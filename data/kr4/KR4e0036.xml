<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>藍山集巻一</head>
    <p>
<pb n="KR4e0036_WYG_001-1a"/>
欽定四庫全書<lb/>
　藍山集巻一　　　　　　　明　藍仁　撰<lb/>
　　五言古<lb/>
　　　靈鳯篇<lb/>
鳴鳯岀丹穴五采耀晴旭朝飲瑶池流暮棲崑山木和<lb/>
聲六律備靈德百禽伏重華去已久淳風何由復不聞<lb/>
䕫樂諧但復楚歌促梧枝霜不蕃竹實冬未熟愧彼梁<lb/>
間燕雙雙托華屋<lb/>
<pb n="KR4e0036_WYG_001-1b"/>
　　　舟中望長洲田家<lb/>
積流㑹澄川浮沙亘長洲上有佳樹林下有良田疇漁<lb/>
樵自成村桑麻翳榛丘犬吠林巷深鳥鳴田舎幽落日<lb/>
負耒歸涼飈蕩輕舟斯人亦何為樂哉以優游羇懐迫<lb/>
道路悵望徒淹留<lb/>
　　　暮宿田家作<lb/>
木落天正寒山空日將暮荒村倦鳥歸亂水行人渡窮<lb/>
年滯草莽短褐被霜露晚宿依田家主人情亦故汲井<lb/>
<pb n="KR4e0036_WYG_001-2a"/>
泉滿澗燒竹烟在戸鐘殘溪上村月照堦前樹濁酒初<lb/>
潑醅嘉蔬亦時具且慰飢渴懐况諳村野趣老翁八十<lb/>
餘有子役征戍秔稻歳暮收官司日加賦我願息兵戈<lb/>
海宇重農務愧乏經濟材徒然守章句<lb/>
　　　擬貧士二首<lb/>
蠨蛸網我户蟋蟀號我壁被褐不掩脛采薇豈充食歳<lb/>
有飢寒憂巷無車馬跡豈知曠逹觀不以貧病迫昔聞<lb/>
孔顔聖亦有陳蔡厄澹然忘世慮弦歌自朝夕<lb/>
<pb n="KR4e0036_WYG_001-2b"/>
蓬門有一士被褐恒苦飢朝飲南澗流暮食西山芝雖<lb/>
有二頃園蕪穢亦不治妻子共寂寞彈琴詠詩書荒林<lb/>
積雪深古屋炊烟遲髙卧自有適何必他人知<lb/>
　　　在野<lb/>
慕榮非素心在野甘自晦泉分九井注門掩千峰對犬<lb/>
吠秋草根鶴鳴白雲外茅簷有濁醪田翁夜相㑹<lb/>
　　　暮秋懐鄭居貞<lb/>
季秋霜露降草木日已衰暮登城門丘遥望滄海涯鳥<lb/>
<pb n="KR4e0036_WYG_001-3a"/>
鳴求其羣况在逺别離美人美如玉夢寐恒見之飄蕭<lb/>
紫鳯毛照耀珊瑚枝海水不可越丹砂詎能期灎灎杯<lb/>
中酒泠泠桐上絲豈無一日歡念子來何時少壯難合<lb/>
并流光倐如馳悠悠逝川歎𣺌𣺌停雲思<lb/>
　　　西山暮歸<lb/>
凉葉墮㣲風秋山正蕭爽天寒獨鳥歸日夕百蛩響偶<lb/>
從桂樹招遂有桃源想石磴閴無人山猿自來徃<lb/>
　　　暮歸山中<lb/>
<pb n="KR4e0036_WYG_001-3b"/>
暮歸山色昏濯足月在澗衡門棲鵲定暗樹流螢亂妻<lb/>
孥候我至明燈供蔬飯佇立松桂涼疎星隔河漢<lb/>
　　　宿田家望武夷山<lb/>
仙崖蓄靈異怪石盤空曲一水隔花源千峯入茆屋金<lb/>
芝暖逾秀瑶草寒更緑雲中武夷仙一一顔如玉白馬<lb/>
去不歸𤣥猿呌相逐昔陪丹丘侣酣歌紫霞谷鷄鳴洞<lb/>
天曉落月在林木空瞻仙子髙舊夢那可續荒林激悲<lb/>
風日入對樵牧佇立望歸雲解衣田舎宿<lb/>
<pb n="KR4e0036_WYG_001-4a"/>
　　　少年行<lb/>
東家少年子挺挺七尺軀適遭風塵起應募趨名都明<lb/>
甲金鐵堅寳刀冰雪如朝隨霍嫖姚暮逐李輕車手挽<lb/>
二石弓腰懸雙虎符擊刺當萬人飛揚凌八區椎牛㑹<lb/>
賓客考鼔吹笙竽意氣擬卿相光輝生里閭西鄰有迂<lb/>
士白首講𤣥虚貧無擔石儲富有萬巻書<lb/>
　　　捕魚<lb/>
漁人騁技巧長網截大川萬魚不能脫已知數當然傾<lb/>
<pb n="KR4e0036_WYG_001-4b"/>
城食鮮膾維舟洗腥涎猶有鮫鰐存食人市門邊<lb/>
　　　待渡<lb/>
早出未開關暮歸常待渡誅求尚多門辛苦在長路浩<lb/>
浩川上波蕭蕭道旁樹百役幾時休臨流愧鷗鷺<lb/>
　　　拙者自號<lb/>
吾生何為者老以拙自名眼拙揺空花耳拙起虚鳴手<lb/>
拙持戰栗足拙方欹傾寸心更苦拙百事無一成語言<lb/>
拙少味交逰拙寡情學拙志慮耗道拙憂患并行當死<lb/>
<pb n="KR4e0036_WYG_001-5a"/>
於拙掩骨依先塋傍人笑我拙我拙亦有程聖賢既不<lb/>
辭愚下孰敢爭孔子拙陳蔡伊尹拙割烹吕拙釣尚直<lb/>
陶拙琴無聲夷齊拙不食古道誰人行我拙不有命我<lb/>
拙自有誠寧甘抱拙枯不作背拙榮傳拙與子孫用拙<lb/>
盡平生<lb/>
　　　祭虎二首<lb/>
猛虎在前林羣豕踐我黍飢來搏食之絶跡秋田裏虎<lb/>
非獸之良推功及田父流傳不可忘南村朝祭虎<lb/>
<pb n="KR4e0036_WYG_001-5b"/>
祭虎虎何功云能食封豕封豕善遁藏充觴得仙麂仙<lb/>
麂雖馴良入口那復吐虎去不復來居然暴禾黍<lb/>
　　七言古<hi>長短句附</hi>
　　　為方煥賦雲峯秋霽圖<lb/>
茆屋溪頭紅葉村石梁秋水清無痕枌榆過雨鳥鳴澗<lb/>
秔稻如雲山對門老翁日髙睡未起稚子讀書窗戸裏<lb/>
干戈如此賦斂煩雞犬晏然鄉曲喜山中酒熟黄花開<lb/>
仙人候我芙蓉臺雲林今夜好明月擬跨幔亭黄鶴來<lb/>
<pb n="KR4e0036_WYG_001-6a"/>
　　　題鄭德彰員外所藏髙彦敬畫楚江春曉圖<lb/>
旭日未出羣山昬蒼茫楚江多白雲芳洲無人採蘅杜<lb/>
落花飛絮春紛紛晴嵐滿戸漁家曉花枝彷彿聞啼鳥<lb/>
巫陽夢斷三峽空湘渚愁深九疑小文彩風流髙尚書<lb/>
如此江山歸畫圖平蕪煙藹水空濶隂壑松檜天糢糊<lb/>
左司郎官何處得髙堂紫翠生春色是中宜有五湖人<lb/>
一葉扁舟蕩空碧風塵兵革浩茫茫對此便欲歌滄浪<lb/>
碧梧翠竹生髙岡豈無彩鳯鳴朝陽<lb/>
<pb n="KR4e0036_WYG_001-6b"/>
　　　水南山房詩為任立本賦<lb/>
南溪白雲白如練萬壑松蘿對山縣幽人結屋溪上居<lb/>
稚子過庭能讀書清流美竹秋瀟灑棐几明窗日閒暇<lb/>
坐中徃徃見樵漁門外時時駐車馬盛世絃歌比屋聞淮<lb/>
南兵革又紛紛平川戰血流成海白日妖氛漲作雲一<lb/>
自離家從部曲夢繞故山煙水緑被褐愁趨戎馬羣牽<lb/>
蘿誰補南溪屋近隨都尉入關中逺逐嫖姚樹戰功匣<lb/>
底笑看三尺劒尊前起舞萬人雄三年留滯關山外環<lb/>
<pb n="KR4e0036_WYG_001-7a"/>
堵蓬蒿果安在荒林猿鶴怨秋風落日魚龍愁逺海時<lb/>
清方且歸去來他鄉道路多塵埃有才未必長在野君<lb/>
王已築黄金臺<lb/>
　　　題劉商觀奕圖<lb/>
遥峯蒼蒼松檜色澗水無聲晚煙白圍棋不見商山翁<lb/>
伐木那逢㑹稽客行人遥指爛柯山洞裏羣仙白書閒<lb/>
石床對奕豈知久樵子旁觀殊未還執柯却坐莓苔石<lb/>
勝負眼前誇得失石爛松枯不計年雲子瓊漿堪度日<lb/>
<pb n="KR4e0036_WYG_001-7b"/>
斧柯已爛下山遲城郭雖存故舊非處處桃花無路入<lb/>
雙雙白鶴背人飛仙逰寂寞秋山裏圖畫千年尚如此<lb/>
社稷山河幾局新地老天荒遺數子君看滄海變桑田<lb/>
一木不支何足憐<lb/>
　　　余復嬰近以方壺所寫大王峯轉惠暇日展玩<lb/>
　　　殊有幽趣因題<lb/>
方壺畫山世有名生紙一幅塗縱横孤峯倚天旭日上<lb/>
危石㧞地秋風生壯逰曽來拾瑶草夢裏武夷清未了<lb/>
<pb n="KR4e0036_WYG_001-8a"/>
紫陽五曲石門荒金老三間茅屋小興來故筆起層巒<lb/>
萬仭嵯峨咫尺間龍洞雲煙含宿雨鶴壇星月滿空山<lb/>
武林道士余三一來憩松根講周易十年不出鬢埀絲<lb/>
九轉將成眼如漆新圖千里寄神交東南一柱青天髙<lb/>
願授神方服石髓共聽仙樂鳴雲璈閒窗持贈深有意<lb/>
念我衰年住塵世便欲呼兒挽鹿車從此相隨入蒼翠<lb/>
　　　題歐陽楚翁梅竹畫<lb/>
道人下筆天機熟宋末元初冩梅竹琅玕箇箇起中林<lb/>
<pb n="KR4e0036_WYG_001-8b"/>
瓊樹娟娟在空谷三花五蘂天然好直節心虚肯相保<lb/>
花光老可費經營和靖子猷驚絶倒兵戈流落存者稀<lb/>
展玩茆屋生光輝羅浮月色忽在手渭川白雲隨我飛<lb/>
此翁亦是英雄輩事異時非聊自晦百年翰墨可流傳<lb/>
開圖靜與儀刑對<lb/>
　　　悲流人<lb/>
為農未免租調瘢從軍可辭刀箭痕布衣一日任民社<lb/>
鞭撻不救肌膚完足兵足食萬世計征衣戰甲無寧歳<lb/>
<pb n="KR4e0036_WYG_001-9a"/>
但知城郭倍光輝誰問閭閻久凋敝深機巧宦何為者<lb/>
暴虐施民自寛假山頭白石城下泥已有行人先問舎<lb/>
前車後車相繼摧滿山枯骨白成堆嗚呼古人不可作<lb/>
自書下考真賢哉<lb/>
　　　題馬大使青城圖<lb/>
青城丈人髙入雲野老未識應先聞畫圖朝開拭我目<lb/>
興入深谷窮其源四川號雄觀五嶽爭推尊昔在漢季<lb/>
老仙伯燒丹井竈今仍存二十四治屬呵禁鬼魅不得<lb/>
<pb n="KR4e0036_WYG_001-9b"/>
侵人羣後來肥遁更多士採芝斸藥深林裏樵夫誤到<lb/>
老人村世代傳流長孫子馬卿食禄東南隅思山願乞<lb/>
明年歸祇今聖代重養老春風㑹送斑斕衣<lb/>
　　　惜猫怨<lb/>
山人養猫俊而小畏渇憐飢惜於寳一鳴四壁䑕穴空<lb/>
卧向花隂攫飛鳥隣家畜犬老更狂狹路相逢力不當<lb/>
吁嗟猫死難再得惡物居然年命長<lb/>
　　　放歌一首效蘇仲簡<lb/>
<pb n="KR4e0036_WYG_001-10a"/>
萬方一日綱紀新四夷重譯來稱臣白頭山癯驚且喜<lb/>
托身兩代耕桑民桑田海水千年改霜木晨星幾人在<lb/>
老馬空嘶皂櫪間驚鴻已出虞羅外旁求都邑及山林<lb/>
兵選三丁儒一丁裂荷焚芰别山谷帶牛佩犢趨邊庭<lb/>
萬人坑平百草緑風雨年年寡妻哭縱有生還老退身<lb/>
疾疢傷殘形不足我生不豫功名期先朝未壯今衰羸<lb/>
夕陽漸挂首丘樹當歌一放誰能悲<lb/>
　　　野鷹<lb/>
<pb n="KR4e0036_WYG_001-10b"/>
野鷹棲老江邊樹整刷毛衣矜爪距深林未見攫妖狐<lb/>
近市且知爭腐䑕天生羽族誰爾雄爾德不肖形軀同<lb/>
雲霄真骨死炎瘴來者如斯徃者空<lb/>
　　　題秋山訪隠圖<lb/>
遥峯蒼蒼白雲白紅樹黄花間秋色三徑曽尋蔣詡居<lb/>
一區尚憶揚雄宅十年不見鶴田翁逺水長山入夢中<lb/>
涼飈散榮逺林靜㣲雨濕衣空翠濃先生見客幡然出<lb/>
髪短眉長眼如漆窮髙極厚作千年虛徃實歸凡幾日<lb/>
<pb n="KR4e0036_WYG_001-11a"/>
畫圖絶似鶴田秋不許同行只獨逰黄綺正須天子召<lb/>
巢由底用世人求<lb/>
　　　雪中候雲壑不至書懐兼柬雲松昆仲<lb/>
卧病空山連日雪崖谷平沉髙石没朝暉倚杖坐茆簷<lb/>
夜氣擁爐燒榾柮兵選三丁壯者稀祗餘翁媪守柴扉<lb/>
秋霜早殺空晚稼寒機盡用無冬衣聽説誅求愈悽惻<lb/>
轉憶承平樂耕織暖入狐裘念苦寒飽分玉食憐飢色<lb/>
九折危途一道溪故人相望阻攀躋惜乏籃輿度雪水<lb/>
<pb n="KR4e0036_WYG_001-11b"/>
安得青鞵踏雪泥<lb/>
　　　廬峯絶頂阻雪書寄雲松<lb/>
昨日籃輿不得上今日籃輿不得下天花萬㸃散長空白雲<lb/>
一月包青野山空雪霽日色微風前猶作落梅飛閬風𤣥圃<lb/>
在人世夜景若晝騰光輝茆屋閉門愁出入履破衣穿寒轉<lb/>
襲揮毫三復白雪吟手足凍僵才思澁張老屏山賞又新應<lb/>
披鶴氅對嶙峋長篇短幅述清語定有瓊瑶報故人<lb/>
　　　海上行送舒文質之京赴危大參之招<lb/>
<pb n="KR4e0036_WYG_001-12a"/>
海門五月南風髙龍驤萬斛如鴻毛蓬萊方丈𣺌何許<lb/>
但見吞天沃日之洪濤龍光蜃氣迷咫尺夜看星辰朝<lb/>
看日居庸如天入海青玉樓十二通仙靈仙人樓居龍<lb/>
衮明二十八宿風雲生山人曽駕遼東鶴秋入瀛洲採<lb/>
靈藥歸來塵土三十年至今夢想鈞天樂十月北風鴻<lb/>
燕翔羽人遺我雲錦裳紛紛霪雨暗八荒子胡不歸白<lb/>
玉堂山人笑與青山别夜鶴秋猿意悽惻有書伏闕救<lb/>
瘡痍江南小臣如蟻蝨吾聞東海百谷王有如宸居朝<lb/>
<pb n="KR4e0036_WYG_001-12b"/>
四方江淮道路日流血海若率職能令海道成康莊吳<lb/>
檣楚柁千艘入白粲紅陳萬倉積近傳渤海罷干戈復<lb/>
道塗山來玉帛我歌海上行送子萬里情匣中雙吳鈎<lb/>
忽作蛟龍鳴安得持之獻天子一掃六合風塵清<lb/>
　　　題春雨藍澗圖<lb/>
雲煙慘慘春林裏風雨瀟瀟澗聲起荷笠宜耕桑柘村<lb/>
持竿欲釣桃花水吾弟俊年多讀書生怕軒冕來相拘<lb/>
布衣擬就澗邊老草坐似習山中癯朝廷偶説通賢路<lb/>
<pb n="KR4e0036_WYG_001-13a"/>
州縣臨門逼人去秋天嶺海下鷹鸇落日川原肅狐兔<lb/>
清才直氣不入時坐守古道衝危機無人更掃藍澗屋<lb/>
有墓已題春雨碑<lb/>
　　　醉歌一首送劉蘭室還建溪兼問蘇明逺椿桂<lb/>
憶昔下馬扣我門惠連種豆歸南村脱巾漉酒共一醉<lb/>
秉燭題詩期再論人生安得長相見世事誰知回首變<lb/>
惆悵鴒原負急難凄涼鶴髪甘貧賤清尊重對黄花前<lb/>
更為後㑹知何年菟裘問地君思隠蜕骨名山吾欲仙<lb/>
<pb n="KR4e0036_WYG_001-13b"/>
霞洲玉洞秋風老更有何人拾瑶草因君為我問三蘇<lb/>
墨池霜菊年年好<lb/>
　　　酬劉蘭室題墨菊扇寄惠<lb/>
白團誰寫秋風曲寄我茆齋掃炎燠新紈皎潔一尺冰<lb/>
濃墨淋漓數枝菊摩挲雙眼老復明興入東籬餐落英<lb/>
蘇仙筆下雲霧濕劉侯句裏烟霞清一丘養拙南山側<lb/>
敢擬柴桑舊時宅清節誰憐白髪翁壯懐不倚黄金色<lb/>
故人嘉㑹不可忘永日清風吹我裳長隨懐袖送月影<lb/>
<pb n="KR4e0036_WYG_001-14a"/>
更入篋笥生虹光<lb/>
　　　范伯剛為予作翠屏别墅圖因賦雲林茅屋歌<lb/>
我昔結屋依雲林開窻正對浮雲岑山花爛漫散春色<lb/>
崖木慘淡埀秋隂籃輿欲徃空費力十步五步還坐息<lb/>
日斜又向茅屋歸惆悵三年登未得范寛生紙寫作圖<lb/>
中堂忽見遥峯孤白雲黄霧自舒巻濕翠晴嵐時有無<lb/>
半空石壁懸飛瀑下有良田藝桑竹買牛春雨早歸耕<lb/>
莫遣兒孫忘鄉曲<lb/>
<pb n="KR4e0036_WYG_001-14b"/>
　　　重題虛白道院<hi>并序</hi>
　　　　吾弟虚白居西山學道之七年歳在庚寅八<lb/>
　　　　月初四日有羽士相過蓬頭眵目敝衣破笠<lb/>
　　　　杖懸藥瓢數十鏗戞有聲既至門相見揖讓<lb/>
　　　　周旋之禮頗疎供茶與粥俱不入口翩然即<lb/>
　　　　辭而去明日鄉鄰有至山者云昨日有一道<lb/>
　　　　人云自海上來問西山路去訪藍道人投機<lb/>
　　　　一宿不投機即行沿途施藥請服之者病輙<lb/>
<pb n="KR4e0036_WYG_001-15a"/>
　　　　愈詢之數十里間同日俱見遂遍訪求之竟<lb/>
　　　　無及矣虛白不勝悵然蓋其志勤於慕道仙<lb/>
　　　　者特來觀察焉後數年虚白仙去其事少知<lb/>
　　　　之者暇日重過林下有感前事遂題長句俾<lb/>
　　　　有志於道者知學仙之不妄也時戊午三月<lb/>
　　　　藍山拙者書<lb/>
吾弟再來人弱齡志神仙師事月間老辛苦二十年丹<lb/>
書墨符役神鬼白日青天致風雨元陽真火分濟人不<lb/>
<pb n="KR4e0036_WYG_001-15b"/>
俾世間羸瘵苦西山松栢裏仙人有舊廬白雲長芝草青<lb/>
霞䕶道書林居圜屋奠八卦草衣木食參𤣥化宴坐靈<lb/>
龜息漸㣲空歌白鶴飛初夏青春三十功累成名列丹<lb/>
臺玉署深蓬萊官府案行宻特遣仙者來中林瓢笠過<lb/>
門日當午一語不合幡然去杖藜揮袂風飄飄迴首雲<lb/>
深不知處㣲言至理豈易逢仙縁尚隔一塵中前程悵<lb/>
望鸞鳯逺遺蜕偶與蛇蟬同學仙求道難如此㧞宅徒<lb/>
勞慕劉許我來撫景重興懐滿林白石空延佇<lb/>
<pb n="KR4e0036_WYG_001-16a"/>
　　　候劉蘭室不至<lb/>
送君上京師懐君來武夷黄花開口向我笑不肯握手<lb/>
趨東籬草堂正在藍澗底年年風雨花如此架上殘編<lb/>
落蠧魚尊中濁酒軋浮蟻期君逾月君不來日日鞍馬<lb/>
驅塵埃軍符侯印生白髪石田茆屋荒蒼苔世上功名<lb/>
休便得有子况能傳父職倘入廬山訪社蓮為報陶潜<lb/>
久相憶<lb/>
　　　白雪歌<lb/>
<pb n="KR4e0036_WYG_001-16b"/>
南州大雪從來少數日山莊三尺厚一㸃逰塵着處無<lb/>
四簷明月連宵有瓊樹應迷谷口樵玉簑不脱溪邊叟<lb/>
清池片石疊寒氊逺岫疎松排秃帚鳶肩獨聳費吟哦<lb/>
鶴髪相輝惜衰朽梅清竹瘦轉憑陵鳥仆猿僵罷飛走<lb/>
孤煙冷舎自無聊横寳當途誰得取宜消瘴癘拯羣黎<lb/>
忽報豐登隨衆口髙士軒中愛煮茶將軍帳下催斟酒<lb/>
種石辛勤璧在田照書爛漫珠盈斗隂崖北向雲影開<lb/>
旭日東來澗聲吼眼前光景漸消磨石門天柱長回首<lb/>
<pb n="KR4e0036_WYG_001-17a"/>
　　　題南山秋色<lb/>
憶昔弱冠心冥頑趨庭侍訓溪南山綵衣朝日動春色<lb/>
蕙帳秋風生夜寒三年奔走衡湘間候問寢食通平安<lb/>
歸田在念竟莫遂陟岵引領空長嘆結廬新阡陟松栢<lb/>
捧土涕淚垂汍瀾仙人怪我久不返畫圖寄示青㠝岏<lb/>
雲霞映隠石崖紫霜露㸃染楓林丹舊時猿鶴良有待<lb/>
向夕漁樵相與還催呼童僕與老母杖藜入谷尋柴關<lb/>
躬耕力學企先志絶頂爽氣窮躋攀<lb/>
<pb n="KR4e0036_WYG_001-17b"/>
　　　題雲松九江秀色圖<hi>方壺畫</hi>
淵明栁太白松九江千載生清風後來張籍學稽古志<lb/>
操却與前賢同早年仕宦逰閩中白頭不歸鄉井空長<lb/>
思故業勞夢寐舊攬秀色積幽衷琵琶亭香爐峰傷離<lb/>
恨别不足較尋幽望逺將誰從題書扱小宋揮筆煩壺<lb/>
公青山白雲負輕䇿落霞秋水浮孤蓬昨日携圖來叩<lb/>
戸品題愧我非才雄江山如此逰不到惆悵一生田舎<lb/>
翁<lb/>
<pb n="KR4e0036_WYG_001-18a"/>
　　　贈武夷魏士達<lb/>
武夷山水天下無層巒疊嶂皆畫圖神竒直疑混沌鑿<lb/>
秦漢而下靈仙都中天積翠開宫殿石壁紅光夜如電<lb/>
鸞鳯常驂神姥逰猿猱共醉曾孫燕洞中别有昇真天<lb/>
瓊林遺蜕如枯蟬露盤仙掌千年藥春水桃花九曲泉<lb/>
萬松岡頭羽衣客更入三山採真訣神逰不計海天遥<lb/>
夢覺長懐山月白歸來髙隠萬年宫天香時降雙青童<lb/>
道參元始鴻濛外身寄虚空象緯中嗟予久慕煙霞侣<lb/>
<pb n="KR4e0036_WYG_001-18b"/>
天遣空山作詩苦清歌曾遶幔亭雲凍筆空題草堂雨<lb/>
金丹擬就玉蟾分木葉西風鐵笛聞野老只知堯舜世<lb/>
樵夫或遇武夷君黄塵白髪悲年暮回首蓬萊更何處<lb/>
病容豈是學仙才儒術元非濟時具余侯留滯海南居<lb/>
鴻應來時一寄書期君天柱之南隱屏之北共斸黄精<lb/>
煑山雪<lb/>
　　　又次國學生朱士堅逰武夷韻<lb/>
春風吹船泛中流千巖萬壑開滄洲空林濕翠散晴旭<lb/>
<pb n="KR4e0036_WYG_001-19a"/>
絶頂爽氣生清秋皇華咨訪成幽趣水木蒼蒼逺參互<lb/>
鷗起如驚使節來猿啼似怨山人去隠屏峯下平林路<lb/>
漁父壇邊文杏樹草生書帶不多春空與山麋野鹿鄰<lb/>
杖藜或可共避世拂衣誰許是知津羽人稀少雲邊住<lb/>
回首人間障塵霧半夜松聲逺浦潮終朝嵐氣前峰雨<lb/>
金雞啼月響仙機四海秋風豈不知乗槎徑欲問織女<lb/>
杼軸常空終自疑靈芝仙草迷荒麓盡日盈䄡采新緑<lb/>
興盡重尋洞口回詩成尚憶山中宿清溪從此别漁樵<lb/>
<pb n="KR4e0036_WYG_001-19b"/>
六翮仍看上九霄歸朝應傍薇花立在野難歌桂樹招<lb/>
故人張籍同官舍倘問山林衰病者食力非邀谷口名<lb/>
灰心已入廬山社<lb/>
　　　題清江碧嶂集追懐清碧杜先生<lb/>
山中之人號雲壑落日題詩寄谿閣示我清江碧嶂詩<lb/>
開巻清風滿寥廓憶昨先生林下居黄花翠竹臨階除<lb/>
平生不受天子禄老向名山空著書十年死别如朝暮<lb/>
一望孤墳淚如雨徃事悠悠歎逝川遺編零落俱塵土<lb/>
<pb n="KR4e0036_WYG_001-20a"/>
江湖耆舊晚更稀此巻乃出幽人為細書深刻不易得<lb/>
短咏長歌勞我思虞楊范掲名當代猶敬先生師法在<lb/>
祇今餘子徒紛紛敢以涓流敵滄海清廟之瑟朱絲絃<lb/>
九臯鶴唳聲清圓波濤萬頃注三峽魑魅九鼎傳千年<lb/>
吁嗟古人多泯沒一字流傳風漸歇髙情古調人莫知<lb/>
夜久長松轉霜月<lb/>
　　　清明<lb/>
清明日大風起紙錢飛作灰散落千山與萬水舊墳間<lb/>
<pb n="KR4e0036_WYG_001-20b"/>
新墓哀哀哭不已百役轉溝壑首丘寧有幾朝廷自忠<lb/>
厚惻然念無祀天下向萬城科條戒鄉里緇黄施法食<lb/>
縣官具羊豕日昃天暝晦隂靈集壇所飲食歆饗餘似<lb/>
聞相告語秋冬復繼惠有後竟何似長林或掃松荒阡<lb/>
誰掛紙生者不自給死者長已矣因思上世人未明仙<lb/>
佛理諸儒動引經不肯祭非鬼推思九泉下著令今代<lb/>
始從知征戰塲飢䰟怨千古<lb/>
</p>
<p>
</p>
  </div>
<div>
                <head>藍山集巻二</head>
    <p>
<pb n="KR4e0036_WYG_002-1a"/>
欽定四庫全書<lb/>
　藍山集巻二　　　　　　明　藍仁　撰<lb/>
　　五言律詩<hi>五排附</hi>
　　　颶風<lb/>
海上颶風來乾坤吼萬雷旋毛將巨木驅石似輕埃晝<lb/>
夜聲同怒陰陽召此災殺機何日息天際暮雲開<lb/>
　　　題武季逺竹木圖<lb/>
輕紈剪霜素妙墨寫秋林脩竹露華潤石崖雲氣深鳯<lb/>
<pb n="KR4e0036_WYG_002-1b"/>
棲淇水暮龍化渭川陰載美武公徳永懷單父琴<lb/>
　　　雨中懷子冶兼善<lb/>
去年秋社别今雨草堂思衰病難為况暌離已許時連<lb/>
床談舊事對酒誦新詩清夜簷花落休忘鄭老期<lb/>
　　　題愚齋巻二首<lb/>
丈室愚名扁西家笑讀書力行非寗及私省豈回如孟<lb/>
谷呼相應栁溪閒可漁終知移不得直詐古今殊<lb/>
武健惟材任齋居豈强名竒兵長自用困學久須明不<lb/>
<pb n="KR4e0036_WYG_002-2a"/>
徑心常正移山氣未平功成應養晦冠弁似儒生<lb/>
　　　丙寅正月三日作二首<lb/>
開嵗仍愁雨交春已聽雷衰容萬感集生意㡬時回强<lb/>
飯扶斑杖巡簷㸔落梅敝衣風更冷吹送雪花來<lb/>
書罷迎春帖家家應節多老年難再拜佳客莫相過閉<lb/>
戶唯僵卧臨觴忽放歌太平宜有待暮色欲如何<lb/>
　　　人日偶成<lb/>
七日本宜晴愁人風雨聲厨煙侵几濕簷瀑隔忩明楊<lb/>
<pb n="KR4e0036_WYG_002-2b"/>
栁顰何事梅花笑不成呼兒催酌酒一醉百憂輕<lb/>
　　　又人日懷雲松<lb/>
七日始為人寒風未似春長吟呵筆久獨坐擁爐頻仙<lb/>
茗烹松雪山醅漉葛巾如何巷南北偪側不相親<lb/>
　　　又人日懷兼善<lb/>
元日至人日簷聲斷復聞山頭雪待雪溪上雲連雲牧<lb/>
犢空年老聽鷄過夜分平川張逸士最念久離羣<lb/>
　　　春日<lb/>
<pb n="KR4e0036_WYG_002-3a"/>
陋巷斷人行柴門不用扃衰年栢酒緑春日菜盤青强<lb/>
飲鄰翁對長歌稚子聽午牕閒試墨只寫相牛經<lb/>
　　　又<lb/>
草木消冰雪林園換嵗時病傳方士劑閒詠古人詩兄<lb/>
弟飄零恨兒孫懶鈍姿一盃春日酒無奈醒愁悲<lb/>
　　　齒落<lb/>
池草夢難成風蟬斷又鳴衰年惟有睡浮世自多驚映<lb/>
日攜書近分泉滴硯清如何牙齒落更欲較詩名<lb/>
<pb n="KR4e0036_WYG_002-3b"/>
　　　喜雨<lb/>
數夜不能寐乾坤如大爐衰顔值炎赫生意轉焦枯偶<lb/>
聽雷霆過仍㸔雨澤俱茅齋慰岑寂涼思滿桑榆<lb/>
　　　雨中<lb/>
滛雨仍無賴名花亦自殘林深雲久暗城晚雪猶寒問<lb/>
粟瓶長聲呼尊酒已乾衰年將百慮惆悵獨凭欄<lb/>
乆雨不能休花時慘似秋牛羊僵在野魚鼈困中流敢<lb/>
歎泥塗苦長懷畎畆憂滂沱非潤物天意逺難求<lb/>
<pb n="KR4e0036_WYG_002-4a"/>
燕仆多空壘鶯僵在逺林春霜晴不乆社雨冷難禁妄<lb/>
動徴前失深藏異此心故山棲老鶴永夜自長吟<lb/>
冰雪似三冬鶯花又一空毛寒誰問馬指直久妨農和<lb/>
氣從今轉嚴威未可窮野人時望日霽色露前峯<lb/>
　　　雨脚<lb/>
雨脚時時急谿頭日日渾漁舟侵野市虎跡遍荒村老<lb/>
去心空壯憂來眼併昏無生差近理欲究梵王言<lb/>
　　　雨歇用前韻<lb/>
<pb n="KR4e0036_WYG_002-4b"/>
雨歇塵仍暗秋來水更渾草深迷虎穴霧重失漁村生<lb/>
理何多難吟懷久已昏徬徨如有得惆悵竟無言<lb/>
　　　挽趙子將三首<lb/>
四十身先死才名奈爾何山川千里隔風雨九原多已<lb/>
負雲霄志空傷薤露歌無書問妻子有淚逐江波<lb/>
北闕諸公薦江西一命榮窮途淹疾病造物忌才名牢<lb/>
落逢兵甲暌離異死生天長鴻鴈去揮淚望江城<lb/>
短櫂浮滄海清詩滿翰林幽人中夜泣壮士百年心白<lb/>
<pb n="KR4e0036_WYG_002-5a"/>
日人間盡黄泉地下深秋風歌楚些山雨應猿吟<lb/>
　　　挽空無相四首<lb/>
避名依野老危行托狂僧蹈海非今日尋山住上層黄<lb/>
龍持鈍斧雪嶠撥殘燈自了英雄志居然契大乗<lb/>
靈象何人識㝠鴻有客思虚空無住著矰繳枉勞施明<lb/>
月浮杯逺孤雲振策遲萬人㸔出處示寂在京師<lb/>
二十三年别頭顱故不同逰方何處止求相本來空法<lb/>
海龍應化塵樊鶴在籠三生石上月誰問牧牛童<lb/>
<pb n="KR4e0036_WYG_002-5b"/>
西山塵境外水木本清虚自結詩書侣長留仙佛居顛<lb/>
汪遺蛻後狂李涅槃初重會知何日衰顔豈待渠<lb/>
　　　柬雲松<lb/>
我老君長健君賢我不能文宗曾子固篆逼李陽冰几<lb/>
杖山林願門生月旦稱鄰州同景仰爭畏鶴書徴<lb/>
　　　有感<lb/>
玉石何勞辨兵農不必分異方投體魄非罪及兒孫部<lb/>
伍年年定飢寒處處聞荒田兼廢屋愁眼對秋原<lb/>
<pb n="KR4e0036_WYG_002-6a"/>
嫁女先鄰近誰言有逺征長號辭母去無力逐夫行顔<lb/>
貌銷前日憂虞送此生遥知膏野草青塜祇虚名<lb/>
道路頻徴發悲號孰忍聽老翁憂絶嗣童子畏成丁飯<lb/>
乞嗟來食衣牽不掩形風沙連雨雪萬里到邊庭<lb/>
衣食推温飽詩書輔守成危機憂不免謗語禍非輕温<lb/>
凊三年隔艱難萬里情天倫不相保人世欲無生<lb/>
鰥獨須仁政承宣待上官更饒多病苦那解百憂寛邊<lb/>
郡書稀到衣襟淚不乾南人西北老天逺問應難<lb/>
<pb n="KR4e0036_WYG_002-6b"/>
　　　大同路石佛谷過啼哭嶺<lb/>
雲京石寺逰西北上豐州山險為啼哭路艱成阻脩聞<lb/>
名心已碎未見淚先流萬里江南客那堪過嶺頭<lb/>
　　　自傷<lb/>
天地為羅網梟鸞一死生英雄莫自悔骨相或當黥照<lb/>
影渾疑鬼殘形已作兵詩書翻誤世戈甲可收名<lb/>
　　　栁隘嶺上<lb/>
黎村雲洞北栁隘石門西萬木秋初落千峯曉更迷猿<lb/>
<pb n="KR4e0036_WYG_002-7a"/>
埀深澗飲馬入白雲嘶攬轡炎荒外恩疑雨露低<lb/>
　　　過雲洞嶺<lb/>
路出千秋逈山連五嶺遥石崖懸度棧野樹卧通橋澗<lb/>
飲猶防蠱畬耕盡屬猺夕陽驅瘦馬鬢影漫蕭蕭<lb/>
　　　秋江待渡<lb/>
野水蒼茫夕雲山慘淡秋暫停征路䇿遥喚隔溪舟茆<lb/>
店闗門早僧鐘出寺幽衰年懷逺道禁得暮歸愁<lb/>
　　　賔州九日作<lb/>
<pb n="KR4e0036_WYG_002-7b"/>
三年頻客路九日又賔州野圃黄花晚空江白鴈秋無<lb/>
錢從止酒有賦倦登樓回首闗山逺蕭蕭落葉愁<lb/>
　　　蒼梧夜坐<lb/>
天闊蒼梧夜江清碧草春殘花宜對酒明月暫隨人白<lb/>
雪知音少青山入夢頻還鄉恐未遂魚鳥漫相親<lb/>
　　　毒霧<lb/>
大霧無時起㝠㝠夜色同江連蛟蜃氣野匿虎狼蹤久<lb/>
暗應成雨遲收欲待風南山沈已盡留得兩三峯<lb/>
<pb n="KR4e0036_WYG_002-8a"/>
　　　竹搔背<lb/>
裂竹供衰病能分子姪勞周身尋痛癢到手助爬搔野<lb/>
服同捫蝨仙經似伐毛自慚鮐背及此物敢忘勞<lb/>
削竹名何器年來試用頻揩摩長在手痛癢不求人刻<lb/>
畫兒童掌追隨老病身渭川淇澳際託分久相親<lb/>
　　　題志𤣥﨑嶇窈窕巻<lb/>
青牛去不返黄鶴已難追獨羡持初志長齋似舊時洞<lb/>
天尋伴侣丹火慕真師他日緱山頂家人待一辭<lb/>
<pb n="KR4e0036_WYG_002-8b"/>
　　　書悶二首<lb/>
苦節從人笑端居拙自謀奸邪頻得志忠信動成仇世<lb/>
故只如此吾生行已休少來不解飲老去付乾愁<lb/>
讒言投毒藥非罪觸嚴刑萬里邊沙白孤魂暮草青倚<lb/>
門空悵望主器尚零丁天道闗人事誰分渭與涇<lb/>
　　　藍澗襍詩五首<lb/>
郭外茅亭小門前澗水清諸生時問字野老盡知名移<lb/>
竹須春雨㸔山待晚晴年來疎懶甚著述苦無成<lb/>
<pb n="KR4e0036_WYG_002-9a"/>
碧草雲連屋黄山暮入簾養生思橘井曝背戀茅簷雪<lb/>
為觀書積泉因洗藥添懶従閒轉甚貧與病相兼<lb/>
蘚徑沿溪滑柴門倚樹欹㸔雲行自逺卧雪起常遲白<lb/>
日磋跎過𤣥經寂寞為不才甘在野非是傲明時<lb/>
寂寞揚雄宅荒蕪董子園生涯謀轉拙儒術道空存野<lb/>
竹鈔書盡清池洗墨渾唯應門外水花發似桃源<lb/>
避人常獨卧借地遂幽居多病勤栽藥無言懶著書山<lb/>
光兼落日竹色共寒蔬故舊如相遇休嗔禮法疎<lb/>
<pb n="KR4e0036_WYG_002-9b"/>
　　　題劉伯夀菊逸巻<lb/>
種菊寧無意幽居得自怡丘園臨晚節霜露傲寒枝逐<lb/>
客餐英夕休官待酒時清風與髙致千載重相期<lb/>
　　　病中<lb/>
卧病秋將盡艱難日又增夜深方著枕户逺更留燈鄰<lb/>
畏呻吟近僮來抑按能有身應有患空寂未如僧<lb/>
　　　病起<lb/>
帶緩肌如削巾欹髪半埀故人憐病起稚子笑行遲郤<lb/>
<pb n="KR4e0036_WYG_002-10a"/>
酒憂成醉收書老更癡滿岡梧竹盡尚想鳯棲時<lb/>
　　　寄余復嬰<lb/>
道士清溪住扁舟久未回井埀霜後橘門掩雨前苔鳬<lb/>
舄長相候魚書杳不來虹橋他日宴又負紫霞杯<lb/>
　　　寄雲松昆仲<lb/>
丘園無雅况經訓有餘閒偶過柴門外相期藥肆間談<lb/>
詩不知倦㸔畫欲忘還二仲稱儀表衰容詎可攀<lb/>
　　　經趙師節故居<lb/>
<pb n="KR4e0036_WYG_002-10b"/>
五畆城邊宅過門憶往年病抛詩社巻貧索酒家錢古<lb/>
道能追轍新聲不改絃鹿門秋月色因照徳公阡<lb/>
　　　題伯頴雲林茅屋圖<lb/>
將軍今為庶茅屋住雲林白㡌長年著黄精積雪尋已<lb/>
聞𤓰地近更説鹿門深猿鶴頻來往真知避世心<lb/>
中林避世士茅屋一閒雲雨笠尋芝术晴忩究典墳竹<lb/>
深羊仲至𤓰熟邵平分也有幽棲處長隨鹿豕羣<lb/>
避人深卜隠食力自為園賣藥從過市催租不到門厨<lb/>
<pb n="KR4e0036_WYG_002-11a"/>
煙蒸术起社酒漉醅渾風雨相期夜詩成更細論<lb/>
　　　環谷<lb/>
　　　　余國權名行亭曰環谷中以舊得朱子所書<lb/>
　　　　風月無邊字扁之題詩四首<lb/>
雲谷留雲墨濓溪有似人園林當勝夕尊爼集賢賔天<lb/>
籟飛來逺冰輪洗出新乾坤清氣滿何處有囂塵<lb/>
無邊風月興盡在此亭中几杖清秋近絃歌白晝同名<lb/>
書懸舊扁畫筆付良工髣髴瑯琊勝能文憶醉翁<lb/>
<pb n="KR4e0036_WYG_002-11b"/>
華亭當谷口風月興無邊草木聲相應山河影倒懸衣<lb/>
巾涼氣襲杯斚素光傳折簡能招我論詩夜不眠<lb/>
風來環谷逈月出野亭幽樹靜泉聲細天清露彩收長<lb/>
留佳客坐偏與阿戎逰共有司空趣輸君未老休<lb/>
　　　題觀音巖<lb/>
石色依廬阜潮音接普陀江雲晴自逺水月夜還多鳥<lb/>
為銜花至龍因問法過瓣香瞻彷彿帆影拂嵯峨<lb/>
　　　寄示姪澤<lb/>
<pb n="KR4e0036_WYG_002-12a"/>
五姪縁思孝陳情不肯休一抔原上土三載獄中囚霜<lb/>
露空山道風煙拱木秋蓼莪停誦處逺想淚雙流<lb/>
　　　非昔<lb/>
覽鏡驚毛髮殊非宿昔翁狂來詩有興愁極酒無功久<lb/>
病成真跛流言息近聾明知過相問起坐夕陽中<lb/>
　　　别雲壑<lb/>
枉䇿來相訪衡門宜暫留故情憐獨老清論慰窮愁芋<lb/>
火寒初撥藜羮暖未收歸心何偪側又宿水東頭<lb/>
<pb n="KR4e0036_WYG_002-12b"/>
　　　送别歐陽雪舟<lb/>
已是三年别那知一笑俱相㸔歌白雪獨往住𤣥都畫<lb/>
馬塵生壁籠鵝雨滿湖松門清夜月還念故人無<lb/>
　　　詠千枝柏<lb/>
獨幹千枝長濃陰萬葉稠傍簷低翠葢對坐擁青油霜<lb/>
雪兼松茂風煙帶栁柔舊栽祠觀裏曾繫老君牛<lb/>
　　　秋夕懷武夷舊業<lb/>
客路西風晚懷山獨夜愁露寒仙掌月天逺幔亭秋落<lb/>
<pb n="KR4e0036_WYG_002-13a"/>
葉他鄉夢啼烏何處樓歸心似江水千里向東流<lb/>
　　　時事<lb/>
治國宜寛典新民在市恩欲追三代盛莫使一夫寃引<lb/>
善猶連茹銷愆若救燔流傳千萬葉端拱御乾坤<lb/>
久歎旌賢少還聞剪惡多生材不易得曠職欲如何進<lb/>
退皆由道明良自有歌邦基百度舉不獨壯山河<lb/>
列宿郎官位嚴霜御史威銓衡須有見負乗乃無譏經<lb/>
術存公正刑章折是非地天交始泰全欲慎先機<lb/>
<pb n="KR4e0036_WYG_002-13b"/>
昨日天恩及生民解倒懸俘囚空在獄羸老並歸田和<lb/>
氣當成嵗驕陽莫作愆叨逢雷雨解喜動白頭年<lb/>
　　　寄周子冶<lb/>
周子能文士攜家入武夷地幽真可隠席暖不須移融<lb/>
帳開何日牙琴聽有時扁舟衝野雪卧病久相思<lb/>
　　　寄杜徳基<lb/>
聞説徴君後猶存版築中天恩何日及世道此時窮黄<lb/>
耳書難保青蚨篋已空倚門惟有母華髪對秋風<lb/>
<pb n="KR4e0036_WYG_002-14a"/>
　　　寄毛伯善<lb/>
狂藥勿相依平生變是非大呼將蹈刃急走不披衣學<lb/>
仕斯難信思親或欲歸慇懃提耳誨莫與聖賢違<lb/>
　　　代毛生答<lb/>
浮世容身狹韶光過眼非瓦盆盛社酒槲葉製秋衣禮<lb/>
樂休拘束漁樵乞放歸前林逐麋鹿未與素心違<lb/>
　　　寄李孟和<lb/>
同學朝冠士投簮㡬日歸里中朱紱少世上白頭稀隴<lb/>
<pb n="KR4e0036_WYG_002-14b"/>
黍登新酒池荷足故衣夕陽天際鳥還向北林飛<lb/>
　　　寄張雲松<lb/>
闗塞風塵暗山林出處難生涯謀釣艇世事笑儒冠有<lb/>
酒拚長醉無衣度苦寒南山有竒士扣角夜漫漫<lb/>
　　　九日病中<lb/>
伏枕山林逺閉門風雨深一秋貧轉甚九日病兼侵落<lb/>
葉荒三徑窮愁迫寸心細㸔黄菊蕋空感白頭吟<lb/>
　　　寄雲松先生隠居五首<lb/>
<pb n="KR4e0036_WYG_002-15a"/>
風雨論交舊林塘卜築新幽棲兼令弟髙卧愧時人竹<lb/>
日明書帙溪雲覆釣緡林居無俗容麋鹿自相親<lb/>
濟世須豪傑斯人老澗阿别離知己少辛苦著書多村<lb/>
晚收秔稻天寒製芰荷南山今夜月誰聽飯牛歌<lb/>
蜀郡文風盛屛山道學髙承顔勤菽水壯志恥蓬蒿春<lb/>
日營三逕秋風歎二毛時逢見烽火轉覺寸心勞<lb/>
前賢已淪落古學更誰知臨徧鍾王帖吟成魏晉詩青<lb/>
燈懷舊雨白首嘆平時亦有山林興何時共采芝<lb/>
<pb n="KR4e0036_WYG_002-15b"/>
立雪平川日同門最老成干戈拚死難釣築負平生力<lb/>
盡追風雅途窮念弟兄遺編共朝夕應見百年情<lb/>
　　　山中漫題<lb/>
平生江海興閉户老巖阿晚景寒山凈秋聲落葉多詩<lb/>
成樵客和酒熟羽人過叢菊蕭疎甚其如蔓草何<lb/>
乾坤千古事風雨百年心野興供髙卧窮愁費苦吟荷<lb/>
衣秋色老茅屋夜寒深蓬鬢㸔霜葉蕭蕭不自禁<lb/>
讀書期有用閉户恥無能落葉空山雨疎鐘獨夜燈人<lb/>
<pb n="KR4e0036_WYG_002-16a"/>
稱樗里子住近石門僧靜坐觀詩妙須參最上乗<lb/>
偶依松石坐閒詠草堂詩宿鶴林中靜歸雲川上遲千<lb/>
峯秋似水多難鬢成絲自識盈虚理浮生更不疑<lb/>
寥落三冬學棲遲十載心寒雲龍戰野暮雪鳥歸林狂<lb/>
客歌徒苦愚公谷自深匣琴流水調嵗晚念知音<lb/>
風雨鷄聲亂雲山鶴夢清自非諸葛卧誰有魯連名碧<lb/>
海堪埀釣黄河未洗兵鏡中㸔短髪種種負平生<lb/>
　　　山居<lb/>
<pb n="KR4e0036_WYG_002-16b"/>
數月方休沐山行不覺勞塵容渾老盡詩思與秋髙飯<lb/>
顆應逢杜柴桑未入陶閒門荒逕窄此日剪蓬蒿<lb/>
無人知隠處古木伴荒丘茅屋三年築沙田七月收林<lb/>
疎休剪竹溪滿可行舟偶與鄰翁飲斜陽起更留<lb/>
　　　盆竹<lb/>
種竹尋盆盎低迷似磵阿細聲兼雨有㣲影動風多長<lb/>
筍排針出成竿數寸過且無斤斧慮終老雪霜柯<lb/>
　　　盆柏<lb/>
<pb n="KR4e0036_WYG_002-17a"/>
盆裏仙人柏千枝共一柯年深猶短小雨重却婆娑翠<lb/>
色孤松並繁陰片石多西來指禪意不敢問如何<lb/>
　　　予壯年時幽居山谷塵俗罕接惟與泉石草木<lb/>
　　　為侣日徜徉其間醒悦心目而已年老力衰世<lb/>
　　　移事改向之醒心悦目者反足以損靈亂思矣<lb/>
　　　葢所養於中者既異故應於外者自殊是以石<lb/>
　　　失其貞而存其亂木失其美而存其惡泉失其<lb/>
　　　清而存其汙草失其勁而存其弱理固然也因<lb/>
<pb n="KR4e0036_WYG_002-17b"/>
　　　成律詩四首以洩胸中之鬱抑呈録同志庶知<lb/>
　　　比興之有在焉<lb/>
亂石爾何知摧輪剥馬蹄當途生磵谷在野礙鋤犁盡<lb/>
鍊天難補深填海自低㸃頭能聽法不信竟沈迷<lb/>
惡木經年嵗空煩匠石尋逺㸔千丈勢不借一枝陰雨<lb/>
露恩多及風霜力少任終慚松與柏嵗晚在髙林<lb/>
汙流迷舊井何處汲清泠土壤難分色蛇蟲莫辨形空<lb/>
歌今世濁不照古人醒倘有神膠力無勞别渭涇<lb/>
<pb n="KR4e0036_WYG_002-18a"/>
弱草不堪扶晴沙路更虚因風長自偃得雨始㣲舒車<lb/>
馬頻年路牛羊㡬處餘生成由造物留補燒㾗疎<lb/>
　　　哭壻㳺彦輝二首<lb/>
獨老今誰記愁心重爾傷空期半子力翻哭少年亡兒<lb/>
女存孤幼鄉閭失善良秋風歌楚些衣上涙千行<lb/>
爾病書頻報吾憂力不支論方迷善藥任術值庸醫剪<lb/>
紙招魂日臨棺灑淚時相㸔兹壻意更盡九泉期<lb/>
　　　送卓叔良回三山二首<lb/>
<pb n="KR4e0036_WYG_002-18b"/>
老伴全稀少斯文又寂寥送君歸故里惱我在今朝扶<lb/>
病一言餞去程孤棹遥黄花滿三逕秋興未蕭條<lb/>
諸孫逺迎侍獨老久懷歸束擔琴書古還家鄰舊非掃<lb/>
松經故隴采菊授時衣八十免為客庭柯倚夕暉<lb/>
　　　舊業<lb/>
谷口留茅屋谿南廢藥園風髙愁欲破地濕想宜翻寂<lb/>
寞三間足甘辛數品存素懷安舊業清苦訓諸孫<lb/>
　　　挽陳景章<lb/>
<pb n="KR4e0036_WYG_002-19a"/>
禪笠頻相訪儒衣忽自謀十年勞火宅一日脱書囚客<lb/>
舍黄金散鄰僧白骨收生芻何處奠孤寺亂山秋<lb/>
昨日偶聞訃偏令老况哀肯堂尋舊指夀穴用先裁竹<lb/>
徑風時掃柴門月自來往還二十載只似夢初迴<lb/>
　　　柬伯頴<lb/>
聞說重陽日王𢎞厚客情風流同酒興博雅盡詩名罵<lb/>
坐誰先起揮毫或後成黄花莫相笑謬誤豈平生<lb/>
　　　題吳徳暘山水小景<lb/>
<pb n="KR4e0036_WYG_002-19b"/>
雲山分逺近水石助清幽老眼㸔名畫深懷似故丘草<lb/>
迷行鶴逕藤引釣魚舟賣藥忘機者無人識伯休<lb/>
　　五言排律<lb/>
　　　題劉子長留耕圖<lb/>
原隰春山逺門廬磵水斜三忠先世澤五畝舊生涯小<lb/>
圃連喬木疎畦帯落花種苗侵雨露去草撥泥沙已佩<lb/>
平安訓何論賦斂加簞瓢分菽水衣褐給桑麻耕鑿無<lb/>
多地流傳有幾家從知𤓰瓞頌不為古人誇<lb/>
</p>
<p>
</p>
  </div>
<div>
                <head>藍山集巻三</head>
    <p>
<pb n="KR4e0036_WYG_003-1a"/>
欽定四庫全書<lb/>
　藍山集巻三　　　　　　　明　藍仁　撰<lb/>
　　七言律詩<lb/>
　　　新創譙樓美邵令<lb/>
大棟層軒俯廣庭南山逺送武夷青五更畫鼔先迎日<lb/>
百尺雕欄近列星漏㸃分明知善政齋居髙爽挹仙靈<lb/>
從今清獻梅花月祗向春風角裏聽<lb/>
　　　寄雲松<lb/>
<pb n="KR4e0036_WYG_003-1b"/>
雲松隱者巢居處上有屛山下藉溪花逕夕陽眠鹿豕<lb/>
釣磯春雨集鳬鷖十年種木春林逺萬巻藏書草屋低<lb/>
久欲相從扣羲畫負琴長往碧巖西<lb/>
　　　次雲松訪復嬰宿萬年宫<lb/>
聞道尋仙叩洞門清溪古木路斜分桃花滿地飛紅雨<lb/>
橘樹懸崖漲綠雲講罷先天烟篆冷夢回斜月玉笙聞<lb/>
髙秋也欲扶衰病共候山中白馬君<lb/>
　　　代簡雲松<lb/>
<pb n="KR4e0036_WYG_003-2a"/>
世事紛紛未息肩雞羣鶴處尚翛然故山可隱人將老<lb/>
佳夕相思月再圎稚子久嗔陶令出諸生休嘆孝先眠<lb/>
他時定有公車召正及先生矍鑠年<lb/>
　　　擬雲松簡彦民<lb/>
詞翰知名有幾人東家住近不相親久傳筆勢行蛇蚓<lb/>
又說詩篇照鬼神伐木未聞鶯出谷停雲空望雨清塵<lb/>
春風門巷蒼苔遍獨少林逋履跡新<lb/>
　　　候雲壑不至<lb/>
<pb n="KR4e0036_WYG_003-2b"/>
柴門久候故人風不見巾車入谷中王子已回清興盡<lb/>
陶潜猶憶素心同餘年自卜床頭易清響誰分㸑下桐<lb/>
一片白雲天際起晚來猶自戀前峯<lb/>
　　　春興<lb/>
毶毶煙栁早鶯啼喚起春風送杖藜花映前川紅逺近<lb/>
草迷長路綠髙低流光冉冉增惆悵往事悠悠倦品題<lb/>
安得一尊長在眼夕陽林下醉如泥<lb/>
　　　題春山訪隱圖<lb/>
<pb n="KR4e0036_WYG_003-3a"/>
逰山有興未從容偶向君家閱數峯水泛落花凡幾曲<lb/>
雲開逺岫似千重茆堂有約琴尊共蘿逕何時杖履從<lb/>
避世老翁頭雪白風前徙倚聽長松<lb/>
　　　題黄獻可所藏魚樂圖<lb/>
春雲漠漠水平湖掉尾揚鬐羡爾魚自笑山林雙目短<lb/>
不知江海萬形殊桃花浦口鈎虚擲蘆葉磯邊網自疎<lb/>
嵗久只愁頭角異風雷相送上天衢<lb/>
　　　題畫龍<lb/>
<pb n="KR4e0036_WYG_003-3b"/>
淮水歸舟數客程傳看龍挂雨初晴九重天際騰身近<lb/>
一聚雲間掉尾横此日畫圖存彷彿何時爻象應文明<lb/>
風雷澒洞西忩夜祇訝僧繇已㸃睛<lb/>
　　　題雲翁龍<lb/>
畫龍近代數雲翁下筆斯須變化同漠漠天隂連海水<lb/>
紛紛雲氣逐谿風偶看全體驚埀老安得真形走畫工<lb/>
紈素蕭條懸壁堵不為霖雨夢髙宗<lb/>
　　　題朱士堅屛山隱居圖<lb/>
<pb n="KR4e0036_WYG_003-4a"/>
臨川城外隱君子兒孫滿目自繩繩三世喜聞詩禮學<lb/>
一門獨著孝㢘稱上堂綵戲春多酒滿屋書聲夜有燈<lb/>
盛大豈容終隱逸白眉先起任賢能<lb/>
翠屛山下卜幽居秋水荷花十里餘遯世已甘棲畎畆<lb/>
起家何負讀詩書近聞拔萃逰京學又見求賢擁傳車<lb/>
年少功名方快意早持恩誥入門廬<lb/>
　　　春日憶章屯故居<lb/>
衰年長愧北山靈春日題詩憶翠屛茆屋也從人借住<lb/>
<pb n="KR4e0036_WYG_003-4b"/>
柴門不為客來扄林隂嵐濕藏書架爐冷苔侵煑茗瓶<lb/>
惆悵閒牕巾帨在孤墳宿草已青青<lb/>
世事浮雲變换多歸耕仍覔舊煙蓑城邊老屋他人住<lb/>
溪上荒園此日過社燕已非尋主入林鶯還是為誰歌<lb/>
角巾喜有隣翁在閒與庭前盼樹柯<lb/>
　　　石村卜居候程芳逺<lb/>
數日遥聞駕犢車青囊貯得異人書山前再宿辭仙館<lb/>
雨後長吟候野廬竹徑漫期羊仲入鹿門偏愧徳公居<lb/>
<pb n="KR4e0036_WYG_003-5a"/>
子孫能守平安訓二頃山田也有餘<lb/>
　　　題趙子庸古木居巻<lb/>
趙子西江古木居客遊未返十年餘蛟龍倔彊埀當户<lb/>
蝌蚪流傳貯有書風雨毎嗟鄉夢逺塵埃近覺宦情疎<lb/>
鄰人喜遂歸來願落葉荒苔并掃除<lb/>
　　　寄武夷張郭二山人<lb/>
天壺峯頂日月轉星渚橋畔雲烟埀青谿道士騎黄鶴<lb/>
白髪老翁歌紫芝濁酒欲謀他日醉丹砂須作後天期<lb/>
<pb n="KR4e0036_WYG_003-5b"/>
塵埃滿眼不歸去洞裏桃花空夢思<lb/>
　　　懷張兼善<lb/>
社酒醒來曽送客秋山望斷未還家雨聲門巷蕭蕭葉<lb/>
霜信園林采采花念我草堂初伐木候君松徑自煎茶<lb/>
角巾藜杖随詩興十里青山日未斜<lb/>
　　　雪中抵竹梅齋<lb/>
衝風冒雨轉幽崖雪滿長空夜色催客枕有時驚折竹<lb/>
遊帷無處認寒梅野人籬落孤烟迥茆屋瓊瑶幾尺堆<lb/>
<pb n="KR4e0036_WYG_003-6a"/>
掃入公家徵斂足氷山不願太陽來<lb/>
　　　為雲壑題雪友墨梅<lb/>
歐陽筆下開氷雪竹外横斜見一枝庾嶺獨憐春色早<lb/>
羅浮相憶月明時山間自伴幽人隱林下長歌處士詩<lb/>
老我嵗寒頻對此白雲幽壑共心期<lb/>
　　　題徐士振蜀路看梅巻<lb/>
綵服曽遊錦水濵見梅如見故鄉親當時鼓棹難為别<lb/>
此日揮毫欲寫真萬里蜀山頻入夢一枝春色逺隨人<lb/>
<pb n="KR4e0036_WYG_003-6b"/>
歐陽翰墨名當代贈爾寒梢數萼新<lb/>
　　　贈汪亦雪<lb/>
三年無處問平安一日相過異地還自說暫離人鮓甕<lb/>
也知生出鬼門關園林但有中宵夢塵土都非壯士顔<lb/>
祇恐龍泉埋古獄夜深紫氣斗牛間<lb/>
　　　贈葉彦新<lb/>
石林居士日相親温雅如君復幾人脫却時名棲寂寞<lb/>
吟成詩句轉清新清溪九曲宜埀釣茅屋三間可卜鄰<lb/>
<pb n="KR4e0036_WYG_003-7a"/>
我亦平生憂世者近來雙鬢白如銀<lb/>
　　　贈吴彦敬<lb/>
卜居何論買山錢喜有南鄰二仲賢門徑新開疎種竹<lb/>
池塘分斷半栽蓮客來酒缶墻頭過兒學書籖架上懸<lb/>
况是世交同繼業林間猿鶴倍欣然<lb/>
　　　贈張兼善<lb/>
贈人相識自平川乂㑹松軒炙石泉惆悵望雲懷故舊<lb/>
周流觀世避英賢河圖擬究成書際羲易應參未畫前<lb/>
<pb n="KR4e0036_WYG_003-7b"/>
頗訝華山陳處士白雲深處至今眠<lb/>
　　　贈歐陽亦雪<lb/>
歐陽處士有行窩束擔琴書處處過肘後藥分丹火秘<lb/>
雪中梅放墨花多老來懷抱思傾寫病起筋骸費按摩<lb/>
聞與赤松黄石伴樓居此日意如何<lb/>
　　　贈西山本淳<lb/>
先代誅茆傍翠岑他山猿鶴也投林藥苗散漫冬無雪<lb/>
桂樹團欒月有陰髙枕白雲同静境揮絃流水入清音<lb/>
<pb n="KR4e0036_WYG_003-8a"/>
酒仙唯數張顛健釀得流霞毎共斟<lb/>
　　　贈葉宗善兼復嬰<lb/>
武夷宫裏葉髙士方外同逰獨老成秘訣隱文參古學<lb/>
清辭麗句負時名餐霞直上陽崖逺采藥歸來夜月明<lb/>
久别鄰菴余復古西風鶴背許相迎<lb/>
　　　再贈西山本淳<lb/>
穴處巢居避市㕓南山構架白雲巔風髙茆葦三重掩<lb/>
澗險藤蘿百尺牽旦食有狙分芧地春耕無犢廢芝田<lb/>
<pb n="KR4e0036_WYG_003-8b"/>
野人不但貧輸力甲首敲門横索錢<lb/>
　　　賡張宗翰舟過武夷述懷<lb/>
丹霞白鶴洞仙宫絶頂當年避地同春雨磯頭憂巨浸<lb/>
夕陽林下眩殘虹先幾自合乗槎去投老方驚墮甑空<lb/>
九曲櫂歌期再聽寄聲鷗鷺少從容<lb/>
荒榛滿目故儒宫憶昔風雩樂趣同年代已隨川上水<lb/>
文光無復斗間虹黄埃赤日遮平地髙石層隂起半空<lb/>
昨暮維舟西渡口濯纓猶勝抗塵容<lb/>
<pb n="KR4e0036_WYG_003-9a"/>
　　　甲寅仲冬予攝官星渚本邑判簿李公以催租<lb/>
　　　入山忽遊武夷予命小舟追之不及是夕宿常<lb/>
　　　菴溪風山月一時清興王事靡盬明日即附舟<lb/>
　　　逆流而上因憶曩時與石堂盧使君同遊放懷<lb/>
　　　山水一觴一咏其樂不可復也援筆書懷遂成<lb/>
　　　唐律二首<lb/>
休日相期上翠微出門頗覺事多違小舟送酒來何及<lb/>
獨騎看山去义歸山月抱琴尋澗水天風倚杖叩巖扉<lb/>
<pb n="KR4e0036_WYG_003-9b"/>
烟霞一榻無人共夢繞瑶臺跨鶴飛<lb/>
清溪九曲逐真遊已覺雲山笑白頭緩轡未能隨後騎<lb/>
叩舷聊欲借前舟先朝故老偏相憶此日虛名不自由<lb/>
從事獨賢何足問烟波慚愧舊盟鷗<lb/>
　　　次劉彦炳武夷見寄<lb/>
故人十載别平川清夢時時共釣船采藥重來俱白髪<lb/>
聽猿有恨落蒼烟山頭掃月還相待水底看松似倒懸<lb/>
竹洞雲巖秋老盡晚晴猶喜兩峯連<lb/>
<pb n="KR4e0036_WYG_003-10a"/>
　　　次丁郎中遊武夷韻<lb/>
九曲清遊興不窮舟人指㸃看仙蹤雲開釣艇横丹壑<lb/>
月落鳴機在碧峯道士金丹誰化鶴仙人鐵笛莫驚龍<lb/>
明朝匹馬尋征路回首東南紫翠重<lb/>
　　　賡馮老泉<lb/>
山中久住豈無情偶為尋詩出谷行嵗宴龍蛇當伏蟄<lb/>
春和觀鶴自翔鳴眼空江海栖栖老興近烟霞往往清<lb/>
林傑後來俱特達侯門彈鋏舊知名<lb/>
<pb n="KR4e0036_WYG_003-10b"/>
　　　題沿山王那海千户澄清亭<lb/>
綺户朱疏面面遙不知城郭有塵囂石巖雲氣何蕭爽<lb/>
池水天光共泬寥楊栁梧桐分處處鴛鴦灘鶒並朝朝<lb/>
杜陵也有南塘興題向將軍第五橋<lb/>
　　　送陳子敬歸三山<lb/>
石頭城下住經年鄉路重尋谷口田千里客愁淮水上<lb/>
三山歸興海雲邊故園松菊陶潜宅舊日才名鄭老氊<lb/>
舟泊武夷思仰止棹歌遺響墮空烟<lb/>
<pb n="KR4e0036_WYG_003-11a"/>
　　　松菊軒襍咏後再賦假山一律<lb/>
兒曹暫得應門閒疉石分泉作小山碧草只疑行處盡<lb/>
白雲如在望中還四時花竹多生意一日塵埃亦强顔<lb/>
昨暮得書猿鶴侣種來桂樹已勝攀<lb/>
　　　題清源遊仙圖<lb/>
海上神山只逺聞圖中真景識清源雲開秋色連蓬島<lb/>
雨過春陰散石門應有仙人騎出虎定無逋客恨啼猿<lb/>
人間嵗月頭空白安得流霞共一尊<lb/>
<pb n="KR4e0036_WYG_003-11b"/>
　　　題方方壺風雲髙仙圖<lb/>
仙人來往馭飈車豈料遺蹤入畫圖林下曾逢騎一虎<lb/>
雲間常想度雙鳬千峯夜月簫聲逺萬里晴天劍影孤<lb/>
未遂滄州瑶草願夢隨飛珮過方壺<lb/>
　　　和雲松過鶴田有感<lb/>
清溪松竹故人居門掩東風寂寞餘一束生芻將老淚<lb/>
數編殘稿訪遺書丘墳已卜山林近堂構仍聞嵗月虚<lb/>
回首平川應不逺棹歌微響復如初<lb/>
<pb n="KR4e0036_WYG_003-12a"/>
　　　題海好問西湖霜月軒<lb/>
華軒南敞對湖船有客絃歌夜不眠楓落吴江霜正肅<lb/>
潮生滄海月初圓自吟肺腑寒光入欲赴襟期爽氣連<lb/>
門外梅花凡幾樹杖藜蹋影訪逋仙<lb/>
　　　題杜德基望雲軒巻<lb/>
平川上有望雲軒棟宇飄零舊扁存遺墨猶能傳異代<lb/>
承家應喜得賢孫春風回首思先壠秋色關心隔故園<lb/>
百世詩書餘澤逺草堂元在浣花村<lb/>
<pb n="KR4e0036_WYG_003-12b"/>
　　　題聽松軒<lb/>
野老林居入萬松曲肱髙卧聽長風龍吟水㡳寒初起<lb/>
虎嘯山前氣更雄天籟未收人境内秋聲又挾海濤東<lb/>
客來剝啄驚幽夢彷彿鈞天曲未終<lb/>
　　　重經平川有感<lb/>
壞道頹垣蔓草區眼中人世古今殊朱門五馬先朝貴<lb/>
白屋三徵此日無松竹不堪論舊事山林何處託潜夫<lb/>
月明誰唱滄浪曲欲問漁舟不可呼<lb/>
<pb n="KR4e0036_WYG_003-13a"/>
　　　荒園有感<lb/>
一片荒園戰伐餘主人流落未安居春來漫擬桑麻長<lb/>
嵗久誰將蔓草除慨想農功難自棄静看人事不如初<lb/>
道旁時有栽瓜者烟雨纔分半畆鋤<lb/>
　　　題黄仲文為孔方作松林樵者圖<lb/>
伐木幽人入翠微松間久坐澹忘機百年霜雪髙柯在<lb/>
一曲天風古調稀放筆擬將韋偃敵携書懶逐買臣歸<lb/>
圖成寄示寧無意伴我山中老採薇<lb/>
<pb n="KR4e0036_WYG_003-13b"/>
松下幽人不受呼低頭屈膝對雙株半空翠色連蒼藹<lb/>
片石清陰轉白駒兀坐似忘浮世事乍逢應訝列仙癯<lb/>
廬山五老峯前路還有雲巢似此無<lb/>
　　　花朝偶成<lb/>
一聲霹靂洗乾坤滿目青山帶白雲地㡳龍蛇驚欲動<lb/>
樹頭鳥鵲喜相聞鄰人買酒酬春社野老携書就夕曛<lb/>
閒拂塵埃開匣鏡白頭微有黒絲分<lb/>
　　　寄劉仲祥索貢餘茶<lb/>
<pb n="KR4e0036_WYG_003-14a"/>
春山一夜社前雷萬樹旗槍渺渺開使者林中徵貢入<lb/>
野人日暮采芳回翠流石乳千山迥香簇金芽五馬催<lb/>
報道盧全酣晝寢扣門軍將幾時來<lb/>
　　　謝盧石堂恵白露茶<lb/>
武夷山裏謫仙人采得雲巖第一春丹竈煙輕香不變<lb/>
石泉火活味逾新春風樹老旗槍盡白露芽生粟粒勻<lb/>
欲寫微吟報佳恵枯腸搜盡興空頻<lb/>
　　　求河泊劉昌期貢餘茶<lb/>
<pb n="KR4e0036_WYG_003-14b"/>
蒼顔白髪未投閒祇訝名兼吏隱難月校舟緡留渡口<lb/>
春催茶貢住林間何年天祿然藜杖舊日霜臺借鐵冠<lb/>
聖代於今偏敬老幾人半俸卧柴關<lb/>
河官暫託貢茶臣行李山中住數旬萬指入雲頻采緑<lb/>
千峰過雨自生春封題上品輸天府收拾餘芳寄野人<lb/>
老我空腸無一字清風兩腋願輕身<lb/>
　　　雲壑寄惠黄楊木簮并詩<lb/>
黄楊為木至精堅寸幹三春長未全偶乞餘材簮短髪<lb/>
<pb n="KR4e0036_WYG_003-15a"/>
兼煩佳句寄衰年籜冠不用傍人整槲笠還宜覆頂圎<lb/>
慚愧病軀梳沐少鬅鬆雙鬢日髙眠<lb/>
　　　九日席上呈兼善伯夀<lb/>
九日歡遊處處同微軀僵坐似枯松强開桑落招詩社<lb/>
倦揷茱萸到病翁張子思歸心漫苦劉郎題咏意先慵<lb/>
瓦盆到手俱拚醉天道無知伯道窮<lb/>
　　　盆松乃慈谷手植<lb/>
瓦盆乞得小松栽誰撥霜根向斷崖盤屈豈能移本性<lb/>
<pb n="KR4e0036_WYG_003-15b"/>
低回故欲困長材吞聲莫向秋風訴抗節從教臘雪埋<lb/>
更後千年枝已長仙人應化鶴飛來<lb/>
　　　盆梅乃林希𤣥寄恵<lb/>
羅浮唤醒雪霜魂知是孤山幾代孫冷蕋疎枝低作幹<lb/>
蒼苔翠蘚近移根未論大用調金鼎已許平生老瓦盆<lb/>
嵗暮徜徉三友在寒松瘦竹共柴門<lb/>
托根盆盎似藏身五蕋三花小試春水月影隨燈火轉<lb/>
山林迹共市㕓親隴頭不為行人折湖上空懷處士鄰<lb/>
<pb n="KR4e0036_WYG_003-16a"/>
最念平生清白操偶抛霜雪傍光塵<lb/>
　　　瑞香<lb/>
南園秋色盡凋零别有幽芳出逺林葉布緑雲晴靄靄<lb/>
花攅紅粟曉森森雪中吐艶争春早露裏浮香坐夜深<lb/>
不與梅花同素淡時人少識嵗寒心<lb/>
兒時長記侍重闈頻向花前戲綵衣春樹婆娑低几杖<lb/>
夜香浮動襲屛幃用心霜雪開時早晦跡山林識者稀<lb/>
四十年餘看物變又扶衰病對芳菲<lb/>
<pb n="KR4e0036_WYG_003-16b"/>
瑞香當作百花宗翠葉朱蕤碧玉叢先得陽和開兩月<lb/>
也禁霜雪度三冬江梅比節終藏白仙杏同時合釀紅<lb/>
華石綱中招不去山林嵗晚强為容<lb/>
　　　嘗梨<lb/>
庭前梨熟閙兒重踏樹攀枝漸欲空一團削玉幷刀下<lb/>
數片浮氷碧椀中療渴已能除痼疾嘗新何幸及衰翁<lb/>
仙人只愛如𤓰棗安得移根種海東<lb/>
　　　送梨與劉鎮撫<lb/>
<pb n="KR4e0036_WYG_003-17a"/>
自得佳名百果宗纍纍幾度熟秋風樹根頻掃林無蟻<lb/>
竹葉重遮谷有蜂揮刃即看氷片落登盤唯恐雪花融<lb/>
野人久念將軍渴逺逓雙筐手自封<lb/>
　　　送梨與雲松<lb/>
百果稱宗品最竒餐氷嚥雪食如飴十年雨露栽培力<lb/>
八月秋風採摘時登爼應知全味在傾筐還動故人思<lb/>
張公大谷猶多樹蕪沒中園久不治<lb/>
　　　闕雨<lb/>
<pb n="KR4e0036_WYG_003-17b"/>
雲霓蹤跡未全消數日山中草木焦徒有世人祠土梗<lb/>
自無神力倒天瓢鄰床並汲愁枯井田舍相過嘆槁苗<lb/>
欲問天鈞誰主宰十年不聽太平謡<lb/>
　　　闕雨寄上官鍊師<lb/>
七月三旬天不雨兩鄉百里井無泉連畦接畛枯將盡<lb/>
鑠石流金勢可憐江上雷雲虛作意山中草木欲生烟<lb/>
仙人不管蓬萊淺深瑣蒼龍洞裏眠<lb/>
　　　闕雨寄程雲壑<lb/>
<pb n="KR4e0036_WYG_003-18a"/>
十處結淋九涸泉幾人奔走祇堪憐自焚虛擬之推死<lb/>
私祭難銷孝婦愆漸恐揚塵侵海水久知埀象動星躔<lb/>
梅峯隱者非忘世也向雲間禮孔仙<lb/>
　　　本真法師祈雨有感兼美武宗理<lb/>
髙士西山有異書流傳况是壁中餘蛟龍悉聽仙官令<lb/>
雷電能教旱魃除嵗稔便當期鼔腹政成端欲賦隨車<lb/>
衰年病骨渾無頼一夜清凉入草廬<lb/>
　　　老泉索賦喜雨<lb/>
<pb n="KR4e0036_WYG_003-18b"/>
苦熱真嫌夏日長片雲今夕作秋凉顛風未欲驚蒲栁<lb/>
急雨還能養稻粱病骨清泠唯穩睡吟懷衰老减疎狂<lb/>
馮唐過我談新咏扣户先愁債未償<lb/>
　　　巾秋<lb/>
玉宇秋中月正明好天良夕祇傷情誰家庭院開樽俎<lb/>
幾處關山照甲兵白髪餘光聊自惜黄河倒影幾時清<lb/>
胡牀好盡南樓興莫向西風動笛聲<lb/>
　　　澆花<lb/>
<pb n="KR4e0036_WYG_003-19a"/>
稚子銅瓶汲井渾一畦花木對幽軒已看潤色分枝葉<lb/>
更惜清陰庇本根溪澗龍移泉化土田疇龜拆草連村<lb/>
老夫亦有蘇枯意無力穿雲浚水源<lb/>
　　　途中有感<lb/>
泥途汨汨雨霏霏白黑誰能别是非何物功名真拾芥<lb/>
逼人富貴是危機刑章正宻飛騰少禮樂方新揖讓稀<lb/>
槁木死灰忘世者杖藜回首立斜暉<lb/>
　　　問流人<lb/>
<pb n="KR4e0036_WYG_003-19b"/>
道旁辛苦問流人非罪相看誤此身何用老成徒取辱<lb/>
久知温飽不如貧衣裳臭穢沾床汗枷械拘攣滿面塵<lb/>
不自我先休嘆恨周餘靡有孑遺民<lb/>
　　　夢歸<lb/>
獨上江城倚夕暉西風㸃㸃鴈斜飛百年已半猶為客<lb/>
三徑將蕪苦憶歸老婦一秋常伏枕癡雛幾度候牽衣<lb/>
月明忽作還家夢九曲谿頭一扣扉<lb/>
　　　柬張孟寛<lb/>
<pb n="KR4e0036_WYG_003-20a"/>
醫官督稅想賢勞盥潄忘餐到日髙倦執牙籌從㑹計<lb/>
偶慿烏几欲推敲舟車凑集須躬閱藥裹増除莫自抛<lb/>
此日虛名求實效研摩直恐數秋毫<lb/>
　　　柬薛君玉<lb/>
人生自古少合幷鄰並應煩數送迎戎馬艱危猶旅食<lb/>
儒衣漂泊負才名有錢可買歸山隱無酒難為待客情<lb/>
傷心世事苦偪側可能白髪對河清<lb/>
　　　送薛君玉調江西憲椽<lb/>
<pb n="KR4e0036_WYG_003-20b"/>
落花飛絮送殘春濁酒清歌别逺人憲府簿書淹嵗月<lb/>
宦途鞍馬傍風塵湖邊有宅棲徐孺城裏無山隱子真<lb/>
羨爾奮飛千里逺嗟余落魄二毛新<lb/>
　　　夜坐<lb/>
蕭蕭風雨坐相侵共守寒燈抱膝吟捫虱倦談當世事<lb/>
聞雞還起濟時心雲連烽戍兵猶滿鴈度關河雪正深<lb/>
此際正當明出處且將書劍傍山林<lb/>
　　　紙被<lb/>
<pb n="KR4e0036_WYG_003-21a"/>
採得仙巖不老藤蒸雲煮雪揭輕氷光浮一片崑山玉<lb/>
煖壓三冬内府綾衣被生靈真有道巻舒明晦亦堪徵<lb/>
衰年朽骨寒尤甚自擁蒙頭到日升<lb/>
　　　立春偶書<lb/>
八八衰年只緼袍閉門春日自歌騷一尊風雨心空壯<lb/>
數畆田園興不髙黄巻但知賢聖對白丁誰問子孫勞<lb/>
不堪兩鬢蕭蕭雪猶向人前作桔橰<lb/>
</p>
<p>
</p>
  </div>
<div>
                <head>藍山集巻四</head>
    <p>
<pb n="KR4e0036_WYG_004-1a"/>
欽定四庫全書<lb/>
　藍山集巻四　　　　　　明　藍仁　撰<lb/>
　　七言律詩<lb/>
　　　送太史子𤣥之忻城縣丞<lb/>
慶逺忻城嶺海間儒衣新授長民官哦松不可閒風月<lb/>
棲棘何愁老鳳鸞夷獠雜居生自遂包茅入貢政從寛<lb/>
惠連曽忝觀風使畱得題詩到日看<lb/>
　　　黄均徳前任酆都縣丞服闋赴京過余林下<lb/>
<pb n="KR4e0036_WYG_004-1b"/>
三仕為丞不負人蜀中赤子戀慈親先塋已許號松栢<lb/>
宣室猶思問鬼神偶過草堂畱藥物又趨京國拂衣塵<lb/>
承家黄霸能為郡他日應期晝錦新<lb/>
　　　追賦懷富順縣丞徐惟楫巻<lb/>
為問徐卿自别離鳴絃暫佐蜀邦時闗山迢遞疎音况<lb/>
風雨凄涼屢夢思三峽泛舟清夜泊雙松當戸緑隂移<lb/>
喬遷此日知何處江上逢梅寄一枝<lb/>
　　　和呉縣丞韻<lb/>
<pb n="KR4e0036_WYG_004-2a"/>
西山爽氣喜朝看堆案相仍政自寛筆底烟波孤棹晚<lb/>
堂中風月一琴寒定應投版思佳菊還念埀綸釣碧湍<lb/>
野老力供常賦外不因詩興豈相干<lb/>
　　　謝雲松寄惠青藤<lb/>
仙藥驅風力最靈九華山裏老藤青三更花露調氷椀<lb/>
一斗松醪倒石缾博士傳方消痼疾衰容涉世保餘齡<lb/>
更煩大筆重題品續入神農本草經<lb/>
新詩妙藥兩難酬令我平生宿疾瘳弱足便堪扶杖起<lb/>
<pb n="KR4e0036_WYG_004-2b"/>
閒情先想出門遊邑中佳句爭傳誦海上仙方費逺求<lb/>
强欲追隨成二老莫將天驥笑氂牛<lb/>
　　　西山脩竹已為軍兵所伐<lb/>
朝來伐竹已千竿始覺籓籬宇宙寛照室丹光林外見<lb/>
隔溪山色座中看春秋豈信栽培易風雨那愁出入難<lb/>
鳳鳥不來龍已去空山誰與報平安<lb/>
　　　次韻雲松西山春遊五首<lb/>
西山今雨叩門時似與浮丘有夙期良㑹可無佳客在<lb/>
<pb n="KR4e0036_WYG_004-3a"/>
長吟忽動故人思未能㕘道同餐玉逺想清齋只茹芝<lb/>
千歳蟠桃忘早熟一瓢春醞寄來遲<lb/>
道院閒眠客思清泥途數里倦趨程春寒未退花全少<lb/>
暖靄微銷鸛又鳴城邑交流汙濁迹丘園總待發生情<lb/>
詩囊擬共連床語猶愧衰年宿疾嬰<lb/>
摩挲老眼倦編蒲雨過山窓兀坐孤松帶浮雲張翠葢<lb/>
草承殘照綴明珠鳥鳴轉覺林塘靜花發方知節候殊<lb/>
張籍題詩工古淡愛來同賦輞川圖<lb/>
<pb n="KR4e0036_WYG_004-3b"/>
城南竹院似丹丘風雨遙知客獨畱花暎洞門春寂寂<lb/>
茶分石鼎夜悠悠蘇耽井近觀遺跡徐孺亭空悵舊遊<lb/>
不待山靈嘲俗駕題詩翠壑共賡酬<lb/>
欲遊方外老何堪惆悵西山舊石龕竹逕無塵深幾許<lb/>
松花有㑹近重三涼生夜枕烟霞潤飢憶晨厨笋蕨甘<lb/>
偶讀君詩如在眼夢魂飛繞白雲菴<lb/>
　　　追懷天壺舊遊<lb/>
天壺不似在人寰湧翠飛流面面寒石徑似梯同鳥上<lb/>
<pb n="KR4e0036_WYG_004-4a"/>
洞門無鎖有猿看何年瑤草尋金磵舊日仙桃捧玉盤<lb/>
宴罷流霞分手後獨因詩興更憑欄<lb/>
　　　酬伯頴見訪<lb/>
開門春日枉良朋扶病相迎愧未能採藥久知來北谷<lb/>
種𤓰猶識住東陵丹砂變化神仙術白㡌風流隱逸稱<lb/>
老我無由筋力健廬峯雲壑擬同登<lb/>
　　　次詹立之題石壺庵韻<lb/>
故人招飲石壺山烟火蕭條晝景寒仙去或傳丹井在<lb/>
<pb n="KR4e0036_WYG_004-4b"/>
樵歸未得局棋看莓苔雨後沿荒壁薇蕨春來饋滿盤<lb/>
前代開基仍種植空餘疎竹對塵欄<lb/>
　　　送徐仲圭回黄巖<lb/>
詩書正氣有家傳鄉邑皆稱孺子賢千里趨庭秋似水<lb/>
重闈戱綵日如年天台鳳穴迎朝旭九曲魚歌起暮煙<lb/>
兩地平安報消息燈花數夜照人眠<lb/>
　　　呈邵張二宰<lb/>
從祀先儒起邵張髙門奕世擢賢良列星並應郎官出<lb/>
<pb n="KR4e0036_WYG_004-5a"/>
愛日相期化國長綵翮固非棲枳棘白頭重欲詠甘棠<lb/>
觀風倘入閩闗境邑有絃歌野有桑<lb/>
滿縣栽花爛漫紅竹園村巷也春風簡書幕靜追呼少<lb/>
鼔角樓髙結構雄三考九年嘉績在一堂二妙頌聲同<lb/>
斯文相顧偏青眼更欲題詩寄老翁<lb/>
　　　挽張執中煉師<lb/>
壺中辟穀住多年命盡人間亦可憐血濺豺狼空落日<lb/>
丹成鷄犬自昇天蓬萊雲氣迷仙馭松桂秋隂覆藥田<lb/>
<pb n="KR4e0036_WYG_004-5b"/>
不待遼東歸化鶴人民城郭總蕭然<lb/>
　　　挽陳伯升蕭慈谷二公化日同門有為鄰媼稱<lb/>
　　　觴不至故末語及之<lb/>
二老長齋共白頭一朝相挹去西遊已傳換骨藏諸洞<lb/>
又説飛神上十洲賣藥壺公今暫隱開花殷七久難畱<lb/>
疎狂却憶東方朔只戀蟠桃不自由<lb/>
　　　賡雲松陪祭翁墩先壟<lb/>
三年不得詣先塋白髪斜陽𣺌𣺌情空讀蓼莪揮涕淚<lb/>
<pb n="KR4e0036_WYG_004-6a"/>
又慙麥飯負清明風烟極目山林逺丘壟傷心草樹平<lb/>
多感故人深厚意一尊同薦石泉清<lb/>
　　　送張啓宗分韻得雲巖朝爽<lb/>
仙巖上有白雲浮爽氣朝來豁逺眸羣壑漸分初上日<lb/>
兩峯髙並欲凌秋英靈未用譏塵俗故老相期事釣遊<lb/>
幕下簡書何日靜同歌瑤草望滄洲<lb/>
　　　送杜徳基歸省<lb/>
苦學憐君㝡少年傳氊况是隱君孫屏山仰止來千里<lb/>
<pb n="KR4e0036_WYG_004-6b"/>
杜曲分流遡一原竒字政須詢故學力行無愧守空言<lb/>
西風一夜歸心切知有慈親獨倚門<lb/>
　　　送彥材居貞<lb/>
二鄭才名世並傳自成同氣亦家賢石渠有待書重校<lb/>
宣室遙知席欲前對雪肯過安道里臨風長望季鷹船<lb/>
春光浩蕩青雲濶目送雙鴻上九天<lb/>
閩闗西去度嵯峨下有輕舟入浙河春日山川開雨雪<lb/>
舊時灘瀨減風波玉堂蓮炬須分直茅屋村醪許重過<lb/>
<pb n="KR4e0036_WYG_004-7a"/>
臃腫自慚山下木老枝空幹倚巖阿<lb/>
　　　送朱孟舒<lb/>
秋風送别出閩闗老桂吹香拂馬鞍分教往年曽北上<lb/>
司征此日又南還詞林已富三冬學雲路終期九萬摶<lb/>
愧我無成頭白盡紫芝黄葉共空山<lb/>
窮鄉漸老不趨時短褐飄蕭兩鬢絲秋色黄花聊冩興<lb/>
陽春白雪愧來詩分氊潞水驚文采攜酒芝山訪武夷<lb/>
不為送行徵一語巷南巷北未相知<lb/>
<pb n="KR4e0036_WYG_004-7b"/>
　　　送魏上修<lb/>
建安多士起明經年少如君學行成春日慈烏勤返哺<lb/>
秋風丹桂久遺榮暫因樂育棲鄰邑又應賢良赴上京<lb/>
自古移忠須就孝天顔咫尺更陳情<lb/>
　　　送鄭居貞<lb/>
十年三上乞閒居又説鳴騶向草廬堯代巢由終有託<lb/>
漢廷嚴馬欲何如蒼生久待東山起素業能忘谷口鋤<lb/>
復有長林新構在一堂風月五車書<lb/>
<pb n="KR4e0036_WYG_004-8a"/>
　　　送穆谷華<lb/>
二十年前知姓名殊方未遂盍簮情偶逢幽徑詢衰病<lb/>
自説公車召老成深谷良材須世用髙空健翮起秋清<lb/>
野人願比支離木祇向山林送此生<lb/>
　　　擬送蔣伯羽<lb/>
不掃仙壇借隠居扁舟南下意何如十年藩府趨帷幄<lb/>
千里山河倦尺書恠事只今㸔失馬前程未用歎枯魚<lb/>
病軀不得臨岐别搔首東風柳影疎<lb/>
<pb n="KR4e0036_WYG_004-8b"/>
　　　送李孟和<lb/>
天書海内起英髦肯許山林索價髙一日聲名催宦達<lb/>
十年踪跡類逋逃女憐擇對方諧卜兒擬應門未代勞<lb/>
寵禄少酬勤苦志不知何處試牛刀<lb/>
　　　戊午自夀<lb/>
野人扣户餽青精自笑龍鍾老鶴形卦滿周天蓍再揲<lb/>
觴浮流水酒微醒桑蓬又記逢初度松栢何煩祝逺齡<lb/>
頗與榮公同此樂長歌金石振林坰<lb/>
<pb n="KR4e0036_WYG_004-9a"/>
　　　十月初五日夜栁城夢草堂<lb/>
落葉殘燈卧栁城長江逺海隔柴荆久淹客路頭俱白<lb/>
暫想雲山夢亦清黄鶴紫芝空谷晚寒梅疎竹小窻晴<lb/>
覺來枕上芭蕉雨猶似松風澗水聲<lb/>
　　　寄雲松昆仲<lb/>
秋山揺落正堪悲蒼狗浮雲事不知閲世祇應貧可免<lb/>
閉門真與病相宜坐依東壁㸔書倦行過南園散藥遲<lb/>
筆硯重尋塵滿几故人已訝久無詩<lb/>
<pb n="KR4e0036_WYG_004-9b"/>
　　　劉俊民鎮撫自京回趨㑹不及詩以寄意<lb/>
聞道回轅宿武夷巾車晨出赴襟期平安已驗從龜吉<lb/>
進退誰言履虎危水驛梅花題壁處山營栁色候門時<lb/>
清談不肯畱今夕目送南雲有所思<lb/>
　　　送董徳輿迎侍兼柬三山諸友<lb/>
花壓春城綵袖迴雲飛秋水錦帆開山中令尹憂官瘦<lb/>
江上慈親望子來逺道不違甘旨願清朝未乏孝廉材<lb/>
三山故舊煩詢問歳晚相思肯寄梅<lb/>
<pb n="KR4e0036_WYG_004-10a"/>
　　　寄彭穆之<lb/>
鄉閭誰信合并難數月曽無一日歡醸酒祇應謀自醉<lb/>
題詩未肯借人看林間麋鹿全天性澗底松筠保歳寒<lb/>
青眼白頭相望在閉門髙興愧袁安<lb/>
　　　寄劉蘭雪<lb/>
故人出處本隨緣近日清修擬學禪愛子早承兵印重<lb/>
在家先許佛燈傳長空澹澹雲俱盡清夜沈沈月正圓<lb/>
我亦東林同社客灰心世事了殘年<lb/>
<pb n="KR4e0036_WYG_004-10b"/>
　　　寄雲松<lb/>
早歳相知晚更親别來并覺白頭新浮雲世事凡千變<lb/>
空谷生涯只一貧古道相㸔松竹冷巔崖共畏雪霜頻<lb/>
題詩報與加餐飯臘盡風光漸轉春<lb/>
　　　寄王叔善<lb/>
十年前識王長史驛舎題詩寄寂寥南北風塵音信斷<lb/>
東西岐路夢魂遙雪霜已入詩人鬢廣海長驅使者軺<lb/>
騘馬清風誰不避蠻中瘴癘一時消<lb/>
<pb n="KR4e0036_WYG_004-11a"/>
　　　寄陳景章<lb/>
閒雲野水平生趣大㡌寛衫未老身五畝受㕓依舊俗<lb/>
十年開逕候何人詩名漸逺非長計酒興全疎且耐貧<lb/>
欲扣柴門連疾阻好風良月憶相親<lb/>
　　　寄張雲松<lb/>
谷口生涯已白頭量才揣分早知休春風茆屋初巢燕<lb/>
曉日桃林未放牛兒擬力田承素志客來扶杖共清遊<lb/>
南山芝草年年長更與相尋綺里儔<lb/>
<pb n="KR4e0036_WYG_004-11b"/>
杜甫平生草堂興老我正爾經營間溪流淺似浣花水<lb/>
秋色髙並成都山愛客自須開竹逕故人誰肯訪柴闗<lb/>
吟邊郤憶張君子危坐臯比也未閒<lb/>
　　　寄張兼善<lb/>
故人卜隠依山市野老遷居到石村濁酒近篘謀共醉<lb/>
新詩未穏許同論南風吹笋初成竹前雨移松已引根<lb/>
肯向草堂尋杜甫百年地僻有柴門<lb/>
　　　寄林信夫<lb/>
<pb n="KR4e0036_WYG_004-12a"/>
一官江北佐鳴絃消息時因過客傳不信阮生悲失路<lb/>
自甘陶令賦歸田榕忩茶熟烟棲屋茘浦㠶歸月在船<lb/>
憶昔過門慙二仲蒼蒼風景舊山川<lb/>
　　　寄葛仲溫<lb/>
中年相識少相親逆旅來過不厭頻貴賤雖殊皆白髪<lb/>
田園有處避紅塵玉壺且醉藍山月丹鼎須分葛井春<lb/>
更約明年同釣石桃花溪上兩烏巾<lb/>
　　　寄余復嬰<lb/>
<pb n="KR4e0036_WYG_004-12b"/>
幾年韜隱武夷山肯向秋風換壯顔賣藥偶從城裏過<lb/>
圍棊誰伴橘中閒先天龜筴傳神妙何日刀圭乞火還<lb/>
不信塵埃空老大溪頭已結屋三間<lb/>
　　　擬寄葉希武<lb/>
八十猶傳不入城南州耆舊傳應成自歌白石時長短<lb/>
誰信滄溟又淺清縱目已隨春樹逺離愁更與暮雲平<lb/>
凡材蒲栁多先悴常向山中説姓名<lb/>
　　　寄劉彦炳<lb/>
<pb n="KR4e0036_WYG_004-13a"/>
九曲溪頭問草堂名山不隱又還鄉畫船邀客湖光近<lb/>
金刹題詩竹影涼帷幄十年心最苦幅巾三逕意何長<lb/>
不知聽罷山陽笛淚向南雲落幾行<lb/>
　　　寄陳景忠<lb/>
三年不見一書來况憶論文共舉杯藥籠素無醫國術<lb/>
鹽車空絆濟時才只今館閣思耆舊何用山林問草萊<lb/>
落日題詩勞悵望南天萬里鴈空來<lb/>
　　　寄陳徳甫<hi>三山府學訓導</hi>
<pb n="KR4e0036_WYG_004-13b"/>
攜手琅琊飲釀泉别來書札罷流傳三山海水連春樹<lb/>
九曲仙巖隔暮烟風景不隨人事異老懷肯作冷灰然<lb/>
何時烏石山邊屋重㸔題詩憶惠連<lb/>
　　　寄張孟方<lb/>
三年不見張君子舊作書巢傍澗松常與白雲分主客<lb/>
偶因明月想形容飯牛短褐歌深夜采藥長鑱度逺峯<lb/>
聞道近移毛義檄掉頭深入萬山重<lb/>
　　　寄老泉<lb/>
<pb n="KR4e0036_WYG_004-14a"/>
草堂閒殺老狂夫世上窮愁盡撥除壯志豈期遊汗漫<lb/>
輕身今欲託𤣥虚市㕓不入佯多病道侣相安可久居<lb/>
攬結林泉清氣在不知詩興近何如<lb/>
　　　經杜清碧先生墓<lb/>
皓首山林草大𤣥鶴書徵起又歸田一窩自得堯夫樂<lb/>
三䇿誰知賈誼賢空有墓碑臨道路更無書屋貯風烟<lb/>
後生仰止前修逺慨想昇平七十年<lb/>
　　　次韻答張簿<lb/>
<pb n="KR4e0036_WYG_004-14b"/>
苦熱休嫌褦襶過欲詢為況近如何陶公蓮社當尋伴<lb/>
杜老花谿許放歌正乏酒錢誰送與又添詩債費催科<lb/>
蒼頭不識相觀善牢閉柴門畏客多<lb/>
野人不識學為官終老荷衣分所安泉石儘堪供嘯傲<lb/>
風塵猶喜出艱難獻酬有客同三爵麤糲期君共一餐<lb/>
獨念故侯忘貴重笑談只作布韋㸔<lb/>
　　　次前韻餞張簿<lb/>
莫訝城南一再過老懐無奈别離何承恩未及𤓰時代<lb/>
<pb n="KR4e0036_WYG_004-15a"/>
善政猶存麥秀歌此日功名揚舊徳當年經術亞前科<lb/>
賔鴻去盡青天逺獨立㸔雲慷慨多<lb/>
行人欲發重盤桓一夜西風枕不安仕止可師賢聖在<lb/>
天親休念别離難松荒先隴宜秋掃菊滿東籬飫夕餐<lb/>
翹首雲中天萬里祇從南鴈候書看<lb/>
三獻無瑕白髪疎春風到處善嘘枯一杯又唱陽闗曲<lb/>
五栁還尋栗里圖秋思定隨鴻共逺老顔真與鶴同癯<lb/>
兒童贏得歸舟快囊裏春衣典欲無<lb/>
<pb n="KR4e0036_WYG_004-15b"/>
　　　丙寅歳春送崇邑判簿劉宗文朝京<lb/>
榮名鄉校起才賢早向亨衢著祖鞭梧樹秋清初到邑<lb/>
桃花春暖又朝天由來枳棘棲非久暫佐絃歌化已傳<lb/>
王賦足供民瘼盡野人側耳聽喬遷<lb/>
佐邑由來宰邑同一從堂上咏南風十年巖穴消沈外<lb/>
百里人烟笑語中問俗更思延野老親賢頻欲適儒宫<lb/>
仙舟忽報朝天去歸日棠隂滿路濃<lb/>
　　　餞張判簿<lb/>
<pb n="KR4e0036_WYG_004-16a"/>
擲下朝簮似野翁放教白髪少惺鬆十年朽索馳危坂<lb/>
一日歸鞭指大同今雨更催新折栁故山應羨後凋松<lb/>
月明還有相思夢九曲漁舟欵乃中<lb/>
王事賢勞白髪新承恩此日許為民久操判筆初停手<lb/>
還著儒衣郤稱身惜别敬持杯酒餞投閒暫卜草堂鄰<lb/>
故園松菊催歸興目送飛鴻北向秦<lb/>
苦學由來逺大期不知陵谷忽遷移陶潜去就唯躭酒<lb/>
江緫平生酷愛詩髙擢桂枝如昨夢暫棲枳棘已多時<lb/>
<pb n="KR4e0036_WYG_004-16b"/>
覃恩此日歸驂動萬里秋風兩鬢絲<lb/>
　　　出遊<lb/>
病中三月不出戸暖日晴風始一遊處處鳥鳴催布穀<lb/>
山山花發呌鈎輈幽人几杖來相就野老壺觴起更畱<lb/>
童僕不知觀物意歸途催報夕陽收<lb/>
　　　酬答啟東明上人詩畫之惠<lb/>
上人自是賛休徒風雨重逢世事殊竹寺每懷尊宿健<lb/>
草堂能憶故人無三年艾起烟霞疾八法書存竹石圗<lb/>
<pb n="KR4e0036_WYG_004-17a"/>
他日相思回首處白雲千丈一峯孤<lb/>
　　　永平王谷雲來武夷奉其師慈谷蕭先生仙蜕<lb/>
　　　以歸藍山拙者嘉其誼而贈之<lb/>
逺尋遺蜕訪仙壇又舉空衣返故山猿鶴淒涼思舊社<lb/>
鬼神呵䕶惜餘丹紫溪涼月迎歸路白塔晴雲送出闗<lb/>
山下居人瞻望處南天飛度劒光寒<lb/>
　　　足弱服勝駿丸懷仙牧老<lb/>
杖藜扶路更蹣跚空想秋風過北山帶索榮公行自笑<lb/>
<pb n="KR4e0036_WYG_004-17b"/>
㸔花鐂跛醉仍還欲填溝壑狂何益久辱泥塗出轉艱<lb/>
仙老傳方能勝駿相期來往華嵩間<lb/>
　　　次韻張雲松<lb/>
懷友軒前百尺梧每從清䕃共趨隅學詩到老終教拙<lb/>
種藥扶衰自笑愚髙入天風鴻避弋長鳴秋雨鶴將雛<lb/>
甘同木石居貧賤肯信寒松作大夫<lb/>
　　　次趙聲逺韻<lb/>
閒抱瑤琴入武夷名山不隱復何之五車舊富三冬學<lb/>
<pb n="KR4e0036_WYG_004-18a"/>
一巻新題九曲詩雕鶚漸冲霄漢逺蜩蟬自送夕陽遲<lb/>
君家清獻梅花在靜對髙標有所思<lb/>
　　　次游徳芳韻<lb/>
兵戈已覺素心違潦倒山林兩布衣茅屋春深桑柘薄<lb/>
石田歳晚稻粱微緑尊但用平生足白髪方知往事非<lb/>
九曲月明春水碧夜深同坐釣魚磯<lb/>
　　　餞彦材居貞子𤣥仲管<lb/>
四賢同起七閩中久望仙舟上北風水驛偶成三宿别<lb/>
<pb n="KR4e0036_WYG_004-18b"/>
茅簷因得一尊同髙歌激烈詞源湧古帖臨摹筆陣雄<lb/>
他日瀛洲羣彦集題書報與白頭翁<lb/>
　　　居貞請題國學鄭某省覲回京諸巻<lb/>
早歳宜充觀國賔故鄉長念倚門親白頭作夢持環在<lb/>
滄海馳情戀闕頻祖帳又開喧道路仙槎欲泛上星辰<lb/>
徵詩餞逺慚衰老空向山林想吉人<lb/>
　　　送康鍊師歸上方觀二首<lb/>
華葢峯前上方觀武夷洞口逺遊仙送君竹杖歸千里<lb/>
<pb n="KR4e0036_WYG_004-19a"/>
寄我茅齋住兩年紫氣浮闗開雨雪白雲埀户候林泉<lb/>
老懷此别休惆悵更説崆峒夀幾千<lb/>
道人别我江西去藜杖衝寒手自拈久憶故山風月好<lb/>
又驚歸鬢雪霜添鄰翁逺候蒼精佩闗吏先知紫氣瞻<lb/>
若過新城煩借問月間遺蜕在金蟾<hi>汪月間先居西山數年後往金蟾峰</hi>
<hi>解化有讖云三十年後吾當重來相見故及之</hi>
　　　贈薛鍊師<lb/>
長生何處得真傳徑入名山住十年共説墨符能役鬼<lb/>
<pb n="KR4e0036_WYG_004-19b"/>
又參丹訣擬升仙吹簫坐久雲生石鍊藥遲眠月滿天<lb/>
我亦願遊方外者安期應笑早華顛<lb/>
　　　寄余復嬰鍊師<lb/>
石鼔渡頭呼釣船幔亭峰下候真仙川原雪霽浮春色<lb/>
樓閣林深鎖暮烟遊市懸壺凡幾日還山服藥又千年<lb/>
月間舊隱金蟾跡擬借丹爐煮石泉<lb/>
　　　贈桃源孫牧菴<lb/>
道士何年始種桃仙源深處不容舠一林曉色丹霞散<lb/>
<pb n="KR4e0036_WYG_004-20a"/>
雙澗飛泉錦浪高烟火自應塵世隔犁鋤還共野人勞<lb/>
采花食實年年事住向名山幾伐毛<lb/>
　　　贈虞道士<lb/>
清修苦節學神仙九轉功成别有傳傾葢猶思山市語<lb/>
畫圖遙寄草堂懸一天星斗斟明水幾處風雷送有年<lb/>
擬過蒼峰㸔修竹開門不惜煑春泉<lb/>
　　　食棃有感<lb/>
西園棃樹憶兒栽棃熟征兒去未回適口自憐甘似蜜<lb/>
<pb n="KR4e0036_WYG_004-20b"/>
羈懐誰念冷於灰爭攀漫引兒童喜啄食頻㸔鳥雀來<lb/>
此日思兒常繞樹不堪風雨晚相催<lb/>
　　　次仲雨韻懐兄<lb/>
松菊軒成罷唱酬可懐非罪泣孤囚一川烟雨原鴒晚<lb/>
萬里秋風塞鴈愁每念凱歌還絶域能忘堂構在中丘<lb/>
音書莫訝從來少魂夢相尋獨未休<lb/>
　　　示兒三首<lb/>
天怒寧論罪有無荷戈萬里戍成都三聲自聽猿鳴慘<lb/>
<pb n="KR4e0036_WYG_004-21a"/>
一片誰憐鴈影孤苦樂不同安悔吝死生長定省憂虞<lb/>
老牛䑛犢終存愛白髪蕭蕭淚眼枯<lb/>
衰容渾欲不勝衣况復天涯有戍兒塞鴈傳書空在望<lb/>
林烏反哺動遐思諸孫棃栗頻相聒獨老桑榆久自知<lb/>
春日一罇拚盡興阿咸傍㸔醉題詩<lb/>
抛却耕鋤候縣門朝呼夕令競紛紛久知畫地皆為獄<lb/>
漫道號天可扣閽入市於菟尋汛語鬬牀觳觫倚真聞<lb/>
白頭咄咄書空罷慚愧龎公訓子孫<lb/>
<pb n="KR4e0036_WYG_004-21b"/>
　　　送牛自牧住武夷仙掌庵<lb/>
牧子風流老更狂武夷六曲築茅堂肯從龍虎來今雨<lb/>
懶向羅浮問故鄉山月夜寒丹伏火洞天秋闊劒浮光<lb/>
衰年總仗刀圭力他日須傳肘後方<lb/>
牧子疎狂早學仙武夷更欲住千年已從春雨修茅屋<lb/>
便擬秋風買釣船仙酒肯分山客醉神丹未許世人傳<lb/>
汪顛寂寞金公隱尚想風流在眼前<lb/>
</p>
<p>
</p>
  </div>
<div>
                <head>藍山集卷五</head>
    <p>
<pb n="KR4e0036_WYG_005-1a"/>
欽定四庫全書<lb/>
　藍山集卷五　　　　　　明　藍仁　撰<lb/>
　　七言律詩<lb/>
　　　謝彦昭作小像<lb/>
開口臨風牙齒疎搔頭向日鬢毛枯自知老醜成何物<lb/>
誰喚良工寫此圖藜杖偶從蓮社客角巾遥迓草堂癯<lb/>
一丘一壑從吾好試問仙人著得無<lb/>
　　　吳子仁氏有斑竹杖藏之數年矣文彩燁然堅<lb/>
<pb n="KR4e0036_WYG_005-1b"/>
　　　勁可愛近以贈仲温葛先生葛公得之甚喜登<lb/>
　　　山臨水之興浩然不可遏也過余求詩為賦二<lb/>
　　　律<lb/>
數尺長笻拄過眉雲㾗雨㸃灑淋漓託根霜雪生吳會<lb/>
借力風雷起葛陂石徑携歸花滿地溪橋閒倚月明時<lb/>
野人素有遊山癖欲問仙翁借一枝<lb/>
前得修篁滴瀝斑湘妃淚灑幾時乾蛟龍變化休臨水<lb/>
虎豹文章本在山孤幹自憐髙節邁虚心相倚暮年安<lb/>
<pb n="KR4e0036_WYG_005-2a"/>
花邨酒熟邀皆去烏帽春風酩酊還<lb/>
　　　賦梅杖<lb/>
剪得孤山最舊枝老年筋力賴扶持雪中拄去餘香在<lb/>
月下携來瘦影隨生長冰霜憐硬骨摩挲苔蘚露蒼皮<lb/>
仙人九節休相笑也欲看山入武夷<lb/>
携得南枝拄白雲天寒時復出柴門交頭共倚春風力<lb/>
到手還疑夜月痕禹廟星霜空自化葛陂雷雨未應存<lb/>
老來只為尋詩苦踏雪明朝過逺邨<lb/>
<pb n="KR4e0036_WYG_005-2b"/>
緑竹新栽節節方老年與爾共行藏遊山鹿豕休相訝<lb/>
倚壁蛟龍恐欲翔不用虚心隨石轉自來直幹拂雲長<lb/>
扶持莫問顛崖逺但愧微蹤久雪霜<lb/>
伐竹為笻共我長不煩繩削自然方端形祗是生來少<lb/>
直節誰憐老幹剛拄過蒼苔窺鳥跡踏殘黄葉出羊腸<lb/>
此君盡力扶衰朽一日平安不可忘<lb/>
　　　病中<lb/>
能得浮生幾日閒桑榆夕景漸闌珊病魔可避寧浮海<lb/>
<pb n="KR4e0036_WYG_005-3a"/>
詩債相尋且閉闗燈影背窓愁作伴雨聲喧枕夢驚還<lb/>
鹿車記得清溪路稍待秋風更入山<lb/>
西窓僵卧動逾旬世事淒涼淚滿巾老去已無兒可托<lb/>
病來直與死為鄰孤虚履運成何事悔吝連秋為此身<lb/>
抗節擬同松栢固顛崖從爾雪霜頻<lb/>
衰年卧病閉柴荆有客相過問死生隠几祗饒昏欲睡<lb/>
杖藜非復跛能行社中漫忝詩名共方外虚思藥術成<lb/>
寄語郡齋張博士寂寥猶望故人情<lb/>
<pb n="KR4e0036_WYG_005-3b"/>
無才祗欲苦吟詩肝腎雕鎪氣久衰白虎痛傳闗節徧<lb/>
烏蛇方送藥資遲下床腓股堅於石覽鏡頭顱白勝絲<lb/>
多謝道人余復古酒瓢新浸五加皮<lb/>
　　　病起偶成<lb/>
春來春去總匆匆九十光陰卧病中緩步也愁平地險<lb/>
加餐不與去年同生憎野草侵人緑可惜殘花過眼紅<lb/>
昨日鄰童偶相值不知何處一衰翁<lb/>
　　　次韻雲松病中見寄<lb/>
<pb n="KR4e0036_WYG_005-4a"/>
謝病投閒素願酬廣文氊冷脱官囚叩龜勿藥終為喜<lb/>
枉札加餐不用愁更向畫圖評水石偶題詩句寄林丘<lb/>
西山風雨茅齋冷獨老如今萬事休<lb/>
　　　同雲松西山懐舊<lb/>
藍田丘壑費攀縁因憶前遊一惘然丹藥難徵勾漏令<lb/>
虹橋去説武夷仙西風老鶴松間語白石羣羊洞口眠<lb/>
無分在山空有屋塵埃衮衮送流年<lb/>
　　　題六朝遺秀圖<lb/>
<pb n="KR4e0036_WYG_005-4b"/>
登臨長憶鳳凰臺六代興衰跡已灰山色共知今日好<lb/>
水聲如訴舊時哀天低白日浮雲合地勝黄金與土埋<lb/>
王謝諸公吟不盡風光留待後人來<lb/>
石頭城下繫孤篷滿眼興亡六代宫吳晉山川非舊國<lb/>
宋齊陵墓但秋風犧牲不入諸天界花月髙歌永夜中<lb/>
欲問漁翁渾不識年年江上蓼花紅<lb/>
　　　次韻夀雲松<lb/>
才名久滯廣文氊甲子頻催絳縣年共説稱觴華旦近<lb/>
<pb n="KR4e0036_WYG_005-5a"/>
那知扶杖白雲邊道人酒熟應同醉坐客詩成忽逺傳<lb/>
黄石赤松長不老從來山澤號癯仙<lb/>
　　　夀日醮壇有感<lb/>
三天符籙授長生凡骨尤慚煉未輕方士久傳餐白石<lb/>
野人相勸飯青精宫商縹緲仙歌逺樓閣玲瓏梵氣成<lb/>
弱冠有聞今白首空山何處候方平<lb/>
　　　題鄭居貞長林書屋<lb/>
萬松樓外問松樓下有長林百畝幽最念詩書先澤逺<lb/>
<pb n="KR4e0036_WYG_005-5b"/>
頻傷兵燹故園秋楩楠自足充新構風月從知勝舊遊<lb/>
揷架牙籖三萬軸諸孫文彩繼弓裘<lb/>
　　　自述<lb/>
弱子承家志未酬無辜遽作楚人囚萊衣漫有思鄉淚<lb/>
羌笛真成出塞愁白髮臨風悲逺道緑簑耕雨憶荒丘<lb/>
放農銷甲知何日更倚柴門望不休<lb/>
　　　哭兒骨殖還故山<lb/>
愁心慘澹失清秋歸骨淒涼傍故丘總為無兒憐伯道<lb/>
<pb n="KR4e0036_WYG_005-6a"/>
更堪非罪哭王裒從來禍福分淫善誰謂忠良似㓂讐<lb/>
黥作孱兵寧餓死西風殘照淚交流<lb/>
竄死遐荒萬里餘藤纒草束土侵膚黄金竟為讒言鑠<lb/>
白骨翻成待價沽形影自隨嗟獨老肝腸分裂念諸孤<lb/>
天髙視聽無消息强欲招魂託楚巫<lb/>
明時不得保天倫萬里投荒殞爾身欲引殘魂歸故國<lb/>
祗憑老僕勝周親瘴雲瀘水郵亭逺絶域孤城鳥道頻<lb/>
此日先塋容附託一坏黄土骨如銀<lb/>
<pb n="KR4e0036_WYG_005-6b"/>
　　　哭彭副使啟殯歸瑞安<lb/>
獨振兵威百里間更推恩信數州安梟徒竞作操戈入<lb/>
虎士翻成奉柩還大筆特書青史在荒祠遺像畫衣殘<lb/>
銘旌逺道收兄骨一片歸雲度雁山<lb/>
旅殯荒山三十春白頭執紼又何人久知杜甫須收骨<lb/>
誰料張飛解殺身歸旐已隨春雨動故丘應與海雲鄰<lb/>
武夷野老扶衰病楚些歌成淚滿巾<lb/>
　　　期雲松㑹宿不至<lb/>
<pb n="KR4e0036_WYG_005-7a"/>
松軒會宿興難乗坐聽城頭轉二更北斗忽髙當静夜<lb/>
南風不起又慳晴鼎中茶熟思清話囊裏詩成欲細評<lb/>
相對白頭宜一笑百年幾度入山城<lb/>
　　　雨中會雲松無善宿西山<lb/>
清宵那得酒如川共聽簷聲吼澗泉茅屋閉門慚舊隠<lb/>
松窓下榻集羣賢茶甌欵話更深後詩卷分題燭影前<lb/>
歸思縱忙猶阻水竹床布被且同眠<lb/>
　　　梅村與雲壑會宿<lb/>
<pb n="KR4e0036_WYG_005-7b"/>
清泉白石輒難忘又得春前會草堂對酒先拚今夕醉<lb/>
題詩還倚少年狂山林寂寞形容老冰雪間闗道路長<lb/>
共愛雞鳴聽山雨後期何處更連床<lb/>
　　　雲松雲壑會宿翁源别後追賦<lb/>
三日籃輿到處行雲深只訝野猿驚稍尋僧舍侵林影<lb/>
偶聽樵歌出谷聲野老掃門霜葉滿山童瀹茗石泉清<lb/>
詩囊一夜談無厭共笑雞鳴夢不成<lb/>
　　　西山與雲松會宿<lb/>
<pb n="KR4e0036_WYG_005-8a"/>
兩屐春泥懶過門一笻斜日會前村烟霞夢想西山榻<lb/>
風雨襟期北海尊不俟主人趨竹所休煩漁父入桃源<lb/>
老年謬忝詩名共莫惜燈前更細論<lb/>
　　　賦緋菊<lb/>
丹砂竊服駐秋容便與東籬景不同徒有赭顔承雨露<lb/>
苦無清節傲霜風極知嫵媚隨人易祗恐繁華過眼空<lb/>
處士欲言何足辨南山正落酒盃中<lb/>
　　　九月晦日見菊<lb/>
<pb n="KR4e0036_WYG_005-8b"/>
一夜秋香未必衰兩旬冷蕊苦開遲非闗獨立超流俗<lb/>
自是孤芳不入時嵗暮結交松栢友天寒謝絶蝶蜂知<lb/>
無心更待陶潛酒有感惟吟鄭谷詩<lb/>
　　　對菊<lb/>
懶與時芳作並妍西風籬落意蕭然自從屈子歌騷後<lb/>
也共陶潛到酒邊消瘦只宜秋色好耐交唯有晚香傳<lb/>
南山長在幽人眼開早開遲不必憐<lb/>
　　　催菊<lb/>
<pb n="KR4e0036_WYG_005-9a"/>
籬下黄花共我長開時便欲醉重陽枝間㸃注分秋色<lb/>
葉底胚胎釀晚香久旱似慚虚雨露後凋終擬傲風霜<lb/>
兒童頗會吟翁意朝夕分泉灌溉忙<lb/>
　　　賦劉俊民鎮撫蘭室<lb/>
一室㕓居不受喧滿前生意對蘭孫七絃漫倚宣尼操<lb/>
九畹仍窺屈子園霽月光風浮户牖清霜紫電繞轅門<lb/>
十年來往慚交誼襟袖餘香想契言<lb/>
　　　寄余鍊師居玉蟾丹室<lb/>
<pb n="KR4e0036_WYG_005-9b"/>
湖海歸來挂一瓢玉蟾丹竈待重燒内經黄帝留鍼訣<lb/>
三品神農辯藥苗楓葉漁舟波澹澹茶烟禪榻鬢蕭蕭<lb/>
髙秋擬借峯頭鶴共爾吹笙遡泬寥<lb/>
　　　送蜜與蘭室<lb/>
松花崖蜜古方傳久服輕身更引年愛伴茶爐烹雪水<lb/>
懶隨桂酒釀山泉清涵渴肺醒司馬潤入枯腸笑玉川<lb/>
亦有小詩呈巨眼煩將真味别中邊<lb/>
　　　雲松邀往翁源足疾不果行<lb/>
<pb n="KR4e0036_WYG_005-10a"/>
臨水登山興已非客來扶杖强相依前川不得隨花柳<lb/>
逺壑空思老蕨薇覽鏡徬徨餘髮短開書涵泳壯心微<lb/>
仙人不授輕身術安得凌空跨鶴飛<lb/>
　　　又簡汝實祐吉席上諸公<lb/>
兩處芳筵共一朝病軀不動愧相招已知博士推名飲<lb/>
又説監河善醉謡冠弁巍峩容自肅觥籌交錯興初饒<lb/>
巷南巷北休辭逺絳蠟銅盤徹夜燒<lb/>
　　　寒食有感<lb/>
<pb n="KR4e0036_WYG_005-10b"/>
纍纍丘墓掃西原寒食清明又一年好木青黄多自累<lb/>
野花紅白更誰憐種桃遁世今何處辟榖長生亦偶然<lb/>
不待蓍龜推倚伏眼中海水換桑田<lb/>
　　　用韻自述<lb/>
生年七十又週餘萬事從心不校渠風雨聲中長閉户<lb/>
桑榆影裏更觀書行扶竹杖龍鍾甚病踞藜床偃蹇如<lb/>
憶昨武夷雲滿谷長松千樹託巢居<lb/>
　　　代靈寳廢觀道士葉宗善贄縣官<lb/>
<pb n="KR4e0036_WYG_005-11a"/>
大理曾懸一黍珠六丁收拾入蓬壺閭閻共記神仙境<lb/>
官府堪徵郡邑圖梵氣何時重結構故基此日尚虚無<lb/>
甘棠數畝春陰近借與西坡辟榖癯<lb/>
　　　次雲松留别韻<lb/>
為客山中未浹旬分擕相顧白頭新長橋柳色霏微雨<lb/>
空谷芝香浩蕩春君意自寛猶惜别我才無用付沉淪<lb/>
林泉爽氣宜詩興應有新篇寄惠頻<lb/>
　　　次張判簿留别韻<lb/>
<pb n="KR4e0036_WYG_005-11b"/>
素琴黄巻日相親不分名韁苦絆身萬里山河非舊國<lb/>
十年江漢尚迷津海門又送孤舟雨輦路重趨兩袖塵<lb/>
賀監乞歸天亦許鑑湖春水屬閒人<lb/>
　　　次韻雲松西山送别張兼善<lb/>
西山一逕緑陰稠梅雨晴時送客遊對榻更期何夕再<lb/>
抱琴深入白雲幽微風藥草薰衣袖盡日詩瓢挂杖頭<lb/>
閒説道人猶惜别呼尊剪韭夜相留<lb/>
　　　執熱奉懐余復嬰<lb/>
<pb n="KR4e0036_WYG_005-12a"/>
毒熱中人如毒藥流年過眼似流星已拚朽骨同蟬蛻<lb/>
敢擬髙仙類鶴形清論有聞勝濁酒非才自笑負丹經<lb/>
山中蒨屋何人住千載長松養茯苓<lb/>
　　　中秋對月<lb/>
西風片雨過林塘對月還疑在故鄉灝氣平分清夜永<lb/>
微雲不動碧天長持杯且共寒蟾醉𢷬藥何勞白兔忙<lb/>
雲谷故人忘世者當年同見海生桑<lb/>
　　　題雪景<lb/>
<pb n="KR4e0036_WYG_005-12b"/>
髙閣臨江户牖開兒童歡喜故人來不知天際孤帆到<lb/>
祗訝山陰短棹回雪凍白魚初上釣天寒緑蟻自添杯<lb/>
題詩正好分清氣回首瓊瑶萬壑堆<lb/>
　　　次韻雲松雪中二律<lb/>
山中嵗晚雪迷漫甕牖前頭失翠巒剪水應愁南浦淺<lb/>
飛花亂逐北風寒明年已卜豐年瑞舊俗相傳瘴癘安<lb/>
空向茅簷堆幾處老眸無復映書看<lb/>
鶴髮閒披曳履行太虚素積自生明人間失却黄塵路<lb/>
<pb n="KR4e0036_WYG_005-13a"/>
天上移來白玉京孟老耽吟心獨苦袁安僵卧夢還清<lb/>
南村撥凍尋春色折得梅花寄逺情<lb/>
　　　再次前韻<lb/>
北風吹落雪漫漫轉眼青山起素巒平地已迷行逕險<lb/>
閉門猶怯擁爐寒池清有影驚梅重夜永無聲喜竹安<lb/>
憶向廬峯凌絶頂下方俱作白雲看<lb/>
僦得籃輿冒雪行林巒相映月華明應同棧道經西嶺<lb/>
又似飛沙抵北京擎重更看危木在號寒偏聽野猿清<lb/>
<pb n="KR4e0036_WYG_005-13b"/>
開窓瀹茗題詩句誰與山翁共此情<lb/>
　　　雪中偶成<lb/>
背郭茅堂早閉門天寒獨戀緼袍温琴書散漫無賓客<lb/>
稼穡艱難有子孫竹杖稍能扶病力梅花强欲惱吟魂<lb/>
蹇驢踏雪如堪借行盡江南數里村<lb/>
臘前三白報年豐里巷歡愉著處同林野漸添飢鳥雀<lb/>
階除初積走兒童梨花柳絮遮無地鷺羽鴻毛散滿空<lb/>
也有灞橋清興在獨慚衰老句難工<lb/>
<pb n="KR4e0036_WYG_005-14a"/>
　　　春雪<lb/>
大雪自來南地少臘前春後苦寒生江清已壓漁舟重<lb/>
風逆還隨柳絮輕萬里山川同一色誰家烟火起初晴<lb/>
春風欲解崑崙凍願借黄河一洗兵<lb/>
　　　題王仲文監稅臨清閣巻<lb/>
官閣臨清背市㕓司征餘暇思飄然牛羊春雨回山徑<lb/>
鷗鷺秋風傍釣船酒熟重期何日會詩成還有幾人傳<lb/>
𤓰時未欲忘清景歸捧新圖鶴髮前<lb/>
<pb n="KR4e0036_WYG_005-14b"/>
城隅官閣下臨河監稅閒來載酒過兩岸蟬聲喧濕翠<lb/>
一天鷺影落晴波凭欄自有幽人樂趨市能無估客歌<lb/>
三載政成心似水栢臺還説薦書多<lb/>
官閣新成勝槩兼日長公暇理牙籖青山對榻嵐光重<lb/>
碧水當軒爽氣添客到無時浮大白人間何處有朱炎<lb/>
遥知睡起題詩際燕語隨風落畫簷<lb/>
　　　至梅村别業再用前韻寄雲壑<lb/>
猿鶴相招隠此山柴門一逕雪霜殘已知富貴輸年少<lb/>
<pb n="KR4e0036_WYG_005-15a"/>
自抱幽貞傲嵗寒野老許携新釀至鄰人閒借舊書看<lb/>
陽和欲候梅梢信數日攀躋未覺難<lb/>
世情只益老年悲秋氣先從病骨知髙卧且尋愚谷僻<lb/>
曠懐唯入醉鄉宜田園著處征徭急風雨孤村穫斂遲<lb/>
擬約道人雲壑外茶鐺煑瀑共談詩<lb/>
　　　詹齊之訪予章屯别業不值有詩留題次韻奉<lb/>
　　　答<lb/>
一自琅邪返故林幾年種樹未成陰買山得屋纔容膝<lb/>
<pb n="KR4e0036_WYG_005-15b"/>
愛竹臨軒自解襟春雨桑麻連曉社西風猿鶴共秋吟<lb/>
忽聞張籍蓬門過他日相期話此心<lb/>
野人自愛住雲林客到開門掃緑陰白帽有情應送老<lb/>
緑尊無事且開襟一川野水舂鉏下四壁秋風蟋蟀吟<lb/>
共作故園松菊主未慚元亮百年心<lb/>
　　　題程芳逺遊方巻<lb/>
　　　　程芳逺氏學楊而好儒者也早年與故弟藍<lb/>
　　　　虚白為方外交所至必禮宿師名儒以求講<lb/>
<pb n="KR4e0036_WYG_005-16a"/>
　　　　益新朝取士無棄材芳逺乃以方外得免藍<lb/>
　　　　澗弟在山時復與為泉石侣芳逺近以雲遊<lb/>
　　　　巻求詩余喜芳逺之獨善又悲二弟之早逝<lb/>
　　　　臨紙惘然<lb/>
留形且作地行仙依止名山五十年雲水逺遊天下半<lb/>
松筠髙節嵗寒全清吟近日窺風雅真訣先天講洞𤣥<lb/>
吾弟論交多換骨還丹未許老夫傳<lb/>
　　　題西山庵<lb/>
<pb n="KR4e0036_WYG_005-16b"/>
空山寂寂守巖扄獨鶴栖栖傍草亭曉鏡又催霜雪白<lb/>
秋衣不換芰荷青仙人住處多栽藥野老來時或負苓<lb/>
同氣凋零衰朽在百年光景似晨星<lb/>
　　　題余復嬰寄惠南山别墅圖<lb/>
道人放筆起峥嶸一片南山割眼明秋老層崖黄葉遍<lb/>
天清幽墅白雲生振衣便欲乗風去採藥還隨入谷行<lb/>
投老相依猿鶴侣共知溪上草堂成<lb/>
　　　再題南山别墅<lb/>
<pb n="KR4e0036_WYG_005-17a"/>
携家自愛鹿門耕避世何須谷口名黄菊正開扶短杖<lb/>
白衣不至對空罌隔溪漁笛隨風細何處牛歌起月明<lb/>
兄弟幾人今隻影空搔短髮媿餘生<lb/>
　　　次雲松題南山别墅韻<lb/>
紅塵不入種花源白髮髙居曝背軒耕鑿誰知當世事<lb/>
桑麻時共老農言疎篁野水分三逕古木寒烟自一村<lb/>
昨夜故人來叩户安排詩句對清尊<lb/>
　　　催黄仲文寄南山别墅圖<lb/>
<pb n="KR4e0036_WYG_005-17b"/>
一段南山畫不成王維天趣與經營水清盤石思埀釣<lb/>
花落荒村見偶耕青嶂白雲仙掌迥淡烟疎雨輞川明<lb/>
欲催下筆留真跡先許題詩照有聲<lb/>
　　　上官仲敏惠書用其挽藍澗弟韻奉答<lb/>
城南分手五經秋肯信才名晚未收濟濟青衿歌在泮<lb/>
蕭蕭白髮倦登樓山川寥落雲千里骨肉凄凉草一丘<lb/>
尚憶冷氊倚大樹西風九日舊同遊<lb/>
　　　次韻答劉南山<lb/>
<pb n="KR4e0036_WYG_005-18a"/>
秋風木葉下庭皋眼底南山突兀髙倚馬成篇知獨步<lb/>
屠龍挾技笑羣豪未應澗谷藏名迹終見雲霄起羽毛<lb/>
偶辱新題驚老病依歌何敢近風騷<lb/>
　　　次韻答歐陽雪舟<lb/>
雲出無心鶴自啼塵埃何用汚人衣東將入海從巢父<lb/>
西上長安愧陸機才薄真為時俗忌年衰猶恨弟兄稀<lb/>
南窓一枕松風睡遮莫人間萬事非<lb/>
百年舊隠傍名山一落塵埃竟不還自倚渭流難變濁<lb/>
<pb n="KR4e0036_WYG_005-18b"/>
誰知獸食不留斑松楸漸覺秋風老澗壑惟餘夜月閒<lb/>
慚愧老兄携弱姪又修茆屋卧雲間<lb/>
閉門仲蔚只村居賣卜君平與世疎兩地相思常命駕<lb/>
十年不會費題書青山久候幽人履白屋曾留長者車<lb/>
秋早黄花開較晚度闗紫氣近何如<lb/>
　　　次韻答劉用貞<lb/>
傾蓋溪頭一再逢六年相望寸心同柴門蹋雨題名去<lb/>
竹檻看雲執手從前輩文章觀酒徳後來嵗月嘆詩窮<lb/>
<pb n="KR4e0036_WYG_005-19a"/>
鹿車又與佳兒隠笑折梅花餞曉風<lb/>
有賦凌雲嘆不逢山林出處調應同賓筵偶奉清尊集<lb/>
鄰卷頻扶短杖從范叔解衣情未展袁安僵卧道非窮<lb/>
春來擬聽絃歌處白帽低斜杏樹風<lb/>
明時出處係遭逢投足山林長物同疏食每留佳客坐<lb/>
緼袍自愛野人從開園橡栗羣狙喜滿屋詩書五鬼窮<lb/>
猶有短琴隨白首興來一曲鼓松風<lb/>
　　　拜虚白塔<lb/>
<pb n="KR4e0036_WYG_005-19b"/>
石逕松林入翠微門人卜此窆空衣流沙幾日青牛度<lb/>
滄海千年白鶴歸山鬼夜驚丹氣吐洞雷晴挾劔光飛<lb/>
久知生滅元無礙目斷鴒原下夕暉<lb/>
　　　九日西山燕集次靖之韻追懐虚白髙士<lb/>
九日重登卧月臺西風愁對菊花開空聞玉女賓雲曲<lb/>
不見銅仙白露杯葛井丹成龍自化楓江霜冷雁空哀<lb/>
杜陵老去多詩興不待尊前急雨催<lb/>
　　　挽蔣鶴田<lb/>
<pb n="KR4e0036_WYG_005-20a"/>
乾坤慘淡士林空又折南山百丈松只有騎驢嗔李白<lb/>
更無覆瓿笑揚雄清文金石傳來世髙節田園託老農<lb/>
他日漢廷興禮樂安車不復到閩中<lb/>
憶過秋山訪隠居三年悵望信音疎共知鄰境征徭宻<lb/>
不念斯文老病餘易簀恨遲千里駕成家須護一樓書<lb/>
門人藍澗修文早不及哀歌共挽車<lb/>
　　　挽牛自牧<lb/>
皓首論交二十年西風吹淚一澘然鹿皮尚想山中隠<lb/>
<pb n="KR4e0036_WYG_005-20b"/>
鶴骨元知海上仙賓榻動隨長有酒藥囊好施不留錢<lb/>
門人應窆空衣在何處青山是墓田<lb/>
　　　小樓對雪有懐西山道人<lb/>
西山白雪一丈深北風吹倒長松林千崖無人虎豹死<lb/>
中夜有客烏鳶吟髙樓此時最相憶弱水隔海知難尋<lb/>
凡身毛骨更蕭爽願借黄鶴棲雲岑<lb/>
</p>
<p>
</p>
  </div>
<div>
                <head>藍山集巻六</head>
    <p>
<pb n="KR4e0036_WYG_006-1a"/>
欽定四庫全書<lb/>
　藍山集巻六　　　　　　　明　藍仁　撰<lb/>
　　五言絶句<lb/>
　　　墨梅<lb/>
不必論清白猶懐度暗香無人知此意月色正昏黃<lb/>
　　　墨菊<lb/>
晚節黄金盡霜枝淡墨新東籬日昏黑不見白衣人<lb/>
　　　題車老人墨竹<hi>其子為崇安簿</hi>
<pb n="KR4e0036_WYG_006-1b"/>
秋色映琅玕青青共歳寒過庭山月白留影易棲鸞<lb/>
　　　桃花雙雀<lb/>
雙雀睡方濃桃花笑暖風休驚春夢斷長在綵雲中<lb/>
花鳥最娛人良工筆更真雙棲無限思長占一枝春<lb/>
　　　題張兼善雲樹圖<lb/>
平川開逺景倦客憶先廬數里閒雲在東風過雨初<lb/>
　　　題平川雲樹圖<lb/>
窈窕川谷靜蒼茫雲樹深十年岐路者一片故園心<lb/>
<pb n="KR4e0036_WYG_006-2a"/>
　　　題樵隠圖<lb/>
野橋横澗淺茅屋傍林微隠者無尋處春山伐木歸<lb/>
　　　題方方壺畵垂綸意<lb/>
漁父空頭白生涯一舸微欲浮滄海去又逐暮潮歸<lb/>
雲樹逺重重川平夕有風買魚呼不應船過釣臺東<lb/>
　　六言詩<lb/>
　　　題青山白雲圖<lb/>
茆屋何人共住石林似我曽遊白雲只在半嶺青山誰<lb/>
<pb n="KR4e0036_WYG_006-2b"/>
到上頭<lb/>
　　　題南山秋色<lb/>
南山一片秋色老子半間白雲他日瓢中酒熟竹林風<lb/>
月平分<lb/>
　　　題湖山清隠圖<lb/>
南山北山秋色東崦西崦人家倦客不歸頭白數年空<lb/>
負烟霞<lb/>
　　七言絶句<lb/>
<pb n="KR4e0036_WYG_006-3a"/>
　　　題班姬扇靣<lb/>
花比容顔石比心自將團扇寫新吟同車昨日辭天寵<lb/>
不用長門買賦金<lb/>
　　　題黄仲文扇靣小景<lb/>
鵠白新裁月一團濛濛煙樹着前巒野人不慣藏紈扇<lb/>
片紙留傳久逺㸔<lb/>
紙扇相遺意未輕好風還似故人情林中李白休相笑<lb/>
拾得長江片月明<lb/>
<pb n="KR4e0036_WYG_006-3b"/>
山中隠者似王維胸次丘園下筆時何日南窗分一幅<lb/>
輞川煙雨費題詩<lb/>
　　　題張師䕫小景<lb/>
空山秃木兩株長屈幹樛枝半欲僵下有敷榮三五樹<lb/>
自縁低處少風霜<lb/>
　　　題黄仲文小景<lb/>
雨過春山草木稠懸崖千尺掛飛流幽人倚杖遥觀處<lb/>
似在廬山五老逰<hi>春日觀泉</hi>
<pb n="KR4e0036_WYG_006-4a"/>
緑樹垂帷石作臺龍唇拂拭自徘徊黄埃赤石人間世<lb/>
正想南風解愠來<hi>清晝鼓琴</hi>
晴空萬里片雲收山木蕭蕭虎豹秋對酒願留天上月<lb/>
清光長照少年頭<hi>凉宵對月</hi>
旭日初升雪滿山水邊林外覔花㸔南枝先得陽和信<lb/>
竹杖芒鞋不避寒<hi>雪霽尋梅</hi>
　　　題東郊歸牧圖<lb/>
牛背相驅下隴時夕陽門巷景遲遲欹眠倒立休相訝<lb/>
<pb n="KR4e0036_WYG_006-4b"/>
造化從來似小兒<lb/>
淺石幽柯草滿川吳牛背上穏於船兒童顛倒爭喧笑<lb/>
絶似雍熙在目前<lb/>
　　　題煙波垂釣扇靣<lb/>
漁釣生涯不為貧煙波鷗鳥日相親鑑湖一曲秋風興<lb/>
誰似知章早乞身<lb/>
　　　題歐陽雪舟墨梅二首<lb/>
横梢倒幹春偏好冷蘂疎花晚自妍我老正須詩興助<lb/>
<pb n="KR4e0036_WYG_006-5a"/>
欲移茅屋住湖邊<lb/>
最憶廬陵老煉師酒酣揮筆寫南枝春風開盡江頭樹<lb/>
不見扁舟載月時<lb/>
　　　題小幅雪景<lb/>
短棹中流往復還神交元不在承顔剡溪清興何人㑹<lb/>
月滿長川雪滿山<lb/>
湖邊倒樹玊為槎樹㡳茆簷路半斜飢鶴翅寒飛不去<lb/>
伴人閒立㸔梅花<lb/>
<pb n="KR4e0036_WYG_006-5b"/>
玊堂空愧故人招風雪歸來渡野橋畱得平生詩興在<lb/>
蹇驢破㡌鬢蕭蕭<lb/>
藍關回首自凄凉積雪層氷道路長去國可無三宿戀<lb/>
旁人休笑馬蹄僵<lb/>
　　　題孤松恠石圖<lb/>
老枝枯幹倚巖巒縱有風雲變化難自是無心愛春色<lb/>
千年畱與石同㸔<lb/>
　　　題亷宣仲墨竹<lb/>
<pb n="KR4e0036_WYG_006-6a"/>
先朝文物佳公子善寫蒼筤一兩枝不有百年真翰在<lb/>
清風髙節㡬人知<lb/>
城中無土種琅玕蒼翠時時畫裏㸔最憶西山秋影靜<lb/>
滿身凉月更凭䦨<lb/>
　　　黄仲文寄墨竹<lb/>
一幅鵞谿寫輞川髙情相許已三年春風傳得平安報<lb/>
剪與淇園半畆煙<lb/>
　　　題宣和畫鵝雛巻<lb/>
<pb n="KR4e0036_WYG_006-6b"/>
栁下金溝煖似湯羽翎全短毳毛長睿思不及鷹揚力<lb/>
愛畫舟前似酒黄<lb/>
宴安花木應成癖遊戲翎毛思有餘内苑養雛何所賜<lb/>
右軍能寫道家書<lb/>
　　　題獨駿圖<lb/>
圉人牽出栁風凉十二天閑白晝長老眼漸㸔兵革息<lb/>
相逢期在華山陽<lb/>
　　　題王仲文臨清閣巻<lb/>
<pb n="KR4e0036_WYG_006-7a"/>
髙閣留賓酒滿杯秋風千里雁初來故園松竹平安在<lb/>
天際歸舟不用催<lb/>
　　　題梅根讀易圖<lb/>
疎花老幹轉春風獨坐觀書夕照中倘許蒼苔分半席<lb/>
也來林下論㕘同<lb/>
　　　題梅窗玩易圖<lb/>
月到書帷夜肅然南枝微有暗香傳靜中紬繹先天學<lb/>
消長盈虛在目前<lb/>
<pb n="KR4e0036_WYG_006-7b"/>
　　　又題梅窗玩易圖<lb/>
三絶韋編一洗心碧窗風露靜沉沉寒灰自畫周天卦<lb/>
月上梅梢夜已深<lb/>
　　　題清源玩易圖<lb/>
一巻羲經足洗心研硃滴露向秋林仙人欲授𠫭同論<lb/>
白鶴飛來夜已深<lb/>
　　　效馮老泉詠西山蚊虫<lb/>
林壑飢蚊響似雷成羣作隊夜深來道人傳得希夷睡<lb/>
<pb n="KR4e0036_WYG_006-8a"/>
燒盡葭煙一束灰<lb/>
蚊蟲只為口如針火刼煙攻退又侵風露儘多呼吸處<lb/>
破窗殘隙莫相尋<lb/>
散漫飄蕭豹脚長小窗飛入閙昏黄月明蕙帳今空在<lb/>
借問為誰逐客忙<lb/>
霜落俱㸔掃跡空雨餘又聽放聲同生民膏血能多少<lb/>
盡在饞腸利觜中<lb/>
　　　雲松到西山有四絶句見貽依韻奉和兼柬雲<lb/>
<pb n="KR4e0036_WYG_006-8b"/>
　　　壑本淳一笑<lb/>
自與山靈有宿期題詩屢報入山時林間二客煩相待<lb/>
拂拭蒼苔㸔舊詩<lb/>
路岐筋力久難堪偶為山人過水南明月軒中一斗酒<lb/>
浮丘今夜共清談<lb/>
三年兩夕會西山寸晷分隂若自慳白髪相期來洗髓<lb/>
又扶竹杖叩雲關<lb/>
平生痼疾在林泉老去詩名亦漫然故舊相逢聊一笑<lb/>
<pb n="KR4e0036_WYG_006-9a"/>
蟬聲過耳竟誰傳<lb/>
　　　石村阻雪雲松恵詩依韻奉答<lb/>
清湖晴雪對蓮峯下有絃歌一畆宫題得新詩寄茆屋<lb/>
長松修竹共清風<lb/>
攜得長鑱度雪峯月明畱宿洞仙宫世人未識賔雲曲<lb/>
閒却林梢一笛風<lb/>
　　　山行雨中<lb/>
疎林野水白鷗閒細雨濃雲杳藹間若得扁舟載春酒<lb/>
<pb n="KR4e0036_WYG_006-9b"/>
畫圖都是米家山<lb/>
　　　送茶與朱孟舒<lb/>
仙草靈芽出洞天封題千里附歸鞭月明記得相尋處<lb/>
曽試林間第一泉<lb/>
　　　病起後園㸔花四首<lb/>
霜枝露葉長叢叢鑄就黄金訝許同昨日不縁行藥到<lb/>
又成寂寞付秋風<lb/>
冷坐東籬句自敲旁人錯訝候香醪餐英飲水尋真樂<lb/>
<pb n="KR4e0036_WYG_006-10a"/>
久與王𢎞著絶交<lb/>
露下碧叢珠滴滴月明素萼雪團團不知晚節全清白<lb/>
更向東籬仔細㸔<lb/>
一枝數萼剪輕氷應與淵明共素心秋色滿園題品徧<lb/>
從來白玉貴黄金<lb/>
　　　柬雲松㑹宿翁源<lb/>
路入仙巖更向西松林茅屋擬同棲一尊風月謀今夕<lb/>
邀得閒雲晚度溪<lb/>
<pb n="KR4e0036_WYG_006-10b"/>
　　　修渡船<lb/>
渡口沉舟久欲修百川東下正横流艱難共濟慚衰老<lb/>
更喚前溪黄㡌頭<lb/>
　　　秋日偶成<lb/>
荒苔落葉小軒秋兀坐無聊疾始瘳一縷篆煙飛不盡<lb/>
又將詩巻閲從頭<lb/>
秋雨生寒似早春寥寥門巷緑苔新社前釀熟松醪酒<lb/>
畱得仙瓢候故人<lb/>
<pb n="KR4e0036_WYG_006-11a"/>
　　　石村阻水<lb/>
昨日今日雨不絶武夷東西溪水髙駕壑仙船在巖頂<lb/>
也愁孤櫂動風濤<lb/>
空山雨脚亂如麻短杖衝泥草逕斜野老門前三尺浪<lb/>
相逢眞在水仙家<lb/>
　　　聞小兒欲歸<lb/>
風雨泥途汨汨忙新春殘臘寄他鄕歸期趂得天涯燕<lb/>
社日飛來入草堂<lb/>
<pb n="KR4e0036_WYG_006-11b"/>
　　　除夜憶小兒泊峽口<lb/>
除夜孤燈對短篷浮生原不定西東斷猿何處驚殘夢<lb/>
風雨蕭蕭宿峽中<lb/>
　　　傷春<lb/>
山莊寂寞雨兼風紅紫園林數夕空憶得往來三四十<lb/>
青天白日萬方同<lb/>
落花飛絮滿晴川杜宇聲聲更可憐不用傷心愁欲死<lb/>
亦知春去有明年<lb/>
<pb n="KR4e0036_WYG_006-12a"/>
　　　食魚呈劉河泊<lb/>
清溪紅鯉上雕盤庖子揮刀鱠雪寒遥想河官停夕筯<lb/>
欲分山老助晨餐<lb/>
琴髙入海偶先還掉尾揚鬐戲碧瀾野老久思羮一啜<lb/>
病軀無力掣長竿<lb/>
病來物物不入口最想波鱗芼澗蔬紫鯉上盤煮白雪<lb/>
加餐願㸔腹中書<lb/>
河官頓頓食魚羮不待侯門有鋏聲老子平生藜藿口<lb/>
<pb n="KR4e0036_WYG_006-12b"/>
狂來猶欲膾長鯨<lb/>
　　　寄蘓明逺<lb/>
寫得氷綃帶晚霞歸來巻贈一枝斜摩挲老眼㸔春色<lb/>
郤訝墻頭出杏花<lb/>
筆下秋光最好㸔相思千里寄來難白頭已入廬山社<lb/>
猶憶東籬月影寒<lb/>
稚子牽牛似挽車微風落日笛嗚嗚故人久識柴門處<lb/>
為作藍原野牧圖<lb/>
<pb n="KR4e0036_WYG_006-13a"/>
釣船移向夕陽邊春水桃花緑滿川一曲漁歌聊自樂<lb/>
晚風休為世人傳<lb/>
　　　寄復嬰本淳<lb/>
絶粒虚腸譬餓囚無眠低戸數更籌仙家有説能飛解<lb/>
不挾凡軀送十洲<lb/>
　　　桃花馬<lb/>
君家駿騎自超羣毛色桃花箇箇文安得騰驤三萬匹<lb/>
滿川應似漲紅雲<lb/>
<pb n="KR4e0036_WYG_006-13b"/>
生從渥水真竒骨卧向華陽亦素心何事落紅飛滿背<lb/>
隨風衝雨過桃林<lb/>
　　　病中<lb/>
朽骨不禁風露冷衰容更畏雪霜繁呼兒欲問春深淺<lb/>
栁絮梨花已滿園<lb/>
杖策兒扶村舍翁一樽花下卧春風社前雷動催茶笋<lb/>
興入千巖萬壑中<lb/>
山城雨過草萋萋無數殘紅逐馬蹄燕子不知春景異<lb/>
<pb n="KR4e0036_WYG_006-14a"/>
傍人華屋又銜泥<lb/>
　　　寄文明病中<lb/>
童冠論交五十春巷南巷北日相親年來頗恨俱衰病<lb/>
欲候平安却問人<lb/>
欲療瘡痍未有方閉門扶枕換年光從來禍福分滛善<lb/>
天道如何轉𣺌茫<lb/>
　　　贈雲壑<lb/>
望山尋水不憚遥白雲紅樹喜相招夢回茅屋瀟瀟雨<lb/>
<pb n="KR4e0036_WYG_006-14b"/>
又得畱君住一宵<lb/>
　　　兼善攜仲文竹至<lb/>
青山久隔故人靣脩竹自同君子心老可近來無一事<lb/>
為添清影滿東林<lb/>
　　　西山道人惠江南笋<lb/>
江南苦竹生甘笋春社雷驚出土長扶病欲來參玉版<lb/>
道人曉起贈雙筐<lb/>
　　　寄題五夫先壟<lb/>
<pb n="KR4e0036_WYG_006-15a"/>
雙親逺葬傍西巖麥飯來遲毎自慙願得太平徭役少<lb/>
結茅此地守松杉<lb/>
　　　先壟有感<lb/>
雙親已逺弟兄稀䰟夢相逢似舊時茅屋數椽田二頃<lb/>
白頭猶受一安遺<lb/>
　　　和雲松雪中十絶<lb/>
夜寒敢歎臥如弓起傍殘爐榾柮紅童子偶㸔門外白<lb/>
誰將瓊玖賑詩窮<lb/>
<pb n="KR4e0036_WYG_006-15b"/>
夜雪茅簷積漸髙傍林時聽折危梢南山石上雙松樹<lb/>
莫更動揺仙鶴巢<lb/>
天上浮光帶玊京世間幻境入瓊林馮夷奪得天孫巧<lb/>
剪水飛花一夜深<lb/>
亂來雙鬢俱成雪對雪疑窺鏡裏顔明日春風消釋盡<lb/>
祇畱鬢影對青山<lb/>
瓊林只在碧山阿遥憶仙人寄傲多閉戸袁安僵不起<lb/>
難隨鶴背一相過<lb/>
<pb n="KR4e0036_WYG_006-16a"/>
梅花開遍臘將殘㡬度吟詩倚暮寒何處蹇驢䭾孟老<lb/>
一鞭風雪正漫漫<lb/>
翠竹擎多㸔漸低寒梅封厚望應迷尋春擬趂朝暉出<lb/>
又恐青鞋濕凍泥<lb/>
曵履自慙隨獸迹背藜欲出聳鳶肩酒中挽得陽和轉<lb/>
一斗松醪直萬錢<lb/>
羣賢詩語鬬清新白戰何人筆有神未似漁翁堪入畫<lb/>
孤舟簑笠自垂綸<lb/>
<pb n="KR4e0036_WYG_006-16b"/>
旭日光㣲未盡消背隂巖谷沍連朝春風一解崑崙凍<lb/>
漸化河澌入海潮<lb/>
　　　紙帳<lb/>
數幅秋藤拂地齊匡牀閒對竹爐低山中一枕梅花月<lb/>
不識雞聲送馬蹄<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_026-1a"/>
欽定四庫全書<lb/>
御製詩初集卷二十六<lb/>
　古今體九十一首<hi>乙丑三</hi>
　　偶憶盤山别業命筆寫之并題以句<lb/>
盤山太行脊千里走薊易峰巒特秀拔徃徃露竒石别<lb/>
業搆其間匪學煙霞客來徃偶停驂一覽千巗碧孟夏<lb/>
雨未足展轉愁無麥飛亷勢復扇熇蒸日若赤虛堂苦<lb/>
煩悶遣興無良䇿偶憶雲中居松泉在咫尺命筆規橅<lb/>
<pb n="KR4f0005_WYG_026-1b"/>
之肖弗求形迹幽籟奏柏竹爽氣生几席架壑白板閣<lb/>
更復堪響舄曠懐一為寄繁慮於焉釋遥想伊蒲軰禪<lb/>
恱正幽適<lb/>
　　聞新蟬<hi>時端陽前一日</hi>
隔岸初聞嘒嘒聲朱明軒閣尚餘清林間嫩緑方新鎖<lb/>
為問誰傷落葉情<lb/>
　　午日<lb/>
望雲憂麥槁度節㤀蒲青巽二風無巽靈均雨弗靈艾<lb/>
<pb n="KR4f0005_WYG_026-2a"/>
樽終日輟粽席兩年停<hi>去歳此際亦望雨</hi>重廑<lb/>
慈闈慮中心越不寧<lb/>
　　古寺鐘<lb/>
閒雲鎖屋榮賢刼㡬畨更如是幻常示無殊喧寂鳴蒲<lb/>
牢猶蜿蜒苔篆已縱横待扣空留意何人為發鯨<lb/>
　　頻朝<lb/>
頻朝雲勢作時復雨絲連待霈愁無那翹空意轉懸栁<lb/>
梢驚偃浪池面怕生漣比政吾知戒希恩若獲全麥將<lb/>
<pb n="KR4f0005_WYG_026-2b"/>
虛望歳禾尚冀書年印地紋徒漬霾天色稍蠲對時占<lb/>
石燕數節咽槐蟬晚報西峰羃誰能穏夜眠<lb/>
　　湯泉荷花<lb/>
君子小人不同道或貴晚成或欲速豈有亭亭净植姿<lb/>
竟與朝華草同族乃知地力擅天工蔥嶺見說冬生榖<lb/>
玉筍班中多美材詎必後凋識真木但使因風裊静馨<lb/>
莫令羣蕕譏不馥<lb/>
　　題慎郡王田盤山色圗十六幀<lb/>
<pb n="KR4f0005_WYG_026-3a"/>
　　　静寄山莊<lb/>
别業搆田盤潤挹千峰翠陵谷因天成軒齋稍位置境<lb/>
惟幽絶塵心以静堪寄披圗似重歴恱此煙霞意<lb/>
　　　千相寺<lb/>
曽聞佛示蹟一夜千相成千相各殊别因兹寺得名而<lb/>
我莞爾笑此語殊不經燈籠答露柱熾然無色聲<lb/>
　　　萬松寺<lb/>
萬松松無萬無已云萬松颯㳫韻金石狰獰拏虬龍白<lb/>
<pb n="KR4f0005_WYG_026-3b"/>
澗㡬曲盤緑隂千古濃苾芻入三摩真㕘不空空<lb/>
　　　天成寺<lb/>
兩峯五丁闢一寺雙林開坐我挹秀閣抒兹即景懐冷<lb/>
泉淙石齒疎林掛兎胎結習一以㤀故知無去來<lb/>
　　　少林寺<lb/>
精藍據層嶺煙磴凡㡬叠丁星綴紫茸爛漫紛紅葉北<lb/>
山鮮移文<hi>是山古為隠者藪今則為禪家窟矣</hi>西域饒梵篋少室本同名<lb/>
䟦陀倘能接<lb/>
<pb n="KR4f0005_WYG_026-4a"/>
　　　盤谷寺<lb/>
出楹幽霧寫搴幌繁雲噴我曽拾級登䝉茸破秋蔓愛<lb/>
此老筆遒更豁煩襟悶踽踽策杖人然疑覩李愿<lb/>
　　　雲罩寺<lb/>
常時望田盤雲在山頭起昨歳登絶頂雲乃在足底由<lb/>
來萬仭髙只此一歩是定光無說說不異天龍指<lb/>
　　　古天香寺<lb/>
嶂葉緑交軒岫霧白封殿隔岩望初地金碧時隠見遥<lb/>
<pb n="KR4f0005_WYG_026-4b"/>
想佳䕃下春深鳥應囀何當半日閒一飽伊蒲膳<lb/>
　　　中盤<lb/>
盤谷實有三中盤為最幽我曽坐松下㡬度沿溪流契<lb/>
理在寸心曠觀足千秋長嘯萬壑空仿彿晤田疇<lb/>
　　　東竺庵<lb/>
西方亦有竺東方亦有竺試問為異同兩三原是六真<lb/>
偈空水泥妙曲絲竹肉可惜門外漢不如屋裏宿<lb/>
　　　雲浄寺<lb/>
<pb n="KR4f0005_WYG_026-5a"/>
山水智仁徳松竹清和聖學遯久無人逃禪乃有柄梵<lb/>
宇何林立法體交光鏡坐對黙㤀言一川秋雲浄<lb/>
　　　東甘澗<lb/>
入山既逺俗尋流復得源齒齒咽白石絲絲漾緑薠在<lb/>
隂鶴呌子猗庭竹育孫仲長今豈無可以樂衡門<lb/>
　　　西甘澗<lb/>
澗水分東西地靈甘則同汲冷垂折竹潤枯燒老松無<lb/>
須調水符可作清齋供嗟彼栖遲客來思慰遐悰<hi>予既憾隠</hi>
<pb n="KR4f0005_WYG_026-5b"/>
<hi>者之絶少而又慮隠者之不予從也</hi>
　　　上方寺<lb/>
蘿逕迴羊腸攀躋到上方鳥語奏笙筑嵐氣霑衣裳天<lb/>
樂悟根塵花雨紛幻常漢室仙人掌至今零露瀼<lb/>
　　　雙峯寺<lb/>
衆峰何攢攢雙峰迥莫攀下臨衆壑空髙入天風寒月<lb/>
影標静常秋容變蒼丹鐘聲聞上方堪證六度檀<lb/>
　　　金山寺<lb/>
<pb n="KR4f0005_WYG_026-6a"/>
造物無盡藏環中有獨得偶爾寄林泉誰云娯翰墨心<lb/>
與空宇閑身在孤松側維摩明示予萬古田盤色<lb/>
　　漢玉圗章歌<lb/>
土華璘㻞青銅色蒲牢為紐鳬鐘式躨跜饕餮周身刻<lb/>
萇𢎞血冷不可逼何代剛夘資抑埴昭陵玉椀出幽宅<lb/>
耿氏得之重和璧重鐫丹誠誇世徳萬籖挿架夥圗籍<lb/>
品題用以辨真蹟俎中彭越無英魄族分貲散誰復惜<lb/>
琅編錦軸天府積此章隨入等㼾甓偶撫摩之色黝赤<lb/>
<pb n="KR4f0005_WYG_026-6b"/>
詞臣博古均能識騐之曽鈐諸卷册不差毫釐同刻畫<lb/>
吁嗟乎丹誠兩字千秋勒忠我朝歟抑勝國兩端首䑕<lb/>
堪歎息錢氏鐵劵不可得<lb/>
　　賦得鴻漸于陸<hi>五言棑律八韻得羅字</hi>
隨陽原履信遵陸自含和髙蹈詎離類為儀亦匪他翩<lb/>
翩看有度肅肅更無訛飛集風香芷襂襹月映莎郗生<lb/>
嗤入幕嚴子豈歸羅有似鳴韶鳳寜同聽講鵞赤麟當<lb/>
日操朱雁此時歌載詠白駒什來思望轉多<lb/>
<pb n="KR4f0005_WYG_026-7a"/>
　　仲夏南塘<lb/>
南塘夏五浄無涯不道宜煙雨亦宜花下人行紅散霧<lb/>
栁邊舟泊緑成帷婆羅彈梵鶴呼侣玳瑁宣慈燕乳兒<lb/>
消遣日長書在手朱明忩外影旋移<lb/>
　　雨<lb/>
乆晴憂不雨既雨愁頓晴昧爽風雨作慰懼還交并欹<lb/>
枕那能眠披衣歩中庭須㬰風讓雲震雷<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>鳴蹄涔<lb/>
已稍積簷注旋如傾蟲蟲氣乍解毎毎原可耕猶祝逺<lb/>
<pb n="KR4f0005_WYG_026-7b"/>
近霑佇待封事呈我嘗嗤世人率多望蜀情當局轉自<lb/>
蹈徘徊空倚楹<lb/>
　　夏至進宫齋戒舟過萬泉莊<lb/>
浮雲遮曉日宿雨滌遥山栁色烟千縷蟬聲水一灣良<lb/>
苗欣沃濯新漲聽潺湲命駕縁臨祭維舟豈趂閒慰懐<lb/>
惟榖寳觸景憶民艱彌月憂心切今來畧解顔<lb/>
　　題虚静齋<lb/>
軒席虚而敞松蘿静且佳鳥吟如演梵山色自㤀懐蝸<lb/>
<pb n="KR4f0005_WYG_026-8a"/>
篆白留壁苔紋緑到堦常年瀟灑處取次悟生涯<lb/>
黛色罨牕濃雲林秀㡬重探幽搴薜荔裛露把芙蓉羲<lb/>
牖無須傲東園或可逢笠亭煙栁外更好課村農<lb/>
　　泛舟自西海至萬夀寺<lb/>
隄栁汀蒲帶漲痕蟬聲嘒不厭清喧麥莊十里輕舟疾<lb/>
似泛江南煙雨村<lb/>
雨過溪風送曉寒西峯迤邐濯巑岏舟行不與山為别<lb/>
何事香山面北看<lb/>
<pb n="KR4f0005_WYG_026-8b"/>
招提門枕碧溪流月相瞻依偶憇留憶我當年題句處<lb/>
假山松栝緑隂稠<lb/>
禪闗自是㤀機處我到禪闗我並㤀栁岸艤舟因得句<lb/>
誰從衲侣問真常<lb/>
　　夏至齋居<lb/>
撫序夏維至占時月屆臯<lb/>
明禋修祀典勅法省刑曹自是當遷坐從來不舉醪心<lb/>
憂遥卜歳志慰近霑膏觀象思羸豕聞聲應伯勞清宫<lb/>
<pb n="KR4f0005_WYG_026-9a"/>
本無暑不必學禪逃<lb/>
　　賦得追琢其章<hi>五言徘律八韻得瑊字</hi>
精金方躍冶良玉已辭巖百煉光無奪連城質不凡安<lb/>
公龍為駕和氏淚留衫大訓應同列工師底用監既追<lb/>
無斧跡巧琢訝神劖喜是充庭貢慙為韞匵緘在沙原<lb/>
藉鑊次玉漫論瑊允矣為章美光華佐黻函<lb/>
　　晝短夜長<lb/>
晝短夜長秉燭夜遊晝長夜短良夜如流夜遊花似霧<lb/>
<pb n="KR4f0005_WYG_026-9b"/>
中看如流良夜難成眠我欲易春日為夏日使坐花而<lb/>
飛觴者皆盡興以交歡更欲易夏夜為冬夜使隠几而<lb/>
夢蝶者乃不苦於僕縁知不可乎驟得徒寤寐以永歎<lb/>
吁嗟乎得必有失智不如愚儵忽鑿而混沌死天地有<lb/>
憾何時無<lb/>
　　讀書<lb/>
棄日玩縑緗虛軒晝復長恱心惟禮義惕慮騐興亡理<lb/>
窟人應晰言筌聖豈藏允惟三五治返已益慚惶<lb/>
<pb n="KR4f0005_WYG_026-10a"/>
　　夏至有事於<lb/>
方澤禮成敬述<lb/>
帶月駕星輪鳴鑾出鳳闉<hi>八年夏重葺前詣北郊齋宫以大祭預日    齋宿適有</hi>
<hi>病暍者縁樹未成隂故今歳仍自宫中徃也</hi>易衣遵薦陸沃盥授絺巾<hi>至櫺星易</hi>
<hi>祭服盥手乃入祭</hi>大武陳元俎犧尊右<lb/>
媪神蕃釐希<lb/>
帝錫來享儼<lb/>
皇臻瘞坎旋將帛熏爐已達薪廣生欽<lb/>
<pb n="KR4f0005_WYG_026-10b"/>
厚徳坱圠實無垠<lb/>
　　湖北巡撫晏斯盛進喜雨詩因用其韻賦詩誌懐<lb/>
宵衣每問夜將闌元日祈年禮<lb/>
泰壇二鬴要圗風俗本萬方生計廟廊端治安蒿目慙<lb/>
心窟飢溺為懐發性湍自擘封章知待澤楚雲南望㡬<lb/>
凭欄<lb/>
濃嵐夕屬復朝連作勢㵟浽亦眇緜乍喜麥禾蘇涸壤<lb/>
還思逺近遍公田需雲日盼荆襄國解澤春回翼軫天<lb/>
<pb n="KR4f0005_WYG_026-11a"/>
咨爾旬宣終歳計漫㤀憂勵詡康年<lb/>
力田莫必有秋遭省罰年來屢勅皋袵席難登常罪已<lb/>
飢寒未免敢屯膏樊山氣合雲容濕鄂渚波添漲影髙<lb/>
好擬蘇公為作記新亭成處眄林濠<lb/>
近日芙蕖綻滿塘對時清暑屆農忙欣兹厚貺纔云足<lb/>
待彼嘉生奏實方中野雁鴻頻在念頽風箕帚尚須量<lb/>
新詩聊當謌豳雅舞馬何煩說謝莊<lb/>
　　池中畜雁育卵不能自嫗以家雞代抱之卵既孳<lb/>
<pb n="KR4f0005_WYG_026-11b"/>
　　　矣雁雛遂以雞為母飲啄恒隨焉覽育物之變<lb/>
　　　態而誌以詩<lb/>
鴻雁翺雲逵安能遭弋羅設其一被獲之死矢靡他<hi>雁不</hi>
<hi>再匹</hi>　<hi>一解</hi>雙雙離故汀罼人何其殘剪翅依沼蘆垂頭強<lb/>
為歡<hi>二解</hi>感君稻粱恩育卵聊當報育已不能嫗終憶故<lb/>
汀好<hi>叶解三</hi>家雞慣伏卵喌喌孳且多蜾蠃負螟蛉效彼<lb/>
詩人歌<hi>四解</hi>頋復雞雁雛了無分别視引飲復引啄一一<lb/>
若已子<hi>五解</hi>䙰褷逐雞羣忘為雁所出乃識聖人言中孚<lb/>
<pb n="KR4f0005_WYG_026-12a"/>
豚魚吉<hi>六解</hi>老雁傍雞塒呼兒兒不來<hi>叶</hi>煙波悵然逺相<lb/>
對徒歔欷<hi>七解</hi>爾雁應莫悲爾雞亦莫喜漸陸終有時誰<lb/>
能復頋爾<hi>八解</hi>
　　題董邦逹松隂消夏圗<lb/>
灌木重隂翠欎盤虚堂夏五自生寒黄庭一卷小年静<lb/>
緑綺横陳不用彈<lb/>
有無山色雲中辨逺近泉聲席上聞到此塵襟澹氷雪<lb/>
怡情花鳥任紛紛<lb/>
<pb n="KR4f0005_WYG_026-12b"/>
爇殘香篆更分茶石榻支頥夕照斜底事板橋絶響屐<lb/>
不教俗客到山家<lb/>
虬影童童葢四鄰謖聞幽籟拂衣巾漫言髙士能消暑<lb/>
我亦薰風解愠人<lb/>
　　泛舟<lb/>
水漲静無際舟輕樂有餘清風過緑竹濃露浥紅蕖即<lb/>
景因成句忘懐一檢書天光與波影上下總涵虚<lb/>
日落風來爽湖寛舟去迢汀煙迷曲岸漲影沒平橋魚<lb/>
<pb n="KR4f0005_WYG_026-13a"/>
子原來長鷗朋亦可招名言思古喻<hi>文子云水能行舟亦能覆舟</hi>安<lb/>
得學逍遥<lb/>
　　晚隂<lb/>
微雨纔霑潤芳原已回緑旱熯氣稍解究未優且渥近<lb/>
苦劇炎蒸朱鳥騰赫昱二麥固無收所慮穜與稑我聞<lb/>
古賢臣尚為百姓哭緬居兆庻上返已實慙恧休徵艱<lb/>
感召玉食我忍獨晚雲羃西峯為霖頻黙祝何當簷溜<lb/>
傾勝瀉珠千斛<lb/>
<pb n="KR4f0005_WYG_026-13b"/>
　　擬大癡重溪煙靄并題以詩<lb/>
波澄天在底空裏施雙槳山廻别一川前溪渺蒼茫<hi>上聲</hi>
幽人結茅屋慣在溪山間鷗鷺絶猜忌漁樵相徃還<lb/>
山空自逺塵林深堪逭暑不學子陵灘令人知處所<lb/>
　　飤魚<lb/>
洿池寛數頃漭沆育衆鱗曽無網罟施孳息日以紛春<lb/>
風桃李花秋月蘭芷瀕雙下鷺不窺羣泳人堪親譬彼<lb/>
武陵源雞犬皆天民我來坐石磯匪為羡垂綸魚亦識<lb/>
<pb n="KR4f0005_WYG_026-14a"/>
其然喁唼争張唇㸃波投飯<g n="餕-ㄙ+_宋-木+ㄙ">]□</g>不分鮞與鯤既飽洋洋<lb/>
去煙水濶無垠從知雖棄物適用皆為仁狗彘食人食<lb/>
大戒古所云苾芻施伊蒲隨喜魴鯉羣所戒我不為所<lb/>
喜詎有欣偶作飤魚詩如如眄澄淪<lb/>
　　采蓮曲<lb/>
平湖雨過荷香新荷花沐雨如有神吳孃弄棹采蓮去<lb/>
六月南塘别有春始聞踏歌聲漸逺鳴榔響彌望水雲<lb/>
鄉煙波任來徃不道羅敷自有夫相逢女伴使君無休<lb/>
<pb n="KR4f0005_WYG_026-14b"/>
誇玉井留名字除是吳宫有畫圗去歳妬花豓今歳見<lb/>
花慚惆悵獨歸去羞開玉鏡奩<lb/>
　　如來影<lb/>
　　盤山千相寺石上有如來影像詩以詠之<lb/>
如來無物不如來無物不如本無物豈於石上獨留迹<lb/>
得毋此石非真佛無物非佛石豈獨非亘刼色相不長<lb/>
苔衣君不見古徳跏趺背佛殿自謂能㕘言語斷此事<lb/>
瞞人那易瞞識者嗤為擔板漢<lb/>
<pb n="KR4f0005_WYG_026-15a"/>
　　學射二首<lb/>
禮載舉桑蓬明示將有事執射聖人難其争君子義復<lb/>
聞太平日應不㤀武備寫月把觪角劈風鳴鶚翅力縱<lb/>
不同科思中人人志孺子豈世出要以學為貴<lb/>
學射可命中此事人人知讀書將為儒伊古傳三希子<lb/>
告囬問仁克已復禮為其道實平易是理非神竒胡不<lb/>
努力行老大悔已遲譬彼失的者所差在毫釐<lb/>
　　𤓰<lb/>
<pb n="KR4f0005_WYG_026-15b"/>
桃笙瀲碧漪氷盤薦緑玉熨齒凛漿寒沁懐消暑酷四<lb/>
序不相代萬物各生育至今種𤓰人道是青門族<lb/>
　　寄題岫雲寺壁<lb/>
昨歳遊招提首春日明發登頓搴蘿煙徘徊倚石髮谷<lb/>
神呈色相山僧供筍蕨坐彼雲外樓逺興浩無竭是時<lb/>
花事未新草漸薫馞松籟奏颯㳫嶺雲時出沒謂當九<lb/>
夏炎嘉䕃應滿樾因之暢吟懐勝賞更清絶自我别浄<lb/>
地寒暑倐兩越盾日正堪畏説霖尚遲浡彭怒鳴終風<lb/>
<pb n="KR4f0005_WYG_026-16a"/>
龜紋裂原垡逭暑應無地閔雨常竟月乃知玉食人不<lb/>
如飽粗糲後樂不多見先憂曷有歇遥憶僧眠起煨芋<lb/>
燒榾柮休夏兹其時安禪面崒屼題詩寄岫雲身在岫<lb/>
雲窟攬結林巒幽渟注石泉活更呼潭底龍一雨消炎<lb/>
暍設分賓主見是謂話兩橛<lb/>
　　余省畫蜨卷<lb/>
翩翾錦繡叢蚑栩玻瓈影無色香常住消得忙中静<lb/>
　　盜泉<lb/>
<pb n="KR4f0005_WYG_026-16b"/>
在天有日月在地有谷岡晝夜難易職髙下應有常君<lb/>
㸔繞指柔終非百鍊剛盗泉何人傳乃在寳主鄉<hi>見法苑珠</hi>
<hi>林</hi>孔子忍渇過此語殊荒唐不聞魯栁跖初因酌其漿<lb/>
志士恥穿窬君子戒慢藏有水何妨飲無物安得將隠<lb/>
之汲貪泉清操凛若霜豈其宣尼聖見乃遜彼行常謂<lb/>
盗利人所慕槖與囊其志實甚卑其害亦易防更有盗<lb/>
名流魚魚儼冠裳可變白為黒能使臭為香何曽飲盗<lb/>
泉薰心終自戕謂人不汝知屋漏形影彰<lb/>
<pb n="KR4f0005_WYG_026-17a"/>
　　常有<lb/>
常有雲經天究無雨霑地憫農眼欲穿罪已心如醉朅<lb/>
來緑野亭遲見黄雲穂桔槔苦耕夫稍救禾苗穉十日<lb/>
縱可待倐忽過三四把卷解煩憂増慙聊撥置<lb/>
　　朕御極十年䝉<lb/>
上天眷佑海宇乂安藏有餘積特下詔賜蠲丙寅年直<lb/>
　　　省正賦以昭勤恤民隠之意非沽恵也因紀以<lb/>
　　　詩<lb/>
<pb n="KR4f0005_WYG_026-17b"/>
維<lb/>
天作君師繼序撫八埏國本云何培端惟育黎元我朝<lb/>
戴<lb/>
帝貺聲教訖海堧<lb/>
三聖丕顯承垂裕我後昆小子實徳涼幸得䝉業安兵<lb/>
戈偃四方熈和今百年水旱雖時有恩膏曽未屯縱免<lb/>
填溝壑豈乏歎飢寒左藏既贏積况無侈費繁古人亦<lb/>
有言宜藏富於民蒼赤被休息户口日以蕃念彼維正<lb/>
<pb n="KR4f0005_WYG_026-18a"/>
供㡬經催科煩闓澤以時降十行大詔頒詎惟賜半租<lb/>
更復遍九寰宿昔讀魯論博施聖所難匪徒行小恵蘄<lb/>
獲萬民歡但覺損益道其機實循環上盈斯下絀既富<lb/>
教可言嗟我良有司勤求化民權所望閭閻間風俗漸<lb/>
還淳<lb/>
　　賜大學士徐本<lb/>
　　卿歸里將一載矣比聞語言動履漸即輕便想血<lb/>
　　氣和調平復非久賁然有日跂予望之炎夏火流<lb/>
<pb n="KR4f0005_WYG_026-18b"/>
　　林居差勝明湖鷲嶺間扶舁蕭散卿亦宜有以自<lb/>
　　樂惟是㡬暇從容清吟消夏興復不淺而曩時賡<lb/>
　　和之侣卿乃逺在江湖懐不能已聊寄以詩<lb/>
道義愜同好衣冠崇老成八年資賛襄千里睽音聲宿<lb/>
疾今何似秦醫胡不靈毎懐故老凋錯落如晨星臨風<lb/>
瞻越雲惘惘心靡寜長夏宜林居山水秀且清峯迎南<lb/>
北翠月印三潭明卿雖適江湖豈不念朝廷努力加餐<lb/>
飯慰予跂望情<lb/>
<pb n="KR4f0005_WYG_026-19a"/>
跂望情何極頻年共濟人爵禄非可私義難阻歸輪常<lb/>
謂二䟽去於道昧致身卿以謝病返安忍責恝分<lb/>
恝分亦已久曰歴冬春夏乃知白駒速寸晷不相假看<lb/>
禾新雨後把卷萬㡬暇披薰對南風心因到越下所願<lb/>
眠食佳早整歸朝駕<lb/>
　　夜合<lb/>
夜合朝開佳䕃緑苔朝開夜合孰與啟闔形形色色皆<lb/>
天公天如有意天應窮倚欄吟把夏過半但覺頭信争<lb/>
<pb n="KR4f0005_WYG_026-19b"/>
殷紅<hi>夜合自夏至後凡三開三謝則立秋時矣</hi>明霞剪剪正新染緑玉篸篸<lb/>
間晚烘年年花葉常如是豈必傲寒始君子試看岱嶽<lb/>
五大夫至今亦剰空名耳由來名與實俱傳彭殤畢竟<lb/>
原齊年何必流隂歎今昔眼前景物堪周旋對時眉鎖<lb/>
獨無愷不必閒愁愁有在萬卉生生不讓時嘉禾無雨<lb/>
焉能待<lb/>
　　即景<lb/>
枝上鳴蜩已變蟬夕陽隄栁噪繊穿饒伊慢報秋來信<lb/>
<pb n="KR4f0005_WYG_026-20a"/>
早悟威音那畔禪<lb/>
　　螢<hi>時六月九日</hi>
栁岸蒲汀碎照流離離銀燭復星毬只因隂火通身暗<lb/>
却有光明與目謀誰識前生縁腐草儘教閒影伴輕鷗<lb/>
篙舟月渚拈吟處物意人懐總釀秋<lb/>
　　夾竹桃<lb/>
瀟灑緑隂濃嫣夭絳玉茸北牕君子傲南國羙人逢長<lb/>
養全忘夏招呼欲友松虬枝方落落云且待三冬<lb/>
<pb n="KR4f0005_WYG_026-20b"/>
　　熱<lb/>
雲漢望難安煩熇勢轉漫未教憂暑雨早覺畏炎官視<lb/>
事趂朝爽無眠坐夜闌盼霖増惕息此志倩誰寛<lb/>
　　銅雀瓦硯歌<lb/>
笵土為瓦瓦成石石瓦土兮誰本質摩挱蒼玉認前朝<lb/>
尚有建安年可識相州當日築髙臺鴛瓦精傳陶氏術<lb/>
鉛丹細搗襍胡桃大浸稽天不漏滴貯歌藏舞鄙齊雲<lb/>
更擬二喬陳筍席仲謀孟徳今何在相争覇業春氷釋<lb/>
<pb n="KR4f0005_WYG_026-21a"/>
銅雀荒涼荆棘叢谷陵遷變匪朝夕遂使多於帛縷物<lb/>
一器千金乃不易何人規為潤色生窪尊圎月中繩尺<lb/>
歳月既久火性沉潤似端溪老坑出松滋寳箒獲嘉朋<lb/>
書媒文畆資幽適詎數虢州土貢佳呵之直欲流神液<lb/>
寄情竹素玩古今松雪齋中想捉筆<hi>是硯為趙孟頫家舊藏今流傳内府</hi>
非人磨墨墨磨人東坡果入維摩室<lb/>
　　題梅花琴<lb/>
梅花為文桐為身梅桐琴耶誰主賓何人斵此甘蕉形<lb/>
<pb n="KR4f0005_WYG_026-21b"/>
大珠小珠丁晨星空山一鼔風泠泠洞庭始波歸仙軿<lb/>
無聲鳳噦琴有靈筝琶之耳浄者聽<lb/>
　　恭進<lb/>
皇太后玉盤時果各紀以詩<lb/>
　　　桃<lb/>
甘實靈津可益神摘來猶帶露華新紺桃原是西池種<lb/>
合獻<lb/>
西池第一人<lb/>
<pb n="KR4f0005_WYG_026-22a"/>
　　　頻婆<lb/>
郎官見說賜文林甘㫖堪將託素心底事㑹稽王逸少<lb/>
換鵞書罷乞來禽<lb/>
　　　蓮子<lb/>
落瓣餘香散御湖内人新擘水精珠擎來色質渾難辨<lb/>
漫說氷心在玉壺<lb/>
　　　藕<lb/>
玉盤初薦玉參差吐液含清逭暑宜願以心虚承<lb/>
<pb n="KR4f0005_WYG_026-22b"/>
色笑還將絲縷擬<lb/>
恩慈<lb/>
　　讀貞觀政要<lb/>
君子慎言行其發乃樞機出身發乎邇千里應在兹所<lb/>
以古聖王左右史有司匪惟記善惡亦以謹起居<hi>叶</hi>遥<lb/>
遥三代下不乏為君師漢文唐太宗髙山予仰跂<hi>叶</hi>漢<lb/>
帝質無忝唐皇文有餘<hi>叶</hi>至今政要書炳然法則垂求<lb/>
賢與納諫簡編多令儀獨於觀史事不能我無疑文皇<lb/>
<pb n="KR4f0005_WYG_026-23a"/>
信英辟易理豈不知九皋鶴聞野榮辱應不遲詎藉金<lb/>
匱藏却觀知所為遂良執簡記傳信恒於斯秘之不與<lb/>
觀固也非達宜禮云記動言非禮戒宴私不觀史何據<lb/>
或者其未思善哉劉洎言人君日月齊設遂良不記天<lb/>
下皆記之復如封宇文至唐皆進規使其記隋事筆應<lb/>
多詭辭豈能掩煬惡煬惡誰直書<hi>叶</hi>
　　未央官瓦硯歌<lb/>
噲豨越布皆功狗相國發縱常居守楚歌四起覇業墮<lb/>
<pb n="KR4f0005_WYG_026-23b"/>
漢王南面朝九有功成治定作未央連雲榱棟將侈富<lb/>
<hi>叶</hi>翡翠參差覆反宇日射華光入文牖燕啄皇孫炎火<lb/>
微頓教闚户嗟豐蔀金銅仙人辭漢去清淚汍汍濕肩<lb/>
肘一木難支大厦傾荆煙壒露埋形久何人湔剔供濡<lb/>
毫青鐵視此翻覺醜呵之有澤理緻精弊而不壊純且<lb/>
厚以静為用故永年尚卿螺子為文友銅雀硯亦擅佳<lb/>
名陶成四百年以後共置明窓浄几間阿瞞有知應自<lb/>
咎鄼侯豈藉是硯傳是硯真因鄼侯夀<lb/>
<pb n="KR4f0005_WYG_026-24a"/>
　　偶為梧窓夜課小景并題以句<lb/>
義府足探尋良宵漏復深天邊一片月照我古人心<lb/>
几席絶塵氛梧竹含蕭爽金盤倩誰手推出東岡上<lb/>
月色潔宜秋桐隂疎勝栁映月讀書人問彼曽知否<lb/>
今居古與稽古月即今月梧牕對古人軒然逸興發<lb/>
　　夕景<hi>時六月十九日</hi>
逭暑何須畏日長朱明圎月巳三匡一湖波影將凝碧<lb/>
兩岸蟬聲欲喚凉檢㸃流隂真是幻推敲詩思静中忙<lb/>
<pb n="KR4f0005_WYG_026-24b"/>
螢光飛逐閒庭悄漏下銀鈎過女墻<lb/>
　　補亡詩<lb/>
我逝南陔言陟其岵昔我行役瞻望有父欲養無由風<lb/>
木何補<lb/>
我逝南陔言陟其屺今我行役瞻望有母母也倚閭歸<lb/>
則寧止<lb/>
南陔有筍籜實勹之孱孱孩提孰噢咻之慎爾温凊潔<lb/>
爾㫖肴今爾不養日月其慆<lb/>
<pb n="KR4f0005_WYG_026-25a"/>
　　　右南陔三章二章章六句一章八句<lb/>
有白者華不汚纎塵咨爾士兮宜修其身不修其身乃<lb/>
貽羞于二人<lb/>
有白者華婉兹静好咨爾女兮宜脩婦道不脩婦道乃<lb/>
貽羞于二老<lb/>
白華匪玉湼而不緇白華匪蘭芬乃勝之我擷白華載<lb/>
咏載思<lb/>
白華匪玉質玉之令白華匪蘭臭蘭之浄我擷白華載<lb/>
<pb n="KR4f0005_WYG_026-25b"/>
思載咏<lb/>
　　　右白華四章章六句<lb/>
瞻彼阪田厥黍始華胝足胼手嗟嗟我農夫<lb/>
瞻彼阪田黍華以秀胼手胝足惟勤斯殖茂<lb/>
華有不秀矣秀有不實矣其雨其雨矣杲杲出日矣惄<lb/>
予愁之恤矣<lb/>
　　　右華黍三章二章章四句一章五句<lb/>
王庚便便東西朔南六符調爕八風節宣<lb/>
<pb n="KR4f0005_WYG_026-26a"/>
王庚容容朔南西東維敬與勤百王道同<lb/>
王庚廓廓東西南朔先憂而憂後樂而樂<lb/>
王庚恢恢南朔東西皇極孰建惟徳之依<lb/>
　　　右由庚四章章四句<lb/>
澗松童童蛙黽鄰兮邱草萋萋蕩青雲兮凡百君子慎<lb/>
乃託身兮<lb/>
澗松童童澗則卑兮邱草萋萋邱則﨑兮凡百君子審<lb/>
乃所依兮<lb/>
<pb n="KR4f0005_WYG_026-26b"/>
有崇者邱物無不遂有卓者道愚無不智資生育徳永<lb/>
植毋替<lb/>
　　　右崇邱三章章六句<lb/>
在上曰天在下曰地君君臣臣父父子子<lb/>
在下曰地在上曰天父父子子君君臣臣<lb/>
由其儀矣物則熈矣<lb/>
儀其由矣物則休矣<lb/>
　　　右由儀四章二章章四句二章章二句<lb/>
<pb n="KR4f0005_WYG_026-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_026-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩初集卷二十六<lb/>
</p>
<p>
</p>
  </div>
</body>
</text>
</TEI>
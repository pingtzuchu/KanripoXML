<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_047-1a"/>
　　　欽惟<lb/>
　皇上生知性成時敏典學其脩辭立誠而發為文章<lb/>
　　　者固如雲漢之昭囬于天山川之經紀于地矣<lb/>
　　　廼以其餘事形諸萹什洵足鎔鑄千秋渾涵萬<lb/>
　　　象其炳烺煌煒之風有同符于中天二南之極<lb/>
　　　盛者<hi>臣</hi>嚮以有韻之語受<lb/>
　九重特達之知久侍<lb/>
　　講帷近光<lb/>
<pb n="KR4f0005_WYG_047-1b"/>
　帝徳兹于䝉<lb/>
　㤙歸老之餘<lb/>
　特命徧讀<lb/>
　御極以來詩集披繙檢閱五夜咀吟自對越<lb/>
天<lb/>
祖孝敬<lb/>
慈寜以及修眀政治興起教化咨警臣工勤䘏民瘼所<lb/>
　　　以建有極而正萬方者随所感觸而歸諸攄冩<lb/>
<pb n="KR4f0005_WYG_047-2a"/>
　　　之中即小而登臨慿眺鳥獸好音之過耳草木<lb/>
　　　榮華之飄風亦皆因物寫情因言見道凡古帝<lb/>
　　　王卿雲糺縵之賡歌蕩平正直之彛訓槃盂户<lb/>
　　　牖之箴銘解愠阜財之絃誦有流溢自然而融<lb/>
　　　洽元化者已從来登岱嶽者有小天下之觀泛<lb/>
　　　瀛海者有難為水之喻以立乎其極羣嶽不能<lb/>
　　　不推為宗長江漢不能不處于朝宗也恭讀<lb/>
　聖藻同體冲漠含藴髙深如登日觀之峰如泝鳯麟<lb/>
<pb n="KR4f0005_WYG_047-2b"/>
　　　之域有神逰于意言之表而莫賛一詞者不可<lb/>
　　　見<lb/>
　聖人之天縦多能也耶惜<hi>臣</hi>質鈍學荒而又年将八<lb/>
　　　秩螢光爝火縦被日月之照臨有不能易闇沕<lb/>
　　　為光華者矣惟是際<lb/>
　　郅隆之世覩徳業之成而又沐浴文眀之化<hi>臣</hi>雖<lb/>
　　　退老田間不啻㳺泳于中天二南賡颺歌誦之<lb/>
　　　盛所謂下舞上歌蹈徳詠仁者乃于老耄之年<lb/>
<pb n="KR4f0005_WYG_047-3a"/>
　　　而遇之<hi>臣</hi>不勝榮幸之至原任禮部右侍郎<hi>臣</hi>
　　　沈徳潛敬跋<lb/>
</p>
<p>
</p>
  </div>
</body>
</text>
</TEI>
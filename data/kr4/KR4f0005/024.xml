<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_024-1a"/>
欽定四庫全書<lb/>
御製詩初集卷二十四<lb/>
　古今體九十九首<hi>乙丑一</hi>
　　乙丑元旦<lb/>
九華庭燎逹晨光聿啟三陽納百祥寳勝宜春銀作帖<lb/>
屠蘇延壽玉為觴絪緼黼座凝佳氣馥郁猊爐散御香<lb/>
兢業與年長不息共球敢恃普來王<lb/>
　　詠新春爆竹<lb/>
<pb n="KR4f0005_WYG_024-1b"/>
一夜傳聲遍帝城靈鼉奏不數砰訇欣聞韶律連宵發<lb/>
静驗羲經屆震亨散處滿天為雪色殷餘匝地以春鳴<lb/>
三元入覲班龍駕瑞氣扶輿上玉京<lb/>
　　立春日春帖子<lb/>
卜年章蔀㡬巡逥此日陽和遍八垓景福昌昌開泰始<lb/>
韶華衮衮報春來<lb/>
朱户葦桃纔獻歳綵盤韭薤又挑青社前飛舞看銀燕<lb/>
臘後昭蘇入畫屏<lb/>
<pb n="KR4f0005_WYG_024-2a"/>
迎年臘雪並迎春樹發瑶葩塍叠鱗不用倩伊仙術化<lb/>
無私大地遍鋪銀<lb/>
玉狗鴻龍同運斗青旗蒼斾恰宜人一從花信傳春信<lb/>
今歳四時總是春<lb/>
　　立春日奉迎<lb/>
皇太后幸乾清宫侍宴恭紀<lb/>
日色風光麗綵枌起居<lb/>
膝下肅而誾縁階瑞莢舒三葉貼户春屏燦五雲青帝<lb/>
<pb n="KR4f0005_WYG_024-2b"/>
乗時方煦嫗勾芒御氣正氤氲晩來絲管城闉閙俶獻<lb/>
家家想半醺<lb/>
　　立春後一日召大學士内廷翰林重華宫錫宴聨<lb/>
　　　句<lb/>
<hi>御製</hi>重華予舊邸嘉宴此同堂應律三陽泰<lb/>
　　迎年百福穰詞臣咸珥筆<lb/>
聖主正垂裳六出霏花早<hi>臣張廷玉</hi>千畦宿麥芳土牛徵令<lb/>
　　典綵燕試新裝仙木雕楹麗<hi>臣汪由敦</hi>華旛繡帶颺流<lb/>
<pb n="KR4f0005_WYG_024-3a"/>
　　澌紛綺縠積素耀珪璋梅萼猶含緑<hi>臣劉統勲</hi>
<hi>御製</hi>楊稊欲綻黄椒花方入頌柏葉尚浮觴羡彼周行示<lb/>
　　猗與和氣翔九華森火樹萬户飾金璫布愷均瑶<lb/>
　　席<hi>臣梁詩正</hi>賡歌近<lb/>
御床來儀鳴鳳翽占候相烏忙<lb/>
興慶非烟䕶<hi>臣錢陳羣</hi>勾陳列宿行條風徐冉冉淑景漸昌<lb/>
　　昌結勝標佳序<hi>臣勵宗萬</hi>
<hi>御製</hi>頒罏自尚方煖圍金匼匝静聽玉商量融盎蒼龍氣<lb/>
<pb n="KR4f0005_WYG_024-3b"/>
　　縈逥寳鴨光觀東聨組紱研北擁琳瑯棼接天香<lb/>
　　藹<hi>臣張若靄</hi>長沾<lb/>
聖澤洋曲髙原過郢蕊豔舊名唐馺娑明霞爛<hi>臣嵇璜</hi>罘<lb/>
　　罳寳月張重茵天上坐珍品大官湘偶此娛清暇<lb/>
　　<hi>臣裘曰修</hi>
<hi>御製</hi>於焉答始陽芝房筵撒荔貂侍椀調漿沈宋詩誰健<lb/>
　　羲軒道益彰周巡編鳳紀迢遞引鸞吭即事摛<lb/>
宸藻<hi>臣陳邦彦</hi>傳觀挹古香化工呈錦繡天籟韻笙簧事異<lb/>
<pb n="KR4f0005_WYG_024-4a"/>
　　横汾宴<hi>臣鄂容安</hi>詩同在藻章衢尊深不竭金鑑久逾<lb/>
　　烺喜奉<lb/>
堯階日<hi>臣董邦逹</hi>
<hi>御製</hi>歡承<lb/>
文母慶初颸仙蕙際哉魄斗河旁聨句思賢甫車<hi>癸亥聨句大學</hi>
<hi>士鄂爾泰與焉今養疴在告故及之</hi>
　　綏猷仰我<lb/>
皇羣材歸槖籥衆彚啟勾芒繡壤膏其動<hi>臣張廷玉</hi>茅檐樂<lb/>
<pb n="KR4f0005_WYG_024-4b"/>
　　未央蓂纔抽四葉菜欲縷盈筐勝賞陪何幸<hi>臣汪由敦</hi>
深恩報莫償劈箋光膩粉<lb/>
賜果糝凝霜駘宕青韶轉<hi>臣劉統勲</hi>
<hi>御製</hi>鏗鍧雅韻鏘豐為希世瑞學乃餽貧糧先節浮圎煮<lb/>
　　移時貢茗嘗揮絃欽<lb/>
舜陛依闥陋田郎日月瞻偏近<hi>臣梁詩正</hi>鈞韶聽益莊陸離<lb/>
　　懐異核璀璨拜文房湛露湑優渥<hi>臣錢陳羣</hi>油雲蔚霈<lb/>
　　霶遊真來帝所人似泛仙航元㑹車書集<hi>臣勵宗萬</hi>
<pb n="KR4f0005_WYG_024-5a"/>
<hi>御製</hi>明廷劍佩蹡惄予増惕息朂爾效匡襄今日方春日<lb/>
農祥肇歳祥行時歌有慶好樂勵無荒大寳箴誰獻惟<lb/>
懐愧哲王<lb/>
　　新春試筆<lb/>
青帝權衡物紐芽春臺温盎樂羲車仙蓂七葉人為日<lb/>
寳勝三珠玉是花膏澤平鋪蔥嶺雪祥光濃叠赤城霞<lb/>
試燈闤闠聞簫鼓暫許金吾不禁譁<lb/>
　　新月<lb/>
<pb n="KR4f0005_WYG_024-5b"/>
新月如鈎低玉繩誰㕘形色得相應半全省識渾無礙<lb/>
三五未臨亦絶勝火樹烘春燃麝粉蓮花照夜剪吳綾<lb/>
琉璃一盞餘膏盡古佛分明謁寳燈<lb/>
　　題董邦逹谿山霽雪圗<lb/>
太行之麓森巍峩陽崖牝壑紏紛羅經千年樹䕃軟莎<lb/>
沍寒不凋緑在科青女借得雲錦梭一夜幻出瓊瑶葩<lb/>
曉來開霽寒劇加旗亭有酒不可賖誰能驢背尋詩哦<lb/>
逥巒複谷何逶迱中有逸民三兩家太古歲月忘羲娥<lb/>
<pb n="KR4f0005_WYG_024-6a"/>
迷離積素隠峯螺如有風來飄玉沙盈三尺幅千里多<lb/>
無畫家習同擘窠題詩筆凍煩頻呵<lb/>
　　上辛祈榖齋居<lb/>
青陽臨左个精<lb/>
祀考禋宗萬寳祈惟榖三時重在農良宵自徙倚淑景<lb/>
漸舂容詩思來相凑穿窓午夜鐘<lb/>
　　人日<lb/>
七葉仙蓂放風光到上闌徳將仁一致卦與復同觀銀<lb/>
<pb n="KR4f0005_WYG_024-6b"/>
燕思春社瑶葩鬬曉寒齋居方變食未敢試辛盤<lb/>
　　詣齋宫作<lb/>
金根棽麗出祈年榖日欣占雪被田<hi>是歲九日上辛八日詣齋宫値雪</hi>
春滿鳳城花六出光分銀海璧雙連千枝燈市歡迎月<lb/>
九陌天衢馥裊烟爰即齋宫齋信宿<lb/>
皇穹對越凜乾乾<lb/>
　　上辛日<lb/>
祈榖壇禮成紀事<lb/>
<pb n="KR4f0005_WYG_024-7a"/>
抱斗蒼龍賦物春<lb/>
明禋祈榖此躬親食天誰頼端惟<lb/>
帝國本從知重在民祗以精誠將璧帛敢誇角徵協韶<lb/>
鈞新年景福如川御田燭光中玉叠鱗<lb/>
　　雪<lb/>
臺畔真重璧塍間普積銀農占三白稔天錫九衢春瑞<lb/>
莢梅裝蕊蒼松玉作鱗頗饒東郭履何以慰吾民<lb/>
　　偶作風候寫生二十四冊各題以詩<lb/>
<pb n="KR4f0005_WYG_024-7b"/>
　　　梅<lb/>
玉梅標格稱仙糚頭踏春風領衆芳設使東皇編甲第<lb/>
南枝合作探花郎<lb/>
　　　<graphic n="KR1431" url="https://raw.githubusercontent.com/kanripo/KR-Gaiji/master/images/KR1431.png" mimeType="image/png"/>花<lb/>
紅葩粉蕊豔欺霞趙叟邱翁莫浪誇卉譜有時傳蜀種<lb/>
春風無處不唐花<lb/>
　　　水仙<lb/>
生機消息不終窮底用灰飛騐葦筩一例清風明月下<lb/>
<pb n="KR4f0005_WYG_024-8a"/>
仙人遥在水晶宫<lb/>
　　　瑞香<lb/>
露甲曽聞悟比邱昌條獨弄紫風流漫言寂寞遲花事<lb/>
衮衮韶光速置郵<lb/>
　　　蘭<lb/>
春畹秋唐儘裊姍氷霜傲得是真蘭摘來香色都清浄<lb/>
鼻觀從㕘古佛壇<lb/>
　　　山礬<lb/>
<pb n="KR4f0005_WYG_024-8b"/>
繁花如雪雪中開香是荀郎袖裏來彷彿人從庾嶺過<lb/>
臨風寄得㡬枝梅<lb/>
　　　迎春<lb/>
無須剪綵畫屏裝花信迎春四出黄迎得好春縁底事<lb/>
青紅碧緑任争芳<lb/>
　　　櫻桃<lb/>
半軃雲鬟整翠翹斜臨玉鏡凍將消含章殿裏人何在<lb/>
依舊東風散綺寮<lb/>
<pb n="KR4f0005_WYG_024-9a"/>
　　　望春<lb/>
幽花婀娜笑庭階也報番風到小齋真是不辜引領望<lb/>
昭蘇萬彚樂春皆<lb/>
　　　菜花<lb/>
寫意無妨作圃菘繁花結穂葉䝉茸書生省識春蔬味<lb/>
玉食應無羡九重<lb/>
　　　杏花<lb/>
輕勻麝粉淡調脂斜倚東風不語時若是詩中饒鄭谷<lb/>
<pb n="KR4f0005_WYG_024-9b"/>
應知畫裏有徐熙<lb/>
　　　李花<lb/>
蜂抱花房蝶簇鬚品題自昔露桃輸月明樓上尋吟處<lb/>
無色天中色有無<lb/>
　　　桃花<lb/>
灼灼其華釀有蕡春園二月滿紅雲輕綃一幅開生面<lb/>
何似溈山悟志勤<lb/>
　　　棣棠<lb/>
<pb n="KR4f0005_WYG_024-10a"/>
黄金鏤瓣淺深匀㡬縷晴絲染麴塵任爾柔條羅帶結<lb/>
知難繫取可憐春<lb/>
　　　薔薇<lb/>
更始番風到㡬巡薔薇浥露發花新無端麗影剛垂架<lb/>
知爾柔條惹得人<lb/>
　　　海棠<lb/>
柔姿嫩質自相憐沐雨酣霞畫檻前恰似唐宫鬬春色<lb/>
江梅開盡海棠妍<lb/>
<pb n="KR4f0005_WYG_024-10b"/>
　　　梨花<lb/>
巧裁蛤粉碎鏤金風遞幽香小院深若向孤山衝雪放<lb/>
逋翁應有妒梅心<lb/>
　　　木蘭<lb/>
江郎才思謝家嬌㡬許春光著意描含韻齋中三月半<lb/>
翠罌銀管不相饒<hi>圎明園含韻齋木蘭極盛</hi>
　　　桐花<lb/>
清明一候桐始華亭亭嫩緑臨窓紗為惜分隂坐春晝<lb/>
<pb n="KR4f0005_WYG_024-11a"/>
髙岡鳳翽予情遐<lb/>
　　　麥花<lb/>
休誇紫暈與紅酣麥子花時秀色含不共羣芳争豔麗<lb/>
香風餅餌緑疇南<lb/>
　　　栁花<lb/>
㸃研楊花入眺凭因風飛墮自難勝如塵著體全無汚<lb/>
似雪晞陽却不凝<lb/>
　　　牡丹<lb/>
<pb n="KR4f0005_WYG_024-11b"/>
一庭歩障䕶霞光自是花中合有王試問開期何太晚<lb/>
恐差百卉盡收芳<lb/>
　　　酴醿<lb/>
迎風屢舞自傞傞䇿騎尋芳側弁俄自是此花能醉客<lb/>
非闗春酒中人多<lb/>
　　　楝花<lb/>
堂堂九十去堪憐紫楝花開首夏天廿四番風成底事<lb/>
枝頭梅子大於錢<lb/>
<pb n="KR4f0005_WYG_024-12a"/>
　　正月初十日恭奉<lb/>
皇太后幸圎明園<lb/>
銀海光摇界道斜<hi>是日雪</hi>乗時茂對樂昭華物標太皞青<lb/>
旗斾氣轉蒼寅玉斗車一道垂虹朝貝闕萬年春酒進<lb/>
仙家輸他羯鼓傳佳話俄頃瑶林盡發花<lb/>
　　上元前一日宴外藩<lb/>
廣筵延列辟綵燄慶犧年共道試燈會誰歌湛露篇迎<lb/>
娥鼇贔屭鋪砌玉新鮮樂彼嘉言言<hi>叶彦</hi>懲伊甲煎煎象<lb/>
<pb n="KR4f0005_WYG_024-12b"/>
占三接晉位應五飛乾内外連堂陛勤思繼治權<lb/>
　　上元日同王公等宴<lb/>
階蓂十五應娥車嘉㑹團圞本一家行葦傳柑酬節令<lb/>
紫姑青女儘年華氤氲麝靄樓頭霧煜爚蓮輝樹底霞<lb/>
却勝春園桃李宴連林簇簇發瑶葩<lb/>
　　上元後一日小宴廷臣<lb/>
在簴鳴韶樂盈庭啟令筵春臨寒尚峭望過月猶圎玉<lb/>
宇三霄近珠宫五桂連繼燃元夜燄争豔夏池蓮火蕊<lb/>
<pb n="KR4f0005_WYG_024-13a"/>
輝星嶠瓊霙潤麥田同堂憂喜共嘉樂倍申䖍<lb/>
　　大學士鄂爾泰自去冬有手足不仁之症入春尚<lb/>
　　　未痊可昨具疏乞休既不允其請詩以慰之<lb/>
黄閣絲綸寄明廷鵷鷺儀長期與壽國偶爾用求醫彌<lb/>
月心頻繫方春候漸宜股肱人有藉參术效偏遲玉蕊<lb/>
争輝夜銀牋賡韻時<hi>新春與大學士張廷玉及内廷翰林等小宴重華宫有聨句思賢輔</hi>
<hi>之句</hi>當歡勞耿耿簪紱漫先辭<lb/>
　　曉月<lb/>
<pb n="KR4f0005_WYG_024-13b"/>
玉槃已倒試燈杯栁眼梅心節物催為問一彎西嶺月<lb/>
曽經㡬度上元來<lb/>
　　慧賢皇貴妃挽詩叠舊作春懐詩韻<lb/>
　　昔謝恵連不得志於時而有秋懐之作去年三春<lb/>
　　無雨憂懐悒欝因題春懐詩今歳三白兆於冬萬<lb/>
　　物熈於春宜其愉恱舒適矣而傷逝之感不能釋<lb/>
　　於情叠韻志懐兼以自訟<lb/>
牛女歳一㑹詎云隔天漢崦嵫雖下舂扶桑復明旦人<lb/>
<pb n="KR4f0005_WYG_024-14a"/>
生赴壑蛇去勢誰能絆永惟王衍言言笑憶晏晏更慮<lb/>
漢武事空貽後人案雙雙梁上燕隊隊灘頭鴈時或失<lb/>
乳巢亦或别沙岸况曽賦抱裯嘗經陪曲宴憂農予悒<lb/>
欝強慰予之畔頻進徐妃箴未怨班姬扇廿年如一日<lb/>
誰料沉疴臶囑我為君難不作徒背面悼淑勵不傷虧<lb/>
盈月規半徘徊虛堂襟小星三五爛有愧莊叟逹匪學<lb/>
陳王歎<lb/>
　　無題<lb/>
<pb n="KR4f0005_WYG_024-14b"/>
散遣閒愁㸃筆時無端觸緒轉増悲歌詩擬改杜詩句<lb/>
生别終勝死别離<lb/>
　　二月十三日啟行謁<lb/>
陵値雪<lb/>
春寒雨作雪飄舞拂征鞭甸似為銀海人如行玉田遥<lb/>
峯疑欲鏤新麥未云芊稍待温暾晃初耕自覺便<lb/>
微雪灑清宵侵晨行復消驅車無㸃壒歩馬自生驕乍<lb/>
覺烟村暝渾忘古驛迢前冬遼左道彷彿遇今朝<lb/>
<pb n="KR4f0005_WYG_024-15a"/>
　　過潞河浮橋<lb/>
東風已解碧瑠璃坡草隄楊春與宜恰似昔年承<lb/>
使命<hi>雍正年間奉大祭屢經</hi>　<hi>景陵清明  命承祀</hi>浮橋西畔覔題時<lb/>
石火光隂電影馳幻中歡喜幻中悲即看逝者東流水<lb/>
昔日今朝有所思<lb/>
潞河千古帶通州物色風光望裏收馬上得詩成半偈<lb/>
浮橋徹底㡬曽浮<lb/>
　　煙郊行宫晚坐<lb/>
<pb n="KR4f0005_WYG_024-15b"/>
春宵雪後寒古月望前潔雪月成雙清幽齋景殊絶瓷<lb/>
檠燄花落竹竈茶烟歇託好有常因即事愜静恱去歳<lb/>
將今夕不起心分别<lb/>
　　春曉<lb/>
野塢人家吠曉厖更闌夢斷徹銀釭尚無花氣蒸閒砌<lb/>
已有禽音聒小窓幻景饒伊誰更戀心旌自我未能降<lb/>
獨翻梵史消繁慮居士曽聞有姓龎<lb/>
　　白澗行宫叠舊韻<lb/>
<pb n="KR4f0005_WYG_024-16a"/>
為謁<lb/>
橋山整六驂遥觀積素罨煙嵐廿年歳月空而幻終古<lb/>
恩勤夢亦諳古樹無梢全似畫清軒小坐却如庵真常<lb/>
識得非常住不向維摩悟處㕘<lb/>
　　李慎修奏對勸勿以詩為能甚韙其言而結習未<lb/>
　　　忘焉因題以誌吾過<lb/>
慎修勸我莫為詩我亦知詩可不為但是㡬餘清晏際<lb/>
却將何事遣閒時<lb/>
<pb n="KR4f0005_WYG_024-16b"/>
　　花朝<lb/>
前歳度花朝無花人意懶舊歳度花朝有花却愁旱花<lb/>
朝與花何無縁非彼無縁我則然朝來春和正明媚烟<lb/>
絲欲染霞將殷忽忽不樂居御園芳郊迤邐鳴征鞭水<lb/>
郭山村經次第翻喜花朝鮮花事風光解識此時情露<lb/>
珠且拭闌干淚<lb/>
　　二月十五日過薊州即事書懐<lb/>
脉起鱗塍浄絶塵沿塘初見栁條新薊州西畔經行處<lb/>
<pb n="KR4f0005_WYG_024-17a"/>
已有江南一叚春<lb/>
矮屋踈籬逕轉斜寥蕭詩景凑懐賒當春最有傷春者<lb/>
何必花朝更看花<lb/>
朝來快雪喜新晴添得溪流活活聲若比去年差較勝<lb/>
東郊是處可深耕<lb/>
㡬年來徃薊州道不覺髭鬚換少顔天外逺山常住體<lb/>
白雲蒼樹只閒閒<lb/>
　　寄題獨樂寺<lb/>
<pb n="KR4f0005_WYG_024-17b"/>
欲留羲御問遷移便是拈花不語時丈六金身應好在<lb/>
春風過客偶相思禪心逺逐穿雲磬古蹟空傳没字碑<lb/>
烟栁絲絲新緑嫩即看拖地有長睂<lb/>
　　桃花寺行宫作<lb/>
招提據嶺複望望紅霞殷行宫搆其旁來徃止頓便昔<lb/>
我少年時題詩松竹間歳久日就圮不復稅征鞍徃徃<lb/>
過其下輙為重留連去歳稍修治剪除棘與萑匪同賦<lb/>
經始成亦不日焉春風二月半輕輿歷薊田山容宛相<lb/>
<pb n="KR4f0005_WYG_024-18a"/>
迎軒榭堪周旋泉聲共松韻似話宿昔然惟有緋桃花<lb/>
含胎遲芳鮮物應有深意脉脉誰為宣寂寥見賞稀榮<lb/>
華詎久妍如來特拈來示我如是禪<lb/>
　　題翠雲山房<lb/>
　　於隆福寺右建行宫一區為止頓之所峭壁環抱<lb/>
　　松柏特秀題曰翠雲山房而系以詩<lb/>
勝地偏宜六轡停山靈為我列雲屏心於静㑹塵應逺<lb/>
耳與神謀籟可聽一室虛生無限白四時不改總常青<lb/>
<pb n="KR4f0005_WYG_024-18b"/>
土階何意希堯儉陋矣端惟有徳馨<lb/>
　　恭謁<lb/>
景陵感成長句<lb/>
瞬息光隂逝水翻種松龍老鬱<lb/>
陵園謳歌四海猶思<lb/>
祖繩繼千秋已逮孫不覺驚心瞻隧象㡬番翹首望櫺<lb/>
門宵衣益勉乾乾志恐負<lb/>
當年覆載恩<lb/>
<pb n="KR4f0005_WYG_024-19a"/>
　　朱華山酹酒<lb/>
兆叶維熊憶舉男髫齡書史即深耽墳前省識吾懐悼<lb/>
地下應知汝抱慙覺後夢因原是幻悲深痛定更難堪<lb/>
從今擬廢蒼舒誄古佛無生叩寳龕<lb/>
　　再題翠雲山房<lb/>
平生山水心勝地輙留詠虛軒愜逺寄萬象供臨凭嵐<lb/>
靄朝夕變峯巒前後映秀是圗畫體貞為松柏性如是<lb/>
契静悟終古大圎鏡<lb/>
<pb n="KR4f0005_WYG_024-19b"/>
　　桃花寺八景以題為韻<lb/>
　　　湧晴雪<lb/>
　　濟南趵突泉為宇内名勝然自平地湧出此得之<lb/>
　　山半尤竒<lb/>
澄澄滙鑑池淙淙出乳穴始訝古琴鳴乍惜明珠裂聲<lb/>
色摐摐地坐對兩清絶積素在髙峯是復湧晴雪<lb/>
　　　小九叠<lb/>
　　飛崖懸水冬夏不涸康王谷香罏峰豈以大小殊<lb/>
<pb n="KR4f0005_WYG_024-20a"/>
　　觀<lb/>
曽聞峰有鷲不數溪稱霅洗鉢走白龍之而振髯鬛復<lb/>
如延津劔騞然出其匣底須憶匡廬愛兹小九叠<lb/>
　　　吟清籟<lb/>
　　倚松為軒謖謖有韻<lb/>
倚松架三楹屏風抱其外山靈茯苓潤風古笙簧㑹偶<lb/>
來坐白晝為我吹解帶是地可消夏旦夕吟清籟<lb/>
　　　坐霄漢<lb/>
<pb n="KR4f0005_WYG_024-20b"/>
　　横檻據岑蔚處逺延野緑披襟坐眺良足攄我懐<lb/>
　　抱<lb/>
虛窓納萬景攬結供吟翰寫霧出我楹歸雲入我幔觸<lb/>
目契静悟妙偈無全半却愛考功詩開襟坐霄漢<lb/>
　　　雲外賞<lb/>
　　寺以桃花名政不必問武陵春色㡬許因拈唐人<lb/>
　　語題之<lb/>
有桃即武陵何必尋源上<hi>叶</hi>㤀俗即丹臺何必求方丈<lb/>
<pb n="KR4f0005_WYG_024-21a"/>
虛齋古而朴福地蕭且爽得彼環中妙樂此雲外賞<lb/>
　　　滌襟泉<lb/>
　　山門左側石竇間有泉渟然可鑑輪廣徑三尺許<lb/>
　　不假疏鑿<lb/>
清泚呈圎照虛明向逺天無山遮户外有水到階前氣<lb/>
合烟霞潤聲諧竹相傳塵纓無可濯坐對滌襟泉<lb/>
　　　㸃筆石<lb/>
　　盤山之勝以石此其左障骨脉相屬徃徃露竒石<lb/>
<pb n="KR4f0005_WYG_024-21b"/>
藉松為繖葢掃苔作茵席俯眺一川白平臨衆皺碧時<lb/>
聞鹿鶴聲而無車馬跡得句即書之恰有㸃筆石<lb/>
　　　繡雲壁<lb/>
　　連峰列嶂行宫後儼如畫屏杜陵絶壁過雲開錦<lb/>
　　繡之句殆為此設<lb/>
山川果有竒圗畫真難敵複嶺翠且丹壺天閴其寂消<lb/>
閒臨晉帖習静觀周易物物皆達摩面我繡雲壁<lb/>
　　薊州道中雪行<lb/>
<pb n="KR4f0005_WYG_024-22a"/>
輕隂微雪薊東道時節春分似孟冬却與盤山添絶景<lb/>
憑輿歴歴玉芙蓉<lb/>
已欣新潤膏春壠却慮微寒凍麥苗悟得悲歡相倚伏<lb/>
落梅冷玉漫飄蕭<lb/>
前朝栁色迎人緑今日梅花入夢芳不與四時榮悴共<lb/>
青山萬古是真常<lb/>
　　望盤山雪色<lb/>
樹和雪色望難分未到盤山意已欣絶壁白融疑過雨<lb/>
<pb n="KR4f0005_WYG_024-22b"/>
精藍紅露半彼雲始知造物無形畫誰解當前大塊文<lb/>
笑我吟詩成爝火檀煙心字且閒焚<lb/>
　　命慎郡王寫盤山山色口占詩以贈<lb/>
吾叔詩才素所知於今學畫畫尤竒同來勝地寜無意<lb/>
為寫山容更詠之<lb/>
　　盤山行宫即事<lb/>
山静室増古春初景已和繁聲來亂澗秀色在喬柯隂<lb/>
雪素懸磴陽崖緑縟莎迴鑾因道便偶此詠卷阿<lb/>
<pb n="KR4f0005_WYG_024-23a"/>
軒庭秀而野山水清且佳乍可令塵逺由來與道偕鶴<lb/>
鳴元圃外人度白雲涯學字娛㡬暇何曽辨折釵<lb/>
當户多丹嶂周阿有碧苔於焉樂書史何必命樽罍彷<lb/>
彿讀韓序依稀辨李臺肯窮遊覽興佇待奏章來<lb/>
　　雲罩晚鐘<lb/>
舂容曼衍續還停入夜披雲凑晚聽清切軒窓詩句好<lb/>
静㕘棒喝夢魂醒空諸所有無諸幻月在青天水在缾<lb/>
西子煙花非半偈<hi>去年盤山詩有雲罩鐘聲如半偈之句</hi>底須佳景説南<lb/>
<pb n="KR4f0005_WYG_024-23b"/>
屏<lb/>
　　春雲<lb/>
春雲作輕雪雪止雲亦開入夕春山佳山月照我懐鳴<lb/>
禽啅松巢流泉淙蘚階愛此景致幽稍坐虛明齋敲火<lb/>
煮石鐺㸃筆勒煙崖林泉興堪託翰墨意所諧匪云事<lb/>
遨遊多因便道來<lb/>
　　天成寺江山一覽閣作<lb/>
香界雲千叠丹梯路㡬層巒扉纔闢霧澗道尚餘氷初<lb/>
<pb n="KR4f0005_WYG_024-24a"/>
狹應祛俗中宏有上乗忽然天半坐疑是月中升<lb/>
萬里江山納三間軒閣虛直令憂可㤀到此習全除嫩<lb/>
草初春破連林積素餘如來全體示而我亦如如<lb/>
雲半是壺中平臨衆壑空梵聲遥送雨幽籟鎮吟風佳<lb/>
趣何人領㤀懐與物同去年題壁字煙荔亦䝉叢<lb/>
几席颯然清禪房稍暢情煙花空有色山鳥兩三聲翠<lb/>
嶂寺前繞春雲户外横濡毫難得句萬景自天成<lb/>
　　萬松寺<lb/>
<pb n="KR4f0005_WYG_024-24b"/>
蘿磴煙巒㡬曲盤上方遥在萬松端攀登盡處仍初地<lb/>
小閣春風二月寒<lb/>
置身應在翠雲鄉雲外層峯望渺茫我有閒愁吟不了<lb/>
天風謖謖為吹將<lb/>
誰道山容朝夕變招提松色四時同閒開屋北羲皇牖<lb/>
坐對淮南十八公<lb/>
林廬清曉散輕煙徙倚憑㕘龍樹禪春鳥一聲人寂静<lb/>
不知昔日與今年<lb/>
<pb n="KR4f0005_WYG_024-25a"/>
　　是日未至雲罩寺寄題以詩<lb/>
寺在白雲端峰頭尚仰看非闗難得到却慮不勝寒樹<lb/>
色連空暗鐘聲落磵殘不教餘興盡佳處且逥鑾<lb/>
寸歩不曽移十方徧滿時如何㕘色相除是絶思維泉<lb/>
響春前細山皴雪後竒三間白版閣故我獨題詩<lb/>
去歳吟墖前不作墖前想今朝望山半已似山半徃堪<lb/>
以悟離合何須别俯仰鐵索千尺垂有誰破雲上<lb/>
倚壁此冥搜天門一望悠不殊臨絶頂頓覺解繁憂雲<lb/>
<pb n="KR4f0005_WYG_024-25b"/>
路白為界松濤緑處流吟懐寄象外好待重來遊<lb/>
　　見初耕者示直𨽻接駕官<lb/>
前朝密雪霏將謂暖尚賖時節不相讓即漸轉暄和風<lb/>
物融以盎山川潤且嘉眄彼芳原草亦復舒萌芽溪流<lb/>
曲抱村茅屋三兩家前驅徹警蹕歴歴䇿騎過有叟牽<lb/>
烏犍服犁翻春坡布種者其子云是麥與禾低田已堪<lb/>
耕髙田功倍加問彼去年稼謂比前歳多稍可足衣食<lb/>
尚難供差科我聞黙然念作君之謂何斯民三代民直<lb/>
<pb n="KR4f0005_WYG_024-26a"/>
道行無頗饑溺切已懐一體理則那嗟爾良有司漫事<lb/>
徳政誇與民共休息劉方豈伊遐<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_024-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩初集卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_086-1a"/>
欽定四庫全書<lb/>
御製詩二集巻二十八<lb/>
　古今體七十五首<hi>辛未七</hi>
　　讀通鑑綱目<lb/>
三五以前蹟杳茫三五以後滋益詳編年事例自涑水<lb/>
正紀褒貶推紫陽列眉指掌示法戒四千餘年治亂彰<lb/>
武帳㡬餘一繙閲豈因廵狩懈就將但經觸目心輒警<lb/>
不為博覽供詞章<lb/>
<pb n="KR4f0005_WYG_086-1b"/>
　　雨<lb/>
低野緐雲傍晚濃為霖踈宻復舂容清塵觧熱頗宜旅<lb/>
飽麥滋禾實利農北地希逢慰心切南江遥望寄懐重<lb/>
又因盻霽歌漸石人欲奚能天盡從<lb/>
　　晴<lb/>
平郊快霽景暄妍絶勝江鄉潤溽連冣愛懐新髙下意<lb/>
綠疇行處緩催鞭<lb/>
　　廻鑾趙北口駐蹕<lb/>
<pb n="KR4f0005_WYG_086-2a"/>
絲栁䕶堤脩<hi>鄚州北名萬栁堤</hi>南廵返翠斿鏡光倐改觀<hi>去聲</hi>駒<lb/>
影信如流渚館聊停蹕芸齋一縱眸逺帆牕裏度永漏<lb/>
座中留即景思江國連程指帝州眀當辰弗集預命罷<lb/>
龍舟<hi>節近午日有司陳競渡之戯以詰旦日食先期脩省已之</hi>
　　恭奉<lb/>
皇太后南廵廻鑾之作<lb/>
凊温序乍更春夏徃返程將厯六千法<lb/>
祖娱<lb/>
<pb n="KR4f0005_WYG_086-2b"/>
親殷念遂省方問俗恵心宣所期赤縣足衣食頗慮南<lb/>
邦尚管絃百嵗脩和匪易致勤思保泰益欽旃<lb/>
　　午日奉<lb/>
皇太后觀競渡<lb/>
清蹕歸来未後時天中宴賞奉<lb/>
徽慈江鄉早覺燈船閙御苑初陳節物嬉誰擅鴻辭工<lb/>
弔楚㡬占烏影著咨羲沿途麥好秋禾佈今嵗承<lb/>
歡畧展眉<lb/>
<pb n="KR4f0005_WYG_086-3a"/>
　　仲夏承光殿<lb/>
掄魁三嵗屇返蹕九重臨憩息登崇址㣶徊撫古林澄<lb/>
懐寄雲水生意暢魚禽北㑹餘金殿南薫騐舜琴雨時<lb/>
山早翠日永樹移隂敢懈祈年志憂勤與日深<lb/>
　　静安荘酹酒<lb/>
早曾親祭酹金巵返蹕重臨淚冩悲忽過三年一瞬耳<lb/>
那堪厚夜永思之了然未識蕉為鹿喟爾猶懐簪是蓍<lb/>
無那從茲將日逺肩輿欲去命遲遲<lb/>
<pb n="KR4f0005_WYG_086-3b"/>
　　雙忠祠<hi>有序</hi>
　　乾隆十五年駐藏都統傅清左都御史拉布敦誅<lb/>
　　叛臣朱爾墨特那木札爾其黨羅藏札什率兵助<lb/>
　　逆二臣死焉贈以伯爵優䘏而歸其喪於京師親<lb/>
　　臨奠醊建専祠祀之命曰雙忠並紀以詩<lb/>
衛藏西南夷極邉入我王化百餘年始猶羈縻後執賮<lb/>
置兵為守防呼韓<hi>雍正年間始命大臣駐彼率綠旗兵防守凖噶爾</hi>䝉古習俗<lb/>
尚黄教得失視此為轉旋其何小醜背厚澤夜郎自大<lb/>
<pb n="KR4f0005_WYG_086-4a"/>
輕王臣託詞承平勞物力示之大信休兵屯戕兄虐下<lb/>
遂無忌更與外賊為牽援血人於牙攫財賄中梗驛路<lb/>
軍書傳<hi>朱爾墨特那木札爾乃頗羅柰之子朕以其父勤勞頗能安輯疆土封為郡王後頗羅柰故伊</hi>
<hi>襲其父王爵即詭詞請撤駐藏官兵因念彼既以撤兵為請即不從適足以致其疑故如其請自此肆無頋忌</hi>
<hi>戕其兄及姪荼毒所部遣使通凖夷求援旋斷絶郵置軍書不逹者旬日二臣覘其逆謀已露遂决計先事誅</hi>
<hi>之</hi>惟時奉命監彼土曰傅清暨拉布敦目覩逆勢日猖<lb/>
獗炎炎不息將燎原戰守不可兵力弱官軍萬里阻蜀<lb/>
門國事為重餘度外二人同心利斷金<hi>叶</hi>知無一生有<lb/>
<pb n="KR4f0005_WYG_086-4b"/>
九死但期濟事酬深恩朱爾墨特那木札汝来示汝大<lb/>
義存天無二日爾二日爾忘爾父叨藩翰兇渠稔禍力<lb/>
已張<hi>去聲</hi>藐視二人何有焉籠中之鳥砧上魚西藏指日<lb/>
據有全挺身来見忽疑慮濳呼羣醜施戈鋋傅卿直前<lb/>
扼其臂逆王命者誅無延拉卿㧞刀剚其脰罪在魁首<lb/>
無牽連羅藏札什其羽翼走險叫詉豕突然桀犬吠堯<lb/>
各為主蜂屯蟻聚来獽狿吁嘻二臣力不逮如歸視死<lb/>
雙軀捐小醜烏合旋就縛駢首就戮長竿懸逆誅順撫<lb/>
<pb n="KR4f0005_WYG_086-5a"/>
妖氛靖衛藏萬衆如一言忠臣報主有如此智勇兼濟<lb/>
誠通天昔每椎心今吐氣如披雲霧瞻蒼旻不勞一旅<lb/>
翦渠㓂豈止萬命免沉淪尸祝社祭衆夙志䖍伸絶域<lb/>
千秋傳靈輿肅肅歸故里建祠臨奠恩頻宣錫爵賜封<lb/>
延後世志予哀悼旌勲賢雙忠之氣浩千古雙忠之力<lb/>
敵萬軍罵賊有似奮常山誘致大異斬樓蘭雙忠蹟略<lb/>
傳斯篇他年以待信史編<lb/>
　　雨<hi>五月十四日</hi>
<pb n="KR4f0005_WYG_086-5b"/>
田無髙下已齊畊意惬三農擁蹕程剛覺日来炎氣劇<lb/>
恰逢曉破濕雲生寸餘接到泉膏潤爾許添成樾䕃榮<lb/>
麥屇望秋虞過潦便欣霞腳晚天晴<lb/>
　　題姚綬寒林鸜鵒圖用髙士竒韻<lb/>
鴝鵒何曽畏北風<hi>俗云鴝鵒不過淮</hi>雕籠常鎖海棠叢竹牕既<lb/>
有江湖思底事頻懐玉禁中<hi>用士竒句嘲之</hi>
　　髙梁橋進舟逹昆眀湖川路攬景即目成什<lb/>
玉泉一脈溯源頭湖闢昆眀瀦衆流近郭石橋横螮蝀<lb/>
<pb n="KR4f0005_WYG_086-6a"/>
曉凉命進木蘭舟<lb/>
狀元雨過天如水<hi>是日傳臚昨朝值雨</hi>丞相舟平水似天昨日宫<lb/>
城憑望處西山新翠霽光鮮<lb/>
臚唱典成廻御園川途取便㺯潺湲掄魁漫道三年例<lb/>
舟楫從来箇裏存<lb/>
快晴景物值薫嘉白芷青蒲蹙浪花甓社菱絲隄畔栁<lb/>
風帆一樣逐横斜<lb/>
　　昆眀湖上作<lb/>
<pb n="KR4f0005_WYG_086-6b"/>
靈池虚受妥魚龍詎止鯨機溯漢蹤燕地波含滇海月<lb/>
西山影冩北髙峯名稱取合原無定佳處逰多得未逢<lb/>
新闢水田千頃綠喜㸔恵澤利三農<lb/>
　　萬夀山<hi>有序</hi>
　　嵗辛未喜值<lb/>
皇太后六旬初度大慶敬祝<lb/>
南山之夀兼資西竺之慈因就甕山建延夀寺而易今<lb/>
　　名並誌以詩<lb/>
<pb n="KR4f0005_WYG_086-7a"/>
選勝廓精藍延<lb/>
禧資釋曇山名揚萬夀峰勢壓千嵐寳網鴻祥集璇池<lb/>
浩澤涵載賡天保什長願祝如南<lb/>
　　飼魚<lb/>
池上跫然響魚来不俟呼飽餐摇尾去可以騐中孚<lb/>
　　賦得五月鳴蜩<lb/>
綠栁度蜩鳴池塘快曉晴應時剛五月鼓翼試新聲受<lb/>
露悠揚潔含風宛轉輕寒蟬真覺愧觸景一闗情<lb/>
<pb n="KR4f0005_WYG_086-7b"/>
　　題竹根筆筒<lb/>
嶰谷靈根㡬百年自然成質謝雕鎸近陳棐几平而妥<lb/>
列貯霜毫静以便豹變留文疑霧後龍形冩葉憶風前<lb/>
摛詞定有凌雲槩元氣淋漓箇裏全<lb/>
　　仲夏香山<lb/>
翠風香霧蔚林閭咫尺名山試閲諸稍攬結来中夏景<lb/>
略延俄過半年餘依泉展席偏宜静納嶂開牕不礙虚<lb/>
恰趂今朝㡬務簡相饒滌慮一翻書<lb/>
<pb n="KR4f0005_WYG_086-8a"/>
連林雨足濯烟鬟佳趣欣於得此間入室依然忘来徃<lb/>
對峰難與較忙閒風前竹韻金輕戛石罅泉聲玉細潺<lb/>
厓口去年曽駐䍐遥贏白傅占香山<lb/>
　　玉華岫口號<lb/>
精舎倚厜㕒憑臨觸目宜雨時山翠早夏閏晝炎遅詎<lb/>
可方之畫未能忘者詩率成四十字筆研鎮相随<lb/>
　　碧雲寺<lb/>
翠深初地净無埃叠嶂威紆澗户開松韻泉聲都好在<lb/>
<pb n="KR4f0005_WYG_086-8b"/>
一時興㑹又新来<lb/>
　　偶讀韓休傳書事<lb/>
忘蕭尚祗情之薄薦李真為亂所從天下肥甘一人瘦<lb/>
相需誼實負元宗<lb/>
　　静室<lb/>
結宇冣髙處天風户牖生鄰虗自能静視逺得惟眀開<lb/>
巻晤千古㤀筌澄六情巗花禽蹴落帶露㸃棋枰<lb/>
逺壑咽幽泉長空低霽烟翠峰容澹古綠樹色華鮮悟<lb/>
<pb n="KR4f0005_WYG_086-9a"/>
物思遥託恱心非外縁懐新千頃意便覺勝常年<lb/>
　　玉乳泉<lb/>
白屋三間俯一泓坐来心目了然清今年雨足山泉壮<lb/>
逺答松濤雲外聲<lb/>
不許出山襍塵海長教淙石守雲湫靈泉南北猶殊性<lb/>
奚恠人分剛與柔<hi>北方山泉每出谷則伏流而不見若南方山泉出谷則成川矣此南北地</hi>
<hi>氣剛柔之異而人之性情風俗亦随之物物易簡於此可見</hi>
嵌厓乳竇窅而深氷七條鳴太古琴何必吴山千尺雪<lb/>
<pb n="KR4f0005_WYG_086-9b"/>
㑹心随處滌塵襟<lb/>
　　静坐<lb/>
泉清喧即寂谷深夏亦寒颯然松竹隂展席聊盤桓吴<lb/>
越山水窟兩月資逰觀未擬較塤篪將誰笑蹄筌寓意<lb/>
而不留雲飛心自閒<lb/>
　　賦得木從繩<hi>得深字八韻</hi>
名山育良木大匠頋而尋材以從繩正力惟支厦任芟<lb/>
緐去枝節信度戒竒滛詎似荘樗棄難辭剛斧㑴離婁<lb/>
<pb n="KR4f0005_WYG_086-10a"/>
眀已度<hi>入聲</hi>輸子巧重斟中矩符懸𣙗無衺合藝箴棟梁<lb/>
終有用師保式如臨説復真君鑑千秋示誡深<lb/>
　　夏至齋居<lb/>
逼閏節候遅北至月將徂致齋居法宫薫風度𤨏䟽雨<lb/>
時祛炎歊晝長屏讌娱静騐消長機切體治亂塗終始<lb/>
慎<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>與斯言良警予<lb/>
誓戒勑有司大祀簡庶務萬㡬惟一心豈有可息處春<lb/>
廵經四省率幸春苖佈桃源數州縣歉後常厪慮麥秋<lb/>
<pb n="KR4f0005_WYG_086-10b"/>
究何若咨詢馳驛路譬父母憐子尢切於新晤<lb/>
沉沉中禁夕丁丁髙漏遅翩翩燕羽頏細細花氣馡英<lb/>
英雲復佳夜雨庶可期甘膏豈辭多禾黍率長齊因憶<lb/>
當徃年正歌雲漢時<lb/>
　　夏至日<lb/>
方澤祀事禮成有作<lb/>
質眀有事禋<lb/>
方澤短夜無眠數漏籖籩豆惟馨陳黍稷降升斯恪式<lb/>
<pb n="KR4f0005_WYG_086-11a"/>
精嚴<lb/>
恩叨登麥秋逢有念切滋禾雨繼霑<lb/>
玉几年年親奠帛敢辭星火候方炎<lb/>
　　雨<lb/>
澤壇藏殷薦林宫駐清蹕宻雲低晚天清風逓虚室雨<lb/>
聲聞枕上不徐亦不疾春膏今嵗佳喜獲望外出邇来<lb/>
覺稍炎希澤已數日兹雨信稱時可卜農功吉晚田利<lb/>
禾苖宿種益麥實敢云能受福益以凛無逸<lb/>
<pb n="KR4f0005_WYG_086-11b"/>
　　賦得閏月定四時<hi>得欽字八韻</hi>
放勲眀峻徳首切授時心懸象占賔饑推天示摠林羲<lb/>
和咨叔仲寒暑酌盈侵置閏昬中定歸竒卦扐尋成章<lb/>
兮氣朔同律協陽隂三百六旬凖春秋冬夏諶眀堂扉<lb/>
左闔髙閣漏低斟萬古疇人則司民是所欽<lb/>
　　雨後御園即景<lb/>
雨足園林浄綠涵樹生凉籟草生馣㡬多心慰黍禾茁<lb/>
一晌㡬閒書史耽何必羲皇傲牖北非闗山水憶江南<lb/>
<pb n="KR4f0005_WYG_086-12a"/>
即今時若休徴應保泰還恒玩九三<lb/>
　　青芝岫<hi>有序</hi>
　　米萬鍾大石記云房山有石長三丈廣七尺色青<lb/>
　　而潤欲致之勺園僅逹良鄉工力竭而止今其石<lb/>
　　仍在命移置萬夀山之樂夀堂名之曰青芝岫而<lb/>
　　係以詩<lb/>
我聞莫釐縹緲乃在洞庭中湖山秀氣之所鍾爰生竒<lb/>
石竅玲瓏石宜實也而函虛此理誠難窮誰云南北物<lb/>
<pb n="KR4f0005_WYG_086-12b"/>
性殊燥濕此亦有之殆或過之無不及君不見房山巨<lb/>
石磊岦岌萬鍾勺園初築葺旁蒐皺瘦森笏立縋幽得<lb/>
此苦艱澁致之中止卧道旁覆以葭屋繚以墻<hi>出萬鍾記語</hi>
年深屋頽牆亦廢至今竅中生樹拱把強天地無棄物<lb/>
而况山骨良居然屏我樂夀堂青芝之岫含雲蒼嶊嵬<lb/>
刻削裒直方應在因提疏仡以前闢元黄無斧鑿㾗剖<lb/>
吴剛雨留飛瀑月留光錫名題什翰墨香老米皇山之<lb/>
石穴九九未聞一一穴中金幢玉莭紛縈糾友石不能<lb/>
<pb n="KR4f0005_WYG_086-13a"/>
致而此致之力有不同事有偶智者樂兮仁者夀皇山<lb/>
洞庭夫何有<lb/>
　　御門日作<hi>時閏五月五日</hi>
勑㡬咨卿尹宅俊引庶士勤政勉居諸<lb/>
家法匪今始瑣禁及林苑一例無二理作所凛書義行<lb/>
健玩易㫖御門實舊典孜孜厪治體雨後曉氣清殿閣<lb/>
薫風美庶務既裁緐獨對亦察邇傍午試豫逰觀農心<lb/>
為喜閏月不閏節龍舟閙可已<hi>近試新進士朕命以閏月定四時為題應試者</hi>
<pb n="KR4f0005_WYG_086-13b"/>
<hi>有競渡繼清音之句雖詩人咏景别裁無所不可然讌賞亟則敬勤弛故不命重陳龍舟之嬉末句並及之</hi>
　　讀宋史<lb/>
則平輔藝祖創業定九州闔户讀論語臨政决如流惟<lb/>
是持綱要不以枝葉求㕔中置大甕簿書一以投滿即<lb/>
焚通衢無稽時為<hi>去聲</hi>休後来孰稱賢太初平陽儔水旱<lb/>
常入告㡬先見事周然扵陳利<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>報罷多無留二公豈<lb/>
拒言惡人攻已尤仗馬喻百官千載徒貽羞伊尹志有<lb/>
無毫釐千里殊<hi>叶</hi>君相更異勢達聰邇言收用中有權<lb/>
<pb n="KR4f0005_WYG_086-14a"/>
衡槩絶非良謀<lb/>
　　泛月<lb/>
踰弦魄影漸生光溪面風過帶細凉青雀不湏牽錦纜<lb/>
依稀烟栁度江鄉<lb/>
湖濶分眀受月多隄翹溪艷鬭婆娑清宵撿校花難辨<lb/>
櫂趁芳飈㺯淺波<lb/>
迴汀容與泛清漣近水樓䑓蘸影鮮一晌忘言欣静觀<lb/>
<hi>去聲</hi>平湖烟景似常年<lb/>
<pb n="KR4f0005_WYG_086-14b"/>
不濕寒光瀲灔浮瘦於氷鑑濶於鉤嫦娥似與秋為約<lb/>
已遣飛螢度渚流<lb/>
　　黄山松樹子歌<lb/>
我聞黄山其峯三十六水源三十六髙髙插天雷雨在<lb/>
其麓靈仙窟宅奥且祕嵌巖茈虒多喬木松膏入地為<lb/>
琥珀黄帝容成以錬丹砂得仙籙老松蟠根閲千載剛<lb/>
斧不能移之乃有新松側出裂磈磊新松一一皆古形<lb/>
樵人好事連根采挂千尋壁枝夭矯采者長縆繋軀窮<lb/>
<pb n="KR4f0005_WYG_086-15a"/>
窈窕巧斵山骨得全株嗟哉為利㤀軀殊不少金幢瓔<lb/>
珞紛縱横亞盆<graphic n="KR1372" url="https://raw.githubusercontent.com/kanripo/KR-Gaiji/master/images/KR1372.png" mimeType="image/png"/>㙷含濃青如繪蓬山列仙㑹垂髫之<lb/>
童皆老成黄山之松今即古黄帝容成何處所<lb/>
　　浩歌行<lb/>
黄金何以藏巗山珠玉何以捐湖泉重華所寳不在此<lb/>
金珠自在山泉間不事採求貴異物曰藏曰捐豈不然<lb/>
晉武焚雉裘羊車駕末年貞元眀詔却瑟瑟瓊林大盈<lb/>
乃計錙銖焉不恒其徳飾觀聽其究鮮不笑柄千秋傳<lb/>
<pb n="KR4f0005_WYG_086-15b"/>
重華非藏亦非捐慎莫誤㑹陸賈萹<lb/>
　　白鶻行<lb/>
鶻之與隼如枳橘鷙鳥之中俊莫匹是皆其色襍蒼黝<lb/>
如雪白者萬無一矯然致此白將軍悚立一朶梨花雲<lb/>
玉架金絛不放去爾行其義我行仁嚴若郅都飛李廣<lb/>
問鶻何来来海上蘭䑓令史頌白雉詎奮竒功酬豢養<lb/>
鶻乎鶻乎秋其徳而辛其色殊毛出衆非改常致用求<lb/>
真正相得<lb/>
<pb n="KR4f0005_WYG_086-16a"/>
　　討源書屋叠舊作韻三首<lb/>
泉石依今賞詩書與古偕豈矜勤學問蘄得契根荄翠<lb/>
嶂紆屏户澄流曲帶階北牕風亦至惟覺慙<hi>去聲</hi>無懐<lb/>
小别時成久頻来句漸多濠梁寜此異谷口更誰過南<lb/>
陸遅朱鳥西山叠翠螺邇来晴雨協農父慰如何<lb/>
視事疇咨罷扁舟泛渚園漪分錦繡色籟奏管絃言澄<lb/>
沼平堪鑑新篁近可捫三唐㸔逓下思欲返其源<lb/>
　　懐仙<hi>有序</hi>
<pb n="KR4f0005_WYG_086-16b"/>
　　偶讀王勃懐仙之什其序以為思觧纓紱永詠山<lb/>
　　水神與道超迹為形滯云云夫勃固蕭然無與之<lb/>
　　人也其不觧纓紱乃自不觧耳若夫佛仔肩而無<lb/>
　　可息者懐哉復當何若因斆其體情見乎辭<lb/>
三山鳯麟洲邈在溟海中碧琳十二樓上出層霄空黄<lb/>
金以為䑓紫雲以為宫瑶葩及芝草吹馥姍巖風仙人<lb/>
三萬嵗其貌如青童我欲從之逰學彼訪崆峒可一不<lb/>
可再再者路莫通至今海上夷尚傳徐福宗形滯甚子<lb/>
<pb n="KR4f0005_WYG_086-17a"/>
安悵望將焉窮<lb/>
　　夜雨<lb/>
夢醒衾簟寒淅瀝聞枕上殷雷忽鼓勢簷溜漸作響二<lb/>
麥已登塲黍禾方怒長不雨固亦可雨更資長飬今年<lb/>
春膏足北望愁眉放南廵廻月餘晴雨曾未爽祗益敬<lb/>
無逸敢侈豐有象<lb/>
屈指十年餘居恒慣獨寝豈欲習清静矯為其已甚酣<lb/>
睡姑置之何以安衾枕試告貪眠人同志自所諗忽憶<lb/>
<pb n="KR4f0005_WYG_086-17b"/>
初政時或逢嵗不稔中夜起望雲惄焉淵氷懔寛言慰<lb/>
於側休戚相詢審及其逢降康喜亦同於朕而今其人<lb/>
徃懐哉恨徒飲<lb/>
　　賦得荷珠<lb/>
雨後一憑欄荷擎顆未乾光呈鮫女泣妙契宋儒觀無<lb/>
縫分還合流形碎復團陸離真莫測擬議轉難安似汞<lb/>
方啼鼎同珠欲走盤水仙如整髻贈此綴為冠<lb/>
　　初晴落景<lb/>
<pb n="KR4f0005_WYG_086-18a"/>
暑雨既已霑徂雲亦宜霽澄宇徐露青遥峰漸呈翠颯<lb/>
爽恰謀體豁暢真諧意餘情寄問景殷憂觧望嵗籌治<lb/>
遜貞觀敢尚物外志<hi>唐文皇初晴落景詩有寄言博通者知予物外志之句</hi>
　　茉莉<lb/>
薫風拂井欄茉莉倚欄開香色及姿態誠不減寒梅胡<lb/>
乃人所重高下相殊哉值時有難易立節貴不回板蕩<lb/>
識忠臣蘇武信難儕<lb/>
　　江南弄<lb/>
<pb n="KR4f0005_WYG_086-18b"/>
江南㺯吴國絃韶秀山川澹蕩天照耀朱樓綠樹輕盈<lb/>
翠盖蘭船誰家殢意期来轂何處離情怨去鞭去鞭来<lb/>
轂紛無已借問誰能忘憂喜忘憂喜長流不盡春江水<lb/>
　　採蓮曲<lb/>
閒泛㸔蓮船因作採蓮曲葉嶼花潭六月春仙種何須<lb/>
誇五沃紅葩綠盖亭亭在由来意採勝人採綵女三千<lb/>
古已奢霞牋七字今誰待採蓮宜何處宜在江之南吴<lb/>
嬌越艶素手纖香凝羅䄂柄絲拈深情不語愁喜兼我<lb/>
<pb n="KR4f0005_WYG_086-19a"/>
寄遥心在眀聖早歸未待風荷盛採蓮一曲補逰興<lb/>
　　池上居<lb/>
每遣閒中夏愛憑波裏天松篁披静籟書史究真詮樂<lb/>
意叅魚計吉光玩畫禪<hi>所携畫禪室中真蹟每駐蹕圓明園即於是室貯之</hi>吟安<lb/>
剛五字一晌似常年<lb/>
　　率題<lb/>
鸚鵡倒掛架潑落食與水瓦雀鵮食之嗔怒鳴不止利<lb/>
既不属已恵何妨逮彼因貪入異類而仍貪未已出納<lb/>
<pb n="KR4f0005_WYG_086-19b"/>
吝有司得毋似乎此<lb/>
　　建蘭<lb/>
建蘭来閩嶠國香突等倫葉攅蒲劍青花噴沉檀芬每<lb/>
當冀北夏恰報甌南春玉堂以為居朱草以為鄰深山<lb/>
大澤間寧無紉佩人<lb/>
　　題張宗蒼山水<lb/>
畫法通為學挈要有二道取師貴其真閲厯貴其老婁<lb/>
東有遺派今見宗蒼好名山逰已多鬚髩皤然皓長巻<lb/>
<pb n="KR4f0005_WYG_086-20a"/>
出經營意超泉石表繪事属鋪張偏能脱華藻<lb/>
　　萬夀山新齋成<lb/>
濟運疏名泉延<lb/>
夀創刹宇山水増斯輝禽魚得其所據勝聊築構軒齋<lb/>
儼就矩北户延螺峰南榮俯璇渚罷䑓慙漢文卑宫法<lb/>
夏禹<lb/>
壁戒錦繡帷堂施翰墨筵探賾披書林契妙㤀魚筌近<lb/>
挹岫出雲逺睇波含烟恭已凛無逸殷心祝有年<lb/>
<pb n="KR4f0005_WYG_086-20b"/>
　　和聲署<hi>有序</hi>
　　向来和聲署禮部主之遇正朝慶賀取市販鼓吹<lb/>
　　者流充其數音節舛錯不可問且粟錢虚糜此不<lb/>
　　特白居易立部伎樂府所譏矣既審定律吕乃命<lb/>
　　易以内府承值極知梨園司簫韶將有人議其後<lb/>
　　者然今古異宜典樂胄子之教既失則責士大夫<lb/>
　　以吹笙鼓簧將有不能俾能其事者器使而効所<lb/>
　　長不猶愈於潦倒傭伎之介厠冠裳間乎因效樂<lb/>
<pb n="KR4f0005_WYG_086-21a"/>
　　天體為是作且見意也<lb/>
和聲署異神樂神樂太常司郊廟登歌奏笙籥音節略<lb/>
誤其禮存未似唐制立部所退人<hi>白居易詩注云太常選坐部伎無性識者</hi>
<hi>退入立部伎又選立部伎絶無性識者退入雅樂部則雅樂可知矣</hi>命工改正旋合度不<lb/>
以他用用饗神和聲署禮部司太和三大節萬國衣冠<lb/>
時署中餼廪有人支陛上塤篪乏人吹乃取市販鼓吹<lb/>
兒以調宫徴充工師欲望獸舞鳯来儀誠哉有如居易<lb/>
樂府詩内庭承值雖優孟命習宫縣歸以正古人擊爾<lb/>
<pb n="KR4f0005_WYG_086-21b"/>
泗濵石今人棄爾華原磬和聲署今即古文武之政在<lb/>
方筞其人存則其政舉何能海上唤師襄戞擊鳴球列<lb/>
朝序君不見小學廢樂徒云借問和聲署安得衣冠倫<lb/>
懐哉簫韶九成不得聞<lb/>
　　批摺<lb/>
題疏核眀試摺奏取宻捷孰不闗民瘼一一親批答勤<lb/>
政匪今日謹守成家法劒川報地震窮黎被傷壓汀郡<lb/>
復報水驟漲浸城堞一日聞兩災南望心怵懾怵懾豈<lb/>
<pb n="KR4f0005_WYG_086-22a"/>
徒云濟衆有區分詎貴修省名而忘實政仁發帑速出<lb/>
積發粟速出陳救災如救火寧濫毋遺貧大端既粗示<lb/>
善推致諄諄豫齊麥有收晹雨時皇州邇来心略慰覽<lb/>
摺頓増愁勤民不諱災我志孚遐陬是以九州牧直陳<lb/>
無頋留李沆獨見稱未必真嘉謀<lb/>
　　夏日玉泉山<lb/>
蘭棹遵川途水風散空濶颯然衣袂寒祝融權為<hi>去聲</hi>奪<lb/>
玉泉衆水源地靈逺塵窟標勝搆築久嘉樹成清樾徘<lb/>
<pb n="KR4f0005_WYG_086-22b"/>
徊吟舊題頓覺經時月逰覽性所便每恐妨㡬務離宫<lb/>
閲年多偷閒纔一頋選勝重經營豈乏容膝處尚新人<lb/>
盡然予詎免此悮<lb/>
　　羅漢洞<lb/>
吹竅送勁寒凝珠滴濕潤牝虚既生白砥平仍俯峻鏨<lb/>
巗棲變相龍象紛騰迅逐景一清逰底慮嗤靈運<lb/>
　　讀史效白居易體<lb/>
貞觀出宫女當時傳美政一日放三千怨曠各遂性詎<lb/>
<pb n="KR4f0005_WYG_086-23a"/>
是盡遣去掖庭乏承應料祗減其半率已銜㤙慶六千<lb/>
其居常三千其僅賸不知大官庖日膳何以供<hi>叶</hi>而今<lb/>
合三宫五百偹使令美政不能法後世論姑聽<lb/>
　　讀漢文帝賛率題<lb/>
罷䑓自属敦勤儉記載寧無稍失真設使蜀山畧分賜<lb/>
早敎衣蔽慎夫人<lb/>
　　雨晴即景<lb/>
快雨銷炎復快晴披䧺襟袖颯然清晚来翠嶂皆新沐<lb/>
<pb n="KR4f0005_WYG_086-23b"/>
時矣良苖搃怒生畧慰祈年思鮮遇便因問景試閒行<lb/>
即今仍擬西成望那間孜孜卜度情<lb/>
　　牙簟<lb/>
玉架鶴不慕珠籠鴻反驚珠玉信珍美鶴鴻胡見輕物<lb/>
各貴其宜用得當為榮葛簟以凉薦牙簟以貴稱巧匠<lb/>
縷象齒編織成桃笙底慮焚以賄欲擬凉如氷長短量<lb/>
牀裁妥帖敷席平襍組為之純照耀四座眀聲價有足<lb/>
誇美觀亦奚憑握撋縱宻緻善刺骨性恒絺綌况薄脆<lb/>
<pb n="KR4f0005_WYG_086-24a"/>
鍼氊坐豈寧燕息姑舎是湘紋安且清惟取適用實匪<lb/>
慕崇儉名<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_086-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩二集巻二十八<lb/>
</p>
<p>
</p>
  </div>
</body>
</text>
</TEI>
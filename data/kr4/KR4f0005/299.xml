<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_299-1a"/>
欽定四庫全書<lb/>
御製詩四集巻二十<lb/>
　古今體一百二十四首<hi>甲午四</hi>
　　閲本<lb/>
閣中發報章隔日至山莊<hi>向居熱河隔兩日内閣發本一次謁    陵駐盤山隔一</hi>
<hi>日發本一次此舊例也</hi>勵志所無逸勅幾彰有常惟因切民莫益<lb/>
慎董官方敢曰批觀熟恒於久敬蘉<lb/>
　　即事<lb/>
<pb n="KR4f0005_WYG_299-1b"/>
即事書懐趂幾暇箇間春色方穠姹益之蒼松與怪石<lb/>
繁麗偏饒古風化古風萬刼祇如斯繁麗無過一時乍<lb/>
岡環溪抱不易窮止止弗入深盤中門前驛或逓軍報<lb/>
誤我半刻籌軍容十日之遥<hi>各路將軍馳奏軍報皆須十餘日始達近日官軍進</hi>
<hi>勦得其險安即可冞入以此盻望㨗音尤切</hi>豈争半刻而我心方待已迫以<lb/>
已度人情可測<lb/>
　　山雲<lb/>
山雲出岫原無定時作隂還時作晴幻得千峯明晦别<lb/>
<pb n="KR4f0005_WYG_299-2a"/>
迥超六法畫圖横肩輿披異寒暄景㸃筆吟參動静情<lb/>
設使崇朝復為雨佳哉實益利新耕<lb/>
　　題錢維城龍井八詠詩圖曡前韻作<lb/>
　　　過溪亭<lb/>
過乃無心不乃留辨才此語解酬不橋亭却占第一義<lb/>
無語祇㸔溪水流<lb/>
　　　滌心沼<lb/>
滌心寧與正心異儒墨那須越視秦不逺雲棲亭子路<lb/>
<pb n="KR4f0005_WYG_299-2b"/>
洗心題額又何人<lb/>
　　　一片雲<lb/>
雲出石根石肖雲入深衣履潤氛氲九歌屈子如來此<lb/>
定不於中别號君<lb/>
　　　風篁嶺<lb/>
延夀山西聳碧岑隂籠篠簜翠森森祇今疑似風吹動<lb/>
仍是春巡耳裏音<lb/>
　　　方圓菴<lb/>
<pb n="KR4f0005_WYG_299-3a"/>
方圓菴記元章蹟<hi>方圓菴記釋守一作米芾書</hi>視履頻頻論考祥<hi>記中</hi>
<hi>有云冠圓冠以知天時履句履以知地形云云</hi>未脫語言文字者或驚傑作亦<lb/>
其常<lb/>
　　　龍泓澗<lb/>
天池貯水為龍井引作飛泉擘澗流遥想髙僧迓太守<lb/>
龍團欵客正相投<hi>見趙抃龍泓亭詩序</hi>
　　　神運石<lb/>
徒傳龍井昔淘穿石出渾如湧出蓮神運不知誰所泐<lb/>
<pb n="KR4f0005_WYG_299-3b"/>
滄桑恒此閱遥年<lb/>
　　　翠峯閣<lb/>
松頂樓疑落絳霄目登咫尺路非遥侍臣業復去無返<lb/>
畫冊惟餘姓氏標<lb/>
　　泉香亭再題錢維城畫龍井八景冊<lb/>
本自田盤富石泉略摹龍井遂同焉境疑南國巡方日<lb/>
畫在文臣視學年<hi>乙酉南廵時維城為浙江學政圖此冊以進因此間結搆仿似龍井遂以</hi>
<hi>題弆今冊在人亡為之慨然</hi>因以弆藏時印證底須畢肖昔方圓<hi>龍井</hi>
<pb n="KR4f0005_WYG_299-4a"/>
<hi>尚有方圓菴為辨才故蹟此則未築</hi>江鄉歸去俄成古不覺披圖一惘然<lb/>
　　題泉香亭<lb/>
泉共飛花落花香泉亦香豎鋪天如錦浄洗夀陽粧何<lb/>
處覓形色由來泯幻常忽思龍井上<hi>是處結搆肖龍井龍泓澗亭子為之</hi>
㸃筆詠流芳<lb/>
　　寫音書屋<lb/>
髙下泉聲互寫音聴來非石亦非金羲經仁知各殊見<lb/>
沃我愛民一片心<lb/>
<pb n="KR4f0005_WYG_299-4b"/>
　　養虚齋<lb/>
倚忩邂逅㑹心殊壑趣巖姿箇裏輸齋養虛還不言養<lb/>
問心可得似兹無<lb/>
　　婉孌草堂<lb/>
曲折石廊連草堂宛在焉探竒復此日題句緬前年嶺<lb/>
外春雲寫忩前瀑水懸曺風如展讀即境愓其然<lb/>
　　對瀑<lb/>
對瀑之作不一足却是諸作無同者亦如振鷺落層巖<lb/>
<pb n="KR4f0005_WYG_299-5a"/>
今流非是昔所瀉昔瀉今流如是乎謂異不可謂同愚<lb/>
摐摐聲色激石冷洗盡萬古人分疏<lb/>
　　題董其昌婉孌草堂圖<lb/>
因畫名堂堂貯畫即名即畫兩無孤室中忩外相清映<lb/>
訝似香光為<hi>去聲</hi>我圖<lb/>
　　詠官窰乳耳鑪<lb/>
質堅色滋潤三足鐵釘承乳突疑流汁耳冲可繫繩千<lb/>
年火氣泯一縷篆煙凝底用叅鼻觀<hi>去聲</hi>居然入定僧<lb/>
<pb n="KR4f0005_WYG_299-5b"/>
　　山中二首一韻<lb/>
　　　稚松<lb/>
髙纔盈尺出沙陂便有淩雲想抜枝一巻陳書適在手<lb/>
對如江總少年時<lb/>
　　　老杏<lb/>
一株老杏倚山陂泫露紅花三兩枝恰似琵琶歌少傅<lb/>
夜深忽憶少年時<lb/>
　　清溪<lb/>
<pb n="KR4f0005_WYG_299-6a"/>
清溪一帶穿沙澳石與為匡曲復曲斜臨時映杏花紅<lb/>
直刺或㸔蒲葉緑渟池色作玻瓈明落澗聲為琴瑟鳴<lb/>
是聲是色非聲色恰得根塵洗以清沿流傍岸肩輿出<lb/>
迎眸滿志挹澄泌設使寛展可通舟直堪傲彼王摩詰<lb/>
　　題和闐玉鏤東坡夜遊圖<lb/>
不眠閒訪友月色正蒼凉底用秉霄燭耐堪步野塘承<lb/>
天寺將到積水地何方<hi>圖中冩東坡猶未至寺景</hi>設謂同心孰依稀<lb/>
似姓張<lb/>
<pb n="KR4f0005_WYG_299-6b"/>
　　遊古中盤<lb/>
出園閑馬候巖隈得得山溪淨絶埃峯峙雲根全露骨<lb/>
松生石縫善藏胎招提依舊豈予别調御端然識我來<lb/>
東壁槃阿坐精舍竒含忩裏供<hi>去聲</hi>吟材<lb/>
　　古中盤口號<lb/>
中盤名以在盤中不是昌黎為李宫考證多年方得實<lb/>
<hi>向以田盤有盤谷中盤之名其山亦在太行之陽疑此即韓愈送李愿歸隠處毎作詩文多引用之後乃考訂</hi>
<hi>李愿所居之盤谷實在河南之濟源縣舊祠碑記並存因製濟源盤谷考證磨厓鐫識兩處以正前此之誤</hi>
<pb n="KR4f0005_WYG_299-7a"/>
因知理境最難窮<lb/>
　　少林寺<lb/>
少林有南北<hi>此間為北少林寺其名始於元時葢因河南嵩山亦有少林寺以彼為南也</hi>對<lb/>
峙不為孤忍草一庭静禪枝萬嶂扶閒軒聊可憩佳景<lb/>
自相輸憶遜豫巡者<hi>嵩山少林寺内藏一石片其上隠隠有面壁像雖属偽作曾一摹之</hi>
曾臨面壁圖<lb/>
　　東竺菴<lb/>
向深知隠竺招提因復乗閒跋馬蹄古殿無牆林作户<lb/>
<pb n="KR4f0005_WYG_299-7b"/>
山僧有望路傍徯到來今幻漫思昔不覺東真那論西<lb/>
却是女夷工綴景蒼松側畔㸃紅荑<lb/>
　　千尺雪<lb/>
山莊西北門出入遊山便問景消數刻適可言旋轉澗<lb/>
水隨我至牆牐瀉滮涆故蹟遺唐年晾甲巍石片溪堂<lb/>
俯澄流於焉憩清燕雪花與雪珠皚皚落當面為聲清<lb/>
耳根為色浄目觀數典憶寒山春光應爛漫<lb/>
　　題唐太宗晾甲石<lb/>
<pb n="KR4f0005_WYG_299-8a"/>
葢蘇文叛事親征晾甲因傳此石名創業守成殊理道<lb/>
<hi>太宗開創主也天下既定斯為守成之君以海外叛蠻而事親征失輕重矣</hi>拒人矜已失權<lb/>
衡魏徴已仆墳園碣仁貴徒攻安市城糧盡師班深自<lb/>
悔慎終惟始訓猶明<lb/>
　　題唐寅品茶圖<lb/>
越甌呉鼎浄無塵煮茗觀圖樂趣真不必無端相較量<lb/>
較來少愧箇中人<lb/>
　　登半天樓<lb/>
<pb n="KR4f0005_WYG_299-8b"/>
逰山筞馬還登樓乗輿上馬外輿於内偶涉適清賞輿<lb/>
逸馬則勞其殊亦宜想數息念衆人薄賜例依往逕造<lb/>
半天居仍搴淩虚幌目既為之遥心既為之廣廓然忘<lb/>
筌蹄那更論今曩<lb/>
　　效深室<lb/>
髙處難為深却有室深此怪石鎻攅叢宻林羃茈虒時<lb/>
或白雲興咫尺迷所以是皆深於外更有深於裏人實<lb/>
室之心其深未易擬<lb/>
<pb n="KR4f0005_WYG_299-9a"/>
　　朶山亭<lb/>
崇山如太華怪石即蓮朶幾曾藉玉井放葩標婀娜小<lb/>
亭構其間石乃亭中裹笑非太乙仙却得蓮端坐浄植<lb/>
髙復低清香右還左欲傲十丈花經冬可弗可<lb/>
　　静夜吟五曡舊作韻<lb/>
良宵静未深堪以惜陶隂惟是<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>君鑑敢言撫帝琴小<lb/>
遊非適已所憶孰知音寄語松梢月好懸古鏡心<lb/>
　　題和闐玉雲龍小盂<lb/>
<pb n="KR4f0005_WYG_299-9b"/>
攻肖周人雅形摹韓氏辭雲疑旉靉靆龍亦作之而撫<lb/>
手欲生潤澄懐足養怡還如應真鉢祝可現蓮蕤<lb/>
　　夏芷洞庭春漲<lb/>
風勁波狂怒石當傾檣摧檝衆驚忙城樓坐客閒憑覽<lb/>
世事如斯曷有常<lb/>
　　題魏了翁周易要義<lb/>
華父師敬子<hi>李燔字</hi>其學傳紫陽紫陽注周易獨稱卜筮<lb/>
方舉占意有謂恐人涉荒唐<hi>朱子作本義首列筮儀每卦明著象占使人知觀象</hi>
<pb n="KR4f0005_WYG_299-10a"/>
<hi>玩辭而不涉於䜟緯</hi>魏乃宗正義刪繁取其臧釋文考陸氏兼引<lb/>
馬<hi>融</hi>鄭<hi>康/成</hi>王<hi>肅</hi>簡以得其要約而頗致詳彛尊尚弗知<lb/>
<hi>朱彛尊經義考未載此書</hi>希寶誠吉光開宗闢虚元孔門教用彰<hi>其原</hi>
<hi>序云傳易者更相祖述惟魏世王輔嗣之注獨冠古今江左諸儒並傳其學其江南義疏十有餘家皆辭尚虛</hi>
<hi>元乃義涉於釋氏非為教於孔門也</hi>三易明周稱葢謂取岐京<hi>叶</hi>乾健具<lb/>
四徳坤順惟随倡弗牛而曰馬牝馬行无疆<hi>此書解利牝馬之貞</hi>
<hi>謂坤是隂道假借柔順之象以明柔順之徳且謂不云牛而云馬者牛雖柔順不能行地无疆</hi>然予更<lb/>
思之仍即一乾剛<hi>坤之牝馬正承乾為馬而言葢馬乃純陽而在坤則為牝馬故乾直曰利</hi>
<pb n="KR4f0005_WYG_299-10b"/>
<hi>貞而坤云利牝馬之貞則坤之四徳一乾之四徳仍是以順為吉</hi>乾坤分<hi>去聲</hi>既定餘卦<lb/>
推類眀<hi>叶</hi>大端弗失正十翼臣之良出處益卓然正色<lb/>
立朝綱豈徒託空言用易誠有常四庫廣搜羅懋柱出<lb/>
珍藏鈔刻俾歸之牖世文教昌巻首題五言用賁世守<lb/>
長<lb/>
　　逰天成寺<lb/>
借問天成成幾時一畨來啟一畨思寺樓仍倚南忩坐<lb/>
石壁翻㸔北障詞昔豈料今今視昔離原即合合非離<lb/>
<pb n="KR4f0005_WYG_299-11a"/>
漫猜忽作禪宗語即境誠知有若斯<lb/>
　　萬松寺<lb/>
石梯沙磴厯層層跋馬直前我尚能一飲曺溪萬縁息<lb/>
孰相應孰不相應<lb/>
翠濤翻作梵聲聞十八公斯靜業薫李靖劔臺猶隔嶂<lb/>
付他際㑹詡風雲<lb/>
　　青峯寺<lb/>
盤磴過北嶺犁然分隂陽山陽景向暄山隂仍颯涼青<lb/>
<pb n="KR4f0005_WYG_299-11b"/>
松翻寒濤白雪積冷光筞馬到月宇屧步入雲匡近黛<lb/>
與逺螺迎人待句償本為偷閒來應接覺增忙<lb/>
　　法藏寺<lb/>
法藏何年名殘碑無覔處半字與滿字吾將問調御但<lb/>
見盤龍松童童翠如故轉三輪則然提全物胥悟畫寫<lb/>
及詩吟多事翻成誤小憩適可還林外鐘聲度<lb/>
　　望雲罩寺未至寄題<lb/>
雲罩何曾雲罩之分明簮影望中披㝡髙意嬾鳴鞭上<lb/>
<pb n="KR4f0005_WYG_299-12a"/>
昔日今時有所思<lb/>
上山猶可下山難身厯得因屢據鞍萬事大都還若此<lb/>
一時有㑹識其端<lb/>
佛殿前頭樓俯空平臨薊野望無窮雲忩阿那憑欄䖏<lb/>
飛興清吟想像中<lb/>
　　西甘澗<lb/>
山前及山後小逰數䖏厯雲罩望未登便以歸途覔徒<lb/>
有逸興飛力弗昔年敵然斯正何礙勅幾應不息尋逕<lb/>
<pb n="KR4f0005_WYG_299-12b"/>
實向東甘澗稱西壁則以更有東林巒互蔽匿乃知名<lb/>
無定稱謂何紀極金仙趺古菴笑均烏鰂墨<lb/>
　　東甘澗<lb/>
過嶂别西東澗甘地脈潨随縁皆可憩何境不相融顔<lb/>
子曲肱飲性公無意通<hi>用大慈寺虎跑泉事</hi>一般有餘樂那問異<lb/>
和同<lb/>
　　再題千尺雪<lb/>
月朔禮祗園言旋入石門山逰路婪尾静寄水探源<hi>静寄</hi>
<pb n="KR4f0005_WYG_299-13a"/>
<hi>山莊之水總以此為源</hi>小閣憑流坐五言即景論底湏憶南北四<lb/>
巻箇中存<hi>盤山千尺雪倣呉中景為之西苑熱河並皆倣作余既親寫盤山巻而西苑熱河呉中則</hi>
<hi>命董邦達錢維城張宗蒼各為圖巻毎䖏彚四巻分弆之每臨展一巻餘三巻亦俱在目無異置身其間也</hi>
　　再登半天樓有㑹<lb/>
嘗聞子輿言事半功有倍西嶂已山腰嶺樓望中在少<lb/>
進便可至何必中途改返而或再登益勞當有悔為學<lb/>
與為政為師胥戒怠知之我若斯行之誰能乃<lb/>
　　冷然閣六韻<lb/>
<pb n="KR4f0005_WYG_299-13b"/>
一嶺隔東西循巔遂至低左臨尚天半右盼與雲齊到<lb/>
閣原平砌䧏庭仍拾梯為髙因迥耳半事倍功兮昔嵗<lb/>
即今日新詞復舊題泠然襟䄂滿藉用拂塵倪<lb/>
　　再題雲林石室<lb/>
下嶺為䧏髙造室乃入幽而幽實槩髙望惟勞舉頭亦<lb/>
如進徳者步步惟心求苟其詣心源萬物備以周案置<lb/>
朱子書翻閱有合不<lb/>
　　對山亭雜興作歌<lb/>
<pb n="KR4f0005_WYG_299-14a"/>
何處不對山山亭名獨占恰如孔門七十子祗有顔淵<lb/>
鑄無欠草色花香四時閱水流石峙千古騐仁者謂仁<lb/>
知謂知明以合明暗合暗萬物皆備於我矣豈必勞勞<lb/>
思以三<lb/>
　　讀畫樓口號<lb/>
詩中有畫畫中詩薈美連珍合在斯既可觀寧不可讀<lb/>
却因題句小山思<hi>鄒一桂有詩中畫畫中詩小冊向曽題句</hi>
　　貯清書屋<lb/>
<pb n="KR4f0005_WYG_299-14b"/>
貯清書屋因貯石石不期貯貯斯清田盤磈石率礧硌<lb/>
雄也其神清且英屋搆斯石弗斵去遂縁厥上横架楹<lb/>
全石之天惬我願報我以清清則誠畫壁蒼松森翠影<lb/>
根皆抱石相搪撑孰真孰假孰分别一例視之無復為<lb/>
閒評<lb/>
　　鑑波亭<lb/>
鏡光晶朗復沄溶亭子臨波可鑑容清㑹今朝又殊託<lb/>
㸔開生面别唐宗<lb/>
<pb n="KR4f0005_WYG_299-15a"/>
　　交翠榭<lb/>
林樹微微纔吐葉嫩含新翠始相交其間無改惟松栢<lb/>
合作千年白鶴巢<lb/>
　　霞標亭<lb/>
亭㨿㝡髙䖏煙霞俯下方赤城堪比擬碧宇與低昻峯<lb/>
迥無遮逺春和不礙凉兩言題四柱數典自山莊<hi>避暑山莊</hi>
<hi>有霞標軒居峯頂每嵗夜逰山月輒登之以待月上兹葢倣而題之因其髙也</hi>
　　受宜居<lb/>
<pb n="KR4f0005_WYG_299-15b"/>
雲白松青山自静花香鳥語物皆怡問予即景應何句<lb/>
無盡春光受以宜<lb/>
　　題鄒一桂杏花<lb/>
春遲前嵗未花放節早今年却見花真者在前語誠有<lb/>
小山此實不争差<lb/>
雅淡精神不染塵忩前壁上並輝春誰知一別江南去<lb/>
竟共徐<hi>熙</hi>黄<hi>筌</hi>作古人<lb/>
　　和闐白玉方缾<lb/>
<pb n="KR4f0005_WYG_299-16a"/>
和闐玉易致量<hi>去聲</hi>質琢方缾詎詡昭華琯常疑抱璞庭<lb/>
<hi>向因和闐采玉曾證隔璞辨玉之説為妄是以有卞和三獻刖兩足審然天下應無玉之句</hi>雷紋明<lb/>
似篆獸面宛呈形玩物斯同否旅獒訓著經<lb/>
　　題趙蕤長短經<lb/>
郪縣創為救弊論愛憎敺業匠和函向時雖類縱横說<lb/>
憂末原歸理道談<hi>首章櫽括蕤序語意</hi>
宋刋弆自教忠堂通變稱經曰短長比及亂時思治<hi>去聲</hi>
亂不如平日慎行王<hi>二章評作書者</hi>
<pb n="KR4f0005_WYG_299-16b"/>
巻原稱十今失一總目翻㸔餘一篇<hi>趙蕤自序稱總目六十三篇合為十</hi>
<hi>巻而巻後沈新民跋語乃稱第十巻缺存者六十四篇今細檢篇目實六十四凡九巻與沈跋合按之蕤序所</hi>
<hi>云巻既缺一不應轉多一篇考新民跋乃文獻通考原文其云鼂氏則鼂公武讀書志北夢鎻言乃孫光憲所</hi>
<hi>撰今檢公武志亦稱六十三篇而光憲僅言書十巻不及篇數葢鼂孫皆就蕤序録載未加詳考至馬端臨始</hi>
<hi>為覈正耳第與原序蹖異䖏理殊難曉意者六十三篇三字乃五字之訛其第十巻隂謀家止有一篇亦未可</hi>
<hi>知然無可訂正存以闕疑</hi>既是梓州善經濟不應<hi>平/聲</hi>辟召又何焉<hi>三章</hi>
<hi>總論前書</hi>
津瀛文苑繼家聲四庫蒐羅俾賛成邂逅世臣獻遺簡<lb/>
<pb n="KR4f0005_WYG_299-17a"/>
向年論學憶西清<hi>四章紀事實藏是書為編修勵守謙所呈乃其家  本教忠則勵廷儀堂</hi>
<hi>名也守謙之曾祖勵杜訥祖廷儀父宗萬皆侍直内廷今守謙亦官翰林為四庫全書纂修可謂以文學世其</hi>
<hi>家者</hi>
　　趙左松隂論古<lb/>
草菴下對坐幽人一望而知㝡契神設使王褒文集論<lb/>
當嗤聖主得賢臣<lb/>
　　上巳日作<lb/>
三月令日盤之中萬松抜翠千花紅古人此日修稧事<lb/>
<pb n="KR4f0005_WYG_299-17b"/>
雖無川水山實崇崇山之間石㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>界以飛泉濺玉髄<lb/>
引注時復得小池具水之趣斯水耳因之數典憶周禮<lb/>
與其釁浴為祓除不如虚室之生祥止止<lb/>
　　王蒙松壑髙賢圖<lb/>
布席掃苔坐相對幽人筞杖更尋來如詢別號為誰氏<lb/>
應不出乎松竹梅<lb/>
　　引水<lb/>
盤中水易引引易難為貯是地泥非沙一泓宛堪覩順<lb/>
<pb n="KR4f0005_WYG_299-18a"/>
其就下性逓䧏得四五曡石遮防瀉劚土導卑俯青蒲<lb/>
刺其洲白芷縟其溆江鄉詎云遥竹汀接桞渚鎡基貴<lb/>
待時孟氏傳章句<hi>叶</hi>日涉趣益成陶翁著辭語<lb/>
　　翠帀亭<lb/>
不礙簷端嘉䕃披迥竒深秀攬無遺東坡擇勝猶勞矣<lb/>
<hi>東坡守汝隂作擇勝亭以幃幙為之見漁樵叢話</hi>何似林亭緑作帷<lb/>
　　再題寫音書屋<lb/>
導泉自逺來曲注圍階戺不徐復不疾既活亦既泚琴<lb/>
<pb n="KR4f0005_WYG_299-18b"/>
筑惟假借宫商更虛擬繹如適合宜鏗爾真稱美落崖<lb/>
乃轟然萬馬奔騰比乃知雄壯者弗及藴藉耳<lb/>
　　泉香亭上即景<lb/>
泉香亭子效龍泓龍井居然縮地呈月照豈分南北想<lb/>
風吹不㫁昔今聲落花自有文章趣瀉澗全無留戀情<lb/>
對此應㤀一切念難㤀江國念民生<lb/>
　　閱錢陳羣書逰盤山詩冊有感<lb/>
昔年扈蹕至田盤給假逰山春未闌得句書呈藏静寄<lb/>
<pb n="KR4f0005_WYG_299-19a"/>
一迴來必一迴㸔<lb/>
五古穆如蘇李詞愛他更具頌中規同遊恰是竹林數<lb/>
<hi>陳羣冊中錄詔扈從諸臣逰盤山詩跋云同逰者恊辦大學士阿克敦侍郎介福學士鄒一桂通政司叅議薄</hi>
<hi>海太僕寺少卿介錫周中書祝維誥云云今相隔僅二十餘年而同逰七人竟無一存者矣</hi>屈指都<lb/>
成鬼簿披<lb/>
門前雙杏䕶山莊五字聨吟錢與汪<hi>冊後附録題行宫門外雙杏五絶句</hi>
<hi>與汪由敦同作今距敦之亡亦十七年矣</hi>　雙杏依然人去矣那堪對樹更<lb/>
尋芳<lb/>
<pb n="KR4f0005_WYG_299-19b"/>
盤山春日塞垣秋得句郵傳夥唱酬<hi>每於盤山熱河駐蹕得詩較多必録</hi>
<hi>寄錢陳羣和韻今後復誰可與言詩乎</hi>今日吟成誰與寄可憐老輩謝都<lb/>
休<lb/>
　　題陳汝言松隂對瀑<lb/>
卓立厜㕒對瀑流松風吹髪冷颼飀抱琴童謂宜成操<lb/>
姑置聴他自唱酬<lb/>
　　得概軒有警<lb/>
數日駐名山將謂概已得誰知景不盡日日殊山色雲<lb/>
<pb n="KR4f0005_WYG_299-20a"/>
煙朝暮變方向髙下易今泉豈昨泉豎石復横石啟思<lb/>
恒弗同探秘渾無迹然此祗言逰隨意皆可適物理與<lb/>
幾政隠情過斯百率云已得概惕將成大慝<lb/>
　　清嘯亭<lb/>
翼然亭子據崚嶒清嘯為名興偶憑未學役心與蹙口<lb/>
早知阮藉遜孫登松風石瀬寧非比溪虎峽猿安足稱<lb/>
<hi>深溪虎巫峽猿皆嘯章之名</hi>髙士曠音非我事我惟無逸凛氷兢<lb/>
　　心鏡齋<lb/>
<pb n="KR4f0005_WYG_299-20b"/>
半畆清池逺落源恰於池上搆書軒譬之曰鏡鏡如是<lb/>
照必以心心可存有月最宜圓影入無風底用細瀾翻<lb/>
永明善喻閒曾閱<hi>永明夀禪師有宗鏡心賦諸作</hi>謂彼猶為饒語言<lb/>
　　題崔彦輔溪山煙靄三曡前韻<lb/>
一幅原來素紙空溪煙山靄忽鋪同不於妙處觀生動<lb/>
俗手尋常亦可工<lb/>
　　留雲室<lb/>
無心纔出岫有意欲留齋何則知其故依然稱我懐摸<lb/>
<pb n="KR4f0005_WYG_299-21a"/>
捫皆不可淡蕩以為佳片刻原飛去惟餘潤滿階<lb/>
　　濚文榭曡舊韻作<lb/>
動涵風復静涵雲池水扵盤他鮮羣<hi>盤之水皆挾渉以流似此成池者鮮</hi>
設以道元相印證是為東壁畫其文<hi>趙州栢林寺殿壁有吳道子畫東為</hi>
<hi>文水西為武水</hi>
　　池上居<lb/>
石溪三曡各成圓引貯清泠牆外泉生面印來聖湖月<lb/>
<hi>三潭印月為西湖十景之一</hi>源頭悟得紫陽天<hi>天光雲影共徘徊及為有源頭活水來朱</hi>
<pb n="KR4f0005_WYG_299-21b"/>
<hi>子句也</hi>菁葱自有蒲和芷活潑那無魚與鳶欲擬長篇詠<lb/>
池上白家先著祖家鞭<lb/>
　　琴峽亭<lb/>
琴始無琴名而況取譬水桐自誰為斵絲復誰為理絲<lb/>
桐既屬幻那更論宫徴出峽泠泠者笑謂失逺矣<lb/>
　　潄瓊軒<lb/>
盤水方流處得教瓊擬之響為䕫所戞秀祗卞應知蕩<lb/>
蕩軒前映泠泠階下披如云潄勝石孫楚則伊誰<lb/>
<pb n="KR4f0005_WYG_299-22a"/>
　　清諧堂<lb/>
清至田盤誰比並虚堂擇勝與相諧萬峯坳㠡常當户<lb/>
一水溟瀠恰繞階林色樞機纔有象太空軮軋正無涯<lb/>
恒兹習靜豈不樂却慮周書無逸乖<lb/>
　　農樂軒<lb/>
太古盤中太古軒土階茅屋樸風存引流種稻無須井<lb/>
向暖栽篁可當<hi>去聲</hi>垣户對常欣足山水粒餘兼得育雞<lb/>
豚匣蔵耕織圖頻展<hi>軒内貯墨刻耕織圖係康熙三十五年泐石者</hi>
<pb n="KR4f0005_WYG_299-22b"/>
家法勤農此意敦<lb/>
　　夜雨<hi>三月初三日</hi>
山靄晩濛濛頗有變風勢弗風翻作雨欣慰出不意攬<lb/>
衾聴弗眠細響隔忩逓細而遂因止問甫潤濡地霑足<lb/>
以為佳又覺惜難置<lb/>
　　過大嶺作<lb/>
薊<hi>州</hi>平<hi>谷縣</hi>一嶺隔東西陡峻惟堪跋馬蹄靜寄儻來還<lb/>
儻去定光<hi>雲罩寺塔名</hi>雲聳復雲低我方惜以未成雨衆且<lb/>
<pb n="KR4f0005_WYG_299-23a"/>
欣於弗作泥暫就郊原易輿度徒觀連隴麥萋萋<lb/>
　　聞京師得雨<lb/>
仲春田盤雨寸餘近京無此畨不及寸踰寸被京都彼<lb/>
此均我土我土止此乎寰宇望時若望多愁多夫餘寸<lb/>
澤雖微亦屬春膏濡晩來山吐雲英英四野鋪仍冀優<lb/>
渥霑利我三農夫<lb/>
　　順義縣行宫再曡己丑舊作韻<lb/>
維暮春之月氣和景已融桞垂陶宅緑杏放董林紅路<lb/>
<pb n="KR4f0005_WYG_299-23b"/>
近匪勞衆幾閒更勅躬星言明啟駕為是謁<lb/>
慈宫<lb/>
　　迴蹕詣暢春園恭問<lb/>
皇太后安即景成什<lb/>
寅牌夙駕到惟辰趨請<lb/>
安怡詣暢春䖍肅祝<lb/>
年永期萬徃來數<hi>上聲</hi>日甫逾旬香山<lb/>
逰豫諭云樂盤谷瞻懐念以申祇待軍營鴻㨗報尚廑<lb/>
<pb n="KR4f0005_WYG_299-24a"/>
慈顧問承頻<lb/>
　　御園暮春遣悶<lb/>
仲春啟蹕暮春迴十日韶光瞥眼纔緑水青山疑畫展<lb/>
新荑繁蘤迎<hi>去聲</hi>人開臨池橅帖三倉衍棄暇翻書四庫<lb/>
裁之二者猶略遣悶悶因亟望㨗音來<hi>阿桂昨奏一二日内即覔路進</hi>
<hi>攻計廿四五日當有大㨗是以連日盻望喜音尤切</hi>
　　直𨽻按察使達爾吉善奏報保定得雨六韻<lb/>
方伯適扈蹕臬司留省城奏稱三寸雨<hi>昨在盤山初三晚雨僅濕地而</hi>
<pb n="KR4f0005_WYG_299-24b"/>
<hi>京城之雨約有寸餘今臬司達爾吉善奏保定省城於初四日自寅至已得雨三寸葢愈南則雨愈大也</hi>
真慰一心縈迤北膏微遜當春盼益誠明知土猶潤業<lb/>
已黍新耕於澤寧辭足繼霑始愜情豫郊乃亟待<hi>河南巡撫</hi>
<hi>何煟於二月廿六日摺奏豫省晴霽略乆雖屢得微雨俱不成分寸現在尚資透雨若半月内普獲甘霖二麥</hi>
<hi>仍可卜豐收云</hi>卜度繾懷并<lb/>
　　將軍阿桂奏報攻克羅博瓦山碉痛殱賊衆相機<lb/>
　　　進勦詩以誌事<lb/>
羅博瓦最髙四峯互圍擁危石鎻巖岈氷巖滑巃嵸賊<lb/>
<pb n="KR4f0005_WYG_299-25a"/>
𦂳要門户死守弗開空然勢在必取將軍申戒董八旗<lb/>
子弟兵其中多將種心既堅忠義力倍加拳勇偏伍與<lb/>
彌縫部署勞洞洞<hi>阿桂奏羅博瓦山最闗𦂳要此一路必當竭力始得建瓴之勢因於二十</hi>
<hi>三日派海蘭察等統兵九百名攻弟二第三山峯中間了口以截斷賊人歸路又令額森特烏什哈達帶兵在</hi>
<hi>後續進海祿保寧之兵又繼之普爾普仍攻羅博瓦之前山峯福康安攻喇穆喇穆大碉又令特成額成徳等</hi>
<hi>由左邊山溝潛進以牽賊勢</hi>夜發曉將及賊聚拒衝湧據髙直下𢷬<lb/>
我師屹弗動待其近至前持滿無不中<hi>叶</hi>緑旗及土練<lb/>
激勵均躍踴履險如席平騰髙擬鳥翪刀矛短兵接賊<lb/>
<pb n="KR4f0005_WYG_299-25b"/>
敗不旋踵隴種奔案角惃踉逃穴孔兩日剋八碉廿六<lb/>
卡獲冗賊巢斯已近一鼔期收總<hi>廿三日三更傳令軍士進發将及黎明官</hi>
<hi>兵分為五路各自爬越而登賊先已知覺即攢聚羣賊往下直衝勢甚兇猛官兵内雖有被石滚傷之人並不</hi>
<hi>稍為移動俟賊人衝近持滿而發無不應弦即倒既近則刀矛短接傷斃亦多賊人勢不能支始行敗退官兵</hi>
<hi>上𦂳追殺直上山梁賊衆除殺死外并有抱頭滚落厓下箐中者海闌察一面占據了口碉卡一面往搶三四</hi>
<hi>峯及峯下一岡碉卡盡行攻克普爾普督兵攻打兩夜意氣騰上攻開碉座統計殱賊二百餘促浸頭人二名</hi>
<hi>攻克大碉八座大小二十六卡搶獲礟位火藥鉛丸甚多距遜格爾宗不過五六里俯瞰賊人碉寨竟可直下</hi>
<hi>沖壓擬從羅博瓦對面山梁發兵截斷其後賊自不攻自潰長驅直入更為得辦阿桂調度有方諸将領亦奮</hi>
<pb n="KR4f0005_WYG_299-26a"/>
<hi>勉出力因晉阿桂太子太保海蘭察授内大臣普爾普額森特授散秩大臣並賞荷包有差佇俟功成懋賞</hi>
然予更有思好生承<lb/>
天寵逸徳玉石焚佳兵誡宜奉渠魁所弗赦脅從實懵<lb/>
懂曉之令歸命倒戈或隂拱<hi>官兵殺賊甚衆賊必心生畏懼然殱戮太多朕心有</hi>
<hi>所不忍因諭將軍等及賊畨驚怯之時開誠曉諭以此事由於逆酋之負恩反噬罪在不赦興諸番無涉畨衆</hi>
<hi>中如有能設法擒獲索諾木及莎羅奔兄弟並具姑阿青頭人丹巴沃雜爾等至軍門來獻者奏聞另加賞録</hi>
<hi>若能棄逆投降者亦可貸其一死若予安挿諸畨如果明於順逆禍福自求可生之機既覺事半功倍且可免</hi>
<hi>致玉石俱焚方合朕好生之心耳</hi>誅殺既弗亟成功庶速鞏寄諭相咨<lb/>
<pb n="KR4f0005_WYG_299-26b"/>
諏慎事惟䖍竦<lb/>
　　西直門外<lb/>
御園信宿遂還宫為是齋居合禁中吉亥將行耕耤禮<lb/>
夀萱必告厯年同<lb/>
近隴遥阡麥頴齊灧含晨露緑萋萋如滋渥雨秋堪卜<lb/>
益切殷殷愷澤徯<lb/>
　　豐澤園演耕畢憇春耦齋作<lb/>
演字曾無六經見由來訓習久沿訛可因已罷數年閱<lb/>
<pb n="KR4f0005_WYG_299-27a"/>
<hi>春耦齋本以演耕得名邇年因扶犂之典久習率停預演不覺已閲數載矣</hi>未得仍停此日<lb/>
過<hi>兹以進宫齋戒之便順道經豐澤園仍一演習非惟使舊典不至久輟且前期習勞於身體亦甚有益也</hi>
實以劭農爰再舉亦堪摛藻事重哦自彊不息傳羲象<lb/>
斯即一端切已多<lb/>
　　山東巡撫徐績奏得透雨詩以誌事<lb/>
同日田盤剛及寸青齊盈尺奏書聞<hi>初三日駐盤山夜雨尚未及寸昨達</hi>
<hi>爾吉善奏保定是日得雨三寸餘今徐績奏初三日酉時省城甘霖大沛至初四日寅時止入土深透此次雨</hi>
<hi>勢甚大霑被必廣</hi>黔黎總我心懐内逺近寧他疆界分燕北地<lb/>
<pb n="KR4f0005_WYG_299-27b"/>
寒待差可河南候早望尤殷<hi>何煟前奏豫省望雨甚殷若半月内得雨二麥可仍</hi>
<hi>冀豐收故連日盻中州報雨之信尤切</hi>為<hi>去聲</hi>民祈歲悠而廣以是多憂故<lb/>
少欣<lb/>
　　詠静怡軒前梅花<lb/>
江左梅樹欲結子禁中梅樹方放蕊南北遲早殊若斯<lb/>
都緣氣候之所使氣候天然弗可違不齊之齊乃大齊<lb/>
豈無古榦及香片火攻巧奪由花師未若庭前雙植樹<lb/>
祗須氊棚冬畧䕶暮春亦自芳葩開不藉人工足天趣<lb/>
<pb n="KR4f0005_WYG_299-28a"/>
溪邊山畔縱未能風亦香飄月亦横恰如髙士弗欲速<lb/>
素履貞吉饒餘清<lb/>
　　題宋人戲嬰圖<lb/>
湖石花開富貴春峥嶸遊戲亦彬彬漫教白眼看四子<lb/>
<hi>圖中四嬰兒</hi>長大都成講徳人<lb/>
　　耕耤日祭<lb/>
　先農壇禮成有述<lb/>
春巡昨歲未躬親敢濶邵農倡萬民先詣<lb/>
<pb n="KR4f0005_WYG_299-28b"/>
方壇祈<lb/>
惠佑遂臨膏壤舉耕畇莭勞祗以行三返敬事寧當懈<lb/>
六旬<hi>耕耤祭六壇如遇巡幸在外則遣官恭代或有以余既逾  襄扶犂之勞似當從節為請者余以事</hi>
<hi>屬劭農詎得因齒増圖逸且自念精力尚足相副故親詣如常惟向所加四推四返步履不免過憊邇年仍按</hi>
<hi>古禮三推云</hi>佈宇雲濃將作雨顒希吉<graphic n="KR1204" url="https://raw.githubusercontent.com/kanripo/KR-Gaiji/master/images/KR1204.png" mimeType="image/png"/>自<lb/>
天申<lb/>
　　詠官窑三登瓶<lb/>
修内成秘器年陳陶氣澄那餘下筞火祗裂細文氷葆<lb/>
<pb n="KR4f0005_WYG_299-29a"/>
有精神足疵無髺墾曾耤迴閒玩古<hi>是日耕耤還宫将以明日幸南苑取</hi>
<hi>道近也</hi>即物祝三登<lb/>
　　啟蹕幸南苑<lb/>
南苑邇來臨弗亟去年今歲兩臨加昨緣迴蹕奉<lb/>
金幰<hi>上年春閲視河淀工程因恭奉掖奉皇太后巡幸天津由水程迴鑾登陸後便道        慈輩臨</hi>
<hi>憩南苑</hi>兹以落成禮碧霞<hi>重修馬駒橋碧霞元君廟蕆工擇於十二日親致瓣香慶落而</hi>
<hi>南頂中頂神廟亦丹艧鼎新因分日䖍詣瞻禮路便遂駐新舊衙門行宫</hi>習習風輕花放蕊<lb/>
濛濛露重麥抽芽因之更為<hi>去聲</hi>思膏雨祈稔吾懐詎有<lb/>
<pb n="KR4f0005_WYG_299-29b"/>
涯<lb/>
　　涼水河<lb/>
涼水出鳯泉玉泉各别路源出京西南分流東南注<hi>涼水</hi>
<hi>河出右安門西南鳯泉東流經萬泉寺分為二支一自南經草橋曲折東注一自北經廣恩寺曲折東注至永</hi>
<hi>勝橋復滙為一東南流循南苑繞垣而東至小紅門之畆西入苑牆東南流經沙底橋折而南厯頭牐至二插一</hi>
<hi>泉之水自西來滙之又南而東至鹿圏村三海子以上之水自西南來注之又東南流至五空橋出苑牆經馬</hi>
<hi>駒橋迤東行至張家灣入潞河此涼水河之經流與玉泉之貫繞京城入通惠河者各不相涉也</hi>歲乆<lb/>
未䟽剔率多成沮洳漫溢阻道途往來頗致誤<hi>自右安門至永</hi>
<pb n="KR4f0005_WYG_299-30a"/>
<hi>定門地勢窪下每遇霖潦輙漫溢阻旅途嵗乆未治積成沮洳邇年以來濟釐水道出内帑簡大臣董其事自</hi>
<hi>鳯泉至南苑進水柵口濬河三千餘丈又白柵口至馬駒橋濬河五千餘大修建橋牐凡九新建牐五以資莭</hi>
<hi>宣於是涼水河之水乃得安流無患其濬河之土則於右安門外培築甬道一千餘丈以便行人河兩岸舊有</hi>
<hi>稻田數十頃又新開稻田九頃餘均資灌溉之利或云其地似江鄉風景者不知余之意期於農旅俱受其益</hi>
<hi>並非藉此為㸃綴也</hi>王政之一端未可置弗顧邇年治水利次第<lb/>
修斯處建牐蓄其微通渠瀉其怒有莭復有宣遂得成<lb/>
川巨川傍墾稻田更賴資稼務南苑紅門外厯覽欣始<lb/>
遇或云似江鄉寧飾江鄉趣興農利旅然永言識其故<lb/>
<pb n="KR4f0005_WYG_299-30b"/>
　　謁元靈宫<lb/>
圓殿碧岧嶤<lb/>
髙居俯九霄松槐百年閱星斗萬靈朝顧諟瞻於穆屏<lb/>
營對孔昭誠哉禱乆矣祇籲雨暘調<lb/>
　　小獵三首<lb/>
圍牆近以種田周桞外平原佈獵騶<hi>近海子牆設莊頭種地植桞為限其</hi>
<hi>外平原皆獵場</hi>適可而行適可止此來非特為春蒐<lb/>
業已圍陳矌野間罷而弗用似耽閒設云愛物當春令<lb/>
<pb n="KR4f0005_WYG_299-31a"/>
爾雅曽無蒐字刪<lb/>
磬控自知不及前挽弓毚兔獲纔連艷稱雙中曽嗤彼<lb/>
<hi>乙亥春南苑行圍一日射中八兔因有季登漫詡中雙兔一日雙還倍彼三之句今日小隊行圍射免僅獲其</hi>
<hi>二忽忽二十年竟如向之所嗤實堪自哂然余春秋六旬有四猶能騎射中雙雖未符昔日所云差足驗習勞</hi>
<hi>弗懈之志非徒誇精力未衰藉以解嘲耳</hi>今日翻嗤我亦然<lb/>
　　河南巡撫何煟奏報得雨詩以誌慰<lb/>
山左知霑靈雨均豫郊切為綣懷頻優膏同日霈上已<lb/>
及莭三農利暮春<hi>何煟奏河南省城於三月初三午後宻雲連綿至初五日午刻入土六寸</hi>
<pb n="KR4f0005_WYG_299-31b"/>
<hi>有餘尚未止息近省州縣禀報大畧相同二麥滋榮豐收預卜且髙梁早糓均當乘時播種盼雨将兩月得此</hi>
<hi>可轉歉為豐農民欣忭其得雨日期與山左既同而勢亦畧相似足驗霑被之廣耳</hi>麰麥卜將登<lb/>
筥鹿黍禾欣已起耕畇京畿雖是猶堪待釋彼憂還念此<lb/>
諄<lb/>
　　舊衙門行宫晩坐<lb/>
古屋几筵清幾閒静趣生雲鋪即望雨月上又嫌晴忩<lb/>
樹新來影簷禽話别聲壁詩一再讀何限昔今情<lb/>
　　䕃榆書屋即景<lb/>
<pb n="KR4f0005_WYG_299-32a"/>
一株古榆隂滿庭書屋昔日斯經横設如刮目以相待<lb/>
猶故吾也増恧情喬孔之中落松子亦㸔拱把如桐梓<lb/>
<hi>榆樹上寄生松樹一株今亦拱把矣</hi>斯有故焉可得言凡骨欲換金丹耳<lb/>
　　馬駒橋碧霞元君廟落成是日瞻禮有作<lb/>
周禮或弗讀遂人乆失職治水並治塗互因難惜力然<lb/>
古實用民今惟發價直國家之善政從弗興力役橋以<lb/>
跨川脩廟以鎮橋飾需殷相得彰落成值此日清曉出<lb/>
東門<hi>在海子東紅門外</hi>村民多喜色輪奐致瓣香祈佑民福國<lb/>
<pb n="KR4f0005_WYG_299-32b"/>
祥<graphic n="KR1204" url="https://raw.githubusercontent.com/kanripo/KR-Gaiji/master/images/KR1204.png" mimeType="image/png"/>剛濕地<hi>正值微雨</hi>歸輿雲破翼優渥以為佳降馨愧無<lb/>
徳<lb/>
　　陕西巡撫畢沅奏報得雨詩以誌慰<lb/>
秦川千里萬民稠民食全資三府收<hi>畢沅奏秦川地廣民稠全頼西安同</hi>
<hi>州鳯翔三府屬嵗獲豐收則通省均資饒裕連日霡霂輕霏時落時止不成分寸兹省城並近省州縣於三月</hi>
<hi>初四日辰刻至初五日午刻甘霖大霈下隰髙原處處深透且雲氣濃厚雨勢甚廣逺近定獲均霑</hi>連日<lb/>
雖霏未成寸暮春大霈始霑優時同齊豫真徼幸<hi>連日山東</hi>
<hi>河南奏報得雨皆係初四五等日與陕西恰合其霑透情形亦約畧相同三省相距數千里同日均渥春膏實</hi>
<pb n="KR4f0005_WYG_299-33a"/>
<hi>為罕覯</hi>澤望京畿轉切愁寄語謄章喜雨者漫稱吾徳感<lb/>
天庥<hi>各省督撫奏報水旱則為之愁奏報豐稔則為之慰然未嘗以此為督撫賢愚之徵若明示此意將</hi>
<hi>必有諱灾飾豐者雖日後得聞而民已受其害矣</hi>
　　新衙門行宫作<lb/>
平郊間<hi>去聲</hi>斷麥苖青縁此索教獵騎停無事輕輿言至<lb/>
早有懐虚室坐來馨琹書静好通倪筦花木清真悅性<lb/>
靈一宿明當旋御苑又違六日侍<lb/>
慈寧<lb/>
<pb n="KR4f0005_WYG_299-33b"/>
　　豐臺<lb/>
豐臺仍是舊名呼接畛連畦種植俱㸃綴韶光寧可少<lb/>
偷移天巧得曾無幻開頃刻欺殷七下䇿火攻學阿奴<lb/>
日下南門精數典謂當花事祝蕃廡<hi>日下舊聞引析津日記謂豐臺之名</hi>
<hi>不知所始朱彛尊按以豐臺疑即拜郊臺因南門曰豐宜故目為豐臺云云其解未確考豐臺為京師養花之</hi>
<hi>所元人園亭多在其地豐葢取蕃廡之義臺則指亭臺而言之耳</hi>
　　釣魚臺<lb/>
釣魚臺水別一源夥於臺下湧洌泉亦受西山夏秋潦<lb/>
<pb n="KR4f0005_WYG_299-34a"/>
漫為沮洳行旅艱邇來治水因治此大加開拓成湖矣<lb/>
置牐下口為節宣滙以成河向東釃分流内外䕶城池<lb/>
<hi>釣魚臺下舊有水塘上承西山香界寺一帯山水每遇夏秋雨潦西山瀝水灌注輒沮洳阻行旅壬辰夏命於</hi>
<hi>香山别開引河引卧佛碧雲一帶山水亦注於此並芟治葦塘疏剔所有諸泉滙成一湖復穿渠建牐以資節</hi>
<hi>宣導流由阜城門外分支一入西便門城渠流為正陽門前之䕶城河一由外羅城南而東為永定門前之䕶</hi>
<hi>城河皆滙入通恵河以濟運</hi>金湯萬載鞏皇基衆樂康衢物滋阜由<lb/>
來諸事在人為<lb/>
　　山西巡撫巴延三奏報得雨詩以誌事<lb/>
<pb n="KR4f0005_WYG_299-34b"/>
晉省近而秦省逺報得雨乃遲於秦此非晉省特懈事<lb/>
彼因馳驛此差人<hi>巴延三奏山西省於三月初四五日得雨霑足數日前畢沅奏至陜西已</hi>
<hi>得透雨日期與晉省所報正同晉地較秦中為近不應奏函落後葢秦省附軍報馳逓而晉省則差人賫進故</hi>
<hi>近者轉遲於逺耳</hi>但令膏澤利農務遲亦何害慰亦真四省同<lb/>
日祗斯欠頓為京畿問夜頻<lb/>
　　自得軒有㑹<lb/>
仲尼示三戒各自有其時余雖不言老於得可弗思然<lb/>
正未能免故可申言之貴居九重髙富有四海彌何求<lb/>
<pb n="KR4f0005_WYG_299-35a"/>
而弗得又何得之期熙績在百工難得賢良資足食惟<lb/>
三農難得雨暘宜二者佛仔肩耄耋所弗辭即令不得<lb/>
已爰有金川師進勦在旦夕難得紅旗馳是皆亟欲得<lb/>
奚能戒以離聖言無不該豈我獨異施祖禹訓養志或<lb/>
同彼所為<lb/>
　　陜甘總督勒爾謹奏報甘肅得雨詩以誌慰<lb/>
地瘠民貧處當春望雨時一犁膏已被丙夜慰湛知急<lb/>
陣非傾注細霏乃渥滋<hi>勒爾謹奏時届清明望雨正殷兹省城於二月廿五日子時起</hi>
<pb n="KR4f0005_WYG_299-35b"/>
<hi>至未時細雨連綿入土五寸附近地方亦禀報霑足甘省大半山田若猛雨傾注不免順流直下今細雨紛霏</hi>
<hi>絲絲入地髙下無不深透農民稱慶</hi>霑欣北省遍益愧獨稽兹<lb/>
　　雨<hi>三月廿八日</hi>
清晨細雨逹黄昏入地絲絲遍隰原正利麥田三月裏<lb/>
均霑薊野一心存濯枝潤葉非急陣饜飫優㳺實渥恩<lb/>
略慰渴希餘後望後茲時若敢輕言<lb/>
　　西直門外<lb/>
麥隴青含宿潤滋憑觀欣畏並深茲因懐喜雨亭記語<lb/>
<pb n="KR4f0005_WYG_299-36a"/>
三月恰逢五日期<hi>喜雨亭記云五日不雨則無麥</hi>
種齊禾黍緑苖鋪一雨都㸔生意蘇似覺今年憂略早<lb/>
更思憂幸未曾孤<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_299-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩四集巻二十<lb/>
</p>
<p>
</p>
  </div>
</body>
</text>
</TEI>
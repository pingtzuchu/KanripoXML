<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_032-1a"/>
欽定四庫全書<lb/>
御製詩初集巻三十二<lb/>
　古今體一百十九首<hi>丙寅四</hi>
　　膏雨既霑清和初届奉侍<lb/>
慈輿行時御苑㸃筆成什用誌欣懐<lb/>
恢台莭候尚芳辰雨足郊園萬景新麗日和風降<lb/>
王母婉容愉色樂天倫好花似舞斑衣綵細草偏承歩<lb/>
輦塵指似町畦廻緑處<lb/>
<pb n="KR4f0005_WYG_032-1b"/>
慈顔一頋也生嚬<lb/>
　　西直門外<lb/>
蘭衢<graphic n="KR2535" url="https://raw.githubusercontent.com/kanripo/KR-Gaiji/master/images/KR2535.png" mimeType="image/png"/>迤帝城西下隰髙原緑剡齊烟裏遥峰開一坐<lb/>
濃青宿潤總堪題<lb/>
毎毎麥隴盡廻蘓望愜懐新攬轡紆雲䕶西山猶醸雨<lb/>
待㸔栁線貫烟珠<lb/>
聲清警蹕不生塵一抹嵐光淡翠鱗蓑笠農夫諮穡事<lb/>
絶勝刻木殿前人<lb/>
<pb n="KR4f0005_WYG_032-2a"/>
夏初春杪纔旬日兩度憂欣孰為移黄鳥多情解人意<lb/>
緑陰深處語遲遲<lb/>
　　雨<lb/>
觸石油然布宇匀溟濛忽暗逺山皴號屛特與迎人雨<lb/>
婪尾如留待客春林薄濃陰藏别院汀洲新水漲前津<lb/>
桔橰罷轉良苗活靜想田家樂是真<lb/>
　　晩晴<lb/>
雨來作乍炎雨止餘輕冷秀木鳴珠㸃長空駐雲影須<lb/>
<pb n="KR4f0005_WYG_032-2b"/>
臾風散之色色聲聲靜泬㵳洗碧天我意同髙迥<lb/>
　　聞黄鸝<lb/>
林外語金衣紅稀緑漸肥遷喬看箇箇命侣故飛飛靜<lb/>
覺間闗滑繁嫌絲竹非春思渺難即義府獨研幾<lb/>
　　榴<lb/>
誰剪輕綃作絳囊瓣姿葉態總輝光乍如有火然珠樹<lb/>
莫漫無香議海裳㣲雨汍汍湘女泣曉霞熻熻夜來粧<lb/>
天中景物遲逢閏傳信塗林早不妨<lb/>
<pb n="KR4f0005_WYG_032-3a"/>
　　閒情<lb/>
三春强半愁中過及至愁遷春與遷苒苒白駒誰為繋<lb/>
霏霏紅霧轉増憐是空即色真幻耳今日去年俱惘然<lb/>
且復閒情寄天水輕舟傍栁緑隂連<lb/>
　　題文徴明松隂曳枝圖<lb/>
陶令歸來後盤桓撫孤松惟應王太守籬下一相逢<lb/>
　　唐棣秋林對奕圖<lb/>
水閣嘉賔集秋枰静者臨雲峰含濕潤雪瀑送清音饒<lb/>
<pb n="KR4f0005_WYG_032-3b"/>
有逍遥樂全無勝負心閒將王謝戲漫擬伯鍾琴<lb/>
　　討源書屋<lb/>
宿雨潤平林曉風發幽谷書窗通四鄰騁望皆如沐<lb/>
尋流可得源源流㑹一轍窮理在致知吾聞諸前哲<lb/>
良農喜時雨我亦惜分隂不然憂慮多義府何心尋<lb/>
叢楚既森鬰奔泉復滂湃坐忘契静觀何必勞行邁<lb/>
地偏自無俗軒幽不須廣時有報衙蜂含花入書幌<lb/>
衣履絶塵壒鬚眉俯潔清山隂王逸少妙㑹鏡中行<lb/>
<pb n="KR4f0005_WYG_032-4a"/>
輕烟纔出林奔雲旋作雨讀詩愛浣花無能繼其武<lb/>
平橋隔横溪溪頭芳草萋過來廻望處霽靄傍川低<lb/>
　　雨中泛舟<lb/>
莫漫蘭舟栁岸維鳴榔衝破玉千絲評量雨景真奇絶<lb/>
只為宜時無不宜<lb/>
栲栳傾來如意珠好山望處總糢糊須臾雲脚風収盡<lb/>
洗出濃皴分外殊<lb/>
嫩荷貼浪故田田岸轉冥濛別有川何處簫聲傳晚籟<lb/>
<pb n="KR4f0005_WYG_032-4b"/>
参差猶帶一溪烟<lb/>
愛㸔西山有渰萋霏微試泛碧玻瓈遥思功徳溪田畔<lb/>
<hi>玉泉山功徳寺種稲田㝡多處</hi>翠剡新秧已插齊<lb/>
　　初夏逰玉泉山清音齋小憇<lb/>
別院清和六轡停琴齋瀟灑静因寧婪春花色丁星紫<lb/>
過雨山容縹緲青乳竇玉淙聲倍壮繡茵緑縟氣猶馨<lb/>
堦前䨇栝觧人意送與新隂翠滿庭<lb/>
毎思駒影不延停昨嵗希雲正未寧何意連朝盈尺渥<lb/>
<pb n="KR4f0005_WYG_032-5a"/>
遂教長畝十分青仲家論裏堪方樂劉氏銘中別有馨<lb/>
稍得閒情對清暇澄心如玉寫黄庭<lb/>
　　心逺閣作<lb/>
披林尋石磴頗覺勞脚力到頂坐山齋萬慮於焉息因<lb/>
悟為學方不懈乃造極<lb/>
山木不妨密密處還間踈逺近歸吟凭妙㑹無時無登<lb/>
臨憶往嵗憂樂何頓殊孰不因境遷渺矣古之徒<lb/>
　　是日望香山未至漫題三絶<lb/>
<pb n="KR4f0005_WYG_032-5b"/>
我愛山容㸔不足因之結宇傍山崖今朝悟得相應句<lb/>
住處何如望裏佳<lb/>
側峯横嶺罨濃青縱目雲開列翠屏待我吟詩應計日<lb/>
芙蓉坪外半山亭<lb/>
天忩懸處小徘徊㬉翠浮嵐過雨纔底事拈吟頻得句<lb/>
來青軒裏送青來<lb/>
　　讀王祥傳率題<lb/>
三公不拜道猶尊革命胡然受冕軒古有名言疑信半<lb/>
<pb n="KR4f0005_WYG_032-6a"/>
求忠臣在孝之門<lb/>
　　御園初夏<lb/>
山雲常送雨溪籟毎迎人新筍平安信蒼松夭矯身鶴<lb/>
馴常守户魚飤不驚綸消得愁眉釋詩書結宿因<lb/>
曲岸増新漲輕舟泛晩漪鳶魚上下察山水智仁知石<lb/>
鼎烹雲細莎茵歩屧遲子車稱四聖夫子聖之時<lb/>
響鉢成詩拙臨池下筆難因思行鮮逮堪以静而觀味<lb/>
道窓移鳥㤀言篆裊蘭碧霄如洗浄吾意共髙寛<lb/>
<pb n="KR4f0005_WYG_032-6b"/>
　　急雨口號<lb/>
急雨驅雲何自來雨歇雲収復何徃都來只在大圓中<lb/>
天地不知天地廣<lb/>
　　峴山碑<lb/>
陵谷髙深旋轉為元凱好譽真情癡磨石厯厯紀勲績<lb/>
碑雖有二同其辭一立峴山巍巍之峰巔一沉萬山窈<lb/>
窈之深溪當時所重不在峴首褒功之片玉將謂滄桑<lb/>
變後潭底發露征南事業仍與之俱齊孰知世界仍此<lb/>
<pb n="KR4f0005_WYG_032-7a"/>
潜碑未審何時見豐碣早毁峴山雖在無從復考黄絹<lb/>
之色絲嗚呼元凱好譽真情癡何如同時叔子惟一堕<lb/>
淚碑<lb/>
　　夾竹桃<lb/>
琅玕其葉雲霞瓣無香有韻宜清翫緑隂池館露華滋<lb/>
今夕何夕見此粲瀲瀲桃笙泛碧濤元和佳句想士曹<lb/>
連昌宫中滿宫竹又有墻頭千葉桃<lb/>
　　女蘿<lb/>
<pb n="KR4f0005_WYG_032-7b"/>
女蘿本柔物賦性善依倚不勵自立心曽無無恥恥古<lb/>
栢干青雲生意殊未已女蘿羡髙標欲因以託已攀援<lb/>
上絶頂亞枝吐繁蕋初猶藉其勢與栢相表裏繼則竊<lb/>
其權豈肻知足止雨露所滋潤惟蘿受之耳束縛偃矯<lb/>
身乃日以槁死我惜柏失計禍匪因蘿起君子近小人<lb/>
害不視乎此<lb/>
　　磁鶴<lb/>
在隂原有象弹舌却無聲鍊就丹砂質翩來白玉京邈<lb/>
<pb n="KR4f0005_WYG_032-8a"/>
哉雲海意休矣稲粱情悵恨臨皋過東坡識姓名<lb/>
　　萬泉荘<lb/>
萬泉多溪田黍稻皆可藝無虞水旱灾三農賴其利今<lb/>
嵗雨早霑額手感天賜北郊屇齋居清蹕陳羽衞延縁<lb/>
覽穡事乗流桂舟刺兩岸嘉木繁萬畆良苖翠懐新颺<lb/>
微風發秀烘晨霽協紀恢炱候入畫江南意益深惕息<lb/>
心敢侈豐亨瑞言念三農夫蒿目終年計<lb/>
　　虚静齋小憇<lb/>
<pb n="KR4f0005_WYG_032-8b"/>
文軒山水間近逺罨新緑亶矣虚且静侵階花藥馥真<lb/>
堪駐小年誰信白駒速清流扵以枕黛影如可掬即景<lb/>
無不同㑹心斯有獨<lb/>
　　西海泛舟至萬夀寺<lb/>
雨洗濃隂翠欲流西山煙景望中收玉泉也覺添新漲<lb/>
雁齒紅橋驗拍浮<lb/>
誰論禅宗北與南扁舟乗興訪精藍菰蒲烟裏鷗波濶<lb/>
舉似闍黎正好参<lb/>
<pb n="KR4f0005_WYG_032-9a"/>
不為拈髭覔句遲留人佳處坐移時去年風景分明在<lb/>
只有庭前柏樹知<lb/>
　　夏至齋居<lb/>
北至將臨祀清齋此勅躬景量銅望臬暑避玉宸宫浴<lb/>
徳蔵於宻祈年慎厥終敢誇膏澤沛<hi>邇年以來值此祭時無不望雨者惟</hi>
<hi>今嵗早霑膏澤云</hi>惕息曩時同<lb/>
　　詣齋宫<lb/>
澤郊直北鳳城連御道逶遲直似弦預日周廻瞻玉陛<lb/>
<pb n="KR4f0005_WYG_032-9b"/>
平明警蹕擁華旃欣當甘澍新霑隴饒有清風静拂筵<lb/>
嘉樹蔥蘢將布䕃光隂倐忽却三年<hi>朕創修齋宫扵癸亥之夏後以執事</hi>
<hi>者苦熱故降㫖以樹木成隂時再行預日齋居之禮屈指至今閲三年矣</hi>
　　夏至日<lb/>
北郊禮成述事<lb/>
日官占景短易象惕隂生盛禮遵先典<lb/>
方壇陟偶成<hi>南郊三成奇偶北郊兩成盖取    之義</hi>瀼瀼朝露潤嘒嘒夏<lb/>
韶鳴祖識<lb/>
<pb n="KR4f0005_WYG_032-10a"/>
含𢎞徳孚顒對越情<lb/>
　　幸圎明園途中偶成<lb/>
雨洗郊原萬畆青苖懐新處㡬延停依然去嵗曽經路<lb/>
此日凭輿意稍寧<lb/>
西山迎靣叠濃青擬為傳真筆輙停数日齋居煩熱劇<lb/>
心殷夏凊謁<lb/>
慈寧<lb/>
　　競渡<lb/>
<pb n="KR4f0005_WYG_032-10b"/>
此俗始荆楚特以紀嵗時初因弔忠悃相沿競水嬉夏<lb/>
五真夏五風日薫且熈况當膏雨霑應莭聊拈題昆明<lb/>
閃金波廻堤燦蜀葵中流九龍舟誰肻相参差黄㡌䨇<lb/>
飛槳綵縷五色絲紛逐錦標得懸望霓旌麾既閙旋亦<lb/>
寂憑觀有所思我觀競之義所包未可涯聊舉數端言<lb/>
以當一觧頥四時惟其競䨇丸日夜馳江河惟其競東<lb/>
去不復歸大鵬競圗南翼若雲天垂蟪蛄競春秋各各<lb/>
不相知其間人更甚率被名利羈大禹競寸隂陶侃較<lb/>
<pb n="KR4f0005_WYG_032-11a"/>
分釐所趨背膺判同懼晷刻移惟競所以勞其勞無止<lb/>
期故無競維人四方其訓之<lb/>
　　李伯時蜀江圖歌<lb/>
岷山導江㡬千里神禹底績猶堪指龍眠繪事秘府多<lb/>
食蔗至是觀止矣休論待詔重臨摹定知此李勝彼李<lb/>
<hi>李成亦有蜀江圖見王穉登䟦語中</hi>古澹天然意匠營長歌約畧記起止<lb/>
石紐秋風落日斜剔鬟徃聖生於此蠶叢魚鳬開國事<lb/>
謫仙已莫詳原委江走白沙山紫微樓延萬象供凭視<lb/>
<pb n="KR4f0005_WYG_032-11b"/>
靈嵓授記憶當年臥牛伏龍連玉壘萬春大面列遥屏<lb/>
青城故宅傳花蕊三十六峯峯各殊嶻嶭嶔崎復岌㠖<lb/>
萬里橋頭杜老居浣花溪畔薛家址錦官城外柏森森<lb/>
丞相祠堂何處是䨇流迤邐接新津彭女如螺雲表峙<lb/>
嘉眉古眉唐析之名園晩賦想髙士李陸劉白號四賢<lb/>
巴王有廟荒烟裏空聞古洞説岑翁不辨三生跡李氏<lb/>
蕭灘魏沱十六廵臺名八陣歸傾圮瞿塘峽口灎澦堆<lb/>
赤甲白鹽連䕫子行雲行雨識髙唐䧺風披處蘭䑓毁<lb/>
<pb n="KR4f0005_WYG_032-12a"/>
五音六律中琴聲掉石灘平舟可艤縱横全蜀覽無餘<lb/>
太沖有賦難擅美畫禅室中精鑒人且拜下風稱勝米<lb/>
同時四美萃中舍瀟湘九歌及女史聚散散聚凡㡬經<lb/>
宗伯一一詳誌已此去宗伯逾百年其間幸未遭兵燬<lb/>
江村詹事亦好古纔於四中得半耳猶自詡為席上珍<lb/>
作詩豔論澄心紙<hi>士竒詩中有佳紙細辨澄心堂之句</hi>乃今四羙具一室<lb/>
賞心樂事無倫比寓意於物不留意咄咄是吾乃所以<lb/>
　　聞新蝉<lb/>
<pb n="KR4f0005_WYG_032-12b"/>
梅子黄垂際楊林緑鎖時試風初未壮報夏乃於斯静<lb/>
沼窺形印髙枝飲露移忽生隔年想小立聴依遲<lb/>
　　午日侍<lb/>
皇太后宴<lb/>
中天景物正薫欣競渡瀛池蕭鼔聞星綴榴花紅有赩<lb/>
劍攅蒲葉緑含芬杯因獻夀圓浮玉縷為延年細染纁<lb/>
却憶兩年疎宴賞<hi>甲子乙丑皆以望雨未舉端陽之宴</hi>
慈闈祈嵗意猶殷<lb/>
<pb n="KR4f0005_WYG_032-13a"/>
　　題慎郡王黄山三十六峯圖<lb/>
　　　浮邱<lb/>
洞天三十六黄山峯占足第一數浮邱芙蓉四時緑<lb/>
　　　飛龍<lb/>
鱗鬛何之而憶向天門覩大地是義經占乾符九五<lb/>
　　　叠嶂<lb/>
新浴必振衣新沐必弹冠聞道神仙窟故應人到難<lb/>
　　　芙蓉<lb/>
<pb n="KR4f0005_WYG_032-13b"/>
黄山非黟山嵐靄朝暮浮颯然風散之寫出漢宫秋<lb/>
　　　天都<lb/>
天都九百仭巍然切太虚我雖未升巔仙侣原可呼<lb/>
　　　松林<lb/>
松以石為胎故得蒼而直何當立峭厓飽睇嵗寒色<lb/>
　　　翠微<lb/>
山深含濕翠翠滴山承之彷彿謫仙人幽壑横琴時<lb/>
　　　紫石<lb/>
<pb n="KR4f0005_WYG_032-14a"/>
紫石連青鸞干霄殊屼<graphic n="KR1885" url="https://raw.githubusercontent.com/kanripo/KR-Gaiji/master/images/KR1885.png" mimeType="image/png"/>古寺號祥符便欲尋荒碣<lb/>
　　　擲鉢<lb/>
仙僧擲鉢去鉢留不能舉我更難重拈惟道可惜許<lb/>
　　　聖泉<lb/>
名字本相形有貪斯有聖泉自無分别渫然寒且浄<lb/>
　　　仙都<lb/>
何處非仙境此地㑹而都借問驂龍侣雲巒半有無<lb/>
　　　軒轅<lb/>
<pb n="KR4f0005_WYG_032-14b"/>
峰頂芝光紫峰腰松影碧是處豈崆峒駐有軒轅跡<lb/>
　　　九龍<lb/>
層巒各蜿蜒變化成九龍恰似披横幅名家陳所翁<lb/>
　　　棋石<lb/>
圎子星躔布方枰玉様陳孤松立其側恰似爛柯人<lb/>
　　　紫雲<lb/>
延縁柏木源攀陟紫雲峰尚憶温伯雪青蓮此處逢<lb/>
　　　青鸞<lb/>
<pb n="KR4f0005_WYG_032-15a"/>
軒軒振羽翰凝望何時翥疑駕帝車來到此不飛去<lb/>
　　　上昇<lb/>
阮公昔得道白日此上昇至今溪澗畔空聞仙樂聲<lb/>
　　　雲際<lb/>
出岫雲成峰雲峰岫難辨依稀聴其間似吠淮南犬<lb/>
　　　桃花<lb/>
桃花峰下水亦名桃花源匪為秦人芳却因晉隐尊<lb/>
　　　鍊丹<lb/>
<pb n="KR4f0005_WYG_032-15b"/>
仙人鍊丹處孤峰天與齊丹成乆仙去空自餘刀圭<lb/>
　　　雲外<lb/>
觸石生輕雲俄浮滿空靄廻首望丹崖依約雲以外<lb/>
　　　望仙<lb/>
玉笋何嶽嶽仙踪已渺邈是處有名言可望不可學<lb/>
　　　清潭<lb/>
貯如仙掌露瀉似天河源時有唼藻鱗却避掇果猿<lb/>
　　　石門<lb/>
<pb n="KR4f0005_WYG_032-16a"/>
靈境多祛人時復藉人賞不縁自闢門誰能鎮來徃<lb/>
　　　雲門<lb/>
沓嶂渺難即糾蘿不可攀惟向畫圖内時時叩雲闗<lb/>
　　　容成<lb/>
我已識容成容成不識我以此例學仙不及刼餘火<lb/>
　　　石柱<lb/>
撐霄何岦岌千秋鎮古歙因㑹為學方所貴矯然立<lb/>
　　　獅子<lb/>
<pb n="KR4f0005_WYG_032-16b"/>
文殊騎以來化石昂其首每當萬籟寂似聞一聲吼<lb/>
　　　丹霞<lb/>
複嶺互窈窕恠石争谽谺當時爐火氣天半餘丹霞<lb/>
　　　石人<lb/>
何來醉仙人卓立九秋清似盻浮邱子排空駕鶴征<lb/>
　　　仙人<lb/>
無知莫如石頗與仙人類設云仙似石冠履殊倒置<lb/>
　　　布水<lb/>
<pb n="KR4f0005_WYG_032-17a"/>
輞水垂淪漣宜聴復宜望頗覺勝匡廬限以三百丈<lb/>
　　　石牀<lb/>
名山多竒書不入世人目我欲移石枕玉簡從頭讀<lb/>
　　　采石<lb/>
采石真采石璀璨紛珠璣䇿枝者髙士應緣潄齒歸<lb/>
　　　硃砂<lb/>
軒轅昔慕道敝屣衮冕華至今第四峯猶聞湧丹砂<lb/>
　　　蓮花<lb/>
<pb n="KR4f0005_WYG_032-17b"/>
簇簇玉井蓮太華匪當對誰知萬里逰却在寸心内<lb/>
　　湯泉荷花<lb/>
　　數年以來屡有是作率疾其附炎欲速以致先時<lb/>
　　零落雖風人刺惡之意然草木何知亦視其所託<lb/>
　　之地何如耳且疾之已甚君子弗為故作是詩一<lb/>
　　反先意盖美刺自不相妨亦以見世間毁譽原無<lb/>
　　一定論也<lb/>
曽聞火裏有金蓮豈必湯中無芙蕖卓然不受玉井詔<lb/>
<pb n="KR4f0005_WYG_032-18a"/>
獨開生靣薫風初是時别浦纔田田早有霞瓣臨波舒<lb/>
却如九品開極樂天龍著意為吹嘘君不見岱嶽頂上<lb/>
松勁莭傲寒稱大夫傲寒傲熱縱不同要皆矯矯自立<lb/>
徒以此論是荷豈非君子乎水華亭亭倘借問何聞而<lb/>
毁何見譽<lb/>
　　泛月<hi>時仲夏上浣</hi>
荷浦香猶細蘭舟興可依拂波飄籟爽近月列星稀響<lb/>
澁蜩螗韻光㣲熠燿飛時炎因閏早颯爾御生衣<lb/>
<pb n="KR4f0005_WYG_032-18b"/>
　　香山棲雲樓作<lb/>
誰識山之羙能教仁者欣峯遥㸔過雨樓迥坐棲雲是<lb/>
處無形畫拈來大塊文風香蘿薜逕甲煎底湏焚<lb/>
憶昔初來此名山惜似髠㡬閒嘗肆夏日渉亦成園俯<lb/>
水参魚樂披風聴鳥言漫矜逰物外觸目道心存<lb/>
　　飼魚<lb/>
驟雨漲璧池水濶文鱗出荷風蕩漾之石髪梳清泌我<lb/>
來池上坐空澄素襟溢天地無棄物飼魚抛㵎實誰為<lb/>
<pb n="KR4f0005_WYG_032-19a"/>
代呼庚豈事茹去乙洋洋亦既來果果原可必讀易驗<lb/>
中孚亶矣豚魚吉<lb/>
　　題僧人閱蔵<lb/>
猒聞六度與三干㸔得牛皮眼亦穿我偶精藍尋古蹟<lb/>
恰欣嘉樹語新蝉謾教勝鬘霏花雨應有那伽衛法筵<lb/>
十二部中爾許句試詢何句是提全<lb/>
　　香山夜雨<lb/>
逰山倐已晩山房聊止歇油雲傍夕生清籟振林樾枕<lb/>
<pb n="KR4f0005_WYG_032-19b"/>
簟忽如秋支頥逸興勃響増掛巖瀑馡送覃松葛鶴濕<lb/>
自梳翎魚戯仰承沫清賞契素襟無眠待明發更擬放<lb/>
晴來一宿栖崖月<lb/>
　　秦女休行<lb/>
置酒且莫飲聴歌秦女休女休窈窕嬢持刅能報讐亦<lb/>
知殺人死復抱不共羞二者難並行取義生敢偷讐血<lb/>
濺素裙讐身委荒邱志伸身亦全遇赦豈所謀豫譲烈<lb/>
男兒吞炭空喑喉<lb/>
<pb n="KR4f0005_WYG_032-20a"/>
　　聞河南得雨<lb/>
三輔春望霖宵衣勞靡已頗聞鄭有麥二鬴庻可恃夏<lb/>
初膏澤霑禾黍芃芃起乃復接封章謂缺灌田水増我<lb/>
南頋憂豈以此忘彼方籌補助䇿慙媿民粟徙忽擘奏<lb/>
書囊佳音紛滿紙近逺普優渥髙下藝稻芑溝壑差免<lb/>
淪錢鏄還堪庤嗟予徳誠薄何幸獲全羙仰首盟髙蒼<lb/>
勤民益朂已<lb/>
　　金蓮花<lb/>
<pb n="KR4f0005_WYG_032-20b"/>
五䑓佳種迎薫到布地黄金是澤芝<lb/>
天上錫名曽入畫<hi>是花産自五臺植避暑山荘而</hi>　　<hi>皇祖時移賜今名</hi>人間<lb/>
擷秀少題詩齊宫歩處原來假唐院分餘只合吹暎日<lb/>
樓髙荘避暑花開每憶廿年時<lb/>
　　題李伯時瀟湘卧逰圖用蘓東坡題宋復古畫瀟<lb/>
　　　湘晩景圖韻<lb/>
設不觀圖畫空傳瀟與湘兩虹奔峡合一練飲天長董<lb/>
記原堪驗<hi>圖前董其昌題云李伯時是圖與蜀江九歌二圖及頋愷之女史箴圖同為海上頋中舍</hi>
<pb n="KR4f0005_WYG_032-21a"/>
<hi>所蔵稱名巻之四</hi>蘓詩那可忘軒皇張樂處堪以眄蒼茫<lb/>
彷彿松巖畔虬枝尚怒蟠寫真伊應獨和韻我良難川<lb/>
溟漁村静嵐収亥市攅禅和總饒舌<hi>圖後數人題䟦頗露禅機而無一見</hi>
<hi>道語</hi>何似不言㸔<lb/>
巴陵煙樹色夕照與天齊逺派來三蜀歸㠶下五谿卧<lb/>
逰方汗漫神觧謝筌蹄聚散千秋事<hi>董題時此圖已聚而復散矣而此時</hi>
<hi>復聚聚散散聚豈有定形㢤</hi>浮雲湘水西<lb/>
　　溪亭對雨<lb/>
<pb n="KR4f0005_WYG_032-21b"/>
盡驅煩暑遞荷香斜掠銀絲試淺涼那更裁牋貎新景<lb/>
伯時畫巻展瀟湘<lb/>
作陣雲容暗逺天乍㸔鳴玉掛前川小亭四靣珠簾下<lb/>
絶勝衝烟泛舸船<lb/>
半榻風廻枕簟清水晶為色筑為聲假山都飲長虹練<lb/>
瀑布香爐頗不争<lb/>
分茶烟重不能升潑墨重雲黯欲凝洗滌塵根歸浄所<lb/>
耳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>目眎總相應<lb/>
<pb n="KR4f0005_WYG_032-22a"/>
　　班媫妤<lb/>
　　世傳怨歌行為班媫妤所作盖出於後人擬議為<lb/>
　　之且秋風團扇亦惟任時耳夫何怨之有乃作是<lb/>
　　詩以反之<lb/>
并刀裂齊紈製為素扇團本以禦炎暑匪為障輕寒資<lb/>
用既有時棄置應所安辭輦夙勵志専房豈固歡秋風<lb/>
不敢怨君過非小弁<lb/>
　　樹中草<lb/>
<pb n="KR4f0005_WYG_032-22b"/>
風吹秋草子寄生枯樹中枯樹無枝葉托䕃交蘢蔥草<lb/>
樹非同根尚自相依倚友朋懐二心害不視乎此<lb/>
　　題周鯤畫因書賜之<lb/>
我愛周鯤筆夫然淡間濃江鄉治病返畫苑獻詩重<hi>鯤頗</hi>
<hi>能詩</hi>疾苦閭閶状尋常㡬許逢監門遺故事咨爾溯其踪<lb/>
　　承光殿三首<lb/>
三嶠飛來秀所鍾崇基朶殿抗䟽龍虯枝天矯扶珠綴<lb/>
鬰作當時翠影濃<lb/>
<pb n="KR4f0005_WYG_032-23a"/>
曽聞一月日邉明尚覺歌聲繞繡甍此際倚欄飛逸興<lb/>
却殊雲樹弔華清<lb/>
遺蹟金元一慨然踞盤形勝攬全燕空澄何似瀛池水<lb/>
玉蝀秋風五百年<lb/>
　　西直門外<lb/>
問穡頻教遲馬蹄炊烟輕傍霽烟低風光一種難描處<lb/>
近墅遥村緑意齊<lb/>
翼翼與與繡隴重槿籬茅舍樂良農慿輿自慰還自問<lb/>
<pb n="KR4f0005_WYG_032-23b"/>
此景年來得㡬逢<lb/>
　　池上作<lb/>
穿池貯澄水其上饒嘉木扶踈已成䕃重翠罨書屋秋<lb/>
夕月一方夏曉風滿谷净色與清聼天然逺塵俗假山<lb/>
儼畫屏凉簟如膩玉禽音喧亦寂花氣清且淑年來萬<lb/>
㡬暇㡬度三庚伏匪惟契静寧亦以参位育<lb/>
　　荷<lb/>
馥馥溪風度亭亭鏡影平朅來看五沃宜是對三庚畫<lb/>
<pb n="KR4f0005_WYG_032-24a"/>
出難稱豓品中無比清貼波雲錦布彷彿似蓬瀛<lb/>
　　爽<lb/>
時晴時復雨晴雨恰均宜晴偶蒸溽暑雨過爽亦随寥<lb/>
天散徂雲輕籟當襟披逐景問農務蓑笠來龎眉其語<lb/>
頗堪聼聼餘喜可知髙田黍壠霑卑田稻秧齊時炎鬰<lb/>
以壮盛長暢生機時爽氣益和根莖發華滋願此兩月<lb/>
間休徴恒若斯西成庻有望可免寒與飢言言合吾意<lb/>
農勞軫遐思此際縱時若未敢即憙怡<lb/>
<pb n="KR4f0005_WYG_032-24b"/>
　　摇扇<lb/>
摇扇風即生自然非勉强天炎風亦炎氣爽風亦爽謂<lb/>
風自扇出風性應無兩謂風不藉扇扇收風何徃祝鮀<lb/>
不能辨公輸難措想明有時而暗泰山蔽一掌智有時<lb/>
而愚揚聲以止響儵忽䘮混沌神珠得罔象誰能去安<lb/>
排豁然天地朗<lb/>
　　伏日讀易<lb/>
百舌已無聲三庚適初伏清晝如小年韋編静可讀風<lb/>
<pb n="KR4f0005_WYG_032-25a"/>
來蝉度響雨過花増馥物物注易簡奚待玩九六廻憶<lb/>
陽生時觀象得來復<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_032-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩初集巻三十二<lb/>
</p>
<p>
</p>
  </div>
</body>
</text>
</TEI>
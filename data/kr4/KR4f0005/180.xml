<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_180-1a"/>
欽定四庫全書<lb/>
御製詩三集巻十七<lb/>
　古今體六十八首<hi>壬午一</hi>
　　壬午元旦<lb/>
午門曙色集纓簮首祚朝正黼座臨資始春臺當咢布<lb/>
勑幾寰海厪懐任特懸初復鎛鐘制應律欣聞太蔟音<lb/>
<hi>大樂鐘磬新具特懸黄鍾之宫既於朝元南郊首肄之今孟陬太蔟叶律實自正殿    始</hi>欲使恩<lb/>
膏被民溥更殷兢業與年深<lb/>
<pb n="KR4f0005_WYG_180-1b"/>
　　元旦試筆<lb/>
普淖羣雍啟泰陽棼㬈曙色是春光月壬訢合嵗壬建<lb/>
七始闓披華始昌法<lb/>
祖敬<lb/>
天心不息愛民勤政念方長中牟冬仲工纔蕆可徧淤<lb/>
田茁麥芒<lb/>
青陽一氣八瀛覃考騐寧需邕與譚協紀壬干符坎徳<lb/>
辨方午位配離南便希菽粟如水火敢懈惕乾玩九三<lb/>
<pb n="KR4f0005_WYG_180-2a"/>
宿玉扶筐多瑞色顒祈今嵗美田蠶<lb/>
　　玉盤謡疊舊作韻<hi>有序</hi>
　　西濛穴掃元戎重器同遷北漠屯開督護遺珎載<lb/>
　　獻在徳致詎誇夫俘玉而功成宜切扵銘盤一圍<lb/>
　　因以重之兩美茲其合矣爾乃闐河粹毓凖部材<lb/>
　　程昔焉青鉢偕登世作蹛林之寳昨者金屠不守<lb/>
　　時投甌脫之墟當夫琛賮来庭兌和列序璆琅匪<lb/>
　　乏奚煩徴典瑞于骨都輪廣依然亦未著鐫文於<lb/>
<pb n="KR4f0005_WYG_180-2b"/>
　　阿渾祇以五朞殊績捷應轉圜百部永清懽回覆<lb/>
　　盎此則達瓦齊故物已虚槃敦行酒弗辱乎降王<lb/>
　　阿睦爾撒納齎貲空盗大弓襲蹏究歸於太府是<lb/>
　　用摛二萹而述事鑄謝鼎辭閱三載以繫時欹箴<lb/>
　　座侑云爾<lb/>
與昔獲盤符寸尺隻復成雙補闕益忽分忽合無情石<lb/>
猶覺愉焉色潤碧却似延津龍躍澤是宜有詩紀其跡<lb/>
出師昔嵗畧崑崙五載功成咸来賔天方黙克西瀛津<lb/>
<pb n="KR4f0005_WYG_180-3a"/>
或貢鏁甲或玉罇付之有司武庫存精金華服綵帛完<lb/>
薄来厚往已數年物固有幸竒聫偶伊犁扼要輪畨守<lb/>
儲胥詎藉邉内取哈薩布露胥地醜敢萌覬覦市易走<lb/>
墾耕忽見此盤有驛致同舊列左右絶域秋登萬寳滋<lb/>
既足食矣還足衣喜固在彼斯非竒敢因志滿不戢師<lb/>
天庥敬奉戒恬熙福謙保泰永誌之向欲速矣思増椎<lb/>
<hi>前篇以得盤時逋逆尚未就殛故有擬付鄛人一例椎之句</hi>
　　白鷹歌<lb/>
<pb n="KR4f0005_WYG_180-3b"/>
　　霍罕額爾徳尼伯克所進歌以紀事<lb/>
受将軍檄遮賊魁設䍙未入慚雉媒<hi>逆酋霍集占兄弟窮竄至抜達克山</hi>
<hi>獻馘而安集延霍罕諸回部一奉軍門劄並請設計誘擒雖逆酋未及取道而先後悃忱備著</hi>捧首以<lb/>
降心無乖方物屢獻表賔徕每教厚往而薄来九經正<lb/>
義誠昭哉白鷹今復致鷙材雪毛金脚刷羽皚下韝目<lb/>
不留狼豺鶻師赤養皆旗回<hi>回人養鷹鷂者謂之鶻師赤居之京師𨽻八旗</hi>蒲<lb/>
萄餵肉那可儕開門揖盗謀非佳博觀今古益凛懐作<lb/>
歌匪詡遐荒開<lb/>
<pb n="KR4f0005_WYG_180-4a"/>
　　馬逺尋梅圖<lb/>
不有貞元氣安知天地心斯能消息報溪畔一相尋<lb/>
　　新正重華宫侍<lb/>
皇太后宴<lb/>
荅臘冬冬送喜頻韶年綺宴奉<lb/>
慈親西池敬進南山夀<lb/>
八袠初開首嵗春火樹銀花迎節物吳童越叟望時廵<lb/>
宫中行樂同天下<lb/>
<pb n="KR4f0005_WYG_180-4b"/>
聖母康寧萬福臻<lb/>
　　安期棗<hi>漢玉如棗大因以名之並題句</hi>
無核仙人棗来應自海東如𤓰雖遜大蒸栗謾言紅真<lb/>
誥諭長史佯詢譏景公持将獻王母甘與玉文同<lb/>
　　盛懋瑶林積雪圖<lb/>
寒林白屋依㣲出蕭寺紅樓縹渺横借問板橋驢背客<lb/>
眼中景可入詩情<lb/>
　　降㫖加賑豫省去嵗被水州縣詩以誌事<lb/>
<pb n="KR4f0005_WYG_180-5a"/>
楊橋昨秋河奪溜督築柏冬工幸就爾時普賑濟燃眉<lb/>
帑粟不惜期速救方伯量移取熟路曰有事焉資善後<lb/>
<hi>胡實瑔前為豫撫曽命㑹辦通省渠工去秋有楊橋之役復自江西調任</hi>頗聞淤田麥秧茁<lb/>
便冀有秋時尚乆<hi>叶</hi>方春生養萬物歡豫民獨苦予心<lb/>
疚災有重輕本不同賑加一再分薄厚旋轉化機賴<lb/>
天庥客冬三白鱗塍宿顒祈赤子復元氣博施寧誇補<lb/>
罅漏<lb/>
　　和闐玉韘<lb/>
<pb n="KR4f0005_WYG_180-5b"/>
方物和闐獻良㻌器用資矢催肅慎氏績底羯澇支徳<lb/>
佩猶堪繹武成敢即熈叔孫非所擬惟切燠休思<lb/>
　　題金廷標人物<lb/>
對梅鋪紙與傳神香影真情領畧親仿彿山中髙士道<lb/>
氷肌同是箇中人<lb/>
　　降㫖免江浙積欠詩以誌事<hi>有序</hi>
　　春頒青陸将迎<lb/>
鳯輦於維南日下黄封早佇雞竿於自北爰仿再廵之<lb/>
<pb n="KR4f0005_WYG_180-6a"/>
　　典制俾寛三省之供輸念額徴既羡乎鄰疆知尾<lb/>
　　欠旋贏夫比嵗雖遇㣲眚而必緩長官自識勤撫<lb/>
　　字以輟催科即希眀詔而少延下户不無覬新恩<lb/>
　　以紆舊課嘉彼祝<lb/>
釐之共切廣茲<lb/>
錫類之咸周匪矜濊澤十行懽均白屋惟厪始和二日<lb/>
　　令協紫泥云爾<lb/>
行時葆駕指東南嘉與吾民共樂湛財賦重區嵗有欠<lb/>
<pb n="KR4f0005_WYG_180-6b"/>
催科概豁澤均覃積逋豈計萬已累<hi>三省共八十五萬兩有竒</hi>旁及<lb/>
俾寛省以三<hi>安徽本所不到亦免之</hi>較彼豫人誠厚幸一為歡喜<lb/>
一為慚<lb/>
　　沈周踈簾看雪圖<lb/>
踈簾捲起那言凉愛對梅芬松復蒼外相不徒稱一合<lb/>
早将氷雪作心腸<lb/>
　　新正瀛臺<lb/>
韶正郁靄瑞光浮西苑行時偶燕逰寳帖宜春金薤墨<lb/>
<pb n="KR4f0005_WYG_180-7a"/>
綵屏延夀玉麟洲萬年枝是彤墀植六出花猶碧瓦留<lb/>
百嵗重熈人樂業歡聲爆竹滿皇州<lb/>
　　韻古堂<lb/>
西江出鎛鐘東壁稽册府定樂概増今<hi>今以臨江得古鎛鐘仿鑄入樂</hi>
<hi>副以特磬備十二律聲振始終之節古鐘闕一者並為補足弆之堂中</hi>蔵器號韻古服堯<lb/>
之服頌堯言不行堯行堯豈然韻古顔堂吾恧旃斯民<lb/>
三代語不刋安得華胥風現前<lb/>
　　豐澤園<lb/>
<pb n="KR4f0005_WYG_180-7b"/>
左藝蔬畦後㺯田園名豐澤緬<lb/>
堯年新正淑氣迎條鬯萬國春臺願美全紫脱朱英非<lb/>
瑞應人和嵗稔冀祥駢豳風圖畫天然繪于耜時臨意<lb/>
倍乾<lb/>
　　虚白室<lb/>
窓納數峯迥棟隆三架幽既虚堪悅性曰白不闗眸逕<lb/>
曲無塵到庭深有竹脩華鐙非所綴雅合片時留<lb/>
　　竹逕<lb/>
<pb n="KR4f0005_WYG_180-8a"/>
竹逕依巖掃雪堆琳琅合撰助栽培因之遥憶河南北<lb/>
能否均教䕶麥荄<lb/>
　　戯題聽鴻樓<lb/>
翠蹕行将啓葆旗東南望幸答情期髙飛雁際花低發<lb/>
分付横樓紀嵗時<lb/>
　　文徴眀蘭竹<lb/>
一首尼山操三篇衛國詩真教投氣味誰復覺参差介<lb/>
入葳蕤影香含瀟灑枝衡翁非澷作應為寄相知<lb/>
<pb n="KR4f0005_WYG_180-8b"/>
　　題漢玉璜<lb/>
㓘人事磨琢君子賛威儀出地唯天見興姬得望時禮<lb/>
圖繪有據文架置無欹穿孔居然在誰當罥繫施<lb/>
　　布魯特額木爾貝所獻匕首歌<lb/>
囬部大定興農耕分駐宣撫留朝卿其中喀什噶爾城<lb/>
近外部落嚴候偵有布魯特馳使伻厥長額木爾貝名<lb/>
獻玉匕首来輸誠佉盧囬書仍左行譯出一一申葵傾<lb/>
向因路阻兇醜兵戡逆靖亂今太平地為王土人王氓<lb/>
<pb n="KR4f0005_WYG_180-9a"/>
貢物表敬慙菲輕驛致金闕由海眀<hi>時侍郎海眀駐喀什噶爾</hi>開匣<lb/>
尺八居然呈龍鱗其室橢以頳玉柄金鏤象鼻形抽看<lb/>
光如波溢青月芽直芒披電星封還銷鑄胥矯情咸賔<lb/>
用識王道貞<lb/>
　　祈榖齋居<lb/>
首嵗<lb/>
祈年躬謹行齋居遷坐肅精誠銅人對似臨師保玉漏<lb/>
聆常凛旦眀瑞色農占宿三白宫聲市語徹新正春聫<lb/>
<pb n="KR4f0005_WYG_180-9b"/>
朱户書金馬悉我殷殷奉若情<lb/>
　　方從義畫菜<lb/>
向背分眀葉簇攅瀼瀼似浥露華寒栽培自不如老圃<lb/>
滋味何妨識大官且喜煙蕪共長養澷同氷鯉齊<hi>去聲</hi>鹹<lb/>
酸融融生意春鐙下畫幀當如漢詔觀<lb/>
　　題大理石屏<lb/>
盈尺昆彌石自然成畫圖有天千嶂倚無地一亭孤林<lb/>
是不凋樹境惟絶俗區贏他王宰蹟粉色已糢糊<lb/>
<pb n="KR4f0005_WYG_180-10a"/>
　　降㫖命直𨽻總督山東廵撫優恤去嵗被水諸州<lb/>
　　　縣詩以誌事<lb/>
豫省去嵗當河決災重優恩施次第江蘇兩浙與安徽<lb/>
喜遇春廵澤亦逮新正寛大宜頻頒齋暇益切憂民意<lb/>
直𨽻山東昨秋澇較豫雖輕實波及<hi>叶</hi>發帑彂粟毋或<lb/>
靳惠俾均霑勑大吏猶厪春月賑期完寧免不接青黄<lb/>
際用是十行再申命方伯胥應善撫字災有重輕户殊<lb/>
貧保甲可按知極次加一加二率咸知即使再加莫拘<lb/>
<pb n="KR4f0005_WYG_180-10b"/>
例君臣皆食<lb/>
天禄人嗟嗟羣赤無禄位恤民設不盡此心寧弗深慙<lb/>
曠工義<lb/>
　　題和闐玉鏡臺<lb/>
巧琢和闐玉渾成開府臺采花初未識納聘訝徒猜眀<lb/>
倚辟邪鏡祥同照世杯竒珍非所詡惟是識招徠<lb/>
　　戯題陸治瓶花<lb/>
紅海棠依白水仙陳思王晤李青蓮如何洛浦頻背靣<lb/>
<pb n="KR4f0005_WYG_180-11a"/>
似與楊家未惬然<lb/>
　　詣齋宫二首<lb/>
龍旗玉輅出都城樂設金鐃不作聲<hi>詣齋宫日鹵簿設樂例不作</hi>預<lb/>
日齋宫自成例<lb/>
祈年初祉倍䖍誠<lb/>
瓣香<lb/>
穹宇告親来歩轉東廊視豆廻遂即齋宫居惕息壁詩<lb/>
遍讀凛規恢<lb/>
<pb n="KR4f0005_WYG_180-11b"/>
祈榖禮成述事<lb/>
元正<lb/>
祈嵗卜先春<hi>是月十一日立春</hi>吉日惟良祀<lb/>
上辛益切欽哉茲對<lb/>
帝勉思仁也始為人<hi>是日值人日</hi>豐綏西北千倉積令啟東<lb/>
南五載廵願與吾民共休養萬方和樂戴<lb/>
洪鈞<lb/>
　　詠木桃<lb/>
<pb n="KR4f0005_WYG_180-12a"/>
何代靈根此曲巻綏山一顆自成仙枝頭那慮摇風落<lb/>
盤裏猶疑帶露鮮東海險哉殺三士西池幻矣熟千年<lb/>
獨因想見苞苴禮衛國風吟第十篇<lb/>
　　陸治花果籃<lb/>
夏英冬卉争舒艷圃果畦蔬共佐餐謾道四時一合相<lb/>
化工賦物本齊觀<lb/>
　　人日<lb/>
人日恰逢辛昌符叶悉新<lb/>
<pb n="KR4f0005_WYG_180-12b"/>
南郊迎介祉<hi>是日祈榖</hi>三宿先元春<hi>十一日始立春</hi>盤菜鴻禧薦屏<lb/>
花燕喜申晴和真吉兆所願福吾民<lb/>
　　唐寅深巒雲屋<lb/>
孤峯刻削插青旻立若無根根是雲過澗伊人来不去<lb/>
為欣見見副聞聞<lb/>
　　題玉鏤韘上泉傍觀梅圖<lb/>
山邉復水邉忽見一枝妍人訝㺯珠是泉猶瀑布懸風<lb/>
流香足鄙跌宕格堪傳春信来何似無殊矢在弦<lb/>
<pb n="KR4f0005_WYG_180-13a"/>
　　同豫軒<lb/>
西苑行春春未歸開年已覺盎韶暉賜筵髙閣待儀備<lb/>
小憩文軒愛景徽市俯六街欣既富日臨八榖卜如幾<lb/>
吾民同豫吾恒願豫在屢豐願每違<lb/>
　　韻古堂<lb/>
特懸古器出江邉曽見姬家建子年一笑拘墟吾未免<lb/>
泉聲風籟總同然<lb/>
　　素尚齋即景<lb/>
<pb n="KR4f0005_WYG_180-13b"/>
脩竹蒼松積雪滋庭花耐可遲<hi>去聲</hi>芳蕤天工繪事言詩<lb/>
似尚素原為醖釀時<lb/>
　　賦得賞脩竹<lb/>
淑清勝以竹題額眄<lb/>
堯年个个琳琅列聲聲角徴懸四時皆入賞千畆祇虚<lb/>
傳䕶徑數竿足畫窓一㡧便古今常有契風月總無邉<lb/>
元凱如堪擬吾方意渇賢<lb/>
　　寳月樓六韻<lb/>
<pb n="KR4f0005_WYG_180-14a"/>
鈞軸青旗轉璇璣玉燭調髙樓春可望斜漢月恒邀旭<lb/>
靄占多榖<hi>是日榖日</hi>露湑詠蓼蕭敬思九功叙敢詡八瀛朝<lb/>
綵燕翔屏綺銀花<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>勝韶晩来鈎影挂欲釣上元宵<lb/>
　　新正紫光閣賜外藩小宴即席得句<lb/>
嵗嵗名藩賀正入筠沖今益覲光臣元朝式序羣公拜<lb/>
<hi>䝉古汗王貝勒公等各視品級叙於内親王貝勒公等之次行禮</hi>曲宴還教三接申勒<lb/>
壁畫圖思偉績<hi>閣中備列功臣畫像并賛</hi>開筵酒醴欵嘉賔<hi>䝉古諸王優稱</hi>
<hi>之曰賔客</hi>呼韓位在侯王上漢室偏誇服逺人<lb/>
<pb n="KR4f0005_WYG_180-14b"/>
　　武成殿即事<lb/>
筵開御延閣儀具憩廣殿惟是念衆勞敢曰恃<lb/>
天眷周廊泐壁詩數載籌筆見處泰益乾惕際和戒安<lb/>
宴武成一再過孜孜圖永奠<lb/>
　　承光殿<lb/>
曽城巍邃殿宴罷一登臨地迥春風早蹟陳古木森唐<lb/>
花多淑色時鳥有和音與物欣韶泰瓊華又佈隂<lb/>
　　蟠青室<lb/>
<pb n="KR4f0005_WYG_180-15a"/>
石梯入屋躋層巘坐榻還憑碧牖櫺横嶺豎峰皆玉染<lb/>
却看室裏鎮蟠青<lb/>
　　悦心殿即目<lb/>
承光直北是瓊華宛轉虹橋路不賖積雪欣滋瑶島樹<lb/>
輕隂又疊赤城霞梅将春信徐徐逓詩與韶光旋旋加<lb/>
因憶子輿眀訓在恱心禮義足生涯<lb/>
　　賦得一房山<lb/>
房貯山幾疊堪稱山一房天台賦讀綽大嶺畫披王自<lb/>
<pb n="KR4f0005_WYG_180-15b"/>
有春苔潤豈虞秋樹蒼開窓偶騁目表裏暎嵐光<lb/>
　　題静憩軒<lb/>
静憩軒實青宫名爾時真静亦真憩居今那有静憩時<lb/>
無過相沿額勝地恱心殿側室三間蒼松怪石頗佳致<lb/>
額以静憩亦多年過門不入則且置即使入室暫徘徊<lb/>
筍席曽無暫暖事春晴慮旱每蹙眉秋霖懼澇常厪意<lb/>
萬幾終始懐永圗一心敬怠凛眀畏聖人主静我未遑<lb/>
髙軒得憩以為愧<lb/>
<pb n="KR4f0005_WYG_180-16a"/>
　　文徴眀松隂髙士<lb/>
瀟落茅菴淺淡山野橋欲過又成還厜㕒已有班荆者<lb/>
付與林泉相對閒<lb/>
　　玉盤聫句<hi>有序</hi>
　　懐任協紀齊頒九譯之春娵訾迎韶早展重華之<lb/>
　　宴試覔新題于甲觀寧沿舊例乎辛盤則有西部<lb/>
　　輸珎尚方典器青筠浮面一雙承露交擎碧萏為<lb/>
　　趺三五曜靈滿暈始也軍諮驛逓未碎斗而楚帳<lb/>
<pb n="KR4f0005_WYG_180-16b"/>
　　烏飛繼焉屯長犂翻存竊鉤而魯庭盗走失守見<lb/>
　　可敦並棄龍沙鼂采猶韜得時思咱馬同陳魚海<lb/>
　　土花不蝕矧乃泥都椀進朝端餵肉無煩和卓篘<lb/>
　　来徼外分醪足樂維<lb/>
鴻庥告永清之㑹正神物昭終合之期既偕地出圜鐘<lb/>
　　元氣兼通乎異域還應霄呈疊璧貞符適叶扵前<lb/>
　　年當兹什襲初披六廵載詠禁中頗牧胥目屬以<lb/>
　　争誇臺上鄂褒亦手捫而暗認繄爾韻催銅鉢程<lb/>
<pb n="KR4f0005_WYG_180-17a"/>
　　功庶慶其得全顧予銘切金甌記實蘄箴夫持滿<lb/>
<hi>御製</hi>令日青宫集近臣聫吟例許列文茵玉盤先後来殊<lb/>
域<lb/>
　　石鼎推敲繼綺晨隔嵗紫光圗凱㑹韶年<lb/>
蒼縡答精禋東升旭影霞初絢<hi>臣傅恒</hi>西繞山容黛半皴<lb/>
　　綵勝吉占迎曙燦花幡芳信颺風頻鶯遷栁放梭<lb/>
　　初擲<hi>臣來保</hi>魚樂氷開尾有莘節應棣通蠲榖旦律<lb/>
　　調泰蔟協初旬菜挑七種羅肴核<hi>臣劉統勲</hi>裘粲三英<lb/>
<pb n="KR4f0005_WYG_180-17b"/>
　　集組紳坐列共球昭拓土班添氊罽賀填闉辟邪<lb/>
　　逺掃天堂穴<hi>臣兆惠</hi>
<hi>御製</hi>延喜遥開月竁垠猶憶逐犇阿睦爾因縁収器額琳<lb/>
秦<hi>畨語謂寳為額琳秦</hi>一之為甚寧思二<lb/>
天且無違而况人果見獻琛来攘攘誰容逰釜走踆踆<lb/>
　　衛拉四部全歸吏<hi>臣梁詩正</hi>厄魯千羣總𨽻民遂有白<lb/>
　　環踰弱水同時青鉢供香塵寳装鞞琫芙蓉鍔<hi>臣陳</hi>
　　<hi>恵華</hi>繅藉圭璋翡翠綸<graphic n="KR3597" url="https://raw.githubusercontent.com/kanripo/KR-Gaiji/master/images/KR3597.png" mimeType="image/png"/>嚕篘文鐫詰屈堅昆椀璞<lb/>
<pb n="KR4f0005_WYG_180-18a"/>
　　剖嶙㟒汗溝流赭毛頒馬<hi>臣劉綸</hi>陽冶鎔黄趾鑄麟<lb/>
　　九府圜型工肉好三河方折採奫淪苞符自效圗<lb/>
　　書藪<hi>臣舒赫徳</hi>
<hi>御製</hi>瓌異奚誇冠帶倫欲墾伊犂興稼穡誰埋大窖出璘<lb/>
珣䕶呵信是資丁甲<lb/>
　　博識何須問癸辛若木葩旉分韞匵望舒暈滿儷<lb/>
　　浮筠昔年苜蓿充沙漠<hi>臣于敏中</hi>此日琉璃對柍桭瓊<lb/>
　　笥駢函重珏輯<lb/>
<pb n="KR4f0005_WYG_180-18b"/>
瑶階聨晉六符陳圍三渾約涵規數<hi>臣錢汝誠</hi>倍兩橫當布<lb/>
　　指循累譯走偕車轣轆他山攻借石磨磷那誇琬<lb/>
　　琰呈和璞<hi>臣介福</hi>詎數㻬琈出帝囷頒瑞記曽探大<lb/>
　　酉捜源跡直溯西申窺同象緯聫璣璧<hi>臣何國宗</hi>
<hi>御製</hi>薦旅梯航配鲽鷷劍契豐城語豈誕珠還合浦事誠<lb/>
神乾坤竒偶成交泰<lb/>
　　雷雨經綸濟險屯寳玉彤弓疇許盗元音大吕不<lb/>
　　終湮性原特達馳包匭<hi>臣觀保</hi>質秉堅剛協化鈞幾<lb/>
<pb n="KR4f0005_WYG_180-19a"/>
　　試崑炎光獨葆潛通虹氣蟄還伸連城價詎千金<lb/>
　　重<hi>臣王際華</hi>照廡芒驚五色勻輻湊璵璠徴合軌種滋<lb/>
　　蒲榖騐同畇捧来有澤能盈手<hi>臣錢維城</hi>選得無瑕可<lb/>
　　澡身容炙具先超鼎耳斟膏用或並杯唇雙飛入<lb/>
　　襲輝相照<hi>臣張泰開</hi>
<hi>御製</hi>二妙同臺意自親侍從今時昔上将追陪宻席逺嘉<lb/>
賔<hi>是日御前䝉古王公亦在座</hi>武成乆矣人心豫<lb/>
　　賮獻駢如地寳臻響應鑮鐘尊典樂製侔獵鼓掌<lb/>
<pb n="KR4f0005_WYG_180-19b"/>
　　成均夜光互燭聫形影<hi>臣王㑹汾</hi>鼂采交輝象介僎何<lb/>
　　俟得璜偏海澨本来投石自天濱躍淵似擊蕤賔<lb/>
　　鐡<hi>臣金甡</hi>唘礦如探安息銀煜煜鴻儀剛比徳斑斑<lb/>
　　龍輔恰為鄰紋凝水碧痕㣲吐<hi>臣陳兆崙</hi>亷劚山元體<lb/>
　　㝡純細較廣袤齊尺寸遥覘氣象炳星辰中涵温<lb/>
　　潤疑丹甑<hi>臣倪承寛</hi>
<hi>御製</hi>外達菁英異緑瑉象協地天含太極圓呈日月麗雙<lb/>
輪巧諧訝似能飛鏡<lb/>
<pb n="KR4f0005_WYG_180-20a"/>
　　逺届欣同不脛珎定識洪爐竒締造無勞哲匠費<lb/>
　　陶甄衆形雕刻天工錯<hi>臣邉繼祖</hi>圓盖帡幪<lb/>
睿藻彬授簡載賡敶<lb/>
黼座盍簮依永上<lb/>
楓宸嘉祥喜叶南山祝<hi>臣盧文弨</hi>燕飲歡㪺北斗醇魯寳承<lb/>
　　匜歌酌賚荆璆琢敦舞章斌鏤雲列架頳虬卧<hi>臣謝</hi>
　　<hi>墉</hi>散彩流蘇紫鳯馴<lb/>
恵浃長筵銘瑞甕樂張<lb/>
<pb n="KR4f0005_WYG_180-20b"/>
廣殿将和錞蓼芽入饌纔逢榖<hi>臣汪永錫</hi>
<hi>御製</hi>椒蕊粘屏始建寅三品果盛回部味九華鐙暎上元<lb/>
春敢誇禹貢傳西被惟對湯盤凛日新<lb/>
　　重華宫曲宴内廷大學士翰林聫句詠玉盤並成<lb/>
　　　是什<lb/>
玉盤先後合延津聫詠偏宜題命新詎詡聲靈鋪絶塞<lb/>
尚懐征伐毖諸臣共看延喜聫雙珏恰稱先春貯五辛<lb/>
果飣蘭珎茗犀液澆書底用酒三廵<lb/>
<pb n="KR4f0005_WYG_180-21a"/>
瑞看雪色積龍津需雅含韶介祉新自是青宫非舊邸<lb/>
毎成首什倡羣臣勑幾敢懈懐先甲詠物偏宜論受辛<lb/>
相悦徴招迓春節行将江國舉時廵<lb/>
　　題趙原山水<lb/>
卜築碩人軸棲遲髙士情泉飛深澗白雲去逺山眀松<lb/>
竹真瀟灑夷齊可弟兄不稱堪傲世傲世豈非名<lb/>
　　壬午春帖子<lb/>
首節廻韶令元正恰一旬朝来風自艮四海遍知春<lb/>
<pb n="KR4f0005_WYG_180-21b"/>
青陽舒始氣初澤佈光天代嬗無窮已祈年一念䖍<lb/>
陽和鼓動聽都曇萬物馮生海宇覃行氣乘時眀發駕<lb/>
龍旍喜正指東南<lb/>
　　玉山題壁圖<lb/>
得句旋教選壁題奚童那藉錦囊携驀逢未審伊誰氏<lb/>
不姓裵當定姓嵇<lb/>
　　立春日雪<lb/>
邇日雲容先集頻欣看宻雪灑侵晨重添瑞色連前臘<lb/>
<pb n="KR4f0005_WYG_180-22a"/>
真叶祥徴始立春綵筆花牋宜節帖金根葩瑵逮時廵<lb/>
燕齊喜氣接江浙樂共吾民戴<lb/>
帝仁<lb/>
　　仇英剡溪訪戴圗<lb/>
雪<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>蘆汀水不波山隂妙趣攬如何千秋佳話傳乗興<lb/>
見戴由来勝幾多<lb/>
　　雪中漪瀾堂<lb/>
昨吟瓊島兆佳隂喜罩祥霙塔影森太液漪瀾雖遲<hi>去聲</hi>
<pb n="KR4f0005_WYG_180-22b"/>
待金山消息已侵尋<hi>是處肖浮玉為之向有詩</hi>千巖素鏤玲瓏竅萬<lb/>
木葩生清浄林一詠江天逰目句先期浮玉此登臨<lb/>
　　鏡清齋得句<lb/>
池氷如鏡展春雪與旃磨豈不尋常到今朝景概多綴<lb/>
檐燈暎綺貼户勝延和初澤初韶錫欽承應若何<lb/>
　　焙茶塢<lb/>
矮屋踈櫺祗兩楹竹罏茗椀洒然清今朝第一泉無藉<lb/>
恰好収来雪水烹<lb/>
<pb n="KR4f0005_WYG_180-23a"/>
　　畫舫齋即景<lb/>
氷牀度玉浦畫舫憩雲齋㳤氣今朝入祥霙特地諧韶<lb/>
光増詄蕩潤景足清佳圖展山隂棹真娛即景懐<lb/>
　　小玲瓏室<lb/>
詰曲廻廊架水通文軒號得小玲瓏筠篁琢雪虚而朗<lb/>
繪事伊誰似此工<lb/>
　　古柯庭<lb/>
飽經秋月與春風宻雪鋪柯旋已融却似道人無火色<lb/>
<pb n="KR4f0005_WYG_180-23b"/>
曲肱往往卧其中<lb/>
　　文徴眀古松竒石<lb/>
石骨松皮了莫分松蒼石詭相<hi>入聲</hi>氤氲設如太古無名<lb/>
字何致人疑布與黂<lb/>
　　絳雪軒<lb/>
東壁圖書插架多唐宫花更外庭羅酣春朶未錦舒蕊<lb/>
值雪葩為玉綻柯汜勝占来真應節青皇迎得正旉和<lb/>
非闗假藉嵰山瑞瑞比嵰山較更那<lb/>
<pb n="KR4f0005_WYG_180-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_180-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩三集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_262-1a"/>
欽定四庫全書<lb/>
御製詩三集巻九十九<lb/>
　古今體一百三十七首<hi>辛夘七</hi>
　　六月朔日作<lb/>
璿璣臨鶉火玉階来温風昨夜陣雨驟望霽迫憂忡清<lb/>
曉黒雲散卓午朱日烘月朔更庚首<hi>是日值初伏</hi>快晴誠利<lb/>
農炎熱正所當時燠蒸黍芃所慮氣潤溽易致雲生濃<lb/>
展轉不免愁無非縁田功<lb/>
<pb n="KR4f0005_WYG_262-1b"/>
　　西直門外作<lb/>
趂爽輕輿詰旦行碧天雲浄快新晴緑田髙下均改觀<lb/>
<hi>去聲</hi>望外獲斯真慰情<lb/>
御殿雖云沿例事政勤庶績要精嚴石街清蹕還宫禁<lb/>
詎可園居鎮避炎<lb/>
早禾勃長将吐穂晚黍芃生都㧞秧半月前愁漫逥憶<lb/>
彼無此亦鮮嘉償<lb/>
　　倚虹堂題句<lb/>
<pb n="KR4f0005_WYG_262-2a"/>
長河臨北岸向有倚虹堂十嵗一重煥今年典更詳<hi>辛未</hi>
<hi>嵗恭祝葺丹聖母六十萬夀始搆此堂旬復七旬大慶曽經脩    雘今年恭逢    慈夀八    飭治煥新</hi>
<hi>以彰慶典</hi>真同天下養永祝<lb/>
萬齡慶此際殷心者惟祈若雨暘<lb/>
　　題澄性堂<lb/>
曉行既有暇近路復因便髙樓禮萬佛溪堂遂傳膳是<lb/>
䖏太液源<hi>太液之水以玉泉為源然自墻外引流至此入池亦可謂之源矣</hi>一泓影澈<lb/>
練波澄性亦澄却類性為轉轉物乃如来此語如何薦<lb/>
<pb n="KR4f0005_WYG_262-2b"/>
　　致爽樓口號<lb/>
朱明颯景似新秋拾級因登樓上頭邂逅片時真致爽<lb/>
誰知致爽永斯樓<lb/>
　　鏡藻軒<lb/>
緑藻梳波裏朱魚泳藻間生機皆一適樂意似相關豈<lb/>
必衣冠正欣茲珠玉潺寧無吟致屢趂我得斯閒<lb/>
　　湛碧亭<lb/>
池上疊假山山巔小亭亘崥嵽非甚髙遂與尋曲徑總<lb/>
<pb n="KR4f0005_WYG_262-3a"/>
之圍一池俯臨又殊勝池乃不改常一例澄碧暎西轉<lb/>
北而東南堂即澄性行漏未逾時壺中之事竟<lb/>
　　遵北岸逰鏡清齋諸勝題各體<lb/>
　　　鏡清齋<lb/>
豈必輕舟直亂流肩輿北岸小沿逰齋臨碧水清如鏡<lb/>
波暎横簷幻若樓目送霽天千里浄衣披爽籟㡬銖浮<lb/>
信哉此際心欣慰敢忘前兹望雨愁<lb/>
　　　焙茶塢<lb/>
<pb n="KR4f0005_WYG_262-3b"/>
多時貢至雨前芽溪屋何須更焙茶却是中人循例事<lb/>
烹成荷露倍清嘉<lb/>
　　　抱素書屋<lb/>
書屋久未至偶至原如故花木無俗縁甌研多静趣暢<lb/>
觀喜雲浄怡情在雨足<hi>叶</hi>生白虚室間依然抱其素<lb/>
　　　罨畫軒<lb/>
山容與水態罨畫一窓間景漫疑真假法寜論李闗徂<lb/>
雲去天末新漲落溪灣稍惬祈年望詩吟片刻閒<lb/>
<pb n="KR4f0005_WYG_262-4a"/>
　　　韻琴齋<lb/>
迸水落溪濆琴聲入耳聞設論即景句慙愧是南薫<lb/>
　　　枕巒亭<lb/>
假山疊竒石日乆如天然㠎嶫有道通小亭枕其巔騁<lb/>
望太液池碧波漾淪漣何殊妙髙臺逰目窮江天題句<lb/>
想好在渺渺隔雲煙<lb/>
　　　畵舫齋<lb/>
北岸東轉南沼齋有畫舫無忙且餘閒何妨一造訪前<lb/>
<pb n="KR4f0005_WYG_262-4b"/>
池雖不寛頗具煙波状憑檻俯澄泓原在蘭舟上亦非<lb/>
剏自予永叔曽先倡<lb/>
　　　鏡香室<lb/>
畫廊曲轉接東廂别室題名號鏡香總屬一池臨水蘤<lb/>
趣縁得景各随方<lb/>
　　　古柯庭<lb/>
老榦千年計嘉䕃一庭佈夏葉疊林齊亦何異衆樹菀<lb/>
不争其榮枯不改其素徘徊試擬議古柯真古度<lb/>
<pb n="KR4f0005_WYG_262-5a"/>
　　　得性軒<lb/>
曲徑通軒潔且幽顧名朅爾試研搜中庸眀說由天命<lb/>
何必紛然向外求<lb/>
　　　奥曠室<lb/>
既已窮其奥而復得斯曠適可非貴貪逍遥恐無當命<lb/>
駕進清禁漏未已牌向奏書肯遲待批閱慎籌量<hi>叶</hi>
　　養心殿晩坐<lb/>
既雨遂望晴我貪自覺甚實以祈年憂先時每懃恁昨<lb/>
<pb n="KR4f0005_WYG_262-5b"/>
近始快霽烏飽扶桑椹騰輝耀天中溽潤消以審豈不<lb/>
赫炎歊籌農廑夙禀輕重權其間廣殿况廕<graphic n="KR3449" url="https://raw.githubusercontent.com/kanripo/KR-Gaiji/master/images/KR3449.png" mimeType="image/png"/>
                    <hi>叶</hi>頗弗<lb/>
苦暑蒸惟益祝嵗稔傍晚爽風来翻書試研品<lb/>
　　太和殿視朝<lb/>
曈曨曉闕唘芙蓉香擁金鑪露氣濃禮具以時臨黼座<lb/>
樂鳴應月奏林鍾<hi>六月以林鍾為宫鎛鐘撃以起樂編鐘從之</hi>敢云㑹極還<lb/>
歸極惟奉天宗與地宗三十六年斯一志遑因日久懈<lb/>
䖍恭<lb/>
<pb n="KR4f0005_WYG_262-6a"/>
　　承光殿<lb/>
視朝蕆嘉儀更衣臨便殿風入千年松颯爽謝揮扇古<lb/>
人此乗凉徒向誌中見蒼翁笑婆娑誌豈曽覿面<lb/>
　　自長河泛舟逥御園之作<lb/>
長河溯洄水直可達昆明聊罷歩輿進遂開煙舫輕衣<lb/>
衫拂朝爽禾黍暢新晴樂善名園近維舟試意行<lb/>
　　樂善園<lb/>
隄旁舊識有溪園水木清華碧䕃軒祇以題名纔兩字<lb/>
<pb n="KR4f0005_WYG_262-6b"/>
優扵天下子輿言<lb/>
　　含清齋<lb/>
翰齋臨碧水古砌䕃蒼松溽暑那能到秀靈獨所鍾樹<lb/>
含風籟爽花濯露華濃随䖏堪摛藻懋勤硯匣供<lb/>
　　藴真堂<lb/>
一年来一度所遇殊清迥隔塵緑水波籠户踈筠影插<lb/>
架有芸編足以伴暇永然毎不暖席憩祗消杯茗箇中<lb/>
真趣多亦在随人領<lb/>
<pb n="KR4f0005_WYG_262-7a"/>
　　鸞舉軒<lb/>
近水由来養竹脩翻風鸞舉翠隂流天然自是仙家景<lb/>
底藉庚申著力求<lb/>
　　過廣源閘換舟遂入昆明湖沿縁即景襍詠<lb/>
廣源設閘界長隄河水遂分髙與低過閘陸行纔數武<lb/>
換舟因復溯洄西<lb/>
萬夀寺無二里遥墻頭髙見繡旛飄維新梵宇非崇佛<lb/>
都為今冬慶典昭<lb/>
<pb n="KR4f0005_WYG_262-7b"/>
朱衣僧跪寺門前不挂紫衣不透禪<hi>向賜紫衣皆因透禪褒嘉今逝盡無</hi>
<hi>一矣</hi>驀直進舟弗返顧箇維調御證因縁<lb/>
夾岸香翻禾黍風無論髙下緑芃芃所希此後雨暘若<lb/>
未敢秋前說兆豐<lb/>
水痕漲落尺猶餘蒲葦根還泥帶淤<hi>前月廿一夜雨過驟西山諸水漲發</hi>
<hi>以致昆明湖水平隄即唘青龍橋尾閭宣洩水勢随落今所見葦根之泥猶前日水痕也至其下㳺東城濠及</hi>
<hi>閘河雖間有漫口旋即堵築而北運河一帯隄岸完固無虞武清諸邑不致如去年之受澇差足慰耳</hi>北<lb/>
運河消隄岸固關心慶未害菑畬<lb/>
<pb n="KR4f0005_WYG_262-8a"/>
麥莊迤邐接長春<hi>麥荘長春二橋名</hi>平水無勞更易䑳西岸營<lb/>
房初建置<hi>昨嵗議為火器營兩翼各建營房一區視健銳營之制選勁旅居之演習火器因扵隄西</hi>
<hi>之南隖度地鳩工</hi>無非恵衆俾安身<lb/>
東㟁墻臨聖化寺其中林木頗清幽晨凉圖趂歸御苑<lb/>
更弗門前命繋舟<lb/>
軋軋鳴榔過繡漪<hi>橋名</hi>昆明百頃緑波披舟行十里詩八<lb/>
首却未曽消四刻時<hi>一時八刻四刻始半時也</hi>
　　陣雨<hi>六月初七日</hi>
<pb n="KR4f0005_WYG_262-8b"/>
昨近復興雲幸未成積雨過午鬱炎歊薈蔚勢彌聚踊<lb/>
懼将作霖切切愁心所翻思陣雨催庶得收溽暑西北<lb/>
忽殷雷急雨飛来<graphic n="KR1204" url="https://raw.githubusercontent.com/kanripo/KR-Gaiji/master/images/KR1204.png" mimeType="image/png"/>
                    <hi>叶</hi>普氾萬億㸃摩醯何能數来驟<lb/>
去亦迅曽未時乆許濕蒸一以滌凉爽生衣紵碧天浄<lb/>
如洗夕陽照林楚心慰更餘閒開舟泛月宇<lb/>
　　泛月四首<lb/>
東南徂雲輕西北眀霞燦霞燦復漸消蔚藍天一片晚<lb/>
晴信已定志為三農忭耐可泛蘭舟值此清閒宴<lb/>
<pb n="KR4f0005_WYG_262-9a"/>
清宴詎易值必也暘雨時夏三今逮季其二愁過之快<lb/>
霽乗晚凉渌波澄滄池匪同趂水程桂棹緩緩移<lb/>
緩緩移桂棹葛衫披風峭轉欲換袷衣炎蒸避如摽舉<lb/>
頭望天中素娥已揚曜圓景雖未滿其間趣尤妙<lb/>
趣妙未滿時因識盈虚理芳花欲開嘉好景将探美上<lb/>
弦逾細眉流光向人委素彩惬蕭懐詎可輕孤此<lb/>
　　賦得浮𤓰沈李<hi>得消字八韻</hi>
賦物殊生性浮沈理自昭難拘小大論試看李瓜標種<lb/>
<pb n="KR4f0005_WYG_262-9b"/>
自青門美品縁琳國超食單雖共貫藝圃不同條一例<lb/>
冰盤朗坐教暑氣消丁星底偏墜菌蠢上還漂可口益<lb/>
津永因心得趣饒如将寄書去吴質或堪招<lb/>
　　題錢維城山水十二幀<lb/>
　　　溪塢春遅<lb/>
溪頭春水漲滄湄山脚春雲護逺陂未肯韶光容易露<lb/>
嫩青淺翠故教遅<lb/>
　　　瀑泉洗耳<lb/>
<pb n="KR4f0005_WYG_262-10a"/>
瀑泉幾疊落迴谿洗盡塵音清聴齊不向世間留姓氏<lb/>
漫猜齧缺與王倪<lb/>
　　　逥塘獨泛<lb/>
澹然無事坐船脣耐可鬚眉照碧淪不把絲竿置身側<lb/>
恐防比擬憶鱸人<lb/>
　　　野岸虚舟<lb/>
逺山近樹暎澄流岸側曠然繫野舟繋者不知何䖏去<lb/>
却教妙義寄莊周<lb/>
<pb n="KR4f0005_WYG_262-10b"/>
　　　竹溪清話<lb/>
竹院深沈夏日長溪亭更就水風凉雖㸔對坐未聞語<lb/>
料是相談耕與桑<lb/>
　　　幽館停雲<lb/>
水氣嵐煙望若迷入林深䖏潤淒淒山房疑是號玉磬<lb/>
幽館停雲正隔溪<hi>二語用文徴明事</hi>
　　　江程風利<lb/>
長江千里帶嶙峋風利如飛送去䑳不是𢎞農王士治<lb/>
<pb n="KR4f0005_WYG_262-11a"/>
舉帆直指又何人<lb/>
　　　虚亭納翠<lb/>
虚亭若翼據厜㕒曽不窓櫺四面施作者應知有别解<lb/>
圖他峯翠納無遺<lb/>
　　　松簧隔水<lb/>
已覺開雲錦繡同更聴隔水謖松風尋常六法原經見<lb/>
工部詩情此幅中<lb/>
　　　秋帆穿峽<lb/>
<pb n="KR4f0005_WYG_262-11b"/>
傑豎峽門如鎖江是誰穿出掛筠䉶片時逾險資風正<lb/>
問爾驚心降未降<lb/>
　　　蒼巖一曲<lb/>
四圍嶻嶪峙蒼巖一曲壺中大不凡小艇滄波閒泛者<lb/>
如詢姓氏定為嚴<lb/>
　　　丹屏錦樹<lb/>
石崖平䖏搆幽居萬葉經秋織錦如付與居人朝暮看<lb/>
那須過客此停車<lb/>
<pb n="KR4f0005_WYG_262-12a"/>
　　煉玉歌題和闐玉鏤圖<lb/>
仙人煉玉學輕身却作玉人百斤重深巖兀兀坐盤陀<lb/>
閉目止觀息以踵後山童子負籃歸妙藥靈芝擕種種<lb/>
羽化之蹤視此乎孰曰樗材特擁腫<lb/>
　　驟雨<hi>六月初十日</hi>
午熱蒸成雨傾盆瞥眼来黒沈忽欲墜白㸃自為催掠<lb/>
岸眠楊栁激池起漩洄既霑晴乃好天末盼雲開<lb/>
　　晴<lb/>
<pb n="KR4f0005_WYG_262-12b"/>
入夜已聞止雨㸃侵晨喜見露曦光邇来頗覺欠涵養<lb/>
無刻不因農計忙<lb/>
　　詠漢玉璧<lb/>
土華剥蝕幾千載闕䖏曽經脩補之却歎玉堅猶若此<lb/>
檀相錦襲又何為<lb/>
　　平安月鏡居<lb/>
竹報平安久居延月鏡新随流皆可住不繫那迷津溪<lb/>
樹入宵暗波風送爽頻明霞光亦隠望漸失魚鱗<lb/>
<pb n="KR4f0005_WYG_262-13a"/>
　　東園觀禾黍<lb/>
自我東巡迴切切即盼雨踰月始霑膏稍覺慰心所今<lb/>
朝值清閒新晴消溽暑命輿逰東園爰言觀禾黍髙低<lb/>
緑芃芃秀實次第舉雖不躬耒耜望嵗甚農父益殷祝<lb/>
時若秋登庶可覩<lb/>
　　題瑩徳堂<lb/>
松徑隄頭轉芸堂水面開三庚無暑氣四座絶塵埃少<lb/>
坐旋當去寜言耽乆陪笑他近咫尺今嵗却初来<lb/>
<pb n="KR4f0005_WYG_262-13b"/>
　　松簧館<lb/>
蒼松風入有竒聲髙館憑欄惬聴清不是人間宫徴調<lb/>
震靈簧鼓許飛瓊<lb/>
　　春可軒<lb/>
今夏初攬景流隂信逝波砌花紅瑣碎庭樹緑駢羅池<lb/>
静魚無躍林深鳥有歌春光可人䖏付與不知過<lb/>
　　如園<lb/>
複道行空界苑垣過来石徑即如園東偏總以弗恒到<lb/>
<pb n="KR4f0005_WYG_262-14a"/>
剏境訝成那忘<hi>去聲</hi>言偷度春光夏仍季却看瀑布水猶<lb/>
翻徘徊未免因生愧何事若亭復若軒<lb/>
　　題敦素堂<lb/>
池上三間屋因之敦素名目恒無外誘心亦與同清魚<lb/>
樂壺中躍荷香鏡裏生納凉坐片刻竹籟拂桃笙<lb/>
　　緑浄榭口號<lb/>
敞榭偏宜緑樹叢既深而浄韻薫風斯時斯地誠宜喜<lb/>
暑雨怨咨却念中<lb/>
<pb n="KR4f0005_WYG_262-14b"/>
　　樂性齋<lb/>
命天性相近感物情斯逺樂性即樂天牽情逐物損尋<lb/>
樂豈在外孔顔示大本曰克己復禮怡然志乃滿詎云<lb/>
景致佳足以供優偃<lb/>
　　恱霽亭<lb/>
雲浄寥天片不留晴風送爽度梧楸問予恱霽縁何恱<lb/>
都為三農可卜秋<lb/>
　　淳化軒<lb/>
<pb n="KR4f0005_WYG_262-15a"/>
延清契道筦却暑撫薫絃此日憂勤勵他年頥養便<hi>予夙</hi>
<hi>願以壽躋八十五嵗即當歸政因構此軒為他年頤居之所</hi>一庭足花木四壁賞雲<lb/>
煙<hi>重刻淳化閣帖嵌石版扵廊壁軒因以名</hi>敷化原吾職還淳豈信然<lb/>
　　待月樓<lb/>
過望月上遅扵焉有事待待則欲早見登樓所以乃前<lb/>
雖列假山凹䖏樓髙倍影浄碧天雲光耀滄波海須臾<lb/>
座席端朗朗延蟾彩却照壁間題今昔分明改<lb/>
　　静蓮齋<lb/>
<pb n="KR4f0005_WYG_262-15b"/>
一間静室避歊炎缾供蓮華水貯奩識得色香本無䖏<lb/>
底須几上置楞嚴<lb/>
　　賦得腐草為螢<hi>得流字八韻</hi>
腐草本無用為螢乃有由時當炎暑候宵見荻蘆洲近<lb/>
物原非爇疑燈却又浮濕生更兼化夏節似臨秋藜照<lb/>
光明類火傳今古留荘生著精喻車子苦勤搜薪代應<lb/>
嗤蠟缸空那歎油徒觀不熄者嵗月信如流<lb/>
　　命免甘省被灾州縣明嵗錢糧詩以誌事<hi>有序</hi>
<pb n="KR4f0005_WYG_262-16a"/>
　　昨嵗下詔蠲直省正供以三年遞周今年甘肅值<lb/>
　　應免而臯蘭固原等十二州縣自春徂夏雨澤愆<lb/>
　　候且地氣早寒嵗止一收夏禾灾即不能復藝秋<lb/>
　　禾因命大吏察勘賑䘏如例其成灾者當計分蠲<lb/>
　　之而既值輪免則灾蠲亦概其中恩不可以屢邀<lb/>
　　示有制也第念邊陲土瘠民貧又屬積歉事與他<lb/>
　　省異乃破常格扵普免外以眀年補行灾免余惟<lb/>
　　切求民瘼施恵無所靳甘肅則尤所廑恤者既蠲<lb/>
<pb n="KR4f0005_WYG_262-16b"/>
　　積欠糓四百萬石有竒而撥帑備賑復以二百萬<lb/>
　　計茲所貸尚不可以數算余方懼民之如傷冀吏<lb/>
　　之承徳意以全吾赤子也庸詎知恵之有加無已<lb/>
　　乎<lb/>
普蠲寰宇供輪以三年竟甘省值今嵗黔黎方幸慶而<lb/>
何逢旱灾比户愁懸罄遇灾例免賦恩固無重併獨念<lb/>
極邉域地瘠民貧怲春雨既獲遅早收已無剰氣寒補<lb/>
種艱千里赤地定牧民吾之責豈可常數聴命以壬辰<lb/>
<pb n="KR4f0005_WYG_262-17a"/>
年補行議蠲政有司善推行庶救流離迸於恵寜從優<lb/>
安肯計絀賸漫言博施難堯舜其猶病<lb/>
　　題和闐玉負薪圖<lb/>
陡峡飛流瀑水潾野橋上孰負薪巡擔纒或是秦伯樂<lb/>
乏産寜非朱買臣留取青山為浄業常依緑樹結佳鄰<lb/>
古来作者雖無數誰得千秋號玉人<lb/>
　　仇英移竹圖<lb/>
暑雨初晴宜曝書更教移竹補林虚長竿選得無枝葉<lb/>
<pb n="KR4f0005_WYG_262-17b"/>
繋綫把来自釣魚<lb/>
　　鶴領子<lb/>
淵材信胎生出卵却頻見野鶴如家雞園中向所豢<hi>一解</hi>
既不翦其羽亦不賦之糧<hi>見舊作放鶴行</hi>而終不逺去御園恣<lb/>
相羊<hi>二解</hi>雌雄那相離溪塘成熟路銜草自為巢孳尾樂<lb/>
其素<hi>三解</hi>一嵗率二卵恒弗失厥時雌雄相代更而謹伏<lb/>
翼之<hi>四解</hi>透殻宛成形淋渗未能立鴉鵲或来侵跳蕭護<lb/>
之急<hi>五解</hi>稍長初學歩䙰褷引以行教啄復教飲無不曲<lb/>
<pb n="KR4f0005_WYG_262-18a"/>
盡情<hi>六解</hi>兩月毛羽黄四月漸變白六月黒白分䎃䎃殊<lb/>
光澤<hi>七解</hi>一嵗領子行二嵗視子逺子意亦如之非復相<lb/>
親善<hi>八解</hi>對物有㑹心人禽别於此而何世間人竟有不<lb/>
孝子<hi>九解</hi>
　　自驚<lb/>
曉起披衣問驛章曰有李宏五百里<hi>督撫具摺奏事例各遣人至京遞進</hi>
<hi>有要事方馳驛其限一日五六百里者則更要也時李宏為南河總督</hi>自驚河工有事哉<lb/>
急命持呈拆封視乃余前此知河漲往問脩防所降㫖<lb/>
<pb n="KR4f0005_WYG_262-18b"/>
<hi>十日前李宏奏今年黄河水長甚驟雖已開放唐家灣毛城舖而水仍加長因諭於要工加意防護並令将現</hi>
<hi>在情形由驛速聞兹其遵㫖奏覆也</hi>並令由驛速奏来茲實遵諭陳原委<lb/>
黄河漲落二尺餘各工平穏無罅圮洪湖清水逐漸増<lb/>
行将暢出渾流抵<hi>李宏奏六月初六日徐城水誌已消退二尺六寸各工俱經脩護穏固而</hi>
<hi>洪澤湖清水逐漸加増即可暢出清口覽奏為之欣慰初接報時之驚疑始得釋然</hi>以手加額覽<lb/>
數巡乃定驚心轉為喜閲事久因益畏事患失我固異<lb/>
人耳<hi>孔子患失之戒為為臣者而言若為人君則患失之事宜多患失既多所得恒弗能遂此即為君之</hi>
<hi>難向作患失詩曽闤此意</hi>雖然豈敢憚勤勞惟勵此心慎終始<lb/>
<pb n="KR4f0005_WYG_262-19a"/>
　　十日<lb/>
十日欣不雨宜暘斯已信赫曦照天中地氣收溽潤雖<lb/>
炎非蒸濕有風即爽峻其間縱小雨亦未成分寸毎逢<lb/>
往来人必以田功問都稱秀将實可卜秋成順止止莫<lb/>
須説滿招昔垂論登場其尚遥敢曰光隂迅後樂誰則<lb/>
知先憂吾弗吝<lb/>
　　三五七言<lb/>
昨過去明未来現前實幻耳倐遷那住哉阜物安民祗<lb/>
<pb n="KR4f0005_WYG_262-19b"/>
慙恧愒時玩日休徘徊<lb/>
　　擬古樂府四首<lb/>
　　偶讀太白古樂府全從古詞奪換而出其妙乃過<lb/>
　　之巨篇宏作筆陣縱横所謂挟江河扵腕底燭日<lb/>
　　月於胷中無能倣亦無暇仿也因取短篇四首各<lb/>
　　擬一章非欲争勝亦云各見其意云爾<lb/>
　　　山人勸酒<lb/>
勸酒商山中此意足千古巧計堕留侯出山謁世主四<lb/>
<pb n="KR4f0005_WYG_262-20a"/>
老安劉是滅劉紫微卓見誰能伍<lb/>
　　　白頭吟<lb/>
相如賦長門因之得黄金如何卓文君又作白頭吟<lb/>
　　　王昭君<lb/>
自逞容顔輕畵工不辭跨馬往沙漠安邊豈必事甲兵<lb/>
漢家此計稱上著<lb/>
　　　于闐采花<lb/>
于闐采花女意謂美勝花明妃西北去乃覺相擬差明<lb/>
<pb n="KR4f0005_WYG_262-20b"/>
妃西北去安漢南朝妙策多無算何如騎馬西北来采<lb/>
花人作宫中媛<lb/>
　　題鑑逺堂<lb/>
問<lb/>
安視事畢湖上圖逰暫石橋過垂虹鯨波漪瀲灧書堂<lb/>
臨平湖小憩騁清瞰極目豁茗邈因心惬恬憺對物有<lb/>
餘思返已無窮慙<hi>叶</hi>近尚艱周知逺豈易云鑑<lb/>
　　登望蟾閣<lb/>
<pb n="KR4f0005_WYG_262-21a"/>
假山殊壘㠑髙閣誠岧嶤率因弗恒登登必興會超湖<lb/>
水近秀挹西山逺翠招八窓風納凉誰知為暑朝曉蟾<lb/>
猶在天逰目極碧寥徘徊有所思孤負是良宵<hi>是閣雖云望蟾</hi>
<hi>而從未扵此賞月故戯及之云</hi>
　　昆明湖泛舟即景襍詠<lb/>
一片玻瓈萬頃如輕舟耐可泛澄虚<hi>舟名</hi>湖芳岸秀供時<lb/>
賞水色山光自太初<lb/>
六棹翻如舉六翮軒軒亦足擬凌雲因思班氏連珠語<lb/>
<pb n="KR4f0005_WYG_262-21b"/>
<hi>班固連珠鸞鳳養六翮以凌雲帝王乗英雄以濟民</hi>三握求賢敢不勤<lb/>
湖波今比舊時寬驟雨漲来慮泛瀾<hi>向蓄湖水灌田期扵多瀦前月驟雨</hi>
<hi>西山諸水並注湖漲平隄因啟青龍橋閘為尾閭之洩水乃随落遂不令多留底水以防潦集近日湖波覺減</hi>
<hi>扵前事難兩全大率如是</hi>豫洩尾閭翻致淺從來利弊兩全難<lb/>
水華適遇漲漫<hi>平聲</hi>過<hi>今嵗荷将發花適逢波漲浸及莖葉因而花事不及常年之盛幸漲</hi>
<hi>退甚速不致傷稼雖損荷亦何礙乎</hi>花朶不如往嵗多消速幸無害禾黍<lb/>
吾寜圖祗為觀荷<lb/>
六橋一帶亘長隄隄界昆眀東與西舟過荇橋景又别<lb/>
<pb n="KR4f0005_WYG_262-22a"/>
睇佳榭似早相徯<lb/>
　　睇佳榭<lb/>
敞榭平岡上縱觀具四臨輕舟艤曲岸歩輦陟層岑朅<lb/>
爾憑虚檻真堪散素襟逥看湖水瀲何限濟川心<lb/>
　　暢觀堂<lb/>
虚榭縵轉接迴廊别有面北暢觀堂湖光逺向連山色<lb/>
山色倒影入湖光攬結無不惬崇意却是今年此初至<lb/>
藉非暘雨幸若時曰斯暢觀豈容易<lb/>
<pb n="KR4f0005_WYG_262-22b"/>
　　懐新書屋<lb/>
良苗芃緑拂薫風書屋憑窓惬覽中設以臨民廑已責<lb/>
聖經一語味無窮<lb/>
　　玉帯橋<lb/>
界湖飲練卧長虹隄上肩輿路可通何必留之資印老<lb/>
偶然同耳藉蘇公玉泉津逮溯洄始<hi>是橋下為昆明湖上為玉河直達玉</hi>
<hi>泉山</hi>西子春光想像中耕織圖猶近咫尺勤民意寓豫逰<lb/>
叢<lb/>
<pb n="KR4f0005_WYG_262-23a"/>
　　耕織圖<lb/>
稻将吐穂繭繅絲耕織来看類過時却是望霖盼晴裏<lb/>
愁多暇少故因遅<lb/>
圖非栁緑與花紅耕織勤勞體騐中石版嵌廊摹程<graphic n="KR1658" url="https://raw.githubusercontent.com/kanripo/KR-Gaiji/master/images/KR1658.png" mimeType="image/png"/>
<hi>向曽辨訂程<graphic n="KR1658" url="https://raw.githubusercontent.com/kanripo/KR-Gaiji/master/images/KR1658.png" mimeType="image/png"/>摹樓璹耕作蠶織二圖即用璹韻題各幅既合弆多稼軒中並命工摹勒上石嵌是間廊壁</hi>
重民本務古今同<lb/>
　　水村居<lb/>
矮屋踈籬帯野汀乗舟来艤岸傍亭丁星襍卉侵階紫<lb/>
<pb n="KR4f0005_WYG_262-23b"/>
颯纚垂楊蘸渚青吟牖自開入蝴蝶釣竿閒置立蜻蜓<lb/>
西鄰東舎隔流水摩詰詩情繪有靈<lb/>
　　石舫<lb/>
畫舫漾来登石舫乗凉小憇舵樓風篷窓偶俯觀流水<lb/>
瞥眼景光一例同<lb/>
　　香嵒室<lb/>
香嵒石室幽清可軒之左軒固偶一經室更弗恒坐前<lb/>
已軒中憩茲逰室實可洞户窄益狭盤陀平不頗天花<lb/>
<pb n="KR4f0005_WYG_262-24a"/>
霏其芬禪枝轇以鎻龍象底須守缾鉢惟静妥如如供<lb/>
大士跏趺青蓮朶那羅延窟是無示中示我<lb/>
　　搆虚軒<lb/>
陟降復登髙髙䖏雲軒在前過未留題斯来若有待邇<lb/>
日暘雨時有風爽増倍縱目望苑外緑疇蔚每每大地<lb/>
住虚空名軒所以乃<lb/>
　　雨<hi>六月廿二日</hi>
昨宵霏細雨今日繼優霖晴喜十朝過潤増盈尺深早<lb/>
<pb n="KR4f0005_WYG_262-24b"/>
田抽穂茂晚種吐苗森庶可西成卜中心慰益欽<lb/>
　　詠陶尊<lb/>
成形土鼓後賦質夏尊前秘色真囂矣偃囊何藉焉突<lb/>
銅閱三代出土又千年用缶約堪納惟誠易象詮<lb/>
　　題古玉素璧<lb/>
玉氣全沈土氣埋千年佳壤伴誰哉勝扵刻畫成蒲糓<lb/>
為許為邾澷致猜<lb/>
　　驟雨<hi>六月廿三日</hi>
<pb n="KR4f0005_WYG_262-25a"/>
昨夜雨未止時小時或大晴久知無妨誠恐連隂作今<lb/>
曉乃更驟逮已勢方挫厯申尚未霽頗復愁無奈籌農<lb/>
每畏事殊覺心怯懦然斯正合當敢因生懈惰<lb/>
　　晴<hi>六月廿四日</hi>
徹夜隂弗雨雲勢薄清曉既薄遂縷散大露曦光皦天<lb/>
色碧扵藍爽氣霽地表惬心慶宜暘庶可卜萬寳摛詞<lb/>
惟自勗持盈慎懐抱<lb/>
　　聞蛩<lb/>
<pb n="KR4f0005_WYG_262-25b"/>
振羽當六月物物識莭次閒庭曲院間氣爽風清際耳<lb/>
根方喜静唧唧聲忽試胡為乎其来瞥眼經年事跂脈<lb/>
蔓草中可聴未可覷<hi>叶</hi>立秋遅三朝秋信却先至曷不<lb/>
俟時吟争響獨何意欲速紛已多亦奚怪蟲類<lb/>
　　清暉閣前松效白居易體<lb/>
清暉閣前松亦有新隂佈新隂雖可人所惜非故樹<hi>一解</hi>
池魚本無辜殃及因城門蟠龍失其水徒歎僵老鱗<hi>二解</hi>
舊松五十年始具凌雲態新松未十年那便同肩背<hi>三解</hi>
<pb n="KR4f0005_WYG_262-26a"/>
嘉植不可無聊命移稚株設如種松子更當廿載需<hi>四解</hi>
經久異欲速松弗同楸檟如嫌長<hi>上聲</hi>閱時應鮮種松者<lb/>
<hi>五解</hi>一日復一日秋月與春風終愛骨格佳豈類砌花紅<lb/>
<hi>六解</hi>新枝亦已放舊榦嗟何往每看汝敷䕃不覺心悵惘<lb/>
<hi>七解</hi>種樹十年計凡木詎松哉良材必遅就尤當勤栽培<lb/>
<hi>八解</hi>我今六十餘百嵗亦恒有待汝四十年老成或如舊<lb/>
<hi>叶解九</hi>
　　熱<lb/>
<pb n="KR4f0005_WYG_262-26b"/>
明日立秋莭今朝溽暑披炎官設孤注酷吏察為誰那<lb/>
便辭班扇還當下董帷情知不多子曦影漸西馳<lb/>
　　溪亭對雨<hi>六月廿七日</hi>
午熱今朝不可當髙臺無䖏得乗凉蒸為雲起西北脚<lb/>
隠隠雷聲殷<hi>上聲</hi>逺方<lb/>
雷聲漸近雲隂佈倐忽飛催雨㸃米艱向溪亭圖望逺<lb/>
平湖一片白皚皚<lb/>
横排豎灑詩難状盡態極妍畫豈工應是龍公收夏雨<lb/>
<pb n="KR4f0005_WYG_262-27a"/>
讓教白帝落秋風<lb/>
斜日眀輝螮蝀懸晚晴風景報秋天向来炎熱驅以盡<lb/>
頭踏金<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>信有權<lb/>
　　立秋<hi>六月廿八日</hi>
秋信昨朝遞晚凉曉来滿目入秋光共知夏令辭今嵗<lb/>
所喜農功宜若暘颯颯欄邉竹籟爽喓喓階際草蟲忙<lb/>
黍華銅雀時雖近未敢先言萬寳穰<lb/>
　　戲題如意<lb/>
<pb n="KR4f0005_WYG_262-27b"/>
意乃因之能如則縁之所指揮落天花維摩艱著語<lb/>
　　王鑑花石盆蘭<lb/>
石臺之上蔚盆蘭臺下秋花各種攅位置合宜精寓意<lb/>
寜論傅緑與塗丹<lb/>
　　新秋玉泉山<lb/>
山色静明不可孤新秋况是耐逰娱已披爽籟迎面到<lb/>
更喜閒雲共目徂寺以初成欲頻叩<hi>北峯妙髙寺今嵗初成</hi>塔因<lb/>
舊識罷重紆<hi>南峯舍利塔己夘所成是日未登</hi>前題却又月餘閲<hi>仲夏曽以</hi>
<pb n="KR4f0005_WYG_262-28a"/>
<hi>妙髙寺落成一至</hi>電火光隂信弗誣<lb/>
　　題創得齋<lb/>
佳哉秋意新来創得以同然我亦然蟋蟀有吟藏砌草<lb/>
蜻蜓無數立池蓮松聲謖為風聲峭花氣香因露氣鮮<lb/>
傳膳扵斯随勅績肯教玩景忘勤䖍<lb/>
　　憩雲齋<lb/>
将欲登北峯聊因憩東岡東岡得畆平有室亦有堂憩<lb/>
雲我夙名路便足相羊是時秋雲斂秋日耀清光獨憩<lb/>
<pb n="KR4f0005_WYG_262-28b"/>
亦欣然所欣在宜暘<lb/>
　　肩輿登玉泉北峯<lb/>
玉泉本雙峯南北對聳峙南則向恒登登北今嵗始允<lb/>
因寺初成妙髙與名矣喜新情之常我殊未免此早秋<lb/>
復曉凉磴棧遵迤邐肩輿旋轉便效勤固工彼五歩十<lb/>
歩憩人勞恒廑爾巖亭厯石衙宋苑非所擬牝洞禮楞<lb/>
伽那悟西来㫖信哉小飛来<hi>亦新與峯名</hi>鎸崖貌法喜下視<lb/>
緑雲彌却勝彼西子<lb/>
<pb n="KR4f0005_WYG_262-29a"/>
　　妙髙寺口號<lb/>
每喜好山搆寺有却嫌汚法著僧無金仙獨坐鐘魚寂<lb/>
意謂妙髙或是乎<lb/>
　　該妙齋<lb/>
逥廊循曲轉三架得芸齋縁以樸為尚因之静毎諧茨<lb/>
茅雖異屋鑿石便成階妙至忘妙䖏其忘真箇佳<lb/>
　　逺清軒<lb/>
豁目憑欄逺益清遥山東北聳新晴情知阿那翠深䖏<lb/>
<pb n="KR4f0005_WYG_262-29b"/>
指日其間過蹕旌<hi>将以七月初八日唘蹕幸避暑山荘</hi>
　　崇靄軒<lb/>
陟降仍在原書軒北峯右僕伇寜弗勞憩言凭晴牖晴<lb/>
則靄宜無而靄恒斯守乃識山特靈朝夕所常有一縷<lb/>
欲出楹攬之不獲手<lb/>
　　詠素堂<lb/>
一室惟虚萬趣該紙窓木榻足徘徊無端把筆欲成詠<lb/>
却恐素翻失本来<lb/>
<pb n="KR4f0005_WYG_262-30a"/>
　　倚晴樓<lb/>
秋来何事最怡情恰喜髙樓號倚晴消盡薄雲天一碧<lb/>
照延皜日景雙清已看緑野黄将染小攬畫窓詩早成<lb/>
風自西南經樹杪蕭蕭颯颯總金聲<lb/>
　　涵漪齋<lb/>
玉泉殊勝其他䖏翠濯山光浸水光著箇閒齋為合撰<lb/>
呈来虚鏡對中央有風那作波瀾洶無刻不涵恬澹常<lb/>
却是便宜今度者披紈花様遞真香<lb/>
<pb n="KR4f0005_WYG_262-30b"/>
　　乗舟至影湖樓<lb/>
梁家圖畫觀大略<hi>故大學士梁清標鍳藏書畫最多但押觀其大略印記幀中率不著一語</hi>
我毎用扵逰豫時適可乗舟曰歸矣影湖路便得棲遅<lb/>
層樓宛在水中央来往均資漾綵航閘口放舟速扵箭<lb/>
一逥眸頃出園墻<lb/>
拾級登来頫迥空窓開南北受金風適纔嵒齬勞攀陟<lb/>
不及據牀坐覽中<lb/>
去嵗新秋意不舒未斯延眺俯臨虚壁詩却欠庚寅句<lb/>
<pb n="KR4f0005_WYG_262-31a"/>
翻覺白駒迅弗如<lb/>
　　伊犁将軍奏土爾扈特汗渥巴錫率全部歸順詩<lb/>
　　　以誌事<hi>有序</hi>
　　伊犁将軍伊勒圖等奏土爾扈特汗渥巴錫及其<lb/>
　　台吉䇿伯克多爾濟並舎楞等率其部衆三萬餘<lb/>
　　户来歸先期遣使至伊犁具書通欵自言為阿玉<lb/>
　　竒汗正系向居俄羅斯地乆願為大皇帝臣僕而<lb/>
　　無機可乗乃扵去冬謀棄舊逰牧挈屬内附因自<lb/>
<pb n="KR4f0005_WYG_262-31b"/>
　　彼逸出行程萬千有餘里閲半年餘始抵卡倫乞<lb/>
　　准令入覲以伸積誠渥巴錫等亦先後来至伊犁<lb/>
　　察其詞意懇切郵函以聞先是安泰奏偵知土爾<lb/>
　　扈特部内附信即遣額駙色布騰巴爾珠爾往迎<lb/>
　　之今即諭其偕渥巴錫等至山荘朝謁而舒赫徳<lb/>
　　亦先所命由烏什馳往莅其事者因令代伊勒圖<lb/>
　　為将軍駐伊犁安輯新附之衆給以餼贍振其乏<lb/>
　　也授之牧地資其生也其汗及台吉宰桑至者将<lb/>
<pb n="KR4f0005_WYG_262-32a"/>
　　錫宴賚封爵秩而其部衆則量地分編以居聨其<lb/>
　　情亦渙其勢也盖土爾扈特自入俄羅斯逺阻聲<lb/>
　　教越今幾六七十年乾隆丙子秋其汗敦嚕布喇<lb/>
　　什雖曽使人入貢第宴而遣之兹乃不藉招致全<lb/>
　　部内屬誠有不期然而然者且凖噶爾自底㝎以<lb/>
　　来築城安屯無異中國郡縣今土爾扈特復𨽻我<lb/>
　　藩屬於是四衛拉特之衆盡撫而有之可謂盛矣<lb/>
　　然余履泰持盈之念彌以是為兢兢序而系之以<lb/>
<pb n="KR4f0005_WYG_262-32b"/>
　　詩紀實也其詳分注各句下此則毋庸覼縷矣<lb/>
土爾扈特部昔汗阿玉竒今来渥巴錫<hi>渥巴錫為土爾扈特汗阿玉竒</hi>
<hi>之孫敦嚕布喇什汗子也</hi>明背俄羅斯向化非招致頒恩應博施舎<lb/>
楞逃復返<hi>平定伊犁時舎楞曽計害我副都統唐喀禄逃匿俄羅斯彼時即向索取而俄羅斯以土</hi>
<hi>爾扈特舊係彼屬竟不送還今舍楞既棄彼来歸俄羅斯即向我求索亦有辭折之然莫若先以此意令典屬</hi>
<hi>傳檄示知尤見中國光明正大</hi>彼亦合無辭<lb/>
衛拉昔相忌擕孥往海濵<hi>準噶爾舊凡四部曰綽羅斯曰都爾伯特曰和碩特曰土</hi>
<hi>爾扈特為四衛拉特筞妄阿拉布坦時與土爾扈特搆釁其汗阿玉竒統全部西北去乃以輝特為一衛拉特</hi>
<pb n="KR4f0005_WYG_262-33a"/>
<hi>而土爾扈特部遂居俄羅斯地</hi>終焉懐故土遂爾棄殊倫<hi>俄羅斯素不奉佛土爾扈</hi>
<hi>特在彼俗尚不同知伊犁黄教振興因思還歸故土且聞從前投誠之都爾伯特部在此得膺封爵樂業安居</hi>
<hi>遂棄其現居之額濟勒㳺牧率属内附</hi>弗受将為盗<hi>初聞土爾扈特来歸之信議者或以舍楞</hi>
<hi>前此負罪逃去不宜與衆同受其降余以彼既棄俄羅斯而来若拒而弗納彼退無所歸必為盗抄掠非所以</hi>
<hi>寜我邉圉且恐舍楞不来同行之衆或疑畏不敢前殊非善全之計若俟其既至執而罪之尤非所以昭威信</hi>
<hi>示懐徕也彼既悔罪輸忱則宥其已往益足彰我寛仁而衛拉全部莫非王臣亦從来未有之事又何必過為</hi>
<hi>頋慮乎</hi>俾安皆我民從今䝉古類無一不王臣<lb/>
　　愁雨<hi>七月初二日</hi>
<pb n="KR4f0005_WYG_262-33b"/>
昨雨徹晝夜今晨未放晴再多恐害稼乏計解愁情岸<lb/>
齒浸将滿階心漲欲平無能善調幕慙愧祇怦怦<lb/>
　　襍言<lb/>
未至盼来其盼非劇将得愁失其愁實迫春雨如膏秋<lb/>
雨如濤膏則艱致濤則易滔百年幾何四時必有意每<lb/>
不足寜謝白首事鮮兩全理戒太盛咄哉向言豈云敬<lb/>
勝人誰無愁愁那可辭漠弗知愁非愚而誰<lb/>
　　直𨽻總督楊廷璋奏定興迤南無霖雨秋成有望<lb/>
<pb n="KR4f0005_WYG_262-34a"/>
　　　詩以誌慰<lb/>
定興南去二百里未逮秋霖秋望收正爾滯雲方注㸃<lb/>
一為慰復一為愁<lb/>
　　即事<lb/>
一雨春三日東坡為之喜一雨秋三日而我愁無已三<lb/>
日豈弗同時殊事異耳過三縱少間<hi>去聲</hi>其勢實未止剛<lb/>
盼天容現旋見雲頭起濛昧信艱開淋漓偏易委宵枕<lb/>
那得安食箸誰知㫖敢諉氣數然慙愧不堪矣<lb/>
<pb n="KR4f0005_WYG_262-34b"/>
　　喜晴是日七夕<lb/>
悔禍無一往<lb/>
皇天果是慈正當復七日<hi>七月朔日後三晝夜作霖其後雖間晴時復霏絲弗止至</hi>
<hi>今日傍午始快晴</hi>始覺展雙眉浩浩盡以散蕭蕭漸可披秋森<lb/>
辭扇得曦朗曝書宜幸矣又虞放慰哉敢即怡巧筵行<lb/>
例事那去禱情私<lb/>
　<lb/>
御製詩三集巻九十九<lb/>
</p>
<p>
</p>
  </div>
</body>
</text>
</TEI>
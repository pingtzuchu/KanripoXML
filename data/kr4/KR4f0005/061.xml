<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_061-1a"/>
欽定四庫全書<lb/>
御製詩二集巻三<lb/>
　古今體九十八首<hi>戊辰三</hi>
　　恭依<lb/>
皇祖過闕里詩元韻<lb/>
素王遺故宅實實復堂堂道望惟驚若心慚尚面牆詩<lb/>
書千載煥禮樂百年長<lb/>
御繖黄雲擁<hi>闕里有留當日所</hi>　<hi>皇祖御繖</hi>文明仰<lb/>
<pb n="KR4f0005_WYG_061-1b"/>
舜裳<lb/>
　　闕里祭<lb/>
　先師禮成因成八韻<lb/>
禮原<lb/>
尼父定文是<lb/>
素王垂用以將欽若因希尚鑒兹一貫<hi>平聲</hi>天道性萬古<lb/>
帝王師過魯繩<lb/>
皇祖思齊奉<lb/>
<pb n="KR4f0005_WYG_061-2a"/>
聖慈黍萁陳俎豆升降式威儀教澤常貽在心傳竟属<lb/>
誰景行稍此遂蠡管尚難窺三子希踪後安能賛一辭<lb/>
　　賦得手植檜<lb/>
靈根欣得地茂葉想叅天老匪仙方駐名因聖植傳肉<lb/>
蒲今豈在散木信虛焉見説榮枯屢宛看左右纒不栖<lb/>
凡鳥雀常拂瑞雲烟逺謝大椿樹春秋徒八千<lb/>
　　杏壇<lb/>
奎文閣後殿前垂杏壇遺蹟傳緇帷當時侍者想誾侃<lb/>
<pb n="KR4f0005_WYG_061-2b"/>
弦歌鼓琴敦書詩我來景仰慰素志恍見教澤長留貽<lb/>
春風裊裊緋英枝在彼在此還堪思舞雩曽㸃聖所與<lb/>
吾亦因之将詠歸<lb/>
　　汲故井水飲之<lb/>
一脉清源直到今轆轤古甃刻㾗深无喪无得汔來往<lb/>
在缾在罍随酌斟曲肱有樂思聖蹟勿幕元吉獲我心綆<lb/>
短汲長合引戒津逮在兹取次尋<lb/>
　　詩禮堂進講八韻<lb/>
<pb n="KR4f0005_WYG_061-3a"/>
昔日趨庭處熙春進講時淵源應有自法則近於茲禮<lb/>
並文華舉典因<lb/>
聖祖垂章縫既魚雅冠帶亦追随瑞旭唐槐影卿雲漢<lb/>
石滋芸編陳御案廣厦列經帷道筦期深造言詮未易<lb/>
窺所希明正學致治化無為<lb/>
　　祀少皞陵<lb/>
徙都傳曲阜踐祚憶窮桑克纉三皇後宏開五帝慶建<lb/>
官遵鳥紀舉徳以金王名與乾坤永功同日月光藐子<lb/>
<pb n="KR4f0005_WYG_061-3b"/>
承后統積悃謁雲陽言念大淵盛瞠乎已望洋<lb/>
　　謁元聖祠<lb/>
册府傳宗國鑾輿莅葆祠所欽惟在道祇謁亦云宜爻<lb/>
象先開孔保衡後繼伊昭哉官禮法萬古式勤施<lb/>
　　謁孔林酹酒<lb/>
宫墻親釋奠林墓此重來地闢天開處泗南洙北隈春<lb/>
鳴仙樂鳥冬綠石碑苔教澤垂千古泰山終未頽<lb/>
　　子貢手植楷<lb/>
<pb n="KR4f0005_WYG_061-4a"/>
駐蹕亭前有嘉植亭亭特立學髙賢一株為想千雲霧<lb/>
數刼那随變海田逺勝移根從異國<hi>孔子塚塋中樹皆異種魯人無能指</hi>
<hi>名者盖弟子中異國人各持其方所生樹來種之云</hi>曽依築室更三年檜師楷弟<lb/>
何相似又見孫枝長蘖邊<lb/>
　　陋巷<lb/>
聖林酹酒迴輕輿經陋巷風景今不陋運亦有升降庇<lb/>
連復聖祠數仭繚垣絳隂森松柏䕶石橋清水淙緬想<lb/>
不改樂簞瓢氣如虹<hi>絳韵</hi>
<pb n="KR4f0005_WYG_061-4b"/>
　　賜衍聖公孔昭煥<lb/>
歴代崇階首百僚欣看弱冠著清標學詩適合趨庭訓<lb/>
<hi>昨晉謁時問伊讀書奏以始讀詩經</hi>讀禮因遲望闕朝<hi>襲封後近經服闋以年未及上朝時</hi>
<hi>故尚未進亰朝謁云</hi>泗水泝沿長不絶尼山景仰近非遥聖言廣<lb/>
大求親切守貴由來在不驕<lb/>
　　洙泗書院<lb/>
鸞音辭闕里欲去更遲遲泗水瞻書院春風想聖師自<lb/>
從傳鳯躅誰敢設臯比<hi>是䖏雖號書院而内無讀書肄業者</hi>南望林廬近<lb/>
<pb n="KR4f0005_WYG_061-5a"/>
神靈來往時<lb/>
　　玉蘭<lb/>
木筆初開三兩枝春風沂水詠歸時天空海濶誰能寫<lb/>
鏤葉裁花物自知<lb/>
掛缾拂室<hi>拂室即拂廬也</hi>洒然清一種幽香滿座生含韻齋中<lb/>
千萬朶孤他今嵗待吟情<lb/>
風妬塵䝉見野郵西施顰里亦風流携來珍重非無意<lb/>
小别行年又一周<lb/>
<pb n="KR4f0005_WYG_061-5b"/>
紫似卿雲白似琳芳華攬結𣺌愁心即看春色堂堂迅<lb/>
緑麥塍間渇望霖<lb/>
　　寧陽<lb/>
曲阜饑民多寜陽饑民少豈其賑濟周被灾原較小入<lb/>
疆覘田野荒蕪與治好用以行慶讓是亦一善道尢賴<lb/>
雨暘時宏恩出大造<lb/>
耕九而餘三伊古為大經所以耿夀昌建倉名常平後<lb/>
代莫能易要在善施行年來籌増貯豈非圖粟盈侵尋<lb/>
<pb n="KR4f0005_WYG_061-6a"/>
價踴貴匪愛實害氓設其積蓄無遇灾難拄撑所貴拊<lb/>
民者斟酌持權衡<lb/>
　　望岱宗<lb/>
百里齊南路巍然望岱宗乾坤惟一大造物不雙鍾特<lb/>
地扶摇上倚天紫翠重峛崺多已見氣象未前逢變化<lb/>
真難測形容杳莫從早看膚寸合希澤有孚顒<lb/>
　　咏掛瓶<lb/>
無礙風塵逺路載将齊魯芳春夲是大邑雅製却為武<lb/>
<pb n="KR4f0005_WYG_061-6b"/>
帳嘉賔宿雨朝烟與潤山華野卉常新每具過不留意<lb/>
似解無能所因<lb/>
　　渡汶水<lb/>
過汶詣闕里事畢渡汶迴因流溯其源縈帶何悠哉鄆<lb/>
讙龜隂田毎每河之隈曽聞潤百里胡乃騰塵埃麥隴<lb/>
雖青青望澤久縈懐調幕慙無術發粟詎遍該嗟哉此<lb/>
土民疾苦經識來<lb/>
　　晩雲<lb/>
<pb n="KR4f0005_WYG_061-7a"/>
晚雲頻釀雨春夜可憐生宿土方迴潤東郊正待畊慰<lb/>
因㸔麥長愁是聽風鳴欹枕難成寐終宵盼望情<lb/>
　　漢明堂遺址<lb/>
制自周人創名傳漢帝都尊卑因以序玉帛此來趨遺<lb/>
址規猶壮崇臺草半蕪徒聞公玉帶道左獻新圖<lb/>
　　望徂徠<lb/>
徂徠亦云巍千秋鎮齊魯北望比岱宗拳石如培塿<hi>叶</hi>
馬上㸔山色雲生山四宇松年想何若畫意乃爾許六<lb/>
<pb n="KR4f0005_WYG_061-7b"/>
逸懐竹溪髙風迷處所<lb/>
　　戯題投書澗<lb/>
　　宋胡瑗講學泰山十年不歸見家問有平安字即<lb/>
　　投之澗中不復展讀故名投書澗云<lb/>
報來尺素見平安投澗傳稱人所難誠使此心無繫戀<lb/>
平安兩字不須㸔<lb/>
　　祀岱廟<lb/>
釋奠迴鑾禮<lb/>
<pb n="KR4f0005_WYG_061-8a"/>
岱宗繩<lb/>
先不為事登封地靈自是神慿宇廟古還㸔黛蔚松階<lb/>
下﨑崟臨介石<hi>俗名扶桑石</hi>殿中肅穆仰蒼容已躬那更求<lb/>
多福祈歳心殷恵我農<lb/>
祀視三公舊典行配<lb/>
天生物鎮蒼精崇朝所兾雲蒸雨大徳應符震出亨寝<lb/>
殿端居<lb/>
帝偕后仙壇配享弟隨兄泰山林放如相擬久矣禋宗<lb/>
<pb n="KR4f0005_WYG_061-8b"/>
不易明<lb/>
　　環詠亭<lb/>
仙宫西側創雲軒春晝隂籠花木繁訪道不須期碧海<lb/>
忘言真可駐髙奔幽偏事業三間足今古風華四面存<lb/>
<hi>四面刻古今登岱諸作於壁故名環詠云</hi>硯浄甌香閒㸃筆豈争工拙壁間論<lb/>
　　漢柏<lb/>
殿角隂森翠影拏濛濛常自䕶雲霞子房學得赤松術<lb/>
風度而今見漢家<lb/>
<pb n="KR4f0005_WYG_061-9a"/>
　　唐槐<lb/>
兎目當年李氏槐枒槎老榦倚春階何當緑葉生齊日<lb/>
髙枕羲皇夢亦佳<lb/>
　　合雲亭<lb/>
一天門裏步天階聖蹟依然此勒崖記取岱宗初入路<lb/>
盪胷雲已净塵懐<lb/>
小閣三間梵宇西偶來臨眺足拈題白雲晻藹亭邊合<lb/>
應似桃花洞口迷<lb/>
<pb n="KR4f0005_WYG_061-9b"/>
　　壺天閣<lb/>
筞馬上丹梯據牀憩紫閣既狹乃開豁俯暢臨碧落山<lb/>
靈知我來為我搴雲幕壺天藴萬象攬結難依著嶽麓<lb/>
未及半得未曽有樂極頂縱吟眸興㑹當何若<lb/>
　　迴馬嶺<lb/>
瞳曨日照紫芙蕖石磴盤紆路轉徐傳是真宗迴馬處<lb/>
當年來為奠天書<lb/>
　　五大夫松<lb/>
<pb n="KR4f0005_WYG_061-10a"/>
何人補署大夫名五老鬚眉宛笑迎即此今兮即此昔<lb/>
抑為辱也抑為榮盤盤欲學蒼龍舞謖謖時聞清籟聲<lb/>
記取一枝偏稱意他年為掛月輪明<lb/>
　　朝陽洞<lb/>
迴巒抱深凹曦光毎獨受所以朝陽名名山率常有是<lb/>
處闢雲闗坦區得數畆結搆寄幽偏瀟洒開忩牖厯險<lb/>
欣就夷稍憇復進走即景悟為學無窮戒株守<lb/>
　　對松山<lb/>
<pb n="KR4f0005_WYG_061-10b"/>
岱嶽最佳處對松真絶竒古心誰得貎變態不容思萬<lb/>
嶂惟全碧四時無改枝依稀佺羨輩倚樹斸靈芝<lb/>
　　白雲洞<lb/>
封裏出英英長空幾縷横所希膚寸合利我萬民畊<lb/>
　　登封臺<lb/>
軒轅逺矣不可知七十二代皆一律金泥玉檢敬用陳<lb/>
錦綍石函封以宻我來岱頂探遐蹤凝眸聊寄凌雲筆<lb/>
亦非謙牧圖終吉兩言定論由中出便使堯舜至今存<lb/>
<pb n="KR4f0005_WYG_061-11a"/>
迄無可告成功日<lb/>
　　恭頌<lb/>
皇祖勒崖雲峯二大字<lb/>
驪珠雙顆勒雲峯占斷巖巖萬景重不似摩崖千許字<lb/>
開元惟用詡東封<lb/>
　　恭依<lb/>
皇祖登岱詩韻<lb/>
丹梯紆陟穿雲脚翠觀平臨待日頭地迥頓敎塵慮净<lb/>
<pb n="KR4f0005_WYG_061-11b"/>
瞰空惟覺色身浮果然萬古宗天下詎獨千秋鎮兖州<lb/>
大慰平生景仰志可無警句半巖留<lb/>
天齊纔讓天居上進步竿尋百尺頭衆皺峯如能變化<lb/>
太空雲與作沉浮豈縁<lb/>
乗興三千仭敬識<lb/>
慿髙十二州繼述何能蘉敢不乾坤亭裡久延留<hi>乾坤亭在</hi>
<hi>岱頂以奉四大皇祖御書普照乾坤    字處也</hi>
　　夜宿岱頂<lb/>
<pb n="KR4f0005_WYG_061-12a"/>
攀躋凌嶽頂僕役亦已勞行宫恰數宇舊築山之㘭迥與<lb/>
天為隣滃然雲作巢依欄俯岱松慿忩盼齊郊于焉此<lb/>
休息意外得所遭恭誦對月詩<hi>岱頂皇祖有    對月詩</hi>徘徊惜清宵<lb/>
傍晚雲霧收近霄星斗朗仙籟下笙竽天花入帷幌神<lb/>
心相妙達今古一俯仰始遇有宿縁初地愜真賞清夢<lb/>
不可得求仙果癡想<lb/>
　　雲巢<lb/>
　　岱頂有行宫數宇偶為夜宿詩云滃然雲作巢輒<lb/>
<pb n="KR4f0005_WYG_061-12b"/>
　　以名之<lb/>
雲以山為體山以雲為衣始悟雲山境元氣相因依言<lb/>
二固不可云一亦何為結宇貯雲采開窓納山姿踞榻<lb/>
靈根動搴幔有渰萋下雲為我輿上雲為我帷題壁帶<lb/>
雲書雲兮初不知<lb/>
　　日觀峯<lb/>
天柱既孤髙日觀乃並峻峥嶸成左障嵂崒凌千仭破<lb/>
曉登丹梯塵衣一為振卧牛車馬状傳言殊未信海水<lb/>
<pb n="KR4f0005_WYG_061-13a"/>
詎湧金朝雲剛染暈無煩夸父追却憶童子問寄興在<lb/>
寥濶摛詞亦騰奮<lb/>
　　奉<lb/>
皇太后登岱麓<lb/>
十八盤前候<lb/>
大安天門雙闢倚欄干<lb/>
萬年王母㑹仙母此日和鸞接彩鸞雲㸔吐吞成幄幔<lb/>
輦教扶掖度㠝岏南山獻夀無須比寳算崇齊泰嶽端<lb/>
<pb n="KR4f0005_WYG_061-13b"/>
　　風<lb/>
纔欣膚寸将敷澤又苦長空鎮捲塵望雨頻年虞失麥<lb/>
終風到處解殃人愁添客路遥迷眼扇得春寒細灑銀<lb/>
<hi>是日微雨繼雪</hi>憂切憫農艱好句飛㢘有勢嶽無神<lb/>
　　别嶽<lb/>
登嶽快晴明别嶽遇風雨此事亦偶然何足陳䛕語况<lb/>
兹遍郊麥青青二寸許待澤正斯時渇望愁農父狂風<lb/>
慣吹雲細雨未霑土彭怒不肯讓如膏亦奚補連年水<lb/>
<pb n="KR4f0005_WYG_061-14a"/>
旱灾偏萃於齊魯縱發帑粟施豈救流離苦哀哉㷀獨<lb/>
民慙為汝父母<hi>叶</hi>
　　上巳日曉行即景<lb/>
風勢徐停夜雪䦨鳴鞭驛路破春寒清流幾道循環渡<lb/>
素色千峯迤邐㸔潤浹土膏微益麥漲生峽口細増湍<lb/>
盖蔵頗有村墟静畧得愁心到此寛<lb/>
十里平蕪綠意齊蒼茫墟市霽烟低風光上巳真佳矣<lb/>
春色三分已判兮稚子絲牽雲鴝鵠村孃盤貨水刀圭<lb/>
<pb n="KR4f0005_WYG_061-14b"/>
郊行即景堪成賞何必香山憶舊題<hi>去嵗上巳日在香山静宜園</hi>
　　上巳<lb/>
又值佳辰三月三春光馬上好吟探雲中隐約山含黛<lb/>
雪後熹微天蔚藍花屋菜畦圍郭外竹籬茅舍學江南<lb/>
蘭亭即景思臨夲肥瘦諸家未易諳<lb/>
　　詠佛手<lb/>
全體是華嚴三身五藴兼底縁名佛手一物不曽拈<lb/>
　　人言<lb/>
<pb n="KR4f0005_WYG_061-15a"/>
人言為信澷尋文信以為言辨要勤察政烹阿封即墨<lb/>
齊威果是善區分<lb/>
　　車駕至濟南駐蹕<lb/>
謁聖祀嶽迴便道至厯下周巡千里餘于焉少休暇<hi>叶</hi>
都㑹驗風謡牧伯咨民社籌政急當務先後豈容借<hi>叶</hi>
連年災祲餘安民為要也召父與杜母古有今豈寡申<lb/>
命羣有司助予不逮者<lb/>
　　珍珠泉<lb/>
<pb n="KR4f0005_WYG_061-15b"/>
濟南多名泉嶽隂水所瀦其中孰巨擘趵突與珍珠趵<lb/>
突固己佳稍藉人工夫珍珠擅天然創見訝仙區卓冠<lb/>
七十二分滙大明湖幾曲繞瓊房一泓映綺疏可以滌<lb/>
心志可以鑑眉鬚圓流有靈孕顆顆旋相於乍如厯海<lb/>
嶠鮫人捧出餘又如對溟渤三五呈方諸作霖仰<lb/>
堯題<hi>泉詩皇祖有觀珍珠    並題扁曰作霖</hi>澤物留神謨我來值暮春農<lb/>
夫正新畬㸔彼芃芃者欣此涓涓如安得符<lb/>
聖言逺近均霑濡<lb/>
<pb n="KR4f0005_WYG_061-16a"/>
　　直𨽻總督那蘇圖奏報保定得雨雪霑足批覽之<lb/>
　　　餘因成此什<lb/>
前朝禮嶽迴春雲空際委心希甘雨興靈澤昭泰畤詎<lb/>
知屯其膏入土剛一指此邦麥為秋黙對愁無已驛遞<lb/>
來奏章保陽霑足美初雨繼以雪均被數百里知時利<lb/>
初耕批閱能無喜因憶數年春望雨成例矣頃在海岱<lb/>
邦意外欣聞是胡為愁雨心邂逅仍於此畿甸與青齊<lb/>
孰非予赤子<lb/>
<pb n="KR4f0005_WYG_061-16b"/>
　　謁舜廟<lb/>
孝稱千古獨徳並有唐雙厯下儀刑近城中廟貌龎春<lb/>
風餘故井<hi>舜井即在廟西宇</hi>雲氣䕶虚窓緬繼百王後欽瞻心<lb/>
早降<lb/>
　　閱濟南兵<lb/>
廣甸蕪烟暖崇臺旭影晴居安修武備巡狩效先程組<lb/>
練雲中耀鉦螺風外鳴青齊尋禹迹便與詰戎兵<lb/>
　　厯山<lb/>
<pb n="KR4f0005_WYG_061-17a"/>
盤紆道與白雲橫無限登臨望古情可惜不傳耕稼蹟<lb/>
却教千佛占山名<hi>厯山又名千佛山故云</hi>
　　千佛山極目<lb/>
分幹自岱宗岡巒雄且秀歴城作南屛洪荒判早就偶<lb/>
來恣攬結望逺欣所遘駐輦傍雲闗步屧躋蘿岫初無<lb/>
五丁斧石佛誰所鏤拈花或齦笑悲物或眉皺其下有<lb/>
空洞淙淙出乳竇精室築左側琴書芳潤潄兩樹丁香<lb/>
花芳菲綠隂茂開窓納烟霞俯檻睇錦繡泰麓巢雲處<lb/>
<pb n="KR4f0005_WYG_061-17b"/>
延賞既已富探竒復得此坐久消清晝因悟境無窮騁<lb/>
懐難盡副<lb/>
　　濟南府海棠正開對之有作<lb/>
驛路春風舞白沙那餘閒興問芳華豈無桃杏千村景<lb/>
不及丰姿一樹花小駐園亭方綽約丁寜蜂蝶澷周遮<lb/>
清明時節相逢處不覺吟遲篆縷斜<lb/>
　　百花洲詩用宋曽鞏韻<lb/>
珍珠漾為池曲折成溪路建牐繚垣隔捨舟行數步既<lb/>
<pb n="KR4f0005_WYG_061-18a"/>
而復登舟果愜幽探趣錦䌫可無藉雲㠶駛如騖蜿蜒<lb/>
岸幾轉芳洲乃微露百花舊傳名春風幾朝暮是時值<lb/>
寒食萬卉霏香霧詩情偶憶曽畫意誰傳顧因謀民生<lb/>
計謂可滋秔稌淵材傳五恨<hi>彭淵材有五恨其五曰曽子固不能詩今視其詩果</hi>
<hi>然故戯及之然所云卒嵗足秔稌固長吏之名言云</hi>我乃生千慕<lb/>
　　鵲華橋<lb/>
長隄數里亘雙湖夾鏡波光入畫圖望見鵲華山色好<lb/>
石橋名亦與凡殊<lb/>
<pb n="KR4f0005_WYG_061-18b"/>
大明豈是銀河畔何事居然駕鵲橋秋月春風相較量<lb/>
白榆應讓栁千條<lb/>
榆烟杏火接空濛穏度芳隄飲練虹李杜詩情天水畫<lb/>
都教神㑹片帆中<lb/>
　　大明湖<lb/>
㦄城周廓十二里大明湖乃居其半平吞濟濼衆泉流<lb/>
逺帶齊魯諸郡縣泛舟初入鵲華隄烟水蒼茫迷逺岸<lb/>
鳶魚上下各逍遥花木周遭相<hi>去聲</hi>明絢演漾綠蒲隐釣<lb/>
<pb n="KR4f0005_WYG_061-19a"/>
磯縹緲白雲臨古觀應接無暇有餘樂水亭清雅陳筆<lb/>
硯便教乗興一揮毫苕華記予初所見<lb/>
　　歴下亭<lb/>
芳洲城郭裏亭榭畫圖間杜句已稱古<hi>杜詩海右此亭古指此</hi>春<lb/>
逰偶趂閒漁歌隔浦逺橋影卧波彎一棹蓬瀛到仙風<lb/>
那引還<lb/>
天光澄上下詩意寄烟波濯㦸銀鱗直連拳玉鷺多浮<lb/>
圖森古甓逺岫滴新螺萬頃碧漪外輕帆瞥眼過<lb/>
<pb n="KR4f0005_WYG_061-19b"/>
朱欄横綠渚倒影漾澄泓烟栁萬千樹春禽三兩聲從<lb/>
來稱厯下到此適清明流水落花意維摩句有情<lb/>
　　登㑹波樓<lb/>
雉堞環樓倚勢髙登臨縱目興添豪一湖止水清無滓<lb/>
四野來牟綠上臯僻倪經營思國計桔橰耕作念民勞<lb/>
春雲消息㸔來好滿擬蒼龍駕海濤<lb/>
　　華不注<lb/>
駐輦曽城暢逺眸華不<hi>平聲</hi>翠注不曽流何年金母臨蓬<lb/>
<pb n="KR4f0005_WYG_061-20a"/>
海兩朶天花此處留<lb/>
　　鵲山<lb/>
淡烟疎雨凑清明罨畫峯姿别有情若把鵲山擬靈鵲<lb/>
翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>勢亦兩相争<lb/>
　　濟城春望<lb/>
春望那宜宜在樓新烟栁外恵風柔崇墉平挹鵲華翠<lb/>
雉堞俯臨濟濼流菜圃稻畦肖澤國綠蒲白芷隐漁舟<lb/>
眼前景物供吟賞遙睇沂曹未解憂<lb/>
<pb n="KR4f0005_WYG_061-20b"/>
　　接京報知得雨<lb/>
當春例盼雨艱致一犁逢今嵗來巡兖欣聞十日重<hi>先是</hi>
<hi>曽奏得雪一次</hi>豈其如避我何以慰兹農傍晚油雲布翹瞻意<lb/>
不悰<lb/>
　　夜雨<lb/>
夜雨霏霏作復休無眠欹枕聽更籌曉來[瓜*見]土未盈寸<lb/>
那覺心舒祗益愁<lb/>
　　恭依<lb/>
<pb n="KR4f0005_WYG_061-21a"/>
皇祖趵突泉詩韻<lb/>
穹碑瞻<lb/>
聖藻古寺駐春旂即景清明日湔裠大小璣波心翻雪<lb/>
練石齒漾苔衣對此蠲塵慮從添逸興飛<lb/>
　　清明即景<lb/>
令日湖山分外嘉百花洲上正蒸霞春光大地公魚鳥<lb/>
翠色兩峯罨鵲華杏酪幾匙翻雪色紙鳶數隊御風斜<lb/>
清明豈是客中度四海為家到處家<lb/>
<pb n="KR4f0005_WYG_061-21b"/>
　　再題趵突泉<lb/>
濟南城南古觀裏别開仙境非塵市致我清蹕兩度臨<lb/>
却為突泉三竇美噴珠屑玉各瀾翻孕魯育齊相鼎峙<lb/>
滙為圓池纔數畆放濼達江從此始朱欄匼匝接穹樓<lb/>
祀者何仙鍾吕子曲廊蜿蜒壁勒字題詠誰能分姓氏<lb/>
過橋書室恰三楹硯净甌香鋪左紙拈詠名泉亦已多<lb/>
氿兹實可稱觀止曽聞地靈古所云屯膏殄亨恐非理<lb/>
擬喚天龍醒癡眠今宵一灑功徳水<hi>是日至此拈香祈雨故云</hi>
<pb n="KR4f0005_WYG_061-22a"/>
　　車駕自濟城迴蹕<lb/>
初識濟城好波明山翠攅竒觀纔約畧春色未䦨珊野<lb/>
鳥啼朝日邨花艶去鞍不教逰興盡警蹕命迴鑾<lb/>
　　濟南貢生張廷琞之孫永清纔五嵗能背誦樂善<lb/>
　　　堂全集試之果然且識文義解平仄亦一竒也<lb/>
　　　其祖携以來謁因成是詩<lb/>
七嵗神童傳李泌於今轉覺兩年遲松稱晩秀終為貴<lb/>
桐解先榮亦自竒道左趨蹌渾特達車前奏對式威儀<lb/>
<pb n="KR4f0005_WYG_061-22b"/>
張家古有郎中例克繼芳踪捨汝誰<lb/>
　　聞河南得雨<lb/>
齊豫風畧同皆賴三月雨前朝甘澤霏未霑盈寸土對<lb/>
此灾餘民安救溝壑苦於我心慼慼當食不能舉忽接<lb/>
方伯奏豫省春霖溥益麥可種禾東郊樂農父云是宸<lb/>
誠格泰嶽昭其祜心實愧此言非漫為謙語畧近而佑<lb/>
逺神豈有偏與<lb/>
　　襍詠四首示東省廵撫及諸臣<lb/>
<pb n="KR4f0005_WYG_061-23a"/>
救荒無善政舊聞今見之堯舜豈非聖然猶病博施帑<lb/>
粟縱不惜承宣繋有司巧者矜才智拙者無能為更或<lb/>
圖息偃體察致漏遺復有尢甚者尅民飽其私罹法徒<lb/>
自戕於民終無禆為告方伯臣讀予襍詠詩<lb/>
襍詠非詠物切切念民艱反躬先自責調幕無能焉嗟<lb/>
此齊魯民被歉已連年富者日以貧貧者更磬懸計口<lb/>
縱授食日月乃苟延任䘏有常經為之在得權設任貧<lb/>
室索富家難盡全一言以蔽之賜豐端賴天<lb/>
<pb n="KR4f0005_WYG_061-23b"/>
賴天佑此方延頸長仰企其如格無術忸怩慙靡已京<lb/>
畿及豫吴春霖均霑被而胡膚寸合偏遺在尺咫芃芃<lb/>
隴中麥彌望盈千里十日雖可遲一犁亟其俟絮雲纔<lb/>
作勢顛風繼以起躊躇増百憂邂逅親見此<lb/>
親見悉民瘼更切飢溺心流者雖比比居者仍林林無<lb/>
怪榖踴貴糠粃登釜鬵轉徙難坐視遮留應酌斟資送<lb/>
生兾倖更患胥役侵凡爾守土吏孰無牧民任<hi>叶</hi>體予<lb/>
如傷懐盡爾一念忱補救各勉殫雨露天難諶<lb/>
<pb n="KR4f0005_WYG_061-24a"/>
　　膳榆餅<lb/>
榆莢過清明圓錢綠雲色湯官供節物五熟蒸如式翠<lb/>
擬春蠶繭薄似秋蟬翼可口縱甘滑因心生愴惻此邦<lb/>
民洊飢溝壑多匍匐草根尚充腹是物應難得恵鮮縱<lb/>
不能忍更奪其食<lb/>
　　平原覽古<lb/>
鬲津河畔此嚴城攬結踟蹰論古情下士謙恭傳趙勝<lb/>
王臣節義獨真卿髙臺吴望陸機築荒甸齊軍韓信營<lb/>
<pb n="KR4f0005_WYG_061-24b"/>
紅雨綠雲春爛漫一犁猶自待深畊<lb/>
　　題趙孟頫鵲華秋色圖<lb/>
昔覽天水是圖時不信名山能並美今登濟城望兩山<lb/>
初謂何人解圖此因命郵致封章便真蹟擕來聊比似<lb/>
始信筆靈合地靈當前印證得神髓兩朶天花繡野巔<lb/>
一隻靈鵲銀河涘是時春烟逺郭收栁隄窣綠花村紫<lb/>
天光澹靄水揉藍西鵲東華鏡空裏留待今題信有神<lb/>
<hi>石渠寳笈内題詠名蹟甚多獨是巻未曽及留待今日即景拈吟亦一竒也</hi>不數嘉陵呉道<lb/>
<pb n="KR4f0005_WYG_061-25a"/>
子<lb/>
　　旋蹕過徳州<lb/>
幸魯過徳州栁稍初放青事畢兹言旋綠雲紅雨并都<lb/>
來未及月春色紛縱横麥隴縱未萎黍田猶待耕連朝<lb/>
風勢作每與雲相争哀此齊魯民胡獨連歉丁祀秩雖<lb/>
成禮厪懐為災氓一日増百憂往返愧此程<lb/>
　　登舟<lb/>
載登青雀舫初試白雲程入畫㸔村景匉雷聽水聲㟁<lb/>
<pb n="KR4f0005_WYG_061-25b"/>
楊烟外裊沙鳥渚邊鳴極目煙波意詩裁亦覺清<lb/>
㑹通亘南北轉漕掌司農斗粟應知貴盤珍可濫供川<lb/>
途非一厯庾政悉何從迴望方銜尾帆檣隔浦重<lb/>
　大行皇后輓詩<lb/>
恩情廿二載内治十三年忽作春風夢偏於旅岸邊<lb/>
聖慈深憶孝宫壼盡欽賢忍誦闗雎什朱琴已斷絃<lb/>
夏日冬之夜歸于縱有期半生成永訣一見定何時褘<lb/>
服驚空設蘭帷此尚垂迴思相對坐忍淚惜嬌兒<lb/>
<pb n="KR4f0005_WYG_061-26a"/>
愁喜惟予共寒暄無刻忘絶倫軼巾幗遺澤感嬪嬙一<lb/>
女悲何恃雙男痛早亡不堪重憶舊擲筆黯神傷<lb/>
　大行皇后移殯觀徳殿感懐追舊情不自禁再成長<lb/>
　　　律以志哀悼<lb/>
鳯輤逍遙即殯宫感時憶舊痛何窮一天日色含愁白<lb/>
三月山花作惡紅温凊<lb/>
慈闈誰我代寂寥椒寝夢魂通因叅生死俱歸幻畢竟<lb/>
恩情總是空廿載同心成逝水兩眶血淚灑東風早知<lb/>
<pb n="KR4f0005_WYG_061-26b"/>
失子兼亡母何必當初盼夢熊<lb/>
　　無悰<lb/>
心内芳型眼内容但相闗處總無悰思量不及瞢騰睡<lb/>
猶得時常夢裡逢<lb/>
　　夢<lb/>
其來不告去無辭兩字平安報我知祗有叮嚀思<lb/>
聖母更教顧復惜諸兒醒㸔淚雨猶霑枕静覺悲風乍<lb/>
拂帷似昔慧賢曽入夢尚餘慰者到今誰<lb/>
<pb n="KR4f0005_WYG_061-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_061-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩二集巻三<lb/>
</p>
<p>
</p>
  </div>
</body>
</text>
</TEI>
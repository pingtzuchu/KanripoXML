<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_450-1a"/>
欽定四庫全書<lb/>
御製詩五集巻五十九<lb/>
　古今體五十九首<hi>庚戌九</hi>
　　雨<hi>六月十二日</hi>
前朝揮霍為霶霈今日悠揚作霔霖一弛一張合<lb/>
天道忽疎忽宻入田深時行澤濟夏司火氣盛冀分秋<lb/>
令金<hi>夏多雨則秋金之氣可分彼時農功得資曬晾萬寳藉以告成近日雨澤連綿正協月令大雨時行</hi>
<hi>之騐</hi>耄嵗無他恵民術為<hi>去/聲</hi>祈年較<hi>晴/</hi>量<hi>雨</hi>惟欽<lb/>
<pb n="KR4f0005_WYG_450-1b"/>
　　題敞晴齋<lb/>
敞晴齋築崥崹間路阻修恒稀往還必雨霑更以時霽<lb/>
乃逰目至一開顔千林朗翠胥張畫萬嶂来青不藉攀<lb/>
稍慰當前祝此後秋陽髙曝恵民艱<lb/>
　　松霞室題陳書畫軸<lb/>
巖松壁畫各軒軒霞舉答相謖籟翻女史古圖經屢詠<lb/>
笑予扵此未忘言<lb/>
　　面水齋<lb/>
<pb n="KR4f0005_WYG_450-2a"/>
山莊富者山亦復充乎水流峙適相資乃協中和理致<lb/>
之契位育日進勉以已即景㑹意深詎圖娛目美面水<lb/>
識心存在此不在彼<lb/>
　　鏡香亭有㑹<lb/>
亭子臨荷沼因名曰鏡香鏡縁沼以喻香乃荷之常常<lb/>
主翻夏暫喻賓卻嵗長<hi>荷惟夏月開沼則厯古今是主暫而賓長也</hi>誰能齊<lb/>
物理曰古有䝉荘<lb/>
　　遲雲榭得句<lb/>
<pb n="KR4f0005_WYG_450-2b"/>
遲雲有二義向已曽言之<hi>丁未初夏至静宜園作遲雲館繹義詩謂遲有二音平音</hi>
<hi>者訓徐去音者訓待而因徐乃待義仍相通因有遲  者祝其疾遲  者願其至之句</hi>兹逮旬弗<lb/>
雨遲正去韻宜<hi>今嵗五月望後至山荘兩旬之内亦幸連次得雨乃至十二日雨後今又及旬</hi>
<hi>大田正當吐穂之時亟須繼澤秋收可冀上豐覩兹顔額目今遲雲之義訓待為宜</hi>避暑雖清涼<lb/>
中伏騰炎曦熾歊不可當山田亟望滋待雲心益焦秀<lb/>
實浩澤資霮䨴傍晚濃霶霈庶洪施<lb/>
　　題錢維城五君子圖<lb/>
寓五以圖格依舊<hi>五君子圖昉自玉磬主人向命張若靄仿為之嗣後鄒一桂錢維城董誥</hi>
<pb n="KR4f0005_WYG_450-3a"/>
<hi>皆有仿作予亦曽為是圖屢經疊韻題詠</hi>由京而塞見如新<hi>是圖張扵山荘水月菴之精舍</hi>
<hi>中</hi>松和巖柏自從古梅與水仙未覩春<hi>塞外萬木之藪而梅與水仙實</hi>
<hi>無</hi>氣合言蘭成雅契神傳貌玉本佳賓底須君子徵名<lb/>
姓卻蹈刻舟求劍倫<lb/>
　　文園獅子林<lb/>
獅林早識弗因倪攷覈頻經畫巻稽<hi>舊傳獅林為倪瓚所作及觀瓚畫獅</hi>
<hi>子林圗其自識云如海因公宜寳之則是為如海作也甲辰南巡復得徐賁為如海作圖益可為證冊中陸深</hi>
<hi>䟦元僧惟則好聚竒石状類狻猊故取佛語名其菴或云惟則得法扵本中峯本時住天目獅子巖盖識授受</hi>
<pb n="KR4f0005_WYG_450-3b"/>
<hi>之原因以名菴要非瓚所作明矣</hi>吳苑塞莊豈殊也山情水態實同兮<lb/>
十成已罷重賡韻<hi>丙午題獅子林即九疊韻已成十全因依中秋帖子涿鹿行諸什例不復</hi>
<hi>重賡自後厯年再題遂用别韻</hi>一晌何妨趂興題雖是八旬艱健步陟<lb/>
髙仍與敬為躋<lb/>
　　雲潤樓口號<lb/>
雲潤由来人所知暑朝亟望渥恩施循名責實之何謂<lb/>
樓付漠然我愧滋<lb/>
　　望源亭<lb/>
<pb n="KR4f0005_WYG_450-4a"/>
四字勒石壁分明曰望源<hi>泉源石壁四字乃山荘皇祖御書磨崖恭勒為    三十</hi>
<hi>六景之一</hi>分来武列流咫尺入水關<hi>園中諸水皆由東北水關引武列水入至此為</hi>
<hi>小湖右石壁間百丈俯臨澄流是謂泉源</hi>山荘諸水宗溪澗沼湖沿其外源<lb/>
更逺三百里堪論<hi>武列水出察汗陀羅海距山荘㡬三百里流經固都爾呼河又西南合茅</hi>
<hi>溝河又南合賽音河即古所謂三蔵水者是也又東南流經列溪厯石挺下而南是謂武列水又東流入濡向</hi>
<hi>所著熱河考及灤河濡水源考證曽詳言之</hi>舉大足概小荘中亦有泉熱河<lb/>
所以稱相資兩不渾<hi>山荘内亦有温泉流出滙之始有熱河之名今人但知熱河而不知</hi>
<hi>其兩相資究之當以武列水為重也</hi>究應此為重<lb/>
<pb n="KR4f0005_WYG_450-4b"/>
聖鑒萬古存望源而未至<hi>謂外源</hi>予愧増無言<hi>道源治源胥在是矣</hi>
　　瑩心堂<lb/>
瑩心繹<lb/>
前訓<hi>堂額為書皇祖御</hi>　切已勉今思必也所無逸又非假有<lb/>
為大公體合正順應物何私即境堪㑹道<lb/>
兩言百世師<lb/>
　　佳䕃堂<lb/>
秀木下斯佳䕃多敺炎目滿緑婆娑偶憑清庇生欽憶<lb/>
<pb n="KR4f0005_WYG_450-5a"/>
祖徳繼繩當若何<lb/>
　　雨<hi>六月廿四日</hi>
山荘六月多望霽六月望霖事屬生<hi>山荘往嵗當大雨時行之際毎多祈</hi>
<hi>晴今年自五月望後至六月十二以前亦連次得有甘霖而不致太優乃經旬未雨山田遂覺待澤頗殷實年</hi>
<hi>来所罕見者此畨之雨竟至盈尺以外不啻仍如往嵗矣</hi>遇始今年訝軸轉蓄成全<lb/>
力乃盆傾以終宵更晨連霔不計寸真尺已盈愁解即<lb/>
虞心放處又如常嵗祝時晴<lb/>
　　晚晴<hi>六月廿六日</hi>
<pb n="KR4f0005_WYG_450-5b"/>
一雨連三日伏時原亦常既優方戢慰慮過復徬徨申<lb/>
末收餘㸃酉中露夕陽明朝立秋節皜曝祝農祥<lb/>
　　臺灣提督奎林等報收早稻八分詩以誌慰<lb/>
五月收早稲他方致鮮同<hi>各省早禾毎以六七月為收穫之期惟臺灣郡地氣較暖</hi>
<hi>兹據報五月中旬早稲俱已成熟登場此内地所不及也</hi>已欣接民食況復穫中豐<lb/>
閩郡仍資濟<hi>據奎林等奏該府雨暘時若早禾芃茂除臺灣一縣不種早稲外餘一㕔三縣均勻</hi>
<hi>計算早稲收成共有八分等語仲夏為青黄不接之時得此可稱中稔在臺郡既有益民食而閩省漳泉各郡</hi>
<hi>並資接濟覽奏實為欣慰</hi>海疆早偃功相扵謹武偹<hi>臺灣厯任總兵率多營私牟利</hi>
<pb n="KR4f0005_WYG_450-6a"/>
<hi>以致武偹廢弛自逆犯林爽文等就獲之後命奎林以提督銜任總兵嚴加整頓奸民盗匪胥就捕獲海疆自</hi>
<hi>此可長享綏靖之福矣</hi>永靖惬深衷<lb/>
　　立秋日作<hi>六月廿七日</hi>
厯年第一較量日多遇咎徵艱遇休<hi>農家以立秋日既雨復晴為最吉近</hi>
<hi>年頗覺秋雨過多艱遇休徵兹自十二日雨後逾旬未雨連朝幸獲甘霖大霈今日立秋早間雨勢猶盛申刻</hi>
<hi>即已放晴幸協農占</hi>昨晚放晴曉復霔逮申大霽節符秋<hi>是日酉正三刻</hi>
<hi>立秋</hi>終朝惴惴兹稍慰兩月<hi>謂七八月</hi>遥遥正覺悠䖍籲時暘<lb/>
晅朗照告成萬寳福寰陬<lb/>
<pb n="KR4f0005_WYG_450-6b"/>
　　澄霽樓口號<lb/>
霽空萬里碧澄鮮晴定秋暘暴大田徙倚書樓仰<lb/>
聖藻當年一例此祈年<lb/>
　　貯雲簷題句<lb/>
簷不易髙低雲自有来去因用稚圭文率名之曰貯<hi>叶</hi>
尋思貯之言義亦有二故暵時貯之雲願行施膏布潦<lb/>
際貯之雲應斂為靳固即今朗晴定循名佳未負然而<lb/>
雲與簷胥以不知付<lb/>
<pb n="KR4f0005_WYG_450-7a"/>
　　雙松書屋偶題<lb/>
雙松盖古有書屋以今名毎至必題句而非一定評影<lb/>
聨風與月形似弟和兄子夏箴司馬無端偶繋情<lb/>
　　清娱室<lb/>
清娱豈為山水佳清娱不繋書史覽今日之娛因快晴<lb/>
金曦髙曝消黯黕䖍祝如斯逮九秋庶㡬多稼登無歉<lb/>
　　晴定<hi>七月初三日</hi>
纔過立秋晴雨騐<hi>昨六月廿七日酉時立秋早間雨猶未止申刻旋即放晴幸叶農家既雨</hi>
<pb n="KR4f0005_WYG_450-7b"/>
<hi>而晴吉占</hi>又逾秋月朔翼辰<hi>農家又占七月有不慮初一雨只怕初二隂之語謂連朔日之</hi>
<hi>雨也昨日雖有浮雲傍晚即大霽今已初三日乃覺晴定庶㡬時暘半月萬寳㦯獲有收耳</hi>所幸三<lb/>
日快晴定稽首<lb/>
天實愛斯民似此時暘以半月庶㡬萬寳豐登囷繼而<lb/>
自責言之滿去年處暑詩翻新<hi>近翻閲去嵗詩本七月初一竟日晴朗初二雖</hi>
<hi>有陣雨傍晚亦即開霽是以處暑詩有質之農諺胥合宜雨時雖愁晴惬意之句</hi>農占豈不曽<lb/>
協吉後頗過度為潦頻關内外田期穫者十分減至将<lb/>
八分<hi>去年闗内外大田本望十分收穫不意以秋潦止報共有八分今年初二並無㸃雨固為可慰然予</hi>
<pb n="KR4f0005_WYG_450-8a"/>
<hi>心何敢自滿惟有益切䖍寅以冀仰邀    昊貺耳</hi>三朝吉兆詎敢信兩月期逺<lb/>
憂猶真卓午絮片散以盡樹頭爽籟吹来紛鬱鬱百慮<lb/>
併雲浄不敢言慰惟増寅<lb/>
　　虬翠樓口號<lb/>
樓非百尺松百尺朗暎虚窓翠欲流孰是無心孰有意<lb/>
契從太古結雙眸<lb/>
　　邀山室<lb/>
一室納萬山四鄰秀如競胥為不速客羲經象示敬曰<lb/>
<pb n="KR4f0005_WYG_450-8b"/>
邀實張言物合安其性亦契梵典云光光自相映而我<lb/>
乃成章綺語戒忘竟<lb/>
　　登四面雲山亭子<lb/>
奎章辛夘額垂親誰謂無因卻有因<hi>予以康熙辛夘生而亭亦搆扵是嵗</hi>
<hi>此中夙因不可思議</hi>七月上如七月下<hi>是處為山荘中㝡髙處毎嵗扵七月下旬漸涼爽始</hi>
<hi>一登之今嵗以祝釐外藩来兹者多又以下旬即當唘蹕還宫行慶故扵上旬即来登亦佳話也</hi>八旬<lb/>
亭坐八旬人<hi>去嵗登此有共汝行将度八旬之句兹来如踐前言</hi>碧天雲浄懐同<lb/>
豁素宇風生興亦新逺望山田秀將實時暘若益祝心<lb/>
<pb n="KR4f0005_WYG_450-9a"/>
寅<lb/>
　　滄浪嶼得句<lb/>
陟則千丈峰降則一畝嶼大小髙下雖不倫山水之趣<lb/>
各有取嶼實塞湖中之洲洲中池更百尺貯渫然弗改<lb/>
澈底清偶一臨之㑹心所太古以来即有兹纓足那知<lb/>
分别許<lb/>
　　七夕<lb/>
七夕相傳古洗車語不同<hi>農政全書謂七月七日雨為洗車雨嵗時雜記則云六日</hi>
<pb n="KR4f0005_WYG_450-9b"/>
<hi>又云八日大概此三日中必有一雨騐之多不爽今夏時雨霑透數日時暘今日陣雨片刻即便快晴應節之</hi>
<hi>雨不妨副名懼後之慰益祝多霽</hi>今朝復佳節依例度行宫晚雨片時<lb/>
過快晴夕照中副名斯足矣喜盼暮霞紅<lb/>
　　曉涼<lb/>
邇日快晴定金風送曉涼盡收蒸潤溽喜換袷衣裳林<lb/>
畫微添紫田雲欲變黄撫時誠順意戒滿敬無遑<lb/>
　　題辛丑所為錦樹小幀<lb/>
錦樹寫扵㡬務閒流光八載隙駒間八徵耄念寳増用<lb/>
<pb n="KR4f0005_WYG_450-10a"/>
<hi>辛丑年成是幀用古稀天子寳兹来重題乃増用八徵耄念之寳彈指流光而予已夀増八袠感䝉    昊眷</hi>
<hi>洵非易得</hi>我亦知為得此艱<lb/>
　　安南國王阮光平至避暑山莊陛見詩以賜之<lb/>
瀛藩入祝值時巡初見渾如舊識親伊古未聞来象國<lb/>
勝朝往事鄙金人<hi>明正徳間安南黎譓之臣莫登庸逼逐其主明興師討之踰年師不出登</hi>
<hi>庸進代身金人遂封為都統其後譓孫維潭奪莫茂洽都統亦進金人復封為王是明代既不能致彼入朝而</hi>
<hi>為金人以代兼有黷貨之譏其行事殊為可鄙</hi>九經柔逺祇重譯嘉㑹扵今勉<lb/>
體仁武偃文修順<lb/>
<pb n="KR4f0005_WYG_450-10b"/>
天道大清祚永萬千春<lb/>
　　戒得堂自箴<lb/>
書堂樸不詡耽耽硯浄甌香性所諳<lb/>
聖祖兩言記闡兩<hi>得四皇祖聖夀望七時鐫用戒之在    字通用小璽然    聖意引而</hi>
<hi>未發予七袠時駐蹕山荘剏作書堂即以戒得題額因為記以闡    皇祖之義盖    皇祖所云戒得者在</hi>
<hi>擴土兼逺之為予欽承順成先志平伊犁定回部靖金川幸䝉    天助諸事    敢不以    皇祖之戒為</hi>
<hi>戒乎嗣有後記之作謂前記之義言其欲得後記之義言其已得消息盈虚之理滿損謙益之機伏扵無形敢</hi>
<hi>不日慎一日以待歸政之日詳見前後兩記</hi>
<pb n="KR4f0005_WYG_450-11a"/>
先師三戒嵗宜三<hi>兹年登八旬是宜第三之戒得矣</hi>生身鱗集西和北<lb/>
<hi>今嵗西北諸蕃如額魯特霍碩特都爾伯特土爾扈特烏梁海哈薩克及各回城伯克等皆逺来祝嘏念其未</hi>
<hi>出痘生身者多俱令至山荘宴賚</hi>䖍念駢臻東及南<hi>其東南如安南國王阮光平及朝鮮</hi>
<hi>南掌緬甸各國使臣咸来京稱慶亦俱令先至山荘一體與宴似此中外一家可稱極盛䝉    天佑貺能不</hi>
<hi>益切䖍寅且以盛滿為懼矣</hi>亟盛何修遇而得<lb/>
天恩深沐懼兼慙<lb/>
　　安南國王阮光平乞遵天朝衣冠嘉允其請並詩<lb/>
　　　賜之<lb/>
<pb n="KR4f0005_WYG_450-11b"/>
丹誠萬里近瞻依惇史全無寧渠<hi>去聲</hi>稀不肯有更頒鳳<lb/>
詔却欣無意乞鶯衣<hi>阮光平来山荘瞻覲最為恭謹予亦甚憐之彼且感恩籲請遵從天</hi>
<hi>朝衣冠益嘉其誠悃因賜紅寳石頂三眼翎黄褂以示優寵然予前此未肯有㫖令其更易本國服飾也</hi>清<lb/>
涼取適嘉應允典禮如常慎莫違<hi>今春加恩已賜阮光平黄鞓玉帶兹既懇</hi>
<hi>遵天朝衣冠扵山荘筵宴之日並即令依皇子所用金黄色蟒袍四團龍褂賜之至進京朝賀之日典禮所闗</hi>
<hi>仍命用該國衣冠以昭體制且念該國王係一國之主彼國臣民所具瞻若欲薙髪竟更彼國服飾轉非予意</hi>
<hi>所嘉恱因令詳悉宣諭以示恩禮兼至</hi>詎曰一家覃父子<hi>各外藩䝉古王公貝勒等今皆</hi>
<hi>為予子孫輩君臣恩誼不啻家人父子前阮光平奏謝表文有君為師為父之語伊具有天良肫誠所發予亦</hi>
<pb n="KR4f0005_WYG_450-12a"/>
<hi>不忍外之也</hi>海邦奕葉永禎禨<lb/>
　　漕運總督管幹珍奏報全漕抵通詩以誌慰<lb/>
去嵗中秋到已速今年一月早中秋<hi>去嵗有閏五月漕艘扵中秋節前全</hi>
<hi>數抵通今年據管幹珍和琳奏扵七月初八日最後各幫已俱鱗泊通州候騐交收是較去嵗更早㡬兩月現</hi>
<hi>在回空各船餘米充盈丁情踴躍行走甚為迅速扣至六月二十一日頭進幫船全過臨關益徵近年加意籌</hi>
<hi>辦之效</hi>固因事在人為力總賴功成<lb/>
天佑庥<hi>連年經畫漕運事宜竟復冬兊冬開舊制固見事在人為然非    上蒼眷佑成功且獲雨澤</hi>
<hi>應時焉能水足沙疏奏效若此</hi>水足沙疏舟自利歉無稔有米稀留<hi>往嵗</hi>
<pb n="KR4f0005_WYG_450-12b"/>
<hi>漕運以偶遇偏災或水淺阻滯毎有截留情事近年水勢既足而年嵗又皆順成惟直𨽻以去秋雨多有被淹</hi>
<hi>浸之處雖已疊加賑濟今春又令北倉截漕三十萬石寛偹賑糶之用然為數甚少較之往嵗迥不相侔矣</hi>
受兹<lb/>
鴻貺同民樂心懼滿招躬慎修<lb/>
　　山莊錫宴祝嘏各外藩即事二律<lb/>
八旬夀亦世常傳慙愧稱釐内外駢六帝中間三合古<lb/>
<hi>自漢以来帝王登古稀者惟漢武帝梁武帝唐明皇宋髙宗元世祖明太祖六帝其中惟梁武帝宋髙宗元世</hi>
<hi>祖年登八十而三帝之中惟元世祖可稱賢主然亦未能如予之五代一堂詳見八徵耄念之寳記</hi>一堂<lb/>
<pb n="KR4f0005_WYG_450-13a"/>
五代獨䝉<lb/>
天何修而得誠惕若所遇不期審偶然益慎孜孜待歸<lb/>
政<hi>祇餘五年然適百里者半九十正是此時不敢不勉又不敢自必</hi>或當頥志養餘年<lb/>
山莊<lb/>
皇祖此柔遐無減提封實有加<hi>綏藩皇祖締搆山莊為    恵逺之地予仰承</hi>
<hi>川近前烈自西陲底定拓地二萬餘里既又平定兩金    年緬甸及廓爾喀諸國亦先後歸化且安南國王</hi>
<hi>親身祝嘏東西朔南㑹為一家提封式廓實為亘古所無予惟益凛鞏謙以敬答    佑貺耳</hi>屢舉華<lb/>
筵欽憶<lb/>
<pb n="KR4f0005_WYG_450-13b"/>
烈近臨<lb/>
神御黙應嘉南瀛北漠通諸國西蔵東麗㑹一家消息<lb/>
盈虚理豈爽益謙損滿鑒寧賒<lb/>
　　處暑<hi>七月十四日</hi>
月之三日幸晴定七夕洗車即快晴<hi>農家忌七月初一日雨又忌初二隂</hi>
<hi>今年自初一至初三日幸已晴定即七夕有洗車雨之說然亦幸是日陣雨一過即已快晴秋間可冀朗霽或</hi>
<hi>利收穫</hi>氣爽<lb/>
天髙嘏宴錫<hi>今嵗西北外藩雲集祝嘏内有生身未經出痘者即扵山莊錫宴而安南國王阮光</hi>
<pb n="KR4f0005_WYG_450-14a"/>
<hi>平及朝鮮緬甸南掌諸國四川臺灣各生畨亦俱至山莊因扵十四日筵宴晚間並扵萬樹園令觀烟火是日</hi>
<hi>適處暑節連朝開霽錫宴禮成益徵    天貺</hi>秋中暑處<hi>去聲</hi>節詩成益因叨<lb/>
貺益増惕越以逢佳越畏盈納稼築塲期尚逺為<hi>去聲</hi>思<lb/>
昨嵗每怦怦<hi>去年七月初二日微雨晚晴意謂可叶農占乃以秋霖過多致減秋成分數今嵗晴</hi>
<hi>定後雖㡬半月然距秋穫尚逺不敢遽自弛念也</hi>
　　雨<hi>七月十六日</hi>
洗車名副霽髙旻廿七逮今將二旬<hi>自六月廿四日連朝霔雨甚為優渥</hi>
<hi>值廿七日酉刻立秋申刻即已放晴頗叶農占七夕雖有陣雨已應洗車佳節而即放晴逮今已将二旬矣</hi>
<pb n="KR4f0005_WYG_450-14b"/>
慶席節燈畢以次<hi>十四日錫宴外藩十五日為中元節山莊例放河燈皆值開霽實邀</hi>
<hi>佑貺</hi>坂蕎園菜潤惟均<hi>現在秋禾将次收穫惟蕎菜得有此雨更資潤澤</hi>究因去<lb/>
嵗仍懐懼適可當秋不欲頻過午山雲徂盡浄慰猶為<lb/>
惕敢申申<lb/>
　　閩浙總督伍拉納奏報早稲收成九分有餘詩以<lb/>
　　　誌慰<lb/>
昨嵗漳泉畧歉收麥秋今夏稔稍酬<hi>上年閩省麥收未能豐稔夏間又以</hi>
<hi>漳泉得雨較遲雖髙田尚可補種禾苗而早稲收成合計通省僅七分餘今夏麥收據伍拉納等奏八分有餘</hi>
<pb n="KR4f0005_WYG_450-15a"/>
<hi>民氣已徵恬豫</hi>兹當早稲登塲際合計九分入囷優<hi>伍拉納節次奏報該</hi>
<hi>省入夏以来雨澤調勻早禾暢茂兹據奏早稻收成分數除臺灣一縣向不播種早稲外其收成十分者晉江</hi>
<hi>等五縣九分有餘者閩縣等一十七縣九分者侯官等三十九州縣八分者彰化一縣七分有餘者鳳山一縣</hi>
<hi>統計通省實共九分有餘現在糧價有減無増農民歡忭地方俱極安静</hi>兵燹久消民氣樂<lb/>
盗風嚴緝旅行謳<hi>自臺灣逆匪平靖之後小民得安耕鑿奎林等又復嚴緝洋盗大加懲創</hi>
<hi>商販流通毫無驚慮盖年榖順成萑苻不生閭閻自形和樂即此可為治安之術耳</hi>因之悟得治<lb/>
安法祗在祈年念裏求<lb/>
　　避暑山莊迴蹕即事之作<lb/>
<pb n="KR4f0005_WYG_450-15b"/>
八十初開寳袠新宫中行慶合旋輪<hi>予仰邀旬為昊貺夀躋八    從古</hi>
<hi>所罕有俯允臣民所請扵宫中行慶因扵七月内迴蹕</hi>鱗瀛列國恩覃遍雁塞生<lb/>
身宴錫竣<hi>今嵗祝嘏安南等國或親身或遣陪臣皆先期至山莊具見愛戴之忱其迤北生身未出</hi>
<hi>痘者合南北諸藩均扵山荘錫宴今早啟鑾即令迤北生身者各回本處亦體恤逺人之意也</hi>撫此庥<lb/>
嘉惟益惕戒其盈滿敢忘寅廣仁<hi>嶺名是日雨</hi>雨涉原恒事<lb/>
多稼芃山利是真<lb/>
　　喜晴<lb/>
前昨忽蒸熱情知當作霖旅人原習慣送侣濕衣襟<hi>早間</hi>
<pb n="KR4f0005_WYG_450-16a"/>
<hi>送駕之生身外藩及熱河文武員弁士庶等道旁環跪倍見依戀之忱惟因雨霑衣殊堪軫念</hi>午刻快<lb/>
開朗秋暘暴坂岑幸非如去嵗<hi>立秋後雖屢遇雨幸即晴明且收穫将近或不</hi>
<hi>至如去嵗之秋潦致減分數也</hi>怵惕尚縈心<lb/>
　　江西巡撫姚棻奏早稲收成九分有餘詩以誌慰<lb/>
九分餘近報閩中<hi>昨接伍拉納奏閩省早稲收成九分有餘</hi>兹閲西江穫又<lb/>
同計合省秋幸荐稔<hi>今日姚棻奏江西早稲收成通省七十九㕔州縣内收成八分者三</hi>
<hi>縣九分者四十㕔州縣九分有餘者三十二㕔縣十分者四縣牽算總計共九分有餘較之前數年更為豐稔</hi>
<hi>等語</hi>較前數載更為豐民天食重誠國本祈嵗心殷厪已<lb/>
<pb n="KR4f0005_WYG_450-16b"/>
衷寰寓顒希多似此無厭<hi>平聲</hi>望裏凛盈冲<lb/>
　　入古北口<lb/>
頻日快晴天金風爽拂鞭兹因行慶典早此入雄邉<hi>往嵗</hi>
<hi>以秋獮扵九月望後迴鑾今年八旬大慶俯允内外臣工之請舉行慶典因扵七月内山荘錫宴各外藩後即</hi>
<hi>行唘蹕旋京</hi>稼果内勝外<hi>關外大田因六月十二日雨後逾旬方雨田間未免渇澤兹蹕途所</hi>
<hi>見關以内秋禾結實頴栗自較關外為勝</hi>人迎後復前都詢農務悉<hi>今秋各省文武</hi>
<hi>大員有因慶典来京者連日陸續接駕皆扵行館召見首詢秋稼情形多云比去嵗年景更為豐稔何幸如之</hi>
多幸有秋連<lb/>
<pb n="KR4f0005_WYG_450-17a"/>
　　廣東巡撫郭世勲奏報早稲收成八分有餘詩以<lb/>
　　　誌慰<lb/>
迤南氣暖收成早稲穫八分仍有餘<hi>據廣東巡撫郭世勲奏報秋收分數</hi>
<hi>九分者信宜等九州縣八分有餘者南海等四十州縣八分者東莞等四十二㕔州縣通省九十一㕔州縣合</hi>
<hi>計早稲收成共八分有餘等語前據該撫節次奏粤東春夏以来雨水調勻已深欣幸今閲奏報收成豐稔情</hi>
<hi>形慰謝之餘益増欽惕</hi>一晌奏章欣展彼永言慰謝益欽予豈辭<lb/>
奢望遥和近惟是深思盈與虚不自為君難不識竟無<lb/>
片刻得心舒<lb/>
<pb n="KR4f0005_WYG_450-17b"/>
　　予告大學士蔡新来京祝夀詩以賜之<lb/>
八旬幸我猶身健九望憐卿㑹膝前祇問蒼生待忠告<lb/>
相看白髪尚依然六千里豈江山隔一片心原上下聨<lb/>
摛藻誌予終始意臨歸忍賦送行篇<lb/>
　　山東巡撫長麟奏山東省被水州縣籌辦賑卹情<lb/>
　　　形詩以誌事<lb/>
東省春過為<hi>去聲</hi>盼雨後經得雨幸非遲<hi>夏初東巡旋蹕見東省二麥已</hi>
<hi>經結穂而屢次獲雨俱未霑透頗為懸厪嗣節據長麟奏東省扵四月十三十八等日全省連得透雨無復仍</hi>
<pb n="KR4f0005_WYG_450-18a"/>
<hi>行望雨之處麥秋尚可冀有收</hi>麥重吐穂夏原穫<hi>又奏各属髙阜處所得雨之後已萎麥苗</hi>
<hi>根旁另生新枝結實亦尚飽綻及報麥收分數仍有七分餘而大田芃茂意謂秋稔亦可預期</hi>禾怒㧞<lb/>
苗秋可期孰謂伏霖為異漲竟成巨沴害生資<hi>兹據長麟奏平</hi>
<hi>原禹城等縣自六月廿四日起至七月初七八雨水連緜馬頬等河水勢盛漲漫溢田禾房舍間被淹浸其積</hi>
<hi>水處所設法疏消總計被水者共計四十一州縣其髙阜之區仍属豐稔惟低窪地畝不無傷損現委各府分</hi>
<hi>投確勘並籌辦挑挖淤淺及應修城工以工代賑外再行分别給予賑濟事宜細閲所奏被水情形深為憫惻</hi>
<hi>即諭令詳妥籌辦俾受實恵不可惜費以副軫念灾黎至意</hi>可憐赤子嗟失望賑卹<lb/>
叮嚀莫或遺<lb/>
<pb n="KR4f0005_WYG_450-18b"/>
　　迴蹕御園之作<lb/>
月餘先昔御園返<hi>往年駐蹕山荘扵萬夀節後方始行獵九月中旬外乃返御園今年仰沐</hi>
<hi>賀以昊恩夀登八袠禮宜御殿受    順羣情是以旋京較早月餘</hi>迺以八旬慶典諧慚<lb/>
愧徳無稱四得盈虚戒有切中懐沿途看穡昨年勝入<lb/>
苑尋題秋仲佳雖是輿情申祝悃微嫌争美過挨排<hi>内外</hi>
<hi>臣工籲請舉行慶典兹自御園至宫沿途排列㸃綴用申誠悃惟争為美麗未免嫌其繁費耳</hi>
　　湖廣總督畢沅奏報湖北早稲收成九分有餘詩<lb/>
　　　以誌慰<lb/>
<pb n="KR4f0005_WYG_450-19a"/>
二麥稔收早榖成九分餘可告豐盈<hi>今嵗湖北省二麥收成已八分有餘</hi>
<hi>兹據畢沅奏該省入夏以来甘霖疊沛塘堰充盈民間種植早稲最廣現已刈穫登塲通省六十八州縣内除</hi>
<hi>應山等六縣不種早稲外其餘收成十分者江夏等八州縣九分有餘者通山等三縣九分者咸寧等四十二</hi>
<hi>州縣八分有餘者武昌等三州縣八分者安陸等六州縣合計通省早稲收成共九分有餘</hi>更稱中<lb/>
稲芃生茂以及雜糧總發榮<hi>畢沅又奏楚民本善務農年来益勤稼穡今早稲既</hi>
<hi>獲豐收至中稲亦俱芃翼異常有已經揚花者其各種雜糧菜蔬棉花𤓰果等項處處發榮暢茂等語今嵗迤</hi>
<hi>南各省早稲多報上豐民食既裕閭閻景象益徵恬熈欣慶之餘惟有倍増䖍惕以承    鴻貺耳</hi>嵗值<lb/>
逭租重有穫民皆足食自無争曷勝南望顒生慶却凛<lb/>
<pb n="KR4f0005_WYG_450-19b"/>
滿招益屏營<lb/>
　　户部侍郎韓鑅江南河道總督蘭第錫奏報毛城<lb/>
　　　舖漫溢並䕶安徽巡撫布政使周樽䕶河南巡<lb/>
　　　撫布政使景安各奏毛城舖漫口下注情形詩<lb/>
　　　以誌事<lb/>
毛城舖本洩黄流漲滙刷寛西裹頭<hi>韓鑅蘭第錫奏南河自立秋後隂雨</hi>
<hi>連綿扵七月初六七等日徐州北門外長水一丈四尺餘唐家灣引河出槽漫溢直注毛城舖滚壩兼之迤上</hi>
<hi>外灘近黄民埝漫缺兩處同時滙注致毛城舖之西裹頭壩尾刷寛二十餘丈嗣又據奏裹頭漫寛之處因水</hi>
<pb n="KR4f0005_WYG_450-20a"/>
<hi>大溜急刷至四十餘丈等語</hi>漫溢已延及夏邑<hi>又據景安奏河南之永城夏邑二縣因江</hi>
<hi>南碭山縣王平荘臨黄民埝水勢漫溢由毛城舖閘口流入致該二縣東北兩鄉有被水淹浸之處</hi>洪波<lb/>
兼復至濉州<hi>周樽又奏宿州濉河南岸因七月初六七等日雨大風狂上流漫溢之水㑹流下注</hi>
<hi>致趙李兩荘民埝漫缺西北兩鄉村集田畝間亦被水淹浸</hi>幸非正溜衝堤堰且報<lb/>
補工築固周<hi>毛城舖滚壩原以疏洩黄流其下之民埝漫溢非正溜衝決之比是為幸矣又河臣</hi>
<hi>等奏已扵外灘圏築掃壩長一百五十丈現扵二十二日補足完固漫水俱循洪濉河下注照常分洩等語是</hi>
<hi>上流既已堵合其下㳺漫水當日漸消涸農民均可復業</hi>　申諭大員胥努力一勤<lb/>
防禦一資賙<hi>此次漫口之處雖已堵築完固然尚須加意妥為防禦至被淹浸處所命地方官妥</hi>
<pb n="KR4f0005_WYG_450-20b"/>
<hi>為賑恤其永城夏邑被水較重已降㫖賞給一月口糧予扵河工及閭閻生計從不肯稍為吝惜惟飭諸臣實</hi>
<hi>心辧理不致灾民失所庶堪稍慰耳</hi>
　　夜雨六韻<hi>八月初三日</hi>
廿四晴之後<hi>前月廿四自熱河唘鑾回京其日值雨夜半亦即放晴次日途中未經泥濘</hi>即<lb/>
今旬逮周途中陸無濘關内稼登秋路祝微嫌勝園陳<lb/>
更厭稠剛教紬綵徹却聽瓦簷流<hi>今嵗内外臣工以予八旬大慶同忻祝嘏</hi>
<hi>自御園至大内沿途紛陳㸃綴念其出扵悃誠難以固却乃乾清宫及此地正大光明殿司事者亦皆綴結紬</hi>
<hi>綵頗覺繁費無謂且物力亦殊可惜昨日甫命徹去而夜間即聞雨聲適與予愛惜物力之念相符是亦</hi>
<pb n="KR4f0005_WYG_450-21a"/>
<hi>上天鑒佑之恩也</hi>物力符余惜麥田資彼耰曉雲開朗霽欽若<lb/>
仰<lb/>
天庥<lb/>
　　䕶理河南巡撫景安直𨽻總督梁肯堂各報秋禾<lb/>
　　　收成八分有餘詩以誌慰<lb/>
發摺不同到日同<hi>同日逓到梁肯堂景安各報秋收分數摺閲其發摺之日景安扵七月二</hi>
<hi>十九日梁肯堂則月之四日盖路有逺近而豫省在南氣候較暖成熟應早故先後有不同耳</hi>八分餘<lb/>
報穫禾豐<hi>景安奏豫省秋收約計九分者滎澤等十七州縣八分餘者杞縣等二十六州縣八分者</hi>
<pb n="KR4f0005_WYG_450-21b"/>
<hi>祥符等四十七㕔州縣七分餘者汜水等十八州縣合計通省約八分有餘梁肯堂奏直𨽻秋收除被水田畝</hi>
<hi>不計外正定府属約九分餘易州深州定州三州属約九分順天保定順徳大名宣化趙州五府一州属暨口</hi>
<hi>北道属二㕔約八分餘永平河間天津廣平承徳遵化冀州五府二州属約七分餘合計通省共約八分有餘</hi>
<hi>等語直𨽻七月初隂雨連緜低窪地畝不無淹浸然髙阜處所皆有九分餘則雖不似豫省之均勻而牽算仍</hi>
<hi>八分有餘是亦俱稱稔嵗矣</hi>逓因豫逺直近此熟在南先北後中二<lb/>
鬴胥堪稱嵗稔連疆稍足濟民窮持盈保泰吾恒意怵<lb/>
栗惟殷敢懈衷<lb/>
　　倪瓉萬壑秋亭小幅用圖中題者韻<hi>是圖題詩二首一云鼎客</hi>
<pb n="KR4f0005_WYG_450-22a"/>
　　　<hi>菊亭為題無名欵下有項元汴二印一云綬和下有印曰公綬按明姚綬字公綬嘉興人天順</hi>
　　　<hi>中賜進士善書畫</hi>
雖是雲林漏名氏<hi>圖中無倪瓉欵識而菊亭詩云雲林自寫雲林畫公綬詩云倪迂用墨清</hi>
<hi>如許觀其畫筆天真雅淡信非瓉不能為也</hi>問誰能貌箇中秋一亭置在千<lb/>
峯底却似千峰頂上樓<lb/>
　　湖南巡撫浦霖奏報早稲收成九分有餘詩以誌<lb/>
　　　慰<lb/>
二麥已豐收<hi>五月初浦霖報湖南二麥收成八分有餘</hi>早禾復稔秋九分餘<lb/>
<pb n="KR4f0005_WYG_450-22b"/>
統計<hi>兹又奏稱通省七十四㕔州縣内除永綏桂東二㕔縣不種早稲外其收成十分者二縣九分有餘</hi>
<hi>者二十九㕔州縣九分者二十九㕔州縣八分有餘者十州縣八分者二縣合計通省早稲收成實九分有餘</hi>
<hi>閭閻盖蔵益臻饒裕市價平減民情倍覺安恬</hi>萬姓屢䝉庥<hi>該省連嵗秋收俱在九分以上本年</hi>
<hi>雨澤更覺調勻固已兆叶屢豐慰望之餘益増䖍鞏</hi>南顧欣何亟中心望實酬敬<lb/>
思損益理謙鞏敢優㳺<lb/>
　　元人撲棗圖<lb/>
秋園岐嶷衆童嬉八月豳風剥棗時装潢雖經失名姓<lb/>
精神知是漢臣為<hi>石渠寳笈續收蘇漢臣剥棗圖與此絶相類是巻因無欵印遂題為元人</hi>
<pb n="KR4f0005_WYG_450-23a"/>
<hi>然筆墨精神一望知為漢臣也</hi>
　　韓鑅蘭第錫景安各奏毛城舖下流漫溢被災州<lb/>
　　　縣及涸出地畝等事詩以誌事<lb/>
初稱黄水溢意謂非大河<hi>先據景安奏河南永城夏邑因碭山王平荘臨黄民埝由</hi>
<hi>毛城舖閘口漫溢被災即謂必非大河正溜所衝特以韓鑅蘭第錫等奏未至且永城夏邑地在西南勢居毛</hi>
<hi>城舖上㳺漫溢之水不應漾至該處因令韓鑅蘭第錫等詳查繪圖覆奏</hi>以河臣未奏疑毛<lb/>
城下坡馳問知信然減水壩所過<hi>接據韓鑅蘭第錫等奏毛城舖減水壩刷</hi>
<hi>寛壩尾過水縁各縣地界犬牙相錯其宿州一帶係洪河下㳺兼有天然閘分洩之水一併滙注濉股等河而</hi>
<pb n="KR4f0005_WYG_450-23b"/>
<hi>河南永城縣在宿州之西夏邑又在永城之上㳺永城境内向有減水溝河宣洩上㳺坡水歸入洪河下注今</hi>
<hi>碭山縣三坌河紀家窪民堰缺口之水倒漾而西減水溝不能容納暢洩是以淹及夏邑之東北鄉等語並繪</hi>
<hi>圖貼說呈覽乃悉夏邑永城宿州同時被水之由均因毛城舖減水溝所過原非大河正溜之水也</hi>漫溢<lb/>
理固應命卹毋延俄兹稱西壩築秋涼涸者多<hi>景安又奏自毛</hi>
<hi>城舖西裹頭補築以後水勢日漸消減夏邑髙阜地畝現已涸出其低窪積水處開挖引渠全行涸復永城縣</hi>
<hi>之永宿村等處漫水亦漸消涸尚可乗時播種春麥至該處乏食農民先已賞給一月口糧足資接濟惟永城</hi>
<hi>被水較重及濱河窪地消退較緩之處除查明被水地畝一體緩徴外並請加給撫卹一月等語已即降㫖允</hi>
<hi>行並飭該撫率属悉心籌辦務俾灾黎均沾實恵</hi>低處未盡涸設法勑疏波加<lb/>
<pb n="KR4f0005_WYG_450-24a"/>
賑亟頒諭救民惜費麽幸秋汛逮畢安瀾今嵗歌<lb/>
　　八月十二日進宫行八旬慶賀禮沿觀内外所備<lb/>
　　　衢歌巷舞自覺過當因成二律<lb/>
大慶未教行庚子<hi>庚子七旬未允臣民之請舉行慶典今嵗八旬    昊恩優錫實亦史冊</hi>
<hi>罕聞如再矯情過却未免阻衆悃誠</hi>
昊恩優錫浃重臻矯情可再衆誠阻予夀願同萬姓均<lb/>
五十五年天地數八旬八月誕生辰憑輿厯覽訝過當<lb/>
弗以為欣為愧頻<lb/>
<pb n="KR4f0005_WYG_450-24b"/>
不惟夹路笙歌沸抑且蔽街樓閣羅増已慙翻心怵惕<lb/>
幸<lb/>
天庥賜日晴和<hi>今早旋宫沿途羅列景亭競陳歌舞衆情固覺欣躍設遇隂雨物力亦覺可惜</hi>
<hi>昨日微隂幸今天氣晴朗夹道臚歡俱得申慶忭之忱是亦仰荷    天庥也</hi>詎知踵事華如<lb/>
許<hi>昔年恭值陳設聖母六旬七旬八旬大慶俱自圓明園至宫中    㸃綴藉博    慈懽今為予八旬慶</hi>
<hi>典司事者踵事増華殊嫌過當雖經㫖諭酌行減徹然好為議論者保無退有後言且予方以不及恭慶</hi>
<hi>皇考六旬暨兹繁聖母九旬為憾兹雖羣情難却而覩    費不覺轉益歉懐矣</hi>那免後言滋<lb/>
恁麽慶典分明成闕典為君難識語非訛<lb/>
<pb n="KR4f0005_WYG_450-25a"/>
　　浙江巡撫琅玕奏報早禾收成九分有餘詩以誌<lb/>
　　　慰<lb/>
邇年兩浙率逢熟禾復九分餘報收<hi>琅玕奏浙江省自入夏以来雨澤調</hi>
<hi>勻禾苗暢茂兹屆刈穫登塲先将約收分數查核奏報除杭州府属之海寧仁和錢塘三州縣並嘉興湖州二</hi>
<hi>府属向不種植早禾外所有杭州府属富陽等六縣紹興衢州嚴州三府属收成九分有餘寕波台州金華温</hi>
<hi>州處州五府属收成九分統計通省早禾收成共九分有餘糧食充盈民情極為歡豫</hi>所幸雨暘<lb/>
時過夏兹當秈稻早登秋畧非上稔勝中稔既得衣優更<lb/>
食優<hi>五月初旬琅玕曾奏浙江通省蠶絲收成九分有餘今早禾又獲豐登閭閻衣食益増饒裕誠堪慶</hi>
<pb n="KR4f0005_WYG_450-25b"/>
<hi>幸</hi>休息共民今正合底須逋課用心求<hi>琅玕奏浙江省地丁屯餉等項</hi>
<hi>白五十一年至五十四年尚有未完緩徵之項係應按年帶徵者但國家當熈洽之時正宜與民休息地方官</hi>
<hi>當善體予恵愛元元之意不可因年嵗豐收亟亟以催科為事也</hi>
　　乾清宫家宴得句<lb/>
質明庭賀昳時宴風日晴和<lb/>
天錫禨著論近慙四之得<hi>位禄名夀原扵大徳予荷躋  天    祖眷佑幸得夀</hi>
<hi>八旬自視祇覺欿然惟有益凛萬㡬以答    嘉貺近著四得論中明其義</hi>勑懐益凛萬惟<lb/>
㡬八旬開袠春秋永五代同堂今古稀<hi>帝王五代同堂者史牒未聞今</hi>
<pb n="KR4f0005_WYG_450-26a"/>
<hi>日正夀家宴座中五代臚歡實為非常鴻慶然亦不敢蕼然自足也</hi>敬識滿招謙受際曰<lb/>
欣不及惕依依<lb/>
　　詠檀玉如意<lb/>
古玉非環亦非珮其名不識用難知曲瓊可作如意首<lb/>
本色仍存洗垢脂借撃珊瑚原俗事便揮甲胄更癡為<lb/>
紫檀相柄雖稱雅却恐紹公未肯斯<lb/>
　　䕶廣西巡撫英善奏報早稲收成八分有餘詩以<lb/>
　　　誌慰<lb/>
<pb n="KR4f0005_WYG_450-26b"/>
粤西州縣殊漢土漢土由来皆子民早稻八分穫餘慶<lb/>
晚田通省兆稱均<hi>英善奏廣西漢土各属氣候不同早晚禾稲随宜播種兹當早稲成熟之</hi>
<hi>時漢属内收成九分者十八州縣八分者四十州縣共五十八州縣合計八分有餘土属内收成九分者五土</hi>
<hi>州縣司八分者十九土州縣司七分者六土州共三十土州縣司合計七分有餘統計通省漢土各属早稲收</hi>
<hi>成共八分有餘等語</hi>東資兼喜隣疆濟<hi>廣東所産米糧毎嵗不敷食用向藉廣西補其不足</hi>
<hi>今廣西稔收不但本省民食充裕而隣疆商販流通兼資接濟南望深為慶慰</hi>南望真紓比户<lb/>
貧農報多聞稔鮮歉幸哉今嵗惕増寅<lb/>
御製詩五集卷五十九<lb/>
</p>
<p>
</p>
  </div>
</body>
</text>
</TEI>
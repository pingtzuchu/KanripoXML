<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_095-1a"/>
欽定四庫全書<lb/>
御製詩二集巻三十七<lb/>
　古今體九十九首<hi>壬申七</hi>
　　山荘啟蹕木蘭行圍之作<lb/>
山荘行慶攬衢歌寳月團圞莭並過蒐狩九秋應在即<lb/>
棲遲廿日覺無何輕嵐别岫雲封户細雨遥源水漲波<lb/>
更有予心欣慰䖏石田仍獲勝常禾<lb/>
　　凉<lb/>
<pb n="KR4f0005_WYG_095-1b"/>
靈山能轉候嵐氣送晨凉楓染通紅葉露凝騰白霜獵<lb/>
人欣逐獸農叟慶登場别有宜詩景遥峯繢紫黄<lb/>
　　風<lb/>
㣲風亦覺豪直北氣偏髙裂葉千峰露吹林萬竅號雲<lb/>
頭斂隂翳水面捲波濤蓬草曽無礙飛揚任爾曹<lb/>
　　波羅河屯行宫作<lb/>
秋日散清輝秋空澄碧落我意與之然去来何執著寒<lb/>
花歩今逕隂樹褰昔幕㑹心足希夷容膝且寛綽是䖏<lb/>
<pb n="KR4f0005_WYG_095-2a"/>
有縹緗無妨讀書樂<lb/>
　　山邨即景<lb/>
蘭衢侵曉㸃繁霜馬上羊裘尚覺凉日出旋烘一谷暖<lb/>
黄綿襖子遍田荘<lb/>
築場納稼先<hi>去聲</hi>豳風南北寒暄協紀中多是晉齊流寓<lb/>
客安居朔塞故鄉同<lb/>
刀耕火種遍良農不讓楓榆占碧峯誰道石田率荒鹵<lb/>
年年頗覺有秋逢<lb/>
<pb n="KR4f0005_WYG_095-2b"/>
連延東崦復西鄰遮莫桃源此隠淪三十年前曽過者<lb/>
却云初祗數家人<lb/>
　　意行<lb/>
意行初不較凉炎馬上成詩信口占薄霧巻空開岫障<lb/>
㣲風拂澗揭泉簾霜華怯日融融减繢葉随程旋旋添<lb/>
北望木蘭秋獮近起予興在逺山尖<lb/>
　　入崖口<lb/>
伊遜九轉来遥源<hi>伊遜即䝉古語所謂九也</hi>崖口為束奔流湍重重<lb/>
<pb n="KR4f0005_WYG_095-3a"/>
鎻鑰羅岌峘壁立萬仭天風寒地利一夫可當關太平<lb/>
時節誰泥丸清秋按轡凌層巒駕言大獮朝可汗控弦<lb/>
騎士數逮千發蹤指使遵虞官約束匪嚴亦匪寛要欲<lb/>
上下同和歡詎惟從禽事逰盤于時獵也有道存<lb/>
聖人家法敬繼旃<lb/>
　　御行營<lb/>
蒐狩恰宜秋行營廣甸留荅陽方審面計日又從頭萬<lb/>
帳星辰拱九重䂓制侔習勞兼示度匪為宴安謀<lb/>
<pb n="KR4f0005_WYG_095-3b"/>
　　霧<lb/>
塞山幻戯何爾竒白棉彌谷乾闥移履髙若低隠乍現<lb/>
障近成逺東疑西城郭臺觀舉彷彿蜃樓海市非人為<lb/>
或如王母降玉輦或如木公駐葆旗張公五里裴三里<lb/>
鷽鳩何異榆枋枝日中雰鬰倐歸岫千巖萬嶺明偨池<lb/>
旋覺皮衣著體暖<hi>塞山霧後必晴而暖</hi>生風耳後花驄馳偏伍彌<lb/>
縫有節制曽無一騎隍中迷南人行船北人馬有能不<lb/>
能難强其肩輿得得来翰苑<hi>蒋漙汪由敦皆南人不習騎以肩輿從故戲及之</hi>
<pb n="KR4f0005_WYG_095-4a"/>
縱觀卒愕相嗟咨爾亦何必相嗟咨為吾走筆為新詩<lb/>
　　野花<lb/>
塞甸金令司神權野花秋較春時妍東皇女夷不過問<lb/>
錯綺縟繡爭嬽嬽髙低繛約殊娟姣羣友翾飛弗相擾<lb/>
傲霜凌雪此其常節比南花猶覺好嵇含疏亦廣蒐羅<lb/>
龍沙地逺曽未過設使揣稱復侔色春風桃李何争多<lb/>
我命中人随意採掛瓶香氣勝蘭茝陡憶孤山錦逕西<lb/>
依然興㑹於斯在獨惜無名名亦得増譜羣芳著子墨<lb/>
<pb n="KR4f0005_WYG_095-4b"/>
盧胡大笑有是哉得無猶被名相域牡丹芍藥稱者誰<lb/>
裳裳者華自豈知以彼例此應罷之用全其天恒希夷<lb/>
　　宴䝉古諸王公<lb/>
瑞雲卿擁拂廬穹詐馬筵陳許貢衷典屬威儀五等列<lb/>
本朝恩數一家同屏藩各守無踰志敦樸羣欣有古風<lb/>
咨爾嘉賔思乃業自綿帶礪福無窮<lb/>
　　雨<lb/>
靈境蒸雲易為霖亦太竒又逢洗山雨正是罷圍時谷<lb/>
<pb n="KR4f0005_WYG_095-5a"/>
漲羊腸水林湔鶴頂枝氊廬開牖坐何必道催詩<lb/>
　　氊廬<lb/>
懐居何必尚金鋪息體凝神惬所須一室四隅常不改<lb/>
開忩日日㸔山殊<lb/>
　　聞浙省豐收誌慶<lb/>
兩浙去年災實甚截漕通賈開倉廪補偏救一乃漏十<lb/>
奚如穡事逢秋稔今春二麥幸倍常五月更霑梅雨黄<lb/>
躊躇彫弊豈易復每懐南顧心徬徨蘇松夏杪愁旱暍<lb/>
<pb n="KR4f0005_WYG_095-5b"/>
戽水㡬歎人力竭昨嵗有收尚可支災後難支憶於越<lb/>
無何大吏封章馳秋初望雨雨應時髙田一律轉葱翆<lb/>
佇待銍艾如京坻額手稍為吾民慰丁寧休飬培元氣<lb/>
漕糈况足補倉虚<hi>今夏命截留浙漕四十萬石以實常平</hi>採糴漫頻致踴<lb/>
貴<lb/>
　　陜西秋禾被旱歉收詩以言志<lb/>
聞災蹙額為愁頻教誡丁寧諱奏人豈是翻欣遭水旱<lb/>
試思誰救轉溝民<lb/>
<pb n="KR4f0005_WYG_095-6a"/>
地髙鑿井苦無由禾歉應知有竄流咨爾長官善撫恤<lb/>
慢言二麥尚豐收<lb/>
轉漕龍門跡乆淹亢暘偏爾重三秦多方備榖教河内<lb/>
資濟流通賴好鄰<lb/>
　　覽本口號<lb/>
報豐為喜報災愁愁喜無常似轉流只有愛民些子志<lb/>
寸田千載惻然留<lb/>
　　曉月<lb/>
<pb n="KR4f0005_WYG_095-6b"/>
猶是中秋月應教日日憐四更東壁上半魄白榆邉鴈<lb/>
過蘆鋪水鹿鳴楓䕶烟清逰達明發塞景愛霜天<lb/>
　　行圍四詠<lb/>
　　　撒圍<lb/>
塞山萬壑糾獵士五更行<hi>䝉古管圍諸王公每以五更率獵士先徃撒圍</hi>撒陣<lb/>
常衝黒成行始質明蠶叢度袵席魚麗辨徽旌曽不言<lb/>
勞苦嘉哉奉上情<lb/>
　　　待圍<lb/>
<pb n="KR4f0005_WYG_095-7a"/>
兩旗合帳殿<hi>設布城為看圍所奉始合皇太后觀覽兩翼首旗各馳至此為    則衆騎以次徐</hi>
<hi>進云</hi>千騎列雲涯試看止齊勢端稱左右宜彌縫休欲速<lb/>
磬控尚需時勒馬平岡待斐然立就詩<lb/>
　　　合圍<lb/>
周阹笑繁重善御信何稱豈有車從獸何殊屠命僧詭<lb/>
馳我所戒連中衆多能佗藉無須亟留資嵗嵗仍<lb/>
　　　罷圍<lb/>
地不傷農事情還聨衆歡陳牲蔽芳甸頒獲逮儒冠<hi>漢大</hi>
<pb n="KR4f0005_WYG_095-7b"/>
<hi>臣随圍者頒獲每及之</hi>習武毋㤀業暢逰亦戒盤控絃教憩息西<lb/>
日在槍竿<lb/>
　　圍中獲白麅詩以紀之<hi>有序</hi>
　　昨秋䝉古台吉必力滚達賴以白麅進嘉其應時<lb/>
　　獻夀曽為之圗而紀以詩今行獮塞上於巴顔河<lb/>
　　落圍中復生致此毛色純潔性特馴擾周阹所僅<lb/>
　　見也拈吟紀實匪侈祥符<lb/>
瑞獸貺三靈嘉符應六星性馴豈鋌走質異似来庭睛<lb/>
<pb n="KR4f0005_WYG_095-8a"/>
彩丹砂煉毛章白玉亭不教施赤羽端合飼蒼苓詞客<lb/>
希成頌仙人夙駕軿底須宣史館曽未註禽經<lb/>
　　於興安作<lb/>
一嶺界南北寒暄殊節候龍幹衍堂堂萬派此輻輳陽<lb/>
巘林始丹髙低如錯繡隂崖葉全落樾底天光漏榆塞<lb/>
古王庭雁磧今靈囿纉武永思艱守文益惟𢡟<lb/>
　　即事<lb/>
田車古之制宵雅宣尼采但以施之今原獸孰容待設<lb/>
<pb n="KR4f0005_WYG_095-8b"/>
復遇山嶺銜橛且致殆豈昔儦俟羣不奔復不駭格物<lb/>
有所窮此理殊難解<lb/>
王良羞詭遇邱陵多弗為守正何必强當恐人莫知宋<lb/>
襄惜二毛傷股其奚辭夏侯論樂毅迂廽難通宜枉道<lb/>
莫從彼正理日月垂無權乃賊義差謬爭毫釐盡信不<lb/>
如無孟子自言之<lb/>
　　讀史記随筆<hi>有序</hi>
　　遷史始自黄帝類皆網羅舊聞其世職卓才則備<lb/>
<pb n="KR4f0005_WYG_095-9a"/>
　　見於漢興以来諸紀載所謂千秋良史信無愧焉<lb/>
　　壬申秋獮塞上率以寅徃哨鹿及晡罷圍虎帳㡬<lb/>
　　餘輒快讀終巻因掇漢君臣事蹟關于治亂者紀<lb/>
　　之他不復及畧分世代随得即書不為詮次云<lb/>
業定闗中治已周山河帶礪建諸劉小嫌何足傷親誼<lb/>
櫟釜翻為羮頡侯<lb/>
指示功人第一宜所嘉更在舉宗随鄼侯劍履登朝日<lb/>
可憶鮑生進䇿時<lb/>
<pb n="KR4f0005_WYG_095-9b"/>
善罵無妨仍好士一時割愛重鬚眉恢宏大度有如此<lb/>
豈係留侯計出竒<lb/>
借箸前籌纔數語漢家基業鞏千年趣銷趣刻如兒戲<lb/>
從善端知若轉圜<lb/>
販繒屠狗自嬰樊附驥恩流逮子孫摭拾成編端委具<lb/>
却因他廣備為言<lb/>
三議堂堂建宋昌大横吉兆應重光文休景養培元氣<lb/>
何異周家成與康<lb/>
<pb n="KR4f0005_WYG_095-10a"/>
五利文成疊受封公孫纔見大人踪惟應駕海神鞭石<lb/>
一節還教讓祖龍<lb/>
故衣獨歩越丰姿俛泣低頭恨可知尹亦自饒真藻鑑<lb/>
禇先生論更堪思<lb/>
田竇相傾勢利闗灌夫引重為居間却因杯酒媒深禍<lb/>
首䑕轅駒盡腆顔<lb/>
數竒受誡部書催豈大将軍特忌猜責簿刎身人盡惜<lb/>
殺降應悔有由来<lb/>
<pb n="KR4f0005_WYG_095-10b"/>
鉤弋雲陽遇暴風娥姁肇禍實無窮少孫漫許為賢聖<lb/>
豈是千秋定論公<lb/>
一文一質變相生陳粟相因露積贏黷武求仙平凖創<lb/>
炎劉治亂此分明<lb/>
　　九月朔日作<lb/>
玉塞宜秋山金<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>届季月窪稜丹漸稀寥迥藍益蔚霞<lb/>
標蕩光幻峯尖時出沒菊節應指日何必黄花發登髙<lb/>
於此佳逸興已先勃<lb/>
<pb n="KR4f0005_WYG_095-11a"/>
　　哨鹿十韻<lb/>
凌曉出帷城羽林簇隊行歴登千嶂迥俯視萬燈明宿<lb/>
䖏踪将逺虞人技各呈扈随留次第<hi>哨鹿之法貴减從無聲故随從之人</hi>
<hi>以次而㽞</hi>翳伏展長聲纔辨林分色俄聞鹿荅鳴最嫌心卞<lb/>
急要在氣和平强弱微窺勢去来仍體情從禽非浪漫<lb/>
付物有權衡連獲何須詡偶空亦豈怦豪逰真絶勝一<lb/>
覧衆嵐清<lb/>
　　霜花<lb/>
<pb n="KR4f0005_WYG_095-11b"/>
塞草著霜花迷離入望賒幻堪參富貴詩更憶蒹葭火<lb/>
廹鹿鳴野寒傳雁落沙結珠憑少女蕭寂轉紛華<lb/>
　　塞山雲海歌<lb/>
我曽澄海樓頭望溟渤髣髴蓬莱方丈銀宫闕又曽吴<lb/>
山之側觀潮来似神而非者三真幻哉方意天一之靈無<lb/>
並比乃今塞山重見此世間何事不有偶造物安能外<lb/>
斯理秋旻星斗歴落懸策騎曉陟崇岡巔萬山足底纔<lb/>
分色須臾兠羅綿現疑湧波浪相連延乍合乍散掎五<lb/>
<pb n="KR4f0005_WYG_095-12a"/>
岳何竒何怪吸百川章亥盧敖詎極届豐隆巫女方昻<lb/>
軒鞠陵朱鳥為弭節陽城神石無須鞭於焉逰詄蕩之<lb/>
顥氣駕方廣之石船探萬斛鮫人之珠搴十丈玉井之<lb/>
蓮信壮哉其樂志笑癡矣而求仙詩成将以寄徳潜為<lb/>
詢黄山畢竟何如焉<hi>沈徳潜有黄山雲海詩</hi>
　　僧機圗峯<lb/>
僧機彷彿嵌空云<hi>蒙古語以山之嵌空者為僧機圗故耳</hi>崒嵂玲瓏信莫<lb/>
羣設使飛移文翰地度星掛月號紛紛<lb/>
<pb n="KR4f0005_WYG_095-12b"/>
　　圍中獲生麅致之避暑山荘即目得句<lb/>
生麅無數獲圍中放入山荘楓桕叢取之外囿置中囿<lb/>
豈是深謀荀息同<lb/>
　　新月<lb/>
中秋西去又生西依舊秋光銀漢低待滿輪䂓爭數日<lb/>
擬搏鏡影乏長梯山髙月小情真到樹直烟横望欲迷<lb/>
試想嫦娥經浩刼㡬廻循轉可容稽<lb/>
　　習字<lb/>
<pb n="KR4f0005_WYG_095-13a"/>
氊室就忩暉經箋趁手揮力應嗤木强妍復戒豐肥消<lb/>
此清閒宴澄来繹思㣲曽聞得爭道聊亦悟行圍<lb/>
　　巴龍桑阿蘇台歌<lb/>
興安大嶺巍堂堂千派萬緒案衍長桑阿蘇台居中央<lb/>
如國宗子承宗祊<graphic n="KR2287" url="https://raw.githubusercontent.com/kanripo/KR-Gaiji/master/images/KR2287.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>岝<graphic n="KR2249" url="https://raw.githubusercontent.com/kanripo/KR-Gaiji/master/images/KR2249.png" mimeType="image/png"/>嶤嵣<graphic n="KR3596" url="https://raw.githubusercontent.com/kanripo/KR-Gaiji/master/images/KR3596.png" mimeType="image/png"/>寥窲隐倚蟠復翔<lb/>
為宫為霍為堂皇上有神池滃雲漿萬年不竭守以龍<lb/>
<hi>叶</hi>不動聲色鎮四方人楓仙檜君子筤赤羆白鹿及銀<lb/>
麞飛鳴鸛鶴連鸞凰茯苓琥珀芝九英博産真埒富媪<lb/>
<pb n="KR4f0005_WYG_095-13b"/>
藏一樹不許斤斧戕一獸不許弓矢傷獵騎謹避左近<lb/>
旁猶然風雨来無常更不許人稱其名天男貴重誠莫<lb/>
京周禆寰海所未詳孕佺育羨其術臧乃使成名於南<lb/>
疆耻與岳鎮相夷行我今作歌昭靈祥崇邱雲裏遥相<lb/>
望似云如是名何妨<lb/>
　　九日<lb/>
重陽㑹有百廻遭攬勝崇山創且豪自是開天此度節<lb/>
恰成隨地可登髙設筵詎必萸簪㡌陟巘剛欣楓㸃袍<lb/>
<pb n="KR4f0005_WYG_095-14a"/>
斜日射熊歸帳殿便因餘興一揮毫<lb/>
　　罷獵出崖口<lb/>
罷獵出崖口休兹藩部羣跽瞻仍戀戀歸去各欣欣山<lb/>
向南来暖情留北望殷豐碑讀前作<hi>去嵗度崖口得詩命樹碣崇岡上</hi>
緯武要經文<lb/>
　　即事<lb/>
昨日過重九今朝見菊花翻成兩度節未是負芳華<lb/>
　　村行<lb/>
<pb n="KR4f0005_WYG_095-14b"/>
塞外人烟集寒威漸不侵<hi>天地之氣自南而北口外嚴寒之地今以人煙輻輳率較</hi>
<hi>前為暖云</hi>秋深林尚茂俗厚誼能任穫畢農無事畋餘鹿罷<lb/>
尋連村見髙廪稍足慰吾心<lb/>
　　波羅河屯行宮作<lb/>
塞垣秋獮薄言歸别館纔經廿日違便有迎人三徑菊<lb/>
更欣送暖一忩暉興餘豪䖏應還澹思不紛時可入㣲<lb/>
試看滿庭張錦樹風来落葉亦霏霏<lb/>
　　咏鏡<lb/>
<pb n="KR4f0005_WYG_095-15a"/>
行幄供清鑑依人片月空塞山還越水些子不留中<lb/>
　　山店<lb/>
山店零星不成村防虎縛落聊植援徙薪曲突取室温<lb/>
是中聚首長兒孫蓬頭垢面蔽短禈懸<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>積茭家計論<lb/>
大都流寓内地民山田無賦賴安身安得廣厦吾心存<lb/>
堯舜猶病復何言<lb/>
　　木蘭廻蹕駐避暑山莊之作<lb/>
瀟灑山莊憩轡宜塞蒐小别未逾時風前落葉蕭蕭下<lb/>
<pb n="KR4f0005_WYG_095-15b"/>
霜後飛泉瀲瀲垂湘筆每因㡬暇㸃芸帷還趁午暄披<lb/>
山靈為我重渲染萬嶂丹青態越竒<lb/>
從容偏愛一忩暉菊有黄花暎座馡收拾雲山還澹泊<lb/>
啟資思慮入精㣲鹿聲招侣臨髙呌雁羽知寒背北飛<lb/>
打疊行幐詩就帙好因攸吉駕言歸<lb/>
　　菊<lb/>
梅是明春信蓮為盛夏芳二花猶不及餘卉可相方呦<lb/>
鹿閒相顧逰蜂怯欲藏女夷設孤注合㸃塞山蒼<lb/>
<pb n="KR4f0005_WYG_095-16a"/>
　　即事<lb/>
昨日歴歴憶前月漸漸忘一年尚彷彿十年率渺茫積<lb/>
此十為百三萬六千場飄忽例猶昔幻非何况常了當<lb/>
去憂戚行樂愛景光樂又不可極職思在陶唐<lb/>
　　灤陽别墅<lb/>
别館九秋清飛盖一時駐黛色參逺山籟聲澂古樹江<lb/>
落石岸髙林稀朔風遽依然倚軒牖於何識来去颯景<lb/>
故堪憑流光兹可寤<lb/>
<pb n="KR4f0005_WYG_095-16b"/>
　　雜詩<lb/>
椎輪造大輅土鼓生雲門濫觴涓涓流乃是長江源積<lb/>
水為層氷豈如層氷寒棟宇待風雨沿至雕楹垣創意<lb/>
實不易増華慎其端<lb/>
　　即目<lb/>
月似軒轅鑑山如玉鏡臺足寄千秋興何須計徃来<lb/>
　　入古北口<lb/>
曲折盤塞山長城遥在目昨記古長城傳名自我獨<hi>今秋</hi>
<pb n="KR4f0005_WYG_095-17a"/>
<hi>木蘭行圍悉所謂古長城者為之作説</hi>地險本邱陵詎事逺舂築徒資後<lb/>
人議那勝前人躅蒐狩返翠華深秋轉暄淑納稼圃積<lb/>
黄連村樹餘緑未盡熙老㓜豈免勞臣僕入闗誦古語<lb/>
愔愔式金玉<lb/>
　　皇長子定安親王園寝酹酒<lb/>
佳城驚見此何来千古傷心酒一杯猶憶前年當此日<lb/>
相擕教射木蘭廽<lb/>
　　秋麥<lb/>
<pb n="KR4f0005_WYG_095-17b"/>
秋初正望霖虞損禾苖穉度此方怦怦民艱切攬轡山<lb/>
荘駐清蹕闗外欣霑被遥心寄闗内優渥亦逮未封童<lb/>
傳喜音疑信豈能置納稼兹已畢<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>穂頗餘積原田更<lb/>
含潤麥隴青針刺祈年惟予責憂深藉生慰慰已復懐<lb/>
希所希三白瑞<lb/>
　　木蘭廽蹕駐圓明園之作<lb/>
塞蒐旋蹕涖皇州仙苑澄辰霽景浮恰似看山移畫幀<lb/>
忽因樂水漾棠舟楓留紅葉宜題句菊艷黄花欲挽秋<lb/>
<pb n="KR4f0005_WYG_095-18a"/>
兩月景光不多子一<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>明影故如流<lb/>
　　泛舟昆明湖遂至玉泉<lb/>
霜落滄波徹底清延縁一棹泛昆明飽看朔塞山開畫<lb/>
静鑑秋湖水濯纓<lb/>
烟波澹沲玉河連欲試山房第一泉依舊菰蒲沙渚畔<lb/>
只添些子是蒼然<lb/>
位置溪村率就成披来巻軸百千横本縁寓重農桑意<lb/>
引勝還娱攬結情<lb/>
<pb n="KR4f0005_WYG_095-18b"/>
　　御門日作<lb/>
興夙列卿齊唱曉雞人報時廵返旌轡召對臨廊廟勑<lb/>
㡬固無方諮政貴有要察察戒小智淵淵厪朗照唐虞<lb/>
夙所希成康猶未造設逢汲長孺豈免云云誚<lb/>
　　賜梁詩正終飬還南<lb/>
遺榮真合道未老暫抽簪甚悉忠懃意寕如孝治心歡<lb/>
承備鐘鼎跡異樂泉林翻祝歸朝晚卿家慶倍深<lb/>
　　宋瓷膽瓶<lb/>
<pb n="KR4f0005_WYG_095-19a"/>
芝為華彩玉為肌火氣全無古氣披恰似白描吴道子<lb/>
觀音妙相手中持<lb/>
　　浙省有收米價平減詩以志慰<lb/>
兩浙昨逢災米價頓踴貴賑恤縱多方補救僅稍濟夏<lb/>
收今年佳額手幸<lb/>
天賜秋初聞望霖切切愁不置旋即報霑足其蘇方快<lb/>
意漕粟仍截留採糴無所事以此爭流通市售轉平易<lb/>
民獲豆釡資商收竒贏利乃知<lb/>
<pb n="KR4f0005_WYG_095-19b"/>
大造力好生誠普恵追思去嵗歉愚民法輕試呌詉豈<lb/>
樂為亦為饔飱計姑息慮易逞教化慙未逮何如慶逢<lb/>
年民生自暢遂<lb/>
　　孟冬時饗<lb/>
太廟<lb/>
四孟臨陽月六宗欽夲仁<lb/>
祖功千禩顯<lb/>
徳水一源親謦欬思何極繼承志益諄黼屏儼<lb/>
<pb n="KR4f0005_WYG_095-20a"/>
来假告徹重逡廵<lb/>
　　御殿臚唱有作<lb/>
秋榜原春榜恩科乃特科<lb/>
慈寧欣夀永師濟兾材多大對誰忠告旁求此廣羅午<lb/>
門開詄蕩日麗小春和<lb/>
　　碧琳館三首<lb/>
疉石為假山植檜稱溫樹咫尺蘭戺間縹緲蓬壺趣雕<lb/>
繪詎足尚澹泊素所慕可以貯琴書遐心期古遇户外<lb/>
<pb n="KR4f0005_WYG_095-20b"/>
響輕風琅玕奏韶濩<lb/>
佳景足一忩新名恰當可奚事建章宫門户千萬夥漏<lb/>
報出花鐘篆裊沈檀火後樂惟同民先憂益厪我永言<lb/>
惸獨哀豈啻富人哿<lb/>
殷懐周海㝢深居敢宴盤寸隂信不假萬㡬焉有閒輕<lb/>
裘念鶉結玉食軫糲餐聖狂别罔克朝夕凛惕乾肯堂<lb/>
勵方来保此磐石安<lb/>
　　賦得黄花晚節香<hi>得修字六韻</hi>
<pb n="KR4f0005_WYG_095-21a"/>
冬孟暖如秋黄花愛獨㽞更因知晚節可以悟潛修䖏<lb/>
谷踪常隠尋籬興最幽底須爭富貴也自足風流羣卉<lb/>
應難侣遐心孰與儔魏公亭尚在聞説古平丘<lb/>
　　題張宗蒼山水幅<lb/>
竒峯㧞地疊翠稜嵌空露寺宜居僧側臨平逺望無際<lb/>
滃然白雲冠上層不拘䋲墨妙獨出斯人始能他豈能<lb/>
　　初雪<hi>十月八日</hi>
維霰先飄月應陽瀌瀌旋羃逺林蒼落階無跡偏添潤<lb/>
<pb n="KR4f0005_WYG_095-21b"/>
入畫有情不礙凉栁葉著如重<hi>平聲</hi>吐絮菊花傲似重<hi>去聲</hi>
含霜謾因少許生餘望自是農占兆吉祥<lb/>
　　偶仿倪瓉葉湖别墅圖并題以句<lb/>
去年問俗江之南湖山妙趣供清探倪迂葉湖試親印<lb/>
題句憶在青春三傳神信得水鄉樂坐對毎令澄襟恬<lb/>
初冬夜永喜餘暇瓷盆低亞黄花籖摒擋筆研鋪金粟<lb/>
刻楮何必求精纎背臨面證出偶作吴門山乍拖眉尖<lb/>
不似之似似亦可五合得一如書兼詎惟文房寄陶詠<lb/>
<pb n="KR4f0005_WYG_095-22a"/>
要因澤國懐農蠺<lb/>
　温恵皇貴太妃七十夀辰詩以祝慶<lb/>
祥肇宫闈啟夀筵稱觴喜值小陽天<lb/>
温如冬日徳彌厚<lb/>
恵似春風福自綿遐算應開千袠永賢聲早著卅年前<lb/>
瑶階祝慶心餘慕<lb/>
皇祖恩深海納川<lb/>
　　沈徳潛纂西湖志成呈覽因題以句<lb/>
<pb n="KR4f0005_WYG_095-22b"/>
驛逓緗編翰墨新披尋即景憶春廵詩人林下多清興<lb/>
還與湖山一寫真<lb/>
表裏江湖秀麗區由来名勝擅三吴誰宜作志傳明聖<lb/>
老沈今時白與蘇<lb/>
南廵豈為賞泉林佳䖏無端亦寄吟慙愧詞人誇藻思<lb/>
勤民應識大觀心<lb/>
　　恭謁<lb/>
祖陵并視<lb/>
<pb n="KR4f0005_WYG_095-23a"/>
　孝賢皇后安奉地宫啟蹕過通州即事言懐<lb/>
考章臨<lb/>
后葬<hi>康熈年間我安奉地宫</hi>　<hi>孝誠祖皆孝昭視謹孝懿三皇后  皇    親臨    遵成例兼冩</hi>
<hi>哀思</hi>啟蹕謁<lb/>
先陵孫楚哀經罷葛生歸自應吉宫附<lb/>
昌瑞<hi>康熈二年昌瑞孝陵山尊封為    山</hi>介祉永雲礽潞水維舟昔<hi>戊辰</hi>
<hi>三月東廵廻至徳州登舟值皇后之喪抵通州舁奉還京</hi>　追思情可勝<lb/>
　　烟郊行宫夜坐<lb/>
<pb n="KR4f0005_WYG_095-23b"/>
别館延縁駐六飛夜寒深坐漏聲稀讀書舊惜心浮過<lb/>
橅帖今知貌似非忩紙明含宫蠟換簾氍煖映地罏圍<lb/>
羽林却厪隨清蹕布帳宵禁朔吹威<lb/>
　　郊行<lb/>
薊野今年經兩度蒼山詔我無来去春郊十雨兼五風<lb/>
早計豐秋多黍稌夏末望霖恐致災中夜時深雲漢慮<lb/>
無何得雨惜略遲切厪閭閻鮮饒裕兹来歴歴閱村郊<lb/>
髙廪如京原屢遇粒餘仍復孳雞豚衣厚知先畢租賦<lb/>
<pb n="KR4f0005_WYG_095-24a"/>
憑輿額慶為吾民更希三白麥根䕶<lb/>
　　重過獨樂寺<hi>在薊州向每取道城外兹偶經城内故重過之</hi>
山郡寒烟裏祗園粉堞邉禪房有花木向日記留連頽<lb/>
廢嗟如是施檀亦偶然<hi>是寺為遼統和時所修蕪落已甚因命重葺</hi>邑民似<lb/>
相識瞥眼十餘年<lb/>
　　恭謁<lb/>
祖陵得句<lb/>
致奠先欽謁追思水木殷敢㤀<lb/>
<pb n="KR4f0005_WYG_095-24b"/>
仁祖顧期紹孝孫聞<lb/>
神宇千靈䕶龍支萬派分今年瞻兩度戚後慕逾勤<lb/>
　　十月二十七日永安<lb/>
　孝賢皇后於萬年吉地宫以慧賢哲憫二皇貴妃附<lb/>
　　　皆少時相從者既感逝存更參夢幻命筆成什<lb/>
　　　以誌一時<lb/>
鳯翣龍輴何事爾貫魚故劍適相從可知此别非常别<lb/>
謾道無逢㑹有逢蘆殿驚心陳白日菆塗舉目慘寒冬<lb/>
<pb n="KR4f0005_WYG_095-25a"/>
百年等是行雲寄廿載憑叅流水踪<lb/>
　　駐静寄山荘題句<lb/>
蕆事别吉宫紆蹕駐仙境尋幽藉散懐即目聊探景今<lb/>
年来兩度前度夢幻等可以悟空空何必猶耿耿冬山<lb/>
露本色雪瀑垂峭冷謖謖聞松濤萬慮一以屏屬詠亦<lb/>
已多兹逰欲静領<lb/>
　　冬至月八日奉<lb/>
皇太后進宫是日值雪景攬憑輿祥占卜麥屬目得句<lb/>
<pb n="KR4f0005_WYG_095-25b"/>
　　　㸃筆誌時<lb/>
冬温<lb/>
鳯輦返璇宫六出徐霏蹕路中烟遶郊坰纔委積潤霑<lb/>
壠圃旋消融遥峯乍喜㣲皴白曉日何妨暫隠紅来復<lb/>
覘時欣肇慶更希卜稔萬方同<lb/>
南郊禮成誌事<lb/>
鐘動齋宫曙月光<lb/>
郊壇翹瞩肇嘉祥<lb/>
<pb n="KR4f0005_WYG_095-26a"/>
眀禋顒若欽昭事盥薦彬然考憲章<lb/>
帝眷顧思基宥命<lb/>
天心復喜迓初陽敬勤兩字遵家法嗣服希綿萬葉長<lb/>
　　小除夕坤寕宫作<lb/>
喜氣鬯宫寮迎除先<hi>去聲</hi>頌椒從来稱五祀不覺到今宵<lb/>
爆引雲車上<lb/>
天臨綘節朝誠祈詎私禱六幕願均調<lb/>
　　除夕<lb/>
<pb n="KR4f0005_WYG_095-26b"/>
吉祥雲裏吉祥聲除夕昇平樂嵗亨詩稿又将成一巻<lb/>
人情誰不惜三更依然日月分新舊相與歡娛作送迎<lb/>
勤政愛民心不息底因流嬗識元貞<lb/>
　<lb/>
　<lb/>
　<lb/>
　<lb/>
御製詩二集巻三十七<lb/>
</p>
<p>
</p>
  </div>
</body>
</text>
</TEI>
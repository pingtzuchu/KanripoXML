<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_014-1a"/>
欽定四庫全書<lb/>
御製詩初集巻十四<lb/>
　古今體一百八首<hi>癸亥三</hi>
　　風<lb/>
園林當首夏暖風日日吹拂雲似席巻飄絮如雪飛繁<lb/>
蕋將辭條催殘胡疾爲對之惄焉愁不爲惜芳菲年來<lb/>
春雨艱多賦雲漢詩去冬三白佳膏澤被郊畿滿擬二<lb/>
麥豐慰我三農饑亢旱雖未形待澤正此時先憂理則<lb/>
<pb n="KR4f0005_WYG_014-1b"/>
然後樂非所期<lb/>
　　麥<lb/>
新麥纔數寸㦸㦸青玉針含煙暗遠畦流潤思甘霖老<lb/>
農挽桔槔井花灌籬隂力穡良可嘉對之愁不禁甫田<lb/>
千萬頃安得遍澆淋緬惟臘雪足遺蝗入地深更擬餅<lb/>
餌富慰我三農心况當苖秀時待澤尤在今日暮望天<lb/>
衣幾縷縈遐岑<lb/>
　　四月八日<lb/>
<pb n="KR4f0005_WYG_014-2a"/>
相風金鳳恰迎南黛染園林緑意含景物清和欣夏首<lb/>
芳菲宛轉過春三丁丁漏永花間箭簇簇眠遲箔上蠶<lb/>
靜對豳風占月令誰將生滅問瞿曇<lb/>
　　結緣<lb/>
我聞一切佛令人滅緣起緣起尚須滅豈有結緣理今<lb/>
朝四月八俗傳浴佛禮云是凈飯宫悉達生所始種種<lb/>
除垢香煎成五色水佛生本無垢何用頻澆洗纍纍籬<lb/>
邊豆引蔓忘憂喜燃萁鼎烹之謂結緣須此豆悟人則<lb/>
<pb n="KR4f0005_WYG_014-2b"/>
癡有似兒女子此禮出釋家其師應怪鄙伏臘隨俗尚<lb/>
亦復聽爾爾飽喫豆百顆更賦詩滿紙問柱佛生無燈<lb/>
籠答唯唯<lb/>
　　蛙<lb/>
閣閣哇哇韻未䦨夕陽時節沸前灘借占噪爲晴將雨<lb/>
<hi>蛙沸爲將雨之兆云</hi>不問鳴因私與官遠浦㟁頭羣坦腹青蒲叢<lb/>
底厭交讙人間黄犢辛勤甚汝是支離獨自安<lb/>
　　隂<lb/>
<pb n="KR4f0005_WYG_014-3a"/>
出岫葉猶輕羃空陣旋結白日韜其光終風漸收烈釀<lb/>
澤仰豐隆爲霖候列缺松隂綠方重鵲噪聲將咽粉壁<lb/>
蝸牛篆花天沙燕頡一犁願未央三農望尤切<lb/>
　　詠牡丹擬禁體<hi>不用富貴爛漫並姚黄魏紫等字</hi>
葉概花姿天與真松爲好友石爲隣可知氣韻饒羣卉<lb/>
肯以容華媚主人蝶醉未醒風似麝僧参初定月如銀<lb/>
憑軒不雜笙歌賞恐使清標漸染塵<lb/>
　　柳絮五首<lb/>
<pb n="KR4f0005_WYG_014-3b"/>
綠雲紅雨日逡廵又見楊花㸃玉津未譜豳風歌七月<lb/>
却看北地殿三春紛如道韞詩中雪汚比元規扇上塵<lb/>
每對清和賦雲漢長空宛轉越愁人<lb/>
沿塘回首憶生稊倐忽輕棉黯欲迷試看逐風真蕩爾<lb/>
可知辭榦𣺌愁兮烟中絲裊宋家殿浪裏鶯流蘇氏隄<lb/>
誰似參寥遊物外禪心灰盡喻沾泥<lb/>
簇砌鋪阿色似霜從知駒影迅堂堂披裘無那王恭老<lb/>
泣路應憐阮籍狂灑宇飄颻迷蝶舞入池喁唼惹魚忙<lb/>
<pb n="KR4f0005_WYG_014-4a"/>
花天月地粘還滯白白紅紅兩不妨<lb/>
簾櫳亂撲任雰霏王謝應勞麈尾揮瓦雀半鵮書案膩<lb/>
河豚欲上玉刀肥團風湘浦疑柑㸃映月秦樓訝雪飛<lb/>
獨有村民思麥雨好將迷谷擬天衣<lb/>
春回南國恨何窮别緖離情滿碧空未必猖狂如浪子<lb/>
每看摇落讓雄風下帷雅稱觀周易縛帚應須命越童<lb/>
不似武陵源畔樹糝波餘得一溪紅<lb/>
　　康親王七旬壽辰詩以賜之<lb/>
<pb n="KR4f0005_WYG_014-4b"/>
佳辰欣降嶽伊古重維城寳籙緜遐算宗潢尚老成琱<lb/>
弧懸夏令壽酒介春觥難老期臣庶深情况父兄河間<lb/>
曾有獻柱下不徒彭帯礪河山永千秋與國榮<lb/>
　　飼魚<lb/>
風日清且淑溪流澹復湉文鱗泳碧澂不辨鯉與鮎投<lb/>
餌偶飼之匪學漁人貪依蒲任潛躍爭食羣喁噞忘機<lb/>
鷗鳥集知樂魚兒忺物各含生生妙意觸目参<lb/>
　　立夏<lb/>
<pb n="KR4f0005_WYG_014-5a"/>
習習薫風拂面來南訛平秩驗恢台輕棉脫盡人眠柳<lb/>
規葉圓成䑕耳槐花裏遊蜂衝雨去溪邊狎鷺度雲廻<lb/>
黍疇麥隴皆需澤誰管韶華暗已催<lb/>
　　讀資治通鑑綱目<lb/>
低押湘簾綠影斑時披青簡度幾閒千秋不盡興亡故<lb/>
一念惟爭敬肆間功繼麟經誰復竝文如遷史尚須刪<lb/>
獨予鑑古心恒惕俗慮塵緣未許攀<lb/>
　　癸亥孟夏肇舉常雩禮適以患<graphic n="KR2043" url="https://raw.githubusercontent.com/kanripo/KR-Gaiji/master/images/KR2043.png" mimeType="image/png"/>不能親詣謹就<lb/>
<pb n="KR4f0005_WYG_014-5b"/>
　　　園中齋居滌志以邀<lb/>
天貺瞻望<lb/>
南郊敬成長律用申悃忱<lb/>
龍見夏維孟年祈禮用雩肇興諮衆議肸蠁仰<lb/>
元符與祭訓恒凛致齋心匪渝省愆欽旭卉<lb/>
沛澤願昭蘇况復秋臨麥尤殷雲上需江風翻石燕海<lb/>
日鎮金烏<lb/>
天縡應垂鑒臣忱信未孚徘徊瞻碧漢惠澤曷寜吾<lb/>
<pb n="KR4f0005_WYG_014-6a"/>
　　隂<lb/>
釀澤雲布空收威風返壑氛氲暗林巒黯淡靜簾箔豐<lb/>
隆馳素馭金烏稍歛爚佇待靈雨零普蘇甫田涸憶昨<lb/>
三白積滿擬有秋樂春杪缺甘霖入夏驕陽熇縱遲五<lb/>
日期<hi>蘇東坡喜雨亭記云五日不雨則無麥</hi>望潤心如灼覽古企休徴泰<lb/>
階調六幕連年憂旱潦信矣余德薄彷徨立階除翹首<lb/>
天衣脚<lb/>
　　蘆洲<lb/>
<pb n="KR4f0005_WYG_014-6b"/>
蘆洲靜夕陽薿薿帯前浦飲波慴魚遊戰風藏鷺舞摇<lb/>
漾含清漪畫意澹空宇埭竹刻爲雀溆艾裁成虎爾蘆<lb/>
獨無用叢生適其所拏舟風晚籟對之黙不語未麥遲<lb/>
舒秀青青唯有汝喻政我多慙望澤徒延竚<lb/>
　　蝶<lb/>
春苑探黄復逐紅粉身蟬翼判東風幾畨栩舞韶華去<lb/>
誰識青蟲出菜中<lb/>
　　夜雨<lb/>
<pb n="KR4f0005_WYG_014-7a"/>
欹枕簷泉滴甘膏入夜零麥苖思裏沃蕉葉響中青不<lb/>
苦無眠悶惟欣有㸃聽忘言清漏永真合雨稱靈<lb/>
山側晚雷殷爲霖待宻雲忽傾三峽水迅掃半天氛佇<lb/>
望經春破徐聽過夜分宵衣非宴樂差以慰民勤<lb/>
淅瀝韻空階清吟意趣佳心殷禾麥雨漏報丙丁牌出<lb/>
埒䋲盤蚓沿墻篆走蝸好生天地德與物戴恩皆<lb/>
文窗檠影暗寤對興悠悠首夏全無暑來牟半有秋梧<lb/>
階紛奏筑菱沼暗增漚霑足知猶未歡餘轉惄愁<lb/>
<pb n="KR4f0005_WYG_014-7b"/>
　　御門日雨<lb/>
夜聽滲瀶滴井桐連朝膏雨沐<lb/>
皇穹二牟蘇澤差如願萬國關心敢息躬望去長空霏<lb/>
霡霡歡來大地解蟲蟲常人漫苦巾車漬後樂先憂爾<lb/>
我同<lb/>
明旦乾乾凛亦臨憂從春杪到而今已欣若藥瘳時疾<lb/>
信是爲霖沃朕心柳外亂珠隨浪濺簷間細溜帯烟斟<lb/>
侍臣莫擬張韓賦齊鄭猶然待澤深<lb/>
<pb n="KR4f0005_WYG_014-8a"/>
　　紫藤<lb/>
紫藤花發淺復深滿院清和一樹隂儘饒裊裊嫏嬛態<lb/>
安識堂堂松柏心<lb/>
　　晴<lb/>
閒雲歸遠峰高空淨如洗亭皋清且淑紗牖玲瓏啟憂<lb/>
心此稍釋暫覽風物美青青帯潤針馥馥含香蕊平林<lb/>
泛輕籟别渚漲新水湖山㺯霽光靄靄吟望裏念予經<lb/>
旬愁兹喜良有以猶慮澤未普天恩詎宜恃吾民衣食<lb/>
<pb n="KR4f0005_WYG_014-8b"/>
謀巨任將誰委以此數年來樂日堪屈指披圖欽古哲<lb/>
兢兢惜寸晷况昧康乂術遑敢懈敬止永言勵此心陟<lb/>
降監厥士<lb/>
　　陳世倌高斌周學健等两江查賑回得悉近日情<lb/>
　　　形稍慰惄愁因而賦此<lb/>
淮水歲爲灾戚戚念未已毎接方伯章中夜披衣起去<lb/>
年復大饑錢鎛安可庤吾民實匪魚久處波濤裏溝壑<lb/>
多餓殍玉食豈能㫖博賑救目前永逸謀所以軺車簡<lb/>
<pb n="KR4f0005_WYG_014-9a"/>
信臣災壤命周視公帑詎惜吝高下窮量揣諮諏洽輿<lb/>
論後此庶寧只復命對勤政如見吾赤子墊居式少康<lb/>
東郊亦興耜淮黄流各安畎澮經伊始嗟予德誠薄致<lb/>
饉咎誰委空懷饑溺思仰對<lb/>
天威咫<lb/>
　　賦得折檻旌直臣<hi>五言排律八韻得交字試翰詹諸臣題</hi>
玉繩低鶴禁朱鳥煥螭㘭鸞扇非烟散鴛班委珮敲佞<lb/>
臣方唯唯直士獨嘐嘐自具松筠操難容涇渭淆攖龍<lb/>
<pb n="KR4f0005_WYG_014-9b"/>
鱗豈怯折鹿角曾摎奚用檻重輯還同罟不抛納忠餘<lb/>
宿將介節嘆征茅企想都兪世盈廷喜泰交<lb/>
　　神木行<hi>黄木厰有巨木長六十尺其圍卧地蔽騎者弗相見也土人稱曰神木相傳明初建</hi>
　　　<hi>北京時自南方轝致之以其不中䋲墨故弗用其皮膚因年久剥蝕視昔爲猶減云</hi>
孱顏穹谷𦍑天宇㝠靈大椿生是所天地精英神鬼輔<lb/>
化爲鄧林疑夸父燕京剏建明成祖搜索室奉爲楹柱<lb/>
摭之不中雷霆妬<hi>叶</hi>虎狼怒齧蛟噩雨千夫舁走日里<lb/>
許夷山堙壑壞屋廡難依繩尺梓弗取横岡偃卧安厥<lb/>
<pb n="KR4f0005_WYG_014-10a"/>
處閲歴歲月殊今古徑類脩蛇圍若堵騎人去來蔽弗<lb/>
覩之篆剥蝕蟲與䑕謂云神來神其下<hi>叶</hi>我聞樗不夭<lb/>
斤斧胡遭大斵辭嶇峿視之柍桭差猶愈材不材間應<lb/>
見汝<lb/>
　　雨歇<lb/>
雨歇西山翠靄深風漪莎影潤堂襟南榮茂對恢炱候<lb/>
一巻羲經味道心<lb/>
隂濃潭樹㺯幽姿池畔㣶徊得句遲㝡愛麥疇含翠潤<lb/>
<pb n="KR4f0005_WYG_014-10b"/>
片雲猶作雨絲絲<lb/>
漲波澄鏡漾風淪一葉蘭舟泛玉津沚鷺汀鷗俱得意<lb/>
好收佳景入題新<lb/>
溪光山色罨窗紗草木懷新清且嘉驅盡煩熇憑宿雨<lb/>
歡情真共萬民家<lb/>
　　初遊香山作<lb/>
西山衞帝都勝蹟由來久蘭若何紛夥永安斯爲首<hi>香山</hi>
<hi>寺名也</hi>我來攬景概正值新晴後朏明發御園蚤食至巖<lb/>
<pb n="KR4f0005_WYG_014-11a"/>
口爲境清且幽苔磴篆蝌蚪遠睇見窣堵近却蔽林藪<lb/>
尋徑乃得入疑有山靈守豁然壺天開佳趣無不有掛<lb/>
一恐漏百爲縮裁詩手林扄引清籟巉岏抱復陡到山<lb/>
息俗念窮探絶塵垢皈依禮法王如聞獅子吼旋啟來<lb/>
青軒天藻瞻顏栁<hi>来青軒有乾坤皇祖御筆普照    四字</hi>俯望暢心神碧<lb/>
浪翻千畆稍憩棲雲樓嵐烟羃紗牖但聞琴筑聲泠泠<lb/>
滴階右桃源與北山視此應覺醜徘徊不忍去耽靜亦<lb/>
物誘駕言返勤政治理商臧否從無香山詩非是相孤<lb/>
<pb n="KR4f0005_WYG_014-11b"/>
負騁遊吾未遑兹來亦其偶<lb/>
　　來青軒恭瞻<lb/>
皇祖御筆普照乾坤四大字<lb/>
勝地絶塵喧<lb/>
璇題耀網軒餘波流墨瀋健法突釵痕尚覩雲烟潤因<lb/>
驚歳月奔<lb/>
聖情空想像長此照乾坤<lb/>
　　來青軒二首<lb/>
<pb n="KR4f0005_WYG_014-12a"/>
松棟久㣶徊遐心一暢哉禽言留客住山色送青來宿<lb/>
雨滴岩樹輕嵐拂砌苔綠疇千頃浪是我放愁纔<lb/>
屏風背遠山畫障面平野邱壑靜入吟松篁翠堪把閒<lb/>
雲認岫歸薄霧出楹寫倚檻盻蒼茫遼天孤鶴下<lb/>
　　香山示青崖和尚<lb/>
峰含宿潤黛螺新一脉曹溪試問津憇彼來青之梵室<lb/>
對兹衣紫者山人却欣觸目皆無滓不必談元始遠塵<lb/>
坐久蘭烟消篆字禽聲樹色摠天真<lb/>
<pb n="KR4f0005_WYG_014-12b"/>
　　香山雜咏<lb/>
翠色侵眸遠近峰分明萬朶玉芙蓉尋常題畫饒佳句<lb/>
不及無言倚古松<lb/>
獨開軒檻號來青面面晴巒展畫屏詎以遊山忘穡事<lb/>
一川綠畆望中馨<lb/>
梵宇依林界道斜忘機直欲卧雲霞妙高堂裏閒吟罷<lb/>
漫喫山僧公案茶<lb/>
聲聲琴筑滴周除松隖雲莊切太虛爲驗麥秋來雨後<lb/>
<pb n="KR4f0005_WYG_014-13a"/>
頓教心地適幾餘<lb/>
從來佳境山靈閟此地初遊始信真日暮西峯雷雨驟<lb/>
天龍應爲洗紅塵<lb/>
　　棲雲樓<lb/>
爲愛巉巗架木居風潭清泚朗吟餘泉聲入聽淙苔砌<lb/>
山色迎眸罨綺䟽性僻烟霞聊復爾心依谿壑偶相於<lb/>
晚來松棟歸雲罥不遣微鱗皴太虛<lb/>
峯圍堂背竹捎簷雨後新竿幾个添佳景自然來座席<lb/>
<pb n="KR4f0005_WYG_014-13b"/>
宿雲時復潤階廉粥魚齋皷尋常聽樹色山容取次拈<lb/>
更喜麥疇青意好千家餅餌望中忺<lb/>
　　題曹䕫音仿董邦達匡廬圖<lb/>
山不巃嵸偏峻極水惟停蓄故奔湍引予逸興尋溪路<lb/>
撫彼長松愛夏寒鹿柴魚梁皆得趣澹粧濃抹摠宜看<lb/>
漫因形似評荆董<hi>董邦達是圖葢仿荆浩筆意</hi>刻楮工夫有底難<lb/>
　　芍藥<lb/>
婪尾春光飲露酣金鈴風度響馣馣倚䦨一種無言恨<lb/>
<pb n="KR4f0005_WYG_014-14a"/>
只妒花王青出藍<hi>芍藥先出牡丹後出而繁豓尤勝云</hi>
　　讀書<lb/>
時雨既霑足園林清且幽麥畦含潤佳藥欄生香稠三<lb/>
農均豫悅而我稍解愁解愁夫何爲惜此寸隂遒檐楹<lb/>
垂珠箔枕簟凉如秋插架富圖書義藴供探<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>汲古仰<lb/>
前哲孜孜不肯休矧予乃下學安敢弛厥脩文武道在<lb/>
人德行速置郵斯民三代民胡日趨佻偷欲期教化行<lb/>
先裕衣食謀展轉成寢薪歲月不我留把巻發深省懼<lb/>
<pb n="KR4f0005_WYG_014-14b"/>
貽空言羞<lb/>
　　雨前茶<lb/>
二月新絲五月榖窮黎剜盡心頭肉花瓷偶啜雨前茶<lb/>
徬徨愧我爲民牧<lb/>
　　雨<lb/>
初聞遠雷殷漫空忽雲布遙峯失青翠亭午如日暮雲<lb/>
陣何喧豗萬馬空中度乍疑傾吕梁瀑濺香爐樹列缺<lb/>
驅雨工矯首正憑怒淋漓玉珠迸摩醯難知數含潤蚓<lb/>
<pb n="KR4f0005_WYG_014-15a"/>
出泥避濕蘆藏鷺昨欣甘澤零今復沛膏澍望歲稍解<lb/>
愁撫已彌增懼<lb/>
　　賦得數問夜如何<hi>五言排律六韻得中字</hi>
月淡明河北星稀碧宇中雞人將報曉珂馬想因風待<lb/>
旦懷無逸衣宵惕有終求賢四門闢望道百王同籖響<lb/>
螭階玉鐘鳴虬箭銅昌言誰告我藉以啟䝉冲<lb/>
　　寄題香山禪房<lb/>
從來不識香山靣一見還如遇故人總是依空成幻翳<lb/>
<pb n="KR4f0005_WYG_014-15b"/>
亦知耽靜即根塵閒禽啼葉翻真偈古樹棲岩作好鄰<lb/>
他日入雲容借訪薜蘿深處覔題新<lb/>
　　麥浪<lb/>
雨餘麥氣潤懷新正及時露珠貫秧針翠色翻風漪停<lb/>
輿綠疇邊眺覽心神怡愛此恩波中釀出餅與餈却憶<lb/>
三春杪待澤徒嗟咨一雨蘇二牟鴻鈞信無私饑溺切<lb/>
予懷先憂奚可辭<lb/>
　　雨中泛舟<lb/>
<pb n="KR4f0005_WYG_014-16a"/>
油雲暗遠空絲雨漲前浦拏舟㺯凉汏㝠濛迷處所<lb/>
盆傾乍澎湃萬珠跳碧波不必香爐峯九天落銀河<lb/>
堤柳盡含烟岸山忽如沐一棹滄浪風高吟攬清淑<lb/>
淅㶕縠紋増漁磯已罷罾獨思壠畆潤差以慰心憑<lb/>
茗爐供靜瀹詩帖亦閒裁猶見西山雲横空送雨來<lb/>
棹破一溪烟閒鷗下遠沚何須并州刀剪得吳江水<lb/>
灑<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>織千絲飄風濕几席推篷眄天水一色相連碧<lb/>
雨脚尚廉纎停橈意獨忺晚來雲散處露出數峯尖<lb/>
<pb n="KR4f0005_WYG_014-16b"/>
　　題周鯤畫幀<lb/>
湖山佳致是春初應有幽人欲卜居幾曲芳堤韶景駐<lb/>
一泓新水鑑光虛<lb/>
雨後晴巒暖霧蒸銀河飛處界崚嶒商山面目今猶在<lb/>
只許黄公杖策登<lb/>
金碧樓臺倚白雲當年大小李將軍垂簾蕚綠渾無事<lb/>
自剪天霓作舞裙<lb/>
前浦渟泓後溆連遠山如帯鎖晴烟竿絲獨㺯澄波濶<lb/>
<pb n="KR4f0005_WYG_014-17a"/>
爲取來朝貰酒錢<lb/>
竹姓昆蘇齋是蕭朝嵐夕靄儘堪招苔階把臂談元處<lb/>
我亦因之過板橋<lb/>
溪亭十笏俯清流六月春光六月秋說與同宗愛蓮叟<lb/>
從今花姓合歸周<lb/>
茅齋晝靜綠隂濃當戸疏峯翠幾重㝡愛笠亭臨絶澗<lb/>
跳波時聽玉琤琮<lb/>
滿目秋光杜牧詩停車獨對晚凉時龍沙恍憶曾題句<lb/>
<pb n="KR4f0005_WYG_014-17b"/>
月落峰邊第五枝<lb/>
蘭若鐘聲出碧嶙白雲濃處辨難真坐叅倚詠清無滓<lb/>
合有衣冠拜石人<lb/>
山村門對夕陽開識路牛羊自下來場圃築完禾稼納<lb/>
老農今日放愁纔<lb/>
近岫遙岡接碧空披麻皴法數王䝉何當結宇蒼松下<lb/>
鎮日吟哦佳䕃中<lb/>
赴澗銀龍凍亦流巖容麓態玉雕鎪板橋驢背衝寒客<lb/>
<pb n="KR4f0005_WYG_014-18a"/>
試問奚囊得句不<lb/>
　　賜蔣溥巡撫湖南<lb/>
簡畀羅英俊咨時切治安江湖襟帶地風俗易移難榖<lb/>
賤籌農苦棉輕慮歲寒承流敷渥澤應共洞庭寛<lb/>
　　西海泛舟因至玉泉山<lb/>
輕雲鱗碧空蕩暄朝爽凑湖山靜且嘉草木含芳秀小<lb/>
舠泛西海西峯如在囿招提隱岩阿金彩樹間透沿流<lb/>
試尋探玉泉宛相就是時新雨後活活涌銀溜拖爲綺<lb/>
<pb n="KR4f0005_WYG_014-18b"/>
縠紋激作珠玉潄猶疑天上雲飛自石邊竇山鳥何間<lb/>
關林隂亦濃茂郊圻一騁望綠疇如錯繡憂旱心稍釋<lb/>
此焉遣清晝<lb/>
栁隄曲復遙烟容相掩映沚藻有餘芳蘭舟坐明鏡朝<lb/>
凉拂衣衫佳致供清咏俯仰無纎塵我意如兹淨<lb/>
　　心遠閣<lb/>
灌木叢隂綠正濃間間微見遠山容若非老杜詩中㑹<lb/>
定是迂倪畫裏逢<lb/>
<pb n="KR4f0005_WYG_014-19a"/>
　　初夏靜明園<lb/>
法海<hi>寺名</hi>東頭西海西湖山佳致似蘇堤雲中古寺紅遮<lb/>
樹雨後新苔綠滿蹊愛看黍疇牛撥壠儘教松棟燕銜<lb/>
泥倦遊得句鳴歸棹一帶横塘烟水迷<lb/>
槐隂庭院夏初長新霽頻添花草香蘿逕獨尋披宿潤<lb/>
紗櫺閒啟納朝涼徐聽溪漲饒蛙沸極目天空任鳥頏<lb/>
西海不爭多一勺白雲綠樹𣺌蒼茫<lb/>
苔阪莎塗露氣浮山深九夏似新秋鶴如有意依松立<lb/>
<pb n="KR4f0005_WYG_014-19b"/>
水自無心繞户流閒搨來禽憑棐几緩烹小鳳泛瓷甌<lb/>
靜中省識羣生樂慰我尋常望歲愁<lb/>
　　夏日北遠山村泛舟<lb/>
葦㟁沙汀曲復斜溪村一棹玩清嘉田間野老騎秧馬<lb/>
術上牯牛轉水車試舞鶴雛雙羽襹學謳牧豎數聲啞<lb/>
迎眸好景披圖畫何異遊仙泛若耶<lb/>
西山凝黛望中遙時有輕雲出岫飄潤逼林皋當首夏<lb/>
甘流泉乳想餘姚<hi>蘇軾詩餘姚古縣亦何有龍井白泉甘勝乳</hi>連天樹色清<lb/>
<pb n="KR4f0005_WYG_014-20a"/>
依檻得雨溪聲漲到橋寄語方壺員嶠客好携烟侣共<lb/>
呼招<lb/>
煙容水態罨篷窗無恙輕風掛竹䉶出埭玉勹纔个个<lb/>
掠空沙燕故雙雙僧歸野寺閒行杖人過山村遠吠尨<lb/>
日暮西峯飛雨脚擬聽徹夜亂珠摐<lb/>
　　雨中焚香泛卧遊書室<lb/>
霏霏細雨千絲懸滄波萬頃含輕烟沚蒲㟁栁濯新綠<lb/>
棠舟偶泛空濛川浮波野鷗梳濕羽亞堤山卉垂幽娟<lb/>
<pb n="KR4f0005_WYG_014-20b"/>
卧遊奚必披圖畫翛然清絶消萬緣宣銅乳爐烏卿熾<lb/>
深深隔火安古錢不須都梁五木品水沉細炷清芬便<lb/>
細参鼻觀滌塵想却憶書室曾忘筌油雲忽來天宇暝<lb/>
灑逈如聞飛瀑泉無色聲香原即此咲伊兀坐求逃禪<lb/>
　　鶴雛<lb/>
鶴雛纔出殻便具凌雲概矯矯學其母不似鷦鷯態身<lb/>
依泉石邊意在煙霞外却笑籠中雀待飼徒延喙<lb/>
　　閏四月十三日聞蟬<lb/>
<pb n="KR4f0005_WYG_014-21a"/>
維舟栁港綠漲平一奩鏡影含空明忘言徙倚萬籟寂<lb/>
忽聞新蟬候節鳴抱枝隔葉流響澁啁啁如㺯無簧笙<lb/>
下映澄碧波紋清垂緌似訴隔歲情隔歲風光却常住<lb/>
吟喬時飲枝間露何必流隂感昔今由來幻景無來去<lb/>
　　御門日方與大學士等慮及山東河南尚未得雨<lb/>
　　　而山東報得雨之奏適至喜而有作<lb/>
忝繼百王後俯臨三代民民天實予責詎以遠近分所<lb/>
期赤㝢内比户利耕耘耕九而餘三庶免溝壑淪幅員<lb/>
<pb n="KR4f0005_WYG_014-21b"/>
既以廣大造安能均澤國正思暘山田猶望雲誠哉天<lb/>
地大不能無憾人緬想畿輔間待澍當杪春旱暵雖未<lb/>
形憂心已如熏旋得尺澤甘解予愁緖紛麥秋轉可望<lb/>
良苖爭懷新爽氣來軒除几席清無塵豈其慰目前忘<lb/>
彼齊與陳東郊需一犁午夜縈懷頻惟兹共時亮二三<lb/>
休休臣負扆咨綢繆肯惜司農緡忽接方伯章降康知<lb/>
自旻泰山雨崇朝汶泗波粼粼乃知得禾書誌喜良有<lb/>
因誰無望蜀念展轉生戚欣尚慮鶉火墟此日膏猶屯<lb/>
<pb n="KR4f0005_WYG_014-22a"/>
　　素絲行<lb/>
陌桑葚落成枯杈蓬屋咿軋鳴繰車繰絲縷縷長且白<lb/>
爲織吳綾與越紗吳綾越紗薄似霧美人中裙裁紵布<lb/>
殷勤熨帖臨溪浣惟恐纎塵或沾汚素絲素絲如君子<lb/>
太初之色通表裏云胡黄黒任人爲墨子悲之良有以<lb/>
　　青青水中蒲<lb/>
青青水中蒲不可令入食古哲惜分隂所愧乏寸德<lb/>
青青水中蒲水退隨枯萎爲人不自立坐廢何異此<lb/>
<pb n="KR4f0005_WYG_014-22b"/>
青青水中蒲蛙蠅之所居古柏棲野鶴落落凌空虛<lb/>
　　鷺鷥籠<lb/>
籠中白髮雙鷺鷥㸃綴園景近水湄隨時食宿且得意<lb/>
不須珠簾繡柱圍野鳬天際翩其飛忽集籠上側眼窺<lb/>
昂昂似詡無羈束不知雙鷺還相嗤籠中稻粱差足飽<lb/>
無心遠舉雲霞表江上漁翁富網羅安得雌雄鎮相保<lb/>
　　觀圃<lb/>
町疃堪蹀足奚事尋仙源虀薤堪寓目何用滋蘭蓀靈<lb/>
<pb n="KR4f0005_WYG_014-23a"/>
雨既已零勃然生意繁第觀萌且芽區分莧與芚圃師<lb/>
良苦辛插槿周植援手轉渫井華沃彼嘉生根匪期事<lb/>
遲學亦欲知統論是中足尋玩真味勝雞豚<lb/>
　　夏日心遠閣<lb/>
誰云木葉落始得見山容翠葢嵌丹嶂益覺螺黛濃探<lb/>
竒闢林關覓徑歩蘿封傑閣此稍憇豁然蕩心胷長煙<lb/>
靄一空綠樹凡幾重麥秋指顧間觸景懷良農<lb/>
白雲縷遐天心與雲俱遠誰知溪壑幽即在宸遊苑帷<lb/>
<pb n="KR4f0005_WYG_014-23b"/>
暗閣前樹屏圍閣後巘霧雨時霏霏野卉清芬滿古鶴<lb/>
隔松聞長歌謝軒袞<lb/>
　　清音齋<lb/>
繡錯階除花氣薰誠知大塊有真文禽聲不厭閒中聽<lb/>
泉響多從靜後聞暫借梵言参色色難稱王道欲云云<lb/>
華胥夢裏觀無始古鼎心香獨自焚<lb/>
　　靜明園雜詠<lb/>
輕雲連嶺石細雨合溪烟滌慮觀元化澄心聽玉泉花<lb/>
<pb n="KR4f0005_WYG_014-24a"/>
香紅暎宇樹靜綠侵筵觸處成幽賞同歸文字禪<lb/>
新水漲横塘舟維古柳旁雲山觀動靜花木驗農桑醉<lb/>
蝶翻紅藥踈蟬語綠楊入窗峯帯潤望裏漸蒼蒼<lb/>
雲容白淡陁樹色綠婆娑獨去鷗尋侣重來燕補窠苔<lb/>
痕鋪舊砌波影盪新荷素志依清曠於焉洽薜蘿<lb/>
涼透網紗牖芳圍藻火階有時臨玉版棄日布詩牌波<lb/>
泛雞頭芡庭隂兔目槐山光兼水色次第入吟懷<lb/>
　　射<lb/>
<pb n="KR4f0005_WYG_014-24b"/>
燕角勁而柔楚棘直且長值此萬幾暇學彼六藝良風<lb/>
日散清淑佳䕃含微凉虎賁三千人掄才盡鷹揚鹿正<lb/>
依法設繁弱亦已張觀德誠在此爲仁良可方伊余有<lb/>
㑹心圖治思興唐文皇譬脉理慄慄懷幾康三復凛載<lb/>
舟數載徒望洋<lb/>
　　湯泉荷花<lb/>
直榦擢温波重葩凌細藻散芬殊清幽㺯姿不妖姣却<lb/>
顧别浦中田田葉猶小榮華既先羣零落亦偏早對兹<lb/>
<pb n="KR4f0005_WYG_014-25a"/>
綽約容因識盈虛道<lb/>
　　討源書屋<lb/>
苔紋芝篆綠侵㘭避暑軒櫺豁且庨每對南風思舜曲<lb/>
從知大地總羲爻有源活水成琴弄不盡青竿雜珮敲<lb/>
愧我未探書逕路擬將吟興自今抛<lb/>
花香閒靜鳥聲和咫尺林泉偶一過暫學高人開北户<lb/>
還同兆庶樂南訛當窗畫景開青岫泛水書機玩白鵞<lb/>
坐久蛟爐消篆字人情天理騐爭多<lb/>
<pb n="KR4f0005_WYG_014-25b"/>
　　内閣學士兼禮部侍郎李紱以病致仕歸里詩以<lb/>
　　　賜之<lb/>
三朝曾侍陛七十竟懸車進退誠無忝邱園信有諸病<lb/>
餘宜樂志老去尚耽書素悃依閶魏高年息闔廬學嘗<lb/>
兼慕陸<hi>李紱平日講學謂朱子道問學之功居多陸九淵尊德性之見爲卓此語頗是</hi>節應上<lb/>
同疏尤喜臨辭闕嘉謀實起予<hi>朕問有所欲陳否紱以慎終如始爲對實愜朕</hi>
<hi>懷也</hi>
　　再題討源書屋<lb/>
<pb n="KR4f0005_WYG_014-26a"/>
南陸朱鳥飛北阿綠隂散露苔簇砌茸星榴照楹燦周<lb/>
除有清流列几無俗玩猶聞新蟬聲隔林續復斷忘言<lb/>
適靜思披巻多遐歎千古讀書人知倍行率半踐履吾<lb/>
未能時失誠可憚<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_014-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩初集巻十四<lb/>
</p>
<p>
</p>
  </div>
</body>
</text>
</TEI>
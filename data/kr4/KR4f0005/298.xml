<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_298-1a"/>
欽定四庫全書<lb/>
御製詩四集巻十九<lb/>
　古今體一百二十八首<hi>甲午三</hi>
　　細雨<hi>二月朔日</hi>
邇日軍書特繾念醒眠問遍五更鐘晩陰惟望雪其落<lb/>
中夜何期雨乃逢所惜甘膏力徐淡遂號噫氣勢方濃<lb/>
雖然未至興農候預為籌農憂每憧<lb/>
　　詠漢玉飛魚珮<lb/>
<pb n="KR4f0005_WYG_298-1b"/>
　　是珮盖本為素璧因破其半玉人因材製為此珮<lb/>
　　然又不知經幾百年矣輒成是詠<lb/>
素璧本在炎劉前非蒲非榖象月圓入土血浸經千年<lb/>
出土跌破非昔全幸兹一半猶善完玉人因材施雕鐫<lb/>
飛魚作珮鼂采鮮是故何以知其然凡深刻處脂質宣<lb/>
平者依舊紅暈殷外匡内好可按看靈鱗振甲疑躍淵<lb/>
稜稜鬐鬛如嘘煙朗山浪水疑信焉李唐賜袋誠小旃<lb/>
牧人入夢徵吉言<lb/>
<pb n="KR4f0005_WYG_298-2a"/>
　　題唐寅摹古畫册<lb/>
家在梅村最深處却出石墻閒獨步春風昨夜送暗香<lb/>
遂至溪邊一探趣花開固佳弗開可詎必標紅及霏素<lb/>
介然䇿杖無與言世人未足知其故<lb/>
　　　右梅溪獨探<lb/>
倚巘築崇臺縱望窮茫忽乍見玉蟾蜍孤飛出溟渤金<lb/>
波十萬丈髙擎廣寒闕太白問已狂呉融叫未歇咨爾<lb/>
卓立人於誰託心窟<lb/>
<pb n="KR4f0005_WYG_298-2b"/>
　　　右崇臺叫月<lb/>
崖巔亭子俯長江沙渚桅竿叢繫艭尚有往來掛帆者<lb/>
憐他名利未全降<lb/>
　　　右江亭帆影<lb/>
古木喬而秀逺山淡以深踈皴難到處活脱是雲林<lb/>
　　　右林臯秋霽<lb/>
豎峯横嶺周復遮靈根託地惟清嘉瘦篁有節益瀟灑<lb/>
喬木無葉仍槎枒王䝉鐵網珊瑚法是耶非耶非是耶<lb/>
<pb n="KR4f0005_WYG_298-3a"/>
　　　右秀木疎筠<lb/>
隨流不繫舟行可止亦可一翁倚篷牕覔句凝神坐興<lb/>
在水雲間浣花明詔我<lb/>
　　　右篷忩覔句<lb/>
目其泉色目斯外心其泉趣心斯裏若裏若外兩弗居<lb/>
聊復倚欄聽以耳伯虎别撰出竒觀要亦不出三耳難<lb/>
峥嶸振鷺勢雄健須臾歸壑為平灘歸壑勢雄復何有<lb/>
試思萬事如是否<lb/>
<pb n="KR4f0005_WYG_298-3b"/>
　　　右水軒聽瀑<lb/>
松聲濤則同磵韻筑實似濤松或頼風筑磵響無止磵<lb/>
兮與松兮相遇隨天委筑乎復濤乎浸假由人擬古鶴<lb/>
立枯枝無端想亦疑<lb/>
　　　右松濤磵筑<lb/>
宿雨初收山帶潤曉雲欲泮樹含凉橋無客過泥糊路<lb/>
罾有魚來水漲塘詩意全摹許用晦畫情未異米襄陽<lb/>
漫嫌頓置春逰興萬頃溪田好挿秧<lb/>
<pb n="KR4f0005_WYG_298-4a"/>
　　　右雲嵐煙樹<lb/>
雪嶺鬱嵯峨竹橋䇿蹇過定誰風雅客那是利名科冩<lb/>
出一時興摹來十幀多史家弆真者<hi>見唐寅自識語</hi>未識更如<lb/>
何<lb/>
　　　右竹橋筞蹇<lb/>
　　錢陳羣故詩以誌惜<lb/>
沈去錢存勢已孤徒觀遺奏故人無江南忽爾失二老<lb/>
<hi>沈徳潛錢陳羣皆耉年宿學凡御製詩章時命賡和壬午南巡兩人同舟迎駕曽賜以詩有二老江浙之大老</hi>
<pb n="KR4f0005_WYG_298-4b"/>
<hi>句徳潛故己五年今陳羣又復溘逰此後更無可與言詩之儒臣老輩矣</hi>天子原非友匹夫<lb/>
䝉邑應成蝶醒夢香山那復鹿重扶<hi>最喜其和賜逰香山詩鹿馴巖畔當</hi>
<hi>童扶之句前嵗春駐香山陳羣奏抵家摺適至即得香山適接還鄉信即景尤思扶鹿人二句於摺内批答隨</hi>
<hi>續成全什以賜並前此賜其歸里詩有更期百嵗領三班語孰意竟虚所望乎</hi>詩郵罷趂北風<lb/>
寄<hi>毎有御製詩或於陳羣奏事之便檢録數十篇寄令和韻今後詩郵不復得矣</hi>郢堊憐亡為<lb/>
質吾<lb/>
　　詠官窰䨇耳缾<lb/>
秘色陶脩内沈沈火氣𡨕脛無何以走耳有不闗聽禪<lb/>
<pb n="KR4f0005_WYG_298-5a"/>
客安心定仙人徹骨青提携踏花陌逐步擷芳馨<lb/>
　　劉珏織讀圖即用其韻<lb/>
柴扉深閉夜忩虚暖藉重茅壓敝廬喜有一燈照織讀<lb/>
不湏鑿壁惱鄰居<lb/>
　　仲春祭<lb/>
社稷壇禮成述事<lb/>
幹中支在始<hi>是日戊子</hi>土養物孳萌是日修<lb/>
禋祀寸心益敬誠　　　　　　　　　　　　　一<lb/>
<pb n="KR4f0005_WYG_298-5b"/>
祈農念民重自昔識君輕三語欽斯兩餘如疑孟評<hi>孟子</hi>
<hi>民為貴君為輕二語誠得責難之意為君者所當警省至社稷乃立國養民之本豈可轉列之次夫旱乾水溢</hi>
<hi>事所常有惟在為君者盡心賑濟之即使祭祀豐潔又豈宜諉過於神而變置之其説為禮經所無不免過甚</hi>
<hi>因如司馬光疑孟評之以為未可</hi>
　　入西苑門至素尚齋因題句<lb/>
蕆禮西華路可循入門松石鬱天真於斯祭服易常服<lb/>
不覺孟春忽仲春暫解山龍有餘敬便拈筆硯可相親<lb/>
舉頭素尚顔楣額藻句翻嫌此勒頻<lb/>
<pb n="KR4f0005_WYG_298-6a"/>
　　千尺雪<lb/>
迥廊沿降即溪堂窓户雖開不礙凉對面飛流垂石峽<lb/>
花如雪矣却饒光<lb/>
春來盼雪毎成吟屑玉當前那作陰真自真而假自假<lb/>
形容安足慰吾心<lb/>
　　春及軒口號<lb/>
和風暖律春將及歸去來辭想像間一例西疇逮舉趾<lb/>
我惟憂先<hi>去聲</hi>彼惟閒<lb/>
<pb n="KR4f0005_WYG_298-6b"/>
　　春耦齋即事<lb/>
春月已臨仲春田將倳耕邇來期集霰盻去<lb/>
每成晴苑北演雖濶郊南耤擬行<hi>耕耤前期向於豐澤園演</hi>
<hi>耕邇年以扶犂之禮乆習不復預演而耕耤之典則非遇巡幸外出嵗必躬臨是以今嵗耤田</hi>
<hi>計期甫屇迴鑾仍擬親行也</hi>壁詩一再讀<hi>春耦齋以弄田得名毎當春時臨憇</hi>
<hi>吟詠必及演耕語書以粘壁今演習之禮已省循誦曩詩不免滋恧耳</hi>略愧向年<lb/>
情<lb/>
　　題植秀軒<lb/>
<pb n="KR4f0005_WYG_298-7a"/>
種竹艱成徑寸枝雲棲拱把冐雲披一畨攬秀生清悟<lb/>
物性有宜有不宜<lb/>
　　純一齋有㑹<lb/>
不雜之謂純不二之謂一一復天理存純克己私宻内<lb/>
聖外王學守此欲弗失<lb/>
奎章勒樸齋五經兩言畢設曰逮其津更當亹無逸<lb/>
　　聽鴻樓古體<lb/>
延樓一區顔曰聽鴻偶攀其梯紛感吾衷太液春暖迴<lb/>
<pb n="KR4f0005_WYG_298-7b"/>
鴈飛有聲無聲胥入思即今未戢金川師劬勞之子寜<lb/>
毋悲欲罷不能聽則恧以目送之更非淑<lb/>
　　鏡光亭<lb/>
臨水虚亭號鏡光微風不動液池滄岸傍人栁非昔樹<lb/>
常乃幻知幻是常<lb/>
　　待月軒<lb/>
太液東臨碕岸假山西倚碧嶒素娥自應早見緑字雅<lb/>
名合稱誰此依依心遲<hi>去聲</hi>對其貼貼波澄我惟偶來便<lb/>
<pb n="KR4f0005_WYG_298-8a"/>
去待月於斯未曽<lb/>
　　題董邦達畫<lb/>
今人忽作古人兮憶昔西清侍几綈選壁難敎新坐冩<lb/>
藏軒聊復舊圖題雨峯合沓蓮宫迥萬葉帡幪茅屋低問<lb/>
絹家風原未逺欣看二李已堪齊<hi>邦達子董誥亦習繪事嘗命臨仿舊畫頗</hi>
<hi>有父風其較李思訓昭道之父子擅名應無多讓也</hi>
　　再臨快雪堂帖裝册成因題以句<lb/>
藏帖因名快雪堂伯衡鉤勒特精良<hi>伯衡馮銓字銓此帖鉤摹最精</hi>兩經<lb/>
<pb n="KR4f0005_WYG_298-8b"/>
臨冩知珍重一晌對觀祗慙<hi>去聲</hi>惶十巻如何漏淳化<hi>帖以</hi>
<hi>羲之快雪時晴為冠因而得名其墨蹟乆入石渠實右軍真蹟淳化閣收二王帖甚多不知何以獨漏此種</hi>
三希更以憶襄陽<hi>快雪堂徒以一帖獲名予三希堂既藏快雪並貯獻之中秋王珣伯逺二</hi>
<hi>種遂以名堂刻帖因憶米芾元日帖中有臨明星大令真者在前氣𦦨怵人之句喜其嗜古牧謙故並及之</hi>
在前真者誠難似筆諌惟思寓義長<lb/>
　　室中聨有花香鳥語羣生樂月霽風清造物心之<lb/>
　　　句因各成題六韻<hi>有序</hi>
　　掖垣通右个地屬西清朶殿啓重華門臨東上欣<lb/>
<pb n="KR4f0005_WYG_298-9a"/>
　　爾日帖披快雪偶乘批答幾閒溯當年榜掲髙雲<lb/>
　　長撫琴書意逺乃有一聫分署兼函樂趣於羣生<lb/>
　　七字重摛直印心源於造物花無情而解笑鳥奚<lb/>
　　事以能言月了了其入懷風冷冷兮翻帙此萬景<lb/>
　　所以少盡藏之祕而一區斯焉便携取之資也顧<lb/>
　　言志元從早嵗在推尋顔孔之真而尊聞不隔異<lb/>
　　時豈浮慕羲皇以上爰因耦句更鬯臚吟<lb/>
寓物不留意澄觀可㑹心昔時惟志樂此日切君臨映<lb/>
<pb n="KR4f0005_WYG_298-9b"/>
砌花香遞隔忩鳥語吟巧簧度逸態清麝䕶流音宛轉<lb/>
含旖旎悠揚效靜深春臺方詄蕩熈性願林林<lb/>
　　　右賦得花香鳥語<lb/>
寳月方當霽惠風復湊清吹雲無㸃翳度籟有騰晶習<lb/>
習如含朗明明似應聲一輪正梢上十日不條鳴李闢<lb/>
文非擬程逢道自生流光入窓際憶昔此經横<lb/>
　　　右賦得月霽風清<lb/>
　　春仲經筵<lb/>
<pb n="KR4f0005_WYG_298-10a"/>
朶殿彬彬羣彦羅右文大典舉春和兩題著論寧勞我<lb/>
一例輟為奚示他後獲先難詮以獨功崇業廣解休訛<lb/>
<hi>是日進講論語仁者先難而後獲書經功崇惟志業廣惟勤余作御論以克己復禮釋書題而解經則以用卿</hi>
<hi>士引為為君者之責義似親切</hi>載咨朗誦篇章者頌語漫陳願琢磨<lb/>
　　題易祓周易總義八韻<lb/>
長沙撰總義觀象玩辭符總貫諸家解義通十翼扶人<lb/>
心即天地易理示規模多辯原成躁求精翻涉麤彼非<lb/>
謂此是喜合率攻殊略覽廿巻有頗嘉各弊無發明尚<lb/>
<pb n="KR4f0005_WYG_298-10b"/>
平正流布未𢎞敷設曰不言好安能槩置乎<lb/>
　　詠痕都斯坦玉𤓰瓣飲器<lb/>
天方𤓰様夥此器肖𤓰形瓤訝留斯白皮寧藉彼青一<lb/>
花承妥帖五瓣列勻停貯水鄭門市擎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>裴驛亭種疑<lb/>
召家圃泣匪楚王庭綿瓞雖徵雅賔夷亦惕經<lb/>
　　閻立本竹林五君圖<lb/>
在七去二詠延年將謂創圖惟屬錢<hi>顔延年於竹林七賢内黜山濤王戎</hi>
<hi>為五君詠錢選因之各冩其像并書顔作成巻乆入石渠上等向曽效延年體題句意其圖創自錢選今觀閻</hi>
<pb n="KR4f0005_WYG_298-11a"/>
<hi>立本此幀則圖意葢始自唐時矣</hi>右相丹青忽逢此呉興結搆那饒前<lb/>
執籌王氏誠牟利啓事山公乃進賢棄取其間非當<hi>去聲</hi>
也精神箇裏總軒然衣冠猶見典午代風日應為春暮<lb/>
天却看五君無酒氣<hi>細看圖中五人皆無酒氣故戲及之</hi>想縁深意戒賔<lb/>
筵<lb/>
　　題木繪四季花卉屏<lb/>
洛陽名品冠三春芍藥翻為侍婢人真是積薪非躗語<lb/>
後來居上特精神<lb/>
<pb n="KR4f0005_WYG_298-11b"/>
　　　右牡丹<lb/>
塗林五月爛然開有艶無馨各具材欲向香楠結好友<lb/>
<hi>是屏以香楠木為之</hi>為同為異不須猜<lb/>
　　　右石榴<lb/>
芙蓉似惜水華凋江岸盈盈照晩潮冩照畫工情不已<lb/>
倩他代筆匠人雕<lb/>
　　　右木芙蓉<lb/>
幅中真覺暗香孤王冕還應遜此夫設校世間刀筆吏<lb/>
<pb n="KR4f0005_WYG_298-12a"/>
知他清濁了然殊<lb/>
　　　右梅<lb/>
　　仲春<lb/>
　朝日壇禮成述事<lb/>
天宗三復地宗三<lb/>
祭典惟崇冠五堪况以多年執禮濶適當剛嵗竭誠參<lb/>
榮光燭鼎祥煙鬱和氣浮巵瑞露湛<lb/>
臨照炎精仰咫尺法欽陽徳敢徒談<lb/>
<pb n="KR4f0005_WYG_298-12b"/>
　　雍和宫瞻禮作<lb/>
仲月<lb/>
東壇舉祀親禮成順至<lb/>
躍龍津别兹迴憶垂髫嵗<hi>予自十二嵗進宫侍    皇祖</hi>何此忽為華<lb/>
髪人昨暮今朝真逝水經筵祭<lb/>
社又將旬<hi>正月廿九日進宫舉行諸典逮今又旬日矣</hi>書齋片刻旋言去因<lb/>
欲詢<lb/>
安謁暢春<lb/>
<pb n="KR4f0005_WYG_298-13a"/>
　　仲春御園即事<lb/>
還宫言出御園常旬日韶光頓爾昌風坼埭頭桃蕾紫<lb/>
暖侵階齒菜花黄繖張已覺嫌曦烘<hi>去聲</hi>舟泛寧須鑿凍<lb/>
忙如此佳時如此處問軍書那問春芳<lb/>
　　再題廓然大公八景<lb/>
　　　䨇鶴齋<lb/>
古栁籠堂合抱圍<hi>是處昔又名深栁讀書堂</hi>胎仙駐此欲忘飛<lb/>
昔誠是矣今何敢對立居然二老歸<lb/>
<pb n="KR4f0005_WYG_298-13b"/>
　　　規月橋<lb/>
上下虚明全體披分成玉玦合成規訝登岱頂臨滄海<lb/>
望月從看半出時<lb/>
　　　峭蒨居<lb/>
鬱屈其間有路通玉峯髙並兩玲瓏介如謾議無知識<lb/>
全體精神注太冲<lb/>
　　　影山樓<lb/>
山靜由來不動移浸將湖水漾明猗小樓訝似乾闥域<lb/>
<pb n="KR4f0005_WYG_298-14a"/>
逰戯其間弄影時<lb/>
　　　披雲逕<lb/>
石如雲片鬱煙綿亦有英英蔚與連便望鋪空作霖雨<lb/>
知時愷澤遍公田<lb/>
　　　綺吟堂<lb/>
綺言成過未能吾觸目隨縁箋輒鋪要亦多從性情出<lb/>
風雲月露得曽無<lb/>
　　　韻石淙<lb/>
<pb n="KR4f0005_WYG_298-14b"/>
石本無聲泉有韻泉非迸石韻奚鳴世間萬理堪因悟<lb/>
不藉相資獨豈成<lb/>
　　　啓秀亭<lb/>
泉似雲紳俯靡迤峯如月脅闢玲瓏小亭峯頂全挹秀<lb/>
啓沃因知造化功<lb/>
　　桃花塢即事<lb/>
賜居西北御園隈<hi>是處為予十四五六嵗時所居之地</hi>葺治乘閒偶一來<lb/>
少小情懐昔悠矣惕乾朝夕此殷哉緑鋪砌草步如毯<lb/>
<pb n="KR4f0005_WYG_298-15a"/>
白綻山桃訝似梅本是塢名擬呉下<hi>蘇州閶門内有桃花塢其地傳為唐</hi>
<hi>寅故居今為市文房之所不以桃著此雖襲用其名而桃花之盛頗堪覈實也</hi>便疑雪海亦蘇<lb/>
臺<lb/>
　　品詩堂口號<lb/>
此曽敬業此摛詞舊集今翻擬棄遺豈不慮為失故步<lb/>
大都結習合忘之<lb/>
　　副將軍明亮等奏報功克卡卡角山梁詩以誌事<lb/>
玉壘蠶叢境跬步皆竒險畨賊所恃兹急切未易掩馬<lb/>
<pb n="KR4f0005_WYG_298-15b"/>
尼既奪砦<hi>明亮扵正月初十日進兵即攻克馬尼埡口奪碉殱賊軍聲大振尋進攻卡卡角賊人據</hi>
<hi>守木谿明亮扵十九日子時𣲖令將領督兵分勦時有預㐲峭璧下之空藍翎興善保守備田藍玉乘夜漏未</hi>
<hi>盡率吉林索倫勁卒扵萬難容足處駕空絶迹而行比黎明興善保田藍玉等已立於山頂官兵皆接踵而上</hi>
<hi>賊見我兵從山峯石空中截出皆驚懼失措而山梁碉内諸賊咸望風潰餘皆奔竄統計殺賊五六十餘盡得</hi>
<hi>木谿碉寨</hi>我軍鼓勇敢層層直逼進木谿亦隨䧟<hi>叶</hi>而何卡<lb/>
卡角當前險倍儼三面設計攻一線穿棧巉<hi>先是攻得木谿令官</hi>
<hi>兵暫為休息明亮等隨相度形勢於二十四日派兵兩路於正面西面仰攻明知賊所防備用以牽綴别派兵</hi>
<hi>一千繞過山後截出東面進攻使賊三面受敵以期得手時東面溝内碉寨櫛比我兵攔阻在内復派巴圖魯</hi>
<pb n="KR4f0005_WYG_298-16a"/>
<hi>拉布棟阿等帶兵䇿應合為一處雖將溝内碉寨或焚或奪然進退皆為地勢所限而正面西面官兵亦以處</hi>
<hi>險未能寸進相持至兩日兩夜察西面山麓絶壁中微有攀陟可上之徑興善保田藍玉即選健兵五百超越</hi>
<hi>先登</hi>豈意賊設伏火器濳來犯火熄技難施狡㓂驚破膽<lb/>
喙駾竄巖穴追擊多擒斬<hi>廿六日黎明興善保等將陟山頂忽有賊數十於峯下突</hi>
<hi>出排鎗欲犯我兵而鎗藥皆不燃賊即驚竄我兵因得直薄其前揮刀驅殺而賊人正面山嘴礟位亦隨火炸</hi>
<hi>裂三面官兵聞聲相應勇氣百倍共殺賊六十餘而山寨逸出之賊於山梁相遇我兵又截殺其半盡佔卡卡</hi>
<hi>角賊寨此皆頼軍等上蒼嘉佑神力黙助所致朕惟倍深寅畏並朂將    益知感敬迅望集勲其奮勉出衆</hi>
<hi>之興善保田藍玉前既賞以巴圖魯號兹復授興善保四等侍衛田藍玉都司即用以示奬勵</hi>遂得成<lb/>
<pb n="KR4f0005_WYG_298-16b"/>
竒功覽奏額手感斯誠<lb/>
天黙佑何修彌自慊佇待取馬邦<hi>由卡卡角而前地名庚額特其西山勢壁</hi>
<hi>立正面山脚直挿河流惟山半羊腸一線可通有兩石卡阻路後復䕶以大碉土人云是促浸南路第一𦂳要</hi>
<hi>門户明亮等擬用大礟轟擊可望計日克㨗過此則為馬邦再進則為噶喇依賊巢惟冀仰邀    天貺掃蕩</hi>
<hi>金川速奏大捷</hi>賊巢近可撼<lb/>
助順而禍淫<lb/>
昭昭懸上覽耆定速戢戈蒼生樂恬憺<lb/>
　　花朝作<lb/>
<pb n="KR4f0005_WYG_298-17a"/>
今嵗花朝名副堪女夷冉冉駐雲驂已看次第韶華鬯<lb/>
底藉徘徊芳信探緑栁紅桃繪春節輕煙淡靄學江南<lb/>
獨憐未作東郊雨農事方興望澤覃<lb/>
　　賜閩浙總督鐘音之任<lb/>
海江保障寄儀刑弗動色聲措輯寧述職咨詢近前席<lb/>
歸轅荏苒别明廷兩疆所部連康嵗一路應知是福星<lb/>
朂爾莫渝終始志昭昭原不若惺惺<lb/>
　　題和闐玉鳩首杖頭<lb/>
<pb n="KR4f0005_WYG_298-17b"/>
鑄銅及削玉<hi>内府有漢銅及漢玉鳩首杖頭</hi>鳩首杖頭為養老漢朝製<lb/>
貢珍西域馳因他食葚譬啓我敎民思設曰資扶筞將<lb/>
留待異時<hi>予嘗有八十五嵗歸政之志彼時或需杖扶持今則無藉乎此也</hi>
　　鈎填淳化閣法帖成因題以句<lb/>
重鐫閣帖事䨇鈎石版既成斯贅旒却命廓填排十册<lb/>
迴看初搨勝三籌解書那易工中選<hi>宋芾䟦潁上蘭亭帖謂此本是禇遂</hi>
<hi>良鈎填清潤有勁秀氣轉摺毫鋩備盡與真無異非深知書者所不能到世俗所收或肥或瘦乃是工人所作</hi>
<hi>云云米芾雖有此論然鈎摹究係工人之事即書家偶為講示一二容或有之若必謂字字廓填下親匠藝所</hi>
<pb n="KR4f0005_WYG_298-18a"/>
<hi>為必無是理假令為之恐巧者轉不如習者之得手盖米芾輩好竒創為此説而後人習焉弗察遂為藝林口</hi>
<hi>實耳今此帖命選御書處刻工佳手為之雖未能盡得原本神韻然於輪廓部位頗不失銖黍也</hi>得貎<lb/>
應從神外求惜紙因之惜摹本中郎恍遇步兵儔<lb/>
　淳化閣帖重刻既成因以䨇鈎上石之本命工填墨<lb/>
　昨夏駐山莊幾暇比對臨冩較之追摹墨搨更能得<lb/>
　其用筆神理昔人所謂䨇鈎廓填下真蹟一等也臨<lb/>
　倣凡三次始能脱其情而契其神而鉤填之本亦不<lb/>
　可棄也爰命裝潢成册題識如右<lb/>
<pb n="KR4f0005_WYG_298-18b"/>
　　題顧銓摹阮郜女仙圖曡題阮畫韻<lb/>
行雲冉冉步璇空虹帶霞衣世鮮同殊彼一時降洛浦<lb/>
致他八斗賦驚鴻<lb/>
黄庭手把静而娟跳脱輕伊戀世縁别有䨇成翩赴約<lb/>
飛來天外駕胎仙<lb/>
阮學周<hi>昉</hi>王<hi>朏</hi>顧摹阮後生師法視前人不因新舊裝<lb/>
池異咄咄憐他欲逼真<lb/>
　　詠定窰瓷枕<lb/>
<pb n="KR4f0005_WYG_298-19a"/>
頭角崢嶸嶷曲肱樂意真已贏珊作枕堪與錦為茵沕<lb/>
若無火噐睟然見古神如因成吉夢良弼定何人<lb/>
　　題酈道元水經注六韻<hi>有序</hi>
　　酈道元水經注自明至今惟朱謀㙔校本行世其<lb/>
　　文與杜佑通典樂史太平寰宇記所引經注往往<lb/>
　　不合又多意為改竄殊失本來面目近因裒集永<lb/>
　　樂大典散見之書其中水經注雖多割裂而按目<lb/>
　　稽核全文具存尚可彚輯與今本相校既有異同<lb/>
<pb n="KR4f0005_WYG_298-19b"/>
　　且載道元自序一篇亦世所未見盖猶據宋人善<lb/>
　　本録入兹經館臣排綴成編凡篇目混淆經注相<lb/>
　　錯者悉加釐訂其脱簡有自數字至八九十字者<lb/>
　　亦並為補正以數百年叢殘缺佚之書一旦復還<lb/>
　　舊觀若隱有呵䕶者然亦藝林佳話也因題六韻<lb/>
　　紀之<lb/>
檢書㫁簡萃全珍自序猶存善長真却以殘山將剩水<lb/>
竟如合浦與延津笑他割裂審無術<hi>永樂大典所載之書類多散入各韻</hi>
<pb n="KR4f0005_WYG_298-20a"/>
<hi>分晰破碎殊無體例是書亦其一也</hi>際此完成若有神南北少訛因未到<lb/>
<hi>酈道元仕於北魏雖曽出使闗中而足跡未曽一至塞外故水經注中所載邊地諸水形勢未能盡合即如濡</hi>
<hi>水之源流分合及所經郡縣多有訛舛至江淮以南地属齊梁道元亦未親履其地詳為考訂祇據傳聞所及</hi>
<hi>襲謬沿疑無怪其説之多盭也</hi>古今略異究堪循悉心編纂誠宜奬觸<lb/>
目研摩信可親設以春秋素臣例足稱中尉繼功人<lb/>
　　雪<hi>二月十七日</hi>
邇日頻陰風以散徘徊盼澤劇闗情誰知望外霏祥蘤<lb/>
乍似胷中沃翠餳大片宻絲勝正月<hi>此畨較大於正月十一日之雪</hi>栁<lb/>
<pb n="KR4f0005_WYG_298-20b"/>
煙榆火近清明既欣仍冀速晴暖恐勒東郊麥正萌<lb/>
　　雪中舟泛四首<lb/>
春水御湖早漾舟雪中佳致益相投浮空漠漠渾無定<lb/>
一棹聊為汗漫逰<lb/>
㸃數<hi>去聲</hi>那能數<hi>上聲</hi>首羅横排豎注正毵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>樓臺幻作耆<lb/>
闍崛天雨花紛罩曼陀<lb/>
傍岸山桃已著花亦浮動却亦横斜借將雪影迷離處<lb/>
錯認西湖處士家<lb/>
<pb n="KR4f0005_WYG_298-21a"/>
銀鳯分明舞迥空入波無迹總消融最欣宿麥都含潤<lb/>
春雪由來春雨同<lb/>
　　晩雪<lb/>
六花停向午傍晩復攢團霈勢繼前勢凴觀真愜觀増<lb/>
來香土潤收去朗霄寛適可原宜止過多恐釀寒<lb/>
　　喜晴<lb/>
快雪還敎喜快晴一天潤景<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>光明西山遥積陰崖素<lb/>
東沼初擎曉日晶碎玉垂珠融氣暖新荑弱卉颺風輕<lb/>
<pb n="KR4f0005_WYG_298-21b"/>
披看京兆謄章奏欣共農民利舉耕<lb/>
　　雪後仲春玉泉山即景<lb/>
塔影遥瞻峙兩峯到來熟路入門從新題自有韶光供<lb/>
<hi>去聲</hi>舊詠忽看隔嵗逢林隩紅湔如過雨山陰素積又疑<lb/>
冬憑髙潤野真宜望同與吾民樂在農<lb/>
　　題華滋館<lb/>
華滋今日信華滋雪後春和晃曉曦毎到傳餐率於此<lb/>
遂敎勑政問何其土香帶潤輕圍砌花氣含颸近撲帷<lb/>
<pb n="KR4f0005_WYG_298-22a"/>
又見西山隮薈蔚設為甘雨我寧辭<lb/>
　　翠雲堂<lb/>
館後有書堂翠雲䨇檜蒼園中斯最古户外迥含凉引<lb/>
趣自山水怡情足縹緗却惟來便去席不暖其常<lb/>
　　甄心齋詠竹<lb/>
碧池帶其前緑竹屏其後前年竹作花琅玕日萎就昨<lb/>
嵗得醫法病祛兹益茂<hi>前嵗竹偶生花林中竹皆枯萎昨因命詞臣校録永樂大典取</hi>
<hi>其不甚經見之書按閲有所謂農桑輯要者載治竹花法云竹花結實如稗謂之竹米一竿如此乆則舉林皆</hi>
<pb n="KR4f0005_WYG_298-22b"/>
<hi>然惟於初米時擇一竿稍大者截去近根三尺許通其節以糞實之則止試之果驗</hi>是因翻大典<lb/>
體物竒功售猗猗萬葉芃矗矗干竿湊映日鸞鳯舞摇<lb/>
風笙筑奏較向實改觀開巻有益究雖然吾轉恧施政<lb/>
曽未覯<lb/>
　　題樂景閣<lb/>
崇樓碧沼中倒影入波紅界畫羞二李仙居俯八鴻圖<lb/>
書消永晝花栁鬯光風春景真堪樂吾民可遍同<lb/>
　　竹鑪山房戯題二絶句<lb/>
<pb n="KR4f0005_WYG_298-23a"/>
捨舟碕岸步坳窊兩駕山房清且嘉早是中涓擎椀至<lb/>
南方進到雨前茶<lb/>
莫笑殷勤差事熟喫茶得句旋<hi>去聲</hi>前行設敎火候待文<lb/>
武亦誤逰山四刻程<lb/>
　　題聖因綜繪閣<lb/>
湖上行宫傍聖因<hi>西湖行宫在聖因寺西</hi>箇間肖築逼如真廿年<lb/>
松栢漸成古<hi>辛末南巡始擕圖以來閲嵗落成</hi>昨嵗丹青重<hi>去/聲</hi>飾新<hi>已逾</hi>
<hi>廿年丹青不無剥落因重飾之</hi>水態峯容學明聖花光樹色沐精神繪<lb/>
<pb n="KR4f0005_WYG_298-23b"/>
來亦祇綜其要那識吾心念在民<lb/>
　　清襟樓口號<lb/>
望逺臨空信灑然襟懷霞舉不期仙清乎與否由人耳<lb/>
藉此翻成為<hi>去聲</hi>境遷<lb/>
　　冩流軒<lb/>
春水本無定春流若有情東西各隨意髙下便傳聲可<lb/>
悟文章趣誰分涇渭清看他幾曲冩適我五言成<lb/>
　　冠峯亭放歌<lb/>
<pb n="KR4f0005_WYG_298-24a"/>
棲霞紗㡌峯易名謂玉冠既毎形之吟亦屢對之面爾<lb/>
時同志兩三人尹沈錢均賡和徧屈指曽無十年乆一<lb/>
一凋零吁可歎此亭異彼曰冠峯名異而峯實則同江<lb/>
南燕北圓盖内冠峯玉冠奚爭雄往古來今祇瞬息聨<lb/>
鼎前席何芥胸臨風一笑合去矣向之所言皆戯耳<lb/>
　　雲鶴岑口號<lb/>
雲非有意東西影鶴自無聲嘹唳聲聽覩由人會清寄<lb/>
髙岑總莫繫閒情<lb/>
<pb n="KR4f0005_WYG_298-24b"/>
　　淡佳齋<lb/>
山腰盤石磴聊問迤西景落斜弗甚髙凡脊堪稱嶺嶺<lb/>
上有書齋南望無他屏溪田尚未耕候早北地冷浸塍<lb/>
春漲足興犂功倍省一枝兩枝花半水半山境真淡以<lb/>
為佳意亦與之永<lb/>
　　戯題棲霞室<lb/>
一年或到或否三間惟樸惟幽笑我構築何謂對兹忸<lb/>
怩然不<lb/>
<pb n="KR4f0005_WYG_298-25a"/>
　　仁育宫瞻禮<lb/>
宫觀例崇金碧為年深因事鼎新之一忱香炷落成日<lb/>
上帝居髙臨照時基命惕乾申有恪勑幾宵旰奉無私<lb/>
敷天萬物資<lb/>
仁育斂錫知艱願勉兹<lb/>
　　肩輿迴御園四絶句<lb/>
山前山右小遨逰漏下曽無廿刻留略騁目吟十餘首<lb/>
春光亦足曰相酬<lb/>
<pb n="KR4f0005_WYG_298-25b"/>
一枝紅杏傍溪開訝似寒山别墅梅分付兩峯穹塔影<lb/>
暮春待我或重來<lb/>
寓意由來貴弗留更無須下玊河舟<hi>玉泉為水源自玉河至昆明湖乃乘</hi>
<hi>流而下</hi>青龍橋畔麥塍接已見新秧翠欲流<lb/>
馳驛逰山是我常山靈應笑我何忙肩輿往即肩輿返<lb/>
為<hi>去聲</hi>切軍營問驛章<lb/>
　　題陳居中畫馬用文徵明韻二首<lb/>
名筆方傳名馬竒玉題錦贉稱裝池圉人雖執長韁控<lb/>
<pb n="KR4f0005_WYG_298-26a"/>
卓立還思千里馳<lb/>
吉騮一例此權竒<hi>土爾扈特親王䇿伯克多爾濟以所得色爾克斯馬來進調習經嵗昨秋</hi>
<hi>御以行圍性暴馴良因錫名寳吉騮並紀以詩色爾克斯為洪豁爾所属界鄰俄羅斯更在哈薩克西北茲以</hi>
<hi>土爾扈特全部歸順始携貢中國前此未曾聞也</hi>洪豁<hi>即洪豁爾急呼之成兩字</hi>逺於鹽澤<lb/>
池畫肉中猶兼畫骨肯敎韓幹獨名馳<lb/>
　　題傅寅禹貢説斷六韻<lb/>
指南向已題毛晃説斷兹當屬傅寅<hi>前於永樂大典内集得毛晃禹貢指</hi>
<hi>南一書曾為題識六韻兹復校輯傳寅禹貢説㫁四巻其於五服九州三江四海辨論甚精吕祖謙唐仲友皆</hi>
<pb n="KR4f0005_WYG_298-26b"/>
<hi>亟稱之其書實可傅布也</hi>五服九州辨貢賦三江四海析涯垠積年<lb/>
累月而窮究繼晷㷊膏亦苦辛代易時陳因失舊定訛<lb/>
補闕為完新<hi>朱□尊經義考載宋傳寅禹貢詳解二巻通志堂九經解亦嘗刋入稱原缺四十餘</hi>
<hi>簡今永樂大典所載則題曰説㫁並無詳解之名且經解所稱缺簡具在並有多至數倍者又巻前四圖經解</hi>
<hi>誤入程大昌論中兹亦從喬行簡原序校定並為之正訛補缺粹然復為完書矣</hi>祇台妄以知<lb/>
徳先<hi>去聲</hi>紛彼奚辭注語頻更有諸家難著筆流沙今越<lb/>
海西濵<hi>禹貢疆域限於九州其極逺者至流沙而止今自平定準部囘部以來幅員所拓西踰流沙萬</hi>
<hi>餘里更在九州之外豈依經著説家所能罄乎</hi>
<pb n="KR4f0005_WYG_298-27a"/>
　　古玉環八韻<lb/>
肉好適相等璧非知是環萇宏血弗碧杜甫斗曽殷<hi>曾閃</hi>
<hi>朱旗北斗殷杜甫句也</hi>誰氏佳城出何年瑞府班謁諸直士拒賜<lb/>
處諌臣還離相文明炳月規朒朏删縟紋曡起伏古色<lb/>
蔚斕斒撫手渾無迹照心真自<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>如云受王母景仰在<lb/>
其間<lb/>
　　沈周蕉石閒吟即用其韻<lb/>
臯比石畔把篇居研義寧同不下漁自覺其中趣可樂<lb/>
<pb n="KR4f0005_WYG_298-27b"/>
非闗欲上太平書<lb/>
　　題王晉卿九成宫圖<lb/>
精工渾是李昭道題識却稱王晉卿避暑恰欣忩納爽<lb/>
飛泉本自杖䟽清羲壇禹洞髙低辨月宇雲軒掩映呈<lb/>
為問作銘合誰氏不忘規定魏元成<lb/>
　　啟蹕恭謁<lb/>
東陵即事<lb/>
禁火賣餳候修阡掃墓天顒心瞻<lb/>
<pb n="KR4f0005_WYG_298-28a"/>
二鼎瞬息閲三年<hi>自庚寅至今凡三年矣</hi>清曉問<lb/>
安别當春啓蹕前憑輿頗愜意緑麥茁芊芊<lb/>
　　過潞河<lb/>
古潞受諸水至兹成巨川春流縱微弱夏節慮防宣平<lb/>
野戒長路浮梁方衆船輕車横渡處塔影聳墟煙<lb/>
　　曉行四首<lb/>
趂曉啓行曉氣清緑楊紅旭上銅鉦肩輿四望心怡者<lb/>
潤露濛濛麥始萌<lb/>
<pb n="KR4f0005_WYG_298-28b"/>
迤北横山列屏障田盤遥見逺峯尖忽鋪輕霧標殊㫖<lb/>
巻宻放彌一刻兼<lb/>
改火風過暖不凉路傍夏店<hi>村名</hi>面南望少年曽是經行<lb/>
處昔日吟情祇合忘<lb/>
煙村水郭動相連老㓜出迎意頗䖍總總資衣資食輩<lb/>
無他治法為<hi>去聲</hi>祈年<lb/>
　　見新耕者<lb/>
畿輔民何幸連嵗頗有收秋麥已茁芽春麥復播疇不<lb/>
<pb n="KR4f0005_WYG_298-29a"/>
惟春麥然禾<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>種<hi>上聲</hi>堪投是因地氣潤曽無艱種<hi>去聲</hi>憂<lb/>
路傍任叱犢弗令呵前騶仍飭禁蹂躪同民祝甌窶<lb/>
　　白澗行宫晩坐<lb/>
寺傍行館居停便却是蓮宫未一臨<hi>寺為尼院故弗去</hi>平野潤<lb/>
含雪後澤逺峯輕作晩來陰閒花不讓清明節古栢遥<lb/>
籠鐘磬音坐閲厯年題壁句如傷依舊視民心<lb/>
　　題隆福寺行宫六景<lb/>
　　　翠雲山房<lb/>
<pb n="KR4f0005_WYG_298-29b"/>
三年睫眼此重來雲翠依然淨絶埃火迫杏花四五朶<lb/>
憐他也識應時開<lb/>
　　　翠微室<lb/>
室築陂陀號翠微卑宫祇愧與心違若論山氣含青縹<lb/>
爾雅堪稱體物幾<lb/>
　　　碧巘丹楓<lb/>
丹楓冬過全渝紫碧巘春來轉益青虚榭弗凉開牖望<lb/>
錦圍繡曡一層層<lb/>
<pb n="KR4f0005_WYG_298-30a"/>
　　　天半舫<lb/>
窓置玻璃向逺披坐來逰目毎移時青松設擬為雲海<lb/>
便欲長吟杜甫詩<hi>謂春水船如天上坐之句</hi>
　　　挹霞叫月<lb/>
霞無晴晦都堪挹月異朝昏率可呼然此胥為髙士事<lb/>
存其趣耳豈闗吾<lb/>
　　　翼然亭<lb/>
一絲詰徑壁間縁遂造孤亭俯衆巔愛爾軒軒霞舉意<lb/>
<pb n="KR4f0005_WYG_298-30b"/>
我心時亦與之然<lb/>
　　恭謁<lb/>
孝陵<lb/>
建極萬千世<lb/>
宅中百卅年<lb/>
橋山親指顧<hi>相傳世祖孝陵吉地乃順治年間者        行圍至此    親指定</hi>
閟殿永精䖍蓍草滋春露<hi>雍正年間神著載在</hi>　　<hi>孝陸産實録</hi>松枝<lb/>
䕶瑞煙曽孫緬<lb/>
<pb n="KR4f0005_WYG_298-31a"/>
開剏益慎佛仔肩<lb/>
　　恭謁<lb/>
景陵<lb/>
年年避暑莊若侍<lb/>
几筵傍來謁益増痛遑云不敢忘<lb/>
祖孫都一脈<lb/>
鑒識有殊常思此惟憂懼勤勞勵日蘉<lb/>
　孝賢皇后陵酹酒<lb/>
<pb n="KR4f0005_WYG_298-31b"/>
叩謁展思慕迴途酹<lb/>
孝賢兩言真不愧百嵗假前縁永切<lb/>
慈心憶那知曽輩連命輿還就道餘戀祇宜捐<lb/>
　　臨故大學士傅恒墓賜奠<lb/>
佳城咫尺蹕途傍莅止因之酹桂漿已厯廿年資輔弼<lb/>
又驚三載隔陰陽先兹於汝應相恨後此顧予轉自傷<lb/>
無忘昭陵雖有例那敎賜奠痛文皇<lb/>
　　桃花寺行宫作<lb/>
<pb n="KR4f0005_WYG_298-32a"/>
展謁言旋此憇停心猶戚戚未云寕藉兹佛宇消塵念<lb/>
况是山齋惬性靈已放杏花臨砌絳後凋松樹䕶峯青<lb/>
嶺蹊來徃呈眼底頻望軍書俯蜃櫺<lb/>
　　山東巡撫徐績奏報得雨<lb/>
京畿雪作齊郊雨<hi>徐績奏山東省城扵二月廿一日申時至戌時甘霖應候入土</hi>
<hi>四寸不特麥苖長發即耕種亦及時可施覽之深為欣慰京畿二月十七日之雪亦将四寸且落地</hi>
<hi>旋融潤滋原濕盖雪與雨雖地氣暄凉不同其為春膏霑渥則一也</hi>為澤原同名略<lb/>
殊候以仲春異南北土稱四寸遍霑濡不惟勃長<lb/>
<pb n="KR4f0005_WYG_298-32b"/>
資麰麥更喜新耕利黍稌豫亦連疆被也未又因繾<lb/>
念盼殷吾<lb/>
　　至静寄山莊駐蹕之作<lb/>
薊州城外問前郵佳氣田盤早罨眸忽到松門昨日<lb/>
似纔消蓮漏半時遒源桃埭杏紅将發横嶺豎峯翠<lb/>
欲流更憶香山春正好皇妃皇子奉<lb/>
慈逰<hi>香山春景正佳因命皇妃等扵月之廿六日恭奉    皇太后駐静宜園以適    逰豫並令皇六</hi>
<hi>子扈蹕擬於三月三日仍奉    還暢春園</hi>
<pb n="KR4f0005_WYG_298-33a"/>
上<lb/>
陵迴必駐山莊靜以洗心寄以常鏡水雲岑標道趣輕<lb/>
荑嫩蘤繢春光鳥能言却如話舊鹿本馴還不忍藏五<lb/>
日小留豈孤負行看次第有詩償<lb/>
　　題延春堂<lb/>
毎以春時至春光待我延梅心欣似啓栁眼望非穿忩<lb/>
外雲山景堂中翰墨筵那能罷㸃筆得句却捐妍<lb/>
　　引勝軒<lb/>
<pb n="KR4f0005_WYG_298-33b"/>
人從外入軒謂有勝相引設人坐軒中謂引勝無盡是<lb/>
則引與勝本自無定準然而軒及勝何曽有兆朕稱謂<lb/>
乃由人於焉分畦畛<lb/>
　　題含逺樓<lb/>
目之所窮斯逺矣而樓含亦不過此心之所含難具言<lb/>
其逺奚啻千萬里雖然却未可憧憧泰山時復蔽一指<lb/>
照物而弗照於物仍覺兹樓㑹兹㫖<lb/>
　　韻松軒<lb/>
<pb n="KR4f0005_WYG_298-34a"/>
既來斯韻松弗來松亦韻故知松韻匪待我時節因縁<lb/>
斯有分泛濤如海色作青壯則匉訇細泠泠落空巽二<lb/>
如有語少予應復難為聽<lb/>
　　接要樓口號<lb/>
無礙投來萬景紛接惟其要迥超羣試詢於我相闗切<lb/>
圖易思艱是所勤<lb/>
　　雲林石室<lb/>
雲林若無路石室忽有門循徑造幽居嶔嵜如植援樹<lb/>
<pb n="KR4f0005_WYG_298-34b"/>
纔葉亦芳鳥雖鳴不喧間<hi>去聲</hi>間<hi>平聲</hi>見遥岫出雲互吐吞<lb/>
霑衣為濛濛誰曾動其根<lb/>
　　雨花室口號<lb/>
四時翠邏復青遮饒獨春林發萬葩數典寧須舉梵帙<lb/>
山花一例是天花<lb/>
　　石林精舎<lb/>
萬石林中舎一間林石夥哉舎小矣然而憇坐舍中看<lb/>
納石與林胥在裏將石擬林石客兮論林棲石林賔耳<lb/>
<pb n="KR4f0005_WYG_298-35a"/>
然則誰當為主人舎以無言㑹其㫖<lb/>
　　題清音齋<lb/>
一䨇老柏庭前童童翠影森然萬古如斯風月六律那<lb/>
屑管絃聞響略如句曲數典實本玉泉<hi>玉泉山有清音齋康熙年間</hi>
<hi>額題  也</hi>安得心中無事詩書於此娯年<lb/>
　　澹懐堂<lb/>
背後峙崇壁面前臨敞齋既宏還致靜惟樸以為佳花<lb/>
放香入户草舒緑到階春光方駘蕩藉此澹人懷<lb/>
<pb n="KR4f0005_WYG_298-35b"/>
　　雲起閣<lb/>
三春於澤寧辭多為澤必資乎雲起髙閣今朝有所欣<lb/>
豈徒問景而已矣容容靄靄如可捫空為輿兮山為根<lb/>
日未沈還田有待不同之處贏許渾<lb/>
　　夜雨<hi>二月廿八日</hi>
適纔髙閣看雲起傍晩果見彌空矣山靈膚寸信有之<lb/>
入夕細㸃時作止二更淅瀝聽有聲問稱砌土濕存水<lb/>
我固軍書盼少眠值兹更履無眠已所惜雨來繼以風<lb/>
<pb n="KR4f0005_WYG_298-36a"/>
半夜雨收雲散綺弗期之得慶未深將得之失怦轉委<lb/>
均由不知足而然可悟人情與物理<lb/>
　　曉<lb/>
宿雨既已收山雲亦云泮烟容輕戀林泉聲紛落澗披<lb/>
衣問報章曉氣清平旦齊風幾以勑孟語理堪玩泉明<lb/>
云夕佳非全乃得半<lb/>
　<lb/>
　<lb/>
<pb n="KR4f0005_WYG_298-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩四集巻十九<lb/>
</p>
<p>
</p>
  </div>
</body>
</text>
</TEI>
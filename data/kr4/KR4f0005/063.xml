<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_063-1a"/>
欽定四庫全書巻<lb/>
御製詩二集巻五<lb/>
　古今體一百十三首<hi>戊辰五</hi>
　　香山晩晴<lb/>
急雨滌塵囂落景明喬木谷口薜蘿風颯然吹我屋我<lb/>
屋散芸香俯仰古今足照園鐘未送樓松鶴將宿清境<lb/>
寄澄懷憂緒隱衷曲欲㤀屢未能野趣聊徴逐徴逐依<lb/>
林泉秀樾霏輕烟已爽適人抱未霑虞黍田誰能解此<lb/>
<pb n="KR4f0005_WYG_063-1b"/>
意歸來獨旦眠<lb/>
　　放言<lb/>
古徃今來邈矣悠哉天胡為而上浮地胡為而下隤日<lb/>
月胡為西没而弗返江河胡為東流而不廻已去之日<lb/>
去如駛未來之日來不已孔子大聖不能言曰未知生<lb/>
焉知死李老君梵釋迦二人亦皆卓卓絶倫者到此空<lb/>
自生咨嗟不然何以徘徊雙樹之下示寂滅弟子痛哭<lb/>
如失爺函闗已過無還日乃遁其辭曰死而不亡者壽<lb/>
<pb n="KR4f0005_WYG_063-2a"/>
以相誇大椿過八千橛株無復全朝槿依依似較久延<lb/>
彭之死日殤之生年前不知後後可緣前以此例彼畢<lb/>
竟齊焉不願為天靈兄弟各活一萬八千嵗願為火刼<lb/>
以後能知萬古風流倜儻一日之髙賢<lb/>
　　題名畫大觀十幀<lb/>
　　　溪山仙館<hi>趙孟頫</hi>
山欲䧺渾却忌粗溪如空濶終隣淺得美去疵斯已佳<lb/>
更惜二者難兼善於何見之見此圖引我㑹心良不逺<lb/>
<pb n="KR4f0005_WYG_063-2b"/>
天水真透書畫禪自識溪山之仙館崇岡屏背疊樹森<lb/>
飛流出峽千廻轉滙為大溪横其前水閣臨波資宴衎<lb/>
周遭繚垣曲且長石壇晝靜松隂滿髙樓突室各隨宜<lb/>
朱明無暑三冬暖彼髙閒者四五人鹿服荷巾致疎散<lb/>
商𣙜應非時務策或則黄庭或内典世慮何曽繫以顰<lb/>
睟容惟覺笑而莞秦家源裏有桑麻漢代雲中㸔雞犬<lb/>
不識丹成九轉時虛皇可慕呼名選<lb/>
　　　楓筠秋静<hi>倪瓉</hi>
<pb n="KR4f0005_WYG_063-3a"/>
幾个琅玕竹一株瀟灑楓呉江將冷意妙趣與崔同<lb/>
　　　松磵寒鳴<hi>倪瓉</hi>
長松落落施枯藤下有寒溪淙且澄此境相宜對何客<lb/>
叅元道士習禪僧<lb/>
　　　古木寒溪<hi>曹知白</hi>
寒溪烟靄濛略彴支溪曲蒼然古木間可以結茅屋<lb/>
　　　釣艖秋泛<hi>盛懋</hi>
艇子秋江不繫林端晚籟相聞釣得槎頭縮項眠安水<lb/>
<pb n="KR4f0005_WYG_063-3b"/>
面閒雲<lb/>
　　　竹溪亭子<hi>王紱</hi>
山勢巃嵸竹韻幽孤亭如笠俯清流抱琴童子橋頭住<lb/>
席草先生物外遊<lb/>
　　　野墅幽筠<hi>唐寅</hi>
竹論幽韻不論長風過疑聞新籜香曽記元暉長幅意<lb/>
藉來一段是三湘<lb/>
　　　草堂對雨<hi>文徴明</hi>
<pb n="KR4f0005_WYG_063-4a"/>
老屋踈籬靜掩闗展書古道照蒼顔殢雲送雨迷千嶂<lb/>
新水生波漲幾灣窗下披衣人獨坐橋頭曵屐客方還<lb/>
衡翁略說如如偈勞者隨勞閒者閒<lb/>
　　　草菴髙士<hi>文徴明</hi>
誅茅結宇緑隂嘉幽事山中日以加客到忘言惟對竹<lb/>
童來擕酒便斟花吟肩不礙忙敲鉢燥吻還須静煮茶<lb/>
漫向倪黄論形似停雲豈是畫師家<lb/>
　　　髙峯逺澗<hi>文嘉</hi>
<pb n="KR4f0005_WYG_063-4b"/>
杜老清詩意衡翁家法傳玉山雲外矗藍水畫中懸西<lb/>
蜀無雙景南華第十篇清聆將静矚興結錦城邊<lb/>
　　夜雨<lb/>
邇日炎威劇中宵宻雨霏想湔温樹綠隂益渴田肥不<lb/>
寢聽稠㸃因寒攬袷衣希心剛一晌千里遍王畿<lb/>
爽氣侵榴枕燈光掩畫屏從知能釋悶端合獨稱靈宿<lb/>
鳥尋枝醒殘花透户馨朅思潘賦好觸景霤泠泠<lb/>
　　六月十一日偶成<lb/>
<pb n="KR4f0005_WYG_063-5a"/>
一日不見如三月三月胡為瞥眼臨餞夏迎秋偏益感<lb/>
落花流水動闗心帷鸞獨㸔垂金蒜檻卉空思上玉簮<lb/>
月御又將輪廓滿雲車去後杳沉沉<lb/>
　　德勝門外<lb/>
綠含宿潤朗朝昕黍隴𤓰疇蹕路分恰似常年西直外<lb/>
雨餘憑覽一生欣<lb/>
方慮炎歊將扇物旋㸔時雨足興犁前朝驀對生愁處<lb/>
新景從教入好題<lb/>
<pb n="KR4f0005_WYG_063-5b"/>
土城西轉見西山雲白峯青樹杪間郊北今年圖路便<lb/>
輕輿破曉幾經還<lb/>
觀德含悲奠几筵御園小駐散憂煎却㸔繡閣屏匳寂<lb/>
到處牽情更惘然<lb/>
　　溪亭對雨<lb/>
午熱乍逼人披書聊汲古滃然一片雲忽作彌天雨置<lb/>
書坐溪亭棼絲垂四宇驅炎爽頓來益瀑波増怒水天<lb/>
同一色萬狀誰能譜湏臾晩照明眼前幻爾許<lb/>
<pb n="KR4f0005_WYG_063-6a"/>
　　泛月<lb/>
獨坐懣無聊向晩扁舟放望前輪漸圓雨後氣偏爽湖<lb/>
山供静叅花木惬幽賞蟬韻出槐隄螢光逐蘭槳萬彚<lb/>
争其時吾寧息情想同觀人去遥玉輪依舊朗<lb/>
　　詣<lb/>
　黒龍潭謝雨<lb/>
今嵗兩覺旱命禱誠皆通所希佑萬民寧惜勞一躬昨<lb/>
來優渥餘詣謝酬神功輕輿趂曉凉一川禾黍風靈區<lb/>
<pb n="KR4f0005_WYG_063-6b"/>
偶延賞畫檻臨長空我來亦已屢愁慰每不同攬景興<lb/>
能幾祈嵗心何窮<lb/>
　　大覺寺<lb/>
蘭若西山西<lb/>
皇考曽鼎新去嵗偶一來棟宇惜頽陳稍事梵宗檀未<lb/>
費地官緡落成乃不日於焉禮法身香土本圓成照園増<lb/>
奐輪闍黎爾勿喜我非求果因撫州有趙碑試為叅主賔<lb/>
　　夏日大覺寺雜詩<lb/>
<pb n="KR4f0005_WYG_063-7a"/>
九夏原來自有秋巖齋蕭爽足延留山僧豈解陳蕃榻<lb/>
别業渾成王粲樓竹裏烹茶白霧冩松間却繖綠雲浮<lb/>
拈鬚試㸔前題句廻首俄驚嵗月流<lb/>
忘懷得地堪消暑乘興入山畏不深愛此罨窓多野趣<lb/>
底須杖筞更幽尋翠峰自冩王家畫飛瀑常調雷氏琴<lb/>
我有閒愁排未得祗憑浄域一澄心<lb/>
旛影鐘聲出樹遥披襟偶爾坐僧寮虚無梵貝空中唱<lb/>
縹緲天花座上飄禽鳥雜歌傳户外箖箊爽籟下雲標<lb/>
<pb n="KR4f0005_WYG_063-7b"/>
逺公蓮社今猶在送客香風過石橋<lb/>
　　題王翬匡廬讀書圖<lb/>
瀑逈山深水閣虚髙張上伏樂幾餘底緣却得塵千斛<lb/>
匡俗先生此卜居<lb/>
　　題張若澄蜀山圖<lb/>
層巒絶巘若無路靣水依林忽有家疑是草堂開錦里<lb/>
頓教秋興滿三巴<lb/>
　　夢<hi>六月十五日</hi>
<pb n="KR4f0005_WYG_063-8a"/>
深情贏得夢魂牽依舊横陳玉枕邊似矣疑遲非想像<lb/>
來兮恍惚去遷延生前歡樂題將遍别後凄愁話未全<lb/>
無奈徹人頻唱曉空餘清淚醒猶漣<lb/>
　　斆潘岳悼亡詩軆即用其韻<hi>六月二十一日作</hi>
十旬倐以臨服制衆云易<hi>國制臣民以喪期滿百日除服</hi>予懷未覺遥<lb/>
有如一日隔偕老歡莫追嘆逝愁奚益因悟宇宙間率<lb/>
為形神役别後已杳杳憶前猶厯厯惟其無顯名是以<lb/>
貽芳迹嗟哉長春宫遺像空懸壁歡去悲以歸每念増<lb/>
<pb n="KR4f0005_WYG_063-8b"/>
憂惕蘭湘陳豆核椒漿泛爵隻三奠盡一心一心紛百<lb/>
析傾爵酒頻酹拭巾淚猶滴滴淚不能乾平生恩愛積<lb/>
齊物慚未能難學莊盆擊獨旦不能眠欹枕懷百端魄<lb/>
淵促代謝朱明行欲䦨凉秋率感人况逢形影單未聞<lb/>
蛩杵聲已覺衾簟寒寒宵那更同梧月虛朣朧九御咸<lb/>
備位對之吁若空所重在四德闗雎陳國風詎如漢武<lb/>
帝惟希見美容愁思欎以紆啜其淚霑胸入夢訴未已<lb/>
攬衣晨復起脫珥賦雞鳴廻思常事耳已蹈東門呉更<lb/>
<pb n="KR4f0005_WYG_063-9a"/>
如䝉莊子<hi>去嵗除夕喪悼敏皇七子今春三月忽遭  皇后大故</hi>安仁纔一悼予<lb/>
作實雙紀悲兮悲如何遑論辭工鄙<lb/>
達人應盡知有生孰免逝况年近不惑亦豈為夭厲獨<lb/>
惜窈窕質忽作朝雲翳永别乍一日積日將成嵗代月<lb/>
祗十二<hi>二皇后之喪予服縞十有  日用以日易月之制也</hi>容臺有典制觀德逢<lb/>
月忌聊復一臨祭臨祭知徒然悲悰稍以盡城隅葺静<lb/>
安<hi>静安莊在東直門外慧賢哲愍兩皇貴妃殯所也稍加増葺  皇后梓宫將暫遷奉於此</hi>渉冬將<lb/>
發引相待兩皇妃慧賢與哲愍念此總傷神那免淚泉<lb/>
<pb n="KR4f0005_WYG_063-9b"/>
隕勝水卜佳城<hi>予卜萬年吉地於勝水峪</hi>終焉東結軫為期指三年<lb/>
欲言意不忍不忍可柰何沉痛以躇蹰每因時序遷一<lb/>
徃景山隅鳳帷空想像鸞馭終虚無湘江愧交甫曽逢<lb/>
帝子車聲吞語難罄神徃傷有餘<lb/>
　　夏日瀛臺雜詩八首<lb/>
日永亭臺爽且静雨餘花木秀而鮮朝烟欲斂湖波澈<lb/>
荷芰香中一放船<lb/>
虹隄宛轉接崇臺歩屧凌晨一朅來㩀坐忽如臨百尺<lb/>
<pb n="KR4f0005_WYG_063-10a"/>
迎薰亭外鏡光開<lb/>
書屋桐隂依舊圓每因幾暇此留連樂羣當日徘徊處<lb/>
瞥眼流光廿五年<lb/>
春翹秋楚逓鮮新脆促都成世閱人贏得忘筌纔片晌<lb/>
世間悲喜底為真<lb/>
山含宿潤澹烟光試散紆懷趂曉凉却愛水雲最深處<lb/>
輕颸撲靣藕花香<lb/>
翰林直講還陳史吏部分班為進材勤政<hi>殿名</hi>清幽花漏<lb/>
<pb n="KR4f0005_WYG_063-10b"/>
杳舄聲紛自栁隂來<lb/>
黍疇桑陌綠雲深晴雨因時一酌斟豐澤園饒豳野意<lb/>
當年此日劭農心<lb/>
窓納竹風翻鄴巻墨研荷露染濤箋安心未識安心竟<lb/>
每藉清機慮暫蠲<lb/>
　　詠桄榔文洗<lb/>
文洗裁嘉木連林尚憶青華為君子服朴具古時形竹<lb/>
染湘妃淚屏開孔雀翎湯銘身是澡禹錫德惟馨如彼<lb/>
<pb n="KR4f0005_WYG_063-11a"/>
均宜用伊予奚所寧飲淳兼葆素永以佩芳型<lb/>
　　七月朔日作<lb/>
倐忽臨秋月踟蹰増隱傷火流期縱逺<hi>是嵗遇閏七月十四日始立秋</hi>
<hi>以前猶為六月節故云</hi>衣授事誰商<lb/>
太室懷霜露<hi>是日孟秋躬詣    太廟致祭</hi>椒宫憶姒姜無能廻嵗月<lb/>
用合㓗烝甞<hi>國朝最重祭祭神之典有大事故則百日不舉及其復  則幃幔器具悉更以新亦</hi>
<hi>袚除之意也兹月孝賢皇后之事已過百日故以七  朔日卜吉肇祀云</hi>餘暑猶騰燠金風<lb/>
早送凉㸔花多謝意待月散寒光饒有牢騷者那堪感<lb/>
<pb n="KR4f0005_WYG_063-11b"/>
觸常擣衣圖玩益<hi>牟益擣衣圖石渠中妙蹟</hi>即景帖臨王<hi>王羲之有七月一日</hi>
<hi>帖</hi>一徃知無益翩來曷有方鵲橋節已近愁望絳河旁<lb/>
　　詠投壺<lb/>
文士風流非所慕先王制作至今存詩歌貍首樂惟雅<lb/>
酒奠豐觴語戒喧賔主雍容歡既洽降升揖讓節堪論<lb/>
哨壺枉矢雖微物我欲因之一討源<lb/>
　　題丁觀鵬西園雅集圖<lb/>
諸賢髙致遥堪想二李風流近可尋一例閒園㑹賔從<lb/>
<pb n="KR4f0005_WYG_063-12a"/>
聲華底事到於今<lb/>
　　沈周楓落呉江圖<lb/>
崔家逸句真無匹沈氏粗皴亦絶勝小住呉江詩畫裏<lb/>
身披寒籟眄空澂<lb/>
　　文伯仁天池石壁圖<lb/>
疊樹層巒凡幾重梵王宫在翠微濃潤含石壁常疑雨<lb/>
雲羃天池欲起龍目觀静叅千尺練耳根遥徹六時鐘<lb/>
更誰愛把任公釣不許區區渭上逢<lb/>
<pb n="KR4f0005_WYG_063-12b"/>
　　熱<lb/>
逢閏立秋遲秋月仍炎熱旦夕氣暫爽亭午曦偏烈法<lb/>
宫深九重塗閣清以潔几席適起居書史供怡悅猶然<lb/>
苦煩囂白屋矩可絜曰豫垂深戒惟艱仰徃哲<lb/>
　　御園早秋<lb/>
小别頓成昨重來已報秋風光異爾許凄感信寧不愛<lb/>
讀潘家賦懶登庾氏樓金經叅四句聊以駐如流<lb/>
暑氣騰中伏天心向白藏午停雖覺熱風過已知凉楓<lb/>
<pb n="KR4f0005_WYG_063-13a"/>
桕欺霜綠芙蓉戀水香安排閒筆硯祗擬詠秋光<lb/>
旭影簷前上繁英砌外新泥情誰問景秋意易傷人蛩<lb/>
語傳莎底螢光散水濵撫時屇流火北郭去咨豳<lb/>
廿首詩成後生秋為建庭梧風初送爽蕉雨乍堪聽唱<lb/>
晩蟬嘶急鳴隂鶴夢醒屏間生色畫陶鑄合稱靈<lb/>
　　復聞山東得雨<lb/>
齊魯灾饉餘民傷常切意賑救縱多方豈如有秋賜麥<lb/>
收聊糊口未足半嵗積所兾大田熟漸可蘇凋敝邇來<lb/>
<pb n="KR4f0005_WYG_063-13b"/>
雨暘時緑隴垂嘉穟敢存即安心不無顒望志節使及<lb/>
撫臣均有安民寄其言豈欺誣而但陳祥瑞更慮西成<lb/>
遥予懷曷有暨<lb/>
　　食荔枝有感<lb/>
嵗貢非勞驛騎馳雌黄久足息騰詞常年每感<lb/>
寢門賜今夏重増椒室悲可識人生皆夢幻祗憑陳迹<lb/>
引懷思玳盤玉椀清無暑滿貯芳甘欲舉遲<lb/>
　　急雨<lb/>
<pb n="KR4f0005_WYG_063-14a"/>
午熱蒸為雲急雨飛薄暮溪亭聽浪浪暑退凉生遽所<lb/>
惜期未久夕陽在髙樹今年兩盻霖率幸霑膏澍兹雨<lb/>
消息佳晚田應不誤入夜雲勢濃達曙成清寤<lb/>
　　討源書屋<lb/>
湖烟欲斂曉凉浮長樂朝廻此憇留<hi>是地近太暢春園安    皇  后處問</hi>
<hi>之便率傳膳視事於此</hi>要識溪山如舊日頓憐風物報新秋<lb/>
雨餘荷氣迎人馥風過竹聲似管繁佳景便教成即景<lb/>
討源終愧未窮源<lb/>
<pb n="KR4f0005_WYG_063-14b"/>
鳶魚天趣適飛潛向逺虛明萬景兼荻雨荷風三伏裏<lb/>
紅橋緑水一痕添<lb/>
尚書履向花間度侍史囊從栁外傳豈以逰觀疎晝接<lb/>
不因清宴忘朝乾<lb/>
　　新月<lb/>
漢邊初見漾金鈎釣得人間爾許愁自是四時皆有月<lb/>
果然獨美乃於秋依依宵思隨人㑹淰淰寒光拂水流<lb/>
忽憶去年歡賞處碧梧疎影在髙樓<lb/>
<pb n="KR4f0005_WYG_063-15a"/>
　　七夕感事<lb/>
天上雙星㑹人間萬古傳故知事荒忽無那恨牽連細<lb/>
月鴻梧外浮颸綺閣邊宫監陳徃例彌引思愀然<lb/>
榆街無夜禁鵲駕有仙踪似彼何妨别如予豈復逢蛩<lb/>
聲傳砌亂露氣拂花濃擬向天孫問白雲千萬重<lb/>
秋懷容易感七夕感偏多天不知情海誰教設絳河畫<lb/>
屏銀燭冷巧席露英羅解事上絃魄無心照錦梭<lb/>
月自懸雙杵釵驚舞半鸞蛛絲誰啟盒果實鎮堆盤仇<lb/>
<pb n="KR4f0005_WYG_063-15b"/>
畫聊相玩<hi>仇英七夕圖寳笈中藏之</hi>元詩不忍㸔向同歡笑處倚檻<lb/>
獨吟歎<lb/>
　　題燕文貴溪山樓觀圖<lb/>
崇臺百丈計延袤更占溪山景最幽名匪方壺定員嶠<lb/>
居宜黄石與丹邱樹無秋夏雲常緑瀑任冬春玉鎮流<lb/>
誰入維摩居士室畫禪一脉此中留<lb/>
　　僧巨然雪圖<lb/>
畫雪難畫寒留白誰不曉髙張三伏間肌粟生多少纈<lb/>
<pb n="KR4f0005_WYG_063-16a"/>
枝饒冷英繞樹斷歸鳥迷目尚皚皚澄懷自了了朔景<lb/>
故凄其而胡㶚陵道<lb/>
　　題仇英秋江待渡圖<lb/>
瑟瑟呉江楓落時長天秋水動漣漪招招舟子横塘畔<lb/>
體物風人有所思<lb/>
　　舟過萬壽寺<lb/>
玉河廿里御園通無恙風帆下逺空忽過精藍廻首望<lb/>
假山松栝静存中<lb/>
<pb n="KR4f0005_WYG_063-16b"/>
　　虛静齋小憇<lb/>
長隄界西湖萬泉居左側因成内外河别業隣香域<hi>謂聖</hi>
<hi>化寺</hi>土階示儉規齋額垂遺則<hi>虛静名齋皇祖所    也</hi>易舟就路便<lb/>
倚檻聊憇息松濤泛翠寒峰黛多古色布席頓經年聽<lb/>
漏無停刻<lb/>
　　聞蛩<lb/>
銀河澹碧空踈梧漏蟾色枕簞凄以清漸長夜可惜竹<lb/>
風拂帷端螢光流牖隙嗟哉胡為來露叢傳唧唧秋聲<lb/>
<pb n="KR4f0005_WYG_063-17a"/>
率易感此聲感尤極萬物争其時藉令寂豈得反側不<lb/>
成眠往事厯堪憶予本多恨人悲秋每愴惻無端錦衾<lb/>
宵聞蛩常太息問予歎何為對云非所識那因偶觸緒<lb/>
竟似兆今夕懭悢曷有涯獨旦聽漏刻吟蟲渾不知花<lb/>
間響更力<lb/>
　　覺生寺<lb/>
香域本清浄何妨城郭間偶兹尋野徑因與叩禪闗雨<lb/>
裏㸔佳卉雲中辨逺山底湏叅半偈聊以適餘閒<lb/>
<pb n="KR4f0005_WYG_063-17b"/>
　　雨<lb/>
積日以為霖時零時復止雖未快優渥溥潤亦足喜早<lb/>
田固秀齊晩種皆勃起年來驗農功頗識農功㫖雨暘<lb/>
燠寒風五者時為美致時豈易言撫序愁無已<lb/>
　　題丁觀鵬仿仇英乞巧圖<lb/>
蟾光漢影流髙梧凜秋來哉胡為乎自昔愁人易感觸<lb/>
遣懷聊展乞巧圖當前即景更無那秋色秋聲紛四座<lb/>
脫胎粉本古有之爰命濡毫為仿作經營却喜青出藍<lb/>
<pb n="KR4f0005_WYG_063-18a"/>
神珠象㒺宛能探汝宗雲鵬工變相家雞野鶩何妨兼<lb/>
東隣西舎嫏嬛聚<hi>叶</hi>誰家庭院深深處强為歡笑夜方<lb/>
凉未畢衷情天欲曙安排金鑷更錦梭翠盤紫褥摩㬋<lb/>
羅盤鴉墮鳥装無定一一翹瞻向絳河吁嘻圖冩神貌<lb/>
有若此有道存焉豈徒枝玉階幾㸃熠燿流銀塘一夜<lb/>
芙蓉紫却頋樓頭乞巧筵刻牛畫鵲羞常年長歌題罷<lb/>
轉自哂兒女子情何事牽<lb/>
　　七月十四日立秋<lb/>
<pb n="KR4f0005_WYG_063-18b"/>
常年每覺迎秋慢今嵗翻嫌秋到忙素節豈縁逢閏駐<lb/>
蕭晨最易感人傷月臨望矣偏韜影<hi>是夕隂</hi>風拂梧而已<lb/>
變涼更有憂懷籌穡事倚欄幾度盻商羊<lb/>
　　雨<lb/>
嘗聞農占有諺語傳來無定吾誰與有謂立秋日宜晴<lb/>
乃得時暘益禾黍又云立秋一雨宜其後秋霖不復舉<lb/>
執其兩端酌用中亦惟以時為去取今嵗雖無亢暵憂<lb/>
邇來未徧霑甘雨晩穈待秀稷欲實立秋已届時幾許<lb/>
<pb n="KR4f0005_WYG_063-19a"/>
油雲四合晩風收傾盆徹旦消愁緒真教白帝報好秋<lb/>
更與祝融滌婪暑餘興憑添夜景佳蕉葉蛩音紛院宇<lb/>
　　中元日作<lb/>
節是凄凉夜秋當感慨時盂蘭資法力畫舸引懷思砌<lb/>
草蛩聲亂湖蓮燈影披霏微時作雨助我淚棼絲<lb/>
　　夜雨<lb/>
鴛溜泠泠静滴時無端不寐意凄其夜臺應亦同蕭寂<lb/>
惟煞青鸞信獨遲<lb/>
<pb n="KR4f0005_WYG_063-19b"/>
枕簟生寒杳漏壺繁聲惟覺厭庭梧欲成假寐叅疑信<lb/>
知復今宵有夢無<lb/>
　　晴<lb/>
好雨優霑乍放晴天髙氣爽報西成今年農望誠堪慰<lb/>
已聽田間銅雀鳴<lb/>
巧筵已罷水燈殘節物初秋又覺䦨却喜一天新霽暢<lb/>
閒情贏與碧霄寛<lb/>
竹風敲碎千竿玉荷露傾餘萬顆珠閒坐水亭披颯景<lb/>
<pb n="KR4f0005_WYG_063-20a"/>
夕陽明處翠峰扶<lb/>
煩暑全消軒榭清晩芳繞砌可憐生滯愁不共秋雲散<lb/>
更趁蛩音伴月明<lb/>
　　七月十八日作<lb/>
　皇后以雍正丁未來嬪于予七月十八日親迎之佳<lb/>
　　辰也崩逝以來四易弦望倐度中元之節重經嘉<lb/>
　　止之期撫時追舊黯焉神傷親奠殯宫寓哀有作<lb/>
助感惟秋日于歸憶曩時廿年成夢境一夕恨川涯為<lb/>
<pb n="KR4f0005_WYG_063-20b"/>
奠含悲爵廻思合卺巵嫌人稱結髮嗟我失齊眉<lb/>
　　秋日效庾信體<lb/>
相月澄銀宇蕭天薄縉雲露湑花逓馥風度水生紋梧<lb/>
魄樓頭問草蟲砌角聞畫情工益老<hi>石渠寳笈舊藏宋牟益擣衣圖</hi>詩<lb/>
格擅唐文逺墅悲砧發涼宵睡鴨薫行㸔鴻雁至應有<lb/>
獨離羣<lb/>
　　題管道昇修竹幽蘭圖<lb/>
嬝嬝猗猗緑水濵幽香孤節自相親世間儘有丹青手<lb/>
<pb n="KR4f0005_WYG_063-21a"/>
冩照端須似此人<lb/>
白石修篁間紫蘭傳神何似佩珊珊鷗波最是逃禪者<lb/>
冷淚還教對畫彈<lb/>
　　王䝉雲林小隱圖<lb/>
大小憑誰論隱居山林城市兩㤀諸但心閒者斯無碍<lb/>
所遇安之自有餘緑樹岩前踈復宻白雲窓外巻還舒<lb/>
叔眀安在彦輝往蒼弁清苕秀故如<lb/>
　　秋英<lb/>
<pb n="KR4f0005_WYG_063-21b"/>
秋英非一名繞砌發閒榮似讀嫏嬛集都含瀟洒情露<lb/>
間香越浄風處態偏生葉底寒螀語倩傳不得平<lb/>
　　池上居<lb/>
快霽林間景髙秋池上居徂雲辭玉宇爽籟入紗疏愛<lb/>
緑移烟竹憐紅對晩蕖幾餘無别遣課字與翻書<lb/>
收得香光蹟室名易畫禪愛兹多古意可以駐流年髙<lb/>
樹舞銀月幽花起絳烟祈年愁略釋即景樂清便<lb/>
　　西直門外<lb/>
<pb n="KR4f0005_WYG_063-22a"/>
雨足新秋霽景低石衢廿里不妨泥憑觀稍慰祈年望<lb/>
下隰髙原秀已齊<lb/>
邇來宜雨亦宜晴早晩中田總勃生未敢先時欣意滿<lb/>
滿欣意必待西成<lb/>
菜畦蓏架靄秋烟為憶齊東心惕然近日雨暘時若否<lb/>
民艱厯厯晩春前<lb/>
　　麥莊橋<lb/>
新漲平隄好進舟霽空風物報髙秋聞鐘背指萬壽寺<lb/>
<pb n="KR4f0005_WYG_063-22b"/>
摇櫓溯洄西海流送爽一天雲似縷娯情兩岸稼如油<lb/>
石橋郭外經過屢試問常年得似不<lb/>
　　爽<lb/>
風來西北送秋聲雲斂長空凑好晴斷續時聞天籟發<lb/>
叅差遥見曉山横生衣欲換嫌風力團扇將收惜月明<lb/>
銅雀催鳴多稼秀農家指日待西成<lb/>
　　玉泉山曉秋<lb/>
嵐烟霏蘿逕曉日銜雲巘經年臨玉泉當秋憇雲館牕<lb/>
<pb n="KR4f0005_WYG_063-23a"/>
間納嶤峰苑外駐翠䍐朱明暑已消少皥律方踐逰心<lb/>
玩竹素式古披芸巻商吹蕭然聞憂懷聊一遣<lb/>
　　香山駐蹕<lb/>
暢春問安廻玉泉少留塈衛士已傳餐吉人亦陳事香<lb/>
山十里近一駐清秋蹕<hi>叶</hi>閱時景頓殊謀目神堪遂慘<lb/>
淡與晶明一氣為之帥觸境發清機冩心託幽寄<lb/>
　　徐賁闗山行旅圖<lb/>
﨑嶇客路厯羊腸宴坐先生荷製裳東海文人工冩照<lb/>
<pb n="KR4f0005_WYG_063-23b"/>
世間端自有閒忙<lb/>
　　董其昌婉孌草堂真蹟<lb/>
喬柯之下草堂幽峙背嶤峰雲欲浮直覺性靈追米老<lb/>
未教氣韻讓營邱<hi>此幅其昌為陳仲醇作前後自題者三有云仲醇擕過齋頭設色是日適</hi>
<hi>得李營邱青緑烟巒蕭寺圖及郭河陽谿山秋霽巻縱觀竟日遂不暇設色米元章云對唐文皇蹟令人氣奪</hi>
<hi>良然</hi>
　　初至碧雲寺十二韻<lb/>
我愛碧雲寺香山一脉連廻峯成左障隔壑據層巔古<lb/>
<pb n="KR4f0005_WYG_063-24a"/>
刹塵埃暗山僧嵗月延望中已久矣到此實初焉助景<lb/>
因經始施檀亦偶然照園輝佛日梵網煥諸天是日新<lb/>
秋霽静宜<hi>香山行宫名之曰静宜園</hi>駐蹕便試叅山水秀果占畫圖<lb/>
全衣履如霑潤林巒益逞妍一泓天半澈百道澗邊懸<lb/>
有句皆清絶無心不静蠲徘徊瞻<lb/>
聖藻<hi>雲寺皇祖有碧    曉起詩</hi>俯仰憶<lb/>
堯年<lb/>
　　香山夜雨<lb/>
<pb n="KR4f0005_WYG_063-24b"/>
山雲傍晩四峯連夜雨霏霏枕上傳颯沓暗添愁客淚<lb/>
惺忪難續夢逰縁知寒砧杵宵村外啼濕蛩螀露草邊<lb/>
擬借岩居聊一遣那知翻引意凄然<lb/>
　　雨香館<lb/>
石林雲海自重重罨黛嵐光過雨濃牎納四隣青未了<lb/>
檻縈一縷白仍封長松瀟灑鶴呼侣翠岫﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>鹿養茸<lb/>
興到不須擕謝屐千竒萬狀几前供<lb/>
　　玉乳泉<lb/>
<pb n="KR4f0005_WYG_063-25a"/>
山中最幽處玉乳一泓清詭石生雲狀修篁戞籟莖當<lb/>
秋纔退潦既雨正宜晴水樂滿清聽無須絲竹聲<lb/>
嘉䕃濃成幄金風爽拂衣鏡光呈朗照竽韻發清機時<lb/>
有仙禽下静㸔花雨霏午鐘傳古寺雲裏辨依稀<lb/>
　　玉華岫<lb/>
連林疊樹尚縝紛萬嶂濃青一縷雲蟬咽蛩吟秋已到<lb/>
烟澄籟爽暑全分<hi>是日處暑</hi>仄蹊露重幽花艶古寺泉清早<lb/>
桂芬坐到曛黄歸信歩晩鐘依約隔峯聞<lb/>
<pb n="KR4f0005_WYG_063-25b"/>
　　生秋庭<lb/>
小築幽齋愛静便楓楸雜植竹松邊逕穿奇石古而僻<lb/>
砌繞寒芳秀以妍陶冶底誇詩廿首鹿蕉忽憶事三年<lb/>
生秋庭裏秋光滿此日重吟又偶然<lb/>
　　秋日覺生寺<lb/>
夤縁瞻佛日瀟灑值金行方丈香烟逓髙秋爽氣迎緑<lb/>
圍隂尚重紅鎖卉争榮水鏡宛呈照華鐘不待鳴幾畨<lb/>
留憇處無那感傷情自信非圓覺誰能更覺生<lb/>
<pb n="KR4f0005_WYG_063-26a"/>
　　漢玉鎮圭<lb/>
峚山質貽古宗伯掌傳今敬識牖民誼惟懷安國心土<lb/>
華文半隱葵首制重尋思義頋名處如承師保臨<lb/>
　　題周昉真妃上馬圖<lb/>
温泉罷浴猶無力玉馬將騎自覺難一晌多情㸔未足<lb/>
千秋炯戒却留看<lb/>
　　蘇軾秀石蒼筠小軸<lb/>
醉道士逢隱君子粗疎氣味自相投不拘繩墨皆真趣<lb/>
<pb n="KR4f0005_WYG_063-26b"/>
便對炎囂亦凜秋<lb/>
　　黄公望暮靄横烟圖<lb/>
落日下髙嶺長烟滿一空借伊草亭子小坐韻秋風<lb/>
　　秋日含經堂<lb/>
不陋非奢德慚<hi>去聲</hi>馨有臺有沼詎稱靈生機對物觀其<lb/>
妙義府因心獲所寧入户雲山縈峭蒨盈庭露卉燦丁<lb/>
星優㳺清晝讀書樂興與秋空共杳㝠<lb/>
　　早桂<lb/>
<pb n="KR4f0005_WYG_063-27a"/>
桂月去年臨塞外相期今嵗賞中秋那知桂已先時發<lb/>
獨自看花淚暗流<lb/>
　　日影<lb/>
逓照階磚遍漸騰窓紙明晶輝消暑潤朗耀速西成露<lb/>
卉烘心暖風蟬鼓翼鳴景光如昨嵗底事黯傷情<lb/>
　<lb/>
　<lb/>
　<lb/>
<pb n="KR4f0005_WYG_063-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩二集巻五<lb/>
</p>
<p>
</p>
  </div>
</body>
</text>
</TEI>
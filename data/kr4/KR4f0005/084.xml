<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_084-1a"/>
欽定四庫全書<lb/>
御製詩二集巻二十六<lb/>
　古今體八十首<hi>辛未五</hi>
　　題董邦逹西湖畫册十四幅<lb/>
　　邦逹曽為西湖各景圖以獻兹臨眀聖逰覧暢觀<lb/>
　　信足娱志以境證畫允擅傳神舊有十景及靈隠<lb/>
　　雲棲諸勝久羶薌人間者無不究妙吟竒所作即<lb/>
　　書邦逹册端以誌雅興而一溪一壑或以路便偶<lb/>
<pb n="KR4f0005_WYG_084-1b"/>
　　經未有專詩或以地處幽遐不及領要則在全圖<lb/>
　　中尚餘十四景船窓展玩南望情馳各體不拘聊<lb/>
　　云補空<lb/>
　　　昭慶寺<lb/>
招提湖北角閲武便曽過碧篆消新火青松拏老柯客<lb/>
心惜頽廢僧意兾檀那欲擬從其願民財慮費多<lb/>
　　　来鳳亭<lb/>
錢塘門外寳石山勢如翔鳳輝翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>當年梵宇燦金碧<lb/>
<pb n="KR4f0005_WYG_084-2a"/>
梯巖結搆紅雲間危亭四柱號来鳳頓令阿閣懐軒轅<lb/>
暎帶田疇及城郭變幻暮靄還朝嵐遥思勝賞如宿昔<lb/>
荒基唯照斜陽閒<lb/>
　　　初陽臺<lb/>
我聞華頂十月朔日月同度傳竒觀此語近怪疑信半<lb/>
不曽神樹徴星官葛嶺冬孟之上日獨稱曉日光流丹<lb/>
陽月初陽騰瑞曜此理平易何疑焉天雞鳴後海波沸<lb/>
玫瑰靺鞨朱火殷葛翁吞光得仙道東将入海扶桑攀<lb/>
<pb n="KR4f0005_WYG_084-2b"/>
至今䑓下遺丹竈欲往尋之阻路艱<lb/>
　　　西泠橋<lb/>
玉蝀横分裏外湖緑絲風裊栁千株漾舟朅想前朝蹟<lb/>
賢守風流白與蘇<lb/>
　　　紫雲洞<lb/>
窈窕紫雲洞聞在葛嶺西琤琮乳竇水流出是桃溪<lb/>
　　　金鼓洞<lb/>
棲霞嶺迤西嵌壁多崖洞是間名金鼓壮哉特異衆武<lb/>
<pb n="KR4f0005_WYG_084-3a"/>
穆孤墳近惜未中興宋所恨和議行敵人反間縱山林<lb/>
思作氣髙孝獨無慟過祠留句曽撫畫興懐重<lb/>
　　　玉帶橋<lb/>
垂之則有卧波中銜綬惟魚幻豈虹歌詠湖山此生慣<lb/>
威儀青紫若人工光通瀲灔原規月勢委飄蕭不礙風<lb/>
本是印公留下物而今還復屬蘓公<lb/>
　　　九里松<lb/>
不信雲林僻惟㸔虬榦青謖濤無定響偃盖有竒形如<lb/>
<pb n="KR4f0005_WYG_084-3b"/>
導溪頭路寧遮厓口亭乆聞王子晉過此劚香苓<lb/>
　　　慈雲嶺<lb/>
横界南屏翠鬰蔥浄慈低在白雲中穿雲度嶺招提隠<lb/>
暖入春衣曉日紅<lb/>
　　　石屋洞<lb/>
嵌巖外狭中虚何代地仙此居苔封紫石床上應有人<lb/>
不識書<lb/>
　　　積慶寺<lb/>
<pb n="KR4f0005_WYG_084-4a"/>
竹泉幽絶處徃徃有禪林疉石橋通逕蔓蘿門對岑未<lb/>
瞻月輪相遥聼午鐘音分付曹溪路他年待重尋<lb/>
　　　烟霞洞<lb/>
髙峰隆崇俯錢塘往往舊蹟稱錢王布衣奮起保一方<lb/>
識時知命歸真皇林衣錦繡誇故鄉三世五王名姓揚<lb/>
兩浙士女安農桑嬉逰鼓吹答韶光當時遺愛云不㤀<lb/>
豪争計奪事已徃<hi>叶</hi>懴悔佛力資慈航紛建梵宇金碧<lb/>
煌至今石屋烟霞蒼苔封碑字半存亡應真補塑獰龍<lb/>
<pb n="KR4f0005_WYG_084-4b"/>
降夢僧告語殊荒唐慈氏便真能降祥福善禍淫理有<lb/>
常䛕求寜媚可慨慷無心随喜乃不妨或與林壑増佳<lb/>
賞<hi>叶</hi>披圖作歌懐古長不殊勝處親徜徉<lb/>
　　　萬松嶺<lb/>
翠臨城郭迥盤雲老幹千年赦斧斤湖色江聲欣兩得<lb/>
吴山鳳嶠與平分豈争豔冶春光富時有颼飀天籟聞<lb/>
我願樹人常似此講堂近接號敷文<lb/>
　　　紫陽洞<lb/>
<pb n="KR4f0005_WYG_084-5a"/>
吴山景已佳仙真洞尤奥紫霞每封户初陽亦委照竒<lb/>
境固無窮奚必皆親到清逰悉大略薄旋從所好重展<lb/>
北門圖又領西湖要<lb/>
　　舟行春興<lb/>
去棹春猶仲歸帆花盡開圍村紅白間鋪壠緑黄堆逺<lb/>
寺溪烟隠横橋岸栁廻最欣蜂蝶過時帶細香来<lb/>
　　經嘉興問蠺事未興因而有作<lb/>
杭嘉湖三府蠺事最盛者夹岸種女桑彌望無髙下時<lb/>
<pb n="KR4f0005_WYG_084-5b"/>
莭未榖雨攤烏尚早也三眠已不悮何慮繅絲寡周禮<lb/>
禁原蠺豈為桑與馬利戒不遺餘深意存非假時廵厪<lb/>
農桑勸課及春社挿秧候正遥菜麥早遍野我更何所<lb/>
事拈吟清興惹<lb/>
　　三月十五日作<lb/>
今日夫何日今年憶去年摧蘭恨難置改火迅驚遷景<lb/>
廹清明莭塵生舊講筵静安母子並北望淚澘然<lb/>
　　廻鑾至蘇州駐蹕<lb/>
<pb n="KR4f0005_WYG_084-6a"/>
稽山修祀罷浙水省方廻道便舟重駐春深花盡開輿<lb/>
情多眷戀我意亦徘徊懐保相關處兹逰益信哉<lb/>
　　聼雪閣冄題<lb/>
據勝嘉其信美聼雪重此嬉春大珠小珠落澗徴招角<lb/>
招鳴鈞境寂早寒衣袂景清迥謐心神新見桃花貼水<lb/>
却喜人非避秦<lb/>
　　華山翠巖寺<lb/>
鳥道夤縁上微風蘭蕙馨天花試禪意澗水演真經鴿<lb/>
<pb n="KR4f0005_WYG_084-6b"/>
下講䑓白蓮擎佛鉢青千竿緑筠裏又得小延停<lb/>
　　靈巖行宫即景襍詠<lb/>
千峰罨翠百花馣山館重臨春正酣更值晴明窮逺目<lb/>
具區無際雪濤涵<lb/>
花姿樹態總無塵信是靈巖别有神洗滌繁華歸浄所<lb/>
合教箇下住詩人<hi>用吴語謂沈徳潜住此山下也</hi>
巖扉蔚秀緑雲稠石甃花池貯澹流佳處意當留不盡<lb/>
好教打疊理歸舟<lb/>
<pb n="KR4f0005_WYG_084-7a"/>
　　題唐寅西山草堂圖<lb/>
處士瀕湖此結廬蕭然書史樂三餘姓名不愧稱潜徳<lb/>
<hi>卷為晉陵人丁潜徳作</hi>圖畫端應倩六如依舊有山今馬蹟那尋<lb/>
白屋昔雲居千秋一瞬留佳話印證當前益起予<lb/>
　　海棠<lb/>
靈巗初見海棠開倩倚東風笑落梅吴㑹女夷慣誇富<lb/>
不教一卉漏春䑓<lb/>
　　和沈徳潜山居襍詩十首韵<lb/>
<pb n="KR4f0005_WYG_084-7b"/>
　　徳潜蘇人也家居葑門而構别業於靈巗之陽適<lb/>
　　駐蹕於是山行宫欲訪其廬而未果兹當廻鑾故<lb/>
　　和其山居襍詩書以賜之且誌别也<lb/>
遂初纔就賦選僻早成居香火聨新社承明憶舊廬對<lb/>
山開月户問景入烟墟不可食無肉豈還經帶鉏<lb/>
晚逹頭先白旁求姓早聞銅龍勞課子金馬重研文暫<lb/>
閲京華景歸眠震澤雲省方欣便晤底事又重分<lb/>
雅稱幽人里常臨香水溪梁春看燕入塒曉報雞啼慢<lb/>
<pb n="KR4f0005_WYG_084-8a"/>
憶蓍簮舊堪醒巖電迷齊眉鮮同老况汝賸梅妻<lb/>
碧海鯨魚掣老成許爾真隂鏗似竒句王翰卜佳隣支<lb/>
俸教終老持粱漫歎貧優㳺林屋下可以荅良辰<lb/>
江山數千里不隔在知心力豈勝簮紱閒堪校詠吟巖<lb/>
扉白雲迥門逕綠苔侵阿那北窓下無絃好蓄琴<lb/>
得友樂三益卜居號四宜有竒酬問字無病謝求醫雨<lb/>
後東郊日春前西崦時籃輿惟一子便倩里中兒<lb/>
鬭茶傾石銚載菊泛蘭船鶴侣宵談月鷗心波穏烟松<lb/>
<pb n="KR4f0005_WYG_084-8b"/>
姿依巘古鐘韵帶霜傳探勝無多挈惟将筆硯前<lb/>
吴下業書傭居然八十翁從嗤枝鹿野曽侍玉鸞宫茒<lb/>
屋千山裏溪田一水通課耕時復出蓑笠雨絲濛<lb/>
盤石聊宜坐飛泉亦入聼来禽橅舊帖相鶴續遺經寄<lb/>
興属霄漢捜題窮杳冥詩人今古有誰占此巖靈<lb/>
雄談每抵掌豪詠即雕肝意與髙秋潔心如具水寛坐<lb/>
言行豈負時出處還安應有玉堂夢寸心寜改丹<lb/>
　　倪瓉葉湖别墅圖<lb/>
<pb n="KR4f0005_WYG_084-9a"/>
野水閒亭冩葉湖烟波杳靄樹糢糊不因攬景来南國<lb/>
詎信村居有是夫<lb/>
　　趙孟頫人騎圖<lb/>
神駿固難識識矣貴善御松雪閒作圖正警予懐處<lb/>
　　范文正祠<lb/>
文正本蘇人<hi>用義田記語</hi>故山祠宇新千秋傳樹業一莭美<lb/>
敦倫魏國真知巳夷維轉後塵天平森翠笏正色立朝<lb/>
身<lb/>
<pb n="KR4f0005_WYG_084-9b"/>
　　題髙義園<lb/>
　　天平山之下范文正之祠在焉其旁有園一區子<lb/>
　　孫世守其業行蹕偶臨因名之曰髙義而賜以詩<lb/>
紆磴下靈巖天平秀迎目即夷度溪町菜黄春麥緑入<lb/>
松復里許山荘清且淑林泉迥明浄蘭茝紛芳馥葱舊<lb/>
入窓户雲烟潤琴牘午橋義何取涑水樂非獨經臨望<lb/>
祠宇徘徊慕髙躅文正之子孫家風爾其朂<lb/>
　　白雲泉和白居易韵<lb/>
<pb n="KR4f0005_WYG_084-10a"/>
雲包白石石包泉無色聲天太古閒聊歩天平問泉脉<lb/>
喜逢白傅話雲間<lb/>
　　法螺寺<lb/>
取勝多因僻入山不厭深巖花標法喜埭竹空<hi>去聲</hi>禪心<lb/>
雲態任舒卷泉聲自酌斟華峰窓户裏曽倚笠亭吟<lb/>
　　支硎山恭依<lb/>
皇祖詩韵<lb/>
支硎占㫁古臨硎為愛寒泉謖入聼韶景無邉富前度<lb/>
<pb n="KR4f0005_WYG_084-10b"/>
松巖不改是曽青<lb/>
　　董其昌採菊望山圖用陶潜詩韵兼效其體<lb/>
徴君賦歸来五斗猶厭喧採菊傳佳句寄傲豈性偏香<lb/>
光結神契援筆寫望山望山思其人如與相徃還此意<lb/>
足千秋余亦復何言<lb/>
　　冄題寄暢園<lb/>
雨餘山滴翠春暮卉争芳搴薜盤雲逕披松渡石梁鳴<lb/>
湍空塵意列岫澹烟光更許傳佳話遮留詩債償<hi>秦孝然年</hi>
<pb n="KR4f0005_WYG_084-11a"/>
<hi>九十乞詩故書賜之</hi>
　　詠恵泉<lb/>
石甃淙雲乳何從問来脉摩挲㡬千載滌蕩含光澤澄<lb/>
澈不受塵豈雜溪毛碧鴻漸真識味髙風緬疇昔<lb/>
　　冄題聼松菴書張宗蒼補圖上<lb/>
又溯梁溪問恵泉春光到比客舟先竹爐小試仍松下<lb/>
龍井擕来正雨前此日真成四美具當年慢説八禪詮<lb/>
補圖直繼諸賢躅便道同堂豈不然<lb/>
<pb n="KR4f0005_WYG_084-11b"/>
　　聞京師得雨誌喜<lb/>
江南恒苦春雨多冀北恒苦春雨少苦少常年我慣經<lb/>
苦多今来始略曉江南冀北皆赤子目擊耳聞究殊道<lb/>
麥将欲秀菜綻花春雨正佳未致潦苦多即目已紓懐<lb/>
苦少馳望燕雲表置郵喜復接佳音一犁普徧今春早<lb/>
頃刻兼消兩地愁况復溟濛烟景好<lb/>
　　北固山<lb/>
北固當年戰守衝嶤峰今見有喬松蘭舟来往纔經月<lb/>
<pb n="KR4f0005_WYG_084-12a"/>
翠黛新添幾叠濃<lb/>
　　金山行宫即景<lb/>
句吴於越省方還觧澤何稽載道頒重舉明禋謁鍾阜<lb/>
便紆清蹕駐金山樓䑓入水紅翻浪楊栁當春緑掩關<lb/>
逾月風光異来往摩空塔影只閒閒<lb/>
　　句容道中作<lb/>
路舍舟而騎俗覘漓與厖紅圍山下墅白間栁邉江寺<lb/>
僻僧常獨春深燕每雙明朝臨建業訪古六朝邦<lb/>
<pb n="KR4f0005_WYG_084-12b"/>
　　江寧駐蹕恭依<lb/>
皇祖詩韵<lb/>
下民疾苦厪清諏晏處遑安慎一逰<lb/>
祖徳巍巍期仰法俊材濟濟切旁求<hi>試江南生監於㑹城將加録用</hi>六<lb/>
朝文物資憑攬數日<lb/>
慈寜奉豫留問俗平康宜正直無須式克用剛柔<lb/>
　　過眀故宫<lb/>
六朝崇構早摧殘基剰明宫烟草寒木鳳已聞翔北闕<lb/>
<pb n="KR4f0005_WYG_084-13a"/>
<hi>明至今四百餘年且在明則猶南京也不宜荒廢至此傳聞成祖建北京時移宫殿鉅材北上以偹營建故柱</hi>
<hi>礎石甃無恙惟木則無存此或信然盖别有深意云</hi>石鯨無恙枕春瀾胡寛巧思<lb/>
真重覩<hi>宫殿規制無不與北京同盖北京本取式於此猶新豐之不改市肆也</hi>鄒緝忠言<lb/>
信不刋<hi>諫成祖遷都者</hi>周監在殷殷監夏凛然動念惨然㸔<lb/>
　　報恩寺六韵<lb/>
路問長干里聲傳古寺鐘城頭瞻塔鳯溪口渡橋龍宛<lb/>
識清凉近真看瑞靄濃金輪三國始㕍堵九霄重祝<lb/>
嘏香花列<hi>南省紳士扵此建壇恭祝    皇太后萬夀</hi>攄誠紳佩從<lb/>
<pb n="KR4f0005_WYG_084-13b"/>
慈寧無量夀長願過喬松<lb/>
　　登報恩塔作歌<lb/>
登塔有㑹心成句從塔下借問登時何不書攀躋應接<lb/>
真無暇我懐杜老登慈恩仰穿始出歩歩真當時筆硯<lb/>
誰供奉英雄未免還欺人七星北户江西流天風入耳<lb/>
聲颼䬟金陵自昔帝王州至今遺蹟歸浮休怪底禪宫<lb/>
標窣堵應令心空萬古愁<lb/>
　　雨花䑓<lb/>
<pb n="KR4f0005_WYG_084-14a"/>
崇岡䟦馬晚春晴憑覧遺䑓觸慨情便果雲光致花雨<lb/>
可能末路救䑓城<lb/>
　　謁明太祖陵<lb/>
金陵莅止為廵方展謁龍蟠奠桂漿保䕶遺規崇勝國<lb/>
紹承<lb/>
家法禮前王開基洵是過唐宋繼葉無能鍳夏商形勝<lb/>
不須矜壮䴡惟<lb/>
天佑徳慎周防<lb/>
<pb n="KR4f0005_WYG_084-14b"/>
　　閲兵<lb/>
曣㬈晴午䴡光春暎日晶晶組練陳天塹長江稱地利<lb/>
省方要務重安民放牛歸馬承平乆踞虎蟠龍指頋新<lb/>
我適孝陵禋謁罷當時創業想艱辛<lb/>
　　登雞鳴山即事<lb/>
鍾阜西去堆翠厓丹梯宛聴天雞喈元武湖光上眉睫<lb/>
金陵春色怡胸懐江山不厭城郭占閭閻半與桑麻皆<lb/>
曠觀䑓畔瞻<lb/>
<pb n="KR4f0005_WYG_084-15a"/>
天藻烈並崇峰詎可階<lb/>
　　清凉山<lb/>
宛轉溪流仄逕長青雲五里夹松篁凌虚全覧秣陵景<lb/>
過刻剛消貝葉香城枕石頭低野色渡連桃葉澹烟光<lb/>
徴名無實兼名泯㕘到清凉意亦㤀<lb/>
　　題太平箭<lb/>
　　金陵太平門其左扇一箭飲羽又餘箭痕者二為<lb/>
　　順治年間取江寧時澹臺都統所射駐防人不忍<lb/>
<pb n="KR4f0005_WYG_084-15b"/>
　　湮其跡故常整葺存之經過朅覧輙成近體<lb/>
人心天命向清時江表安能一木支况復處堂仍燕樂<lb/>
<hi>福王扵明亡之餘南奔金陵仍與阮大鋮䓁日以聲伎為樂云</hi>豈能怒臂拒雄師鷹揚<lb/>
三箭皆飲羽烏合千軍盡倒旗應勝天山樹邉績英名<lb/>
長共石城垂<lb/>
　　元武湖即景襍詠<lb/>
太平門外進蘭舟元武湖中撰勝逰欵乃漁歌出蘆渚<lb/>
冶怡花影漾沙洲<lb/>
<pb n="KR4f0005_WYG_084-16a"/>
鏡涵春水一篙深白芷青蒲刺碧潯却怪横峰礙蘭棹<lb/>
雞籠晴翠落波心<lb/>
璿池昔亦號昆明遺跡蕭齊入品評留得六朝風月在<lb/>
鷗波依舊照人清<lb/>
　　燕子磯<lb/>
當年聞説繞江瀾撼地洪濤足下看却喜漲沙成緑野<lb/>
烟村耕鑿乆相安<lb/>
　　永濟禪院花笑軒小憇<lb/>
<pb n="KR4f0005_WYG_084-16b"/>
梯巖白閣静籠户緑筠幽花事春將暮樹姿隂已稠生<lb/>
憐早鶯囀聊為老僧留<hi>黙黙和尚年一百一嵗</hi>屬念扵何許雲停<lb/>
江水流<lb/>
　　觀音山<lb/>
玲瓏懸峭壁漩澓帶長江幕府遥開嶂樓船正掛䉶濤<lb/>
聲在几席烟景罨軒窓葦渡西来意長明珠殿釭<lb/>
　　賜永濟興洞和尚<lb/>
　　興洞别號黙黙年五十始出家今百有一嵗矣清<lb/>
<pb n="KR4f0005_WYG_084-17a"/>
　　健如少年故為句以賜之<lb/>
不㑹詩文不觧禪果然黙黙以全天半生塵世半生佛<lb/>
可號山僧可號仙<lb/>
　　題李公麟倣韋偃牧放圖<lb/>
将軍弟子韋與韓往往畫馬遺人間一疋價值千金驥<lb/>
攻駒富牧何曽傳伯時奉勑摹粉本神蹟重似見韋偃<lb/>
幹惟畫肉杜老嗤獨扵偃也無貶損薄言駉者錦繡張<lb/>
飲秣適性力乃强筋埋肉脹固無數此中不少騄駬藏<lb/>
<pb n="KR4f0005_WYG_084-17b"/>
但養其駿棄其駑駑多駿鮮非良圖兼容并包擇賢用<lb/>
既有伯樂駿豈無<lb/>
　　靈谷寺六韵<lb/>
蕭梁靈谷寺昔據獨龍中明卜元宫址新移碧嶂東於<lb/>
今四百嵗不改八禪風壘甓攅雲殿雕瓊敞月宫蟠階<lb/>
松益翠倒井菂消紅佛地何興廢憑教萬慮空<lb/>
　　曲水用謝惠連韵即效其體<lb/>
樂逰古名苑聞在城東郭過已尋曲水餞春餘脩薄<hi>時三</hi>
<pb n="KR4f0005_WYG_084-18a"/>
<hi>月卄七日</hi>懐古緬觴詠徴今祗泉壑行漏促歸轡烟林噪午<lb/>
爵<lb/>
　　閲織機者有作<lb/>
皇祖勤民務早題耕織圖親看成帛者更惜授衣夫經<lb/>
緯絲無紊朱黄素後殊雲門土鼓始大布慢嫌麤<lb/>
　　寳華山慧居寺<lb/>
松逕霏花雨香䑓靄法雲笵銅輝傑閣<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>玉穏蜚文寳<lb/>
誌名長在梁皇懴尚聞芳飈舞錦卉仙籟韵瓊篔誰識<lb/>
<pb n="KR4f0005_WYG_084-18b"/>
隆昌舊從来名象紛澄觀㤀萬慮小坐亦堪欣<lb/>
　　麥秀<lb/>
數日好晴催麥秀南方候早信今徴茅簷自覺収堪待<lb/>
蒸肆遥知價不増比隴懐新承露潤望秋欲實帶烟凝<lb/>
花村栁陌尋常攬惬意今朝喜絶勝<lb/>
　　髙資港<lb/>
孝陵未讀栁州論繼世旋看禍亂紛詎可長江恃天塹<lb/>
早教髙港覆舟軍金川守禦終無濟瓜蔓誅夷不忍聞<lb/>
<pb n="KR4f0005_WYG_084-19a"/>
一死齊黄難贖罪獨憐氣節在斯文<lb/>
　　長江夕照歌<lb/>
借問長江源及委盖與朱日為出入浮玉峥嶸接東西<lb/>
寅賔寅餞惟中立是時萬里無微風鱗雲暎江江面紅<lb/>
鯨宫鮫室朗欲徹楚山蜀塞渺何窮布帆来往紛紛者<lb/>
捩柁不較風上下北人使馬南人船各有所長語非假<lb/>
金波浮沉金彈子将謂曦輪碾其底璿璣九萬且莫論<lb/>
明朝試看扶桑始<lb/>
<pb n="KR4f0005_WYG_084-19b"/>
　　渡江<lb/>
吴越廵方兩月周長江廻泛木蘭舟風恬北指瓜洲渡<lb/>
天朗西窮巫峡流花有繁紅識津口樹成嘉䕃出城頭<lb/>
金山背擁蒼巗迥緑字曽題初度逰<lb/>
　　三月晦日作<lb/>
貪程㤀日有常談忽報春蓂落盡三應趁清和歸冀北<lb/>
恰留九十在江南<hi>是日渡江</hi>未孤栁媚還花冶慮誤吴耕及<lb/>
越蠺更有予心深惬處皇州好雨應時甘<lb/>
<pb n="KR4f0005_WYG_084-20a"/>
　　髙旻寺行宫即事<lb/>
塔影遥瞻碧水隈北来駐蹕又南来風光一日更春夏<lb/>
俯仰幾時經往廻燕蹴殘紅㸃瑶席鶴行濃緑印蒼苔<lb/>
江城晼晚猶牽興隄外蘭舟且慢催<lb/>
　　舟行<lb/>
水肥帆飽利川途一日遄過卅六湖傍岸烟低籠緑栁<lb/>
隔塘波碎刺新蒲風光入夏方酣鬯桃李婪春尚麗都<lb/>
江浙河淮霎往返清和莭物較前殊<lb/>
<pb n="KR4f0005_WYG_084-20b"/>
　　倣惠山聼松庵製竹罏成詩以詠之<lb/>
竹罏匪夏鼎良工率能造胡獨稱惠山詩禪遺古調騰<lb/>
聲四百載摩挲果精妙陶土編細筠規製偶倣傚水火<lb/>
坎離齊方圓乾坤肖詎慕齊其名聊亦從吾好松風水<lb/>
月下擬一安茶銚獨苦無多閒隠被山僧笑<lb/>
　<lb/>
　<lb/>
御製詩二集巻二十六<lb/>
</p>
<p>
</p>
  </div>
</body>
</text>
</TEI>
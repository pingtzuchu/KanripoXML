<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_265-1a"/>
　　　欽惟我<lb/>
　皇上文思光被乆道化成宵旰時㡬寄情篇什煥然<lb/>
　　　蔚炳與嵗俱増要皆本<lb/>
　至誠無息之一心發為<lb/>
　大聖多能之餘事而卷帙之富亦遂超軼古今盖自<lb/>
　御極以来丙辰至丁夘一紀所作四千有竒訂為初<lb/>
　　　集戊辰至己夘一紀所作八千有竒編為二集<lb/>
　　　以次刋布固已漸被海㝢範模藝林矣茲恭值<lb/>
<pb n="KR4f0005_WYG_265-1b"/>
　聖主綺甲初週疊開昌運遡自庚辰閲今辛夘又十<lb/>
　　　二年積詩凡萬一千有竒裒然大觀協辦大學<lb/>
　　　士尚書臣于敏中編排夀棗既成臣得受而祇<lb/>
　　　讀敬謹由繹仰見我<lb/>
　皇上對越<lb/>
天<lb/>
祖敬日躋而徳日新<lb/>
　辰告臣民義愈精而仁愈熟用是<lb/>
<pb n="KR4f0005_WYG_265-2a"/>
　治登熙皥<lb/>
　恩浹垓埏合萬國之歡心奉<lb/>
　九重之色養<lb/>
慈寜恱豫慶典駢敷七旬而介<lb/>
祉清凉掖<lb/>
輦紀山呼之盛八袠而延<lb/>
釐泰岱升中載<lb/>
天錫之純中間江介兩廵山川助夫藻翰津門再幸瀛<lb/>
<pb n="KR4f0005_WYG_265-2b"/>
　　　海暢以文瀾抒䟽濬之宜則支港燦如指掌示<lb/>
　　　宣防之要則茭楗習若躬親加以<lb/>
　徳威遐播絶徼賔将來歸而嚮化於自然面内而輸<lb/>
　　　誠扵大順一經<lb/>
　天筆摛華遂使海濵月竁之悃忱流露扵研辭琢句<lb/>
　　　之際而鴻猷景烈之燦著昭晰扵和聲依永之<lb/>
　　　間至若<lb/>
　思精體大詞各備夫雅頌風謡言約義賅㫖實貫乎<lb/>
<pb n="KR4f0005_WYG_265-3a"/>
　　　典謨訓誥下逮一人物之参訂一名勝之考稽<lb/>
　　　即景言懐諏風書實亦必盡甄陶之趣殫墳典<lb/>
　　　之微盖無不發前人所未發而獨標妙藴扵天<lb/>
　　　成者誠千古詩學之極軌已臣歸田二十年中<lb/>
　　　承<lb/>
　㫖和詩綜計矢音之什不下千餘每仿宋臣李昉得<lb/>
　　　謝無事焚香日誦御詩及拜手賡颺則又傚陸<lb/>
　　　㳺日課一詩故事是則<lb/>
<pb n="KR4f0005_WYG_265-3b"/>
　御製三集之成先覩為快宜莫如<hi>臣</hi>而賡和之多亦<lb/>
　　　莫如<hi>臣</hi>以<hi>臣</hi>散材荒殖竊幸藉迪顓䝉少尋塗<lb/>
　　　轍顧<hi>臣</hi>所撚髭吮毫而彌形其竭蹷者不過滄<lb/>
　　　海一螺太倉稊米若夫<lb/>
　聖製之睿敏佇興而作寸晷不移下筆成章直䟽便<lb/>
　　　就既已風發泉湧雲委波属文鋒乍振則鈞韶<lb/>
　　　自諧輕翰暫飛則天葩競發矧乃川至不舎<lb/>
　天行自强學遜志扵脩来道從心而大適故即騐諸<lb/>
<pb n="KR4f0005_WYG_265-4a"/>
　　　浃嵗之近數卷之中舊題而疊至四三彊韻而<lb/>
　　　壓凡六七莫不詞采贍麗意悟沖邁自抒杼軸<lb/>
　　　而髙堅莫罄其仰鑽不假鑪錘而工巧悉歸於<lb/>
　　　神化此豈天下文人學士所能窺測萬一哉然<lb/>
　　　其喁喁嚮風之誠則較前此思讀<lb/>
　初集二集者又不啻倍之矣自此津梁承學曷有涯<lb/>
　　　涘而<hi>臣</hi>以望九之年祝<lb/>
嘏面闕䝉<lb/>
<pb n="KR4f0005_WYG_265-4b"/>
　恩命跋得再預侍從諸臣之列挂名簡末其為榮幸<lb/>
　　　更當何如耶太子太傅　　恩加刑部尚書在<lb/>
　　　籍食一品俸<hi>臣</hi>錢陳羣拜手稽首恭跋<lb/>
</p>
<p>
</p>
  </div>
</body>
</text>
</TEI>
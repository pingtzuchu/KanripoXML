<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_042-1a"/>
欽定四庫全書<lb/>
御製詩初集巻四十二<lb/>
　古今體一百九首<hi>丁夘六</hi>
　　賦得既雨晴亦佳<hi>六月十八日</hi>
倦雨侵晨歛翔雲向漢徂宜暘撫佳景省嵗協貞符臺<lb/>
上䧺風爽疃邉積潤濡樹姿全澡雪山色不糢糊夏静<lb/>
林泉樂幾閒書史俱時哉祈一月或致屡豐娱<lb/>
　　以詩代書存問傅龍翰先生<lb/>
<pb n="KR4f0005_WYG_042-1b"/>
經時未到禁門邉食履多宜心泰然月霽風清煩暑逺<lb/>
忽教重憶講帷前<lb/>
　　日影<lb/>
日影上階基朱明已漸移扶花隂轉處照礎潤消時可<lb/>
曝傭書簡應餘刺繡絲電光驚代謝倚柱意因遲<lb/>
　　襍花<lb/>
襍花不計名紛敷傍錦砌散風蘭麝芬烘日雲霞麗勝<lb/>
桃李辭春共楸梧含翠不怨韶光徂却益夏園致夜來<lb/>
<pb n="KR4f0005_WYG_042-2a"/>
甘雨足緑牕喜新霽丁星霏露英錯落垂煙穂品方秀<lb/>
而野姿縱天不媚叢底留蛩吟房邉遲蜨翅禾黍慶既<lb/>
霑恩膏許旁逮<lb/>
　　螢<lb/>
傍晚輝蒼岸随風度玉津逥燈遥掩映腐草辨踈親明<lb/>
自通身暗火傳無盡薪偶觀知候物為憶照書人<lb/>
　　習射<lb/>
桑弧示有事揖讓明無競我朝矧専長<lb/>
<pb n="KR4f0005_WYG_042-2b"/>
家法敢不敬長夏萬幾餘廣塲緑隂净屏藩列宗臣世<lb/>
胄逮庶姓省括各審固用志同居正鵰羽良已端騂角<lb/>
詎誇勁習旅憶文皇觀徳欽宣聖<lb/>
　　池魚<lb/>
池魚鰱鯉類在藻欣潛躍雨後新漲添乘波共悠若尋<lb/>
常垂岸花仰望鄰碧落載浮忽及之恣彼噞喁樂一朝<lb/>
漲痕退失意徒索莫或值池之竭濡沫豈能活<hi>叶</hi>寸木<lb/>
髙岑樓孟氏言可度鯤鰲居溟海不溢亦不涸訖無得<lb/>
<pb n="KR4f0005_WYG_042-3a"/>
失憂慎哉擇所託<lb/>
　　熱<lb/>
雨暘燠寒風闕其一不可天然次第間輕重晰如左雨<lb/>
暘近來叙况未西流火熱亦令所職欝陶理則那霉潤<lb/>
逼花甎藴隆灼青瑣畏景慢閒行習静惟獨坐翻書古<lb/>
井汲學字純綿裹曝背耘者流雨汗勤不惰驅愁斯覺<lb/>
喜矧在髙居我問其喜為何農務詢來頗九夏宜炎蒸<lb/>
乃得堅栗顆不惟益禾黍兼逮蔬果蓏聼此覺暑消爽<lb/>
<pb n="KR4f0005_WYG_042-3b"/>
風來馺娑即事騐庶徴夕陽嘉樾鎻<lb/>
　　鸚鵡<lb/>
鸚鵡能人言所言自不知人讀聖賢書如書行者誰嗟<lb/>
哉人禽關其差在毫釐執簡佔畢流胡不切已思<lb/>
　　恭讀<lb/>
皇祖詠筆尖齊圎健四徳詩敬依元韻<lb/>
尖銳燕函貫所當無不摧大漠三廵狩樓蘭繫頸來<lb/>
齊聖軼千古飛白<lb/>
<pb n="KR4f0005_WYG_042-4a"/>
聖多能以禮垂宏範欽哉朂紹承<lb/>
圎覆符穹昊雍熈制作詳卿雲成什後韶奏引歸昌<lb/>
健行六十載天地不言功批黄常午夜勤政是<lb/>
家風<lb/>
　　夜雨朝晴<lb/>
夜雨朝晴禾黍怒生朝晴夜雨益我禾黍爾來晴雨頗<lb/>
應時渺予何徳能致之黄雲滿目庶可期雖然安敢心<lb/>
遽怡滿損謙益有明訓比櫛崇墉吾至願願始皇都達<lb/>
<pb n="KR4f0005_WYG_042-4b"/>
逺郡<lb/>
　　藏紙扇<lb/>
裁彼金粟牋製此清風扇圓䂓月之望爽袪暑方煽象<lb/>
牙徒爾為鵲翅豈所羡羲之字難换董源畵或見寫我<lb/>
四古詩<hi>命董邦達寫擬古詩四首意於便面</hi>位置法不亂王孟相揖讓韋<lb/>
栁宛覿面楊栁夏池亭梧桐秋夜院動摇引逸興㣲凉<lb/>
生閣殿隠隠青蓮文寂寂法輪轉<lb/>
　　王紱秀石蒼筠用圗間題者韻<lb/>
<pb n="KR4f0005_WYG_042-5a"/>
踈不蕭條宻不濃天然合處見文同只疑静寫三更月<lb/>
可惜㪣殘一院風<lb/>
孤矗何心待鳳儀池邉上伏雨中時移來新榦堪為伴<lb/>
翠影相籠不自持<lb/>
白石蒼苔雅稱清松梅何必弟兮兄掃愁落落詩中畫<lb/>
抹月翛翛静者情<lb/>
　　王淵踈枝䨇雀<lb/>
麻雀尋棘枝䳺鶉啄華黍物類有萬殊各自命其侣老<lb/>
<pb n="KR4f0005_WYG_042-5b"/>
安少者懐因之悟胞與<lb/>
　　聞蛩<hi>六月二十四日</hi>
季夏剛下弦晚晴風露羙坐我清暉閣幽興不自已洞<lb/>
開緑紗牖天色淡於水東林月未上西谷風徐起何來<lb/>
寒螀聲三兩鳴階戺金行蕭瑟哉凉意侵尋矣知序物<lb/>
皆然催秋乃獨爾拈鬚憶去年莖添良有以<lb/>
　　移竹<lb/>
曲折池塘快雨晴課童移竹趂三庚宜人葉鎻牕前色<lb/>
<pb n="KR4f0005_WYG_042-6a"/>
入畵竿敲枕上聲<lb/>
苔滑泥融著意鋤纔依文石便扶踈甌香研净緑隂裏<lb/>
暫遣心閒好讀書<lb/>
送來滿院櫹椮影助以依根蟋蟀音今日閒庭風露下<lb/>
平添幾許識秋心<lb/>
　　秋意<lb/>
秋意先秋人共知先秋知意果真誰一畨快意田家畫<lb/>
廿首生秋庭裏詩天向淡間無礙逈雲從閒處有餘姿<lb/>
<pb n="KR4f0005_WYG_042-6b"/>
倚吟更笑歐陽子端向聲中搆藻思<lb/>
　　討源書屋<hi>六月二十六日</hi>
琴齋書史暫周旋水態山容與静便更喜快晴金令到<lb/>
從今詩意向秋偏<lb/>
轉處溪橋路暗通栁隂窣地露荷紅分明餞夏迎秋候<lb/>
去嵗詩懐想像中<lb/>
　　自西海泛舟至青龍橋<lb/>
雨餘漲影消菰蒲靄煙翠栁風徐以爽荷露泫欲墜清<lb/>
<pb n="KR4f0005_WYG_042-7a"/>
溪達石橋扁舟輕可刺淡然天水間報我秋來意<lb/>
　　青龍橋西<lb/>
按轡蘭臯嘶玉驄香山遥在白雲中宜人隄上芳荷氣<lb/>
兆嵗汀邉華黍風絡緯咽聲凉意到梧桐踈影霽光通<lb/>
半年憂慰紛縈繆未敢先秋便道豐<lb/>
　　香山静室作<hi>又名香霧窟</hi>
幾縷徂雲讓快晴登髙望逺豁虛明山深夏杪槐花落<lb/>
亂打閒牕認雨聲<lb/>
<pb n="KR4f0005_WYG_042-7b"/>
攀登故覺三庚熱偃仰還消一室涼谷口過風全帶爽<lb/>
封中寫霧静霏香<lb/>
雲端縱目恰雲開一俯皇都亦壮哉怪底詩人愛臨賞<lb/>
幾多吟思箇中來<lb/>
　　香山雜詠<lb/>
近隴遥阡罨緑雲憑髙略得愜清欣秋前峰色稜稜露<lb/>
雨後泉聲處處聞入户山蜂常帶蜜拂花谷籟總含氛<lb/>
快晴比雪争佳耳曾否成書問右軍<lb/>
<pb n="KR4f0005_WYG_042-8a"/>
攬結都縁静六情忘筌是處有逢迎溪如古月無心静<lb/>
山似幽人徹骨清野果堪供消夏具山蟬别有喝秋聲<lb/>
便當藉草為茵褥一踐煙霞契友盟<lb/>
雲容坌入原無定詩意紛投却有情一室之中觀四海<lb/>
千秋以上騐平生傍松煮茗山泉便對月敲碁石榻平<lb/>
待曉依然辛苦在衣冠勤政接公卿<lb/>
　　奉<lb/>
皇太后逰香山<lb/>
<pb n="KR4f0005_WYG_042-8b"/>
逭暑山中好迎秋樓上宜敬陪<lb/>
王母駕催進侍臣詩掖輦登雲巘搴簾俯月楣鳥歌長<lb/>
夀曲花發駐春枝巒谷牕前罨町畦座裏披西成應指<lb/>
日堪以博<lb/>
慈怡<lb/>
　　六月廿九日作<lb/>
髙樹紛紛噪晚蟬趂凉閒歩緑隂邉暑騰婪尾覊殘夏<lb/>
<hi>是日甚熱</hi>序驗凋蓂判半年轉轂光隂真覺迅入詩秋景已<lb/>
<pb n="KR4f0005_WYG_042-9a"/>
堪憐青山依舊如如體我亦因之悟不遷<lb/>
　　香山聼唐侃彈琴<lb/>
聼琴蓋如對髙士必有其地與其時金風玉露新秋序<lb/>
<hi>時七月朔日</hi>谷深林静香山陲我知妙處不能寫其能寫者<lb/>
舎侃誰村居隔五里以近抱琴而來何不宜為我作髙<lb/>
山噫吁嘻巍乎髙哉<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>且﨑為我作流水徒觀其状也<lb/>
則湯湯蕩蕩渺復瀰忽然觸景貎秋鴻<hi>是日彈此三曲</hi>遵渚遵<lb/>
陸羽可用為儀平生不識宫與角其理或可推而知弭<lb/>
<pb n="KR4f0005_WYG_042-9b"/>
節沉吟以搆思乃如絳州才子覆被無語尋新詩鏗然<lb/>
奮發千鈞弩又如重瞳喑嗚叱咤千軍之内能搴上将<lb/>
旗神來候也非人力我欲贊之乃不得其辭㓜讀孔子<lb/>
書記其說關雎曰樂而不滛哀而不傷善琴者當有㑹<lb/>
於斯是為太始正音堪味道世間筝琵笛筑徒爾為<lb/>
　　立秋<lb/>
已知少皥傳金令更喜豐隆凑快晴此後應添閒意緒<lb/>
安排佳句咏秋清<lb/>
<pb n="KR4f0005_WYG_042-10a"/>
相風臺上報西南<hi>占云立秋日風從西南坤方來五榖熟</hi>農驗官占信可<lb/>
參即看天髙波澈處翔雲散盡鏡光涵<lb/>
秋去秋來孰與為金風玉露又斯時生秋庭裏拈前句<lb/>
瞥眼翻成隔嵗詩<lb/>
　　秋花<lb/>
春華豔而冶秋華麗以素以此較伯仲應知去取故露<lb/>
香蝶栩朝風净蛩吟暮丁星不辨名錯雜何計數霏韻<lb/>
倚醉仙含顰待古兎池塘瀟灑處遲我蒼苔歩女夷鬬<lb/>
<pb n="KR4f0005_WYG_042-10b"/>
金官當塲設孤注<lb/>
　　喜晴<lb/>
喜雨纔過又喜晴若無愁者喜安生始知消息皆天理<lb/>
要識隨遷盡物情目共髙空抒逺興心同野老盻西成<lb/>
可人西北風來爽静聽催秋銅雀鳴<lb/>
　　荔子<lb/>
勝得安期棗籠來閩嶠雲清心涼除<hi>去聲</hi>暑熨齒軟含芬<lb/>
玉局風流邈君謨品第分不須愁内熱標格已堪欣<lb/>
<pb n="KR4f0005_WYG_042-11a"/>
　　爽<lb/>
金風下閶闔峭爽澄空宇逥眸睇碧虚徂雲無一縷迎<lb/>
來滿意秋餞却殢人暑應觀築圃塲即聼發砧杵揮毫<lb/>
覺異前瀟灑增如許<lb/>
　　新秋月<lb/>
萬里絮雲收纎阿素綵流半韜飛漢鏡直掛釣詩鈎樓<lb/>
角梧桐淡墻根蟋蟀稠坐聽兼倚望耐是獨宜秋<lb/>
　　佛手<lb/>
<pb n="KR4f0005_WYG_042-11b"/>
分明全體示華嚴色染緗雲静馥恬自是大千歸直指<lb/>
本無一物可中拈<lb/>
　　紅蓼<lb/>
照水蓼花紅秋光瀟灑中晚凉蟾閣影野岸鏡潭風漁<lb/>
火踈眀穂蛙聲間出叢何須寫生手吟倚興無窮<lb/>
　　七夕漫作<lb/>
皇天特重耕織事思以垂象於三光日月東西輪轉更<lb/>
無暇乃付麗天星宿一為織女一為牽牛郎試看織女<lb/>
<pb n="KR4f0005_WYG_042-12a"/>
機絲萬古無停歇詎其所重錦七襄世間粗布大繭皆<lb/>
所遺風人何謬云不成報章牽牛示人耕作苦烏犍終<lb/>
嵗居其旁夫耕婦織並勤力星猶如此人其敢不蘉今<lb/>
夕乃七夕未能免俗聊陳供養設酒漿嘉禾瑞繭非所<lb/>
願但願比户寒得衣饑得食各知重農桑豈學人家兒<lb/>
女子筵前咄咄訴𠂻腸<lb/>
　　秋日西直門外<hi>效二韻體</hi>
愁雨乆已屢愁晴昨乃過髙下既均霑開朗實亦嘉素<lb/>
<pb n="KR4f0005_WYG_042-12b"/>
宇净襄雲遥峰矗黛螺習習披襟風垂垂施架𤓰絡緯<lb/>
吟露叢熠燿輝蘭坡即看築場圃稍兾盈室家好生天<lb/>
地徳恵我黍稌多念彼三農夫勤苦孰與加玉食而衮<lb/>
衣勞心理則那有秋庶可期半嵗縈懐賖<lb/>
　　秋日承光殿<lb/>
月宇鳳城西金鰲雉堞低荷殷紅錦繡水净緑玻瓈氣<lb/>
爽天原近基髙漢與齊秋風俯太液素節已堪題<lb/>
　　秋曉<lb/>
<pb n="KR4f0005_WYG_042-13a"/>
曙色依微辨網軒碧梧朱鳥淡無痕蛩逥蕉夢風迎面<lb/>
鳥重花枝露浥根秋意頓教人灑落旦心黙騐理亡存<lb/>
詩吟工部消閒興白帝煙光近可捫<lb/>
　　覺生寺<lb/>
禪關郭外清小憇喜秋晴樹影疑翻貝鐘聲偶發鯨塵<lb/>
心何處著畫意逐方呈一叩三乘演誠哉善覺生<lb/>
　　金錢花<lb/>
可校還勝都内買笑應過沈郎設遇清談夷甫許教阿<lb/>
<pb n="KR4f0005_WYG_042-13b"/>
堵繞床<lb/>
　　唐寅後赤壁圖<lb/>
幾曾髙處不勝寒切顥危峰俯碧瀾逡廵二客相評度<lb/>
擬向層霄以上看<lb/>
　　王翬晚梧秋影<lb/>
葉葉露纎纎秋光一夕兼蕭踈偏入牖颯沓正捎檐幽<lb/>
賞殊未已清機宛可拈當前相印證舉首見銀蟾<lb/>
　　泛月<lb/>
<pb n="KR4f0005_WYG_042-14a"/>
傍晚翔雲净碧天天光波影逺相連初銷殘暑寒猶未<lb/>
載月平湖一放船<lb/>
清風徐來波不興賦才玉局句堪稱漢邉疑見浮槎影<lb/>
人在玉樓樓上層<lb/>
畫屏銀燭兩無藉蛩語螢輝俱可憐最是良宵方寂寂<lb/>
依然佳景自年年<lb/>
蘆花叢裏白鷺飛飛入浦烟帶影歸㟁轉舟行月過午<lb/>
湛湛凉露霑人衣<lb/>
<pb n="KR4f0005_WYG_042-14b"/>
　　秋日斆庾信體<lb/>
金行逗凄辰玉掌流清露黄姑橋駕鵲素娥輪顧兎繁<lb/>
英艷幽階踈影入髙樹螢火耀餘明蟬聲憶前度燈牕<lb/>
編可窺紈扇風不妬牟益𢷬衣圗杜甫江樓句羲和静<lb/>
裏觀澄景閒中注<lb/>
　　晚晴落照<lb/>
徂雲傍晚收返照入嵓樓葉底明喬樹山尖駐赤斿豳<lb/>
風稍覺慰駒影漫增愁孤鶩齊飛處髙才憶絳州<lb/>
<pb n="KR4f0005_WYG_042-15a"/>
　　秋日即目用唐太宗爽氣澄蘭沼詩八句為題各<lb/>
　　　賦一首<hi>有序</hi>
　　日行西陸和仲平秩之辰律中金聲少昊白藏之<lb/>
　　候旻天髙而氣爽潦水净以風清蟋蟀宵征雁鴻<lb/>
　　霜至豳風七月占星火而念授衣南畆三農偫倉<lb/>
　　箱而觀登榖是以對時育物有重斯焉因之望古<lb/>
　　興懐不無取爾依文皇之舊作成素節之新裁截<lb/>
　　咏八言各為一律<lb/>
<pb n="KR4f0005_WYG_042-15b"/>
　　　爽氣澄蘭沼<lb/>
欲識秋來意先從水面看蓼風奏微爽荷影蕩輕瀾鏡<lb/>
朗逰鱗避紈鋪宿鷺安長天正一色誰掛月輪團<lb/>
　　　秋風動桂林<lb/>
我愛玉華岫馡風穂穂黄露光溢翠幕鷲嶺貯天香鼻<lb/>
觀參離合生機介暑凉輪囷枝葉好脩斧恨吳剛<lb/>
　　　露凝千片玉<lb/>
徹夜碧虚净侵晨玉露鮮花承團復碎草拂墜而懸羣<lb/>
<pb n="KR4f0005_WYG_042-16a"/>
列藍田秀分來金掌圓長秋多怨女何事獨求仙<lb/>
　　　菊散一叢金<lb/>
飲泉仙致夀布地佛稱尊風裏香欺麝階前色奪萱松<lb/>
篁堪結友蜂蝶早銷魂五栁非貧士全勝金谷園<lb/>
　　　日吐髙低影<lb/>
百榖候西成羲車凑快晴莓階銷潤溽梧閣朗晶明霞<lb/>
影依山寫蟬聲擇樹鳴時暘慶閶闔今古望年情<lb/>
　　　雲垂㸃綴隂<lb/>
<pb n="KR4f0005_WYG_042-16b"/>
金<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>剛秩序玉葉巧垂隂晃日渾如幻牽風似不禁虚<lb/>
明觀聚散天地效浮沉不必登臺望聊成㸃筆吟<lb/>
　　　蓬瀛不可望<lb/>
欝欝方蓬境傳聞真不真齊人談扼掔漢帝望勞神踈<lb/>
索林泉地凄清風露晨何須餐九轉坐看海生塵<lb/>
　　　泉石且娛心<lb/>
澄披露石水凉試過泉風素節登臨候秋光惨澹中扇<lb/>
情辭枕簟蟬韻老梧桐底覺娛心處黄雲逺近同<lb/>
<pb n="KR4f0005_WYG_042-17a"/>
　　中元日燈詞<lb/>
風清月白好秋時燈事兼饒競水嬉仙術無勞殷七七<lb/>
金蓮萬朶燦瑶池<lb/>
薄日微凉逗秋夕波光燭影照溪軒倚吟景物閒評度<lb/>
只覺中元勝上元<lb/>
梵唱盂蘭簫鼓髙液池風定閃金濤空明水月難成句<lb/>
却憶髯翁屬賦豪<lb/>
　　秋日恭奉<lb/>
<pb n="KR4f0005_WYG_042-17b"/>
皇太后廵行塞外曉發圓明園即景成什<lb/>
拂曙行旌發金天凑好晴有風皆遞爽無露不晞明野<lb/>
水溪邊退塞山馬上迎<lb/>
大安欣奉處觸目慶西成<lb/>
塞堞倚層巒遥遥雲際看整輜塵净路策馬潦收灘纓<lb/>
犬思馳足韝鷹欲奮翰時廵古有制詎是重逰盤<lb/>
三時勤望嵗厯覧夙憂舒黄已禾堆圃青還菜繞廬花<lb/>
邊蜨引轡樹底鳥窺閭得句催賡韻鄒枚在屬車<lb/>
<pb n="KR4f0005_WYG_042-18a"/>
長空莽霽烟栁外聽鳴鞭秋色真佳矣農功庶慰焉風<lb/>
清人意適川濶騎行連閱塞兼修武<lb/>
仁皇丕烈傳<lb/>
　　過清河橋<lb/>
長虹飲明波逰龍連萬騎景物紛蕭颯菰蒲靄蒼翠扁<lb/>
舟底用呼輕裾已可試發軔塞北行入畵江南意魚躍<lb/>
破渚烟鷺飛㸃蘆穂俯仰對空澄即目愜幽思逥憶前<lb/>
度期忽作經年事<lb/>
<pb n="KR4f0005_WYG_042-18b"/>
　　陣雨<lb/>
陣雨頃刻長空過逺山返照明煙螺止頓剛覺午熱劇<lb/>
蠲炎送爽良已多牧馬長鳴列帳净何况實栗盈晩禾<lb/>
興來擬易髯翁句行路不怨農夫歌<lb/>
　　懐柔縣東叠舊作韻<lb/>
古縣枕平臯襟帶山河美往來幾度間總在髙秋裏栁<lb/>
隂罨翠凉蘭陔循迤邐近隴復遐町維糜亦維芑爽挹<lb/>
金風吹潤宜玉露靡西成指日臨倉箱庶可擬憶我前<lb/>
<pb n="KR4f0005_WYG_042-19a"/>
嵗秋取道亦於是長途閱歉收日夕愁無已此地稱較<lb/>
可周遭祗數里今年實厚慶羙不勝屈指豈其考農經<lb/>
邀豐符祭癸都縁造物仁綏屢幸致爾教養有相因切<lb/>
切念以此盈虚遞轉運慄慄更憂只九穂亞莖生白雀<lb/>
食蝗死徳感我未能惟勵志不徙來來守牧臣莫道豐<lb/>
年喜餘三有後謀我爾其曷以<lb/>
　　曉凉<lb/>
露氣曉濛濛征衣怯峭風栁絲看變緑旭影愛披紅馬<lb/>
<pb n="KR4f0005_WYG_042-19b"/>
驟神增爽鷹揚勢益䧺午暄停蹕後更喜協田功<lb/>
　　宻雲行宫晚坐<lb/>
繞砌霏繁英捎檐䕃喬木景物㑹清秋好供一駐宿螢<lb/>
明今夜牕簾捲昔年屋灑然片刻閒書史随意讀<lb/>
　　九松山<lb/>
喬松無萬鬰雲巔何事山名以九傳望中隐約扶青顥<lb/>
就裏尋常生紫烟<lb/>
中峰逈絶勢亭亭列巘嶔﨑太古青最愛午鐘林外度<lb/>
<pb n="KR4f0005_WYG_042-20a"/>
每教清蹕澗邉停<lb/>
　　曉月<lb/>
驛路馬嘶秋山店雞鳴曉玉輪已就缺清光猶帶皎野<lb/>
水明溪頭凉颸蕩林表依微蘭埒辨絡繹緹騎繞随時<lb/>
愛景光寄興殊不少<lb/>
　　攬勝軒作<lb/>
瀟灑岩齋小憇遲青楓露冷曉秋時鳥啼花落自無住<lb/>
此日前年了不移逺挹峰巔凉翠合平臨天半培<hi>去聲</hi>風<lb/>
<pb n="KR4f0005_WYG_042-20b"/>
吹朝嵐坌入殊難状却訝山靈能爾為<lb/>
　　出古北口<lb/>
繆尋遺蹟問燕秦埤堄棲荆雉堞堙不信匈奴號驕子<lb/>
端知嬴政是癡人懋遷已見閭閻富勤樸還蘄俗尚淳<lb/>
百嵗熈和經外户黔黎欣奉屬車塵<lb/>
　　潮河橋<lb/>
出口風增峭臨橋水叠波常年度清蹕昔日此潮河荒<lb/>
戍縈烟荔山田茁雨禾名言思守徳觸景畏心多<lb/>
<pb n="KR4f0005_WYG_042-21a"/>
　　常山峪行宫即景<lb/>
捲幔秋光到座邊雲開為我矗青蓮歩苔衣濕蛩吟露<lb/>
望坂楓香鹿呌煙自是林泉多藴藉依然書史得周旋<lb/>
饒他只有松隂鶴夜夜空山抱月眠<lb/>
　　讀書效朱子體<lb/>
古人曾有言力學如行路設不進一歩即為退一歩髙<lb/>
秋駐行宫清暇鮮幾務耽書有宿縁娛此深山暮即景<lb/>
自體騐未覺勝前度踟蹰生愧慙空復尋章句<lb/>
<pb n="KR4f0005_WYG_042-21b"/>
　　行漏<lb/>
塞北燕南随境别風晨雨夜報時同因之悟得相應處<lb/>
只在尋常不息中<lb/>
　　題慎郡王山水小景十二幅<lb/>
　　　梅溪<lb/>
幽夢到羅浮春風入蓓蕾虚舟本無繋泛此香雪海<lb/>
　　　桃塢<lb/>
白屋幾家静紺霞萬樹春不教花逐水恐引問津人<lb/>
<pb n="KR4f0005_WYG_042-22a"/>
　　　春泛<lb/>
前溪新水生後溪烟栁横來往東風裏心随一葉輕<lb/>
　　　觀瀑<lb/>
飛流落危峽凭欄俯平楚天地不藏機色聲無著處<lb/>
　　　雲嵐<lb/>
千章樹影濛萬叠山容活妙領米南宫此間得衣鉢<lb/>
　　　賞荷<lb/>
朗開徴士牖閒對君子花霞標徼瑞露鏡裏吐天葩<lb/>
<pb n="KR4f0005_WYG_042-22b"/>
　　　山寺<lb/>
棒喝臨濟宗幽寂雲門寺青鞵布韈來知復誰家子<lb/>
　　　梧月<lb/>
古月不速客髙梧有脚秋鶴夢清宵冷幽人正倚樓<lb/>
　　　霜鴻<lb/>
攜得塞垣霜書空三兩行蘆花眠不穏却為憶衡陽<lb/>
　　　紅葉<lb/>
錦樹經秋絢如燃不著枝相對停車客司勲字牧之<lb/>
<pb n="KR4f0005_WYG_042-23a"/>
　　　雲棧<lb/>
劍關天外矗磴棧雲中繞誰復嗣青蓮抽豪吟蜀道<lb/>
　　　雪溪<lb/>
天沉玉峰外蘆重凍溪邉破冷方蘭棹惟應訪戴船<lb/>
　　駐蹕喀喇河屯行宫偶作<lb/>
昭邱結宇敞軒楹贏得嵐光四面并花冒露開剛席展<lb/>
山迎客到正秋清雨霏繡壤禾添馥風度單椒樹有聲<lb/>
一路西成經快覩得教巖館暫怡情<lb/>
<pb n="KR4f0005_WYG_042-23b"/>
　　灤陽别墅<lb/>
玉露金風候背山臨水居捎簷青筍籜罨牖紫芙蕖泉<lb/>
響尋源聽詩成鑿壁書名山有宿約隔嵗一相於<lb/>
湍流無略彴濟渡一舟通毎到消塵念從知秘化工川<lb/>
巖獨鍾秀天地不言功欲學軒轅訪瞠乎拜下風<lb/>
　　小金山<lb/>
楓香松翠早秋朝縱目長天净泬寥更愛笠亭臨絶壁<lb/>
便扶朱楯度飛橋<lb/>
<pb n="KR4f0005_WYG_042-24a"/>
座席常随嘉䕃移山風送爽颯纎絺隠蘆鷗鷺窺垂釣<lb/>
擲樹鼪鼯聽詠詩<lb/>
玉筍平陵架小亭好山常占四時青閒雲不繋悠然影<lb/>
野卉無名越様馨<lb/>
日照孤峰生翠煙灤河水共碧空鮮寄語山靈好看待<lb/>
莫教佳景讓江天<lb/>
　<lb/>
　<lb/>
<pb n="KR4f0005_WYG_042-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩初集卷四十二<lb/>
</p>
<p>
</p>
  </div>
</body>
</text>
</TEI>
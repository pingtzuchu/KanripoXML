<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_228-1a"/>
欽定四庫全書<lb/>
御製詩三集巻六十五<lb/>
　古今體一百二十七首<hi>丁亥五</hi>
雩祭齋居對雨<hi>四月初四日</hi>
協紀見龍星将為請雨<lb/>
祭仲春雨小降風乃清眀自其後雖間<hi>去聲</hi>零終譲蓬蓬<lb/>
勢邇來日以甚踊懼旱將致三齋始今辰侵曉雲容萃<lb/>
細灑及宻霏自辰達於未顒望轉彷徨實覺欠優被傍<lb/>
<pb n="KR4f0005_WYG_228-1b"/>
晩復連纎<lb/>
渥恩企霑暨<lb/>
　　即事<lb/>
宻雲蘄雨澤問夜達晨眀餘寸嗟何及<hi>順天府尹報入地寸餘</hi>通<lb/>
宵竟莫成徒觀天氣朗其奈日光晴不信人言慰惟增<lb/>
已意怦<lb/>
　　題袁瑛闗山行旅圖<lb/>
劍閣蠶叢倚碧天盤崖棧道迥如懸幾多辭店初登路<lb/>
<pb n="KR4f0005_WYG_228-2a"/>
亦或招舟欲渡川兩字利名生衆苦一張圖畫示枯襌<lb/>
到闗将謂前途易尚有﨑嶇阿那邉<lb/>
　　和闐採玉<lb/>
和闐所採玉仍成採玉圖于思宛玉人可識裴楷無春<lb/>
貢秋貢任土是諷刺那解韋詩㫖勤劬公務逺方誠漢<lb/>
唐以來寧有此<lb/>
　　夜風<lb/>
清眀日㣲雨其日亦兼風雨勢終成遜風占何太工<hi>清明</hi>
<pb n="KR4f0005_WYG_228-2b"/>
<hi>日風農占為多風少雨之兆試之屢騐</hi>昨來雖小潤夜半更狂蓬澤不抵<lb/>
威甚因愁益省躬<lb/>
雩祭禮成述事<lb/>
大田播種剛出土二麥抽苗待澤滋未敢遽為廹窘状<lb/>
要非可尚緩延時<lb/>
常雩敬舉淵忱切<lb/>
圓縡翹希愷恵垂調幕無能恒仰<lb/>
籲曰慙曰悚寸心知<lb/>
<pb n="KR4f0005_WYG_228-3a"/>
　　㣲雨<lb/>
傍晩風霾無雨望二更風定忽濃隂中宵㣲灑清晨霽<lb/>
徹夜難為希惜心<lb/>
　　尤求弄笛圖<lb/>
艤舟駐盖追隨臨風傲㺯㕘差彷彿青溪那畔作者可<lb/>
是桓伊<lb/>
　　鸚鵡<hi>有序</hi>
　　鸚鵡翦舌而語然由人教成彼固不能知為何語<lb/>
<pb n="KR4f0005_WYG_228-3b"/>
　　也愬僕說夢事渉誕怪君子宜不語然禮記已有<lb/>
　　其言則教語誇竒亦不始自秦漢以後矣因成是<lb/>
　　什既以闢異亦慨世道之早降云<lb/>
鸚鵡雖能言所言自不知翦刀斷其舌凌晨對語之乆<lb/>
乆能習慣效人音成辭詎彼性通靈解語心所思張華<lb/>
說夢惡開元憐雪衣荒誕豈其然欺人實自欺聞之禮<lb/>
記云不離飛鳥姿斯則古已然嗟哉風乆漓<lb/>
　　題喀爾喀貝勒阿約爾所進白鷹圖<lb/>
<pb n="KR4f0005_WYG_228-4a"/>
蒼色由來鷙鳥常偶然獲白獻天閶藩臣誠謹斯恒事<lb/>
竒瑞那須詡越裳<lb/>
　　河南廵撫阿思哈奏報得雨<lb/>
昨覽希膏奏<hi>阿思哈前奏開封等處望澤甚殷三月廿四日得雨二寸尚欠霑足正為廑念茲據</hi>
<hi>奏三月廿九等日連次得雨計入土五寸四野均霑</hi>南瞻為<hi>去聲</hi>籲霖兩旬纔閱度<lb/>
五寸報霑深此較彼寧異慰同愧不禁無他可遣悶遣<lb/>
悶且拈吟<lb/>
　　題陳書倣唐寅夏日山居圖<lb/>
<pb n="KR4f0005_WYG_228-4b"/>
山明水秀碩人薖幾架溪亭俯碧波不禁漁翁把釣往<lb/>
時來幽士問書過麥針已撲香風滿栁綫猶含弱意多<lb/>
若曰山居倣子畏知為首夏尚清和<lb/>
　　山西廵撫彰寳奏報得雨<lb/>
春膏闔屬渥霑皆<hi>彰寳奏晉省自三月以來雨澤未甚透足亦有米報得雨之處逮三月廿</hi>
<hi>四暨卄八九日自省城以至省南省北連次得雨四五寸至六七寸處䖏周徧甚為優渥</hi>曰此真堪<lb/>
慰上懐豈識正當渇望際慰猶為愧意難排<lb/>
　　題金廷標桐隂把蘭圖<lb/>
<pb n="KR4f0005_WYG_228-5a"/>
繪事不難難得神精描粗寫每超倫足稱世畫無雙畫<lb/>
可惜斯人做古人<hi>時廷標病歿</hi>滿把蘭芬投氣味静依桐䕃<lb/>
逺囂塵從兹遇蹟須題句哂我徒殷過後珍<lb/>
　　終風行<lb/>
雲生風即來雲散風亦定謂風實無知何以工與雲相<lb/>
競謂風實有知何以阻雨為農病百神受職各有司時<lb/>
則佳矣乃能解阜萬物立民命仿彿婆庾如有言何不<lb/>
自審休咎之徵度狂聖<lb/>
<pb n="KR4f0005_WYG_228-5b"/>
　　詣<lb/>
　黑龍潭祈雨四首<lb/>
祈澤<lb/>
常雩又逮旬曾雖㣲灑未優均禋宗<lb/>
祀典教䖍舉<hi>望澤常雩已將及旬尚未得霑渥霔農田    惟殷因降㫖禮部敬稽典禮於  天</hi>
<hi>神地祇各壇潔蠲祈禱</hi>請命為<hi>去聲</hi>民先叩<lb/>
神<lb/>
輕輿侵曉出園門廿里田功騐野村此際渥霑猶可救<lb/>
<pb n="KR4f0005_WYG_228-6a"/>
因之望切益憂煩<lb/>
通宵報霽詰晨隂烟意濛濛暗逺岑舉首日輪時隠現<lb/>
然疑轉覺思難禁<lb/>
肅詣<lb/>
靈潭石磴躋羽流醮事早陳齊彊顔慙作無方禱緐露<lb/>
何辭一試兮<lb/>
　　雨<hi>四月十六日</hi>
終日隂雲翹首看晚來始見霔攢團驟飛洗盡迷空翳<lb/>
<pb n="KR4f0005_WYG_228-6b"/>
宻灑蘓廻渇地乾問到三更止䑕半霑深六寸出蚯盤<lb/>
寜無慰恐慰生怠是即為君難一端<lb/>
　　曉晴<lb/>
雨霑晴亦堪曉氣頓清酣未免生餘惜自知特近貪樹<lb/>
枝湔故翠花朶放新馣亰兆謄章報休誇祗益慙<lb/>
　　抱樸草堂<lb/>
彌月愁望雨草堂未一過潤餘叩門薜生意滿庭莎憂<lb/>
喜我無定殷勤物共和掞箋試拈句纔覺興來多<lb/>
<pb n="KR4f0005_WYG_228-7a"/>
　　洗心室<lb/>
今朝昨日改觀眸潤濯園林緑似油樂不在斯原在彼<lb/>
一天嘉霔洗心愁<lb/>
　　池上居二首<lb/>
永日偏宜池上居玻瓈窓水泳遊魚清和氣候方夏首<lb/>
滋潤軒階正雨餘<lb/>
樹隔廊房緑意深遥天又復佈濃隂情期益霈益稱善<lb/>
笑我曾無知足心<lb/>
<pb n="KR4f0005_WYG_228-7b"/>
　　納翠軒<lb/>
假山窓外展真翠室中含那辨誰賔主是云得一三有<lb/>
枝皆滴露無障不生嵐佳景常抛置從容雨後探<lb/>
　　賦得御蘭芬<hi>有序</hi>
　　鏤月開雲為圓明園四十景之一即舊所謂牡丹<lb/>
　　臺也其後齋堂名之曰御蘭芬盖一軒一室向背<lb/>
　　不同景概頓異而興趣因之亦殊故園内每有一<lb/>
　　區宅而名十數者率是道也夫豈以建置之多為<lb/>
<pb n="KR4f0005_WYG_228-8a"/>
　　誇勝哉<lb/>
偶臨蘭蕙畹前即牡丹臺麗豈同世尚幽還寄别裁較<lb/>
雖三徑異可以四時開<hi>花中惟蘭四季皆開</hi>風處香盈谷月中曲<lb/>
抱隈標真有如士聞逺底須媒體物文林妙<hi>李善為文林郎</hi>獨<lb/>
稱椘國才<lb/>
　　題楊大章綠竹紅桃<lb/>
緑竹紅桃碧水湄含颸照灧態都竒遊魚仰嘬飛落片<lb/>
棲鳥坐忘欲去枝承露潤看盈灼灼戛玕韻聽出猗猗<lb/>
<pb n="KR4f0005_WYG_228-8b"/>
精神雅契風人趣疑是匡來善說詩<lb/>
　　恭奉<lb/>
皇太后御園遊賞即事得句<lb/>
總是<lb/>
慈深憂喜同雨霑真足慰<lb/>
徽躬舟行岸麥從新緑輦駐園花依舊紅又見油雲生<lb/>
碧宇欣披首夏得薫風為承今<lb/>
豫紓前切我則無時敢懈衷<lb/>
<pb n="KR4f0005_WYG_228-9a"/>
　　無逸齋<lb/>
全篇曾是屢書屏<hi>無逸一篇乃勤政要㫖常手書掲屏扆間以資随地觀省</hi>兩字<lb/>
名齋括政經憶<lb/>
昔揮毫垂訓典即今退食每延停七嗚呼實致忠告四<lb/>
廸哲應緬懿型法逺莫先勤法<lb/>
近還殷來許慎聰聽<lb/>
　　承露軒<lb/>
松軒瀟落有書筵樹古全贏銅鑄仙試看瀼瀼承瑞露<lb/>
<pb n="KR4f0005_WYG_228-9b"/>
依然寳甕見<lb/>
堯年<lb/>
　　就松堂<lb/>
搆室實非難老松特艱致因教室就松滿院覆涼翠拂<lb/>
簷聆謖聲迎窓眄古意據床小息偃寓懐得别寄丈夫<lb/>
不輕從子輿訓此義<lb/>
　　題董邦達層嵐翠靄<lb/>
不湏留白始為雲望裏層嵐翠靄氲斯有神焉非筆力<lb/>
<pb n="KR4f0005_WYG_228-10a"/>
書中王氏右將軍<lb/>
　　詣<lb/>
　黑龍潭謝雨<lb/>
禱澤立<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>響應速既優畿輔被尤寛一衷<lb/>
神貺來䖍答數日農功頓改觀長<hi>上聲</hi>夏收秋時正逺敬<lb/>
天愛物志遑安崇梯百級仍親歩祈謝同應誠意殫<lb/>
　　大覺寺憇雲軒作<lb/>
花宫方夏首精舍向雲林遂與據牀憇因之㸃筆吟山<lb/>
<pb n="KR4f0005_WYG_228-10b"/>
情欲吐霧樹態已成隂坐聽流泉響渾忘來去今<lb/>
　　題古玉盤螭環<lb/>
璧殊五等執代閱幾千增色暈仙人醉勢騫霄漢騰隻<lb/>
非求趙盾碧未變萇𢎞介紹宜琬琰當年西序登<lb/>
　　沈德潛呈近稿因成是什並賜之葠<lb/>
乙酉别餘念到今開嚢喜接逺來音知常康健仍能詠<lb/>
防損精神免挍吟<hi>嚮每以詩集郵寄德潜挍閱癸未以後念其年逾耄耋精力遜前不復寄</hi>
<hi>往</hi>通體清新託梅蕚<hi>德潜進呈近稿首篇有潭山斗柄梅開日之句而以鄧尉觀梅殿之</hi>
<pb n="KR4f0005_WYG_228-11a"/>
延齡資助賜人葠百年擬謁金門賀<hi>徳潜摺云今年九十有五倘從此心</hi>
<hi>安體健将及百齡值六十萬夀及云  聖母八十萬夀定當入都恭祝</hi>定得如期遂此心<lb/>
　　題錢維城花卉二十種<lb/>
　　　紅梅<lb/>
熟聞姑射素為粧冰寫丰姿霞寫裳望去枝頭渾似杏<lb/>
所贏風處度清香<lb/>
　　　水仙<lb/>
金以為心玉為瓣微嫌金玉擬非宜設如驀遇王夷甫<lb/>
<pb n="KR4f0005_WYG_228-11b"/>
相薄能無阿堵之<lb/>
　　　杏花<lb/>
憐惟有態全贏李羞是無香畧遜梅所幸一籌勝枝上<lb/>
展圗常得見花開<lb/>
　　　梨花<lb/>
喜白為姿懶著紅傳根疑是水晶宫十分靚艷曾何礙<lb/>
饒有一般林下風<lb/>
　　　海棠<lb/>
<pb n="KR4f0005_WYG_228-12a"/>
長蒂緐花綴弱枝春風無力嬝芳蕤唐宫名字如相擬<lb/>
應是華清出浴時<lb/>
　　　十姊妹<lb/>
夀陽粧白曉霞紅姊妹相将試恵風若把姓名尋各色<lb/>
嫏嬛記亦笑難窮<lb/>
　　　紫躑躅<lb/>
緑葉紫花間<hi>去聲</hi>淺深千秋詩客孰知音山空月午無人<lb/>
處腸斷㣲之七字吟<lb/>
<pb n="KR4f0005_WYG_228-12b"/>
　　　杜鵑<lb/>
草木無知語豈誠開時常映杜鵑鳴樊南集裏尋佳句<lb/>
望帝春深最有情<lb/>
　　　牡丹<lb/>
頓置猶聞號富貴丰姿真是足風流設誠花有稱王者<lb/>
芍藥應為陳渉儔<lb/>
　　　紫藤<lb/>
夏首春闌花蔓菲庭柯尋丈許相依不嫌束縛成枯樹<lb/>
<pb n="KR4f0005_WYG_228-13a"/>
笑似山僧著紫衣<lb/>
　　　長春花<lb/>
女夷神柄此花司一月一開芳四時秋菊春蘭欲相問<lb/>
長春名目屬應誰<lb/>
　　　虞美人<lb/>
吴花蜀草誰賔主舊曲新歌紛異同却是瓊葩本無意<lb/>
開時一例舞輕風<lb/>
　　　石榴<lb/>
<pb n="KR4f0005_WYG_228-13b"/>
枝頭簇綴絳紗嚢應是圖盛<hi>平聲</hi>湛露瀼設使淵材先得<lb/>
遇海棠那獨恨無香<lb/>
　　　茉莉<lb/>
倚欄傍晚放冰芬睡鴨無勞換夕薫一例羣芳號香卉<lb/>
與蘭便自濁清分<lb/>
　　　翦秋羅<lb/>
淡白深紅各冶粧臨風莫漫恨無香漢宫秋淺猶餘暑<lb/>
翦得輕羅作薄裳<lb/>
<pb n="KR4f0005_WYG_228-14a"/>
　　　秋葵<lb/>
不為<hi>去聲</hi>秋風花不黄棱棱何礙葉多芒向陽原是無心<lb/>
好鄒孟因思第五章<lb/>
　　　秋海棠<lb/>
墻隂砌角自輕盈何必春風與鬬榮唐突便教擬侍婢<lb/>
主人應是鄭康成<lb/>
　　　木芙蓉<lb/>
聞說秋花宜水邉芳情摇曳淡溪煙可知一種難堪處<lb/>
<pb n="KR4f0005_WYG_228-14b"/>
弄影相看上下憐<lb/>
　　　菊<lb/>
月令惟稱花有黄何來五色厠柴桑便教處士應迷目<lb/>
笑似花中充隠郎<lb/>
　　　桂花<lb/>
閱遍叢芳四出稀月花得氣禀金馡故應髙擢羣英表<lb/>
相暎天香雲外飛<lb/>
　　適性居<lb/>
<pb n="KR4f0005_WYG_228-15a"/>
子曰性相近寧當被物移存神貴有飬克己自無私適<lb/>
欲分驕泰樂毋忘敬寅邇來悟其㫖原在雨暘時<lb/>
　　觧愠書屋<lb/>
又值夏云首來披風自南暇幾託古茹妙趣得今涵幸<lb/>
麥秋臨二斯民代即三髙稱觧阜候寧不自懐慙<lb/>
　　題清暉閣四景<lb/>
　　　松雲樓<lb/>
矮屋層鋪得號樓仰觀閣脊尚翹頭子輿寸木誠良喻<lb/>
<pb n="KR4f0005_WYG_228-15b"/>
為展芸編勉進脩<lb/>
　　　露香齋<lb/>
雨足園林露氣濃葉芬花郁滴重重南方新貢芽茶到<lb/>
却可収烹助浄供<lb/>
　　　涵徳書屋<lb/>
插架寧須三萬多㑹心一巻足研摩可知進徳即修業<lb/>
涵飬未醇歎若何<lb/>
　　　茹古堂<lb/>
<pb n="KR4f0005_WYG_228-16a"/>
堂齋據景各分題消暇常欣古與稽設以循名論文體<lb/>
吾原磬折在昌黎<lb/>
　　粹藻樓<lb/>
每以不恒到當前景似新落花浮水靣宻葉䕶簷脣有<lb/>
觸皆含理無緣弗契神如云抒藻思亦欲粹而純<lb/>
　　金廷標溪彴扶笻<lb/>
縛竹為橋架岸長扶笻緩過意徬徨草堂若展葩經讀<lb/>
應在小旻第六章<lb/>
<pb n="KR4f0005_WYG_228-16b"/>
　　白鸚鵡<lb/>
白鸚鵡不觧語金架棲其身金鎻絆其距曳尾塗中空<lb/>
羡龜雖飽稻粱心困苦曲躬就爪日啄鎻圖啄鎻斷飛<lb/>
輕舉精衞有志那信然爾口卒瘏益悽楚白鸚鵡爾何<lb/>
不悔始之炫毛羽以致被人虜<lb/>
　　山東廵撫崔應階奏報得雨<lb/>
今年山陕西春澤實優被河南北畿輔望膏繼霑暨南<lb/>
邦乃愁多旋幸報晴霽繾念獨齊東為之憂弗置何期<lb/>
<pb n="KR4f0005_WYG_228-17a"/>
月既望同沐<lb/>
天恩賜<hi>昨由驛逓降㫖詢問東省雨澤情形茲據崔應階奏到四月十六十九等日濟南各府属連沛</hi>
<hi>甘霖較前月所霑倍加普遍深透矣</hi>越三日更雨渥較此尤異昨嵗遇災<lb/>
區實賴麥收濟因兹慶逾常思艱慎圖易<lb/>
　　討源書屋<lb/>
松下書齋靣水開清和又值問<lb/>
安來山雲佈宇時疎宻昂首因之望幾廻<lb/>
　　昆明湖上作<lb/>
<pb n="KR4f0005_WYG_228-17b"/>
望澤津門憶往廻雨霑湖上試遊纔三春趣付不知過<lb/>
首夏景看有脚來那惜埭旁花片謝却欣塍裏稲秧栽<lb/>
雲容聚散渾無定復雨應佳復冀哉<lb/>
　　寄瀾亭<lb/>
弓樣遊廊聳八柱㣲風練影靣前披如誠亭寄波瀾者<lb/>
欲問波瀾更寄誰<lb/>
　　題飬雲軒<lb/>
維舟歩蘭椒文軒構山半逾月未經到清和景堪玩巗<lb/>
<pb n="KR4f0005_WYG_228-18a"/>
雲接浦煙時聚時復散養之付虚室滃然浥書案蓄極<lb/>
發必盛為霖願一旦<lb/>
　　樂夀堂<lb/>
為堂山水間樂夀乆名顔静協仁之趣動惟知者閑好<lb/>
花開釦砌宻葉鎻林闗思義擴充願同然企宇寰<lb/>
　　含新亭<lb/>
澷惜飛花减故林且看接葉宻新隂虗亭祗以不知付<lb/>
那似人生分别心<lb/>
<pb n="KR4f0005_WYG_228-18b"/>
　　味閒齋口號<lb/>
又見濃隂暗逺山便思膏雨沛田間誰能識得箇中味<lb/>
念廑農功卒未閒<lb/>
　　清可軒題壁<lb/>
疏軒倚半巗山隂最佳處入室衣袂寒繡壁莓苔護含<lb/>
露多潤意摇風有生趣九夏足延憇况始清和遇掞毫<lb/>
促得句筍輿便可去<lb/>
　　翠籟亭<lb/>
<pb n="KR4f0005_WYG_228-19a"/>
喬栢叢中一小亭隔窓籟想翠泠泠設云般若無聲色<lb/>
何必廣長更說經<lb/>
　　雨<hi>四月廿六日</hi>
傍晩甘膏霈簷牙滴溜頻潤来不計寸數去正依旬幸<lb/>
矣過<hi>平聲</hi>所望慶哉惕更諄乗時種已遍出土渥苗新<lb/>
　　首夏玉泉山<lb/>
雨餘一攬玉山容實欲因之歴閱農麥吐穂含風氣爽<lb/>
稲舒秧泛露華濃令惟首夏真相稱<hi>去聲</hi>景是常年希所<lb/>
<pb n="KR4f0005_WYG_228-19b"/>
逢適可霽光清滿目塔尖雲復罩髙峯<lb/>
　　竹鑪山房<lb/>
每到玉泉所必臨為他山水萃清音㝡佳處欲畧延坐<lb/>
火候茶香細酌斟<lb/>
　　静縁書屋<lb/>
縈紆入石洞洞裏有雲齋撫壁蘿紳潤隔窓鳥瑟諧聊<lb/>
舒即景興幸逭望膏懐今日諸緣静原因時雨佳<lb/>
　　樂景閣<lb/>
<pb n="KR4f0005_WYG_228-20a"/>
湖中髙閣聳納景四時全春麗花開日夏凉荷净天月<lb/>
波祗秋潔雪岫益冬妍問我樂何若綏豐始信然<lb/>
　　虗受堂有㑹因以成什<lb/>
盎水覆諸椀知有必溢理缾水屢告罄亦曰罍之耻量<lb/>
小受斯小不窮復何俟江海納百川然尚有涯涘虚空<lb/>
乃無量夫更誰能擬<lb/>
　　霞起樓<lb/>
真山西首假山東真假之間景執中梁棟不教施藻繢<lb/>
<pb n="KR4f0005_WYG_228-20b"/>
流丹自足曉霞紅<lb/>
　　戯題冠峯亭<lb/>
翼然峯頂秀還雄近概遐竒一攬中比似棲霞玉而冠<lb/>
<hi>棲霞有紗㡌峯丁丑南廵過之以其名不雅馴易之曰玉冠并記以詩</hi>南朝紗㡌敢相同<lb/>
　　雲鶴岑<lb/>
一片白雲飛訝似孤鶴去翩然孤鶴來又若白雲住雲<lb/>
兮鶴兮兩不知胡為於此生然疑惟有髙岑㑹其理強<lb/>
分别者終弗能享此<lb/>
<pb n="KR4f0005_WYG_228-21a"/>
　　清貯齋<lb/>
山清水復清虗受以三楹設曰有所貯猶為頓置生㑹<lb/>
心歸静寂觸目冺将迎適可肩輿返片時五字成<lb/>
　　華滋館<lb/>
華滋今日信華滋林館清和過雨時峯有精神如出沐<lb/>
湖增波浪不愁虧雜花錦繡都舒色新筍琳琅更濯姿<lb/>
此際問誰宜入聽一聲鶯囀桞隂遲<lb/>
　　翠雲堂<lb/>
<pb n="KR4f0005_WYG_228-21b"/>
滿院翠隂濃書堂喜乍逢樹張青傘盖峯隠玉芙蓉舞<lb/>
態看無定翻聲聼鎮舂如云雲可擬了識善從龍<lb/>
　　自玉河泛舟至昆明湖即景襍詠<lb/>
去就輕輿歸泛船往來水陸路俱便清吟數首足酬興<lb/>
佳處吾原戒逗連<lb/>
玉泉流注玉河溪畫舫輕移桞轉隄隄外稻塍分左右<lb/>
愛看一例緑芃齊<lb/>
耕織圖中閱耕織緑秧插就白絲成心閒贏得延清聼<lb/>
<pb n="KR4f0005_WYG_228-22a"/>
軋軋機聲答棹聲<lb/>
山容水態繪成圖沿攬瞿然乍惕吾却是卑宮慙北闕<lb/>
那更十景擬西湖<lb/>
　　題袁瑛携尊問事<lb/>
偃息草堂古帙開携尊佳客過橋來相商不外幽居事<lb/>
渉世塵應罰緑醅<lb/>
　　題和闐玉狻猊<lb/>
何必獻生致安息試㸔寫象貢和闐若論<hi>平聲</hi>不脛還善<lb/>
<pb n="KR4f0005_WYG_228-22b"/>
走計里寧惟五百然<lb/>
　　賦得為君難<lb/>
子曰為君難難不可悉數綜要有二端用人及暘雨春<lb/>
暵祈雨霈夏澇望暘煦祈雨日愈烈望暘雲更吐露立<lb/>
那安眠玉食或忘舉及幸酬所冀慰仍不遑處所以者<lb/>
云何恐即怠生侮至於用人際知之良獨苦惟帝其難<lb/>
之言曾著大禹人心有醇漓醇必推上古其時已若斯<lb/>
况在千載下<hi>叶</hi>國人皆曰賢緩待將誰補項羽亦重瞳<lb/>
<pb n="KR4f0005_WYG_228-23a"/>
仲尼似陽虎蒿目復勞心吾憂向誰語<lb/>
　　端陽日恭奉<lb/>
皇太后御園觀龍舟即景成詠<lb/>
去嵗端陽望雨停端陽今歳雨霑靈應陳莭事酬時序<lb/>
又見雲容合窈㝠五福中天綿<lb/>
萬福康寧特地悅<lb/>
慈寧九龍舟更不相競同向瑤臺祝<lb/>
億齡<hi>蓬島瑤臺為圓明園四十景之一每奉    皇太后觀龍舟於此</hi>
<pb n="KR4f0005_WYG_228-23b"/>
　　雨中泛舟<lb/>
端陽即事罷卓午織空煙既不妨華舸還宜泛素船岸<lb/>
将林若失天與水相連那是欣颯景所欣在大田<lb/>
　　題董邦達倣古山水<lb/>
　　　春巖茅屋<lb/>
樹未成隂花未芬層巖靄靄欲生雲底知茅屋春來候<lb/>
新水横橋漲幾分<lb/>
　　　栁塘放鴨<lb/>
<pb n="KR4f0005_WYG_228-24a"/>
水暖春江放鴨遊素纓左右不離舟箇中亦自饒清趣<lb/>
何必髙談狎海鷗<lb/>
　　　林巒煙雨<lb/>
兩岸風聲樹蕭颯一溪煙意水縈廻沙汀底是扁舟繋<lb/>
冷送前山飛雨來<lb/>
　　　春嵐瀑泉<lb/>
春山蒸潤靄晴和幽處茅菴隠薜蘿欲識傳神工别撰<lb/>
千巖萬壑瀑增多<lb/>
<pb n="KR4f0005_WYG_228-24b"/>
　　　夏山深樾<lb/>
夏林觧令夏山深更有層雲鎻碧岑設使此中卜小隠<lb/>
蒲輪束帛定難尋<lb/>
　　　蓮塘晩棹<lb/>
蓮葉東西望不見並舟小語住吴娥若教驀遇天隨子<lb/>
定可譜為子夜歌<lb/>
　　　林壑幽居<lb/>
犖嶨崇山谷藴虚鉏茅誰氏此幽居棲霞春雨林如沐<lb/>
<pb n="KR4f0005_WYG_228-25a"/>
即景無端一起予<hi>棲霞山有幽居菴</hi>
　　　草堂清逸<lb/>
草堂不肯號山茨為恐德璋文有移風入喬林襟袖爽<lb/>
髙人正是讀書時<lb/>
　　　叠嶂飛流<lb/>
傾崖崿嶂勢如掀萬𣲖飛流赴澗奔一㵼平湖原合相<lb/>
不同源處正同源<lb/>
　　　江帆秋影<lb/>
<pb n="KR4f0005_WYG_228-25b"/>
一水中流練影披名山兩岸緑参差扁舟疑載青蓮去<lb/>
正是布㠶無恙時<lb/>
　　　萬木寒溪<lb/>
溪寒木葉落將空醸雪雲容欲作同祇有蒼松依舊在<lb/>
不妨落落韻嚴風<lb/>
　　　蒼筠激澗<lb/>
漠泊煙篁澗水濱水中嘬浪有文鱗裁竿設擬垂絲者<lb/>
應付便嬛善釣人<lb/>
<pb n="KR4f0005_WYG_228-26a"/>
　　河南廵撫阿思哈奏報得雨誌慰<lb/>
初報霑霖繼缺霖<hi>前閱阿思哈奏摺四月二十日以前豫省各屬屢經得雨尚未普霑因諭</hi>
<hi>其將現在情形速具奏聞兹據奏到四月廿九五月初一等日通省雨澤深透二麥秋禾均得結實滋長</hi>惓<lb/>
惓南望候佳音乍披奏牘纔經目知渥農田大慰心夏<lb/>
麥逮収增粒實秋禾助長潤根深莫非民即莫非子慶<lb/>
不禁還畏不禁<lb/>
　　喜雨<hi>五月初八日</hi>
喜雨寧容易優霑始得言侵晨雲勢重繼昨<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>聲喧砌<lb/>
<pb n="KR4f0005_WYG_228-26b"/>
積波流活簷垂瀑影翻遥思蓑笠下農父笑眉軒<lb/>
　　溪亭對雨<lb/>
兩日之間兩霈靈閒心始得對溪亭尋常隔岸分明景<lb/>
善與深之入杳㝠<lb/>
戀宇雲容散復凝棼絲成片訝拖綾渥霑更不計分寸<lb/>
祇計湖波拍岸增<lb/>
宻樹叢中鳥雀藏白鵞偏覺意軒昻乘波忽至石欄側<lb/>
似笑臨池不類王<lb/>
<pb n="KR4f0005_WYG_228-27a"/>
樹色花枝净與揩宣毫湘硯雅宜排㑹心擬向園林語<lb/>
不此安能識爾佳<lb/>
　　繪雨精舍<lb/>
精舎水村畔今年宛始遊為欣逢好雨遂與艤輕舟真<lb/>
是名相稱適看景正投宜觀復宜聽<hi>去聲</hi>繪出伯仁樓<hi>文伯</hi>
<hi>仁畫聼雨樓圖蕭閒簡逺寓意可愛舊嘗題詩其上</hi>
　　題素心堂<lb/>
古屋園中咫尺近一年堂上幾廻臨乍欣此日觀佳景<lb/>
<pb n="KR4f0005_WYG_228-27b"/>
都為<hi>去聲</hi>宜時霈好霖香噴縹緗插架潤響調琴瑟掛簷<lb/>
斟在兹試問相應<hi>平聲</hi>句祇有祈農是素心<lb/>
　　静香館<lb/>
曲廊偏有趣閒館致無華可以消清暇於焉味静嘉砌<lb/>
花常逓馥林鳥亦非譁新筍纔抽葉墻頭幾个斜<lb/>
　　春雨軒<lb/>
記得春廵值㣲雨堂中遥忖景如何今朝倚檻慿煙意<lb/>
為想農夫樂幾多<lb/>
<pb n="KR4f0005_WYG_228-28a"/>
　　開鑑堂<lb/>
琳池静不瀾一片鑑光寛觀水實云易照人良獨難白<lb/>
拳立閒鷺青黛䕶遥巒祇以無心映呈形自取看<lb/>
　　時賞齋<lb/>
煙片雨絲卒未巳濯枝潤葉總紓懐不因膏澤良田足<lb/>
那識今朝時賞佳<lb/>
　　得趣書屋<lb/>
借問書中趣書中趣若何在人能自得契理豈湏多設<lb/>
<pb n="KR4f0005_WYG_228-28b"/>
曰資淹博寧為善切磋至予切已處二典足研摩<lb/>
　　晴<lb/>
過午雲容歛既霑晴亦宜因思為好惡<hi>二字皆去聲</hi>有定更<lb/>
伊誰葉靣曦初爓花心露尚垂最欣隴畝畔麥浪泛風<lb/>
時<lb/>
　　題方琮山水二幅<lb/>
　　　春山過雨<lb/>
曉煙纔泮逺天晴濯濯千峯緑潤生憐是農夫不偷暇<lb/>
<pb n="KR4f0005_WYG_228-29a"/>
村村襏襫出新耕<lb/>
　　　夏嶺含雲<lb/>
嶤峯聳㧞夏雲沈大壑潨疑百里深箇裏固宜髙士住<lb/>
惜他常是濕衣襟<lb/>
　　夜雨<hi>五月初九日</hi>
昨日霈已渥今宵勢更酣念農真是慰於澤豈辭貪凉<lb/>
氣惟輕逓喧聲亦静含雭<graphic n="KR1268" url="https://raw.githubusercontent.com/kanripo/KR-Gaiji/master/images/KR1268.png" mimeType="image/png"/>聴逹曉嘉霔尾猶婪<lb/>
　　題漢玉螭珮<lb/>
<pb n="KR4f0005_WYG_228-29b"/>
似璧非圓圭不橢佳城誰氏出泥沙沈沈已是銷寳氣<lb/>
莫莫猶看縟土華自澤惟因湛於古小成何屑類其蛇<lb/>
占乾却恐飛騰去為玉為龍本一家<lb/>
　<lb/>
　<lb/>
　<lb/>
　<lb/>
御製詩三集巻六十五<lb/>
</p>
<p>
</p>
  </div>
</body>
</text>
</TEI>
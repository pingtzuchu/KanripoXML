<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_368-1a"/>
欽定四庫全書<lb/>
御製詩四集巻九十<lb/>
　古今體一百七首<hi>壬寅六</hi>
　　題烟雲集繪冊<lb/>
　　　展子䖍雲山仙宇<lb/>
北宗畫法有誰傳片羽欣兹見子䖍冥洞靈臺聳天宇<lb/>
紫鸞青鳥侍真仙行來星步八鴻遍對得瓊花四季鮮<lb/>
或曰停雲館中物<hi>集繪四冊相傳文徴明所蔵舊題為停雲集繪以無跋識可證兼有贗鼎</hi>
<pb n="KR4f0005_WYG_368-1b"/>
<hi>數頁因存精去疵改題烟雲集繪云</hi>烟雲變幻豈其然<lb/>
　　　周古言碧梧庭榭<lb/>
設從題識辨求劒刻舟成<hi>圖中無古言欵識</hi>見此唐初蹟謂饒<lb/>
古法誠梧桐萋以菶庭榭窈而清仕女遊嬉處亶其寫<lb/>
貌精<hi>歴代名畫記稱其善寫貌及婦女</hi>
　　　李思訓仙島春晴<lb/>
樓是層城圃是懸合非塵世合居仙上元夫人注雲笈<lb/>
雙成嘉慶相盤旋下視東海一杯水紅丸湧出琳瑯天<lb/>
<pb n="KR4f0005_WYG_368-2a"/>
瓊葩琪樹静㣲籟雲和奏弗藉管絃將軍妙筆出竒想<lb/>
經歴或憶前生前大同殿壁今烏有留兹尺素以小傳<lb/>
雖然斯人豈祗以斯傳棄官避武無愧賢<lb/>
　　　呉道元春月潮音<lb/>
春江滿月印潮平視若無形聼有聲人似嫦娥倚梅樹<lb/>
黙然對以認三生<lb/>
　　　韓幹清溪飲馬<lb/>
魏武子孫為上足慢訾不畫骨畫肉一節所可致議者<lb/>
<pb n="KR4f0005_WYG_368-2b"/>
畫姚宋乃厠安禄奚官牽馬飲清池難忘熟處長於斯<lb/>
固非三花及㸃黒脱謝鞍轡適性宜通靈感神或阿好<lb/>
照夜白巻真同調<hi>内府所藏有韓幹照夜白巻屢經題咏</hi>權以石渠為天<lb/>
閑皆其師乎曽寫照<lb/>
　　　張璪松林坐月<lb/>
文通善畫松小幀驚初逢<hi>内府藏唐畫固多此則初見也</hi>一枝横半宇<lb/>
措意固不同高人坐其下嘉蔭延清風日夕不忍去爽<lb/>
拂霜鬢蓬問誰與為伴皓月升長空<lb/>
<pb n="KR4f0005_WYG_368-3a"/>
　　　周昉蕉隂籟吹<lb/>
消夏靚裝坐緑天故知鳯管勝鸞絃含情按指未郁捋<lb/>
葉際輕翻籟已然<lb/>
　　　陳恪秋山獵騎<lb/>
秋山艶似春秋天浄如洗乗騎出遨遊不復携弓矢臂<lb/>
隼獲原獸䭾載付奴子既逸而弗勞遲速在手耳寫者<lb/>
西京人或悟元之理<lb/>
　　　鍾師紹蓮舟仙渡<lb/>
<pb n="KR4f0005_WYG_368-3b"/>
大海皛湯湯雲來望𣺌茫别時忘彼㟁渡處藉斯航適<lb/>
意烟波趣通身荷芰香問誰能識得依約有東方<lb/>
　　　闗仝重巒積雪<lb/>
上突巍峯下瞰窮谷卓爾峭拔村彴林麓<hi>四句櫽括名畫補遺論闗</hi>
<hi>仝畫</hi>畫譜所云曲盡神躅是幅如之名實允副雖佚欵識<lb/>
信其真玉青出於藍沁水高足撫之寒手睇之晃目摩<lb/>
詰雪溪<hi>石渠所藏名畫大觀冊有王維雪溪小景曽於幾暇臨仿題句</hi>此為私淑<lb/>
　　　李煜壺中仙客<lb/>
<pb n="KR4f0005_WYG_368-4a"/>
風虎雲龍圖霸畧<hi>見宣和畫譜</hi>見稱所作過常流可憐絶藝<lb/>
髙談者無救俘為違命侯<lb/>
壺中壺外由出入借問誰為出入人獨立更無事争奕<lb/>
玉塵龍縞底須詢<lb/>
　　　徐熙春風國艶<lb/>
誰將三朶割留一<hi>見米芾畫史是圖祗一朶白色</hi>玉蕊居然落玉京紫<lb/>
魏黄姚艶堪斥文遷詩甫品相争澄心紙固殊渲染<hi>畫鑑</hi>
<hi>稱熙畫花果多用澄心紙</hi>如布絹偏覺細精每以風前戒展玩恐防<lb/>
<pb n="KR4f0005_WYG_368-4b"/>
巽二妬瓊英<lb/>
　　　滕昌祐春雀引雛<lb/>
卵既翼而長翼仍引以飛飛去不復返悵望徒含悲但<lb/>
恨飛者忍弗悟引者非害不思其初是謂未知幾<lb/>
　　　滕昌祐筠籠絡緯<lb/>
㸃畫為草蟲呉人之所長<hi>益州名畫録謂昌祐其先本呉人</hi>六月莎雞<lb/>
鳴<hi>朱子豳詩注斯螽莎雞蟋蟀一物隨時變化而異其名按古今注莎雞一名絡緯又詩正義絡緯鳴懶婦</hi>
<hi>驚又張弼絡緯詞絡緯不停聲從昏直到明則今南方所稱紡績嬢北方俗稱蟈蟈者近是而蟈字見周禮蟈</hi>
<pb n="KR4f0005_WYG_368-5a"/>
<hi>氏掌去鼃黽注曰齊魯之間謂鼃為蟈又月令螻蟈鳴注蛙也是與蟈蟈判然兩物又檢内廷所藏張照題鄒</hi>
<hi>一桂畫蟈蟈詩云響荅流黄催懶婦呼燈籬落戲兒童是亦以蟈蟈為絡緯也若斯螽據蔡邕月令云螽類乳</hi>
<hi>於土中深埋其卵又埤雅曰螽斯一母百子故詩有子孫衆多之况則似蝗屬至蟋蟀即今促織秋初生得寒</hi>
<hi>乃鳴故詩云蟋蟀在堂嵗聿云暮比之絡緯與蝗形較小如云一物隨時變化則小或能變大大焉能變小乎</hi>
<hi>總之草木蟲魚古今南北吳稱䟽注家循名既紛而核實尤難因題絡緯並及之</hi>閨中懶婦忙<lb/>
覆以竹葉緑籠以竹篾蒼知為喜其音知為警其涼循<lb/>
名既已紛副實誠難詳不如泯形聲隨時賞景光<lb/>
　　　黄筌春卉鳴禽<lb/>
<pb n="KR4f0005_WYG_368-5b"/>
春卉鳴禽尺幅中成都博贍有誰同兼工何礙學孫位<lb/>
守法還應笑孔嵩<hi>見益州名畫録</hi>分立一枝闗樂意能言幾囀<lb/>
識東風石牛<hi>廟名</hi>龍水那存堵絹素猶存片羽雄<lb/>
　　　邱餘慶秋蓼草蟲<lb/>
廣漢家傳善草蟲肖期神韻不期工高低都適脈脈意<lb/>
動止無妨瑟瑟風照影偏宜秋水白禁涼尚有蓼花紅<lb/>
昆蚑各具含生樂誰識恢恢造物功<lb/>
　　　黄居寀蠟梅蠟嘴<lb/>
<pb n="KR4f0005_WYG_368-6a"/>
蠟梅蠟其花蠟嘴蠟其鳥鳥謂花假借花曰鳥襲勦豈<lb/>
知蠟自蠟彼兩舌虚掉達者笑囅然即蠟誰所號<hi>叶</hi>迷<lb/>
頭認影真似此殊不少<lb/>
　　　黄居寀晚荷郭索<lb/>
從來螯跪善横行稻熟秋風音心氣生甲介向稱無所畏<lb/>
如何每入膳人烹<lb/>
　　　王靄荷擔指迷<lb/>
晉人工畫佛道却非變相傳竒一擔尋常家具荷者行<lb/>
<pb n="KR4f0005_WYG_368-6b"/>
脚大師出門不知所向似問童子指迷聖在汝邊法爾<lb/>
如然又復何疑佛兮經兮灌頂害不放下多斯<lb/>
　　　董羽滄溟湧日<lb/>
溶㵝望無極連雲湧赤輪槫桑定何處少海果稱神浩<lb/>
浩迷觀覽浟浟泯際濵墁牆不獲賞端拱豈知人<hi>類苑載董</hi>
<hi>羽嘗於端拱樓畫龍水皇子幼見而驚畏遂不獲賞云</hi>
　　　王道真竹林晏坐<lb/>
知己高文進寫生王道真竹林遺小幀湖石坐高人拱<lb/>
<pb n="KR4f0005_WYG_368-7a"/>
手自無語澄心獨有神儒乎抑墨者崖畧孰推循<lb/>
　　　童仁益仙人蟾戯<lb/>
跣足蓬頭者草紳木葉衣戲蟾或劉海得兔自孫㣲不<lb/>
道九闗閉誰云八字非仙遊閣下望那復認依稀<lb/>
　　　侯翼周處礪劒<lb/>
陽羨嘆父老三害猶未除子隠自勵志問害為誰乎入<lb/>
山射猛獸水摶蛟而誅見陸情以告朝聞夕改塗克己<lb/>
修忠信卒為賢大夫安定寫故事彰善非虚圖以何重<lb/>
<pb n="KR4f0005_WYG_368-7b"/>
丹青丹青與道俱<lb/>
　　　趙昌荷塘鸂鶒<lb/>
花鳥從來屬劒南水禽夏卉照清潭鴛鴦無礙稱其紫<lb/>
弟子有時勝彼藍<hi>名畫評稱昌師滕昌祐後過其藝云</hi>水宿相呼如解敕<lb/>
沙羣式度自能諳漲灘落鳥尋常事何涉西臺紀怪談<lb/>
　　　趙昌寒塘鳬侣<lb/>
平湖已動鯉魚風湖岸秋花色尚紅波上雙鳬多樂意<lb/>
依稀識者有呉融<lb/>
<pb n="KR4f0005_WYG_368-8a"/>
　　　易元吉仙媛採芝<lb/>
飛泉出峽青草木四時馨仙者於斯駐地兮亦自靈九<lb/>
光閒採擷五色辨儀形壺裏無窮樂何須過蔡經<lb/>
　　　易元吉蛛網攫猿<lb/>
蜘蛛張其網捕物供腹脣黒猿伸長臂攫網為解紛忍<lb/>
及不忍間二者高下分如何蟲與獸有仁有弗仁慶之<lb/>
非寫生直以畫訓人<lb/>
　　　宋迪南山松鶴<lb/>
<pb n="KR4f0005_WYG_368-8b"/>
是誰欲上南山夀宛見松蒼鶴為友復古未必肯出斯<lb/>
標題或憑後人手其示用之<hi>陳</hi>觀敗牆天開奇想非尋<lb/>
常庸渠自為世俗態作祝嘏畫張髙堂松實真松鶴生<lb/>
鶴溪外南山殊峻崿謂宜贈之隠君子居可逍遥饑可<lb/>
樂<lb/>
　　　郭熙雪林厂屋<lb/>
布景不妨巧得神宛欲仙石崖聳幽屋古樹接寒天何<lb/>
必拘留白亶其逈入元細觀㸃粉意先獲我同然<hi>往年畫山</hi>
<pb n="KR4f0005_WYG_368-9a"/>
<hi>水小幀出新意以灑粉法為雪景圖成疎宻飛舞頗具繽紛之致觀熙是圖㸃粉葢先得此意云</hi>
　　　崔白秋鵞出浴<lb/>
人本濠梁者自閑鳬雁姿家鵞出浴後野水傍秋時刷<lb/>
羽凉非濕<hi>凡水禽出水其羽無不立乾</hi>延睛望以怡辭官性疎濶<hi>見圖</hi>
<hi>畫見聞志</hi>愛合契羲之<lb/>
　　　崔慤秋原隼攫<lb/>
草枯眼疾勵金行搏兔䧟胸先决睛枝上雙禽驚欲避<lb/>
子中狀物善傳情<lb/>
<pb n="KR4f0005_WYG_368-9b"/>
　　　戰徳淳石岡羝牧<lb/>
其蹟初未見其人亦罕聞獨於畫繼中知為畫院人兹<lb/>
撫羝牧圖藝精果鮮倫石岡立兩羝亦非三百羣<graphic n="KR2233" url="https://raw.githubusercontent.com/kanripo/KR-Gaiji/master/images/KR2233.png" mimeType="image/png"/>
                    <graphic n="KR2233" url="https://raw.githubusercontent.com/kanripo/KR-Gaiji/master/images/KR2233.png" mimeType="image/png"/>
意自得罷鬬如相賔想寫蘇武寐萬里意入神<hi>見畫繼</hi>兹<lb/>
并寐者無適哉物性真<lb/>
　　　宣和翠壑紅橋<lb/>
端邸盛名已早布惟嗜書畫及射御宣和集覽至盈千<lb/>
爾時唐蹟存猶富雪江㸃竄出王維香光精鑒或弗誤<lb/>
<pb n="KR4f0005_WYG_368-10a"/>
<hi>石渠寳笈所藏宣和雪江歸棹圖巻後有蔡京題識又董其昌跋云宣和山水惟見此本觀其行筆布置是石</hi>
<hi>丞本色宋時安得其匹意當時天府收貯維畫尚夥或徴廟借名而楚公曲筆亦未可知云云是以向年題圖</hi>
<hi>有竄改右丞姑弗論跋存楚國信非誇之句今觀此幀結搆古雅没骨設色不用皴染葢宣和繪事精妙其於</hi>
<hi>唐法本所優為正不必借唐標宋也香光賞鑑名家其云竄改王維亦或有所見耳</hi>此幀結搆全<lb/>
唐法翠壑紅橋間丹樹没骨設色謝皴染天以為倪意<lb/>
為赴嗟哉多藝無不能獨不能君是何故<lb/>
　　　宣和海鮮貫竹<lb/>
貫竹海鮮不識名宣和何以寫形成疑因馬政通金反<lb/>
<pb n="KR4f0005_WYG_368-10b"/>
證已劬勞涉渤瀛<lb/>
　　　趙伯駒仙山樓閣<lb/>
伯駒小景世傳多鷹鼎紛哉此不訛樓閣界無失分寸<lb/>
峯巒層自蔚駢羅蘭香降夜迷星斗蕚緑行風響佩珂<lb/>
設使瑶池王母問難將蹤蹟荅如何<lb/>
　　　趙伯駒水閣彈碁<lb/>
界畫差如時世裝别開生靣景蒼凉水亭對奕閒延爽<lb/>
局趣橘中笑彼忙<lb/>
<pb n="KR4f0005_WYG_368-11a"/>
　　　畢良史溪橋䇿杖<lb/>
石溪那畔草亭空森森緑竹佳蔭籠過橋尋亭者兩翁<lb/>
橋頭小立顧語衷聲不可聞神可通濠梁之上莊恵逢<lb/>
鯈魚出遊意從容魚知樂否相諮中炙轂博辨不可窮<lb/>
　　　李唐山逕休犍<lb/>
八十餘猶善畫牛農人耕罷放教休却看野鳥飛翔任<lb/>
不羡金絲籠絡頭<lb/>
　　　蘇漢臣雜技戲孩<lb/>
<pb n="KR4f0005_WYG_368-11b"/>
奏技向長街鳴鑼復擊鼓有興凑拍敲無暇即當舞得<lb/>
錢誑兒癡奚辭身勞苦將謂愚彼孩不悟孩愚汝<lb/>
　　　劉松年列子御風<lb/>
　　　　二首一韻後章反前章意<lb/>
或似空行或地行最能寫得御風情設如刻畫旬五蹟<lb/>
轉失南華寓意精<lb/>
順風兩腋若飛行飄灑衣衫曲盡情設論鄭人本面目<lb/>
推敲字義却非精<lb/>
<pb n="KR4f0005_WYG_368-12a"/>
　按司馬彪注云御迎也迎風而行則逆風此圖為順<lb/>
　風而行故戲及之<lb/>
　　　劉松年栁閣幽談<lb/>
緑栁陰碧溪上背逶迤面昭曠閣三間如野舫兩髙人<lb/>
坐對向談何事和而倡弗可聞惟可望賔與主各相忘<lb/>
遯之肥貞无妄漢子陵晉元亮異代交他難傍<lb/>
　　　張茂蓮葉水禽<lb/>
艶稱善小景<hi>見畫史㑹要</hi>小景果如斯野鳥閒棲䖏枯荷欲<lb/>
<pb n="KR4f0005_WYG_368-12b"/>
敗時霜情傳有信水態望無涯詩品如相較寒郊定不<lb/>
疑<lb/>
　　　李嵩天中水戲<lb/>
少學匠師習繩墨<hi>見圖繪寳鑑</hi>自然界畫致精工試看棲閣<lb/>
龍艘上不溷延袤此意同<lb/>
天中競渡戲西湖令節嬉遊作暢娯稱姪腆顔棄河北<lb/>
競之一字向金無<lb/>
　　　李嵩朝回環珮<lb/>
<pb n="KR4f0005_WYG_368-13a"/>
紹熙畫院晝朝回珮環左右貂璫陪隔月偶從重華返<lb/>
爾時紀綱真竒哉馴致半年不一覲玉津與后同遊進<lb/>
父子乃藉人調䕶斯言誠弗可為訓畫圖要在扶世道<lb/>
錢塘示戒意真好不似戴琬劉益輩宣和間但工花鳥<lb/>
　　　馬逺松下繁梅<lb/>
喬松根厠老梅枝古幹繁英各擅姿儉不嫌寒<hi>松</hi>奢匪<lb/>
俗<hi>梅</hi>横無失直<hi>梅/</hi>豎猶竒<hi>松</hi>山中老宿相依處林下美<lb/>
人下顧時底事院工稱獨步别裁原有出羣思<lb/>
<pb n="KR4f0005_WYG_368-13b"/>
　　　馬逺剡溪訪戴<lb/>
溪融坡積雪殊意故事仍稱訪戴為兩岸無隣中一舫<lb/>
知他是去是還時<lb/>
　　　馬逵紫瓊深艶<lb/>
祗許徘徊觀望<hi>玫瑰有刺羣芳譜一名徘徊葢謂艱於採擷也</hi>却艱採擷梳妝<lb/>
染面不輸藥紫衛足雅似葵黄品在可食可佩質標有<lb/>
色有香漫説嵩山深處碧英逈出尋常<lb/>
　　　馬逵棠枝么鳯<lb/>
<pb n="KR4f0005_WYG_368-14a"/>
畫院難兄弟<hi>逵馬逺弟也</hi>翎毛竟過之<hi>見圖繪寳鑑</hi>兹看么鳯態<lb/>
倒掛海棠枝疏渲極精緻飛鳴任戲嬉雖無稻梁蓄金<lb/>
絡却辭羈<lb/>
　　　夏珪冐雨尋莊<lb/>
族雲送雨兼以風溪田罷耘歸老農破繖不支襏襫透<lb/>
迎頭更覺其力窮力窮尋到茅屋底身實勞哉心實喜<lb/>
禾如助長卜秋收完租債更育妻子<lb/>
　　　陳容雲海起蛟<lb/>
<pb n="KR4f0005_WYG_368-14b"/>
爪三為蛟五為龍是誰傳之陳所翁借問所翁何以知<lb/>
亦惟見之其圖中大海湯湯雲容容蛟起其間雲海混<lb/>
同為利為害未審其蹤千竒萬變不可彈窮則實弗如<lb/>
龍徳九五在天利見贊化工<lb/>
　　　張仲紫禽啅果<lb/>
緑樹垂紅果黄喙落紫禽後無挾彈者飽啄且娯心<lb/>
　　　衞昇秋鶉野趣<lb/>
籧篨不能俯傴僂不能仰仰而吟秋風俯而啐粒壤俯<lb/>
<pb n="KR4f0005_WYG_368-15a"/>
仰頗自得應在二者上<hi>叶</hi>衛昇寫生即衞風切言奔奔<lb/>
意斯倣<lb/>
　　　趙孟頫疎軒髙臥<lb/>
廊通水閣虚俯水敞紗疎冰簟漪紋映繩牀暑氣祛畫<lb/>
長罷行飯凉納且攤書髙則誠髙矣能無類宰予<lb/>
　　　趙雍秋林獨騎<lb/>
家學秀王孫秋林尺幀存紫騮小步活鳥㡌客心軒落<lb/>
後急僝僕瞻前亘野原髙低張錦樹黙識那無言<lb/>
<pb n="KR4f0005_WYG_368-15b"/>
　　　髙克恭夏村雨艇<lb/>
較米差分明比董則渾厚兼兩用其中精出尚書手夏<lb/>
村雨欲來風滿雲相輳<hi>叶</hi>髙人望村歸野艇趣不苟與<lb/>
水合一相遑問濕衣否<lb/>
　　　錢選北苑鬬茶<lb/>
石渠頗弆霅溪蹟設色繪情都逼真茶鬬兹看白描法<lb/>
伯時高足繼精神<lb/>
茶品茗烹各出竒鬻人近利乃如斯可憐水厄至於是<lb/>
<pb n="KR4f0005_WYG_368-16a"/>
萬事由來例此知<lb/>
　　　錢選苔茵卧犬<lb/>
苔茵飽食恣安眠何慮郊㕙俱斃然剏見陳書命金<hi>廷標</hi>
倣誰知鼻祖霅溪傳<hi>尚書錢陳羣之母陳書善畫能臨倣各家往年陳羣嘗進其母畫冊</hi>
<hi>每幀俱有其父錢綸光題句因其家傳遺跡不忍留之為各題一絶賜還陳羣俾什襲為傳世之寶並命金廷</hi>
<hi>標仿冩成冊弆之内府今觀錢選此幅因憶陳冊似有是圖爰命取來證之則實倣此但首尾易其向乃知霅</hi>
<hi>溪家學淵源有自也</hi>
　　　錢選春水遊鯈<lb/>
<pb n="KR4f0005_WYG_368-16b"/>
春水既溶瀁春藻亦流麗鯈魚作隊逰潎潎緑波際噞<lb/>
喁適其性底須論莊恵<lb/>
　　　錢選雪團吠犬<lb/>
哆其口知其吠也胡為乃然羣以稀見為怪<hi>叶</hi>也<lb/>
口則哆吠則知也弗以無賊而畜不吠之儕<hi>叶</hi>也<lb/>
　　　王振鵬映水樓臺<lb/>
下凌無地上凌空般礴精神想像中此日未詳平樂館<lb/>
早年曽寫大明宫遺來小幀猶吉羽俯得清波映綺櫳<lb/>
<pb n="KR4f0005_WYG_368-17a"/>
鑒照每欣瑩鏡展往來祗許跨虹通髙誰能匹出羣獨<lb/>
細豈傷纎積健雄削墨引繩曽弗爽圓規方矩杳難窮<lb/>
逺山更帯林枝緑近水還支荷柄紅作序孰應成腹藁<lb/>
輕舟合借片帆風<lb/>
　　　王淵秋荷水鳥<lb/>
荷花落盡餘荷葉立葉野禽意若憐何不長空獨飛去<lb/>
些兒積習與全蠲<lb/>
　　　王淵秋圃衆鮮<lb/>
<pb n="KR4f0005_WYG_368-17b"/>
雜果與羣蔬例是得霜好圃師工培植豈論樊須小持<lb/>
以鬻街頭獲利猶苦少嗟彼久辛勤何曽享一飽<lb/>
　　　王淵曉露秋葵<lb/>
曉露方濃際朝曦未上時何以知其然葵花分向枝<hi>一解</hi>
<hi>朶圖中葵二  各分向</hi>設使陽光騰雙花同東向是誰使之然葵<lb/>
亦弗知狀<hi>二解</hi>同為植生卉而葵獨向陽惟其所以然喻<lb/>
忠冠羣芳<hi>三解</hi>羣芳各争時而葵獨占秋板蕩胡不然是<lb/>
用興嘉謳<hi>四解</hi>
<pb n="KR4f0005_WYG_368-18a"/>
　　　郭畀京峴山亭<lb/>
世居京口圖京峴枕葄山容故逼真古法誠堪殿全璧<lb/>
幾閒遂以詠希珍四朝名蹟<hi>謂隋唐宋元</hi>頗多弆勝國朱家<lb/>
未一掄縦匪停雲館中物<hi>集繪四冊自隋展子䖍至元郭畀凡六十四幀而獨無明</hi>
<hi>代畫家雖題跋逸去難確指為停雲館中物要其為明人鍳藏所集無疑也</hi>定知稡冊自明<lb/>
人<lb/>
　　協辦大學士尚書蔡新請假一年回籍修墓既允<lb/>
　　　所請並諭毋庸開缺詩以賜之<lb/>
<pb n="KR4f0005_WYG_368-18b"/>
元年進士似卿希懇假還鄉不忍違學重書房開絳帳<lb/>
品端内閣協黄扉齒加長奈何其老談及親應令爾歸<lb/>
<hi>蔡新由乾隆丙辰科進士選入翰林在上書房行走三十餘年洊擢尚書協辦大學士兹請假一年回籍修墓</hi>
<hi>奏摺内情詞懇切雖逾七旬不忍乞休因俞所請暫歸諭令毋庸開缺並賜詩以寵其行</hi>顧我不為<lb/>
宋髙孝<hi>宋高宗南渡後不思復仇雪恥以圖恢復疆宇迎還二帝乃耽玩湖山退居徳夀孝宗亦狃於</hi>
<hi>宴安相繼内禪向於詩文中每評論及之深所不取余自臨御以來宵旰不遑風願至八十五嵗時歸政今者</hi>
<hi>雖年逾古稀猶夙夜孜孜不敢倦勤也</hi>孜孜猶此敕時幾<lb/>
　　　詠古玉斧珮<lb/>
<pb n="KR4f0005_WYG_368-19a"/>
葆光看古玉不辨子姫年垂棘温而潤如酥英弗妍寧<lb/>
須藉土浸應鄙説城連獨是何人珮為之思睪然<lb/>
　　題文徴明金星歙石玉堂硯<lb/>
待詔雖非玉堂客玉堂能幾似其人直方不負永年者<lb/>
<hi>櫽括徴明識硯語</hi>日寫千文迨九旬<lb/>
　　賜哈薩<hi>克</hi>沙海蘇爾統宴即事得句<lb/>
哈薩<hi>克呼薩克二字急  之為一字</hi>羈縻化外人嘉其向化擬藩臣<hi>哈薩</hi>
<hi>克誠心歸順歴久益䖍其汗阿卜賚故即降㫖封其子幹里為汗兹遣其弟沙海蘇爾統來朝謝思因賜宴觀</hi>
<pb n="KR4f0005_WYG_368-19b"/>
<hi>燈如向例</hi>例當子繼封汗號䖍遣弟來叩㫖申賜宴觀燈示<lb/>
以恵乆安長治朂惟寅本非勤逺徠殊逺戒滿持盈意<lb/>
倍諄<lb/>
　　池上居<lb/>
夏日常臨池上居雲窻冰簟總彬如新題舊什已填若<lb/>
憂意樂情紛老予簾下緗雲猜乳燕階平鏡水數<hi>上聲</hi>遊<lb/>
魚幾閒何以消長晝惟是觀書又愧書<lb/>
　　夏隠亭口號<lb/>
<pb n="KR4f0005_WYG_368-20a"/>
近到知亭逺看無兩言簷額稱名乎笑他附勢趨炎者<lb/>
夏隠安能似此夫<lb/>
　　題知過堂<lb/>
去年著論曽自訟匪逞虛文敬畏存誰謂庸臣貢漆飾<lb/>
<hi>去冬山東巡撫國泰呈進雕漆櫺檻屏扇等什以其費工無益甚不愜懐傳㫖嚴行申飭苐念成器不毁又不</hi>
<hi>肯因此添建大屋不得已於慎修思永殿後舊有之雲香清勝室接楹裝用並泐所著知過論於壁遂以名堂</hi>
<hi>云</hi>仍因舊室搆松軒知非早過伯玉嵗作戒常思衛武<lb/>
言摛藻染毫泐堂壁斯多愧那待他論<lb/>
<pb n="KR4f0005_WYG_368-20b"/>
　　命加賑山東江南被災州縣詩以誌事<lb/>
春正詔加賑十行率成例加期滿再加則以災重暨河<lb/>
决青龍岡垂成功屢廢<hi>叶</hi>被災諸州縣至今無涸地不<lb/>
惟麥失望大田艱種藝哀哉昏墊民日食何為繼即予<lb/>
加三月速救目前急<hi>叶</hi>命兩省方伯詳議救民計<hi>山東曹州</hi>
<hi>兖州濟寧等府州屬及江南徐州豊沛等縣因上年青龍岡漫口黄水下注被災較重㠯下正賑加賑已畢被</hi>
<hi>水災地未能涸出耕種民力尤為拮据因特降恩㫖於各該處加賑外無論極次貧民再行展賑三個月並諭</hi>
<hi>該督撫董率所屬實力撫恤俾窮簷得沾實恵</hi>底績既乏術勤民遑惜費煩緒<lb/>
<pb n="KR4f0005_WYG_368-21a"/>
弗成章五字聊鳴媿<lb/>
　　熱<lb/>
弗雨又過旬炎律當夏五邇日特歊熾祝融勢方鼓前<lb/>
雖兩霑膏究未盈尺覩縦云曬麥宜寧不萎禾黍廣厦<lb/>
尚鬱蒸暵曝厪茅宇絜矩吾素心那肯忘人苦<lb/>
　　荷<lb/>
御園荷信先<hi>去聲</hi>湯泉<hi>湯泉每嵗荷花早放今未進到而御園之荷先已閒發或今嵗炎熱</hi>
<hi>較早之故</hi>鏡浦霞臺已斐然童子設如擬闕黨速成吾亦戒<lb/>
<pb n="KR4f0005_WYG_368-21b"/>
斯焉<lb/>
　　夜雨<hi>五月初三日</hi>
問夜四更稱起雲五更寐醒雨聲聞轟雷片刻敺成霽<lb/>
祗為<hi>去聲</hi>惜乎不為欣<lb/>
　　端陽日作<lb/>
令序天中自古傳苟其無事例應沿<hi>歴年以來端陽日每逢望雨則不慶</hi>
<hi>節</hi>幸霑未渥非甚旱<hi>今嵗端陽前屢經得面尚未能透足雖不以旱罷節事而心中實望</hi>
<hi>再霈</hi>度節頒恩是衆懸虎艾陳階雄故爾龍舟渡浦競斯捐<lb/>
<pb n="KR4f0005_WYG_368-22a"/>
適來哈薩教觀勝<hi>哈薩克使臣沙海蘇爾統來覲適逄令節因命御前大臣侍衛等帶至御</hi>
<hi>圍觀龍舟之勝</hi>問以玉河不解然<hi>西域記載和闐玉池每以端午日自王公下至庶人皆往</hi>
<hi>取之每取一玉投以一石謂之種玉哈薩克考漢史其地近和闐兹詢之沙海蘇爾統不解其事然今和闐亦</hi>
<hi>無其事而産玉如故益見書之難盡信也</hi>
　　西直門外作<lb/>
邇日炎歊實異常輕輿夙駕趁晨涼又逢北至又希雨<lb/>
䖍潔心滋慚不遑<lb/>
二麥當秋過半收禾苗緑亦被田疇顧兹益為祈膏澤<lb/>
<pb n="KR4f0005_WYG_368-22b"/>
後樂恒艱祗先<hi>去聲</hi>憂<lb/>
雖經兩次被甘膏<hi>四月十二二十一等日雖連得雨澤不過三四寸尚未能透足</hi>三四<lb/>
寸非優渥叨獲麥宜晴聊可待巧辭悅我畏斯曹<lb/>
　　養心殿齋居<lb/>
南郊有成例遷坐居齋宫<lb/>
北郊弗遷坐便殿如常同禮雖有區别一例致戒躬三<lb/>
日無不陰數<hi>去聲</hi>㸃旋霽空益滋渇望焦况復扇炎風深<lb/>
沈九重髙尚難禁藴隆茅簷與黍畝民艱念何窮<lb/>
<pb n="KR4f0005_WYG_368-23a"/>
　　再題李唐長夏江寺巻<lb/>
將謂無雙品誰知乃有三<hi>李唐長夏江寺巻最為烜赫名蹟今石渠寶笈舊藏一巻</hi>
<hi>有宋髙宗前後題跋意謂妙蹟無雙後續獲一巻籖曰長夏江村據其畫景定為長夏江寺又南宋院畫録載</hi>
<hi>宋犖跋所見另有三巻葢自古書畫家於得意處不嫌屢作如王獻之好寫洛神賦并趙嵓按鷹圖有四之類</hi>
<hi>是也</hi>彛尊跋乆佚成徳字空探<hi>南宋院書録又載有朱彞尊跋所言高宗題字均與</hi>
<hi>是巻脗合其跋中稱納蘭侍衞容若購得容若乃大學士明珠之子侍衞成徳姓納蘭氏也是巻或經收蔵而</hi>
<hi>以彛尊跋中稱其字故割去之耳因命内廷翰林等詳加考證附識巻末</hi>後獲璧堪合<hi>即新定之</hi>
<hi>巻俟續入石渠寳笈者</hi>五言城詎慙詞臣教考證求是夙心諳<lb/>
<pb n="KR4f0005_WYG_368-23b"/>
　　再題續入石渠寳笈李唐長夏江寺巻<lb/>
李唐長夏江寺巻石渠寳笈今有二一為舊存一續入<lb/>
豐城之劒原雙比舊存近經重訂詳思陵前後題猶寄<lb/>
獨佚巻尾與懃印装裱割裂亦恒事<hi>張丑清河書畫舫稱李唐長夏江寺</hi>
<hi>巻古雅雄偉前有高宗御題後有開封趙與懃印今舊存石渠寳笈之巻但有高宗題而無與懃印葢裝潢時</hi>
<hi>俗工割裂亦其常也</hi>續入此巻實李作雄渾秀潤無不備向訛江<lb/>
村義未妥即景予定為江寺却亦想當然耳云初無可<lb/>
證之題識然據題識定真贋斯為刻舟求劒器宋犖跋<lb/>
<pb n="KR4f0005_WYG_368-24a"/>
稱已見三<hi>是巻續入石渠寳笈者雄渾秀潤為李唐真蹟無疑向題長夏江村而所畫塔勢湧出實</hi>
<hi>是寺非村因為改題考厲鶚南宋院畫録載李唐長夏江寺圖宋犖跋云所見凡三巻一為劉魯所藏上有宋</hi>
<hi>髙宗題云李唐可比唐李思訓一為梁清標所藏無髙宗題一為犖所自藏以泥金㸃苔與此巻並較皆不合</hi>
<hi>葢另是一巻也</hi>此非犖見則已四古人佳作每屢為王<hi>獻/之</hi>智<hi>永</hi>
趙<hi>嵓</hi>杜<hi>霄/</hi>率已試<hi>古人書畫家於得意處不惜屢作如王獻之好寫洛神人間合有數本智</hi>
<hi>永書千文至八百本趙嵓五陵按鷹圖有四杜霄撲蝶圖有八之類</hi>江寺何獨不然乎長<lb/>
歌用以申其義<lb/>
　　題宋澄泥直方硯<lb/>
<pb n="KR4f0005_WYG_368-24b"/>
宋澄泥不減溪端嵗乆色如砂化丹合贈子顒<hi>華</hi>序伏<lb/>
火鬱羅臺畔謁靈壇<lb/>
　　壬寅夏至日<lb/>
方澤禮成述事<lb/>
品物咸章候豐禋舉<lb/>
北郊空桑琴瑟叶實麥舊新交乆沐<lb/>
安貞錫益欽昭事膠大田待滋長<hi>上聲</hi>靈雨願無淆<lb/>
　　幸避暑山莊啟蹕之作<lb/>
<pb n="KR4f0005_WYG_368-25a"/>
老年人率不禁暑避暑誠應每嵗行况是山莊貽<lb/>
聖祖遂教吉日發都京前朝炎熱兹更<hi>平聲</hi>爽左近霑霖<lb/>
此却晴步出東門仍御馬既勤已亦惬輿情<lb/>
　　過清河<lb/>
今嵗麥收早往年已看堆積圃場邊宜晴待彼入囷鹿<lb/>
思渥黍疇又迫然<lb/>
前日炎蒸實異常<hi>初九日</hi>衆勞發軔為<hi>去聲</hi>躊量精禋昨即<lb/>
逢新爽啟蹕羣欣趁晩涼<lb/>
<pb n="KR4f0005_WYG_368-25b"/>
橋下溶溶俯緑波細於去嵗此清河究因春夏交短雨<lb/>
渇憶民艱嘆若何<lb/>
　　過懐柔縣詠古<lb/>
彈汗貞觀名葢因突厥輯以武開元易懐柔圖撫以文<lb/>
繩厥祖徒武失剛徒文柔胥非中道那永輯而撫雖然<lb/>
用剛過者其禍速不如用柔禍緩畧能乆<hi>叶</hi>得其中者<lb/>
信難哉要在文武并用無逸以為所懐柔去京百餘里<lb/>
古所謂守在四夷者即此祇今伊犁建城興屯田其逺<lb/>
<pb n="KR4f0005_WYG_368-26a"/>
較兹奚啻倍而蓰此非誇也實懼乎自我得之敢不業<lb/>
業兢兢守在已復申其說曰要於敬<lb/>
天愛民而已耳<lb/>
　　向北<lb/>
向北多山田二麥尚未收黄萎弗成叢定無五分酬近<lb/>
京實勝此幸因宿雪稠豈其百里隔雪澤頓爾殊<hi>叶</hi>禾<lb/>
黍則畢種亦得甘膏優無處不課農憑輿為増愁<lb/>
　　命新授山東巡撫明興往查去嵗被水州縣奏至<lb/>
<pb n="KR4f0005_WYG_368-26b"/>
　　　詩以誌事<lb/>
庸臣既作弊民艱自不報<hi>國泰前在山東巡撫任内貪婪勒索于易簡身任藩司甘</hi>
<hi>為欺飾昨被御史錢灃参奏命和珅劉墉往審果實因念該省被水笑黎必未據實查勘奏報遂令新任巡撫</hi>
<hi>明興與藩司孫士毅前往分途履勘</hi>亟命新任者速往查無告猶恐迫不<lb/>
及加賑繼頒詔<hi>繼念目下加賑將畢明興等奏報需時即持降㫖將曹兖等屬無論極次貧民</hi>
<hi>再行展賑三個月</hi>今接遞飛章果有向隅號<hi>兹據明興奏曹屬城武及濟寜金鄉</hi>
<hi>魚臺等處地當下游災情較重請酌借口粮接濟並將被災已未涸出地畝分析開單奏報葢明興尚未接奉</hi>
<hi>加賑之㫖故有此奏今計已奉到因諭令董率所屬實力遵㫖妥辦毋使一夫失所</hi>黄水所經過<lb/>
<pb n="KR4f0005_WYG_368-27a"/>
數縣深淤淖二麥既失望大田艱耕到哀哉昏墊黎胡<lb/>
被異常澇加賑有滿期冬春更宜料<hi>束省被水地方已經涸出者應飭酌</hi>
<hi>借籽種及早赶插其未經涸出不能播種者即一面開賑以資接濟又思展賑至七八月亦畢今冬明春之間</hi>
<hi>災民口食仍艱應如何酌量加思令明興臨期再行奏聞請㫖</hi>帑項所弗惜安民斯最<lb/>
要申命爾其蘉南望増慚悼<lb/>
　　望白龍潭有作<lb/>
戊戌夏初旱命禱䝉<lb/>
神賜<hi>戊戌夏久不雨攝京兆事胡季堂奏石匣白龍潭向來求雨輙應即命其偕御前侍衞徳保往禱蛡</hi>
<pb n="KR4f0005_WYG_368-27b"/>
<hi>日甘霖果霈因發内帑萬金鼎新祠宇並於己亥年親詣展誠有龍泉寺瞻禮詩</hi>因命鼎新祠<lb/>
己亥親詣寺今春覺闕澤亦差請雨吏漠然竟無應後<lb/>
乃四寸暨旬餘復三寸究未優渥遂誠通或弗通再三<lb/>
凟匪誼近更炎暵増渇望<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>霖繼兹當過靈境瓣香仍<lb/>
遣致百神代<lb/>
天工職在敷民恵庶幾霈甘膏調幕惟滋愧<lb/>
　　陣雨<hi>五月十四日</hi>
陣雨來西北豐隆列缺施忽然落雨片倐爾捲風絲徒<lb/>
<pb n="KR4f0005_WYG_368-28a"/>
有歊炎意而無救旱資祖成増盼句莫當<hi>去聲</hi>解嘲辭<lb/>
　　出古北口詠事<lb/>
古北今成夜户開山莊避暑復兹來有懐莫致雄闗守<lb/>
無黨惟欣王道恢沙壓水衝餘廢址巖梯嶺冠尚存臺<lb/>
弗資民力那能此似此勞民信可咍<lb/>
　　闗外<lb/>
昨日雨由東北過雲脚行山亦恒理凹坂漸車畧餘濘<lb/>
紗衣破寒度迤邐谿弗致漲田受益髙下禾黍芃如洗<lb/>
<pb n="KR4f0005_WYG_368-28b"/>
雖為澤惜欠渥優每不知足自責已絜矩人情胡不然<lb/>
為君難此一端耳<lb/>
　　常山峪行宫三疊舊作韻<lb/>
黄土纔過嶺<hi>青石梁東為黄土嶺過嶺即常山峪</hi>常山見目前蹕途數里<lb/>
近行館一溪邊知路步幽徑據林梯翰筵耐他今日景<lb/>
伴我古稀年野鳥殷勤語閒花自在妍<lb/>
聖蹤欽想像瞠若敢云肩<lb/>
　　山雨<hi>五月十七日</hi>
<pb n="KR4f0005_WYG_368-29a"/>
山雨渾無定可期昨宵今曉疊霏絲逮今又復一時灑<lb/>
入地原艱二寸滋却已霑衣羣僕怨幾曽潤稼老農嘻<lb/>
人情忖度為田處無定心如之望之<lb/>
　　至喀喇河屯用前作韻<lb/>
按頓行程有定期平泉駐蹕冐烟絲山溪<graphic n="KR2535" url="https://raw.githubusercontent.com/kanripo/KR-Gaiji/master/images/KR2535.png" mimeType="image/png"/>迤何妨濘<lb/>
黍壠青蔥亦頗滋呈馬驪黄多繹繹<hi>向例上駟院於春月即驅御馬至此</hi>
<hi>牧養以備行圍故乙酉詩有月駟雲螭呈内廄之句</hi>迎鑾賔客總嘻嘻雨兼年老<lb/>
乘輿至一詠舊詩却愧之<hi>昔年自啟駕至行圍皆乘馬故有跋馬却輿輦廿年一例</hi>
<pb n="KR4f0005_WYG_368-29b"/>
<hi>便之句今年逾古稀又適遇雨因罷䇿騎</hi>
　　山東巡撫明興報得透雨詩以誌慰<lb/>
燕齊近接境大都均望雨齊有黄水災民間自更苦加<lb/>
賑縦補苴豈似霑膏溥兹報夏至日渥優被甘<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>
                    <hi>叶興明</hi>
<hi>奏報五月十一日自曹州至濟寧逯次得遇<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>雨竟日入土深透大田暢遂晚禾雜糧悉皆赶種曹州濟南泰</hi>
<hi>安兖州東昌濟寕臨清等府州屬俱稟報於是日得雨五六寸至八九寸不等</hi>此間亦細霏弗<lb/>
及東省普然祗利涸田未涸原艱楚南望託憂思何日<lb/>
民安堵<lb/>
<pb n="KR4f0005_WYG_368-30a"/>
　　灤陽别墅<lb/>
行宫有餘暇灤水必一渡别墅河之陽曠覽山川趣今<lb/>
年灤水弱木彴接㟁路青苗鋪阪田待澤誠甚遽以此<lb/>
意徬徨掞藻無佳句<lb/>
　　題翠雲堂<lb/>
階下蕭槮列四松飄然皓友又相逢衣巾不覺當夏冷<lb/>
枝幹寧須過雨濃近砌如張青繖葢逺峯猶露緑芙蓉<lb/>
翠雲設與山雲合尺澤應教蘇渇農<lb/>
<pb n="KR4f0005_WYG_368-30b"/>
　　虬葢亭<lb/>
一笠孤亭别幾時森森老幹長孫枝今朝雨後凉生座<lb/>
不藉喬松風入之<lb/>
　　晚雨<lb/>
晚雨作止凡數陣頓盈溝澮㶑蹄涔雖云其涸可立待<lb/>
究滋禾頴與麥鍼入夕雲捲東南去過望月上喬松陰<lb/>
不足為慰仍増盼僕從却喜無潦侵<lb/>
御製詩四集巻九十<lb/>
</p>
<p>
</p>
  </div>
</body>
</text>
</TEI>
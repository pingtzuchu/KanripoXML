<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_419-1a"/>
欽定四庫全書<lb/>
御製詩五集巻二十八<lb/>
　古今體一百三十六首<hi>丁未二</hi>
　　新正養性殿<lb/>
養心貴有為養性圖無事初成是殿時<hi>在丙申年</hi>率己言其<lb/>
義倐忽閲十年新正每一至去者日以逺来者日以近<lb/>
叶屈指復八年宿願庶㡬遂有望懼無成増年乃减嵗<lb/>
兹猶日孜孜遑敢懈初志既而辴然笑胥非第一諦<lb/>
<pb n="KR4f0005_WYG_419-1b"/>
　　景祺閣<lb/>
層樓為後殿<hi>殿後之殿非謂宫殿也</hi>晏息雅相宜擬待耄期處<hi>上聲</hi>
亦非遥逺時韶光欣復至曦影看旋移宿願如誠副<lb/>
天恩沐景祺<lb/>
　　尋沿書屋口號<lb/>
水有源而木有本詎當為學本源無尋流沿委如從事<lb/>
切我惟應在典謨<lb/>
　　古華軒<hi>前有古楸一樹因以搆軒故名</hi>
<pb n="KR4f0005_WYG_419-2a"/>
樹植軒之前軒搆樹之後樹古不計年少言百嵗乆孫<lb/>
枝亦齊肩亭立如三友粗皮皴老幹冬時葉無有積雪<lb/>
為之華是誠循名否<lb/>
　　抑齋口號<lb/>
抑齋本是少年居<hi>予向扵重華宫治西廂為書室名抑齋踐阼後凡御園行館可以凭几展</hi>
<hi>編者無不以是為名詳見抑齋記</hi>隨處頻教署額書致政誠能居此室<lb/>
武公庶得嵗相如<lb/>
　　題倦勤齋<lb/>
<pb n="KR4f0005_WYG_419-2b"/>
規制如敬勝<hi>是齋一如建福宫内之敬勝齋之式為之</hi>楣檐號倦勤耄期應<lb/>
有養勞逸自攸分設果願能副洵為福出羣春秋剰八<lb/>
度年近一年欣<lb/>
　　遂初堂自警<lb/>
堂以遂初額遂初豈易言必其世平泰方可付兒孫百<lb/>
里半九十斯時益慎原春秋復八閲孫賦或符論<lb/>
　　題元人三陽開泰圖<lb/>
乾九三為泰九三因之開泰有名談應思往復平陂理<lb/>
<pb n="KR4f0005_WYG_419-3a"/>
已在朝乾夕惕含<lb/>
　　題文山集<lb/>
忠義根心節烈身宋家終始一全人文山不獨嘉其藝<lb/>
題句為師千古臣<lb/>
奔波江海竟南迴一木難支大厦摧丞相却原入師返<lb/>
那辭浮語致人猜<hi>天祥以右丞相入元請和與元相巴延抗論巴延拘之夜亡入真州制使</hi>
<hi>李庭芝疑天祥来為元逰説移文令真州苗再成亟殺之再成不忍紿天祥出城遂得脱至髙郵東汎海入温</hi>
<hi>州又元劉岳申作天祥傳稱苗再成欲合淮西制置使李庭芝淮東制置使夏貴兩軍為堵截元兵之計天祥</hi>
<pb n="KR4f0005_WYG_419-3b"/>
<hi>然其説故寄書二閫庭芝得書反以丞相無得脱理罪真州不當納天祥且諭再成亟殺天祥以自白等語抑</hi>
<hi>揚其詞以庭芝疑天祥為怪然是時庭芝先聞揚州脱歸兵言元遣一丞相入真州説降而天祥適至故以為</hi>
<hi>疑且安知非元将料天祥必投揚州先縱反間使庭芝殺天祥也岳申未悉逃兵流言情事但云得書反疑為</hi>
<hi>乖亦非篤論也</hi>
苗李守城入不容操戈室裏避其鋒二人<hi>謂李庭芝苖再成</hi>設<lb/>
弗徇忠節豈免千秋闢險兇<hi>岳申以苗李守城不納天祥為非然庭芝當危急存</hi>
<hi>亡之際為宋守揚州數年将士為之死鬬元所遣詔使悉焚斬之率能盡節忠扵所事再成雖舊史無傳然能</hi>
<hi>脱天祥扵難卒以城陷不屈而死此二人亦唐張巡許逺之亞而以不納天祥議之過矣</hi>
<pb n="KR4f0005_WYG_419-4a"/>
黄冠如願轉難評<hi>天祥被執元世祖愛其材欲官之天祥曰國亡吾分一死儻縁寛假得以</hi>
<hi>黄冠歸故鄉他日以方外備顧問可也是天祥亦未嘗不欲生而必扵死節使元世祖不殺之而聽其為黄冠</hi>
<hi>遲之十數年則天祥反不成其為天祥矣盖忠臣義士一時激烈從容就死適足以成其名鼎革之際似此者</hi>
<hi>不勝僂指在時君有以處之耳</hi>莫若從容就義精子不知終弟受職應<lb/>
難地下見其兄<hi>天祥長子道生沒扵進兵恵州時次子佛生以空坑之敗被虜不知所終後以</hi>
<hi>其弟文璧之子陞為嗣考璧在宋權户部侍郎廣東總領兼知恵州後降元為臨江路總管兼府尹紀年録又</hi>
<hi>載天祥有從子隆子仕元寧州判官等語文璧仕宋顯秩又復靦顔仕元九原有知應愧見其兄也</hi>
　　雪山行旅歌題宋人畫<lb/>
<pb n="KR4f0005_WYG_419-4b"/>
雪山大圖傳李成郭熙行旅亦其次<hi>李成雪山圖最為傑搆又郭熙關山</hi>
<hi>行旅圖運思精妙曽扵己亥冬題有磵道﨑嶇氷雪厯旅人来往馬羸疲之句</hi>是圖出入二家<lb/>
法幀中却未留名字自是北宋畫院派又無畫院之習<lb/>
氣可稱絶代最佳作是用長歌紀其事髙峯㠍嶪插半<lb/>
空凹處紅牆見蕭寺寒鴉作陣飛不去雪虐風饕澀雙<lb/>
翅勞勞趂旅名利人栗烈朔程那能避驅車乗馬步擔<lb/>
負勞逸雖殊冷同致旗亭賣酒或頡羮坐待賈獲三倍<lb/>
利石橋溪水有長源弗凍乗流木簰至超情入神運磅<lb/>
<pb n="KR4f0005_WYG_419-5a"/>
礴不獨刻畫稱工緻疑本大幅被割裂<hi>是本運筆沈快超情入神自是</hi>
<hi>北宋能手但裁去名欵又所畫逺山上祗留餘縑寸許當是大幅被人割裂别為一副牟利者</hi>将問之<lb/>
誰無實際佳言善行古之人似此泯寞多弗啻此則幸<lb/>
哉賴歌傳有名無名奚足計<lb/>
　　黄任端石玉堂硯<lb/>
義取坤三銘語鐫<hi>是硯銘曰簡而文麗以則含章可貞君子之徳十四字隸書欵署莘田黄</hi>
<hi>任字也</hi>古端曽是弆莘田舊蔵十硯軒之一<hi>硯右側鈐方印二曰莘田</hi>
<hi>自賞曰十硯軒圖書西清硯譜内舊蔵黄任石田硯一得此珠聨璧合亦増韻事也</hi>得此欣他珠<lb/>
<pb n="KR4f0005_WYG_419-5b"/>
有聨<lb/>
　　題韓幹春山逰騎圖<lb/>
三巻兩軸共六馬<hi>石渠寳笈舊蔵韓幹畫馬三巻照夜白圖一圉人呈馬圖一馬性圖一又</hi>
<hi>二軸明皇試馬圖一又猿馬圖一畫二馬餘各畫一馬凡六馬内圉人呈馬巻并二軸有宣和瘦金書題識均</hi>
<hi>無韓幹欵</hi>韓幹所繪蔵石渠其三宣和瘦金識然皆藍田欵<lb/>
識無即今復遇不脛走覩此春山逰騎圖却亦無韓之<lb/>
欵識徒因蕉林籖定諸<hi>是軸春山逰騎圖畫馬六亦無韓幹欵識惟據梁清標題籖云</hi>
<hi>唐韓幹春山逰騎圖真跡并蕉林收蔵三印以前六馬證之筆法宛肖</hi>雖云肉脹神豪岸<lb/>
<pb n="KR4f0005_WYG_419-6a"/>
質以舊蔵法不殊一圖乃具有六騎<hi>去聲</hi>似證其六皆然<lb/>
乎騎<hi>平聲</hi>者結束各倜儻如聞前後相招呼不名一家豈<lb/>
獨馬采石風止言近誣何必一一徵姓氏而為刻舟求<lb/>
劍徒<lb/>
　　新正雍和宫瞻禮<lb/>
宫號雍和即禁林<hi>雍和宫本雍和皇考藩邸年予登極後命名曰    宫乾隆十    念斯</hi>
<hi>地為像選龍池肇迹之區非可䙝越因荘嚴佛    髙行梵僧司守以為祝釐之所</hi>問誰扵此稱<lb/>
<hi>去聲</hi>居任亦惟調御堪演教故每初正来致欽孚甲春蕪<lb/>
<pb n="KR4f0005_WYG_419-6b"/>
纔脈脈排衙慧樹自森森<lb/>
躍龍悟到無心㫖不失由来赤子心<lb/>
　　雲岫軒<lb/>
躍龍邸第迴陟山北門近途便試清遨書軒雲岫隠假<lb/>
山雖築土嵗乆成真允林木已蔽虧騁望通兆眹是地<lb/>
隣瓊島春隂冀其引扵澤豈辭多人情自我凖<lb/>
　　題鏡清齋<lb/>
無論水鏡及氷鏡一例鋪地蓄目清設以不波觀在静<lb/>
<pb n="KR4f0005_WYG_419-7a"/>
<hi>謂水</hi>扵斯即景義猶精<hi>謂氷</hi>妍媸惟聽自来照好惡何曽此<lb/>
係情㑹到無心並言忘<hi>去聲</hi>懋勤硯匣漫須呈<lb/>
　　焙茶塢<lb/>
松虬竹鳳翠交加等第箇中宜焙茶綴景不過題偶爾<lb/>
冷泉亭况亦無差<hi>辛未南巡扵靈隠寺冷泉亭上有觀焙茶作</hi>
　　振芳亭口號<lb/>
循名亭額望由東玉積林巒景未融莫謂振芳時尚早<lb/>
太冲賦意藴其中<lb/>
<pb n="KR4f0005_WYG_419-7b"/>
　　韻琴齋<lb/>
水想七條石想軫由来大地是春音香山冷澀絃疑絶<lb/>
祗合琵琶漫擬琴<lb/>
　　快雪堂<lb/>
書堂額快雪幸每副其名几怯臨池俟廊看補版呈<hi>快雪</hi>
<hi>堂石刻缺者後人易以木刻兹将木版弆置堂中另刻石補嵌廊壁俾還舊觀</hi>玉増松柏秀澤<lb/>
潤麥麰榮好古得全古却因恧畧生<lb/>
　　澹吟室<lb/>
<pb n="KR4f0005_WYG_419-8a"/>
紅荷緑水兹猶逺聴反視收自有投寄語騁妍抽秘者<lb/>
全提應在澹中求<lb/>
　　題文從昌虎邱圖<lb/>
家法衡山儻是乎一時撫畫興飛呉前年屧步留吟處<lb/>
幻景視兹同與殊<lb/>
　　詠和闐玉龍尾觥<lb/>
和闐之玉産玉河回人撈貢如賦科頗有撈所弗到處<lb/>
地闢嵗受土浸多偶一得乃最珍異較與漢玉猶為過<lb/>
<pb n="KR4f0005_WYG_419-8b"/>
弗付俗工刻新様式取龍尾俾琢磨質之漢器無差别<lb/>
甌研亞旅宜吟哦惡㫖有戒謝<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁簮芳可愛翩婆娑<lb/>
因材賦物全厥美用人視此能乎麽<lb/>
　　賦得驪龍守珠<lb/>
宋人驕遇南華子河上驪龍畧示機絜矩守珠喻守器<lb/>
戒惟其睡慎宵衣<lb/>
　　題李公麟渭橋受盟圖<lb/>
公麟有慨南關事遐想澶淵寫渭橋欽若反云設孤注<lb/>
<pb n="KR4f0005_WYG_419-9a"/>
如簧僉計萬年昭<lb/>
　石渠舊蔵是巻後有呉郡陸柱䟦云伯時此圗寫太<lb/>
　宗與突利㑹盟便橋之事復有元張頡䟦及郭畀等<lb/>
　鑒賞印記流傳有緒洵為名蹟按公麟在仁宗時親<lb/>
　見遼人求關南十縣之事且去澶淵盟好三十餘年<lb/>
　其必有感扵國威之不振因遐想夫貞觀之盛不戰<lb/>
　而屈人兵此深心之所託扵毫素也若澶淵之幸㓂<lb/>
　凖力排衆議終却强敵而王欽若反以孤注之喻肆<lb/>
<pb n="KR4f0005_WYG_419-9b"/>
　如簧之巧成敗是非有足為後人殷鑒者因披覽是<lb/>
　圖慨然成詠並識如右<lb/>
　　詠漢玉桃盃<lb/>
一枚肉白與皮紅曽駐綵霞度索崇<hi>陶望齡詠桃詩度索山頭駐綵霞</hi>
疑共玉環獻虞舜三千結實玉相同<lb/>
　　題賈全詠梅圖<lb/>
卉中圖貌取其一<hi>是圖祗寫梅而無松竹</hi>塵外盍簮益者三<hi>三人聚坐</hi>
不識青邱雪滿句擘牋吟處是誰堪<lb/>
<pb n="KR4f0005_WYG_419-10a"/>
　　古玉璧歌<lb/>
謂玉中國本有乎藍田徒名鮮玉狀謂玉中國本無乎<lb/>
和闐名始炎劉剏其前榖蒲傳周璧玉自何来琢工匠<lb/>
而况此璧非榖蒲樸素製在姬周上琬琰赤刀視子孫<lb/>
比肩苕華見堯讓穆然曽弗事雕㡬數千年浸黄白絳<lb/>
<hi>叶</hi>其質羊脂亦間<hi>去聲</hi>露肉好原合考工様天地精英星<lb/>
宿芒夫豈世代可論尚<lb/>
　　新正幸御園即景成什<lb/>
<pb n="KR4f0005_WYG_419-10b"/>
行慶新正幸御園輕輿清曉出都門郊原喜色銀花積<lb/>
<hi>去嵗臘月八日後連次得雪至二十八日復得尺許兹来郊外祥霙積地土膏霑渥適叶三白之占洵為豐年</hi>
<hi>吉兆</hi>村舍歡聲爆竹喧靈囿又看鹿麀伏康居恰覲雁臣<lb/>
蕃<hi>西域平定後左右哈薩克咸向化内附按之輿圖証以史冊即漢時康居地也兹新襲哈薩克王汗和卓</hi>
<hi>遣其弟阿哈岱入覲朝正昨紫光閣錫宴即令與年班回部畨部一體入宴以示柔逺之意</hi>順時燈<lb/>
火難概禁踵事微嫌日漸緐<lb/>
　　清暉閣曡乙巳韻<lb/>
春旭依然嫩春光故是融去来隂付幻今昔景憑中綵<lb/>
<pb n="KR4f0005_WYG_419-11a"/>
勝迎暉燦銀檠入夕紅向年奉<lb/>
賞節<hi>向年上元節例扵此恭迓    慈寧觀燈慶賞</hi>迴首悵東風<lb/>
　　味真書屋口號<lb/>
書屋分明額味真知真味者信誰人新春即景扵何是<lb/>
一字無他曰在仁<lb/>
　　曠然閣有㑹<lb/>
曠然即廓然順應無私邪春林未發葉近逺景莫遮髙<lb/>
閣符其名縱目與之賖目亦安有窮景亦安有涯不如<lb/>
<pb n="KR4f0005_WYG_419-11b"/>
收其視寸田守清嘉斯實曠然本大公滋道芽<lb/>
　　品詩堂<lb/>
品詩非謂品詩階<hi>謂品其等級也</hi>觸目知為詩品皆<hi>謂觸目㑹心皆供詩</hi>
<hi>之品料也</hi>豈似三唐分甲乙由来萬物入情懐大都樂在臣<lb/>
民泰亦每憂扵暘雨乖四集吟成三萬首<hi>御製詩己刻者自丙辰編</hi>
<hi>至癸卯共四集凡三萬四千餘首其自甲辰至丙午三年中又約得二千餘首矣</hi>辭多那免躁<lb/>
人儕<lb/>
　　古香齋有感<lb/>
<pb n="KR4f0005_WYG_419-12a"/>
到處書齋顔古香取名六十一年長<hi>予自雍正五年移住重華宫即以東</hi>
<hi>廂為古香齋踐阼後凡御園山荘佳處無不以是為名屈指六十一年矣</hi>㡬曽書史得真味<lb/>
祗覺昔今度幻光修已蓬心惟有愧治人蒿目更無方<lb/>
對時又值春和候漢詔勤民那可忘<hi>漢文帝以方春和時下詔勤民即周</hi>
<hi>禮始和布令之意兹每扵嵗前馳諭各督撫咨詢民隠新正降㫖施恵亦猶西京遺意也</hi>
　　題文源閣<lb/>
文源夫豈異文淵作記中曽義備宣<hi>四庫全書分弆四閣皆冠以文而淵</hi>
<hi>源津溯皆从水以立義者取范氏天一閣之為盖文源即文洲即如海淵也衆水各有源而同歸扵海似海為</hi>
<pb n="KR4f0005_WYG_419-12b"/>
<hi>其尾而非源不知尾閭何洩則仍運而為源原始反終大易所以示其端也津則窮源之徑而溯之溯也津也</hi>
<hi>實亦逮源之淵也水之體用如是文之體用亦如是詳見前記</hi>斯則御園覺日近来當<lb/>
春孟賞天然三通逮蕆催教蕆四庫云全畧未全<hi>四庫全書</hi>
<hi>均已校録完竣弆置閣中惟續修之通典通志通考之類未蕆者現在督令館臣迅速集事以成美備</hi>咨<lb/>
爾儒臣慎膏晷莫頻魚魯混芸編<lb/>
　　趣亭<lb/>
文閣前頭列假山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>磄石底凍泉潺耳聆目睇都成趣<lb/>
適我新正一晌閒<lb/>
<pb n="KR4f0005_WYG_419-13a"/>
　　月臺<lb/>
西則趣亭東月臺奇情各占俯崔嵬上元燈火輝不夜<lb/>
助景寧須藉此来<lb/>
　　詠和闐玉漢獸環方壼<lb/>
邇来和闐玉来多官貢<hi>和闐春秋有玉貢駐防大臣司其事</hi>私售<hi>私商漸多回人</hi>
<hi>亦漸知為貴物其私竊而售者較官玉多質美者雖有查禁然利之所在人所共趨亦不嚴究也</hi>運接<lb/>
軫専諸巷裏工匠紛争出新様無窮盡因之玉厄有惜<lb/>
辭凡涉華囂概從擯<hi>叶以近時玉工製器競為華囂牟利  致琢損良材屢見題詠有世</hi>
<pb n="KR4f0005_WYG_419-13b"/>
<hi>降人心巧争竒炫新裁曽謂玉之厄孤負球琳材之句</hi>知不獲利漸改為方壺兹<lb/>
以漢為凖獸琢雙耳連以環既樸以淳纎巧泯夏商曰<lb/>
尊周曰壺雖云遞降古猶允返古在兹懼在兹君人好<lb/>
尚可弗謹<lb/>
　　周之冕梅花用圖中陸士仁題句韻<lb/>
玉戲天公灑玉塵山中雪滿見髙人可知㡬㸃幾圏裏<lb/>
函得三千世界春<lb/>
　　官窑小瓶<lb/>
<pb n="KR4f0005_WYG_419-14a"/>
宋時秘色四稱名<hi>謂汝官哥定</hi>不及柴窰一片瑛下視永宣<lb/>
兹又貴由来品第鮮常衡<lb/>
　　新正設武帳宴新舊外藩<lb/>
三接無妨錫宴稠貴山况復覲遥騶<hi>每嵗年班䝉古回部藩部等到京向</hi>
<hi>例嵗底扵大内之撫辰殿新正扵瀛臺之紫光閣錫宴今年以新襲哈薩克王汗和卓遣其弟阿哈岱来覲因</hi>
<hi>復扵御園之山髙水長設大幄次筵宴新舊外藩以示加恵逺人至意</hi>恰當御苑新正暇<lb/>
共喜西山積素留樂奏和平宫徵叶<hi>凡筵宴以次奏中和韶樂及丹陛清</hi>
<hi>樂乙巳秋以俗工止知五六工尺上等字為音不知即古樂之宫商角徵羽也因命扵樂章内一律駢注宫商</hi>
<pb n="KR4f0005_WYG_419-14b"/>
<hi>角徵羽及五六工尺上等字令樂工肄之亦引俗入雅之意耳</hi>禮嫻中外肅雍酬穹窿<lb/>
日午千人帳應有顔家不信流<hi>顔之推家訓江南不信有千人氊帳云云言少</hi>
<hi>所見也兹所設武帳中央穹窿徑七丈餘中設御座旁列宴席故戯及之</hi>
　　題知過堂<lb/>
搆築書堂成五載偶来清憩亦題詞星添鬚鬢依然我<lb/>
曦閲隙駒豈改其未致閭閻衣食足敢言禮樂俗風移<lb/>
過而能改則無過徒此云知實未知<lb/>
　　合翠軒<lb/>
<pb n="KR4f0005_WYG_419-15a"/>
千林未吐葉交枝翠合休嫌遮莫遲恰似拈毫屬詠際<lb/>
無妨腹藁黙存之<lb/>
　　新賞室<lb/>
室名新賞由来乆每值孟韶輙賞新念此可中有不可<lb/>
返初欲訓作文人<hi>近世科塲為文日趨華贍而鮮精藴與經義漸逺故末句及之</hi>
　　次辛<lb/>
祈榖還宫齋戒之作<lb/>
例弗隔年齋<hi>今年上辛在正月初二日若扵是日行九  祈榖禮則致齋當自上年十二月廿</hi>
<pb n="KR4f0005_WYG_419-15b"/>
<hi>日為始是以遵定例改用次辛</hi>次辛<lb/>
精祭諧還宫三日先<hi>去聲</hi>即景五言排東壁圖書聚<hi>齋宫東配</hi>
<hi>殿貯國初以来臣工恭進諸盛典詩冊之入選者</hi>層樓珠玉皆占年誠慶慰然<lb/>
敢釋䖍懐<lb/>
　　題彭元瑞撰皇極殿燈聫詞<hi>有序</hi>
　　寳柱簇行行綵勝製昉乾清繡旛先面面華燈慶<lb/>
　　長寧夀<hi>乾清宫燈柱樹扵臘月廿四日即每日綴燈聫至嵗除日換燈收聨此舊例也</hi>俟<lb/>
　　八載方臨兹御而萬事貴豫以成蘄集吉語扵王<lb/>
<pb n="KR4f0005_WYG_419-16a"/>
　　春用表祥輝扵皇極爰咨内翰聿奏聨詞其惟瑞<lb/>
　　簮朶殿之毫乆經予納大鈞之鑄成文来上省覽<lb/>
　　載嘉體以偶連裁廿言而雲屬辨由位正動八方<lb/>
　　以風行十六聨務去陳言五十年胥臚實政曷克<lb/>
　　臻此賴<lb/>
天恩<lb/>
祖徳之貽是惟艱哉皆旰食宵衣所致語有徵而可信<lb/>
　　思取巧而不佻異宋宫内禪之三盛真稀古駕明<lb/>
<pb n="KR4f0005_WYG_419-16b"/>
　　製虚言之耦事必因時<hi>乾清宫燈聫仍眀代翰臣所擬不過㸃竄燈節虚詞</hi>
　　<hi>巽元瑞此聫逺甚</hi>什以弁吟書宜表巻屬詞泰陛較富張<lb/>
　　説之七言述職眀廷實殊章懋之一疏屈指籌開<lb/>
　　八袠建竿生藹藹之春盟心宇御六旬負扆猶孜<lb/>
　　孜之日云爾<lb/>
凡事曽聞豫立詮嘉稱元瑞製燈聨東西次第南而北<lb/>
左右分明後與前神以通靈氣以運六為之儷四為駢<lb/>
雙撐寳柱輝皇極<hi>燈柱樹皇極殿前</hi>䖍祝<lb/>
<pb n="KR4f0005_WYG_419-17a"/>
天恩待八年<lb/>
　　題文伯仁山水<lb/>
玉磬山房妙法貽無心寫出總成詩却稱筆意倣荆浩<lb/>
野鶩家雞語可知<lb/>
　　再題古玉尺<lb/>
縱贏周尺横二寸弗受土華一色温代所無雙出何代<lb/>
言之不足更長言公曽扵此服神識<hi>見世説</hi>延吉居然擅<lb/>
世論疑是上清寳鼎側仙材量盡落人垣<lb/>
<pb n="KR4f0005_WYG_419-17b"/>
祈榖前一日詣齋宫作<lb/>
開年數<hi>上聲</hi>日又逾旬舊例欽依<lb/>
祀次辛十二層樓層積雪鑾輿徐出鳳城闉<lb/>
葱鬱圍壇峙古松瑞龍碧瓦迥三重培根時玉髙如阜<lb/>
較比昨年澤更濃<lb/>
皇乾寳殿肅拈香趨入西門百步强<hi>向例詣齋宫日先扵    皇乾殿拈</hi>
<hi>香由磚城門外降輦自壬辰年改由西門步入稍節行陟之勞然至    皇乾殿尚有百餘步今精力尚强不</hi>
<hi>需扶掖實賴也  上蒼佑貺</hi>視履無庸藉扶掖誠䝉<lb/>
<pb n="KR4f0005_WYG_419-18a"/>
昊貺幸身康<lb/>
祈榖禮成述事<lb/>
啟韶初祭重<lb/>
祈辛滋味金穰祝屢申<hi>今年丁未祀日納音又屬金</hi>獨厚䝉<lb/>
恩誠感激忍輕辭老弗躬親中心惟敬三成陟大樂同<lb/>
和九奏春希復八年寅執事如能符望是全人<lb/>
　　題敦素堂<lb/>
溪堂坦坦俯氷池敦素因而題額楣返樸民風未臻此<lb/>
<pb n="KR4f0005_WYG_419-18b"/>
華鐙懸屋率慙之<lb/>
　　澄虚榭<lb/>
水虚氷則實斯固其常理然而同為澄呈鑒可知矣實<lb/>
澄虚亦澄本一同無滓實之澄静乎虚之澄動耳以是<lb/>
相較量在此不在彼<lb/>
　　澄景堂<lb/>
溪堂近水裔澄景俯清泌以限扵氣候氷時似艱致然<lb/>
氷豈非水凝融畧差異融則澄形露凝則澄意閟取意<lb/>
<pb n="KR4f0005_WYG_419-19a"/>
畧其形是謂第一義<lb/>
　　豁如室口號<lb/>
一室空空號豁如四時佳景納無餘小逰適以瞻檐額<lb/>
觸目㑹心足警予<lb/>
　　豐樂軒<lb/>
小軒題豐樂乆矣煥<lb/>
奎文<hi>是軒題額皇考所</hi>園中闢弄田課量觀耕耘祈嵗祝豐<lb/>
樂豐樂豈易云九州夥三農胥願登髙囷樂少憂實多<lb/>
<pb n="KR4f0005_WYG_419-19b"/>
家法遵惟勤<lb/>
　　安瀾園十詠<lb/>
　　　葄經館<lb/>
芸㡡貯有六經存禮義之門道徳源暖席何曽来便去<lb/>
尋思寧不愧題言<lb/>
　　　四宜書屋<lb/>
春夏秋冬無不宜詩書禮樂亦如斯一為難耳<hi>謂詩書禮樂</hi>
一為易<hi>謂春夏秋冬</hi>願朂其難易置之<lb/>
<pb n="KR4f0005_WYG_419-20a"/>
　　　無邉風月之閣<lb/>
風月三千與大千所包含者信無邉其間人物令得所<lb/>
曰實難哉願勉旃<lb/>
　　　涵秋堂<lb/>
綴景奚妨多與名涵秋因以額楣楹若論春景和秋景<lb/>
麗處原當劑以清<lb/>
　　　逺秀山房<lb/>
山頂三間户向西西山爽氣袖襟携燈宵熱鬧飜生厭<lb/>
<pb n="KR4f0005_WYG_419-20b"/>
不可無斯淡景題<lb/>
　　　染霞樓<lb/>
染霞自是夏為宜氷沼斯言似背馳傍晩西園煙火起<lb/>
燭霄紅影致然疑<lb/>
　　　緑帷舫<lb/>
有閣臨溪遂稱舫莫愁難與泛煙波問他塢裏真舟者<lb/>
此際可能鼓枻麽<lb/>
　　　飛睇亭<lb/>
<pb n="KR4f0005_WYG_419-21a"/>
一景隅園粉本分<hi>海寧陳氏隅園壬午南巡時賜名安瀾園尋扵御園中規仿其景為之</hi>
孤亭飛睇迥超羣設如絜矩民艱處昨嵗差排事却紛<lb/>
<hi>上年浙省查辦虧空一案學政竇光鼐叅奏平陽縣知縣黄梅虧帑累民地方官意存袒䕶嗣據竇光鼐查出</hi>
<hi>該縣田單糧票贓證實據因復遣大學士阿桂江蘇巡撫閔鶚元往浙查審黄梅抵罪徇縦之各上司分别黜</hi>
<hi>譴昨嵗查辦此案再三體察往復馳諭盖民艱吏弊務得實情不憚案牘之紛矣</hi>
　　　煙月清真樓<lb/>
輕煙淡蕩偏依月寳月虚名不妒煙試向其間叅合相<lb/>
清從太古示真禪<lb/>
<pb n="KR4f0005_WYG_419-21b"/>
　　　采芳洲<lb/>
岸芷汀蘭鬱凍枝陟魚未負坦氷池慿欄試問如何采<lb/>
宜在羣芳未發時<lb/>
　　題董其昌臨顔真卿争坐位帖<lb/>
魯公坐位效香光玩古因披寳笈蔵搨宋搨明一臨董<lb/>
<hi>石渠寶笈舊蔵董其昌臨顔真卿争坐位帖一巻後有香光自䟦云唐賢名蹟魯公最為傑出而争坐位帖尤</hi>
<hi>顔書之烜赫者余既取家蔵宋搨勒鴻堂帖中惜刻手不稱不能盡傳古人筆意復臨此本云云</hi>本髙<lb/>
本矮近收張<hi>上年秋得張照臨顔真卿争坐位帖一巻摹仿神似得平原之筋髓因題四絶句今</hi>
<pb n="KR4f0005_WYG_419-22a"/>
<hi>嵗新正又得照所臨一巻紙幅較矮而神采逼真兩巻先後同入内府宛如延津之合因題矮巻一絶有髙本</hi>
<hi>無何矮本連豐城弗啻兩龍泉之句並合弆一匣以識珍賞</hi>積薪慢議吾享帚得髓<lb/>
無孤彼面牆綽態柔情䟦誠合<hi>此巻結體運筆流麗頗覺得魯公神韻香光自</hi>
<hi>䟦中有此臨本畧存優孟衣冠俾後之覽者知顔書扵鬰屈瑰竒之中自具柔情綽態是則魯公知己之語盖</hi>
<hi>自道其得心應手之妙然以余視之終遜照之兩巻也</hi>魏徵嫵媚譬文皇<lb/>
　　詠漢玉鳩頭方竹杖<lb/>
鳩頭原漢玉其杖早相離配合扶老器仍兹方竹杖天<lb/>
然非刻削介爾稱攜持象叶坤六二折旋常契思<lb/>
<pb n="KR4f0005_WYG_419-22b"/>
　　題王紱端石玉堂硯<lb/>
軒稱友石昔曽蔵<hi>硯背面刻友石軒</hi>何事山人<hi>紱又號九龍山人</hi>羡玉<lb/>
堂<hi>玉堂硯盖宋時掌制誥者所用式故戯及之</hi>紱芾由来乆通用漫須錯認<lb/>
米襄陽<hi>右側有芾字方印</hi>
　　和闐緑玉龍尾觥歌<lb/>
玉具五色昔所稱和闐緑質豈無徵古器入土復出土<lb/>
有可愛焉吁可驚未若和闐玉河裏千年土浸自孕精<lb/>
相質命工事追琢古式製此龍尾觥緑如韭葉黄栗子<lb/>
<pb n="KR4f0005_WYG_419-23a"/>
璘玢鼂采如天成殷罍周斚可厠置翠罌結緑徒虚名<lb/>
幸哉良球羾秋貢未入吳市俗様呈玩物頗存復古意<lb/>
艱哉化民施政慚不勝<lb/>
　　上元前日小宴近親即事成什<lb/>
例以節前宴近親箕疇所重叙彞倫治平莫不出扵此<lb/>
章協由来在本身䖍奉三無敢曰豫<hi>年年扵此殿設宴匾曰奉三無私</hi>
撫臨九有益増寅便宜今嵗稱觴者氾勝占餘色積銀<lb/>
<hi>去冬臘雪優渥為向所希有至今未消融盡也</hi>
<pb n="KR4f0005_WYG_419-23b"/>
　　上元燈詞<lb/>
靈臺注日巧安排昨嵗今春值望皆<hi>上元自是正月十五而置望或扵十</hi>
<hi>六七者有之惟昨嵗今年正月均扵十五日值望名副其實更惬歡賞</hi>駢喜團圞端正體<lb/>
三千遍仰上元佳<lb/>
新正恩㫖念民依今嵗十行頒却稀<hi>上年南北各直省收成頗稔所有被</hi>
<hi>水成灾者惟江蘇之淮安揚州二府安徽之安慶廬州鳳陽潁州等府十六州縣然不過一隅中之一隅是以</hi>
<hi>新正加賑恩㫖僅有二處</hi>幸是昨年灾歉少合同民樂慶霄輝<lb/>
丙午觀燈憶乙巳今宵慶節贏昨年<hi>去嵗上元節因前年江南湖廣等省</hi>
<pb n="KR4f0005_WYG_419-24a"/>
<hi>灾餘元氣未復南望不勝繾念故上元後小宴廷臣詩有節讌雖臨愧不禁之句今嵗仰䝉    昊貺欣慶之</hi>
<hi>餘益深寅惕耳</hi>由来憂樂視豐嗇撫景摛詞幸豫然<lb/>
銀花火樹爓飄蕭萬里車書那限遥馳弟康居来及節<lb/>
<hi>哈薩克王汗和卓遣其弟阿哈岱入覲嵗内抵京屢加宴賚兹復令與宴觀燈以示優禮按今之哈薩克即古</hi>
<hi>康居地乃大宛屬國也</hi>俾看三五帝京宵<lb/>
朝正暹斛㡬年停<hi>暹羅國舊名暹羅斛本朝自順治十年至乾隆三十一年每三年来貢一</hi>
<hi>次三十五六年間為緬甸所滅暫停朝正之使</hi>伻使觀燈亦可聽舊絶新承慢<lb/>
深訊<hi>暹羅國自殘滅後扵乾隆四十三年國人推鄭昭為國長至四十六年遣使入貢四十七年伊子鄭</hi>
<pb n="KR4f0005_WYG_419-24b"/>
<hi>華承襲照例修貢上年又奉表文馴象遣使請封因念舊暹羅王既經失國鄭昭父子等能保聚遺黎撫有疆</hi>
<hi>土即俞所請封鄭華為暹羅國王並令来使丕雅史滑里遜通那突等一體入宴以昭王㑹来同之盛</hi>薄<lb/>
来厚往有常經<lb/>
燈詞邇嵗詠朝鮮却命今春罷進箋知禮國應訓以禮<lb/>
<hi>近年上元慶節扵御園正大光明殿錫宴觀燈每令朝鮮使臣随班與宴並勑賦詩進覽亦頗可觀兹因該國</hi>
<hi>去嵗有世子之事是以元旦朝賀後即令来使起程該國素稱秉禮當以禮訓之也</hi>無非教也被<lb/>
瀛壖<lb/>
間<hi>去聲</hi>年外域有人来寧可求全關不開人事天時誠極<lb/>
<pb n="KR4f0005_WYG_419-25a"/>
盛盈虚黙念懼増哉<lb/>
立春逾月氣暄妍氷解波翻雞踏蓮<hi>今嵗立春候早至今逾月御園河氷</hi>
<hi>已泮矣</hi>却笑所司陳節事學他南國鬧燈船<lb/>
　　題楊大章倣趙幹江行初雪圖<lb/>
長巻收為直幅呈不拘其蹟得其情是為善學栁家法<lb/>
豈許獨推趙氏精漁者氷鮮盪舟取客人肌粟渡橋生<lb/>
分明拈出曉人偈受苦多因為利名<lb/>
　　詠周女方彞<lb/>
<pb n="KR4f0005_WYG_419-25b"/>
磁重銅欲輕<hi>品古物者以磁重銅輕為佳是器質古而最䡖故云</hi>手擎若無物製<lb/>
同周亞彞銘文女蓊鬱豈曽祀姒任宗廟厠黼紱徽音<lb/>
興岐姬欲饗誠勿勿望古思睪然丁甲為呵㗵<lb/>
　　題嘉靖雕漆雲龍盒子<lb/>
雲龍本以喻君臣雕漆因之新様陳試問修真用器者<lb/>
鈐山貪佞豈其人<lb/>
　　上元後一日小宴廷臣<lb/>
明廷曲宴侑笙絲節後婪春言語怡隣衆莫非資賛治<lb/>
<pb n="KR4f0005_WYG_419-26a"/>
古稀猶自未抛詩微慚西抹東塗者弗稱<hi>去聲</hi>花南硯北<lb/>
時簮筆載咨賡韻侣應思少頌在多規<lb/>
麥培冬臘占三白潢弄燕閩殱二囚<hi>去嵗秋間直𨽻大名匪犯段文經徐</hi>
<hi>克展等糾衆不法後徐克展及餘黨俱已就擒正法惟首犯段文經尚未弋獲又冬底福建臺灣有逆民林爽</hi>
<hi>文等倡㑹謀為不軌之事前據調任總智常青提臣黄仕簡任承恩等奏報調發官兵𠞰捕并據常青奏稱臺</hi>
<hi>灣鎮道等統兵攻𠞰賊匪保守郡城且有義民等率衆協同截殺賊勢少退兹又據總兵柴大紀奏報連日用</hi>
<hi>鎗礟擊殺賊人甚多等語</hi>顯佑敢因稱後樂微玼亦弗懈先憂武揚<lb/>
速到期聞㨗<hi>現在黄仕簡任承恩帶兵先後渡臺又飛調澎湖協水師兵進𠞰計此日早已到彼</hi>
<pb n="KR4f0005_WYG_419-26b"/>
<hi>兵力厚集自可一鼔殱滅惟盼㨗音以慰懸切</hi>徳化未臻畧抱羞<hi>昨一嵗中兩處逆民擾亂</hi>
<hi>雖云小醜實慚政教之未浹也</hi>却顧連茵率少長<hi>上聲</hi>長予兩月一人留<lb/>
<hi>迴思初即位時在朝諸臣皆年長扵予兹五十二年之間與宴諸臣皆年少扵予惟大學士嵇璜與予同庚長</hi>
<hi>予兩月前屢有乞休之請恩諭慰留俾耆年領袖班行為予老伴亦盛事耳</hi>
　　題含經堂<lb/>
節前多應酬節過得閒偷邇嵗率成例斯堂必一逰<hi>邇年</hi>
<hi>毎上元節後方至斯堂率有題詠</hi>勝屏已嫌慣華燭未云收若論五經<lb/>
内上元可載不<hi>燈節不見五經盖自漢始也</hi>
<pb n="KR4f0005_WYG_419-27a"/>
　　味腴書室<lb/>
四庫浩無涘因成薈要書依然庋厨閣何有玩居諸腴<lb/>
匪外来者味當已飫如芸編翻却置笑負少年初<lb/>
　　淳化軒有愧<lb/>
淳化因蔵帖循名未副名豈真在墨寳詎可忘民生風<lb/>
俗漓惟甚貨財價匪輕徒稱滋户口<hi>我朝順治初年民數不過一千六十</hi>
<hi>三萬今休養生息百數十年民數已至二萬七八千萬之多較國初增二十倍户口多則用物多物價安得不</hi>
<hi>貴此保泰所以難也</hi>慚愧在持盈<lb/>
<pb n="KR4f0005_WYG_419-27b"/>
　　開益軒有㑹<lb/>
宋宗良語對宋琪開巻都為有益時我祗玩辭觀易象<lb/>
善遷改過得其師<lb/>
　　師善堂<lb/>
一身酬萬物其理原不齊有能有弗能安得兼全之凡<lb/>
人之一善率可為我師矜已而卑他終無進修時<lb/>
　　題江參山水巻<lb/>
千里江山上士為<hi>畫禪室舊弆江參千里江山圖巻向曽題䟦按江參字貫道宋畫史名家</hi>
<pb n="KR4f0005_WYG_419-28a"/>
<hi>専師巨然得北苑三昧董其昌䟦稱宋鄧椿公夀作畫繼自熙寧至乾道百年間分為數品其最髙者為冠冕</hi>
<hi>才賢巖穴上士而江參在上士之列今又得此山水巻以舊弆千里江山巻證之結構神韻俱同實出一手也</hi>
董家曽是寳蔵之<hi>千里江山圖有董其昌數䟦自云得之海上極為稱賞而此巻則實香光</hi>
<hi>所未見也</hi>印来神韻都無二會合豐城又一奇<lb/>
重曡雲山慘淡林訝非手寫寫扵心底須更藉九思定<lb/>
<hi>千里江山圖有柯九思鑒定及董其昌題䟦此山水巻則俱無然比較兩圖神韻如一固無藉鑒賞家之題䟦</hi>
<hi>也</hi>欲傲香光未著吟<lb/>
樹作濃隂峰未蒼分明夏景望中凉米家顛語議絹黑<lb/>
<pb n="KR4f0005_WYG_419-28b"/>
<hi>按米芾寄趙伯充帖云公所收紙黒顯偽者此理如何是圗的是真蹟神采穆然雖絹色微黯固不同米顛所</hi>
<hi>訾耳</hi>纑地雖陳亦豈妨<lb/>
鉅巻香光稱獨珍恐歸御府致沉淪<hi>董其昌䟦千里江山圗云是圗為貫</hi>
<hi>道最得意筆分宜嚴氏屢購未得若一入豪門將與上河圗等俱歸御府世間永不見則江畫冺沒無傳矣兹</hi>
<hi>千里江山圖既乆入畫禪室而是巻又續入石渠寳笈試以問之香光能復作轉語否耶</hi>即今合璧<lb/>
成雙美試問畫禪嗔不嗔<lb/>
　　詠周晉姜鼎玉版<hi>兩片各為一器</hi>
千年玉鼎晉之姜毁破惟餘兩片匡難向世間尋耳足<lb/>
<pb n="KR4f0005_WYG_419-29a"/>
睪思廟裏奉烝嘗滄桑浩歎原無定離合應知曷有常<lb/>
七字各題同泐識用資佳話佐文房<lb/>
　内府玉版兩片各承以檀座為綈几倚墨之用俗所<lb/>
　謂墨牀也忽憶更有一片其雕琢頗同命取以比較<lb/>
　之則饕餮欵式無不脗合盖玉鼎匡之兩面也乆更<lb/>
　毁破匠人取其尚完者製為文房之用而其連耳之<lb/>
　兩匡及四足則不知流落何所矣以西清古鑑證之<lb/>
　為周晉姜鼎無疑慨然成句各鐫其背<lb/>
<pb n="KR4f0005_WYG_419-29b"/>
　　山西巡撫勒保奏報得雪詩以誌慰<lb/>
臘雪優䝉北省均<hi>上年京師自臘月八日後連次得雪自廿八日復得盈尺有餘並據直𨽻</hi>
<hi>山東山西河南陕西甘肅各督撫奏報各属得雪次數先後畧同自數寸及深透不等仰䝉    昊貺北省普</hi>
<hi>得甘膏實為優渥</hi>欣兹西晉被新春甫過正旦初三四復沐祥<lb/>
霙遍隰畛<hi>兹復據晉撫勒保奏稱省城又扵正月初三四等日大雪繽紛除融化外積地五寸有餘</hi>
<hi>並據太原平陽等八府遼州平定等六直𨽻州具報得雪情形大畧相同冬春疊次優霑二麥含滋可望豐稔</hi>
<hi>等語</hi>厚澤詎惟滋麥隴載耕便可起禾畇昨朝微雪旋開<lb/>
霽仍此不知足自嚬<lb/>
<pb n="KR4f0005_WYG_419-30a"/>
　　題思永齋<lb/>
典言事也謨言理此是臯陶之首章迪徳弼諧關政肅<lb/>
慎修思永厥心臧由来内外交養切惟是唐虞示訓詳<lb/>
少小窮經兹耄耋略窺端緒效猶蘉<lb/>
　　翼翠亭<lb/>
亭云翼翠翠猶待翠自名亭亭不孤風月四時無盡藏<lb/>
菀枯較量若為乎<lb/>
　　清曠樓<lb/>
<pb n="KR4f0005_WYG_419-30b"/>
清或弗資曠曠則無不清與物鮮蔽遮<hi>曠也</hi>順應胥公明<lb/>
<hi>清也</hi>斯樓有合斯所以額檐楹詎惟玩景然施政以為程<lb/>
設曰請進之克己義最精<lb/>
　　活畫舫<lb/>
砌石臨溪肖舫式扵焉活畫以名之峯隨岸轉雖無藉<lb/>
鼓枻鳴榔屬有為秋月春風常泛此花紅栁緑任看其<lb/>
如云切已是何句能載舟言應慎思<lb/>
　　嘲夏隠亭<lb/>
<pb n="KR4f0005_WYG_419-31a"/>
葉張<hi>去聲</hi>夏時乃隠亭葉稀亭便露全形設如髙士傳中<lb/>
覓伯仲希之具典刑<lb/>
　　横雲堂<lb/>
堂標山之迥因以名横雲堂自無㨂擇人則有區分其<lb/>
滯厭乎夏其興希乎春兹當其希時横楹實可欣寧渠<lb/>
助景嘉為霖利耕耘<lb/>
　　詠宋澄泥鳳鏡硯<lb/>
唐時佳話宋時製鏡古依然見已宜<hi>櫽括硯背銘語</hi>合贈舍人<lb/>
<pb n="KR4f0005_WYG_419-31b"/>
賈至矣鳳毛池上用為儀<lb/>
　　題陳居中舜歌薰風圖<lb/>
五絃初作操南風應與臯夔稷契同何事牀琴二女侍<lb/>
居中別具義其中<lb/>
　是圗結搆頗古舊題舜歌薰風然無臯夔之儔侍則<lb/>
　非勑命歌薫之景矣且二女别牀諸姬環侍益非舜<lb/>
　之意也或者居中欲圗象往入宫之意乎然此事吾<lb/>
　不以為有而以為無夫舜大孝之人也豈有豫知瞍<lb/>
<pb n="KR4f0005_WYG_419-32a"/>
　與象之欲害己而先為穿以待之之理萬章舉齊東<lb/>
　之語孟子闢之可也不得其辭强為同憂喜之說何<lb/>
　哉因題是圗並附識之<lb/>
　　詠古玉斧珮<lb/>
土華浸骨蔚斑然成珮以来弗計年設曰炎劉猶頓置<lb/>
便稱忠夏想誰先命夔典樂堪擊石贈董安于當<hi>去聲</hi>佩<lb/>
弦撫不手留暎心謐却慙體物屢成篇<lb/>
　　節後逰萬夀山書懐<lb/>
<pb n="KR4f0005_WYG_419-32b"/>
慶節曽無一日閒節過乃得訪名山聨遐恵衆繁難卻<lb/>
返樸還淳政所關酌劑已知王道逺莅臨以乆世情閑<lb/>
拈鬚詠處微増白却是髙峯未改顔<lb/>
　　題宜芸館<lb/>
宜芸意實在芸編暖席㡬曾来便旋饜飫優㳺信何有<lb/>
憂勤惕勵則誠然少閒惟是廑無逸片刻扵斯適有縁<lb/>
敷政豈能外修已髙年不惜此窮年<lb/>
　　怡春堂有感<lb/>
<pb n="KR4f0005_WYG_419-33a"/>
勤政殿左側<hi>清漪園前殿亦名勤政殿遵    家法也</hi>怡春向額堂所為奉<lb/>
慈豫扵是賞韶光庭砌仍花栁<lb/>
几筵久閟藏流隂十載閱黯爾益神傷<lb/>
　　近西軒口號<lb/>
軒對西山號近西泉明詩意取為題偶来亟去戒忘返<lb/>
夕景何曾坐以徯<lb/>
　　澄輝閣<lb/>
陽岡據髙處近逺攬明湖水色山光映山容水面鋪春<lb/>
<pb n="KR4f0005_WYG_419-33b"/>
曦耀輝嫩泮沼受澄殊理趣黙堪㑹寧惟玩景乎<lb/>
　　水周堂<lb/>
昆明富乎水是用水周堂縱目澄觀惬喻舟出治蘉無<lb/>
風不波好有夏待蓮芳興我渇賢意蒹葭孰一方<lb/>
　　停靄樓即事<lb/>
朝靄夕嵐曽著句<hi>謝靈運詩夕曛嵐氣隂王維羣山夕嵐之語皆謂嵐氣為夕自李商隠始</hi>
<hi>有徒望朝嵐與夕曛之句前此未有向有嵐靄詩訂其訛</hi>然而總不離乎山觀晨却<lb/>
鮮觀暮景<hi>每臨萬夀山率弗過午即返</hi>停彼<hi>謂西/山</hi>即為停此間<hi>謂此樓</hi>拈<lb/>
<pb n="KR4f0005_WYG_419-34a"/>
句無非出想像倚樓偶爾趁㡬閒促成七字肩輿去媿<lb/>
未陳言一例刪<lb/>
　　清遥亭<lb/>
湖岸為亭不設寮騁睎一碧額清遥謂斯宜近弗宜逺<lb/>
可以借題箴百僚<lb/>
　　知春亭有㑹<lb/>
春為乾之元氣居四時首萬物無不知而亭胡享帚亭<lb/>
固物之一一實萬之母仁仁與智智其見隨所取一知<lb/>
<pb n="KR4f0005_WYG_419-34b"/>
即萬知義具繫辭有<lb/>
　　雲松巢<lb/>
蒼翠松有貞来去雲無定扵其有無間而恒契同性松<lb/>
披雲為衣雲駕松為乘是胥具巢意室亦名巢竟<lb/>
　　寄瀾亭<lb/>
瀾有時来往<hi>東風則西往迴風復西来本無定也</hi>亭惟峙在中居然分去<lb/>
<hi>謂瀾</hi>住<hi>謂亭</hi>原莫定西東皆可謂之寄不如付與空偶慿成<lb/>
五字聊當賦幽通<lb/>
<pb n="KR4f0005_WYG_419-35a"/>
　　澹㑹軒<lb/>
初解春氷水一方慿軒極目望蒼茫苟能識得安心竟<lb/>
澹㑹扵斯正不妨<lb/>
　　魚藻軒<lb/>
氷浦漸流凘聊遅魚樂知潛淵亦在藻梯几遂觀詩朱<lb/>
註謂頌語毛箋稱刺辭設云寓物性實亦戒扵斯<lb/>
　　題和闐玉倣漢獸耳洗<lb/>
夏商無洗器有自姬周始<hi>夏商以前無洗至周始有之博古圗所載諸洗亦始自周</hi>
<pb n="KR4f0005_WYG_419-35b"/>
<hi>且云古者天地左海故洗當東榮</hi>量材倣漢製漢亦千年矣師古祛今<lb/>
俗是吾乃所以復思洗之義繋辭已標㫖蓍圎而卦方<lb/>
聖人以心洗方知圎則神髙下有定理温潤以為質<hi>謂玉</hi>
圎神以為體<hi>謂洗</hi>蔵宻有沃心探賾願修已<lb/>
　　題陳書山静日長圗<lb/>
子西佳句叔明法恰合南樓倣老人<hi>見圗中自識語</hi>筆裏有詩<lb/>
聊寓畫幀中無處不傳神幽居深藉松林䕶翠巘層鋪<lb/>
荷葉皴為想當年勤課荻集成香樹果清新<hi>錢陳羣集名香樹集</hi>
<pb n="KR4f0005_WYG_419-36a"/>
<hi>其詩格律清新亦由母教云</hi>
　　詠哥窰雙耳缾<lb/>
百圾雖紛撫則平處州陶實出難兄一般樸質稱珍重<lb/>
那識精工宣與成<lb/>
　　填倉日作<lb/>
今日值填倉上元十日弆白駒隙迅哉鬧後欣静致拈<lb/>
毫聊詠節因思有三義一為天庾倉陳陳固相積然而<lb/>
司事者尚稱寧有備普免實希恩已經行二次玉粒儲<lb/>
<pb n="KR4f0005_WYG_419-36b"/>
覺欠數祇餘兩嵗况復截留多截留寧可廢灾民待救<lb/>
飢亦祗燃眉急<hi>叶</hi>其或艱阻運疏通更廑意<hi>京通各倉為天庾國</hi>
<hi>本固宜多為儲備然每嵗新漕數百千萬石陳陳相積即位五十年間普免漕糧二次欲以資民食也前年以</hi>
<hi>河南安徽等省旱灾民食拮据節次降㫖截留漕朱百十萬以資賑䘏乃司事者每謂截留太多不免意存出</hi>
<hi>納之吝不知南北皆吾赤子救荒濟急事寧得已又昨嵗清口一帯因乆旱湖水微弱運道淤淺既而湖河水</hi>
<hi>勢同時並漲復致漕船阻滯挽運維艱披覽奏牘為之設法疏通截留起撥不憚再三申諭即此見為君之難</hi>
<hi>也</hi>其二為常平耿夀昌創制增賈與減賈無非為民置<lb/>
厯乆弊滋多或反為民累害民及竊官侵貪乃百出<hi>漢宣</hi>
<pb n="KR4f0005_WYG_419-37a"/>
<hi>帝時大司農耿夀昌請邉郡築倉名曰常平榖賤增賈以糴榖貴減賈以糶厯代踵行本為良法乃行之既久</hi>
<hi>不肖官吏往往藉採買之名任意𣲖累地方侵漁入已是為民之舉轉致累民矣</hi>其三曰社倉<lb/>
晦翁創其事不屬官屬民以為便民計然而蚩蚩衆孰<lb/>
能不貪利官清吏役謹司事更公直<hi>叶</hi>一邑或可行各<lb/>
省難為例民心日以偷忠厚能有㡬<hi>叶</hi>常平或虚名社<lb/>
倉鮮實際<hi>朱子扵崇安創立社倉擇本鄉之有行義者司其出入夏借秋償薄收其息積貯備用誠</hi>
<hi>為久逺之利但後世人心不古實力奉行者難得其人如常平之官為經理者尚有虧短之弊若社倉僅属之</hi>
<hi>民恐更不免有名無實徒飽慾壑而已</hi>餘三與餘九行難言則易户口増<lb/>
<pb n="KR4f0005_WYG_419-37b"/>
萬萬<hi>國初天下民數一千六十三萬迄今一百四十餘年以来已増至二萬七八千萬㡬至二十倍之多</hi>
<hi>承平日乆休養生息户口日益繁滋用榖既多其賈安能不日加昻貴耶</hi>安能榖弗貴貴反<lb/>
教之藏遵行那可遂譬如日三餐與二減其一<hi>叶</hi>曰留<lb/>
待汝飢誰肯信其議蒿目視兹民玉食誠慙媿惟䖍祝<lb/>
屢綏永懐識五字<lb/>
　　曹文埴養親歸里因賜之什<lb/>
八旬有一逺親幃請養寧當弗賜歸前席受恩原種種<lb/>
南轅欲别自依依幸其未致登白簡<hi>朕每與軍機大臣談及此以為設有</hi>
<pb n="KR4f0005_WYG_419-38a"/>
<hi>科道進言殊難批飭也</hi>祝爾乆扵舞綵衣庚戌願言重詣闕<hi>庚戌為予</hi>
<hi>八旬萬夀文埴奏扵彼時詣闕祝釐是中間相距亦僅兩年即可遂其瞻戀之忱矣</hi>俞哉兩嵗暫<lb/>
相違<lb/>
　　宋人雪棧牛車圖<lb/>
門對通衢雪壓塵衝寒車馬往来人佳賔握手清談處<lb/>
旅况憐他太苦辛<lb/>
　　題和闐玉璧<lb/>
玉厄疾其俗様深<hi>和闐玉材不乏佳品每為呉市俗工以新様製作斯亦玉之一厄向屢有</hi>
<pb n="KR4f0005_WYG_419-38b"/>
<hi>詩惜之</hi>近多倣舊琢球琳<hi>俗様者多屛棄外間近亦知不為多從古式矣</hi>嘉兹素<lb/>
璧將盈尺来自和闐可號琛榖以為文足古目瑑而起<lb/>
兆究機心<hi>按説文璧上起兆瑑也謂起為壠若篆文之形夫璧琢以榖文猶合古制若多加刻鏤不</hi>
<hi>免失之機巧仍由俗匠所重者利是以務在多加工作以求善價即此見返樸之難耳</hi>盖因工重<lb/>
斯利重革薄艱哉識此吟<lb/>
　　微雨<hi>正月廿七日</hi>
微雨當春孟春韶已漸融雭<graphic n="KR1268" url="https://raw.githubusercontent.com/kanripo/KR-Gaiji/master/images/KR1268.png" mimeType="image/png"/>欣潤土淅瀝惜停風扵<lb/>
澤豈知足祈年惟願豐徂雲向南去齊豫或恩䝉<lb/>
<pb n="KR4f0005_WYG_419-39a"/>
　　由泉宗廟還宫過大西門之作<lb/>
取路泉宗廟進京大西門外必經行不堪東望黙增恨<lb/>
倐已十年迅可驚昔懼强<hi>上聲</hi>稱弗忍懼<hi>乾隆乙未秋出麗正門恭迎</hi>
<hi>不聖母至避暑山荘詩有不可不知又孔子訓我惟知  忍言知之句彼時喜懼交縈而口  弗忍言懼自丁</hi>
<hi>酉至今倐已十年迴思其懼亦不可得矣</hi>今怦真是切心怦卧碑射中<hi>去聲</hi>承<lb/>
歡識<hi>戊辰九月詣暢春園問十有安扵大西門集近侍諸臣較射連發廿矢中    九儒臣等侍觀賦詩</hi>
<hi>進覽因用侍郎齊召南韻成四律勒扵集鳳軒壁間越明年己巳四月    聖母賜膳扵集鳳軒是地近大西</hi>
<hi>門侍且破膳之暇陳馬技以娯豫復慈顔親發十矢復中九    的者三    聖母悦    曡舊韻成什並前</hi>
<pb n="KR4f0005_WYG_419-39b"/>
<hi>詩勒卧碑扵大西門長樓下以識嵗月</hi>都作畨畨夢境呈<lb/>
　　泉宗廟瞻禮<lb/>
御園度節駕言旋有事春祈及講筵塍稲與與叨去嵗<lb/>
庭松藹藹又新年端莊示像肅而叩綏屢希心刻以䖍<lb/>
撮要名泉三十二<hi>是地淙泉之處不可勝數乾隆丁亥命所司建泉宗廟並為記以證萬泉</hi>
<hi>荘應在斯地而不可他属凡廟内外之泉皆與之名而誌之碣約舉之凡三十二其實不止此數曰萬泉者綜</hi>
<hi>成數以極言其多耳</hi>弗因綴景為輸田<lb/>
　　題挹源書屋<lb/>
<pb n="KR4f0005_WYG_419-40a"/>
水必有源處挹源實在兹書齋搆廟肋昔日額檐眉詎<lb/>
悦披圖目惟廑絜矩思如論切已句二典是吾師<hi>二典實為</hi>
<hi>治之源也</hi>
　　倪瓉江岸望山圖即用其韻<lb/>
江鄉易雨艱致晴晴景難圖潤與明能事老迂一亭占<lb/>
寄情秦望兩巒横<hi>即用倪迂句意</hi>髙風漫議掩扵畫别裁<hi>去聲</hi>應<lb/>
知不為名設曰錢塘堪望處<hi>用詩中意</hi>甲辰春蹕憶迴程<lb/>
　　題漢玉榖璧<lb/>
<pb n="KR4f0005_WYG_419-40b"/>
璧製由来本自周侵尋率以属炎劉縁邉圻鄂目猶辨<lb/>
圍好粟紋手不留珍等圭璋蔵秘府棄同荆棘伴荒邱<lb/>
珍榮棄辱原無定圜器何曽意少投<lb/>
　　二月朔目坤寧宫食胙肉六韻<lb/>
受胙遵<lb/>
家法肆筵合雅詩<hi>祭而食胙周雅屢稱之後世莫之行也惟本朝    家法春秋大祀神後</hi>
<hi>必合王公大臣進坤寧宫食胙肉猶滿洲淳樸風也</hi>春秋欽大祀上下沐<lb/>
鴻禧割肉躬為倡<hi>敬憶我臣等太宗嘗御翔鳳樓諭王貝勒大    曰先時儒臣巴克什逹</hi>
<pb n="KR4f0005_WYG_419-41a"/>
<hi>海庫爾禪屢勸朕改滿洲衣冠效漢人服飾朕不從輙以為朕不納諫試思設我等寛衣大袖右佩矢左挟弓</hi>
<hi>忽遇碩翁科羅巴圖魯勞薩挺身突入我等能禦之乎若廢騎射寛衣大袖待他人割肉而後食與尚左手之</hi>
<hi>人何異朕此言實為子孫萬世之計恐日後子孫忘舊制故常切此慮耳乾隆壬申因恭讀    太宗實録敬</hi>
<hi>述此每食諭立卧碑扵箭亭鐫示子孫臣庶用垂萬禩是以    胙肉必以佩刀親割躬示倡率冀世世無忘</hi>
<hi>法也家</hi>頒糕逺莫遺<hi>滿洲舊例晨祭之胙必扵室中親友共食畢之不令出户其福酒福</hi>
<hi>糕則遍遺未至之親友敦睦純儉曲盡情理應世守之</hi>睦親兼寓儉逮衆是為慈<lb/>
<hi>大祀執豕博碩肥腯王公大臣共食弗盡仍命入直侍衛等入坤寧宮食之</hi>扵此應言吉<hi>滿洲</hi>
<hi>舊俗扵祭神房内最忌傷感</hi>無端亦繾思<hi>憶丁酉以前凡遇大祀神必恭進    慈寧宫糕酒</hi>
<pb n="KR4f0005_WYG_419-41b"/>
<hi>兹十年無其事矣</hi>述<lb/>
先示後世勿漫視常辭<lb/>
　　古玉博山頂<lb/>
丁緩作博山鏤奇禽恠獸<hi>見西京雜記</hi>山頂飾以玉寫物胥<lb/>
騰透不可識其名紛羅繞瓊岫銅或一再見玉惟此獨<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然非象海形温潤香艱湊祗可作玩器慨古難返舊<lb/>
　　仲春經筵即事成什<lb/>
依例經筵舉仲春耄齡肯便謝躬親虚名寧渠徒數典<lb/>
<pb n="KR4f0005_WYG_419-42a"/>
實踐由来在淑身與子與賢凛天命畜人畜已慎時新<lb/>
<hi>是日講孟子天與賢則與賢天與子則與子易經大畜卦剛健篤實輝光日新其徳</hi>無心立異以<lb/>
著論亦弗泥乎疏者倫<hi>予謂與賢與子天命胥不可恃惟在君人者敬天愛民慎守其</hi>
<hi>器以為凝承之本耳至解大畜者注家俱以不家食為養賢而賢者不食扵家予意當以家為私以不家食為</hi>
<hi>去私又九二六五主柔臣剛之解亦近曲説兹所論非有心立異但折𠂻扵理而已</hi>
　<lb/>
　<lb/>
　<lb/>
<pb n="KR4f0005_WYG_419-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩五集巻二十八<lb/>
</p>
<p>
</p>
  </div>
</body>
</text>
</TEI>
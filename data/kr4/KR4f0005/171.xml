<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_171-1a"/>
欽定四庫全書<lb/>
御製詩三集巻八<lb/>
　古今體一百八首<hi>庚辰八</hi>
　　熱河啟蹕幸木蘭作<lb/>
慶典今年舉帝京秋蒐因致緩登程祗教仙苑一朝駐<lb/>
消得清詩廿首成新附羣蕃道旁送逺来諸部馬前迎<lb/>
可知遊豫無非事侯度懐柔永厪情<lb/>
　　村行三首<lb/>
<pb n="KR4f0005_WYG_171-1b"/>
迤北天寒惟一收一收豐亦擬三秋村民乗暇翻犂地<lb/>
播糓憐他隔嵗謀<lb/>
崖角山巔無隙地刀耕火種有餘思村童也解迎清蹕<lb/>
恰似蓬頭王霸兒<lb/>
一川流水百盤澗碎石堆筐架野橋撇捩何妨䇿馬渡<lb/>
秋晴正值漲痕消<lb/>
　　波羅河屯行宫即事<lb/>
雲裏遥看筆架峯到来行館憩従容鶻師狗監先来候<lb/>
<pb n="KR4f0005_WYG_171-2a"/>
甫草山猶隔㡬重<lb/>
一株松樹滿庭隂可識離宫嵗月深攬鏡霜華略増昔<lb/>
於中不改繼繩心<lb/>
秋宇剛欣霽色䨑西山薈蔚復淒淒宣傳支帳尋髙阜<lb/>
今夜恐防雨漲溪<lb/>
　　夜雨<lb/>
半夜星羅宇四更山吐雲隔窓霏勢擬欹枕颯聲聞農<lb/>
務既云畢閒情且自欣眀當詠烝渉亦欲習勞勤<lb/>
<pb n="KR4f0005_WYG_171-2b"/>
　　聞雁<lb/>
不寐夜如何秋鴻送響多昨驚霜乍落今聽雨中過沙<lb/>
漠夏棲止瀟湘冬寢訛順時奚揀擇踵事有吟哦<lb/>
　　雨中塞上行<lb/>
夜雨連晨勢未已行旌先發難中止文侯罷獵必親徃<lb/>
我亦何妨一仿此白榆緑栁時逢迎快哉雨中塞上行<lb/>
杜老前後則何有周王左右堪同賡製衣䇿馬跋泥淖<lb/>
誰言秋雨弗濕帽<hi>國語有秋雨不濕帽之諺謂秋雨不䏻久也</hi>行宫駐蹕豈<lb/>
<pb n="KR4f0005_WYG_171-3a"/>
不佳習勞先<hi>去聲</hi>衆従吾好鑾儀衞率校尉随輕輿逸坐<lb/>
那肯為内扎薩及外厄魯櫜鞬扈從瞻威儀巒姿林態<lb/>
渾難状配藜旁魄復滌盪萬馬奔騰如萬舟雪浪銀山<lb/>
陵漭沆北人使馬南人船一合相真成大觀山村老農<lb/>
笠底笑眀春種早不待言<lb/>
　　濟爾哈朗圖行宫疊去嵗韻<lb/>
㡬架巖齋也號宫山姿入望四鄰通恰欣秋令来棲宿<lb/>
况復西陲罷戰攻白石磷磷溪漲雨翠峯濯濯樹摇風<lb/>
<pb n="KR4f0005_WYG_171-3b"/>
分眀去嵗初經地此日襟懐了不同<lb/>
已安容膝底須多茅土階茨較太過山是真圖非筆染<lb/>
户無長物有書羅愛觀颯㬌開虚牖不盡崇情寄迥阿<lb/>
秋雨既優晴實好豐隆傍晚擘雲窩<lb/>
　　夕<lb/>
雲歸髙岫塞天眀徙倚山寒向晩清那似去年臨此地<lb/>
驛章旁午筞軍情<lb/>
　　復雨<lb/>
<pb n="KR4f0005_WYG_171-4a"/>
山雲散復聚塞雨宻還踈度嶺幻眀暗随風作疾徐不<lb/>
妨徑筞騎也覺厪漸車關内正滋麥欣生跋渉餘<lb/>
　　晴<lb/>
塞山捲下西北風怒號萬竅真是雄煙銷雲𣪚無留蹤<lb/>
朗朗秋日懸髙空今朝晴定真堪喜眀日大獮方伊始<lb/>
吉行五十里而遥後行輜重應至矣抱被入直庻免嗟<lb/>
試問誰匪懐居士<lb/>
　　九月朔日作<lb/>
<pb n="KR4f0005_WYG_171-4b"/>
秋季惟朔旦塞圍第一塲千山歛雲氣萬樹絢晴光迥<lb/>
巘鴻絧合深溪魚貫長咸賓逮回部<hi>入覲之都爾伯特親王筞凌烏巴什</hi>
<hi>等向曽預觀塞圍其回部酋長霍集斯伯克霍什克伯克等以賜爵留居亰邸並屬櫜鞬從獵則自今嵗始云</hi>
執役有名王<hi>舊扎薩克王公台吉等率所部蒙古随圍執役嵗以為常</hi>柔逺繩<lb/>
先切詰戎寓意良寜當懈㡬務獵罷閱封章<lb/>
　　過卜克達坂曡舊嵗韻<lb/>
去年出哨過今嵗進圍尋果協貞符吉<hi>舊嵗九月初過此有貞符如卜</hi>
<hi>克願即逓佳音之句廽鑾未踰月㨗報果至</hi>早傳逆賊擒敢誇無事日益勵<lb/>
<pb n="KR4f0005_WYG_171-5a"/>
有孚心翠柏丹楓處遥聞呦鹿音<lb/>
　　行圍二首<lb/>
天府神臯百獸甡細莎灌木静無塵最欣悉率升大阜<lb/>
底藉要遮事斥闉割胾炙鮮猶古俗炊金饌玉直癡人<lb/>
舊藩新部衆同樂獨者惟斯染翰頻<lb/>
千二百人各職司率先扎薩恐淹期<hi>衆扎薩克毎日於五更時領衆前徃</hi>
<hi>撒圍圍將合即親至獵塲率先馳射以均勞逸不令踰時久待</hi>尊為元后親為父威實<lb/>
何須恩實宜峻坂有時亦馳下神鎗無故不空施從来<lb/>
<pb n="KR4f0005_WYG_171-5b"/>
柔逺兹常厪武㝎遐懐益慎茲<lb/>
　　塞山雪㬌<lb/>
夜帳摐聞雨㸃飄朝来玉色染崇椒凹稜旋旋因風積<lb/>
陽巘微微見晛消<lb/>
未凍煙蕪鹿正肥平岡磬控馬如飛何湏濶論山隂棹<lb/>
九月木蘭雪打圍<lb/>
細莎嫩蘚全藏色翠柏丹楓未改形一谷温暾迎曉日<lb/>
不妨按轡為延停<lb/>
<pb n="KR4f0005_WYG_171-6a"/>
松林獲鹿美於羊帶濕松枝燃亦香僧舎茶煙故清絶<lb/>
朝家古俗那宜忘<lb/>
玉屑銀沙萬嶂鋪尋蹤還擬捉於菟毳衣箇箇誇披得<lb/>
誰識詩人鄭鷓鴣<lb/>
千峯隠現曉煙濃活畫宜人面面逢實景真情欣始遇<lb/>
祇疑摩詰出形容<lb/>
　　重陽日侍<lb/>
皇太后饍<lb/>
<pb n="KR4f0005_WYG_171-6b"/>
今朝乃重九佳莭不宜孤月日均陽數川原逼上都登<lb/>
髙随處可獻<lb/>
夀與山俱紫塞如丹禁千秋奉<lb/>
懿娱<lb/>
　　蒙古王公等進宴即席得句<lb/>
木蘭嵗嵗秋圍舉東道名藩許獻芹<hi>舊例木蘭行圍扎薩克盟長等進公</hi>
<hi>宴家宴凡數次朕命合數宴為一所貢之馬駝牛羊並却不納既以聨中外一家之情兼寓體恤之意云</hi>幕<lb/>
設崇岡菊莭度<hi>是日重九</hi>席聨新部㕍行分<hi>随圍之都爾伯特親王䇿凌烏</hi>
<pb n="KR4f0005_WYG_171-7a"/>
<hi>巴什等回部郡王霍集斯伯克等並命預宴列坐</hi>湯羊美勝八珍膳詐馬催来<lb/>
千錦羣諸伎畢陳行賞罷一家和樂萬方聞<lb/>
　　塞宴四事<lb/>
　　　詐馬<lb/>
　　詐馬為䝉古舊俗今漢語俗所謂跑等者也然元<lb/>
　　人所云詐馬實咱馬之誤䝉古語謂掌食之人爲<lb/>
　　咱馬盖呈馬戯之後則治筵以賜食耳所云只孫<lb/>
　　乃馬之毛色即今䝉古語所謂積蘇者是亦屬魚<lb/>
<pb n="KR4f0005_WYG_171-7b"/>
　　魯茲扎薩克於進宴時擇名馬數百列二十里外<lb/>
　　結束鬉尾去覊韉馳用幼童皆取其輕㨗致逺以<lb/>
　　鎗聲為節遞施傳響則衆騎齊騁驫䮅山谷騰躍<lb/>
　　争先不踰晷刻而達掄其先至者三十六騎優賚<lb/>
　　有差所以柔逺人講武事也<lb/>
名王詐馬存遺風獻筵備陳表敬恭廿里以外列駿驄<lb/>
置郵傳命聽發蹤宣教施銃星火紅連聲遞令頃刻通<lb/>
砰磕萬雷忽落空翩若驚鴻逸若龍雲屯飇歘倒吕洪<lb/>
<pb n="KR4f0005_WYG_171-8a"/>
旁唐閃霍復舂容振林駭谷躪阜嵏平沙草軟淨壒塳<lb/>
駃騠束尾綰其鬉輕方致速騎以童捷足獨出傑且雄<lb/>
選三十六惟良駥按第行賞務従豐只孫古俗想像中<lb/>
和樂還因寓詰戎<lb/>
　　　什榜<lb/>
　　什㮄䝉古樂名用以侑食今俗所謂十番或因此<lb/>
　　楊萬里詩有全番長笛横腰鼓一曲春風出塞聲<lb/>
　　之句盖樂曲名番本塞外語而傳譌耳其器則笳<lb/>
<pb n="KR4f0005_WYG_171-8b"/>
　　管箏琶絃阮火不思之類將進酒輙於筵前鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>
　　奏之鼓喉而歌龢羅赴莭有太古之遺音焉<lb/>
平原擇向圎幕張酪酥乳酒湘黄羊名王捧觴起上夀<lb/>
較漢公卿禮數詳渾撥四火不思曲長朔管如鞭吹鳴<lb/>
羽發徴氣内運叩角動商響外披初奏君馬黄大海之<lb/>
水不可量<hi>曲首句</hi>繼作善哉行無貳無虞式糓友朋誰云<lb/>
朔漠無古樂絶勝鄭衛為新聲我惟中外一家用聨上<lb/>
下情亦不侈談有虞氏四裔之樂舞於庭<lb/>
<pb n="KR4f0005_WYG_171-9a"/>
　　　相撲<lb/>
　　相撲之戯䝉古所最重筵宴時必陳之國朝亦以<lb/>
　　是練習健士謂之布庫䝉古語謂之布克脫帽短<lb/>
　　褠兩兩相角以搏踤仆地决勝負勝者勞以巵酒<lb/>
　　厄魯特則袒裼而撲雖蹶不釋必控首屈肩至地<lb/>
　　乃為勝彼嘉其壯賜之羊臛則拱臂探掬顧盼呿<lb/>
　　吞聲若飲歠其舊俗如此因以示恵云<lb/>
健兒揎袖短後衣席前相撲呈䧺嬉捭拖拗拉矜扲掑<lb/>
<pb n="KR4f0005_WYG_171-9b"/>
跮踱踞蹋蹍且䠑乗間伺怠出以竒恧然躓蹶力不支<lb/>
勝者賜酒跽飲之别有厄魯均新附其撲法乃異舊部<lb/>
露身赤脚惟著袴撇捩<graphic n="KR1974" url="https://raw.githubusercontent.com/kanripo/KR-Gaiji/master/images/KR1974.png" mimeType="image/png"/>踔空拳赴失計忽仆伏地據<lb/>
騰跳翻作康王跨兩肩著地頭倒豎方得謂之决勝負<lb/>
勝者揚揚意實歡負者反求微靦顔宣傳典屬呼来前<lb/>
上方肥羊出厨盤長胾碩臛如舉山匕箸不設俾恣餐<lb/>
誰識不足君所言快哉大嚼真壯觀豈對屠門空望懸<lb/>
跪振雙臂攫且摶右哆左噏直下咽倐似長鯨吸百川<lb/>
<pb n="KR4f0005_WYG_171-10a"/>
意氣自若殊昻軒均令染指果腹便小哉食肥張齊賢<lb/>
是盖衛拉舊俗傳示恩奨勇一試旃食罷命前面詢焉<lb/>
弗兹食者閲十年<hi>據云凖噶爾自喇嘛達爾扎搆釁以来日就凋敝不得如此飽啖者十年</hi>
<hi>於茲矣</hi>
　　　教駣<lb/>
　　教駣攻駒周禮雖載然後世僅知攻駒而不䏻教<lb/>
　　駣䝉古則熟習其灋謂之騎額爾敏達駻馬三嵗<lb/>
　　以上曰達駻額爾敏則未施鞍勒者也毎嵗扎薩<lb/>
<pb n="KR4f0005_WYG_171-10b"/>
　　克於所部驅生馬多羣至宴所𣪚逸原野諸王公<lb/>
　　子弟雄傑者執長竿馳縶之加以覊鞴始則怒騁<lb/>
　　駴趯或豨突人立嘶齧靁殷馭者騰趠而上控掣<lb/>
　　自如須㬰調良率得名馬<lb/>
二嵗為駒不勝鞍三嵗為駣始堪教夏官廋人早失傳<lb/>
未若朔漠存古調扎薩獻宴必備觀分羣别色陳平原<lb/>
氊廬賜食較撲罷按轡一覧同名藩名藩子弟皆吉服<lb/>
上馬執竿好結束<hi>馭生馬者必馳騎逐之襭衣綰帶持尋丈竿繋革絙其上以為控縶俗名</hi>
<pb n="KR4f0005_WYG_171-11a"/>
<hi>套馬竿</hi>敺来萬錦歘披前光采陸離紛奪目薄言駉者有<lb/>
驈皇騂騏駵駱駰騢黄縶之維之取傑驁絏絆未及先<lb/>
跳梁齕草飲水本天性鞿鞚乍拘自覺病驚軼狂擲詎<lb/>
䏻無處之以暇堪力勝牽来蹀躞人爭騎驀跨那待覊<lb/>
馽施擢足軒立忽落地翻身騰騗㨗於飛盡態極變不<lb/>
可狀駻突䧺驅若飜浪毛龍逸虎旋就馴人有餘閒據<lb/>
馬上馳驟寜供耳目娱駃騠騄耳中掄諸憑閱考牧悟<lb/>
至理不教而成事所無<lb/>
<pb n="KR4f0005_WYG_171-11b"/>
　　雪獵十韻<hi>九月十七日</hi>
塞雲低靉靅朔雪灑雰霏萬嶂増嚴氣千林纈素輝月<lb/>
同光不濕風似定還飛壓帽輕於絮堆衣幻作璣藩王<lb/>
羣扈蹕漠嶺早張圍誰肯氊裘著都欣玉䇿揮襯蹄致<lb/>
馬疾刷羽益雕威捜穴虎呈迹炙鮮鹿薦肥彌漫迷澗<lb/>
户飄瞥嫿林扉乞相寒江上一蓑披得歸<lb/>
　　晚晴<lb/>
晚晴眀積素巖㬌益堪竒鏤玉為屏際歛雲歸岫時入<lb/>
<pb n="KR4f0005_WYG_171-12a"/>
圖浮霽色敲句引清思今夕蝦蟆冷東山故上遲<lb/>
　　青羊<lb/>
青羊善縁璧四蹄利如鑷躑躅㠝岏間虎狼不䏻躡一<lb/>
朝失所據生捕被虞獵神惢豈跳踉喙息惟伏帖何必<lb/>
貪肥腯爰命育蹇苶誰辨梓樹化謾擬成都接随圍霍<lb/>
集斯驚觀笑囅頬<lb/>
　　火雞<lb/>
火雞特異雉足觀不足食修尾拖紳白通身染黛黒昻<lb/>
<pb n="KR4f0005_WYG_171-12b"/>
藏亦頭角璘㻞亦羽翼於野昧三嗅言家乏五徳吐火<lb/>
幻詎真破敵術非直無須羅網施已見雌雄得宣付上<lb/>
林官飼飬俾孳息<lb/>
　　哈薩克使至俾觀圍<lb/>
阿布賚汗<hi>哈薩克汗名</hi>候起居蘇爾<hi>平/聲</hi>統<hi>阿布賚姪其名都勒特赫勒蘇爾統</hi>
<hi>盖其貴族之稱如蒙古之台吉云</hi>至謁鑾輿兼程而進堪嘉彼<hi>前間阿布賚遣</hi>
<hi>使入覲念其道逺恐不䏻急馳傳諭緩程而行於十月初旬至熱河而蘇爾統以九月初三自烏里雅蘇臺起</hi>
<hi>程月之十八已扺波羅河屯據云途中驛騎餼糧並荷天朝優恤不知䟦渉之勞急欲瞻覲天顔以申誠悃</hi>
<pb n="KR4f0005_WYG_171-13a"/>
厚恵以加寜靳予北界控弦重習獵漢家連網笑周阹<lb/>
圍期二日應教展<hi>廿一日駐蹕海喇蘇臺止餘一圍因哈薩克使至特命展加二日俾得扈</hi>
<hi>從預觀</hi>射得肥麅便賜諸<lb/>
　　至張三營行宫賜宴諸䝉古疊丁丑舊作韻<lb/>
示逺圍期兩日加罷圍依舊見黄華曦迎暖谷人披襖<lb/>
雪㸃嶤峯樹戴花自為驅馳聊布恵可知中外總為家<lb/>
洛那有宴仍教預<hi>丁丑此宴哈薩克陪臣亦適預</hi>嘉彼鱗流仰集遐<lb/>
　　木蘭迴蹕至避暑山荘作<lb/>
<pb n="KR4f0005_WYG_171-13b"/>
鹿期促駕駐兩日塞上行圍倐又迴美土如斯可漫去<lb/>
遠人爾許况擕来<hi>時回部郡王霍集斯伯克等自京随駕都爾伯特親王䇿凌烏巴什等以</hi>
<hi>入覲扈従秋蒐而哈薩克陪臣都勒特赫勒等亦赴木蘭朝謁既命觀圍並擕至山荘錫宴</hi>從容宴<lb/>
樂應教預假藉清涼得久陪繩<lb/>
武恵遐綿奕葉山荘嘉兆自<lb/>
天開<lb/>
　　寫心精舎<lb/>
每到瞻<lb/>
<pb n="KR4f0005_WYG_171-14a"/>
神御因教憩寫心卌年忽成古<lb/>
一念注於今敢不益黽勉安䏻忘敬欽怡情曰山水末<lb/>
矣詎知音<lb/>
　　嘉樹軒<lb/>
就樹開軒䕃緑雲<lb/>
堯年寳露葉間紛設方武子甘棠賦我亦寜忘封殖勤<lb/>
　　立冬<hi>九月晦日</hi>
平在元㝠令来逰龍朔垠莭因行慶駐志詎暢觀勤亰<lb/>
<pb n="KR4f0005_WYG_171-14b"/>
國風占候<hi>毎當莭候太史例占風</hi>塞天霽歛雲小陽春律暖<hi>是日暖</hi>
亦為従人欣<lb/>
　　永恬居疊舊作韻<lb/>
一谷温暾日坐来滿屋簷餞秋冬景破半百鬢星添松<lb/>
翠雪輕壓楓紅霜飽霑巻阿真惬意魚海洗兵恬<hi>舊作有佇</hi>
<hi>待俘渠獻干戈戢永恬之句</hi>
　　再題素尚齋<lb/>
礀道津橋試重尋巖扉耐可惬予心虚庭煙月誰同調<lb/>
<pb n="KR4f0005_WYG_171-15a"/>
上塞氷霜我素襟四壁詩題自今昔一窓冬日是光隂<lb/>
迤西更闢新齋在不厭山深轉就深<lb/>
　　剏得齋<lb/>
入山不見墅到墅忽臨山依古松為幄疊蒼石作關既<lb/>
深斯恱性惟静可怡顔阿那丹臺表容成想像間<lb/>
　　夕佳樓得句<lb/>
尋深有渇懐歩屧不知遠峭寒薄邃谷㬢光蔽崇巘忽<lb/>
造剏得齋横樓接廊轉齋髙樓更髙一窓冬日滿夕佳<lb/>
<pb n="KR4f0005_WYG_171-15b"/>
昨命名萬態呈組纂言情陶莫過體物杜猶善而我别<lb/>
有㑹含毫忻嫩暖<lb/>
　　題張宗蒼畫<lb/>
山荘驀見宗蒼畫向未題詩輙補題曲折雲林皆可入<lb/>
髙低磵道訝纔躋誰分幻境將真境道是全提早半提<lb/>
昔失當前今鄭重羲辭聊擬玩先迷<lb/>
　　千尺雪<lb/>
鹿期催向去雪色待今来即看清如爾寜當虚擲哉帶<lb/>
<pb n="KR4f0005_WYG_171-16a"/>
林寒皎皎落礀素皚皚却是輸真者蘭中早漉杯<hi>木蘭中遇</hi>
<hi>雪已收水烹茶故云</hi>
　　臨芳墅<lb/>
義取對時将育物候過葉緑與花紅分眀<lb/>
羲畫標微㫖一氣貞元無始終<lb/>
　　澄觀齋<lb/>
觀乃人之䏻澄亦境之所能所兩相㤀澄觀實緒語其<lb/>
忘如未臻佳境允宜處譬彼荘嶽間不期齊變楚<lb/>
<pb n="KR4f0005_WYG_171-16b"/>
　　菊<lb/>
菊莭過將彌月菊花開尚數叢漠水塞山自爾丹楓翠<lb/>
柏原同知己霜清日嫩笑他桞緑桃紅漫擬陶家三徑<lb/>
戒酒却緬髙風<lb/>
　　射<lb/>
射是朝家夙所長承平逰豫那宜忘擕来新附控弦部<lb/>
駐此<lb/>
當年避暑荘親御矢弧聊示度數頒幣帛用旌良樹侯<lb/>
<pb n="KR4f0005_WYG_171-17a"/>
疊中休稱頌<hi>是日發矢二十七中十之九破的者六及易小鵠復連中舊部新蕃暨哈薩克陪臣</hi>
<hi>侍觀者無不喜躍稱異</hi>敬仰<lb/>
前猷敢不蘉<lb/>
　　含粹齋<lb/>
四德乾元亨利貞大哉一氣與流行小春即㬌聊觀象<lb/>
純粹於焉見性情<lb/>
　　宿雲簷<lb/>
山房倚翠巖簷虚雲每寄氣霽㬌澄候豐隆早收技偶<lb/>
<pb n="KR4f0005_WYG_171-17b"/>
来坐清晝聊結氤氲意如將霏六花謝賦還䏻試<lb/>
　　暖<lb/>
今年秋候長入冬氣尚暖朱鳥升東林騰暉巖谷滿羣<lb/>
稱及嚴寒<hi>今年圍期較遲俶装時皆以歸程正届冬寒而邇日序尚暄和與徃嵗迴蹕山荘時無異</hi>
忘之以轉眼堪因<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>人情忖度寜待逺<lb/>
　　題金廷標醉菊圖<lb/>
菊莭忽已過傳来醉菊圖重儓縁素㬌别契是神樞埏<lb/>
埴商顔數<hi>圖中四醉老</hi>淋漓彭澤模科頭倚客背箕踞厭僧<lb/>
<pb n="KR4f0005_WYG_171-18a"/>
趺缾罄憑而寐花香嗅以欨看山半酩者應慙<hi>去聲</hi>獨醒<lb/>
夫<lb/>
　　水月精舎<lb/>
冬月颯可憐塞水寒未凍巖齋一再登俯暢誠堪弄心<lb/>
掬不以手鏡光翻在棟氷魚潜罷躍谷鳥啽猶哢聖教<lb/>
標清華因之緬鸞鳯<lb/>
　　再題綠雲樓<lb/>
初来綠樹蔚層甍為愛新樓輙命名一月往還看突兀<lb/>
<pb n="KR4f0005_WYG_171-18b"/>
恰随天末與同征<lb/>
　　春好軒<lb/>
清暇偶憩文軒標題兩字堪論依然甌香硯淨而無花<lb/>
馥鳥喧落葉亂填書帙鳴鹿已懶苹原<hi>鹿過時則不鳴</hi>莫謂芳<lb/>
菲莭逺貞下行將起元<lb/>
　　弦月<lb/>
弦月上嚴節氷天見塞山隔林猜窄濶輾漢疊團彎寒<lb/>
迫煙嵐峭光含網水潺剏觀縁底事尋鹿入宵還<lb/>
<pb n="KR4f0005_WYG_171-19a"/>
　　題張師䕫樹石<lb/>
古樹稜稜詭石邉芳華想像閱韶年玉蓑<hi>畫中題句邉武字玉蓑</hi>
櫟里<hi>即師䕫號</hi>今何在寫照依然識兩仙<lb/>
　　戯題創得齋<lb/>
創得㬌得創頻来輙有詩民焉寄淳檏吾尚愛新竒風<lb/>
嶺松落子霜坳鹿引兒自然塵俗遠心與許巢期<lb/>
　　枕碧樓三首<lb/>
剏得齋㫄樓兩間虚窓納勝枕孱顔山容蒼矣意聊寄<lb/>
<pb n="KR4f0005_WYG_171-19b"/>
彈指眀秋挹翠鬟<lb/>
種松待老意嫌遲就樹齋成嘉䕃披欲速縱乖鄒嶧論<lb/>
静觀雅契太原詩<lb/>
谷口延縁不見樓到来俯視白雲頭蜃窓嫩日宜清坐<lb/>
樹樹山山總在眸<lb/>
　　寜静齋<lb/>
閒庭樹葉落歸根一坐眀窓日晏温即景不湏翻蜀志<lb/>
武侯兩字箇中存<lb/>
<pb n="KR4f0005_WYG_171-20a"/>
　　鶴鹿<lb/>
鶴鹿雖異類胥足助山景鶴則賦之糧惟取聲露警鹿<lb/>
毎挟矢尋芩野寜容騁材與不材間漆園語堪省<lb/>
　　罨畫窓<lb/>
近嶺遥峯面面呈㟏岈瀟落最多情今朝所㑹又殊特<lb/>
直展寒林閱李成<hi>石渠寳笈有李成寒林圖</hi>
　　登四面雲山亭子<lb/>
中峯迥出羣一笠與平分四面雲山態八音天籟聞山<lb/>
<pb n="KR4f0005_WYG_171-20b"/>
齋俯剏得<hi>剏得齋在深山邃谷隠不見惟此亭標最髙峯俯視如在咫尺</hi>大塊有真文<lb/>
亦欲無言去其如伺懋勤<lb/>
　　創得齋得句<lb/>
溪山深處惬幽探磵道頻驅小歩驂人面峯開墅忽到<lb/>
樹頭樓出景全含掀籠放去沖霄鶴捲幔招来落嶂嵐<lb/>
五度經臨詩六首笑㸔剏得作陳談<lb/>
　　再題枕碧樓<lb/>
山樓雖小有迎逢拾級居然枕萬峯遮莫霜林紅染遍<lb/>
<pb n="KR4f0005_WYG_171-21a"/>
蔚窓松色尚重重<lb/>
　　題玉琴軒<lb/>
細泉階下注氷渠今日絲桐訝澀踈漫道寂寥艱著句<lb/>
小春景㮣故逢初<lb/>
　　曉<lb/>
鳥鳴當天雞山含曙色曉嵐涼雖淰淰空宇猶浩浩子<lb/>
輿稱旦氣調御乃成道於焉悟軌塗契㑹殊不少<lb/>
　　對瀑六韻<lb/>
<pb n="KR4f0005_WYG_171-21b"/>
飛瀑我常對所欣對以冬挂来氷筯簇流處氣機濃從<lb/>
識根源逺不遷莭令逢微聞聲颯沓略戢勢㳙淙落磵<lb/>
鹿猜飲入池魚罷喁洗頭宜玉女應律逮黄鐘<lb/>
　　瑩心堂<lb/>
平湖候冷碧波凝颯灑冬堂又絶勝自是瑩心多好㑹<lb/>
那更<hi>平聲</hi>真對玉壺氷<lb/>
　　永恬居<lb/>
冬山淡如睡巖居益致静所耽在泉石寜辭䟦寒冷野<lb/>
<pb n="KR4f0005_WYG_171-22a"/>
橋度數曲似入神眀境林扉詎藉敂仙界奚煩請翻嫌<lb/>
紫翠艶都覺色空屏歸藏有餘藴樞紐於焉省觸縁惬<lb/>
性靈不期坐已永<lb/>
　　戯題招涼榭<lb/>
突兀千林山寂寥坐来謖聽落崖飇偶然題句還呵凍<lb/>
榭號招涼懶更招<lb/>
　　静好堂<lb/>
趁暖搴帷萬象低霽煙歛盡朗撐犂<hi>䝉古語謂天為騰額哩漢書訛為撐</hi>
<pb n="KR4f0005_WYG_171-22b"/>
<hi>犂然音韻頗近宜於塞外用之</hi>底須在御誇琴瑟自覺當前契筦倪<lb/>
　　居髙<lb/>
山樓枕碧嶺小坐念居髙望治心徒棘勤民目久蒿言<lb/>
多後從面疵或索吹毛即景懐慙恧休云此避囂<lb/>
　　入深<lb/>
谷抱山還疊行行漸入深居然㕘理窟颯爾對寒林雲<lb/>
裏辨峯影氷間澀瀑音迫霄精舍搆涯涘許誰尋<lb/>
　　即事<lb/>
<pb n="KR4f0005_WYG_171-23a"/>
冬山觸處耐吟凭呵凍摛詞興偶乗日落遥峯一片靄<lb/>
泉流古磵㡬條氷披寒檐梠紛還鳥綴景招提不著僧<lb/>
尋鹿入宵歸趁月鋗人何事更張燈<lb/>
　　萬樹園賜宴即席得句<lb/>
小陽春旭暖温暾令日筵開萬樹園屈膝捧觴逮鹽澤<lb/>
纒頭式禮厠花門<hi>回部郡王霍集斯伯克等及哈薩克陪臣咸預宴</hi>敢云一已<lb/>
承<lb/>
先烈或可千秋示後昆坐有鐻鍝如舊僕偏稱兩度沐<lb/>
<pb n="KR4f0005_WYG_171-23b"/>
深恩<hi>筞凌烏巴什等以甲戌夏入覲曽宴賚於此今入舊扎薩克之列賜坐</hi>
　　萬樹園觀燈火<lb/>
巖風傍晚淨魚鱗東望錘峯挂璧輪塞即京華林即上<lb/>
燈原嘉夜月原春千枝蠟鳯燃銀樹百道星虹落玉津<lb/>
義寓光眀輝㫚爽寜云誇示逺徕人<lb/>
　　熱河啟蹕駐喀喇河屯行宫作<lb/>
習武柔遐蕆事并<lb/>
安輿䖍奉返神京兩彌月已届嚴莭三十里而遥吉行<lb/>
<pb n="KR4f0005_WYG_171-24a"/>
<hi>喀喇河屯去熱河三十餘里</hi>别館巻阿依舊好寒林平逺入冬清流<lb/>
澌却慮拏舟冷興寄灤陽與目成<hi>是日未渡河至灤陽别墅故云</hi>
　　入古北口<lb/>
秋仲經過冬孟還流隂瞥眼徃来間敷恩示度無非事<lb/>
暮詠朝披亦未閒向暖鸞鈴入閭左就荒雉堞鎻孱顔<lb/>
千村納稼饒衣褐幸慰吾民卒嵗艱<lb/>
　　冬日御園即事<lb/>
塞外初冬暖異常歸来帶得十分涼<hi>啟蹕時咸云将及嚴寒而今年塞外</hi>
<pb n="KR4f0005_WYG_171-24b"/>
<hi>殊覺暄暖迴蹕至都翼日乃朔風作冷衆更謂帶来之寒故戯及之</hi>人情定論曽誰是園<lb/>
景小春耐可償窓日嫩思賒日馭池氷薄懶試氷床庭<lb/>
葩砌草都逾莭洋菊還留别様芳<lb/>
　　冬日北逺山村<lb/>
歴觀塞外與關中納稼如茨總報豐今日山村喜方信<lb/>
常言私後合先公<lb/>
　　題湛虚書屋<lb/>
桑苧村中茅草屋閒来就讀亦觀耕半窓受日虚而朗<lb/>
<pb n="KR4f0005_WYG_171-25a"/>
一水䕶門湛且清范緩倪迂法如是王丞杜老句多情<lb/>
圃場穫罷心方慰又對同雲望六霙<lb/>
　　文徴眀萬壑松濤即用其韻<lb/>
飛泉直落白雲深松下班荆籟謖林細㩁枕流將潄石<lb/>
古人端復有知音<lb/>
　　駐扎葉爾竒木大臣呈覽所鑄乾隆通寳至因用<lb/>
　　　排次回部錢文詩韻紀事<lb/>
昨嵗元戎奏定功早籌鼔鑄市廛通即看大冶範鎔就<lb/>
<pb n="KR4f0005_WYG_171-25b"/>
仍屬司農職掌同<hi>将軍兆惠歸為户部尚書</hi>寳是乾隆来自外泉殊<lb/>
景德去由中<hi>排次回部古錢時有開元景徳諸錢彼時未能臣服其地自屬中國擕徃者</hi>用<lb/>
權子母底其貢載戢干戈省厥躬<lb/>
　　題集鳯軒<lb/>
養<lb/>
志冬常駐園問<lb/>
安暇此題軒豈必雝喈真集所喜萋菶猶存掄材羣引<lb/>
廣厦較射兼御西門<hi>問大西安日視事此軒於    門較射尤便</hi>
<pb n="KR4f0005_WYG_171-26a"/>
寳額永輝<lb/>
聖日含飴敢忘<lb/>
深恩<lb/>
　　皆春閣<lb/>
小閣搆山村皆春義可論一編讀周易四徳首乾元寜<lb/>
謂花無謝應知道有根熙熙雖未逮景仰志猶存<lb/>
　　題渉趣樓<lb/>
偶額書樓曰渉趣山容水態滿名園淵眀語祗能從半<lb/>
<pb n="KR4f0005_WYG_171-26b"/>
志在重華闢四門<lb/>
　　澹閒室<lb/>
帶林趣以閒鏡水志愈澹澹閒二而一吾猶致精勘周<lb/>
公訓其無於閒惟可暫武侯訓其眀於澹斯不厭題室<lb/>
擬銘盤造詣聊因驗<lb/>
　　文徴眀雪景<lb/>
見晛應知消未得吹風却訝積猶髙漫言幻景饒真賞<lb/>
對幻思真望毎勞<lb/>
<pb n="KR4f0005_WYG_171-27a"/>
　　花窖早梅恰與盆中晚菊並榮漫與寫生兼題以<lb/>
　　　句<lb/>
早梅晚菊彚芳聨貞曜髙風契自然栗里孤山縮大地<lb/>
淵眀和靖友忘年盆中對立格堪敵燈下相窺影互憐<lb/>
生面别開縁古調寜同花鳥詡黄筌<lb/>
　　冬至齋居即事<lb/>
一二日萬㡬此心寜敢放致齋斯益敬勑命恊弛張靖<lb/>
逺已戢戈耕牧徐籌量九州率逢年<lb/>
<pb n="KR4f0005_WYG_171-27b"/>
天恩實浩蕩<hi>叶</hi>髙寳則被潦拯恤勤輔相教養匪二事<lb/>
養要信非誑於養尚補苴言教乃鄰妄何時此生民胥<lb/>
躋三代上<lb/>
　　題趙昌茶梅百雀圖<lb/>
花鳥曽傳廣漢昌如聞鳥語玩花芳宣和當日評髙格<lb/>
可讓馬蹄歸去香<lb/>
　　詣齋宫作<lb/>
宫中齋兩日<lb/>
<pb n="KR4f0005_WYG_171-28a"/>
壇側宿前期安静微陽養祇䖍一念知惟應厪民瘼即<lb/>
以迓<lb/>
天禧依舊眀窓影年光有所思<lb/>
　　冬至<lb/>
南郊述事<lb/>
惟<lb/>
乾資始運無窮来復灰飛緹室筩應莭迎陽修<lb/>
大祀升香晉璧凛微躬紀年廿五欽<lb/>
<pb n="KR4f0005_WYG_171-28b"/>
天數省嵗雨暘恊穡功幸與吾民同沐<lb/>
澤越因沐<lb/>
澤惕淵衷<lb/>
　　夀五弟和親王五十夀辰<lb/>
星臺太史報書雲邸第佳辰瑞靄氛體似吹葭氣方熾<lb/>
算同刺繡線添紋年齊蘧使對尼父詩例髯仙夀邜君<lb/>
掞藻謾稱鶺鴒頌惟懐敬業昔同羣<lb/>
　　微雪<hi>臘月十六日</hi>
<pb n="KR4f0005_WYG_171-29a"/>
微雪纔逾寸冬来望久翹松簷剛羃齒梅塢未封腰雖<lb/>
兆三白瑞慙稱六幕調回中偏報喜<hi>新柱海眀奏至葉爾竒木哈什哈爾</hi>
<hi>並於十一月初得雪尺餘新闢耕屯足占豐兆</hi>惜近慰於遥<lb/>
　　復雪<hi>臘月廿日</hi>
同雲過午落瓊花歴夕侵宵勢更加澤繼三朝敷渥足<lb/>
春先十日兆和嘉<hi>是月廿九日立春</hi>装梅宫植舒梅蕚利麥盆<lb/>
籖潤麥芽殿瑞唘祥真大吉慰餘益慎敢矜誇<lb/>
　　雪中西苑即景<lb/>
<pb n="KR4f0005_WYG_171-29b"/>
徹夜繽紛曉勢并問<lb/>
安迴與歩瑶京低飄曲岸時踈宻細糝長空鎮繆縈羃<lb/>
樹寒藏棲鳥語挂崖凍隠落泉聲氷蹊試屧堪遲意即<lb/>
景無端拙速成<lb/>
　　顧昉雪景<lb/>
迥失青峯平凍灘飛泉猶落白雲端展㸔却怯嚴風撲<lb/>
危坐伊人果耐寒<lb/>
　　辛巳春帖子<lb/>
<pb n="KR4f0005_WYG_171-30a"/>
吉語斐屏勝仙芬噴盎梅<lb/>
慈寜開七袠夀域是春臺<lb/>
青帝方騰駕蒼靈已奉塗西瀛将北竁王㑹普歸圖<lb/>
已與巳年傳首祚不湏午夜盼佳音亟籌耕牧關休養<lb/>
萬里遥添保赤心<lb/>
　　除夕<lb/>
餞臘㡬聲漏迎年百事祥疆遥定黙克嵗果叶金穰可<lb/>
闕全編殿将逾廿首强貞觀祇三什咀嚼味偏長<lb/>
<pb n="KR4f0005_WYG_171-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩三集巻八<lb/>
</p>
<p>
</p>
  </div>
</body>
</text>
</TEI>
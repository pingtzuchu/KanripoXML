<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_003-1a"/>
欽定四庫全書<lb/>
御製詩初集巻三<lb/>
　古今體九十一首<hi>庚申一</hi>
　　題文徴明蘭亭圖<lb/>
脩禊依然晉永和書成只待萐山婆何須感慨論修短<lb/>
試㸔衡山駐日戈<lb/>
　　夏珪秋江風雨圖<lb/>
雨絲風片逺連天一棹漁舟萬頃烟無事買魚沽酒客<lb/>
<pb n="KR4f0005_WYG_003-1b"/>
却饒書畫米家船<lb/>
　　題畫<lb/>
庭樹侵簷緑䕃深披薫不藉五絃琴黄庭一巻柴扉掩<lb/>
未許逰人杖䇿尋<lb/>
　　題畫八首<lb/>
微風細雨暮春時窣地青青蘸栁絲新水載舟還力弱<lb/>
柴門絶客欲開遅尋山恰稱閒逰屐披巻何須鎮下惟<lb/>
最愛子西淂意句蕭齋獨對有餘思<lb/>
<pb n="KR4f0005_WYG_003-2a"/>
選勝新開蓮社塲良朋䇿杖已相將縱橫細檢空王語<lb/>
馥郁頻燒心字香幽夢乍醒知蝶化塵縁欲净騐龜蔵<lb/>
陶公何用肩輿返也是人間一酒狂<lb/>
樹侵檐角草侵階散歩新青印靸鞋隔浦畫圖排蟹舍<lb/>
逺山蒼翆潤琴齋愛耽静息中書趣為識清標從事佳<lb/>
王謝家風今尚在髙談揮麈傲無懐<lb/>
溪亭消夏俯清漣波面風来簟縠鮮新笋成林纔箇箇<lb/>
嫩荷出水故田田嵇含花木閒批㸃䝉叟逍遥減撲縁<lb/>
<pb n="KR4f0005_WYG_003-2b"/>
喚起羲之笑多事蒲葵随有不湏錢<lb/>
叅漢虬鱗翆十尋團團如盖散清隂暫抛居士齊眉杖<lb/>
静撫中郎焦尾琴指上泉流疑澗底林端濤泛似秋深<lb/>
怡情自具成連調一幅希夷物外心<lb/>
梅是山妻鶴是男逋翁妙偈阿誰𠫭靈臺明䖏丹成九<lb/>
耳觀清時笛弄三八字䟽眉連玉笋小團䨇鳳貯都籃<lb/>
旋收茟硯排書巻怕作文章博大慙<lb/>
弄棹滄浪破碧流藥罏茗椀伴浮遊神仙瀟灑惟同李<lb/>
<pb n="KR4f0005_WYG_003-3a"/>
天地沈酣不異劉有興只須来泛雪忘機那復慮驚鷗<lb/>
溪亭為問招呼者妙䖏逍遥也羡不<lb/>
層樓蕭寂隔塵喧一巻黄庭獨閉門習静從知泰宇㝎<lb/>
養生饒得谷神存架頭古史翻魚魯甕裏新醅泛觶罇<lb/>
底事漁人輕鼔枻桃花深䖏是仙源<lb/>
　　夜雨<lb/>
春暮如膏雨知時助發生冥濛迷晚色淅瀝入深更澤<lb/>
潤良農樂寒添薄絮輕試思明曉趣叱犢一聲聲<lb/>
<pb n="KR4f0005_WYG_003-3b"/>
　　雨中㸔紅梨<lb/>
只道宜晴雨亦宜偏親詩客露丰姿暫逰洛浦將飛際<lb/>
小浴温泉未起時濃抹幾畨因洗净淡粧無力倩誰持<lb/>
天公應惜胭脂褪故把珠簾四面垂<lb/>
　　夏㫤竹泉春雨圖<lb/>
淙淙復淅淅竹泉邈寥寂春雲暗逺天飛珠石厓滴颯<lb/>
沓動微籟琅玕韵相撃不惟眼界清亦令心源滌<lb/>
　　米黻岷山真蹟<lb/>
<pb n="KR4f0005_WYG_003-4a"/>
尺幅衡牋畫蜀山雲嵐層叠許誰攀宻圍古樹四時翆<lb/>
獨閉柴扉鎮日閒苔色侵眸紛緑縟溪聲入耳隐潺湲<lb/>
渾如雨霽輕煙歛矗矗<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>峰濯曉鬟<lb/>
　　四月九日為怡親王誕辰作此賜之<lb/>
朱邸恩暉永銀潢瑞靄浮舊勲存柱石遺緒屬弓裘詩<lb/>
禮崇芳範公誠勵逺猷喜逢添算日花滿鳳麟洲<lb/>
　　元唐棣踈林策蹇圗<lb/>
石泉咽危灘輕烟散林表新豐酒難沽寂寂空山曉風<lb/>
<pb n="KR4f0005_WYG_003-4b"/>
吹墊角巾斜月猶皎皛颯然風月懐豈慕長安道試問<lb/>
㶚橋人新詩得多少<lb/>
　　四月望後雨澤未足朕憂心如焚臣工頗有以春<lb/>
　　　雨既足尚可無憂者然而無以釋朕懐也越五<lb/>
　　　月丙寅雨澤既霑命駕進宫見路旁如雲而有<lb/>
　　　秋者麥田也如油而茂夏者晩稼也乃快然以<lb/>
　　　喜則知朕前此之憂不徒憂矣既以成詩爰命<lb/>
　　　臣工和之<lb/>
<pb n="KR4f0005_WYG_003-5a"/>
望漢瞻雲子夜中<lb/>
恩膏忽沛仰鴻濛恰欣渥澤䏸蘇槁肯信浮詞為省躬<lb/>
輦度麦圻黄幕幕盼廻黍壠緑芃芃薫風稍解吾民愠<lb/>
後樂先憂此意同<lb/>
　　題元王䝉臨平秋早真蹟<lb/>
楓丹松翆自天成不繋人間枯與榮無住相中常住相<lb/>
何勞六一賦秋聲<lb/>
　　崔子忠蘇軾留帶圖<lb/>
<pb n="KR4f0005_WYG_003-5b"/>
印公四大偈東坡不䏸荅留帶無語去芥子湏彌納當<lb/>
時勝負機将謂饒老衲玉帶生莞笑既拄而復磕<lb/>
　　夏日奉<lb/>
皇太后幸静明園<lb/>
雨後園林景物閒六龍時幸奉<lb/>
慈顔花迎歩輦饒生意峯入窗櫺濯宿鬟隔院踈鐘偏<lb/>
得得㑹心好鳥亦關關親承<lb/>
色笑㤀煩暑多少歡欣栁外還<lb/>
<pb n="KR4f0005_WYG_003-6a"/>
　　賞遇樓<lb/>
髙樓搆峯頂瀟灑似蕭齋林壑供吟興山原入望佳霞<lb/>
光紅到座樹杪緑侵階錯繡看畦畛悠然暢我懐<lb/>
　　登静明園古華嚴寺<lb/>
雨餘曉岫矗新青㡬暇時臨翠輦停為謁空王瞻月相<lb/>
却教飛盖傍雲扄風鈴常轉蓮花蔵貝葉閒披金字經<lb/>
試問奏章陳積否隔林行漏已泠泠<lb/>
　　河南廵撫雅爾圖奏進榖穂盈尺時六月二十日<lb/>
<pb n="KR4f0005_WYG_003-6b"/>
　　　也盖雨䁑應時則榖熟之早有如此者既以示<lb/>
　　　臣工爰作詩以誌慶<lb/>
民天伊古重宵旰為祈年豫省灾傷後<hi>去年河南被水</hi>西成企<lb/>
望䖍喜看盈尺穂儼歴有秋田稍解吾民愠披薫一暢<lb/>
然<lb/>
　　題玉泉山吕祖洞<lb/>
一片白雲掩石扉推雲古蒃辨依微空中孤鶴數聲唳<lb/>
應是岳陽三酔歸<lb/>
<pb n="KR4f0005_WYG_003-7a"/>
　　采蓮曲<lb/>
霞作衣裳露作珠仙娥結束與人殊一葉扁舟泛明月<lb/>
纔離若水又方壺<lb/>
六月春光太液池靚粧無那日長時紅衣緑繖渾難辨<lb/>
只有香風陣陣吹<lb/>
　　暑雨<lb/>
連朝暑雨亂如麻坐對珠簾面靣遮依約逺山猶入戸<lb/>
怨咨此日㝎誰家蟬笙稍喜初停弄蛙鼔生憎晚報衙<lb/>
<pb n="KR4f0005_WYG_003-7b"/>
贏得㡬閒聊静憇龍團新擘緩烹茶<lb/>
　　雨後剪園中新蔬敬獻<lb/>
皇太后謹成一律<lb/>
夏畦雨足綠菲菲蓴茁如酥韭葉肥為騐農乗臨别苑<lb/>
藉方菽水奉<lb/>
慈闈盤盛烟甲先秋冷手剪香芽滴露稀生意静觀欣<lb/>
自得還思發育遍郊畿<lb/>
　　題唐岱山水幅<lb/>
<pb n="KR4f0005_WYG_003-8a"/>
天際新螺翠欲浮坐来九夏似深秋巖腰古寺開青障<lb/>
渡口欹橋鎖碧流清籟吟空金氣肅寒鴉歸樹暮煙收<lb/>
丹青妙䖏誇生動每對溪山一為留<lb/>
　　泛月行<lb/>
海雲湧出赤金鏡天風吹徹玻璃浄緣溪為棹木蘭舟<lb/>
中流迭奏雲和令緑深蘆荻紅夫渠飛則鳶子躍則魚<lb/>
兩間物物皆自適吾亦因之樂有餘傍岸流光㸃螢火<lb/>
不湏燭列金蓮朶錦纜牙檣任所之由来無可無不可<lb/>
<pb n="KR4f0005_WYG_003-8b"/>
　　茉莉花<lb/>
雨後花房各自開因風時送異香来却嫌紅紫三分麗<lb/>
幻出氷霜一叚才清味酔餘眠蛱蝶殘芳貼䖏潤莓苔<lb/>
林逋當日如相識應作園中六月梅<lb/>
　　閩中鮮佛手貢到恭進<lb/>
皇太后<lb/>
色妬羅綿味轉清年年包貢值三庚封題更進瑶池上<lb/>
佛手堪供<lb/>
<pb n="KR4f0005_WYG_003-9a"/>
佛手擎<lb/>
　　題松花石屏漁樂圖<lb/>
漁児舟作家釣罷舟不繋横笛臨風吹悠然葛天世<lb/>
　　螢<lb/>
載月泛扁舟飛螢㸃㸃流飄光羣入夜報莭獨先秋貼<lb/>
葦明還滅因風動欲浮不湏添蠟燭夹岸散燈毬<lb/>
　　閏六月十二日夜聞蛩<lb/>
解衣欲就寝皎月當窗入何来蟋蟀吟枕畔數聲急想<lb/>
<pb n="KR4f0005_WYG_003-9b"/>
為報秋信<hi>是月十五日立秋</hi>先期鳴唧唧咽露已含凉振羽猶<lb/>
無力聴久不成眠旋起披衣立徘徊倚軒楹往事堪追<lb/>
憶憶我少年時感秋多歎息亦知終何禆興逼不能黙<lb/>
程子乃達者見獵有喜色我豈如彼賢好吟實舊習<lb/>
　　秋信<lb/>
白帝傳金令霓旌已唘途祝融收後隊素籟是前驅氣<lb/>
爽寒疑近天空逺若無何湏愁代謝徙倚弄修梧<lb/>
　　月夜泛舟<lb/>
<pb n="KR4f0005_WYG_003-10a"/>
泛月開輕舫微風送棹歌一輪懸玉鏡千叠湧金波魚<lb/>
躍蘋花動螢流燭影過猶聞簫鼔急别殿按雲和<lb/>
　　侍郎梁詩正舊日講學臣也以父年届七旬乞與<lb/>
　　　二品封誥特允所請并賜以詩<lb/>
舊日文章彦熙朝卿貳班重邀花誥寵不異綵衣斑堂<lb/>
有槐三夲門如水一灣更思躋夀世希瑞遍塵寰<lb/>
　　題李白春夜宴桃李園圖<lb/>
飛觴酔月共逰盤銀燭燒䦨興未䦨澷惜光隂如過客<lb/>
<pb n="KR4f0005_WYG_003-10b"/>
于今已作畫圗㸔<lb/>
　　荔枝效竹枝詞<lb/>
武夷溪畔艶僊粧晚日暉暉䠶絳嚢因風飛過仙霞嶺<lb/>
惹淂人間齒頬香<lb/>
六月炎方候已秋枝頭的皪火星流一従上苑傳清味<lb/>
不數尋常安石榴<lb/>
倚欄暑退欲秋時手摘清香帶露枝何用沉𤓰並浮李<lb/>
星星一顆沁詩脾<lb/>
<pb n="KR4f0005_WYG_003-11a"/>
　　閏六月望日立秋<lb/>
遥天今日火星流最好平分夏與秋紈扇已輸一半冷<lb/>
宵砧欲動十分愁團團玉鏡懸雲漢叠叠金波印斗牛<lb/>
欹枕蛩聲吟不了那知蝴蝶是荘周<lb/>
　　題吴鎮清溪垂釣圗<lb/>
一江春水如油緑滿目春山㸔不足春水春山共我三<lb/>
南華二篇不湏讀渟淵清泚猶堪掬聊把絲竿寄幽躅<lb/>
扁舟不繋任去来誰與為羣鷗鷺鶩頗知水清夲無魚<lb/>
<pb n="KR4f0005_WYG_003-11b"/>
亦令人識求緣木<lb/>
　　秋日聞黄鸝戲作<lb/>
春光惜去生催去秋信憎来強喚来好惡恁殊誰聽爾<lb/>
何湏得得語髙槐<lb/>
　　題何浩萬壑松濤巻<lb/>
長松䏸作風風作濤聲瀉萬竅禁不鳴曲髙和者寡静<lb/>
籟已入聴濕翠復堪把壁間挂古琴成連不䏸寫<lb/>
　　華嚴洞勒壁<lb/>
<pb n="KR4f0005_WYG_003-12a"/>
别院駐鑾輿瞻禮招提境清曉趂風凉捫蘿登絶頂嵌<lb/>
石老松蒼滴乳寒湫浄初上若無路漸入多佳景豁然<lb/>
雲木開古寺横山嶺石龕月相間簷鐸風聲静朱欄俯<lb/>
帝畿烟火富閭井旋憇華嚴洞颯然衣袂冷深窺潛竇<lb/>
黒微聴幽泉泂何湏一指参自覺萬慮屏<lb/>
　　題文伯仁松岡竹塢圖即用其韻<lb/>
椿槿休論大小年林泉佳䖏每陶然㸔予杖策石橋度<lb/>
笑煞瞿曇論四緣<lb/>
<pb n="KR4f0005_WYG_003-12b"/>
　　飼魚<lb/>
臨流坐石磯忘機魚不避投餌試飼之引類紛然至却<lb/>
知非釣竿在藻心無忌清漣漾鏡光一一堪數計因之<lb/>
識魚樂長歌彂幽思遐想天地間人物理不二有心鷗<lb/>
乃去去實人所致吁嗟庸衆流勞勞為名利有時䘮其<lb/>
良反不如魚智若令貪釣鈎早作盤中味<lb/>
　　張僧繇雪山紅樹圖<lb/>
青女遺素英少男皴粉白依然五大夫鬚髪轉寒碧丹<lb/>
<pb n="KR4f0005_WYG_003-13a"/>
楓未落盡臨風鳴瑟瑟墜粘文石凹似㸃夀陽額斷橋<lb/>
驢背人彷彿孤山客<lb/>
　　題李賛華射鹿圗<lb/>
無心逐鹿人却作射鹿景逸麋飲箭羽奔駒迅鞭影眼<lb/>
前馳逐忙事後渾幻境説偈伊有餘司囿吾當省<lb/>
　　蘆花<lb/>
立秋纔數日蘆荻已含凉貼水弄明影飄花作素粧風<lb/>
敲方瑟瑟露泫欲蒼蒼長咏伊人什茲懐殊未央<lb/>
<pb n="KR4f0005_WYG_003-13b"/>
　　題楊補之雪梅巻<lb/>
雪以梅増秀梅因雪越芬清華誰可類色臭捴難分卉<lb/>
裏傲青女植中友此君澄懐参鼻觀如是視而聞<lb/>
　　題髙克恭夜山圗即用其韻<lb/>
虬松深䖏山千尺鑑水澄時月一方借問作麽叅色相<lb/>
螺峰㡬㸃是真常<lb/>
　　秋英粲然可觀感而有作<lb/>
簇簇繁英各鬪竒短長秋色繞階墀嵇含草木渾難僃<lb/>
<pb n="KR4f0005_WYG_003-14a"/>
崇嗣丹青宛在斯露浥忘憂方灔灔日烘解笑正熙熙<lb/>
履霜轉眼堅氷至嗟爾芳華亦㡬時<lb/>
　　管道昇叢玉圖<lb/>
石泉清且幽箖箊修而古淇澳作佳鄰渭川即前溆空<lb/>
際琅玕敲月影龍蛇舞静對忘俗縁興在蕭踈所恍疑<lb/>
小窗中瑟瑟吟風雨<lb/>
　　邊景昭胎仙圖<lb/>
飲啄蒼松下依栖蒼松上烟霞為伴侣天宇誠寥曠婆<lb/>
<pb n="KR4f0005_WYG_003-14b"/>
羅門呌音臨風一哢吭衛軒非所慕華表應隣妄只悔<lb/>
離丹臺俯仰由人状<lb/>
　　孟秋時享<lb/>
太廟進宫齋戒見夹路禾黍油然可觀喜而有作<lb/>
祈年常自凛淵𠂻多稼于今感<lb/>
昊穹粒食端為玉食夲黄雲已釀綠雲中稍紓念慮籌<lb/>
防歉敢弛憂勞為屢豐封牘時批方牧奏<hi>今年各省奏報有秋畧同</hi>
有秋還喜萬方同<lb/>
<pb n="KR4f0005_WYG_003-15a"/>
　　秋夕齋居<lb/>
秘殿無煩暑齋居念若何紹<lb/>
庭欽<lb/>
陟降撫序願中和祇慮心稍逸因之政有頗清宵思治<lb/>
理星斗在銀河<lb/>
　　孟秋時享<lb/>
太廟<lb/>
玉斗廻旋届指庚金輿夙駕紫鸞鳴矞皇禮樂陳<lb/>
<pb n="KR4f0005_WYG_003-15b"/>
清廟糺縵雲霞煥寳楹陟降儼臨<lb/>
神鑒赫顯承佑唘泰階平禮成肅穆瞻宵漢何限依遅<lb/>
霜露情<lb/>
　　每有吟咏輙以示大學士並南書房翰林等或命<lb/>
　　　依韵迭和非以辭藻相誇尚㡬暇之餘相與優<lb/>
　　　㳺翰墨亦可以陶性情騐政事比之徴歌選舞<lb/>
　　　不猶愈乎因書以示之<lb/>
宣尼曽有訓羣居不及義况在君臣間尤貴同兹志譬<lb/>
<pb n="KR4f0005_WYG_003-16a"/>
彼舟楫具大川方堪濟彼民有隠情孰為逹其意或政<lb/>
有偏頗孰為防其弊三百一言蔽曰惟無邪思可知詩<lb/>
教正其葩乃餘事維予忝民上奉三而出治所愧理未<lb/>
純因之政多戾皤皤二三臣咸具經邦智濟濟翰苑英<lb/>
亦有責難誼因言匡不逮所益良匪細若徒獻頌詞恐<lb/>
滋後来議<lb/>
　　賜大學士鄂爾泰<lb/>
早年勲績振南蠻黄閣論思久任艱五載憂勤肩爕理<lb/>
<pb n="KR4f0005_WYG_003-16b"/>
兩朝寅亮首清班允期舟楫川同濟何啻門庭水一灣<lb/>
申甫蕃宣周碩輔敷予恵澤滿人寰<lb/>
　　賜大學士張廷玉<lb/>
喉舌専司歴有年兩朝望重志逾堅魏公令徳光閭里<lb/>
山甫柔嘉耀簡編調鼎念常周庶務勞謙事每效前賢<lb/>
古今政蹟如懸鑑時為蒼生咨恵鮮<lb/>
　　賜大學士福敏<lb/>
元老由来衆所儀巖巖班列帝王師每當咨治披香日<lb/>
<pb n="KR4f0005_WYG_003-17a"/>
恰似談經絳帳時入賛經綸常補闕退朝劍佩自委蛇<lb/>
兒行學始循佔畢唘導重勞下講帷<lb/>
　　賜大學士徐本<lb/>
黄閣登賢㑓清時佐化工調羹推賛理運軸每抒忠恩<lb/>
澤敷霖雨絲綸布巽風愧予非舜禹弼亮古今同<lb/>
　　題董其昌葑涇倣古小軸<lb/>
檇李歸来信宿停一㠶春雨阻葑涇尚饒濕潤虞霑手<lb/>
䏸爾為耶茟有靈<lb/>
<pb n="KR4f0005_WYG_003-17b"/>
　　七夕<lb/>
經年暌隔意如何幽恨偏饒一月過<hi>今年閏六月故云</hi>天上尚<lb/>
然歡㑹少人間漫道别離多空庭設席陳𤓰果别院抛<lb/>
針列綺羅詎用竒文誇乞巧倚欄長咏眄銀河<lb/>
　　乞巧吟<lb/>
小巧害其身大巧害及人倐忽鑿混沌反以䘮天真五<lb/>
音令耳亂五色令目昏離婁與公輸技也寜足論彼巧<lb/>
如可求得失亦已分况其不可求跪拜何紛紜今夕乃<lb/>
<pb n="KR4f0005_WYG_003-18a"/>
七夕𤓰果良具陳中庭供星象河鼓與天孫再拜前致<lb/>
辭欲言還逡廵惟願乞大拙猶可守吾純<lb/>
　　賜内大臣常明<lb/>
禁籞宣勞久恩隆志愈虚潔身正羣僕扈蹕典周廬每<lb/>
以嘉謨告因知丹悃攄清時無折檻不用叩階除<lb/>
　　偶成<lb/>
風在窗櫺月在檐無邊風月任吟拈花因㡬暇香偏逺<lb/>
詩到秋来興亦添剰有蟬聲催露栁恰饒螢火度鰕簾<lb/>
<pb n="KR4f0005_WYG_003-18b"/>
封章問有何人奏階下丁丁響玉籖<lb/>
　　初秋偶閒<lb/>
㡬餘贏得片時閒鏡徹波光黛染山風挟秋来偏拂袖<lb/>
花因暑退亦開顔龍蟠戸牖松千尺琴響階除水一灣<lb/>
肯逐物華臨别院徘徊獨立憶民艱<lb/>
　　秋雨初晴園林即景<lb/>
雨洗髙空浄雲依逺岫還氣将人共爽心與物皆閒蟬<lb/>
噪猶思暑林稀欲漏山波光接天色<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>素一般般<lb/>
<pb n="KR4f0005_WYG_003-19a"/>
　　賜和親王<lb/>
桐圭傳錫慶棣蕚喜連芳樂善輝編簡維城佐廟廊允<lb/>
堪稱玉葉不愧表銀潢嘉爾抒丹悃承㤙並日長<lb/>
　　賜怡親王<lb/>
屏藩重寄頼宗臣夹輔宣猷翼紫宸盡軄從知忠藎切<lb/>
好書猶見性情醇銀潢𣲖裏圭璋器花蕚樓前雨露春<lb/>
善體貽謀湏黽勉永承恵澤䔍親親<lb/>
　　玉泉秋清<lb/>
<pb n="KR4f0005_WYG_003-19b"/>
山色因秋浄溪光漾日明㑹心原在逺稱物亦施平凌<lb/>
漢松千尺憑風鶴一聲野葩猶竞秀不覺可憐生<lb/>
　　中元觀河燈<lb/>
太液澄波鏡面平無邊佳景此宵生滿湖星斗涵秋冷<lb/>
萬朶金蓮徹夜明逐浪驚鷗光影眩随風貼葦往来輕<lb/>
泛舟何用曉銀燭上下花房映月榮<lb/>
　　賜大學士查郎阿<lb/>
玉陛資調爕西陲運計籌持鈞推舊徳補衮著嘉猷可<lb/>
<pb n="KR4f0005_WYG_003-20a"/>
繼蕭曺業還同韓范儔江湖與廊廟莫釋一心憂<lb/>
　　賜大學士趙國麟<lb/>
岱嶽鍾靈秀閩疆播姓名巨川資作楫上鼎藉調羹諸<lb/>
葛抒忠藎文公獨老成毎當前席問何以福蒼生<lb/>
　　直𨽻總督孫嘉淦奏進榖穂長盈尺以上既以示<lb/>
　　　羣工爰詩以紀之<lb/>
勤勞宵旰念民艱志切祈年政所關祗以雨暘均<lb/>
帝澤遂教豐稔遍人寰祥呈畿輔黄雲滿瑞紀倉箱綠<lb/>
<pb n="KR4f0005_WYG_003-20b"/>
野閒喜與張公同此意每觀嘉榖一開顔<lb/>
　　賜工部尚書来保<lb/>
卿月光華燦廟廊分曺布理賴匡㐮訓垂虞典天工亮<lb/>
軄列周官地利詳誠慤允堪昭倡率訏謨時切賛<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>康<lb/>
老成自合叨榮澤常領清班鴛鷺行<lb/>
　　觀穫<lb/>
白露湛郊原西成候已至綠野滿黄雲紫莖垂絳穂銍<lb/>
艾茲其時錢鎛良具庤㡬餘臨别院農務觀次第值此<lb/>
<pb n="KR4f0005_WYG_003-21a"/>
嵗云稔實感天所賜念予恤民艱常凛祈年意積以三<lb/>
時憂今朝乃大慰<lb/>
　　夜雨寄興<lb/>
憑将一夜雨添得㡬分寒梧葉依微滴珠簾想像㸔咽<lb/>
愁蛩羽濕芳歇蕙心殘獨有髙吟客悠然興未䦨<lb/>
　　題元四大家畫幅合璧<lb/>
　　　黄子久秋壑蕭齋<lb/>
千山葉落山容出吟秋萬竅翏翏疾蕭齋搆䖏面羣峰<lb/>
<pb n="KR4f0005_WYG_003-21b"/>
插架圖書三萬帙只此虚無守谷神坐来一日似兩日<lb/>
問誰多事洩山靈黄氏大癡走健茟<lb/>
　　　吴仲圭寒溪略彴<lb/>
溪邨待渡無輕舟略彴支波當人脚寒烟漠漠野塘秋<lb/>
似有行人隔叢薄漁児一棹破滄浪短笛無腔随意樂<lb/>
紛紛名利付青雲愛此蕭閒興所託<lb/>
　　　倪元鎮瘦石踈林<lb/>
枯枝踈葉披風霜颯然特立苔石旁下無幽人相徜徉<lb/>
<pb n="KR4f0005_WYG_003-22a"/>
上無繁葩弄芬芳倪迂妙茟勁且蒼繩墨不中庸何妨<lb/>
千年尺素含幽光不教金碧誇李唐<lb/>
　　　王叔明春雲出谷<lb/>
春氣濛濛濕林麓蒸為靈雲滿春谷板橋杖策者何人<lb/>
芙蓉為巾薜荔服悠然獨往還獨歸那管世間榮與辱<lb/>
我亦無心如此圖長日卧逰猶不足<lb/>
　　命婦索綽羅氏年一百三嵗矣其子孫皆多夀五<lb/>
　　　世一堂信人瑞也萬夀莭扶掖入見喜而有作<lb/>
<pb n="KR4f0005_WYG_003-22b"/>
㳤範䏸修四徳賢飲和猶占萬民先百齡瑞慶傳都下<lb/>
五代孫曽繞膝前天上拜恩霑雨露人間不老即神仙<lb/>
更期夀世多黄耋共樂昇平大有年<lb/>
　　中秋日恭侍<lb/>
皇太后萬善殿瞻禮随逰瀛䑓諸勝敬成一律<lb/>
金風玉露共徘徊為奉<lb/>
慈逰特地来璧月圎時瞻月相壺天深䖏是天台香飄<lb/>
桂子堆金粟酒獻南山作夀杯無限歡欣随輦道人間<lb/>
<pb n="KR4f0005_WYG_003-23a"/>
端的有蓬莱<lb/>
　　庚申秋日經筵<lb/>
皎日麗中天金風拂細旃右文遵舊制典學重經筵為<lb/>
進邦家彦爰咨經史詮探淵思汲古望道未忘筌制事<lb/>
應惟義執中猶在權<hi>是日進講中庸執其兩端用其中於民尚書以義制事以禮制心</hi>
心恒期洞洞志每厲乾乾緬想萬民上端資百爾賢周<lb/>
行湏示我莫謾頌豐年<lb/>
　　中秋日有菊<lb/>
<pb n="KR4f0005_WYG_003-23b"/>
莭候因逢閏金英早冒霜韻将蘭並逺色與桂争黄暎<lb/>
月㕘差影迎風清冷香中秋先㸔菊仿彿過重陽<lb/>
　<lb/>
　<lb/>
　<lb/>
　<lb/>
　<lb/>
御製詩初集巻三<lb/>
</p>
<p>
</p>
  </div>
</body>
</text>
</TEI>
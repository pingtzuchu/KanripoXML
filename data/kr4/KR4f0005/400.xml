<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_400-1a"/>
欽定四庫全書<lb/>
御製詩五集巻九<lb/>
　古今體八十五首<hi>甲辰九</hi>
　　運河<lb/>
自從辛丑河北決踊愁為害無底止三湖雖未受沙淤<lb/>
<hi>辛丑青龍崗河決北岸即慮淤湖阻運深以為憂不啻三咨五詢節據河東總河及山東巡撫奏報大溜由金</hi>
<hi>鄉魚臺下注蕩漾數百里漸次澄清至南陽昭陽㣲山三湖即係清水歸邳宿桃清運河出楊莊口門入海三</hi>
<hi>湖運河皆未受沙淤</hi>澄剰清流盡歸爾微山湖更居下游與運連<lb/>
<pb n="KR4f0005_WYG_400-1b"/>
成一片矣兩岸縴道及牐壩多半弗見見惟水以此亟<lb/>
求疏洩法不遺餘力不惜費<hi>叶昭微山湖地勢更在南陽  陽下游清流灌注與</hi>
<hi>中運河連為一片縴道半没水中雖微山湖尾閭於丁丑年開伊家河一道長六十九里由韓莊牐下宣洩入</hi>
<hi>運但開桃時山根砂礓未能净盡因命袁守侗何裕城等㑹勘並命大學士阿桂覆勘比前加桃寛深俾湖水</hi>
<hi>得暢逹入運而運河東之駱馬湖竹簍等牐壩多籌去路由劉老澗下注六塘河歸海更開桃微山湖下之頋</hi>
<hi>家莊等引渠俾分洩入舊黄河凡所以洩微湖之漲籌畫無遺</hi>徼幸昨年河復故<hi>青龍崗乆</hi>
<hi>未合龍因於蘭陽商邱一帯另桃引河至癸卯三月開放十四日金門合龍河復故道兩載憂勤幸得一舉蕆</hi>
<hi>事</hi>微湖下流去如駛舊誌蓄水丈二尺後存丈三多無<lb/>
<pb n="KR4f0005_WYG_400-2a"/>
㡬因之陸續兩岸露牐壩次第工興起本殊民修及官<lb/>
修亦是從來例如此灾餘民力那能茲一概發帑官修<lb/>
耳<hi>昨夏命大學士阿桂等勘估自濟寧至韓莊三百餘里隄工五萬三千餘丈民堰五萬五千八百餘丈分</hi>
<hi>别估修其民堰因此次被灾較重概發官帑修理以甦民困其韓莊大石工並上下牐座橋壩涵洞裹頭等工</hi>
<hi>亦俱勘修復於大石工外估築臨河圏壩以便興築統計各工需銀五十五萬六千零嗣據蘭第錫奏原派工</hi>
<hi>四十九叚除先修十五段外其餘均於去年八月普修趕辦又據薩載等奏去嵗夏秋以來各湖消水最速微</hi>
<hi>山湖現深一丈三尺較定誌應收之一丈二尺所多無㡬又不可不早為儲蓄因查二十二年孫家集漫口合</hi>
<hi>龍後積水至兩年始行消盡此次以廣籌去路是以積水易消今又恐分洩太過無以濟運因將各牐壩次第</hi>
<pb n="KR4f0005_WYG_400-2b"/>
<hi>堵閉收蓄水勢以濟重運茲來舟行穩順縴道隄岸修復如故益信事在人為也</hi>茲來縴道原<lb/>
如故安福<hi>艫名</hi>中行平如砥却憶丁丑决孫集積水兩年<lb/>
始消彼斯乃積多消反速事在人為本至理<lb/>
　　命議叙薩載李奉翰蘭第錫何裕城明興等詩以<lb/>
　　　誌事<lb/>
辛丑河北決踴懼為運患幸而沙漸停<hi>辛丑河决豫省北岸之青龍崗</hi>
<hi>黄水下注經由東省金鄉魚臺等處蕩漾停淤水色幸已澄清運河免受淤墊之患</hi>清水三湖漫<lb/>
<hi>漫口之水滙歸南陽昭陽微山三湖者均属清水是以湖身亦不致淤淺</hi>微湖居下游洪流<lb/>
<pb n="KR4f0005_WYG_400-3a"/>
實浩汗堤堰那能禦與運連成片癸夘河復故疏剔督<lb/>
籌辦所幸去路多消迅施工便濟寧至黄林兩岸工分<lb/>
段<hi>微山湖在南陽昭陽湖之下㳺漫水灌注與運河連為一片縴道半没水中黄河一復故道即命袁守侗</hi>
<hi>何裕城等㑹勘伊家河加挑寛深俾湖水暢逹入運復命薩載李奉翰等籌勘去路將微山湖下㳺之頋家莊</hi>
<hi>引渠開挑寛深及駱馬湖各牐壩次第啟放分洩湖河水勢俾運河兩岸得以迅速興功薩載李奉翰之功亦</hi>
<hi>不可冺後命大學士阿桂勘估自濟寧至黄林莊共重修官堤五萬餘丈官修民埝一萬四千五百餘丈並牐</hi>
<hi>座橋壩涵洞等工分段派員購料雇夫優給價值即以代賑自上年四月至本年閏三月一律完竣實用銀五</hi>
<hi>十三萬九千餘兩運道頻復舊觀茲御舟經過兩岸及縴道橋壩牐座俱各堅實鞏固漕運民舩均資利濟其</hi>
<pb n="KR4f0005_WYG_400-3b"/>
<hi>督工則蘭第錫何裕城明興董率有方在事人員亦能奮勉出力因降㫖交部分别議叙以示優奬</hi>堤埝<lb/>
及牐壩次第胥修建和雇弗惜帑代賑功倍半何期一<lb/>
年中運道復舊觀御舟茲經過如昔牽長縴不惟利漕<lb/>
艘行旅普稱便勤哉大小吏優叙酬劬倦慙無安晏䇿<lb/>
遑惜籌宵旰一勞盡我心永逸祈<lb/>
天眷<lb/>
　　凉<lb/>
邇日頗覺凉作隂而弗雨望雲北尤重齊豫連京輔或<lb/>
<pb n="KR4f0005_WYG_400-4a"/>
胥沐恩膏報章却未覩我自渡河來川路風颺土覺旱<lb/>
為<hi>去聲</hi>希霖宵旰心常憮迤南冀農登迤北厪民苦祇可<lb/>
半收麥謾云遍種黍<hi>黄河以北日來頗覺望雨大田雖已遍種而麥秋祇可半收較之迤</hi>
<hi>南實為不及惟日冀甘霖普沛耳</hi>秀實時尚逺十日期空數<lb/>
　　乗輿過濟寧州<lb/>
清曉乗輿弗筞驄古稀遵養合知崇家弦户誦文風蔚<lb/>
㓜挈老扶物象融百嵗熙和非易致萬民親愛不期同<lb/>
那堪回首思辛丑<hi>辛丑秋河决豫省青龍崗漫水經由東省之曹單城武金鄉魚臺濟寕等</hi>
<pb n="KR4f0005_WYG_400-4b"/>
<hi>處思及城池民居岌岌乎殆幸昨春河復今覽閭閻無恙且涸出地畝轉為膏壤實出意外也</hi>幸矣斯<lb/>
邦尚惕衷<lb/>
　　登太白樓四疊舊作韻<lb/>
綪茷旃旌入郭闉青蓮遺蹟向傳真千年佳話留詩酒<lb/>
一代名流稱<hi>去聲</hi>主賔亭北早應賦雲想<hi>謂李太白</hi>池南近可<lb/>
和<hi>去聲</hi>檐廵<hi>謂杜子美祠在城南池</hi>求賢欲以贊實政此際無資若<lb/>
輩人<lb/>
　　南池襍詠<lb/>
<pb n="KR4f0005_WYG_400-5a"/>
適纔太白試登樓咫尺南池可罷不一入門心生敬慕<lb/>
碑亭因是<lb/>
聖文留<hi>康熙乙丑年建碑亭於此恭勒    皇祖閲河隄詩</hi>
㡬株古樹䕶澄池池畔三間老杜祠便弗叩還應下拜<lb/>
此人詩合是吾師<lb/>
李杜由來伯仲行吾云旗鼔異相當應知學杜克念聖<lb/>
學李防其罔念狂<lb/>
　　謁分水<lb/>
<pb n="KR4f0005_WYG_400-5b"/>
　龍王廟<lb/>
地脊原來南北分老人能識果超羣<hi>分水人皆知為白衣老人之力而不</hi>
<hi>知分流濟運乃因地脊自然形勢人不能識老人特能識之耳</hi>水村斯藉疏宣夥河復<lb/>
何須議論紛<hi>前嵗韓鑅於戴村壩上建桃水壩三道桃溜南趨以洩水勢經工部侍郎徳成奏駁</hi>
<hi>嗣何裕城復請於戴村壩改建牐座議論紛如因命大學士阿桂於豫省河工合龍後親自㑹勘據覆奏牐座</hi>
<hi>雖隨時啓閉但沙隨水入即使建牐後南旺嵗修仍未可停况汶水由鹽河歸大清河入海年年開放鹽河是</hi>
<hi>否能容東平各處民田是否無礙均須逐一詳勘請俟東省運河隄壩各工告竣經厯汎水一兩次後再行請</hi>
<hi>㫖辦理所奏為慎重修防起見因俞所請</hi>天下本無事如此<lb/>
<pb n="KR4f0005_WYG_400-6a"/>
明神賴有佑誠云御舟由是順流下登岸應抒瞻拜勤<lb/>
　　降㫖將明興等奏請捐亷歸還運道工程例外津<lb/>
　　　貼銀兩並准作正開銷詩以誌事<lb/>
户口日以滋物價自騰貴<hi>國家承平百數十年户口日滋順治初年民數一千六百</hi>
<hi>餘萬乾隆初年已增至一萬六千餘萬近年乃至二萬七千餘萬是户口增至二十倍物價日昂理勢自然詳</hi>
<hi>見癸夘民數榖數詩</hi>是即保泰難可靳官帑費前年河北决堵<hi>塞口</hi>
宣<hi>引河</hi>筞籌備和雇與民價征役弗民逮<hi>壬寅年因豫省青龍崗漫口屢</hi>
<hi>堵弗就議開引河經韓鑅等請撥直𨽻山東夫役助工朕以鄰省助夫非便屢經降㫖訓諭停止並令緩至次</hi>
<pb n="KR4f0005_WYG_400-6b"/>
<hi>年桃汛完工隨命大學士阿桂前往督辦和雇本省民夫如期蕆事詳見壬寅年助夫詩</hi>然而奏銷<lb/>
時部原有成例增價例應駁乃有捐亷議<hi>堵築漫工及築隄開渠部</hi>
<hi>中原有一定成例前豫省漫工奏銷時據該撫李世傑奏請酌增夫料價值銀兩分年攤征朕以為數甚多民</hi>
<hi>力不無拮据特降㤙㫖將應行攤征銀九百四十五萬餘両及上次攤征未完銀九十四萬餘兩普行豁免茲</hi>
<hi>河復之後修理東省運道各工據明興等奏有例價不敷加用津貼銀五十三萬餘兩請分年捐亷歸欵以免</hi>
<hi>按例攤征等語</hi>吾豈肯為斯普許官銷賜河復修運道較前本<lb/>
一事茲勘所築功堅整如鱗比田廬實可衛議叙酬勤<lb/>
勩<hi>山東運河隄岸各工御舟經過時見其一律完整辦理妥速因降㫖將蘭第錫何裕城明興及江省預籌</hi>
<pb n="KR4f0005_WYG_400-7a"/>
<hi>宣洩漫水去路之薩載李奉翰等交部議叙並令該督撫等查明在事出力人員一體從優議叙以勵勤勞</hi>
必有所增價亦凖官銷暨<hi>東省運道工程例價不敷銀兩若按例攤徴固恐民力不</hi>
<hi>給即捐亷亦慮辦公竭蹶因降㫖加㤙准其一體作正開銷以示體恤臣工惠愛黎元之至意</hi>但弗勞<lb/>
萬民忍更苦羣吏一二資飯食雖有非大弊<hi>河工官役領帑辦工</hi>
<hi>藉沾餘潤以資飯食在所不免但非有侵蝕大弊姑置勿問亦不為已甚之意也</hi>聚斂及盜臣<lb/>
傳語吾猶記<lb/>
　　登光嶽樓即事四疊舊作韻<lb/>
九㸃烟中齊一區大圓鏡裏漫分隅觀風遂以停艫舫<lb/>
<pb n="KR4f0005_WYG_400-7b"/>
問景權教履陌衢拾級登來霄漢接慿窓望處近遥鋪<lb/>
載將通誌殷勤考光嶽誠斯望嶽無<hi>一統志以望嶽樓在聊城東北今名</hi>
<hi>光嶽樓而東昌府志又稱城東北隅别有望嶽樓茲巡蹕屢經則光嶽樓在東昌府城中而望嶽樓今實無之</hi>
<hi>紀載之不足徴信已詳見乙酉庚子詩并注</hi>
嶽光原在望中區何必兼思東北隅<hi>舊望嶽樓云在城東北隅也</hi>漫<lb/>
憶呉閶饒水郭奚妨齊野歴烟衢以子視本同庭户嫌<lb/>
彼争為盛設鋪四疊欣成十全什合因閣筆復賡無<lb/>
　　無為觀三疊舊作韻<lb/>
<pb n="KR4f0005_WYG_400-8a"/>
佛寺道家宫<hi>是處為道觀</hi>胥應致敬崇謁<lb/>
神匪為<hi>去聲</hi>獨求雨總因公<hi>東省自閏春得雨後大田雖種今復望雨</hi>呵䕶閭<lb/>
閻晏敷宣<lb/>
天地功那忘甲午嵗賊燹劇哀鴻<hi>甲午秋夀張逆匪王倫以邪教倡亂佔踞</hi>
<hi>舊城寺廟民居多被殘毁此觀亦重經修整者</hi>
　　即事<lb/>
江寧旋蹕時北省胥報雨<hi>江寕旋蹕時據留京王大臣及直𨽻山東河南各督撫俱</hi>
<hi>奏報閏三月初四五等日得雨山西陜西尤為沾足各省大田均已栽種惟衛輝大名兩府未蒙普被渥澤</hi>
<pb n="KR4f0005_WYG_400-8b"/>
山陜為尤渥其餘種亦普惟衛輝大名澤偏靳二府麥<lb/>
固已失收僅得耩禾黍及渡河而北晴乆風堀土齊境<lb/>
過將畢所厯千里許一例為<hi>去聲</hi>望霖雲興風輒阻可憐<lb/>
新茁苖欲萎待膏苦直省及京畿亦未報佳<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>
                    <hi>叶</hi>綣彼<lb/>
借種<hi>上聲</hi>民<hi>北省自閏月初句後至今月餘未雨望澤殊切而衞輝大名尤甚昨經傳諭何裕城令其</hi>
<hi>借給籽種茲據奏現委道府大員散給並分厰煑賑俾資養贍因諭令核實迅速妥辦並諭劉峩明興將應行</hi>
<hi>撫䘏事宜一體速籌查辦毋致失所</hi>恫瘝念厥楚<lb/>
　　河間道中作<lb/>
<pb n="KR4f0005_WYG_400-9a"/>
春初此南巡為之望雪愁夏孟斯北旋復因希雨憂其<lb/>
間雖霈澤<hi>閏三月初四五等日近畿得雨頗足是以大田得普種齊全但至今晴又逾月待澤復殷</hi>
又隔月餘修禾黍縱吐苗麰麥固失收稚秧迫待潤遍<lb/>
隴青垂頭邇日纔生雲狂風吹以流西北隂勢重深冀<lb/>
佳<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>優無過霑二寸<hi>邇日西北雲濃清早甚凉茲據劉峩胡季堂虞鳴球等奏十三日申</hi>
<hi>刻新城縣得雨三寸涿州通州武清順義昌平州等處得雨二寸雖未霑足究亦    天澤但此處不成分寸</hi>
<hi>仍為憂之</hi>較此勝一籌何當普甘霖逺近胥䝉庥調幕信無<lb/>
能觀民惟含羞<lb/>
<pb n="KR4f0005_WYG_400-9b"/>
　　題瀛州南樓<lb/>
瀛州誰復認南樓剰有佺期詩句留可識即今問景者<lb/>
無過佳話付千秋<lb/>
　　喜雨<hi>四月十八日</hi>
自我渡河後望雲愁日深誰期近趙北<hi>是日駐思賢村明當至趙北口</hi>
五寸沐甘霖起槁還蘇秀滌眸真慰心豫齊徐被否<hi>自午</hi>
<hi>至申得雨五寸勢甚綿宻且四望雲氣廣逺山東河南江蘇等省或同被甘膏因降㫖馳詢該督撫今其迅速</hi>
<hi>覆奏</hi>馳驛問佳音<lb/>
<pb n="KR4f0005_WYG_400-10a"/>
　　復雨<lb/>
前朝思賢村佳<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>霑五寸今日過趙北廿里土乾坋問<lb/>
以前朝澤稱滋一寸僅為之復增愁傍晚雲生迅作解<lb/>
殷雷聲傾盆落雨陣急命劚土看四寸已逮潤勢自直<lb/>
北來亟盼京畿信<lb/>
　　南巡迴蹕至御園之作<lb/>
六度南巡于邁勤一心惟是為民殷雨雖繼雨仍希望<lb/>
<hi>自閏三月初四五日得透雨後復於四月十八二十一等日連得雨澤蹕途所見禾苖漸次長發但究未透足</hi>
<pb n="KR4f0005_WYG_400-10b"/>
<hi>尚殷顒望耳</hi>孫又生孫亦喜欣日月居諸誠過隙園庭莅止<lb/>
迓南薫載咨兒輩其聰聼毋易言遊視記文<hi>今嵗六巡江浙攜諸</hi>
<hi>皇子侍行俾視朕躬之克已無欲以及扈從之奉法官吏之奉公民人之親近有不如此未可言南廵而總不</hi>
<hi>出敬昨所天明理兩端詳見    製南巡記</hi>
　　即事<lb/>
即事無忻言望霖日以苦自入直𨽻境兩次逢<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>雨<hi>昨十</hi>
<hi>八日駐思賢村得雨五寸二十日駐紫泉行館得雨四寸</hi>不過由旬<hi>四十里出梵典</hi>間漸乾<lb/>
霑寸許京畿與之同雲作風每阻爾日東省報甘膏透<lb/>
<pb n="KR4f0005_WYG_400-11a"/>
以普<hi>明興奏東省扵十八日甘霖大霈同日報到得雨三四五寸者五十九州縣二十日雨勢更廣各属</hi>
<hi>報得雨五六七寸者已五十三州縣其餘亦一律普霑大田頓覺改觀又蘭第錫奏得雨情形相同並稱南旺</hi>
<hi>汶河亦長水六寸糧運順利等語</hi>景州及河間亦稱一犂覩<hi>又據劉峩奏河間等</hi>
<hi>處亦於十八日得雨四五寸不等</hi>是則雨避我我過諉誰所奏章批慰<lb/>
覽益切慚而憮<lb/>
　　夜雨<hi>四月二十六日</hi>
兩日隂雲未放暘或零或歇轉徬徨間<hi>去聲</hi>時為<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>心猶<lb/>
盼入夜斯今聼乃長七寸土霑真浸潤五更勢止亟悠<lb/>
<pb n="KR4f0005_WYG_400-11b"/>
揚南來頻逓沐<lb/>
恩信<hi>近日劉峩明興蘭第錫李奉翰薩載等陸續奏報四月十六十八二十等日先後得雨自四五寸至</hi>
<hi>深透不等</hi>弗敢曰欣敬弗遑<lb/>
　　賦得心如止水<hi>得澄字八韻散館題</hi>
朱子答何叔云如止水曽弗波雖曰美無滓要於澄明<lb/>
體銘江總鑒形擬魏徴操存傳<hi>去聲</hi>斯述精一典先稱漫<lb/>
道隨流好當思有定應惟清由物照不舎異川憑守此<lb/>
惺惺者方其澹澹能心君泰然處允執福黎蒸<lb/>
<pb n="KR4f0005_WYG_400-12a"/>
　　雨後池上居<lb/>
年年池上有新詩七字恒因紀嵗時欲簡吟篇弗可闕<lb/>
<hi>向年每於夏月間憇此今嵗南巡所詠頗多因欲簡詠而此池上即景紀時之作仍不可闕故復成什</hi>偶<lb/>
慿暇牖覺相宜樹離塵處心同洗石戴露邉意與滋憂<lb/>
喜由來箇中慣碧波翻影付無知<lb/>
　　題文源閣疊去嵗詩韻<lb/>
六度南巡慶典行歸來髙閣弆書成儒臣劼毖勤如約<lb/>
<hi>辛丑嵗第一分田庫全書告成貯文淵閣後館臣等請勒限三年趕辦全竣嗣於壬寅年第二分盛京文溯閣</hi>
<pb n="KR4f0005_WYG_400-12b"/>
<hi>書成癸夘年第三分文源閣書成現在裝潢陳設其第四分熱河文津閣之書亦可於今冬全完</hi>文教<lb/>
敷宣事匪輕厯嵗十餘工不易<hi>自癸巳春開館至今甲辰凡十二年</hi>返躬<lb/>
枕葄愧猶并茲三萬六千册内一語為君難最精<lb/>
　　古希詞<lb/>
古希天子古希詞幻以為欣幻以悲十七男惟剰斯五<lb/>
好逑配早賦其離釋迦曾是説無法尼父則嘗云未知<lb/>
歸政猶需浹旬嵗即今敢懈日孜孜<lb/>
　　信天主人自箴<lb/>
<pb n="KR4f0005_WYG_400-13a"/>
開惑昔年著論曽信<lb/>
天爰以主人稱<hi>曩以西師功成曾著開惑論仿四子講徳之意設為春秋碩儒臻成大夫二人</hi>
<hi>問答而以信天主人之語結之</hi>謂危反用成安屢逮失還資為得仍<hi>二語</hi>
<hi>櫽括開惑論義</hi>事定不堪回首憶途長惟益勵心兢<hi>逮歸政尚餘十一年</hi>
<hi>前途猶長也</hi>信<lb/>
天<lb/>
天眷古稀有<hi>余御極四十九年無日不以敬逾古天勤民為念仰荷    昊蒼眷佑年    稀康</hi>
<hi>强逢吉實從古帝王所希有惟思日孜孜益深乾惕以冀永迓    天庥耳</hi>顧我何修遇此<lb/>
<pb n="KR4f0005_WYG_400-13b"/>
能<lb/>
　　賦得從善如登<hi>得登字八韻朝考題</hi>
性善人人具率之或鮮能易原擬芥拾艱乃喻山登克<lb/>
已斯無欲布公方有慿如金資作礪若木在從繩違順<lb/>
千里應<hi>去聲</hi>休嘉百世承恢恢宏厥宇歴歴造其層詎可<lb/>
因難止當厪廣益應坤初明示積餘慶永禧膺<lb/>
　　西直門外<lb/>
夏曉弗炎且薄寒被霖足識袤而寛麥雖失望黍禾茂<lb/>
<pb n="KR4f0005_WYG_400-14a"/>
一雨郊原頓改觀<lb/>
大祀掄元胥正務還宫有事在躬親倚虹堂憇長河畔<lb/>
周閲前題略愴神<lb/>
　　夏至齋居<lb/>
廣殿本無暑今年覺有凉自因雨澤足恰值夏朝長引<lb/>
見不嫌夥答批偏喜忙甘蘭滅小醜<hi>昨據李侍堯奏回匪田五阿渾等復</hi>
<hi>借新教名色糾約夥黨於四月十五日起事攻破西安土堡提督剛塔帯兵往捕殺賊甚多并親射斃賊目一</hi>
<hi>人茲復據李侍堯奏官兵於二十三四等日兩次打仗殺賊頭人田介洪呉二韓二賊匪首犯田五腹中鎗傷</hi>
<pb n="KR4f0005_WYG_400-14b"/>
<hi>在馬營水自刎身死餘賊八九十人奔竄現已添派官兵上𦂳追趕不日即可蕆事</hi>弗慶祇慙惶<lb/>
　　夏至<lb/>
北郊禮成述事<lb/>
一月前增懼虞如舊嵗為<hi>昨嵗癸夘夏至前因氣滯舊患適作恐升降儀節有愆因</hi>
<hi>即於御園齋戒遣皇六子恭代行禮</hi>
方壇幸禮蕆仰慕慰心期三獻昭䖍事八成協樂儀更<lb/>
希<lb/>
錫康健躬祀永無虧<hi>自昨嵗調理復元後今嵗郊恭承    大祀仰蒙</hi>　<hi>鴻北  佑</hi>
<pb n="KR4f0005_WYG_400-15a"/>
<hi>康强如昔惟期歸政以前禮嵗嵗躬親將事用酬</hi>　<hi>景郊壇典  貺耳</hi>
　　夜雨<hi>五月初四日</hi>
北郊敬以禮成歸<lb/>
母事忱紓一嵗違<hi>去嵗以㣲疴未能躬詣承    祀深切慚悚</hi>傍晚何期陣<lb/>
雲佈入宵遂致沃霖霏十朝恰遇時無舛五寸欣霑澤<lb/>
弗㣲駢疊䝉<lb/>
庥何用答愛民惟益勅惟㡬<lb/>
　　啟蹕幸避暑山莊之作<lb/>
<pb n="KR4f0005_WYG_400-15b"/>
㣲雨晨曦散薄隂撰良又值啟鑾吟行春甫自南邦返<lb/>
避暑仍茲北塞臨昨嵗輿乘今嵗馬老年躬勵少年心<lb/>
<hi>向年每幸熱河率乘馬啟行昨嵗因微疴未獲親詣禮  北郊啟蹕時亦遂乘輿今嵗體氣安健    方澤</hi>
<hi>成後諏吉啟鑾䇿騎出大東門從容控御不減少壯仰䝉    純佑錫福康强惟益勵初心敬承    家法俾</hi>
<hi>萬年恪守耳</hi>兒孫試聼殷勤語莫忘<lb/>
家風此意深<lb/>
　　石槽行宫對雨<lb/>
傍晚族雲生西郊雷鼓鳴先聲纔筑拾繼陣遂盆傾樹<lb/>
<pb n="KR4f0005_WYG_400-16a"/>
杪塵全滌墀凹水漸盈悠揚徐入夜真是利農耕<lb/>
　　曉行<lb/>
夜雨晨開霽曉行欣爽凉泥輕縁弗驟<hi>驟雨則濘甚昨陣雨後即悠颺</hi>
<hi>入夜半夜而止未致艱行旅也</hi>途潤豈妨長旅衆怨非致農人喜未央<lb/>
<hi>用東坡詩意</hi>宻雲午前駐露樹藹烟光<lb/>
　　出古北口有懐<lb/>
前朝<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>雨傍山行迤北今看溝澮盈潦甫退川漲痕在<lb/>
日方升嶺曉凉迎黍禾鋪野緑雲潤埤堄連峯古畫横<lb/>
<pb n="KR4f0005_WYG_400-16b"/>
逮守斯為守已失<hi>嘗謂設險守國固恒理然失其道以致守闗或守城其為失已過半矣可</hi>
<hi>不懼乎</hi>萬年不盡保基情<lb/>
　　口外<lb/>
口外氣寒耕種遲三月之雨正及期佈種<hi>上聲</hi>已後頻獲<lb/>
澤土脈較南實潤滋以此禾黍争怒長或出躗語猶然<lb/>
疑茲來厯覽緑雲蔚與與翼翼髙下披外藩路傍來覲<lb/>
謁都稱田美希豐綏江南塞北方寸内普為祈年暘雨<lb/>
時所願多斯所愁廣不疲樂此吾奚辭<lb/>
<pb n="KR4f0005_WYG_400-17a"/>
　　至避暑山莊即事書懐<lb/>
嶺度廣仁曉旭殷宫臨避暑敞雲闗㡬經絶域策耆定<lb/>
<hi>乙亥年平定準噶爾己夘年平定回部及丙申年平定金川籌畫軍務多在山莊駐蹕屢有詩</hi>適值潢<lb/>
池逞鞠頑<hi>今年五月啟蹕來熱河適李侍堯等奏新教逆回田五等糾衆滋擾田五及賊目田介洪</hi>
<hi>呉二韓二等均已就殱餘黨李鬍子馬鬍子復勾結餘黨竄入馬家堡屢經傳諭該督等嚴防後路庻免賊人</hi>
<hi>乘間竄逸</hi>兵頓徒稱因阻雨賊逃預計竟翻山<hi>昨據剛塔奏餘賊竄據馬</hi>
<hi>家堡後因該處大雨軍裝火器潮濕山路陡滑難行現拏卡謹守候天晴設法辦理朕彼時即以賊人困守空</hi>
<hi>山當防其從山後逸出屢經嚴諭防守後路并諭李侍堯親往督同搜勦詎五月十三日據李侍堯剛塔先後</hi>
<pb n="KR4f0005_WYG_400-17b"/>
<hi>奏到初五日差弁探得馬家堡内惟見空營虚設棍棒义靶賊匪乘夜從轍家梁翻山遁去等語果不出前所</hi>
<hi>料因傳㫖嚴行申飭令其戴罪立功迅速追拏將賊黨盡數擒殱毋使一名漏網</hi>豫遊肯此疎<lb/>
㡬務籌筆忙仍宵旰間<lb/>
永佑寺瞻禮<lb/>
本是受<lb/>
㤙地來斯倍憶<lb/>
恩覲揚夫何有<lb/>
光烈那能言田美雨頻潤晝長夏弗暄庥承<lb/>
<pb n="KR4f0005_WYG_400-18a"/>
祖<lb/>
考䕃孫又抱元孫<lb/>
　　直𨽻總督劉峩奏報大名府等處得雨詩以誌慰<lb/>
畿輔四五月之間率皆得雨種植徧惟是大名尚稽澤<lb/>
免糧借種<hi>上聲</hi>籌宵旰<hi>直𨽻各府屬春夏間俱得有雨澤惟大名一府與河南之衛輝接界</hi>
<hi>春雨愆期昨曾降㫖將所屬之大名南樂清豐東明開州長垣元城七州縣乾隆四十八年分未完民欠全行</hi>
<hi>豁免復借給口糧籽種以資接濟</hi>人力究弗如<lb/>
天恩茲乃報稱<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>膏渙髙處五寸低處透晚榖興犂趨<lb/>
<pb n="KR4f0005_WYG_400-18b"/>
田畔以手加額為之慰既慰又因河北繾接境此霖可<lb/>
同霑驛問喜牘期即見<hi>茲據劉峩奏大名元城等縣於五月十一日自丑至已得雨五</hi>
<hi>寸小暑前得此深透渥澤出土之苖青葱長發晚榖晚豆得及時趕種等語因念河南衛輝等處境壌毗連降</hi>
<hi>㫖馳問是否同日普霑之處迅速覆奏</hi>
　　題文津閣<lb/>
儒臣繼晷以焚膏十載功成亶厥勞<hi>自癸已春開館輯四庫全書至辛丑</hi>
<hi>第一部告成貯文淵閣壬寅第二部書成貯盛京之文溯閣癸夘第三部書成貯御園之文源閣其第四部書</hi>
<hi>弆此文津者現在陸續按日進呈計嵗内亦可全完</hi>裝限六年剛及半<hi>全書第一部告成時</hi>
<pb n="KR4f0005_WYG_400-19a"/>
<hi>館臣奏限六年可全完茲壬寅至甲辰纔及三年耳</hi>書羅四庫庋之髙今冬明夏<lb/>
居諸速<hi>以今冬裝潢全完於明夏臨山莊之前可畢庋書架</hi>葄史枕經情性陶舉<lb/>
事晚年竟全蕆<hi>癸巳年始命輯四庫全書茲事體大物博彼時舉行尚畧嫌遲故甲午聮句有</hi>
<hi>逢㑹畧嫌遲嵗月就將惟亹願觀成之句今甲辰甫逾十年指期告蕆實深慶幸也</hi>
天庥錫慶幸深叨<lb/>
　　千尺雪二首<lb/>
釃渠引水學江南今嵗江南景畧探名實相同胥幻爾<lb/>
笑予猶此事虚談<lb/>
<pb n="KR4f0005_WYG_400-19b"/>
六花非白却微黄知自源頭沙挾長邇日炎風近小暑<lb/>
藉斯潗㵫洗心凉<lb/>
　　招凉榭<lb/>
邇日暑劇歊思量合招凉招凉原有榭其實無别方喬<lb/>
樹既蓊蔚西峯隂致長坐可却鬱蒸心清暑自降膏雨<lb/>
又逾旬為霖諒不妨西南午生雲滌炎<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>其滂<lb/>
　　驟雨<hi>五月十七日</hi>
西南聞殷雷倐忽宻雲布輕㸃開舟行急陣中流遇上<lb/>
<pb n="KR4f0005_WYG_400-20a"/>
下接霶霈縱横恣布濩浃旬晴醸炎滌暑欣快<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>僕人<lb/>
雖濕衣行賞例有素<lb/>
　　雨中觀瀑<lb/>
借助雄霖<graphic n="KR2428" url="https://raw.githubusercontent.com/kanripo/KR-Gaiji/master/images/KR2428.png" mimeType="image/png"/>濈舒千峯萬壑總相如摐摐振鷺解相謂<lb/>
少待晴時觀厥餘<lb/>
　　永恬居<lb/>
<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>霖易為霽山徑濘無嫌㡬曲過畧彴數間見逈檐軍<lb/>
書正勤閲<hi>自到山莊籌勦甘省逆回雖首犯田五等已就殱戮餘黨復行勾結該督李侍堯提督剛</hi>
<pb n="KR4f0005_WYG_400-20b"/>
<hi>塔未能迅速撲滅因先後遣大學士阿桂尚書福康安領侍衛内大臣海蘭察等率領侍衛並帯徤鋭火器營</hi>
<hi>勁旅前往進勦以期迅奏膚功因軍書旁午是以吟咏稍簡云</hi>詩句懶頻拈佇待逆回<lb/>
𠞰黔黎居永恬<lb/>
　　素尚齋<lb/>
素尚以何名茂林峻嶺清几無俗物置架有古經横到<lb/>
則澄塵念仰惟緬<lb/>
聖情<lb/>
訓貽在恭儉渠為<hi>去聲</hi>豫遊行<lb/>
<pb n="KR4f0005_WYG_400-21a"/>
　　山東巡撫明興奏報普得雨澤詩以誌慰<lb/>
前遭陣<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>雖間<hi>去聲</hi>得此畨<hi>去/聲</hi>優霖實普霑<hi>前據明興奏報東省於四</hi>
<hi>月廿九三十日得雨尚非普霑茲復據奏省城五月初十至十一日隂雨連綿入土十分深透隨據濟南等十</hi>
<hi>府濟寕臨清兩州各禀報五月初八九十十一二等日各得兩三四五六寸至七八寸不等不特先種大田欣</hi>
<hi>欣向榮即麥後播藝者亦即時長發農民無不欣慶等語</hi>祇忖衛<hi>輝/</hi>彰<hi>徳</hi>乆憂旱渥<lb/>
恩被否切遥占<lb/>
　　繼霖<hi>五月十九日</hi>
過雨剛兩日繼霖遂盈尺正合六月節<hi>是日小暑六月節</hi>時行<lb/>
<pb n="KR4f0005_WYG_400-21b"/>
佈優澤北省率已遍秋收希有穫衛彰信未至<hi>豫省衛輝彰徳</hi>
<hi>等處是否一律普霑昨傳諭馳詢何裕城尚未據覆奏</hi>仍為心不懌<lb/>
　　題澄觀齋<lb/>
於物斯為觀於心斯為澄失澄致觀放而觀藉澄寧内<lb/>
外交相資要惟順善能<lb/>
奎文曰恵迪<hi>是齋内有迪吉皇祖扁曰惠</hi>百世垂明徵<lb/>
　　翠雲巖<lb/>
壁立嶤峯㡬百尋偨池灌木佈濃隂隂為雲致人胥曉<lb/>
<pb n="KR4f0005_WYG_400-22a"/>
益以翠斯致更深<lb/>
去嵗望霖翠覺遲<hi>昨嵗山莊得雨較遲有今嵗口外雨霑遲昨近方欣霶霈施之句不及今</hi>
<hi>時雨足滿目青葱也</hi>今年雨足翠全披渠寧對景生欣慰多稼如<lb/>
雲普頼斯<lb/>
　　西峪<lb/>
山莊駐十日西峪陟今朝過雨風含爽迎凉路不遥纔<lb/>
逾碧峰寺遂造紫雲寮自有妙堪㑹原無暑可消<lb/>
　　題有真意軒<lb/>
<pb n="KR4f0005_WYG_400-22b"/>
湖上曰無盡<hi>萬夀山清漪園軒名</hi>山中額有真意非無即有軒異<lb/>
主和賔率可窺深造居然契謐神邇來心緒懶<hi>邇來以李侍堯</hi>
<hi>剛塔等辦理甘省逆回未能迅速擒捕因先後遣大學士阿桂尚書福康安帯領侍衛京兵前往𠞰除故昨有</hi>
<hi>軍書正勤閲詩句懶頻拈之句</hi>題句不教頻<lb/>
　　對畫亭<lb/>
朝靄夕嵐無定形巖枝磵葉有餘青笑他倪范格猶泥<lb/>
<hi>去聲</hi>饒我山林筆具靈<lb/>
　　秀起堂<lb/>
<pb n="KR4f0005_WYG_400-23a"/>
雲標西峪玉堂懸到此棲遲合蹔延不覺光隂又逾嵗<lb/>
且欣山水洽髙年事雖繁矣心原静<hi>邇日因籌𠞰甘省逆回及喀什噶爾</hi>
<hi>擒捕阿其睦之事批答章奏頒發諭㫖事務較常多至數倍然物來順應澄懐原自如也</hi>目自遊而<lb/>
意弗牽一雨千林都秀起無為造物有為權<lb/>
　　駐喀什噶爾副都統保成奏擒獲在逃之布魯特<lb/>
　　　燕起信至詩以誌事<lb/>
布魯特亦回覊縻原化外雖有授官職無過榮冠帶<hi>布魯</hi>
<hi>特亦回部别族然不似喀什噶爾葉爾𦍑之回民供賦役也前因将軍兆恵捜𠞰逆回小和卓道經其界其酋</hi>
<pb n="KR4f0005_WYG_400-23b"/>
<hi>長圗魯起拜等遮道陳請稱臣内属並遣大首領詣闕朝覲因有授職賜之冠帶者詳見戊寅年紀事詩</hi>有<lb/>
阿其睦者効力原稱最其弟通薩<hi>木一二字  呼</hi>薩<hi>布魯特散秩大臣阿</hi>
<hi>其睦於乙酉年烏什之變曾經出力兹因從前伏誅叛回大和卓布喇哈尼敦之子薩木薩克潜在喀什噶爾</hi>
<hi>迤外之色黙爾罕地方遣回人托克托紊丕與阿其睦之弟額穆爾私通信息潜留勾結經喀仆噶爾伯克鄂</hi>
<hi>斯滿訪聞舉發乃阿其睦偏袒其弟即向綽克託保成處誣告鄂斯滿亦與薩木薩克有通信之事</hi>庇弟<lb/>
為誣賴保成發其事命執不可貸其子燕起逃逐者反<lb/>
被害<hi>阿其睦又與英吉沙爾之伯克阿禮木同謀䧟害誣告鄂斯滿阿禮木亦潜通薩木薩克者經保成</hi>
<hi>審出實情具奏時止南巡迴蹕朕以若不将阿其睦等擒治不久必生事端當即降㫖令将阿其睦等觧京治</hi>
<pb n="KR4f0005_WYG_400-24a"/>
<hi>罪阿其睦既執之後其子燕起疑懼潜逃復将保成鄂斯滿所遣追捕之回子伯克等戕害竄逸</hi>保成<lb/>
懼事滋調兵衛邉界<hi>保成以燕起拒捕逃竄恐致滋事復調烏什等處官兵數千欲帶兵</hi>
<hi>前往追𠞰並䕶衛邉界未免涉於張皇矣</hi>么䜿跳以去未可張而大設使大<lb/>
兵臨布魯羣驚駭<hi>叶</hi>更不成事體亟命反軍斾惟令檄<lb/>
别部遮執乗機㑹茲别部之比<hi>布魯特之頭人謂之比如回人之伯克</hi>名<lb/>
葉爾鐵拜率領三千兵遮執報一介<hi>燕起一人逃竄實不足調兵擒拏致</hi>
<hi>布魯特等驚疑詎綽克托聞保成調兵之信不權輕重輒檄調伊犂烏嚕木齊等處官兵輕舉妄動更為謬妄</hi>
<hi>因即降㫖令其速行停止調兵止須檄令别部乗機截拏茲果據保成奏到額特格訥部落之布魯特葉爾鐵</hi>
<pb n="KR4f0005_WYG_400-24b"/>
<hi>拜等同伊兄弟三人派部下布魯特三千餘名遵奉檄飭追捕燕起及伊家属人等全行緝獲等語</hi>外域<lb/>
抒誠藎重賞寧靳賚<hi>此事鄂斯滿感激朕恩一聞薩木薩克與回衆潜通音信即首先報</hi>
<hi>知保成隨同查辦始終奮勉可嘉因加恩晉封貝子以示奨勵至此次拏獲燕起之葉爾鐵拜兄弟三人遵檄</hi>
<hi>進捕亦能奮勇出力因降㫖賞給葉爾鐵拜二品散秩大臣職銜予戴花翎并賞元寳五伊兄弟阿爾體拜沙</hi>
<hi>米爾紥各賞三品頂帯花翎并各賞元寳四其緝拏燕起之沙巴克賞給縀疋俟有應陞伯克缺出奏請陞用</hi>
<hi>其協緝之博仆輝等命保成等查明現在職任各予陞一級並其餘出力之布魯特等各分賞元寳有差所有</hi>
<hi>從前保成張大其事之議處均予寛免</hi>數月所籌畫<hi>自南巡舟中返蹕至今居山荘凡三月無</hi>
<hi>日不以此事籌畫也</hi>一旦底績快國威萬里宣持盈益悚戒<lb/>
<pb n="KR4f0005_WYG_400-25a"/>
　　河南巡撫何裕城奏衛輝府四縣開封府一縣尚<lb/>
　　　未霑透詩以誌事<lb/>
衛輝早識未霑膏更報開封一縣遭<hi>今嵗河南衛輝彰徳懐慶及開封府</hi>
<hi>属各州縣有缺雨之處屢經馳諭何裕城查明據實奏覆茲據奏稱彰衛懐三府及開封所属缺雨者共十六</hi>
<hi>縣自四五月連得透雨後晚秋種齊長發者十一縣惟衛輝府属之汲縣新鄉封邱獲嘉及開封府属之陳留</hi>
<hi>共五縣得雨僅止一二寸或不成分寸現在仍率属祈禱等語</hi>雖止旱乾纔五縣可憐<lb/>
黎庶受千勞向隅忍使轉溝壑施澤須教免徙逃<hi>汲縣新卿</hi>
<hi>封邱獲嘉陳留五縣若俟成災後賑䘏恐窮黎或致失所因即傳諭何裕城将該五縣被旱災區分别賑䘏若</hi>
<pb n="KR4f0005_WYG_400-25b"/>
<hi>續得兩澤其未種地畆酌給籽種口糧以資接濟補種一面辦理一面奏聞</hi>咨爾毋徒事祈<lb/>
禱俾宣實恵勅諸曹<lb/>
　　陣雨<hi>六月朔日</hi>
季夏月之朔占農有常語設使終日晴雨短致乾土若<lb/>
其雨弗晴將潦田更苦今朝值快霽申刻山雲吐作解<lb/>
纔片時雲散青天覩額手符農占庶㡬登禾黍<lb/>
　　廣安寺<lb/>
一帶北山多梵寺田情設教衆藩歡<hi>廣安寺與羅漢堂殊像寺俱在北山</hi>
<pb n="KR4f0005_WYG_400-26a"/>
<hi>一帯梵宇駢羅諸寺之建本以平定伊犂宣揚黄教令新舊衆䝉古等瞻仰皈依各生歡喜</hi>伊犂闢<lb/>
土乆孳户<hi>自平定伊犂後屯田種地疆土日闢户口日孳物産饒裕為西陲一大都㑹額魯特等游</hi>
<hi>牧耕種安居樂業已二十餘年矣</hi>布魯獻逃新授官<hi>昨布魯特阿其睦因與薩木薩克私</hi>
<hi>通信息經喀什噶爾伯克鄂斯滿舉發事覺擒捕解京治罪其子燕起疑懼潜逃有額特格訥部落之布魯特</hi>
<hi>葉爾鐵拜等兄弟三人奉檄帯兵追捕將燕起家属人等全行緝獲各布魯特人衆均獲安寧因加恩晉封鄂</hi>
<hi>斯滿貝子葉爾鐵拜賞給二品散秩大臣兄弟等各陞賞有差詳見誌事詩註</hi>慧草露滋三秀<lb/>
潤禪枝風颺萬林攅無端邪逆猖雜種<hi>甘省逆回田五等倡興邪教肆逆</hi>
<hi>搶刼雖首犯就殱而餘黨於隆徳静寧伏𦍑及鹿鹿山石峰堡等處糾結滋擾昨據五岱等奏於伏𦍑城外殺</hi>
<pb n="KR4f0005_WYG_400-26b"/>
<hi>賊三百餘名又傅玉奏於鹿鹿山殺賊六七十名並各捕獲生口馬匹器械而餘賊尚須痛行𠞰洗已傳諭福</hi>
<hi>康安與海蘭察率巴圖魯侍衛等帯領該處官兵從隆徳静寧一帯先行痛𠞰因以次殱滅石峰堡㐲𦍑等處</hi>
<hi>之賊刻下所調各路大兵雲集大學士阿桂所帯京兵亦尅日㑹合惟期一舉成功掃除净盡俾吾民早獲安</hi>
<hi>枕耳</hi>𠞰滅期惟民廣安<lb/>
　　題宜照齋<lb/>
招提聊散慮御苑薄言旋步輦詰蹊陟巖齋勝趣延軍<lb/>
書正坌至古帙懶精研心照宜何處静寧隆徳邉<hi>甘省逆回</hi>
<hi>餘黨於静寧隆徳石峰堡等處糾衆滋擾此時𠞰捕機宜當先痛洗静寧隆徳之賊因以次搗石峯堡賊巢然</hi>
<pb n="KR4f0005_WYG_400-27a"/>
<hi>後再清鹿鹿山伏𦍑之餘孽則後路肅清而賊勢自蹙昨已馳諭福康安次第辦理今日伊奏到摺内亦請先</hi>
<hi>𠞰静寧隆徳諸賊而於石峯堡賊巢未據籌及接辦因復詳悉傳諭令其遵照前㫖依次進兵𠞰洗庶俾勢如</hi>
<hi>破竹迅速奏功也</hi>
　　就松堂<lb/>
築室本就松室乃因松古室固無動移松長<hi>上聲</hi>隂鋪普<lb/>
却似来就室籠檐更縈户據床欲致問誰賔復誰主室<lb/>
就松就乎吾亦難著語<lb/>
　　敞晴齋<lb/>
<pb n="KR4f0005_WYG_400-27b"/>
往年敞晴齋率以雨後至時行縁愁霖喜值天開霽今<lb/>
年敞晴齋偶来與向異雖雨弗致霖潤暄協農利設使<lb/>
三庚中恒此時若賜秋收庶可期䖍顒祝如意<lb/>
　　過谷至含青齋有詠<lb/>
陟降沿谷路山齋喜不遥青還縈疊嶂含乃以虚寮自<lb/>
有興堪引原無暑可消都縁時雨渥與物潤心苗<lb/>
　　挹秀書屋<lb/>
雙文題額稱<hi>去聲</hi>研磨詎在罨忩萬景羅㡬帙芸篇雖不<lb/>
<pb n="KR4f0005_WYG_400-28a"/>
語似云秀固箇中多<lb/>
　　松霞室<lb/>
不是天台赤亦豈豪林紫青霞十八公恒在山莊裏太<lb/>
古以来有拈出自我始菁葱付弗知謖濤其間起<lb/>
　　題陳書長松圖<lb/>
三百年松拏古枝<hi>見陳書自識語</hi>寫形女史壁間披若論忩外<lb/>
真松古<hi>甲申題是圖詩有真松忩外緑叅天兩翁不識誰兄弟之句</hi>相對還應弟視<lb/>
之<hi>末句反甲申詩意</hi>
<pb n="KR4f0005_WYG_400-28b"/>
　　題煙雨樓<lb/>
象寫鴛湖景最嘉饒他俯檻看荷花設如煙雨中方至<lb/>
著相<hi>内典</hi>徇名<hi>儒書</hi>兩落差<lb/>
老樹緑雲疑作雨平湖碧靄欲生煙分明檇李暮春况<lb/>
遊目渾如一瞥然<lb/>
　　對山齋<lb/>
髙樓肖煙雨<hi>謂在嘉興者</hi>傑峙塞湖中四面原多映一峰此<lb/>
自崇新林已茂蔚古石更巃嵸上有翼亭在因歐溯智<lb/>
<pb n="KR4f0005_WYG_400-29a"/>
公<lb/>
　　翼亭<lb/>
一笠飄颻據嶠巔飛而無翼自髙騫設如絜矩孔融語<lb/>
我亦心中覺<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然<lb/>
　　青楊書屋<lb/>
青楊千萬年此島之舊物<hi>是處青蓮皇祖賜名    島</hi>就樹構書屋<lb/>
緑雲覆蔥鬱於斯讀古書典謨篇展拂樹自隠然笑循<lb/>
蜚早閲訖<lb/>
<pb n="KR4f0005_WYG_400-29b"/>
　　雨<hi>六月初九日</hi>
剛覺山田土畧乾族雲空宇忽叢攅徐飛暴灑遂間<hi>去聲</hi>
作急管繁絃欲擬難簷已落泉勝觀瀑墀旋聚潦訝生<lb/>
瀾既霑卓午朗開霽林下猶垂露㸃漙<lb/>
　　晚晴落照<lb/>
時行那免雨既雨最宜晴今年幸若此額手慶慰生然<lb/>
予有所思慶慰隣滿盈憬乎其可哉鞏謙勵屏營况日<lb/>
盼㨗音西望心常怦夕陽照髙樹爓爓復晶晶佳景合<lb/>
<pb n="KR4f0005_WYG_400-30a"/>
付誰鶴刷與鹿鳴<lb/>
　　荷二首<lb/>
照影偏宜塞水清春光六月正芳榮迴頭似語<hi>去聲</hi>湯山<lb/>
者<hi>湯山荷花每於五月初即放</hi>速就何如斯晚成<lb/>
一開旋引百花開<hi>今年山荘荷開稍遲盖緣春雨略短草生遲鹿皆入水嚙其葉耳</hi>錦<lb/>
繡荷衣稱<hi>去聲</hi>體裁君子而非内地輩移根原自敖漢<hi>平聲</hi>
来<hi>山荘内長虹飲練橋南種敖漢荷花萬枝敖漢荷花色鮮瓣大勝於内地所産見    皇祖御製避暑山</hi>
<hi>荘三十六景詩記</hi>
<pb n="KR4f0005_WYG_400-30b"/>
　　瑩心堂有㑹<lb/>
水芳既開齊水堂堪攬勝檐額垂<lb/>
聖藻兩言取心瑩外喻盖於玉内朗原惟鏡毛氏訓美<lb/>
石揚子詮性命<hi>見太元經</hi>性命㑹於心吾謂揚說正况乎出<lb/>
治人方寸齊庶政斯可不明乎明之在主敬<lb/>
　　遊獅子園<lb/>
曉凉步輦出山園<lb/>
邸第躍龍一討源露氣瀼瀼滋草木風光凱凱敞庭軒<lb/>
<pb n="KR4f0005_WYG_400-31a"/>
展書徒復愴存澤聞禮何曽造得門迴憶初来方六嵗<lb/>
古稀茲忽抱元孫<lb/>
　　樂山書院<lb/>
書院對碧山樂山因<lb/>
錫名<hi>扁額乃筆書皇祖    御    賜也</hi>雖取論語意仰窺或異<lb/>
情儒者樂在已王者樂在氓仁量殊小大<lb/>
垂訓永以精<lb/>
　　草房<lb/>
<pb n="KR4f0005_WYG_400-31b"/>
山房<lb/>
昔以草名之<hi>園中山房一區額之皇考昔以草房</hi>綴景惟<lb/>
期情性怡可識而今稱御苑唐堯原不異茅茨<lb/>
　　妙髙堂<lb/>
堂額麗<lb/>
天文仰緬<lb/>
當年賜雖舉浮玉名<hi>金山一名浮玉上有妙髙臺</hi>實<lb/>
示大寳意<hi>謂張藴古大寳箴</hi>髙乃處衆上妙超无妄義即景堪<lb/>
<pb n="KR4f0005_WYG_400-32a"/>
㑹心詎惟求樂志於斯一登臨怵然懐守器<lb/>
　　題静含太古山房<lb/>
西峪最勝處曰兩如二酉其一秀起堂髙朗據崇阜其<lb/>
一此山房幽夐藏谷藪因名含太古以稱<hi>去聲</hi>實而取繹<lb/>
思太古来斯景原斯有山房忽含之毋乃類享帚山自<lb/>
古於房而房今始搆<hi>叶</hi>合撰歸一静量物隨所受人心<lb/>
小天地是義可同否<lb/>
　　食蔗居<lb/>
<pb n="KR4f0005_WYG_400-32b"/>
盤徑下崇椒奥曲復有屋東升為谷末故以食蔗目西<lb/>
降乃塗中亦可憩遊足三間據山腰所喜幽而樸斯之<lb/>
為最佳饜飫味清淑<lb/>
　　小許菴<lb/>
曼轉山廊屧步徐繩牀棐几試憑諸書菴莫謂纔小許<lb/>
萬壑千巒納有餘<lb/>
　<lb/>
御製詩五集巻九<lb/>
</p>
<p>
</p>
  </div>
</body>
</text>
</TEI>
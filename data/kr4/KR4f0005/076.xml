<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_076-1a"/>
欽定四庫全書<lb/>
御製詩二集巻十八<lb/>
　古今體九十九首<hi>庚午五</hi>
　　四月朔日進宫齋戒自昆明湖進舟至萬夀寺川<lb/>
　　　路曉烟未泮麥疇宿霧猶濃觸景成欣援毫得<lb/>
　　　句<lb/>
雨後明湖瀲漲痕愛尋溪路逺塵喧馨香餅餌酬殷望<lb/>
澄動川雲供静存適為肅齋還内禁得教小憩駐祗園<lb/>
<pb n="KR4f0005_WYG_076-1b"/>
吾心憂喜因民託净業塵緣總漫論<lb/>
　　夏孟承光殿<lb/>
圓殿號承光金源松檜蒼蹟陳宜賦詠路便每徜徉琴<lb/>
瑟含清徴璣衡協正陽前朝甘雨足與物樂時昌<lb/>
　　雩祭齋居<lb/>
龍見舉常雩為農祈雨澤匪故必躬親<lb/>
穹壇奠蒼璧受福志敢希勤民心實劇自我肇<lb/>
元祀率際望霖迫去年實厚幸今春足三白邇日每作<lb/>
<pb n="KR4f0005_WYG_076-2a"/>
風炎燥虞傷麥<lb/>
圓靈錫佳貺甘膏沛一夕餅餌香應期禾黍生皆勃<hi>叶</hi>
屈指數年中如兹曽㡬值孰謂予過憂予憂未虚擲<lb/>
　　董邦逹西湖圖<lb/>
昔傳西湖比西子但聞其名知其美夷光千古以上人<lb/>
豈有真容遺後世<hi>叶</hi>未見顔色貴耳食浪以湖山相比<lb/>
擬湖山有知應不受髯翁何以答吾語<hi>叶</hi>吁嗟吾因感<lb/>
世道臧否雌黄率如此豈如即景寫西湖圖繪真形匪<lb/>
<pb n="KR4f0005_WYG_076-2b"/>
近似嵗惟二月巡燕晉留亰結撰親承㫖歸来長巻已<lb/>
搆成儼置餘杭在棐几十景東西鬬竒列兩峰南北争<lb/>
雄峙晴光雨色無不宜推敲好句難窮是淀池水富惜<lb/>
無山田盤山好詘於水喜其便近每命遊具美明湖輒<lb/>
遐企北門學士家臨安少長六一烟霞裏既得其秀忘<lb/>
其筌呼吸湖山傳神髓此圖豈獨五合妙絶妙真教抜<lb/>
萃矣明年春月駐翠華親印證之究所以<lb/>
　　夜雨口號<lb/>
<pb n="KR4f0005_WYG_076-3a"/>
夜雨頻欣優澤多顛風又慮妬滂沱也知望嵗心無足<lb/>
自問經年樂㡬何<lb/>
　　漢玉松石圖<lb/>
一株與一拳古玉成新製雖乏珪璋材不渝貞白意<lb/>
　　詣齋宫作<lb/>
塵浄天逵宿雨過帝京景物鬯清和年来深識盈虚理<lb/>
每對休徴謹畏多<lb/>
齋宫莅止近<lb/>
<pb n="KR4f0005_WYG_076-3b"/>
崇壇黏壁前題歴歴看檢㸃流光真迅速補槐金井綠<lb/>
隂團<lb/>
爐烟結篆晝長時暫屏疇咨寄静思差勝向年當此日<lb/>
問雲卜雨未舒眉<lb/>
　　雩祭禮成有述<lb/>
雩祀躬修不敢康<lb/>
靈壇登陟肅誠將燎烟晻靄連雲氣曙色侵尋朗燭光<lb/>
式禮莫愆儀秩秩晞暘含潤露瀼瀼祈甘頻幸叨<lb/>
<pb n="KR4f0005_WYG_076-4a"/>
嘉貺保泰心殷敬倍常<lb/>
　　夏初瀛臺即目<lb/>
敬舉<lb/>
常雩蕆事回仙壺咫尺暫徘徊花含宿雨迎雕輦樹張<lb/>
<hi>去聲</hi>清隂覆曲臺水濶鳬依寧北去<hi>鳬鴈以春候北嚮至塞外換羽育卵液池</hi>
<hi>水濶有留集於此者故特紀之</hi>堂深燕賀定南来載賡錫宴傳佳話繪<lb/>
壁流連㡬住迴<hi>丙寅秋八月賜宗室羣臣宴於惇叙涵元二殿聫句賦詩並命畫苑臣繪圖黏</hi>
<hi>於壁間以紀其盛</hi>
<pb n="KR4f0005_WYG_076-4b"/>
　　覺生寺<lb/>
御園氣清蔚伴奐適興居昨朝殷祀成詰旦命輕輿取<lb/>
道奠静安百感紛縈予節情駕言旋憩此刹靈圖塵情<lb/>
常自縳禪悦久已踈誰能對此際矯意云如如前秋題<lb/>
在壁孫楚悲已徂<hi>前年静孝賢皇后大故朕自御園往奠  安莊亦每憩息此寺云</hi>胡<lb/>
為子夏痛兹日重遭諸調御能覺生未識生覺無昔媿<lb/>
䝉莊子今慙東門吴<lb/>
　　麥<lb/>
<pb n="KR4f0005_WYG_076-5a"/>
郭外來牟緑被町改觀一雨信稱靈翠華棽麗臨風度<lb/>
餅餌香中試暫停<lb/>
　　詣<lb/>
　暢春園<lb/>
皇太后宫問安<lb/>
西池勝槩藹清和的的金蘐玉砌多數日齋居疎問寢<lb/>
慈寧安適喜無過<lb/>
　　陣雨<lb/>
<pb n="KR4f0005_WYG_076-5b"/>
陣雨灑空風遌之晴空幾縷紛珠絲多多益喜方希澤<lb/>
戚戚生愁又蹙眉祈嵗念還憐我切愍農心豈冀人知<lb/>
可參患失情殷處毎在將然未定時<lb/>
　　浴佛日漫作<lb/>
浴佛佳辰梵帙傳玉欄金井藥香天毎因此日思前日<lb/>
信是欣縁醸戚縁纔喜雲籠芒欲濯又虞風擘絮如顛<lb/>
紛來底識安心竟静禮堂堂月相蓮<lb/>
　　學圃<lb/>
<pb n="KR4f0005_WYG_076-6a"/>
宣聖鄙學圃曽以戒昔賢而我以名亭其義何取焉園中<lb/>
景宜備藝桑兼治田於兹課陰晴常切祈豐年坦臯得數<lb/>
畝左右夹碧川松竹何必多榆栁徒相鮮爰命種菓樹行<lb/>
看嘉實駢成此十年計況復灌溉便郭槖有名論惟以順<lb/>
木天絜矩為政方夷考神農篇漾舟時經過豳風圖乃全<lb/>
　　董邦逹秋林烟岫小景<lb/>
静叅畫意初無句得句原非畫外求漫歩林扉尋别墅<lb/>
請看泉箔落平流一天玉露八章景㡬樹金風萬古秋<lb/>
<pb n="KR4f0005_WYG_076-6b"/>
薄暮蒼然羣籟息只疑逺浦有歸舟<lb/>
　　題耶律楚材墓<hi>有序</hi>
　　墓在甕山好山園之東昔年營園時以其逼近園<lb/>
　　門故培土為山其上以蔵之聞其為楚材之墓久<lb/>
　　矣使閲時而湮滅無傳豈所以褒賢勸忠之道哉<lb/>
　　因命所司仍其封域之制并為之建祠三間使有<lb/>
　　奠饋申酌之地并命汪由敦為碑記而題之詩如<lb/>
　　左<lb/>
<pb n="KR4f0005_WYG_076-7a"/>
曜質濳靈總幻觀所嘉忠赤一心殫無和幸免稱㝠漠<lb/>
有墓還同封比干窀穸即仍非改卜堂基未沒為重完<lb/>
摛文表德輝貞石臣則千秋定不刋<lb/>
　　不樂<lb/>
不樂情懐每愴神思量排遣轉頻頻惕乾不息無他諉<lb/>
邂逅相仍有底因漸益年華知愛子常籌雨澤為勤民<lb/>
閒開梵帙消繁慮却愧根難浄六塵<lb/>
　　芍藥<lb/>
<pb n="KR4f0005_WYG_076-7b"/>
娜娜别丰姿馡馡香滿墀餞春為後勁延夏鎮清蕤蝶<lb/>
引滕王畫牛欺劉訓騎通身無㸃墨誰與號辛夷<lb/>
　　輕隂<lb/>
輕隂常靳雨幽籟易延風奈可當繁慮而兼望小豐<hi>麥收</hi>
<hi>田家謂之小豐見范成大詩</hi>連林鎖新綠流水貼殘紅屬詠吾常慣<lb/>
今来興頗窮<lb/>
　　題錢維城畫<lb/>
有泉山自覺生動不雨樹猶常潤霑的是畫家能爾處<lb/>
<pb n="KR4f0005_WYG_076-8a"/>
却因詩句顯為拈野田負郭看鱗次列嶂凌雲見玉尖<lb/>
擬傍踈林茅屋下焚香趺坐讀華嚴<lb/>
　　細雨<lb/>
細雨每讓風時零時復止昨来看麥田膏澤殊需俟芃<lb/>
芃縱被阡秀實難豫擬頻縈怵惕懐黙騐盈虚理<lb/>
　　董邦逹楓林朝霽<lb/>
綴林尚遲<hi>去聲</hi>吴江冷晃日從廻塞嶺春髙士溪邉成小<lb/>
立一天錦色入題新<lb/>
<pb n="KR4f0005_WYG_076-8b"/>
　　邇日<lb/>
邇日望雨意頗濃較量不與常年同常年自冬逮春夏<lb/>
不雪不雨愁藴隆去冬三白澤早被春霖優渥亦屢逢<lb/>
比来日日霏細㸃每當欲沛驅以風譬諸未得奚患失<lb/>
於將得者患乃叢揆之人情率如是我憂亦在人情中<lb/>
豈我春月太適意或示之戒令忡忡我則宜矣民何辜<lb/>
餅香近口奪腹充東郊十日縦可待南薫五絃望莫窮<lb/>
　　往清河奠超勇襄親王固倫額駙䇿楞<lb/>
<pb n="KR4f0005_WYG_076-9a"/>
靈輿肅肅駐河濆歸殯佳城别塞雲即此始終懐大義<lb/>
<hi>額駙在日曽奏聞今其皇考願於身歿後仍歸亰師合葬大長公主園寢    子奏請朕既允奏并命一切喪</hi>
<hi>儀皆如宗室親王之例官為經理云</hi>果然卓犖軼前聞中年自是傷哀樂<lb/>
此日何堪哭戚勲見説漠陲將發引猶教血淚灑三軍<lb/>
　　麥田<lb/>
逾旬未行幸雨稀鎮日愁今朝過清河夹路觀来牟都<lb/>
無十里程豐歉殊不侔或黄而離離或綠而油油固失<lb/>
向所望<hi>二三月之間謂麥可獲十分豐收今因數日缺雨不無少減分數然較之常年則尚過之</hi>頗<lb/>
<pb n="KR4f0005_WYG_076-9b"/>
慰近所憂十日設如期尚可増倍收旦晚盻雲興延佇<lb/>
不少休<lb/>
　　叠嶺重泉歌題董邦逹所畫<lb/>
是人胸中小廬霍董家亦有元和脚不經意處人難工<lb/>
叠嶺重泉偶所作重泉貌得香爐間叠嶺亦似南嶽盤<lb/>
置二名區未為隘合一全圖不覺難山東嗤浙派曽傳<lb/>
楊契丹文筆今定誰巨擘雌黄無使輕譏彈浮圖髙入<lb/>
雲俯瞰危無底與客安心處指説雲門寺雲門寺外石磴<lb/>
<pb n="KR4f0005_WYG_076-10a"/>
斜烟蘿古木紛轇拏飛流直下不計尺滙作明湖漾淺沙<lb/>
沙痕石齒天然好野橋那畔茆齋小趺坐幽人獨静㕘應<lb/>
是忘機學莊老莊老豈可學寓意聊足樂漁人舉罾善求<lb/>
魚羽士調笙將欵鶴壯哉大觀真卓犖我與其間一揚𣙜<lb/>
　　即事<lb/>
麥雖虛望勝常年<hi>北方春雨例屬艱致故麥收毎歉農家亦不以此為重今春正二月間膏澤時</hi>
<hi>沛滿望十分收麥而四月内復缺雨麥收分數已減然較之向年猶為稍勝云</hi>邇日憂心在大田<lb/>
稍幸新秧羣出土均需厚澤沛由天盻將潤溽泥無蚓迅<lb/>
<pb n="KR4f0005_WYG_076-10b"/>
矣時光樹有蟬誰道清和堪暢志焦勞五内鎮如煎<lb/>
　　山東青州諸郡得雨誌慰<lb/>
山左昔被灾數郡民流徙撫恤不遺力稍為補救耳所幸<lb/>
天悔禍去嵗兩收美元氣雖略復屢豐日以企邇聞麥復<lb/>
佳額手為民喜封章更欣覽時雨霑東鄙京畿頗望澤<lb/>
惄焉愁無已遺逺夙所戒東望慰由彼恤近情之常旦<lb/>
夕憂在此慰少憂實多投艱竟誰諉<lb/>
　　戲題鷺鷥籠口號<lb/>
<pb n="KR4f0005_WYG_076-11a"/>
鷺鷥聞道稱閒客何事翻然入檻籠應悔稻粱初念錯<lb/>
長敎引領望雲空<lb/>
　　德勝門外<hi>五月初二日</hi>
駕言歴城隅薊門烟樹隠卓午避炎蒸輕輿趁薄晚先<lb/>
節奠静安經宿駐鹿苑情知未息塵於中有不忍暮雲<lb/>
醸勢濃待澤心彌窘二麥已虚望禾黍緑芃畛一慰一<lb/>
以懼三時日尚逺始寤當春初意寧毋過滿先事而卜<lb/>
度無益轉有損<lb/>
<pb n="KR4f0005_WYG_076-11b"/>
　　宿<lb/>
雍和宫感成長律<lb/>
躍龍邸第象筵施来往因縁毎駐兹漫擬福田縁有為<lb/>
藉非佛地更何宜盆榴宛復簮符節庭草猶然拜<lb/>
訓時即我而今知愛子雲天仰睞邈含悲<lb/>
　　晴<lb/>
數問微陰傍曉晴愁中短夜似長更憫農頻嵗吾雖慣<lb/>
祗覺難紓此際情<lb/>
<pb n="KR4f0005_WYG_076-12a"/>
　　静安莊奠酒<lb/>
酒添奠處心添痛<hi>前嵗去嵗惟致奠親孝賢皇后今嵗又添皇長子定安  王之戚足見余</hi>
<hi>懐矣</hi>痛淚杯盈共酒盈母子東西曽不隔别離今古若為<lb/>
情浴蘭酌艾風光近銀蒜瓊蒲節物迎況復麥田殷待<lb/>
澤誰能強遣破愁城<lb/>
　　午日漫題<lb/>
渚蒲揺緑榭榴丹畫舫飛雲度鏡瀾懶聴韶莖縁待澤<lb/>
强酬節物為承<lb/>
<pb n="KR4f0005_WYG_076-12b"/>
歡又臨此日還簮艾更憶前塵罷浴蘭宛轉景光合追<lb/>
賞年來偏覺感多端<lb/>
　　河南收麥誌慰<lb/>
豫省麥為秋麥收天下足邇聞小豐年額手慰心曲近<lb/>
畿同向年失望徒眉蹙燕洛皆吾民一欣一以恧轉糶<lb/>
需時日豈如遍多熟虚幸白占三實慙幕調六<lb/>
　　詠規矩<lb/>
為圓必以規為方斯以矩器殊用亦異此語聞之古何<lb/>
<pb n="KR4f0005_WYG_076-13a"/>
人始巧就一物兩用可<hi>叶</hi>直引曲轉旋方圓隨意所適<lb/>
便良有餘示義實無取穆命戒便辟聖傳歸質魯枘鑿<lb/>
縱不入惡此機變侣或云傳西洋化外奚足數<lb/>
　　詣<lb/>
　黑龍潭祈雨<lb/>
三春雨惟時額手欽<lb/>
天賜入夏望澤殷惄焉愁弗置二麥願已虚大田膏未<lb/>
逮靈潭近御園<lb/>
<pb n="KR4f0005_WYG_076-13b"/>
明神妥福地向時常䝉佑今兹豈靳恵休徴有由召亦<lb/>
惟馨化治布政實多闕祈澤徒增愧<lb/>
　　董邦達松溪髙士小幅<lb/>
落落松吹謖謖風長溪流活逺岡崇神心㑹處真無悶<lb/>
濯足伊誰定太冲<lb/>
　　徳勝門外即景<lb/>
日臨北至景方中<lb/>
殷祀清齋返法宫要聴鳴鳩呼夜雨却聞乾鵲噪炎風<lb/>
<pb n="KR4f0005_WYG_076-14a"/>
碾䬯茒舍成虚望穉黍平疇幸尚佳亟待甘霖真似渇<lb/>
憑輿觸目動愁懷<lb/>
林風徐颺薊門烟底事云愁愁轉牽朅憶前年奠觀徳<lb/>
便途經此每鳴鞭<lb/>
　　夜雨<hi>五月十四日</hi>
殷雷忽向夜分鳴乍聴簷前作響聲急雨待霑盈尺澤<lb/>
妬風仍放半宵晴乆希稍潤應差勝未足難安却轉縈<lb/>
支枕無眠宫漏下短更翻似最長更<lb/>
<pb n="KR4f0005_WYG_076-14b"/>
　　重修<lb/>
夀皇殿竣是日奉安<lb/>
神御禮成述事六韻<hi>有序</hi>
　　是殿向奉<lb/>
皇祖<lb/>
皇考神御為室僅三楹又方向不合規度乃命鳩工庀<lb/>
　　材量加修建中峯正午及門楹堂室一視<lb/>
　安佑宫之制較舊加鉅麗焉工既落成謹蠲仲夏之<lb/>
<pb n="KR4f0005_WYG_076-15a"/>
　　望重安<lb/>
神御於是歲時薦新永展孝思云<lb/>
夀皇<lb/>
聖祖興居乆<lb/>
先帝思<lb/>
親展孝𢎞神御妥靈宋遺制衣冠原廟漢諸陵欽承有<lb/>
繼馨香薦追逺長懷<lb/>
陟降憑子午向山期必正規模合度量為增僾聞愾見<lb/>
<pb n="KR4f0005_WYG_076-15b"/>
千秋永景福鴻禧百世凝觀徳皇皇惟是凛肯堂切切<lb/>
詎斯能<lb/>
　　夏至齋居<lb/>
短晷圭臬直景風殿閣生致齋潔予志對時體物情孜<lb/>
孜奉日徳慄慄欽火行族雲已蓊鬱膏雨將澍零祗期<lb/>
苗待蘇那憐卉爭榮網軒崇以邃宜凉意氣清䕃暍豈<lb/>
遍及卻暑慙獨寧<lb/>
　　山東獲麥<lb/>
<pb n="KR4f0005_WYG_076-16a"/>
逺近皆吾民溥豐實切願勢有不能齊免歉斯為善齊<lb/>
魯去歲佳閭閻氣已轉<hi>叶</hi>今復獲麥收南望誠欣忭左<lb/>
顧畿輔間望澤徒増歎逺喜率易忘近愁例難判<lb/>
　　題錢維城山水<lb/>
林佇風虚常激楚溪穿石出欲浮空詩人體物難工處<lb/>
往往逢之六法中<lb/>
　　熱<lb/>
寒暄悉天運闕一豈其可徳暑固惟時恒暘兹亦頗蒸<lb/>
<pb n="KR4f0005_WYG_076-16b"/>
炎日以烈釀雨每不果燮調增抱慚問旦難安坐水官<lb/>
晏眠波祝融怒焮火清禁尚畏熇况復窮簷那眷言顧<lb/>
朱昊胡寧矜惠我<lb/>
　　董邦達澹月寒林圖<lb/>
翛閒澹月滿寒林林弄清風月弄隂應為邇來苦炎熱<lb/>
撰成謀目愛秋心<lb/>
　　夏至日恭祀<lb/>
方澤六韻<lb/>
<pb n="KR4f0005_WYG_076-17a"/>
金翼乗南陸黄裳饗<lb/>
厚坤至哉欽順應時矣屆孳蕃祀典躬親奉神依陟降<lb/>
存帛琮孚肸蠁籩豆潔蘋蘩鼎霧輕初合山雲逺未屯<lb/>
向時頻被<lb/>
佑此際重希<lb/>
恩<hi>向春夏之交毎逢不雨至值望北郊前後霑足大田尚及有収今復    雨時故云</hi>
　　祀事禮成詣<lb/>
　暢春園問<lb/>
<pb n="KR4f0005_WYG_076-17b"/>
安<lb/>
法宫齋戒五朝餘<lb/>
大祀親承返駕初邇日炎風偏亢烈肅趨<lb/>
仙苑啟<lb/>
興居<lb/>
黍苗纔遍緑疇間望澤心殷民瘼闗大異去年經覽象<lb/>
<hi>去年此際早霑甘雨郊原潤溽今穉苗幸可待時日然望澤正殷候矣</hi>踟躇何以慰<lb/>
慈顔<lb/>
<pb n="KR4f0005_WYG_076-18a"/>
　　觀魚<lb/>
觀魚偶㑹心屬詠識窮理水濶育鱗多善惡無不有<hi>叶解一</hi>
善為鯉與鰷惡為鱧與鮎一般皆水族黒白從可覘<hi>二解</hi>
鮎鱧好食魚鯉鰷不知避潛躍一湖中適以飼惡類<hi>三解</hi>
惡類性戕賊亦知䕶其子曝鬐當日午他魚不敢邇<hi>四解</hi>
臨流坐石磯飼魚投剰飯噞喁紛齊來品格誰能辨<hi>五解</hi>
善類自柔弱惡類多强梁奪據飽其腹掉尾而倡徉<hi>六解</hi>
見此意不平擲石未即中本擬鋤其惡翻驚善者衆<hi>七解</hi>
<pb n="KR4f0005_WYG_076-18b"/>
持網伺再來鰷鯉旋復至維彼鱧與鮎狡警乃逺去<hi>叶解八</hi>
物態幻難窮即小可喻大恵而不通方幾何不為害<hi>九解</hi>
　　驟雨<hi>五月二十一日</hi>
驟雨剛三刻平田未一犁久乾潤亦好再沛澤仍徯差<lb/>
幸消塵壒旋愁渙霽䨑盻殷將渴望欣戚在雲霓<lb/>
　　錢維城山水畫<lb/>
是處合消閒林扉早閉闗峰依雲藴藉波激響潺湲俗<lb/>
客何能到塵情儘可刪扁舟載野鶴奚往定孤山<lb/>
<pb n="KR4f0005_WYG_076-19a"/>
　　喜雨詩<hi>五月二十四日</hi>
晴久盻雲生生矣愁散却既陰盻雨零零矣愁勢弱勢<lb/>
壯冀時長巡檐自卜度片刻轉千慮憂心信如灼誰能<lb/>
沃此心惟賴甘漿酌颯灑初入夜沛然忽大作列缺鞭<lb/>
川后飛亷悔其惡傾盆解地甲倒井瀉天壑森沈達明<lb/>
旦醖醸匝磅礴醫病更滌煩人予安心藥大田一以蘇<lb/>
予將望秋穫不雨愁實亟雨足得無樂而復恐樂極朝<lb/>
夕増惕若求言靳實益細故紛糾攉圖政期實濟小補<lb/>
<pb n="KR4f0005_WYG_076-19b"/>
多遺略豈如旋轉力好生仰槖籥一沛萬事和詎予能<lb/>
調幕嵗有喜雨詩足知予德薄<lb/>
　　雨後御園即景<lb/>
希霖彌月兩眉顰豈有閒心事幸巡仍此亭臺添美致<lb/>
饒他花木長精神寄懷編簡方知趣極目林泉總絶塵<lb/>
一趁晚涼閒放艇紅霞香度碧漣淪<lb/>
三春早覺因循度半夏全教愁悶過幸得耕耘仍不誤<lb/>
便因欣慰定如何蜩蟬飲露鳴深樹蚯蚓乗泥上淺莎<lb/>
<pb n="KR4f0005_WYG_076-20a"/>
贏得情田滋雨後幾回步屧一吟哦<lb/>
　　夜雨<lb/>
雨足清宵暢穏眠半醒簷溜瀑聲懸聴餘寤寐俱安適<lb/>
料得清淪溢甫田<lb/>
種得芭蕉將聴雨夏來缺雨半枯焦棼絲滴葉聲雖減<lb/>
也自清泠伴此宵<lb/>
夜短徐聴覺夜長碧紗牕透縠衾涼近畿甘澍纔霑足<lb/>
更復遐心憶保陽<lb/>
<pb n="KR4f0005_WYG_076-20b"/>
　　詣<lb/>
　暢春園<lb/>
皇太后宫問安<lb/>
膏澤欣霑足仙蓬景倍佳心乎咨夏凊慰矣識<lb/>
慈懷波漲澄依岸花香静繞階好占田野潤穡事<lb/>
厪思齋<lb/>
　　昆明湖上<lb/>
儲澤疏流利下田宜晴鏡碧漾澄鮮唐堯漢武均垂蹟<lb/>
<pb n="KR4f0005_WYG_076-21a"/>
川后天吳各得權湖達江兮因達海滇為秦也繼為燕<lb/>
望霖半夏愁無那思一湔之萬頃田<lb/>
　　五月二十七日詣<lb/>
　黑龍潭謝雨是日復遇雨因成<lb/>
謝雨仍逢雨占時尚及時廻蘇真荷澤昭應敢嫌遲底<lb/>
慮衣衫濕貪看禾黍滋慰餘慙自問何事屢来兹<lb/>
　　雨中遊大覺寺五首<lb/>
大覺由来古上方心閒纔一禮空王天龍莫怪巾車晚<lb/>
<pb n="KR4f0005_WYG_076-21b"/>
為待甘霖日未遑<lb/>
昨日傳宣蘭若遊密雲風度雨絲稠便因䟦馬山溪滑<lb/>
罷獵還應學魏侯<lb/>
雲中不見暘臺面<hi>是寺山名</hi>雨裡暘臺忽面前舉似山僧休<lb/>
錯認饒他到㸃不關禪<hi>禪家有到即不㸃㸃即不到之語</hi>
䝉茸澗葛濕煙霏幽處攀躋山鳥飛一霎雨晴渾不辨<lb/>
濛濛惟覺潤霑衣<lb/>
飛泉仍是去年聲小閣閒聼頓覺清却是山靈真觧事<lb/>
<pb n="KR4f0005_WYG_076-22a"/>
展圖忽放一天晴<lb/>
　　題大覺寺憩雲軒<lb/>
憩雲雲外賞真詮花雨諸天霏四筵山色雨晴無定畫<lb/>
溪音髙下不停絃藉苔跂石觀魚樂倚柏開籠任鶴便<lb/>
歸轡鐘聲何處是千峰翠隠半空烟<lb/>
　　雨後<lb/>
雨後山田生意多貫<hi>平聲</hi>珠㡬寸綠婆娑慰餘轉復思前<lb/>
日設再遲遲將若何<lb/>
<pb n="KR4f0005_WYG_076-22b"/>
　　題董邦逹山水畫<lb/>
山盤藴藉谷含虚宜有幽人賦遂初林户霏烟真入畫<lb/>
水亭消夏合觀書底須叢桂方稱隠取適扁舟豈為漁<lb/>
我是先憂不同道每因心賞契濳居<lb/>
　　溪亭對雨<lb/>
雲勢凝三日為霖渥且綿既霑差覺易均被始應全爽<lb/>
入北窓美膏滋南畝鮮凭欄天水合何異泛蘭船<lb/>
散漫復森蕭踈零亦密飄十分宜目送千里慰心翹静<lb/>
<pb n="KR4f0005_WYG_076-23a"/>
馥噴紅芰新聲入綠蕉繁憂一以釋書史足遊遨<lb/>
　　雨餘<lb/>
雨餘天色蔚藍深習習清風度竹林漏日雲容方散漫<lb/>
漲溪水勢已森沉宜人新爽披堪愛利穡時暘喜不禁<lb/>
盻澤轉關為盻霽明叅無定是人心<lb/>
再雨不妨晴亦好此心終是願晴多雖緣逐景知情改<lb/>
究為勤農望嵗和嘉樹籠隂金井潤野花泫露錦階羅<lb/>
明朝屬詠宜何處嶊崣香山濯黛螺<lb/>
<pb n="KR4f0005_WYG_076-23b"/>
　　浩歌行<lb/>
不雨心愁得雨喜自審喜来曽未㡬既霑又慮分過多<lb/>
即遇快晴真慰爾雖云勤農心實篤亦識涵養吾未熟<lb/>
浩歌浩歌適意恒少拂意恒多天時雨暘豈可必長年<lb/>
蒿目將如何<lb/>
　　題錢維城畫<lb/>
靣水背山茒屋低髙人農隠遂幽棲連朝好雨溪田足<lb/>
愛看新秧綠剡齊<lb/>
<pb n="KR4f0005_WYG_076-24a"/>
　　青龍橋西<lb/>
玉泉山北石橋西貪看風光遲馬蹄蘭坂生香朝露潤<lb/>
柏巖蔚秀宿雲低遥看古刹紅墻隠近喜新秧綠毯齊<lb/>
稍得繁憂消雨後觸懐藻思一吟題<lb/>
　　經金山題句<hi>有序</hi>
　　玉泉山北舊傳金山者明景帝陵在焉明樓寳城<lb/>
　　之制全無圍墻碑亭已頽廢不全自圓明園幸香<lb/>
　　山每經過之惻然興感因命所司略為修葺禁樵<lb/>
<pb n="KR4f0005_WYG_076-24b"/>
　　採并成是作<lb/>
尺布淮南自古傷南宫西内兩相當奉迎業未符興慶<lb/>
割裂差惟勝靖康<hi>帝既無奉迎意故時有引唐肅宗迎上皇儀者皆不行英宗至而居之南</hi>
<hi>内及英宗復辟廢帝為王遷之西内䦧墻之隙帝實有以召之而用于謙以守京師不為南渡之舉以全其宗</hi>
<hi>社者帝亦未始無功云</hi>公主墳園隣薄厝<hi>明史毁所營夀陵而葬帝於金山與殀殤諸王</hi>
<hi>公主墳相屬</hi>椓人壙穴詡深蔵<hi>西山舊有明季宦者冢墓多較此為富麗完固云</hi>十<lb/>
三陵尚輸華侈何况相仇肇䦧墻<lb/>
　　夏日静宜園<lb/>
<pb n="KR4f0005_WYG_076-25a"/>
山遊爽趁雨餘天樹態峰姿盡洒然兩月未来緣望澤<lb/>
一時得意足忘筌陽烏光射千林晃牝壑流増百道懸<lb/>
憑寄暢懐還惕息持盈有志矢年年<lb/>
　　玉華岫作<lb/>
精舎香山麓遊睎逺近宜新晴松籟颯暴漲石泉垂雲<lb/>
外鶴呼侣峰邊鹿乳兒芸編在棐几滌慮一繙披<lb/>
乳竇雲漿注臯塗未散芬山蟬聲欲競野草意含欣北<lb/>
牖真延爽南風静對薫遥帷搴縱望金碧疊螺紋<lb/>
<pb n="KR4f0005_WYG_076-25b"/>
　　静室<lb/>
静室最髙處雲收日光烜千里綠臯滋神心與俱逺<lb/>
　　香山襍詠<lb/>
山深本自無煩暑雨後兼之多爽風仍是静宜遊眺處<lb/>
㑹心每不與前同<lb/>
樹隠山禽但聼聲間關韻好不知名料應也與人心合<lb/>
喜雨旋過又喜晴<lb/>
歩入林扉花藥馨山泉曲折響清泠最髙處有丹罏跡<lb/>
<pb n="KR4f0005_WYG_076-26a"/>
曽見仙人讀道經<lb/>
夏山已覺濃如滴重以浮雲蓊蔚之雲外晴臯千頃綠<lb/>
山邉雨脚萬條絲<lb/>
萬㡬那得有餘閒偷得餘閒對好山也為向来憂太甚<lb/>
暫因泉石一怡顔<lb/>
　　碧雲寺<lb/>
精藍據層阜雁塔湧龍宫<hi>是寺特建大石塔照西域金剛座式</hi>表裏烟霞<lb/>
蔚呼嘘蒼顥通西峰圍列嶂北澗掛長虹累榭憑欄處<lb/>
<pb n="KR4f0005_WYG_076-26b"/>
田盤指顧中<lb/>
　　賜健鋭雲梯營軍士食即席得句<hi>有序</hi>
　　朕於實勝寺旁造室廬以居雲梯軍士命之曰健<lb/>
　　鋭雲梯營室成居定兹臨香山之便因賜以食是<lb/>
　　營皆去嵗金川成功之旅適金川降虜及臨陣俘<lb/>
　　畨習工築者數人令附居營側是日并列衆末俾<lb/>
　　預惠焉<lb/>
猶憶前冬月雲梯始習諸<hi>戊辰冬月有香山閲雲梯兵之作</hi>功成事師<lb/>
<pb n="KR4f0005_WYG_076-27a"/>
古戈止衆寧居實勝招提側華筵快霽初餕餘何必惜<lb/>
可以逮豚魚<lb/>
　　畨築碉<lb/>
番築碉築碉不在桃關之外乃在實勝寺側西山椒狼<lb/>
卡稽顙歸王化網開三靣仁恩昭叔孫名子不忘武佽<lb/>
飛早已旋星軺俘来醜虜習故業卭籠令築㧞地髙昔<lb/>
也禦我䕶其命今也歸我効其勞畨築碉不惟効勞爾<lb/>
乃忘其勞魋結環耳靣顤䫜嗜酒喜肉甘羶臊但得酒<lb/>
<pb n="KR4f0005_WYG_076-27b"/>
肉一醉飽渾忘巴朗卡撒其故巢其婦工作勝丈夫粉<lb/>
不能白尫且么不藉繩墨與䂓矩能為百尺森岧嶤番<lb/>
築碉侏離畨語為畨謡揚聲强半不可曉大都慕義懐<lb/>
恩膏亦不為汝慕義懐恩膏我自兩階文徳舞戚旄偶<lb/>
肖汝製役汝曺賚汝金錢為錦袍<lb/>
　　有鹿五章章四句<lb/>
有鹿育麑於原之隰既坼既副不能卒起立<lb/>
有鹿育麑於隰之苹旋起踉蹌見人兀不驚<lb/>
<pb n="KR4f0005_WYG_076-28a"/>
鹿匪不驚為顧其子子始學歩不能逺去<hi>叶</hi>
麑始離懐知親其母<hi>叶</hi>䑛之觸之以煦以乳<lb/>
詩何云乎以興以觀阮藉猖狂有警世言<lb/>
　　曉遊寳珠洞<lb/>
夏夜不厭凉暑雨不厭晴明發遊照園披衣見踈星危<lb/>
石咽亂泉清露零繁英未聞鳥雀喧而多花草馨初陽<lb/>
出東海射我西嶺明西嶺列園後迤邐啓雲扄下瞰嵐<lb/>
氛色上接顥元精乗六龍御天壯哉俯帝京上方落鐘<lb/>
<pb n="KR4f0005_WYG_076-28b"/>
梵古刹輝丹青騁望無邉際綠野亘蔥菁廻思望雨憂<lb/>
憂已樂轉生憂樂每循環誰能静六情<lb/>
　　香界寺三首<lb/>
延緣棧路到花宫小憩精廬松下風却望寳珠憑眺處<lb/>
虚無疑在白雲中<lb/>
絶頂雨餘寒似峭中盤夏静暑無侵山僧公案何須問<lb/>
暫坐匡牀爇水沈<lb/>
雲嵐蒼翠自重重石澗鳴泉界古松却見松邉刷羽鶴<lb/>
<pb n="KR4f0005_WYG_076-29a"/>
王喬緱嶺亦曽逢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_076-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩二集巻十八<lb/>
</p>
<p>
</p>
  </div>
</body>
</text>
</TEI>
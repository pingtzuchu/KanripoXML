<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_002-1a"/>
欽定四庫全書<lb/>
御製詩初集巻二<lb/>
　古今體七十八首<hi>己未</hi>
　　新正二日召集羣臣扵乾清宫賦柏梁體詩朕既<lb/>
　　　首倡又成七言一章<lb/>
泰交堂陛列鴛聫日暖彤墀㳤景鮮祗以賡歌鳴喜起<lb/>
非誇宴樂沸絲絃觴浮柏葉添吟興筆灑瓊華映綺筵<lb/>
更慶元正飄六出又増新瑞紀瑶編<lb/>
<pb n="KR4f0005_WYG_002-1b"/>
　　題錢選孤山圗即用其韻<lb/>
霅溪古筆得天隨䏸畫䏸傳畫裏詩誰道逋翁句難續<lb/>
依然踈影暗香詞<lb/>
　　二月十三日恭侍<lb/>
皇太后逰瀛臺紀事<lb/>
永康曉闢問<lb/>
安廻鳳輦晨逰重侍陪摇曳晴光看御栁分眀春色遍<lb/>
宫梅西山翠暎屏風列太液氷融鏡靣開仰識<lb/>
<pb n="KR4f0005_WYG_002-2a"/>
慈顔多恱豫熙熙萬物樂春臺<lb/>
　　題趙伯駒桃源圗<lb/>
漁父重来舊路迷桃花片片水澌澌詎知洞口維舟楫<lb/>
已與人間别町畦桒柘隂䝉雞犬墅雲山春靄鈔鑼谿<lb/>
南陽劉子胡為者却向丹臺問玉梯<lb/>
　　題唐寅江南農事圗<lb/>
山村水郭聴吴歌最是江南佳勝多不必樓臺烟雨裏<lb/>
却看桑柘晚春過秧針插遍青千頃繭簇堆来白㡬窠<lb/>
<pb n="KR4f0005_WYG_002-2b"/>
吟罷七言雙槳盪同予樂處在人和<lb/>
　　題闗仝蜀山棧道圗<lb/>
闗仝真蹟天下少十人規橅九背馳蜀山棧道之子作<lb/>
横雲劍閣髙嶷嶷五丁斧痕留絶壁秋風落葉流水澌<lb/>
装池屢易姓氏去細認手筆無然疑試看氣韻生動處<lb/>
猶使人饒蜀道思<lb/>
　　暮春圎眀園即景雜賦五首<lb/>
夜来膏雨足曉起倚前楹芳園景已佳百卉争鮮榮迷<lb/>
<pb n="KR4f0005_WYG_002-3a"/>
離栁絲重間闗鳥和鳴逺峰螺髻翠新漲鏡靣平依依<lb/>
陌上花向人如有情維我值㡬暇裁詩聊品評品評何<lb/>
所樂所樂足春耕<lb/>
掃黛山排障拖藍漲滿塘樓臺憑㸃綴花木雜芬芳夹<lb/>
鏡浮飛蝀平流泛畫艢風凌松榦古日逗竹隂凉信矣<lb/>
神仙境悠然物我忘畫圗曽省識三島水中央<lb/>
悠然憑眺樂如如萬頃波光接太虚不㝎烟嵐浮嶺岫<lb/>
無心飛躍任鳶魚風吹縠靣文章好詩託峯眉氣象舒<lb/>
<pb n="KR4f0005_WYG_002-3b"/>
試㺯扁舟泛寥廓遐情還憶渭濵漁<lb/>
心閒境自幽樹老園更古况復近西山雲氣時吞吐結<lb/>
茅為屋宇欲識農家苦俯仰覺安和何必誇瑶圃<lb/>
石泉繞砌聴鳴琹花竹當軒暢逺襟不必静觀方自得<lb/>
由来物物見天心<lb/>
　　詠松三首<lb/>
龍鱗百尺欎青葱獨立亭亭衆植中謾道性剛多傲物<lb/>
嵗寒梅竹許相同<lb/>
<pb n="KR4f0005_WYG_002-4a"/>
扶踈新榦手親栽偃盖俄成亦壮㢤豈是上林培植别<lb/>
由来造物重良材<lb/>
髙標逈出重霄秀本色常留四季青為重堅貞栽砌畔<lb/>
緑隂如滴滿軒庭<lb/>
　　新霽<lb/>
庭柯含宿潤徙倚歩芳蹊山净疑将近天空望轉低一<lb/>
聲来欸乃萬頃浸琉璃遥想江村裏秧苗正插齊<lb/>
　　雉将雛<lb/>
<pb n="KR4f0005_WYG_002-4b"/>
行行麥壠邉見一雉将雛雛児纔長成啞啞學母呼<hi>一解</hi>
翅軟未解飛嘴嫩未䏸食飲啄與逰翔皆頼頋復力<hi>二解</hi>
兒兮依其母母子愛其兒一朝羽翼全那料南北飛<hi>三解</hi>
有童持長竿捕雛何遽遽老雉雖善飛繞匝不忍去<hi>四解</hi>
雛兒頗有智蔵伏荆棘間棘宻難探取頑童悵空還<hi>五解</hi>
湏㬰童去逺老雉還来視母子得全活鼓翼心倍喜<hi>六解</hi>
爾童一何忍爾雉一何慈孰謂天良心人禽乃倒之<hi>七解</hi>
觀物可會心撫古常自鏡今朝忽見此大愧中牟令<hi>八解</hi>
<pb n="KR4f0005_WYG_002-5a"/>
　　題趙孟頫水村圗手巻<lb/>
屈子卜居後潭邉漁父逢滄浪鼓枻去煙水自重重<lb/>
　　題盛懋秋林蕭𣪚圗<lb/>
佳䕃之下鋪芳蘅是何處兮曰蓬瀛青鸞白鸖兩不藉<lb/>
飄飄旬五御風行<lb/>
　　初晴晚照<lb/>
落景掛平林初晴景倍好霞連天際山風動枝頭鳥閒<lb/>
心逰物外逸興託雲表兹焉足自適何必尋蓬島<lb/>
<pb n="KR4f0005_WYG_002-5b"/>
　　李唐長夏江寺圗<lb/>
上方宜結夏溪壑幽且深瑟爾籟盈耳蕭然風滿林清<lb/>
江澄㝎體古月照禪心欲詠丹青妙雲烟杳莫尋<lb/>
　　仇英碧梧翠竹圗<lb/>
石泉窈以清梧竹復修翠誅茅為小楹延得青山致幽<lb/>
人兀然坐開巻黙而識仿彿沂水風吾與㸃也意<lb/>
　　咏瓶中新荷<lb/>
玻璃瓶子蒜頭粗綽約新荷插㡬株簾幙風輕香欲送<lb/>
<pb n="KR4f0005_WYG_002-6a"/>
几筵光净澹如無乍疑仙子垂文履不數氷心在玉壺<lb/>
愛煞虚眀表裏徹書窗坐對足清娱<lb/>
　　題韓滉豐稔圗真蹟<lb/>
開元賢相有肖子書傳張旭畫孫繇老筆蕭蕭寫村牧<lb/>
不異丙吉問喘牛或降于阿或飲池村邨撃壤西成秋<lb/>
此景祗宜圗上㸔度支當日煩持籌何如貌瘦天下肥<lb/>
眀良一徳誇韓休<lb/>
　　己未夏六月恭進<lb/>
<pb n="KR4f0005_WYG_002-6b"/>
皇太后字扇一柄謹成五律<lb/>
玉漏林間度遲遲日正長問<lb/>
安承色笑撫景碩清凉氷簟堪驅暑薫風恐拂裳寸忱<lb/>
託輕箑長此效黄香<lb/>
　　大學士福敏久未入直為賦長句賜之<lb/>
為憶傳經開絳帳還教賛化入黄扉精神秋水原無滓<lb/>
氣象光風却久違武相只今勞杖履文丞應即整裳衣<lb/>
喜逢長至晴和候待歩金門暖日暉<lb/>
<pb n="KR4f0005_WYG_002-7a"/>
　　六月十八日初霽恭侍<lb/>
皇太后園中逰賞謹成一律<lb/>
膏雨公田足歡逰禁苑多欣陪<lb/>
文母御不數漢王歌山向雲中隠舟従畫裏過<lb/>
慈顔添豫色至樂復如何<lb/>
　　即景<lb/>
一夜西風催溽暑半空<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>氣入樓臺隂雲净掃青天逈<lb/>
却訝新秋陡地来<lb/>
<pb n="KR4f0005_WYG_002-7b"/>
　　沈周倣倪雲林筆意巻<lb/>
仄徑曲縁流秋雲濕蒼樹蕭然山水間獨許幽人歩<lb/>
石泉墜潨潨盡向平湖瀉踞石㺯絲竿不為㳺魚把<lb/>
倦立青松下松根亦堪枕對此忘蹄筌誰辨倪與沈<lb/>
我是廟堂人毎愛山水趣板橋俯碧溪待我支笻度<lb/>
　　秋雨<lb/>
響送秋聲夜雨長朝来添得㡬分凉㢘繊乍潤蔬畦緑<lb/>
淅瀝頻霏菊蕋黄暗鎖逺嵐疑是霧寒侵晚圃却非霜<lb/>
<pb n="KR4f0005_WYG_002-8a"/>
凭闌眺望増吟興一幅顛翁畫渺茫<lb/>
　　倪瓉獅子林圗<lb/>
借問獅子林應在無何有西天與震旦不異反覆手倪<lb/>
子具善根宿習摩竭受蒼蒼圗樹石了了離塵垢聲徹<lb/>
大千界如是獅子吼<lb/>
　　九日<lb/>
菊蕊舒黄楓葉紅重陽還與去年同却驚時序馳駒隙<lb/>
澷惜芳菲逝水東落帽輸他誇俊逸宵衣惟我積憂忡<lb/>
<pb n="KR4f0005_WYG_002-8b"/>
朝来縦不登髙望萬户饑寒在眼中<lb/>
　　題文嘉南村草堂圗<lb/>
靣水澄泓背碧山㡬楹蝸舎緑楊環箔頭摘繭開簾晒<lb/>
町畔㸔秧杖䇿還太古林泉惟静静長年雞犬自閒閒<lb/>
應知塵世無堪比只在桃源蓮社間<lb/>
　　恭奉<lb/>
皇太后恭謁<lb/>
孝陵<lb/>
<pb n="KR4f0005_WYG_002-9a"/>
景陵敬成長律<lb/>
扈蹕馳千騎鳴鑾駕六飛紹先思<lb/>
祖徳色養奉<lb/>
慈闈<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>氣催征轡霜花散曉暉有秋歡里巷鼓腹遍郊<lb/>
圻松柏森元路雲霞䕶玉衣鬯圭承凛凛<lb/>
冠劍仰依依言念開千古憂勤萃萬㡬維清欽<lb/>
陟降瞻拜重歔欷<lb/>
　　賜直𨽻捴督孫嘉淦<lb/>
<pb n="KR4f0005_WYG_002-9b"/>
霜落平原秋已深鳴騶不為散幽襟如京稌黍村村景<lb/>
慰我君臣望嵗心<lb/>
　　登盤山口號<lb/>
千林落葉見山容翠嶂丹崖歷㡬重澷憶當年曽訂約<lb/>
今朝果上最髙峰<hi>舊作望盤山有寄語山靈頻訂約他年擬上最髙峯之句</hi>
　　登盤山天成寺江山一覽閣作<lb/>
兩峯天闢仙壺路到眼江山萬派分樹匝丹崖空外合<lb/>
泉鳴碧㵎静中聞縁階蘀走秋聲細裊䁀香飄瑞靄紛<lb/>
<pb n="KR4f0005_WYG_002-10a"/>
今日身行圗畫裏六塵幻有等浮雲<lb/>
　　南苑大閱謁元靈宫宫是<lb/>
皇曽祖世祖章皇帝建也敬依<lb/>
皇祖聖祖仁皇帝韻以誌敬仰之忱時冬至月朔日<lb/>
閱狩金輿駕鳴騶赤羽翔千官分鷺序萬姓仰龍光雪<lb/>
積平原白泥鋪御道黄翠華来别苑初地散天香杳靄<lb/>
雲生路蕭森松泛凉星辰圍斗宿丁甲䕶虹梁屏念瞻<lb/>
瑶殿䖍心禮素王若臨欽在上作極愧惟皇祗以紹庭<lb/>
<pb n="KR4f0005_WYG_002-10b"/>
切何能與物昌律身懐監史敷化體<lb/>
穹蒼文徳猶慙未武功不敢忘蒐苗遵古制逸豫戒禽<lb/>
荒簇簇雲屯盛悠悠霧斾颺一陽初應律三白已呈祥<lb/>
漸覺條風扇新添麗日長覲揚吾未逮布治願平康<lb/>
　　南苑獲野禽恭進<lb/>
皇太后<lb/>
積雪滿郊坰三冬農務停鳴笳齊隊伍布令疾雷霆馬<lb/>
足奔如電鷹眸迅似星山禽味鮮潔飛騎進<lb/>
<pb n="KR4f0005_WYG_002-11a"/>
慈寧<lb/>
　　時廵近郊見西成有象喜而賦此<lb/>
緬懐春之暮彼蒼有旱意憂心惄如焚中夜望天賜賑<lb/>
恤發太倉綢繆無不<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>賦彼雲漢詩展轉詎䏸寐好生<lb/>
天之心一雨蘇萬類苗者日以秀秀者日以穂時廵届<lb/>
初冬夙駕催六轡盼兹場圃間頗覺倉箱積千畆幸有<lb/>
獲二鬴猶未遂稍足慰吾心尚未惬吾志吾志伊如何<lb/>
教養非二事即今比户間豈盡知孝義披褐者農子前<lb/>
<pb n="KR4f0005_WYG_002-11b"/>
驅莫訶避疾苦當諮詢痌瘝予増愧汝饑誰之由汝寒<lb/>
誰所致賙賜出泉府旬宣屬官吏猶恐億兆民未盡霑<lb/>
實恵際此薄有収聊可酬望嵗寄語為政者豐年實為<lb/>
瑞<lb/>
　　望西山積雪<lb/>
天然圗畫開屏障瓊樹瑶葩不識名記得河陽生動筆<lb/>
直教人在座中行<lb/>
　　徳夀寺<lb/>
<pb n="KR4f0005_WYG_002-12a"/>
招提建百年勝境壓諸天樹古龍蛇矯壇髙雲霧連珠<lb/>
旛飄赤篆寳䁀羃祥烟暫去空林杳猶聞鐘磬傳<lb/>
　　大閱<lb/>
時狩由来武<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>修特臨南苑肅貔貅龍驤選将頗兼牧<lb/>
天駟掄才驥共騮組練光生殘雪映旌旗影動朔雲浮<lb/>
承平詎敢忘戎事經國應知有大猷<lb/>
　　咏盆中佛手<lb/>
一指天龍孰與儔却教糟粕至今留争如滿樹黄金相<lb/>
<pb n="KR4f0005_WYG_002-12b"/>
移得江陵八月秋<lb/>
　　夜<lb/>
剪燭閒拈咏離宫刻漏長松鳴千古韻月散一窓凉夜<lb/>
静㡬常勑時和物小康永言勤治理民瘼敢輕忘<lb/>
　　南苑新衙門行宫即事<lb/>
南苑重来羽騎馳離宫未御已經時新詩消遣閒中興<lb/>
舊學商量静裏知花笑迎人誇得意鳥吟為我話相思<lb/>
留連不是耽風景却惜年華暗轉移<lb/>
<pb n="KR4f0005_WYG_002-13a"/>
　　捕魚<lb/>
萬頃滄波緑千鱗錦鬛紅中流鼓枻處樂與衆人同<lb/>
　　倪瓉水竹居圗<lb/>
十笏蝸居却可居灑然水竹適三餘閻浮提裏無塵界<lb/>
静致山中太古初倦倚匡床閒梦蝶獨臨曲沼樂同魚<lb/>
還思放筆徜徉際白石清泉盡起予<lb/>
　　偶仿唐寅筆意作寒梅小景并題以句<lb/>
清標宜象外春色在枝南瀟灑将塵逺芬芳與静諳遐<lb/>
<pb n="KR4f0005_WYG_002-13b"/>
心聊復寄生意㡬多含恍憶書窓曉還憑結習参<lb/>
　　題唐寅松溪獨釣即用其韻<lb/>
松下科頭把釣居任呼漁父任呼魚因之識得魚兒樂<lb/>
不在䝉荘一巻書<lb/>
　　王䝉坐聽松風圗<lb/>
偶来松樹林趺坐虬枝下忘筌㺯泉石謖謖幽籟瀉主<lb/>
人對客言横琴為我寫客謂主無須聴取真琴者<lb/>
　　黄居寀山鷓棘雀圗<lb/>
<pb n="KR4f0005_WYG_002-14a"/>
棘雀愛卑棲山鷓喜清廓雀在髙棘枝鷓歩低泉壑圗<lb/>
之素絹中短言識其畧常聞古人云君子慎所託<lb/>
　　十一月初七日得雪時大雪莭也喜而有作<lb/>
小雪雪霏霏<hi>小雪莭亦有雪</hi>大雪霏霏雪今年三白早喜復應<lb/>
時莭朝来眄庭除皚皚堆玉屑上林冬欲半滿樹瓊英<lb/>
纈曩余饒逸興玩賞吟清絶值此六出飛豈不中心恱<lb/>
所樂在田疇望嵗念弥切裁詩為誌慶那更論工拙<lb/>
　　紫光閣閱武舉射<lb/>
<pb n="KR4f0005_WYG_002-14b"/>
掄才臨别苑射䇿對眀廷養士百年久干城九塞寧琱<lb/>
弓懸滿月羽箭迅流星為問赳桓輩䏸通黄石經<lb/>
　　孔雀<lb/>
異物非為貴懐柔亦有方暫辭蠻嶺月不耐帝京霜<hi>孔雀</hi>
<hi>性惡寒</hi>暎日先張錦迎風自炫粧雕籠供飲啄何必憶山梁<lb/>
　　詣<lb/>
慈寧宫問<lb/>
皇太后安<lb/>
<pb n="KR4f0005_WYG_002-15a"/>
親詣<lb/>
慈寜問<lb/>
起居曈曈曙色曉光舒承歡祗領<lb/>
徽音訓歸路思維樂有餘<lb/>
　　冬至有事扵<lb/>
南郊敬成八章章八句<lb/>
於昭<lb/>
天鑒眷扵有徳佑我<lb/>
<pb n="KR4f0005_WYG_002-15b"/>
太祖東土是式<lb/>
帝命不顯皇清不靈眀徳惟馨以畀萬邦<hi>一章</hi>
赫赫<lb/>
太祖<lb/>
天篤其祜穆穆<lb/>
太宗丕顯丕承駿徳光昭爰受鴻名建國紀元肇㝎大<lb/>
清<hi>二章</hi>
暨我<lb/>
<pb n="KR4f0005_WYG_002-16a"/>
世祖混一區夏<lb/>
聖祖紹之容民厚下民安扵耕物適扵野六十一年惟<lb/>
天降嘏<hi>三章</hi>
皇考翼翼思為君難立綱陳紀祗承克艱授位渺躬受<lb/>
命自<lb/>
天敬念紹庭敢忘寅䖍<hi>四章</hi>
日惟長至爰卜<lb/>
南郊三齋五戒将事吉朝式瞻百辟玉珮金貂式䖍爾<lb/>
<pb n="KR4f0005_WYG_002-16b"/>
心無或逍遥<hi>五章</hi>
爰升燔柴燔柴維烈爰陳爼豆爼豆維潔惟予小子敬<lb/>
捧蒼璧眀眀<lb/>
帝神尚其来格<hi>六章</hi>
神之格思降福穰穰敢曰予小子誠通<lb/>
昊蒼自我<lb/>
祖宗受嘏惟純<lb/>
景命綿綿逮我後人<hi>七章</hi>
<pb n="KR4f0005_WYG_002-17a"/>
伐鼓淵淵建斾翩翩祀事用成福祿来駢匪以祭而専<lb/>
匪以燕而遷對越<lb/>
昊天豈敢間兮乾乾<hi>八章</hi>
　　冬至<lb/>
慈寜宫行禮<lb/>
和風習習滿簾櫳<lb/>
慈夀無疆祝華嵩不獨宫闈増喜氣光天孝養萬方同<lb/>
拜舞瑶階日影移南山為夀獻新詩<lb/>
<pb n="KR4f0005_WYG_002-17b"/>
宫中堯舜垂裳處正是初陽乍復時<lb/>
　　恭上<lb/>
皇太后聖夀詩<lb/>
初長晴旭照丹墀靄靄祥光散綵旗最是瑶階稱祝日<lb/>
常逢玉琯復陽時和風淡蕩頻傳喜好鳥間闗解獻詩<lb/>
敬捧霞觴介眉夀千秋萬載沐<lb/>
恩慈<lb/>
　　王䝉秋山蕭寺<lb/>
<pb n="KR4f0005_WYG_002-18a"/>
秋山作四鄰蕭寺枕嶙峋愛此無中色留将幻裏真蒼<lb/>
松原不老碧水自離塵驢背獨歸客何如蓮社人<lb/>
　　古琴<lb/>
古桐三尺剡以絲黄金丁星間作暉聲絲音暉主輔毗<lb/>
龍齦鳳額相差池漆古斷作鱗之而春風駘蕩花融怡<lb/>
秋霄眀瑟月皎兮壺嶠出海髙巍巍流泉若咽若奔馳<lb/>
樅金戞玉眀堂儀空山無人胎仙飛風車雨馬雲霞衣<lb/>
蟬哀鴈肅幽蘭猗天地事物神人祗萬状惚怳皆可為<lb/>
<pb n="KR4f0005_WYG_002-18b"/>
情忻情戚俄而移惟君妙指所命之此一大士號聞思<lb/>
清净不渉離與微<lb/>
　　李成茂林逺岫圗<lb/>
淡沱蒼山蔚古枝惟應造物與為師何人著論名無李<lb/>
是處營邱放筆時<lb/>
　　趙昌寫生蛱蝶<lb/>
青蟲出菜甲旋復化為蝶蝶已不復蟲生滅迅交睫翾<lb/>
栩飄秋烟迷離貼露葉煉得長生術金丹了無渉<lb/>
<pb n="KR4f0005_WYG_002-19a"/>
　　題余省秋芳圗<lb/>
女夷應是惜韶華㸃綴繁英分外嘉數種寒芳凝玉露<lb/>
㡬枝濃艶注丹霞興添敲句抽思麗清伴㷊香裊篆斜<lb/>
見說家丞重秋實祗今秋實讓秋花<lb/>
　　唐寅欵鶴圗<lb/>
臨臯道士堪為友羽帔蹁躚揖客言愛爾扁舟聊共泛<lb/>
相㸔漫擬衛公軒<lb/>
　　唐寅釣魚圗即用其韻<lb/>
<pb n="KR4f0005_WYG_002-19b"/>
蒼山白水盡如如飄泊輕舟也儘渠獨把絲竿澄宇濶<lb/>
何須評論是非魚<lb/>
　　夜静觀書<lb/>
深宫夜静漏聲長芸籍閒披御案香為念民依難洞悉<lb/>
頻觀書史鑒興亡<lb/>
　　養心殿古榦梅<lb/>
為報陽和到九重一枝紅綻暗香濃亞盆漫憶辭東嶠<lb/>
作友何須倩老松鼻觀恭来諳斷續心機忘處對舂容<lb/>
<pb n="KR4f0005_WYG_002-20a"/>
林椿妙筆林逋句却喜今朝次第逢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩初集巻二<lb/>
</p>
<p>
</p>
  </div>
</body>
</text>
</TEI>
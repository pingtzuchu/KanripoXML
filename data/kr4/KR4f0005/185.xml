<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_185-1a"/>
欽定四庫全書<lb/>
御製詩三集巻二十二<lb/>
　古今體一百二十六首<hi>壬午六</hi>
　　初遊龍井誌懐三十韻<lb/>
瀕湖佳景多不可僂指數巖泉各擅長大略吾能舉南<lb/>
山有龍井向聞曽未覩弗肯命騎遊恐費經營若今來<lb/>
却重飾既成說無補罷去太矯情新晴景更嫵是用一<lb/>
涉藩以答衆誠剖花港遵迤西䟦馬數里許漸入煙霏<lb/>
<pb n="KR4f0005_WYG_185-1b"/>
深南北諸峯齬石泉淙其寒千盤曲抱嶼䝉蘢新篠低<lb/>
似掃塵客武乃至過溪亭下馬相與步<hi>叶</hi>㠎嶫羅秀石<lb/>
閜砢疊竒楚參差列亭臺無非攬勝所最勝則以泉深<lb/>
潭靈物處祈雨每致應利濟功尤鉅瀉為百丈瀑對之<lb/>
久延佇善空一切聲角徵安能譜神運石或幻沼滌心<lb/>
應與<hi>神運石滌心沼為龍井八景中之二</hi>玲瓏竅簇攢錦繡卉纂組春深<lb/>
鳥妙歌雨後花新舞蘿煙濕我衣蘭氣馨於炷攀躋越<lb/>
踴躍髙下迭賓主造巓益愜懐暢觀極仰俯江湖辨近<lb/>
<pb n="KR4f0005_WYG_185-2a"/>
遥窪稜窮幽阻名山所歴屢觀止鮮或旅得句乃命駕<lb/>
遂至日卓午遐思秦蘇輩辨才此晤聚人地乃相宜萬<lb/>
乗來奚取作詩誌吾慚巻阿漫擬古<lb/>
　　龍井八詠<lb/>
　　　過溪亭<lb/>
行雲流水視遷留奚問虎溪過與不一笑詩吟杜子美<lb/>
墨名儒行足風流<lb/>
　　　滌心沼<lb/>
<pb n="KR4f0005_WYG_185-2b"/>
辨才歸老開精舎沼水曾臨蘇與秦却是清波無芥蒂<lb/>
滌乎抑否聽伊人<lb/>
　　　一片雲<lb/>
片石玲瓏號片雲英英常自蔚氤氲龍泓本有顚翁碣<lb/>
磬折宜應於此君<lb/>
　　　風篁嶺<lb/>
靈石峯西翠嶺岑蒼筤萬箇戞風森世間宮徵安能譜<lb/>
此是雲山韶頀音<lb/>
<pb n="KR4f0005_WYG_185-3a"/>
　　　方圓菴<lb/>
方圎菴是辨才蹟葺築曾經聞啓祥今日重看新舊址<lb/>
有為一切幻誰常<lb/>
　　　龍泓澗<lb/>
風篁嶺上龍泓澗噴沫成池貯碧流飛作瀑泉靈作雨<lb/>
攻祈那待法師投<lb/>
　　　神運石<lb/>
移來不藉五丁穿峭蒨亭亭一朶蓮聞說鐡牌同出井<lb/>
<pb n="KR4f0005_WYG_185-3b"/>
依稀辨得赤烏年<lb/>
　　　翠峯閣<lb/>
平陵小閣切青霄縱目因之意與遙頗怪吳人費䟽剔<lb/>
翠峯今古祗髙標<lb/>
　　上天竺<lb/>
天竺天一方震旦兹亦有聞之一切法事必遇其偶﨑<lb/>
嶇入蔥蒨歩歩離塵垢臺傳康樂翻石識李源友大士<lb/>
昔示相聊藉仁謙手靈感無不應香市傾城走恒處菩<lb/>
<pb n="KR4f0005_WYG_185-4a"/>
提座此理人知否文通教易禪適足啓笑口<lb/>
　　靈隠寺用宋之問韻即效其體<lb/>
飛來矗翠嶤屏障已清寥月地開如鏡雲璈沸似潮柏<lb/>
煙林外寫花雨座中飄泉冷石為瘦峯髙樹與遙考功<lb/>
昔遊歴此處感榮凋五字殊難屬一聨渾解囂江南曾<lb/>
有贈當面眯津橋<hi>紀事稱之問遊靈隱夜月極明行吟曰鷲嶺鬱岧嶤龍宫鎖寂寥久不能</hi>
<hi>續有老僧問之之問以興思不屬對即曰何不云樓觀滄海日門對浙江潮之問訝其遒麗遲明更訪之不復</hi>
<hi>見寺僧有知者曰此駱賓王也然駱自有在江南贈宋五之問之詩不應當面不識且並無一語傳竒之家不</hi>
<pb n="KR4f0005_WYG_185-4b"/>
<hi>足為據類此</hi>
　　清漣寺觀魚再疊舊韻<lb/>
源發西山脚㐲流廿里餘春朝駐䍐盖僧寺靜鐘魚知<lb/>
有池呈鏡堪臨檻振裾翠鱗來得得樂意自如如誰謂<lb/>
清波畫偏宜藻句書效蘇頻疊韻曾幾似髯歟<lb/>
　　雨中湖心亭襍詠六首<lb/>
一日晴和暢遊興中宵隂雨利農功曉來煙意猶餘戀<lb/>
妙萃湖心勢正濛<lb/>
<pb n="KR4f0005_WYG_185-5a"/>
面面溟瀯淰淰淒煙中遙見白沙隄由來泛雨舟眞好<lb/>
休馬今朝妨作泥<lb/>
湖面鳴榔到以船湖心樓榭亦船然大圓普照光明鏡<lb/>
萬頃漪瀾上下天<lb/>
南峯雲接北峯雲外湖水漲内湖水斯亭斯景亦其常<lb/>
而我此時欣遇此<lb/>
梅白<graphic n="KR1431" url="https://raw.githubusercontent.com/kanripo/KR-Gaiji/master/images/KR1431.png" mimeType="image/png"/>紅濯影鮮分明湖面擁青蓮今朝到最無塵處<lb/>
結習何妨概與湔<lb/>
<pb n="KR4f0005_WYG_185-5b"/>
澤國稀逄春雨稀優霑欣復灑霏霏因之廻憶三千里<lb/>
一例農時願不違<lb/>
　　題漪園<lb/>
觀水聞有術名園宛在兹門臨且牆繞月漾更風漪花<lb/>
木倒涵鏡亭臺閒中<hi>去聲</hi>詩㑹心别有在與物共春怡<lb/>
　　題丁家山<lb/>
輕輿破雨上蘭椒頑石何人擬綠蕉<hi>是處又名蕉石鳴琴為西湖新增十</hi>
<hi>八景之一</hi>剥盡心空原一合底須横膝七絃調<lb/>
<pb n="KR4f0005_WYG_185-6a"/>
　　賦得春雨如膏<hi>得逢字八韻題試浙江士子</hi>
江國虞頻致今畨喜恰逢暄晴宜一豫膏雨利三農輕<lb/>
重權之久旰宵厪以重氣蒸十折水雲接兩髙峯<graphic n="KR2622" url="https://raw.githubusercontent.com/kanripo/KR-Gaiji/master/images/KR2622.png" mimeType="image/png"/>雭<lb/>
初猶細霈霶繼遂濃菜花黄沃濯栁葉綠髼鬆周雅曾<lb/>
方惠韓詩善寫容廵方歌玉燭撫已愼金鎔<lb/>
　　再題西湖行宮八景<lb/>
　　　四照亭<lb/>
孤山髙處一亭幽<lb/>
<pb n="KR4f0005_WYG_185-6b"/>
芝篆雲簷四字留<hi>亭中雲峯四照額    皇祖御筆也</hi>峯色湖光皆道趣<lb/>
聖人此意照千秋<lb/>
　　　竹涼處<lb/>
低籠曲逕斜依檻颯爾生寒邈若空安得朱明此散歩<lb/>
披襟無礙度來風<lb/>
　　　綠雲逕<lb/>
喬樹菁蔥鎖碧峋偶然屧歩迥無塵山隂便是林家宅<lb/>
却恐先生笑不倫<lb/>
<pb n="KR4f0005_WYG_185-7a"/>
　　　瞰碧樓<lb/>
一碧天光萬頃澄岳陽樓記近堪徵若無後樂先憂志<lb/>
文正佳文亦底稱<lb/>
　　　貯月泉<lb/>
石罅淙泉滙小池玊輪初上貯來宜居然似與平湖傲<lb/>
曰以山髙先得之<lb/>
　　　鷲香庭<lb/>
玉華桂樹皆盆植<hi>香山玉華岫盆桂最多</hi>庭樹春時葉尚纎金粟<lb/>
<pb n="KR4f0005_WYG_185-7b"/>
如來髙丈六可容當面悟香嚴<lb/>
　　　領要閣<lb/>
天容湖影淨無痕領要何能頓㤀<hi>去聲</hi>言竹閣栢堂皆左<lb/>
近呼之欲出白蘇存<lb/>
　　　玊蘭堂<lb/>
盡得湖山秀氣陶春風别館適相遭王家詩與文家畫<lb/>
未及雙株不語髙<lb/>
　　題留餘山居<lb/>
<pb n="KR4f0005_WYG_185-8a"/>
湖上有山居居然畫不如飛泉當面落詭石礙肱舒樹<lb/>
色春昌矣波光逺漾諸留餘眄題額遊興亦慵予<lb/>
　　雨中留餘山居即景襍詠<lb/>
艤舟綠湖邊䟦馬青山裏今日善藏峯到來訝尺咫<lb/>
萬卉鬬芳華春光日日加所欣别有在菜雨膏<hi>去聲</hi>黄花<lb/>
徑穿玲瓏石簷挂崢嶸泉小許亦自佳昨來龍井邊<lb/>
霧露掩湖光憑欄眄渺茫留餘解說偈善現不如藏<lb/>
箇中合神㑹不可以言傳廿字意無盡惟應李謫仙<lb/>
<pb n="KR4f0005_WYG_185-8b"/>
　　法雲寺<lb/>
處處有流水面面多竒峯乃入龍井路妙想眞難窮調<lb/>
御一朶拈隨宜現花宮顧弗事莊校示諸萬有空是謂<lb/>
法雲㫖初非恒所逢<lb/>
　　雨中再遊龍井<lb/>
湖山第一佳信可繫人意江國雨何妨待晴殊艱致留<lb/>
餘憩塗便因復策遊騎熟路越覺近忽到悅心地泉石<lb/>
最竒特妙想天開異歩歩每改觀望望皆精義三幡藉<lb/>
<pb n="KR4f0005_WYG_185-9a"/>
可悟百昌渾餘事煙絲卒未收潤意含清秘乗暇圖再<lb/>
經暢覽千峯霽<lb/>
　　龍井上作<lb/>
深潭噴靈液<graphic n="KR2428" url="https://raw.githubusercontent.com/kanripo/KR-Gaiji/master/images/KR2428.png" mimeType="image/png"/>濈更溶漾此與元氣通雨中自宜壯心<lb/>
神既澄濾耳目殊供養瀉為垂巖瀑原從足底放巖下<lb/>
適仰觀計以數百丈乃悟地處髙其卑難為望絜矩有<lb/>
所思惕若萬民上<lb/>
　　再依<lb/>
<pb n="KR4f0005_WYG_185-9b"/>
皇祖靈隱寺詩韻<lb/>
飛來峯畔路法相坐嵯峨宛識祗園近已聞梵唄多竺<lb/>
雲開月宇仙籟下煙蘿到處瞻<lb/>
光被羮牆豈是過<lb/>
　　韜光菴<lb/>
言遊淨室别雲林曲曲山溪歩歩深輪尺筠竿紫粉墜<lb/>
垂尋泉脈玉絲斟不因初狹歴層磴那得中宏暢逺襟<lb/>
耽靜未宜歸勅政安能箇裏學安心<lb/>
<pb n="KR4f0005_WYG_185-10a"/>
　　金蓮池<lb/>
韜光寺裏一泓水竒蹟應同卓錫泉此日偶然臨碧鏡<lb/>
當年見說育金蓮常涵古往今來月不異雲容山色天<lb/>
七字促成旋命駕清新却愧白家篇<lb/>
　　雨中至虎跑寺二首<lb/>
佳處由來戒戀留偷閒聊復雨中遊虎跑泉上虎跑寺<lb/>
法喜煙容卒未収<hi>梵典以雨雪皆為天龍喜悅䕶法也</hi>
一逕濃青入霄漢萬峯濕翠接溟濛趙州法語明重舉<lb/>
<pb n="KR4f0005_WYG_185-10b"/>
外空内空内外空<lb/>
　　題虎跑泉<lb/>
大慈寺側虎跑泉性空昔日此棲禪以無水將他之矣<lb/>
忽有神人來告旃南岳童子遣二虎旋來移請無憂焉<lb/>
翌日乳竇淙有泌異常甘冽清且寒不見不聞無窮已<lb/>
伎倆有盡語不刋綆汲聊償問景興還訝其然豈其然<lb/>
　　開化寺<lb/>
六和寳塔矗岧嶤古寺成傳開寳朝隔岸越山拖畫坐<lb/>
<pb n="KR4f0005_WYG_185-11a"/>
列屏吳嶺入雲標已教息慮棲禪悅但未忘言荅景撩<lb/>
頗訝考功誤靈隱試看門對浙江潮<hi>門對浙江潮之問靈隱寺詩也然南</hi>
<hi>屏萬松諸嶺隔之韜光居山椒尚可逺見靈隱在谷安得對潮意謂宜移於此</hi>
　　瞻禮六和塔作<lb/>
寳塔岧嶤聳七層恐妨泥汙不湏登鎭江歴刼安瀾慶<lb/>
凌漢單提向上乗立久波光如欲徹望來煙意亦將澄<lb/>
漫言造極今孤約興已軒飛絶頂憑<lb/>
　　雲棲寺疊舊韻一律<lb/>
<pb n="KR4f0005_WYG_185-11b"/>
諸峯遙看簇蓮青路轉叢篁得野亭知是洗心契儒玩<lb/>
饒他念佛著僧聽從新春景粉圖展依舊山齋翠蹕停<lb/>
眞蹟香光聊遣暇<hi>寺中弆蔵董其昌所書金剛經過此披閲凡三度矣</hi>底論前後<lb/>
顗和靈<lb/>
　　坐雲棲寺靜室復得四絶句<lb/>
逕入篔簹心洗塵春山過雨霽光新浙中僧院斯為最<lb/>
不事莊嚴事樸淳<lb/>
靜室三間對碧崚花香鳥語處<hi>去聲</hi>心徵<hi>楞嚴七處徵心</hi>雨暘時<lb/>
<pb n="KR4f0005_WYG_185-12a"/>
喜宜菜麥笑我斯之静未能<lb/>
一心念六字眞言衣鉢何曾傳子孫監院歲除依例換<lb/>
蓮池家法喜猶存<lb/>
金剛眞蹟弆香光索看重題逸興償四句本來無一字<lb/>
更何須辨幻和常<lb/>
　　理安寺<lb/>
見說安心竟何來理與安山如標靜諦鳥亦發清歡盖<lb/>
影張祗樹經聲出戒壇了當忘結習歸去漫迴看<lb/>
<pb n="KR4f0005_WYG_185-12b"/>
　　水樂洞口號<lb/>
何聲不中宮商相遭泉石其常宇内似此多矣重儓奚<lb/>
獨東陽<lb/>
　　湖心亭<lb/>
聳似雲居浮似航蓬萊宮闕水中央東西南北望無盡<lb/>
春夏秋冬景異常是鏡何曾藉揩拭非蟾而覺發輝光<lb/>
擬教莊叟斯焉對得意於言可易忘<lb/>
　　表忠觀<lb/>
<pb n="KR4f0005_WYG_185-13a"/>
歴世戴京洛承家保土疆伐唐曾助旅納越遂來王試<lb/>
看尸還社不離梓與桑千秋為民意博得號錢塘<lb/>
　　觀錢鏐鐡劵作歌<lb/>
表忠觀永祀錢塘鐡劵却在台州藏久聞其名未覩物<lb/>
秋卿同族今呈將<hi>向曾問及刑部尚書銜錢陳羣云在台州今其族姪錢選自台州携來陳</hi>
<hi>羣即以呈覽作歌仍還之俾為世寳</hi>鑄鐡如瓦勒金字乾寧歲月猶存唐<lb/>
皇帝若曰咨爾鏐董昌僣偽為昏狂披攘兇渠定江表<lb/>
祲清羸泰保餘杭用錫金版永延祚克保富貴榮寵長<lb/>
<pb n="KR4f0005_WYG_185-13b"/>
恕卿九死子三死承我信誓欽毋忘<hi>以上八句櫽括劵中語</hi>徒觀<lb/>
剝蝕字漫漶鐡猶如此人何方龍門致誚帶礪誓趙宋<lb/>
轉眼為新王俊傑識時有弗較善存桑梓功斯良其時<lb/>
鐡劵固不出南遷後出方羶薌作歌裝匣付珍弆所嘉<lb/>
謝表撝謙光<hi>鏐謝表有云君親屬念皆云必恕必容臣子為心豈敢傷慈傷愛詞㫖剴切可謂善</hi>
<hi>居功者</hi>
　　敷文書院疊舊作六韻<lb/>
牖民先廸士籌治在崇文爾尚希前哲吾寧驕大君並<lb/>
<pb n="KR4f0005_WYG_185-14a"/>
非事遊衍實欲騐修勤峯色北軒挹江聲南戸聞取裁<lb/>
堪契要稽度貴離紛治事兼經義胡家法出羣<lb/>
　　腸浙江學政李因培即用舊賜原韻<lb/>
於吳遂遷越總是善文邦以爾能精鑑庶予贊化厖東<lb/>
西浙水一南北兩峯雙自得江山助濟宜醇與龎<lb/>
　　觀潮樓紀事<lb/>
䟦馬萬松嶺言尋觀潮樓樓祀<lb/>
江潮神繄吾<lb/>
<pb n="KR4f0005_WYG_185-14b"/>
禋典修<hi>戊寅歲命浙省守土臣修建其神祠于觀潮樓並製文勒碑以紀  事</hi>前兩度臨<lb/>
兹江從樓下流今畨乃漲沙羣咸頌<lb/>
神庥然吾别有思無非為民謀迤東利漲沙庶望桑麻<lb/>
稠迤西本弗藉石塘鞏金甌從古樓臨江濤觀八月秋<lb/>
觀濤固非要況昨暢吟眸利者乃致敗柴石捍禦籌弗<lb/>
藉者反然泥塗艱行舟試看西來薪轉運以車牛<hi>觀潮樓下</hi>
<hi>沙未漲時富陽等邑柴船連檣東下直抵江岸今漲沙既逺率用牛車轉運輓致頗艱</hi>合郡供爨<lb/>
薪弗屬寧免愁謂此為<lb/>
<pb n="KR4f0005_WYG_185-15a"/>
昭假實益吾懐羞<lb/>
　　再遊瑞石洞口號<lb/>
瑞石由來迥出竒郡城枉駕再觀之萬民遂彼瞻依願<lb/>
七字起予瀟灑詩<lb/>
　　澄觀齋敬題<lb/>
皇祖御筆聖因寺中精舎名也<lb/>
聖因原是<lb/>
昔離宮尚有<lb/>
<pb n="KR4f0005_WYG_185-15b"/>
宸章額繡櫳兩字澄觀揭<lb/>
天趣一時善繼凛淵衷滿湖歌舞聞非樂萬姓飢寒慮<lb/>
不窮<lb/>
當日豫遊雖未逮勤民展義<lb/>
志希同<lb/>
　　六一泉<lb/>
孤山側畔石泓深泉以人傳可用斟坡老遺蹤尋六一<lb/>
即今坡老更誰尋<lb/>
<pb n="KR4f0005_WYG_185-16a"/>
　　栢堂用蘇軾韻<lb/>
老栢雙撐廣化前東坡尚見一巋然至今亦復餘名字<lb/>
太古誰恒駐歲年秋月春風結金友江聲山色識薪傳<lb/>
微嫌玉局猶饒舌却向榮枯細論禪<lb/>
　　竹閣用蘇軾韻<lb/>
白傅蘇公總杳然湖邊尚說竹籠軒成林未逮晉七士<lb/>
畫水曾聞蜀兩孫<hi>見東坡雪浪石詩</hi>徙置不離山下路長<hi>上聲</hi>來<lb/>
都䕶寺前村寄題何必紆清蹕遵海常懐晏子言<lb/>
<pb n="KR4f0005_WYG_185-16b"/>
　　題陸宣公祠<lb/>
孤山路口平湖上曰有宣公祠宇存依舊沙隄供内相<lb/>
每忘金劵覔行轅可方賈誼聞劉昫早慮懐光執惠元<lb/>
料事酬機如指掌先生寧獨託空言<lb/>
　　王䝉山水<lb/>
祗疑霉潤欲霑裳雲意猶濃樹色涼活脫右丞詩裏畫<lb/>
空林積雨輞川莊<lb/>
　　過理安未入<lb/>
<pb n="KR4f0005_WYG_185-17a"/>
快晴敞人意雲棲重一遊理安取塗近减從休鳴騶排<lb/>
衙古致誚泉石趣堪投闍黎跪道左問我枉駕不行雲<lb/>
何以髙所貴過弗留<lb/>
　　再至雲棲題句<lb/>
我有樂山意雲棲山最幽綠筠饒靜趣白足事清脩梵<lb/>
籟簷前落香泉階下流少停便應去課誦可妨不<lb/>
　　題西湖十景再疊舊作韻<lb/>
　　　蘇隄春曉<lb/>
<pb n="KR4f0005_WYG_185-17b"/>
三度南巡杭復蘇民風吏治並懃吾長隄今日遊乗暇<lb/>
與物皆春似此湖<lb/>
　　　栁浪聞鶯<lb/>
儘有宮商石與金栗留誰似獨情深戴家只在潤州表<lb/>
可識清波門外林<lb/>
　　　花港觀魚<lb/>
錦梭不藉天孫擲練影中堆萬簇花設與水仙作春服<lb/>
無邊風月傲清華<lb/>
<pb n="KR4f0005_WYG_185-18a"/>
　　　曲院風荷<lb/>
幾箇田田漾細風乍看綠葉想花紅昆明湖上浮輕舫<lb/>
六月春光訝許同<lb/>
　　　雙峯插雲<lb/>
春雲幾縷巻還垂南北雙峯一例披湖上吟詩第三度<lb/>
迴思彈指不多時<lb/>
　　　雷峯夕照<lb/>
南屏别嶂堵波矗夕照從來得雅名遺跡漫因嘆興廢<lb/>
<pb n="KR4f0005_WYG_185-18b"/>
豎窮三際十方横<lb/>
　　　三潭印月<lb/>
標意恒沙轉法輪<hi>佛標身塔標意經標口見梵典</hi>見身非實是眞身無<lb/>
心古鏡波心印不向拈花悟果因<lb/>
　　　平湖秋月<lb/>
隄畔輕車駐碧油春風春月景方柔何須遼待三秋看<lb/>
孟子名言戒謂流<lb/>
　　　南屏晩鐘<lb/>
<pb n="KR4f0005_WYG_185-19a"/>
繡峯南面正開屏淨色兼之發淨聲我聽未能息諸慮<lb/>
宵衣問政惕深更<lb/>
　　　斷橋殘雪<lb/>
豈有瓊葩田尚餘徒觀麥色信芃如耕夫織女吾胥厪<lb/>
防誤蠶忙擬返輿<lb/>
　　題郭畀墨竹<lb/>
瀟落<graphic n="KR2911" url="https://raw.githubusercontent.com/kanripo/KR-Gaiji/master/images/KR2911.png" mimeType="image/png"/>猭枝重露幾多今昔感題人<hi>郭畀自識為㑹堂首座畫巻後段天</hi>
<hi>祐諸人皆稱淨慈寺中分合今昔之感</hi>淨慈寺裏重<hi>平聲</hi>開巻惟見踈篁照<lb/>
<pb n="KR4f0005_WYG_185-19b"/>
影新<lb/>
　　尹繼善陳宏謀奏報蘇州得雨誌喜<lb/>
南國從來雨滯春今年罕事路逄塵晴明故合遊山水<lb/>
生養寧無礙隰畛此霈不須詢浙吏彼霑旋即報江臣<lb/>
歸塗指日看阡陌菜麥菁蔥潤澤新<lb/>
　　清明<lb/>
清明最是好時節更是難逄湖上并今日無風復無雨<lb/>
一年宜織又宜耕萬花谷繢錦繡色百鳥林翻韶頀聲<lb/>
<pb n="KR4f0005_WYG_185-20a"/>
佳景與民堪共樂底須蠟燭散春城<lb/>
　　再遊小有天園<lb/>
不入最深處安知小有天船從聖湖泊逕自祕林穿萬<lb/>
卉軒春節<hi>是日清明</hi>千峯低霽煙明當旋翠蹕偷暇重留連<lb/>
　　勝閣望湖<lb/>
勝閣攀登攬全勝一隄桃栁兩湖船民情暢我憂中樂<lb/>
物色昌其靜裏妍<lb/>
　　再遊龍井即景雜詠六首<lb/>
<pb n="KR4f0005_WYG_185-20b"/>
明當清蹕復還呉龍井重教朅攬紆似是東坡解留客<lb/>
能無一語别斯乎<lb/>
振鷺翻飛百尺流聲空塵耳色空眸却曾識得根源處<lb/>
一勺龍湫更上頭<lb/>
果然霽景萬峯竒偶詠居然符向詩<hi>日前雨中再遊龍井有乗暇圖再經</hi>
<hi>暢覽千峯霽之句</hi>鳥語花香爭節景行雲流水是心期<lb/>
寒泉怪石行行遇翠竹蒼松面面看只恐辨才有弗肯<lb/>
從今林穴屬為官<lb/>
<pb n="KR4f0005_WYG_185-21a"/>
有時鶴呌婆羅梵到處泉淙空腹山寂室閒堂蹟誰辨<lb/>
重看樓閣起其間<lb/>
宜晴又復喜宜暄絶勝春光大造恩防悞農蠶明返棹<lb/>
名山不必更情敦<lb/>
　　坐龍井上烹茶偶成<lb/>
龍井新茶龍井泉一家風味稱烹煎寸芽生自爛石上<lb/>
<hi>見陸羽茶經</hi>時節焙成穀雨前何必鳯團誇御茗聊因雀舌<lb/>
潤心蓮呼之欲出辨才在笑我依然文字禪<lb/>
<pb n="KR4f0005_WYG_185-21b"/>
　　題陸治山水即用其韻<lb/>
長林㕘漢瀑垂空傲世髙人氣若虹何必田何詮易理<lb/>
爻占肥遯不言中<lb/>
　　杭州啓蹕迴鑾之作<lb/>
鹽官周視海塘形湖上幾餘數日停已逮農桑三月候<lb/>
漫耽南北兩峯青一遊一豫關民瘼樂水樂山養性靈<lb/>
安福舟中片時暇促成新記識求寧<hi>是日走筆為閲海塘記示地方大吏</hi>
　　復遊煙雨樓<lb/>
<pb n="KR4f0005_WYG_185-22a"/>
前度晴中閲春景今朝雨後賞煙光<hi>是日細雨即止</hi>輕隂猶戀<lb/>
波瀾意細籟都含花木香<lb/>
果然名實善相隨百尺髙樓悅目時試看淺煙方淡蕩<lb/>
便教不雨也迷離<lb/>
　　煙雨樓疊舊作韻<lb/>
煙絲罥栁栁絲濛雨意迎人人意通自是雲容盟水態<lb/>
並宜草綠藉花紅奚稱處括沔陽彼<hi>處州括山及沔陽州並有煙雨樓而</hi>
<hi>嘉興名特著</hi>總屬天髙地厚中耕織圖詩屏宛在<hi>樓中有錢陳羣書趙</hi>
<pb n="KR4f0005_WYG_185-22b"/>
<hi>孟頫耕織圖詩屏</hi>不殊惇史惕深宫<lb/>
　　題趙孟頫桐隂髙士圖<lb/>
文石猗桐側横琴且不彈鬚眉盎背坐那許世人看<lb/>
　　迴蹕至蘇州<lb/>
迴蹕至蘇州葑門泊御舟郡城徐按轡仄巷不鳴騶接<lb/>
踵摩肩衆授衣足食謀萬民親切意兩日得因留<lb/>
　　摹倪瓚獅子林圖並題以句<lb/>
獅子林稱薌故吳倪迂舊蹟不宜無石渠妙品難虚彼<lb/>
<pb n="KR4f0005_WYG_185-23a"/>
<hi>倪瓚是圖已入石渠寳笈上等不可置此而去因摹其眞跡命永藏吳中</hi>竹院清娛漫倣吾<lb/>
雖亦循門得蹊徑眞成依様畫葫蘆裝池付弆留佳話<lb/>
惜墨閒情或可夫<lb/>
　　三賢堂用髙啓韻<lb/>
宣帝昔言治惟二千石賢承上而接下有惠賴布傳唐<lb/>
時循吏傳非不累牘連於蘇以三稱能起民瘼痊京兆<lb/>
性髙潔五字如神仙樂天不治治鳶飛魚躍川夢得課<lb/>
政最笑傲華峯蓮三賢率同轍豈因簿書牽季廸作詩<lb/>
<pb n="KR4f0005_WYG_185-23b"/>
頌亦可觀其年今復數百載望之若雲煙長吏何日無<lb/>
艱哉別媸妍日計與月計漢詔披書筵睪然興遐思遂<lb/>
以賡其篇<lb/>
　　顧辟疆園<lb/>
吳中池舘清無比江左風流夙有聲任晦園雖不可考<lb/>
郡人猶識辟疆名<lb/>
　　支遁菴<lb/>
支公當日此肥遁剜石為龕隠翠棱却是無能遁後世<lb/>
<pb n="KR4f0005_WYG_185-24a"/>
至今菴尚以支稱<lb/>
　　出閶門遊寒山即景二首<lb/>
清曉出閶門輕隂涼變暄遞來將雨意<hi>南方涼則雨暖則晴北方暖則</hi>
<hi>雨涼則晴風氣之異有如此者</hi>慮致礙春温<hi>江南今歲春寒甚長恐致傷農為切切念之</hi>麥<lb/>
葉秀含潤菜花黄較繁將興耕作矣愛聽上農論<lb/>
鳴鞭度慶橋別墅見山椒小憩支公閣旋憑趙隱寮竹<lb/>
虚原自密花冶却非妖欲暢青蓮想法螺喜不遥<lb/>
　　澄懐堂<lb/>
<pb n="KR4f0005_WYG_185-24b"/>
别墅多佳號澄懐我所題飛魚峡之上瀑布澗猶西遊<lb/>
目樂山水甄心悟筦倪無能斯久坐苑外馬聲嘶<lb/>
　　芙蓉泉<lb/>
泉以峯名峯俯泉春風翠蹕小流連清暉表裏欣相暎<lb/>
一朶芙蓉上下鮮<lb/>
　　清暉樓<lb/>
寒山别墅裏髙閣曰清暉是日重來賞春光正入微含<lb/>
漪訝波立落影認峯飛那更因天繪勞勞辨是非<lb/>
<pb n="KR4f0005_WYG_185-25a"/>
　　戱題馳煙驛<lb/>
　　馳煙驛路見孔德璋北山移文宧光所以命名也<lb/>
　　前屢有詩今見石上刻驛為嶧命更正之並戯成<lb/>
　　是什<lb/>
驛路馳煙移草堂千秋結想有宧光何人泐石稱博古<lb/>
不見孤桐曰嶧陽<lb/>
　　法螺寺<lb/>
竹逕通幽竺宇披髙樓延賞坐移時華山更不煩重到<lb/>
<pb n="KR4f0005_WYG_185-25b"/>
几席之間攬莫遺<lb/>
　　天池<lb/>
天池有水瀣漿如仿彿明星玉女居度難在人寧在境<lb/>
曰毋錯㑹枕中書<hi>老子枕中記華山可度難池在山之巔故髙啓詩有靈峯可度難昔見枕</hi>
<hi>中書之句</hi>
　　題髙義園<lb/>
萬笏天平翠名園有范家但看題兩字早覺勝其他雨<lb/>
意如湔竹風情善舞花麥舟前軌在善繼莫教差<lb/>
<pb n="KR4f0005_WYG_185-26a"/>
　　白雲泉三疊白居易韻<lb/>
白雲泉是白家泉林色嵐光太古閒不為炫能頻疊韻<lb/>
髙人風度緬其間<lb/>
　　題龍門用髙啓韻並示沈德潛<lb/>
導河自龍門卓哉神禹蹟三峡流束黄萬古浪無白明<lb/>
傳四載乗幻詎五丁劈天平忽有之亦非一朝夕青邱<lb/>
曾留題逸興託泉石我來遊范園萬笏看累積細雨偶<lb/>
罷登應是塵凡隔展集愛格髙賡詩慮韻窄欲罷又不<lb/>
<pb n="KR4f0005_WYG_185-26b"/>
能聊以抒吟魄千乗與萬騎豈必沿幽壁不如付髙士<lb/>
枕流潄石激季廸非忘世撫景思㸃額何一謁眞龍<hi>用季</hi>
<hi>廸語</hi>還削神仙籍德潛大勝之老作金門客<lb/>
　　黄公望浮嵐暖翠<lb/>
春入千林暖蓊然翠靄披天平恰當面氣韻訝如斯<lb/>
　　用髙啓虎邱次清逺道士詩韻<lb/>
清逺竟何人清詞麗霄漢豈其謫仙籍塵世等遷竄飄<lb/>
然落呉下虎阜一遊翫驀遇沈恭子殷周談汗漫仍復<lb/>
<pb n="KR4f0005_WYG_185-27a"/>
返雲衢誰能窺道岸魯公書劍池漫漶苔䝉亂此詩未<lb/>
磨崖得全乃以半青邱出塵想和韻懐聚散而我兹朅<lb/>
來勝跡遇春旦依様易得句詎云誇藻翰本無求仙心<lb/>
饒有憂民歎流連非所宜勑幾思益贊<lb/>
　　劍池<lb/>
山川宇宙來便有豈信劍飛劃作巖四字宣尼曾不語<lb/>
惜哉佳境溷愚凡<lb/>
　　再遊靈巖作<lb/>
<pb n="KR4f0005_WYG_185-27b"/>
昨日細雨今朝晴南國為喜宜春耕靈巖秀色在咫尺<lb/>
姑舎遼待非近情出郊罫町濯綠潤花栁時世裝嫌輕<lb/>
駢塡老㓜歩隨馬禁躙菜麥憐農氓不三十里倐已到<lb/>
盤旋山路原熟程松風謖謖掃塵跡塔影矗矗標心旌<lb/>
調御丈夫對我笑去來現在奚稱名到此著語不可得<lb/>
逡巡行館憑南榮太湖眼底一勺水三萬餘頃誰量衡<lb/>
但覺空濶物不染無内外復無將迎我心與之然乎否<lb/>
風鈴落落催宜行<lb/>
<pb n="KR4f0005_WYG_185-28a"/>
　　採蓮涇<lb/>
若耶溪上女忽作呉宮人不知四術行百計悅嬌顰蓮<lb/>
開涇水芳蓮謝涇水戢幾謝復幾開越兵由此入<lb/>
　　遊上方山楞伽寺<lb/>
治平西去總湖邊熟路分明憶昔年山色波光相蕩漾<lb/>
蜂臺鹿苑實駢田當春忍草奚為忍泯識禪枝果是禪<lb/>
若問楞伽標妙諦峯峯法爾茁青蓮<lb/>
　　行春橋乗舟歸蘇州行宫即景襍詠八首<lb/>
<pb n="KR4f0005_WYG_185-28b"/>
蹋馬靈巖復上方石湖側畔小徜徉昨題七字磨崖讀<lb/>
<hi>昨仲春遊石湖時見山腰一泓清泚可愛四面皆石大士閣在其上因題有誰識山腰始是眞之句今來重遊</hi>
<hi>則已泐巖壁間矣</hi>行館言旋進便航<lb/>
白芷青蒲演漾舒漁舟艤待欲何如繄予漢詔猶曾憶<lb/>
生養方春不打魚<lb/>
行春橋下春水明行春橋上萬民迎我欲治民如治水<lb/>
淆之則濁澄之清<lb/>
亭子湖心從未到西湖攬景況方迴勤民都似此爭勝<lb/>
<pb n="KR4f0005_WYG_185-29a"/>
吾更何憂不治哉<lb/>
平流一帶郡城西潤逼呉天霽景䨑水碓溪橋皆入畫<lb/>
男耕女織總堪題<lb/>
菜麥潤含方過雨杏桃芳鬬恰烘晴省春正義夫何謂<lb/>
詎謂無端問景行<lb/>
馬行本較舟行速溝洫紆迴反致遲因悟北南形勢異<lb/>
諸凡要適用為宜<lb/>
鳴榔廿里胥門到按轡城中路不遙大畧已觀民意悉<lb/>
<pb n="KR4f0005_WYG_185-29b"/>
江寧發駕定明朝<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩三集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_481-1a"/>
欽定四庫全書<lb/>
御製詩五集巻九十<lb/>
　古今體六十八首<hi>甲寅六</hi>
　　湖北巡撫恵齡湖南巡撫姜晟各報二麥收成八<lb/>
　　　分有餘詩以誌慰<lb/>
楚之省本北南分地廣更兼穡事殷二麥足為大田接<lb/>
八成欣以隔朝聞<hi>朝夕之朝湖恵齡姜晟各報二麥收成分數以  北較湖南近千餘里是</hi>
<hi>以恵齡摺先扵五月初八日逓到姜晟摺又隔五朝方始逓到該二省冬春雨雪優霑入夏後晴雨又俱調匀</hi>
<pb n="KR4f0005_WYG_481-1b"/>
<hi>是以收成分數亦俱相同據恵齡奏湖北一省通計十府一直𨽻州内收成八分有餘者武昌漢陽黄州徳安</hi>
<hi>鄖陽施南荆門六府一直𨽻州八分者安陸荆州襄陽宜昌四府合計通省二麥收成實八分有餘據姜晟奏</hi>
<hi>湖南地氣較濕宜麥之處向止三十一州縣内九分有餘者辰谿一縣九分者茶陵等三州縣八分有餘者瀏</hi>
<hi>陽等七州縣八分者湘隂等十五州縣七分有餘者耒陽等五州縣通計三十一州縣二麥收成亦實八分有</hi>
<hi>餘等語該二省地土較廣小民向勤穡事近年以来植稲之外兼重麥田當此青黄不接之時得此麥收民食</hi>
<hi>大堪接濟覽奏深為欣慰</hi>胥中稔實萬民慶獨近疆増一已慬<hi>該二省雖</hi>
<hi>不及上豐然亦皆属中稔何獨畿南及山東省北雨澤愆期麥收歉薄蒿目焦心實難自解</hi>畧幸黍<lb/>
禾甫新種更希繼霈潤耕耘<hi>幸昨初十日京畿得雨三寸餘大田尚可翻種秋禾</hi>
<pb n="KR4f0005_WYG_481-2a"/>
<hi>即近畿雨澤少遜之處小民亦有耩田施種者扵農田固不無裨益然究未能霑透惟冀日内繼霈渥膏始堪</hi>
<hi>慰念耳</hi>
　　午熱再曡去嵗韻<lb/>
昨年夏五喜晨凉宜麥原因稔勝常<hi>去嵗仲夏晴定之後數日清曉甚凉</hi>
<hi>至午間又復蒸熱雖農家以熱催麥熟為宜然彼時直督梁肯堂已奏麥田約收九分有餘因轉慮其蒸雲致</hi>
<hi>雨有礙麥收也</hi>昔恐蒸雲礙穂<hi>麥/</hi>曬兹希釀雨救苗<hi>禾/</hi>穰<hi>今嵗春夏</hi>
<hi>缺雨二麥歉收已定正幸午熱醖釀渥被甘膏以利秋禾是與去嵗慮熱情形迥不相同日前午熱疊癸丑韻</hi>
<hi>詩已見此意昨初十日之雨不過三寸餘未能優渥尚盼繼霑連日午間甚熱籲冀藉此蒸霖再三之凟未遑</hi>
<pb n="KR4f0005_WYG_481-2b"/>
<hi>辭咎惟仰希悃忱昊蒼鑒宥為民    耳</hi>今朝明夕時誠速月牖風軒不解<lb/>
忙仍籲<lb/>
昊蒼霈甘<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>敢辭凟罪再三詳<lb/>
　　雨<hi>五月十六日</hi>
傍曙濃雲四宇生訝聞西北作雷鳴雭<graphic n="KR1268" url="https://raw.githubusercontent.com/kanripo/KR-Gaiji/master/images/KR1268.png" mimeType="image/png"/>階際纔看㸃<lb/>
霶<graphic n="KR3168" url="https://raw.githubusercontent.com/kanripo/KR-Gaiji/master/images/KR3168.png" mimeType="image/png"/>簷前忽聼聲繼潤欣新黍發茁増膏惜舊麥蔫莖<lb/>
<hi>麥實無救矣</hi>斯言復類不知足責已猶深意敢平<lb/>
　　詠和闐玉石室藏書圖<lb/>
<pb n="KR4f0005_WYG_481-3a"/>
纎巧由來素不容<hi>向來吴閶玉工製器徃往就玉之形似創為新様以希厚利方且自矜纎</hi>
<hi>巧而不知俗不可耐每置之弗頋近日彼亦漸覺其非所製如鳬魚壺召夫方彛龍尾觥等皆規仿三代古制</hi>
<hi>即丹臺春曉圖棲霞圖之類摹冩山水形勝率以古式為宗而不隣扵俗向日題句甚夥此器作石室蔵書圖</hi>
<hi>刻雕而弗傷古雅可供文房之玩</hi>玉人述古漸知宗圗成二酉蔵書處<lb/>
辰漢和闐縮地逢<lb/>
　　貴州巡撫馮光熊奏二麥收成九分有餘詩以誌<lb/>
　　　慰<lb/>
遥省中之小麥收報以遲九分近上稔<hi>據馮光熊奏黔省春雨優霑二</hi>
<pb n="KR4f0005_WYG_481-3b"/>
<hi>麥極為暢茂現已陸續登場所有各府㕔州縣及州同州判共七十四處内收成十分者安順等五府仁懐一</hi>
<hi>同知清江一通判冊亨一州同羅斛一州判定畨等六州修文等十一縣九分者貴陽等七府長寨等五同知</hi>
<hi>歸化等四通判廣順等七州貴筑等二十二縣八分者都江一通判永寧一州錦屏一縣合計通省收成九分</hi>
<hi>有餘等語今嵗各直省奏報麥收多在八九分之間兹該省更近上豐苗民自當歡忻樂業</hi>萬戸慶<lb/>
佳期蠶豆更胥盛<hi>並㨿奏蠶豆油菜春荍等項均一律豐收雖属雜糧扵小民衣食益臻饒</hi>
<hi>裕覽奏更足慰懐</hi>食衣咸有資南瞻額手際心共兆民怡<lb/>
　　題池上居<lb/>
歴嵗題池上今年又覺遲<hi>庚戌東巡以四月望間迴蹕遲至廿六日得雨後始至此</hi>
<pb n="KR4f0005_WYG_481-4a"/>
<hi>有詩壬子則閏四月廿九日方得渥澤是以四月下旬來此有戌年遲得句子嵗較尤遲之句今嵗又以闕雨</hi>
<hi>心殷望澤至昨初十日始得雨三寸餘大田可以播種十六日又得雷雨二寸餘雖尚盼繼獲霑透然禾苗可</hi>
<hi>以接潤不至如前此盼望急切今日来此乃一拈韻而較之子嵗則又遲十餘日矣</hi>多憂縁望雨<lb/>
接潤乃成詩岸栁迴蒼意階蕪増緑姿仍希盈尺渥始<lb/>
敢畧心怡<lb/>
　　春雨軒<lb/>
溪上軒成春雨時佳㢤遂以與名之十年中不一二遇<lb/>
萬事如斯慎在斯<lb/>
<pb n="KR4f0005_WYG_481-4b"/>
　　澹懐堂即事<lb/>
臨溪堂以澹懐名循<hi>名</hi>責<hi>實</hi>之間意每評朝盼夕希剛<lb/>
畧慰益謙損滿又虞盈審斯方寸何能静質以奉三那<lb/>
見誠有愧水㢤澄鏡面不波或者近乎平<lb/>
　　詠和闐榖璧<lb/>
圓廣周尺突<hi>筭術徑一圍三亦其大致耳實則徑一不止圍三是璧圓廣量以周尺而贏周尺祇</hi>
<hi>得今尺八寸以圍三計之則已約今之三尺矣</hi>圍三今度同兆和瑑居外肉與<lb/>
好為中量質作新器求師述古風専諸多巧匠無可用<lb/>
<pb n="KR4f0005_WYG_481-5a"/>
精工<lb/>
　　西直門外作疊昨嵗韻三首<lb/>
蹕返宫因北至齋纎塵弗動爽迎街迤南云較御園勝<lb/>
城近真看麥色佳<lb/>
四寸霑寧弗慰衷<hi>月之初十日御園得雨三寸餘尚未霑透仍望繼澤至十六日濃雲滃集</hi>
<hi>雷電交作以為必優霔霖雨乃漸過漸逺惟京城東南一帯得雨四寸餘至通州皆然雖未目覩霈膏亦堪稍</hi>
<hi>慰</hi>郊園乾愧面顔紅<hi>邇日御園下午屢見隂雲宻布似有霶霈之勢及傍晚每微雨不成</hi>
<hi>寸撫衷自問實深愧恧</hi>何當繼潤渥以溥壹鬱依然心有忡<lb/>
<pb n="KR4f0005_WYG_481-5b"/>
丑嵗誠贏子載前<hi>北方春夏每多望雨如辛亥雨澤霑足而壬子閏四月杪方得渥膏昨嵗</hi>
<hi>癸丑頻沭優霖麥禾兼茂不特勝扵壬子並較辛亥亦為過之是以    方澤大祀進宫齋居扵西直門外作</hi>
<hi>有麥已逮收禾黍茂往年實鮮見斯佳之句</hi>今寅復似昔壬然<hi>今嵗入夏以来闕雨情形</hi>
<hi>㡬與壬子無殊迴憶前嵗扵齋居時䖍心黙禱旋<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>霑霈今嵗目覩艱澤之状忍弗為民憂切惟籲    后土</hi>
<hi>神靈鑒此誠悃亦得如壬嵗日内即渥霈甘澍為幸云</hi>自慙調幕多逢否忍弗為<lb/>
民憂以先<lb/>
　　題廓爾喀所貢劍<lb/>
不戰勝其固最佳降因戰勝等堪階<hi>不戰勝人固為上善然當逺徼外夷</hi>
<pb n="KR4f0005_WYG_481-6a"/>
<hi>跳梁不靖必得痛加懲創使知畏懼然後受其降順始能久而不變近如安南緬甸之來歸原不藉乎兵力若</hi>
<hi>前嵗廓爾喀之伇畏威投順因乎戰勝正與不戰者相等</hi>七擒孟獲翻嫌數<hi>入聲</hi>一舉<lb/>
乞夫<hi>北史訛伏不廓爾喀滋擾蔵地自恃險逺意謂中國兵威所  能到朕命福康安等統率勁旅深入</hi>
<hi>其境七戰皆捷彼即悔罪歸降情詞廹切以萬餘里邉外之地畏威懐徳出扵至誠視孔眀七擒孟獲所謂攻</hi>
<hi>心之䇿未免煩數不經即北史所載姚秦一舉而降乞伏乾歸      亦不足以比兹威畧</hi>来共偕<lb/>
却獻純鈎表忱敬奚妨疋帛示柔懐<hi>廓爾喀歸降後屢次遣人進獻方物</hi>
<hi>兹又以謝恩獻其寳用之劍以彰誠敬命加賚縀疋用示厚往薄來之意非貴逺物盖懐柔之道固當如是耳</hi>
屢鐫檀匣成章詠<hi>自乙亥平定凖噶爾後聲威震疊外藩之攄誠貢獻者踵接駢至如和闐</hi>
<pb n="KR4f0005_WYG_481-6b"/>
<hi>迤西之博洛爾部沙瑚沙黙特伯克扵癸未甲申己丑進獻武器匕首玉欛雙匕首又癸未安集延進獻匕首</hi>
<hi>壬辰土爾扈特進獻七寳刀銀削刀丙申平定金川後俘獲蕃劍等物皆用檀匣弆蔵系以詩章豈以勤逺自</hi>
<hi>雄實亦兵非得已及至大功告蕆不得不即物書事用誌武成云爾</hi>勤逺能無義畧乖<lb/>
　按乞夫汗圭鮮卑人也鮮卑本匃奴乞夫乃其姓北<lb/>
　史訛夫為伏汗圭為乾歸䝉古語汗圭為盛滿也盖<lb/>
　其人之名夫乞夫汗圭訛為乞伏乾歸盖以不識諸<lb/>
　國語之漢人以漢字譯諸國語其魚魯豕亥之訛可<lb/>
　勝言㢤其可鄙不值一噱並識扵此<lb/>
<pb n="KR4f0005_WYG_481-7a"/>
　　甲寅夏至日<lb/>
北郊禮成述事<lb/>
堯典占星火周官祀<lb/>
地祗躬承申素志<hi>數十年以來政以方澤大祀嵗必躬親計丙辰歸    前維餘眀年一次</hi>
<hi>尚當躬承素志祀事用申</hi>嵗久沐<lb/>
恩私庚月庚辰值<hi>月在庚午辰為庚戌庚實也</hi>實堅實好期惟資膏<lb/>
澤養稽首籲<lb/>
霖垂<lb/>
<pb n="KR4f0005_WYG_481-7b"/>
　　啟蹕幸避暑山荘之作是夜雨<hi>五月廿五日</hi>
仁祖丕謨顯時驅避暑旌方欣深夜雨却惜傍朝晴<hi>昨晚</hi>
<hi>隂雲濃厚至夜半後果得宻雨一陣大可冀其優霑詎意傍曉復晴甚為可惜</hi>遂有作泥議聊<lb/>
停御馬行<hi>向来幸避暑山荘啟蹕日率御馬以行即今春巡幸津門扵萬泉荘用膳後仍復乗馬一</hi>
<hi>時扈從送駕諸臣及道左村民無不歡幸今早御前大臣因夜雨慮途間泥濘遂從所請聊停䇿騎然以八旬</hi>
<hi>有四之年乗輿就逸頥養之道亦所應爾諒不致有懈武之議也</hi>耆齡合頥養懈武諒<lb/>
無評<lb/>
　　過清河疊去嵗韻三首<lb/>
<pb n="KR4f0005_WYG_481-8a"/>
橋上輕輿殊往嵗<hi>去嵗春夏之間雨水霑足啟蹕過此二麥漸已登場大田木黍亦已出土</hi>
<hi>盈尺橋下之水波流㶁㶁因有綠野欣他過綠町清河仍此俯清波之句兹来河水甚減迥殊往嵗</hi>俯看<lb/>
水減去年波因供灌溉稲田用便減御湖值㡬何<hi>是處之水</hi>
<hi>皆從昆眀湖来今年雨澤未能霑透兩岸稲田自皆藉資灌溉是以近日御湖亦日漸減小然有濟農田湖水</hi>
<hi>亦何足頋惜</hi>
麥已減收真可惜禾纔半種<hi>去聲</hi>計其長昨年等度過斯<lb/>
况方寸惟増愧弗遑<lb/>
畿南山左皆一律較以去年遜者多猶此腆顔三疊韻<lb/>
<pb n="KR4f0005_WYG_481-8b"/>
不知拈筆説云何<lb/>
　　降㫖命撥銀八十萬兩截漕六十萬石以備直𨽻<lb/>
　　　缺雨州縣賑濟之用詩以誌事<lb/>
郊行農况看来真雨有偏霑究未均四五寸仍苗望繼<lb/>
<hi>日内據梁肯堂奏東安文安武清通州天津廣昌等六州縣扵十七十九二十等日得雨四五寸不等似此自</hi>
<hi>可及時播種秋禾但乾暵已久目前雖得渥<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>此後仍望繼霑庻可長發芃茂</hi>二三指更茁艱<lb/>
新<hi>其餘各州縣大概得雨不過一二三寸其稍優者或尚可耩耕至一二寸者並不能佈種盼澤更為急切</hi>
夏災可曰秋應待民窘誠當官發頻□<hi>按説文三十曰丗讀作颯四十</hi>
<pb n="KR4f0005_WYG_481-9a"/>
<hi>曰卌讀作息其意止在紀數並無字義則六十亦可作<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>仍讀作六八十亦可作□仍讀作八矣</hi>萬銀<lb/>
兼<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>萬米寧湏巧婦嘆畺臣<hi>兹梁肯堂奏直𨽻被旱各属應行賑卹之處所有藩</hi>
<hi>庫銀兩及上年買補倉穀五十萬石尚不敷支放因即降㫖發部庫帑銀八十萬兩截留江廣幫漕六十萬石</hi>
<hi>俾資支放諭令梁肯堂即日馳赴天津㑹同倉場侍郎等詳妥迅速籌辦朕扵賑卹災民從不少為遴惜此畨</hi>
<hi>撥發銀米已從優厚在梁肯堂不當復以無米之炊自諉但慮官吏等從中舞弊肥囊染指或致小民不得均</hi>
<hi>沾實恵仍飭該督率同司道等實心經理嚴加查察俾災民不致一夫失所以副恵養黎元至意</hi>
　　宻雲行宫晚坐即事<lb/>
昨晚駐石槽西南雲氣濃中途乃藺溝曉聞四寸逢霮<lb/>
<pb n="KR4f0005_WYG_481-9b"/>
䨴向南宻近京想渥重朝爽發清蹕已至宻雲宫陣雨<lb/>
灑稅駕午復霏□<graphic n="KR1854" url="https://raw.githubusercontent.com/kanripo/KR-Gaiji/master/images/KR1854.png" mimeType="image/png"/>入土二寸霑接潤誠利農二麥雖<lb/>
失望禾黍争菁葱為之意少紓<lb/>
昊蒼恩感隆然仍冀普霖未敢怡渇衷<lb/>
　　雨<hi>五月廿七日</hi>
昨朝㡬畨<hi>去聲</hi>雨而晴四鼔簷前復霔聲已喜作泥跋山<lb/>
路更思透壤報都京<hi>廿五啟鑾後每日皆有陣雨而昨夜駐蹕宻雲雨勢更大今早山路</hi>
<hi>頻覺泥濘此間春夏以来已偏得雨澤日内又獲頻霑而京師尚欠深透猶未據留京王大臣等奏報盼望轉</hi>
<pb n="KR4f0005_WYG_481-10a"/>
<hi>加殷切</hi>遥瞻雲聚西南勢切望星馳霶霈情<hi>邇日西南雲氣時作且極</hi>
<hi>濃厚昨聞藺溝已得雨四寸京城相去不逺自當一律均霑亟望驛章遄至此次雨勢西南更甚或京畿西南</hi>
<hi>一帯同渥甘霖亦未可定因即馳㫖詢問留京王大臣及梁肯堂令其速奏以慰懸厪</hi>漸北田功<lb/>
漸加羙<hi>蹕途所見自懐柔迤北禾苗已長發青葱過宻雲以来益加芃茂惟欣慰之念尚不敵盼澤之</hi>
<hi>懐耳</hi>曰欣<hi>此/間</hi>曰盼<hi>迤南</hi>寸心縈<lb/>
　　要亭行宫晚坐<lb/>
要亭名以有要泉攷証曽經丙午年<hi>要亭向一作遥亭又作瑶亭宻雲縣</hi>
<hi>志則又稱姚汀按日下舊聞載水經注要水出塞外東南流逕要陽縣城東考要陽即今宻雲境自當以要亭</hi>
<pb n="KR4f0005_WYG_481-10b"/>
<hi>之稱為是丙午要亭行宫對雨詩已經考証字當從要兹又詳加稽訂其為要亭實有可據</hi>向北田<lb/>
功今嵗羙坐思目覩意恬然<lb/>
　　出古北口閲稼喜而有作<lb/>
闗外田強内素知况聞春月雨頻施<hi>闗外之田素稱肥壤今春又頻霑雨</hi>
<hi>澤是以今日所見道旁禾黍較之闗内宻雲一帯更覺暢遂秋收可冀豐稔</hi>麥皆曬穂如雲<lb/>
勝禾普抽苗飲露滋峰每作霖潤及壤宇常收霧朗宜<lb/>
時隂濃目送西南盛曽否優霑心與馳<hi>連日西南雲氣甚濃未見留京</hi>
<hi>王大臣奏報得雨情形昨已有㫖詢問今早隂雲宻佈而西南尤為濃厚曽否已獲優霑深為馳跂</hi>
<pb n="KR4f0005_WYG_481-11a"/>
　　兩間房行宫即景口號<lb/>
北来農事越看佳矮黍髙梁<hi>廣群芳譜載本草梁即粟也自漢以後始以大而毛</hi>
<hi>長者為梁細而毛短者為粟今則通呼為粟而梁之名反隠矣</hi>一律諧願得畿南齊以<lb/>
北速聞霑渥釋憂懐<lb/>
　　常山峪行宫閲本<lb/>
清曉駐常山<hi>是日自兩間房至此駐蹕計程三十餘里清曉即到此傳餐視事向例幸避暑山荘</hi>
<hi>啟蹕後留京王大臣越二日發報此處距京甚近是以毎年第五站駐此正值到報之日在此閲本習以為常</hi>
<hi>矣</hi>扵斯閲本閑<hi>爾雅釋詁閑習也易大畜日閑輿衛陸徳眀經典釋文云日習車徒也詩秦風</hi>
<pb n="KR4f0005_WYG_481-11b"/>
<hi>逰扵北圏四馬既閑傳曰習也小雅比物四驪閑之維則注云閑習之而皆中法則大雅君子之馬既閑且馳</hi>
<hi>注曰閑習也禮記經解以之田獵有禮故戎事閑也是閑之訓習為第一義又説文閑闌也從門中有木周禮</hi>
<hi>天子十有二閑邦國六閑注降殺之差每廐為一閑夏官虎賁氏舎則守王閑注閑梐枑疏閑與梐枑皆禁禦</hi>
<hi>之物也又廣韻防也禦也法也易乾卦閑邪存其誠家人閑有家正義曰治家之道在初即須嚴正立法防閑</hi>
<hi>也書畢命雖收放心閑之維艱又大也詩商頌旅楹有閑疏陳列其楹有閑然而大又詩大雅臨衝閑閑傳動</hi>
<hi>摇也又荀子勸學篇多見曰閑又博雅閑遮也總稽各義皆有可據惟正韻閑亦作嫺非是按左傳赦其不閑</hi>
<hi>扵教訓史記屈原傳嫺扵辭令似此嫺可通閑若防閑馬閑古今書籍未有改從嫺者未可汎云閑亦作嫺也</hi>
<hi>至扵合閒閑為一更從俗説查經典内從無閑閒通用者惟洛神賦儀静體閑韓愈答崔斯立書耕扵寛閑之</hi>
<pb n="KR4f0005_WYG_481-12a"/>
<hi>野白居易詩洛中多閑客朱子詩猿意不驚春意閑以閑通閒者不可枚舉要皆後世文人偶爾通用遂相沿</hi>
<hi>襲究之義涉勉強自當區别為是</hi>詎惟批我諾<hi>謂批尾允諾也</hi>敢不敬其間昨<lb/>
者逢膏渥依然報雨艱<hi>昨廿八日駐兩間房行宫夜間雨勢頗大次早途間甚為泥濘</hi>
<hi>乃今日接留京王大臣等及直督梁肯堂奏報猶是廿八以前所得之雨雖有優渥之處其一二寸者尚多目</hi>
<hi>前固堪欣慰而京畿迤南猶不能不為繾念仍即馳㫖詢問廿八日夜間之雨是否普霑令其速行具奏</hi>南<lb/>
瞻顒肅籲尺澤宥民瘝<lb/>
　　至避暑山荘作再疊壬子韻<hi>是日雨</hi>
富庶堪稱塞外蘇<hi>熱河自将及聖祖壬午年創建山荘以来已    百年居民繁盛商賈雲</hi>
<pb n="KR4f0005_WYG_481-12b"/>
<hi>集市鄽富庶之象居然一大都㑹㡬與江南之吴閶相似謂之為塞外小蘇州亦無不可耳</hi>錘峯亦<lb/>
弗兩髙殊<hi>杭之西湖有南北兩髙峯西湖十景之一名曰雙峯插雲山荘内湖水渺瀰數里環以羣</hi>
<hi>山頗有天然勝槩其東面錘峯即水經注所謂石挺亦為山荘三十六景之一名曰錘峯落照殊不讓西湖之</hi>
<hi>兩髙峯也</hi>萬家戸倍煙火盛<hi>此間自民便皇祖詩已有萬家煙火隨    之句以今之户口</hi>
<hi>計之又不啻什倍扵前矣</hi>合府學興人士都<hi>都正韻作羙借用鄭風句意</hi>舊種新<lb/>
秧芃若此目謀心惬慎殷吾濃雲峻嶺逰龍降風雨歸<lb/>
舟一例圖<hi>今早過廣仁嶺時雲隂已厚尚未有雨下嶺後雨勢甚大乗輿校尉及扈從人等行走頗</hi>
<hi>速因憶内府有盛懋風雨歸舟圖其情景仿佛似之</hi>
<pb n="KR4f0005_WYG_481-13a"/>
永佑寺瞻禮<lb/>
秋仲還宫夏仲迴指彈九月迅斯㢤愁因望雪望雨繼<lb/>
<hi>去嵗秋仲還宫後距今已閲九月始而望雪繼而望雨無日不返躬切責惟冀小民食足衣豐庶㡬無負</hi>
<hi>祖之重宗付託    耳</hi>肯以責誰責已該<lb/>
祖顯<lb/>
宗承黎庶付衣豐食足痌瘝推油雲急<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>真盈尺<hi>是日雨</hi>
祝普霶𩃱京報来<hi>今日之雨自西南来京畿或可一律霑足惟望留京王大臣等奏報捷至</hi>
<hi>耳</hi>
<pb n="KR4f0005_WYG_481-13b"/>
　　含青齋得句<lb/>
昨冬及今春口内望雪雨而惟口以外雪足雨亦普山<lb/>
荘已透霑數畨報御府<hi>山荘一帶去冬雪澤優霑春夏之間亦屢次報得渥澤麥禾暢</hi>
<hi>茂並奏御園草木菁蔥景象駐蹕後逰覽所至萬木隂森草茵丰縟小憩斯齋洵属名實相稱</hi>並言草<lb/>
木佳欣聞滋實覩含青真含青翠色交庭廡昨朝大霖<lb/>
霔微慮過盛巨意移闗口内愁旱望澤所優霈利農功<lb/>
兩得三登叙自哂意靡定一朝變爾許<lb/>
　　快雨時晴口號<lb/>
<pb n="KR4f0005_WYG_481-14a"/>
願移北雨為南雨仍畏南晴喜北晴方寸内原無定見<lb/>
吾猶是那怪人情<lb/>
　　留京王大臣報得透雨詩以誌慰<lb/>
半載心無一刻歡一封開半乃心寛子時霖雨濃達旦<lb/>
五寸甘膏勢未䦨<hi>昨五月廿八日駐蹕兩間房甘膏大霈因馳㫖詢問留京王大臣等曽否</hi>
<hi>普被兹據奏到京城二十八九兩日雲氣往来氣候蒸鬱時有釀雨之象兹扵六月初二日子刻雷聲大作甘</hi>
<hi>霖傾霔甚為滂沛達旦勢猶未止刨騐入土實有五寸現距小暑尚逺大田已種者自必立見勃發未種者儘</hi>
<hi>可及時趕種民情極為歡忭等語數月以来京城屡次得雨總未霑透心憂已久此次所奏實堪額手稱慶耳</hi>
<pb n="KR4f0005_WYG_481-14b"/>
憂以久斯慰應實期之普覺副猶難畿南齊北詢詳悉<lb/>
<hi>日内據梁肯堂奏五月廿七八等日天津河間所属有得雨四五寸者又據總河李奉翰奏五月廿五日山東</hi>
<hi>臨清一帯已得透雨可見地氣已通霑被必廣兹初二之雨京城既得優澤畿南齊北當可一律霑透仍即馳</hi>
<hi>㫖梁肯堂福寧令其詳悉據實速奏以慰厪注</hi>仍叩<lb/>
天恩錫澤單<lb/>
　　西峪<lb/>
西峪所必来来却有遲早要在晴雨宜復無軍務擾<hi>近年</hi>
<hi>駐蹕山荘丁未以臺灣逆匪林爽文等煽衆猖狂用張撻伐壬子又以廓爾喀侵擾後蔵扎什倫布廟命将興</hi>
<pb n="KR4f0005_WYG_481-15a"/>
<hi>師皆扵此籌治軍書雖小醜跳梁自干天討無難計日蕆功而審度機宜毎勤宵旰若今嵗来此既幸賜雨調</hi>
<hi>匀禾苗暢茂並無軍務之擾殊足娱懐惟此間已獲霑透日内但以快雨時晴為佳耳</hi>幸㢤今之<lb/>
夏雨渥滋花草近毎陣<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>過暘光輝耀皛山田潤以烜<lb/>
助長稼穡好墻外三農夫勤耕他不曉<lb/>
　　味甘書屋口號<lb/>
何處山泉不可試兩文書屋額檐眉苦言藥也甘言疾<lb/>
一舉茗甌一慎之<lb/>
　　有真意軒釋義<lb/>
<pb n="KR4f0005_WYG_481-15b"/>
惟意所包廣已與物胥同内則情為發外則形為容具<lb/>
善亦具惡曰偏及曰中試以一言該有真乃大公聖經<lb/>
早申訓誠亶真之宗<lb/>
　　題秀起堂<lb/>
是詩必是詩斯誠鈔胥耳是詩非是詩又乖雅頌㫖東<lb/>
坡甫言半吾為闡全理然吾扵斯堂嵗嵗吟秀起質以<lb/>
玉局論合否猶疑此<lb/>
　　静含太古山房<lb/>
<pb n="KR4f0005_WYG_481-16a"/>
西轉崥崹降山房少就卑深林䕶清閟樸室小棲遲禽<lb/>
有聲無説泉雖流不思誰曽覘太古太古故如斯<lb/>
　　振藻樓<lb/>
堂髙秀起名樓敞振藻額而其秀與藻同一静非飾起<lb/>
之及振之造物天然得設曰心所㑹猶覺費人力降堂<lb/>
偶陟樓夫豈勞揀擇秀藻竟付誰崇山無厭斁<lb/>
　　食蔗居<lb/>
食蔗至末佳盖由東昇言<hi>是居在山荘之西北巖壑深邃自東而昇至此真属漸入</hi>
<pb n="KR4f0005_WYG_481-16b"/>
<hi>佳境是以庚戌詩有自東上西谷斯為食蔗尾之句</hi>或毎自西降則其境乃遷今<lb/>
日景如是詎可執一専東西及昇降名也實匪堅擲筆<lb/>
㗳以笑萬事都如然<lb/>
　　小許菴口號<lb/>
盈丈之菴稱小許三千大千居其裏不知方寸小扵斯<lb/>
更孰湏彌與芥子<lb/>
　　時霖即事<lb/>
月之朔翼逢時霖此實屢霑憶闗内何期次第報佳音<lb/>
<pb n="KR4f0005_WYG_481-17a"/>
王大臣先報興耒<hi>山荘春夏之間雨澤調勻初二日駐蹕後甘霖又復大霈洵属透霑惟京</hi>
<hi>城與畿南齊北一帯尚殷繾念何幸次第報章佳音頻逓㝡先者留京王大臣等次日即奏到京城扵初二日</hi>
<hi>自子至寅雷雨盆傾入土五寸計其時刻早扵此間半日知雨勢自西南来則畿南齊北諒可均邀渥澤</hi>河<lb/>
臣繼奏霑臨清齊之北亦武城暨<hi>同日據李奉翰奏臨清一帯扵五月二十</hi>
<hi>五日自申至亥得有雷雨三寸其附近之夏津武城聊城等縣同時亦得雨三四五寸不等汶水頓長三尺衛</hi>
<hi>水仍前充裕不特糧艘遄行而糧販商船現過臨清者亦多民情甚為安帖</hi>倉場津鎮正督<lb/>
運<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>逢水長<hi>上聲</hi>漕稱瑞<hi>前據倉場侍郎景安奏督催糧船扵十九日行抵河間府属之</hi>
<hi>東光縣子丑兩時雷電交作甘霖大沛得雨三寸日内又㑹同天津總兵蘇寧阿奏稱二十八日戌刻復得雷</hi>
<pb n="KR4f0005_WYG_481-17b"/>
<hi>雨滂沱竟夜達旦至已刻方止所有河間府属之景州吴橋東光等處均得雨四五寸不等其二進南糧一千</hi>
<hi>五百餘隻自河水増長後連檣北上較前更為迅速</hi>齊之撫臣先覆奏無須截漕<lb/>
倉儲備各属頗有霑膏者待查眀以陳詳細<hi>山東缺雨地方雖已</hi>
<hi>降㫖緩征減糶並令福寧仿照直𨽻将歴城等五十一州縣暨坐落衛所之鰥寡孤獨老幼殘疾貧民賞給一</hi>
<hi>月口糧其餘乏食貧民酌借一月口糧仍慮未能接濟復馳㫖詢問如須截漕可即酌量截留一面奏聞旋據</hi>
<hi>覆奏現在減税通商市糧不乏如小暑以前均得普霑即可趕種晚穀雜糧仍冀秋成設有應湏調劑之處倉</hi>
<hi>貯之外並可請放折色将来或應截漕自當留心妥辦現在尚可無需又稱二十五六等日省城暨武城臨清</hi>
<hi>邱縣髙唐恩縣館陶冠縣聊城清平夏津平原禹城堂邑博平茌平等州縣先後得雨三四五寸不等均可翻</hi>
<pb n="KR4f0005_WYG_481-18a"/>
<hi>犁播種其稍逺者俟查眀再行詳奏等語</hi>直督則稱大旋轉河間天津透霑<lb/>
㝡<hi>至扵直𨽻地方連日據梁肯堂奏自五月二十五六至六月初二旬日之内畿南各府所属得雨自二寸</hi>
<hi>至五六寸及深透不等内天津河間二府全属均已霑澤且極優渥其餘順天保定正定易州趙州深州定州</hi>
<hi>所属雖非處處透足而得雨在四五寸者居多景象已大覺旋轉惟順徳廣平二府二十五六之雨僅止一二</hi>
<hi>寸大名一府亦祇有三寸究未優足刻下先往大名一帯詳加查覈約計将来即有偏災應加賑濟似亦不致</hi>
<hi>多需帑粟現與景安㑹商先扵臨清截留南漕十萬石分撥順徳廣平大名三府以為有備無患之計餘五十</hi>
<hi>萬石暫截存北倉俟秋成分數定後再行酌議奏請動撥等語據此情形似較五十七年之災可減十之三四</hi>
<hi>然朕愛養黎元不惜多與帑銀漕米俾該督酌量賑施盖寧使之寛綽有餘庶噩吏無巧婦之嘆災民無失所</hi>
<pb n="KR4f0005_WYG_481-18b"/>
<hi>之虞方覺慰此恵心耳</hi>祇南三府尚欠優取道親勘周卹事大抵<lb/>
災暵較前年十之中幸減三四帑銀漕糧撥以多用之<lb/>
有餘無不逮幸㢤稍以慰旰宵敢論貨之出入悖<lb/>
　　題錢維城山水小冊<lb/>
晝長無事厭逰觀雨足燕齊心略寛恰見袖珍存舊翰<lb/>
闕吟遣暇試題看<lb/>
　　　右松壑精廬<lb/>
謾言玉塞富扵山試看迴溪灌木潺動以韻溪静含木<lb/>
<pb n="KR4f0005_WYG_481-19a"/>
理㕘合撰趣惟閒<lb/>
　　　右迴溪灌木<lb/>
扈逰曽見苑中竒綴景蓮宫峰䕶之紅葉不妨長夏有<lb/>
霜姿風度每先時<lb/>
　　　右丹楓蕭寺<lb/>
<graphic n="KR2428" url="https://raw.githubusercontent.com/kanripo/KR-Gaiji/master/images/KR2428.png" mimeType="image/png"/>濈飛琴中<hi>去聲</hi>五弦虚亭四柱俯巖邉寥寥莫議無人<lb/>
聼太古已来若箇然<lb/>
　　　右虚亭激磵<lb/>
<pb n="KR4f0005_WYG_481-19b"/>
雲為海界是防邱收拾丹爐何處逰祇以瀑流洗塵見<lb/>
一塵不净漫仙求<lb/>
　　　右丹臺飛瀑<lb/>
獨飄野艇把竿絲意釣而非釣者伊既爾何須更為爾<lb/>
如斯試問孰忘斯<lb/>
　　　右澄湖釣艇<lb/>
　　臺灣提督哈當阿等奏報早稲收成九分有餘詩<lb/>
　　　以誌慰<lb/>
<pb n="KR4f0005_WYG_481-20a"/>
海外縣㕔少幅員數百里而夏收每早農功第一喜九<lb/>
分更有餘<hi>哈當阿等奏春初臺灣南北兩路均得透雨早禾暢茂嗣當結實之時連得甘雨更加飽</hi>
<hi>綻現俱陸續登場除臺灣一縣土性浮鬆向不種早稲外其一㕔三縣收成九分有餘者淡水一㕔九分者嘉</hi>
<hi>義彰化二縣八分有餘者鳯山一縣統計共有九分等語</hi>亦隣上稔矣况兼資内地<lb/>
<hi>臺灣四面環海天氣炎蒸嵗獲稔收是以毎年多運米内地而漳泉兩郡近在海濵尤資民食</hi>漳泉尤<lb/>
近邇逆靖民氣安風俗較前美斯亦心所闗益慎調諧<lb/>
理<lb/>
　　戒得堂再疊壬子韻<lb/>
<pb n="KR4f0005_WYG_481-20b"/>
膏雨優霑喜快晴燕齊望總惬民情<hi>駐蹕山荘後頻得陣雨渥霑又喜旋</hi>
<hi>即晴霽近接梁肯堂福寧報雨摺畿南齊北闕雨之處已獲優膏者十之七八農民甚為惬望</hi>
天恩真是錫而普臣意曰惟戒以盈丑癸子壬幸成稔<lb/>
<hi>壬子至山荘正值雨後新晴二麥有收去嵗癸丑此問夏雨亦多幸自五月下旬晴曬十餘日麥田農功已畢</hi>
<hi>是以来此疊韻詩有一例今年詠喜晴莫非方寸為民情之句今年口外春雨霑足現在麥收報稔秋禾暢茂</hi>
<hi>暘雨又復相仿感蒙    昊貺益戒滿盈</hi>臺灣廓喀早銷征堂顔兩字書紳<lb/>
勝<lb/>
仁祖訓垂奕葉名<lb/>
<pb n="KR4f0005_WYG_481-21a"/>
　　面水齋<lb/>
斜廊通樸齋面水致清佳風爽自開牖波澄即近階動思<lb/>
艱有照静可㑹無涯問是是詩否<hi>昨題秀起堂詩有云是詩必是詩斯誠鈔胥耳</hi>
<hi>是詩非是詩又乖雅頌㫖盖即東坡之語而㑹其全理此作意致亦復相同</hi>東坡笑解懐<lb/>
　　来薫書屋<lb/>
每以夏五至書屋稱来薫兹莅季上澣循名似不羣然<lb/>
而瞻民風百年漸興文<lb/>
仁堯所養給解阜安耕耘撫時同民樂陶壁或可云<lb/>
<pb n="KR4f0005_WYG_481-21b"/>
　　清舒山館自警<lb/>
山荘本是富扵山書館佳因山水間舒以開窓林壑敞<lb/>
清由倚檻沼池潺斯焉俯仰静成㑹便偶詠吟巧必刪<lb/>
兩字意中如自問依然未敢片時閒<lb/>
　　倚雲樓戯題八解<lb/>
雲倚樓為實樓倚雲為虚<hi>一解</hi>二義相假借誰能與分疏<lb/>
<hi>二解</hi>雲惟虚不定樓以實可居<hi>三解</hi>實有象恒若虚無形幻<lb/>
如<hi>四解</hi>雲樓與虚實害不視厥初<hi>五觧</hi>厥初定名時倒置試<lb/>
<pb n="KR4f0005_WYG_481-22a"/>
思諸<hi>六解</hi>四字果孰真<hi>謂雲為樓謂/虚為實之類</hi>五言聊戯書<hi>七解</hi>楞嚴<lb/>
八辨見同異其然歟<hi>八解</hi>
　　瑩心堂<lb/>
溪堂瑩心額心鏡面前披静是無波際動為有照時<lb/>
奎文標至義<hi>堂額乃筆也皇祖御</hi>澄意入深思樂廣及髙熲不<lb/>
知應屬誰<lb/>
　按晉書樂廣傳廣善談論每約言析理以厭人心尚<lb/>
　書令衛瓘見而竒之命諸子造焉曰此人之水鏡見<lb/>
<pb n="KR4f0005_WYG_481-22b"/>
　之瑩然隋書髙熲傳龎晃盧賁短熲扵上上怒曰獨<lb/>
　孤公猶鏡也每被磨瑩皎然益眀<lb/>
　　招凉榭<hi>六月十一日是日雨</hi>
山荘稱避暑溪榭號招凉並用原不悖相需乃得彰三<lb/>
朝晴致熱<hi>山荘夏雨霑足早晚甚為凉爽初七日陣雨後晴霽三日又致炎熱此畨之雨暑氣頓覺</hi>
<hi>湔滌</hi>一雨颯湔暘既喜仍既愓吾心太失常<hi>甫晴三日復覺得雨為佳</hi>
<hi>及昨夜至今朝雨勢綿宻又慮連隂以大田亦湏晴曬方能勃長既喜仍愓自哂似無恒念</hi>
　　喜晴<hi>六月十二日</hi>
<pb n="KR4f0005_WYG_481-23a"/>
夜而繼日暑雨霑曰優曰渥堪慰矣其間復懐不足念<lb/>
畿南齊北可均此近多報獲深透者潤一二寸仍偏有<lb/>
<hi>叶至近據梁肯堂福寧屢次奏報各所属獲雨自四五寸  深透者已十之七八而猶有僅得一二寸者此番</hi>
<hi>之雨諒可普被矣</hi>斯畨宻霖似廣被一犁普種大田企既而對<lb/>
此霃霪者又恐過多霔弗止雖云山潦易為消究願時<lb/>
晴相濟羙清曉雲散烜曦光憂以釋然轉為喜迴思兩<lb/>
日廿四時憂喜千般竟何以<lb/>
　　清溪逺流得句<lb/>
<pb n="KR4f0005_WYG_481-23b"/>
平日清溪或斷流今朝萬壑浪雄投侈聲窄激弇聲鬱<lb/>
落勢沈旋起勢浮可以世情觀變態亦當心境息諸愁<lb/>
南華齊物語嫌費害不扵斯一瞬求<lb/>
　　敞晴齋<lb/>
言逰極北山<hi>山荘内此處為極北</hi>斯為面南地答陽實合宜過雨<lb/>
毎一至千峯烘烟紫萬林濯影翠形色胥難状静中饒<lb/>
雅㑹壁題率欲遍歴年喜晴意<hi>毎嵗来此率有題句大概晴久則望雨雨多又</hi>
<hi>即望晴日前之雨已十分霑透今日来此正遇快晴情懐為之一暢</hi>可以觀吾懐望多憂<lb/>
<pb n="KR4f0005_WYG_481-24a"/>
多致<lb/>
　　詠古玉琰圭<lb/>
琰圭有鋭鋒不知認刀斧<hi>周禮春官典瑞琰圭以易行以除慝鄭衆注琰圭有鋒芒</hi>
<hi>為征伐誅討之象然不知周禮者或以為玉刀玉斧矣</hi>斯器長九寸製正合乎古<lb/>
温潤而亷剛喻因除慝取那辨㡬千年嗟出誰家土<lb/>
　　倉場侍郎景安總漕管幹珍各報漕運遄行情形<lb/>
　　　詩以誌慰<lb/>
早春長運水因微司事諸臣命相機江尾東昌已全過<lb/>
<pb n="KR4f0005_WYG_481-24b"/>
<hi>今嵗以春雨未優並致運河水淺勢湏起撥以濟重運兹據管幹珍奏江西尾幫全過東昌不日即出臨清口</hi>
<hi>現在雨澤優霑汶衛水勢充裕不湏起撥自臨清抵天津下水幫船風行水擁自可尅期到通並稱各項貨船</hi>
<hi>奉㫖酌量隨幫放行以通商販今自河水増長後商船一體暢行商民無不感恱</hi>天津南漕亦<lb/>
無違<hi>又據景安奏天津安陵一帯運河水勢自五月中旬以来漸次増長至二十四五等日陡長三尺有</hi>
<hi>餘自係山西河北均已得雨漳衛之水下注運河二進南糧幫船連檣北上頗為迅速二進南糧三十二幫船</hi>
<hi>一千五百餘隻業扵五月二十八日全過直隸安陵境所有起撥米數逓減向後将屆伏汛水勢有長無落并</hi>
<hi>可無湏撥運等語</hi>汶河及衛胥増溜<lb/>
神佑扵人普錫禨事順敢因心畧放孜孜益勵勑惟㡬<lb/>
<pb n="KR4f0005_WYG_481-25a"/>
　　題均窰硯<lb/>
趙宋均窰製硯臺面平去釉有池隈<hi>瓷釉不生墨去釉則與澄泥無異可</hi>
<hi>磨墨矣</hi>老坑佳品應難得别裁<hi>去聲</hi>澄泥用作陪<lb/>
　　直𨽻布政使鄭製錦奏保定得透雨順天府尹莫<lb/>
　　　瞻菉奏查勘南路所属之固安等七處雨水播<lb/>
　　　種情形詩以誌慰<lb/>
督臣南府詢賑務<hi>督臣梁肯堂以順徳廣平大名三府雨澤未得均霑親赴該處查詢賑務</hi>
<hi>是以省城得雨情形鄭製錦先行具奏以慰厪念</hi>藩吏省城報雨工<hi>據奏保定省城自五</hi>
<pb n="KR4f0005_WYG_481-25b"/>
<hi>月廿五六以後接續得雨秋禾種植均已齊全兹扵六月初十日申刻至十一日辰刻連宵達旦淋漓渥霈實</hi>
<hi>有八寸現在勢尚未止髙阜地畝盡皆深透且雨自南来雲氣濃厚南府可冀普霑等語</hi>八寸真欣<lb/>
蘇涸壤一犂並奏起農功<hi>據莫瞻菉奏扵六月初五日查過良鄉房山涿州續得雨</hi>
<hi>澤田禾趕種齊全情形已經奏報外當即赴南路所属之固安霸州保定文安大城永清東安逐次查看該七</hi>
<hi>處皆扵五月十九二十兩日各得雨三四寸民間已陸續耕耩嗣扵二十六二十九及六月初二等日又各莭</hi>
<hi>次得雨雖寸數多寡時日先後畧有不同得此接潤先種者滋長青葱續種者亦萌生寸許其永清之東北兩</hi>
<hi>鄉及覇州東安之沿河左近較他處更勝</hi>自冬入夏縈心釋始塞達畿渥澤<lb/>
同<hi>去冬即望雪由春入夏望雨益殷所幸山荘春雨本優駐蹕後頻獲澍雨大田已十分透足而畿南齊北</hi>
<pb n="KR4f0005_WYG_481-26a"/>
<hi>近日奏報渥澤㡬可均霑前此縈懐庶堪慰釋</hi>稽首西成庶可望戒之莫謂敢<lb/>
期豐<lb/>
　　澄霽樓<hi>在清舒山館  皇祖御額</hi>
碧霄纎翳浄無留拾及扶欄更上樓奚啻能窮千里目<lb/>
三朝<hi>朝暮之朝讀如昭</hi>萬慮一齊收<lb/>
　　山近軒自哂<lb/>
本在萬山中更圖山近躬斯誠無厭欲長此竟安窮知<lb/>
止或不殆貪多故有忡如云應守一此意問崆峒<lb/>
<pb n="KR4f0005_WYG_481-26b"/>
　　簇竒廊<lb/>
書軒坐多暇騰歩登巖廊摇刖亦易躋未踰百尺強新<lb/>
霽風来爽敫靃流林光是為景之竒其正在宜暘更有<lb/>
挈要者曰静方寸常<lb/>
　　古松書屋<lb/>
古松不計年書屋我所搆非人工所植天然自生就人<lb/>
工有成壊天然無罅漏弗以風雨變恒共山川夀書屋<lb/>
能同乎且喜嘉䕃覆<lb/>
<pb n="KR4f0005_WYG_481-27a"/>
　　題文津閣<lb/>
淵深源逺紀名詳溯合求津文教昌<hi>四閣之名皆冠以文而淵源津溯胥</hi>
<hi>從水立義盖取范氏天一閣之意既各為記蔵之閣内因思四閣之名雖殊要之淵必有源有源則有流尋流</hi>
<hi>以溯其源又先在乎知津其義實相貫也因又合書為一冊共書四冊分貯四處</hi>萬象昭回麗<lb/>
星次百城美富薈仙荘昔年辛丑嫌成滯<hi>自癸巳年命館臣鈔寫四</hi>
<hi>庫全書本議以五年可成一部乃文淵閣之第一分扵壬寅年始装潢貯閣嗣命趕𦂳督辦限扵二三年中全</hi>
<hi>竣猶憶辛丑嵗題此閣詩有鈔胥何故偏其滯董事寧當任彼延之句至乙巳此第四分之書亦已庋架可知</hi>
<hi>事在人為因循固難集事也</hi>此日甲寅樂久康事在人為語有則知<lb/>
<pb n="KR4f0005_WYG_481-27b"/>
惟行要勉無遑<lb/>
　　趣亭<lb/>
崇閣前頭假山上翼然四柱小亭浮羡他恒受詩書味<lb/>
却勝空空佔畢流<lb/>
　　月臺<lb/>
東則月臺似米家桂輪弦望定無差偶吟亦自慎沖闕<lb/>
那肯顛言詡露華<hi>米芾異石帖云東則月臺此臺在文津閣前東南隅與芾所云適相似帖</hi>
<hi>又有五月望甘露滿石次潔白如玉珠郡中圖去至今未止云欲上既不請亦不止也之語自詡瑞應顛語不</hi>
<pb n="KR4f0005_WYG_481-28a"/>
<hi>倫真可發笑他如烝徒帖若得此寒二萬夫自将可勒賀蘭語及青松本無華安得保嵗  詩句尤属顛不可</hi>
<hi>解向曽有詩斥其謬因題是臺復論及之</hi>
　　題玉琴軒<lb/>
一水無不貫引流處處通隨形作曲直得韻即商宫相<lb/>
恱齊侯角獨竒蔡氏桐五絃今久廢五字古猶同<lb/>
　<lb/>
　<lb/>
　<lb/>
<pb n="KR4f0005_WYG_481-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩五集巻九十<lb/>
</p>
<p>
</p>
  </div>
</body>
</text>
</TEI>
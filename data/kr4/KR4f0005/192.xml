<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_192-1a"/>
欽定四庫全書<lb/>
御製詩三集巻二十九<lb/>
　古今體一百二十二首<hi>癸未三</hi>
　　花朝<lb/>
今嵗花朝好花姿日日添有風惟淡蕩不雨亦濡霑絲<lb/>
縷禽言拂錦鬚蝶夢黏宜欣却常慽飢溺厪蒼黔<lb/>
　　文徴眀草堂對坐圗<lb/>
榕樹森森䕃草廬劇談試擬意何如因提以上相商㩁<lb/>
<pb n="KR4f0005_WYG_192-1b"/>
不是萬言時事書<lb/>
　　即事<lb/>
山東河南山陜西率稱得雨新耕齊畿輔今春似江國<lb/>
英英每見生雲淒翻成懼雨實未雨私心額慶堪興犁<lb/>
常年設遇報雨足斯弗雨為愁<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>眉而今喜彼霑膏澤<lb/>
復幸春霖乃逭兹人情無定有若此吾猶未免何恠其<lb/>
誠因去嵗被霖潦沮洳待涸東作時嗟予調幕乏良術<lb/>
慰以為愧觸緒題<lb/>
<pb n="KR4f0005_WYG_192-2a"/>
　　題漢玉璧<lb/>
土華盈手襞璘璘大孔規圎製朴淳進道不如先駟馬<lb/>
同心有若擲河濵誠看特達經千載言念温其見古人<lb/>
質以天全容以粹世間燒染自紛陳<lb/>
　　得春亭<lb/>
物物心中皆有春而胡此亭獨稱得春寧不到此亭乎<lb/>
試看形形與色色譬如芥子納湏彌箇裏無廓亦無窄<lb/>
是非享帚豪敓頻羲經妙義詮来真知者見之謂之知<lb/>
<pb n="KR4f0005_WYG_192-2b"/>
仁者見之謂之仁<lb/>
　　含韻齋玉蘭花<lb/>
今年花事早春仲玉蘭開好未曽爛漫雅惟謝蕩駘明<lb/>
當巡蹕啓暫可擘牋陪古屋斯含韻寧論去與来<lb/>
　　降旨加展粥厰賑期<lb/>
州縣極次貧賑期具常例五城設粥厰以補賑不逮州<lb/>
縣賑既加粥期可獨置申命概加展四月下旬暨言念<lb/>
連嵗澇吾民實彫弊救不遺餘力猶恐鮮實際愧無調<lb/>
<pb n="KR4f0005_WYG_192-3a"/>
燮方遑有損益計<lb/>
　　唐寅樹根詩思圗<lb/>
把筆欲吟句句従何處来樹頭風自響豈復有為哉<lb/>
　　唘蹕恭謁<lb/>
東陵即事書懐<lb/>
上<lb/>
陵兩嵗未東行減従春朝載唘程便覺翹心眄松柏况<lb/>
逢冷節近清明緑田嚴戒相輕躙黄土深懐有曠耕歴<lb/>
<pb n="KR4f0005_WYG_192-3b"/>
歴憑輿切切念民艱滿目那怡情<lb/>
　　東嶽廟瞻禮<lb/>
摶捖當年秘監稱震方<lb/>
青帝用禋應岱宗望秩自虞舜宰執猶聞似魏徴有事<lb/>
維新閱年久<hi>廟葺於康熈四十一年因嵗久剥陊命工出帑興脩乾隆辛巳落成兹以謁    陵</hi>
<hi>途便復来瞻禮</hi>所希肸蠁佑民蒸便途瞻禮欽<lb/>
明赫時若䖍祈錫福仍<lb/>
　　煙郊行宫作<lb/>
<pb n="KR4f0005_WYG_192-4a"/>
潞水浮橋過驅車廿里途行宫卓午到春景昔年符為<lb/>
見新耕少亟籌舊潦輸芸帷將綈几縦好不知娱<lb/>
　　降㫖再加賑直𨽻並逮五分災民其不成灾者亦<lb/>
　　　與緩徴更命借給籽種毋誤春耕<lb/>
六分灾者賑五分格於例新正命加賑五分極貧逮然<lb/>
其次貧者尚未被予恵三月况期滿四月何為繼用是<lb/>
再沛恩普加一月暨五分極次貧均霑俾無異㢘知課<lb/>
科法五分緩徴稅四分不成灾仍有輸將事畿輔連嵗<lb/>
<pb n="KR4f0005_WYG_192-4b"/>
歉民有日窮勢豈宜亟催呼重為吾民累勘不成灾者<lb/>
概與緩徴既更慮東作候籽種猶艱致貸予毋誤耕庶<lb/>
可有收企凡此示大端推行在羣吏相與善補苴敬待<lb/>
西成賜<lb/>
　　三河縣<lb/>
三河縣即五分灾賑不當加例所該體貼民情亦同苦<lb/>
恫瘝予目得親来因教格外施恩恵冀稍溝中救草莱<lb/>
稽首道旁紛老㓜爾言謝我早慙㢤<lb/>
<pb n="KR4f0005_WYG_192-5a"/>
　　見耕者<lb/>
往嵗見耕者不過為色喜今嵗見耕者欲喜早憐矣所<lb/>
憐務本民忍飢蔵種子勤劬耩濕田以冀新苗起三時<lb/>
尚遥遥此際敢滿擬其艱致種者借予已有㫖滿目視<lb/>
如傷侍臣曷従揣<lb/>
　　麥苗<lb/>
迤邐東来見麥苗青黄之接尚云遥閭閻一鬴籌為繼<lb/>
玉食雖佳悶不聊<lb/>
<pb n="KR4f0005_WYG_192-5b"/>
　　白澗行宫晚坐<lb/>
逐頓有行館居停省負馱依然昔春景惄若此畨過農<lb/>
事方興矣民艱嗟奈何一宵原不旅數宇已嫌多<lb/>
　　晚隂<lb/>
春晚復生雲春山逺蔵影沮洳涸未盡慮雨心耿耿十<lb/>
嵗九愁旱見雲已冀幸今来乃懼雲無定惟情境好惡<lb/>
我猶然民碞用因省<lb/>
　　薊州道中四首<lb/>
<pb n="KR4f0005_WYG_192-6a"/>
幾片春雲欲放晴薊邱廿里嚲鞭行最憐農父黄牛瘦<lb/>
借種相將趂濕耕<lb/>
常年村舎見髙囷澇後今多菜色人寛展賑期終四月<lb/>
尚希麥熟救斯民<lb/>
春煙輕罥緑楊絲髙處猶泥可識低偏是盼風風却少<lb/>
散之冀遍舉耕犁<lb/>
忽晴忽晦江南景不暖不寒薊北天設入丹青真妙格<lb/>
吾惟憂切厪農田<lb/>
<pb n="KR4f0005_WYG_192-6b"/>
　　過獨樂寺<lb/>
城頭見刹竿雁閣入雲端猶有青蓮蹟堪同白社看春<lb/>
風暫經過昔日此盤桓獨樂誠無繫胡為施六檀<lb/>
　　隆福寺行宫杏花<lb/>
門前一株杏老榦有新花剛共東風至又看午日斜桃<lb/>
經御園謝梅漫石湖誇驀爾和嬌態相逢亦自嘉<lb/>
　　再題隆福寺行宫六景<lb/>
　　　翠雲山房<lb/>
<pb n="KR4f0005_WYG_192-7a"/>
翠雲山房以何名别峯無樹此獨有有樹兼多柏與松<lb/>
是以四時翠雲厚其故以何又得言盖因絶壁人艱走<lb/>
松柏抱石挺蒼根牛山斧斤所不受世間凡木喜軟土<lb/>
不遭盤錯焉能夀<lb/>
　　　翠微室<lb/>
山未及上曰翠微室在翠雲其半截春来青縹色更濃<lb/>
紗忩正對巉巖列忽疑杜老之江樓那數閻丞所改設<lb/>
片刻成吟信宿去虚室名山千古閱<lb/>
<pb n="KR4f0005_WYG_192-7b"/>
　　　碧巘丹楓<lb/>
碧巘千年自無改丹楓三秋則有待我来多值春之日<lb/>
楓雖未丹丹意在其中權衡誰所司谷神不知有真宰<lb/>
太空㝠㝠弗可名是即丹碧所以乃<lb/>
　　　天半舫<lb/>
雲為我水樓為舫春来真似坐天上且如太古無形初<lb/>
樓舫水雲原一様世間擬議自紛然試問誰真得名狀<lb/>
　　　挹霞叫月<lb/>
<pb n="KR4f0005_WYG_192-8a"/>
朝嵐暮靄無定容寫出軒楹渾可挹東岡復見玉輪升<lb/>
叫之儼若當庭立稚圭髙致詎其遥太白豪情不易及<lb/>
春風閒館偶相於孔李事非我所急<lb/>
　　　翼然亭<lb/>
西軒北轉復東折縁壁羊腸數十武石臺連屬廿餘級<lb/>
乃得小亭俯林莽津逮廬陵之品題實覺軒軒欲飛舉<lb/>
每来逰目頗極娱何以今畨意常憮渴期麥長黍禾耕<lb/>
稍救吾民資二鬴<lb/>
<pb n="KR4f0005_WYG_192-8b"/>
　　恭謁<lb/>
孝陵<lb/>
定鼎甲申嵗乗除事可論<hi>本朝驅除流㓂而得明天下唐宋固不必論較之漢明開</hi>
<hi>剏為尤正</hi>宅中溯<lb/>
功祖繼序逮惟孫赤縣胥歸化黎民永被<lb/>
恩椒漿抒敬慕揚覲意深存<lb/>
　　恭謁<lb/>
景陵<lb/>
<pb n="KR4f0005_WYG_192-9a"/>
言瞬卌一載那堪廻首論扈陪依<lb/>
聖祖眷顧異諸孫敢懈斯今志虞孤<lb/>
在昔恩藉寧眄<lb/>
冠劍雲日目中存<lb/>
　孝賢皇后陵酹酒<lb/>
戊辰今癸未往事夢同論了識生歸滅<hi>二月廿二日向為  皇后千秋</hi>
<hi>節故云</hi>寧知媳娶孫<hi>彼時二孫尚在懐抱今皆娶媳成家矣</hi>彤編常紀徳永<lb/>
巷尚含恩慽慽誠何益無湏結習存<lb/>
<pb n="KR4f0005_WYG_192-9b"/>
　　桃花寺八景疊前韻<lb/>
　　　湧晴雪<lb/>
細淙幽澗落層岑石海分明玉作林無意昔題湧晴雪<lb/>
翻成今日憶吴心<hi>吴中范園千尺雪最為佳景</hi>
　　　小九疊<lb/>
脉山白阜謝無暇舉要稱靈靈以泉九疊珍珠簾網地<lb/>
掀開應見大羅天<lb/>
　　　吟清籟<lb/>
<pb n="KR4f0005_WYG_192-10a"/>
已是緋桃霞色蒸㕘霄松籟與清澂隔墻調御如相謂<lb/>
是四禪天㝡上層<lb/>
　　　坐霄漢<lb/>
適纔<hi>去聲</hi>登山逺自卑原従歩歩進無遺憑髙坐處疑霄<lb/>
漢為學工夫有似兹<lb/>
　　　雲外賞<lb/>
古揖田盤譲作兄何妨享帚野桃榮致予一宿心遥寄<lb/>
雲外歸途見薊城<lb/>
<pb n="KR4f0005_WYG_192-10b"/>
　　　滌襟泉<lb/>
清泚何曽波浪起對來春日意如秋取之不盡用無竭<lb/>
肯向山中鎮秘留<lb/>
　　　㸃筆石<lb/>
㡬間樸室據崇椒㸃筆搜吟句每超課以無心責有意<lb/>
抽如春繭剥如蕉<lb/>
　　　繡雲壁<lb/>
松蔚深青桃暈朱輕雲不礙壁腰鋪春郊切切籌農計<lb/>
<pb n="KR4f0005_WYG_192-11a"/>
樂較前畨意每殊<lb/>
　　清眀日桃花寺作<lb/>
清明不雨亦輕隂㡬片飛英㸃客襟杜牧司勲有迥句<lb/>
漢家典制引悲心桃花作飯花宫側栁葉臨池葉影沈<lb/>
掃却閒情歸静寄盤山明日試重尋<lb/>
　　駐蹕盤山静寄山莊即事二首<lb/>
薊城卅里路非脩山色佳哉見舉頭矯意可云姑舎是<lb/>
崇情况覺雅相投不来又以兩年計小駐無過四日留<lb/>
<pb n="KR4f0005_WYG_192-11b"/>
了識林泉待吟渉正何礙與静為謀<lb/>
新誌披看似舊脩廿年遊豫憶従頭敢忘民食祈年志<lb/>
幸罷軍書午夜投不改松青還杏絳正欣雲去有山留<lb/>
騁懐今嵗應難暢潦後農功切切謀<lb/>
　　引勝軒<lb/>
且未筍輿尋勝去先憑氷牖引佳来取之不盡非勞也<lb/>
㑹以忘言亦迥哉恰值春風方駘蕩問延秋月㡬徘徊<lb/>
宵衣旰食吾恒慣峯態泉聲此偶陪<lb/>
<pb n="KR4f0005_WYG_192-12a"/>
　　韻松軒即事<lb/>
往年頗覺厭春風今嵗春風正復好於風已自不嫌聴<lb/>
况聴之於松樹杪泠泠謖謖響不已八音繁㑹繹如皦<lb/>
朅茲属耳正何妨風入松同相值巧<lb/>
　　雨花室<lb/>
文殊問處維摩荅一室繽紛天雨花試看青松及紅杏<lb/>
因風作響詎争差<lb/>
　　對山亭戯題<lb/>
<pb n="KR4f0005_WYG_192-12b"/>
何亭弗與山相對獨是斯亭得享名却笑千秋青史裏<lb/>
㡬人不向箇中行<lb/>
　　雲林石室<lb/>
抗巘葺幽居一亭十笏餘花繁山似笑葉嫩樹猶虚安<lb/>
得捐千慮於斯讀古書咄哉此言失無逸可㤀諸<lb/>
　　農樂軒口號<lb/>
㸃綴村房與稻塍圗同農樂有秋登潦餘滿眼飢寒狀<lb/>
慙愧吾農樂豈曾<lb/>
<pb n="KR4f0005_WYG_192-13a"/>
　　静夜吟<lb/>
夜静復山深山堂松竹隂月如明掛鏡泉觧暗調琴詭<lb/>
石玲瓏影微風颯㳫音無能領清福陡切恤民心<lb/>
　　西峪三首<lb/>
西峪人家也自清逰山路便此經行那無果樹春成畫<lb/>
薄有沙田世業耕<lb/>
髙原應不愁霖潦下隰災多波及茲宣付有司勤體恤<lb/>
向隅毋或致偏遺<lb/>
<pb n="KR4f0005_WYG_192-13b"/>
杏樹髙低各放榮吉驄馺娑錦中行好花莫漫相抝折<lb/>
果實憐他盻熟情<lb/>
　　天成寺<lb/>
萬轉千盤歴花宫覿面迎風旛皆佛偈巖壑本天成逰<lb/>
目宜浄土騁懐欣好晴擕將新稿去宣付翰臣賡<lb/>
　　萬松寺<lb/>
萬松之松奚啻萬春来老色争新鮮嘯龍舞鳯籠峡路<lb/>
夷嵕開豁呈金田下馬屏息禮調御寺樓片刻聊周旋<lb/>
<pb n="KR4f0005_WYG_192-14a"/>
㡬株菁䓗窓正對翻濤不語意以傳譬如淮南忽變少<lb/>
不變者在誰知然<lb/>
　　青峯寺<lb/>
盤磴度龍脈山陽達山隂燠寒頓爾殊松柏籟森森流<lb/>
青固不改本性寒能禁積雪猶未消泉落層氷針綪茷<lb/>
無所事䟦馬刻削岑蓮宇亦已到四隣羅嶔崟秀色難<lb/>
為狀金仙不動心自笑濟勝者猶然名象尋<lb/>
　　望雙峯寺未至<lb/>
<pb n="KR4f0005_WYG_192-14b"/>
祗園罷去寄遥吟遥見雲巖翠欎森到即不㸃㸃不到<lb/>
雙峯於此何容心<lb/>
　　法蔵寺<lb/>
雙峯法蔵本一路為彼多紆此徑来竟有風蘿掃塵跡<lb/>
那無天花落講臺乙亥戊寅如是耳<hi>乙亥戊寅二嵗舊作題壁間</hi>揮<lb/>
毫落紙何為哉戸外盤龍松落落有言奚似無言該<lb/>
　　西甘澗<lb/>
太行盤谷有泉甘韓序曽言李愿耽於此是同還是異<lb/>
<pb n="KR4f0005_WYG_192-15a"/>
不能起問退之談<lb/>
　　東甘澗<lb/>
一峯兩澗隔西東石海中間有路通何必怱怱亟言去<lb/>
山樓小坐韻松風<lb/>
　　千尺雪作<lb/>
迴䟦逰山騎進停臨水居有聲皆入寂無色不涵虚陸<lb/>
羽茶經在唐寅畫幀舒兩人似相謂小别兩年餘<lb/>
　　唐寅品茶圗仍疊前韻<lb/>
<pb n="KR4f0005_WYG_192-15b"/>
底湏調水始烹茶就近缾罍煮貢芽恰似去年恵泉上<lb/>
聴松得句也清嘉<lb/>
　　半天樓<lb/>
降外山還登内山山樓迥似半天間彼為賔則此為主<lb/>
肩者勞兮輿者閒何處不堪體物理於斯亦未㤀民艱<lb/>
巖風泛泛千林杪晴定宜耕為<hi>去聲</hi>觧顔<lb/>
　　降㫖截漕米十五萬石以濟直省賑需<lb/>
年前截漕五十萬用佐冬春賑貸資邇来青黄逮不接<lb/>
<pb n="KR4f0005_WYG_192-16a"/>
民艱巡蹕周詢知部帑再撥八十萬仍慮難為無米炊<lb/>
復留新漕十五萬以濟灾後頻然眉従来救荒無善筞<lb/>
在盡心以補苴為示大端惟擴充要共者嗟嗟良有司<lb/>
　　題鄒一桂東竺庵杏花圖疊前韻<lb/>
暈紫霏紅千萬枝何来入屋一枝垂陡思乙亥春逰况<lb/>
曽命儒臣設色為<lb/>
花中金牓設開成甲第應教属此卿底識傳神擅竒品<lb/>
窺窓每見午蜂行<lb/>
<pb n="KR4f0005_WYG_192-16b"/>
　　得概軒<lb/>
既云山概斯全得何必尋山復命逰可悟従来無止境<lb/>
不妨佳處一研捜<lb/>
　　逰山遂至雲浄寺<lb/>
遊山事非忙何必候清曉僕従羣飯罷山園出便道西<lb/>
巖陽已多東嶺曦猶少蘭路濕無塵松籟翻偏峭<hi>叶</hi>石<lb/>
林盤蠺叢耆域亦已造按指海印光如是禮三寳雲浄<lb/>
舊寺名即景真稱好<lb/>
<pb n="KR4f0005_WYG_192-17a"/>
　　東竺庵<lb/>
自来稱西竺竺庵乃號東凡事有對者如色之與空膚<lb/>
語請進之曰空不空同問無對者誰金仙坐庵中竺亦<lb/>
非東西辯亦無始終得句䇿馬歸或或翻壑風<lb/>
　　少林寺<lb/>
盤谷依太行雲林寺每蔵言旋自東竺津逮是嵩陽<hi>嵩山</hi>
<hi>有少林寺此盖仿其名</hi>雙樹浄無我<hi>殿前雙/檜最古</hi>三乗樂且常<hi>常樂我静為佛</hi>
<hi>四智假藉用之</hi>松門䟦予馬衣袂尚餘香<lb/>
<pb n="KR4f0005_WYG_192-17b"/>
　　古中盤<lb/>
磈石如飛堕復留春来處處有泉流既云到則云停可<lb/>
弗以髙而以夐幽消得片時心不繋促成七字興堪酬<lb/>
虚亭十笏千峰入芥子湏彌即此不<lb/>
　　再題千尺雪<lb/>
咫尺園門路必經逰歸下馬便延停猶輸白石清泉者<lb/>
火刼未来太古形<lb/>
　　半天樓即目<lb/>
<pb n="KR4f0005_WYG_192-18a"/>
冠嶺得髙樓肩輿每憩遊念勞薄行賞<hi>肩輿者勞輙畧賜之金</hi>雖<lb/>
豫不㤀憂薊野軒窓裏吾民衣食謀背臨章草在無逸<lb/>
讀従頭<hi>樓中有舊臨章草無逸</hi>
　　朶山亭<lb/>
蓮華萬朶色為青亭在蓮華心處寧不是道塲極樂界<lb/>
此圗誰得見曽經<lb/>
　　延春堂即目<lb/>
小駐山莊率值春延來春景恰宜人苔方綠處階迎午<lb/>
<pb n="KR4f0005_WYG_192-18b"/>
花欲開時露潤晨泉别兩年響不斷松排萬障色從新<lb/>
宵存晝飬於斯久即目殷殷勵體仁<lb/>
　　婉孌草堂<lb/>
石城磈礧出堡隖小北而西陡澗俯過澗居然得草堂<lb/>
堂在衆石巉巗所狰獰戍削勢如雄婉孌何有於楚楚<lb/>
詎始香光貯斯圗寔因貞觀聞其語人言魏徴䟽慢多<lb/>
以我視之覺媚嫵<lb/>
　　題董其昌婉孌草堂圗<lb/>
<pb n="KR4f0005_WYG_192-19a"/>
壁間石接庭前石戸外泉連畫裏泉不是天工能奪巧<lb/>
一般安得蔚雲煙<lb/>
　　聴瀑<lb/>
山中瀑水多聴瀑恒於此出石弗轉顧落石復激起八<lb/>
音所未該萬狀難為擬安得無事人對之究無始得句<lb/>
即言歸勤民而已耳<lb/>
　　池上居<lb/>
蓄水為池上有居春来新水鏡光虚髙齋自是恒如此<lb/>
<pb n="KR4f0005_WYG_192-19b"/>
勝日無妨偶相<hi>入聲</hi>扵綠栁青蒲摇上下明亭暗竇閱居<lb/>
諸求安取監寜湏逺觸目開襟足起予<lb/>
　　題澹懐堂<lb/>
書堂倚碧岑庨豁且深沈展帙堪稽古披圗又對今觸<lb/>
縁信明志契要總澄心絜矩思為政淳風箇裏尋<lb/>
　　雲起閣<lb/>
雲起山中風散之一天晴景意為怡非闗好惡無端改<lb/>
恐誤東郊耕作時<lb/>
<pb n="KR4f0005_WYG_192-20a"/>
　　擷翠樓<lb/>
髙低為屋倚山脩上是平軒下是樓應接何須道無暇<lb/>
四圍總覺翠迎眸<lb/>
　　貯清書屋<lb/>
石上架山居石勢不可止覆瓦於其上貯石我屋裏受<lb/>
潤無内外皴縟苔紋起張為生色屏卧作醉道士囘頭<lb/>
望山石原不分彼此<lb/>
　　交翠榭<lb/>
<pb n="KR4f0005_WYG_192-20b"/>
隔澗構虚榭飛廊宛轉通忩千峯㠑崣樹四季菁䓗雲<lb/>
表今皆古鏡中色即空丹臺阿那畔仿彿見韓終<lb/>
　　受宜居<lb/>
春宜風與秋宜月斯室受之何繋情虚受人言宜我事<lb/>
羲經早已訓分明<lb/>
　　杏花<lb/>
山中萬杏盡開花石際松邊浄不華古貌寧當凢樹有<lb/>
尋思佳喻在蓬麻<lb/>
<pb n="KR4f0005_WYG_192-21a"/>
　　逰雲罩憩上方寺作<lb/>
雲罩髙峯不可孤竺庵来憩便循途馬頭石訝空中落<lb/>
人面雲旋谷底鋪小許堪稱大許勝上方擬作下方呼<lb/>
更須造極觀全勢薊野民艱厪本圗<lb/>
　　坐雲罩寺閣得詩四首<lb/>
上方小憩復前行怪石竒松面面迎隂巘雪凝尚冬色<lb/>
陽崖泉落是春聲<lb/>
策馬﨑嶇棧路遵老松春日也精神青雲叢裏尋常過<lb/>
<pb n="KR4f0005_WYG_192-21b"/>
都是龍門傳内人<lb/>
至止髙峯拾級攀兩年曽未叩雲闗僧無識字楞嚴掩<lb/>
仍付阿難辨八還<lb/>
開忩縦目寺樓清萬壑煙收暢好晴将謂侍臣知有喜<lb/>
豈知喜在利春耕<lb/>
　　千尺雪<lb/>
逰寺暢攀尋歸園又憩臨因思動静趣總契知仁心白<lb/>
水無終始青山自古今迴看定光塔縹渺隔雲林<lb/>
<pb n="KR4f0005_WYG_192-22a"/>
　　再登半天樓<lb/>
園樓髙已半天稱雲罩髙當萬倍増放眼四禪天外看<lb/>
一微塵裏較相應<lb/>
　　過嶺至泠然閣作<lb/>
昨日由谷登其勞不可當今日據嶺下鋗人逸倍常乃<lb/>
知勞逸本無定在乗其勢處之詳萬事不可數僂指鎡<lb/>
錤待時而已矣拂谷清風笑我言不如御行之列子<lb/>
　　再題貯清書屋<lb/>
<pb n="KR4f0005_WYG_192-22b"/>
滿忩松石無非古一屋雲煙總是清朅爾閒来朅爾去<lb/>
雲煙松石不闗情<lb/>
　　讀畫樓二首<lb/>
詩或有應如畫讀畫何不可當<hi>去聲</hi>詩吟春風暖日一樓<lb/>
興怪石蒼松萬古心<lb/>
是畫非真却是真較丹青更有精神試看摩詰東坡輩<lb/>
總號樓中讀畫人<lb/>
　　隔谷聞道士誦經戯題二絶句<lb/>
<pb n="KR4f0005_WYG_192-23a"/>
鯨鐘鼉鼔梵音流知為<hi>去聲</hi>肩輿隔谷逰出谷再過三兩<lb/>
嶂梵音鐘鼓一齊休<lb/>
宦者有緇亦有黄官差優孟換衣裳便真世上緇黄者<lb/>
㡬箇真非優孟塲<lb/>
　　清音齋<lb/>
玉泉舊題額<hi>玉泉山清音齋康熙年間題額也向屢有詩非此</hi>勝概此堪儔名<lb/>
曷常之有欣於遇所投一時摛翠管明曉發華斿分付<lb/>
髙齋聴清音正好留<lb/>
<pb n="KR4f0005_WYG_192-23b"/>
　　盤龍山行宫即事<lb/>
山莊四日駐逰興已云償小别松泉意逥看嵐靄光見<lb/>
田觀易象逐頓憩書堂底是便宜事新成六十章<lb/>
　　順義縣道中作<lb/>
近北髙原種麥多菁芊蓄眼慰經過幸茲那復能忘彼<lb/>
䟽涸畿南念若何<lb/>
一夜風吹雲不散曉行㡬㸃落煙絲誰知往嵗渴思際<lb/>
竟是今年踊懼時<lb/>
<pb n="KR4f0005_WYG_192-24a"/>
風停雨亦未能成卓午剛欣大放晴行館城西知不逺<lb/>
輕煙早見樹梢横<lb/>
　　順義縣行宫即景<lb/>
多於十畝宅不過一宵居容膝真安矣返身尚愧如花<lb/>
迎人蕋放栁背日隂舒駐早還餘暇明忩自檢書<lb/>
　　湯泉行宫三疊舊作韻<lb/>
五載别行宫<hi>戊寅嵗曽来逮今五載矣</hi>春煙淡逺空儻来花弄影過<lb/>
去樹吟風池館清音在研甌雅供同底縁心不懌惟是<lb/>
<pb n="KR4f0005_WYG_192-24b"/>
厪民窮<lb/>
　　湯泉行宫八詠<lb/>
　　　温泉<lb/>
炎液暄波能愈疾曽聞泉脈出流黄化工神運不思議<lb/>
功徳應教證水王<lb/>
　　　栁色<lb/>
栁色沿途非不青愛他絲影蘸清泠吟情那許尋常綰<lb/>
半六時中一宿停<lb/>
<pb n="KR4f0005_WYG_192-25a"/>
　　　池塘<lb/>
温泉瀉水碧池隈荷芰常於五月開聞道濂溪擬君子<lb/>
熱中可識有由来<lb/>
　　　玉蘭<lb/>
後庭玉樹正榮旉香色天然與静俱底識風前饒喜意<lb/>
今春批判未虚孤<lb/>
　　　山亭<lb/>
亭子雖然據假山也教遮邏有孱顔田盤石海林天表<lb/>
<pb n="KR4f0005_WYG_192-25b"/>
一例明朝想像間<lb/>
　　　㳺魚<lb/>
四季温波泳不凉箇中撥刺箇分秧問誰鹽醬能調劑<lb/>
此是大烹般若湯<lb/>
　　　書室<lb/>
書室還来偶讀書古今惟此合稽居設如刮目云相待<lb/>
五載猶予祗恧予<lb/>
　　　官鶴<lb/>
<pb n="KR4f0005_WYG_192-26a"/>
官鶴官糧賦有年竊糧鶴不語飢眠陡思散賑寧無此<lb/>
一為惻然一惕然<lb/>
　　賦得氾漣暉<lb/>
琳池春水漾碕岸午風輕氾籟千綃疊含暉萬燭明活<lb/>
寧孫氏畫載憶魏家評澹蕩呈人監徘徊緬<lb/>
聖情<lb/>
　　瀾碧榭<lb/>
綺榭蘭階臨碧池春風拂水縐瀾漪陸機文賦詮神趣<lb/>
<pb n="KR4f0005_WYG_192-26b"/>
思發言流有若斯<lb/>
　　敦素齋<lb/>
軒齋多古屋題額仰<lb/>
羲文樸斵今猶覩淳風<lb/>
昔即勤庭松饒畫格砌卉散仙芬肯搆吾方勉益思尊<lb/>
所聞<lb/>
　　逥鑾詣<lb/>
　暢春園問<lb/>
<pb n="KR4f0005_WYG_192-27a"/>
皇太后安<lb/>
言返翠華巡詢<lb/>
安詣<lb/>
暢春<lb/>
萬年視履吉十日慕懐申旭晷方長候韶光正麗辰更<lb/>
思<lb/>
對時昔育物溥歸仁<lb/>
　　吴彬文杏雙禽<lb/>
<pb n="KR4f0005_WYG_192-27b"/>
一樹穠華照碧江落梅五月不同腔彩鴛齊上橫枝立<lb/>
為愛花皆並蒂雙<lb/>
　　碧玉盤謡<lb/>
碧玉之盤徑逾尺質本規圎色光澤凖夷重器守世則<lb/>
貯以馬湩可盈石穹廬玉醴斯陳席<hi>凖俗四月馬湩新得時置筵酬神詐</hi>
<hi>馬為慶謂之玉醴斯蒙古亦然但不如其盛耳</hi>以招百福繁生息仁義不施攻<lb/>
守易矯䖍奪攘紛兵革休屠金人且弗惜玉盤自合棄<lb/>
荒棘磕破邊角秦璽阸伊犁墾田耕者獲驛使致京飛<lb/>
<pb n="KR4f0005_WYG_192-28a"/>
不翼取裁改作葵花式穆然完好綈几側湯之盤銘日<lb/>
新徳用識顛末苕華勒<lb/>
　　御園暮春即事<lb/>
仲春唘蹕暮春旋風恵氣清上已天禁籞有花皆簇錦<lb/>
上林無鳥不調絃懶教問景尋芳埓饒切憂心憶涸田<lb/>
䟽𨗳報稱纔退寸<hi>上年近京窪地秋霖積水未涸昨命兆恵増洩海河<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>口並督同御史等</hi>
<hi>相度文安大城一帶䟽消事宜據報各工減水日以寸計皆地方大吏經理稽延之咎已有㫖勅部察議</hi>悔<lb/>
予調劑失遅延<lb/>
<pb n="KR4f0005_WYG_192-28b"/>
　　風<lb/>
邇日披風意頗欣所欣概與掃輕雲對花索任摧春艷<lb/>
望麥剛宜利早耘蝶翅何妨翻弗勝鵲喉奚厭喚猶勤<lb/>
由來好惡随情轉巽二蓬蓬付不聞<lb/>
　<lb/>
　<lb/>
　<lb/>
御製詩三集卷二十九<lb/>
</p>
<p>
</p>
  </div>
</body>
</text>
</TEI>
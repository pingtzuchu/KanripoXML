<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_327-1a"/>
欽定四庫全書<lb/>
御製詩四集巻四十九<lb/>
　全韻詩上去入聲七十六首古體詩一首<hi>戊戌五</hi>
三皇五帝其辨紛總序書始堯自我聖孔帝學心學牖<lb/>
世惛懵天道以成羲和分用<hi>叶</hi>地道以平四岳咨共<hi>叶</hi>
不識不知擊壤歌動於變時雍奚資威董<lb/>
　　　右唐堯<lb/>
居深山中荷天寵依石孱顔木擁腫聞善若決江河湧<lb/>
<pb n="KR4f0005_WYG_327-1b"/>
沛然莫之能禦㙲升聞元徳投艱重危微心傳開道統<lb/>
<hi>叶</hi>舉八元愷光堯踵<hi>左氏謂元愷堯不能舉而舜舉之審如是堯何以為巍巍蕩蕩則天</hi>
<hi>之大聖乎或者當堯之時其質尚未甚影故舉亦因之而有待况舜之協帝皆出堯之所授則舜之所舉即堯</hi>
<hi>之所舉耳邱明博於紀事而昧於知理向因讀季文子出莒僕篇曽為文以駁正之</hi>五刑七政脩<lb/>
以並<hi>叶</hi>南風解阜時㡬奉九韶正律來儀鳳<hi>叶</hi>青宫重<lb/>
華額斗拱<hi>向所居處即位後榜之曰重華宫</hi>髙山仰止心翹竦<lb/>
　　　右虞舜<lb/>
山川州澤各分九暨稷播種興耕耩弁冕端委臨諸侯<lb/>
<pb n="KR4f0005_WYG_327-2a"/>
微禹其魚劉子講貢金象物鑄以鼎惡㫖疏狄絶諸杯<lb/>
<hi>叶</hi>東序養老别尊卑下車泣罪息訟缿不於無間識本<lb/>
源何異望海航斷港<lb/>
　　　右夏禹<lb/>
神禹度土功呱呱泣弗子塗山明訓教化徳敬承是伯<lb/>
益既就國諸侯畢歸只利民大與深昌黎言實㫖孟子<lb/>
舉天與從而為辭耳每讀雜著篇惟覺理盈紙<hi>昌黎對禹問云</hi>
<hi>堯舜之傳賢欲天下之得其所禹之傳子憂後世爭之之亂堯傳舜之利民也大禹之利民也深傳諸人得大聖然後人莫敢爭</hi>
<pb n="KR4f0005_WYG_327-2b"/>
<hi>諸子得大惡然後人受其亂與其傳不得人而争且亂孰若傳諸子雖不得賢猶可守法孟子所謂天與賢則與賢天與子則</hi>
<hi>與子葢求其説不得従而為之辭余嘗讀是萹評之云堯舜創也禹因也使堯以前皆傳賢則堯授舜舜授禹何為創見而夸</hi>
<hi>美足知堯以前猶傳子而禹亦猶行古之道也且克典放齊有子朱啟明之請益稷謨大禹有丹朱殄世之戒若非尭以前亦</hi>
<hi>傳子斯曷以稱馬昌黎之説實能補孟子之所未言向選唐宋文醇曽附刻評語於後兹詠禹傳啟事因附及之</hi>
　　　右夏啟<lb/>
羿浞之禍夏中衰姒氏未亡所餘㡬為仍牧正惎澆兇<lb/>
奔虞戒若蹈虎尾妻以二姚邑諸綸有田一成衆一旅<lb/>
<hi>叶</hi>布徳兆謀收夏臣誅澆及豷復禹跡<hi>叶</hi>共難不渝卒<lb/>
<pb n="KR4f0005_WYG_327-3a"/>
成功賢臣靡者如仲虺中興實亞開剏艱應以少康為<lb/>
冠始溯其配天徳在何不出敬勤心亹亹<lb/>
　　　右夏少康<lb/>
桀以日亡湯則天與紂有自燔之嫌武無慚徳之語是<lb/>
湯武之甲乙定於斯矣况乎一曽薦尹一未進吕<hi>湯薦伊尹</hi>
<hi>於桀有冀其改過之心武王未進吕望於紂是本有伐殷之意</hi>雖然以争而得天下者<lb/>
實自兹始焉是湯之不幸也乃適逢其時之所處<lb/>
　　　右殷湯<lb/>
<pb n="KR4f0005_WYG_327-3b"/>
兄終弟及始乎商太戊惟質徳允樹無逸作訓稱古帝<lb/>
昔在殷王實首舉天命自度戒荒寧享國之年七十五<lb/>
克修湯政慕逺方重譯而至羣心麌究其致盛所由夾<lb/>
嚴恭寅畏斯為主<lb/>
　　　右殷太戊<lb/>
徙邢歴六代墊隘民居底弗可行政化遷都為民耳乃<lb/>
胥動浮言安土致然矣盤庚著三篇實得誥諭體上示<lb/>
乃在位中話民弗率<hi>叶</hi>下則既奠居叮嚀簡相爾然予<lb/>
<pb n="KR4f0005_WYG_327-4a"/>
更有言害不視亶父<hi>叶</hi>避狄遷於岐民從者若市誰謂<lb/>
荼之苦其甘亦如薺是知得民心那費言佑啟<lb/>
　　　右殷盤庚<lb/>
考圖相傅説設教契神解空前絶後為可一不可再<hi>叶</hi>
今讀三篇言誠為百世楷至於伐鬼方注家無定在<hi>易既</hi>
<hi>濟云髙宗伐鬼方注疏皆不指為何地惟陸徳明音義引蒼頡篇云鬼逺也考後漢書西羌傳謂武丁征西羌</hi>
<hi>鬼方而引詩自彼氐羌莫敢不來王為證馬端臨文獻通考駁之云按商訟撻彼殷武奮伐荆楚罙入其阻裒</hi>
<hi>荆之旅言荆楚背叛髙宗能出兵伐之美其功也又曰惟汝荆楚居國南鄉昔有成湯自彼氐羌莫敢不來享</hi>
<pb n="KR4f0005_WYG_327-4b"/>
<hi>莫敢不來王言成湯時逺夷西方氐羌之國皆未朝見汝居中國之南方乃背叛乎此責之之辭非謂髙宗時</hi>
<hi>氐羌也時髙宗亦伐荆楚蔚宗不詳誤引此許以附合耳又按竹書云周王季伐西落鬼戎後漢章帝紀有司</hi>
<hi>述明帝功徳又云克伐鬼方開道西域則鬼方宜是西羌也由令考之大抵不離乎西南夷羌潘之屬</hi>不<lb/>
出楚蜀黔夷羌苗之輩<hi>叶</hi>祠卜其雄雞銅珍其殼蟹<hi>羌苗</hi>
<hi>之地多薩銅其最精者煎鍊而成質薄色赤俗稱為蟹殼銅以形似也</hi>詎能禮義教惟恃<lb/>
干戈駴三年乃克之憊矣未克等<hi>叶</hi>五載定金川<hi>三年克之</hi>
<hi>象曰憊也疏謂以衰憊之故三年乃克之此未逹理勢語今王師平定金川正當國家全盛之時兵多餉足</hi>
<hi>特以其地勢險阻五年乃得蔵功雖士卒不免勤勞然亦未嘗憊也</hi>掃穴犁庭罷此後諸<lb/>
<pb n="KR4f0005_WYG_327-5a"/>
西羌安眠逭驚駭作詩非耀武今古迹殊躧<lb/>
　　　右殷髙宗<lb/>
祖甲逃王位太伯同藥採田間用知依保恵庶民愛<hi>叶</hi>
興商類盤庚敬民祛好賄<hi>盤庚下篇云朕不肩好貨敢恭生生傳云我不任好賄之</hi>
<hi>人惟勇於敬民以其生生為念祖甲知小人之依能保恵於庶民與盤庚之意相合</hi>史記及孔傳<lb/>
訛傳失魯亥<hi>周公作無逸以殷王中宗及髙宗及祖甲廢為迪哲其言信而可徴鄭康成云髙宗欲</hi>
<hi>祖庚立祖甲祖甲以為不義逃於民間故云不義惟王也史記乃云祖甲淫亂殷復衰本無所據考無逸祖甲</hi>
<hi>節下云自時厥後立王生則逸不知稼穡之艱難不聞小人之勞惟耽樂之從又言殷三宗及文王迪哲則祖</hi>
<pb n="KR4f0005_WYG_327-5b"/>
<hi>甲實商之令辟豈得違經義而妄為訾議乎孔氏乃以祖甲為太甲則其謬更不待言矣</hi>
　　　右殷祖甲<lb/>
古公云興當在昌小心翼翼昭事允至於為政首恵鮮<lb/>
鰥寡孤獨懐先軫敬天仁民君道該三分服事徳備盡<lb/>
究其所以云在何於穆不已天地凖<lb/>
　　　右周文王<lb/>
聞誅一夫紂可以息口吻方諸服事殷自弗如文謹洪<lb/>
範彛倫叙丹書敬義厪<hi>叶</hi>因之作諸銘質語攄道藴劉<lb/>
<pb n="KR4f0005_WYG_327-6a"/>
向傳<hi>去聲</hi>五行分配失飾粉蔡注祛穿鑿足破羣疑紊<hi>叶</hi>
<hi>箕子陳疇由五行以及五事推而至於嚮用五福威用六極而皇極之建尤為一篇要㫖蓋本天道以騐之君</hi>
<hi>身惟當修而用之其理平正無竒所以為治天下之大法自劉向作五行傳分配類應各舉其事以實之後世</hi>
<hi>宗其説専以之覘察禨祥㡬入識緯之學失洪範之本義矣惟蔡氏集注謂休咎之應乃自然之理必曰某事</hi>
<hi>得則某休徴應某事失則某咎徵應斯亦膠固而不通而不足語造化之妙其論甚醇可以破羣疑而訂經訓</hi>
夫惟一戎衣垂拱治猶敏乃有夷齊者避向首陽隠<lb/>
　　　右周武王<lb/>
篤周祐密侵阮殷商旅倒戈返文武基成王振<hi>叶</hi>民于<lb/>
<pb n="KR4f0005_WYG_327-6b"/>
近佞于逺冠<hi>去聲</hi>之頌雍辭展<hi>叶</hi>左右孰充弼蹇前後孰<lb/>
道承善<hi>叶</hi>作無逸周公進<hi>叶</hi>用訓王諄繾綣曰負扆曰<lb/>
補衮制禮樂斯為本知艱難慎旦晚稱守成王闢閫<lb/>
　明焦竑作養正圖解其聽朝四輔篇圖説云禮明堂<lb/>
　位曰篤仁而好學多聞而道順天子疑則問應而不<lb/>
　窮者謂之道道者導天子以道者也常立於前是周<lb/>
　公也誠立而敢斷輔善而相義者謂之充充者充天<lb/>
　子之志者也常立於左是太公也潔㢘而切直正過<lb/>
<pb n="KR4f0005_WYG_327-7a"/>
　而諌邪者謂之弼弼者弼天子之過者也常立於右<lb/>
　是召公也博聞彊記捷給而善對者謂之承承者承<lb/>
　天子之遺忘者也常立於後是史佚也故成王中立<lb/>
　而聽朝則四聖維之是以慮無失計舉無過事考十<lb/>
　三經内禮記明堂位無此文因撿大戴禮保傅篇載<lb/>
　明堂之位云云與圖説所引正合其言則全録賈誼<lb/>
　新書按戴徳戴聖俱在賈誼後或者誼著書時明堂<lb/>
　位别有全文故得備引之其後遂至散佚故徳即録<lb/>
<pb n="KR4f0005_WYG_327-7b"/>
　誼書聖則刪而不取此大小戴記之所以异也竑因<lb/>
　大戴禮有明堂之位語不問此文為經本有無輒標<lb/>
　作禮明堂位且注云是禮記中篇名由於未加深考<lb/>
　之誤兹詠成王事因并訂而識之<lb/>
　　　右周成王<lb/>
史記成康世承平事异雲霓民望旱曰休曰息百姓安<lb/>
以張以皇四裔款東郊保釐父師命西方聽斷太保亶<lb/>
天威敬忌勵初服用致刑措囹圄罕<lb/>
<pb n="KR4f0005_WYG_327-8a"/>
　　　右周康王<lb/>
始勤終怠戒垂編簡宣王於斯能無面赧初政勵精有<lb/>
志撥亂<hi>叶</hi>北伐南征常武詩撰雲漢憂民肫如涕澘周<lb/>
道復興炫乎史版及其末年晏起既倦<hi>叶</hi>千畆不藉魯<lb/>
適廢舛料民太原卒以拒諌<hi>叶</hi>杜伯非罪殺之弗戁而<lb/>
貪天禍幽厲平並<hi>叶</hi>殷鑒在兹慎哉擇揀<lb/>
　　　右周宣王<lb/>
社雖仍樹栗虡乃移鐘銑東遷最失計蘇軾論誠善然<lb/>
<pb n="KR4f0005_WYG_327-8b"/>
其時弗遷勢又何能免命秦為諸侯祠帝已僭竊<hi>叶</hi>終<lb/>
焉即代周履霜堅氷踐<lb/>
　　　右周平王<lb/>
奮六代之餘業吞二周而王八表執捶拊以臨天下如<lb/>
雄風之振孤篠銷兵器徙豪傑燔詩書阬諸生恣意所<lb/>
為而無不了然其分郡縣去封建後世從之則安違之<lb/>
亦擾於是逰海上求神仙乎杳渺豈知一夫作難二世<lb/>
而亡為天下笑<hi>叶</hi>賈誼所謂仁義不施攻守勢异非惟<lb/>
<pb n="KR4f0005_WYG_327-9a"/>
括嬴秦興亡之運即萬世治亂之機亦於是乎可曉<lb/>
　　　右秦始皇<lb/>
大勇略小節大智祛小巧平生豁達度天運歸金夘揮<lb/>
洗揖酈生銷印無執抝蕭曹倚股肱信布資牙爪約法<lb/>
三章寛漢基四百肇民苦秦久矣久饑易為飽<lb/>
　　　右漢髙帝<lb/>
卓識愛吟杜牧詩不是安劉嗤四皓天與人歸適逢時<lb/>
庚庚大横符吉兆西鄉南鄉讓再三是謂有禮仁為寳<lb/>
<pb n="KR4f0005_WYG_327-9b"/>
收孥相坐在首除詔定振窮及養老卑辭爰賜趙佗書<lb/>
亦得稱臣罷兵討止輦常受從<hi>去聲</hi>官言勸農蠲賦頻可<lb/>
考其間善政不勝書繼世之君誠最好史臣總論吾所<lb/>
疑輯覽已評弗重道<lb/>
　史稱漢文仁儉引露臺等事以實之余以為文帝善<lb/>
　政當觀其大者逺者徒爾博採傅㑹轉恐失真無論<lb/>
　持百金以營臺分十金以號中人之産為理所必無<lb/>
　即慎夫人衣不曵地而鄧通則給銅山鑄錢寧有刺<lb/>
<pb n="KR4f0005_WYG_327-10a"/>
　謬若此者甚至以賜呉王几杖為止叛賜張武金為<lb/>
　止貪不㡬執宋襄公徐偃王愚懦之見窺尋令辟㢤<lb/>
　向因批通鑑輯覽評論及之<lb/>
　　　右漢文帝<lb/>
周曰成康漢文景與民休息政去𤨏勸農桑禁采珠玉惸<lb/>
獨亦哀富亦哿聴鼂錯議削七國反則誅之實未妥既而又悔<lb/>
識甚卑苟非亞夫延巨禍田叔復善處骨肉帝何為者隨否可<lb/>
　　　右漢景帝<lb/>
<pb n="KR4f0005_WYG_327-10b"/>
秦皇漢武恒並稱吾謂其言未當<hi>去聲</hi>也秦皇阬儒武重<lb/>
儒一端足以定髙下求仙封禪勤土木黷武之類過弗<lb/>
寡然其大過在鉤弋理無因子殺其母<hi>叶</hi>禍防吕雉特<lb/>
忍殘投䑕忌器喻寧假表章六經黜百家則其得在興<lb/>
俊雅瑕瑜不掩斯可耳漢史摘失其得捨入於蠶室懷<lb/>
恨深載筆紀事由司馬<lb/>
　　　右漢武帝<lb/>
丙吉哀王孫獄中謹乳養少時逰閭里吏治得失講<hi>叶</hi>
<pb n="KR4f0005_WYG_327-11a"/>
石立仆栁起入繼愜衆仰為政誠勵精必罰更信賞吏<lb/>
稱<hi>去聲</hi>民安業綜核勤堪想宇内既稱治單于慕稽顙屢書<lb/>
鳳凰見或亦隣虚枉<lb/>
　　　右漢宣帝<lb/>
有度祇如綴旒耽逸那思繘井流連内閫色荒侵尋外<lb/>
戚政秉班生徒歎讜言梅尉空云察景惜哉史丹伏蒲<lb/>
其所存者土梗<lb/>
　　　右漢成帝<lb/>
<pb n="KR4f0005_WYG_327-11b"/>
白水神徵赤符天挺以武開基以文定鼎中興稱質殷<lb/>
中宗並非退功臣保全心永<hi>史臣論光武謂天下既定乃退功臣而進文吏意若</hi>
<hi>有不足者不知光武之退功臣正以善於保全勝于漢髙也</hi>雖進文吏察政意整勅<lb/>
㡬攬綱躬勞識迥神道設教䜟緯是聽<hi>叶</hi>欲罪桓譚失<lb/>
之悻悻<lb/>
　　　右漢光武<lb/>
舊學桓榮尚書受養老辟雍禮則有雖好褊察傷仁厚<lb/>
建武制度變更否自起撞郎實堪醜抑后妃家法足取<lb/>
<pb n="KR4f0005_WYG_327-12a"/>
東平樂善相親友雲臺圖像表勲舊<hi>叶</hi>失一二得乃八九<lb/>
責賢何必備滕口<lb/>
　　　右漢明帝<lb/>
章較明為平䖏事亦詳審觀其戒俗吏安静無忘諗行<lb/>
秋觀收穫貴脱粟瓢飲封外戚為孝小節傷之甚終於<lb/>
竇梁横<hi>去聲</hi>預政由椒寢履霜堅氷至羲經訓宜凛<lb/>
　　　右漢章帝<lb/>
南陽卧龍足興劉草廬三顧以誠感遂許驅馳據益州<lb/>
<pb n="KR4f0005_WYG_327-12b"/>
稱王而已帝未敢曹丕簒漢乃正位斯有禮矣殊虎耽<lb/>
平生非無用智譎復漢業心不可揜通鑑紀魏綱目漢斯義為<lb/>
正取輯覽<hi>司馬光通鑑以魏紀年未子綱目取春秋之義以昭烈承獻帝後紹漢遺統乃天下萬世</hi>
<hi>公論故輯覽從綱目例</hi>惜乎禪也弗克嗣二世而斬於昏闇至今<lb/>
每讀出師表猶覺丹誠白日撼<lb/>
　　　右漢昭烈<lb/>
將為周文久蓄逆故惡荀彧殺崔琰<hi>皆操事</hi>逆子因以終<lb/>
其志炎劉於是遂滅燄薄待骨肉實少恩煮豆燃萁何<lb/>
<pb n="KR4f0005_WYG_327-13a"/>
太險徐劉應阮陳王呉一時才雋相逰𣢾<hi>叶</hi>輪轅飾矣<lb/>
徒虚車究其簒奪安能掩<lb/>
　　　右魏文帝<lb/>
漢政不綱國既卒斬羣起鹿逐各逞虓闞據有江東豪<lb/>
傑收攬袁紹弟兄携貳識暗<hi>叶</hi>劉表父子駑馬戀豏祇<lb/>
有仲謀養子無忝計用周瑜三軍就笵百萬曹兵江中<lb/>
列艦鏖之赤壁盡於一熯<hi>叶</hi>鼎足勢成邦基垂範勝驅<lb/>
除者閏位易犯<lb/>
<pb n="KR4f0005_WYG_327-13b"/>
　　　右呉大帝<lb/>
魏晉簒奪好還伯仲既以平呉志滿欲中罷州郡兵盗<lb/>
賊興衆呉姬五千歌舞充貢駕羊身荒飛鴻目送后族<lb/>
専擅嫡子昏瞢衛瓘撫床獨懷深慟禍亂頻興誰折其棟<lb/>
　　　右晉武帝<lb/>
一馬化為龍竟中<hi>去聲</hi>童謡誦復讐徒虚言擐甲鮮實用<lb/>
升床寵王導太陽豈下共相與尚老莊清談恣豪縱雖<lb/>
曰成偏安而已失正統有塹恃江淮無徵同杞宋<lb/>
<pb n="KR4f0005_WYG_327-14a"/>
　　　右晉元帝<lb/>
起兵討桓元壯氣如雄虹自㓜有大志欲挽天河絳忠<lb/>
晉而不終原為已謀剏<hi>叶</hi>即真能節儉示後重耕䎫傅<lb/>
亮王韶之助惡誠愚惷卓哉淵明翁隠去柴桑巷<lb/>
　　　右宋髙祖<lb/>
粲死禇淵生石頭城亦媿敬則譬汝隂取司馬如是<hi>叶</hi>
天道真好還丹陽權收寘究不保善終道成罪奚避納<lb/>
諫與節儉御物斥精細欲文<hi>去聲</hi>簒逆過孰弗知其偽<lb/>
<pb n="KR4f0005_WYG_327-14b"/>
　　　右齊髙祖<lb/>
拓䟦姓氏自古貽謂黄帝後真無謂<hi>魏太祖初即帝位用崔宏議自謂黄</hi>
<hi>帝之後説本不經余向作平定凖噶爾告成太學碑文云東呉西夷各依其地謬舉淳維未為理據拓跋之逺</hi>
<hi>溯軒轅與史記謂匈奴為夏禹苗裔何以异哉</hi>二十餘傳雄諸部據有鄴都國<lb/>
號魏<hi>按魏書拓拔氏之先世居北荒自可汗推寅始南遷二十餘傳至太祖據有鄴都國號曰魏又再傳</hi>
<hi>而至太武考拓拔氏居於北漢當為䝉古部落其推寅之名與䝉古語托音相近至今䝉古謂貴種為僧者為</hi>
<hi>托音即此可見拓拔盖䝉古之一部且拓拔自係䝉古語之圖卜謂正及中也其姓氏取義本自正大乃作魏</hi>
<hi>史者謬云北俗謂土謂拓謂后謂跋故以為氏考䝉古語土曰拓素此猶近之至后則曰哈屯並無所謂跋者</hi>
<pb n="KR4f0005_WYG_327-15a"/>
<hi>顧牽引土徳逓王之説强為傳㑹不亦失誣乎至於議定國號自宜創立嘉名以垂久逺當時羣臣以啓基雲</hi>
<hi>代請以代為號乃因崔宏有魏者大名神州之上國云云遂下詔號為魏不知崔宏本漢人其盛稱魏地沿曹</hi>
<hi>操受封建國之號或有深義欲貶拓跋皆不可知爾時盖受其愚耳至魏之傳世雖歴一百七十餘年在南北</hi>
<hi>朝最為長久然其初十六國各自竊據後則分裂東西較遼金之盡據北方與宋人劃疆分土者不及逺矣</hi>
太武道武所鍾愛果作室家善塗塈戎軒四出定中外<lb/>
南北劃疆儼朝制公卿子弟命入學疑獄决之以經義<lb/>
崇道敎而汰沙門則鄰月落敎星替崔浩既不好老莊<lb/>
書信謙之<hi>㓂</hi>思也未<lb/>
<pb n="KR4f0005_WYG_327-15b"/>
　　　右魏太武帝<lb/>
北魏稱賢君恭已勤臨御其初定武業帝以崇文著崇<lb/>
文固已佳衣冠改無據智者之所嗤迂者之所譽試看<lb/>
北魏祀四世遂斬遽祖宗其忍忘艱難可弗慮摛詞戒<lb/>
後人叮嚀聽斯語<hi>魏室創業經世咸尚威武至孝文帝始崇文教雖亦潤色太平之一端乃</hi>
<hi>改易衣冠親服衮冕朝饗四傳而國社遂墟足為忘祖背本之鑑而遼金及元之末季皆踵其失凡改漢衣冠</hi>
<hi>者不再世而輒亡益足深警矣昔我無忘太宗文皇衣帝因閲金世宗紀見其有禁約子孫    祖宗為訓</hi>
<hi>服語言悉遵舊制曽且逺命侍臣宣讀金史什等諭誡大臣    聖慮至深    然彼時逹海巴克    即有</hi>
<pb n="KR4f0005_WYG_327-16a"/>
<hi>應效漢人服飾制度之請我當達海巴克什乃滿洲世僕且</hi>　<hi>太宗斥而不従夫畧  立國之初徒以</hi>
<hi>習漢字即懐見異而遷之意可見滿洲臣子専習文墨無有不染漢人習氣者惟在上之人力挽其弊而無為</hi>
<hi>所惑余益用是深懼昔年恭讀器圖實録因敬述衣冠聖訓勒石垂示後親製皇朝禮    式序於勿改</hi>
<hi>一事諄切中警我世世子孫臣庶惟當敬守勿渝永延億萬載丕丕基故不能已於丁寧告戒耳兹詠魏孝文</hi>
<hi>事因復闡發之</hi>
　　　右魏孝文帝<lb/>
乗其危竊其祚蕭衍道成視劉裕宫城圍呉興拒<hi>叶</hi>徒<lb/>
稱馬<hi>仙琕</hi>袁<hi>昻/</hi>仍厚遇本失正末奚數<hi>叶</hi>定律興樂曽<lb/>
<pb n="KR4f0005_WYG_327-16b"/>
何助特佞佛奉像塑捨身同泰功徳慕初祖謁直指處<lb/>
漆桶弗契乃北去<hi>傳燈録云初祖逹摩自天竺國三周寒暑達於南海實梁普通元年也武</hi>
<hi>帝詔至金陵問曰朕造寺冩經不可勝紀有何功徳師曰並無功徳此但小乘有漏之因如影隨形雖有非實</hi>
<hi>帝不懌師知不契潛回江北止於嵩山少林寺面壁九年又禪宗以著相弗悟之人謂之黒漆桶云</hi>祀犧<lb/>
牲代麫素廟不血食語不懼餓臺城應始悟荷荷那得<lb/>
金仙䕶<lb/>
　　　右梁武帝<lb/>
受禪弑逆如出一例嗟哉六朝誰階之厲霸先竊梁亦<lb/>
<pb n="KR4f0005_WYG_327-17a"/>
因時勢律身以儉施政以恵獨甚可笑捨身佛寺其鑒<lb/>
不逺在梁武帝徒求福報那解罪戾未識楞嚴清明還<lb/>
霽<lb/>
　　　右陳髙祖<lb/>
髙歡逐主魏分二其時勍敵宇文泰既而泰復效其為<lb/>
暮秦朝楚亂之最髙洋不及父與兄犢車一乘公受代<lb/>
沈酗既久彌以狂荒淫殺戮恣為害武成温國世濟昏<lb/>
婦髻童謡適逢㑹<lb/>
<pb n="KR4f0005_WYG_327-17b"/>
　　　右北齊興廢<lb/>
文帝詘已任蘇綽尚賢有合大畜卦簒奪時非祇一人<lb/>
於黒獺也亦奚怪纔四五傳隋易祚不仁之澤那辭敗<lb/>
大誥特作正文風當正者多此其殺嗟哉彼時士大夫<lb/>
鮮弗腆顔持國賣<lb/>
　　　右北周興廢<lb/>
外戚竊柄蟲食木内攘取易易不勞軍隊謀伐江南值<lb/>
陳昏憒遂成一統勝劉蕭輩勇戅廣險一立一廢獨孤<lb/>
<pb n="KR4f0005_WYG_327-18a"/>
悞我悔亦何益<hi>叶</hi>二世而亡報施豈昧彦謙卓識人所<lb/>
弗逮<lb/>
　　　右隋文帝<lb/>
自漢失御六朝亡迅加之南北相排擯倒行逆施太原<lb/>
兵進化家為國帝出震正統開基掃除餘閏李唐二百<lb/>
餘年演<hi>叶</hi>嫡庶建立惜未明慎元武禍起家庭釁喋血<lb/>
禁門同氣推刃髙祖不明論允信<hi>司馬光云髙祖所以有天下皆太宗之功</hi>
<hi>隠太子以庸劣居其右地嫌勢逼必不相容郷使髙祖有文王之明隠太子有泰伯之賢太宗有子臧之節則</hi>
<pb n="KR4f0005_WYG_327-18b"/>
<hi>亂何自而生哉其論最為允當惜唐髙祖當日見不及此徒拘立嫡以長之説遂使釁起家庭而致太宗之失</hi>
<hi>徳也</hi>
　　　右唐髙祖<lb/>
助髙祖開國運勇天授迅雷奮繼臨御多仁聞能納諌<lb/>
治匪紊更愛民恩無靳善政夥不勝捃有慙徳可弗問<lb/>
欲葢愆好名近<hi>唐太宗嘉言善政史不勝書洵三代以下令辟而其虚懷納諫改過不吝亦卓</hi>
<hi>然可紀若剪鬚吞蝗諸事則不免近於好名身有慙徳故欲博美譽為晚葢所謂三代以下惟恐不好名耳</hi>
三代下垂芳訓<lb/>
<pb n="KR4f0005_WYG_327-19a"/>
　　　右唐太宗<lb/>
起兵討韋氏識英而志健宋王能讓功過建成以萬内<lb/>
禪即帝位初政頗勤綣吾瘦天下肥名言可為勸既而<lb/>
臨莅久太平符所願天寶易開元志滿心驕頓姚宋亦<lb/>
已沒李楊弄權溷荒淫無不為親邪正人逺一人前後<lb/>
異敬怠殊方寸侵尋致播遷自取夫誰怨<lb/>
　　　右唐元宗<lb/>
乗危叛父范氏語定案聽讒殺子宦妾恣為亂輔國脇<lb/>
<pb n="KR4f0005_WYG_327-19b"/>
上皇君失乾斷張后效武韋夫為綱攛父子君臣夫婦<lb/>
胥無幹始終懦柔昏悖誠堪歎藉李郭克復非出其算<lb/>
若肅宗者言之汚文翰<lb/>
　　　右唐肅宗<lb/>
亡唐者二事方鎮及豎宦宦豎久已然方鎮代宗慣時<lb/>
雖有良將亂用安則慢弗能去奸相毎致忠良間市馬<lb/>
悦回紇匹值四十絹佞佛章敬寺七廟致詆謾雖削元<lb/>
振爵因納栁伉諫即其誅朝恩亦以詭計辦得一而失<lb/>
<pb n="KR4f0005_WYG_327-20a"/>
百那濟式微患<lb/>
　　　右唐代宗<lb/>
踐阼初政頗可稱曽不數年早更變苛刻猜忌以為明<lb/>
恥見屈寧受欺面盧<hi>杞</hi>趙<hi>賛/</hi>用甘雲蔽天蕭<hi>復/之</hi>姜<hi>公輔</hi>棄<lb/>
若日臨霰播越失陸惜傍徨事平聽讒弗顧眷<hi>陸贄從幸山南</hi>
<hi>道險澀與從官相失夜召贄不得帝驚且泣詔軍中得贄者賞千金久之乃至上喜甚然贄數直諫忤上意又</hi>
<hi>極言杞姦邪致亂上雖貶杞心頗不悦後裴延齡言贄與李充等心懷怨望激怒諸軍上怒欲誅贄等㑹陽城</hi>
<hi>論救乃貶䞇為忠州别駕</hi>宫市白望恣强奪香山居易詩曽訕末年<lb/>
<pb n="KR4f0005_WYG_327-20b"/>
姑息圖無事朝廷益弱方鎮煽唐家宗社未淪亡貞觀<lb/>
餘恵人猶戀<lb/>
　　　右唐徳宗<lb/>
志平不掉任賢自劭藩鎮悍慓無敢弗奉詔元濟猶梟<lb/>
嘯破蔡雪宵<hi>叶</hi>服丹多躁陷大禍堪弔<lb/>
　　　右唐憲宗<lb/>
五代厯五十三年鄒魯閧趁兵戈閙附其際者更十國時<lb/>
民那有生之樂臣簒君及子囚父三綱掃地尤而效不<lb/>
<pb n="KR4f0005_WYG_327-21a"/>
永其祚固應然安論求忠必出孝唐明宗與周世宗尚<lb/>
屬留心民事較傭中佼佼鐵中錚去之逺矣於王道<hi>叶</hi>
論世恒因鑒戒存黄帝舜禹萬世敎<lb/>
　　　右五代興廢<lb/>
陳橋兵變膺籙建號雖非以暴而易暴乗危廢立五季<lb/>
轍蹈亦曰施逆其行倒四方僭竊次第除掃居然一統<lb/>
成丕冒自縁大度人歸天保<hi>叶</hi>宋家三百年基兆<hi>叶</hi>杯<lb/>
酒釋兵謂因權妙冷觀實不值一笑<hi>宋太祖以杯酒詭辭釋兵權罷藩鎮</hi>
<pb n="KR4f0005_WYG_327-21b"/>
<hi>世傳為美談然究涉於權術駕馭以當日時勢而論如石守信等宋祖曽與之比肩事主未免心存猜忌不得</hi>
<hi>不思急解其兵權即漢髙明祖草昧初開其功臣並同櫛風沐雨故韓彭葅醢馮傅誅夷亦皆因疑得禍則宋</hi>
<hi>祖猶為北善於彼矣若我朝自征勦祖宗以來膺將相之任者非子弟即臣僕有事則統兵    功成則供職如常</hi>
<hi>既無形跡徴嫌又何有兵權之可解乎即如庚辰春兆恵等平定回部酬庸錫爵命為御前領侍衛大臣凱宴</hi>
<hi>詩曽有藉我虎臣典宿衛笑他杯酒解兵權之句丙申春平定金川凱旋䇿勲懋賞阿桂豐昇額並以軍機大</hi>
<hi>臣兼領侍衛大臣餘亦在御前乾清門者居多故凱宴詩亦有上將歸来是近臣及解兵笑彼一杯酒之句此</hi>
<hi>實仰承祖以家法之善並非有所權術於其間豈宋    私智保全者所可同日語哉</hi>傳弟誠誤<lb/>
其言出趙<hi>叶</hi>南渡依然得顯報<lb/>
<pb n="KR4f0005_WYG_327-22a"/>
　　　右宋太祖<lb/>
即位急改元已失厚道大徳昭及庭美忌去不留箇慙<lb/>
徳莫斯甚趙普時猶佐英斷承藝祖遂削平天下<hi>叶</hi>勤<lb/>
儉與納諫善政故可課集儒輯三書<hi>宋太宗身有慙徳故即位後集天下</hi>
<hi>文人輯太平御覽冊府元龜文苑英華三書以疲羣力而弭衆議明成祖之修永樂大典亦倣其意方今海</hi>
<hi>宇承平宜崇文治因下詔蒐訪遺籍命儒臣編輯四庫全書嘉恵後學所以公同好而非若彼之為私計權術</hi>
<hi>也</hi>深意别有那永樂乃效之大典遍捜邏彼各有所圖難<lb/>
欺後人譒四海今無事史右而圖左因命校全書欲以<lb/>
<pb n="KR4f0005_WYG_327-22b"/>
文風播原弗同彼二遊辭更誰作<lb/>
　　　右宋太宗<lb/>
契丹大舉至澶州聽㓂準言興師禡無何欽若中<hi>去聲</hi>讒<lb/>
言孤注危盟恥城下<hi>叶</hi>乃知初意原内怯不足有為功<lb/>
假借時平事定見天書樽酒封珠共為詐人可欺耳天<lb/>
可欺王旦正人責難謝<lb/>
　　　右宋真宗<lb/>
宋仁宗似漢文帝守成之君賢最尚恭儉仁恕出天性<lb/>
<pb n="KR4f0005_WYG_327-23a"/>
大辟上讞矜罪當不廣苑囿同罷臺玉清池館辭溶漾<lb/>
夏人犯邊禦出境契丹渝盟増幣量視若優柔失國體<lb/>
無撻伐能寧此讓<hi>昨歲親製平定兩金川戰國詩序曽云予之子孫其尚以予之所為為戒</hi>
<hi>更當以予之所為為勉如其不能則莫如息事寧人如漢文帝宋仁宗之自守可耳兹詠宋仁宗事因並識之</hi>
小人弗勝善類氣嬖倖不累治世様史官二語固紀實<lb/>
安石之禍實因釀郭后批頰事可罪廢則宜也何疑訪<lb/>
既而自悔要<hi>平聲</hi>冊立帝心終是無定向一之為甚復疑<lb/>
曹宫閫䖏置總無狀<lb/>
<pb n="KR4f0005_WYG_327-23b"/>
　　　右宋仁宗<lb/>
入繼非嫡正驚不敢為踰月而疾病羣小恣奔競兩宫<lb/>
釁成賴大臣調停<hi>叶</hi>及其自聽政毎問故事裁决多善<lb/>
令四知頗慎儆又四不能温公言果應濮禮議求勝遂<lb/>
出蔡襄究屬申私敬司馬韓歐諍豈不皆賢聚訟原<lb/>
難竟積善有餘慶斯事莫遭然總由天命<lb/>
　　　右宋英宗<lb/>
熙寧即位頗勵精一用安石亂機定公亮進邪誠罪魁<lb/>
<pb n="KR4f0005_WYG_327-24a"/>
呉奎識早惜弗聽青苗保甲及均輸言利𢎞羊猶未罄<lb/>
拒諌黜正為弗恤終無覺悟墮昏懜求治太速尚躗言<lb/>
直是不知為治徑<lb/>
　　　右宋神宗<lb/>
宣仁臨朝持憲章罷新法守仁宗舊遼戒守臣勿犯邊<lb/>
黎庶恬安宏在宥社飯之言屢丁寧何不官家躬訓授<lb/>
勸諸賢退類私愛輯覽曽評義宜究<hi>續綱目載宣仁太后因吕大防范純</hi>
<hi>仁等問疾泣下曰老身没後必有調戲官家者宜勿聽公等亦宜早退令官家别用一畨人云云向閲通鑑輯</hi>
<pb n="KR4f0005_WYG_327-24b"/>
<hi>覽曽評云宣仁之賢宜囑大臣公忠體國以輔少主即慮哲宗他日蔑棄老成更張新政當并召哲宗諭以防</hi>
<hi>微杜漸保全令名乃對諸臣丁寧嗚咽勸以宜早引退是全為私絶不類其平日之所行矣然諸臣非不明大</hi>
<hi>義者何忍洩之於人傳之於後此盖出於史家附㑹之説未可信也今考宣仁此事正史所不載稗野傳聞之</hi>
<hi>異多不足憑兹詠宋哲宗而及宣仁因復闡其義</hi>及帝親政衆顧望首召劉瑗<lb/>
拒范奏小人乗之為報復紹聖改元計已售紹聖非聖<lb/>
紹王蔡羣奸則應帝誠陋馴致黨禍終北宋帝肇亂夫<lb/>
誰能救<lb/>
　　　右宋哲宗<lb/>
<pb n="KR4f0005_WYG_327-25a"/>
多能無不精君道失之深親邪如弗勝去正曽莫諗<hi>叶</hi>
黨禍過漢唐賢臣都在禁<hi>謂司馬光吕公著文彦博等</hi>鋭意文太平<lb/>
天神欺已甚艮嶽綱花石紅薫依碧沁是皆足亂國那<lb/>
更開邊祲童貫明攻遼馬政暗通金<hi>叶</hi>既復背金盟南<lb/>
侵流血浸北宋匪亡欽致亡徽合任<lb/>
　　　右宋徽宗<lb/>
忘不共戴天之讐安苟且一隅之暫有其志尚恐不能<lb/>
成忍於恥那復知有憾奸如秦檜旌一徳之應求忠若<lb/>
<pb n="KR4f0005_WYG_327-25b"/>
岳飛致三木之審勘如斯人也而得優游徳夀以善終<lb/>
葢幸叨天恩之濫<lb/>
　　　右宋髙宗<lb/>
初鋭意恢復弗恃長江塹任張浚有意間<hi>去聲</hi>史浩無驗<lb/>
終於一莫成稱姪奉幣兼居憂未二年内禪遽政厭君<lb/>
孝豈在兹<hi>史臣稱孝宗自外藩入繼大統而能盡宫庭之孝又力行三年之䘮謂其無媿廟號然髙</hi>
<hi>宗晏駕未及二年遂爾内禪惟以有病不得日至徳夀宫為由云欲不退休不可迹雖襲<graphic n="KR0931" url="https://raw.githubusercontent.com/kanripo/KR-Gaiji/master/images/KR0931.png" mimeType="image/png"/>孝名心實怠於政</hi>
<hi>事葢知恢復之難故為引避之計不顧祖宗之基業惟圖一己之便安豈足語於為君之大體乎</hi>在繼<lb/>
<pb n="KR4f0005_WYG_327-26a"/>
祖宗念惜哉藝祖業開創何光豔<lb/>
　　　右宋孝宗<lb/>
勤始怠終濫觴江泛鮮弗如斯可不大監穆陵中年嗜<lb/>
欲深陷閻馬丁當見乎謡䜟<hi>叶</hi>貪地棄盟釁起輕儳徒<lb/>
因尊朱謚理有玷<hi>叶</hi>即以學論私多誠欠<lb/>
　　　右宋理宗<lb/>
始唐咸通耶律顯族發祥潢河㑹同繼續既都上京遂<lb/>
變本服<hi>遼自太祖創興大業國勢盛强太宗繼緒滅梁立晉其規模益為恢廓然自㑹同改元以後公</hi>
<pb n="KR4f0005_WYG_327-26b"/>
<hi>卿庶官皆倣中國既入大梁朝廷制度並用漢禮遂漸改其舊俗矣</hi>長驅入梁重貴袒肉<lb/>
徙之黄龍石田土屋延廣弗咎重威乃哭<hi>太宗引兵入大梁有司欲</hi>
<hi>使晉主銜璧迎降太宗不許曰吾遣竒兵取之非受降也乃執晉主重貴以歸封為負義侯徙之黄龍府初晉</hi>
<hi>為□所立奉事惟謹及晉主敬瑭殂重貴嗣立大臣議奉表稱臣告哀於遼景延廣請致書稱孫而不稱臣李崧</hi>
<hi>以為不可延廣固争晉主卒從其議太宗得書大怒遣使責讓延廣復以不遜語答之遂興兵擊晉及破城執</hi>
<hi>延廣太宗詰之曰致兩主失歡皆汝所為十萬横磨劍安在召喬榮與證榮以紙所紀語示之乃服是石晉之</hi>
<hi>亡釁實由於延廣晉主不追咎延廣之失謀貽誤惟以杜重威負晉降遼引兵破國為恨見其營寨慟哭而去</hi>
<hi>亦何輩哉</hi>一統元殊分疆金匹<hi>叶/</hi>規模遜焉<hi>遼與宋南北分疆較金之於宋</hi>
<pb n="KR4f0005_WYG_327-27a"/>
<hi>雖亦相仿然金兵直破汴京驅徽欽北去逼令髙宗倉皇南渡一綫偏安及孝宗時猶具書稱姪不敢失事大</hi>
<hi>之禮若遼則惟與宋聫和後乃并弛邊備馴致淪亡其威武不及金朝逺甚止可與北魏並稱耳</hi>北魏<lb/>
可目<lb/>
　　　右遼太宗<lb/>
白山黒水本靈區勿吉七部原同俗<hi>金之先出靺鞨部靺鞨本號勿吉勿</hi>
<hi>吉古肅慎地也勿吉有七部曰舒穆爾曰伯蘇曰倭徹庫曰烏捏曰赫舒曰黒水曰白山黒水部附屬於契丹</hi>
<hi>部分南北其在北者不在契丹籍曰生女直後改稱女真地有混同江長白山混同江亦號黒龍江所謂白山</hi>
<hi>黒水是也</hi>東方雲氣生異人端重善射炳智燭以此諸部漸<lb/>
<pb n="KR4f0005_WYG_327-27b"/>
歸附素衣朱襮從于沃<hi>金之始祖居完顔部八傳而至太祖當遼道宗時有五色雲氣</hi>
<hi>屢出東方大如二千解囷司天孔致和竊謂人曰其下當生異人建非常之事天以象告己而大祖生㓜時舉</hi>
<hi>止端重成童即善射及長算無遺䇿知人善任人樂為用</hi>適值遼政漸不綱混同迎<lb/>
戰似神告女真滿萬不可敵至是其言驗如卜<hi>遼主淫酗怠於</hi>
<hi>政事毎歲徵索無藝女真厭苦之太祖乃建城堡修戎器以備且召所屬曰遼人知我將舉兵集諸路軍備我</hi>
<hi>我必先發制之因徴諸部兵得二千五百人以遼之罪申告天地傳挺而誓至遼界與遼兵戰大勝而還遼主</hi>
<hi>遣都統蕭嗣先等往擊太祖率兵禦之㑹夜方就枕若有扶其首者三寤而起曰神明警我也即鳴鼔舉燧而</hi>
<hi>行黎明至混同江遼人方壞凌道太祖選壯士十人擊走之因率衆繼進登岸與遼兵遇㑹大風起塵埃蔽天</hi>
<pb n="KR4f0005_WYG_327-28a"/>
<hi>太祖乗風奮擊遼兵潰將士多死其獲免者十有七人遼人嘗言女真兵滿萬則不可敵至是始滿萬云</hi>建<lb/>
國稱帝遂號金敗遼達嚕<hi>達嚕即達嚕克急讀之則為達嚕</hi>窮追逐<hi>太祖</hi>
<hi>既屢勝遼羣臣固請稱帝乃以乙未正月朔即皇帝位國號大金遼遣使議和不從太祖自將攻遼黄龍府遼</hi>
<hi>遣騎卒二十萬歩卒七萬戍邊屯田為長久計太祖聞之率衆趋達嚕克城登髙望遼兵若連雲灌木狀顧謂</hi>
<hi>左右曰遼兵心貳而情怯雖多不足畏遂趋髙卑為陣穆哩庫以右翼先馳遼左軍左軍却洛索尼楚赫衝遼</hi>
<hi>中堅陷陣力戰尼瑪哈以中軍助之遼兵遂敗金人乗勝追擊㑹日暮圍其營遼軍潰圍出金人逐北至阿嚕</hi>
<hi>岡遼歩卒盡殪並獲其耕其數千</hi>一百廿年帝業開天相抑亦由人朂<lb/>
　　　右金太祖<lb/>
<pb n="KR4f0005_WYG_327-28b"/>
天輔草創天㑹繼滅遼北朝歸掌握南征徽欽就拘縶<lb/>
髙宗稱姪慙不覺其勢頗可成一統未乗時實失商㩁<lb/>
武功既昭修以文勸農議禮並制樂傳位熙宗繼太祖<lb/>
大公量更人難學<lb/>
　　　右金太宗<lb/>
勸進協人心即符天命吉以久典外郡民艱故所悉分<lb/>
疆息兵戈休養籌勤恤戒奢崇以儉去文歸於質其最<lb/>
可稱者毋忘舊為棘<hi>叶</hi>詎止一代然萬世胥應述<hi>世宗之不</hi>
<pb n="KR4f0005_WYG_327-29a"/>
<hi>忘國俗實堪為萬世法恭讀本紀實録我諸王太宗嘗命内𢎞文院大臣讀金世宗        諭    貝勒大</hi>
<hi>臣曰世宗乃聲名顯著之賢君當時後世咸稱為小堯舜其在位奮圖法祖勤求治理惟恐子孫仍效漢俗預</hi>
<hi>為禁約屢以無忘祖宗為訓衣服語言悉遵舊制時時練習騎射以備武功因復    諄切戒諭曰朕此言實</hi>
<hi>為子孫萬世計惟恐後日子孫忘舊制廢騎射以效漢俗故常切此慮耳予欽奉此    訓命於箭亭勒卧碑</hi>
<hi>以訓永世</hi>
　　　右金世宗<lb/>
乃祖嘉習國語<hi>金史稱章宗為世宗嫡孫以封原王判大興府事入以國語謝世宗喜謂宰臣</hi>
<hi>曰朕嘗命諸王習本朝語惟原王語甚習朕甚嘉之云云</hi>為孫宜守舊物服御漸染<lb/>
<pb n="KR4f0005_WYG_327-29b"/>
華風疎忌那聞吁咈付託却喜柔弱馴致金源道詘惜<lb/>
哉大定規模直使章宗衰訖<hi>章宗即位以後未嘗不知治體然偏以典章文物為</hi>
<hi>急而詰戎肆武之道棄之如遺遂盡變祖宗舊風國勢日就孱弱又因無子疎忌宗室以衛紹王永濟柔弱鮮</hi>
<hi>智能故□之遽爾傳住不復為宗社計漸致淪胥金源之業盖衰於章宗矣</hi>
　　　右金章宗<lb/>
䝉古始祖勃端察居敖拉野本窮髪<hi>元太祖本紀稱其十世祖勃端察爾</hi>
<hi>至己爾圖敖拉之地居焉勃端察爾舊作孛端乂兒巴爾圖敖拉舊作八里屯阿懶今俱改正䝉古語稱始祖</hi>
<hi>為勃端察爾並非其名巴爾圖敖拉則有虎之山也</hi>十世太祖爰開剏滅國四十<lb/>
<pb n="KR4f0005_WYG_327-30a"/>
武功勃又四傳乃至世祖定金平宋偃征伐一統建元<lb/>
立國號輿圖之廣千古突取之以武修以文敬勤二字<lb/>
勉無忽其時良佐曰惟誰巴延之賢不可沒<hi>世祖定金平宋正位</hi>
<hi>一統而度量洪廣知人善任信用儒術以成一代之制規模實為宏逺其輔佐固多名臣當以巴延為最巴延</hi>
<hi>統兵南征陛辭時世祖諭之曰古之善取江南者惟曹彬一人汝能不殺是吾曹彬也及下臨安巴延諭以大</hi>
<hi>意宋主即奉表請降巴延受之禁軍士毋入城榜諭臨安中外軍民安堵如故民大悦視宋之曹彬有過之無</hi>
<hi>不反亦由世祖善於擇將及臨軒宣命之仁言耳</hi>宋濂諸人修元史秦人肥瘠<lb/>
視如越世祖一帝十三卷既宂長<hi>去聲</hi>仍失隠汨歐陽逸<lb/>
<pb n="KR4f0005_WYG_327-30b"/>
馬笑繁文千古史筆鮮精核<hi>宋稗云穆修張景嘗待旦束華門外適見奔馬踐死</hi>
<hi>一犬二人各記其事以較工拙穆修曰馬逸有黄犬遇蹄而斃張景曰有犬死奔馬之下時文體新變二人語</hi>
<hi>皆拙澀當時已謂之工又幕府燕間錄云歐陽文忠在翰林日嘗與同院出遊有奔馬斃犬於前文忠顧曰君</hi>
<hi>試言其事同院曰有犬卧於通衢逸馬蹄而殺之文忠曰使子修史萬巻未已也曰内翰以為何如文忠曰逸</hi>
<hi>馬殺犬於道此二事衆所傳説者宋濂工於古文寧不知簡要為貴何奉勅修元史冗漫若是耶</hi>昰昺<lb/>
失統不成國綱目徇私著歲月通鑑輯覽兹正之用訓<lb/>
守基凛天罰<lb/>
　宋之南渡已屬偏安然徳祐以前尚有疆域可憑猶<lb/>
<pb n="KR4f0005_WYG_327-31a"/>
　得比之東晉至臨安既破帝㬎見俘宋祚遂絶正統<lb/>
　即當歸之於元若昰昺二王流離海島不復成其為<lb/>
　君正與明唐桂二王之竄跡閩滇者無異而續綱目<lb/>
　於景炎祥興仍用大書紀年實乖史筆之正前纂通<lb/>
　鑑輯覽於丙子三月以後即大書元世祖至元十三<lb/>
　年而以昰昺紀年附注其下又如元順帝北遷沙漢<lb/>
　未嘗不子孫繼立然既委棄中原即不得復大書故<lb/>
　號此乃大公至正之理夫廢興代嬗書法自有一定<lb/>
<pb n="KR4f0005_WYG_327-31b"/>
　不可稍存偏袒之私且史鑑所以昭法戒亦使為君<lb/>
　者知統緒存亡當慎苞桑而凛馭朽庶克保承世業<lb/>
　垂戒不可不公向於評鑑曽闡其大㫖如此<lb/>
　　　右元世祖<lb/>
入定國難俟武宗於義為順實明達及即帝位勤為治<lb/>
世祖成憲守弗遏不事遊畋戒征伐崇儉二簋之用<lb/>
曷廟號曰仁信無愧較之嘉祐規模濶<lb/>
　　　右元仁宗<lb/>
<pb n="KR4f0005_WYG_327-32a"/>
為驅除難<hi>去聲</hi>必先小黠漢明若斯唐宋異説<hi>叶興漢明之  皆崛</hi>
<hi>起革昧陳勝呉廣為沛公驅除張士誠陳友諒之於呉王亦然均可取喻於中原逐鹿若唐家太原興師宋室</hi>
<hi>陳橋兵變與漢明情事不同而趙宋欺孤則更不及李唐之乗隋煬無道耳</hi>定亂之後漢簡<lb/>
明察一意復古封建滋弊<hi>叶論封建不可行於後世昔人  之已詳明祖欲大封諸</hi>
<hi>子以懲宋元孤立為名不思宋之亡由於積弱無能元之亡由於順帝失徳强藩不靖已事可徵乃開國之初</hi>
<hi>均泥古制不旋踵而燕兵南下骨肉相殘其後髙煦宸濠逆謀相繼與漢之呉濞淮南無異及末季流㓂横行</hi>
<hi>諸王束手就斃並無一人足資夾輔分封果何益哉</hi>猜忌功臣二帝轍合<hi>叶</hi>韓彭<lb/>
自取傅馮枉殺<hi>漢髙明祖之猜忌功臣心跡相仿然韓信彭越皆有逆謀葅醯實由自取若傅</hi>
<pb n="KR4f0005_WYG_327-32b"/>
<hi>友徳馮勝並以無罪而賜死則明祖之深險谿刻更甚於漢髙矣</hi>以此較之洪武險軋<lb/>
一歲兩繫歴朝書法<hi>明太祖以至元二十八年春正月稱帝然是時大都尚未失守元之</hi>
<hi>正統猶在至閏七月順帝出居北漢元祚始亡故通鑑輯覽於是年閏七月以前仍大書至元紀年而於明事</hi>
<hi>則書明以别之八月以後始大書洪武元年於元事則書元以别之從厯朝嬗代一歲兩繫之例昭名分而定</hi>
<hi>書法實合大公至正之道並見通鑑輯覽之評</hi>輯覽遵之統正史札<lb/>
　　　右明太祖<lb/>
秦<hi>謂唐太宗</hi>燕<hi>即明/成祖</hi>王事無别泥於古致禍烈<hi>懿文太子既卒明祖欲立</hi>
<hi>燕王且知國有長君社稷之福即當内斷於心授燕王以儲位不但付託得人並可弭骨肉之釁乃信劉三吾</hi>
<pb n="KR4f0005_WYG_327-33a"/>
<hi>孫承嫡統之曲説遂立太孫致貽後日兵破金川門宫中自焚之慘且及忠烈諸臣𤓰蔓株連誅夷殆盡永樂</hi>
<hi>之倒行逆施其殘酷實乖人理乃竟得傳之十數世享國三百餘年天道報施殊不可曉然其始總由明祖泥</hi>
<hi>古好名之一念誤之其事與唐髙祖舍太宗而立建成相類而明室之貽禍尤烈也</hi>唐猶差明慘<lb/>
絶劉三吾猖言决方齊黄計實拙所可矜都盡節尤英<lb/>
卓景與鐵𤓰蔓抄忍酷滅屈義士飛霜屑誅忠臣報豈<lb/>
蔑稱成祖廟食血天網恢偶漏缺終難逃狐史設<lb/>
　　　右明成祖<lb/>
三楊委政從忠革薄時稱小康閭閻利樂詰戎臨邊繼<lb/>
<pb n="KR4f0005_WYG_327-33b"/>
繩赫濯王通戰敗乃聽和約因王陳暠實乖斟酌立内<lb/>
書房禍埋始作陳祚郭循其言石藥拒而辱之失徳莫<lb/>
若凡十年間瑕瑜半各<lb/>
　　　右明宣宗<lb/>
正統初即位王振任邪辟賴尚有三楊未得恣險螫誠<lb/>
孝常召責㡬欲加刀陌帝乃為跪求自此稍歛迹后崩<lb/>
遂大縱難數其奸逆挟帝征額森㡬於喪宗祏生還居<lb/>
南宫景帝頗失徳奪門復親政家庭事殘阨仍欲祠王<lb/>
<pb n="KR4f0005_WYG_327-34a"/>
振迷終不可格<lb/>
　　　右明英宗<lb/>
興獻議禮恣憤激較宋濮王更凌轢毛澄汪俊以事去<lb/>
張璁桂萼獲恩錫為人後義總弗論親所生真出私溺<lb/>
末年修齋任僉邪海瑞忠言辨且析弗親朝臣政叢脞<lb/>
雖去權奸無救失<hi>叶</hi>明祚之衰肇於茲内亂由来興外<lb/>
敵<lb/>
　　　右明世宗<lb/>
<pb n="KR4f0005_WYG_327-34b"/>
在位不為不久聽言愈切愈黙初倚居正太殷末任向<lb/>
髙惟飾諸臣逺莫覿面一子愛弗去側綱紀陵夷極矣<lb/>
是謂孤其天職<lb/>
　　　右明神宗<lb/>
非乳臭而倚乳母溺近私而任近習禁左班之疏滕恣<lb/>
東厰之事緝已妃后且不䏻保國忠良徒然於唈雖二<lb/>
十四罪已昭彰而懵然不辨閹人煬竈其横愈急明政<lb/>
陵夷至是盖不可救藥惟瞻烏於誰屋集<lb/>
<pb n="KR4f0005_WYG_327-35a"/>
　　　右明熹宗<lb/>
大厦之傾一木支是惟貞幹君臣合首誅奸璫似有為<lb/>
終惑羣言任噂沓十七年易五十相中無定見致紛雜<lb/>
外臣難信信内臣固帝失衆應慙殺<hi>叶</hi>亡國之臣孰所<lb/>
用質之帝亦想難答<hi>谷應泰紀事本末載流㓂犯宣府京師戒嚴莊烈召對平臺諭閣臣</hi>
<hi>曰李建泰有疏勸朕南遷國君死社稷朕將何往大學士范景文等請先奉太子撫軍江南兵科給事中光時</hi>
<hi>亨大聲曰奉太子往南諸臣意欲何為將欲為唐肅宗靈武故事乎景文等遂不敢言莊烈復問戰守之策衆</hi>
<hi>臣黙然因歎曰朕非亡國之君諸臣盡亡國之臣爾遂拂袖起云云莊烈固憤極之言其實諸臣皆莊烈所用</hi>
<pb n="KR4f0005_WYG_327-35b"/>
<hi>也此語不當於理因並及之</hi>身殉社稷實堪憐莊烈陵園風雨颯<lb/>
　　　右明莊烈帝<lb/>
福王擬髙宗南遷祚可接使其能振興江表或安帖諸<lb/>
事不如宋明亡速交睫皇清一統成殷鑒告萬葉<lb/>
　明臣立福王於南京未嘗不可比宋髙宗之南渡然<lb/>
　史稱髙宗恭儉仁厚繼體守文則有餘撥亂反正則<lb/>
　不足其初立尚可有為繼乃偷安忍恥匿怨忘親以<lb/>
　致貽譏天下若福王則昏庸無識聲色是娯始終昧<lb/>
<pb n="KR4f0005_WYG_327-36a"/>
　於宴安酖毒之戒自詒伊戚兩君相較福王實不及<lb/>
　髙宗逺甚至髙宗初時信用汪伯彦黄潜善後則専<lb/>
　任秦檜皆贊和議以售其奸邪然彼時内有李綱趙鼎<lb/>
　諸人藎誠謀國外有岳飛張浚韓世忠諸將慷慨抒<lb/>
　忠雖黒白混淆忠良誅貶然始終不乏正人故尚可<lb/>
　支撐半壁而福王則倚任馬士英阮大鋮引進羣邪<lb/>
　擊排善類國事殆不堪問其可恃以圖存者文臣惟<lb/>
　史可法武將惟黄得功皆䖏非其地又從中掣其肘<lb/>
<pb n="KR4f0005_WYG_327-36b"/>
　遂成傾厦之難支故論二代之臣明末亦不及南宋<lb/>
　且金將宗弼統兵南下雖追髙宗於海上然僅焚臨<lb/>
　安掠輜重而還迨宋稱姪議和兵戈漸息因得延國<lb/>
　祚一百五十餘年我朝則豫親王多鐸奉<lb/>
詔南征王師所至迎降恐後因即平定江南福王就執<lb/>
　立甫一年而明亡此固<lb/>
上天眷顧佑啓我國家億萬載丕丕基而明末君臣弗<lb/>
　克善保其緒自速危亡亦足垂鑒奕禩耳<lb/>
<pb n="KR4f0005_WYG_327-37a"/>
　　　右明福王<lb/>
四千餘載<hi>自帝堯元載甲辰至今乾隆戊戌凡四千一百三十五年</hi>帝王洪業略舉<lb/>
梗概以全韻壓惡者吾戒善者吾法法匪虚言施政後<lb/>
甲戒豈徒云勅㡬先怯敬<lb/>
天誠懋愛民恵洽莫忘<lb/>
祖宗開創桓撥<hi>叶</hi>爰告後人欽承毋乏<lb/>
　　　右總結<lb/>
　　詠諡法<lb/>
<pb n="KR4f0005_WYG_327-37b"/>
桀紂匪惡名桓靈詎醜諡鄭樵論之詳吾亦韙其議四<lb/>
君自惡君不因名諡被如唐徳宋光明之肅顯輩豈弗<lb/>
耀佳稱寧無愧字義臣子議君父虧名亦非事此語既<lb/>
不刊吾謂諡可廢<hi>叶</hi>三代直道行斯民公論備惟視所<lb/>
行哉虚譽誠無濟<lb/>
　按鄭樵作通志其序諡畧云後世偽作周公諡法欲<lb/>
　以生前之善惡為死後之勸懲且周公之意既不忍<lb/>
　稱其名豈忍稱其惡如是則春秋為尊者諱為親者<lb/>
<pb n="KR4f0005_WYG_327-38a"/>
　諱不可行乎周公矣此不道之言也因論云惡諡莫<lb/>
　如桀紂其次莫如桓靈此古今之所聞也桀紂是<lb/>
　名耳非諡也當夏之季未有諡殷之季雖有諡法然<lb/>
　以得諡為榮且桀之所名取於木猶髙柴公孫枝之<lb/>
　類紂之所名取於絲猶臧紇南宫縚之類是名非己之<lb/>
　所更即父兄之所命安得有賤人多殺殘義損善之<lb/>
　義乎桓於經典無惡義如公執桓圭乃圭璋之首稱<lb/>
　桓桓武王乃果毅之盛徳齊桓公用能霸業周桓王<lb/>
<pb n="KR4f0005_WYG_327-38b"/>
　亦無累行安得桓為惡諡乎靈者神聖之異名周之<lb/>
　東也王綱不振迨乎靈王周道始昌諸侯服從以其<lb/>
　生有神聖之徳死則諡之以靈是為名實允當安得<lb/>
　靈為惡諡乎又如幽王罹禍為臣子所不忍言故以<lb/>
　幽寓痛惻而非擁遏不通之義厲王雖過然語云子<lb/>
　温而厲其與安並言徳又豈暴虐無親之義盖成周<lb/>
　初無惡諡諡之有惡者後人之所立也云云其論甚<lb/>
　正因撿閲史記後附諡法解一篇乃唐張守節作正<lb/>
<pb n="KR4f0005_WYG_327-39a"/>
　義時録入逸周書全文而非司馬遷手筆且逸周書<lb/>
　至晉孔晁始注而行之其名雖列於班史藝文志或<lb/>
　言七畧亦有其名然劉歆班固皆在史遷以後其書<lb/>
　自係遷所未見况解内各字義曲為比附必非周公<lb/>
　所作其為後儒詭託無疑兹詠全韻詩畢益見鄭樵<lb/>
　為不刋之論且即以幽厲桓靈為惡諡而言亦足見<lb/>
　漢以前尚有公論而漢以後非革命異代於其勝朝或<lb/>
　有與以惡諡者若其本朝未有不與以美諡者可盡<lb/>
<pb n="KR4f0005_WYG_327-39b"/>
　信乎予故詠諡法而謂之諡可廢耳並識全韻詩後<lb/>
　以俟後世之公論<lb/>
　<lb/>
　<lb/>
　<lb/>
　<lb/>
　<lb/>
御製詩四集巻四十九<lb/>
</p>
<p>
</p>
  </div>
</body>
</text>
</TEI>
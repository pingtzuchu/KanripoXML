<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_315-1a"/>
欽定四庫全書<lb/>
御製詩四集巻三十六<lb/>
　古今體一百二十六首<hi>丙申四</hi>
　　山東巡撫楊景素奏報得雨誌慰<lb/>
山左今朝達奏章欣逄春雨抵嘉祥兖東濟泰境皆遍<lb/>
已午未申時以長<hi>楊景素奏行次嘉祥縣得雨四寸其兖州東昌濟南泰安四府所報得雨情</hi>
<hi>形均屬相同二麥並皆暢茂青圻千里秋田亦紛紛犁種村農無不欣喜</hi>自北而南遲半日<lb/>
<hi>京畿得雨係十九日亥時至次日夘時而山東則係二十日已時至申時較遲半日盖雨勢自北而南耳</hi>既<lb/>
<pb n="KR4f0005_WYG_315-1b"/>
優且渥利新秧青郊農景行將覽預為吾民額手慶<lb/>
　　香林院瞻禮<lb/>
清河入海河<hi>大清河於此滙衛河入海</hi>拍岸俯洪波琳宇開香院蕭<lb/>
臺矗鬱羅都縁籲安晏豈是豫巻阿路便申瞻禮祈民<lb/>
福佑多<lb/>
　　海河樓<lb/>
香林院畔海河樓駐舫慿欄一暢眸慮有夏秋容納苦<lb/>
幸無塘堰築防憂<hi>天津之海夏秋不能納水每遇霪潦瀕海沮洳之地動輙被災而於海口</hi>
<pb n="KR4f0005_WYG_315-2a"/>
<hi>實無調劑之法非若浙江海防潮信衝突不得不講求塘堰修葺以為捍衞也</hi>駢填岸傍扶擕<lb/>
侣來往波中歌舞舟雖獻民歡供<lb/>
懿賞怡然意共<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然投<lb/>
　　望海寺<lb/>
海河側畔建蘭若望海因之遂得名大士如如不動念<lb/>
衆生箇箇仰慈情聊縁路便駐舟憩更䟎途長解纜行<lb/>
栁墅去兹十餘里<hi>栁墅行宫在天津城南距運河十餘里擬於廻鑾時奉    皇太后駐憇</hi>
<hi>數日</hi>置之停蹕待迴程<lb/>
<pb n="KR4f0005_WYG_315-2b"/>
　　筞馬過天津府城<lb/>
方舟橋過即城闉䇿馬因他瞻就民本是旰宵恒所注<lb/>
自然愛戴總相親為謀富教言何易庶免饑寒意實諄<lb/>
前度今畨胥若此蹕途縁飾恐非真<lb/>
　　芥園<lb/>
芥園減壩近城池揖盗開門應戒為<hi>辛夘東廵過天津楊廷璋因屡年南</hi>
<hi>運河漲溢議於城西芥園左近建減水壩以備宣洩及勑親臨相視其地逼近津城若于此洩漲不啻開門揖盗</hi>
<hi>俟廻鑾再定繼於上游興濟據地二處改園為壩盛漲已足暢消芥園之功遂寢</hi>興濟迤南原<lb/>
<pb n="KR4f0005_WYG_315-3a"/>
可度<hi>入聲</hi>津瀛邇嵗幸收宜<hi>自興濟捷地改壩後南運河減潟有資津城連嵗不被水</hi>
<hi>患雖潦漲稍盛麥禾仍得有収</hi>民生攸繫資公議河務非嫻祛已私樸<lb/>
字數間仍備憩志寕兹在謂多兹<lb/>
　　過楊栁青村因作栁枝詞三首<lb/>
底論柘枝與竹枝試聴即景栁枝詞祖鞭雖屬劉和白<lb/>
勝日廵方此一時<lb/>
拂岸青青窣嫩梢籠村已欲緑隂交桃闗此日多歸馬<lb/>
誰復封侯歎悔教<lb/>
<pb n="KR4f0005_WYG_315-3b"/>
㡬畨<hi>去聲</hi>秋還㡬畨春世間欣戚那能均徒觀嬝嬝垂絲<lb/>
者豈少無端折贈人<lb/>
　　獨流覽古<lb/>
獨流北復獨流東河渠志紀宋元豐爾時尚應為内地<lb/>
然已防禦謹其衝當城築砦嚴備北咸平建議更在昔<lb/>
㓂凖孤注徒爾為北強南弱由來識界河劃疆各守邊<lb/>
燕巢無事安以權不記創業藝祖語卧榻側豈容人眠<lb/>
勃興崛起風雲盛匪其時合静以聴即欲有為當擇人<lb/>
<pb n="KR4f0005_WYG_315-4a"/>
何至譎計遣馬政謀燕反致失中州寒盟自召禍有由<lb/>
非常事付庸劣輩空貽笑柄千秋留<lb/>
　　三月朔日喜雨<lb/>
啓行已覺細霏絲駐蹕仍欣嘉<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>披誰識季春纔朔值<lb/>
又逢好雨與舟隨郊原應渥五寸澤時節未乖十日期<lb/>
<hi>京畿於前月十九夜雨至次日天明始霽距今甫及十日</hi>霮䨴海雲布以遍北南佳<lb/>
信此徯之<hi>雲氣甚濃而普北而京都南而山東河南想又均被膏澤佳音旦暮俟之</hi>
　　過静海縣<lb/>
<pb n="KR4f0005_WYG_315-4b"/>
平舒難溯古置縣始明昌城郭行舟過士民迎岸傍下<lb/>
風任瞻仰冒雨惜衣裳即此尊親意施恩可恝忘<lb/>
　　河南廵撫徐績奏報得雨<lb/>
將云膏澤北而南誰識同期豫省覃<hi>昨楊景素奏山東得雨比京畿遲半</hi>
<hi>日意謂雨勢自北而南今徐績奏河南得雨又與京畿同日膏澤敷施遲速先後之間誠有非意計所能及者</hi>
綿霔竟霑一晝夜京畿較覺更沉酣<hi>豫省自十九至二十綿雨一畫夜通</hi>
<hi>省圴霑有六七寸者較京畿尤為深渥奏至適行在甘雨竟日且雲氣甚濃所被必廣潤二麥而滋大田益為</hi>
<hi>農氓普望耳</hi>滋培二麥苗將秀播種大田遍以堪覽奏正逢<lb/>
<pb n="KR4f0005_WYG_315-5a"/>
兹復雨為<hi>去聲</hi>希續被及時甘<lb/>
　　啜雨前茶因作是什<lb/>
烹煎不過偶為之遂有芽茶作貢馳好尚於君可弗慎<lb/>
聴觀惟衆那容欺入香詎肯傷天質<hi>茶有入香者傷其本質矣見袁文甕</hi>
<hi>牖閒評雨前芽茶則不然</hi>得火旋看泛露滋玉琢和闐作甌子思量<lb/>
較勝越州瓷<lb/>
　　夜雨<lb/>
篷忩零日夜時宻復時疎春月希斯矣優霑有時歟溟<lb/>
<pb n="KR4f0005_WYG_315-5b"/>
濛思接上颯沓聴紛如陸路随行衆<hi>東廵惟奉而行皇太后御舟    扈</hi>
<hi>從諸人皆由岸陸行不似南巡㮣用多舟然畧慮其漸石之歎矣</hi>能無歎挽輿<lb/>
　　曉晴<lb/>
五更雨漸止傍曙遂開晴既以慰農念還因利旅行順<lb/>
風指金雀<hi>安福艤上相風為金雀形邇日上水頗借順風勢舟行仍速也</hi>曉日掛銅鉦<lb/>
諸務都休美一心戒滿盈<lb/>
　　釣臺<lb/>
直鈎奸周於渭濵宋志奚稱乾寕軍地之相去數千里<lb/>
<pb n="KR4f0005_WYG_315-6a"/>
一東一西殊不倫太白三千六百釣千秋公案誰能料<lb/>
豪情健筆賦逸詞尋行數墨豈為較歸愚謂指地軸言<lb/>
審然此處臺應存<lb/>
　　舟中雜興<lb/>
　　　憶梅<lb/>
雜卉雖多鮮入詩巻筒丁亥憶圖姿今年春暖盆梅謝<lb/>
一例江南託逺思<hi>丁亥春巡津淀對盆梅寫圖有恰似寒山别墅陪之句今年春暖盆梅已</hi>
<hi>謝舟中盆花惟牡丹玉蘭之類云</hi>
<pb n="KR4f0005_WYG_315-6b"/>
　　　詠柳<lb/>
東墅西村緑與連一條白水劃長川無端春雨開生面<lb/>
如薺真形見老顛<lb/>
　　　烹茶<lb/>
南方新到雨前茶畫舫竹鑪本一家恰似梁溪烟艇泛<lb/>
擎甌得句定無差<lb/>
　　　習字<lb/>
文床棐几得閒多習字非闗為换鵞却笑右軍清逸者<lb/>
<pb n="KR4f0005_WYG_315-7a"/>
何稱筆陣弄干戈<lb/>
　　上巳<lb/>
上巳臨川路誰循祓禊靈風光真駘蕩草木正薫馨水<lb/>
碓有聲畫麥疇無際青排當供<lb/>
懿賞<hi>迆幸所至預勅地方大吏毋事㸃綴繁文而有司仍有排當承應之處周元理奏係供備    聖母</hi>
<hi>慈娛禁不能止亦遂聴之</hi>成事不教停<lb/>
　　題峭帆亭<lb/>
峻坂策快馬直下無留停順水放行舟峭㠶趂風輕胥<lb/>
<pb n="KR4f0005_WYG_315-7b"/>
稱適意時止䖏應圖平苟其恣一往其害實堪驚是地<lb/>
運河岸乃有峭㠶亭掛㠶抑觀㠶其語原未明吾謂觀<lb/>
斯可天道恒虧盈<lb/>
　　過青縣<lb/>
古縣河千枕青青栁向城萬民孳益庶百室數猶盈總<lb/>
藉衣食養安能粟帛贏憐他瞻仰切幾里步隨行<lb/>
　　興濟壩<lb/>
易牐兹為壩議因辛夘行<hi>興濟舊為牐以減運河之水而牐㡳過高且為牐牆所壅</hi>
<pb n="KR4f0005_WYG_315-8a"/>
<hi>不能宣洩辛夘春廵幸山東舟程循天津而行楊廷璋議於芥園左近建減水壩備洩夏秋盛漲余以其逼近</hi>
<hi>津城不若於上㳺擇地為善便途經此親莅相度擬改牐為壩並落低一尺俾運河漲得早洩下㳺無漫溢之</hi>
<hi>虞命裘曰修㑹同楊廷璋周元理勘議行之</hi>脊猶出水尺漲乃洩川平北固<lb/>
晏津郡東虞潦濼氓<hi>自改壩以來天津一帶遂免水患而減下之水入海處當沿西濼三</hi>
<hi>堂濼之間濼既窪下積水汪洋瀕河沮洳易致淹浸一利必有一弊事本難於兼善惟在有司權其輕重耳</hi>
一興利一弊要度重和輕<lb/>
　　聞京師得雨誌慰<lb/>
郵置今朝傳奏筒雨霑三寸報羣工<hi>留京辨事王大臣總管内務府及順</hi>
<pb n="KR4f0005_WYG_315-8b"/>
<hi>天府例各報雨</hi>一時被澤北南異十日為期南北同<hi>京城之雨雖不及静</hi>
<hi>海一帶深透然距前得雨之期亦適符十日</hi>普渥春耕真是瑞未臻秋穫敢<lb/>
言豐洗兵利穡叨<lb/>
天貺遇幸何脩益勅躬<lb/>
　　過朗吟樓<lb/>
洞庭飛過已荒唐滄酒何來重紀滄遂有高樓臨水裔<lb/>
為傳遺蹟炫仙鄉因思無是謬悠事那得因他吟詠償<lb/>
四庫全書今校勘不寕此矣總宜詳<lb/>
<pb n="KR4f0005_WYG_315-9a"/>
　　捷地壩<lb/>
捷地原為減水牐而今易壩議僉同<hi>前此閲視㨗地牐工見其牐㡳太高</hi>
<hi>牐墻亦壅蔽不足暢宣漲勢且既名減水於壩為宜不應建牐因命裘曰修同楊廷璋周元理㑹勘議應拆去</hi>
<hi>牐墻改為減水石壩並折低龍骨石一尺使高水不待平漕即可預閷其勢遂従之</hi>去髙拓窄豫<lb/>
以洩疏咽除淤恒有工<hi>其下㳺引河至岐口歸海處裘曰修等議今常時疏  濬深通俾無</hi>
<hi>阻閡亦允所請邇年頗資其利</hi>無礙漕艘來往度那忘巡蹕測量中沿<lb/>
隄黔首漫言謝尚慮茅簷或困窮<lb/>
　　化城寺疊辛夘舊作韻<lb/>
<pb n="KR4f0005_WYG_315-9b"/>
艫停安福傍溪濆梵唱依然隔院聞不識全提半提者<lb/>
可真識得釋迦文<lb/>
黔黎瞻就跪河隄施惠宣傳莫與稽更念逺村茅屋下<lb/>
那無饑泣及寒啼<lb/>
祝<lb/>
釐官吏有同志路便因之謁浄筵詎為精藍資攬結所<lb/>
嘉衆意總䖍然<lb/>
化城祗合是僧菴却見亭臺備憩驂<lb/>
<pb n="KR4f0005_WYG_315-10a"/>
皇祖駐宜未有此率因憶舊更生慙<lb/>
　　陜甘總督勒爾謹奏報得雪詩以誌事<lb/>
甘涼西北氣尤寒二月雪應同雨觀帶積并融盈尺透<lb/>
翻犁摭耒數州寛<hi>勒爾謹奏蘭州省城於二月初六日午間落雨向晚疑結成雪至初七申</hi>
<hi>時始止并融化外積地八寸有餘僉稱為數年來所未有近省各屬同日均霑且濃雲逺佈雪勢必廣於農田</hi>
<hi>大有禆益</hi>甫經望澤欣被澤遥幸民歡切已歡即恐此心涉<lb/>
盈滿為君難識信為難<lb/>
　　徳州行宫四疊舊作韻<lb/>
<pb n="KR4f0005_WYG_315-10b"/>
連朝已自循水路明日應兹啟陸程祗為頤<lb/>
躬衆忱切又聞縮頓數間成<hi>由天津至徳州恭奉順適聖母水程安行極為</hi>
<hi>自徳州登陸至李六莊供頓較逺巡撫楊景素請於適中之曲陸店新建行宫一所    安輿停憩更覺從容</hi>
如前庭樹枝較長依舊盆花朶放榮此畨<hi>去聲</hi>東巡原有<lb/>
意民經亂後總闗情<lb/>
　　七依<lb/>
皇祖徳州即事詩韻<lb/>
告功䖍謁<lb/>
<pb n="KR4f0005_WYG_315-11a"/>
聖齊境駐輿初敬仰<lb/>
奎文在賡吟句屢書<lb/>
休助曾有諺誰何底須肅逰豫亦取義箕疇戒恒燠<lb/>
　　駐蹕徳州示山東大小吏三疊舊作韻<lb/>
瞥眼五年此重<hi>去聲</hi>居此來尤覺意慇予小氛固未致滋<lb/>
蔓實惠惟應戒飾虚大法小亷胥勗若寒衣飢食尚肫<lb/>
如民間元氣復乎否將以郵程厯驗諸<lb/>
　　題箑頭墨梅四疊前韻<lb/>
<pb n="KR4f0005_WYG_315-11b"/>
仿佛拈時笑<hi>二讀作伊三㸃  成伊出梵典</hi>原㸃以三老榦非龍骨似<lb/>
輸陳所南<lb/>
　　繁露臺<lb/>
故里千秋疑信猜<hi>董仲舒廣川人徳州雖本廣川地今以州學為仲舒故里已屬渺茫乃指</hi>
<hi>城南樓謂即繁露臺則益傅㑹矣</hi>城樓聳處久稱臺都傳繁露春秋演<lb/>
誰識竹林與玉杯<lb/>
　　䧏㫖免山東州縣積欠詩以誌事<lb/>
告凱祝<lb/>
<pb n="KR4f0005_WYG_315-12a"/>
釐誠本圖來巡民隠益厪吾昨年禾麥收稱有積嵗糧<lb/>
銀欠豈無雖是經行已蠲豁更教借項逭追呼<hi>此次巡幸山東經行</hi>
<hi>各州縣已蠲本年額賦十分之三兹復䧏㫖將通省積欠銀八萬九千四百九十餘雨又因災借欠榖麥五萬</hi>
<hi>二百九十餘石無論蹕路所經及未經之地槩行蠲豁俾貧民得免追呼</hi>載咨羣吏承宣勉<lb/>
要俾窮簷免向隅<lb/>
　　題曲陸店行館六韻<lb/>
平陸原齊邑斯何以曲稱雖無峻峰嶺却有小岡陵想<lb/>
寓巻阿意遂教行館増<hi>地方大吏以徳州至平原李六莊程途較逺請於適中之曲陸</hi>
<pb n="KR4f0005_WYG_315-12b"/>
<hi>店増建行館數楹為憩息之所因奉曲陸皇太后分頓近程期於    髙年安適遂允之而    之名與巻阿</hi>
<hi>義合於行館亦相宜也</hi>弗因多費飭亦為<lb/>
大年登程近<lb/>
體益豫居安<lb/>
福永膺萬民總親上失伍訓猶懲<lb/>
　　賜山東巡撫楊景素<lb/>
前嵗莠民亂山左據河防禦速成勲<hi>前嵗山東逆匪王倫糾衆侵擾夀張</hi>
<hi>陽榖堂邑三縣佔據臨清舊城特命大學士舒赫徳等董八旗勁旅往捕時楊景素為直𨽻藩司並諭其在臨</hi>
<pb n="KR4f0005_WYG_315-13a"/>
<hi>清對岸駐兵防守以禦賊衆外竄景素甫至即燬賊所造浮橋督兵臨河堵截賊之泅水而遁者皆殪諸河中</hi>
<hi>賊不得逸旋即勦蕩擒誅嘉其能擢為山東巡撫以代徐績</hi>遂教劇省資安撫信有<lb/>
嘉謀效恪勤已報舊城敉家室<hi>臨清舊城屋宇櫛比經王倫之擾焚燬者多居</hi>
<hi>民皆挈家走避賊平以後即撫輯米歸因其地為南北水陸經途市廛環集商民各及時修繕昨冬楊景素入</hi>
<hi>覲詢之則已漸復舊觀矣</hi>更看遍野起耕耘兹来元氣觀曾復宿頓<lb/>
葺修詎所欣<lb/>
　　醇和堂疊舊作韻<hi>平原行館内堂名</hi>
所思責實以循名兩字醇和昔寄情吏治民風今逯否<lb/>
<pb n="KR4f0005_WYG_315-13b"/>
視之猶未愧斯誠<lb/>
　　麥田<lb/>
麥田近坂復遥岡萬頃芃芃緑渺茫頗厭風霾苖礙秀<lb/>
羣稱沙地是其常<hi>入山東境以來連日風大塵土較多似㣲覺短雨詢之地方官僉云徳州</hi>
<hi>至平原一帶乃九畝河故道地有積沙遇風輒起矧冬雪春霖並極霑足地  仍然濕潤二麥可卜豐收所言雖亦</hi>
<hi>近理究不若更得時雨為佳耳</hi>雖云善解慮難解惟有農祥願叶祥膚<lb/>
寸為甘邇百里顒希嘉<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>以時霶<lb/>
　　齊河縣行館再曡舊作韻<lb/>
<pb n="KR4f0005_WYG_315-14a"/>
晏安有戒鎮深居況以告成啟狩輿㓜挈老扶都赤子<lb/>
暖衣飽食每殷予今朝未異昔年景新句還賡舊韻書<lb/>
却是不堪東北望<hi>是日三月十一為濟孝賢皇后忌辰得病於  南云</hi>濟南往事<lb/>
適思諸<lb/>
　　六依<lb/>
皇祖南巡過濟南韻<lb/>
東巡遥過濟南城<lb/>
聖韻重賡即景生燕趙西來逺山隠鵲華北望近雲平<lb/>
<pb n="KR4f0005_WYG_315-14b"/>
夫耕婦織民風樸馬足車塵蹕路盈舊事漫縈灑然去<lb/>
春烟一帶栁梢横<lb/>
　　宿長清縣行館作<lb/>
行館昔曾憩春風此又臨逕庭原宿識几研待清吟砌<lb/>
卉噴芳意陌楊鋪宻隂今朝見山色罨畫足娛心<lb/>
　　命展限江南被災州縣漕糧詩以誌事<lb/>
接壤撫臣蹕路迎先詢災後子民情頻施恩賑差得所<lb/>
積欠漕糧慮取嬴<hi>江蘇巡撫薩載至山東迎鑾詢以上年被災情形據奏䝉恩蠲賑頻施災</hi>
<pb n="KR4f0005_WYG_315-15a"/>
<hi>黎俱已得所惟災緩漕糧應與新漕一併帶徴民力未免拮据因降㫖將山陽等四縣上年災緩漕粮二萬七</hi>
<hi>千九百餘石俟前嵗蠲剰漕糧徴完後再行帶徴並將句容等十八州縣所有前嵗緩漕十萬八千七百餘石</hi>
<hi>於本年帶徴其昨嵗緩漕四十一萬一千餘石緩至明年帶徴以紓民力</hi>因與分年視新舊<lb/>
普教各郡緩輸征豈殷近厯忽隅向惟是一心厪萬氓<lb/>
　　靈巖寺西入石路詠事<lb/>
長卿謫宦本湘楚石路入西韻數<hi>入聲</hi>酬昔每斷章因取<lb/>
義今知非實笑重由<hi>前以靈巖寺西入石路用劉長卿韻凡四疊今細檢劉詩題為道林</hi>
<hi>麓山寺詩中復有湘水語知在楚南所作向日借用盖因由西山石路斷章取義兹既考正不可復沿其訛而</hi>
<pb n="KR4f0005_WYG_315-15b"/>
<hi>疊韻矣</hi>雖然總此一天下何必區分四部洲李賀夢遊真<lb/>
卓識春烟九㸃自齊州<lb/>
　　靈巖寺四疊前韻<lb/>
空色由來一歸幻北南何礙兩稱靈雖無負鉢千秋蹟<lb/>
<hi>用呉下靈巖寺事</hi>却有指松十丈亭巖是雨花聳<graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>㠑泉猶卓<lb/>
錫貯澄渟山僧縱不通禪教解讀金經便換形<lb/>
　　駐蹕方山作<lb/>
匼匝方山此五來㡬間行館稱清陪松無今古青還緑<lb/>
<pb n="KR4f0005_WYG_315-16a"/>
泉有筑琴往復迴率欲題詩仍鄭重因艱佳句輒徘徊<lb/>
於斯結習終難置紀實抒懐戒逞材<lb/>
　　夕<lb/>
山雲無定形時聚復時散蒼然易為暮颯景清可玩布<lb/>
幕羣聲息紙忩一燈粲萬幾兹暇刻四庫適披案<hi>由京報逓</hi>
<hi>來四庫全書按日而進適可披覽亦消暇良具也</hi>義理固難窮魚魯尤宜判抽<lb/>
看尚多訛編纂爾莫憚<hi>進呈之書每一抽閲輒有訛舛足見纂校各員之未能盡心更</hi>
<hi>不可不倍加檢勘也</hi>
<pb n="KR4f0005_WYG_315-16b"/>
　　方山夜宿<lb/>
水宿莫非舟陸宿莫非屋妙哉方山夜其宿勝水陸倚<lb/>
巖構幾架窈深復幽曲林海漾碧波雲闗䕶碩軸兩兼<lb/>
舟屋美有過無不足因縁欣所遇神謐如新沐獨我宵<lb/>
衣人久躭恐非淑擬告無事者於此消清福<lb/>
　　五題靈巖八景<lb/>
　　　巢鶴巖<lb/>
聞説開山有鶴來干年佳話泐崔嵬無心羽客間翔翥<lb/>
<pb n="KR4f0005_WYG_315-17a"/>
何繫高僧此駐哉<lb/>
　　　甘露亭<lb/>
石罅淙泉清且冷觀瀾每至小徜徉設云此即是甘露<lb/>
一滴曹溪誰果嘗<lb/>
　　　卓錫泉<lb/>
卓錫休論今有無實邊名在兩非孤試觀樹石丹青者<lb/>
盡是霅溪禮佛圖<hi>秘殿珠林有錢選畫石勒禮澄圖</hi>
　　　摩頂松<lb/>
<pb n="KR4f0005_WYG_315-17b"/>
或傳東指驗僧歸此日此言仍勿違却看喬枝已四出<lb/>
指何無定昔今非<lb/>
　　　鐡袈裟<lb/>
割煩惱故服消受一具猶然此路蹊項背設非真鐡漢<lb/>
亦誰能著此伽梨<lb/>
　　　白雲洞<lb/>
洞易在低難在髙何來極項穴居遭東郊正此需春雨<lb/>
咨爾白雲莫漫韜<lb/>
<pb n="KR4f0005_WYG_315-18a"/>
　　　雨花巖<lb/>
深處入雲衣履濕天花終古落婆娑設云此即維摩室<lb/>
問荅其間已屬多<lb/>
　　　愛山樓<lb/>
祇有山樓行館中<hi>七景皆在行館外</hi>今春拾級昔年同林巒納<lb/>
景猶其次滿眼民艱望莫窮<lb/>
　　謁<lb/>
　岱廟六韻<lb/>
<pb n="KR4f0005_WYG_315-18b"/>
慶落當辛邜來瞻兹丙申<lb/>
安輿欣莅止<lb/>
古廟展誠純即此<lb/>
康强吉孰非<lb/>
錫羡仁東方生衆物萬禩佑斯民松栢那論舊丹青尚<lb/>
若新所希綿<lb/>
懿壽命駕豈辭頻<lb/>
　　漢栢口號題壬午碑圖後<lb/>
<pb n="KR4f0005_WYG_315-19a"/>
厯刼那知菀與枯謂猶多事寫形吾不禁笑指碑圖問<lb/>
久後還能似此無<lb/>
　　環詠亭<lb/>
四面迴廊環古屋題詩嵌壁滿其間不須品第詠而去<lb/>
否恐虛今畨往還<lb/>
　　體元堂六韻<lb/>
泰麓仍前館體元我所名春風此重莅<lb/>
聖母奉<lb/>
<pb n="KR4f0005_WYG_315-19b"/>
同行既惬承<lb/>
歡志還申介<lb/>
夀誠庭軒過容膝信宿愧怡情挿架芸編在開函藻鑑<lb/>
明如云對時義善長訓猶精<lb/>
　　登泰山九依<lb/>
皇祖詩韻<lb/>
八旬五母仍康歩六十六兒微白頭上瑞古今真此罕<lb/>
後言是否聴其浮惟知養<lb/>
<pb n="KR4f0005_WYG_315-20a"/>
志以天下況是祝<lb/>
釐殷九州岱廟已瞻申<lb/>
懿悃髙峰<lb/>
欲陟籲停留<lb/>
元黄以判萬古峙伯仲之間五嶽頭入目景無非繢畫<lb/>
盪胸雲有若沉浮<lb/>
天章詎止垂永世<lb/>
聖意昭然照下州設以九賡踰九仞十全有待再吟留<lb/>
<pb n="KR4f0005_WYG_315-20b"/>
　　五大夫松<lb/>
鬱葱盤道周厥貌已入古謂斯補古者古不知幾補南<lb/>
苑雙栁樹我曽賦其故<hi>叶</hi>斯盖遥與同弗復重絮語天<lb/>
數及地數各得成於五人豈必不然大夫人之伍參立<lb/>
岱巖阿萬刼宜所處<lb/>
　　登岱雜咏<lb/>
　　　合雲亭<lb/>
峰環巒抱勢縈包夕靄朝嵐氣接交設果循名合膚寸<lb/>
<pb n="KR4f0005_WYG_315-21a"/>
為霖真是利東郊<lb/>
　　　蓮花洞<lb/>
本來原自象峰名久假因之洞以成石竇窪樽渟泂泌<lb/>
夏時合有濯其清<lb/>
　　　壺天閣<lb/>
中觀<hi>去聲</hi>已升廿里遥天闗仰尚白雲標一壺漫謂觀<hi>平聲</hi>
止矣為學進吾往訓昭<lb/>
　　　桃花峪<lb/>
<pb n="KR4f0005_WYG_315-21b"/>
綘桃花及青松樹一例由人入話提却是松桃付不識<lb/>
識惟灼灼與萋萋<lb/>
　　　迴馬嶺<lb/>
為奠天書䇿馬來﨑嶇難進遂因迴泰山何弗如林放<lb/>
不受祥符捷徑開<lb/>
　　　飛來石<lb/>
磈石無根寄石上似翔又似翥而飛底須靈隠名假借<lb/>
<hi>西湖靈隠寺有飛來石</hi>石設有知應未依<lb/>
<pb n="KR4f0005_WYG_315-22a"/>
　　　朝陽洞<lb/>
南東其向劇巖隈穴處宛堪憇徃來萬仭峰頭標日觀<lb/>
朝陽此處笑重儓<lb/>
　　　對松山<lb/>
對松初不稱孰對萬古之山萬古松面目本來正如是<lb/>
小哉人世詡嬴封<lb/>
　　　白雲洞<lb/>
山中何有有白雲出谷封陵氤復氲太古以來絶人世<lb/>
<pb n="KR4f0005_WYG_315-22b"/>
幸他八伯未曾聞<lb/>
　　　丈人峰<lb/>
文人五嶽自青城岱頂何來假借名却是世人知此慣<lb/>
誰因杜老句詳評<hi>杜甫文人山詩係在蜀時作山在益州青城縣以黄帝封青城山為五嶽</hi>
<hi>丈人得名今人但知泰山之文人峰不知其假借也</hi>
　　　日觀峰<lb/>
天雞唱曉上扶桑一片大紅海水光此景祗宜出想像<lb/>
那能中夜陟峰償<lb/>
<pb n="KR4f0005_WYG_315-23a"/>
　　　登封臺<lb/>
臺眄登封繄我思萬㡬日理在勤為便當堯舜至今在<lb/>
亦乏成功可告時<lb/>
　　賦得崑山片玉<hi>得精字入韻召試題</hi>
五萬崑崙聳靈區産玉英舊傳惟耳食新致悉神情岡<lb/>
出質多笨水撈品最精<hi>玉以従水捞出者為佳其産於山者體質頗大而精粹勿如</hi>
未須重午日<hi>西域記于闐國玉池每以端午日取玉云云然今無其事惟以春秋撈玉為貢足見</hi>
<hi>記載之訛</hi>每羾此都京一片堪稱貴連城在所輕寕當論魯<lb/>
<pb n="KR4f0005_WYG_315-23b"/>
楚信是重瑶瑛厚薄價斯鄙孚尹<hi>讀如筠</hi>喻則誠濟隂雖<lb/>
自譽䇿語實詳明<lb/>
　　聞京師得雨誌事<lb/>
昨至靈巖時<hi>三月十三日</hi>陣雨片刻落沿途麥已秀風霾嫌<lb/>
作惡問云地濕潤弗雨仍豐穫揣知慰我言總為心怦<lb/>
若誰識即其夜<hi>留京辦事王大臣等奏十二日亥時得有雷雨至十三日丑時方止入土四寸</hi>
<hi>今春雨澤頗勤兹繼沛甘膏於農田尤為有益</hi>京師沛解作四寸更繼霑農民<lb/>
喜雀躍人情慣切近於遥䆒殊託對此厪先憂念彼鮮<lb/>
<pb n="KR4f0005_WYG_315-24a"/>
後樂<lb/>
　　泰安縣四賢祠行館作<lb/>
背指岱宗峻䖍登已祝<lb/>
釐吉行五十里駐傍四賢祠惟愧所無逸而猶黙有思<lb/>
諸人髙蹈者未必肯於斯<lb/>
　　麥秀<lb/>
自我入齊境麥色看緑茂迤邐向南來侵尋麥已秀惟<lb/>
是每作風未免沙土垢為學憶聖言望實冀雨透<lb/>
<pb n="KR4f0005_WYG_315-24b"/>
　　曉行<lb/>
曉行日未升山雲宻佈天崇朝庶其雨霶霈潤大田惟<lb/>
看㡬㸃落遂晴心<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然何處非吾民而弗為祈年<lb/>
　　題致本齋<hi>在中水行宫内</hi>
凢事皆有本如木根水源為學及為政豈必殊此焉為<lb/>
學在率性鉅矣任道傳為政在愛民吾聞堯舜難合之<lb/>
原一事分之似兩端以今切已論為政願力殫是齊額<lb/>
致本圖易應思艱峻雕夏歌戒休助夏諺宣居然此軒<lb/>
<pb n="KR4f0005_WYG_315-25a"/>
庭而寕弗愧顔愧當勤實政無補戒空言<lb/>
　　駐蹕泉林疊辛夘舊作韻<lb/>
底論夘嵗及申年㝡喜<lb/>
慈躬健勝前林自依山標静體泉非舍晝叶精詮詩情<lb/>
傖父笻和屐<hi>周宻字公謹自號弁陽老人又稱山東傖父泗水潛夫所著有蠟屐集及雲烟過眼</hi>
<hi>錄</hi>畫意詞臣雲與烟<hi>辛夘春曽命錢維城畫泉林雨景題詩其上今維城已物故而畫仍</hi>
<hi>粘壁亦不異雲烟之過眼耳</hi>喬木恰聞鳩喚雨我心先得所同然<lb/>
　　至泉林五疊舊作韻<lb/>
<pb n="KR4f0005_WYG_315-25b"/>
七言依舊韻賡疊六度來兹詩紀明嵗驗為今與為昔<lb/>
境看宜雨復宜晴泉猶帶砌清而俟山不出門静以迎<lb/>
<hi>陪尾山在圍牆内</hi>几浄甌香都好在待予㡬暇遣吟情<lb/>
此實<lb/>
宣尼在川處例遵曾讀<lb/>
御碑來<hi>泉林行宫前瞻毎詣曲阜先</hi>　<hi>皇祖御碑康熈甲子年所建  聖製敬讀宫牆親覿之句</hi>
<hi>益深嚮往</hi>近乎將潔犧尊奠幸矣頻随鳯輦陪八景徯遥合<lb/>
償也一時抽祕可遲㢤書堂傍晩銀檠朗溯憶流隂㣶<lb/>
<pb n="KR4f0005_WYG_315-26a"/>
且徊<lb/>
　　六題泉林行宫八景<lb/>
　　　近聖居<lb/>
循因程便每先來熟路門庭此重開信宿居誠近<lb/>
聖矣以言為學覺遥㢤<lb/>
　　　在川處<lb/>
碑亭萬古俯清川一語真該道體全易見即為難學處<lb/>
來游應識豈徒然<lb/>
<pb n="KR4f0005_WYG_315-26b"/>
　　　鏡瀾榭<lb/>
不藉氊磨與鍊成湛然呈照漾軒楹坐觀久弗見鱗類<lb/>
始悟縁他水至清<lb/>
　　　横雲館<lb/>
三間樸室築平坡古樹竒峰户外羅設使横雲真作雨<lb/>
東郊農父樂如何<lb/>
　　　九曲彴<lb/>
卧坡野彴致多曲其數竒爻恰象陽設曰武夷能縮地<lb/>
<pb n="KR4f0005_WYG_315-27a"/>
幔亭應在那邊張<lb/>
　　　栁烟坡<lb/>
黛青濃染㡬絲絲欲舞因風不自持一片横烟與隔斷<lb/>
畫家留白法如斯<lb/>
　　　古䕃堂<lb/>
泉林有樹無非古杞栁古中巨擘掄喻性他年輕告子<lb/>
臨風此日識前巡<lb/>
　　　紅雨亭<lb/>
<pb n="KR4f0005_WYG_315-27b"/>
老榦庭前列幾株春過梢上憶華敷杏壇此去知非逺<lb/>
自與尋常態度殊<lb/>
　　泉林行宫晩坐疊辛夘舊作韻<lb/>
静坐心無外物侵如魚潛藻鳥棲林思惟不息敬誠驗<lb/>
學匪徒空義理尋繞砌泉音暗曲峽滿窓月影度遥岑<lb/>
㡬畨舊什厯書壁境業如何一再吟<lb/>
書幌重開又五年仍餘結習敲<hi>去聲</hi>吟肩奉遊<lb/>
慈輦言期後黙對幽齋心惜前巖嶂色收簾幕外松濤<lb/>
<pb n="KR4f0005_WYG_315-28a"/>
聲遞榻床邊如斯聲色摐摐裏不覺流隂即漸遷<lb/>
　　留别泉林再疊辛夘舊作韻<lb/>
重臨知復是何年祗覺今畨頗遜前那似來逢優既渥<lb/>
<hi>辛夘至泉林連日得雨極為優渥今已將去尚無雨意憶昔為之不懌</hi>却慙去付詠和詮<lb/>
畧無逸興飛為句雖有微雲散以烟孤負鳴鳩終日喚<lb/>
<hi>時雖不甚昐雨而麥方秀穗得雨尤佳初至泉林聞隔林鳩聲喜為雨兆因有喬木恰聞鳩喚雨我心先得所</hi>
<hi>同然之句不意竟成虚望</hi>甘膏未霈越怦然<lb/>
　　中水行宫晩坐<lb/>
<pb n="KR4f0005_WYG_315-28b"/>
壁上夥粘辛夘詩去時冀雨返優滋<hi>辛夘春自泰安至中水正當盼澤及</hi>
<hi>駐泉林三日連霈甘膏迴蹕至此四野極為優渥兹往返俱屬望雨撫讀前巡壁詩為之憮然</hi>今畨豈<lb/>
異前畨也昨望仍増兹望之念叶休徴惟益愧心闗農<lb/>
務那能怡雖非五日堪十日廹待却逾蘇氏辭<lb/>
　　曉雲<lb/>
曉雲暗逺天庶㡬作甘雨行行散以輕失望意為憮結<lb/>
穂者隴麥吐苗者坂<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>胥待膏澤滋吾民一何苦已近<lb/>
聖人里敬憶聖人語秀而恐弗實學與農同矩<lb/>
<pb n="KR4f0005_WYG_315-29a"/>
　　四依<lb/>
皇祖過闕里詩元韻<lb/>
五嵗睽瞻拜一時謁<lb/>
廟堂從來遵禮樂惟是慙<hi>去聲</hi>門牆<lb/>
元韻重賡處<lb/>
崇文仰教長炷香申敬叩馥郁滿衣裳<lb/>
　　駐蹕古泮池疊辛夘詩韻<lb/>
魯頌明云在泮獻幸兹耆定敢稱功向評新地即故地<lb/>
<pb n="KR4f0005_WYG_315-29b"/>
<hi>丙子駐此據一統志曲阜故城在今縣東十里云云因有新城安得沣池名之句壬午再過此復覈之縣志則</hi>
<hi>新城乃明正徳初移宋祥符間徙去之城復築其實祥符以前縣治原在此古之魯城亦即在此盖新築隘而</hi>
<hi>故址寛且證之水經注所載孔廟泮宫方位近逺亦當常在今行館之地曽作古泮池證疑以紀之並有此地非</hi>
<hi>地新城即故城之句</hi>總屬周公與魯公渴雨頓憐麥苗綠婪春那<lb/>
喜藥花紅明當執禮申殷悃佳氣西瞻擁<lb/>
廟宫<lb/>
　　不寢<lb/>
明當致潔禋數問例不寢况值望澤際晚雲佈已審懼<lb/>
<pb n="KR4f0005_WYG_315-30a"/>
聽風聲泠盼報雨絲淰如是達五更而總未霈甚一路<lb/>
看佳麥本可期穫稔可期為<hi>去聲</hi>患失吾過寧辭恁<lb/>
　　闕里祭<lb/>
　先師禮成述事疊辛夘舊作韻<lb/>
又得東巡奉<lb/>
大年<lb/>
廟庭釋奠展殷䖍古今㧞萃有若述堯舜猶賢宰我宣<lb/>
覺世崇文斯有志牖民傳道那能肩五春秋閲一承<lb/>
<pb n="KR4f0005_WYG_315-30b"/>
祭蕆禮迴瞻意眷然<lb/>
　　金絲堂<lb/>
憲章祖述紀中庸豈繫金絲發魯共<lb/>
天地辟如久覆載道斯在詎在聲容<lb/>
　　詩禮堂<lb/>
當日陳亢問伯魚學詩學禮兩言餘敎傳萬古惟如是<lb/>
以立以言共勉諸<lb/>
　　故井<lb/>
<pb n="KR4f0005_WYG_315-31a"/>
萬世敎垂永津逮當時未擬歎王明易云改邑曾不改<lb/>
况此新城原舊城<hi>今之曲阜縣城即宋祥符以前舊城明時復移建於此詳見昔所作古泮</hi>
<hi>池證疑</hi>
　　終日<lb/>
終日霏微雨細零弗成分寸祗濛溟慙予誠未格時化<lb/>
敢㤀民艱曷恵寧<lb/>
　　過陋巷顔子祠<lb/>
宏規廟宇奐而輪陋巷今時豈更貧屢空<hi>去聲</hi>一瓢無改<lb/>
<pb n="KR4f0005_WYG_315-31b"/>
樂其心三月久於仁如愚誰似不違處克已獨臻好學<lb/>
真報施<hi>去聲</hi>善人<lb/>
天若此龍門倡議未為淳<lb/>
　　謁孔林酹酒<lb/>
一坏如五嶽永古此幽宫天朗林原氣川流洙泗風奠<lb/>
椒溯思處瞻楷不言中<hi>林旁為子貢廬墓處復有枯樹半截相傳為子貢手植楷</hi>萬<lb/>
載讀書者水源木本同<lb/>
　　謁少皥林<lb/>
<pb n="KR4f0005_WYG_315-32a"/>
八旬年在位<hi>在位八十四年舉成數也</hi>一百嵗長齡修法齊太昊降<lb/>
生感大星史書不多事古道泯儀形存沒都曲阜永安<lb/>
萬刼靈<lb/>
　　大庭氏庫三疊李白詩韻<lb/>
三讀太白詩逸韻何卓然鏗鏘突金石舒巻如雲烟舊<lb/>
蹟雖難尋仍此齊魯天望古遥集思無能託氷絃視今<lb/>
後由昔逝波迅流川<lb/>
　　謁元聖祠<lb/>
<pb n="KR4f0005_WYG_315-32b"/>
禮樂自姬宗惟公剏所從廟非八佾舞庭有百年松文<lb/>
子克成孝武臣真是恭<lb/>
宣尼歎夢見夫豈在形容<hi>孔子之不復夢見周公蓋歎其不能復行周公之道今人</hi>
<hi>於難行之事未逢之人率云未曽夢見夫子之意亦如是而已若如程朱之注則夫子未識周公形容何從見</hi>
<hi>諸夢寐怪力亂神子所不語豈肯為此不稽之説乎向作詩嘗論及之今附注于此</hi>
　　河南巡撫徐績奏報得雨誌事<lb/>
廿四五之際魯郊微雨看那知即其日豫省渥膏寛<hi>徐績</hi>
<hi>奏河南省城於廿四日辰時甘霖大霈至廿五日尚未止入土深透且雨勢甚濃所霑必廣</hi>遥念心<lb/>
<pb n="KR4f0005_WYG_315-33a"/>
雖愜近觀眉益攅慰猶弗抵愧摛句賴吟安<lb/>
　　濟寧行館八詠<lb/>
　　　書堂<lb/>
芸編插架備觀書自昔觀書輙悚予内聖外王非漫爾<lb/>
禮齊道徳竟何如<lb/>
　　　雲樓<lb/>
出牆樓屋臨平野近逺齊郊一覽中封建井田行豈得<lb/>
治民惟有為<hi>去聲</hi>祈豐<lb/>
<pb n="KR4f0005_WYG_315-33b"/>
　　　椶亭<lb/>
誰將一具椶笠子置在喬柯怪石間恰似應真渡杯後<lb/>
七徴徵罷八還還<lb/>
　　　月臺<lb/>
望月從來藉月臺廣寒世界素光皚三千遍滿一輪照<lb/>
豈較高低尋尺哉<lb/>
　　　藥欄<lb/>
藥欄絞縛致玲瓏騁目仍宜内外通黙會箇中具深義<lb/>
<pb n="KR4f0005_WYG_315-34a"/>
視無形盖冕旒同<lb/>
　　　花砌<lb/>
閒花繞砌有餘姿正是春風三月時暮把朝吟本無暇<lb/>
黄蜂紫蝶任相隨<lb/>
　　　竹埭<lb/>
植裏號清不號妍故宜免俗愛前賢設論本地周旋久<lb/>
齊甸微嫌匪渭川<lb/>
　　　松坡<lb/>
<pb n="KR4f0005_WYG_315-34b"/>
攝山延得好佳賔<hi>攝山疊浪崖上有九株松此坡種松亦九辛酉駐此曽有亦知亢父非白</hi>
<hi>下拘數何須定九株之句</hi>坐對蘢葱意覺親閉户未曾著書此却看<lb/>
亦自長<hi>上聲</hi>龍鱗<lb/>
　　登太白樓再疊舊作韻<lb/>
亢父重來厯市闉酒樓太白蹟留真助休自是斯為主<lb/>
吟詠誰堪與作賓聊以餘閒賡舊韻不忘正務慎時巡<lb/>
詩仙已喜兹欣遇更有南池詩聖人<lb/>
　　題南池少陵祠再疊舊作韻<lb/>
<pb n="KR4f0005_WYG_315-35a"/>
城南數武有園池池上原存工部祠空後絶前心早下<lb/>
因文緬道歩遲移誰無五字與七字我惜此時隔彼時<lb/>
自有不亾真者在水聲雲色豈非詩<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_315-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩四集巻三十六<lb/>
</p>
<p>
</p>
  </div>
</body>
</text>
</TEI>
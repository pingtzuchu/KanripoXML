<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_040-1a"/>
欽定四庫全書<lb/>
御製詩初集卷四十<lb/>
　古今體一百首<hi>丁夘四</hi>
　　雨後圓眀園<hi>三月廿六日</hi>
園亭標净爽花木長精神幸爾過愁雨猶然及踐春茶<lb/>
來南國貢雁去北天賔漫惜韶光促清和亦可人<lb/>
水郭連山墅農功周覽知麥煙初羃際榖雨乍過時底<lb/>
用翻車引行看秧馬騎千愁消一夕合有識懐詩<lb/>
<pb n="KR4f0005_WYG_040-1b"/>
對景真佳矣看山總沃如曉寒輕料峭大塊善吹噓畫<lb/>
棟差池燕文波撥剌魚幾閒心稍適一試裹綿書<lb/>
東沼含烟𣺌西軒挹翠來所欣町緑重那惜榭紅摧水<lb/>
面鷗眠絮階心鶴歩苔詩懐滋雨後濡筆待恢炱<lb/>
　　題王詵瀛海卷<lb/>
海上三山逺隔塵雲屏霧障玉嶙峋底縁紛見拏舟侣<lb/>
想共君房採藥人<lb/>
都尉由來閥閱家詩情畫意足烟霞飽参玉局心如月<lb/>
<pb n="KR4f0005_WYG_040-2a"/>
逺謝安期棗似𤓰<lb/>
漫云海水變桑田一例鷗汀鶴嶼邉厯厯肄農還學圃<lb/>
但心閒者合稱仙<lb/>
　　燕文貴匡廬清曉圗<lb/>
雲峰天外矗秋景曉來宜鴈閣棲霄漢虹橋飲水湄錦<lb/>
林扶嶻嶭珠瀑落嶔﨑恍憶銀河畔青蓮得句時<lb/>
　　牡丹<lb/>
殿春朶倚翠雲團雨後憑欄一笑看藻繪那能傳月貎<lb/>
<pb n="KR4f0005_WYG_040-2b"/>
評量雅合冠花壇慢稱京洛名尤重信是東皇技畢殫<lb/>
絶勝常年相對處錦苞猶滴露闌干<lb/>
　　進宫齋戒西直門道中作<lb/>
霽煙低傍御街寛帷掲輕輿破曉寒緑潤町畦欣望處<lb/>
都因一雨便殊觀<lb/>
隴麥青蔥榖吐芽桔橰無藉慶農家香風餅餌吹來好<lb/>
早見炊煙幾縷斜<lb/>
迤邐蘭衢來往便每教停蹕問公田為農愁苦因農喜<lb/>
<pb n="KR4f0005_WYG_040-3a"/>
不識年華幾轉旋<lb/>
　　海天羣鶴歌題余省畫<lb/>
余省畫鶴鶴其性前身應是欵鶴師在隂鳴和過幽寂<lb/>
海天羣戯放筆為奔機角睞豈所論上下左右無不宜<lb/>
海上三山隔塵世向聞其名今見之蒼松越萬載一色<lb/>
輪囷撐突虬龍枝是處豈可居别物舎胎仙也其奚誰<lb/>
合群休息信得地分形飲啄各出竒恵然而來翩然往<lb/>
怡情欲赴中復疑莎坨彳亍印古篆雲路振迅披銖衣<lb/>
<pb n="KR4f0005_WYG_040-3b"/>
擢距延頸若有抗䯓頰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耳咸知時引吭彈舌振空谷<lb/>
婆羅呌梵非笙絲昻然黄鶴獨超絶不與衆侣相追隨<lb/>
松巔偃蹇若少憇疑被文偉方騎歸衛軒不慕腐䑕嚇<lb/>
阿閣還輕圗籙垂景昭名蹟存寳笈<hi>石渠寳笈有邊景昭胎仙圗長卷</hi>
師承有自青出而胸中萬態猶未盡與鶴終始難窮期<lb/>
　　太液池泛舟<lb/>
玉蝀橋頭駐六驄溶溶太液一舟通苑花隄栁添烟景<lb/>
弱葦新蒲茁露叢<lb/>
<pb n="KR4f0005_WYG_040-4a"/>
煙中樓閣座中移雨後風光慰後思憂慮勾消詩數首<lb/>
清和恰似昨年時<lb/>
漭沆澄波叠翠涵天光雲影適來参獨㫪依葦毶毶白<lb/>
逺嶂踈眉淡淡嵐<lb/>
樹沃濃青花發紅疇人占節報南風<hi>是日立夏欽天監奏南風占云五榖</hi>
<hi>熟</hi>一般西苑經行處却與前朝逈不同<hi>二十日幸圎明園停蹕西苑傳</hi>
<hi>膳正望雨際也</hi>
　　自警<lb/>
<pb n="KR4f0005_WYG_040-4b"/>
有所畏則矜不生見其難斯恃不行雨暘時而畏者釋<lb/>
吾懼矜念之将盈臨蒞久而難者易吾憂可恃之致傾<lb/>
懔懍乎惴惴乎如臨深淵履薄冰因取昌黎之言以自<lb/>
警曰憂其所可恃懼其所可矜<lb/>
　　三月二十九日作<lb/>
花扶日影上蝦鬚圖史尋披味道腴愜志多縁欣雨足<lb/>
閒尋那復惜春徂元亨黙體消而息空色從來有若無<lb/>
賸得祈年心獨切頻教豐歉繫憂愉<lb/>
<pb n="KR4f0005_WYG_040-5a"/>
　　孟夏時饗<lb/>
太廟<lb/>
太室穆清地明禋孟夏辰嵗時展殷薦<lb/>
祀事重躬親曙色分籩豆卿雲擁柍桭駿奔森玉葉一<lb/>
本溯天倫<lb/>
　　題趙孟頫雙松平逺圗<lb/>
盤拏古幹秋雲表寒空極目霜天曉磊砢白石護其根<lb/>
棘枝間出麻姑爪童童插㙷相扶持下臨仄澗碧環繞<lb/>
<pb n="KR4f0005_WYG_040-5b"/>
㑹心因憶孟氏言二老天下之大老<lb/>
　　題牟益𢷬衣卷用謝恵連𢷬衣詩韻即效其體<lb/>
凉飈颯蕭瑟節序忽已催絡緯吟露莎鵯鶋棲夜槐佳<lb/>
人未忍眠顰眉黯如啼舉首見明月攬衾對空閨憶逺<lb/>
各呻吟命侣聊招攜尺素出文笥平砧列閒階女伴強<lb/>
笑言黙喻中懐哀長短准舊度袗襲别新題不裁雙鴛<lb/>
鴦留待君予歸王風咏執簧七月廑授衣圖史堪起予<lb/>
往復卷更開髙咏恵連詩遑問學歩非<lb/>
<pb n="KR4f0005_WYG_040-6a"/>
　　夜雨<hi>四月朔日</hi>
已見郊原雨沛靈又逢離畢叶占星及時膏澤催耕亟<lb/>
徹夜簷聲欹枕聼㦸㦸錦棚應矗紫溟溟畫幀更湔青<lb/>
明朝封事疇咨處<hi>次日御門</hi>志有同然慰在庭<lb/>
　　御門<lb/>
凌晨御内朝咨采接羣彦嘉言孰予告庶政惟爾贊稍<lb/>
釋望雨愁未愜求治願周公古元哲猶坐以待旦欽哉<lb/>
與日深敢恃<lb/>
<pb n="KR4f0005_WYG_040-6b"/>
天恩眷<lb/>
　　賦得楊花<lb/>
又見楊花舞清和節令初紛紛豈有瓣去去總乘虚頏<lb/>
頡迷狂燕噞喁引醉魚詩題供雨後畫景稱春餘憎愛<lb/>
全無繫飄沉任所如莫教頻㸃硯鎮日籠紗疏<lb/>
　　瓷雁<lb/>
好在沙頭溪觜那勞月宿霜征有質奚憂矰繳不材無<lb/>
慮炰烹<lb/>
<pb n="KR4f0005_WYG_040-7a"/>
　　錢選秋江待渡圗<lb/>
白露泫菰蒲秋煙暝碧湖勞情定誰氏矯首賦卭須倒<lb/>
影山銜翠欺霜楓染朱底誇航葦渡彼岸却成殊<lb/>
　　曹知白十八公圗<lb/>
擢榦森霄漢盤根育茯苓淮南初得號塞北早傳形誰<lb/>
結三冬友孤標萬古青天風吹謖謖擬搆韻松亭<lb/>
　　御花園首夏<lb/>
宿雨輕烟罨綺櫺尚餘春色博山屏蒼松四季曾無改<lb/>
<pb n="KR4f0005_WYG_040-7b"/>
也覺虬枝分外青<lb/>
一陣香風遞玉墀却縁錦綻墨辛夷幾餘㸃翰消繁慮<lb/>
幸似去年倚檻時<hi>去年首夏亦已得雨</hi>
婪春破夏日方永委砌篩簾絮正紛最是常年添悶處<lb/>
底教觸目總成欣<lb/>
　　格物<lb/>
風人咏芍藥而未逮牡丹甚盛始李唐名譟河洛間拈<lb/>
毫品花者着眼徒拘牽强與分君臣耳食踵訛傳其實<lb/>
<pb n="KR4f0005_WYG_040-8a"/>
本一種亦無相後先<hi>廣羣芳譜牡丹秦漢以前無考唐開元中始盛云</hi>試看四<lb/>
生類皆自盤古權豈其於芍藥而乃特異焉其本殊草<lb/>
木始蓋受於天木者早發華錦苞誠麗妍香氣或稍遜<lb/>
凋零迅可憐草者每後時朶讓䑕姑鮮豔香乃過之榮<lb/>
常兩月連豐此嗇於彼萬物理固然格物有㑹心因以<lb/>
成詩篇<lb/>
　　藤蘿<lb/>
深含姹紫淺含紅對處偏宜細雨濛奚啻帶垂還髪卷<lb/>
<pb n="KR4f0005_WYG_040-8b"/>
<hi>去嵗詠御花園藤蘿有匪伊垂之帶有餘之句</hi>每攜春色見薫風施松似聼鶴<lb/>
彈舌壓架還招蝶遶叢細與評量惟两字風流卉裏孰<lb/>
能同<lb/>
　　商琦嵩陽訪真圗<lb/>
松風朗助歩虚詞少室峰前曳杖遲童子抱琴那觧醳<lb/>
胎仙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耳却知時白雲滃浡丹臺静青嶂穹窿鐵鎻垂<lb/>
玉簡倘逢論位業不教海上覓安期<lb/>
雩祭齋居<lb/>
<pb n="KR4f0005_WYG_040-9a"/>
勤民重農功稽典肇<lb/>
雩祭<hi>雩祭向未舉行乾隆八年始議嵗一舉行逮今凡五年矣</hi>聖訓必躬親頻年謹<lb/>
從事北方春旱多率似成常例龍見未屆期祈請先小<lb/>
祀<hi>叶命龍見而雨向年每以不能待時先  禮部祈雨於諸小祀以次舉行</hi>
南郊歩禱時<hi>九年以無雨於雩祭日自齋宫歩禱</hi>忸怩責躬備去嵗蚤邀<lb/>
眷首夏甘霖賜麥無禾則有已是叨<lb/>
明恵今年乃更幸膏澤春常暨孟夏月之朔優渥逺爾<lb/>
逮撫時舉常<lb/>
<pb n="KR4f0005_WYG_040-9b"/>
雩齋居切䖍致受寵宜若驚此理無巨細廣殿引薫風<lb/>
罘罳晃新霽慰懼两相縈要矣終年計<lb/>
　　齋宫叠去嵗對雨有作原韻<lb/>
預日臨齋所前朝足好霖綠鋪新草色翠羃古槐隂<lb/>
天貺承逾惕民情静可斟適然相合處去嵗此時心<lb/>
　　新月<lb/>
新月生西方盈匡度可揣欽天精其數常人昧兹㫖謂<lb/>
月向西行豈有就東理試看蛾眉時常自申位始既至<lb/>
<pb n="KR4f0005_WYG_040-10a"/>
輪滿夕則在夘宫矣所見向西者盖不由乎已古人有<lb/>
精喻謂磨盤走蟻<lb/>
　　聞鳩<hi>齋宫作</hi>
豈是安排静六情清齋自覺道心生緑郊剛喜含煙潤<lb/>
又聼鳴鳩喚雨聲<lb/>
雩祭禮成有述<lb/>
占星龍見後應節雨霑初上祀䖍<lb/>
郊薦崇壇仰<lb/>
<pb n="KR4f0005_WYG_040-10b"/>
帝車将將陳爼豆濟濟列簮裾念匝三時逺誠殷九奏<lb/>
餘瑞雲籠日淡祥燎引風徐連嵗邀<lb/>
隆貺欽承更惕如<lb/>
　　御園初夏<lb/>
法宫廣殿致齋逥水榭山堂得雨纔茂對清和勝往嵗<lb/>
西峰又復送青來<lb/>
飛絮逰絲撲綺寮錦階花色嫩如澆誰知偶爾拈吟處<lb/>
偷度春風倐幾朝<lb/>
<pb n="KR4f0005_WYG_040-11a"/>
蕩漾烟光霽景䨑拍浮新漲半含堤最憐北逺山村外<lb/>
翠剡新秧已插齊<lb/>
老翁犁把耕新潤弱婦筐鈎伐逺揚常在豳風圗畵裏<lb/>
那能辛苦忘農桑<lb/>
猊噴薄霧簟含波林外金衣宛轉歌贏得幾餘罷愁雨<lb/>
好因平秩驗南訛<lb/>
魚跳逺浪珠千㸃燕徹新泥玉一窩看到自然該物理<lb/>
越深顒若奉天和<lb/>
<pb n="KR4f0005_WYG_040-11b"/>
　　郎世寧橅元人秋林羣鹿圖<lb/>
秋半雪毛茸伊尼聚曉㫪寢訛咸自適羣友各相從霜<lb/>
葉踈還宻朝烟散轉封興賢宵雅意載咏寄遐悰<lb/>
　　漢玉璧<lb/>
本來猶是崐岡石一片紅雲變英白入土出土千年易<lb/>
形如滿月逕逾尺天然豈有剛刻迹為榖為蒲不可識<lb/>
鼂采内藏土華蝕庇䕃嘉榖此其徳特達亷貞夀而澤<lb/>
宜登宣室之筍席<lb/>
<pb n="KR4f0005_WYG_040-12a"/>
　　對雨<lb/>
灑空時作雨絲絲潤逼園林首夏時倚檻静聼搴幔望<lb/>
聲聲色色總相宜<lb/>
赬魚出水羣承沫紫燕翻空競掠珠一例都含喜雨意<lb/>
物猶如此况人乎<lb/>
數日未逾十日度<hi>時四月七日</hi>祈年恰似去年心<hi>去年春旱入夏即得</hi>
<hi>時雨今嵗較去嵗為尤幸云</hi>黍髙稻下均含澤茂對清和意倍欽<lb/>
　　夜雨<lb/>
<pb n="KR4f0005_WYG_040-12b"/>
雲容傍晩濃淅瀝更㫪容簷滴踈而宻衾寒薄以重潤<lb/>
添長畆麥聲間逺村鐘慰後籌量處年來得幾逢<lb/>
　　倣宋人梅花詩意卷各題以句<lb/>
　　　枝横却月觀花遶凌風臺<hi>何水部遜</hi>
東海有文人髙風工吐納恰如横月枝標花在嚴臘格<lb/>
稱少而能韻復蕭且颯質麗兩不傷清濁一以合故宜<lb/>
忘年交沈范欣朋盍<lb/>
　　　為君援筆賦梅花未害廣平心似鐵<hi>宋廣平璟</hi>
<pb n="KR4f0005_WYG_040-13a"/>
開元賢相傳芳規博學工文乃餘事已辦和羮商鼎調<lb/>
何妨作賦偶逰戯梅花本來心似鐵惟其有之言故備<lb/>
我聞所好性相近朱赤墨黒從其類不見開元欲末姚<lb/>
宋死乃有沉香亭畔牡丹叢裏楊妃醉<lb/>
　　　廵檐索共梅花笑冷蕊疎枝半不禁<hi>杜工部甫</hi>
忠君愛國之意鯨魚碧海之辭萬里風煙之地三冬落<lb/>
莫之時雖傲寒如梅也亦將有所不禁而先生處之若<lb/>
夷獨廵檐而索笑無懐氏之民歟葛天氏之民歟夫何<lb/>
<pb n="KR4f0005_WYG_040-13b"/>
不宜<lb/>
　　　踈影横斜水清淺暗香浮動月黄昏<hi>林和靖逋</hi>
宋故多儒孰稱深造懿哉君復名不自表林宗之儔風<lb/>
清月皎有如時雨化物起槁不藥而愈不食而飽<hi>二語出渭</hi>
<hi>南集</hi>汗牛充棟梅詩豈少兩句千古誰不傾倒絶類離倫<lb/>
一班可曉敬拜下風宜乎米老<hi>米元章有林處士讃</hi>
　　　多情立馬待黄昏殘雪消遲月出早<hi>蘇東坡軾</hi>
黄昏立馬凍溪邉寒逼霜髯聳兩肩只為詩裁羞讓古<lb/>
<pb n="KR4f0005_WYG_040-14a"/>
不教花品獨稱仙蠻江瘴嶺何人問冷骨幽香各自憐<lb/>
消得色聲香味觸月明如鏡好参禪<lb/>
　　　獨立晚風香滿袖無人同詠一枝春<hi>黄山谷庭堅</hi>
山谷書如張長史其詩亦學李王孫奚奴挈梅詩意足<lb/>
奚啻錦囊留墨痕梅乎人乎其同一精神乎底用多言<lb/>
　　　清香侵硯水寒影伴書燈<hi>張宛邱耒</hi>
翛然纈玉枝棐几對支頥影共寒燈瘦香偏鼻觀宜不<lb/>
須觀舞劍乍可助臨池底復凝神坐停毫結搆時<lb/>
<pb n="KR4f0005_WYG_040-14b"/>
　　　醉中忘却頭邊雪斜插一枝歸竹籬<hi>陳簡齋與義</hi>
春光消息竹籬尋新格斜抽輭玉簮侵鬢莫嫌多雪色<lb/>
雪於梅是舊知音<lb/>
　　　叮嚀說與水邊人從今日報花消息<hi>曾茶山幾</hi>
髙士必好梅試問何縁因梅豈待髙士而後益精神天<lb/>
然契合處不可参根塵偶讀茶山詩令我思其人<lb/>
　　智愚<lb/>
智愚愚智定何殊鶴脛休將續彼鳬倐忽鑿而混沌死<lb/>
<pb n="KR4f0005_WYG_040-15a"/>
小聰明是大糊塗<lb/>
　　新筍<lb/>
渭南梢已緑冀北苞方紫因憶忘年交不妨皆君子<lb/>
宿雨潤蘭谿怒生一日齊試看方寸際便爾異雲泥<lb/>
為愛干雲意寧為清夏供長松将古鶴早與結髙踪<lb/>
戢戢龍新角依依鳥重枝栽培生意在造物本無私<lb/>
　暢春園之純約堂<lb/>
皇祖時所建也朕既奉<lb/>
<pb n="KR4f0005_WYG_040-15b"/>
皇太后駐蹕於此因略為脩葺以供夏清落成侍宴敬<lb/>
　　　成近體<lb/>
軒榭貽<lb/>
皇祖佳名純約垂凊温奉<lb/>
慈豫丹雘柍桭施今日成新落清和正好時指山傾北<lb/>
斗俯水是西池麗景牕中納瑶圗座上披即看階砌畔<lb/>
應茁萬年枝<lb/>
　　浴佛日叠去嵗韻<lb/>
<pb n="KR4f0005_WYG_040-16a"/>
亷纎夜雨枕邊傳<lb/>
天眷常承獨厚焉饒有對時增惕若那無撫節慶油然<lb/>
晬盤嘉祉徴圗籙<hi>去嵗中宫生子今日適逢週晬</hi>佛鉢良因自竺乾恰<lb/>
憶去年得句日果然嵗嵗結為縁<hi>浴佛日有結縁之俗去嵗詩云額手但知</hi>
<hi>豐是瑞顒祈嵗嵗結為縁之句</hi>
　　結縁<lb/>
此日結縁日借問縁為何如彼澄潭水風過生微波波<lb/>
本無心生風豈有意過曾聞佛經云世界成娑婆茵席<lb/>
<pb n="KR4f0005_WYG_040-16b"/>
與糞溷因果理則那大士觧脫船為渡癡愛河求觧不<lb/>
可得况復結網羅或縁弟子軰踵事傳其訛漫謂結善<lb/>
縁世得度者多楊葉止啼見恐為惡之囮<lb/>
　　清暉閣松籟<lb/>
清暉閣前九株松綠釵經雨何菁蔥童童入夏覆佳䕃<lb/>
謖謖傍午吟清風唱于唱喁相前後琴筑金石無不有<lb/>
黄鸝巧囀巴人曲何必雙柑與斗酒耳根净後悟憂樂<lb/>
憂憎樂愛誰因託年來年去憂樂中九株松自清暉閣<lb/>
<pb n="KR4f0005_WYG_040-17a"/>
　　晴<lb/>
時雨既霑濡新晴亦和煦微風凑輕凉清氣豁天宇循<lb/>
堤歩繁隂傍壠看膏土稻秧挿將齊麥穂含将吐憶我<lb/>
屢年來飽識望霖苦今年乃何幸邀貺厚且普豈有協<lb/>
和功益勉憂勤所三時尚遥遥慰意敢自詡<lb/>
　　鶯<lb/>
漸覺綠隂稠旋聼報栗留似含時雨潤却借好風流夏<lb/>
入如相識春徂了不愁遼西誰復夢送響任髙樓<lb/>
<pb n="KR4f0005_WYG_040-17b"/>
　　池上居<lb/>
槐日風清候壺天池上居潤含新樾重爽挹午窓虚古<lb/>
調彈聲鶴天機唼浪魚底須費穿鑿水到自成渠<lb/>
乍見錦綳勹旋聼緑玉敲有堂如白傅不雨度西郊囀<lb/>
樹鶯求友啣莎雀補巢一泓相對處無慮置杯膠<lb/>
軒楹俯碧流檻影座中浮堪納水雲意底論大小舟風<lb/>
前饒乳燕雨後尚鳴鳩暇日無餘事新題毎見投<lb/>
　　題陸治松壑閒居圗<lb/>
<pb n="KR4f0005_WYG_040-18a"/>
山樓據勝見山多樓下秋江叠翠波得得扶笻定誰氏<lb/>
元都道士訂相過<lb/>
　　唐棣朔風飄雪長幅<lb/>
水如銀度燭還流誰放山隂訪戴舟佳趣不教漁父占<lb/>
都官漫道好詩留<lb/>
　　河南得雨誌喜<lb/>
天時不可必水旱何能齊惟此飢溺心黔黎想共知屢<lb/>
勑守牧臣毋詡豐亨詞苟存文飾意有司職遂虧一遇<lb/>
<pb n="KR4f0005_WYG_040-18b"/>
賑恤行寧濫毋或遺今年被恩早連接甘膏滋王畿千<lb/>
里間盈隴翠色披所願遍寰宇時若皆如兹而奈南北<lb/>
殊如願安可希豫省苦春旱封章早閱批自此望洛雲<lb/>
戚戚常在懐<hi>叶</hi>每對時雨降卜度凝䨇眉知近而忘逺<lb/>
彼民其恃誰首夏月将望<hi>時四月十四日</hi>嘉音自南來<hi>叶</hi>連朝<lb/>
盈尺霑芒種剛及期禾黍既種褎麥收仍半之真堪喜<lb/>
不寐益勵乾惕思<lb/>
　　洗桐<lb/>
<pb n="KR4f0005_WYG_040-19a"/>
入夏桐影圓童童覆階戺清吹與踈滴時送紗忩裏何<lb/>
來白乳流偏不於栁杞汚膩緑玉皮漸漬青絲理呼童<lb/>
汲井華澡雪一為洗特生意灑然不潔去西子黄蜂辭<lb/>
條端白鶴來枝底乃知聲應間理固有所以既無待鳳<lb/>
懷亦豈因琴毁古人有同心朅憶倪髙士<lb/>
　　雨<hi>四月十九日</hi>
剛覺炎風近日偏晚凉送雨竟宵連天公曲意随人意<lb/>
農事今年庶有年頻聼簷聲䟽復宻每霑膏澤惕逾乾<lb/>
<pb n="KR4f0005_WYG_040-19b"/>
為欣麥秀禾滋候欹枕何妨鎮不眠<lb/>
　　凉<lb/>
夏初非暑候節序宜清和胡為驟炎蒸驕陽勢漸頗前<lb/>
宵宻雨霏昨日爽風多旋轉何神速曉涼切庭阿年來<lb/>
晴雨間厥徴幾研摩探節復數時謂比農夫過此雨實<lb/>
靈雨不惟滋麥禾煩囂一以滌更復蠲百疴近圃殷紅<lb/>
芳逺山湔黛螺稍慰祈年心平秩驗南訛<lb/>
　　望西山山色<lb/>
<pb n="KR4f0005_WYG_040-20a"/>
西山去此園尚餘二十里每從樹杪看近似在盈咫常<lb/>
年春夏交望雨愁不已峰容翳塵霾不敢向西視今嵗<lb/>
何厚幸甘膏四野被禾黍咸佈種草木皆鮮美肆目眄<lb/>
西山薈蔚緑如洗䝉者滌而明茁者菁不萎乃知造化<lb/>
功澤物無彼此<lb/>
　　乳燕<lb/>
雕堂翾乳燕首夏復平分絇練梳新羽頡頏遂老羣掠<lb/>
空懷棟藻窺户妬簾紋一種供参翫梨花是夢雲<lb/>
<pb n="KR4f0005_WYG_040-20b"/>
　　白絲行<lb/>
陌桑已椹春蠶老春蠶作繭圎且好繅絲織帛代精工<lb/>
忘却西陵奪天巧西陵豈識錦繡段踵事增華吁可歎<lb/>
世間萬事率如兹我亦因之悟文翰知我罪我皆春秋<lb/>
權輿錦繡原馬頭設使世人不尚帛沸鍋誰解白絲抽<lb/>
白絲蠶口之所吐自縛自戕還自取何如菜子出青蟲<lb/>
花間常見春駒舞<lb/>
　　顧定之新篁古石<lb/>
<pb n="KR4f0005_WYG_040-21a"/>
櫹矗文篁四五梢斜抽新筍尚含勹夏侯貨殖何須數<lb/>
却愛凌風綠玉敲<lb/>
　　題梅道人洞庭漁隠長幅即用圖間原韻<lb/>
木葉微飄秋興生牢騷意與大江横閒鷗最是忘機者<lb/>
也識煙波釣叟名<lb/>
　　湯泉新荷<lb/>
别浦田田纔見葉温池灼灼已開荷寒暄誰令殊所托<lb/>
遲速因之異幾多破曉攜來承瑞露停風對去展晴波<lb/>
<pb n="KR4f0005_WYG_040-21b"/>
沸湯無礙清涼性試看心蓮演梵那<lb/>
　　新蟬<lb/>
栁㟁維舟俯碧潯新蟬送響出濃隂前身應是粘枝蛻<lb/>
今嵗初聞隔葉音聲逺居髙欣所託暑來寒往動關心<lb/>
無多不得其平意嘒嘒何縁鎮聒林<lb/>
　　香山<lb/>
我初逰香山朝往暮歸偶因循不能捨復厭勞奔走稍<lb/>
出内府資買地垂百畆山僧飽囊槖而我足林阜一舉<lb/>
<pb n="KR4f0005_WYG_040-22a"/>
两得之香山宛我有就岡導漫乳面嶺開踈牖愛貞植<lb/>
栢松惡脆棄蒲栁脩葺未經年成園已斷手時來駐清<lb/>
蹕輙與周旋乆林紅霏春深隴緑蘇雨後探節復數時<lb/>
課無而責有借問園何名静宜藏詩藪<lb/>
　　首夏香山雜詩<lb/>
松風忽作秋夏山已如滴戞然孤鶴鳴響過柯亭笛<lb/>
好山如道人益我良不少几硯欲生雲縁在青雲表<lb/>
嵌竇淙靈脉來往供挹注時出英英氣甘膏遍霑㴻<lb/>
<pb n="KR4f0005_WYG_040-22b"/>
今年獲雨早峰翠濃欲蒸指㸃青蓮朶時時信歩登<lb/>
山深見越遥豈在遮林木近隴復遐町滿意芃新緑<lb/>
豁然天宇暢因之眼界寛時有山風吹泠泠衣袂寒<lb/>
山花不識名山鳥兩三聲物物皆自得吾亦暢吾情<lb/>
玉筍倚天關煙蘿霏澗户山雲傍晚濃釀作清宵雨<lb/>
　　夜雨<lb/>
麥秋禾夏際所蘄雨澤時昨者稍炎蒸霑灑薄已滋兹<lb/>
復越七日切切心靡夷田原縱未亢頗待甘膏垂山雲<lb/>
<pb n="KR4f0005_WYG_040-23a"/>
傍晚濃長松㸃千絲聞聲固已佳見勢心更怡轉恐萬<lb/>
竅號忽焉風散之因憶常年間夏至獲一犁已是額手<lb/>
慶晩禾尚及期今嵗被恩早頗生望蜀思人情率皆然<lb/>
誰能造無為<lb/>
　　玉泉山<lb/>
香山留信宿畧暢烟霞意御苑返凌晨總此乾惕志玉<lb/>
泉東道主路便供清憇况兹林泉佳于焉一停蹕軒齋<lb/>
舊所建延訪何拘地傳餐命衞士問政除羣吏勑幾時<lb/>
<pb n="KR4f0005_WYG_040-23b"/>
復暇攬結成幽寄䝉茸蘿薜烟薈蔚髻鬟翠黄鶯隔樹<lb/>
聲白鶴梳風翅招提鐘魚答靈湫蛟龍秘泛濫鷗波縐<lb/>
蕩漾木蘭試學飛乳燕驕逐隊赬魚醉天機寓所㑹物<lb/>
性從其類據石讀前題忽作經年事<lb/>
　　熱<lb/>
甘膏剛喜被公田近覺驕陽勢漸宣赤帝炎風毋乃過<lb/>
兆方好雨總稀連曾何十日心舒也所務三時理固然<lb/>
少讀子車今擬易迄無後樂祗憂先<lb/>
<pb n="KR4f0005_WYG_040-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0005_WYG_040-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩初集巻四十<lb/>
</p>
<p>
</p>
  </div>
</body>
</text>
</TEI>
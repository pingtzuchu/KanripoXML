<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_091-1a"/>
欽定四庫全書<lb/>
御製詩二集巻三十三<lb/>
　古今體九十五首<hi>壬申三</hi>
　　四帝詩<hi>有序</hi>
　　創業守成之難易予論之已詳古所稱守成令辟<lb/>
　　若夏后氏啓殷太甲三宗越有周成康尚矣漢唐<lb/>
　　而下得四帝焉曰漢文帝曰唐太宗曰宋仁宗曰<lb/>
　　金世宗夫天生民而立之君凡以為民也帝典首<lb/>
<pb n="KR4f0005_WYG_091-1b"/>
　　以安民為言周公陳無逸咸知小民之依而子輿<lb/>
　　氏謂保民而王四帝之為治不同要以恭儉為心<lb/>
　　行仁為本庶所謂保民如赤子者歟㡬餘覽古輙<lb/>
　　有微斯人其誰與歸之慕爰用顔延年五君詠例<lb/>
　　各綴五言一章非惟論世實以寫懐史評苛核槩<lb/>
　　無取焉<lb/>
　　　漢文帝<lb/>
周綱既陵夷變雅民勞癉髙祖易秦暴救世於水火休<lb/>
<pb n="KR4f0005_WYG_091-2a"/>
息乃未遑吕雉繼搆禍大横為天王啓光克負荷愛民<lb/>
勵始終約已戒奢惰漢家四百年謂帝所造可或議雜<lb/>
黄老責賢何𤨏𤨏<lb/>
　　　唐太宗<lb/>
創守一人俻無過唐太宗所遭值天倫命也難强同英<lb/>
識早絶羣降志牧謙冲有諫無不嘉廣闢四門聰行仁<lb/>
有眀效徳彞惜未逢斗米纔三錢使我希休風<lb/>
　　　宋仁宗<lb/>
<pb n="KR4f0005_WYG_091-2b"/>
北宋凡九帝仁宗誠首出繼統忌更張惟帝守以一怵<lb/>
惕凛天變恭儉以身率吏治若媮惰亦不任法律嬖倖<lb/>
或間用善類氣不窒史賛乃㝡當論世知其實<lb/>
　　　金世宗<lb/>
海陵失其徳惟帝天所歸時雨滌炎氛一反海陵為南<lb/>
北講和好與民休息之福已兼福人宇内致雍熙世稱<lb/>
小堯舜可為後世師<lb/>
　　建福宫對雨<lb/>
<pb n="KR4f0005_WYG_091-3a"/>
朝隮復棼絲冥濛勢傍午朝罷此宴息耕犁方待舉前<lb/>
墀羅春花潤含花下土芳菲襲翰思綽約延清覩喜豈<lb/>
喻近臣慰惟共農父有秋其尚遥無逸以為所<lb/>
　　百一詩<lb/>
智者百慮有一失愚者百慮有一得黑烏黵黵豈無白<lb/>
白鶴皚皚亦有黑髙岸為谷深谷為陵滄海桑田轉盼<lb/>
相乗披沙揀金見彼星星善射由基及唐瀛百難一中<lb/>
惟人情<lb/>
<pb n="KR4f0005_WYG_091-3b"/>
　　祭<lb/>
　先農壇<lb/>
莫非爾極粒羣生祀典躬行逮舉耕藹藹青郊含宿露<lb/>
垂垂黄幕朗新晴三推敢懈勤民志七奏惟宣望嵗情<lb/>
好雨知時先受貺益深兢業凛持盈<lb/>
　　耕耤日擬禾詞四首<lb/>
雨歇春田潤浥時南郊千畆舊章垂習勞詎止知農苦<lb/>
民命攸闗念在兹<lb/>
<pb n="KR4f0005_WYG_091-4a"/>
平疇膏沃不生塵穡典重逢吉亥辰黛耜青箱看已熟<lb/>
由来無事必躬親<lb/>
金犁升降飾飛龍致羙無非為重農遍隴土香受新種<lb/>
恰逢甘雨昨朝濃<lb/>
麗日和風颺綵鞭農祥大吉是今年漢文帝詔從頭讀<lb/>
長見愛民心藹然<lb/>
　　題倪瓉設色山水<hi>有董其昌題識</hi>
蒼巒翠樾淡還濃生面尋常逈不同怪底香光契真賞<lb/>
<pb n="KR4f0005_WYG_091-4b"/>
畫禪重得楚人弓<lb/>
　　題漢玉斧珮<lb/>
方折凝精旭采暹辟邪恒協吉祥占隋珠和壁難為寳<lb/>
殷鉞周刀義取㢘脩月應歸仙幞枕含章猶見漢靈炎<lb/>
可貞因憶從王事特逹如斯詎乆潜<lb/>
　　暮春太和殿視朝<lb/>
詄蕩天門開曙曦彤墀香靄露華滋禮章樂亮誠何有<lb/>
拱手垂衣念在兹百辟都遵博士制七言誰繼舍人詩<lb/>
<pb n="KR4f0005_WYG_091-5a"/>
昭容已䙝貂璫僣未可眀庭賛盛儀<hi>唐詩有户外昭容紫袖垂之句眀制</hi>
<hi>司禮監預朝㑹本朝一革陋制惟用外廷諸臣執事朝儀肅清誠善制也</hi>
　　臨王帖謾題<lb/>
龍跳虎卧徒言勢書中稱聖誠無愧仁者見之謂之仁<lb/>
智者見之謂之智<lb/>
　　讀叔孫通傳<lb/>
叔孫待詔時諛言免虎口漢王憎儒服短衣随左右緜<lb/>
蕞肄朝儀百官敬奔走尊卑各以次奉觴起上夀稷嗣<lb/>
<pb n="KR4f0005_WYG_091-5b"/>
拜奉常五百賜金受諸生悉為郎分金不已有諸生乃<lb/>
推伏叔孫聖人否子輿闢衍儀其道比妾婦賢哉魯兩<lb/>
生窮不失所守<lb/>
　　雨後瀛臺覽景雜詠<lb/>
耤田耕罷視朝餘上苑芳菲過雨初底覺景光今日好<lb/>
麥秋有望為懐舒<lb/>
水増太液漾蘭船汀芷溪芼意盡鮮恰似去年眀聖畔<lb/>
栁舒花放暮春天<lb/>
<pb n="KR4f0005_WYG_091-6a"/>
三千挿架有芸編佔畢眀窓憶向年舊學商量無寸進<lb/>
補桐書屋自依然<lb/>
春隂瓊島紀春眀十嵗春天九遇晴今日喜逢真面目<lb/>
佳名始覺有餘情<lb/>
石来艮嶽勢嶔崎千載荆凡黙監兹當日誠知為<hi>去聲</hi>燕<lb/>
用壊人墻屋爾奚為<lb/>
淑清<hi>院名</hi>瀑布舊曽傳溪上三間頗靜便便與新名千尺<lb/>
雪懐吴兼慕隠人賢<hi>謂趙宧光</hi>
<pb n="KR4f0005_WYG_091-6b"/>
春煙淡沲羃平林陶冶湖山入靜深㝡喜迎眸新綠潤<lb/>
西峯又復作輕隂<lb/>
時和每凛持盈戒心慰那無茂對詩因悟人情彼我一<lb/>
先憂後樂恕行之<lb/>
　　承光殿<lb/>
碧殿金鼇據左陲来乗路便每神移喬松四面皆宜畫<lb/>
詭石一拳都入詩瓊島春隂飛濕翠液池新水漲輕漪<lb/>
書堂小憩聞天籟謀耳清泠意與遲<lb/>
<pb n="KR4f0005_WYG_091-7a"/>
　　西直門外<lb/>
石街官栁綠絲齊蝶逐飛花簇馬蹄最喜迎眸含濕潤<lb/>
春雲又重碧峯西<lb/>
一犁已足利新耕更兾優霑尺澤盈樹杪風生心不懌<lb/>
可知望蜀是人情<lb/>
朝煙欲泮露光團撲隴来牟已改觀絶勝常年憑覽處<lb/>
清懐一晌為農寛<lb/>
　　御門日雨<lb/>
<pb n="KR4f0005_WYG_091-7b"/>
徹夜聴鳴琴由来簷響斟<lb/>
天恩洵既渥余志益丕欽章疏須裁决庭軒此涖臨疇<lb/>
咨期俊籲自省惕虞箴砌草芳含潤宫槐綠更深敷言<lb/>
凡百爾喜雨有同心<lb/>
　　即事<lb/>
著雨落英芳草貼菲菲㸃㸃自成文不如流水歸鳥有<lb/>
白雪行空襯綠雲<lb/>
　　清可軒<lb/>
<pb n="KR4f0005_WYG_091-8a"/>
金山屋包山焦山山包屋包屋未免儉包山未免俗昆<lb/>
眀湖暎帶萬夀山隂麓恰當建三楹石壁在其腹山包<lb/>
屋亦包豐嗇適兼足顔曰清可軒可意饒清淑璆琳匪<lb/>
所宜鼎彛或堪蓄挂琴擬號陶安銚聊仿陸人盡返淳<lb/>
風豈非天下福<lb/>
　　雨後御園即景<lb/>
春霖達曙勢亷纎怪底朝寒料峭添雲歛長空直北望<lb/>
居庸玉積數峯尖<lb/>
<pb n="KR4f0005_WYG_091-8b"/>
一篙春水漲清漪欲泛蘭舟意轉遲猶憶常年方待澤<lb/>
瞻雲頻蹙兩眉時<lb/>
恰報庭前綻海棠弄珠風韻膩人芳倩誰扶起嬌無力<lb/>
今日真看出浴裝<lb/>
江南春月鮮逢晴今嵗燕山候頗更㝡愛煙航凌北渚<lb/>
適如眀聖畫中行<lb/>
攅團未下又徐垂風勢飄来濕玉絲正喜麥牟増秀發<lb/>
逥看花樹總華滋<lb/>
<pb n="KR4f0005_WYG_091-9a"/>
　　覽古<lb/>
封建及井田三代之善政後世強師古無益翻為病均<lb/>
田勢弗能待亂理豈正<hi>人之言曰井田宜於大亂後行之此豈篤論</hi>漢眀頗<lb/>
封建厝薪寝上證䦧牆且操戈矧廼各異姓制治本在<lb/>
道其末乃法令舍本末是求何異彼優孟其餘率類兹<lb/>
審行尚眀鏡<lb/>
　　喻言<lb/>
物以少為貴亦以貴招議白石與白玉未始非一類石<lb/>
<pb n="KR4f0005_WYG_091-9b"/>
以為杵臼玉以為彛器人情每視石泛泛無他計於玉<lb/>
乃不然睨視求瑕俻以此例其凡吁哉可知畏<lb/>
馬似鹿千金而無千金鹿馬性取其良鹿足取其速馬<lb/>
也鹿其性長跳去不復鹿也馬其足林中無一育<lb/>
礛䃴以攻玉玉成棄礛䃴範模以陶磁磁就置範模問<lb/>
學與政事况更非兩途何因政勞勩云致學荒踈誰能<lb/>
不忘本是謂賢者徒<lb/>
　　新筍<lb/>
<pb n="KR4f0005_WYG_091-10a"/>
新筍初抽半寸強護培要使長煙篁雲棲犢角山蹊遍<lb/>
斸取曽将玉版甞<lb/>
　　昆眀雨泛<lb/>
西山又喜曉雲封靉靅旋看勢越濃一棹昆眀泛空濶<lb/>
珠簾四面忽重重<lb/>
亂㸃随風踈復宻寒光度水有還無常年一雨還艱得<lb/>
叠沛頻霑有是乎<lb/>
煙中逺岫翠痕失隄外垂楊緑意生恰憶昨春南國景<lb/>
<pb n="KR4f0005_WYG_091-10b"/>
菱絲甓社半帆横<lb/>
水田鱗次接塘陂陌上柔桑蠶起時貌得江鄉自人力<lb/>
隂晴誰料亦相随<lb/>
　　進舟至靜眀園即景再作<lb/>
繁雲漸低翳波面接雨足上下空濛意恱我心與目煙<lb/>
篷稍沿縁一灣復一曲宛轉逹溪源舍舟而就陸適兹<lb/>
雨少間花木滃芳馥翠峯為後屏蕭寺在前腹天下第<lb/>
一泉趵突益漩洑其側得少平命置椶毛屋擬學恵山<lb/>
<pb n="KR4f0005_WYG_091-11a"/>
勝肯譲聴松<hi>庵名</hi>獨斷手應不日竹爐候茶熟<lb/>
　　凉<lb/>
春雨既優霑望晴人盡同朝来徂雲浄樹杪吹涼風一<lb/>
慰復一慮新麥正芃芃過寒生理妨踟蹰意無悰可知<lb/>
為農憂循環無始終<lb/>
　　燕丹詩<lb/>
燕丹怨秦政亡歸思報仇鞠武言不用納亡速禍尤田<lb/>
光薦荆卿造門供具周玉盤姬手進金丸池龜投既具<lb/>
<pb n="KR4f0005_WYG_091-11b"/>
督亢圖亦函於期頭徐夫人匕首藥焠利吴鈎荆卿顧<lb/>
有待徘徊且遲留太子慮改悔舞陽先遣不荆卿怒叱<lb/>
言豎子安足謀遂發易水上白日為凛秋入秦獻所奉<lb/>
願得比列侯秦王乃大喜九賔列旌斿舞陽早變色荆<lb/>
卿神優優圖窮匕首見持揕瞋雙眸袖絶環銅柱笑罵<lb/>
甘死休尺八不足恃七尺介利収衍水命難全寜臺為<lb/>
荒邱用人而復疑僨事徒貽羞<lb/>
　　數詩擬鮑眀逺體<lb/>
<pb n="KR4f0005_WYG_091-12a"/>
一心奚所託為君止於仁二典傳<lb/>
家法敬<lb/>
天及勤民三無凛然奉大公何私親四序協時月熈績<lb/>
在撫辰五事惟敬用其要以俻身六府賴脩治<hi>平聲</hi>其施<lb/>
均養人七情時省察懼為私欲淪八珍有弗甘念彼饑<lb/>
餓倫九歌揚政要鄭衛漫亟陳十聨書屏扆式聴師保<lb/>
諄<lb/>
　　晴<lb/>
<pb n="KR4f0005_WYG_091-12b"/>
春晴和氣應麗景照林芳濃露偏侵曙暄風已變涼雉<lb/>
鳴麥浪綠蝶栩菜花黄茂對方知慰斐然命短章<lb/>
　　河南廵撫陳宏謀奏報得雨<lb/>
麥収三月雨農謡向所傳中州土脉厚更以麥為天去<lb/>
嵗河隄潰數郡遭迍遭瓠子幸成功頗有涸出田麥芽<lb/>
遍隴青農父兾逢年邇日春霖時南頋心旌懸朝来覽<lb/>
章䟽一雨千里連餅餌略可期吾民救眉燃元氣豈易<lb/>
復䖍望秋成全<lb/>
<pb n="KR4f0005_WYG_091-13a"/>
　　雜詩<lb/>
虎圏養於菟餵以敗牛肉園池養錦鱗飼以饝脫粟奉<lb/>
宸司大凡支銷委𨽻僕虎魚不能言竊饋誰擿伏謂此<lb/>
無益費射虎魚罷育𨽻僕反私歎何以贍口腹狗彘食<lb/>
人食孟子曽記讀效行乃扞格此理将疇告<lb/>
　　題沈周寫生二十四種<lb/>
　　　牡丹<lb/>
垂露出羣卉恒春不謝花寫生經沈氏較品突劉家雨<lb/>
<pb n="KR4f0005_WYG_091-13b"/>
後芳如沐風前態欲斜還應笑姚魏未盡洗鉛華<lb/>
　　　梔子<lb/>
佛卉曽傳白仙方更著紅揚猗惟近雪吐馥不闗風池<lb/>
影通身净露光滿意融南薰欣晝永茂對五絃中<lb/>
　　　芙蓉<lb/>
木蓮原蜀種名擅錦官城浥露真無語迎風最有情寜<lb/>
因紅艷妬早覺道装成調粉龍香劑斯花自寫生<lb/>
　　　山<graphic n="KR1431" url="https://raw.githubusercontent.com/kanripo/KR-Gaiji/master/images/KR1431.png" mimeType="image/png"/>
<pb n="KR4f0005_WYG_091-14a"/>
梅白杏花紅開齊色與同<hi>山<graphic n="KR1431" url="https://raw.githubusercontent.com/kanripo/KR-Gaiji/master/images/KR1431.png" mimeType="image/png"/>有紅白二種</hi>標竒凌朔雪耐乆<lb/>
見東風體物輕描外傳神靜對中曼陀羅佛樹空色色<lb/>
空空<lb/>
　　　石榴<lb/>
團團瑪瑙盤盛以水晶丸百顆珠無定三危露早漙匡<lb/>
頥真欲觧韓手未曽彈底事求爐火纔成九轉丹<lb/>
　　　枇杷<lb/>
盧橘非秦樹黄金本蜀珍文園早消渇郭氏未為貧熨<lb/>
<pb n="KR4f0005_WYG_091-14b"/>
齒生凉乍堆盤帯露新仲長曽有論緬想見斯人<lb/>
　　　柚<lb/>
南北奚曽異味香洵得宜却教生動筆寫出欲垂枝不<lb/>
剖寜非譎能藏太覺竒田盤寺樓上小憶向年時<lb/>
　　　蓮藕<lb/>
蓮房青顆顆藕節玉脩脩恱目權教置養生在所求裊<lb/>
絲雪色脆堕粉露光流聞道林椿後<hi>宋畫院待詔林椿有著色蓮藕雜果</hi>
居然見沈周<lb/>
<pb n="KR4f0005_WYG_091-15a"/>
　　　𤓰<hi>三種</hi>
在栗有敦物纍纍翠蔓舒冰盤間沈李中饋佐生蔬何<lb/>
必期霜後渾如摘雨餘東陵此小隠種類漫分疏<lb/>
　　　茄<lb/>
毘山傳妙法渤海殖嘉生蔡撙栽荒郡王褒約小伻登<lb/>
盤間魁芋烹鼎厭侯鯖清供戴家物微嫌未隠名<lb/>
　　　蘿蔔<lb/>
植援開錦町雜種已分羅紫玉含津脆墨華生意和性<lb/>
<pb n="KR4f0005_WYG_091-15b"/>
存薑芥半品比菌蕈過學圃雖堪鄙如須今豈多<lb/>
　　　葱<lb/>
嶺乆傳西域盤仍佐五辛巳知根似玉誰辨下生銀標<lb/>
倩含朝露紐芽報早春可憐洛陽獄陸續獨思親<lb/>
　　　筍<lb/>
刺土纔盈寸凌雲勢不紆峥嶸氣早直森蒨翠相扶怒<lb/>
長應期夏叢生獨盛吴韜光山徑畔記取帯煙鋤<lb/>
　　　胡蘿蔔<lb/>
<pb n="KR4f0005_WYG_091-16a"/>
愛此珊瑚筯堪登白玉盤可蔬亦可果宜脆復宜乾色<lb/>
相<hi>去聲</hi>出元代采烹奉可汗成名獨惟爾羞殺漢衣冠<lb/>
　　　菱<lb/>
開花落復含結實淡而甘煙客浮逰慣幽人咀嚼諳春<lb/>
光仍鉅野豪興在江南與芡相評較應懐匠氏慙<hi>芡花開向</hi>
<hi>日菱花開背日有如巫匠之術云</hi>
　　　茭白<lb/>
野沼秋風起荺茭可取甞不輸藜藿味愛託水雲鄉沙<lb/>
<pb n="KR4f0005_WYG_091-16b"/>
沚根踈宻蘆汀葉短長與蓴一風調何彼獨思張<lb/>
　　　王𤓰<lb/>
名稱同萆挈四月亦云生花是黄金纈形如緑玉横垂<lb/>
垂瓠不落纂纂棗何爭寫意惟蕭淡相看㝡有情<lb/>
　　　薹菜<lb/>
蔬譜菘薹芥大同名小殊本根来朔塞今日盛東吴自<lb/>
是田家味末堪陳國厨雨花煙葉意江左憶清娱<lb/>
　　　鸜鵒<lb/>
<pb n="KR4f0005_WYG_091-17a"/>
寒臯不踰濟飛集限淮南屋脊尋常見巢頭風日諳能<lb/>
言白鸚勝入夢綠隂酣莫報新荷裏司空善理談<lb/>
　　　白頭翁<lb/>
頡頏常命侣棲穏砌前枝飲啄自如意平生那解離芳<lb/>
叢亦可入妙繪若為期白髪嗟何限稱翁爾正宜<lb/>
　　　蠟嘴<lb/>
黄嘴烏毛羽翩翔階杏紅禽經傳畫本桑鳸佐蠺功活<lb/>
脫出形色飄颻謝雨風不因能戯舞安得入樊籠<lb/>
<pb n="KR4f0005_WYG_091-17b"/>
　　　雞<lb/>
獨立羽毰毸昻昻絶忌猜底須資芥粉聊爾藉松煤入<lb/>
埭花迷錦登塲玉作臺誰能繼佳什八斗早稱才<lb/>
　　　鴨<lb/>
鴨鳬家野異應與雉雞同春水萍茵暖元都蕖露融别<lb/>
離歎都尉荒誕化仙童沸卉歸羣夥浮深若履空<lb/>
　　　兎<lb/>
東郭傳名姓梁園恣宴娱伏跧春草嫩顧目夏槐敷趙<lb/>
<pb n="KR4f0005_WYG_091-18a"/>
國清辭詠石田妙筆摹未能工百首<hi>李嶠詠物詩百二十首</hi>粗就<lb/>
寫生圖<lb/>
　　香岩室<lb/>
牝洞依翠岩月廊接虚室窈窕深且眀偃息靜而一拂<lb/>
招清風来薈蔚白雲出觀書志足娱體道神自謐擬以<lb/>
永日託夫豈所無逸<lb/>
　　御園雨中流覽<hi>三月二十五日</hi>
芳時剛入夏<hi>是月二十二日立夏</hi>好雨又依旬驚喜從無有欽承<lb/>
<pb n="KR4f0005_WYG_091-18b"/>
倍敬寅麥牟期餅餌花木長精神逥憶向年際終風正<lb/>
捲塵<lb/>
一雨為民喜吾心何所憑水能凛舟喻龍御勉時乗渚<lb/>
栁翠光合隄花暖氣蒸香山漫逰目權付逺煙凝<lb/>
志樂景逾羙時和氣亦清略兹解愁欝可以賞芳榮緑<lb/>
竹風前重黄鸝葉底鳴翰林近多暇即事進新賡<lb/>
　　即事<lb/>
快雨還欣值快晴蘭舟適可泛昆眀罥煙栁線千條倚<lb/>
<pb n="KR4f0005_WYG_091-19a"/>
照水花光兩岸迎<lb/>
隔渚漁村杳靄中樹隂舟繫網絲風九龍畫意知何處<lb/>
為憶錫山煙雨濛<lb/>
翠幙支船可號齋飄颻容與水雲涯香山面目何曽隠<lb/>
落影湖中分外佳<lb/>
韶光澹蕩午晴暄餘暇清逰略可論鏡裏樓臺入冰牖<lb/>
壺中氣象在林園<lb/>
時晴時雨稱人心醖醸嵐光翠益深紆迤西山堪極目<lb/>
<pb n="KR4f0005_WYG_091-19b"/>
歸雲猶戀㝡髙岑<lb/>
虚齋素尚養松雲書史沉酣豈市勤恰似雨餘花氣馥<lb/>
惟能靜者始能聞<lb/>
　　飛将軍行<lb/>
隴西成紀世受射將軍猿臂藝獨精折闗格獸不旋踵<lb/>
擊空鞲脫如蒼鷹百騎徃馳射雕者匃奴忽陳隂山下<lb/>
軍士前前莫還走示閒翻令皆下馬亭尉不識故将軍<lb/>
小人常態安足論一朝北平得權勢脩怨斬尉殊傷仁<lb/>
<pb n="KR4f0005_WYG_091-20a"/>
更復坑降逮八百冥冥應受神鬼責不須王朔始知然<lb/>
只合終身二千石<lb/>
　　栁絮<lb/>
迎夏真無爽随風似不勝趁晴方舞雪入水似鋪冰<lb/>
　　詣<lb/>
　黑龍潭作<lb/>
靈雨三月霑望麥符農諺<lb/>
天恩慶以懼遑敢恣逰宴<lb/>
<pb n="KR4f0005_WYG_091-20b"/>
神湫来叩謝願言吾誠薦啟曙出御園菁蔥被芳甸露<lb/>
氣潤無塵和風拂人面花間蝶相逐栁外鶯自囀觸目<lb/>
意彌惬近逺春耕徧有求致䖍敬無求忘繾綣俗見庶<lb/>
兹屏惟日凛眀旦<lb/>
　　城子山<lb/>
落空鐘韻一聲傳盤徑花宫忽現前芳樹濃隂逮首夏<lb/>
好山清别向三年青郊俯暢新耕遍緑字閒拈舊作懸<lb/>
㝡喜晴眀引遥目居庸排户入青蓮<lb/>
<pb n="KR4f0005_WYG_091-21a"/>
　　大覺寺<lb/>
城子言旋日正午大覺咫尺棲禪處鳴鞭取便一徘徊<lb/>
雲峰謂我無来去<lb/>
暮春将杪近清和人入山深夏意多林鎻緑隂禽語靜<lb/>
花飛紅瓣蝶羣過<lb/>
懸崖泉箔自淙流竹栢隂森亦可留若比江南千尺雪<lb/>
只輸輪尺綠筠脩<lb/>
精舍匡牀自在陳隔年頓覺景光新設如大士容諮議<lb/>
<pb n="KR4f0005_WYG_091-21b"/>
山水縁何解引人<lb/>
　　三月晦日作<lb/>
三春惟有今春幸逐日亡何此日臨底覺賞心酬分外<lb/>
敢渝初志到而今花蹊謾惜紅芳老林苑徐添綠䕃深<lb/>
新闢溪田将百頃喜看水足刺秧鍼<lb/>
　<lb/>
　<lb/>
御製詩二集巻三十三<lb/>
</p>
<p>
</p>
  </div>
</body>
</text>
</TEI>
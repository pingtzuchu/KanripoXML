<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_025-1a"/>
欽定四庫全書<lb/>
御製詩初集卷二十五<lb/>
　古今體一百四首<hi>乙丑二</hi>
　　題周鯤山水八幀<lb/>
　　　仙山樓閣<lb/>
白雲誰不羡仙鄉火棗金芝底易嘗借問地行何姓氏<lb/>
丹臺曽注杜蘭香<lb/>
　　　赤壁載月<lb/>
<pb n="KR4f0005_WYG_025-1b"/>
丹楓白葦武昌秋泝月横江獨泛舟千載畫圗猶想見<lb/>
果然玉局足風流<lb/>
　　　夕陽牧篴<lb/>
罷喘吳牛卧石矼牧兒命侣自成雙無腔横篴蕭閒甚<lb/>
不見村中有吠尨<lb/>
　　　風雨歸舟<lb/>
米家山色常如濕生得溪雲送雨過為想扁舟迴棹客<lb/>
蓑衣重比去時多<lb/>
<pb n="KR4f0005_WYG_025-2a"/>
　　　栁塘烟靄<lb/>
新栁絲絲嫩裊風前溪㡬曲後溪通煙村水郭絶勝處<lb/>
不是吳中定越中<lb/>
　　　楓溪寒渡<lb/>
秋汀策蹇或搴衣淰淰寒流已病腓設以今時論昔日<lb/>
濟人子産已應稀<lb/>
　　　秋江漁樂<lb/>
蘆荻蕭蕭暮靄齊烹鮮舉濁醉如泥此中倘有伊人在<lb/>
<pb n="KR4f0005_WYG_025-2b"/>
莫駕扁舟過别溪<lb/>
　　　雪窓清課<lb/>
不變蒼松已放梅雪窓書史共徘徊越僮擁帚休頻掃<lb/>
一任門前訪戴來<lb/>
　　雨中過順義縣<lb/>
曉看春雲膩驅車冀野行忽霑垂栁色似聽滴桐聲釋<lb/>
矣懐人感時哉望歳情披蓑荷鋤者相率事深耕<lb/>
春寒雨作雪春暖雪為雨前日與今朝佳景隨時覩宻<lb/>
<pb n="KR4f0005_WYG_025-3a"/>
雲失逺峰新溜添曲渚淅淅復濛濛極目迷空所<lb/>
歴歴緑塍鱗來牟色倍新榆煙低處潤村靄澹初勻鳥<lb/>
噪驚簷瀑人欣浥路塵無花良亦可不是為尋春<lb/>
　　夜雨<lb/>
徹夜一犁雨知時二月中潤添蘇脉壠響送隔窓風似<lb/>
覺聞馨黍無須薦瑞瓏含思抽乙乙作勢想濛濛被逺<lb/>
心何極祈年慰不窮宵衣賦雲漢昨歳憶憂冲<lb/>
　　御園春曉<lb/>
<pb n="KR4f0005_WYG_025-3b"/>
雨後輕煙蕩林表風暄日麗光春曉繁禽殢蕊未昌昌<lb/>
洞房曲院殊窈窈今年人度去年春今歳春無去歳人<lb/>
鏡花水月皆常住三萬六千只刹塵刹塵常住春風裏<lb/>
昔人今日嗟何似誰家舞袖裊春長何處歌聲逐風起<lb/>
春歌春舞由人戀昔日今人㑹相見試看逸少挈壺觴<lb/>
永和三日蘭亭宴<lb/>
　　今年節令頗寒二月晦日花尚未開因而有作<lb/>
九十春光六十過花邊問節栁邊哦不妨麗景遲時耳<lb/>
<pb n="KR4f0005_WYG_025-4a"/>
其奈閒愁觸緒何鱗戢銀塘紅漾錦鶴行芳草緑生波<lb/>
臨池最喜顛翁句老習奴書不玩鵞<lb/>
　　即事<lb/>
芳草輕茸緑映袍宜人春色入吟毫却欣曲岸剛眠栁<lb/>
無那東風例妬桃偶摘新花供梵網懶聴别殿按雲璈<lb/>
宵衣稍釋睂頭蹙時雨均霑脉起膏<lb/>
　　桃<lb/>
雨後園林漾曉霞緑窓紗映絳枝斜信風廿四休誇巧<lb/>
<pb n="KR4f0005_WYG_025-4b"/>
管領春光是此花<lb/>
芳姿綽約盼清明比似寒梅越艶生又是一年春好處<lb/>
東風人面若為情<lb/>
品題風物想韓詩草木無情也有知應妬月明人見李<lb/>
檀心開處每先時<lb/>
不語依依露井芳眼㕘真色鼻㕘香遊蜂亂蝶有餘樂<lb/>
明月清風無盡藏<lb/>
　　清明郊行<lb/>
<pb n="KR4f0005_WYG_025-5a"/>
暖日輕烟百六辰水村山郭浄無塵栁遮遊騎新垂幕<lb/>
草待飛觴軟叠茵嫩緑如油旋撩眼落紅成陣已傷神<lb/>
依稀景物錢塘畔十里長堤碾畫輪<lb/>
　　春日瀛臺即事<lb/>
雲釀疑蒸雨花遲似駐春莫嫌時寂寞已覺景鮮新蝶<lb/>
栩紅芳底鷗眠緑水濱舞雩曽㸃意憶昔一閒身<lb/>
佳節含韶富閒愁觸緒多也知春可樂常奈悶中過逐<lb/>
景聊復爾看花似若何維摩無説說身不著曼陀<lb/>
<pb n="KR4f0005_WYG_025-5b"/>
　　豐澤園演耕耤禮<lb/>
撫時維盎鬯[瓜*見]土已滋融舉趾良辰合習儀舊制同嘉<lb/>
生分稌黍公畆正南東祗盼盈疇緑何心夾岸紅率先<lb/>
循<lb/>
聖教懐永切微衷念彼服田者艱哉一歳中溺飢常在<lb/>
抱勤勩敢辭躬寤寐無他願祈<lb/>
天綏我豐<lb/>
　　泛舟太液池作<lb/>
<pb n="KR4f0005_WYG_025-6a"/>
躍有濳魚飛有鳶輕舟平渡緑楊烟薫馨花事誠何似<lb/>
荏苒春光亦已然適去古人不知㡬盼來韶景又須憐<lb/>
玉壺澄澈無些滓却契天親鏡喻禪<lb/>
　　張鵬翀給假囬南進詩紀恩因用其韻詩以賜之<lb/>
煙花遲節令三月仲春如詩句天公賦歸帆風力舒門<lb/>
無新署鳳家有舊藏書香案需供奉休耽五栁居<lb/>
　　養心殿杏花<lb/>
清曉光風拂玉墀絳雲香雪映窓枝無端春暮相看際<lb/>
<pb n="KR4f0005_WYG_025-6b"/>
正是年來共賞時脉脉難傳徒畫筆盈盈不盡是芳思<lb/>
榮枯悟得皆常住誰藉傳真谷與熈<lb/>
　　春季經筵<lb/>
棽麗翠鸞臨文華廣殿深三春開講幄兩序列朝簪立<lb/>
政思民瘼存誠勵口箴<hi>是日講論語子路問政章易經修辭立其誠句</hi>豈云循<lb/>
典故藉以澡身心黼座風颺徳霞天旭散隂咨詢交泰<lb/>
陛揖讓萃儒林道岸繄常企文淵或可尋研精憶良弼<lb/>
孰與下砭鍼<hi>大學士鄂爾泰侍講幄有年今以病不與故及之</hi>
<pb n="KR4f0005_WYG_025-7a"/>
　　聞河南山東得雨識喜<lb/>
齊鄭麥為秋所需三月雨向接方伯奏東郊趾待舉晨<lb/>
夙望南雲黙禱心怇怇油然亦屢作霈兮方延佇不遲<lb/>
數日間郵傳遞佳語既欣一犁深更幸兩州普豈惟滋<lb/>
來牟兼可播稌黍眉舒有餘望心沃無繁苦繄余徳凉<lb/>
薄誠格敢自詡祗此省歳心綏豐願海宇去冬三白兆<lb/>
春霖潤膏土皇州景色佳花栁紛煙墅察近而畧遐此<lb/>
戒銘心所憶昔扶風守所慮百里許彼喜尚艱致我喜<lb/>
<pb n="KR4f0005_WYG_025-7b"/>
豈易覩<lb/>
　　折花<lb/>
怪底蜂衙閙錦叢曲欄春事已怱怱朝來縱不呼僮折<lb/>
也㑹隨風作亂紅<lb/>
　　夜雨<lb/>
春雲向晚濃春雨灑銅龍花色思湔錦簷聲似間鐘度<lb/>
紗窓淅淅飄玉宇<graphic n="KR1854" url="https://raw.githubusercontent.com/kanripo/KR-Gaiji/master/images/KR1854.png" mimeType="image/png"/>
                    <graphic n="KR1854" url="https://raw.githubusercontent.com/kanripo/KR-Gaiji/master/images/KR1854.png" mimeType="image/png"/>枉渚白波漲閒堦緑草茸時哉<lb/>
憂稍釋惕若意彌恭齊鄭知霑澤尤蘄遍九封<hi>春來畿輔時雨</hi>
<pb n="KR4f0005_WYG_025-8a"/>
<hi>頻霑近日山東河南亦奏報得雨</hi>
　　耕耤日有作<lb/>
每毎錦壤潤含膏廼藉傳宣户禮曹百物由來惟糓寳<lb/>
四民端的是農勞青箱播種春泥活黄繖觀耕瑞旭髙<lb/>
愛聽禾詞三十六絶勝法曲奏雲璈<lb/>
　　季春御園三首<lb/>
誰道春光最可憐如斯明媚㑹年年禽音仍唱迦陵偈<lb/>
花色全標幻海禪嫩緑池塘新雨後軟紅欄榭晚風前<lb/>
<pb n="KR4f0005_WYG_025-8b"/>
芳園遲賞非辜負無那牽情倍惘然<lb/>
晝長人静讀書樓座有蘭芬古與謀佳景環中惟自㑹<lb/>
韶光户外倩誰收營巢得意梁頭燕命侣㤀機水上鷗<lb/>
出岫白雲歸亦得也無歡喜也無愁<lb/>
邇來景物太昌昌小坐㕘春幻與常生厭流鶯出幽谷<lb/>
死憐倦蝶抱殘芳遊絲著樹頻思綰落瓣成泥尚有香<lb/>
我代春光還問客惜春端的是誰忙<lb/>
　　春泉<lb/>
<pb n="KR4f0005_WYG_025-9a"/>
春泉出乳竇力弱流涓涓散為噍殺琴澄為甕井天毖<lb/>
彼石澗底鼹䑕腹豈便微澤尚其屯安滋萬頃田老農<lb/>
事桔槔手足疲轉旋溝澮乏活流望雲眼空懸旦晚時<lb/>
雨零萬彚呈新鮮一犁潤且溥奚論東西阡泉膏無所<lb/>
需而彼方淙然漲添鏡面池飽飲鶩與鳶不惟浮楊葉<lb/>
其力乃載船利物在適用違時何藉焉我願為政者勤<lb/>
求濟世權<lb/>
　　即事<lb/>
<pb n="KR4f0005_WYG_025-9b"/>
雨過遥山逗曉凉青螺潤逼讀書堂風花帶韻辭芳榦<lb/>
春燕含情上畫梁簾捲緑新屏几静水漂紅碎蝶蜂忙<lb/>
刺舟更度連雲壁何異達摩一葦杭<lb/>
　　春暮討源書屋<lb/>
杏牖延虛朗松軒與静偕發生資槖籥消息悟根荄錯<lb/>
錦紅圍岸鋪茵緑到階春光如有待安得置吟懐<lb/>
㑹心不在逺得句豈須多小閣凝神坐平橋歩屧過水<lb/>
邊新栁線雨後逺山螺比似江南景詩人道若何<lb/>
<pb n="KR4f0005_WYG_025-10a"/>
寄興煙霞外遊神竹素園研精因得趣契理亦忘言鷗<lb/>
狎心無競鹿馴手可捫桃花林夾路此是武陵源<lb/>
　　畫梅<lb/>
貌得梅花浄絶塵藝林都說畫梅人不逢梅樹人誰仿<lb/>
還是寒梅自寫真<lb/>
　　春行遇雨<lb/>
依遲東郭尋春去倐忽西山送雨來緑野潤含知麥好<lb/>
錦隄塵浄見花開<lb/>
<pb n="KR4f0005_WYG_025-10b"/>
紅情緑意一時新歩屧方知信有春却為閒愁對春懶<lb/>
擬抛吟興悟根塵<lb/>
雨來山色渾如失雨過溪光乍覺澄最是三春絶勝處<lb/>
花香鳥語摠相應<lb/>
漁蓑樵笠鎮逢迎彷彿江鄉畫裏行不倩東風吹雨去<lb/>
弄田明曉試春耕<lb/>
　　御園躬耕<lb/>
今日勅㡬暇三春舉趾時無心問花栁著意事耕耚農<lb/>
<pb n="KR4f0005_WYG_025-11a"/>
要於焉勸民勞尚克知昨朝靈雨降沃土總含滋<lb/>
甸者告時哉扶犁徃復廻㡬經勞茀治争似闢汙萊玉<lb/>
食奚堪恃鳩形實可哀祈年終始意此際重低徊<lb/>
　　泛舟過北逺山村<lb/>
放眼山村水郭間輕帆聊趂片時閒春闌曲岸霏紅雪<lb/>
雨歇遥岑濯緑鬟蓑笠農人浸種去鈎筐婦女採桑還<lb/>
苾芻消得無憂喜一卷楞伽獨掩闗<lb/>
　　董邦達山水八幀<lb/>
<pb n="KR4f0005_WYG_025-11b"/>
雲生磵户封江瀉天門斷壺中日月長世外塵囂判懸<lb/>
崖策杖人寄興在霄漢<lb/>
霜葉丹以黄髙低鏤層岫熠煜霞光映颯㳫風聲逗妙<lb/>
哉浣花句過雲開錦繡<lb/>
枯棘與疎篁蕭然文石旁比聖合夷恵論體追倪黄我<lb/>
欲歩其側滌慮餐煙光<lb/>
江城春事佳湖山幽且浄行披罨畫幅坐弄澄泓鏡腰<lb/>
笏引舟人疑是益昌令<lb/>
<pb n="KR4f0005_WYG_025-12a"/>
峭壁環崒崿來徃多奔雲幽籟拂澗過一川丹翠紛左<lb/>
招玉局翁泛此黄州濆<lb/>
秋迥落霞天霜澈維舟浦菊華㸃黄金楓葉紛紅雨彳<lb/>
亍歩苔磴念結幽棲所<lb/>
夾鏡雙湖碧列障四山青一笠搆其間無乃快哉亭既<lb/>
逺恰宜視始静誠堪聽<lb/>
豢鶴偶放去復喚意如何毋寧適烟霞詎肯遭網羅明<lb/>
月清風我功名富貴他<lb/>
<pb n="KR4f0005_WYG_025-12b"/>
　　暮春静明園雜咏<lb/>
風物欣和暢林泉果静明觀山常住體樂水太初聲飛<lb/>
躍天機適琴書道趣生西巖聊縱目緑野事深耕<lb/>
芳歇思春老隂濃報夏前水清魚不餌松静鶴常眠瀟<lb/>
灑因餘暇殷憂憶去年<hi>去年此際望雨正殷</hi>南華人盡讀誰與悟<lb/>
蹄筌<lb/>
梯雲登峻閣披樹俯青皋糝逕憎繁絮隨波惜敗桃佩<lb/>
文依竹素得句應松濤咫尺㑹心處然疑濮與濠<lb/>
<pb n="KR4f0005_WYG_025-13a"/>
　　題慎郡王山水即用其韻<lb/>
好山欲斷雲與連見在天成古寺邊今日坐㕘相應處<lb/>
底須蠟屐破蘿煙<lb/>
想是白蓮社裏廻裙腰緑潤歩蒼苔柴扉半掩雙桐静<lb/>
畢竟應㕘孰去來<lb/>
　　三月晦日作<lb/>
紅稀緑暗鎮相催赤帝傳宣整轡來九十縱無一日曠<lb/>
<hi>今年三春月俱有晦日故云</hi>脩蛇赴壑豈能迴溪邊亂錦全殷水栁<lb/>
<pb n="KR4f0005_WYG_025-13b"/>
外遊絲正網天頋我無心惜春去儘教莊蝶夢花前<lb/>
乍聽髙枝報栗留綺疏日影向花流三春光景人人度<lb/>
試問曽消片刻不<lb/>
撥剌文鱗戲玉津清和景物一畨新若無來者應無去<lb/>
我亦何須苦惜春<lb/>
春光來去自年年底事臨風歎迅遷杏日桃時都過也<lb/>
只餘吟興尚留連<lb/>
真常早已悟浮漚膠漆盆中孰滯留翻喜好春别人去<lb/>
<pb n="KR4f0005_WYG_025-14a"/>
閒情省却㡬分愁<lb/>
　　遣興<lb/>
賈生賦鵩鳥元公詠鴟鴞或見形起惑或聞聲厭囂鵩<lb/>
鴞兮何知飛翔自逍遥寤寐以永嘆憂疑誰所招古來<lb/>
磊落才藉物抒牢騷有鳥名喜鵲流音入綺寮聞者心<lb/>
生欣比諸忘肉韶時維麥之秋靈雨盼崇朝見彼出林<lb/>
鳩將謂沃槁苗鳩鵲鴞與鵩無心為祥妖錙銖計吉凶<lb/>
堪憐混漆膠耳眎而目<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>誰歟悟蘆交<lb/>
<pb n="KR4f0005_WYG_025-14b"/>
　　四月朔日<lb/>
昨朝今日更春夏旋轉原無片刻過試道作麽留荏苒<lb/>
依然如是對清和魚喁亂絮浮紅浪鳥逐殘花下緑莎<lb/>
那復閒情問芳事惟將平秩騐南訛<lb/>
　　夢二首<lb/>
反側不能寐永夜難遽頺夏夜詎云永而我覺悠哉欹<lb/>
枕少交睫仿彿似夢來昔者杜與李生别詩吟悲又聞<lb/>
元寄白欲以䰟相隨元杜今何在應為夢醒時至人本<lb/>
<pb n="KR4f0005_WYG_025-15a"/>
無夢有夢吾其衰<lb/>
至人非無夢夢醒夢亦無我今覺有夢試問醒否乎未<lb/>
醒而云醒非智乃自誣但恐醒亦幻㤀眠以嗟吁<lb/>
　　牡丹八韻<lb/>
畹蕙還舒艶源桃早遜香不嫌遲好節應為殿韶光妃<lb/>
子亭邊妬蜂兒蕋底忙標名偏許洛極愛獨稱唐響識<lb/>
金鈴綴隂看錦幙張毎當花綻朶常値麥抽芒㡬度憂<lb/>
雲漢何曽命羽觴摧隤欄榭畔孤負衆芳王<lb/>
<pb n="KR4f0005_WYG_025-15b"/>
　　今歳牡丹頗遜徃時憮然有感<lb/>
瓊苞常勝錦雲張㡬度拈吟興欲狂為我閒愁芳意歛<lb/>
即看神解合稱王<lb/>
比似常年爛漫無品題風月立斯須維摩身自無依著<lb/>
何必榮枯問䑕姑<lb/>
　　問柳絮<lb/>
慣能迷客眼偏解汚花心借日糊天暗因風卷屋深鏡<lb/>
渾圎水面雪聚小墻隂觸處成憎厭何如在故林<lb/>
<pb n="KR4f0005_WYG_025-16a"/>
　　栁絮答<lb/>
故枝多眷戀薄質豈無心奈可稊全脫而當春復深沾<lb/>
泥成夢幻認雪是陶隂識得原無住何殊堅固林<lb/>
　　夜雨<lb/>
冬雪欣滋脉春霖復應期即功民可望慰志我應知數<lb/>
日風稍作成峰雲似遲秧針方茁際麥腹正含時重上<lb/>
雙眉蹙難㤀五夜思濃隂看漸布膏雨灑如絲欹枕那<lb/>
成寐敲詩敢即夷尚希盈尺澤近隴復遐陂<lb/>
<pb n="KR4f0005_WYG_025-16b"/>
　　初夏曉景<lb/>
藥蕋留春色桐隂散曉寒披衣風料峭歩屧露闌干白<lb/>
絮㕘禪定青梅解渇酸雨餘山一帶樹杪日三竿詎敢<lb/>
耽閒適常懐致治安乾乾惟自省此志倩誰寛<lb/>
　　風<lb/>
微雨未宣潤終風又扇威難云麥根固<hi>農家言麥經雪則根及黄泉春</hi>
<hi>夏少經旱不妨也</hi>佇看稻秧肥望歳希逢稔省身只覺非徊徨<lb/>
空自問念爾小民依<lb/>
<pb n="KR4f0005_WYG_025-17a"/>
　　四月八日作<lb/>
韶華買盡沈郎錢惜逝還同子在川生滅瞿曇真幻也<lb/>
清和赤帝任如然送春短偈黄鶯語礙眼迷雲白柳綿<lb/>
去歳望霖重入念却如習慣結愁縁<lb/>
　　養心殿碧桃樹<lb/>
芳姿拈詠感無端露井依依艶未殘九十韶華都過也<lb/>
尚携春色待人看<lb/>
豈是春光為少留新愁舊恨記從頭由來仙樹元都種<lb/>
<pb n="KR4f0005_WYG_025-17b"/>
不落詩人淚不休<lb/>
　　雩祭齋居<lb/>
節惟龍已見卜云吉其符<lb/>
圜丘將有事祈歳為民謀<hi>叶</hi>齋居滌身心顒若敬以孚<lb/>
冬春雪雨滋慰我三農夫舉趾播嘉種胼手闢荒蕪羣<lb/>
然望豐稔將謂逭飢臞芃芃未觀麥青青已瞻蒲設十<lb/>
日不雨此意復虞辜空庭盼雲脚佇立徒嗟吁<lb/>
　　雩祭<lb/>
<pb n="KR4f0005_WYG_025-18a"/>
圜丘壇敬成十韻<lb/>
吉事日惟吉齋宫禮致齋萬星環<lb/>
帝座百辟列㯶街瑞露瀼成幄祥煙欝薦柴䕫䕫欽<lb/>
泰縡穆穆睨三階掌膳龍文鼎司儀鳳篆牌無能一誠<lb/>
格敢謂八音諧况値秋臨麥依然雨卜蝸徳凉愆日積<lb/>
農重望時乖龍見方符節鳩音似報佳尚希通<lb/>
旭卉霑霈慰子懐<lb/>
　　偶為歳寒三友圗各題以詩<lb/>
<pb n="KR4f0005_WYG_025-18b"/>
　　　松<lb/>
誰識夢裏吾幻作寒時友所欣瀟灑侯不棄支離叟<lb/>
　　　竹<lb/>
風敲緑琅玕自奏雲山曲堪笑世俗人道是不如肉<lb/>
　　　梅<lb/>
溪邊緑珠仙倚竹秀而野寄語貌梅人識取梅梅者<lb/>
　　臨故大學士鄂爾泰第酹酒<lb/>
青宫徳義傅黄閣股肱臣永賴調元化何期作古人百<lb/>
<pb n="KR4f0005_WYG_025-19a"/>
僚失矩範十載憶忠純適去空騎尾悲來底忌辰嘉猷<lb/>
人盡識<lb/>
昆命我須遵<hi>雍正十三年學士配享</hi>　<hi>太皇考遺詔以大  廟朕弗敢㤀</hi>國有旌<lb/>
賢典欽哉歩後塵<lb/>
　　復聞河南山東得雨有作<lb/>
雪積雨復霑皇州春可樂望蜀志未已所憶齊與洛旋<lb/>
聞足一犁稍釋憂心灼邇時入夏來時復風霾作麥腹<lb/>
正含胎緑芒半焦若黙禱瞻星躔延領望雲脚夕惕以<lb/>
<pb n="KR4f0005_WYG_025-19b"/>
朝乾近籌逺更度旬宣方伯臣皆予心膂託憂勤相與<lb/>
共念恤民之瘼封奏得佳音靈雨霈郊郭麥秋良足恃<lb/>
予懐轉寛綽三輔尚愆期愁慰相縈著卜澤候蜥蜴呼<lb/>
晴厭乾鵲天衣信五銖風引輙飄霩十歳九祈雨允矣<lb/>
予徳薄罪歳夙知戒展轉祗増怍<lb/>
　　落花詩叠舊作落葉詩韻<hi>有序</hi>
　　春逥大地欣滿目之芳華秋信崇朝感驚心之索<lb/>
　　莫反紅正緑還似斷腸暈紫殷丹徒傳沒骨三朶<lb/>
<pb n="KR4f0005_WYG_025-20a"/>
　　見名於異士百結自種於幽人莫不惜榮謝之循<lb/>
　　環歎光隂之轉轂夜遊秉燭李白假大塊之文曉<lb/>
　　發先風武后飛上林之勅曽容華之未㡬乃零落<lb/>
　　以如斯别榦含姿付香魂於流水辭枝抱馥翩弱<lb/>
　　態於輕飇是以好物非牢次公致意朱顔薄命憲<lb/>
　　祖興悲縱復傲霜霜深曷傲曽聞離恨恨重難離<lb/>
　　雖釋迦老子不妨笑示拈來而王衍何人敢道情<lb/>
　　鍾正在吳江賦葉雅擅蘭苕曇鉢現花幻同蕉鹿<lb/>
<pb n="KR4f0005_WYG_025-20b"/>
　　韻依舊什興寓别裁<lb/>
底從天女問因由結習消完自不留博得裳裳欺暖日<lb/>
應教瑟瑟託寒流錦叢一散難重聚華海皆春有獨秋<lb/>
落葉拈題剛轉瞬推敲聊復畔牢愁<lb/>
廣袖如傳唾染紅色惟真色始真空飛揚㸃㸃徐熈墨<lb/>
踪跡飄飄杜甫蓬聽去有聲疑作雨由來無力不闗風<lb/>
試㕘生滅香巖畔也掣鯨魚碧海中<hi>用杜甫詩意</hi>
楞嚴七處漫徵心棒喝當前悟轉深紅雨乍飛酣午夢<lb/>
<pb n="KR4f0005_WYG_025-21a"/>
青蘋欲動鎖林隂無端擁帚呼僮掃尚憶擕瓶共客尋<lb/>
此日東風誰禁得不聞聞界見觀音<lb/>
品題應許范雲殊縱似邱遲也不須莫嘆菀枯枯即菀<lb/>
設云無有有常無辭叢荏苒迷寒蝶入畫飄蕭散曉烏<lb/>
聞道嫦娥還閉户星榆歴歴守殘株<lb/>
榮悴誰能與解何亞枝乍少謝枝多緑珠飛下齊奴閣<lb/>
帝子遥臨洛水波㸃綴青旗嗤北里分明春色是南柯<lb/>
佛樓沙鉢投難滿未覺乾枯脫愛河<lb/>
<pb n="KR4f0005_WYG_025-21b"/>
脂冷香殘火廹秋羅家詩裏為花愁蕭騷情緒隨風籜<lb/>
爛漫生涯逝水舟曲埭尋芳驚拉瑟小窓讀易驗毗劉<lb/>
曩來賡和晨星在即景頻歎幻海漚<hi>徃時和落葉詩諸臣如大學士鄂爾</hi>
<hi>泰尚書張照詹事張鵬翀皆物故大學士徐本以病乞歸臨篇追憶不禁愴然</hi>
　　題董邦達山静日長圗<lb/>
心閒覺日長塵逺知山静佳處底須買幽人自管領三<lb/>
逕陶氏開五畆白公整逃禪佛鉢花澆書石鐺茗謖謖<lb/>
松風吹栩栩蝶夢醒羲車解人意不肯度西嶺<lb/>
<pb n="KR4f0005_WYG_025-22a"/>
　　讀諸葛武侯傳<lb/>
盡瘁終身翊赤符豈虞一木不勝扶隴中已走生司馬<lb/>
地下何慙鬼董狐南北未㤀先主志桓文不道仲尼徒<lb/>
錦官城外森森柏丞相祠堂尚有無<lb/>
　　寄題香山禪房<lb/>
青來紗牖應宛在花謝海棠亦未妨笑我不曽醒幻鹿<lb/>
因風偶爾憶禪房白生虛室原無著緑引平林想更長<lb/>
每對清和愁不雨世間誰者傲羲皇<lb/>
<pb n="KR4f0005_WYG_025-22b"/>
　　碾䬯<lb/>
餅餌香風到雕槃薦碾䬯不寧嘗野味兼以憶窮簷秋<lb/>
近日無㡬芒抽雨未霑宻雲空讀易愁上兩眉尖<lb/>
　　清暉閣<lb/>
清暉閣前十三松虬枝詰曲拏髙空歳時代謝㡬閱歴<lb/>
撐青雲葢圎童童杪春首夏例望雨閣中兀坐愁藴隆<lb/>
纔喜天邊縷薄雲厭聞窓外鳴終風謖謖天籟真笙竽<lb/>
迺作商吹増憂忡爾松爾松胡不居員嶠之側元嶺之<lb/>
<pb n="KR4f0005_WYG_025-23a"/>
東為彼仙人所撫摩猿鶴之相從否則為岱嶽五大夫<lb/>
淮南十八公何為落落瀟灑質憎棄乃如拱把桐嗚呼<lb/>
良材時亦藉遭逢世間得失紛窮通只此殷憂萃一已<lb/>
誰能後凋待三冬<lb/>
　　仿文徵明春林䇿杖圗即用其韻<lb/>
雲外層峰㡬叠青鐘聲鎮日聽南屏緑隂已自成帷幄<lb/>
不用東坡擇勝亭<lb/>
　　刺舟<lb/>
<pb n="KR4f0005_WYG_025-23b"/>
刺舟御湖中若練波光瀉新緑罨周岸風物實瀟灑<hi>叶</hi>
亂絮膩縠紋噞喁魚不捨有人持釣竿投餌垂楊下見<lb/>
即蹶然遯有似小吏也<hi>見晉書王承傳</hi>龜玉毁櫝中典守非公<lb/>
冶是雖鯤鮞微彼豈雉兎者固知類是多未見得寛假<lb/>
罹法而復縱池鱗自兹寡為阱我所戒觸網彼自惹因<lb/>
思魚貪餌乃作盤中鮓是人復貪魚檟楚逮兩踝人罪<lb/>
魚所招<hi>魚不貪餌人亦不釣矣</hi>魚禍非人賈<hi>叶</hi>一笑亟舎之得失<lb/>
紛塞馬<lb/>
<pb n="KR4f0005_WYG_025-24a"/>
　　輕雲<lb/>
輕雲幕碧空曉日已韜紅望切思民瘼瞻餘慰已忡徘<lb/>
徊愁巽二翹企聽靊霳安得如膏沛公私解藴隆<lb/>
　　風<lb/>
首夏行欲闌望霖日徬徨輕雲縷層空風引輙飄揚呌<lb/>
松成愁籟翳天散塵黄孟婆何逞威豐隆勢失强燮時<lb/>
信多慚補助豈有方轉歉憶去年徼倖胡可常<hi>去歳春夏愁旱</hi>
<hi>幸五月半得雨晚田頗豐近復望雨羣臣有以去歳事為解者朕弗敢自寛也</hi>毎當春雨零慰<lb/>
<pb n="KR4f0005_WYG_025-24b"/>
懼還交相受寵應若驚屢以誡班行豈我廼㤀之夙曽<lb/>
告彼蒼昭昭有明鑒究予意弗誠<hi>叶</hi>反側増怵惕傷哉<lb/>
我農甿<hi>叶</hi>習習聽漸微天末徒延望<lb/>
　　芍藥<lb/>
度牖麝蘭味猗階錦繡叢蜂衙攢晚馤鶯語答芳融潔<lb/>
映氷盤白艶争榴朶紅花王常欲傲不肯嫁東風<lb/>
　<lb/>
御製詩初集卷二十五<lb/>
</p>
<p>
</p>
  </div>
</body>
</text>
</TEI>
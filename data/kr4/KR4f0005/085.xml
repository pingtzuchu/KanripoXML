<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0005_WYG_085-1a"/>
欽定四庫全書<lb/>
御製詩二集巻二十七<lb/>
　古今體八十一首<hi>辛未六</hi>
　　過淮安<lb/>
檣烏五兩順瞬息将百里郡城臨清淮蜿蜒聳堞雉土<lb/>
隄與城齊一綫束流水切近俯閭閻意外虞難恃譲水<lb/>
勢不能保障惟藉此甃石費雖鉅為民無惜理爰以命<lb/>
河臣形勢大端指歸舟相<hi>去聲</hi>設蕝稍慰勤民意<hi>叶</hi>来来<lb/>
<pb n="KR4f0005_WYG_085-1b"/>
司水土欽哉聆後㫖有孚我弗問匪懈汝其矢尚令堅<lb/>
比墉毋俾穿於螘<lb/>
　　題錢選歸去来圖<lb/>
泉明歸去賦清辭寄傲壺觴謝世知千載隠名偏藉甚<lb/>
畫圖每寫泛舟時<lb/>
　　洪澤湖<lb/>
具區昨遥望澔汗含咸池洪澤兹重臨澒洞撼地維尾<lb/>
閭有籌畫駕言親閲之西瞻天無際南睎山一絲蘋末<lb/>
<pb n="KR4f0005_WYG_085-2a"/>
息㣲風濤聲萬馬馳須臾排雪山拍岸還㠁嵯漁舟及<lb/>
賈舶出没銀雲堆觀者為膽寒爾乃忘其危熱中名利<lb/>
人吁嘻可以思<lb/>
　　觀打魚<lb/>
洪湖之水納百川仰流鱗集多鱧鰱水鄉民計欲一悉<lb/>
打魚早見来漁船烟波浩渺舴艋集施罟潑潑羣魚急<lb/>
適口但取庖厨充跳身寧惜波濤失揚子銀鰣莭尚早<lb/>
徐州秃尾未覺好鮮腥况匪素所嗜水族傷生殊不少<lb/>
<pb n="KR4f0005_WYG_085-2b"/>
岸傍朅覧命罷之首夏正育鯤鮞時<lb/>
　　初月<lb/>
在江則滿江在湖則滿湖一輪虧復盈分别心曽無江<lb/>
湖月誠佳而我見乃初前我不可窮後我復誰乎半鈎<lb/>
又入夏適言旋浙吴清光暎落花平野含蒼蕪徘徊武<lb/>
帳中邈然思往途<lb/>
　　閲髙堰壩示河臣<lb/>
建隄以衛民民安頼堤利設仍民受灾堤存亦何濟洪<lb/>
<pb n="KR4f0005_WYG_085-3a"/>
湖寔巨浸髙堰為障蔽猶虞盛漲時莫禦汪洋勢三壩<lb/>
建尾閭莭宣原有制何人倡邪説强與安名字云開天<lb/>
然壩每嵗成故事吸川所不恤澇田所不計惟保石堤<lb/>
固河臣能事畢叶以此云稱職夫誰不能逮髙斌覺此<lb/>
非力排向浮議戒以隣為壑下河實受惠但尚虞意外<lb/>
添壩請予示予謂三已多况五可輕試是與開天然實<lb/>
同名略異因與定恒規率視昨嵗例仍舊貫者三更新<lb/>
為者二三猶漲不减許可及次第下河數縣民庶免饑<lb/>
<pb n="KR4f0005_WYG_085-3b"/>
溺累昨過清江浦名宦堤旁祀皆昔保堤人對民能弗<lb/>
愧<lb/>
　　渡黄河<lb/>
春初南渡夏初廻詩稿新添百葉纔應為貪多佳作少<lb/>
蛟龍不遣繞船来<lb/>
　　久聞<lb/>
久聞黄河尾漸淤審然民瘼亟宜慮去嵗春月閲永定<lb/>
騎牆行水吁可懼不啻尾淤河半淤夏霖堤潰果旁騖<lb/>
<pb n="KR4f0005_WYG_085-4a"/>
泛濫空懐瓠子歌至今未涸憐沮洳爾時南望増戚憂<lb/>
未識金堤何以䕶兹来兩度剪黄流水由地中直東注<lb/>
廻斡奔騰勢雄放雲梯逹海須更赴盛漲云或時拍岸<lb/>
要亦歸川得其故人言紛紜難盡信觧疑要在目親覩<lb/>
<hi>叶</hi>因思永定原無尾不疏則淤理所固九曲源從天上<lb/>
来宋元以後奪淮據<hi>古之黄河在齊冀為歸墟自宋元以後漸南徙奪淮水之路並行入</hi>
<hi>海云</hi>齊驅赴壑有歸墟葦蕩寛深延套巨<hi>自雲梯關以下葦蕩延袤南岸</hi>
<hi>為十巨北岸為十套而清口淮水暢流㑹黄東注趨海之勢既專攻沙之力益勁矣</hi>迥異渾流善<lb/>
<pb n="KR4f0005_WYG_085-4b"/>
變更去嵗過憂今始悟<hi>去嵗閲永定河有未臨先懐憂之句</hi>
　　夕<lb/>
中河一水送浮艫兩日舟行趁便途未免閒情頋洲渚<lb/>
更看夕景翳葭蘆細評合作無多子静憶前逰有是夫<lb/>
瀲灔篷窓娥影入誰家玉笛按清都<lb/>
　　舟行襍興三十首<hi>用上下平韻有序</hi>
　　嵗在重光支維協洽稽省方于虞典諏吉日而南<lb/>
　　廵式䋲武扵<lb/>
<pb n="KR4f0005_WYG_085-5a"/>
堯年奉<lb/>
安輿而時邁發燕冀厯青齊自華燈初試之宵閲社鼓<lb/>
　　春祈之候爰臻南國直指吴疆御鳳舸而渡黄流<lb/>
　　引蜺旌而臨淮浦汜光甓社水雲浩渺之鄉瓜歩<lb/>
　　䢴溝歌吹繁華之㑹甍飛浮玉塔影横江樹欎松<lb/>
　　寥潮聲到海虎邱鶴市豔吴苑之名都鶯脰鴛湖<lb/>
　　溯越溪之故蹟既而清塵浙省弭莭明湖花栁則<lb/>
　　春曉重堤烟雨則雲嵐三竺展精禋扵禹穴訪稧<lb/>
<pb n="KR4f0005_WYG_085-5b"/>
　　事扵蘭亭以迨鍾阜言旋金陵暫駐考遺墟則鳯<lb/>
　　䑓牛首銷沉六代聲華問王氣則虎踞龍蟠依約<lb/>
　　勝朝宫闕撫斯形勝暢矣良逰凡兹經覧之區伊<lb/>
　　昔厪懐有日金堤保障平成之<lb/>
祖略猶新蔀屋恬熈覆載之<lb/>
神功永戴聿循<lb/>
彛訓誕布恩膏既民隠之周咨亦輿情之允惬黄童白<lb/>
　　叟就瞻者載道歡呼青笠緑蓑沾塗者乗時力作<lb/>
<pb n="KR4f0005_WYG_085-6a"/>
　　時則寄餘閒扵篇什逸興遄飛攄雄覧於江山豪<lb/>
　　吟奔㑹具區三萬六千頃用助文瀾南朝四百八<lb/>
　　十寺適供禪恱名園勝地每入拈題秀水靈山各<lb/>
　　留專詠雖探竒無盡不妨遲待重来而觸緒有懐<lb/>
　　未免牽縈爾日扣舷述事聊排上平下平㸃筆紀<lb/>
　　時不拘江南江北體裁㫁句綴以七言<lb/>
三山也只一舟通疑在虚無縹渺中何似湖天空濶處<lb/>
半帆新水坐微風<lb/>
<pb n="KR4f0005_WYG_085-6b"/>
春霧濛濛傍曉封姑蘇城外恰聞鐘吴儂伊軋摇柔艣<lb/>
舟過不教覿面逢<lb/>
憑擕茶竈煮岷江月在瓷瓶風在窓此際且遲題七字<lb/>
悠然静㑹果無雙<lb/>
最欣甓社與菱絲春水如油拍岸時欵乃歌聲想漁樂<lb/>
吴音吴語倩誰知<lb/>
汀花岸栁媚春暉亂剪吴江燕子飛合喚天然王宰畫<lb/>
擬詢工部是耶非<lb/>
<pb n="KR4f0005_WYG_085-7a"/>
船窓有暇一繙書不為雕龍富五車胸次曠如天水永<lb/>
眼前妙趣悟鳶魚<lb/>
中間玉阜四周湖樓閣林花上下扶設使伯駒為界畫<lb/>
不成圓嶠亦方壺<lb/>
香水猶傳吴苑溪菜花黄入岸花低隔堤不見林邉屋<lb/>
却聼雞聲三兩啼<lb/>
古来佳麗數秦淮巷迥烏衣草半埋只有清溪流不盡<lb/>
漁舟時泛白雲涯<lb/>
<pb n="KR4f0005_WYG_085-7b"/>
西岊梅花待我来綘霞緑蕚一齊開肯教香雪容唐突<lb/>
暫捨扁舟上玉䑓<lb/>
鏤雪裁氷品判春枉教賡和属詞臣扵今始識春消息<lb/>
不到江南未是真<lb/>
蜀岡一曲倚斜曛芳草萋萋緑暎帬二十四橋風露下<lb/>
只今猶有玉簫聞<lb/>
楊栁青青䕶水村連朝春雨漲柴門女郎漂絮柴門側<lb/>
人去還留水石痕<lb/>
<pb n="KR4f0005_WYG_085-8a"/>
入畫樓䑓烟雨寒山隂一棹鏡中看蘭亭逸少風流在<lb/>
信可東山傲謝安<lb/>
若耶只隔一溪灣好似天風吹引還寄我閒心與明月<lb/>
他年證取水雲間<lb/>
六橋新栁罥春烟明聖波光浄碧漣檢校名賢千載上<lb/>
白蘇端稱號詩仙<lb/>
靈鷲龍宫記寂寥山門仍聼浙江潮果然佛力資常住<lb/>
徳夀無踪問綺寮<lb/>
<pb n="KR4f0005_WYG_085-8b"/>
漁艇天然雲水巢新蒲㦸㦸釣綸抛團圞婦子烟波穏<lb/>
不倩樵青作解嘲<lb/>
碧山吟社亦多豪殘碣猶存隠野蒿偶泛梁谿尋賸跡<lb/>
竹罏第二試茶槽<lb/>
石尤風息斂微波入夕團團影玉娥隔浦檣燈星萬㸃<lb/>
引人遥夜思如何<lb/>
青翰収帆泊渚沙著安文榻近窓紗醉魚水面跳明月<lb/>
金玉離竒蹙浪花<lb/>
<pb n="KR4f0005_WYG_085-9a"/>
雲飛川泳妙中藏取法奚須泥漢唐乍憶詩人五百載<lb/>
石湖烟雨尚横塘<lb/>
烟雨樓前曉霧晴花光在水月留楹此時有興難成句<lb/>
且聼流鶯栁外聲<lb/>
髙峰南北送遥青空翠湖心落杳冥吹徹洞簫歌水調<lb/>
滿衣花露入西泠<lb/>
别傳自有印心燈却果誰臻最上乗閒訪雲林話今昔<lb/>
恰逢當日紫衣僧<lb/>
<pb n="KR4f0005_WYG_085-9b"/>
六代繁華逝水流不堪遺蹟問荒洲青山門外紅紗舫<lb/>
猶指前溪是莫愁<lb/>
落日鯨波漾逺林莫釐縹緲接湖隂水晶宫裏江妃宴<lb/>
激楚猶聞吴㑹吟<lb/>
芃蔥緑隴麥含含桑葉初抽待飼蠺撿㸃行幐擕數卷<lb/>
好詩端合在江南<lb/>
吴下詩人沈徳潜相商新稿去輕纎却因宣席歡顔叙<lb/>
翻惹江鄉離思添<lb/>
<pb n="KR4f0005_WYG_085-10a"/>
柁樓風正掛雲帆攬結湖山迥不凡泊向清宵還可愛<lb/>
鏡中朗朗夜珠銜<lb/>
　　閲豆班集堤工<lb/>
中河之水来青齊漕儲浮送輸京師春常苦弱夏苦壮<lb/>
莭宣有道貴合宜去嵗霖雨成異漲六塘逹海䟽洩遲<lb/>
河臣束手窘無䇿遂致蟻穴穿長堤哀哉吾民罹水患<lb/>
廬舍漂蕩田淤泥蠲租賑粟縱不惜豈如樂業免溺飢<lb/>
茭楗并力亟堵築宣房速就頗得之設堤本以禦民患<lb/>
<pb n="KR4f0005_WYG_085-10b"/>
不免衝决患益滋補偏救弊頼無隠博施膏澤何稽時<lb/>
臨堤東望増吁嘻<lb/>
　　題王䝉山水<lb/>
蜿蜒磴道繞山腰古樹扶踈疉嶂嶤壺裏人家崕口見<lb/>
緑窓丹竈守佺喬<lb/>
　　順風舟<lb/>
好風送歸航一程消半日舶趠所常有不必誇祥吉<lb/>
逆風人所惡順風人所喜天地猶有憾巽二奚免此<lb/>
<pb n="KR4f0005_WYG_085-11a"/>
平原馬縱轡勁弩矢離弦將謂無逾疾今見得風船<lb/>
小舟蕩雙槳毎先大舟走掛席百里程乃覺瞠乎後<lb/>
榜人慣行舟不令帆太飽因思益賛言鄙事合至道<lb/>
　　四月八日漫作<lb/>
浴佛傳佳節清和景尚姸毎因逢此日不禁憶當年兒<lb/>
女花真幻昔今時乆遷齊雲遥在望愧我未忘縁<lb/>
　　桃源耕者<lb/>
桃源耕者存古風千畆合作衆力攻彼此借助相通融<lb/>
<pb n="KR4f0005_WYG_085-11b"/>
不勞長官頻課農鳴鑼呼召羣来從閭閻親睦和氣濃<lb/>
渡河經川舟可通閲堤䇿騎欣初逢兩浙三吳迴憶中<lb/>
山容水態春翹紅不無寄興吟題重未若兹者愜予𠂻<lb/>
不知有漢敦厖崇泉明記豈徒鑿空寰宇如是信大公<lb/>
垂裳南面正已恭但思民欲難强同力田任恤俗化隆<lb/>
為爾更切祈年豐<lb/>
　　過宿遷縣<lb/>
宿遷去嵗灾加賑早降㫖南巡春月過閭閻色未起憑<lb/>
<pb n="KR4f0005_WYG_085-12a"/>
輿惄予愁是皆吾赤子鳩形或伶仃露肘多藍縷<hi>叶</hi>未<lb/>
見切厪懐况乎親見此不亟令安全豈其勤民理加矣<lb/>
寜冄加庶乎免轉徙承宣有職司供帳何藉爾留兹摠<lb/>
大綱庶吏爾任使賑貸便宜行毋遺寜濫矣更戒忽遐<lb/>
陬惟飾經途邇廻鑾忽兩月被野麥色美民心頼以定<lb/>
吾亦因之喜進詢方伯臣三縣率如是<hi>見前詩謂宿遷桃源清河</hi>元<lb/>
氣詎易復稍救燃眉耳黄童及白叟駢肩道旁跽言謝<lb/>
爾莫頻尚冀歌盈止<lb/>
<pb n="KR4f0005_WYG_085-12b"/>
　　登陸<lb/>
浙吴兩月熟舟行登陸剛欣得快晴畢竟北人還愛馬<lb/>
不教南國乆牽情却看樹色村前暗尚見湖光堤畔明<lb/>
每傍緑隂還駐轡平疇過雨閲新畊<lb/>
　　入山東境<lb/>
南廵經兩月北上入三齊緑重雲千頃黄滋雨一犁馳<lb/>
驅戒緹騎瞻就任黔黎樹影連村暗烟光羃野低寒輕<lb/>
栁藏絮露重草含荑廻望江鄉渺無須惜觧擕<lb/>
<pb n="KR4f0005_WYG_085-13a"/>
　　氊室<lb/>
陸宿仍氊室虚窓駒影留徃来任南北寒暖適春秋乍<lb/>
覺招新興兼宜縱逺眸頓移廬不改擬合喚原舟<hi>謂平原之</hi>
<hi>舟也</hi>
　　五賢祠<hi>有序</hi>
　　沂州古琅琊郡漢諸葛亮故里晉王祥王覧唐顔<lb/>
　　杲卿真卿皆産其地舊有景賢祠合祀之嘉其純<lb/>
　　忠至孝莭烈彪炳足表範人倫紀之以詩<lb/>
<pb n="KR4f0005_WYG_085-13b"/>
王祥王覧能全孝真卿杲卿均致身所遇由来殊出處<lb/>
要推諸葛是全人<lb/>
　　麥<lb/>
青齊麥為秋民食兹攸繫南郡處下㳺衆水所歸地惟<lb/>
恃夏收稔粗具終嵗計去嵗秋復潦抛荒耕未偹春廵<lb/>
悉民艱切切愁弗置蠲租早施恩加賑豈稽惠廻鑾重<lb/>
經過田功覘次第来牟撲隴青懐新暢生意民心頼以<lb/>
定吾意亦因慰<lb/>
<pb n="KR4f0005_WYG_085-14a"/>
　　題洗硯池<lb/>
㑹稽昨見墨池傳重過琅琊憶晉賢舊里方塘稱洗硯<lb/>
得名應在永和前<lb/>
堪尋故宅羲之導<hi>王導故宅亦近此</hi>江北由来度外存可惜茂<lb/>
𢎞終不用陳頵曽已進名言<lb/>
澤筆留稱疑信半更聞父曠已南遷龍跳自是從童習<lb/>
況距蘭亭祇卌年<lb/>
　　渡沂水<lb/>
<pb n="KR4f0005_WYG_085-14b"/>
雨後漲清沂雲源入翠㣲長川謝浮舫廣彴可驅騑詎<lb/>
有花光蘸還看草色菲春風忽已過吾亦詠而歸<lb/>
　　題沈周碧山吟社圖<lb/>
招提卜築背崚嶒靈竅中虚玉乳澂十老髙風餘古木<lb/>
百年故蹟付溪藤琳池聴講看魚慣雲逕延賓記鶴能<lb/>
阿那松庵依左側所欣我亦品泉曽<lb/>
　　讀史<lb/>
琅琊渡江表敦讓弗即真揖讓而救火誠然亦不倫按<lb/>
<pb n="KR4f0005_WYG_085-15a"/>
劍叱撤座廹切争廷臣周嵩進讜言不為附鳳人忤㫖<lb/>
守新安難兄即伯仁<lb/>
　　雨<lb/>
北方春末夏初時强半愁暘盼雨遲獨喜今年飛絮候<lb/>
似逢南國熟梅期度川乍惜青山失霏隴偏欣綠麥滋<lb/>
却為多人䟦泥淖眼前真境繪蘇詩<lb/>
　　楊栁驛<lb/>
罥烟裊裊窣青絲叔子風流故若斯不獨佳名播梓里<lb/>
<pb n="KR4f0005_WYG_085-15b"/>
㐮陽兼有峴山碑<lb/>
　　短歌行<lb/>
北愁春旱南愁春霖以彼易此實獲我心北旱愁多南<lb/>
霖愁少自北徂南厭哉行潦北雨今足扵恒為喜而我<lb/>
適南愁復不已愁喜倒置不近人情匪我則然兩兼孰<lb/>
能<lb/>
　　王明君<lb/>
見面始知美反坐畫師罪何不未畫前一見免後悔<lb/>
<pb n="KR4f0005_WYG_085-16a"/>
青冡月夜魂美人乆塵土勿論魂歸時和親亦已苦<lb/>
和親及増幣禦邉䇿非正誰歟作俑人禍端始婁敬<lb/>
　　喜晴<lb/>
黍禾阡陌播耕齊近逺新霑雨一犁更值快晴風日好<lb/>
旅人䟦渉免衝泥<lb/>
　　麥秀<lb/>
江南見麥秀已遲春之杪<hi>江南人謂今年春寒故麥秀稍遲不然尚應早旬日</hi>青<lb/>
齊見麥秀正及初夏早冀北風候夙所知麥秀孟夏婪<lb/>
<pb n="KR4f0005_WYG_085-16b"/>
尾時更聞閩粤當此際早充餅餌供晨炊自南自北皆<lb/>
吾民乗時因地力作勤歉多豐少良苦辛歉為憂愁豐<lb/>
為欣欣不藉人慰愁亦無人分控轡見此含含者不令<lb/>
蹂躪馳車馬老翁鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>道旁跽停鞭一問資生計翁言<lb/>
昨嵗被偏灾幸望麥收無麥税<lb/>
　　村行<lb/>
雨後塵氛浄夏初景物繁白雲猶戀嶺緑樹已藏村芳<lb/>
草馬蹄惜落花蝶翅翻觸懐堪寄暢林外亂鶯喧<lb/>
<pb n="KR4f0005_WYG_085-17a"/>
　　謁岱廟<lb/>
岱宗遥望謝重登岱廟森嚴玉陛升祗有豐年祈帝貺<lb/>
愧無明徳答神憑唐槐漢栢形容古時景民風氣象増<lb/>
迅矣三年成瞬息向来欣戚總難勝<lb/>
　　即景<lb/>
緑樹連村曉景敷紫花引逕露光濡齊郊適值清和莭<lb/>
南國遥思櫻筍厨薄薄梨雲燕呼侣深深麥浪雉将雛<lb/>
閭閻元氣期全復漫道歡聲已載塗<lb/>
<pb n="KR4f0005_WYG_085-17b"/>
　　過泰山作歌<lb/>
土父澤母山之根成形類聚精義存文王後天列八卦<lb/>
艮兑交錯西南坤西南衆山祖脉惟崑崙其在艮維山<lb/>
本體是為長白齊蒼旻轉折踰海伏而起岱宗雄長其<lb/>
實尾閭拳石崇中原五嶽五鎮各覧二<hi>東嶽泰山中嶽嵩山北鎮醫巫</hi>
<hi>閭南鎮㑹稽</hi>崑崙長白姑遥跂以予所登興安大嶺巴龍桑<lb/>
蘇台廣博崇隆列之嶽鎮有過之而無不逮吁何其名<lb/>
曽不得與嶽鎮厠豈非古来版圖以外未得通文字儒<lb/>
<pb n="KR4f0005_WYG_085-18a"/>
生各拘所見髙位置山既若此餘胡獨不然蒼頡作字<lb/>
天雨粟鬼夜哭其理信有豈是荒唐傳<lb/>
　　聞河南得雨<lb/>
去秋廵豫郊待雨播秋麥三冬復望雪切切咨宣席春<lb/>
来舉趾初近逺濡甘澤来牟知遍佈芃芃撲隴陌所希<lb/>
雨以時芒種庶滋碩青齊喜依旬接壌興遥憶風氣兩<lb/>
省同麥秋重民食置郵来佳音兩河霑及尺餅餌定可<lb/>
卜市價已減值西望為民慰忭慶手加額今嵗幸時若<lb/>
<pb n="KR4f0005_WYG_085-18b"/>
所歴同南北深惟損益機益凛惕乾徳<lb/>
　　賦得麥浪<lb/>
非烟非水蹙紋如髙下層層卷復舒生意肯教藏化蝶<lb/>
祥符端合兆維魚三山碧海乗風近九穗黄雲湧雪餘<lb/>
便泛虚舟詎憑險田農将以傲溪漁<lb/>
　　題姚綬江南春雨圖<lb/>
文㑹飲元同<hi>軒名</hi>倡酬皆雋秀琴樽興瀟灑芝蘭氣芳馥<lb/>
<hi>叶</hi>猗玕韵颯響濃黛拖遥岫頬壁度清風齒簷㸃餘溜<lb/>
<pb n="KR4f0005_WYG_085-19a"/>
所期水乳投豈貴肴饌富傳真誰所為逸史雲東綬行<lb/>
幐乆相随展閲吟情凑今嵗江南春雨景我重覯<lb/>
　　見芍藥戯作<lb/>
從来花事盛吴趨春冷偏遲綻䑕姑今日風沙齊道側<lb/>
亂頭祗見魏家奴<lb/>
　　率題<lb/>
率題非為少心情吴越燕齊早遍評肯擬西崑寄花栁<lb/>
所欣南畆協隂晴勾消春色篇中足分付秋光塞上迎<lb/>
<pb n="KR4f0005_WYG_085-19b"/>
<hi>今秋将行圍木蘭</hi>兩日停吟閒不慣揮毫頓覺腕嫌生<hi>南廵歴覧風土</hi>
<hi>暇輙吟詠臨池之功稍間今廻蹕将入直境留題殆遍畫長多暇濡毫遣興畧遜曩日得心應手之樂故云</hi>
　　渡運河即事<lb/>
濃露暄曦初夏天虹橋迤邐緩鳴鞭運河重渡踰三月<lb/>
衛氷遥源溯百泉<hi>百泉即衛源去嵗曽至其地</hi>東國漫留西去馬南<lb/>
風仍送北来船青郊麥秀摇晴浪所幸占秋兩省連<lb/>
　　曉<lb/>
旅人不譲曉客路為乗凉埒露猶含潤林暾漸透光藥<lb/>
<pb n="KR4f0005_WYG_085-20a"/>
英遥辨色麥穗欲生香江國餘清戀南雲忽渺茫<lb/>
　　紅杏園<lb/>
别館廻廵蹕閒齋書史陶偶然半刻逸無乃衆人勞紫<lb/>
燕營花棟赬魚簇錦濤新題成舊什邈爾憶含毫<lb/>
　　䟦馬<lb/>
䟦馬烟村數日程麥将芒種黍齊耕去時切切愁農計<lb/>
<hi>初春南廵過此有麥未萌之作</hi>歸為吾農一暢情<lb/>
　<lb/>
<pb n="KR4f0005_WYG_085-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製詩二集巻二十七<lb/>
</p>
<p>
</p>
  </div>
</body>
</text>
</TEI>
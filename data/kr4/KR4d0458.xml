<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>䨇溪醉隠集卷一</head>
    <p>
<pb n="KR4d0458_WYG_001-1a"/>
欽定四庫全書<lb/>
　䨇溪醉隠集卷一　　　　元　耶律鑄　撰<lb/>
　　賦<lb/>
　　　天香臺賦<lb/>
　　　　余作此賦㑹姪子輩逓傳諷詠往徃質問其<lb/>
　　　　所疑予時有瘯<hi>音簇</hi>蠡<hi>音蓏</hi>之疾未間及為酒所<lb/>
　　　　困倦於應對因命書史為音注應其所請以<lb/>
　　　　示之<lb/>
<pb n="KR4d0458_WYG_001-1b"/>
䨇溪醉隠嘉遯西園而杜私門之請偃蹇棲遲縱適放<lb/>
言惬髙蹈養恬之勝地葆光頥真之靈境緑野斯營素<lb/>
意是逞一花一草親移自植計日成趣唯天香臺牡丹<lb/>
為盛婉若羣仙亂摛雲錦珠樹相鮮瓊枝相映英華外<lb/>
發風標天挺精彩相授逸態横出儼保靈和恩華榮命<lb/>
含情延引流風廻穴<hi>流風一作遊風宋玉風賦廻穴錯迕善曰廻穴即風不定貌也</hi>競<lb/>
笑應譏幽人逕庭<hi>莊子大有逕庭逕音勅定切盖吳人呼勑為剔與他定切同李云逕庭激</hi>
<hi>過也</hi>國色天香獨占韶光澄心定氣延視廹察知其不妄<lb/>
<pb n="KR4d0458_WYG_001-2a"/>
進號貴客名為花王<hi>十客圖以牡丹為貴客</hi>維此姚黄<hi>洛陽花木記口姚黄</hi>
<hi>千葉黄花也色極鮮潔精彩射人有深紫檀心近瓶有青旋一匝與瓶同也開頭可八九寸許甚有髙潔之性</hi>
<hi>道山居士録曰近心葉細無蘂亦有淺檀肥盛時中心有緑葉三靣而踰寸謂之緑蝴蝶</hi>穆穆皇皇<lb/>
臺𨽻衆芳真其王也<hi>錢思公嘗曰人謂牡丹花王今以姚黄真王也魏紫乃后也故有姚</hi>
<hi>王魏后之號見花譜又曰洛人以姚花為王魏花為后誠善評也</hi>應道無私應化無方<lb/>
知隠知顯知變知常<hi>異人録曰牡丹變易千種</hi>遲留煙景䕃樾昭陽<lb/>
吸風飲露雲卧霓裳魏后延佇<hi>魏后見上註</hi>醉妃小立<hi>醉妃紅見</hi>
<hi>海山記</hi>欲與相扶倚風無力凝笑為容争妍取媚醒酒香<lb/>
<pb n="KR4d0458_WYG_001-2b"/>
艶懶晴天氣翠袂揚祂<hi>弋示切</hi>柔玉鏤刻<hi>玉鏤碧見花木記</hi>仙衣<lb/>
戍削縷金絲織<hi>金絲緋見麗珍牡丹品</hi>昭著風流分外旖旎臭味<lb/>
幽逺容止閑麗素女掩嫮<hi>音䕶</hi>不足程式蘭香失氣緑華<lb/>
無色脱落塵凡泮奐姱邁表景異致揄揚勝概靈貺彌<lb/>
彰運鍾盛代誕膺王者之稱良有后妃之配英竒特秀<lb/>
望塞華域姿色俱絶勢傾人國靡曼則如此光大則如<lb/>
彼不以純懿盡在于已承天賜之優華<hi>天賜紫見緫叙牡丹譜</hi>騰<lb/>
芳聲于勝日擅天外之竒名<hi>天外黄見海山記</hi>豈花中為第一<lb/>
<pb n="KR4d0458_WYG_001-3a"/>
尤姿英艶道潤金璧姿有餘妍艶有餘美氣不可奪操<lb/>
不可易名有餘香風有餘味炎而不附寒而不棄逺之<lb/>
不怨親之不比動無所趨静無所避色無所沮心無所<lb/>
覬繇無慮而無營故無愠而無喜守所抱之天真任自<lb/>
然之榮悴信靈根之有託冠四時而為最<hi>靈根紅見麗珍牡丹品燕</hi>
<hi>南牡丹期在穀兩前後北地髙寒常開在夏日又有秋日牡丹冬日牡丹</hi>宜其奕葉扶踈宜<lb/>
其名華盛大積于中者必形諸外承休之徴于是乎在<lb/>
於穆令聞曽是不已得無令人渇見風彩有絶其倫有<lb/>
<pb n="KR4d0458_WYG_001-3b"/>
㧞其萃唯道是從惟神是契不因物而顯不附物而起<lb/>
何玉立而不羣何中立而不倚偉英靈之間氣呈盛世<lb/>
之上瑞<hi>牡丹有瑞雲瑞露之名</hi>感鍾美于所天多化工之為地千<lb/>
葩萬卉雲屯霧積<hi>子智切</hi>煙披雨沭擁階抱砌如屏氣動<lb/>
色駢肩疊跡於朝㑹者尤知花王之榮貴倚扇成隂<hi>倚扇</hi>
<hi>孫氏瑞應圖曰瑞草也一名箑脯王者孝徳至則生枝多葉少根如丝綸而生風主驅殺蟲蠧</hi>地錦交<lb/>
展<hi>地錦花名見花木記</hi>天幕旁垂雲帷髙卷御袍浮動<hi>御袍黄牡丹見洛陽</hi>
<hi>花木記千葉黄花也色與間頭大率類女真黄</hi>異香冶艶<hi>異香牡丹見王十朋集</hi>婆律膏<lb/>
<pb n="KR4d0458_WYG_001-4a"/>
薰薔薇露染惜春情態<hi>惜春紅見麗珍牡丹譜</hi>戀春風致<hi>戀春見緫叙牡</hi>
<hi>丹譜</hi>花雨漫天金蓮布地<hi>比中金蓮毎至夏日特盛姿艶殊絶未見其匹金章廟常宴泰</hi>
<hi>和宫夏日牡丹顧謂元妃李氏曰牡丹誠獨冠花品以金蓮羅列其下尤風流可愛可謂潘妃歩歩生金蓮</hi>
玉妃綽約<hi>玉妃見麗珍牡丹品</hi>玉肌丰膩<hi>玉肌紅見緫叙牡丹品</hi>仙標閒整<lb/>
風骨秀異翠圍粉陣櫛比鱗集五色相宣<hi>黄花白花紅花及墨紫深</hi>
<hi>碧是謂五色墨紫見六一居士花釋其色如墨紫類要衍義曰有深碧牡丹又廣記云韓湘聚土舉盆有碧牡</hi>
<hi>丹二朶後為金稜碧色</hi>芳藹相襲玉澤堪掬秀色可吸撦<hi>充冶切</hi>冶<lb/>
芳煙頽然如醉呈露優柔温潤綺靡春睡猶濃東風扶<lb/>
<pb n="KR4d0458_WYG_001-4b"/>
起錦被絢爛<hi>錦被花又有五色錦被見花木記</hi>繡帯葳㽔<hi>繡帯花名見花木記</hi>縈<lb/>
結同心<hi>同心梅名又有同心李</hi>延締連理<hi>孫氏瑞應圖曰王者徳化洽八方合為一家則</hi>
<hi>木連理又曰王者不失民心則木連理</hi>辟芍藥為近侍直海棠為慶㑹<hi>西征</hi>
<hi>記蜀一中近牡丹多栽海棠謂之君臣慶㑹</hi>仙人醉露以頽玉<hi>今人以杏核中復有杏者為仙</hi>
<hi>人杏述異記曰天台有杏花六出五色號仙人杏洛陽伽藍記有仙人棗</hi>玉女吟風而摇佩<lb/>
<hi>爾雅䟽云玉女海棠也公嘗易玉團春名為玉女花玉溪生牡丹詩垂手亂翻雕玉佩</hi>翠展莎茵<lb/>
錦圍花障槐盖傾偃<hi>天香臺前有槐俗謂槐柵者公嘗謂其不雅故目謂槐盖</hi>林幄<lb/>
閑敞長樂維宫<hi>長樂花名唐蘇題有長樂花賦</hi>合歡維帳<hi>花譜有合歡桃一朶二色</hi>
<pb n="KR4d0458_WYG_001-5a"/>
<hi>又有合歡柑唐明皇有與羣臣分合歡柑圖楊妃外傳蓬萊宫有合歡橘</hi>徑植忘憂<hi>天香臺天香亭</hi>
<hi>三徑皆植忘憂花卉古今注曰欲蠲人之憂則贈以丹棘丹棘一名忘憂即萱革也</hi>榮延交讓<hi>榮屋</hi>
<hi>榮也大魏諸州記曰交讓樹名也兩兩相對嵗更互枮互生不俱盛俱枮</hi>合昏儆夜<hi>周處風土記曰</hi>
<hi>合昏槿也葉晨舒昏合本草合昏葉似皁莢槐陳蔵噐云即夜合也日華子云合昏又曰合歡</hi>蓂莢典<lb/>
厯<hi>通厯云帝堯觀蓂莢以知旬朔一召厯莢随月盈虚依厯開落</hi>平露臨政<hi>孫氏瑞應圖曰平露</hi>
<hi>者如盖王者政平則生東方政不平則西低西方政不平則東低他方亦然白虎通曰平露者樹名也</hi>屈<lb/>
軼司直<hi>田俅子曰黄帝時有草生於帝階若佞人入朝則草屈而指之故曰屈軼</hi>帝休光耀<lb/>
<hi>山海經曰帝休木名本草云主不愁帯之愁自銷也</hi>帝屋煥爛<hi>山海經曰帝屋木名可以禦凶</hi>赫<lb/>
<pb n="KR4d0458_WYG_001-5b"/>
奕君子<hi>廣志曰君子樹名也</hi>清名無患<hi>纂文曰無患樹名也崔豹古今注曰此木為衆鬼所</hi>
<hi>畏取此木為噐可厭却邪魅故曰無患</hi>炳若丹青晬然玉潔足佐花王潤<lb/>
色盛烈期所望于重華<hi>重華見花木記</hi>可流芳于萬葉<hi>萬葉見花木記</hi>
延羣英之風概耀榮名于圖牒<hi>有百花朝王圖中績姚魏次績諸品牡丹外繢</hi>
<hi>以百花朝之</hi>青松森挺大臣介然而廷立翠竹旁羅毅士肅<lb/>
然而就列池蓮澹澹翛然乎無塵君子居也籬菊亭亭<lb/>
兀然乎寄傲隠逸位也<hi>無塵寄傲天香臺下二軒名</hi>珍叢琦薄祥花<lb/>
瑞草<hi>一本作果</hi>深圍逺遶端竦低黙者百執事之謂也若仰<lb/>
<pb n="KR4d0458_WYG_001-6a"/>
若俛如揖如伏者尊其王之義也䇿其芳名委其藻質<lb/>
内向光塵猶葵傾日靈雨均霑惠風同被含秀敷榮榮<lb/>
懐天徳<hi>天徳紅見緫叙牡丹譜</hi>寳閣煇煌<hi>寳閣紅見洛陽花木記千葉紅花也</hi>錦屏<lb/>
斐亹<hi>錦屏紅見道山居士録出夀安錦屏山色粉紅二層葉中心者極細而長有檀</hi>瑞玉樓臺<lb/>
<hi>瑞玉紅見麗珍牡丹品有玉樓子牡丹重臺牡丹亦曰玉山紅樓子</hi>夐間金碧<hi>間金見洛陽花木記</hi>
<hi>千葉紅花也色微帯紫而類金繋腰開頭八九寸許葉問有蘂碧牡丹有數品</hi>綺紛品彚區别<lb/>
列第霞駮雲蔚繡錯萬計<hi>異人録宋單文字仲儒有種藝術上皇召至驪山令植牡</hi>
<hi>丹萬本色様各不同内人呼為花師又呼曰花人</hi>炫玊亰之春色<hi>玊亰春見青州牡丹品粉</hi>
<pb n="KR4d0458_WYG_001-6b"/>
<hi>紅花有托盤亦曰兩亰紅</hi>夸兩亰之神麗<hi>兩亰紅見洛陽花木記多葉紅花也</hi>聨玉葉<lb/>
以延春<hi>緫叙牡丹譜有玊葉萬夀春牡丹</hi>直<hi>直吏/切</hi>㑹聖之盛際<hi>㑹聖紅見花木</hi>
<hi>記其餘諸花無比其大者</hi>章眀花界照映塵刼<hi>選王簡栖頭陀寺碑功濟塵刼注云刼猶</hi>
<hi>世也續仙傳丁約曰儒謂之世釋謂之刼也</hi>深根寜極無為之業光寵妍時<lb/>
<hi>選司馬子長報任少卿書云以為宗族交遊光寵注光美寵盛也</hi>春心固結良怯年芳<lb/>
輕易衰歇我振我䇿我歩<hi>一作曵</hi>我屧朝祛暮逐無情蜂<lb/>
蝶終然殊患本弱者其枝必披<hi>上聲</hi>末大者其幹必折審<lb/>
其本之弱者薙<hi>音替又音雉除草也</hi>其草萊盡其蟲蠧<hi>牡丹譜蠧蟲捐之必</hi>
<pb n="KR4d0458_WYG_001-7a"/>
<hi>尋其宂以硫黄針之其傍又有小穴如針孔乃蠧所藏處花工謂之窓以大針㸃硫黄末針之蠧即無矣花復</hi>
<hi>繁盛</hi>擇其瓦礫易其壤土<hi>圖經曰圃人欲其花之詭異培以壤土至春盛開其狀百變</hi>
醫之治<hi>平聲</hi>之調之䕶之扶之持之正之直之培而養之<lb/>
使自滋之<hi>洛陽花木記甘草黄千葉黄花也其花初出時為單葉因培養之盛變而為千葉</hi>廕<lb/>
而遂之使自榮之<hi>花譜牡丹性極喜隂凉</hi>顧其末之大者去其邪<lb/>
枝㓢<hi>音洛</hi>其錯節除其狂花翦其亂葉<hi>牡丹續譜大率痛打剥即花好</hi>推<lb/>
之移之規之繩之背者向之屈者信之擘而分之<hi>花譜曰白</hi>
<hi>露前分擘牡丹</hi>使自存之列而封之使自保之<hi>牡丹記曰初植牡丹澆畢則以</hi>
<pb n="KR4d0458_WYG_001-7b"/>
<hi>細土封壅其根謂之保澤固本</hi>為强其幹而弱其枝俾隆其本而殺其<lb/>
末之為者也扶質立幹本道根真花眀葉秀眼界一新<lb/>
客有訪醉隠於天香亭者不覺愕然而嘆曰向之蕪穢<lb/>
曷其治也覩乎殊制甲天下可也醉隠曰向之乖盭使<lb/>
然也重其花者<hi>歐陽文忠公花品序牡丹而出洛陽者今為天下第一洛人唯直名白花其意</hi>
<hi>謂天下之真花不假曰牡丹而自可知也其愛重之如此</hi>非其業也耘植非時灌揷<lb/>
<hi>要術云揷也</hi>無度賣知自是忌能懐妬苟一矯衆枉不渉叢<lb/>
脞阿謗横議雜然應和眀其㡬務執以不可謂彼非出於我<lb/>
<pb n="KR4d0458_WYG_001-8a"/>
或僅有所采㣲有所挫争引其功相推其過思求其治<lb/>
焉可致也余承其弊特任其責推心于物旁搜逺索索<lb/>
彼得失洞研究覈從其可從革其可革絀諸荒惑探諸<lb/>
幽頥舉諸眀筭運諸成䇿辨乎根蕟<hi>根蕟見白氏長慶集童䝉訓邵康節</hi>
<hi>因言洛中牡丹之盛曰洛人以根蕟而知花之髙下者知花之上也</hi>定乎名色甄其瑰竒<lb/>
<hi>甄古然切鄭𤣥尚書緯注曰甄表也</hi>亷其瑕謫貤以殿最<hi>麗珍花品序花以優劣為殿最</hi>
<hi>馳以豉切物次第也</hi>品以資格煦以陽和沃以膏澤窮精極智馳<lb/>
神運思孜孜夙夜不落吾事粗有是治無足齒也然天<lb/>
<pb n="KR4d0458_WYG_001-8b"/>
下之事曷嘗有異於是耶九土一臺也六合一園也百<lb/>
花一王萬國一君為國之道在布此花之政也<hi>平露臨政屈軼</hi>
<hi>司直之謂也</hi>經國之要實理此花之任也<hi>疆其幹而弱其枝隆其本而殺其末</hi>
<hi>之謂也</hi>緒言未既客茫然進曰㫖哉言乎㫖哉言乎願以<lb/>
所聞書諸信史刻諸金石以夀其傳終古不忒天香亭<lb/>
頌第紀風聲未勒磨崖䝉何以寜用是遂决敢獻其銘<lb/>
銘曰薄構其亭于彼露座桃李無言燕雀相賀<lb/>
　　　天香亭賦<lb/>
<pb n="KR4d0458_WYG_001-9a"/>
伊牡丹之王百花也聲華輝赫令姿煌煌大塊流其形<lb/>
柔祗播其芳以福勝之徴致霱雲之祥<hi>福勝紅見陳州牡丹品千葉深</hi>
<hi>粉紅色霱雲見麗珍牡丹品如霱雲之狀外赤内黄</hi>臨仁夀之域介温柔之鄉<hi>仁夀</hi>
<hi>黄温柔紫並見麗珍牡丹品</hi>天標粹美玊色洋洋<hi>玊色牡丹見花木後記</hi>瑞氣<lb/>
薰蒸承露華房<hi>承露白見總叙牡丹品</hi>猶澡身浴徳以薦馨香芬<lb/>
烈天香榮耀靈光觀時之光利用賔于花王出竒丰度<lb/>
孰究其詳第而崇號婉而成章絶品姚黄<hi>絶品姚黄見陳州牡丹品</hi>
<hi>千葉尺面大青瓶紫檀心而韻勝土人推為絶品非今姚黄也又有古姚黄見後注語</hi>殊勝姚黄<lb/>
<pb n="KR4d0458_WYG_001-9b"/>
<hi>勝姚黄見洛陽花木記千葉深紫檀心開頭可八九寸許深于姚黄</hi>英逸之資固未可量<lb/>
正色處中不易其方漠然而神全然而真示心忘情物<lb/>
莫之嬰辟鷄雍與豕零而幸疾之僥名雖時為其帝者<lb/>
豈能為之抗衡哉金玉其相秀出羣芳特傾心其奚待<lb/>
為殿春之餘光獨醉道者逰心聖域隠跡懼塲有惜花<lb/>
痼疾姚魏膏肓愛其嫵媚展盡底藴于眀時尚其氣節<lb/>
榮聞日流于帝鄉推其道之有在曾不矜其所長彰真<lb/>
宰之妙用染世界使都香<hi>唐人牡丹詩曉檻競開香世界</hi>一拂萬字<hi>一拂</hi>
<pb n="KR4d0458_WYG_001-10a"/>
<hi>黄見海山記萬字紅見陳州牡丹品千葉淡粉紅心青色瓶宛如萬字</hi>殿前禁中<hi>殿前紫有托盤</hi>
<hi>禁中紅粉紅花有托盤並見青州牡丹品</hi>以道為本造化為功其狀百變<hi>圖經</hi>
<hi>曰近世多種牡丹圃人欲其花之詭異秋冬移接培以壤土至春盛開其狀百變</hi>其態無窮其<lb/>
化如神其道尤隆亂擎薰炷繁錯瓌叢汎以珠露掃以<lb/>
香風何其貴也玉真淑美<hi>玉真見花木記</hi>勝玉無瑕<hi>勝玉見總叙牡丹譜</hi>
卓冠時英標特國華進登天府就地仙家布濩元根頥<lb/>
養黄芽<hi>金源氏氷井宫牡丹以其地勢髙寒毎秋秋分後例以甕覆䕶謂之辟寒氣至次年夏黄芽寸</hi>
<hi>許乃掲去之</hi>調䕶氷㽔薰染珍花延喜日以難老<hi>喜日紅見奉聖州牡</hi>
<pb n="KR4d0458_WYG_001-10b"/>
<hi>丹品難老紅千葉肉紅初生潞公後園色類魏花與富貴紅有深紅檀心開有短蘂一道其枝比魏而稍肥亦</hi>
<hi>魏花之變潞公邀留守韓公請以難老名之見道山居士録</hi>劑彤雲以香霞<hi>彤雲見洛陽花</hi>
<hi>木記千葉紅花㣲帶緋色開頭大者㡬盈尺花唇㣲白近蕚漸深檀心皆瑩白香霞紅見總叙牡丹品</hi>何<lb/>
其聖也女真仙隊<hi>女真黄見陳牡丹品千葉淡黄花之第三</hi>小真仙侣<hi>小真紅見</hi>
<hi>青州牡丹品深紅也</hi>玉冠微聳<hi>玉冠子見總/叙牡丹譜</hi>綘衣輕舉<hi>綘衣紅見陳州牡丹</hi>
<hi>品千葉色近緋深紅花之第一</hi>離時裝束出塵逸趣弄珠精神散花態<lb/>
度䟽鮫綃兮障日<hi>鮫綃紅見總叙牡丹譜</hi>疊羅囊兮盛露<hi>疊羅囊見總叙</hi>
<hi>牡丹譜</hi>凝脉脉之柔情歴雲朝與雨暮何其麗也夀真玉<lb/>
<pb n="KR4d0458_WYG_001-11a"/>
潤<hi>夀真黄見總叙牡丹譜</hi>勝真玉膩<hi>勝真黄見陳州牡丹品千葉色類千心黄實不逮女真黄</hi>
<hi>黄花之第五</hi>明兮玊秀清兮玉粹玊蘂無香<hi>漢武内傳曰西王母云昌城玊</hi>
<hi>蘂</hi>玉英自失玉女少色玉委匿跡<hi>白玊圖經玉之精名曰委狀如美女</hi>何<lb/>
玉腰之輕盈<hi>玊腰紅見河南志</hi>將玉顔之温麗<hi>玉顔紅見河南志</hi>鄙緑<lb/>
珠之玊格<hi>緑珠見奉聖州牡丹品</hi>陋西施之玊醉<hi>醉西施見青州牡丹品</hi>何<lb/>
其秀也洗粧標韻<hi>洗粧見奉聖州壮丹品非洗粧紅也</hi>拭粧標致<hi>拭粧紅見洛陽</hi>
<hi>花木記多葉紅花也</hi>露華膏沐九廻沈水媚春遒艶殜春氣味笑<lb/>
領春風無語徙倚蘭麝囊兮旁午欎金裙兮襞<hi>音壁</hi>積<hi>音積</hi>
<pb n="KR4d0458_WYG_001-11b"/>
斥孫夀之妖蠱<hi>蟲音古孫家黄見總叙牡丹譜</hi>逼蘓香之艶逸<hi>蘓家紅見洛陽</hi>
<hi>花木記多葉紅花也</hi>何其偉也蓬萊窈窕<hi>蓬萊紅新花也黄師命此名見青州牡丹品</hi>
綵雲容裔<hi>䌽雲紅粉紅花有托盤見青州牡丹品</hi>炫轉光風晃蕩錦地瑞<lb/>
彩交輝紅霞白日花擁仙房香通元極英爽莫盛于大<lb/>
觀<hi>大觀紫見總叙牡丹譜</hi>崇髙莫大乎富貴<hi>富貴紅見洛陽花木記千葉粉紅花也</hi>
媚玊庭之靈景<hi>媚玊紅見麗珍牡丹品</hi>置紅光於紫氣<hi>紅光紫見麗珍牡丹</hi>
<hi>品</hi>何其異也蘂珠顯敞<hi>蘂珠紅見麗/珍牡丹品</hi>玉華幽邃<hi>玊華香見麗珍</hi>
<hi>牡丹品</hi>彩霞飛不去<hi>彩霞紅見麗/珍牡丹品</hi>錦雲収不起<hi>錦雲見麗珍牡丹品</hi>
<pb n="KR4d0458_WYG_001-12a"/>
眀霞紅弭綘節勝雲紅惹雲衣<hi>眀霞紅見麗珍牡丹品勝雲紅千葉深粉紅極</hi>
<hi>鮮明色見陳州牡丹品</hi>淺霞紅積綘雪勝羅紅翳雲幃<hi>淺霞紅見陳州牡丹</hi>
<hi>品千葉粉紅花勝羅紅千葉淡枌紅花尺靣大見陳州牡丹品</hi>錦被堆壓銀床<hi>一作琱欄</hi>綴<lb/>
珠枝覆玉砌<hi>宋景文帥蜀以彭門牡丹惟錦被堆為第一見蜀志綴珠見青州牡丹品</hi>著遇<lb/>
仙之盛事抒劉郎之雅意<hi>遇仙紅見洛陽花木記千葉紅花也劉郎閣見洛陽花木</hi>
<hi>記千葉淺紅花也本出長安劉氏之閣下因以得名花如美人肌肉然匀瑩温潤</hi>何其盛也懿<lb/>
彼神工巧輸元力彌表尤功更為光飾添色紅兮神竒<lb/>
添色黄兮尤異<hi>添色紅多葉紅花始開而白經日漸紅至其落乃類深紅此造化之尤巧也見</hi>
<pb n="KR4d0458_WYG_001-12b"/>
<hi>六一居士花釋添色黄多葉黄花也無檀心既開黄色日増有類添色紅故得名見道山居士録</hi>蹙金<lb/>
毬兮錦皺紫繡毬兮結綺<hi>蹙金毬千葉淺紅花也色似間金而葉枝皺蹙間有稜斷</hi>
<hi>續于其間因此得名紫繡毬千葉紫花也甚瑩澤葉宻而圓整因得繡毬之名並見洛陽花木記</hi>潜溪<lb/>
緋濡霞漿勝潜溪沃瓊液<hi>潜溪緋有皁檀心色之殷美衆花少與比者出龍門山潜</hi>
<hi>溪見六一居士花釋勝潜溪見道山居士録出上陽門外進士張色如潜溪易得有檀瘦乃多葉</hi>九蕚<lb/>
紅兮妖妍九蕚紫兮冶奕<hi>九蕚紅莖葉極髙大色粉紅有趺九重苞未坼時特異于</hi>
<hi>衆比開必先青坼數日然後變紅色花葉多皺蹙有類探葉紅然多不成就偶有成者閒頭可盈尺九蕚紫色</hi>
<hi>微紫未開時九瓣瘦則七八無蘂無檀並見道山居士録</hi>順聖紅兮韻勝順聖紫兮<lb/>
<pb n="KR4d0458_WYG_001-13a"/>
姱麗<hi>順聖紅千葉淡粉紅見陳州牡丹品順聖紫千葉紫花也毎葉上有白縷數道白唇至蕚紫白相間</hi>
<hi>淺深不同開頭可八九寸許見洛陽花木記</hi>冠子黄列仙班冠子紫亸雲髻<lb/>
<hi>冠子黄見海山記冠子紫見洛陽花木記多葉紫花也</hi>勝陽紅兮赩赫安勝紫兮<lb/>
瑰偉<hi>勝陽紅見緫序牡丹譜安勝紫千葉紫花也開頭經尺餘見陳州牡丹譜</hi>線稜紫兮繁<lb/>
縟青線稜兮綺靡<hi>線稜紫見道山居士録色紫葉片有如線稜其上单葉有蘂有淡檀心非</hi>
<hi>銀含稜也青線稜多葉紅花也見洛陽花木記</hi>鎮山東兮標榮大宋川兮檀美<lb/>
<hi>鎮山東見陳州牡丹品千葉淡粉紅花也大宋紫見洛陽花木記云出永寜縣大宋川千葉紫花也開頭徑尺</hi>
<hi>餘家花無比其大者</hi>間金紅紫相髙都勝紅紫競媚<hi>間金紅間金紫並見縂叙</hi>
<pb n="KR4d0458_WYG_001-13b"/>
<hi>牡丹譜紅都勝千葉淡粉紅紫都勝千葉深粉紅並見陳州牡丹品</hi>玊千葉兮騰秀碧千<lb/>
葉兮疊翠<hi>玊千葉見洛陽花木記千葉白花無檀心瑩㓗温潤可愛碧千葉見麗珍牡丹品</hi>拂<lb/>
子黄撲鴉黄拂子紅拂珠穗<hi>拂子黄見總叙牡丹譜拂子紅見洛陽花木記千葉</hi>
<hi>紅花也</hi>合組列錦珠堆翠積摛章縟彩相錯如綺何振景<lb/>
㧞跡而髙謝氛埃照耀芝蘭玊樹庭階適足悠然暢叙<lb/>
幽懐周流容與香界亭臺醉冠欹側若有徳色放情肆<lb/>
意驕穉園𨽻且曰風塵表物表植神異聳振聲價卓犖<lb/>
倫類錦繡其文氷玉其質掩奪春華張皇化國耿介英<lb/>
<pb n="KR4d0458_WYG_001-14a"/>
姿秀發其跡榮光萬狀芳氣四塞花政之盛光美之勝<lb/>
未有甚于此者混元藴奥后土富媪不愛其道不愛其<lb/>
寳豈虚也哉子其有以語我來園𨽻曰唉人亦有言堅<lb/>
樹在始始不固本終易枯朽其性得則英挺其氣鍾則<lb/>
神秀其地平則難傾其根深則能乆僕得之于心應之<lb/>
於手為全其天使引其夀故葉兮如雲花兮如斗是以<lb/>
聲名盈溢乎九有道者厭<hi>益渉切</hi>嘆巳而誶曰要妙之言<lb/>
有所激也商搉萬類其義一也有本有末有名有實有<lb/>
<pb n="KR4d0458_WYG_001-14b"/>
榮有悴有開有塞曄然盛譽藹然休聲必待名實相須<lb/>
而成名其末也去末猶榮實其本也舍本不生苟賔其<lb/>
實庸主其名賔主易位亂是用興是謂開塞之門榮悴<lb/>
之所由也臆説目論曽不足繫研㡬析理之辭子其曏<lb/>
之<hi>日論耳目之日字或作自字非</hi>遲日薰芳逕遊風扇綺寮韶華容艶<lb/>
冶飛燕語聲嬌玉友延藍尾花奴促緑腰天香結成陣<lb/>
不記水沈消<hi>藍尾本曰婪尾緑腰本名緑要</hi>
　　　瓊林園賦<hi>并序</hi>
<pb n="KR4d0458_WYG_001-15a"/>
　　　　瓊林園者金海陵庶人之所營也嘗燕其羣<lb/>
　　　　臣于此惋其規模廹狹遂廣燕城展遼大内<lb/>
　　　　増建宫室仍起廣樂園于寳昌之西余遊歴<lb/>
　　　　燕都因與夫鈎盾按行遺址異其絶古今之<lb/>
　　　　制度披覧圖籍知其盡人神之壯麗意不翅<lb/>
　　　　加萬於章華什百於阿房及繹史氏詳其庶<lb/>
　　　　人本末覈諸事跡可謂悉備然前朝耆舊靡<lb/>
　　　　不毛舉其所遺神動所閲心隠所聞不得以<lb/>
<pb n="KR4d0458_WYG_001-15b"/>
　　　　無言故引筆為賦詞曰<lb/>
探元符撼乾樞剽靈圖展帝容驕氣憑陵而威靈折衝<lb/>
援湯引武絜大比崇命相乎宸居光宅乎天𠂻度邑四<lb/>
方之極定鼎輿地之中<hi>海陵改燕京為中都詔曰顧此析津之分野時惟輿地之正中</hi>
拓層城之萬雉體積陽之九重控八紘之要㑹擁百萬<lb/>
之提封<hi>海陵廣燕城營建宫室詔曰眷惟全燕實為要㑹</hi>亶全燕之形勝壯帝<lb/>
宅之恢雄名山㑹乾而環北靈海朝巽而㳬東蒼龍卧<lb/>
䕶以懐抱横陳疊翠於遥空鍾神秀於天府<hi>史記蘇秦説文侯曰</hi>
<pb n="KR4d0458_WYG_001-16a"/>
<hi>燕所謂天府也</hi>扼天險於居庸廼翳翔鸞跨神龍<hi>翔鸞位神龍位皆遼之大</hi>
<hi>内瑶池位也</hi>陵倒景蔽鴻濛森羅移乎地軸幻化出乎人工<lb/>
玉泉是導金水是通渤湧太液滙浸芙蓉十洲繡簇方<lb/>
丈瀛蓬<hi>後改瑶池位曰太液池又有芙蓉池有十洲三島非北宫之太液池三島也</hi>瓊林璀<lb/>
璨玉蘂巃嵸建木森烈瑞葉青葱<hi>海陵營建宫室園苑多取僊都城闕宫殿</hi>
<hi>池島之號凡花木之可珍者易以琪樹珠樹建木瑞葉瓊蕤瑶草朱英紫脱之名</hi>珠枝玉果瑶<lb/>
花碧草珍禽竒獸竒薄珍叢良難殫紀謇不可得而窮<lb/>
也緜聨翠苑韜映金墉樓闕嵳峩殿閣穹隆玊梯突兀<lb/>
<pb n="KR4d0458_WYG_001-16b"/>
矗似長雲輦路蔓延頽若垂虹<hi>端眀閣飛梁輦路直抵苐三層</hi>虹橋絡<lb/>
漢隥道盤空下臨無地勢出蒼穹藹天香之帟幙䕃桂<lb/>
影之房櫳抗促調則秋凄播雅奏則春融滌暑無夏辟<lb/>
寒無冬凛祝融於水臺暍元英於華峯儲隂蓄陽神其<lb/>
帝力冀主造化使天無功登眀月御清風<hi>眀月清風二殿在翔鸞位</hi>
<hi>南神龍在北常為祈醮所</hi>延羽客而列金童寳炬燦其星繁香霧爛<lb/>
其霞烘訪乗雲於姑射咨問道於崆峒期固九鼎於靈<lb/>
根<hi>魏伯陽云九鼎謂丹砂之精</hi>主衆妙之真宗抱駐景之神方繼御<lb/>
<pb n="KR4d0458_WYG_001-17a"/>
氣之元蹤庶委質於金毋而從事於壺翁保後天之遐<lb/>
筭延厯運之所鍾偷安宸極竊號天公愲自是之荒惑<lb/>
矜超絶乎凡庸奄萬象為已有置六合於牢籠垂拱驕<lb/>
唐虞髙枕傲羲農紛豪華之駘蕩示湛恩之龎鴻傾海<lb/>
以為酒并山以為饔鳯吹擾鸞歌疊皷掲華鍾白雨催<lb/>
花金蓮布月龍膏繼晷樂事未終玊鑾玲瓏翠盖葳㽔<lb/>
僊音雜沓紫霞淋漓臨素娥之庭院歴玊女之䆫扉紅<lb/>
雲洞𤨏長春花雨暗夫香霏<hi>香霏亭在僊音長春院内</hi>張以鈞天之<lb/>
<pb n="KR4d0458_WYG_001-17b"/>
廣樂燭以日月之光輝虎豹守䕶其天門龍蛇飛動乎<lb/>
旌旗廻晲廣道東顧緫期庳臨芳而陋景徽俾宏模廓<lb/>
度紫宸之庭闈黄道洞逹於天街銀河旁繞乎金堤結<lb/>
合懽於鉤陳營長生於太微通眀起乎中央蘂珠延其<lb/>
西陲擴叢霄為凌雲表閶闔為端儀<hi>按海陵初起都宫圖後世宗廟多易</hi>
<hi>其殿閣池館名額存其舊名者十無一二</hi>亮仰法帝居元圃清都猶謂廹脅<lb/>
不足以壯萬世之宏規詔班爾勅工倕曰匪恢皇儀罔<lb/>
震天威可盡人神之壯麗當蕆能事之瑰竒遂儷廣樂<lb/>
<pb n="KR4d0458_WYG_001-18a"/>
之園就卜寳昌之西屬乎碧城之基繚以紫㣲之垣冠丹<lb/>
丘之巔枕絳河之湄寳臺<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼嵬閬崔巍右環翠水左帯<lb/>
瑶池九龍螮霓據中天而崛起五鳯偃蹇摶積風而忘飛<lb/>
十二玉樓兮駢羅三千花界兮低迷嶈嶈焉煌煌焉信彼<lb/>
都㑹之勝槩也景落天外晃銀海也聲華曠代何光大也<lb/>
窮竒極泰吁可駭也使鬼為之則勞神矣使人為之亦苦<lb/>
人矣締嗟搆怨跆<hi>音臺</hi>籍秦矣絶天流毒足失民矣雖智足<lb/>
拒諌辯足飾非萬姓仇汝汝將疇依惟狂罔念人心惟危<lb/>
<pb n="KR4d0458_WYG_001-18b"/>
章華就而荆人解㪚阿房起而秦衆乖離是以聖哲克勤<lb/>
克儉無偏無頗唯居其實不居其華以百姓爲心以四海為<lb/>
家豈縱無厭之欲匱有生之用佐燕安酖毒之雄誇者哉<lb/>
<hi>海陵實録宫殿之飾多偏用金傅然後間以五采金屑飛空如落雪凡一殿之費以巨萬計徃徃成而復毁務極華</hi>
<hi>麗國力困弊曽不少恤</hi>沉而籌略溺而機智劣功優過絶仁棄義敢<lb/>
推貫日月之誠而隂藴滔天之勢飾卓莽之狙詐與操懿之<lb/>
狐媚辟而忠鯁暱而私阿法嚴而峻令煩而苛厭飽人以道<lb/>
德惡醉時以醇和煽虐熖于毒燎市禁網以誣羅斂怨為<lb/>
<pb n="KR4d0458_WYG_001-19a"/>
徳實維伊何滄海横流黔黎墊波㳺童牧竪彼且奚知<lb/>
而逓賡迭和五噫之歌曰神彼帝京之宏麗兮噫壯九<lb/>
重而造天兮噫極鬼工之滛業兮噫殫九有之膏腴兮<lb/>
噫猛苛政如怒虎兮噫敢暴殄天物竊玩神噐計同大<lb/>
帝之錫金策猶繆公之時醉亷政純龎甄時隆替審九<lb/>
域之安危實一人之所係移風易化舛純駁粹恬于剥<lb/>
亂逸于乖盭振顛沛之策御怨咨之氣猶指天之有日<lb/>
寜恤志士之流議也耶擬投䇿而斷江<hi>海陵臨維楊詩有鞭梢㸃盡長</hi>
<pb n="KR4d0458_WYG_001-19b"/>
<hi>江水不到吳山誓不歸之句</hi>將憑怒而傾地衒雄斷以英畧愈亦為<lb/>
之兒戯饕無上之大名規尊勢之厚利務隆振乎皇綱<lb/>
忍紛擾乎人紀好還者必然之天道代謝者自然之物<lb/>
理大定之更維揚之變詎不出乎不意嗟乎夸者殉權<lb/>
貪者殉利同歸殊塗萬古一致柰何創鉅不恤神羞天<lb/>
恚陸梁不顧鬼青物累務奮迅龍飛振矜虎視縱其驕<lb/>
蹇逞其惑志忘檢身之格言失子愛之奥㫖致狼狽於<lb/>
剛愎速梟獍以横恣積非成虐積是為治世殊事變人<lb/>
<pb n="KR4d0458_WYG_001-20a"/>
道不思忽眀君之御民若乘奔而無轡㤀天下之歸仁<lb/>
由一日之克已為釋余之所有庸經彼之所以獨夫之<lb/>
號庶人之貶不為過矣<lb/>
　　　龍和宫賦<hi>并序</hi>
　　　　龍和宫道陵李妃之正位也或曰龍和位道<lb/>
　　　　陵之崩也妃矯遺詔為立東海竊市㤙私冀<lb/>
　　　　保身於萬全卒不穫免其禍東海由窘歩㨗<lb/>
　　　　徑尋亦失馭而殉身國蠧竟嫁禍神州于陸<lb/>
<pb n="KR4d0458_WYG_001-20b"/>
　　　　沈固金源氏之罪人也然其庸隘不足以塞<lb/>
　　　　責前軰未嘗不以其罪罪妃之險詖究其顛<lb/>
　　　　覆之所自道陵亦不得無讓余從北闕言歸<lb/>
　　　　中州税駕燕都因遊覽前朝圮宫廢苑訊諸<lb/>
　　　　遺老得覩龍和故址桂窟瓊林光沉薰歇但<lb/>
　　　　瓦礫榛蕪馳邁狐免而巳徙倚周章慨然有<lb/>
　　　　懐不覺形於歌詞噫詩人之興感物而作黍<lb/>
　　　　離之義於是乎在辭曰<lb/>
<pb n="KR4d0458_WYG_001-21a"/>
抽思古之幽情索隠奥之宜藐<hi>音眇</hi>登凌雲兮凝絶覺天<lb/>
荒兮地老臨閶闔以徙倚俯玉繩之隥道<hi>玉繩瑶光樓之閣道名</hi>
望層城之<hi>一本作而</hi>不見唯戰塵與煙草昔在天公<hi>唐明皇自呼為</hi>
<hi>天公道陵事跡甚肖明皇</hi>宸遊物表駕兮蒼鸞使兮青鳥相羊乎叢<lb/>
霄婆娑乎瓊島縱僊韶之遊韻激水雲之縈繞觧語花<lb/>
之婉娩黄金屋之<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱傾四海之殊歡買嫣然之一笑<lb/>
態濃意逺容華可掬咳唾隨風徑生珠玉珠幌煙霧中<lb/>
海棠睡未足挺絶代之瓌姿抱夢蘭之心曲諒赤烏之<lb/>
<pb n="KR4d0458_WYG_001-21b"/>
失氣將飛燕之無悰魚何入乎深淵鳥何飛乎髙空氷<lb/>
肌綽約蕙氣冲融含顰冶艶捧心為容就處月姊之桂<lb/>
窟冀主星娥之璇宫<hi>桂窟宫中殿名李妃奏乞坤儀殿避暑章廟使徹其殿額</hi>特釀<lb/>
巫峽之雲雨嬛倚蘭臺之雄風<hi>蘭臺宫中臺名</hi>飄若神僊僑處<lb/>
温柔懸居緜歴玉鸞啾啾布金蓮於寳池散瓊華於蓬<lb/>
丘<hi>金蓮川即山北避暑宫瓊島即山南避暑宫又名蓬萊島</hi>典長春之花界顓不夜<lb/>
之珠樓南威西子洛妃巫娥紅潮妬粉黛蹙羞蛾淡隠<lb/>
隠之春山湛盈盈之秋波呈霓裳之秘舞獻玉樹之凝<lb/>
<pb n="KR4d0458_WYG_001-22a"/>
歌佳人傾國天子無愁<hi>髙齊後主自號無愁天子李義山亦借使陳後主詩云從臣皆</hi>
<hi>半醉天子正無愁</hi>㣲行要屈千萬纒頭<hi>道陵常制毎嵗清明西園特設九市以要屈為</hi>
<hi>務</hi>濯池錦於雲霞貯璧月於帷幬紛中夏之豪華擅南<lb/>
朝之風流朝轟陸續於方壺夕張爛熳於瀛洲笯靈鳯<lb/>
以為輦御翔龍以為舟<hi>方壺瀛洲皆行幸所翔龍舟即汎太液池之舟</hi>容與乎<lb/>
瓊田逍遥乎縣圃<hi>瓊田縣圃亦皆行幸所</hi>殊期與松喬永結為真<lb/>
侣餌以蘂宸之丹粒<hi>道陵置玉華宫為嬈丹院</hi>挹以金掌之瓊露保<lb/>
嵩呼之呈祥豈南山之足慕靈鎻忽忽其莫留神景㣲<lb/>
<pb n="KR4d0458_WYG_001-22b"/>
方之可駐奮鼎湖之龍駕振飛轡乎雲路頽玉體以横<lb/>
陳愁玉音而號訴無靈藥之可竊託妾身於何處推天<lb/>
道於張弓甄四時之代序惟青春之告謝信落花之誰<lb/>
主羗神醉其凝愁隠取賊於妖妒注姢姢之心眼覬夫<lb/>
君之一顧吐幽蘭以徐言恨自惑其頑素忍取毁於求<lb/>
全為孤徳之所誤忖竊市之恩私誠不足以負汝由一<lb/>
絲之綸命紹八紘之洪緒寄光隂於過客齊天地於<lb/>
逆旅苟神眀之有在豈相逢而無所<hi>李妃死時詰東海及申王之語</hi>泫<lb/>
<pb n="KR4d0458_WYG_001-23a"/>
憶君之清淚猶梨花之經雨逐黄裙於流水襲玉環於<lb/>
何許神帝力而震天威矜龍盤而負虎踞計無禍之可<lb/>
嫁幸亂媒之是除期王道之一平叙彛倫之隳斁希韜<lb/>
夏而軼殷周延三五而保亨祚頌河清以納祥亟飛詔<lb/>
以延譽<hi>大安元年河清上下數百里特試宏詞黄河清頌</hi>實自欺其聖作質萬<lb/>
物其斯覩抑與亂之同事且何瑞之足怙儻不有其穢徳<lb/>
又何妖之足惡諒皇天之無親曰惟徳之是輔<hi>聖朝太祖皇帝</hi>
<hi>大安元年已興問罪之師二年庚午尋取中原河清之徴定我皇祖受命之符也</hi>曷猖披之罔<lb/>
<pb n="KR4d0458_WYG_001-23b"/>
念甘肆心於寡助忍乗時而布政舎漸摩而雄據俾彊<lb/>
禦與掊克遂蜂屯而蟻聚敢窘歩乎㨗徑任側言而革<lb/>
度<hi>東海多變前朝制度如鬻尚廐馬糞後園花果者不可悉記</hi>民騰怨之弗知<hi>東海為虎</hi>
<hi>賊幽於四王府中使沽市酒嘆其味薄曰酒猶如此宜乎百姓怨我我實不知</hi>天垂譴之罔悟<lb/>
<hi>大安三年大風折通元門腰闗太史奏宜修徳東海怒形於色</hi>大業以之偷去帝乃以<lb/>
之震怒龜鼎將與時遷形勝奚設險阻闗山空鎻九重<lb/>
天府<hi>史記燕所謂天府者也</hi>昊天成命眷我聖祖風雲慘澹龍蛇<lb/>
騰鶩鞭笞萬國混一寰宇籌函夏於拉朽奮天縱之神<lb/>
<pb n="KR4d0458_WYG_001-24a"/>
武殄烏月<hi>一作烏沙</hi>之烏合覆扼狐之貔虎保中華之利器<lb/>
失緘扄之固䕶竭束海之狂瀾竟寢聲以委御為天下<lb/>
之騰笑輙殉身於國蠧使寳勢之神州尋陸沈於顛仆<lb/>
長城萬里伯圖終古曽何足保一杯荒土維聖哲名器<lb/>
之宗匠道化理國之良具致興替者維人係安危者非<lb/>
數䀌遊子之寒心疚王室之多故宛赫赫之宗周蔽離<lb/>
離之禾黍通天臺榭朝元洞户基無完甓墉無遺堵弋<lb/>
林釣渚栁塘花塢流螢司夜野鸎典曙豺狼呀以雲屯<lb/>
<pb n="KR4d0458_WYG_001-24b"/>
梟獍紛以星布鬱叢薄與灌莾翳瓊林與瑶圃喟三生<lb/>
之尤物忍此焉而逰處去塵外之僊籞㨿迷津於神滸<lb/>
<hi>貞祐中人屢見李妃於天津橋畔有詰東海之語</hi>遷延凝睇含辭未吐顧影低<lb/>
囬玉顔増嫮擁返魂之香陣進凌波之㣲歩若廻雪飄<lb/>
颻汎流風而輕舉吊故國之丘墟詰若人之遲暮何蓬<lb/>
萊之宫闕絶漢家之簫鼓<hi>龍和在蓬萊宫左</hi>言未足而沈吟遽<lb/>
彷徨於去住復惚恍之僊逰引廽風之神馭悵垝堞與<lb/>
頽垣鎻野煙與寒霧黯裂帛之聲消慘浣沙之人去信<lb/>
<pb n="KR4d0458_WYG_001-25a"/>
朽木之為物斷不可以為柱慨人間之何世將貞心以<lb/>
自撫怳臨風兮如失中結軫兮延佇私自憐兮自訟知<lb/>
為誰兮愁苦昔昭陽之遺事卒悉偹於伶元為有知之<lb/>
所配自不得而無傳摭龍和之陳迹庸粗述乎兹編乖<lb/>
風化之所係故不得而無言險詖私謁固寵負恃窮奢<lb/>
極㤗阽危吉士<hi>如趙公閒閒等一時名臣凡言李妃者皆得重責</hi>棄闗雎之大<lb/>
義廢螽斯之㣲㫖<hi>道陵無嗣</hi>觸危機而奚歎悔不知其所止<lb/>
弗公其内務正其外苟營其利莫勝其害盍以公而㓕<lb/>
<pb n="KR4d0458_WYG_001-25b"/>
私忽區夏之博大既託寄其非人不危亡而奚待憾驪<lb/>
山之烽火淪灰刼於横潰悼姑蘓之麋鹿走揚塵之滄<lb/>
海天下神器萬世攸頼御非其道足徴撓敗勤武元之<lb/>
經營佚大定之耿介<hi>騷云彼堯舜之耿介</hi>驕道陵之雄奢僵大安<lb/>
之庸隘周章逰目積蘓累塊凝情傾想益増感慨徴逸<lb/>
樂於憂勤速顛覆於荒怠孰竦善之不昌孰愎諌之不<lb/>
殆<hi>孟參政鑄嘗言虎賊有無君之心道陵笑而不答徐曰豈有此心但跋扈耳孟進曰聖朝焉用跋扈臣為</hi>
<hi>後東海嗣位孟數盡言極誎謂虎賊無君之跡已著用是忤㫖免相寵任虎賊後賊之變也東海仰天而嘆曰</hi>
<pb n="KR4d0458_WYG_001-26a"/>
<hi>若用孟鑄言那有今日事</hi>已矣乎非聖不無過過則勿憚改改過不<lb/>
吝是謂自愛濁流黕黷龍光彩敢批逆鱗誠可駭鳯鳴<lb/>
朝陽反為怪率徳貴遷善思庸匪癡駭而樂天下之心<lb/>
戴奈歛怨以為徳戾聖人之諄誠豈唯念之情熱足使<lb/>
聞之心痗閴荒凉之輦路突狐兔之馳邁結愁隂於莾<lb/>
蒼積悲風於蒲稗欸<hi>欸音埃</hi>天命之靡常忱大福之不再<lb/>
委窮塵之遺恨詎止歴乎萬代彰直筆於信史以昭示<lb/>
於來載索㣲言以成章證殷鑒之斯在<lb/>
<pb n="KR4d0458_WYG_001-26b"/>
　　　獨醉園三臺賦<lb/>
粤䨇溪之書院實獨醉之園亭鄰九重之花界屬萬雉<lb/>
之金城翳葱葱之佳氣扇澹澹之逰風隠天津於罨畵<lb/>
兮宛繞匹練於花叢挺盧龍之神秀兮逈列疊翠之雲<lb/>
屏得風煙之濃淡陋意匠之丹青仙居<hi>亭名</hi>秀出洞天<lb/>
之靈境勝槩足播壽域<hi>亭名</hi>之芳塵延郢中之白雪<hi>齋名</hi>
納天外之陽春<hi>齋名</hi>竹牎兮松户林幄兮莎茵駢羅兮三<lb/>
臺花桞兮横陳臨琴臺兮蹇産陵千<hi>一作萬</hi>頃之煙波對<lb/>
<pb n="KR4d0458_WYG_001-27a"/>
射臺兮螮霓擁萬叠之雲山出絃歌樓於輕靄兮臨正<lb/>
巳樓於髙寒讀書臺之屹立兮抗醉經之髙堂狀穹穹<lb/>
以隆隆兮㨿<hi>一作崛</hi>兩臺之中央挹清風於元覽兮澹元<lb/>
心以含章<hi>一本作挹清風以述誦兮縱逰心於文塲</hi>振塵纓以射獵兮奮神<lb/>
氣以鷹揚適髙情於冲澹兮閒絃歌以宫商採歸昌之<lb/>
竒律兮奏和鳴之鏘鏘有客為之皷掌兮嗤誚人之猖<lb/>
狂問方今之何物兮是周孔與義黄得開口之一笑兮<lb/>
勝百代之流芳如先生者何為兮謾塵外而彷徨既惨<lb/>
<pb n="KR4d0458_WYG_001-27b"/>
澹以經營兮盍秉燭以盤逰貯傾城與傾國兮遍舞榭<lb/>
與歌樓遏行雲於廻雪兮掃萬斛之凝愁看青霜以何<lb/>
計兮㸃華鬢以成秋甚矣子之難悟兮舍吾道夫何求<lb/>
有琴書之真味兮足頥志以消憂况翛然而無夢兮笑<lb/>
蝴蝶與莊周乗夫天地之正兮御元氣以周流誰憐子<lb/>
之覊世兮自絶迹於幽尋未悉陳予能事兮况凝坐巳<lb/>
沈吟琴也者禁止邪以正人心蕩鄭衛之滛哇發太古<lb/>
之純音元鹤為之翔舞六馬為之嘘天諒迢迢之流水<lb/>
<pb n="KR4d0458_WYG_001-28a"/>
猶<hi>一作如</hi>道法乎自然或香穗縈紆几净<hi>一作室静</hi>牕眀或煙<lb/>
霞閒逺月白風清但琅然一揮手亦足以陶冩幽情曽<lb/>
不以絃歌而衒買名聲射也者必先正其巳者也或馳<lb/>
騁營域或容與園圃從者如雲觀者如堵决拾既偹繁<lb/>
弱<hi>一作烏號</hi>是張驚弦裂石流鏑穿楊獸不得發鳥不暇翔<lb/>
亦丈夫一樂事樂在路絶豺狼弓矢之道意趣尤長無<lb/>
機呈露天道時光詩書乃經國之大業教化之成式宜<lb/>
乎賢哲心醉經籍得教育天下之英逸藻鑑世間<hi>一作古今</hi>
<pb n="KR4d0458_WYG_001-28b"/>
之得失了萬事於一顧照千載<hi>一作古</hi>如一日於以定禮<lb/>
樂於以正人倫上以忠於人主下以化於齊民令投跡<lb/>
禮義之鄉徑躋仁夀之域醉之以道飽之以徳此讀書<lb/>
者之所治非投筆者之所責嗟爾俗狀塵容曽何足與<lb/>
研幾探頥凝神至道味其無味孰營營焉以歌舞為事<lb/>
客茫然神醉遽不自持忘其所以為是失其所以為非<lb/>
竟卷舌而固聲但捧手而吁欷先生怡然沐浴聖澤含<lb/>
情隠笑徐復顧謂客曰伊運自然之妙理與養浩然之<lb/>
<pb n="KR4d0458_WYG_001-29a"/>
氣惟頥神於造化徴化成於天地宇宙無窮物名有量<lb/>
咸從其類固非一狀天之分與各適其宜鶴長鳧短斷<lb/>
續俱悲人生天地間萬物之一名營營擾擾自以為靈<lb/>
有察於未萌以已為愚者有闇於所見以巳為明者有<lb/>
然其然而非其非者有然其非而非其然者有潜徳自<lb/>
適者有賣知竊寵者有輸忠自許者有紛慮邪計者有<lb/>
任真自得者有矯情餙行者有辭極貴之位者有争毫<lb/>
忽之利者由是𡨕心相與推移人之相去何啻九牛毛<lb/>
<pb n="KR4d0458_WYG_001-29b"/>
與雲泥始知天之為天物依然而不齊趣中之至趣言<lb/>
外之㣲言尤非吾子之所知也<lb/>
　　　獨醉道者賦<lb/>
有物自然惠澤如春獨醉道者徳其頥真懐純抱粹齋<lb/>
心服形歴來樂之坦途欵除憂之福庭引齊物之論注<lb/>
洗心之經<hi>唐子西號為齊物論予名家醸為洗心經</hi>洞滌嗜欲之邪穢净盪<lb/>
聲塵之囂腥酳玉瀣為金液<hi>玊瀣近日名洒非隋煬帝所釀玊瀣也</hi>營糟<lb/>
邱為蓬瀛養其神於天和全其真於聖眀<hi>鄒陽酒賦清者聖明濁者</hi>
<pb n="KR4d0458_WYG_001-30a"/>
<hi>頑騃</hi>言無所阿行無所傾豪無所奪雄無所爭静不知其<lb/>
所待動不知其所乗隠不知其所辱顯不知其所榮純<lb/>
氣有所守神物有所接<hi>神物見坡僊濁醪有妙理賦</hi>鷇食而采乎元<lb/>
根鳥行而抛乎浩刼潄玉露之華滋芳與澤其紛烈挹<lb/>
萬古之清風吞幾團之眀月<hi>南史謝譓長愛獨醉曰入吾室者但有清風對吾飲</hi>
<hi>者唯當明月</hi>聳懼不入乎胷次繇遌物之弗慴適志氣於曠<lb/>
放以堪輿為廹脅意毋固必行毋聲跡曽不知出榮辱<lb/>
之境曽不知入是非之域與物以之推移與道以之消<lb/>
<pb n="KR4d0458_WYG_001-30b"/>
息容與乎大庭之館優偃乎建徳之國樂其聖治感其<lb/>
醇化協氣旁流道濟天下何其風之淳和何其俗之温<lb/>
雅佚忘機而棄智恧蜚聲而騰價緫春風以為御奮元<lb/>
風以為駕朝徜徉乎華胥暮逍遥乎姑射驕其醉者矜<lb/>
其醒者一以巳為甕天之醯雞一以已為懽場之害馬<lb/>
必期道之所在烏乎往而不可通天下乎一氣無間然<lb/>
於物我二豪鞅掌審乎庸𤨏隘而芥蔕窘而叢脞怳若<lb/>
有得莫知所賀行歌而去倚歌而和歌曰微道者之發<lb/>
<pb n="KR4d0458_WYG_001-31a"/>
僕覆也僕不知真人之大成也<lb/>
　　　獨醉園賦<lb/>
蓮社上逰獨醉癡僊馳聲榮路棲心化元務雍雍以延<lb/>
聖尤孜孜於進賢諶既醉於大道殊泂酌以㣲言粤饗<lb/>
道者本乎忘情而沈世者利乎適意適其意而冲其氣<lb/>
者無㨗於春酒忘其情而凝其神者莫優於濃醉八珍<lb/>
紛以駢羅八音縱其迭逓合歡伯之淳徳俱淡乎其無<lb/>
味味養老之靈液沃𤣥心之精一一萬事於微塵澹存<lb/>
<pb n="KR4d0458_WYG_001-31b"/>
亡於自得純純焉而優入聖國熈熈然而徑登春臺輸<lb/>
江山於醉眼攄嘯歌之吟懐南睨天津北眺蓬萊芳煙<lb/>
澹佇恵風徘徊徴杯命杓羅罇列罍汲引琬液掀撥玉醅澆<lb/>
我胷中之磈磊滌我渇心之塵埃既主百福之所㑹寜<lb/>
俟一日之不齋顔色憔悴足可惜形容枯槁奚自哀溺<lb/>
醉沈欲鬻醒市名各竒所趣得無相輕泥古人之糟粕<lb/>
外物徹之䟽眀感偏枯之去就愲養恬之精誠唯有道<lb/>
者襟期殊在悠然獨酌半醉半醒地偏心逺孤唱無和<lb/>
<pb n="KR4d0458_WYG_001-32a"/>
茫然不覺壯懐暗驚頼其尤物容寄幽情得逰其道乃<lb/>
遂其生䟽瀹乎其慮澡雪乎其神神守其全天守其真<lb/>
邪氣不之能襲憂患不之能入隘靈均之凝滯懿無功<lb/>
之淳寂<hi>王無功醉鄉記云醉鄉氏之俗豈古華胥氏之國乎何其淳寂也如是</hi>蹈詠漁父<lb/>
之名歌吟頌大人之至徳蹴破虚空蘓晉竟逃至於禪<lb/>
窟神游八表李白豈謫除乎僊籍曷妨醉墨顛倒淋浪<lb/>
任聖友之真率<hi>愚號酒為聖友</hi>恣野人之清狂<hi>酒名有野人春</hi>標僊居<lb/>
之勝槩主長春之煙光逰赫胥氏之國典無何有之鄉<lb/>
<pb n="KR4d0458_WYG_001-32b"/>
王道蕩蕩聖徳洋洋縱心乎浩然寄傲乎羲皇淳風導<lb/>
化和氣呈祥天香藹藹鳯鳴鏘鏘<hi>天香鳯鳴皆近代名酒</hi>伊麴生<lb/>
之風味殆不可以相忘融一壺之春色㪺五雲之僊漿<lb/>
瓊蘇積其清潤金波注其澄光漲蒲桃之鴨緑漬薔薇<lb/>
之鵝黄捧合歡之金掌即懸玊之華堂抱清聖之所務嗜<lb/>
至樂其何長召風姨以度曲邀月姊以佐觴播承雲之<lb/>
雅奏掬湛露於凝香不知手之舞之足之蹈之踴之躍<lb/>
之又從而歌之也歌曰至人披露天地心兮形骸放浪<lb/>
<pb n="KR4d0458_WYG_001-33a"/>
空古今兮威鳯傾冠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>玉音兮擁鼻長吟梁甫吟兮歌<lb/>
聲未竟泉涌風結白浪摧捲紫霞漿竭續稱歌曰碧雲日<lb/>
暮佳人信邁殊未來兮緜緜増慕咀冰嚼雪共此杯兮<lb/>
歌闋引觴塊然徑醉毁之不怒譽之不喜俟欲醒而復<lb/>
酌期必醉而方睡祈天長與地乆使循環而無已<lb/>
　　　獨醉亭賦<lb/>
維無懐氏之俗且有鴟夷異體而同名一味至道之腴<lb/>
一含至道之精酌焉而不竭注焉而不盈是謂一死一<lb/>
<pb n="KR4d0458_WYG_001-33b"/>
生而乃知交情五桞易色八僊效靈延致髙陽之徒與<lb/>
夫大人先生濯罍滌器獻觴捧甖乞朝夕黾勉而從事<lb/>
計不可得洒掃其郊坰澹超然而特處主養生之園亭<lb/>
<hi>唐子西號酒為養生</hi>挹春江之緑漲就枕流而濯纓滌除元覽庸<lb/>
鏡至清尋躋夀域竟㧞愁城擅自得之場偃無何之兵<lb/>
與導淳化之源為勒清時之銘銘曰臨之以武畧濟之<lb/>
以文經聖人醇其政而天下和平既勒而銘䲭夷頽然<lb/>
道者盱衡曰伊除憂來樂而愈病析酲神聖功用民無<lb/>
<pb n="KR4d0458_WYG_001-34a"/>
能名敢載緒言以醲郁聊頌至徳之餘馨頌曰粤康粤<lb/>
狄道融化成神物尤物難弟難兄漙桂華之香露混丹<lb/>
山之鳯鳴瓊液零珠而玉音琅琅金泉漱玉而和鳴頌<lb/>
聲命從事於青州而問津於澠假道乎黄壚税駕乎烏<lb/>
程將以沈酣縱適而情傳以清白<hi>魏畧以白酒為聖人清酒為賢人</hi>怡<lb/>
養而形遂右引螺杯而左引兕觥感聖澤之渥沐表天<lb/>
樂之光榮澤畔之行吟自非同調方外之酒徒素非同<lb/>
心翕二道之至趣特引聖為證眀苟賢愚是混而神心<lb/>
<pb n="KR4d0458_WYG_001-34b"/>
莫澄豈知可崇君子之徳而當澆小人之情哉<hi>醉鄉日月云凡</hi>
<hi>酒以色清味重者為聖色如金而醇苦者為賢黒色酸醨者為愚以家醪糯釀醉人者為君子以巷醪黍釀醉</hi>
<hi>人者為小人</hi>猶頌而徳聖道以眀任聖之和激聖之清耽道<lb/>
物之極研天地之精當不滯於萬物何醉醒之足嬰恃<lb/>
醒負醉適足驕矜以醒為徳以醉為榮漫與醒而非醉<lb/>
妄比醉而非醒薄幽人之獨醉短髙人之獨醒延譽自<lb/>
是之醉推忠自許之醒此之謂衒名之醉彼之謂狥名<lb/>
之醒醉其醉之所不醉醒其醒之所不醒醉其醉之醉<lb/>
<pb n="KR4d0458_WYG_001-35a"/>
者不知醉之為醉醒其醒之醒者不以醒之為醒醒曷<lb/>
足以譏醉醉曷足以嗤醒醒不足以知醉醉亦不足以<lb/>
知醒孰知蜾臝之與螟蛉心醉其利骨醉其名利盡而<lb/>
心折殉名而骨驚豈二豪之足慕笑獨醒其何成獨醉<lb/>
道者兀兀騰騰幸得全於天然養其拙以頥情恭命玉<lb/>
友延接蘭生相與道逰至徳之世無機恬惔自然之庭<lb/>
<hi>文經武畧之語醉鄉日月酒徒以飲器小者曰文大者曰武金泉桂華露皆近代名酒</hi>
　　　方湖别業賦<lb/>
<pb n="KR4d0458_WYG_001-35b"/>
䨇溪别墅實曰方湖東控滄溟西擁皇都蘭州曼衍雲<lb/>
錦糢糊有田一㕓有宅一區我引我泉我䟽我渠我灌<lb/>
我園我溉我蔬蔬食為肉安歩為輿行吟坐嘯足以自<lb/>
娱或臨夀域<hi>亭名</hi>或即仙居<hi>亭名</hi>或隠而橘或入而壺左弧<lb/>
與矢右琴且書枕麯藉糟懐瑾握瑜命速伯倫為招三<lb/>
閭將補不足與損有餘我智如斯人無我愚則自謂何<lb/>
如而清狂者乎<lb/>
　　　四癡子賦<lb/>
<pb n="KR4d0458_WYG_001-36a"/>
覽江山之神秀卜嘯臺與䨇溪養煙霞於朝暮躔日月<lb/>
乎東西吟浮蓮葉舟嘯躡青雲梯計懸黎與結緑等土<lb/>
苴與塗泥凌雲之氣吐成虹霓摩空之聲唾為珠璣覈<lb/>
盈虚之消息搜臭腐之神竒窮大化於索隠味至道以<lb/>
研㡬齊其榮悴一其是非皷腹而逰含哺而熈鷗鷺為<lb/>
之相狎麋鹿為之相隨我忘物邪物忘我機忘我邪我<lb/>
忘機無為之化日以自逺<hi>一作去聖日逺信徳下衰</hi>滅質尚文或以<lb/>
身狥名或以身狥利茫茫終古逓有其人猶龍跨於迷<lb/>
<pb n="KR4d0458_WYG_001-36b"/>
津實虎㨿於榮路苟馳聲而<hi>一作以</hi>騁價竟躐威而跖怒<lb/>
吾何以知人心惟危休機<hi>一作狂直</hi>渉世特是一癡北山逋<lb/>
客漫觧蘭佩浪縳塵纓㳂危襲險質軀沽名山人奚適<lb/>
道帙凝塵朝趨暮謁失素乖真法筵沈寂岫幌虚眀雲<lb/>
封蕙帳煙鎻山扄蘭路窈兮土花碧草堂閴兮風葉聲<lb/>
夜漫漫兮鶴怨晝沈沈兮猿驚慨英靈之情苦讓㳺子<lb/>
以詒之<hi>詒音貽</hi>競獻嘲而騰笑目逋客以移之客謂避地<lb/>
逋謂冥飛御白雲以棲息茹紫芝以療飢嬰以時網絡<lb/>
<pb n="KR4d0458_WYG_001-37a"/>
以塵羈就稱逋客亦是一癡吁嗟勞生心瘁營求隂傾<lb/>
暗奪貌閑言柔詎味嚼蠟於横陳希食畫餅為端憂訟<lb/>
蕉鹿之真夢樂化人之神逰白蓮居士庸縁覺路去絶<lb/>
妄源六塵斯濯五濁斯蠲悠然忘情<hi>一作心</hi>澹然忘言吾<lb/>
不知其所以然而然香雲布地花雨漫<hi>一作連</hi>天依淨土<lb/>
之香火結極樂之因縁塵塵刹刹極樂世界際天匝地<lb/>
靡所不在天地之間逍遥自得違真背趣妄自生惑亦<lb/>
是一癡獨醉道者叩彼𤣥闗了心遺境逰無功之鄉納<lb/>
<pb n="KR4d0458_WYG_001-37b"/>
無何之景結六氣之御遺八風之乗棄頑騃之穢徳從<lb/>
聖眀之醇政<hi>鄒陽酒賦清者聖明濁者頑騃</hi>濯七情之内煎釋中腸之<lb/>
凝結延羲皇之至化與機猜而謝<hi>一作杜</hi>絶門無雜賔不<lb/>
妄相接入室者有清風對飲者是眀月或御鶴觴或進<lb/>
螺巵言不及道慮不及私處不知其所持行不知其所<lb/>
之何尤物之淳徳曽無補於眀時吾從衆之有道務獨<lb/>
醉以奚為狎杯玩杓酌誚斟譏孰謂先生偃蹇棲遲凝<lb/>
神滯物有失推移亦是一癡何其婩<hi>魚畧切</hi>斫<hi>齒畧切</hi>何其<lb/>
<pb n="KR4d0458_WYG_001-38a"/>
墨<hi>音眉</hi>杘<hi>癡/</hi>何其㺒<hi>口交/切</hi>㤉<hi>口家切</hi>何其怯疑青山背約黄<lb/>
髪垂期酒徒已矣吾誰與歸醒邪醉邪慧邪癡邪似之<lb/>
而非不可得而知也醉䆿<hi>音藝</hi>未訖癡僿<hi>音伺</hi>相及矜其所<lb/>
得衒其所適智有聾肓事無終極癡醉之間不可致詰<lb/>
獨醉之醉四癡之癡相與之守不知之知孰知心聲可<lb/>
以攄懷孰知蠻觸角逐囂埃胡謂乎寳地胡謂乎蓬萊<lb/>
唯恬體道於癡醉如復嬰兒之未孩<lb/>
　　　雪賦<hi>并序</hi>
<pb n="KR4d0458_WYG_001-38b"/>
　　　　聖上御極之元年春國蠧間釁鳩合梟獍職<lb/>
　　　　為亂階余遂自朔方挺身東邁為驚塵夭閼<lb/>
　　　　而周流窮野僅逹天闕聖上北征還幸瓊華<lb/>
　　　　島之廣寒宫時余偹員侍從㑹侍清宴雪作<lb/>
　　　　不覺斐然技癢毎欲攄蓄念為發幽情曽不<lb/>
　　　　足自宣竊慕詩人比興引叙永懷敢述是賦<lb/>
有姑射之仙人為玉華之真君總堪輿之所統運混元<lb/>
於中宸宣五榖之精華驅造化之威神望剡剡以薄天<lb/>
<pb n="KR4d0458_WYG_001-39a"/>
氣飄飄而凌雲横庇諸夏光被四表則天之大罔不覆<lb/>
燾靈境奪晝陽烏隠輝幽荒失夜燭龍寢照布清眀和<lb/>
一之徳遵純白無二之道厲色静昏霾惠渥潤枯槀以<lb/>
縞素為質以豐登為寳虚室宜其生白玉燭調於元造<lb/>
<hi>符瑞圗云玉燭者瑞光也見則四時之色洞如燭也爾雅云四時和謂之玉燭</hi>雲將為衛以偹<lb/>
御風伯清塵而先導紛花雨以泛灑振玉塵而進掃歴<lb/>
羣玉之靈峯擁瓊華之仙島倚天外之清風異江山之<lb/>
易老僻回中之荒寒陋齊宫之褊小駢崑閬於清晝列<lb/>
<pb n="KR4d0458_WYG_001-39b"/>
蓬瀛於白曉<hi>崑山閬苑蓬萊瀛洲皆行幸所也</hi>寒庭挺琪樹<hi>太洞玉經曰廣寒宫</hi>
<hi>中有寒庭</hi>瑶草承珠叢晃蕩水精都<hi>劉公幹清慮賦曰入水精之都</hi>烜赫眀<lb/>
光宫玉京未足擬其麗羽人無以希其蹤來飄然而憑<lb/>
虚去翛然而乘風揮斥八極神用無方定靈居乎瓊田<lb/>
為長生之福鄉受天花之仙供<hi>仙經有玉女散天花之説</hi>治玉屑為<lb/>
雲漿皓然塞乎天地與日月兮爭光白帝儀其羽衛元<lb/>
㝠懔其威靈勾芒沐其膏澤祝融儲其淳精其臨物也<lb/>
肅其御物也清其利物也博其為物也眀皭然而不滓<lb/>
<pb n="KR4d0458_WYG_001-40a"/>
皎然而不湼蔽柔祗之質渝卑此君之腰折偉天上之<lb/>
飛瓊<hi>天上飛瓊稼軒詠雪詞中語也</hi>保嵗寒之名節抗盈耳之竒聲<hi>琴曲</hi>
<hi>白雪有竒雪聲</hi>揚效瑞之光烈播陽春於嚴凝藹幽蘭於芳歇<lb/>
主白玉之樓臺顓爛銀之宫闕散净界之空花下清都<lb/>
之瑞葉彷徨乎塵垢之外逍遥乎清白之業青女屏跡<lb/>
於環丘之庭素娥失色於金樞之穴氷姿艶逸玉質呈<lb/>
露凛然自潔旌其積素謝白雪之帝鄉澹飈車之容與<lb/>
辟驚塵之夭閼竟裴回乎天路姑射仙人飄颻神舉經<lb/>
<pb n="KR4d0458_WYG_001-40b"/>
其瑶域造其粉野<hi>音墅</hi>風雲感㑹應化制變將襲三封之<lb/>
休祥<hi>睿宗皇帝壬辰春正月乗雪大敗女真於三封</hi>重冠百王之瑞典扺大㩬<lb/>
<hi>音竒</hi>之谷税飛逰之輦駕丹山之白鳯麾玉鸞為羽扇<hi>稼軒</hi>
<hi>和人觀雪造物故豪縱千里玉鸞飛</hi>解鼉城之長圍却玉龍之酣戰宻清<lb/>
滄海之飛塵彈壓禺強之健羡由廣寒清虚之府即不<lb/>
夜通眀之殿差瓊㽔於薄具駐倒景於清宴光宅真居<lb/>
道映天下夜光眀月銷聲鑠價調兮何髙和兮何寡原<lb/>
大塊而収乎神功命太素而秉乎元化包荒宏曠天然<lb/>
<pb n="KR4d0458_WYG_001-41a"/>
異禀臨照無私以為巳任御昭回之天宇逗長春之花<lb/>
䕃致靈景於眀庭延神光於清禁殊冀盪滌邪穢仍為<lb/>
掃除氛祲計氷壺與凉簟始不妨其髙枕<hi>是日釋道㑹集故有神光</hi>
<hi>靈景之語釋二祖慧可初名神光道書有靈景道君</hi>
　　　聼琵琶賦<lb/>
有美一人兮秀發英華超然獨處兮髙謝紛譁邀我乎仙<lb/>
居期我乎無何遺我以同心延我以鼙婆挹之以緑蟻<lb/>
進之以紅螺引流風於廻雪弄却月於淩波輕攏慢撚<lb/>
<pb n="KR4d0458_WYG_001-41b"/>
感怨相和曰如何眀淑忘我實多激流波以潄霧結回<lb/>
風於陽阿縱遏雲之遊韻倚飛龍而長歌歌曰撫凌雲<lb/>
而自惜兮殊欝伊其維何慨良㑹之遲暮兮怵佳人之<lb/>
蹉跎<lb/>
　　　大尾羊賦<hi>并序</hi>
　　　　端卿持節使博囉或曰舊康居也其國多羊<lb/>
　　　　羊多大尾其大不能自舉土俗例以小車使<lb/>
　　　　引負其尾車推乃行且乞余為道其所以乃<lb/>
<pb n="KR4d0458_WYG_001-42a"/>
　　　　為之賦<lb/>
世有癡龍發跡康居<hi>音渠</hi>播精惟玉効靈惟珠一角觸邪<lb/>
名動神都六蜚奮御聲振天衢肥遯金華與道為徒體<lb/>
純不雜質真不渝惟仁是守惟善是圖不食生物幸逺<lb/>
庖厨含仁懷善其徳不孤義合麒麟與夫騶虞駞背上<lb/>
異馬尾後殊末大之名是專是沽小心惴惴中抱區區<lb/>
務以身保支體毛膚青蠅莫逐白鳥莫祛尾大不掉可<lb/>
恠也夫前傴而僂後蜷而痀牽草縈茅土曵泥婁蘓其<lb/>
<pb n="KR4d0458_WYG_001-42b"/>
土苴載以後車聼其自引縱其所如退不能却進不能<lb/>
趨莫順而情實累而軀冬委冰霜夏混蟲蛆末大之咎<lb/>
其至矣乎吁枝大於幹腓大於股不折必披是其證歟<lb/>
是其鑑歟<lb/>
　　　毁假山賦<hi>并序</hi>
　　　　國東門外酒家泥為假山窮竒極怪以盡其<lb/>
　　　　變都人士女蜂喧蟻擾不得其門而入者數<lb/>
　　　　月有好事者惡其幻惑而圮之因述其事以<lb/>
<pb n="KR4d0458_WYG_001-43a"/>
　　　　賦<lb/>
粤若稽古眀眀我后誕敷淳化務見素抱朴切禁偽除<lb/>
詐伊兹山之為物何得列此堂厦外藻餙以金碧中雜<lb/>
糅以土苴態度殊常容貌閒暇示岩岩之屹立索眩時<lb/>
之髙價枝峯蔓岫莫能相下將競秀乎海上之三山角<lb/>
壯乎雲間之二華抱旡狀之詭質誠可惋而可訝敢惑<lb/>
海内之耳目竊阿譽於華夏匪癡兒騃女而相尚浮誇<lb/>
旡以紛綸傾動京華致彼郊園渉春歴夏歌吹喧啾京<lb/>
<pb n="KR4d0458_WYG_001-43b"/>
臺飛榭酒壚為之屢空人相為之枕藉粲華燈以繼晷<lb/>
擬洞天之不夜曷淟涊俗之僻異獨撫心而悲咤以矯<lb/>
誣為幾智以譎怪為秀雅其染輕浮其作塵𤨏忌有所<lb/>
觸惡遷其座既不推物出其右曽不接物虚其左其為<lb/>
體也常自髙於恬妥其為用也羗不勝乎頓挫豈拒雷<lb/>
霆其脆易破弗任雨露其跡亦涴非席上之珍非可居<lb/>
之貨旡雲雨之姿當輦轂之下剗偽以真適足以賀逼<lb/>
真以偽為鬼所唾化人竒幻期復嫁禍翕然同辭騰聲<lb/>
<pb n="KR4d0458_WYG_001-44a"/>
附和疾甚則亂固知不可恐夤縁馴致蒲脯鹿馬人為<lb/>
物靈在境真假披露精誠敢告來者輿論横議成功弗<lb/>
毁我曰不然致逺恐泥推其誠者之謂信行而宜之之<lb/>
謂義義為人之正路信為瑞之符契舍信何守舍義何<lb/>
歸我智如斯人旡我譏著誠去偽是可謂有成也離實<lb/>
學偽非所以示民也有成為難牖民孔易天地旡窮古<lb/>
今同致多前聖之格言智惠出有大偽作偽心勞日拙<lb/>
抑先王之所棄夫其或者兹山之陊將新垣平之玉杯<lb/>
<pb n="KR4d0458_WYG_001-44b"/>
與乎哀章之銅匱使寂寞於陸沈更旡聞於人世吾用<lb/>
是知所謂聖人者詎一時之利驁萬世之患而短義人<lb/>
之氣也<lb/>
　　　永歌賦<hi>并序</hi>
　　　　恊洽之嵗龍去鼎湖余還自蜀適值姦蠥螘<lb/>
　　　　動蜂起越眀年東歸居䨇溪書院以歌詩為<lb/>
　　　　事因采詩篇目凡五十題斷章取義遂作此<lb/>
　　　　賦命之曰永歌謂言之不足故嗟歎之嗟歎<lb/>
<pb n="KR4d0458_WYG_001-45a"/>
　　　　之不足故永歌之也其詞曰<lb/>
彼何人斯而比列星兮表武丁以進賢之為心况蜉蝣<lb/>
出以隂兮蟋蟀而候秋吟懿文王之眀徳令聞兮維天<lb/>
之命靡常撫小戎而遵大路兮獵非熊於渭陽有客岌<lb/>
其冠而長其佩兮起髙卧之東山冀烈文物於仁夀之<lb/>
域兮釋民勞乎乂安齊國夀於南山兮延生民於羲皇<lb/>
播凱風為頌聲兮挹湛露為椒漿閔予小子寜知行路<lb/>
之難兮猗嗟國歩之多艱曷昏氓之多僻兮由巧言而<lb/>
<pb n="KR4d0458_WYG_001-45b"/>
興端甘采薇而伏清白兮孰與還乎故鄉歩徙倚於噫<lb/>
嘻兮擬遡谷風而髙翔歴吉日之良辰兮忽乎我將行<lb/>
心既醉而莫持兮愧北山之英靈希依東方之日之休<lb/>
光兮欸東方之未明<hi>欸音俟</hi>襲鷄鳴之出闗兮恒惄惄以潜<lb/>
征野有蔓草而閴其無人兮心瘁四牡之倭遲佚衡門<lb/>
之投跡兮乃載驅而載馳風雨凄其瀟瀟兮蒹葭䬃其<lb/>
蒼蒼抑鴻鴈違寒而迅征兮何草不黄落而休芳日月<lb/>
汨其不淹兮溘白駒之過隙惟北風之奮振兮戹青蠅<lb/>
<pb n="KR4d0458_WYG_001-46a"/>
於榛棘系曰終期皇化而緜六合殊思文徳以經國信<lb/>
南山而大有佳處維清時不可以驟得<lb/>
</p>
<p>
</p>
  </div>
<div>
                <head>雙溪醉隠集卷二</head>
    <p>
<pb n="KR4d0458_WYG_002-1a"/>
欽定四庫全書<lb/>
　雙溪醉隠集卷二　　　　　元　耶律鑄　撰<lb/>
　　樂府<lb/>
　　　凱歌凱樂詞九首<hi>并序</hi>
　　　　列聖尤宋食言棄好皇帝命將出師問罪奏<lb/>
　　　　㨗獻凱乃作南征㨗等曲云<hi>昔我太祖皇帝出師問罪西域</hi>
　　　　<hi>辛已嵗夏駐蹕鐡門闗宋主寧宗遣國信使苟夢玉通好乞和太祖皇帝許之敕宣差噶</hi>
　　　　<hi>哈䕶送苟夢玉還其國辛卯冬我太祖皇帝南征女真詔睿宗皇帝遣信使綽布干等使</hi>
<pb n="KR4d0458_WYG_002-1b"/>
　　　　<hi>宋宋人殺之睿宗皇帝謂諸王大臣曰彼自食言棄好輙害我使今日之事曲直有歸可</hi>
　　　　<hi>下令諸軍分攻城堡闗隘由是長驅入漢中此其伐宋之端也寧宗實録第四百六十一</hi>
　　　　<hi>都幹苟夢玉銜命使彼宋四朝國史列傳第七十七賈陟傳苟夢玉使北還宋閬州譙慶</hi>
　　　　<hi>茂所編蜀邊事畧紹定元年戊子制置使鄭損與所代官四川制置使桂如淵㑹于順慶</hi>
　　　　<hi>使以時相所喻和議宻指告之且畀以朝廷所授苟夢玉使北録二冊理宗實録第八十</hi>
　　　　<hi>三紹定四年辛卯北使蘇巴爾罕來以假道合兵為辭青野原沔州統制張宣誘蘇巴爾罕殺</hi>
　　　　<hi>之理宗日厯第三百九十五十月二十一日沔日州統制張宣誘蘇巴爾罕使曹萬户𠞰殺理宗</hi>
　　　　<hi>厯第百五十一寳慶三年丁亥正月十一日辛酉姚翀朝辭進對次奏通好北朝事上曰</hi>
<pb n="KR4d0458_WYG_002-2a"/>
　　　　<hi>以我朝與北朝本旡纎隙不必言和只去通好足矣尋食其言敢殺信使孰曲孰直明矣</hi>
　　　　<hi>故詳而䟽之</hi>
　　　南征㨗<lb/>
食言自是是誣天遊鼎魚疑戱洞淵爭信有從天北極<lb/>
目無江表已多年<hi>拾遺録瀛洲有洞淵廣千里有魚身長千丈鼓舞戯其中</hi>
　　　㧞武昌<lb/>
設竒包敵縱蒙衝絶似飄風捲斷蓬填得大江流不得<lb/>
先聲已不見江東<lb/>
<pb n="KR4d0458_WYG_002-2b"/>
　　　戰蕪湖<hi>一曰戰丁洲</hi>
舳艫千里蔽江湖擿挑樓船為騷<hi>音掃</hi>除先直前鋒三十<lb/>
萬一通嚴皷盡為魚<lb/>
　　　下江東<lb/>
舉國全兵失要衝可無一策抗元戎細推餘百年來事<lb/>
合冊江神拜上公<lb/>
　　　定三呉<lb/>
奮威驍騎下三呉神將飛馳一丈烏視彼衆雖百千萬<lb/>
<pb n="KR4d0458_WYG_002-3a"/>
黍民逰動跨𤣥駒<lb/>
　　　克臨安<lb/>
擬歌陌上行人去猶自傳歌陌上花花解語時應也問<lb/>
即今春色媚誰家<hi>坡仙有陌上花其序云逰九仙山聞里中兒歌陌上花父老云呉越王妃</hi>
<hi>每嵗春必歸臨安王以書遺妃曰陌上花開可緩緩歸矣呉人用其語為歌含思宛轉聽之凄然而詞鄙野為</hi>
<hi>易之云陌上花開蝴蝶飛江山猶是昔人非遺民幾度垂垂老逰女還歌緩緩歸陌上山花無數開路人爭㸔</hi>
<hi>翠軿來若為留得堂堂去且更從教緩緩廻</hi>
　　　江南平<lb/>
<pb n="KR4d0458_WYG_002-3b"/>
横野萬艘金趐艦總戎一冊玉鈴篇長江豈限天南北<lb/>
萬刼坤靈戴一天<hi>横野大將軍位次與諸將絶席</hi>
　　　制勝樂辭<lb/>
燀<hi>音闡</hi>燿威靈結陣鋒信爭敵愾獻殊功全師保勝清時<lb/>
策元在天聲震蕩中<lb/>
　　　聖統樂辭<lb/>
幸值聖明臨御日更逢文軌混同時聲熏天地神功頌<lb/>
潤色光天統業辭<lb/>
<pb n="KR4d0458_WYG_002-4a"/>
　　　後凱歌詞九首<hi>至元丙子冬西北藩王弄邊明年春詔大將征之</hi>
　　　竒兵<lb/>
一旅竒兵出禁宸略時彈壓定驚塵蕭條萬里無遺冦<lb/>
信道天家又得人<lb/>
　　　沙幕<lb/>
金節煌煌下玉京魚麗三十六屯兵一軍電激穿沙幕<lb/>
萬燧雲繁戰野營<hi>時大將北討偏師雲繁敵於大漠</hi>
　　　集將<lb/>
<pb n="KR4d0458_WYG_002-4b"/>
　　　　張良傳諸將皆與上定天下梟將也漢髙紀燕人<lb/>
　　　　來致梟騎助漢應劭曰梟健也張勇曰梟勇也若<lb/>
　　　　六博之梟也愚意六博得梟者勝故以梟將命篇<lb/>
梟騎雲騰自北征領軍梟將最馳聲横穿外壁風前陣<lb/>
直擣中堅月下營<lb/>
　　　翁科<lb/>
蜂屯蠶簇亂山<graphic n="KR2217" url="https://raw.githubusercontent.com/kanripo/KR-Gaiji/master/images/KR2217.png" mimeType="image/png"/>螘動鶉居亂草坡露體露形千萬指<lb/>
懇祈天語許降和<lb/>
<pb n="KR4d0458_WYG_002-5a"/>
　　　崲峹<lb/>
畔敵休矜戰騎多紛羅區落遍山坡那知未皷投戈地<lb/>
待閱前徒競倒戈<hi>我軍與敵陣於崲峹未皷敵潰投降者什五六馮奉世傳將軍有叛敵之</hi>
<hi>名注曰不敢當敵攻戰為畔敵也崲峹地名在和林西南</hi>
　　　降王<lb/>
控黄龍戍爭雄地登白龍堆摶戰場竒正相生神算在<lb/>
糞除勍敵獻降王<lb/>
　　　科爾結<lb/>
<pb n="KR4d0458_WYG_002-5b"/>
初若疾雷威似虎復如脫兎速於神想當持節為飛將<lb/>
秪是如今着翅人<hi>我軍輕騎取敵輺重于科爾結盖河南地也後周韓果北征敵人憚其勁勇</hi>
<hi>趫㨗號為著翅人</hi>
　　　露布<lb/>
露布突馳爭逐日雷鞭攙逓闘追風只自向時龍尾道<lb/>
競來雲集萬寧宮<lb/>
　　　燭龍<lb/>
封略誰容限燭龍終將天地入牢籠雲興飈起威名將<lb/>
<pb n="KR4d0458_WYG_002-6a"/>
也好先收第一功<hi>遺敵出奔西北大荒唐燭龍軍之邊地也</hi>
　　　凱樂歌詞曲<hi>并序</hi>
　　　　周禮大司樂曰王師大獻則令奏凱樂大司<lb/>
　　　　馬曰師有功則凱樂獻于社司馬法曰得意<lb/>
　　　　則凱樂凱歌以示喜也崔豹古今注引周禮<lb/>
　　　　王大㨗則令凱樂軍大㨗則令凱歌與其所<lb/>
　　　　引不同周禮旡凱樂凱歌之别然則豹之辯<lb/>
　　　　君臣尊卑之說于理為得不旡所據郭茂倩<lb/>
<pb n="KR4d0458_WYG_002-6b"/>
　　　　編次樂府詩集有晉凱歌二首隋凱樂歌辭<lb/>
　　　　三首唐凱樂歌辭四首凱歌六首詠其君臣<lb/>
　　　　殊勲異績聖上恭行天討北服不庭命將問<lb/>
　　　　罪南舉江表國家盛事不可不述擬唐凱歌<lb/>
　　　　體敢作凱樂凱歌云<lb/>
　　　征不庭<hi>大駕北征也</hi>
天下英雄入彀中得旡威震折遐衝㑹須六幕氛霾了<lb/>
化日長明照九重<lb/>
<pb n="KR4d0458_WYG_002-7a"/>
　　　取和林<hi>恢復皇居也</hi>
　飛天府玉灤春徳水清流復舊痕<hi>金大安元年河清上下數百里次年</hi>
<hi>庚午我太祖皇帝經略中原易乾鑿度曰聖人受命瑞應先見於河河水清坤靈圗曰聖人受命瑞必先於河</hi>
<hi>河清之徴太祖皇帝受命之符也徳水見史記唐凱樂歌辭千年徳水清</hi>自非電㫁光前烈<lb/>
誰得重霑雨露恩<hi>和林城苾伽可汗之故地也嵗乙未聖朝太宗皇帝城此起萬安宫城西</hi>
<hi>北七十里有苾伽可汗宫城遺址城東北七十里有唐明皇開元壬申御製御書闕特勤碑按唐史突厥傳闕</hi>
<hi>特勒骨咄禄可汗之子苾伽可汗之弟也名闕可汗之子弟謂之特勒開元十九年闕特勒卒詔金吾將軍張</hi>
<hi>去逸都官郎中吕向齎璽書使北弔祭并為立碑上自為文别立祠廟刻石為像其像迄今存焉其碑額及碑</hi>
<pb n="KR4d0458_WYG_002-7b"/>
<hi>文特勤皆是殷勤之勤字唐新舊史几書特勤皆作銜勒之勒字誤也諸突厥部之遺俗猶呼其可汗之子弟</hi>
<hi>為特勤勤謹字也則與碑文符矣碑云特勤苾伽可汗之令弟也可汗猶朕之子也唐新舊史並作毗伽可汗</hi>
<hi>勤毖二字當以碑文為正</hi>
　　　下龍庭<hi>戡定北方也</hi>
翠華一動下龍庭生意還從一氣生樂國得非為夀域<lb/>
聖人須自有金城<hi>東漢書燕然銘凌髙闕下鷄鹿經磧鹵絶大漢踰涿邪跨安候乘燕然至</hi>
<hi>龍庭以前後諸傳事跡考之又以出塞三千餘里校之龍庭和林西北地也</hi>
　　　金蓮川<hi>駕還幸所也</hi>
<pb n="KR4d0458_WYG_002-8a"/>
金蓮川上水雲間營衛清沈探騎閑鎮西虎旅臨青海<lb/>
追北龍驤過黒山<hi>子史所載黒山不一北中黒山又多皆非子史中所見者</hi>
　　　折木䑓<hi>弄兵取敗之戰所也</hi>
辟易天威與勝風一場摧折盡竒鋒西北龍荒三萬里<lb/>
併隨驅策入提封<hi>上親擊敗西北弄兵藩王于上都之北地折木䑓之西</hi>
　　　駐蹕山<hi>駐蹕所也</hi>
轅門皷角揚邊雪營幕旌旗掣朔風相與河山雄帝宅<lb/>
威稜尤壯受降宮<lb/>
<pb n="KR4d0458_WYG_002-8b"/>
　　　益屯戍<hi>詔諸王益戌兵也</hi>
睿算籌邊勢萬全益屯貔虎在雄邊東連王塞西通海<lb/>
南接金山北到天<lb/>
　　　恤降附<hi>優詔存恤降附也</hi>
一新汗俗浴恩波天地間人感慨多我澤如春民似草<lb/>
聖元天子布陽和<lb/>
　　　著國華<hi>西北諸王稱藩繼有平南之㨗也</hi>
四海承風著國華更旡龍虎<hi>龍虎二陣名也</hi>漫紛拏際天所覆<lb/>
<pb n="KR4d0458_WYG_002-9a"/>
人問地今日都須是一家<lb/>
　　　後凱歌詞九首<hi>詔發諸軍有事於朔方也</hi>
　　　戰盧朐<lb/>
神策霆聲振九區縱兵雷合戰盧朐競將蔽野衝雲陣<lb/>
只片時間掃地旡<lb/>
　　　區脱<lb/>
雲屯區脱㑹天兵雷動龍趍從北平馳驅日逐飛龍陣<lb/>
夜薄花門偃月營<hi>國朝以出征逰獵帳幕之無輕重者皆謂之區脱凡軍一甲一竈亦皆謂</hi>
<pb n="KR4d0458_WYG_002-9b"/>
<hi>之區脱史傳所載區脱即此史記中間棄地各居其邉為甌脱韋昭曰界上屯守處索隠曰纂文云甌脱土穴</hi>
<hi>也又云是地名前漢書漢得甌脱王發人民屯甌脱以備漢晉灼曰甌脱王因邊境以為官蘇武傳區脱捕得</hi>
<hi>生口服虔曰區脱土室北人所作以候漢者也李竒曰北人邊境羅落守衛官也師古曰區輿甌同區脱本非</hi>
<hi>官號北人邊境為候望之室若今之伏宿舍也因其所解不同故備録之以各居其邊及備漢捕生口之説明</hi>
<hi>之是邏遉者之營幕也審矣</hi>
　　　克夷門<lb/>
蟻擾蜂喧笈騎過皷儳爭自落長河人人闘説空鞍馬<lb/>
不似今畨數最多<lb/>
<pb n="KR4d0458_WYG_002-10a"/>
　　　高闕<lb/>
駢馳追鋭翼摧鋒梟獍窠巢一夜空光射鐡衣寒透徹<lb/>
冷風如箭月如弓<hi>我軍掩遺敵于高闕塞境史記趙武靈王築長城白代傍隂山下至髙闕</hi>
<hi>青將六將軍軍出朔方髙闕漢書衛青李息出雲中至高闕後漢祭彤出高闕塞吳棠出朔方高闕則其地也</hi>
<hi>通典高闕唐屬九原郡九原縣西北到受降城八十里唐書今之西城即漢之髙闕塞也北去磧石三百里追</hi>
<hi>鋭摧録皆軍名也</hi>
　　　戰焉支<lb/>
羽檄交馳召虎賁期門受戰已黄昏信剪鯨鯢知有處<lb/>
<pb n="KR4d0458_WYG_002-10b"/>
山川爭震蕩乾坤<hi>馬支山在張掖右軍殄敵二大憝于此霍去病涉狐奴轉戰過燕支山即</hi>
<hi>此也</hi>
　　　涿邪山<lb/>
皷譟讙山撼涿邪飛龍㢋<hi>音侈</hi>翼掩螣蛇露營罷繚神鋒<lb/>
弩雲陣猶轟霹靂車<hi>我軍敗敵于涿邪余嘗有處月説稡載其畧於此云云南鄰處月之</hi>
<hi>郊和林城唐碑文也未曉處月之為言有問及余者因為之説云云處月之言磧鹵地也史記漢復使因杅將</hi>
<hi>軍公孫敖出西河與強弩都尉路博德㑹涿涂山注音邪前書因杅將軍出西河與強弩都尉㑹涿邪山後書</hi>
<hi>祭彤傳出高闕塞九百餘里得小山妄言以為涿邪山竇憲傳鄧鴻與後諸軍會涿邪山皐林温禺犢王於涿</hi>
<pb n="KR4d0458_WYG_002-11a"/>
<hi>邪山聞漢兵來悉度漠去班固燕然山銘經磧鹵絶大漠踰涿邪涿邪山者其山在涿邪中也涿邪後聲轉為</hi>
<hi>朱邪又聲轉為處月按唐史沙陀處月種也莊宗紀其先本號朱邪後自號沙陀而以朱邪為姓者是也南部</hi>
<hi>新書北人三十軰於大山中見一小兒遂收而遞飬之長求姓衆云人共育得大遂以諸耶為姓朱邪者訛也</hi>
<hi>此説可笑朱邪即涿邪也諸耶二字俱是華言遐荒殊俗隔絶中華焉如華言以為族望處月部居金娑山之</hi>
<hi>陽蒲類海之東皆沙漠磧鹵地也西漢書注薛瓉曰沙土曰漢其説得之即今華夏猶呼沙漢為沙陀突厥諸</hi>
<hi>部遺俗至今亦呼其磧鹵為朱邪豈可謂以諸人為父耶朱邪初曰涿邪後聲轉為朱邪又聲轉為處月今又</hi>
<hi>語訛聲轉為川如天竺初曰身毒後轉為捐毒又轉為天篤篤省文作竺竺又轉為竹音蠕蠕初曰柔然後曰</hi>
<hi>蠕蠕又曰芮芮狄歴訛為敕勒又訛鐡革步摇訛為慕容秃髪訛為吐蕃若此之類不可勝記是皆從其鞮譯</hi>
<pb n="KR4d0458_WYG_002-11b"/>
<hi>及所書之人鄉音輕重緩急而致然爾且諸夏方言尚不能同况中國事記外國語元無本字但取其音聲之</hi>
<hi>近似不可取其訓詁訓者釋所言之理祐者通其指義所記之語既無本字豈有所言之理所通指義者哉云</hi>
<hi>云曹孟徳攻袁紹為發石車紹衆號曰霹靂車螣蛇陣名見後魏書飛龍亦陣名</hi>
　　　金滿城<lb/>
　　　　元取北庭都䕶府府境都鄙有城曰金滿城<lb/>
　　　　後漢書云金滿城此其西域之門户也<lb/>
寄重旌分閫外憂順時驅率萬貔貅廻臨金滿城邊日<lb/>
奄奪蒲昌海氣秋<lb/>
<pb n="KR4d0458_WYG_002-12a"/>
　　　金水道<lb/>
旁張虎翼攙風陣直突龍城襲雪山逴夜可遉金水道<lb/>
防秋豈在玉門闗<lb/>
　　　京華<lb/>
横車組練似春花來自天涯與海涯説道掃除祲氛了<lb/>
凱還歌奏到京華<lb/>
　　　德勝樂二首<lb/>
揖讓躋龍厯謳歌適鳯符鑿空十萬里攘地幾千都<lb/>
<pb n="KR4d0458_WYG_002-12b"/>
神斷光宏業天威震八區控弦三百萬自號感恩都<lb/>
　　　騎吹曲辭九首<lb/>
　　　金奏<lb/>
大夏王庭前納欵大秦歸義繼來降舞鸞歌鳯音相和<lb/>
未許天山數帝江<hi>大夏國大秦國皆見漢書王庭歸義州見唐書覊縻州府</hi>
　　　玉音<lb/>
燕巢飛幕負恩私逺近囂然共一辭列聖玉音明在耳<lb/>
敢忘龍道請降時<lb/>
<pb n="KR4d0458_WYG_002-13a"/>
　　　白霞<lb/>
前騎傳聲掩白霞後軍猶未過烏沙勢須貴合為猿臂<lb/>
相制尤當似犬牙<hi>白霞在和林西</hi>
　　　昡靁<lb/>
毳幕雲羅寒露野羽旄星屬昡靁鄉悔將峴望風塵眼<lb/>
不為長觀日月光<lb/>
　　　塞門<lb/>
邏騎紛紛與冠軍逓相窺隙伺攙昏倚曽延敵臨高闕<lb/>
<pb n="KR4d0458_WYG_002-13b"/>
示歛疑兵突塞門<lb/>
　　　受降山<lb/>
望風降附祈為地披露精城示所天若非上將龍旗下<lb/>
會是中軍虎帳前<hi>自高闕之㨗敵稍稍來附我軍遂屯古受降城山下其土俗曰拂雲堆者</hi>
<hi>此也由是知其非漢公孫敖所築受降城是唐張仁愿所築三受降城中之受降城也因以受降名其山即述</hi>
<hi>其事云</hi>
　　　鳯林闗<lb/>
祇須盡敵廵烏水未可移屯過鳯林切索更虞蜂蠆毒<lb/>
<pb n="KR4d0458_WYG_002-14a"/>
恐還爭縦虎狼心<lb/>
　　　司約<lb/>
留犂可要教撓酒徑路何為更契金事豈出人明算外<lb/>
慕容虚羙漫熏心<hi>北中諸國風俗凡大盟約必以金屑和飲其所從來逺矣漢車騎都尉韓</hi>
<hi>昌光禄大夫張猛與呼韓邪單于為盟約呼韓邪單于徑路契金留犂撓酒應劭曰徑路北人寳刀也留犂飯</hi>
<hi>匕也撓和也契金著酒中撓攪飲之顔師古曰契刻撓攪也撓呼高反</hi>
　　　軍容<lb/>
雖許侯王復正封飬威尤可耀軍容漁陽馬厭銀山草<lb/>
<pb n="KR4d0458_WYG_002-14b"/>
鷄鹿屯營鐡堠峯<hi>銀山在北都䕶府境土人今尚有此稱銀山外有大磧曰銀山磧世俗所</hi>
<hi>謂鐡堠者在金山下</hi>
　　　後騎吹曲詞九首<lb/>
　　　吉語<lb/>
交鋒接矢無虚月按甲休兵定㡬時計日必須聞吉語<lb/>
敢先期獻凱歌辭<lb/>
　　　金山<lb/>
黄花堆上冷雲閒彍騎雷奔去又還說敵自相爭粉潰<lb/>
<pb n="KR4d0458_WYG_002-15a"/>
廻戈霆闘過金山<lb/>
　　　天山<lb/>
曜我皇威下帝䑓靈旗真傃北庭開定應六出竒寒雪<lb/>
瀚海隂風結陣來<lb/>
　　　處月<lb/>
陳兵濶里黄蘆淀轉戰斜車<hi>尺遮切</hi>白草<graphic n="KR2217" url="https://raw.githubusercontent.com/kanripo/KR-Gaiji/master/images/KR2217.png" mimeType="image/png"/>飛騎星馳穿<lb/>
處月追亡逐北入沙陀<hi>我軍敗敵右部于處月濶里嶺名臨處月黄蘆淀斜車山名在</hi>
<hi>濶里南大漠又去斜車西南數百里</hi>
<pb n="KR4d0458_WYG_002-15b"/>
　　　獨樂河<lb/>
貝胄星離爭射日蜂旗雲合逈生風雷馳霆擊相紛薄<lb/>
獨樂河邊水草中<hi>唐史獨樂河又曰獨邏河</hi>
　　　不周<lb/>
熊羆此去從無定梟獍當來自不周清一八紘天意在<lb/>
已教剋復了神州<lb/>
　　　遝綈絲<lb/>
長驅席卷盡連營震攝黔雷撼北溟虎豹騎從雲騎隊<lb/>
<pb n="KR4d0458_WYG_002-16a"/>
幾臨西極到殊庭<lb/>
　　　邏逤<lb/>
磨崖金字崐崘頌勒石銀書邏逤銘且述要知方略在<lb/>
聖人不戰屈人兵<lb/>
　　　柔服<lb/>
柔服禺強總四溟神開寳厯見時情夜陪萬國昇平望<lb/>
蹈詠清風播頌聲<hi>後畫崔駰傳詠太平之清風</hi>
　　　古戰城南<lb/>
<pb n="KR4d0458_WYG_002-16b"/>
結陣背南河指顧望城北冠軍申號令謂彼是勍敵今<lb/>
朝一戰在有國與無國但得社稷存此命不足惜風雲<lb/>
為動色士卒為感激竒正遽雷合横衝奮霆擊雌雄勢<lb/>
未决忽忽日將匿以劔指羲和揮戈呼<hi>上聲</hi>天日天地有<lb/>
情時敢乞饒一擲貔虎張空拳搏戰到昏黒忽焉如海泄<lb/>
聲震裂區域對靣不辨人何許可追襲平明按戰所澗<lb/>
壑盡平積畢賀雪前恥有力于王室拜詔未央宮哀懇<lb/>
辭封邑五湖舊煙景先師有遺跡<lb/>
<pb n="KR4d0458_WYG_002-17a"/>
　　　戰城南<lb/>
自來古戰塲多在長城南少在長城北茫茫白骨甸如<lb/>
何直接黄龍磧或云是從漢武開西域耗折十萬衆博<lb/>
得善馬數十匹奮軍勢務鏖擊徃來誰洗兵赤河水猶<lb/>
赤終棄輪䑓地其地於中國失之且何損得之本無益<lb/>
歴計其所得皆不償所失雖下哀痛詔追悔將何及此<lb/>
是萬萬古華夏覆車轍底事夤縁其軌迄李唐競喜邊<lb/>
功好大矜英哲明皇不慮漁陽厄萬里孤軍征碎葉<hi>通鑑</hi>
<pb n="KR4d0458_WYG_002-17b"/>
<hi>天寳十年安禄山兼領三鎮是嵗高仙芝及大食戰于怛羅斯城敗績</hi>隻輪曽不返得無<lb/>
五情熱暴殄生靈塗草莾忍徇虗名為盛烈君不見世<lb/>
間人心固結是謂帝王真統業君不聞四海内有羙談<lb/>
至元天子平江南何曾漂杵與溺驂聖人有金城貴謀<lb/>
賤戰不戰屈人兵<hi>白骨甸在唐燭龍軍地有西僧智全者該通漢字云古老相傳白骨甸從</hi>
<hi>漢時有此名</hi>
　　　結襪子<hi>二首并序</hi>
　　　　帝王世紀曰文王伐崇侯虎至五鳯墟襪係<lb/>
<pb n="KR4d0458_WYG_002-18a"/>
　　　　解顧左右無可使者乃俯而結之武王至商<lb/>
　　　　郊牧野誓衆左仗黄鉞右秉白旄王襪解莫<lb/>
　　　　肯與王結王乃釋旄鉞俯而結之漢書王生<lb/>
　　　　襪解張釋之跪而結之唐李白結襪子辭大<lb/>
　　　　抵言感恩之重而以命相許也郭茂倩編次<lb/>
　　　　樂府詩集所序如此燕南壯士吳門豪筑中<lb/>
　　　　置鉛魚隠刀感君恩重許君命泰山一擲輕<lb/>
　　　　鴻毛太白結襪子辭也可謂絶唱然則高漸<lb/>
<pb n="KR4d0458_WYG_002-18b"/>
　　　　離專諸之任君子不取詳味題意紬繹史氏<lb/>
　　　　感恩許命則太公其人也太公八十<hi>孔叢子太公八</hi>
　　　　<hi>十而遇文王諸書所載皆不同</hi>而遇文王武王十三年<hi>史記作十</hi>
　　　　<hi>一年</hi>牧野之戰太公年近九十時諸侯兵㑹者<lb/>
　　　　車四千乘紂之兵七十萬太公與百夫致師<lb/>
　　　　武王馳之紂衆崩畔是其感恩許命之效也<lb/>
　　　　故作前結襪子壬子嵗夏聖上在潛僕受再<lb/>
　　　　生之恩自上即真西北諸藩弄兵不已因作<lb/>
<pb n="KR4d0458_WYG_002-19a"/>
　　　　後結襪子以寫愚懇非敢傳諸作者庶可示<lb/>
　　　　之子姪而已<lb/>
　　　前結襪子<lb/>
五鳯聲騰白日光牧野昏荒慘無色精誠<hi>一作風雲</hi>感激致<lb/>
師人叱咤雷霆覺天窄<lb/>
　　　後結襪子<lb/>
未應一吐<hi>一作只</hi>明月珠便欲延光萬千<hi>一作千萬</hi>載請吞梟<lb/>
獍剪鯨鯢直蹴崑崙過西海<lb/>
<pb n="KR4d0458_WYG_002-19b"/>
　　　前突厥三䑓<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>騎生馬射鵰兒恰似征西小月氐笑說漢家將野戰<lb/>
得非是我受降時<lb/>
鴈門闗北分降地馬邑山南已拜<hi>一作拜戰</hi>旗盡道漢家無<lb/>
顧籍錦㠶終不有廻期<lb/>
　　　後突厥三䑓<lb/>
陣雲寒壓渭橋低四野驚雷殷皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>約定引還雲騎去<lb/>
一時爭噴北風嘶<hi>突厥凡征戰惡馬噴馬嘶以為将敗之徴</hi>
<pb n="KR4d0458_WYG_002-20a"/>
貔虎楊威指顧間先聲已碎玉門闗向來香火情何在<lb/>
已說元戎逼鐡山<lb/>
　　　婆羅門<hi>六首</hi>
　　　　有索賦婆羅門辭者時西北諸王弄邊余方<lb/>
　　　　閲西域傳因為賦此廻樂峰前沙似雪受降<lb/>
　　　　城外月如霜不知何處吹蘆管一夜征人盡<lb/>
　　　　望鄉唐婆羅門辭也樂苑曰婆羅門商調曲<lb/>
　　　　開元中西凉府節度楊敬述進㑹要曰天寳十<lb/>
<pb n="KR4d0458_WYG_002-20b"/>
　　　　三載改婆羅門為霓裳羽衣<lb/>
熱海氣蒸為喜雨凍城寒結就愁隂中心甚欲期真宰<lb/>
教使人知造物心<hi>安西都䕶境内有熱海去熱海四十里有凍城唐新史同</hi>
青嶺亘如頺碧落赤河長似浸紅霞是天柱折天傾處<lb/>
龍戰重淵尚攫拿<hi>安西都䕶境内有青嶺與赤河唐新史同</hi>
雪海迤延窮地界雪山迢逓際天涯但為日月光臨處<lb/>
終一曾偏照一家<hi>雪海在安西都䕶境唐新史同雪山在其東鄙</hi>
黄草泊圍青草甸白楊河繞緑楊堤依然名是叅天道<lb/>
<pb n="KR4d0458_WYG_002-21a"/>
誰使唯聞戰馬嘶<hi>北庭都䕶境内有白楊及黄草泊唐新史同國朝所設驛傳東臨三韓西</hi>
<hi>抵濛汜黄草泊白楊河皆正驛路也</hi>
弓月山風長似箭燭龍軍火亂如星秪除盡挽天河水<lb/>
可洗兵塵戰地腥<hi>北庭都䕶府有瀚海軍本燭龍軍也府境有弓月城弓月山是謂弓月道</hi>
<hi>出兵路也唐梁建方嘗為弓月道總管</hi>
黒水且誰為翠水白山原自是氷山得非煙客乘龍火<lb/>
為煽洪爐到世間<hi>天山軍在西州交河郡夏絶無雨其熱甚于炎方唐舊史北庭都䕶府自</hi>
<hi>永嶶至天寳管瀚海天山伊吾三軍天山一名白山以其四時氷雪不消因以名之唐新史北庭都䕶府境内</hi>
<pb n="KR4d0458_WYG_002-21b"/>
<hi>有黒水及黒水守捉</hi>
　　　上雲樂<lb/>
金天老文康平居隘神州金丹清真仙相將汗漫遊同<lb/>
流六合棲遲七邱涉歴八表盤桓十洲鵬其化龍其變<lb/>
地軸為之回其運天輪為之平其轉日城為其上陽宮<lb/>
月窟為其清凉殿鸞鷟是家鷄狻猊是家犬真樂萬春<lb/>
為局促待把三光更舒展非聖不足知天長將地逺扶<lb/>
桑有時枯濛汜有時竭南山有時摧鈞天有時闋殊度<lb/>
<pb n="KR4d0458_WYG_002-22a"/>
仙曲擬進帝闕九成𤣥雲六變絳雪五色成文而不亂<lb/>
庶可播振芳聲騰浩刼上天下地㣲康老畢竟孰能知<lb/>
嵗月𤣥都仙伯太山老叟延致異鳥名曰希有一翼左<lb/>
覆東王公一翼右覆西王母得人備羽駕故能出入逰<lb/>
造化逍遥廵宇宙感麟鳯在郊藪至道之國常為稱首<lb/>
驟來輙敢戀明時表其老耄知去就擁仙仗携仙友褒<lb/>
拜聖君奉神貺鳯簫在前鼉皷在後玉笙在左錦瑟在<lb/>
右作天樂獻天授<hi>天授樂</hi>若鸞自歌鳯自舞焚返魂香頂<lb/>
<pb n="KR4d0458_WYG_002-22b"/>
玉斗健舞起自補天手浩歌發自談天口仍倚鳯臺曲<lb/>
鳯凰和九奏南極老人稱觴北斗挹酌天酒願與九州<lb/>
四海同上千萬嵗夀<hi>古今樂録上雲樂有鳯凰曲又有鳯凰臺曲和云真樂萬春太山老</hi>
<hi>叟見容齋五筆載五方老人祝聖夀文</hi>
　　　門有車馬客<lb/>
烏鵲遶屋鳴有客停征騑問客何自來君家寄家書攝<lb/>
衣起迎客開書多苦辭蕣花不長好玉顔亦易衰水行<lb/>
有却流人行無反期置書拜謝客豈不心懐歸事君有<lb/>
<pb n="KR4d0458_WYG_002-23a"/>
明義不得顧所私作書附客返路逺幸勿遺上言重自<lb/>
愛下言長相思相思勿相怨自古多别離<lb/>
　　　起夜來<lb/>
是處笙歌席一一凝塵埃羞掩合歡帳獨燭夜明苔徙<lb/>
倚歩中庭候蟲一何哀滿天秋色裏鴈過黄金臺所願<lb/>
隨清風明月入君懷中心有勞結期以向時開頽想就<lb/>
珍簟還出繞蘭階羙人來幾時知人起夜來<lb/>
　　　採荷調<hi>并序</hi>
<pb n="KR4d0458_WYG_002-23b"/>
　　　　汎舟方湖見其荷盤布濩露珠凌亂有歌蔡<lb/>
　　　　蕭閒翡翠盤高走夜光詠蓮樂府催酒遂以<lb/>
　　　　荷盃相屬偶憶江從簡採荷調擬賦此樂府<lb/>
　　　　廣題曰梁太尉從事中郎江從簡為採荷調<lb/>
　　　　曰欲持荷作柱荷弱不勝梁欲持荷作鏡荷<lb/>
　　　　暗本無光以刺何敬容敬容時為宰相覧之<lb/>
　　　　不覺嗟賞愛其巧麗<lb/>
荷盤承露珠何時成夜光荷盖承日華何地得清凉雖<lb/>
<pb n="KR4d0458_WYG_002-24a"/>
曰是荷衣且難作霓裳雖曰是荷杯長難酌酒漿欲以<lb/>
荷為鈿不可飾時粧欲以荷為錢不可博明璫擬荷如<lb/>
寳鏡不能照膽知肝腸擬荷如紈扇不能鮮潔如雪霜<lb/>
其莖有輕絲難織錦流黄其氣有微馨難劑水沉香有<lb/>
名無實不足取似是而非良可傷流螢將擬流火烏亦<lb/>
與姬發呈休祥<lb/>
　　　大道曲<lb/>
春風吹綉陌花滿帝鄉樹絲栁裊芳煙細用黄金縷分<lb/>
<pb n="KR4d0458_WYG_002-24b"/>
明湏盡是引蕩人心處車馬徃來塵儘結成紅霧樓上<lb/>
琵琶聲倚歌臨大路鄭重且<hi>一作只</hi>休教放得春廻去<lb/>
　　　玉華鹽<hi>三首并序</hi>
　　　　樂府雜記載隋薛道衡昔昔鹽一首又曰折<lb/>
　　　　折鹽唐趙嘏廣昔昔鹽為二十章樂苑以為<lb/>
　　　　羽調曲樂府詩集又有無名氏昔昔鹽一首<lb/>
　　　　朝野僉載龍朔已來人唱歌名突厥鹽容齋<lb/>
　　　　載元怪録籧篠三娘工唱阿鵲鹽又黄帝鹽<lb/>
<pb n="KR4d0458_WYG_002-25a"/>
　　　　白鴿鹽神雀鹽滿座鹽歸國鹽唐詩媚頼呉娘唱<lb/>
　　　　是鹽更奏新聲刮骨鹽然則歌詩謂之鹽者如吟<lb/>
　　　　行曲引之類也因獨醉園對雪作玉華鹽三曲云<lb/>
玉華仙詠玉華鹽愛玉華鹽分外甜但是梨花春在處<lb/>
不消重設却寒簾<hi>梨花春見吉甫詩長恒沽此酒樂天詩青旗沽酒趂梨花時俗號為梨花</hi>
<hi>春吉甫詩中所載非樂天所詠梨花春也</hi>
玉妃隠映水精簾相與天花舞畫簷玉潔氷清誠可愛<lb/>
不因仍更有人嫌<hi>韓昌黎雪詩白帝盛羽衛從以萬玉妃</hi>
<pb n="KR4d0458_WYG_002-25b"/>
瑞雪香融注玉蟾羨誰家醉捲珠簾風流栁絮因風起<lb/>
只謝娘宜唱是鹽<hi>白霫有雪香酒玉蟾盞名見逢原記</hi>
　　　沐浴子<lb/>
濯纓與濯足應欲任其真沐芳及浴蘭應務潔其身難<lb/>
洗耳中事易洗心上塵世間原自有常是洗心人<hi>一作秪當</hi>
<hi>憐洗耳不似洗心人</hi>
　　　築城曲<lb/>
一行杵後一行錐只是嫌虗恨役遲誰謂築城堅不得<lb/>
<pb n="KR4d0458_WYG_002-26a"/>
堅城豈在隠<hi>去聲</hi>金椎<lb/>
　　五言古詩<lb/>
　　　古意<lb/>
黄鵠<hi>一作鴻鵠</hi>巢高林黿鼉穴深淵且各得栖宿人獨胡不<lb/>
然釋耕於壠上妻子耘其前人笑苦畎畮何以遺子孫<lb/>
聊以一二答不可求備論人皆遺以危我獨遺以安春<lb/>
風吹布䄂雲滿鹿門山<lb/>
　　　逰僊<lb/>
<pb n="KR4d0458_WYG_002-26b"/>
絳節擁紅雲鳯吹隨鸞扇遊歴萬華宫轉宴諸仙殿金<lb/>
母願接懽玊真求識靣為我問<hi>一作謝</hi>時人誰曽是媒援<lb/>
高蹈歩天衢真遊不知倦又遇西王母屢㑹瑶池宴<hi>僊傳</hi>
<hi>王母瑶池宴宴蟠桃也</hi>前後三千年蟠桃開一遍為我問羣仙㡬<lb/>
見春風靣<lb/>
　　　真游挾飛僊<lb/>
真游挾飛仙懸居何縹緲琪樹不知秋玊庭長似曉碧<lb/>
落無纎翳天衢凈如掃底許吟真聲仙韶動雲表容與<lb/>
<pb n="KR4d0458_WYG_002-27a"/>
太素域時復隨青鳥朝遊閬風苑夕宴蓬萊島昌城玊<lb/>
蘂花崑墟玊紅草可醉亦可玩堪期後天老<lb/>
　　　問真宰<lb/>
九色夜明珠豈不有光彩終惜暗投人含情欲誰待不<lb/>
惜珊瑚鞭為君策駑駘此意竟何如將何問真宰<lb/>
　　　小垂虹<lb/>
虹光逈回遶似令殊有待延留五色節俄軫九華葢泰<lb/>
山是<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>垤黄河細於帶且昔欲誰知遊心在天外<lb/>
<pb n="KR4d0458_WYG_002-27b"/>
　　　村行一篇未第時在大坂作<lb/>
青山護村落暗水通溝渠人行禾黍間漫漫迷所之里<lb/>
社壓新醪擊鮮賽叢祠田父相勞苦雨暘無失時龍骨<lb/>
掛屋敖秋熟可預期行行度崗澗泉石多幽竒微風發<lb/>
清籟好鳥吟高枝此中有佳趣豈無幽人知去住兩不<lb/>
可空吟招隠詩<lb/>
　　　隋堤田家行<lb/>
日月㑹龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>三農能事休犁杖倚空室霜林臥羸牛十<lb/>
<pb n="KR4d0458_WYG_002-28a"/>
二三年間不如今嵗秋田翁復何事終不信眉頭云以<lb/>
縣官令税租俱見收赤窮固有命白著非自由又云有<lb/>
飛詔少壯不一留半鑿通濟渠半搆迷藏樓言罷長嘆<lb/>
息涕淚交横流出門竟無語回首漫夷猶<lb/>
　　　送胡夀卿南歸<lb/>
雲山千萬里馳馹來帝闕君自到和林寓居四踰月客<lb/>
中太寂寞韲鹽事孤潔錦衣歸故里薄官試鹽鐡匹馬<lb/>
送君歸闗山正黄葉征鴈聲凄凄悲笳鳴咽咽回首南<lb/>
<pb n="KR4d0458_WYG_002-28b"/>
州道行人愁欲絶龍庭八月初西風吹寒雪之子到甘<lb/>
棠黄菊重陽節信筆作此詩贈子以為别<lb/>
　　　送潤甫行<hi>得水字</hi>
拊節遏行雲浩歌山色裏落絮積晴雪東風吹不起逺<lb/>
道趨鵬程相思若為已攬轡入長煙孤吟送春水<lb/>
　　　送人還燕然<lb/>
去年來帝闕籬落正黄菊今年還燕然春光明逺目再<lb/>
三挽不留歸心何太速回首落花多滿川紅蔌蔌馳驅<lb/>
<pb n="KR4d0458_WYG_002-29a"/>
萬里程阿誰慰幽獨寂寂寒山行寂寂寒山宿啼鳥㡬<lb/>
聲遲淡煙芳草緑東風千里人明月半軒竹漢苑穴狐<lb/>
兎姑蘓走麋鹿功名半紙薄興亡等棋局可笑百年身<lb/>
黄粱猶未熟不發離别嘆不唱陽闗曲桃李醉逢場夕<lb/>
陽倒船玉<lb/>
　　　對竹引<lb/>
勁節凌雲漢沈沈翠如束春靜𤨏窻深驚風碎寒玊聫<lb/>
聲金鳯凰雙飛夜雙宿寂寞野桐花年年老空谷<hi>雲漢一作</hi>
<pb n="KR4d0458_WYG_002-29b"/>
<hi>雲霄沈沈一作森森</hi>
　　　剪流水<lb/>
莫持金剪刀决絶剪流水莫將尺素書慇懃託雙鯉水<lb/>
豈似人情魚豈知人意魚水自相親肯與人為計<lb/>
　　　同心結<lb/>
湖中已種藕湖邊還種栁栁絲與藕絲同在佳人手除<lb/>
是結同心同心最長久<lb/>
　　　春自來<lb/>
<pb n="KR4d0458_WYG_002-30a"/>
日月雙飛翼天地一遺卵無天地不卑無日月不滿時<lb/>
序相代謝曾不偏寒暖晝夜互乗除曾不有長短因究<lb/>
萬物情凝神舒頓緩斷知春自來何須候灰管<hi>西天諸國厯議</hi>
<hi>亦云天地之形如卵</hi>
　　　對酒<lb/>
漊者<hi>漊音縷</hi>沈杯杓醇醨同一味狂風偃秋草蘭艾同一<lb/>
悴賢愚不同調<hi>賢愚酒見醉鄉日月</hi>薰蕕不同氣如何昧去就欲<lb/>
令為一致安得使賢愚各分於一噐安得使薰蕕各生<lb/>
<pb n="KR4d0458_WYG_002-30b"/>
於一地我志誠如斯未審化工意<lb/>
　　　金庭不死鄉<lb/>
金庭不死鄉真境延閒燕璨璨瓊瑶樹朝映朝元殿靈<lb/>
景一何清寂然聞鳯囀但見玊階前游蜂弄花片<lb/>
　　　對月吟擬諸公體<lb/>
獵人設網羅不掛月中兎豈無烹兎意難求登月路月<lb/>
殿兔長生人間㡬今古抱杵影徘徊天狼空自苦樵者<lb/>
勞斧斤不斫月中桂豈無薪桂思難籌攀月計月殿桂<lb/>
<pb n="KR4d0458_WYG_002-31a"/>
長榮人間㡬興廢倚鏡影婆娑天風摇不碎傾影聽人<lb/>
歌揚輝伴人舞何事在華筵分明作賔主蹤蹤各無聊<lb/>
乾坤兩棲旅舉酒夀姮娥向人終不語<lb/>
　　七言古詩<lb/>
　　　讀新樂府<lb/>
霓裳羽衣曲玉樹後庭花不知相與迷春夢綿厯人間<lb/>
第㡬家<lb/>
　　　苦旱嘆<lb/>
<pb n="KR4d0458_WYG_002-31b"/>
六月亢旱田苗枯自嗟自嘆耕田夫差官咫尺徴秋税<lb/>
今嵗田家一粒無飢民日日望霖雨雨意欲成雲散去<lb/>
天公胡不用老龍年年祇被蛟螭誤<lb/>
　　　觀友人所藏佛牙<lb/>
竺乾大士哀羣靈出示大教㧞幽沈漢明夢兆頗神異<lb/>
具書𣑽譯來千岑翕然風譽聳華夏寳方精像煇雲林<lb/>
傳聞遺骨未灰朽流散諸國磨古今朅来偶得見一齒<lb/>
照坐粲爛如璆琳當時左右廣長舌咀嚼風雷興潮音<lb/>
<pb n="KR4d0458_WYG_002-32a"/>
炯如珠珞吐光<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>洗我曠刼塵埃襟目瞻頂禮固其事<lb/>
豈必窣堵埋千尋慿君韞匵善持護為絶隂怪窺窬心<lb/>
　　　漆城謡<lb/>
漆城光蕩蕩㓂來不得上一朝變起望夷宮不及思旃<lb/>
曽技癢<lb/>
　　　述實録<hi>四十韻</hi>
　　　　修征蜀實録每以二皷為期方息中夜聞笛<lb/>
　　　　既覺緬想實録事跡亦如夢寐愴然無以為<lb/>
<pb n="KR4d0458_WYG_002-32b"/>
　　　　懷述此寫之<lb/>
承天聖祖開天業四海為家盡臣妾規模宏逺古無比<lb/>
<hi>太祖封諸親王封域束盡東海西盡西海自古未有如此規模之宏逺也</hi>統緒豈唯垂萬葉<lb/>
朅來海水不揚波向見靈河已清澈<hi>金大安元年河清上下數百里次年</hi>
<hi>庚午我太祖皇帝經畧中原易乾鑿度曰聖人受命瑞應先見於河水清河清之徴太祖皇帝受命之符也</hi>
際天所覆樂心戴愈見人情皆感切折衝猛銳競陳力<lb/>
骨鯁貞良咸就列龔行天罸攘攙槍著處鯨鯢殊前截<lb/>
列聖未出無名師歴世彌光光聖烈推亡固存非一國<lb/>
<pb n="KR4d0458_WYG_002-33a"/>
迷不知時非儁傑世評青野食前言<hi>辛已年宋主寧宗遣國信使苟夢玉</hi>
<hi>通好乞和太祖皇帝許之敕宣差噶哈護送還其國辛夘冬太祖皇帝南征女真遣信使綽布干等使宋青野</hi>
<hi>原宋沔州統制張宣誘蘇巴爾罕殺之此其伐宋之端也</hi>不若犬偷及鼠竊誣天復<lb/>
敢拘行人<hi>後戊戌年七月哩宻什等百人使宋竟拘留不遣</hi>妄專狙詐誇明哲<lb/>
國猶攝生貴處順水背流時源易竭即今日削盡疆場<lb/>
其勢得無憂廹脅若然仍不畏天威曷異螳螂怒當轍<lb/>
未知其可將蠻觸相與區區較優劣武皇問罪揮天戈<lb/>
徴發諸軍自崑碣翠華遥下五雲來輙報錦城氛祲滅<lb/>
<pb n="KR4d0458_WYG_002-33b"/>
<hi>方入蜀使告雲頂之㨗</hi>扈蹕貔貅三十萬爭欲先驅掃妖孽摶熊<lb/>
攫豹㨗飛猱<hi>諸將縁蜀道摶熊豹㨗狨猱輪之和林</hi>赴險蹈虚矜膽决紛<lb/>
馳傳檄啟途使英簜輔之龍虎節懸崖萬仭入雲端前<lb/>
馬不行應氣攝虹梁縹緲架層霄<hi>興利州至三泉縣橋閣共一萬九千三百</hi>
<hi>十八間護險偏欄共四萬七千一百三十四間</hi>高興動人殊可悅若非由蜀道<lb/>
登天豈與飛仙得相接<hi>飛仙嶺相傳徐佐卿化鶴跧泊之地故名飛仙上有閣道百餘</hi>
<hi>間即入蜀路</hi>騰傾湍瀑翻驚濤怒震横流還逆折千巖萬壑<lb/>
殷晴雷捲起千堆萬堆雪飛閣尤非地上行劒門呀似<lb/>
<pb n="KR4d0458_WYG_002-34a"/>
天中裂<hi>劒州劍門縣在州東北五十里酈元水經注曰大劒戌至小劒戌三十里飛閣相通謂之閣道</hi>
壁立千尋冷翠屏碧霞城擁清都闕振衣直上玊女臺<lb/>
下視煙塵望吳越五丁碎徙青黛山萬簇蠺叢<hi>一作簇</hi>亂<lb/>
堆疊金城雖包裹全蜀勝負莫非由勇怯孰云無所騁<lb/>
驍騎閉口勢何勞捕舌<hi>時得宋蠟丸書云云雖驍騎萬羣安所用之</hi>天𠂻應<lb/>
未誘蚩萌堪嘆顓䝉與天絶<hi>劒門苦竹隘招之不降遂抜之</hi>寧知皇化<lb/>
如時雨與濟迷津作舟楫㑹聞蓬閬朝真仙<hi>蓬閬等州皆納土降</hi>
簟食壺漿盡迎謁紛綸諸將無虚日爭奏歸期爭獻㨗<lb/>
<pb n="KR4d0458_WYG_002-34b"/>
旌門勑樹受降旌<hi>時旌門外勑樹受降旌凡降者於其下待詔優恤</hi>冀致窮民<lb/>
遂安帖莫知天欲將如何英猷一旦為虚設無雷東陊<lb/>
孤山峯<hi>御營東山無雷傾圮</hi>驚風西捲旗竿折<hi>御營西軍風折旗竿</hi>龍橋忽<lb/>
焉悉中圮<hi>攻釣魚山上下浮橋遽中圯</hi>䕫皷<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音/貼</hi>然尋亦歇<hi>大駕戰皷初聞</hi>
<hi>數十里之外後雖三數里不聞</hi>忍令飛駕鼎湖龍持㧞龍髯堕塵刼<hi>列仙</hi>
<hi>傳丁約曰儒謂之世釋謂之刼</hi>笛聲喚得夢回來梅梢猶印西窻月<lb/>
　　　宻谷行<lb/>
　　　　金崇慶間添壽榮禄領驍果駐京畿為聲援<lb/>
<pb n="KR4d0458_WYG_002-35a"/>
　　　　聞聖朝太祖皇帝圍守西京東海遂命添夀<lb/>
　　　　將諸路兵八十餘萬號稱百萬援之仍賜手<lb/>
　　　　詔曰今悉國力當清北方次宻谷口時太祖<lb/>
　　　　皇帝親率大軍先以前騎三千嘗之大軍<lb/>
　　　　繼至未皷敵潰全軍覆没<lb/>
命驍銳為聲援選歩騎發畿甸號稱一百萬一一皆精<lb/>
練旌旗虹亂渡桑乾絢野如花陳組練移圍布陣宻谷<lb/>
口吞敵出竒將伺便前拒避賈勇中堅已受戰天兵震<lb/>
<pb n="KR4d0458_WYG_002-35b"/>
天威不異弄雷電先驅遊擊隊勢若風雲變<hi>兵有風陣雲陣</hi>鵰<lb/>
鶚横秋空奮翼鷙雞犬斯須跆<hi>音台</hi>籍盡八九終了不會<lb/>
還一箭永安宫大安殿方待凱旋廻賜宴惟有孤臣鬢<lb/>
成雪緣底眉頭殊不展智謀士見未然事竊嘆衆皆非<lb/>
所辯<hi>參政孟鑄數上書言北方必稱兵胡沙虎必變</hi>堪憐當日金源氏誰編良<lb/>
將忠臣傳<hi>金源氏實錄孟參政鑄無傳添夀榮祿有傳</hi>
　　　蜀道有難易<hi>并序</hi>
　　　　李白作蜀道難以罪嚴武後陸暢感韋臯之<lb/>
<pb n="KR4d0458_WYG_002-36a"/>
　　　　遇作蜀道易云蜀道易易於踐平地戊午秋<lb/>
　　　　余入蜀漫天嶺阻雨次秋廻至此嶺帶雨因<lb/>
　　　　二公之作為賦蜀道有難易云<lb/>
有言蜀道難有說蜀道易難於上青天易於踐平地說<lb/>
易有所媚說難有所激君曾不見與前修折𠂻誰秉江<lb/>
山筆我來髙蹈仙人蹤控御遺風縱遊歴連雲氣象霸<lb/>
圖中<hi>世俗總號蜀道為連雲棧道</hi>險阻形勝限疆域黒龍衝斷萬層<lb/>
山駭浪轟雷恣奔擊攅峰叠嶂冷雲間綿亘倚天駢翠<lb/>
<pb n="KR4d0458_WYG_002-36b"/>
壁飛梁架雲棧勢欲跨南北虹橋絡河漢鳥道掛空碧<lb/>
歴其天險臨其峻極望舒按節陽烏歛<hi>一作側</hi>翼擬循雲<lb/>
路趨鵬程仰天直上青雲梯躡虚且何異登仙但覺日<lb/>
月行寖低終踰絶險得馳驟驟歩媧皇補天石微茫一<lb/>
逕通烟霄攀緣更上蒼龍脊彌旬霖雨秋行潦迷原隰<lb/>
豈不慮蹉跌路岐多墊溺一聞漫天名心寒巳如失况<lb/>
復壅大道與道為通塞無慮千籌將萬計智推力引方<lb/>
行得請設漫天前後論蜀道一言或可畢未應難於上<lb/>
<pb n="KR4d0458_WYG_002-37a"/>
青天飛閣遞連通利走<hi>去聲</hi>名趨日夜往來何絡繹不應<lb/>
易於踐平地棧蹬缺尋引天荒地老蕭條斷絶人聲跡<lb/>
致令振古豺狼心會不祈天賭一擲自蠶叢且稽代謝<lb/>
幾人<hi>一作家</hi>恃險會終吉適足笑王公設險以守國在徳<lb/>
不在險昭然如白日上青天踐平地始可與之言其道<lb/>
難與易行路之難難於上青天蜀道之難若比行路是<lb/>
平地出處雖然全在人世路不能無險易長途豈可比<lb/>
青天誓鏟漫天作平地<lb/>
<pb n="KR4d0458_WYG_002-37b"/>
　　　送楊子陽南還<lb/>
鞭催瘦馬出龍庭白酒一盃送子行山頭積雪寒皎潔<lb/>
風物凄凄傷别情窮廬冰凘結吟硯行人欲去愁展轉<lb/>
功名入手頭未白世態浮雲幾千變何如有酒且髙歌<lb/>
百歲風光如過電如過電人生幾度春風靣<lb/>
　　　送𤣥之<lb/>
東風二月吹和林綠楊庭院空深沉整襟危坐罷舜琴<lb/>
時聽百鳥自在吟冷冷流水潄寒玉半天蕭䬃松風音<lb/>
<pb n="KR4d0458_WYG_002-38a"/>
呼童為我金波斟悠然一笑忘古今書齋盡日無人到<lb/>
門掩落花春自老裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>杖履夕陽閑回首春風又衰草<lb/>
長安逺客來紫宸紅塵滿靣初相親挑燈風雨秋夜永<lb/>
詩成落筆愁鬼神縱横議論小天下當時誰謂秦無人<lb/>
一朝别我出祁連黒山風雪十月天分襟執手小溪邊<lb/>
何時客牀相對眠他年乘興遊京洛詩酒無寒金谷約<lb/>
　　　送趙敬叔<lb/>
去年見君瀚海東蒼松鬰鬰山重重今日送君之鎮陽<lb/>
<pb n="KR4d0458_WYG_002-38b"/>
寒烟漠漠天蒼蒼休嘆蕭蕭行路難兩袖春風衣錦還<lb/>
二年兩度客天涯離合都無咫尺間一樽白酒羡君侯<lb/>
入手功名正黒頭今年蝗旱民切痛賦稅須知有輕重<lb/>
一生富貴將幾何西風吹破邯鄲夣自愧趨鳯池空有<lb/>
别離詩紅塵無處避擾擾心如醉何時髙隠舊林泉臥<lb/>
看人間等兒戱<lb/>
　　　送人還鎮陽<lb/>
雲黯慘風浩蕩故里風光空想像寒餘三月索貂裘凍<lb/>
<pb n="KR4d0458_WYG_002-39a"/>
崖冰雪三千丈天淡淡路茫茫送君萬里還鎮陽楊花<lb/>
㸃㸃山城雪啼鳥一聲春晝長多離别少歌笑功名摧<lb/>
促行人老玉簫吹斷碧雲寒梨花寒食空過了君不見<lb/>
洛陽樓觀今蕪荒梧桐葉落秋風凉寒波寂寂山蒼蒼<lb/>
　　　次韻趙徳載大監餞行<lb/>
君不見畢毛召芮强宗周亮天不朽言行功間平歆向<lb/>
漢人望道宗孝恭唐治戎一時入相九才傑白賀胷中<lb/>
五色茸聖朝舉親加東擢封植教誘從元豐蕪臯卑飛<lb/>
<pb n="KR4d0458_WYG_002-39b"/>
華岳隼鼓車暫屈翔麟驄召還喻蜀監王國三雍入對<lb/>
文清雄昨者臨分勤造請是時暑退火星中公瑾之交<lb/>
似醇酎吉甫之頌如清風博山麝注玉鎮席翠壁雪乳<lb/>
金釡龍小人自分悠悠者禆諶謀野淵明窮急觴髙詠<lb/>
鼓英氣颯然危冠髪上衝端敏髙明必貴逹果信頑鄙<lb/>
根中庸<lb/>
　　　摘阮行呈吕西岡<lb/>
西岡老子古鄭客灑落心胷如<hi>一作唐</hi>李白或歌或嘯或<lb/>
<pb n="KR4d0458_WYG_002-40a"/>
吟臥<hi>一作吟哦散髪披襟坐</hi>萬壑清風松下座呼童取得古錦囊<lb/>
月魄嚢中暗驚墮制度風流特竒絶韻髙不許俗人别<lb/>
試問先生是何物云是阿咸葬時物英雄無限俱為土<lb/>
如何此物傳今古寥寥千載阿咸志憑誰寫出阿咸意<lb/>
悠然抱此明月腹林下溪邊時一曲十三玉柱秋蟾淨<lb/>
指底松風四絃冷大絃嗚嗚純且雅小絃切切清且勁<lb/>
秋髙千丈寒泉瀑露滴銅盤碎金玉千巖夜雨猿鶴悲<lb/>
半夜西風鬼神哭物竒不肯人間住變作孤鶴上天去<lb/>
<pb n="KR4d0458_WYG_002-40b"/>
　　　長笛續短笛引<hi>并序</hi>
　　　　戊午歲秋有自長安特遺余名笛數管短長<lb/>
　　　　大小不一余素蓄玉笛因戱作長笛續短笛<lb/>
　　　　引為贈<lb/>
長笛短笛有指的清濁有氣亦有質李謩吹笛動長安<lb/>
㝢内競推為第一笛聲斷絶續者誰得許雲封繼其跡<lb/>
落梅宛轉折栁聲<hi>許雲封說笛有落梅折栁二曲雲封李謩之外孫也</hi>不止飛砂<lb/>
將走石石裂雲穿天亦驚吟龍許雲封怨笛雲封烟鎻<lb/>
<pb n="KR4d0458_WYG_002-41a"/>
不可開直至如今吹不得有客手把昭華琯未應曠代<lb/>
無人識什襲天然希世珍尤當秪自私珍惜會須竒寳<lb/>
吐竒聲<hi>宋玉笛賦芳林皓簳有竒寳</hi>邪穢氣隨聲蕩滌靜尋白雪引<lb/>
流風<hi>開元傳信記云余慮遺忘上清之樂故懐玉笛以手指上下尋之馬融長笛賦中取度於白雪綠水</hi>
擬寫幽情聊自適遂據胡牀弄秋月蕭條萬籟沉凝寂<lb/>
凡奏一叠十二節每發一聲累九息流韻寥亮入太清<lb/>
嫋嫋餘音遊八極但聞天外鸞鳯鳴豈知海底魚龍泣<lb/>
髙遷亭化為灰燼平陽塢久生荆棘揄揚天下之至音<lb/>
<pb n="KR4d0458_WYG_002-41b"/>
非為俗聾矜結習伶倫嗟味願從事列和悵然尋屈膝<lb/>
武昌老人請易業洞庭老人還自失欲儷清歌妙入神<lb/>
惜無李白生花筆孰知時尚紫雲廻屢變新聲延化日<lb/>
　　　天祐行<lb/>
魏創紀勲觀齊崇嘉徳樓忍名天祐旌功閣圖寫朱三<lb/>
在上頭<lb/>
　　　戰扼狐<lb/>
　　　　我太祖皇帝未始輕出無名之師太祖皇帝<lb/>
<pb n="KR4d0458_WYG_002-42a"/>
　　　　伯父錫巴哈汗為女真之所害南伐中原<lb/>
　　　　此其辭也前戰扼狐嶺下敵之精銳盡於是<lb/>
　　　　役<lb/>
龍旗天上來神兵落天闕問罪下中原先有扼狐㨗勍<lb/>
敵四十萬一何爭勇决衝鋒競突刅奮不待成列矢雨<lb/>
注鼓雷疊長兵盡短兵接勢霆擊天柱折聲海振地維<lb/>
絶烈日照雪霜幾何不殄滅若是數百陣然後成帝業<lb/>
信道守文元不易聖統在垂千萬葉敢忘開國緬良難<lb/>
<pb n="KR4d0458_WYG_002-42b"/>
太祖新征戰時節<hi>說苑武王伐紂云云武王曰天落兵也</hi>
　　　五禽言<lb/>
　　　　大麥熟簸箕漏麥飯熟即快活提葫蘆沽美<lb/>
　　　　酒燒香撥火不如歸去五禽也<lb/>
我愛五禽言味之殊有味不惟由此知物情更是分明<lb/>
見天意大麥熟簸箕漏傷時節感農叟麥飯熟即快活<lb/>
祛顑頷畧契濶提葫蘆沽美酒遶溪山占花栁燒香撥<lb/>
火願言康且夀不如歸去莫饒舌只合吞聲牢閉口<lb/>
<pb n="KR4d0458_WYG_002-43a"/>
　　　放鴈詞<lb/>
啣蘆逺避駕鵝聲人間多避海東青㝠飛休近雙鳬遊<lb/>
恐因悞引到天明稻梁足網羅輕湖海多洲汀太虚無<lb/>
閡且何慕鸚鵡玉籠籠下生與爾全六翮好去恣騰騰<lb/>
若期寥廓求希有必欲翺翔從大鵬宜審遥弓鳴勿為<lb/>
虚弦驚古來惟有一更嬴<hi>司隼聆駕鵝聲其目可擊者即縱海青或失駕鵝必及他</hi>
<hi>禽</hi>
　　　採蓮曲<lb/>
<pb n="KR4d0458_WYG_002-43b"/>
錦雲承露珠盤冷玉女珮環鳴玉井凝歌聲入天鏡來<lb/>
蘭橈攪碎蓬壺影弄香浮葉一何繁翠蓋霞幢不齊整<lb/>
可是芳心空自苦凌波無夣唯烟景<lb/>
　　　長相思<lb/>
燕子不來花著雨鶯聲巧作烟花主滿庭重疊綠苔斑<lb/>
斜倚欄干臂鸚鵡清渭東流劔閣深不知消息到如今<lb/>
相思前路幾回首一夜月明千里心<lb/>
　　　壺天園歌<lb/>
<pb n="KR4d0458_WYG_002-44a"/>
三十六洞天七十二福地共春長在一壺中儘可浮㳺<lb/>
與<hi>一作取</hi>沈醉<lb/>
　　　乾海子<lb/>
　　　　余因六盤之變經西夏信都府過乾海子是<lb/>
　　　　夏其地無雨草萎水涸北中凡陂濼皆謂之<lb/>
　　　　海子<lb/>
沙葱焦枯沙蓬乾海子乾枯龍子殫顧非海變桑田日<lb/>
如何一旦無涓滴琴髙控鯉遊何許好探麻姑問消息<lb/>
<pb n="KR4d0458_WYG_002-44b"/>
<hi>龍子馬名也</hi>
　　　紀夣<lb/>
衰草淡烟迷故壘情思迢迢似流水關山目斷鴈聲沉<lb/>
幾曲欄干悶獨倚倚欄還憶早春時軟軟東風綻桃李<lb/>
青春如昨歲云暮大抵人生如寄耳如何攜酒對明月<lb/>
一笑紅塵等白蟻歸來夣蝶惱莊周蝶去悠悠幾千里<lb/>
吟哦猶在月明下詩就清歡未能已舉手欲折桂枝去<lb/>
行入青天廣寒裏<lb/>
<pb n="KR4d0458_WYG_002-45a"/>
　　　松聲行<lb/>
水淙淙山重重前溪後嶺萬蒼松我來秋雨霽夜宿深<lb/>
山中霜寒千里龍蛇怒巖谷蕭條嘯貔虎波濤漾漾生<lb/>
秋寒碧落無雲自飛雨瓏瓏兀兀驚俗聾餘韻飄翛散<lb/>
碧空悠然策杖出門去方知萬壑生清風清歡一夕無<lb/>
今古勾引幽人風雅句那堪更被山頭月團圓掛在青松樹<lb/>
　　　和漢臣秋日海棠<lb/>
魂黯馬嵬西去路當時生被春風誤嫣然猶自帶餘酲貪<lb/>
<pb n="KR4d0458_WYG_002-45b"/>
睡那能慰遲暮難寫花仙舊所思褪香愁雪淡胭脂黄<lb/>
昬庭院瀟瀟雨更是梧桐葉落時<lb/>
　　　大水行<lb/>
屯雲墨色日將暮晦明揮霍雨如注水聲夜半摇匡牀<lb/>
平旦出門吁可畏盤渦溔瀁吞邊旁悍流洶湧行中央<lb/>
日中雨復綆縻下溝塍水躍皆渾黄黒風抝怒雷擊地<lb/>
浪頭起立三丈强权枒老木根株拔崚嶒古屋椽桷裂<lb/>
快馬萬蹄迸突而憑陵靈龜百靣澒洞而砯砰銳兵鏖<lb/>
<pb n="KR4d0458_WYG_002-46a"/>
戰城栅倒猛虎嘷吼崖谷崩旁觀氣奪目力眩瀕流上<lb/>
下俱不寧升髙避害呌舟楫篙工倚柂不敢行寂寥向<lb/>
晚頗衰落斷霞返照回新晴鳥飛不盡天界濶蒼烟淡<lb/>
淡山青青銜盃引滿幸無恙收召魂魄猶屏營往年秋<lb/>
水沈半壁閣門九死得一生今日思之痛方定一見洪<lb/>
波心震驚吾聞山挾河回衝底柱東峽江束盤投灔澦魚<lb/>
龍百怪家其中風濤暴横無終窮小溪常時清且淺漪<lb/>
漣不動平於板淺津可渉渉可梁一旦沸騰能漭茫傳<lb/>
<pb n="KR4d0458_WYG_002-46b"/>
聞潰渱山裂破黒蛟夜出作竒禍抉崖走石勢力粗十<lb/>
家六七無空廬百年古塜尚漂泊變生倉卒人為魚君<lb/>
不見去年四月不雨至七月澗谿一綫皆斷絶川居人<lb/>
昔死於暍山居人今死於溺下田黄塵昔蓬勃髙田白<lb/>
沙今障没嗚呼灾變何其頻勦民之命誰肯任勦民之<lb/>
命誰肯任蒼天蒼天實照臨<lb/>
　　　十四夜月<lb/>
秋風滚地來雲捲河漢淨遥觀東海底飛出黄金鏡雖<lb/>
<pb n="KR4d0458_WYG_002-47a"/>
未十分圓桂魄明且瑩停盃對清輝信筆成新詠慇懃<lb/>
舉酒囑姮娥休阻南樓來夜興<lb/>
　　　夏夜對月<lb/>
斜陽樓閣西風裏暑氣著人難睡起覺來厭暑登東樓<lb/>
月明如晝天如水金波漾漾流無聲中秋月好常人情<lb/>
青天休使浮雲蔽不是中秋月也明<lb/>
　　　謹上尊大人領省壽<lb/>
驅馳半世誰能曉一㸃丹衷天可表中原不忍萬民疾<lb/>
<pb n="KR4d0458_WYG_002-47b"/>
肯羡蝸蠅利名好桑田晚見白蘋洲天上人間無限秋<lb/>
筆頭横掃千人軍詞源倒捲銀河流閒來髙卧烟霞裏<lb/>
笑看浮生等白蟻髙歌一笑迴東風春滿漫山桃與李<lb/>
華堂壽筵張再拜獻壽觴試看南山松栢姿<hi>一作樹</hi>嵗寒<lb/>
依舊色蒼蒼<lb/>
　　　仰祝尊大人領省壽三首<lb/>
帳前驚報天子來臨車下馬無疑猜攀車引袂呼不起<lb/>
齁齁酣寢聲如雷<lb/>
<pb n="KR4d0458_WYG_002-48a"/>
風雲千載際會秋堂上嚴君正黒頭君王一顧聞天下<lb/>
春滿中原四百州<lb/>
蒼蒼松栢貫四時造物兒童元是私戲綵髙歌獻壽巵<lb/>
壽巵願約乾坤期<lb/>
　　　哭尊大人領省<lb/>
　　　　尊大人領省卧疾日忽謂人曰天帝釋新起<lb/>
　　　　寳輪請吾為記記已成吾為汝輩誦之誦數<lb/>
　　　　過左右無曉書者即忘之又云天上寳刹亦<lb/>
<pb n="KR4d0458_WYG_002-48b"/>
　　　　成鐘聲甚佳謂侍疾者曰汝聽此否乎後數<lb/>
　　　　日有白雲突出帳中如虹蜺然上徹霄漢終<lb/>
　　　　日不絶人皆哭曰公行矣尋薨<lb/>
孤兒淚眼空血流一夜不知渾白髪寳燈輪畢新記成<lb/>
夢斷疎鐘吼殘月白雲隠隠入青㝠生死悠悠兩長訣<lb/>
人間天上父子情遺憤有身終盡雪<lb/>
　　　瑞井行<lb/>
赤子半入井寧無惻隠心亟走掣其足啼號嗄以喑其<lb/>
<pb n="KR4d0458_WYG_002-49a"/>
親即偕來翕然集四鄰將謂相謝不世恩忿呼恚詰渠<lb/>
何人令我兒聲哭酸辛中心自誓救顛墜孰顧若輩怨<lb/>
且嗔君子謀道不謀身<lb/>
　　　去婦怨<lb/>
最苦人生生别離怱怱輕别幾時歸紫簫吹落燕南月<lb/>
麗澤門開馬似飛雨情不定雲來去老鴈呌雲雲不住<lb/>
琵琶撥盡斷腸聲斷絃聲斷秋風暮<lb/>
</p>
<p>
</p>
  </div>
<div>
                <head>雙溪醉隠集卷三</head>
    <p>
<pb n="KR4d0458_WYG_003-1a"/>
欽定四庫全書<lb/>
　雙溪醉隠集卷三　　　　元　耶律鑄　撰<lb/>
　　五言律詩<lb/>
　　　寄趙虎巖吕龍山<lb/>
年來縁底事不復出柴闗兀兀千杯酒蕭蕭兩鬢斑<hi>一作</hi>
<hi>暮色千峰逺年華兩鬢斑</hi>月明河漢淡天闊水雲閑目斷故人逺去<lb/>
鴻猶未還<lb/>
　　　寄高仲傑<lb/>
<pb n="KR4d0458_WYG_003-1b"/>
一枕功名夢半年風雨床地高秋易老人去夜偏長悲<lb/>
賦傷鸚鵡哀琴怨鳯凰晚風吹落日明月滿寒塘<lb/>
　　　寄人<lb/>
空翠撲晴影輕黄着栁枝春風戀游子渾似縱游時除<lb/>
醉更無事憶君方有詩如何一片月兩地照相思<lb/>
　　　送元遺山行<lb/>
燕北秋風起幽花滿地開既邀今日别合道幾時來白<lb/>
玉煙沉閣黄金草暗臺不須傷老大珍重掌中杯<lb/>
<pb n="KR4d0458_WYG_003-2a"/>
　　　送李敬齋行<lb/>
一代文章老素車歸故山露濃山月浄荷老野塘寒茅<lb/>
屋巳知足布衣甘分閑世人學不得須信古今難<lb/>
　　　送完顔奏差行<lb/>
君侯詣闕日欵曲為慈親故國少知已舊山多逸民林<lb/>
園随分雨天地自然春四海滿桃李惜花無一人<lb/>
　　　送正夫行<lb/>
嵗窮風景惡萍梗客天涯咫尺辭蘭省優游出鳯墀霜<lb/>
<pb n="KR4d0458_WYG_003-2b"/>
寒笳韵切天逺鴈聲遲瘦馬長途晚癡雲雪欲垂<lb/>
　　　春日懐趙超然<lb/>
萬里故鄉夢五更殘月鐘去鴻書斷絶歸燕語朦朧流<lb/>
水艶春態好山呈曉容是誰将怨笛吹斷緑楊風<lb/>
　　　寄郭隠君輔之<lb/>
寄傲人間世潜真計未踈鳥行恬豹隐<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>食澹鶉居座<lb/>
列清談客門屯好事車不應馳素謁堅待偃波書<lb/>
　　　秋夜對月贈唐臣<lb/>
<pb n="KR4d0458_WYG_003-3a"/>
寒水摇空碧西風滿玉琴孤光萬家月一寸百年心白<lb/>
鴈驚殘葉清霜急亂碪故山休掛夢無地可投簮<lb/>
　　　永嘉周道人求詩一首<lb/>
氣昇期汗漫世法一黔婁啟鑰因師㫖咀芝從祖求肆<lb/>
言諧律吕不夢本精脩玉室金堂邇飄飄竹杖游<lb/>
　　　客中寄懐李先生九山居士<lb/>
相憶復相憶登臨<hi>原本缺三字</hi>河山分野色風雨混松聲白<lb/>
雁書秋思蒼苔篆古情如何千萬里獨自計歸程<lb/>
<pb n="KR4d0458_WYG_003-3b"/>
　　　晚集瑶華殿<lb/>
月浸瑶華殿雲垂素女幃水精簾半捲火玉燭交輝紫<lb/>
氣遊清宴休光下太㣲不知留帝所疑執化人衣<hi>火玉上尖</hi>
<hi>下圓光照數十歩</hi>
　　　春日即事<lb/>
遲日照青春遊風蕩紫宸雪霜無氣力<hi>一作藉在</hi>桃李有精<lb/>
神幽思平欺酒閑愁自避人忘機殊不惡魚鳥者來馴<lb/>
　　　泛太液池<hi>同虎巖龍山賦</hi>
<pb n="KR4d0458_WYG_003-4a"/>
爛縱飛龍馭凝神入醉鄉烟霞生縹緲絲竹裊微茫蒲<lb/>
劍割秋水荷盤傾夕陽莫輕年少日青鬢易驚霜<hi>飛龍道陵</hi>
<hi>所製泛太液之舟也又名翔龍</hi>
　　　伯哩行<lb/>
勝氣横千里懽聲洽萬夫虎牙為後拒犀首是先驅金<lb/>
練鴉兒隊銀槍鴈子都率然乗伯哩一戰下崲峹<hi>伯哩山名</hi>
<hi>也遜多伯哩者即此遜多亦是山名皆在和林西南崲峹又在其南丁丑冬弄邉者軍敗之地也唐高仁愿節</hi>
<hi>度西川數敗巢軍賊號蜀兵為鴉兒毎戰輙戒曰母與鴉兒鬭</hi>
<pb n="KR4d0458_WYG_003-4b"/>
　　　老将<lb/>
結髪究<hi>一作事</hi>韜畧驅馳<hi>一作從戎</hi>四十年長征秦五嶺苦戰<lb/>
漢三邉萬死奮不顧一生今幸全雲臺無住處何日上<lb/>
凌煙<hi>魏徴曰秦事五嶺漢事三邉云云</hi>
　　　平南将<lb/>
江淮平圯裂元不事梯衝鋭氣吞堅陣威聲挫戰鋒高<lb/>
昻地上虎王濬水中龍詎可同年語論功與定封<hi>北齊高昻</hi>
<hi>字敖曹率兵渡河祭河伯曰河伯水中之神高敖曹地上之虎行經所居故相沃酹</hi>
<pb n="KR4d0458_WYG_003-5a"/>
　　　南征奏㨗<lb/>
宸算将雄斷天然是羙談一征平漠北再舉下江南須<lb/>
不聞漂杵何曽見溺驂元和歌聖徳恐未免懐慙<hi>一作展詩</hi>
<hi>陳薦信頌徳為無慙</hi>
　　　西征<lb/>
白首征西将封侯儘未貪逺離窮髪北深入不毛南笑<lb/>
觧重圍困威延轉戰酣若須求虎子虎穴是當探<lb/>
　　　聞北耗詔發大軍進討<lb/>
<pb n="KR4d0458_WYG_003-5b"/>
護軍承詔日驃騎佐輕車授豹韜攘惡教龍鈐辟邪除<lb/>
狼還得虎養虺竟成蛇致使雲臺将如雲過涿邪<hi>音耶</hi>
　　　經扼狐嶺得勝口會河戰場<lb/>
烏兎縱飛走急於寒女梭扼狐名好在得勝事如何暮<lb/>
雨連芳草秋風捲素波戰塵如可洗當與侍中過<lb/>
　　　居庸闗<lb/>
秀㧞延天險寒盤萬古根東西躔日月南北限乾坤影<lb/>
落海山冷氣摇星斗昏如何戰塵下荆棘暗重門<lb/>
<pb n="KR4d0458_WYG_003-6a"/>
　　　僊居亭<lb/>
意匠驚難状天然醉飲圖兩行風外栁一册枕邉書雲<lb/>
錦薰沉水鶯簧脱串珠煙光将勝槩特貯在僊居<lb/>
　　　題虚白齋壁<lb/>
可待留靈𤨏方期得駐顔乆虗生白室長啟扣𤣥闗放<lb/>
浪形骸外逍遥天地間要當知霧豹依舊在南山<lb/>
　　　書後堂壁<hi>丁未八月二日自西宫囘和林</hi>
放浪形骸外寄鄉杯酒中催歸有情鳥促織可憐蟲落<lb/>
<pb n="KR4d0458_WYG_003-6b"/>
日隔踈雨斷雲垂渴虹弋人何所慕霄漢㸃㝠鴻<lb/>
　　　迎風館<lb/>
滌暑迎風館雄風襲玉扉雲開天乙網霞捲羽人衣倒<lb/>
景摇清禁飛煙擁翠微泛蘭将轉蕙須更入羅帷<lb/>
　　　司春園<lb/>
地偏饒勝事花事迥標竒春自長須在人誰盡得知笑<lb/>
宜教捧腹醉不解攅眉未那司春子騰譏釋二疑<lb/>
　　　雪香亭月下偶得名酒徑醉為賦<lb/>
<pb n="KR4d0458_WYG_003-7a"/>
瓊露融雲液金泉湧月波帯花浮緑蟻和月卷紅螺夜<lb/>
色依香雪春容動綺羅是須轟玊笛倚弄玉龍歌<hi>余嘗有詩</hi>
<hi>碎擘桃花泛酒巵時亦取花泛酒釂遺花者依花片數浮以大白</hi>
　　　蘅薄<lb/>
蘅薄頻牽望陽林六駐鑣香嚢徒叩叩雲月自苕苕翠<lb/>
佩傳情宻層波託意遥翩鴻漸高逝翻恨隔神霄<lb/>
　　　擬西崑體後閣<lb/>
夜枕雨聲細曉牎花氣濃玉臺掛秋月繡幕生春風藻<lb/>
<pb n="KR4d0458_WYG_003-7b"/>
井翠盤鳯畫欄金走龍功名是何物只合付兒童<lb/>
　　　讀新樂府集<lb/>
攬盡江山秀珠璣咳唾新艶浮天上錦情動月中人花<lb/>
鳥音容冶風雲氣象頻郢歌将白雪顦顇對陽春<lb/>
　　　秋閨<lb/>
供給深閨怨秋聲又擣衣鴛鴦不獨宿燕子自雙飛塵<lb/>
暗芙蓉帳風褰翡翠幃馳心囑明月将此照金微<lb/>
　　　春曉月下觀白牡丹<lb/>
<pb n="KR4d0458_WYG_003-8a"/>
小立猶癡睡凝情出翠籠玉盤承曉露金鏡掛春風豈<lb/>
為素娥妬不呈青帝功萬花推苐一誰更忌専宫<lb/>
　　　詠雪<lb/>
樓曉倚欄干天低欲壓闌削氷封岳色飛席下雲端風<lb/>
陣連朝凍星鋩摇夜寒嶺梅應見怨何憚一來㸔<lb/>
日淡隔雲幕地虗鋪雪氊捲簾㸔不見如畫舊山川豈<lb/>
憶三杯酒能迴六月天一聲何處笛吹裂野梅邉<lb/>
　　　圓福院竹<lb/>
<pb n="KR4d0458_WYG_003-8b"/>
虗心雖渉世貞節自孤堅翠矟掛明月錦䙀披紫烟豈<lb/>
無儀鳯日别有化龍年玉質捎雲裏唯須著列仙<lb/>
　　　荅座客<lb/>
千紅将萬紫剪染盡氷𬎼莫晚誰施巧惟春自出竒向<lb/>
陽花易發伴老病難治若得如人意除天是國醫<lb/>
　　　調人幽居<lb/>
瑟瑟苔封逕萋萋草暗堦蓮舟浮太乙玉笛噴洪崖巾<lb/>
漉塗糊酒爐煨榾柮柴莫将千古計取次却沉埋<lb/>
<pb n="KR4d0458_WYG_003-9a"/>
　　　賀人飛泉幽居<lb/>
萬斛驚珠冷銀河落翠㣲自歌還自舞誰是復誰非高<lb/>
鳥投何處浮雲去未歸好風将落葉著意戀柴扉<lb/>
　　　旅興<lb/>
白眼㸔時事剛腸厭俗流也知蜂有毒未信鼠堪投熟<lb/>
睡消磨日清吟撥置愁倚門應望切早晚賦刀頭<lb/>
　　　倦夜<hi>時方南征</hi>
展轉延清漏開簾納月光西風戀殘葉終夕伴啼螀静<lb/>
<pb n="KR4d0458_WYG_003-9b"/>
析沈邊徼踈鐘撼客床六龍應振轡飛日上扶桑<lb/>
　　　無何狂醉隐三首<lb/>
無何狂醉隐慢訑<hi>音但</hi>更癡蒙雖渉人間世殊參塞上翁<lb/>
只須推倚伏不必論窮通且把無邉事横陳在酒中<lb/>
無何狂醉隐直拙更踈慵花鳥閑情外江山醉眼中渉<lb/>
江搴薜荔緣木采芙蓉待把人間事從頭問化工<lb/>
無何狂醉隐酣適是生涯馴護能言鴨調籠觧語花不<lb/>
應抛蝶夢須與趂蜂衙誰佐杯中酒仙人蕚緑華<lb/>
<pb n="KR4d0458_WYG_003-10a"/>
　　　穹廬篇<lb/>
巢燕年年客山河日日新牕分一鏡曉<hi>一作碧</hi>門掩滿庭<lb/>
春棲鳥覊籠影行蝸游壁塵故園雖好在樓觀㡬荆榛<lb/>
　　　寓居靈州北村<lb/>
野色荒烟暗氛霾畫影昏客情紛若絮塵事亂如雲楊<lb/>
栁春風渡<hi>北有黄河渡</hi>梨花暮雨春<hi>村落梨花特盛</hi>不如歸去鳥著<lb/>
意喚誰聞<lb/>
　　　雙溪月下戲贈觸熱衝暴雨者<lb/>
<pb n="KR4d0458_WYG_003-10b"/>
夐入清虗府輕河漾月舟水天通色浄水月雜波流雨<lb/>
横蟻兵潰日熇山市收若然閒意况元不到心頭<lb/>
　　　戊申巳酉北中大風<lb/>
衝風迴白日飛礫灑青天富貴城西畔珍珠河北邉陽<lb/>
氷元不冶隂火更潜然直徹龍荒外蕭條是野烟<hi>和林東北</hi>
<hi>錫蘭河側有古城唐賈耽地志所謂仙娥河富貴城者是也仙娥今聲轉為錫蘭河烏孫所治赤山城西北三</hi>
<hi>十里有珎珠河</hi>
　　　過東山縣有懐<lb/>
<pb n="KR4d0458_WYG_003-11a"/>
憶昨驚塵下腸迴望眼穿計程雖信宿恨别似經年自<lb/>
致青雲上誰來白日邉萬金遊子信空與夢牽纒<lb/>
　　　再如蒲圻二首<lb/>
雲暝雨将雪天低風正寒簡書端可畏行李不遑安要<lb/>
路飛騰好窮塗進取難折腰徒自苦吾亦悔儒冠<lb/>
北走蓴塘路從公敢憚行凄凉當短日寂寞過荒城薄<lb/>
禄非吾願塵緣窘此生丘園如可樂何必問功名<lb/>
　　　追悼大人領省<lb/>
<pb n="KR4d0458_WYG_003-11b"/>
鶴駕知何處仙遊閲古今英靈千載氣松栢一生心白<lb/>
日空寒色蒼天更暮隂志終伸不得遺恨海長深<lb/>
　　五言排律<lb/>
　　　春色浮山外<lb/>
春色無高下寧分澤與丘世間依舊好山外若為浮桃<lb/>
李花争折池塘草自抽緑涵峰勢合紅溢燒痕收遲日<lb/>
千鍾酒東風百尺樓夜來甘雨足溪谷已成流<lb/>
　　七言律詩<lb/>
<pb n="KR4d0458_WYG_003-12a"/>
　　　立春<lb/>
東帝施恩似恤貧嚴凝時節喚囘春未知和氣先歸栁<lb/>
便覺寒威不著人上苑三冬梅正發和林五月草初新<lb/>
世間均道唯春色春色年來也不均<lb/>
節物驚心苦見催一年還見兩春來臘寒自向人間盡<lb/>
春色却從天上迴乍暖栁條先易緑向陽花樹不難開<lb/>
高歌買斷西城酒更對東風盡此杯<lb/>
　　　春日寓懐<lb/>
<pb n="KR4d0458_WYG_003-12b"/>
燕語鶯啼怯晚隂蝶狂蜂亂更闗心㝠鴻空自運寒暑<lb/>
駭浪為誰淘古今毎縱思吟輕萬户但信眉笑抵千金<lb/>
閉門不出近十日忽到水邉春已深<lb/>
　　　三月和林道中未見草萌<lb/>
不覺清明夢裏驚問人人道過清明須知上苑花飛樹<lb/>
誰信和林草未萌<hi>一作生</hi>緑水歸鴻空自感淡烟啼鳥若<lb/>
為情翩翩瘦馬荒山路衰草斜陽正獨行<lb/>
　　　西園春興因贈雪庭上人兼簡張公講師<lb/>
<pb n="KR4d0458_WYG_003-13a"/>
萬丈虹霓絡紫煙笙歌清沸雨餘天滿庭芳草翠如積<lb/>
一洞碧桃明欲然流水引來梅塢底春風吹到酒壚邉<lb/>
散花喚起毗耶夢從此無心號謫僊<lb/>
　　　清明<lb/>
寒食清明失舊期躊蹰搔首日沉西風生楊栁鴉先覺<lb/>
寒逼梧桐鳯不棲山色雪迷春意老鴈聲雲遏暮天低<lb/>
蘇門二月春光好好逐東風發馬蹄<lb/>
　　　重和惜春詩韻余時經始西園<lb/>
<pb n="KR4d0458_WYG_003-13b"/>
惜春情味舊情緣依舊中情似去年怪得玉音殊鄭重<lb/>
想将花事易唐捐白蓮已結為詩社翠水唯浮載酒船<lb/>
誰謂惜花人老大買花輸盡買山錢<lb/>
　　　謹用尊大人領省十六夜月詩韻<lb/>
黄鷄白酒管絃和一任浮生嵗月磨銀管題詩悲逺客<lb/>
玉簫吹恨憶秦娥人言皓魄今宵減我見清光依舊多<lb/>
一十二時争幾許人間奈此世情何<lb/>
　　　中秋對月<lb/>
<pb n="KR4d0458_WYG_003-14a"/>
銀燭煌煌十二衢冷金波浸酒仙居由來物外通明殿<lb/>
只是人間不夜珠玉女窻扉唯白曉素娥庭院更清虚<lb/>
桂花香陌無塵景坌入壺翁碧玉壺<lb/>
　　　冬日即事<lb/>
征鴻南度老年華漸覺冬來眼界多寒雪狂風顫林木<lb/>
凍雲殘照鎻闗河高低山勢黄沙磧逺近人家白草坡<lb/>
極目碧天人萬里醉邀明月一高歌<lb/>
蠟梔五萬酬鞭直洴絖百金真食封蕭散不萌争閙趣<lb/>
<pb n="KR4d0458_WYG_003-14b"/>
真醇繆覬養生慵滌清研裏憨凡筆磨徹鑑中嚬窘容<lb/>
傷早𤣥㝠僣春令狐裘羔酒貯嚴冬<lb/>
　　　日南至<lb/>
獵獵嚴風正酷寒一陽潜動舊闗山人情徒怨融和晚<lb/>
天意何曽造化慳暗逐寒威歸漢外漸回春色到人間<lb/>
明年桃李知多少莫把<hi>一作道</hi>東風作<hi>一作是</hi>等閒<lb/>
　　　謹用尊大人領省龍庭風雪詩韻<lb/>
登高何處是燕然極目闗山塞草連落日幾峰寒帯雪<lb/>
<pb n="KR4d0458_WYG_003-15a"/>
西風一鴈冷横天冬居氷谷頼酮酒夜宿沙堤借草氊<lb/>
為向中州豪傑道天涯如此過年年<lb/>
凍折瑶琴三兩絃起來孤坐憶成連可堪此世成何事<lb/>
了却平生莫問天門外共傳三尺雪帳中頼有四圍氊<lb/>
遥思千古功名軰回首西風不記年<lb/>
　　　九月道中遇雪<lb/>
宻宻癡雲曉自凝飄零蹤跡斷蓬輕幽禽底事啼長咽<lb/>
流水何緣浪不平清夢未迴人換世萬花應怨我寒盟<lb/>
<pb n="KR4d0458_WYG_003-15b"/>
故園回首腸堪斷雪滿荒山瘦馬行<lb/>
　　　途中值雪<lb/>
不禁風色避穹廬寂寞行人止半途日暮闗河雲黯淡<lb/>
晚來天地雪糢糊千山未霽寒尤重一鳥不飛人更孤<lb/>
旋撥寒爐一罇酒故人知我此情無<lb/>
　　　欲雪<lb/>
癡雲洩洩復溶溶底事龍公睡起慵薄暮遥㸔巖岫失<lb/>
夜䦨空把斗牛封徘徊天外心無定繚亂江頭色正濃<lb/>
<pb n="KR4d0458_WYG_003-16a"/>
寄與西風莫吹散梅花憔悴憶相逢<lb/>
　　　雙溪書院對雪<lb/>
宴處雲華不夜庭為餐瓊蘂更談經聴随瑞葉風來處<lb/>
㸔散天花酒半酲白鳯羽毛寒蕩漾玉龍鱗甲戰凋零<lb/>
儻非太素司光化誰壓驚塵與效靈<hi>是嵗北征獻㨗</hi>
　　　送賈彦從<lb/>
淡煙衰草兩無情寒㵼金波送子行可奈驅馳來瀚海<lb/>
不堪牢落過清明半簾皓月人千里滿目春風鴈一聲<lb/>
<pb n="KR4d0458_WYG_003-16b"/>
瘦馬鞭催低塞日數峰江上雨初晴<lb/>
　　　送馮贇<lb/>
北去南來牽利名紅塵鞍馬老生平天涯海角長為客<lb/>
薄酒新詩傷送行秋早地高山改色夜深風𦂳鴈饒聲<lb/>
起來細把歸期數今日<hi>一作夜</hi>凄凉第一程<lb/>
　　　送安善甫<lb/>
龍庭二月送君歸底事人生足别離幽鳥一聲春寂寂<lb/>
東風千里馬遲遲煙迷故壘襟分處月淡山城夢破時<lb/>
<pb n="KR4d0458_WYG_003-17a"/>
此去萱堂休忘却堅持忠孝是男兒<lb/>
　　　送魏隐居<lb/>
十年相憶不相逢一日相逢意氣同落落了無寒士態<lb/>
堂堂渾有古人風雨寒秋泣黄華淡霜重山涵碧樹紅<lb/>
嵗晚可憐猶是客素琴孤劍幾西東<lb/>
　　　送誠之行<lb/>
惆悵分襟北海西悠然不覺涕漣洏自憐逺地無朋友<lb/>
忍與君侯遽别離萬里風沙秋半後一龕燈火夜深時<lb/>
<pb n="KR4d0458_WYG_003-17b"/>
相期老栢三千丈不改凌霜傲雪姿<lb/>
　　　送子周行<lb/>
衰草凄凄塞日斜春風得意出龍沙南飛鴻鴈三秋雪<lb/>
東望闗河萬里家杯酌岐邉浮竹葉角吹隴上弄梅花<lb/>
征鞍迢逓中州道淡淡長空㸃暮鴉<lb/>
　　　送子華行<lb/>
鴈行飛盡暮雲收送子岐邉酒一甌逺樹深埋黒山雪<lb/>
晚風寒索紫貂裘悠揚皷角千巖月慘淡闗河萬里秋<lb/>
<pb n="KR4d0458_WYG_003-18a"/>
寂寞歸來回首處幾聲山鳥語啾啾<lb/>
　　　送孟端卿<lb/>
萬里歸來兩鬢霜百年閒事也難量跳丸嵗月無留計<lb/>
畫餅功名不可嘗鴻斷碧雲空落日塵飛滄海已生桑<lb/>
鶯花未老春猶在更對青山共一觴<lb/>
　　　送寧朔<lb/>
説從薛燭授吹毛從事孫呉與六韜應䇿騰空調赤電<lb/>
驚弦裂石試烏號鼎魚幕燕由西極假氣游魂在北郊<lb/>
<pb n="KR4d0458_WYG_003-18b"/>
擊惰擣虚元有策必須先直取窠巢<hi>漢武名烏孫馬為西極馬時弄兵者</hi>
<hi>由烏孫故地而束欵和林北境</hi>
　　　送李稚川<lb/>
雲來雲去元因雨花落花開總是風白酒儘堪驕富貴<lb/>
青山只合傲王公從甘鷄肋功名後已墮羊腸世路中<lb/>
為語屏山癡子弟虎狼叢裏逞英雄<lb/>
　　　又<lb/>
一樽濁酒與君同握手相随出帝宫牧笛喚迴千里夢<lb/>
<pb n="KR4d0458_WYG_003-19a"/>
秋空㸃破一飛鴻參横斗轉闗河月山寂猿啼草木風<lb/>
酌别淡煙衰草路飄零蹤跡又西東<lb/>
　　　送人<lb/>
是是非非儘自宜掀髯一笑且信眉休辭沉醉過終日<lb/>
縱得再歸來幾時極浦遥山遺别夢碧雲流水寄相思<lb/>
傷心去國頭如雪顦悴春風對栁枝<lb/>
　　　送韓浩然<lb/>
開懐樽爼笑談傾未暇論文君已行富貴塗亨渠易致<lb/>
<pb n="KR4d0458_WYG_003-19b"/>
詩篇韻險我難賡已成傾盖金蘭友安用沾襟兒女情<lb/>
准擬秋深迓歸騎一樽濁酒逺相迎<lb/>
　　　送子文還家<lb/>
道直如弦氣吐虹儘輸心計静頽風倦蘄待詔留金馬<lb/>
遽乞還山命玉驄天幕幾曽巢客燕雲羅終不掛㝠鴻<lb/>
多君高謝人間了不似癡僊醉夢中<lb/>
　　　用西岡老人留别詩韻以贐其行二首<lb/>
健羡男兒得志秋錦衣歸去躍驊騮斷腸南陌人何在<lb/>
<pb n="KR4d0458_WYG_003-20a"/>
迴首夕陽水自流故里得歸真樂土浮生無處不天遊<lb/>
疲民正頼君侯手莫把功名讓黒頭<lb/>
昔年冷坐渭河濵獨釣寒波絶路塵流水高山千古事<lb/>
淡雲㣲月一閑身祗知門巷無俗客唯有琴書是故人<lb/>
今日聖朝方大用江山應助老精神<lb/>
　　　和子文留别詩韻以贐行<lb/>
天涯牢落故人稀與子論文真所依萬里有行君有志<lb/>
雙親無恙我無違愁如流水何時盡身似楊花到處飛<lb/>
<pb n="KR4d0458_WYG_003-20b"/>
明日不堪離别處高吟新句贈元暉<lb/>
　　　西行留别諸人<lb/>
緑楊飛絮草鋪茵到處春光隨意新幾箇道傍留别客<lb/>
萬重山外逺行人凄凉幽鳥喚殘夢狼藉野花傷暮春<lb/>
酒薄無由求一醉更堪歸鴈過來頻<lb/>
　　　留别諸友<lb/>
環池亭上醉飛觴春暖波閑怕夕陽高掛無絃雲滿地<lb/>
一噴横玉水平塘檻依蘭影香猶濕簾隔泉聲意自凉<lb/>
<pb n="KR4d0458_WYG_003-21a"/>
後㑹不知何處是對床休避細商量<lb/>
　　　讀甲子改元詔因叙懐留别諸相<lb/>
憶昔東征去國門黯然為别更銷魂若圖白首妻孥計<lb/>
是負皇家父子恩中統始開新甲子至元重整舊乾坤<lb/>
九州四海昇平望要竭丹誠翊至尊<lb/>
　　　早行<lb/>
窻外寒鷄唱五更<hi>一作曉聲</hi>翩翩征斾掛疎星百年身世情<lb/>
如夢半紙功名醉不醒<hi>一作斷知名是誰家物不記人曽醉得醒</hi>欲吐半吞<lb/>
<pb n="KR4d0458_WYG_003-21b"/>
殘月淡似連還斷逺山青莫教草草生華髪消得幾回<lb/>
長短亭<lb/>
　　　發凉陘偏嶺南過横山回寄淑仁<lb/>
浮游汗漫和南陔<hi>淑仁母在燕南故有南陔之語</hi>直指凉陘是九垓<hi>吾與</hi>
<hi>汗漫遊於九垓之上淮南子</hi>偏嶺最饒秋色處横山不出冷雲來未<lb/>
須白鴈傳霜信巳早<hi>去聲</hi>黄花帶雪開<hi>中秋夜雪可盈尺北中菊花毎嵗必</hi>
<hi>期八月開徹</hi>想得玉灤河北畔有人獨上李陵臺<hi>土俗呼為李陵臺者</hi>
<hi>在偏嶺東北百里李陵失利在無定河外意其好事者名其山為李陵臺也古有李陵臺在唐單于都護府金</hi>
<pb n="KR4d0458_WYG_003-22a"/>
<hi>河縣界</hi>
　　　近因北事和林親故離絶途次雲中先寄燕南<lb/>
　　　一二知己<lb/>
棲遲徙倚賦登樓休想情懐似去秋著意不來㸔鬢脚<lb/>
豈知何事在心頭莫驚歌鳯狂猶在見說屠龍老更羞<lb/>
誰料一雙癡醉眼戰塵西北望神州<lb/>
　　　寄西平<lb/>
鼠偷狗竊敢炰烋争信貔貅已締交将疊連珠調鵲角<lb/>
<pb n="KR4d0458_WYG_003-22b"/>
擬追逐日試蒲捎序移玉律隂風急氣應金商太白高<lb/>
惜别折衝罇爼地莫容南牧越臨洮<lb/>
　　　春寒代人有寄<lb/>
睡鴨香消寳篆殘瀟瀟松竹雨聲寒水空流去鴈将盡<lb/>
花未放來春巳闌斜日多情送歸鳥碧雲無跡問飛鸞<lb/>
不應鳯女祠前月只許吹簫獨自㸔<lb/>
　　　春日和林寄趙虎巖吕龍山<lb/>
年年芳草怨王孫日日幽人獨倚門蹤跡飄零又寒食<lb/>
<pb n="KR4d0458_WYG_003-23a"/>
别離滋味奈黄昏一樓風雨欺歸夢萬里雲山動客魂<lb/>
欲冩相思寄雙鯉亂離春水雪消渾<lb/>
　　　春日寄懐魏隐居邦彦<lb/>
滿眼春風捲暮隂五噫歌罷更沉吟十年萬事沒孤鳥<lb/>
百念一時生寸心芳草不隨鶯燕老好山依舊水雲深<lb/>
遥憐野鶴高飛去夜夜投棲何處林<lb/>
　　　登疊巘樓寄本庵粹中<lb/>
江山不盡古今情空冩相思遍鳯城滿眼氛埃昏落日<lb/>
<pb n="KR4d0458_WYG_003-23b"/>
一天寒色淡長庚<hi>近日長庚星見</hi>吟魂豈為閒愁斷别夢徒因<lb/>
往事驚早晚重将風雨夜細傾肝膽話平生<lb/>
　　　寄岩翁<lb/>
游子不來春草碧忍聞啼鳥怨殘紅河聲忽與迴風斷<lb/>
山色還隨落日融華屋煙霞簫管歇鳯樓塵土酒杯空<lb/>
多應雲鶴相将去又在蓬邱第幾宫<hi>時巖翁復避事東遊</hi>
　　　寄李徴君<lb/>
豈當容易慕陶潜莫枉明時振廢淹薄宦情懐雖自減<lb/>
<pb n="KR4d0458_WYG_003-24a"/>
竦人聲價為誰添雷霆威重休輕忤雨露恩饒可共霑<lb/>
縱是世無顔叔子更宜學避魯人嫌<lb/>
　　　寄國範昌齡<lb/>
總道綢繆恩好<hi>去聲</hi>在斷無人跡繼芳蹤情親便合稱三<lb/>
鳯友愛何妨號二龍莫為鬢絲抽思緒不将學海淬辭<lb/>
鋒緑波煙草灤陽渡獨倚危樓到下舂<lb/>
　　　寄尹仲明兼簡盧進之<lb/>
别後相思撥未平登高西望轉闗情林邊殘日沒歸鳥<lb/>
<pb n="KR4d0458_WYG_003-24b"/>
天際斷雲飄晚晴乆把功名為外物擬将詩酒暢平生<lb/>
自從身世相忘後<hi>一作曉風吹破槐根夢</hi>萬事人間一唾輕<lb/>
　　　寄李道隐之和<lb/>
竦誚馳聲牧九州覈元心事蔑王侯風情張日排巢父<lb/>
霜氣横秋拉許由騰笑務光何足比獻嘲涓子不能儔<lb/>
北山逋客幽棲地可是英靈許再遊<hi>余時自號北山逋客</hi>
　　　寄隐者<lb/>
投老嘗期謝草萊有人懐抱待君開叩元要給談天口<lb/>
<pb n="KR4d0458_WYG_003-25a"/>
虚白元宜養聖胎鳯尾諾雖徴不起鶴頭書合召将來<lb/>
莫驚此㑹知何地認取黄金是舊臺<hi>太宗第五皇子嘗召隐居故有鳯尾</hi>
<hi>諾之語諾是應之諾或作識音志非</hi>
　　　壬子秋日客舍紀事因寄家兄<lb/>
判花歌鼓殷晴雷露葉風枝漾酒杯金水浄穿深巷陌<lb/>
玉泉浮動逺樓臺可堪白鴈将秋去又著青雲入夢來<lb/>
原上眷令何處所不聴游子詠南陔<lb/>
　　　責友人不寄書<lb/>
<pb n="KR4d0458_WYG_003-25b"/>
堆積離愁無奈何年來俗態可堪嗟人情箇箇薄如紙<lb/>
世事紛紛亂似麻燕子不來書謾草鴈行飛盡眼昏花<lb/>
而今試問風蓬跡海角天涯到處家<lb/>
　　　贈盧隐君<lb/>
放情丘壑謝囂氛逸氣翛然自不羣㨗徑豈容留隐士<lb/>
駕鴻方可是徴君獨輪車輾岩邊月十角牛耕隴上雲<lb/>
曽約華山分一半如何猶不許同分<hi>山谷詩不知繡鞍萬人立何如盧郎</hi>
<hi>駕飛鴻注云盧徴君駕飛鴻歸隐也</hi>
<pb n="KR4d0458_WYG_003-26a"/>
　　　贈酒鄉道隐李君之和<lb/>
一自琳宫見錦囊幾回先爇玉𬎼香醉郷更比乾坤大<lb/>
仙境元饒日月長五栁先生陶靖節四明狂客賀知章<lb/>
無為未必無遺恨不列三千弟子行<lb/>
　　　春晚懐吕龍山<lb/>
洞簫吹斷栁花風恨别蒼苔滿徑蹤幽夢已慿春領略<lb/>
凝愁惟藉酒彌縫千山落景沈殘角萬壑歸雲入暮鐘<lb/>
近説鬢毛渾白盡可堪空憶舊音容<lb/>
<pb n="KR4d0458_WYG_003-26b"/>
　　　呈鵬南學士<lb/>
妙齡特逹冠羣英家世燈傳白與清氣壓西山正開爽<lb/>
學尊東魯獨精誠棠隂政簡琴心静瓜熟歸來句眼明<lb/>
他日宴堂香一瓣潜通玉照兩忘情<lb/>
　　　復次趙虎巖元韻<lb/>
道直如弦氣吐虹幾人臭味與君同西湖處士林和靖<lb/>
<hi>一作君復</hi>東里先生吕本中舉世是皆驚炙駮有人應更憚<lb/>
乗騘阿誰狂直今如此不是癡仙即醉翁<lb/>
<pb n="KR4d0458_WYG_003-27a"/>
　　　和光祖詩韻一首<lb/>
西風望斷碧雲深萬里關河入俯臨客思暗隨愁共逺<lb/>
髯氷疑是老相侵霜鴻傍月傳佳信寒雪漫天擁衲吟<lb/>
十載因循歸未得飄零蹤跡到如今<lb/>
　　　寄題一枝庵主人<lb/>
消息盈虚莫費辭徳人何慮復何思窮通不信無非命<lb/>
貴賤由來定有時方欲自専齊物論未知誰任大宗師<lb/>
擊搏九萬三千里何異巢林在一枝<lb/>
<pb n="KR4d0458_WYG_003-27b"/>
　　　送張夀甫尚書出尹河南<lb/>
滿路黄花照暮秋旌旄綽約促行輈名卿均逸膺宸算<lb/>
方牧分符聳士流翰苑文章饒雅趣伊川風物冠中州<lb/>
明朝黄閤求元老却恐綸恩妨勝遊<lb/>
　　　燕市送客歸長安故居<lb/>
黄金臺上望長安何處青山是故山虹斷橋梁分雨脚<lb/>
露摇珠顆偃荷盤歸心暗逐飛鴻盡病眼空将倦鳥還<lb/>
芳草不隨遊子去日斜煙淡倚欄干<lb/>
<pb n="KR4d0458_WYG_003-28a"/>
　　　送米君周還鎮陽<lb/>
驅馳萬里赴龍庭今日還歸出帝京一夜雪寒添客恨<lb/>
三秋風物動離情臨岐把酒君留别信筆成詩我送行<lb/>
賤子一言君記取得無青眼顧書生<lb/>
　　　枕流亭<lb/>
振濯塵纓奠枕流桃花源上玉溪頭春風來領長歡伯<lb/>
和氣追陪獨醉侯童子只知除害馬庖丁元不見全牛<lb/>
癡仙事業依然拙甚識人間有棘猴<lb/>
<pb n="KR4d0458_WYG_003-28b"/>
　　　題枕流亭<lb/>
竊期摛藻掞天庭閒作篇章抒下情殊喜濓溪愛蓮説<lb/>
未甘桑苧著茶經逍遥方外無為業整頓人間不朽名<lb/>
緣洗塵囂耳中事舉家移住枕流亭<lb/>
　　　池亭用前韻<lb/>
推窮理窟叩真庭探索天心見物情憶昨㝠心捕蛇説<lb/>
笑今凝思相牛經未妨招隐教投跡不信潜夫肯著名<lb/>
愛煞清風與明月肯隨人意到池亭<lb/>
<pb n="KR4d0458_WYG_003-29a"/>
　　　秋日避暑塵外亭<lb/>
軟紅塵外水雲鄉隐映雙溪避暑荘雌霓<hi>入聲</hi>連蜷應計<lb/>
雨雄風迴穴為輸凉年光變弄蒲萄色天氣經營菡蓞<lb/>
香只就北窻花栁下豈妨高卧傲羲皇<lb/>
　　　泊白鱮江塵外亭高道士携琴相訪<lb/>
引迴柔櫓欵亭臯宛駐靈槎泛雪濤塵外水沈薰<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞<lb/>
甕頭春緑漲蒲萄紅螺山色秋尤健白鱮江聲曉更豪<lb/>
安得投簮招隐士就携寒玉從琴高<hi>寒玉寳琴名見國史補弊家有琴亦</hi>
<pb n="KR4d0458_WYG_003-29b"/>
<hi>名寒玉</hi>
　　　飲方湖菊洲塵外亭<lb/>
三徑雖然已就荒菊洲猶在水中央不愁塵外仙無路<lb/>
切喜花前醉有鄉倦鳥也知人去就狎鷗元識我行蔵<lb/>
浮遊種種真滋味更索教誰子細嘗<lb/>
　　　題四娯齋<lb/>
門掩壺春安樂窩紛紛俗事奈人何須慿歡伯攻愁陣<lb/>
自有桐孫伏鬼魔遣興色絲何擺落塵懐黄嬭觧消磨<lb/>
<pb n="KR4d0458_WYG_003-30a"/>
拍欄一笑遥山碧付與兒童學揣摩<lb/>
雲滿蘭窻霧滿階恍疑身世在瑶臺琴餘細嚼陶潜句<lb/>
書罷深傾李白杯流水浄拖飛練去好山晴與翠屏開<lb/>
百年樂事能多少何必更歌歸去來<lb/>
細細清風染緑槐絲絲踈雨洗黄梅山圍樓閤週遭碧<lb/>
花遶欄干次第開日落青天見螢火雲歸滄海聴蚊雷<lb/>
知音不是王夫子誰為陶潜送酒來<lb/>
　　　縱遊壺天園<lb/>
<pb n="KR4d0458_WYG_003-30b"/>
水摇晴影漾樓臺臺上花前載酒來楊栁不勝金縷瘦<lb/>
海棠空自錦雲堆夢隨蜂蝶尋春去興入煙雲盡處回<lb/>
欲紀所思吟不得却誰先篆滿蒼苔<lb/>
　　　夜宴壺天園<lb/>
門掩僊居不記重紫霞容與貯春風玉簫赴節徴雙鳯<lb/>
蘭燭飄香擁六龍織女下時星自落姮娥來後月長空<lb/>
始知不死瓊田草唯在壺中罨畫峰<lb/>
　　　春旱郊園諸花猶盛醉歸憇槐盖隂下<lb/>
<pb n="KR4d0458_WYG_003-31a"/>
渴雨苗雖未發榮可無芳意慰坤靈草緣近水堤邊緑<lb/>
栁繞新池岸上青花匠鬭供春制度麴生專與我調停<lb/>
且傾翠盖誰如故依舊槐隂滿後庭<lb/>
　　　題縉雲山五湖别業<lb/>
為愛煙光可掛懐併供幽思上靈臺縉雲直㧞空青起<lb/>
落水横吞野翠來欲界曲隨仙境變好花争映畫屏開<lb/>
終期盡把閑桃李就此名園勝地栽<hi>陶𢎞景有言山林竒處乃欲界之仙</hi>
<hi>都也</hi>
<pb n="KR4d0458_WYG_003-31b"/>
　　　五湖别業新園<lb/>
除了五湖煙月外只容春色入重闗可憐東郭㕙三窟<lb/>
不見南山豹一斑獨醉軒昻花栁下無塵亭立水雲間<lb/>
誰期造物輸元力更許清風恣往還<lb/>
　　　小隐園擬樂天<lb/>
吏隐廰西小隐園小池塘在卧房前指垂楊栁為煙客<lb/>
認白蓮花是水仙歌接栁枝翻折栁醉斟蓮葉倒垂蓮<lb/>
不煩馳譽丹青筆勝醉仙圖是處傳<lb/>
<pb n="KR4d0458_WYG_003-32a"/>
　　　蘭畹見和鄙語無塵亭復用元韻<lb/>
苔色連堦草滿庭且圖榮恱野人情任呼醉隐為書簏<lb/>
要識書滛已醉經高卧莫疑将索價浮遊須不近沽名<lb/>
秪消卷跡囂塵外寄傲空凉水上亭<lb/>
　　　春晴極寒登池樓書事<lb/>
晴影深涵碧玉流欝香蘭芷暗芳洲凍侵鶯舌聲全澁<lb/>
風戀花枝顫未休目斷野煙横極浦心懸江月入高樓<lb/>
應須買盡人間酒更不令寒畫一籌<lb/>
<pb n="KR4d0458_WYG_003-32b"/>
　　　和林春舍叙西園前宴招一二友生重飲<lb/>
樓閣參差翳紫煙佳人情重惜留連月明楊栁春風夜<lb/>
寒食梨花暮雨天将謂浮雲寄浮世豈知流水是流年<lb/>
慇懃<hi>一作人生</hi>不醉花時酒强作守錢奴可憐<lb/>
　　　清明前一日月夜對酒招季淵飲<lb/>
醉鄉吟社雨厭厭寒食清明事已兼春計政侵雲子酒<lb/>
月華不隔水精簾幽蘭香結成凝陣寳篆煙空儘未添<lb/>
連璧勝遊心賞在莫輕傾盖一掀髯<lb/>
<pb n="KR4d0458_WYG_003-33a"/>
　　　憶雙溪<lb/>
蘭洲懐抱玉溪分龍自深蟠草自茵樓觀幾經浮世換<lb/>
河山依舊主人新鶯花有意長留我桃李無言自好春<lb/>
想得多情怨遲暮不應終老馬牛塵<lb/>
　　　春日西園招雪庭<lb/>
暇日浮雲漾緑波晝閒風静好經過護花飛蝶來逞舞<lb/>
戀栁啼鶯自獻歌妨物性踈輕物議惜春情重奈春何<lb/>
流年不為朱顔息莫<hi>一作誰</hi>厭罇前語笑多<lb/>
<pb n="KR4d0458_WYG_003-33b"/>
　　　匏𤓰亭二首<lb/>
一壺天地備莵裘應結壺翁物外遊田仲儘當多屈轂<lb/>
惠施何得應荘周豈容五石為無用好辦千金預與酬<lb/>
瓠落縱甘成棄物世途元<hi>一作須</hi>更有中流<lb/>
擬挹清風潁水濵坐忘顔陋謝囂塵素知居士非田仲<lb/>
只識幽人是卞彬儘辦仙家方外地徑輸花塢甕頭春<lb/>
豈為無口辭供濟好慮為樽與問津<lb/>
　　　縉雲五湖别業書事<lb/>
<pb n="KR4d0458_WYG_003-34a"/>
縱恬高蹇狥真愚元也中心怯畏途共命不能同好惡<lb/>
寄生那有異榮枯為管獨醉成三窟方引雙溪入五湖<lb/>
就著鶴頭書背上已私𢎞景兩牛圖<hi>余先居和林後寓隗臺今卜築縉雲</hi>
<hi>五湖别業皆營園亭榜曰獨醉司空表聖有共命鳥賦其序云西方有鳥名曰共命連腹異首而愛憎不同一</hi>
<hi>伺其寤得毒卉乃餌之既而藥作俱斃</hi>
　　　西園席上招雪庭裕上人<lb/>
山光摇蕩入簾櫳酒漾歌雲暖玉融煙栁翠涵深院雨<lb/>
露花香濕滿樓風自從愁陣持降節擬與詩兵紀戰功<lb/>
<pb n="KR4d0458_WYG_003-34b"/>
借問飄零斷腸客為誰幽獨卧蓮宫<lb/>
　　　讌臺<lb/>
萬象森羅動翠華謫仙名擅地仙家忽疑羽化隨青鳥<lb/>
空記嵩呼隔彩霞休計露盤承玉屑枉徴雲液就丹砂<lb/>
兩龍勝迹空流水流盡臨風野薺花<lb/>
　　　蒼官臺<lb/>
誰賛君侯締搆功盡收形勝壓天東洪流下瞰朝宗逺<lb/>
疊嶂横陳保塞雄鳯闕凝眸雲晻靄鷄林指掌樹㝠䝉<lb/>
<pb n="KR4d0458_WYG_003-35a"/>
髯龍似識登臨意時擺寒梢弄晚風<lb/>
　　　郝侍中釣臺<lb/>
槎杌荆榛薙草萊欲令無一㸃塵埃行歌正則行吟澤<lb/>
坐嘯狂奴坐釣臺鳥道不衝天宇斷鴈行横過海門來<lb/>
黄華已為西風瘦更對凝霜鬢影開<lb/>
　　　獨醉亭<lb/>
澡雪精神住福庭放言須不逆時情推移殿最修花史<lb/>
分别賢愚著酒經愛酒愛花俱有趣獨醒獨醉兩<hi>一本作總</hi>
<pb n="KR4d0458_WYG_003-35b"/>
虚名秪知髙挹清風處萬古心期是此亭<hi>麗珍花品序云花以優劣</hi>
<hi>為殿最醉鄉日月云凢酒色如金而醇苦者為賢黒色酸□者為愚</hi>
　　　書三樂軒壁<lb/>
雖任無為定是非更須教勒北山移筆驅造化天何補<lb/>
身負聲名道不知見説丹心明奪鏡忍将青鬢照成絲<lb/>
深根寧極如無待越世含華却是誰<lb/>
　　　醉書雙溪書院醉經堂壁<lb/>
自從天隐自然庭愈覺囂塵噴鼻腥可要洞研齊物論<lb/>
<pb n="KR4d0458_WYG_003-36a"/>
<hi>唐子西號酒為齊物論</hi>更須深味洗心經<hi>余號家釀為洗心經</hi>獨醒終了醒<lb/>
如醉獨醉那辭醉不醒别有聖賢真趣在古人糟粕是<lb/>
螟蛉<lb/>
　　　宴玉津園<lb/>
碧玉池塘翡翠堤露軒飛榭擁璇題蝶迷芳逕有時見<lb/>
鸎就綠隂深處啼不覺徑來穿月窟可能須待躡雲梯<lb/>
一壺春色長留在盡夀吟仙取醉泥<lb/>
　　　和林西園月臺懐吕龍山<lb/>
<pb n="KR4d0458_WYG_003-36b"/>
日薰花氣暖徘徊花影横斜入酒杯不見海棠春睡足<lb/>
可憐江燕晚歸來煙迷野色自芳草水落石根空翠苔<lb/>
誰勸流鶯聲且住有人凝絶在高臺<lb/>
　　　暮春登凌雲臺<lb/>
水自長流鶯自啼雀來巢壁燕來飛紅銷歌殿野棠瘦<lb/>
緑暗粧臺春草肥今日不知明日事今人休笑昔人非<lb/>
寥寥千古登臨思分付東風與落暉<lb/>
　　　鳯凰山别業寄潤甫儒醫尤嫺於攝生<lb/>
<pb n="KR4d0458_WYG_003-37a"/>
湫隘囂塵不可居鳯凰山豈厭潜夫無花不欲教為主<lb/>
有草須堪便結廬元化唯珍五禽戯通明殊玩兩牛圖<lb/>
莫驚獨醉居無事心醉鎔經與鑄書<lb/>
　　　春園<lb/>
勝事分明日月多金蓮川上愛涼蝸珍珠栁裊垂珠樹<lb/>
翡翠茵舒展翠莎虚白室常安樂土軟紅塵不到行窩<lb/>
<hi>魏焦孝然目其草廬曰蝸牛廬愚以行帳為行窩尋亦號為蝸牛舍云</hi>索教粧㸃新春色<lb/>
分剩山花四五窠<hi>金蓮川境有樷栁葉上皆有緑珠十數顆</hi>
<pb n="KR4d0458_WYG_003-37b"/>
　　　獨醉園對酒<lb/>
獨醉園中獨醉翁醒時還與醉時同秪因矯思元如矢<lb/>
切是修身更似弓無可奈何依玉友有何不可任崖公<lb/>
酒鄉縱裂封侯地且就擒姦莫論功<lb/>
　　　贈漁者<lb/>
蜃樓鰲殿對柴扉旋挽新荷補舊衣短笛有時渾落調<lb/>
曲鈎何計可忘機滄波萬頃淡煙合白鴈一聲黄葉稀<lb/>
回想渭濵人去後夕陽空滿釣魚磯<lb/>
<pb n="KR4d0458_WYG_003-38a"/>
　　　贈僊音院樂籍侍兒<lb/>
著名僊籍擅芳春料理霓裳紀見聞欬唾隨風落珠玉<lb/>
笑談傾座播蘭薰龍酣醉笛吟秋水鳯咽歌樓遏暮雲<lb/>
喚起沉香亭上夢海棠花睡月紛紛<lb/>
　　　聴歌<lb/>
恰弄歌珠引玉清梁間已早暗塵驚流風迴結行雲住<lb/>
激水延緣潄霧生只道緜駒殊茹噎豈知王豹竟吞聲<lb/>
若為更得形容盡曲折浮沉怨慕情<lb/>
<pb n="KR4d0458_WYG_003-38b"/>
　　　戯詠花鳥名<lb/>
緑窻鶯喚起来時<hi>一作遲</hi>不分香名屬玉兒長夀樓中曽<lb/>
鬬酒合歡帳裏更聨詩音生曉月鳴批頰晴浸秋波浴<lb/>
畵眉蝶粉團香凝白雪背人含笑擁烏絲<lb/>
呼盧争戴勝籌時轉覺輕盈屬玉兒長夀樓空留鬬酒<lb/>
合歡牀窄更聫詩從他有怨教批頰却自無言也畵眉<lb/>
蝶粉團香凝白雪背人含笑飾胭脂<lb/>
　　　春懐<lb/>
<pb n="KR4d0458_WYG_003-39a"/>
碎擘桃花泛酒巵對春還詠惜春詩鶯能承意歌楊栁<lb/>
蝶觧含情舞柘枝世事儘它無定論醉懐却自有開時<lb/>
嵗寒亭下青松樹春去春來總不知<lb/>
　　　病起書事<lb/>
性恬乖刺與麄踈誰説清狂痼疾除可要更須教失馬<lb/>
<hi>時失羣馬</hi>秪應元也示懸車勝遊索辦煙霞屐緒業非攻種<lb/>
樹書多幸老民殊有趣醉鄉日月是華胥<lb/>
　　　病中述懐<lb/>
<pb n="KR4d0458_WYG_003-39b"/>
雨聲一夜到床頭一洗胷中萬斛愁世態低昻付蠻觸<lb/>
宦途消息寄蜉蝣暑天卧病獨癡較少日勤行半素休<lb/>
頻夢江湖豈無意此身栩栩是沙鷗<lb/>
　　　即事<lb/>
可人天氣不寒温詩滿花牋酒滿罇亂列曉山煙淡碧<lb/>
謾流春水雪消渾四時風月無佳客一榻琴書静掩門<lb/>
吟罷新詩須酌酒别離情緒易黄昬<lb/>
　　　馬上偶得<lb/>
<pb n="KR4d0458_WYG_003-40a"/>
十年南北復西東萬里乾坤走斷蓬燕子不來春<hi>一作天</hi>
淡淡鴈行空過雨濛濛故園花栁依然好瀚海風光却<lb/>
不同寂寞清明寒食節幾聲啼鳥怨東風<lb/>
　　　石梁<lb/>
飛梁横絶浪花中寒壓驪龍第㡬宫却月暈光圍倒景<lb/>
渇虹垂影跨長空凌波自接㫒仙路煉石應勞併鬼工<lb/>
好歩青雲天上去未應入世限西柬<lb/>
　　　飲鳯凰山醉仙洞有歌稼軒鄭國正應求死鼠<lb/>
<pb n="KR4d0458_WYG_003-40b"/>
　　　葉公元不好真龍瑞鷓鴣者因為賦此<lb/>
鳯凰山色媚芳塵不著詩仙寫不真靈境愛饒花氣味<lb/>
老懐欣辨酒精神煙霞裏靣長春洞天地中間獨醉人<lb/>
未讀離騷唯痛飲可慿誰説與靈均<lb/>
　　　閱舊藁有出六盤時干戈旁午驚塵日書劔零<lb/>
　　　丁去國時之句因足成之<lb/>
㸃檢唫懐課所思最闗情是舊題詩干戈旁午驚塵日<lb/>
書劔零丁去國時陳事上心空擾攘當杯入手莫推辭<lb/>
<pb n="KR4d0458_WYG_003-41a"/>
春風信染千紅紫合染幽人兩鬢絲<lb/>
　　　桃花源别業重理舊藳戯題<lb/>
無憂樹下無懐氏獨樂園中獨醉仙八斗待量珠玉價<lb/>
等閑不若一囊錢辭鋒幾挫毛元鋭心印都傳楮守𤣥<lb/>
未礙劉郎長占斷桃花流水洞中天<lb/>
　　　自題擬樂天<lb/>
有客清談如妙𤣥笑愚聲跡不虚傳風花煙月三千詠<lb/>
拙直聾盲二十年翫世遨頭狂醉隐采真稱首浪遊仙<lb/>
<pb n="KR4d0458_WYG_003-41b"/>
不知樂聖軒窻下觧到南華第幾篇<lb/>
　　　庚申嵗夏囙六盤之變嘗與巴特瑪其名者質諸<lb/>
　　　天日約分二道邀擊西師頃聞其人為敵謀将<lb/>
　　　遂賦此為食言者之戒<lb/>
定交情分一何深許論傳烽過燭隂<hi>燭隂即燭龍也</hi>約雪神羞<lb/>
同脱口誓清天歩共銘心我平高闕旋龍勒君取花門<lb/>
出鳯林須是有盟如皦日豈宜相與世浮沉<lb/>
　　　獵北平射虎<lb/>
<pb n="KR4d0458_WYG_003-42a"/>
飛控遺風獵北平澹隂平野草青青南山白額威何振<lb/>
東海黄公厭不行徑㨗鳴髇延滿月奄驚繁弱激流星<lb/>
由來一片斕斑錦别在神幾霹靂聲<lb/>
　　　閬州海棠溪擬樂天<lb/>
閬苑仙從閬苑西縱遊還過海棠溪徑隨翠碧穿花去<lb/>
却聴黧黄繞樹啼迴玉花驄鏘玉勒約金絲栁上金堤<lb/>
五城勝概歌詩草醉墨淋漓盡赫蹏<lb/>
　　　臨潼九龍玉蓮二湯今為道院<lb/>
<pb n="KR4d0458_WYG_003-42b"/>
九龍湯湧玉蓮香龍去蓮枯堕𣺌茫夢雨已迷三里霧<lb/>
悲風空泛五雲漿長生殿圮金沙冷王母祠傾玉蘂荒<lb/>
終古曲江江上月恨和煙草怨霓裳<lb/>
　　　遊奉聖州龍巖寺<lb/>
卧龍高卧幾晨昏依約靈巖隐卧根雲磴屈蟠侵鳥道<lb/>
翠屏環合掩山門浄名花界開中葉<hi>其方丈茶榜云萬松中興</hi>興聖<lb/>
蓮宫庇上根<hi>龍巖寺本舊興聖寺</hi>不就卜居殊勝地忍衝煙靄下<lb/>
孤村<hi>余時客宿趙家堡北村</hi>
<pb n="KR4d0458_WYG_003-43a"/>
　　　次韻舟行次蓬州遊歴州境憇蓬萊堂<lb/>
共傳靈境可攄懐指示龍章與鳯臺白鼻騧騰横吹去<lb/>
黄頭郎逓棹歌來青山緑水紆迴處萬紫千紅次第開<lb/>
非獨醉仙無所定素知元只在蓬萊<lb/>
　　　岳臺懐古<lb/>
萬古神州就<hi>一作竟</hi>陸沉戰塵猶自結閒隂日邊簫鼓衣<lb/>
冠盡天外樓臺草木深江月和愁傳桂燭野棠無語寄<lb/>
春心如何黄鳥年年在不説東風怨上林<lb/>
<pb n="KR4d0458_WYG_003-43b"/>
　　　三月到旺結河有感<lb/>
楊栁盈堤凍未蘇年年王吉舊程途經春積雪隨山在<lb/>
慰眼幽花到處無簾外月明人影寂枕邊燈暗鴈聲孤<lb/>
又還虚度清明節獨倚東風酒一壺<lb/>
　　　中統庚申詣闕寓居宫東寺口號<lb/>
日華浮動卧龍邱便覺妖氛散不收佳氣鬰葱形勝地<lb/>
霏煙紛郁帝王州碧蓮花擁三千界白玉城駢十二樓<lb/>
可要翠灤環寳勢不容滄海更横流<lb/>
<pb n="KR4d0458_WYG_003-44a"/>
　　　鄂諾道中<lb/>
　　　　自西宫發程至鄂諾河山重水複風雨相繼<lb/>
　　　　日復一日偶失羊馬所在因記其事而賦云<lb/>
嵗月峥嶸老思荒句中無盡寫荒凉山山水水三千里<lb/>
雨雨風風一萬塲致福不應須失馬耽書堪笑竟亡羊<lb/>
百花留得芳葵在傾盡丹心捧太陽<lb/>
　　　遊大翮山<lb/>
路盤空翠上青天下望皇州一㸃煙雲葉去堆人脚底<lb/>
<pb n="KR4d0458_WYG_003-44b"/>
日華垂在馬頭前露花煙草芬蘭麝百籟羣鳴播管絃<lb/>
可誚舊遊王次仲不來尋謁酒中仙<hi>山海經云其山在居庸北登陟其巔</hi>
<hi>下視燕都城郭郊原煙靄間如圃畦隄塍</hi>
</p>
<p>
</p>
  </div>
<div>
                <head>雙溪醉隱集卷四</head>
    <p>
<pb n="KR4d0458_WYG_004-1a"/>
欽定四庫全書<lb/>
　雙溪醉隱集卷四　　　　元　耶律鑄　撰<lb/>
　　七言律詩<lb/>
　　　寓歷亭<lb/>
人間無地避歊蒸忽覺凉從四座生好在醫無閭上月<lb/>
為臨華不注邊城千年遼鶴三生夢一曲南風萬古情<lb/>
今日濯纓知有處大明湖凈舜泉清<hi>予本家遼上後家醫無閭</hi>
　　　秋日酌蘭臯亭<lb/>
<pb n="KR4d0458_WYG_004-1b"/>
朝来爽氣撲蘭臯竊喜西山𨽻我曹孤奮自甘棲澹泊<lb/>
五噫寜苦遂清高逆知江上鱸魚鱠未抵罇前紫蟹螯<lb/>
誰似無何狂醉隱痛延杯勺詠離騷<hi>晉葵洪有孤奮論</hi>
　　　侯家<lb/>
探春人喜報来頻春色看㸔滿玊津紅杏雨踈朱臉嫩<lb/>
緑楊煙冷黛眉顰鳳凰簫咽歌聲轉鸚鵡杯深酒味醇<lb/>
應是雙溪新領要園林良是主人新<lb/>
　　　松聲<lb/>
<pb n="KR4d0458_WYG_004-2a"/>
數間茅屋起雲峯明月天髙睡正濃乍覺夜傾千丈雨<lb/>
不知風度一山松人間拍岸驚秋浪海底喧天怒老龍<lb/>
洗盡生平塵垢慮浩然爽氣溢心胷<lb/>
蒼蒼欝欝本無情何處風来吹有聲四面迅雷平地起<lb/>
九江湍浪一時傾闗山夜靜蛟龍吼河漢秋髙鸞鳳鳴<lb/>
風定松閒無箇事喧天動地可来驚<lb/>
幽人耳凈聆錚錚一夕西風夢裏驚非玊非金非革木<lb/>
似琴似阮似秦箏夜閒拍枕三更雨秋冷喧天萬竈兵<lb/>
<pb n="KR4d0458_WYG_004-2b"/>
孤坐茅簷對明月一聲聲是自然聲<lb/>
巖聲何事韻錚錚風入寒梢鳥自驚七嶺<hi>行宫地名</hi>夜寒篩<lb/>
漢月九霄霜冷奏秦箏歸心喚起陶元亮醉耳還醒阮<lb/>
歩兵擬賦新詩慵把筆劃然長嘯兩三聲<lb/>
　　　春梅<lb/>
一夕西風糁玊塵曉来䇿蹇到江濵枝頭金蕾安排破<lb/>
雪裏氷姿凖偹春倚竹欲形閒態度臨岐微露舊精神<lb/>
此花底事年来早有意調羮近紫宸<lb/>
<pb n="KR4d0458_WYG_004-3a"/>
　　　梅魂<hi>得香字</hi>
憶昔西湖雪霽芳轉頭瀟洒壽陽粧角中吹散含新怨<lb/>
夢裏飛来帶舊香堪恨月樓三弄曲漫勞詩客九廽腸<lb/>
徘徊目斷江邊使為問春光底處蔵<lb/>
玊骨消沈一夢長羅浮山下幾昏黄祗須怨笛招遺韻<lb/>
<hi>一作新恨</hi>枉託風媒返舊香滄海樓臺渾縹緲紫陽宫闕更<lb/>
微茫寳猊只篆灰心字誰伴同心與倩娘<hi>滄海樓臺見明皇令方士</hi>
<hi>跨海見玊妃太眞院事紫陽宫闕見漢武致李夫人事有梅魂心字香同心梅名</hi>
<pb n="KR4d0458_WYG_004-3b"/>
　　　謹和尊大人領省雷字韻<lb/>
乾坤昨夜凈氛埃春到南軒一樹梅驛使浮沉芳信斷<lb/>
東君委曲蠟封開竹篩凉月牕前雪風送寒濤枕上雷<lb/>
清入夢魂眠不得劃然長嘯出門来<lb/>
　　　獨醉園梅數年無花今歲特盛中觴有索賦梅<lb/>
　　　詞者為賦<lb/>
世外佳人幼婦辭<hi>袁豐之甞謂梅曰氷姿玊骨世外佳人</hi>愛春移入背隂<lb/>
枝鼙婆進奏玊連𤨏雲子勸延金屈巵世事儘他無定<lb/>
<pb n="KR4d0458_WYG_004-4a"/>
論醉懷元自有開時由来蕚緑花心在擬倩梅仙遣所<lb/>
思<hi>有緑蕚梅好事者比之仙人蕚緑華汴梁艮嶽有蕚緑華堂其下専植此本</hi>
　　　和人落梅<lb/>
晚来江上斷人腸占斷嚴凝憶獨芳易得飄零驚短笛<lb/>
不勝憔悴褪殘粧月明霜重若為惜塵暗雲埋猶自香<lb/>
擬嫁與春春不管却随流水怨昏黄<lb/>
　　　落梅<hi>分得香字</hi>
咽咽戍樓三弄角悠悠江使九廻腸一牕夜月空憐影<lb/>
<pb n="KR4d0458_WYG_004-4b"/>
滿地春風自好香憔悴縱無蜂蝶怨風流合有燕鶯忙<lb/>
水邊籬下將誰惜却對騷人怨壽陽<lb/>
　　　擬詠落梅<lb/>
傲雪欺寒獨自芳雪消寒盡老何妨飄零最是堪憐處<lb/>
桃李無情恐妬香夜月有知應懊惱春風何計可商量<lb/>
自從一識東君面贏得林生滿徑霜<lb/>
　　　玊泉新墨<hi>并序</hi>
　　　　尊大人領省得江南楊氏子彬受造墨法甚<lb/>
<pb n="KR4d0458_WYG_004-5a"/>
　　　　神絶令鑄學造一萬丸其妙即逺過雪堂而<lb/>
　　　　蔑視諸家可與李廷珪相先後焉命之曰玊<lb/>
　　　　泉新墨故作詩以紀其事云<lb/>
栢液煤揉冷劑香枯膠㸃漆自仙方風生白兎<hi>硯名</hi>瞳睛<lb/>
瑩電走碧雲<hi>牋名</hi>鴉背光可笑千金高索價更憐百紙碎<lb/>
裁鋼<hi>一作鋩</hi>竚情看了人爭道且置三張在一傍<hi>一作玩来一足</hi>
<hi>方頭筆莫道張顛酒更狂</hi>
　　　從渙然覔紙<lb/>
<pb n="KR4d0458_WYG_004-5b"/>
珍重含章承素業價髙樆藻掞皇州秪縁布濩三都賦<lb/>
更欲恢張五鳳樓元銳銘心由白戰陳𤣥研思為㝠搜<lb/>
風流坐上芸窻下落紙雲烟待解憂<hi>時余將書獨醉園獨醉亭獨醉道者</hi>
<hi>三賦</hi>
　　　謹次尊大人領省火絨詩韻<hi>并序</hi>
　　　　沙陀舊戍有老榆焉中朽者若蟬翼然附石<lb/>
　　　　以鎌鐡撃之即燧尋以馬通燥者穰薪之嘘<lb/>
　　　　而可以爨尊大人領省為首倡予從而和之<lb/>
<pb n="KR4d0458_WYG_004-6a"/>
雨撃風摧歲月空卧沙老木暗蔵絨一彎鎌撇手中月<lb/>
幾㸃星飛吻角風放出夜光應有力挽廻春色豈無功<lb/>
燧人勲業今安在惟有眞空用不窮<lb/>
　　　為曹南湖引阮摘賦<lb/>
坐對王郎<hi>謂公茂國手</hi>手語禪遶盤鳴玊漱流泉千年野鶴<lb/>
穿孤月<hi>阮又名月琴見飛鹤穿月因肖其狀</hi>萬壑松風入四絃賀老定場<lb/>
將夢斷桐孫傾韻與心傳仲容元是青雲器不短揚雄<lb/>
草太𤣥<lb/>
<pb n="KR4d0458_WYG_004-6b"/>
　　　咏阮<lb/>
㸃鐡成金自有神奪胎無骨示天眞驚蚪昻首出月魄<lb/>
老鶴奮身當桂輪意足聲圓還自問變風變雅更何人<lb/>
應疑<hi>一作由来</hi>太白司花界長抱琵琶控好春<lb/>
　　　楊妃菊<lb/>
脉脉無言入醉鄉風流猶記在昭陽露晞金掌遺春夢<lb/>
月掛瑶臺怨夜粧不憶千年<hi>一作三生</hi>傾國艶秪消一縷返<lb/>
魂香無情莫比吳原草更忍罇前舞斷腸<lb/>
<pb n="KR4d0458_WYG_004-7a"/>
　　　芍葯煮<lb/>
披猖二十四風花淑羙豐融殿百華畀付碧蓬頩粉蘂<lb/>
薰裁温馥叠鮮葩無言似笑詩魔惱比韻侔嬌女艶加<lb/>
壯歲逐春心欲謝酥煎靡麗逺泥沙<lb/>
　　　對城南池蓮招曺南湖<lb/>
凌波延佇澹相留應託微波怨未休閒偃露盤如欲語<lb/>
驟傾風盖却囘頭歌珠串脫横塘雨醉玊香凝罨畵樓<lb/>
好在水仙繁㑹處爛張雲錦待仙舟<lb/>
<pb n="KR4d0458_WYG_004-7b"/>
　　　天香臺牡丹<lb/>
牡丹名品數姚黄分外精神分外香氣節得教稱貴客<lb/>
風標元索號花王玊妃醉露足春睡魏后倚風呈曉粧<lb/>
天賜寵榮光價在得無夸麗酒仙鄉<hi>牡丹有天賜紫</hi>
　　　天香臺單葉牡丹率成重葉多葉千葉為賦此<lb/>
　　　紀之<lb/>
雲根元自飬黄芽<hi>有靈根紅牡丹</hi>標置長春𦙍此花<hi>有長春紫牡丹</hi>心<lb/>
喜芳時囘上葉眼明今日見重華玉樓疊起連珠樹<hi>有玊</hi>
<pb n="KR4d0458_WYG_004-8a"/>
<hi>樓紫牡丹</hi>寳閣成層結綺霞<hi>有寳閣紅牡丹</hi>誰在一天香陣裏得人<lb/>
爭指是仙家<lb/>
　　　唐家牡丹<hi>花譜有唐家紅紫牡丹</hi>
花蕚相輝瑞錦屏<hi>有花蕚紫錦屏紅牡丹</hi>探春丰度戀春情<hi>一作晴有</hi>
<hi>探春戀春牡丹</hi>貎同膩玊鏤雕就<hi>有玊鏤/紅牡丹</hi>衣是縷金絲織成<hi>有金</hi>
<hi>絲紅牡丹</hi>應笑玊華頭髻重<hi>有玊華/香牡丹</hi>愛更金粟臂環清<hi>有金粟牡</hi>
<hi>丹又曰簇金</hi>温柔誰更鲁傾國<hi>有温柔/紫牡丹</hi>只數楊家姊妹名<hi>有楊</hi>
<hi>家紫楊家花牡丹</hi>
<pb n="KR4d0458_WYG_004-8b"/>
　　　薦福山寺殿前牡丹<lb/>
天女盤中見此花更須宜在竺仙家香名夙著謝靈運<lb/>
標致竟輸楊子華鬭日爛摛丹地錦瑞雲閑襯赤城霞<lb/>
<hi>牡丹有鬬日紅瑞雲紅</hi>可憐宗正皆芳宴不著歌詩觸處誇<hi>輦下歲時</hi>
<hi>記新進士牡丹宴在宗正寺亭子</hi>
　　　飲獨醉園牡丹下戯題<lb/>
誰伴花王同樂國温柔鄉裏醉鄉侯莫推花酒為閒事<lb/>
難得侯王結勝逰婪尾豈辭延入手招腰可是要纒頭<lb/>
<pb n="KR4d0458_WYG_004-9a"/>
巳將八斗新珠玊買斷春風與帝休<lb/>
　　　題西菴所藏佛牙<lb/>
旃檀奩裏貯靈牙来自中天尊者家瑩色冷侵秋夜月<lb/>
眞光明射晚晴霞本同舍利元無别疑是金剛事有差<lb/>
猶憶廣長舌左右嚼咀風雨震雷車<lb/>
　　　太極宫<lb/>
空翠凝香徹紫微歩虚聲蕩綵雲帷金人承露夜應怪<lb/>
玊女散花春不知别起蟾宫修素月更明龍燭浴朱曦<lb/>
<pb n="KR4d0458_WYG_004-9b"/>
醉来還袖昭華琯待就蒼鸞背上吹<lb/>
　　　戯書太極宫舊碑隂<lb/>
憶乘綺輅命魚車登白空山詣紫虚天籟虚徐生洞府<lb/>
風簫冷徹在樓居九成絳雪無消息三變𤣥雲就掃除<lb/>
唯記清寧年月日五雲閣吏少霞書<hi>蔡少霞夢書蒼龍溪新宫碑銘其末</hi>
<hi>題云清寧二百三十一年四月十二日建五雲閣吏蔡少霞書</hi>
　　　登玊皇閣周覧燕都偶而成書<lb/>
勢傾幽谷控扶桑琪樹霓旌照八荒一種世間豪俠窟<lb/>
<pb n="KR4d0458_WYG_004-10a"/>
九重天上利名場翠簾籠日縱金鳳清蹕掲雲朝玊皇<lb/>
何事未祈心事了更休頽思媿平章<lb/>
　　　遊仙<lb/>
六銖仙帔映花朝䕶蹕痴龍膽氣驕五色雲車廻日馭<lb/>
九葩芝蓋抵星橋閒携鳳女批明月還縱鸞歌透紫霄<lb/>
半夜水精宫殿裏碧桃花下更聞簫<lb/>
　　　琳宫月夜宴集<lb/>
紅雪香團露井桃彩雲輕葉擁霓旄三千玊女霞裝薄<lb/>
<pb n="KR4d0458_WYG_004-10b"/>
十二珠樓月燭髙花界不應辭玉液海人休便獻龍膏<lb/>
文章好在通明殿醉墨淋浪鳳錦袍<lb/>
　　　奉答翠華僊伯<hi>并序</hi>
　　　　張唐臣等諸公夜祈大僊僊批以詩云玊皇<lb/>
　　　　香案晚朝廻小小星壇向夜開一炷信香通<lb/>
　　　　鼻觀翠鸞飛背酒仙来或有問予行藏者亦<lb/>
　　　　批以詩云春来㸔取百花叢粉白妖紅造化<lb/>
　　　　功燕子鶯兒休調舌花殘明日起薰風祈求<lb/>
<pb n="KR4d0458_WYG_004-11a"/>
　　　　仙號批以翠華仙伯予平昔聞祈大仙以為<lb/>
　　　　兒戯而不之信也是夜更有詩數首并滿江<lb/>
　　　　紅詞一闋氣語豪邁篇什可觀後因醮者以<lb/>
　　　　為荅<lb/>
龍燭飛光拂羽林珮環聲急蕩踈隂黄金闕浸明河冷<lb/>
白玉樓涵碧霧深雲隔鳯簫春澹澹月依鸞斾夜沉沉<lb/>
的知天必從人願得得親來拜好音<lb/>
　　　題長春宫瑞應鶴詩二首<lb/>
<pb n="KR4d0458_WYG_004-11b"/>
蘂宸華供列仙班靈境清沉白日閒鶴駕競來趨北極<lb/>
嵩呼元不離南山玉皇宫殿紅雲裏金母池臺碧霧間<lb/>
休應是彰皇化處鎮長春色在人寰<lb/>
千年物外還丹使豈不銜珠首重回遽遶空香辭閬苑<lb/>
競隨虚駕到蓬萊<hi>宫有蓬萊門</hi>仙家得表明時兆夀域元從<lb/>
此日開不是瑶臺無戀處九苞金鳳感將來<lb/>
　　　李隱卿名谷與青城劉翁同舟至蘭溪卿大夫<lb/>
　　　修生者館之道侣贈李詩云李郎渉世似虚舟<lb/>
<pb n="KR4d0458_WYG_004-12a"/>
　　　片㠶來度楚江秋又毘陵家弟季文和此篇云<lb/>
　　　夢蝶豈知真是蝶騎牛何必更尋牛老夫亦慕<lb/>
　　　道者次韻和之記劉李事迹劉本書生工詩竒<lb/>
　　　異飄然塵外也<lb/>
白公枉識郭虚舟劉李飛符祖劍裘興軼壺中身混世<lb/>
氣酣酒裏意横秋運調朱鳯啄白石耕蒔金錢掣牯牛<lb/>
赤子返真摽指妙阿伽陀藥肯言不<hi>劉吐丹千百粒示人遭毒藥不能傷</hi>
<hi>害</hi>
<pb n="KR4d0458_WYG_004-12b"/>
　　　贈坐竿道士<hi>并序</hi>
　　　　竿幾五十尺語人曰嵗陪人則不數年可得<lb/>
　　　　上天矣其謬如此故作詩以懲之因寄長春<lb/>
　　　　李真人<lb/>
說似蓬萊恐更迷劉郎親躡武陵溪梭抛霞綺龍鱗澀<lb/>
輅展虹橋鳯翅齊棊燭縱光然日月宴衣分色剪雲霓<lb/>
桃花零落春風起笑殺王喬醉似泥<lb/>
　　　寄白雲庵趙鍊師<lb/>
<pb n="KR4d0458_WYG_004-13a"/>
郊園日渉應成趣逺謝囂氛思不羣罨畫溪邊扄岫幌<lb/>
碧桃花下列仙村千年徃事隨黄鶴一片閒心伴白雲<lb/>
縱倚鳯書徵不起可無芳信寄王孫<lb/>
　　　留題大防山孔水<lb/>
　　　　唐胡詹記大厯寺孔水云或有人浮輕舟探<lb/>
　　　　邃穴入澒洞莫究其源但有仙鼠晝飛頳鱗<lb/>
　　　　時見又遼夀昌五年飛㝠子鮮于鴻作孔水<lb/>
　　　　銘其序云按幽州土地記沙門惠珍嘗篝火<lb/>
<pb n="KR4d0458_WYG_004-13b"/>
　　　　入穴經五六日方還亦不測其淺深也安知<lb/>
　　　　此水不與瑶池潛通桃源相接乎故開元天<lb/>
　　　　子每時雨不降必遣使投龍璧於此則休應<lb/>
　　　　響答事存諸徃記焉山主如上人言洞有白<lb/>
　　　　龍時復出見輙化為魚形狀絶異泰和乙丑<lb/>
　　　　冬忽流出桃花花片皆當五錢許至今洞中<lb/>
　　　　且有樂音不絶此孔水之大槩也因為書其<lb/>
　　　　洞壁云<lb/>
<pb n="KR4d0458_WYG_004-14a"/>
尾閭寒泄碧雲漿誰動霓裳混𣺌茫愜意玉龍深釀雨<lb/>
縱游頳鯉靜歕香穴通瑶水明霞近洞接桃源白日長<lb/>
相得羣仙情味切又抛花片賺劉郎<lb/>
　　　登燕都長松島故基<lb/>
縹緲笙歌拂紫霄水晶宫殿䕃蘭臯勢傾蒼海風雲動<lb/>
秀出中天氣象髙可是浪懸秦照膽不知誰玩漢吹毛<lb/>
流鶯似說傷心<hi>一作當時</hi>事啼徧宫前野小桃<lb/>
　　　又登瓊華島舊址次吕龍山詩韻<lb/>
<pb n="KR4d0458_WYG_004-14b"/>
不放笙歌半㸃閒紫霞香露怕餘殘水摇千尺地中月<lb/>
人倚九重雲外欄碧落更誰乗彩鳳翠屏空自掩金鑾<lb/>
蓬萊宫闕遺基在忍對秋風子細看<hi>紫霞西域琖名</hi>
　　　九龍谷<lb/>
六龍遺蛻九龍蟠終古蟠龍氣象閒逐鹿得非縁石馬<lb/>
啼鵑應自怨橋山披天一鼎神移去落日孤林鳥自還<lb/>
猶託<hi>一作陵下</hi>哀湍渾自說悔將春夢到人間<hi>惟有六陵兩石馬在太祖</hi>
<hi>陵前</hi>
<pb n="KR4d0458_WYG_004-15a"/>
　　　發藥兒嶺過永定闗詩<hi>地志作藥餌後唐作藥兒</hi>
山靈應也厭囂埃宛寫幽情篆緑苔望氣莫疑非尹喜<lb/>
附輿須自是韓哀側駢翠壁侵雲起斜抱横流捲地來<lb/>
好在舊時堤畔栁不知青眼盼誰開<hi>堤有前朝時栁</hi>
　　　傷古城次友人韻<lb/>
每愛登臨趂雨晴凉生襟袂晚風清草鋪平野厚䄄緑<lb/>
水引斜陽一線明殘栁斷碑興廢地淡烟啼鳥古今情<lb/>
繁華消盡市朝變花落月明空水聲<lb/>
<pb n="KR4d0458_WYG_004-15b"/>
　　　和人黄龍岡懐古<hi>又名黄陵岡首倡作黄龍</hi>
黄龍不負覆舟飛天意人情儘可知一擲乾坤將目睹<lb/>
兩周甲子是誰推若須要處長生鹿<hi>長生鹿首倡中語也</hi>可是曽<lb/>
收越影騅<hi>遼朝良馬有越影騅</hi>睿德神功無藉在土花封合御園<lb/>
碑<hi>燕都南御園有金源氏武元皇帝睿徳神功碑燕俗呼為御園碑</hi>
　　　謹和尊大人領省沙塲懐古兼四娛齋韻<lb/>
小沙塲没鐡衣堆憶昔英雄一窖灰青塚荒凉遺舊怨<lb/>
黒河嗚咽冩餘哀書癡信手翻新曲詩瘦扶頭怯大盃<lb/>
<pb n="KR4d0458_WYG_004-16a"/>
汗漫謫仙逰八表子卿歸後幾人来<lb/>
　　　讀漢書偶成寄李稚川<lb/>
看盡人間傀儡棚不知笑殺老禪僧<hi>一作萬事從今一唾輕可憐秦廢漢</hi>
<hi>龍興</hi>風雲會合無多日禾黍髙低没五陵紙上功名休理<lb/>
㑹夢中身世儘翻騰從今拚取生平醉莫惜王公喚不<lb/>
譍<lb/>
　　　見曹丕受禪碑有感<lb/>
從此建安王氣衰君臣離合可傷悲幾人石上留名日<lb/>
<pb n="KR4d0458_WYG_004-16b"/>
千載世間不毁時過客未知誰氏迹野夫猶道漢家基<lb/>
臨風讀罷一長嘆却是曹丕受禪碑<lb/>
　　　因讀史即書偶成<lb/>
一曲狂歌萬古情惜難將日繋長繩未容狐兎逰秦苑<lb/>
已放牛羊入漢陵夢稳幾曽驚鳥喚酒酣長欲看雲騰<lb/>
莫持心事投明月領取繁花半夜燈<lb/>
　　　題漢武内傳<lb/>
爛燭神光射九霄空香虚駕遶霓旄將臨紫極調金液<lb/>
<pb n="KR4d0458_WYG_004-17a"/>
更入明霞漱玊膏瑶水露寒芳草歇鼎湖煙煖景雲髙<lb/>
可憑誰問秋風客忍委三山與怒濤<lb/>
　　　宫怨<lb/>
脉脉慵拈鳯翼簫沈思陳事自無聊不惟只妬鶯聲巧<lb/>
且是嘗憎燕語嬌照膽光芒殊未歇守宫顔色若為消<lb/>
梅花獨自驚時節肯放春風到栁條<lb/>
　　　哀長安<lb/>
漢家宫闕五雲問不似當時夢一般金殿夜延螢燭暗<lb/>
<pb n="KR4d0458_WYG_004-17b"/>
翠簾風窣月鈎閒笙歌竟逐人消歇樓觀空餘燕徃還<lb/>
斜日亭亭澹無語為誰空下九嵕山<lb/>
　　　煬帝<hi>席上同諸人賦</hi>
疊皷凝笳宴未闌戰塵回首滿人間南山翠竹長<hi>上聲</hi>不<lb/>
起東海洪波流已乾寳駕陸沈池館盡錦帆星散水雲<lb/>
閒空餘仁夀宫前草遥接雷塘野樹寒<hi>李宻嘗移檄郡縣紀煬帝罪云</hi>
<hi>罄南山之竹書罪無窮决東海之波流惡難盡煬帝行逆於仁夀宫後宇文化及弑煬帝葬於雷塘</hi>
　　　周室<lb/>
<pb n="KR4d0458_WYG_004-18a"/>
風滿珠簾月殿凉水紋珍簟浪生香翠釵飛燕遶春夢<lb/>
寳鏡舞鸞呈曉粧空自不來行暮雨為誰無語背斜陽<lb/>
含情凝絶凌波路未分蓮花是六郎<lb/>
　　　題楊貴妃遺事<lb/>
玉笛聲沉玊漏長玊環心是夜來香如何更飾金訶子<lb/>
却比無言睡海棠雙鳯撫雲留翠輦九龍休雨去蓮湯<lb/>
千秋萬古嵬坡夢應繞新臺怨夀王<lb/>
　　　漢宫<lb/>
<pb n="KR4d0458_WYG_004-18b"/>
幻出壺天醉碧桃旋開雲竇挹瓊膏龍蟠燭影承香輦<lb/>
鳯擁簫聲繞赭袍織女機臨銀漢動捧盤人共玉蟾髙<lb/>
如何今日猗蘭殿吹盡雄風到野蒿<lb/>
　　　煬帝故宫<lb/>
鳯蹕鳴鑾入暮雲繚墻傾影障苔痕三千歌舞春風起<lb/>
百二山河野日昏石馬不嘶秋自老玉樓無迹燕猶存<lb/>
舊時長送龍舟水空伴寒潮過海門<lb/>
　　　繡嶺宫<lb/>
<pb n="KR4d0458_WYG_004-19a"/>
日射天門綺霧開蘂珠宫闕照蓬萊霓裳動入青㝠去<lb/>
羯皷聲含白雨来六轡玊虬籠劒佩九重花界映樓臺<lb/>
惜無術測<hi>一本作揣</hi>天公意忍竭恩華養禍胎<hi>首句事見張祐集明皇嘗</hi>
<hi>自稱天公見羯皷録</hi>
　　　次趙虎巖遊香山故宫詩韻<lb/>
徃事驚心話欲休併隨閒望入層樓為龍為虎人誰在<lb/>
鷗去鷗来水自流翠輦影沉天地老紫簫聲斷海山秋<lb/>
長歌一曲西風起手把殘花盡日留<lb/>
<pb n="KR4d0458_WYG_004-19b"/>
　　　遊玊泉<lb/>
紛披容與縱笙歌蕙轉光風艶綺羅露冷桃花春不管<lb/>
月明芳草夜如何靈珠浩蕩隨蘭棹雲錦低回射玊珂<lb/>
深入醉鄉休秉燭盡情揮取魯陽戈<hi>桃花事見桃花夫人事洛陽耆舊劉</hi>
<hi>伯夀二侍妾名萱草芳草</hi>
　　　次張子敬游玊泉詩韻<lb/>
併覺氛埃不更侵水天澄碧自相臨縱遊人在知魚樂<lb/>
浪作詩来羡鳥吟花障靜縁芳徑合香雲濃瑣洞房深<lb/>
<pb n="KR4d0458_WYG_004-20a"/>
從君落筆驚風雨要識春風是此心<lb/>
　　　次趙虎岩過玉泉懐古韻<lb/>
玉泉瀟灑已年深昔日遺蹤尚可尋有意林泉堪作伴<lb/>
無情嵗月任相侵携壺乗興開懐飲策杖閒遊信口吟<lb/>
地僻山空無客過松杉庭户月沉沉<lb/>
　　　宫詞<lb/>
玊輦聲沉不再過錦屏寒影夢如何露花凝夜香珠冷<lb/>
苔徑封春翠靨多怨燭淚乾遺曉月妖蓮心苦起秋波<lb/>
<pb n="KR4d0458_WYG_004-20b"/>
姮娥萬古青天上剰比人間受折魔<lb/>
　　　離宫詞<lb/>
蝶粉蜂黄事已休凝塵空滿玉搔頭海棠酣睡醉無力<lb/>
人栁癡眠閒自愁深掩緑隂籠曉月亂飄紅雨漲春流<lb/>
不知燕子來時節幾度雙飛入畫樓<lb/>
　　　戰三封<lb/>
　　　　太宗皇帝馬渡大河睿宗皇帝馬渡漢江與<lb/>
　　　　金人大戰於三封之原㑹雪蔽天金人大潰<lb/>
<pb n="KR4d0458_WYG_004-21a"/>
　　　　也豁然雪霽月色如晝一襲殆盡因志其事<lb/>
　　　　云<lb/>
河漢吞聲自請平冷光横絶見長庚<hi>是嵗長庚見數月不滅</hi>驟揮<lb/>
戈去日西墜觸折柱來天北傾威控望舒延苦戰勢徵<lb/>
滕六縱疑兵<hi>獲澤陽之美嘗謂是日雪之作也惟見旌旗陣馬蔽天而下皆北兵也予怪其言而</hi>
<hi>訪諸他人一如其說</hi>若非不世雲龍變一舉誰收萬古名<lb/>
　　　中統庚申聖上北征不庭<lb/>
聞說天兵下八埏自臨華夏益精妍龍拏虎擲三千國<lb/>
<pb n="KR4d0458_WYG_004-21b"/>
岳鎮淵渟五十年應欲昭章新日月更為彈壓舊山川<lb/>
可憐棘霸皆兒戯不似神㣲計萬全<lb/>
　　　侍宴萬安閣<hi>和林城萬安宫之閣名也</hi>
六龍捧日上層霄人海妖氛暗自消五彩鳯聲喧鳥道<lb/>
九光芝色煥蘭苕醼酣兠率黄金殿<hi>太宗皇帝嘗號萬安宫為蓮宫</hi>吹<lb/>
裂崑崙紫玊簫更覺鈞天佳氣合萬枝華燭動虹橋<lb/>
　　　小獵詩<lb/>
翠華東出萬安宫獵獵旌旗蔽碧空鸚鵡杯停縱金勒<lb/>
<pb n="KR4d0458_WYG_004-22a"/>
鷫鸘裘袒控雕弓塞鴻驚帶鵝毛雪野馬塵飛羊角風<lb/>
萬騎耳邊驚霹靂一聲鳴鏑暮山紅<lb/>
翠華十月獵川中馬上書生目不窮濟濟威儀周制度<lb/>
畨畨人物漢英雄一封雲漢飛金詔萬國君王朝玉宫<lb/>
四合相連幾千里熊羆都入我牢籠<lb/>
　　　寛甸有感<lb/>
　　　　和林城有遼碑號和林北河外一舍地為寛<lb/>
　　　　甸廣輪可數十百里列聖春夏游幸所也<lb/>
<pb n="KR4d0458_WYG_004-22b"/>
黯傷寛甸舊煙光鋒鏑縱横擾帝鄉昔是翠華臨幸地<lb/>
今為白草戰爭場隂符消息成金匱<hi>一作傳金版六韜主將有隂符</hi>雄<lb/>
㦸分明勝鐵槍<hi>職官分紀有雄㦸將軍鐵鎗謂王鐵槍也</hi>從此不應將北極<lb/>
等閒容易許禺强<hi>莊子云禺强得之立乎北極</hi>
　　　賢王有雲南之捷<lb/>
詔出甘泉總六軍渡瀘深入建元勲旌旗蟠地慘遮日<lb/>
金鼓震天寒攪雲鏖戰折衝貔虎陣先聲靡拉犬羊羣<lb/>
中朝詞客椽如筆擬<hi>一作已</hi>與名王紀所聞<lb/>
<pb n="KR4d0458_WYG_004-23a"/>
　　　獻上賢王<lb/>
神燭髙名<hi>一作明</hi>日月齊司分蘭艾入春畦虹霓渇飲滄<lb/>
溟竭星斗光垂碧落低寒暑縱催窮塞鴈晨昏寧屬禁<lb/>
城雞無能自忖人堪笑唯有青雲是舊梯<lb/>
　　　近聞賢王春水因寄<lb/>
風掲駕鵞擾緑漪鳴蟬聲促越重圍海東青貼翠雲起<lb/>
照夜白侵瑤水飛玉鷺亂飄梨雪去彩鴛爭絶浪花歸<lb/>
非熊未必當時記依舊烟波遶釣磯<lb/>
<pb n="KR4d0458_WYG_004-23b"/>
　　　大江篇寄上賢王以代謝章兼賀平雲南之捷<lb/>
冷浸乾坤影蕩摇狂瀾萬古自滔滔游風欲動雪還沸<lb/>
淫雨不收天更髙留取蛇珠弄明月乞持虹釣袖神鼇<lb/>
渥洼巳厭江南草何事靈胥有怒濤<lb/>
　　　挽皇太子詞<lb/>
象輅長歸不再朝痛心監撫事徒勞一生盛德乾坤重<lb/>
萬古英名日月髙蘭殿好風誰領畧桂宫愁雨自蕭騷<lb/>
如何龍武樓中月空照丹霞舊佩刀<lb/>
<pb n="KR4d0458_WYG_004-24a"/>
　　　韓省幹子平薦章應格朋友漠然不知忽改京<lb/>
　　　秩作七言近體一首賀之<lb/>
山雌澤啄競騰軒孰有昻駒局短轅造物至公殊弗置<lb/>
窮交未喻枉焦煎鳳批一諾膺天陟馬頸三鞶朝日邊<lb/>
虎鼠獰尫隨秉筆銓曹常格勿從旃<lb/>
</p>
<p>
</p>
  </div>
<div>
                <head>雙溪醉隱集卷五</head>
    <p>
<pb n="KR4d0458_WYG_005-1a"/>
欽定四庫全書<lb/>
　雙溪醉隱集卷五　　　　元　耶律鑄　撰<lb/>
　　五言絶句<lb/>
　　　髙城曲<lb/>
城髙一百尺枉教人費力賊不從外來當察城中賊<lb/>
　　　金微道<lb/>
茫茫首蓿花落滿金微道一千里驥足十二閑中老<hi>出後</hi>
<hi>漢耿夔傳夔出居延塞五千里至金微山</hi>
<pb n="KR4d0458_WYG_005-1b"/>
　　　小獵<lb/>
虎落入長圍期門突似飛烏號驚霹靂白額藉忘歸<lb/>
　　　留别趙虎巖吕龍山<lb/>
燕南春色老燕北草初肥露冷野花瘦月明江樹稀<lb/>
　　　懷趙虎巖吕龍山<lb/>
六年風雨夜一寸别離心日暮步芳草相思塵滿琴<lb/>
　　　懷舜卿<lb/>
過鴈三四聲相思千萬里策杖倚西風行雲渡秋水<lb/>
<pb n="KR4d0458_WYG_005-2a"/>
　　　寄楊誠之<lb/>
相去一萬里相思堪倚樓漢宫臨薄暮羌笛怨髙秋<lb/>
　　　寄李東軒<lb/>
一紀不出門三年不窺園有誰曾得似髙士李東軒<lb/>
　　　送趙伯玉行<lb/>
去鴈失歸羣孤聲不可聞一樓花外月千里隴頭雲<lb/>
　　　懷髙敞<lb/>
春滿鳳城陌惜春人未來相思不可寄何處有髙臺<lb/>
<pb n="KR4d0458_WYG_005-2b"/>
　　　代寄<lb/>
露委花團雪夜深香著枝春風殢楊柳秖是漫摇絲<lb/>
　　　代人寄逺<lb/>
怨蝶休春夢驚烏遶夜啼唯應故山月相與過遼西<lb/>
　　　擬孟郊古怨<lb/>
妾意似花枝願與春長在郎意似花隂逐日隂移改<lb/>
　　　閨怨<lb/>
惜春驚白日不到回心院合照妾人情也逐花隂轉<lb/>
<pb n="KR4d0458_WYG_005-3a"/>
　　　池亭睡起<lb/>
絲雨籠深院團花皺碧羅不憐孤枕夢終曰戀池荷<lb/>
　　　長春閣<lb/>
院僻行人少垂楊覆地絲閣髙秋色早山逺夕陽遲<lb/>
　　　登廣寒殿故址<lb/>
萬古消沉盡浮雲事幾塲酣歌頺醉玉休得問興亡<lb/>
　　　春晚<lb/>
雨餘芳草緑石盡野泉渾落日一聲笛斷腸人倚門<lb/>
<pb n="KR4d0458_WYG_005-3b"/>
　　　落花<lb/>
不堪三月尾風雨又相和片片樹頭少紛紛地上多<lb/>
　　　獨醉園寓興<lb/>
百品消愁藥三生解語花一時都聚在方外酒仙家<lb/>
　　　飲逸園<lb/>
無何有醉隱稱是飲中仙玉瀣涵金液金波養玉泉<lb/>
　　　飲南園<lb/>
欹紅醉濃露凝碧厭芳煙我有一壺酒置君花樹前<lb/>
<pb n="KR4d0458_WYG_005-4a"/>
　　　玉忩歌<lb/>
玉鈎垂翠箔珠幌背蘭膏花瘦露如洗月明秋更髙<lb/>
　　　夜坐<lb/>
香起深齋静横琴夜更幽千巖風雨冷一夜鬼神愁<lb/>
　　　嘲漁父<lb/>
若為逃世網却計釣名鈎自是驚飛盡羣羣海上鷗<lb/>
　　　漁父荅<lb/>
世路披天險名聲足是非月明風露下吹笛放船歸<lb/>
<pb n="KR4d0458_WYG_005-4b"/>
　　　雜詠<lb/>
我雖不解事知時莫如我須為扇仁風吹滅權門火<lb/>
　　　示子<lb/>
人皆縁禄富我獨以官貧富貴莫圖著恐他來逼人<lb/>
　　　蕩子<lb/>
行雲思故山逰子何時還天地如逆旅光景不可攀<lb/>
　　　題西山早梅扇頭<lb/>
西山先得日南枝先得春朱曦與青帝豈屬種花人<lb/>
<pb n="KR4d0458_WYG_005-5a"/>
　　　十六夜月<lb/>
月姊應吞怨無人冩所思柔情將綽態須是破瓜時<lb/>
　　　樂聖齋對酒吟<lb/>
錦幛五十里胡椒八百斛那能知許事且盡杯中物<lb/>
　　　春雷琴<lb/>
素匣開寒玉烏龍出秋水長到夜深時恐乘雷霧起<lb/>
　　　燈蛾歎<lb/>
白日不出飛夜燈安可親比明不可投<hi>一作投明無意去</hi>何以<lb/>
<pb n="KR4d0458_WYG_005-5b"/>
暗藏身<lb/>
　　　即事<lb/>
青州少從事平原多督郵洞庭春色裏誰是醉鄉侯<lb/>
　　　錢幣<lb/>
白鹿殊持重青蚨豈致貧不唯堪使鬼且是更通神<hi>一作</hi>
<hi>如何堪使鬼只是為通神</hi>
　　　得雲齋所遺竹箭因以此寄時雲齋南遊未回<lb/>
適足堪申意浮㳺亦識機未應為信往著處便忘歸<hi>申意</hi>
<pb n="KR4d0458_WYG_005-6a"/>
<hi>浮㳺信往忘歸皆箭名也</hi>
　　　南征過蜀寄題故園<lb/>
水擊三千里鵬摶九萬程不應棲隱地猶待卧龍耕<lb/>
　　　太河篇<lb/>
怒浪淘晴雪驚雷日夜奔洪流將碧落空自勢相吞<lb/>
　　　次韻閬州述事<lb/>
首肯唐庚賦心推郭奕詩為誰携斗酒還酹魯公祠<hi>宋張</hi>
<hi>俊自陜西回過漫天坡郭奕有詩大漫天是小漫天小漫天是大漫天只因大小漫天後遂使生靈入四川遂</hi>
<pb n="KR4d0458_WYG_005-6b"/>
<hi>不仕離堆有顔魯公祠堂</hi>
　　　閨思<lb/>
鴈陣驚秋信蛩吟襲夜幃河源應凍徹方憶搗征衣<lb/>
心事苧衣寛塵𤨏菱花暗春入水聲滑水涵春影澹<lb/>
問鴻鴻巳歸問花花不知却把鳳凰簫水精簾下吹<lb/>
　　七言絶句<lb/>
　　　雪嶺<lb/>
抑揚霆電决雌雄霆激狂鋒電掃空如席片飛何處雪<lb/>
<pb n="KR4d0458_WYG_005-7a"/>
撲林聲振海天風<hi>我軍乗風雪敗敵于松林之雪嶺</hi>
　　　陽關<lb/>
振威馳突過天山擒擿如神指顧間底事戰塵收不起<lb/>
<hi>一作得</hi>陣雲西下望陽關<hi>我軍時出張掖之天山至燉煌郡界太行宿衛諸將已抵陽關</hi>
<hi>故境</hi>
　　　隂河<lb/>
虎臣信任國心膂虓將樂為王爪牙賈勇隂河西去路<lb/>
空拳轉鬭戰龍沙<hi>我軍又自夏州隂河追撃西師前漢燉煌郡正西關外有白龍堆沙後漢</hi>
<pb n="KR4d0458_WYG_005-7b"/>
<hi>咫尺龍沙注白龍堆沙漠也李陵傳士張空拳司馬遷傳張空拳注云拳與絭同絭亦作弮</hi>
　　　廻飛狐<lb/>
震疊威聲逕出師偃旗卧鼓豈無時折衝樽爼風流在<lb/>
未要喧傳塞上辭<lb/>
　　　南征紀事<lb/>
揭雷夔鼓傾天險絡漢虹橋併鬼工説是樓船横海將<lb/>
擬輸吳越夀重瞳<lb/>
　　　達蘭河<hi>河名也在和林北百餘里</hi>
<pb n="KR4d0458_WYG_005-8a"/>
陣雲壓地欲填空鵝鸛飛馳欲得風龍戰未分天欲暮<lb/>
不知誰復是虞公<lb/>
　　　拒馬河<lb/>
陣雲北壓飛狐口戎幕西臨拒馬河不獨擬虞公止日<lb/>
誓心期奮魯陽戈<hi>水經云巨馬河劉無黨地志作此拒字</hi>
　　　千泉<lb/>
擁旄羽騎附飛翼傾地鐵林和鳥翔黄金練愈凝霜氣<lb/>
青玉龍争掣電光<hi>千泉在大磧石東非前史中所見千泉也河間王親鏖擊追騎于此飛翼</hi>
<pb n="KR4d0458_WYG_005-8b"/>
<hi>鳥翔二陣名也碎事金練金甲也雜爼云常見青龍突陣乃知劒之靈也唐王仲初詩衣袂障風金練重劒光</hi>
<hi>横雪玉樓寒</hi>
　　　西北<lb/>
不宜有怒徒傾地自伐無功可<hi>一作為</hi>補天争忍競<hi>一作並</hi>
驅千萬騎又相馳突二三年<lb/>
　　　戰沙陀<hi>李沙陀</hi>
笑睡龍當獨眼龍更堪<hi>一作鴉軍</hi>都似李横衝彼須要不從<lb/>
風靡除鐵山來作戰鋒<lb/>
<pb n="KR4d0458_WYG_005-9a"/>
　　　玉門關<lb/>
六合同風奉一君誰期貴介竟孤恩自從五夜傳金柝<lb/>
已早三年閉玉門<hi>時自玉門關舊境以西道路不通</hi>
　　　前出塞<lb/>
擬取安西襲玉關短兵鏖戰下臯蘭隂風勢挾天山雪<lb/>
凍徹河源徹底乾<lb/>
十年老將浮苴井萬里疲兵碎葉川傳督諸君傳詔令<lb/>
問何時到海西邊<lb/>
<pb n="KR4d0458_WYG_005-9b"/>
　　　後出塞<lb/>
併吞處月下樓蘭光復金微静鐵關凖擬鑿空通四海<lb/>
會須鞭石到三山<lb/>
誓洗兵氛雪國讐氣横遼碣紫山秋豈容日下西王母<lb/>
只屬東西海盡頭<lb/>
　　　丁靈二首<lb/>
長驅席卷盡連營震讋禺强撼北溟虎豹騎從雲騎隊<lb/>
又隨横野過<hi>一作下</hi>丁靈<hi>師古云丁靈胡之别種也</hi>
<pb n="KR4d0458_WYG_005-10a"/>
月朘日蹙漫逃天廹脅丁令地一邊悵不似從東海畔<lb/>
聯珠營直到虞淵<hi>阿王時避地丁令境朘音宣愚嘗述丁令辯附其畧于此因阿王避地丁</hi>
<hi>令以有和林城唐明皇御製碑銘沙塞之國丁零之鄉之語詢之諸公故述是辯云云諸書所載丁靈丁零丁</hi>
<hi>令三字不同詳其前後事跡似非一種史記北服丁靈李陵傳衞律為丁靈王蘇武傳丁令盗武牛羊顔師古</hi>
<hi>曰令音零即上所為丁靈耳漢書作北服丁零後漢南單于傳丁零㓂其後鮮卑傳北拒丁零載記丁零翟斌</hi>
<hi>及諸書唐史月支都督府丁零州范陽郡丁零川雖皆無音乃是先零字漢書丁零乘弱攻其北丁令比三歲</hi>
<hi>入盗後漢北部又畏丁零逃遁逺去烏桓傳其土在丁令西南莽將嚴尤領丁令兵屯代郡及諸書丁令令皆</hi>
<hi>音零然則令字亦有連音史記西至令居姚氏音令為連前漢書地理志令居孟康亦音令為連通典丁令魏</hi>
<pb n="KR4d0458_WYG_005-10b"/>
<hi>時聞焉在康居北烏孫西似其種與北丁令别也然亦無音後魏書丁令在康居北丁音顛令音連御覽丁令</hi>
<hi>亦音顛連考其地在前康居東北隣烏孫至今尚成部落丁音顛令音連為是北海内經丁靈國在海内其民</hi>
<hi>從膝以下有毛馬蹄善走詩含神霧丁靈人馬蹄自鞭其脚日行三百里杜君卿採前史烏孫長老言圵丁令</hi>
<hi>有馬腦國其人從膝以上至頭人也膝以下生毛馬腦馬蹄而走疾于馬著之通典聖朝太宗皇帝嘗詔和端</hi>
<hi>等入北海往復數年得日不落之山未始聞有馬腦馬蹄之民是知諸家所説不加考覈遞相祖述耳好怪不</hi>
<hi>經世俗之所不免者也可勝詫哉</hi>
　　　秋山二首<lb/>
萬騎龍趨兩隊分翠華方自發期門内官急把朱旗颭<lb/>
<pb n="KR4d0458_WYG_005-11a"/>
傳道先教詔虎賁<lb/>
兩龍如舞發璿臺蔽日旌旗四面開疑自錦林花嶂裏<lb/>
建章營騎下天來<lb/>
　　　庭州<lb/>
星羅遊騎遍氛埃似與頺風下九陔可道漢家哀痛詔<lb/>
未應原是為輪臺<hi>庭州北庭都䕶府也輪臺𨽻焉唐書長安二年改庭州為北庭都䕶府又</hi>
<hi>曰後漢車師後王故庭有五城俗號五城之地即今其俗謂之伯什巴里蓋突厥語也伯什華言五也巴里華</hi>
<hi>言城也</hi>
<pb n="KR4d0458_WYG_005-11b"/>
　　　濟黄河<hi>河西有金粟城西夏所築河西岸與金之東勝相直對境河東即唐東受降城</hi>
　　　<hi>地也</hi>
雷滚洪流激怒濤何時清澈鑑秋毫冰夷應訝無持赠<lb/>
莫認精誠是寸膠<lb/>
逈馳聲勢出崑崙據盡人間要路津快著靈濤天上去<lb/>
就傾銀漢洗兵塵<lb/>
　　　金蓮花甸<lb/>
金蓮花甸湧金河流繞金沙漾錦波何意盛時遊宴地<lb/>
<pb n="KR4d0458_WYG_005-12a"/>
抗戈來俯視龍渦<hi>和林西百餘里有金蓮花甸金河界其中東滙為龍渦隂崖千尺松石騫</hi>
<hi>疊俯擁龍渦環繞平野是僕平時往來漁獵遊息之地也</hi>
　　　阿延川詩<hi>劉無黨地志阿延川本遼朝至夏納凉處並無殿宇唯松棚數楹而巳</hi>
倦比紛華悦目人土階猶恐是勞民數間帶葉松棚下<lb/>
指緑莎為翡翠茵<lb/>
　　　過長城<lb/>
為誰到<hi>一作過</hi>古長城外又自經今戰地邊木燭嶺空懸<lb/>
素月<hi>一作片月</hi>爐門山只鎻荒煙<lb/>
<pb n="KR4d0458_WYG_005-12b"/>
　　　沙磧道中<lb/>
去年寒食在天涯寒食今年又别家天北天南人萬里<lb/>
春風開盡馬蓮花<hi>本名馬藺俗訛呼為馬練今又呼馬蓮</hi>
　　　過駱駝山<lb/>
天作竒峰象槖駝人間牧圉肯來過祇縁頑礦成無用<lb/>
不識瘡肩陟峻坡<lb/>
昔駕朱輪白槖駝石駝曾見屢經過蒼顔今日應難識<lb/>
瘦馬服箱轉舊坡<lb/>
<pb n="KR4d0458_WYG_005-13a"/>
　　　金滿城<lb/>
金滿名城<hi>一作為名</hi>果是誰分明須只是癡兒想來可是教<lb/>
人笑金滿城時是幾時<lb/>
便得城中垜滿金不應將買住光隂愈竒夢渴何生賦<lb/>
足見從來不足心<lb/>
　　　渡陷河<hi>陷河在無定河東沙地極虚有南風則隨步澒洞或值其甚虚處輒陷溺其中</hi>
　　　<hi>宣徳潰河亦然殆不可以理求</hi>
天幕旁圍翡翠茵自來原自是迷津誰期也值南風起<lb/>
<pb n="KR4d0458_WYG_005-13b"/>
吹得黄沙不見人<hi>一作天宇光臨翡翠茵欲行還住認迷津如何又是南風起吹得飛沙不</hi>
<hi>見人認一作問</hi>
　　　翌日渡東陷河<lb/>
水碧天臨碧玉津<hi>李白詩多言浮水碧注云碧玉類也水中有此碧也</hi>上無纎翳<lb/>
下無塵畏途也幸逢今日特地<hi>一作直是</hi>清明不陷人<hi>一作人人</hi>
<hi>喜説逢今日天氣清明不陷人</hi>
　　　過無定河<hi>無定河在龍河唐綏州理龍泉縣隋日上州</hi>
一自揚鞭過上州若為癡絶漫遲留為憐此水渾無定<lb/>
<pb n="KR4d0458_WYG_005-14a"/>
引得龍泉也亂流<lb/>
何<hi>一作底</hi>許頺波是上流若然洄泬幾時休如今淺地仍<lb/>
依舊漫漶東西到處流<lb/>
幾臨沙步駐驪虬甚欲窮源問水頭有底奔波無定在<lb/>
忽東流了便西流<hi>是余前此三年過無定河因附之于此故前篇有仍依舊之説</hi>
　　　夏州塞外道<lb/>
如何不渡諾真河步拙由來步越多不是賀人情意好<lb/>
要臨安樂駐行窩<hi>夏州塞外道有諾真河步拙泉步越多山賀人山安樂戍</hi>
<pb n="KR4d0458_WYG_005-14b"/>
　　　入蜀口號<lb/>
金馬可堪充鐵馬鐵牛那是糞金牛虚名豈得為時用<lb/>
足致天兵下益州<lb/>
　　　遊果州鳳山觀<lb/>
誰是浮游獨醉仙鳳還來上鳳山巔定應人不知名字<lb/>
只問南充謝自然<lb/>
　　　過花樓<lb/>
絶磴層巒路屈盤欲教人歴畫圖間行雲逼渡樓前氷<lb/>
<pb n="KR4d0458_WYG_005-15a"/>
放出林梢一半山<lb/>
　　　曉發牛山驛<lb/>
山靈護野煙霞静風伯清塵草樹香鶴背酒仙和醉夢<lb/>
不知延入五雲鄉<lb/>
　　　夜泊青海<hi>集古</hi>
歸心日夜憶咸陽海角天涯不是長今夜月明何處宿<lb/>
北風低草見牛羊<lb/>
　　　靈州客舍春日寓懷<lb/>
<pb n="KR4d0458_WYG_005-15b"/>
凉葉常先白露零草過寒節未敷榮十分體得春消息<lb/>
不似西風有信誠<hi>靈州地寒過清明草始萌芽前年立秋日嘗在此州其日便有深秋氣味</hi>
　　　和林春日書事<lb/>
凍折池塘百草芽斷鴻低雪怨凝笳晴忩一曲春風詠<lb/>
開徹滿山桃杏花<lb/>
　　　春日即事<lb/>
客中草草過清明寒襲羅衣雨又晴夢覺畫樓春寂寂<lb/>
海棠枝上有啼鶯<lb/>
<pb n="KR4d0458_WYG_005-16a"/>
　　　野宿<lb/>
清笳聲咽思徘徊漠漠癡雲凍不開寒入貂裘眠不得<lb/>
通薪餘火撥成灰<lb/>
北風作惡晚猶寒征鴈一聲雲漢間歸夢暗隨天際月<lb/>
清輝皎潔滿關山<lb/>
　　　馬上偶得<lb/>
誰念天涯久倦遊可堪回首又驚秋登髙極目暮雲碧<lb/>
衰草荒山不盡頭<lb/>
<pb n="KR4d0458_WYG_005-16b"/>
　　　客中吟<lb/>
旅懷夜永夢偏饒明滅殘燈獨自挑雲外五更征鴈盡<lb/>
帳寒風冷雨瀟瀟<lb/>
白鴈飛時秋夜長玉欄黄菊傲寒霜寸心萬里雲山夢<lb/>
一日三秋鐵石膓<lb/>
萬里故人寒舊盟一樽薄酒正含情夢廻星斗闌干夜<lb/>
膓斷西風征鴈聲<lb/>
　　　客中次人韻<lb/>
<pb n="KR4d0458_WYG_005-17a"/>
塞鴻飛盡野雲收羌笛悠悠漳水秋有客北來歸未得<lb/>
倚門長嘯看吳鈎<lb/>
　　　客中次郭器之詩韻<lb/>
典盡征衣出醉鄉一回頭處九回膓黄花滿地秋風老<lb/>
坐數飛鴻到夕陽<lb/>
　　　客中二首<lb/>
幾度求歸不放休翩翩蝴蝶思悠悠夢廻三徑黄花老<lb/>
題遍一林紅葉秋<lb/>
<pb n="KR4d0458_WYG_005-17b"/>
咽咽霜笳吹底怨泠泠山溜㵼何愁和林望斷白雲暮<lb/>
愁入水雲東<hi>一作天</hi>盡頭<lb/>
　　　蒼官臺<lb/>
層臺重到記登臨物態熙熙春意深手撫長松望西北<lb/>
晚雲千頃似歸心<lb/>
　　　山臺<lb/>
詰曲千層近碧霄蒼龍無數繚山腰何當一值朱明候<lb/>
卧聽松風吼夜潮<lb/>
<pb n="KR4d0458_WYG_005-18a"/>
　　　銅雀臺<lb/>
銅雀臺荒野草花阿瞞無復示雄誇愁煙忍鎖西陵地<lb/>
向日須曾屬漢家<lb/>
　　　癸卯春暮經駐蹕院廢殿<hi>昔唐太宗駐蹕于此嘗有太宗繪像</hi>
野粉不留天日表夢廻龍去鼎湖空東君若是繁華主<lb/>
滿院落英何處風<lb/>
　　　經麗珍園衛紹王蘭香殿故基<lb/>
國蠧危時足藉辭國香消歇自當時教人替結司花恨<lb/>
<pb n="KR4d0458_WYG_005-18b"/>
恨不留心植佞枝<hi>佞枝即屈軼也</hi>
　　　遊玉泉山廢宫故基口號<lb/>
殿閣人稀草樹荒舊遊空記五雲鄉刼前天地興亡夢<lb/>
借問山靈是幾塲<lb/>
　　　春日遊玉泉道院<lb/>
露桃香泛冷胭脂低映相思玉樹枝看取廣寒宫殿去<lb/>
湧金亭上月來時<lb/>
　　　暮春過故宫<lb/>
<pb n="KR4d0458_WYG_005-19a"/>
柳陌風來雪滿沙錦宫春老野人家鶯鶯燕燕空饒舌<lb/>
明日西園是落花<lb/>
　　　過故宫<lb/>
青山坐對幽人老依舊春風緑庭草騎鯨一去不再來<lb/>
愁憶落花曾自掃<lb/>
　　　過萬松老人故居有感<lb/>
憶掃香雲謁上方一天花雨撲禪牀雲歸雨歛香花冷<lb/>
窣堵波沉替戾岡<lb/>
<pb n="KR4d0458_WYG_005-19b"/>
　　　過劉氏園<lb/>
黄鳥含啼怨未休露桃傾淚洗凝愁多情好在今成燕<lb/>
雙宿雙飛直到頭<hi>今成夢中所得堂召也</hi>
　　　暮春過劉氏園亭<lb/>
垂垂簾箔映重門不避貪飛燕予嗔桃李晚來無藉在<lb/>
亂隨風雨併殘春<lb/>
　　　太極宫<lb/>
步虚聲入海山寒併覺空香遶露盤天浸月波秋似水<lb/>
<pb n="KR4d0458_WYG_005-20a"/>
翠鸞飛滿玉華壇<lb/>
　　　太和宫<lb/>
故人心事鬢成絲猶指頺垣話所思元自道陵全盛日<lb/>
見遊麋鹿已多時<lb/>
　　　過大明宫<lb/>
莫輾荒凉輦路開牡丹花謝<hi>一作欄檻</hi>巳封苔苔錢不買春<lb/>
光住枉了銜花鹿又來<lb/>
　　　瓊花島<lb/>
<pb n="KR4d0458_WYG_005-20b"/>
萬歲山頭萬樹松萬年基業一朝空如何太液池中水<lb/>
依舊羅紋起細風<lb/>
　　　重題燕都𤣥都觀壁<lb/>
兔葵燕麥儘風埃何事消沉不再開意得桃花凝笑處<lb/>
怨春愁篆滿蒼苔<lb/>
　　　重題隗臺𤣥都觀壁<lb/>
洞鎖荒煙藉緑苔桃花紅盡更難開劉郎依舊春風裏<lb/>
又到𤣥都觀裏來<lb/>
<pb n="KR4d0458_WYG_005-21a"/>
　　　遊龍巖寺<lb/>
上方鐘磬隔花聞便覺仙凡勢自分爭信草堂靈也笑<lb/>
笑他猿鶴戀松雲<hi>北山移文青松落隂白雲誰侣其山主自號松雲</hi>
錯落巖花是醉茵景因人勝畫難真林泉盛迹幽棲地<lb/>
誰分松雲不戀人<hi>其山主松雲者林泉和尚嗣也</hi>
　　　嘗遊北禪院鼓子花特盛鄰觀且有鼓琵琶者<lb/>
　　　後遊其所賦此<lb/>
鼓子花迷香世界鼙婆聲振玉樓臺欝輪袍竟消沉了<lb/>
<pb n="KR4d0458_WYG_005-21b"/>
優鉢羅空取次開<lb/>
　　　過懷來青山院<lb/>
院染晴嵐樹染煙錦屏花障抱斜川不知日暮前途逺<lb/>
為愛青山忘著鞭<lb/>
　　　登吹臺凝翠亭偶成<lb/>
春逐花枝落酒杯草隨春色上髙臺殷勤更把重簾捲<lb/>
放入青天白日來<lb/>
　　　天津早春<lb/>
<pb n="KR4d0458_WYG_005-22a"/>
玉京桃李待花仙培養根芽又一年春事動人應不淺<lb/>
緑莎侵到水傍邊<lb/>
　　　早春宴上次髙麗入國使詩韻<lb/>
白玉堂前一樹梅為誰零落為誰開人生顔色不長好<lb/>
且盡生前有限杯<lb/>
　　　玉津池早春<lb/>
嫩漪縠皺浴鴛鴦信逐輕鷗下野塘紅入小桃花綻處<lb/>
緑莎針短柳絲長<lb/>
<pb n="KR4d0458_WYG_005-22b"/>
　　　白蓮池<lb/>
翠扇平遮罨畫樓玉盤傾露避蘭舟何如解語花長在<lb/>
花界長生殿裏頭<lb/>
　　　無塵亭白蓮池<lb/>
白蓮自處無塵境不惜香風隔岸聞絶是水紋珍簟下<lb/>
水僊潛著水沉薰<lb/>
　　　題霏香亭<lb/>
為延花事帶香霏彌月兼旬醉不歸休道未知今日是<lb/>
<pb n="KR4d0458_WYG_005-23a"/>
當非四十九年非<lb/>
　　　玉津亭<lb/>
桃李無言各自春韶光堆疊與精神半欹倒影薰沈水<lb/>
徑引春風入玉津<lb/>
　　　書齋展西墻<lb/>
流水平橋花滿欄此歡兒輩未期歡為嫌不得西山色<lb/>
乞展西墻兩步寛<lb/>
　　　魏焦孝然目其草廬曰蝸牛廬愚以行帳為行<lb/>
<pb n="KR4d0458_WYG_005-23b"/>
　　　窩尋亦號為蝸牛舍云<lb/>
宴處行窩縮似蝸推移蝸角叩南華調停蠻觸將蝴蝶<lb/>
盡與華胥做一家<lb/>
絶轡元期絶戰塵指南猶指示迷津未應蠻觸相傾地<lb/>
不屬華胥枕上人<hi>余聞西北弄邊藩王遞相攻撃時詩也間吉語時有談絶轡事者為賦此</hi>
<hi>示之</hi>
　　　家園即事<lb/>
鶯聲圓滑緑隂涼如是青春白日長可笑畫梁梁上燕<lb/>
<pb n="KR4d0458_WYG_005-24a"/>
一年年似一年忙<lb/>
　　　蘅薄<lb/>
　　　　舜臣過敝廬異其蘅薄郁烈之氣逆鼻為賦<lb/>
　　　　此示之<lb/>
莫驚蘅薄是流芳芬鬰癡仙起草堂試聽司園須也道<lb/>
主家門户自來香<lb/>
　　　題夢齋<lb/>
文府中書五色衣含章未吐鳳先飛可堪歴歴將今是<lb/>
<pb n="KR4d0458_WYG_005-24b"/>
又對春風較昨非<lb/>
得鹿歡呼事巳非可能蕉覆却空歸多情最是蘭忩蝶<lb/>
長繞瓊華蘂上飛<lb/>
　　　題庸齋<lb/>
中庸今古幾人通這箇機關自不同笑殺西天青眼漢<lb/>
强分南北與西東<lb/>
　　　綵霞亭睡起紀夢書畫夢齋壁<lb/>
浴蘭湯兮沐芳華睡起鸎聲透綵霞怪得春風教夢穩<lb/>
<pb n="KR4d0458_WYG_005-25a"/>
盡吹蝴蝶上梨花<lb/>
　　　夢廻<lb/>
恨别故人千里外夢廻孤枕四更過軒忩何處無疎雨<lb/>
不似芭蕉葉上多<lb/>
　　　辛巳年二月初四日夜半後夢中作<lb/>
春寒每恨花開早春暧何妨花較遲休為玉人驚老去<lb/>
春寒春暧總相宜<lb/>
　　　紀歸夢二首<lb/>
<pb n="KR4d0458_WYG_005-25b"/>
睡鴨殘香隔夢聞曉鶯啼破五更春千秋萬古蘭忩蝶<lb/>
只屬行雲行雨人<lb/>
為蝶為周儘自分華胥元自是青春寒梅豈許羅浮月<lb/>
偏照凌波解珮人<lb/>
　　　西園春事<lb/>
西園春事畫圖中難狀司春造化功何限花心争動處<lb/>
不應都是夜來風<lb/>
　　　西園席上調元子不至<lb/>
<pb n="KR4d0458_WYG_005-26a"/>
白玉堂前白日長滿前鶯燕語如簧那知沈飲非荒宴<lb/>
待與揚鞭問葛彊<lb/>
　　　席上<lb/>
習飲醉鄉抛浩刼葆真靈液反天和方知世上閑滋味<lb/>
元比神仙不較多<lb/>
彩雲行雨陽臺暮羅襪生塵洛浦秋飛起一雙花上蝶<lb/>
晚風吹上玉搔頭<lb/>
　　　初卜縉雲五湖別業<lb/>
<pb n="KR4d0458_WYG_005-26b"/>
旋移松竹養煙霞人笑猖披不潤家可要廣栽桃李樹<lb/>
年來強半是狂花<lb/>
　　　遊壺春園<lb/>
雨横風狂過一春養花天氣少温存滿前何限關心事<lb/>
且是無人許細論<lb/>
　　　翠水別業即事<lb/>
或命巾車或鹿車就花深處便傾壺風流哲匠天然句<lb/>
狀出雙溪醉隠圖<lb/>
<pb n="KR4d0458_WYG_005-27a"/>
　　　題易安堂壁<lb/>
且言居易有何難俟命由來足易安髙謝畏途誠可意<lb/>
見人行險我心寒<lb/>
　　　終夕風雨早起書待旦齋壁<lb/>
銀箭知傳第幾更玉壺清漏不聞聲雄鷄本是司晨物<lb/>
未可非時妄一鳴<lb/>
　　　仁夀鎮柳浪<lb/>
柳浪風寒罷亞香旋移牀就樹隂凉待教野老題名號<lb/>
<pb n="KR4d0458_WYG_005-27b"/>
獨醉癡仙避暑莊<lb/>
　　　泛城南蓮湖<lb/>
管絃聲破水雲幽浪裏香風過畫樓相與兼花折荷葉<lb/>
亂遮斜日上蘭舟<lb/>
　　　題合歡亭<lb/>
只合歡遊引玉舟駢羅蠲忿列忘憂自從收得河邊木<lb/>
須信人間有帝休<lb/>
　　　曲水遊<lb/>
<pb n="KR4d0458_WYG_005-28a"/>
　　　　上巳日臨水中宴遂泛舟玉泉至桃園吕公<lb/>
　　　　洞<lb/>
宴隨步障水西東曲水<hi>一作野色</hi>煙光錦繡中楊柳結攀垂<lb/>
柳帶桃花嘶立落花風<lb/>
延引仙人蓮葉舟衣冠雜沓載凉州風流今日蘭亭會<lb/>
移在桃源水上頭<hi>楊柳唐樂家歌姬名也燕俗上巳日結柳帶為圈脱窮亦猶景龍記上巳</hi>
<hi>日柳弮之説</hi>
　　　方湖釣魚臺<lb/>
<pb n="KR4d0458_WYG_005-28b"/>
杜梨花外杜鵑啼醉倚東風上釣磯<hi>上一作擁</hi>真是一聲聲<lb/>
更切不知猶更勸誰歸<lb/>
　　　玉溪<lb/>
玉溪聲㵼玉聲寒流繞祥煙瑞靄間却是氷壺凉世界<lb/>
始知元是在人寰<lb/>
　　　水平橋<lb/>
洞簫吹罷思無聊却下閑庭弄柳條寂寞小園春晝永<lb/>
一聲啼鳥水平橋<lb/>
<pb n="KR4d0458_WYG_005-29a"/>
　　　白石山<lb/>
山本無情不解愁年來底事也驚秋古今閲盡興亡恨<lb/>
知為何人雪滿頭<lb/>
　　　山市吟<lb/>
山閣連城日曰新千形萬狀只無人自分長樂樓臺象<lb/>
不染長安市井塵<lb/>
　　　桃源<lb/>
洞仙情分與桃源儘與劉郎有舊縁兩手未為無用處<lb/>
<pb n="KR4d0458_WYG_005-29b"/>
不妨和月弄清泉<lb/>
驚風成陣花委塵白日如馳催老人只須深入桃源洞<lb/>
留住朱顔占住春<lb/>
　　　過北村<lb/>
麥穗經場穀尚青縣官嚴令督秋徵嗔他問著西成事<lb/>
斜倚鋤耰並不譍<lb/>
　　　觀田<lb/>
漠漠屯雲翠拍天人謠鬼詠是豐年老農愁倚鋤竿立<lb/>
<pb n="KR4d0458_WYG_005-30a"/>
五穀雖成不值錢<lb/>
　　　秋日田行<lb/>
野老郊迎頂斗鑪馬前行語更相呼田荒室露渾餘事<lb/>
乞免官徵一歲租<lb/>
　　　靈城元日<lb/>
惆悵重明竟未廻塵揚滄海刼前灰誰期六合披攘際<lb/>
得引屠蘇最後杯<lb/>
未待金鷄送曙光鴈行羅列進桃湯如何白獸樽中酒<lb/>
<pb n="KR4d0458_WYG_005-30b"/>
盡日無人引一觴<lb/>
　　　立春前一日對雪<lb/>
桃李無言盼斷春值春潜處暖生雲晚來縱有殘風雪<lb/>
明日人間總屬君<lb/>
　　　立春口號<lb/>
細風吹緑水生波翠陌瑤阡艶綺羅春信朝來到人世<lb/>
滿城簫鼓醉人多<lb/>
　　　春意<lb/>
<pb n="KR4d0458_WYG_005-31a"/>
千里萬里遊子去一行兩行歸鴈來休倚髙樓起惆悵<lb/>
滿城桃李為春開<lb/>
　　　春曉<lb/>
曉來雲捲四山晴睡起池塘春水平滿眼東風吹栁絮<lb/>
落花無語怨啼鶯<lb/>
瓊枝委露凝香雪澹月籠花浸麝塵喚起丁寧休喚起<lb/>
苧蘿山下浣紗人<lb/>
　　　雷發聲<lb/>
<pb n="KR4d0458_WYG_005-31b"/>
連日隂雲慘不開依稀寒色滿樓臺一聲踴地蟄龍起<lb/>
六合洗天霖雨來<lb/>
　　　寒食日見花開<lb/>
寒食常年柳未黄今年花滿舊池塘如何春色今年早<lb/>
試對春風笑一塲<lb/>
　　　白日<lb/>
玉澗鳴泉彈洛浦蒼龍横沼冩離騷晴忩睡起爐煙冷<lb/>
滿院春風白日髙<lb/>
<pb n="KR4d0458_WYG_005-32a"/>
　　　臨春臺<lb/>
為臨春色上歌臺獨捲紅羅坐緑苔忽囀一聲穿九陌<lb/>
永新傳送莫愁來<lb/>
　　　七夕<lb/>
一別相逢淚如雨不禁憔悴語相思佳期咫尺還知否<lb/>
明日傷情兩別離<lb/>
今日相逢明日離逡巡離合幾多時無情雲雨休遮隔<lb/>
人道相逢一歲期<lb/>
<pb n="KR4d0458_WYG_005-32b"/>
雨洗秋容秋氣清翠簾髙捲暮樓晴似含羞澁誰家女<lb/>
旋索金針拜月明<lb/>
　　　中秋不見月<lb/>
夜闌人静漏迢迢雲影無情閉碧霄不見嫦娥真面目<lb/>
徘徊虚度可憐宵<lb/>
　　　秋日宜都道中<lb/>
採蓮歌斷木蘭舟萬里長風入戍樓靈鳳不來青鳥去<lb/>
隴雲江月可憐秋<lb/>
<pb n="KR4d0458_WYG_005-33a"/>
　　　儺畢酌吟醉齋<lb/>
畢方魃蜮避時儺便覺祈禠氣象和歡伯解言應也道<lb/>
最難除得是詩魔<lb/>
　　　詠雪<lb/>
碧玉壺天白玉塵十分添起月精神從今休作輕盈態<lb/>
學殺楊花不是春<lb/>
　　　故宫對雪三首<lb/>
瓊室亂穿樵子徑瑤臺空映野人家天公也是灰心地<lb/>
<pb n="KR4d0458_WYG_005-33b"/>
更忍教開玉樹花<lb/>
足憐瓊室傷殷鑑可是<hi>一作道</hi>瑤臺屬夏家元自飛花將<lb/>
蔕葉已摶羊角到中華<lb/>
飄颻舉似霓裳舞爛漫横陳玉樹花寧知㸃㸃飛來處<lb/>
生自幽人兩鬢華<lb/>
　　　園中對雪<lb/>
驚風不展瑤花限浩蕩年光落又開却是仙娥相見處<lb/>
爛銀宫闕玉樓臺<lb/>
<pb n="KR4d0458_WYG_005-34a"/>
　　　月臺雪霽<lb/>
水精簾下玉塵埃旋逐風姨去又來應審素娥殊有待<lb/>
已懸飛鏡上瑤臺<lb/>
　　　雪中戲示漢臣<lb/>
散花臺上千山雪晴雪樓前萬樹花觸處造門堪臘酒<lb/>
更休得問是誰家<lb/>
　　　雪後吟<lb/>
雪助夜寒更漏澁何能盼得到天明乾坤已落羲和手<lb/>
<pb n="KR4d0458_WYG_005-34b"/>
休更瓊瑤陌上行<lb/>
　　　姮娥<lb/>
月姊應勞駕望舒可能圓缺為陽烏如何竊盡長生藥<lb/>
却種相思樹一株<lb/>
　　　十六夜月<lb/>
姮娥减却舊精神桂魄難同昨夜新多謝清光不相負<lb/>
徘徊終夕伴詩人<lb/>
底事姮娥出海遲玉容寂寞不勝悲清光未必天邊減<lb/>
<pb n="KR4d0458_WYG_005-35a"/>
冷暖人情亦可知<lb/>
昨夜銜杯冩我歡玻瓈萬頃桂花寒素娥今夕如羞澁<lb/>
似怨詩人取次看<lb/>
　　　對月吟<lb/>
誰遣姮娥到畫筵徘徊清影不勝憐廣寒宫殿應蕭索<lb/>
想見人歸難自眠<lb/>
　　　炭山窑子店大風後有回風數日不已<lb/>
西風崛堁過柴扉回裂雲衣纒酒旗懶舉扇來時自蔽<lb/>
<pb n="KR4d0458_WYG_005-35b"/>
祇知塵汚庾元規<lb/>
　　　和林雨大雹有如雞卵者<lb/>
誰擁珠璣積玉京縱欺明月易愁晴若教不值驪龍睡<lb/>
不信波斯擅得名<hi>波斯國王名阿克達布西域國土未可悉紀唯此國多出珍珠</hi>
　　　雷雹<lb/>
喚起阿香雲外具低徊龍馭過神州翠裀萬頃無人捲<lb/>
弄散珠璣去不收<lb/>
　　　西園梅花<lb/>
<pb n="KR4d0458_WYG_005-36a"/>
婆律膏融滴蠟開幾多香陣過樓臺封姨更是相料理<lb/>
吹到南華枕上來<lb/>
　　　對後園梅花簡示諸公<lb/>
莫訝氷姿渾是雪若存花態即非梅靈根豈受寒拘束<lb/>
直把陽和竟挽回<lb/>
　　　早梅<lb/>
一逕縈紆入草萊柴門雖設不曾開東風是洩春消息<lb/>
吹到梅花樹下來<hi>燕都地寒梅信在春</hi>
<pb n="KR4d0458_WYG_005-36b"/>
　　　飲梅花下<lb/>
除了孤髙梅子真蘭生更待與誰親無如清友延清客<lb/>
有似賢人對聖人<hi>曾端伯云花中十友清友者梅花也博聞後集號梅花為清客</hi>
　　　梅花引<lb/>
淡粧素服映氷肌香襲幽情暗有期漏泄美人心下事<lb/>
怕拈横玉倚風吹<hi>龍城録趙師雄遷羅浮日暮於林間見美人淡粧素服芳香襲人師雄醉</hi>
<hi>寢明日起視坐大梅花樹下</hi>
　　　春梅怨笛歌<lb/>
<pb n="KR4d0458_WYG_005-37a"/>
一聲愁笛吟龍起萬㸃驚香怨雪飛珍重冰魂莫回首<lb/>
酒痕猶滿去年衣<lb/>
　　　三月二十二日夢中詠瓊花<lb/>
一樹瓊花手自栽栽成盼得到春來春來爛漫知多少<lb/>
羞殺羣芳不敢開<lb/>
　　　題戀春牡丹<lb/>
玉籍名延不世香含情惟務振流芳自縁始戀春料理<lb/>
是索東君力主張<lb/>
<pb n="KR4d0458_WYG_005-37b"/>
　　　牡丹<lb/>
問誰能<hi>一作培</hi>養牡丹芽南<hi>一作西</hi>枕天津第一家不枉得<lb/>
輸青帝力見開知是異凡花<lb/>
　　　唐家紅紫二色牡丹<lb/>
誰齊<hi>音劑</hi>天香凝<hi>去聲</hi>彩霞靈根培養地仙家漢皇可忍思<lb/>
傾國鹿走中原是此花<hi>花譜云李唐時遺種也或云出民唐氏家</hi>
　　　題一花二名牡丹<lb/>
政縁中業擅英聲是索宜專第一名抱一足為天下式<lb/>
<pb n="KR4d0458_WYG_005-38a"/>
儘消仙筆與題評<lb/>
　　　雙頭牡丹<lb/>
並倚春風映畫堂相偎應説夜來長同枝同葉縁何事<lb/>
脉脉芳心各自香<lb/>
玉盤雙捧九天香競負恩華示寵光意得沉香亭北畔<lb/>
太真臨鏡倚新粧<lb/>
　　　帶將來<lb/>
野花新傍玉欄開長恨何人向此栽自是王孫不知道<lb/>
<pb n="KR4d0458_WYG_005-38b"/>
牡丹根上帶將來<lb/>
　　　戲題與牡丹同名芍葯<lb/>
生倚英姿勝玉英一生生占牡丹名懸知也是陳驚座<lb/>
誰許分庭擬抗衡<hi>勝玉一生香皆芍葯名也前漢游俠陳遵傳列侯有與同姓字者每至人</hi>
<hi>門座中莫不震動既至而非因號其人曰陳驚座云</hi>
　　　長春芍藥同座客賦<lb/>
標舉孤芳藴異香<hi>異香芍藥名也</hi>定知經歴幾炎凉自來不受<lb/>
春拘束顯是司花少主張<hi>和林芍藥夏至前後始盛以元微之芍藥詩開張七寳裏</hi>
<pb n="KR4d0458_WYG_005-39a"/>
<hi>為韻分得張字</hi>
　　　題與牡丹同名芍藥<hi>花譜有御衣黄牡丹亦有御衣黄芍藥有遇仙紅牡</hi>
　　　<hi>丹亦有遇仙紅芍藥似此同名四十餘品</hi>
英名竊比擬花王傾慕花王事業香奴頴萬花題品處<lb/>
不教花相敢承當<hi>楊萬里芍藥詩好為花王作花相</hi>
　　　戱題所賦芍藥花辭<lb/>
雕章開發自生春藻思敷花逐日新不獨筆端元有舌<lb/>
為花須可與傳神<lb/>
<pb n="KR4d0458_WYG_005-39b"/>
　　　取維揚紅玉樓子千層閣芍藥種遲而未至<lb/>
紅玉樓當在玉京千層閣合在層城延留應欲騰光價<lb/>
待合瓊花作伴行<hi>孔常父芍藥譜云紅玉樓子初開時淺紅經數日乃黄或謂之絳州紫苗</hi>
<hi>樓子千層閣葉大小間出千餘層其苗青或謂之青苗黄樓子</hi>
　　　芍藥<lb/>
楊家一捻紅嬌潤與醉西施較等差倘使紅粧無藉在<lb/>
寳冠須也是閒花<hi>楊家一捻紅醉西施紅妝寳冠皆芍藥名也醉粉殊宜凝笑寳冠雅稱紅</hi>
<hi>粧少時詠芍藥樂府中語也醉粉凝笑亦是芍藥二名</hi>
<pb n="KR4d0458_WYG_005-40a"/>
　　　墻北桃樹<lb/>
一樹緗桃幾萬枝餘花落盡未開時從今甘比墻南樹<lb/>
長得春風半月遲<lb/>
　　　燒桃樹根<lb/>
碧桃林盡了無痕溪水無光山色昏依舊負薪人不斷<lb/>
採殘枝葉更刨根<lb/>
　　　路邊桃花<lb/>
不似劉郎初見時塵埃憔悴損胭脂多情閲盡行人面<lb/>
<pb n="KR4d0458_WYG_005-40b"/>
醉倚東風果笑誰<lb/>
　　　三月桃花詞<lb/>
春盡山桃花滿枝怨春休道北來遲人人争醉春時節<lb/>
政<hi>一作却</hi>是江南腸斷時<lb/>
　　　日日亭午大風樹杪忽見桃花一枝<lb/>
贏得夭桃衒麗姿漸教開上最髙枝司花未必能為地<lb/>
便是頺風欲起時<lb/>
　　　冬日桃花同諸公賦<lb/>
<pb n="KR4d0458_WYG_005-41a"/>
碧桃花擁長春洞秀出元英獨自芳一㸃香心滿容笑<lb/>
探傳何意與劉郎<lb/>
　　　答王澹遊冬日二色桃花詩<lb/>
凍得梅花開不得笑他和雪倚欄干漫山漫野知多少<lb/>
尚對東風怯暮寒<lb/>
　　　落花<lb/>
瘦緑癡肥怨影濃一簾紅雪障晴空驚湍飛去無消息<lb/>
吹折春心不是風<lb/>
<pb n="KR4d0458_WYG_005-41b"/>
　　　圓福院竹甚茂盛幽都一郡所未有超上人云<lb/>
　　　原有桃樹百本余悉去之始植此君因為之賦<lb/>
忍教儀鳳籜龍孫縱酒劉郎道與存應説碧桃花解語<lb/>
可無桃葉代桃根<lb/>
　　　司春園五月五日梨花是日因事不飲<lb/>
雨迷雲夢夢迷春只自將春認不真莫笑獨醒人索寞<lb/>
也須曾是洗粧人<lb/>
已是春風釀雪香月波斜浸玉肌凉如何不入荆王夢<lb/>
<pb n="KR4d0458_WYG_005-42a"/>
却逼何人要洗粧<lb/>
　　　晨詣香山禪寺觀兩閣前後玉簮<lb/>
玉簮花映清凉國露潑<hi>一作洗</hi>冰姿日未昇只似舊時香<lb/>
世界水沉香氣自薰蒸<lb/>
　　　楊妃菊<lb/>
追尋秋色到東籬腸斷三郎足別離折得一枝香在手<lb/>
臨風何處寄相思<lb/>
醉浮愁頰半朝紅流恨空遺滿六宫睡殺海棠春不管<lb/>
<pb n="KR4d0458_WYG_005-42b"/>
斷魂招得嫁秋風<hi>朝一作潮</hi>
　　　楊花<lb/>
遊人枉自怨年華斷送春風是此花可是東君<hi>一作蜂蝶不知</hi>
難管領一天晴雪過<hi>一作落</hi>誰家<lb/>
　　　詠苔<lb/>
露茵疊翠藉閒園神篆班班世未傳誰道東君翻古畫<lb/>
盡輸春色買苔錢<lb/>
　　　紫菊<lb/>
<pb n="KR4d0458_WYG_005-43a"/>
濃改新粧厭舊粧留連春色到秋光淵明老後無歸客<lb/>
籬下而今不遜黄<lb/>
　　　乞花<lb/>
惜花人草乞花詩欲得花枝慰所思計取問花珠玉價<lb/>
索知都是買花貲<lb/>
　　　戊午冬十一月二十八日過閬州楊氏獻小桃<lb/>
　　　十二月二日又獻杏花<lb/>
誰意嚴凝運化機小桃生蕚綻芳蕤東君枉了為春主<lb/>
<pb n="KR4d0458_WYG_005-43b"/>
開到杏花猶未知<lb/>
　　　惜花御史<lb/>
春事權輿未渠<hi>其據切</hi>央惜花御史似蜂忙分明白著千<lb/>
紅紫陪奉宫花為括香<hi>唐穆宗宫中花開以重頂帳蒙蔽置惜花御史掌之號曰括香</hi>
<hi>御史</hi>
　　　錦連錢<lb/>
　　　　王炎云錦連錢余之良馬也擬其色名之<lb/>
錦連錢暈玉連錢稱裊行吟軟玉鞭可愛金蓮花世界<lb/>
<pb n="KR4d0458_WYG_005-44a"/>
與人長結畫圖縁<lb/>
　　　桃花馬二首<lb/>
花滿長春洞裏開萬枝雲錦映樓臺劉郎不道誰家物<lb/>
盡與龍媒帶取來<lb/>
散花仙子神如水閑散瑤花剪霞綺春風吹滿鐵連錢<lb/>
鞭碎玉鞭鞭不起<hi>予之鐵驄桃花色備五采求自渥洼</hi>
　　　紅叱撥<lb/>
顧影驕嘶躡紫烟縁雲隨步步<hi>一作是</hi>金蓮天然紅玉飛<lb/>
<pb n="KR4d0458_WYG_005-44b"/>
香輦宜載花間醉玉仙<hi>余避暑所川野無非金蓮金蓮川由此得名</hi>
　　　晨鷄<lb/>
延頸長鳴有所懷司晨期振宿隂開傾心解抱扶桑日<lb/>
直是聲聲呌出來<lb/>
　　　過瓊林園聞鶯<lb/>
神州沉陸宫鶯在不忍頻將舊事題似與幽人説情緒<lb/>
盡情啼了又重啼<lb/>
　　　雛鶯<lb/>
<pb n="KR4d0458_WYG_005-45a"/>
一簾疎雨洗清明啼殺東風陌上鶯寒勒百花開不得<lb/>
問他春色與誰争<lb/>
　　　新鷹<lb/>
逼駱駝山馳快馬迭鴛鴦濼按新鷹性耽神俊多成癖<lb/>
非為霜前被凍蠅<lb/>
　　　秋鶯<lb/>
落盡羣英一見愁只因天地兩經秋流鶯不道春光老<lb/>
剗地如今調舌頭<lb/>
<pb n="KR4d0458_WYG_005-45b"/>
　　　早春歌<lb/>
朔風戰野地擘裂震匣瑶琴絃凍折春風不意到人間<lb/>
昨夜柳梢先漏洩<lb/>
　　　白雪謡<lb/>
天花瑞葉將騰六眀與天公示心曲一時三白表何事<lb/>
表白孤忠<hi>一作有臣</hi>三獻玉<lb/>
　　　題黄梅出山圖<lb/>
祖佛不識山中主良才可惜遭斤斧肩擔明月過前峯<lb/>
<pb n="KR4d0458_WYG_005-46a"/>
一時忘却曹溪語<lb/>
　　　鮒魚辭<lb/>
鮒託微波致微意上自蛟龍至鱏<hi>音尋又音滛</hi>鯉今雖得百<lb/>
萬江湖寧比當時斗筲水<lb/>
　　　日將出<lb/>
隂雲夜合乾坤失萬象不能分別得蒼凉海㡳浴重光<lb/>
却與行人指南北<lb/>
　　　五將行<lb/>
<pb n="KR4d0458_WYG_005-46b"/>
螣蛇逰霧相乗勢龍舉雲興相借力致使雲消霧散時<lb/>
要似枯魚過河泣<lb/>
　　　秋蓮怨<lb/>
紅衣亂委鴛鴦浦羅襪塵消水仙府凝情照影竟無言<lb/>
應惜芳心為誰苦<lb/>
　　　松聲<lb/>
風低滿地蛟螭走風髙萬壑龍蛇吼蒼蒼元是嵗寒姿<lb/>
休錯思量比蒲柳<lb/>
<pb n="KR4d0458_WYG_005-47a"/>
　　五禽詠<lb/>
　　　大麥熟簸箕漏<lb/>
小麥青青大麥黄野老啼饑空遶塲感大麥熟簸箕漏<lb/>
惆悵無由除粃糠<lb/>
　　　麥飯熟即快活<lb/>
長安米貴不易居粒粒皆比明月珠彼麥飯熟即快活<lb/>
寧知西山有餓夫<lb/>
　　　提葫蘆沽美酒<lb/>
<pb n="KR4d0458_WYG_005-47b"/>
黄壚邈若山與河人生安樂孰知他為提葫蘆沽美酒<lb/>
快喚靈均聽浩歌<lb/>
　　　燒香撥火<lb/>
燒香撥火情發衷心知有願天必從千聲萬聲禱何事<lb/>
應禱時和將歲豐<lb/>
　　　不如歸去<lb/>
不如歸去不如歸吻裂血啼誰汝知便休也把春催去<lb/>
就去萬花深處飛<lb/>
</p>
<p>
</p>
  </div>
<div>
                <head>雙溪醉隱集卷六</head>
    <p>
<pb n="KR4d0458_WYG_006-1a"/>
欽定四庫全書<lb/>
　雙溪醉隱集卷六　　　　元　耶律鑄　撰<lb/>
　　七言絶句<lb/>
　　　嘲蝶<lb/>
莫疑莊喜知為夢且恐韓憑有化身<graphic n="KR3402" url="https://raw.githubusercontent.com/kanripo/KR-Gaiji/master/images/KR3402.png" mimeType="image/png"/>
                    <hi>音情</hi>取一生花裏<lb/>
活未宜隨定賣花人<hi>一生隨定今人名也邵氏曰姓書無一氏今江南彭澤有之當是姓</hi>
<hi>乚訛為一也</hi>
　　　立秋前一日蠅<lb/>
<pb n="KR4d0458_WYG_006-1b"/>
大火西流暑氣迴青蠅心緒已徘徊人言明日新消息<lb/>
天外秋風刮地來<lb/>
　　　蛙吹<lb/>
　　　　樂府集曰鐃吹鼓吹也古今註曰横吹通謂<lb/>
　　　　之鼓吹余清泠泉聞蛙因以蛙吹名之<lb/>
兩部難分曲調名莫疑喧聒是蛙鳴誰能碧草清泉上<lb/>
受用儀同鼓吹聲<hi>齊張狗兒拜儀同日口自作鼔吹聲</hi>
　　　覽鏡<lb/>
<pb n="KR4d0458_WYG_006-2a"/>
月讓清光日讓圓翠鸞伏背浸瓊筵明為富貴自來逼<lb/>
誰不更教長少年<lb/>
　　　聽苗君彈琴<lb/>
一溪流水潄成冰六馬嘘天四座傾未是幽情堪動處<lb/>
試聽徽外兩三聲<lb/>
　　　聽琵琶二首<lb/>
驚沙摵摵葉紛紛不覺清霜滿鬂根寒鴈似啼還似説<lb/>
試臨窮髪望烏孫<lb/>
<pb n="KR4d0458_WYG_006-2b"/>
冷風搜雨鴈呼羣㸃㸃鳴鴉入暮雲何事荒寒千萬刼<lb/>
野人甘忍怨昭君<lb/>
　　　漁父歎<lb/>
寸鈎釣鼇良可嘆片網圖龍直絶癡往來江上人無限<lb/>
鼓掌笑君君不知<hi>圖一作屠</hi>
　　　御牀<lb/>
　　　　閲大行皇帝所御玉牀時阿王僣儀已著竊<lb/>
　　　　有感為賦<lb/>
<pb n="KR4d0458_WYG_006-3a"/>
萬國趨觀上國光先皇臨是御明堂鼎湖龍去無迴日<lb/>
更好教人惜此牀<lb/>
　　　大獵詩二首<lb/>
營表交馳突騎過射聲雲布已星羅詔官㸃檢貔貅數<lb/>
奏比年前百萬多<hi>大駕將校獵必同日發使一右一左交周營表而還然後就獵</hi>
網絡周阹萬里疆幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>都是禁圍塲傳言羽獵争來道<lb/>
有詔唯教静虎狼<hi>禁地圍塲自和林南越沙沱皆浚以塹上羅以繩名曰扎什實古之虎落</hi>
<hi>也比歲大獵特詔先殄除虎狼</hi>
<pb n="KR4d0458_WYG_006-3b"/>
　　　行帳八珍詩<lb/>
　　　　往在宜都客有請述行帳八珍之説則此行<lb/>
　　　　厨八珍也一曰醍醐二曰□沆三曰駞蹏羮<lb/>
　　　　四曰駞鹿脣五曰駞乳麋六曰天鵝炙七曰<lb/>
　　　　紫玉漿八曰元玉漿<lb/>
　　　醍醐<lb/>
衆珍彈壓倒淳<hi>之純切</hi>熬甘分教人號老饕饕大名非癡<lb/>
醉事待持杯酒更持螯<hi>周禮八珍第一曰淳熬注曰煎醢加於陸稻上沃之以膏曰淳</hi>
<pb n="KR4d0458_WYG_006-4a"/>
<hi>熬時予號四癡子尋又號獨醉道者</hi>
　　　麆沆<lb/>
　　　　麆沆馬酮也漢有挏馬注曰以韋革為夾兠<lb/>
　　　　盛馬乳挏治之味酢可飲因以為官又禮樂<lb/>
　　　　志大官挏馬酒注曰以馬乳為酒言挏之味<lb/>
　　　　酢則不然愈挏治則味愈甘挏逾萬杵香味<lb/>
　　　　醇濃甘美謂之麆沆麆沆奄蔡語也國朝因<lb/>
　　　　之<hi>奄蔡西漢西域傳無音大宛傳宛王昧蔡師古曰蔡千葛切書二百里蔡毛晃韻蔡</hi>
<pb n="KR4d0458_WYG_006-4b"/>
　　　　<hi>桑葛切廣韻亦然奄蔡蔡千葛切為是今有其種率皆從事挏馬</hi>
玉汁温醇體自然宛然靈液潄甘泉要知天乳流膏露<lb/>
天也分甘與酒仙<hi>天乳星主降甘露一作要知天駟流膏乳天許分甘與酒仙</hi>
　　　駞蹏羮<lb/>
　　　　康居南鄙伊麗迆西沙磧斥鹵地往往産野<lb/>
　　　　駞與今雙峯家駞無異肉極美蹄為羮有自<lb/>
　　　　然絶味<lb/>
獨擅千金濟美名夤縁遺味更騰聲不應也許教人道<lb/>
<pb n="KR4d0458_WYG_006-5a"/>
衆口難調傅說羮<lb/>
　　　駞鹿脣<lb/>
　　　　駞鹿北中有之肉味非常脣殊絶美上方珍<lb/>
　　　　膳之一也<lb/>
麟脯推教冠八珍不甘滕口說猩唇終將此意須通問<lb/>
曽是和調玉鼎人<hi>世號猩脣冠八珍之首吕氏春秋伊尹説曰肉之美者猩猩之脣</hi>
　　　軟玉膏<lb/>
　　　　軟玉膏栁蒸羔也好事者名之<hi>往寓六盤羊多來自熈河</hi>
<pb n="KR4d0458_WYG_006-5b"/>
　　　　<hi>用梁吳均枹罕赤髓羊之説嘗有此作頃閲舊槀見之因録之於此</hi>
赤髓薰蒸軟玉膏不消割切與煎熬是須更可教人笑<lb/>
負鼎徘徊困鼓刀<lb/>
　　　行厨<lb/>
已去取温金鼈酒還來請煑玉蟬羮未妨門外令三老<lb/>
長是簾前報五更<lb/>
　　　早發清泠泉戲題行厨家僮名三老者<lb/>
玉液應期養聖胎萬花仙供為人開祇從六甲行厨裏<lb/>
<pb n="KR4d0458_WYG_006-6a"/>
徑就行窩醉去來<hi>一作索為六甲行厨計快就行窩醉去來</hi>
　　　茶後偶題<lb/>
嫩香新汲井華調簪脚浮花椀面髙飲罷酒醒江月上<lb/>
依稀瀛海一遊遨<lb/>
　　　重和惜春詩韻余時經始西園<lb/>
到底總輸開口笑未妨教效捧心顰壺中日月杯中酒<lb/>
只屬鸎花舊主人<lb/>
握月擔風留後日吞花卧酒莫過時請君但就溪堂上<lb/>
<pb n="KR4d0458_WYG_006-6b"/>
更試沈吟味此辭<lb/>
　　　和曹南湖故宫二首<lb/>
練殺聲歌不練兵霸圖應自恃長城水流花落將春去<lb/>
三十六宫空月明<lb/>
香生羅綺粉生光天上人間白日長流水浮雲春夢斷<lb/>
夕陽空滿舊繚墻<lb/>
　　　和人臺城<lb/>
天下紛紛經幾秦六朝風物問無因舊時王謝堂前燕<lb/>
<pb n="KR4d0458_WYG_006-7a"/>
飛入宫墻不見人<lb/>
　　　和人池亭秋宵思歸<lb/>
風定清煙冷自消月明秋水浸蘭橈歸心不與逰塵息<lb/>
空混滄波影動摇<lb/>
　　　和德卿秋日海棠<lb/>
馬嵬别後若為容猶帶宫粧醉暈紅把恨付春春不管<lb/>
似<hi>一作却</hi>將餘恨託西風<lb/>
　　　和人茶後有懷友人<lb/>
<pb n="KR4d0458_WYG_006-7b"/>
玉甌盈溢仙人掌雲脚浮花雪面堆兩腋清風歸不去<lb/>
為誰吹上句樓來<hi>史記有句强續姓苑云勾芒氏之後又蜀志左將軍宕渠侯句扶音垢今</hi>
<hi>燕俗直呼為章句之句</hi>
　　　和光祖詩<lb/>
詩篇足繼晉名流幾度思君倚寺樓十載龍庭歸不得<lb/>
玉泉何日更同遊<lb/>
　　　和人韻二首<lb/>
十分着意送春來逺近人家花盡開多謝東君無彼此<lb/>
<pb n="KR4d0458_WYG_006-8a"/>
笙歌休放紫霞杯<lb/>
忠臣四海年來少讒佞滿朝日更多洒淚問天天不語<lb/>
不知天意果如何<lb/>
　　　春日席上次髙麗國使新安公詩韻二首<lb/>
緑楊飛盡山城雪花影滿簾春日遲事異世殊春是舊<lb/>
化工著意幾曽私<lb/>
從來造物閑相弄自在飜騰夢裏身人事不知天意思<lb/>
欲迴天地一時春<lb/>
<pb n="KR4d0458_WYG_006-8b"/>
　　　次趙虎巖春思詩韻<lb/>
惜春彌月醉髙樓不放閑人到上頭桃李亂隨流水去<lb/>
滿城風雨替鶯愁<lb/>
　　　次盧希謝冬日桃花詩韻<lb/>
嚴風獵獵雪成堆一夜桃花滿院開春自不知誰着力<lb/>
九重天上挽迴來<lb/>
　　　次趙虎巖詩韻<lb/>
讀書學劒兩無成牢落無由話此情聞道太平公事了<lb/>
<pb n="KR4d0458_WYG_006-9a"/>
蓬牕閑殺老書生<lb/>
寄語幽都君子儒年來活計道人居而今擾擾封侯輩<lb/>
大劒長槍不讀書<lb/>
玉泉泉下有魚龍風起波濤滄海同自是魚龍無意出<lb/>
月明愁殺釣魚翁<lb/>
　　　次趙虎巖過玉泉懷古韻<lb/>
緑迴芳草春長在夢與浮雲一段空休向玉泉悲故國<lb/>
咸陽無處問秦宫<lb/>
<pb n="KR4d0458_WYG_006-9b"/>
路僻山荒碧草迷行人惆悵馬頻嘶當時樓觀尋無處<lb/>
落日疎林鴉亂啼<lb/>
　　　復次過玉泉詩韻四首<lb/>
玉泉佳景昔人傳近築幽居碧水前他日卜鄰無我棄<lb/>
竹籬茅舍好相連<lb/>
玉泉清淺野梅蘇驛路塵空未得書獨坐穹廬情味惡<lb/>
漫吟新句寄雙魚<lb/>
客夢時時遶玉泉碧山無數鎻蒼烟君恩未報歸難得<lb/>
<pb n="KR4d0458_WYG_006-10a"/>
且向龍沙待數年<lb/>
廣文寥落客幽都我在天涯亦隠居料得因循渾忘却<lb/>
數年不寄一封書<lb/>
　　　擬回文二首<lb/>
詩成怨立小樓西晚日春懷傷鳥啼離别書情多寄恨<lb/>
逺山髙處暮雲低<lb/>
樓上獨來心上愁淚垂難道不腸柔秋深夜雨風迴夢<lb/>
燭剪空牕暗燄浮<lb/>
<pb n="KR4d0458_WYG_006-10b"/>
　　　即日擬樂天作<lb/>
従㬰新交與舊遊編排酒令與詩籌但言誤及功名事<lb/>
便索荒忙改話頭<hi>容齋三筆衡山王傳日夜縱臾如淳曰臾讀曰勇縱臾猶言勉强也顔師</hi>
<hi>古曰縱音子勇縱臾謂奬勸也揚雄方言食閻慫慂音與上同勸也荆人凡已不欲喜而旁人説之不欲怒而</hi>
<hi>旁人怒之謂之食閻亦謂之慫慂今禮部韻畧收入漢注皆不别用</hi>
　　　答客問<lb/>
　　　　客有調予者曰閲君獨醉園賦君自謂蓮社<lb/>
　　　　上逰又為獨醉癡仙仙佛殊教君之所謂必<lb/>
<pb n="KR4d0458_WYG_006-11a"/>
　　　　有説矣因以是答<lb/>
是佛盡居安樂國無仙不住没愁鄉聽教共獻天花供<lb/>
更管清名分外香<lb/>
　　　繼韻為答<lb/>
日日浮沈賣酒家不知寒力戰風沙又誰知道新春色<lb/>
開到南枝第幾花<hi>沈謂沈齊爾雅云浮罰也</hi>
　　　答李仲玉白髪嘆<lb/>
功名江海一浮漚賺得英雄雪白頭日月如飛留不住<lb/>
<pb n="KR4d0458_WYG_006-11b"/>
鴈行山色又横秋<lb/>
　　　贈御史<lb/>
四海嗷嗷屬望聲繡衣直指下天庭好將羅隱秋蟲賦<lb/>
自此書為座右銘<lb/>
　　　戲贈隠士劉仲明<lb/>
愛仙無藥可登雲愛酒無錢可計春只説南山有佳處<lb/>
如何猶自是閑人<lb/>
　　　秋日行次池上戲贈釣者<lb/>
<pb n="KR4d0458_WYG_006-12a"/>
垂白窮居野水濵秖疑秋水是龍津神龜已死三千歲<lb/>
何事持竿不顧人<lb/>
　　　重酬脩真宫鍊師<lb/>
玉檢素書魚附去錦牋瑶句鳯䘖來桃花流水長春洞<lb/>
也望羣仙許再開<lb/>
　　　讀書樓贈道士<lb/>
道本無名莫强名在人呈露自然情樓頭山色門前水<lb/>
不是天公彩畫成<lb/>
<pb n="KR4d0458_WYG_006-12b"/>
　　　為閱俳優諸相贈優歌道士<lb/>
一曲春風沓沓歌月光明似鏡新磨誰逰碧落騎鸞鳯<lb/>
記姓藍人是采和<lb/>
　　　近體隔句贈人<lb/>
不知何事傷游子謾折閒花盡日吟轉覺無機是啼鳥<lb/>
静依芳草説春心<lb/>
　　　戲諸公省集<lb/>
萬事人生前已定須知禍福不由人誰憐四海生靈望<lb/>
<pb n="KR4d0458_WYG_006-13a"/>
浪着閑錢問鬼神<lb/>
　　　送許大用還渾水<lb/>
臨岐促我送行詩信筆成詩送子歸望斷碧雲天不盡<lb/>
西風殘日鴈南飛<lb/>
　　　送劉仲素行<lb/>
積雪癡雲失逺岑西風千里暗驚心送君歸去寒山外<lb/>
寂寞歸來獨悵吟<lb/>
　　　用輔之送晉之詩韻<lb/>
<pb n="KR4d0458_WYG_006-13b"/>
執手溪邊酒一杯羨君歸路過金臺因風寄語能詩客<lb/>
囊裏新詩早寄來<lb/>
　　　送王彦髙<lb/>
世間無物可勞神風外浮雲陌上塵還笑鳯凰城下栁<lb/>
長條不解挽行人<lb/>
　　　送焦國寶<lb/>
雲壓荒原塞樹低倚樓停酒望君歸一天風雪晚來定<lb/>
凍合乾坤鳥不飛<lb/>
<pb n="KR4d0458_WYG_006-14a"/>
　　　送王君璋<lb/>
半嶺斜陽天淡淡一川衰草角悠悠雲山望斷中州逺<lb/>
衰草斜陽滿目愁<lb/>
　　　送侯君美<lb/>
塞鴻不度暮聲哀況復分襟把一杯望斷野雲人不見<lb/>
滿天風雪下髙臺<lb/>
　　　送丁仲華<lb/>
歸斾翩翩挽不留别離詩思若為求西風落日重回首<lb/>
<pb n="KR4d0458_WYG_006-14b"/>
何處青山是宿頭<lb/>
　　　送人迴遊江南<lb/>
就花便買金釵澗縱酒休頽玉斗山須信人生行樂耳<lb/>
此行莫問幾時還<lb/>
　　　送行人二首<lb/>
十年鞍馬往來程學劒讀書兩不成故國英雄應笑我<lb/>
苦吟佳句送行人<lb/>
經過離亭知幾度從前端的一千塲只疑折盡無情栁<lb/>
<pb n="KR4d0458_WYG_006-15a"/>
不意東風吹又長<lb/>
　　　送田鍊師行<lb/>
從住三山相見稀又馳雲駕幾時歸楊花不領東風管<lb/>
到處將春自在飛<lb/>
　　　憶李東軒<lb/>
枚卜雲山醉隠居可能無地置屠蘇駕飛鴻去翔寥廓<lb/>
羨殺髙人李士都<hi>便從今留眼送飛鴻翔寥廓此東軒留别余之樂府中語也山谷何如盧</hi>
<hi>郎駕飛鴻注云盧徴君駕飛鴻歸隠也</hi>
<pb n="KR4d0458_WYG_006-15b"/>
　　　寄季淵<lb/>
只須剰剪鴛鴦錦更與重圍翡翠樓不信西風將白雪<lb/>
便教吹上逺人頭<lb/>
　　　寄楊之美<lb/>
萬里闗山人去後一江風雨鴈來時悠悠自别無消息<lb/>
漫草新詩寄所思<lb/>
　　　寄國範<lb/>
舊歡新夢兩悠悠只引相思上驛樓尺素不應無寄處<lb/>
<pb n="KR4d0458_WYG_006-16a"/>
玉灤江抱鳯城流<lb/>
　　　寄李稚川<lb/>
不堪人世若風蓬别後俄驚一歲終寥落天邊倦遊客<lb/>
酒杯何日與君同<lb/>
　　　寄趙虎巖<lb/>
世態人情但見時未嘗子細不尋思傷心吾道難開口<lb/>
何處青山約後期<lb/>
　　　睡起有寄<lb/>
<pb n="KR4d0458_WYG_006-16b"/>
連日輕陰䕶好花幾塲春夢遶天涯尋思不記相逢處<lb/>
又入街西賣酒家<lb/>
　　　賀子所寄<lb/>
風流玩世酒中仙獨醉仙名盖世傳詩價一如聲價重<lb/>
且將錦繡裹山川<lb/>
　　　寄家兄<lb/>
碧雲天外寄相思疊紙封愁鬢欲絲一枕曉窻春夢好<lb/>
東風爛醉小桃枝<lb/>
<pb n="KR4d0458_WYG_006-17a"/>
　　　奉寄郭仲益鍊師<lb/>
瑶草祇須塵外種鳯簫當就月中聞應憐漢女臨溪水<lb/>
閑洗榴花染白雲<lb/>
　　　西齋述事奉寄東都故人<lb/>
酣觴始得離騷味恨殺靈均説獨醒待與解嘲還自笑<lb/>
黙然飜守太𤣥經<lb/>
　　　寄歸二首<lb/>
深掩蘭閨定自珍千金一笑萬金身筆頭無舌傾心事<lb/>
<pb n="KR4d0458_WYG_006-17b"/>
不著流鶯説不真<lb/>
幾憑青鳥報芳塵終是將心寄不真一紙短書分付與<lb/>
蘂珠宫裏弄珠人<lb/>
　　　寄人<lb/>
囊括乾坤計未踈不知胠篋竟何如如何萬里驚塵下<lb/>
未奉平安一紙書<lb/>
　　　春日懷王澹逰禧伯<lb/>
長記尋春信馬蹄畫橋流水亂鶯啼别來往事渾如夢<lb/>
<pb n="KR4d0458_WYG_006-18a"/>
明月滿庭芳草齊<lb/>
　　　懷李舜卿<lb/>
北來見得鴻音少南去徒來蝶夢多一曲髙歌人萬里<lb/>
幾回無語上髙坡<lb/>
　　　懷曹通甫<lb/>
流水迢迢芳草匀相思吟殺倚樓人萬里闗山一壺酒<lb/>
與誰重醉鳯樓春<lb/>
　　　代人作<lb/>
<pb n="KR4d0458_WYG_006-18b"/>
玉簫抛曲錦停梭却倚粧樓怨夢多心在故園身在客<lb/>
一聲秋鴈過滹沱<lb/>
　　　席上和光祖上僉事壽詩韻<lb/>
素娥檀板象牙牀低按秦筝薦壽觴翰林風月三千首<lb/>
一歲從頭上一章<lb/>
　　　為人壽<lb/>
漫漫寒雪望來迷喜見孤松漸出堤一歲只能生一寸<lb/>
與君相約碧雲齊<lb/>
<pb n="KR4d0458_WYG_006-19a"/>
　　　題壽人八十卷尾<lb/>
未入非熊惜壯圖却簮黄髪掩仙居空花不掛真人眼<lb/>
一夜春風撼太虛<lb/>
　　　代書答征西將士抑絶所請<lb/>
一同由蜀道登天回首斯須十二年老我風神今不似<lb/>
劒門闗内陣塲前<lb/>
　　　磨劒行<lb/>
故國江山夢裏行不期今日果長征劒華休遣塵生澀<lb/>
<pb n="KR4d0458_WYG_006-19b"/>
萬事人間總未平<lb/>
　　　醉去來辭五首<lb/>
唯有樂天真道者<hi>余嘗自號獨醉道者</hi>祇欣歡伯意安哉<hi>安哉酒器名也</hi>
慇懃且莫相迴避著去相將醉去來<lb/>
為慕公和愛嘯臺<hi>雙溪北山有孫登嘯臺</hi>結茅特就北山萊須非<lb/>
樹挂風瓢處莫厭歌呼醉去來<lb/>
啟事許誰當首肯謀生休自謾牙欸<hi>牙欸見楊子</hi>繫風捕影<lb/>
非吾事問栁尋花醉去來<hi>一作乗取安閒醉去來</hi>
<pb n="KR4d0458_WYG_006-20a"/>
日日名花次第開㸔長春色映樓臺司花可要司春子<lb/>
凖備西園醉去來<lb/>
可愛風流趙素臺與香風引到蓬萊誠知宦海風波惡<lb/>
離了風波醉去來<hi>一作醉去來兮醉去來</hi>
　　　西園仙居亭對雪命酒作白雪嗺五首<lb/>
　　　　嗺與<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>同音蘇回切李涪刋誤言<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>酒二十<lb/>
　　　　拍促曲名三臺<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>
                    <graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>合作啐啐馳送酒聲後<lb/>
　　　　訛為平聲李正文所説亦然然則余以字書<lb/>
<pb n="KR4d0458_WYG_006-20b"/>
　　　　驗之為平聲於義為得啐一字凡九音一音<lb/>
　　　　蘇内切曰送酒聲嗺一字凡四音一音蘇回<lb/>
　　　　切曰促飲也又嗺送歌也程林曰<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>與嗺同<lb/>
　　　　則嗺酒也以侑酒為義唐人熟語也<lb/>
玉花團結就冰桃玉蘂凝香襲凍醪時自唱歌嗺痛飲<lb/>
踏歌白雪代離騷<hi>是日園丁獻凍桃凍桃猶梟桃也</hi>
情知白玉蓮花酌豈抵天然自暖盃玉友也須期白雪<lb/>
緩歌唯命雪兒嗺<lb/>
<pb n="KR4d0458_WYG_006-21a"/>
誰長更得非中聖自愛唯知是上尊只許飛瓊歌白雪<lb/>
緩歌催捲玉崑崙<lb/>
風流天上玉華君應為花間種玉人延命陽春將白雪<lb/>
立生春色入壺春<hi>生春酒名壺春園名</hi>
浮雲盌裡斟雲液<hi>西園有浮雲盌</hi>明月杯中酌月波<hi>姮娥遺劉剛明月杯</hi>
<hi>月波和龍王家酒名</hi>白雪調髙誰可和散花天女與韓娥<lb/>
　　　横笛引<hi>有序</hi>
　　　　許雲封説笛有落梅折栁二曲今逸其辭因<lb/>
<pb n="KR4d0458_WYG_006-21b"/>
　　　　次韻野梅官栁以代其二曲為横笛引云<lb/>
雪梅清瘦怕春知待結同心與阿誰誰許雲封將怨笛<lb/>
引吟龍去隴頭吹<hi>一作更教横去隴頭吹崔道融詠梅香中别有韻清極不知寒良可人意</hi>
<hi>西京襍記有同心梅</hi>
為誰折栁雪長絲横笛知誰引所思春水緑波芳草路<lb/>
枉教愁殺路傍兒<hi>杜工部佳人雪藕絲晃曰雪袖蕝也</hi>
落梅流韻逰金谷折栁傳情寄玉闗藴結長思無計解<lb/>
只應心曲是連環<hi>落梅流韻感金谷之遊人折栁傳情悲玉闗之戍客雲封笛說中語也</hi>
<pb n="KR4d0458_WYG_006-22a"/>
野梅官栁得長生寫入龍吟與鳯鳴已許雲封封怨笛<lb/>
不教人世有愁聲<hi>一作人間休更有愁聲</hi>
　　　四公子庾辭體四首<lb/>
細腰宫裏芳菲處唯有金衣公子知嘗笑何郎暮春怨<lb/>
紹蘭只寄一聨詩<lb/>
鶯穿楊栁金梭織蝶落宫花玉錢墜採花蜂去未迴來<lb/>
一雙乳燕梁間睡<lb/>
曉枕啼鶯睡起慵日髙墻外趂逰蜂桃花零落聨蝴蝶<lb/>
<pb n="KR4d0458_WYG_006-22b"/>
燕子來時春意濃<lb/>
倚栁穿花自在形報衙朝夕太勞生還家漫結莊周夢<lb/>
直到西風别玉京<lb/>
　　　少年行<lb/>
燕燕鶯鶯滿鳯城好花時節更闗情自從雙鯉消沈後<lb/>
惆悵春流越淺清<lb/>
　　　醉吟行<lb/>
將扶醉玉登華榻更吐歌珠上綺筵兩袖春風花下路<lb/>
<pb n="KR4d0458_WYG_006-23a"/>
得無争指是神仙<lb/>
　　　曲延春<lb/>
要知今日扶頭酒猶是前時軟脚罇且恐鶯花經冷落<lb/>
為延風月與温存<lb/>
　　　濕水謡<lb/>
借問盧溝橋下水甚時離了濕頭山自從流入桑乾後<lb/>
幾度窮兵戰不還<lb/>
　　　天寶謡<lb/>
<pb n="KR4d0458_WYG_006-23b"/>
五家隊仗丹青裏三輔樓臺錦繡中不待海棠春睡足<lb/>
競隨春夢五更風<lb/>
　　　閲史<lb/>
降得詩魔不抗衡多情歡伯下愁城判花視草風騷將<lb/>
倚斷芸牕閲墨兵<lb/>
　　　讀史<lb/>
瓊枝秀出迷春洞璧月光生媚玉樓傾國佳人足傾國<lb/>
無愁天子得無愁<hi>髙齊後主時號無愁天子</hi>
<pb n="KR4d0458_WYG_006-24a"/>
軒轅事業與唐虞搃是規模後世書後世<hi>一作業</hi>玩兵除<lb/>
德讓不知終古更何如<lb/>
　　　樂毅<lb/>
一舉全齊縱二城風雲慘澹五年兵奈何不世興王業<lb/>
事在垂成間已行<lb/>
　　　讀汲黯傳<lb/>
多欲危言已動心積薪餘論更駸駸足令不得中郎位<lb/>
枉被人譏淚染襟<lb/>
<pb n="KR4d0458_WYG_006-24b"/>
　　　讀王濬傳<lb/>
隨波逐浪順東流幸得成名下石頭勾當江南公事了<lb/>
五湖須更有扁舟<lb/>
　　　讀晉書書蒼溪石壁<lb/>
錢神足惡魯元道崇讓莫推劉子真由此儘知當世事<lb/>
得教懷愍不蒙塵<lb/>
　　　讀隋書<lb/>
二百世猶嫌短促三千年已是尋常神州<hi>一作長安</hi>祇在天<lb/>
<pb n="KR4d0458_WYG_006-25a"/>
西北天下如何號李唐<lb/>
　　　元夜讀唐開元天寶故事<lb/>
黄閣星繁千炬燭紫宸花爛百枝燈温湯不沃權門火<lb/>
豈覺漁陽已沸騰<lb/>
　　　月宫遊<lb/>
　　　　唐逸史羅公逺多秘術嘗與𤣥宗至月宫得<lb/>
　　　　霓裳羽衣曲一説開元二十九年中秋夜帝<lb/>
　　　　與術士葉法善遊月宫得霓裳羽衣曲更有<lb/>
<pb n="KR4d0458_WYG_006-25b"/>
　　　　數説皆不同開元傳信記𤣥宗夢逰月宫得<lb/>
　　　　紫雲迴曲<lb/>
紫雲迴曲韻遊空只伴霓裳在月宫未到海棠花睡起<lb/>
豈知愁雨復愁風<hi>明皇别録曰帝幸蜀南入斜谷屬霖雨彌旬於棧道雨中聞鈴聲與山相</hi>
<hi>應帝既悼念貴妃因採其聲為雨霖鈴曲以寄恨焉</hi>
　　　讀裴緑野傳<lb/>
未必求全便自全事須元自貴天然堂堂聖相裴中立<lb/>
晚節浮沉亦可憐<lb/>
<pb n="KR4d0458_WYG_006-26a"/>
　　　讀劉賔客集<lb/>
仙桃滿觀似紅霞横<hi>去聲</hi>得人人處處誇前度劉郎應有<lb/>
問兎葵燕麥又<hi>一本作是</hi>誰家<lb/>
　　　弔王文從之終於泰山<lb/>
月摇滄海魚龍泣風蕩荒烟草木號自是清名埋不得<lb/>
巍巍千古泰山髙<lb/>
　　　醉讀列子<lb/>
獨醉亭中獨醉仙唯知仙遁辦逃禪等閑嚼蠟横陳際<lb/>
<pb n="KR4d0458_WYG_006-26b"/>
却味沖虚立命篇<lb/>
　　　觀唐太宗像<lb/>
丹青得許近天真日表龍姿肖所聞功德兼隆古無幾<lb/>
可憐不贖盖都君<lb/>
　　　題明皇思曲江圖<lb/>
偃月堂成已亂基徒令千古罪環兒中原戰血生荊棘<lb/>
可惜<hi>一作何事</hi>三郎見事遲<lb/>
　　　題廢館醉仙像<lb/>
<pb n="KR4d0458_WYG_006-27a"/>
雲卧霓裳冷畫屏夢魂應繞舊旗亭如今醉着誰家酒<lb/>
猶自頽然醉不醒<lb/>
　　　題鶴僊夢驚圖<lb/>
夢中了了乆忘言戲寫方瞳亦偶然萬古有形皆幻影<lb/>
此身初不異丁僊<lb/>
　　　題藍采和圖<lb/>
終日蹮蹮舞緑袍百錢繩串戲兒曹争如收脚牀頭坐<lb/>
滿眼春風醉碧桃<lb/>
<pb n="KR4d0458_WYG_006-27b"/>
　　　題馬元章水墨美人圖<lb/>
為嫌脂粉汚顔色故着尋常淡薄衣借問赤烏縁底事<lb/>
驚魚深入鳥髙飛<lb/>
　　　又美人二首<lb/>
傾危花界總花神誰計還丹與反真難説玉皇惆悵事<lb/>
分明羞殺月中人<lb/>
衣剪湘雲裳剪霞出門羞落樹頭花東君也雪司花恥<lb/>
却縱春風亂鬢鴉<lb/>
<pb n="KR4d0458_WYG_006-28a"/>
　　　觀畫玩蝶美人圖<lb/>
花不知伊蝶不知粉香旦旦拂花枝玉纎不放輕盈去<lb/>
怕引君王顧盼誰<lb/>
　　　佳人惜梅圖<lb/>
玉骨冰肌瘞雪宫壽陽殘夢捲春空不知吹入髙樓笛<lb/>
却挽長條問曉風<lb/>
　　　香迷蛺蝶圖<lb/>
竊處得非韓御史淡來知是薛瑶英只除哲匠生花筆<lb/>
<pb n="KR4d0458_WYG_006-28b"/>
得把南華夢寫成<lb/>
　　　題織成雙禽<lb/>
組工得許近天真一段幽芳照瑞雲應是深閨孤恨切<lb/>
雙禽託意學回文<lb/>
　　　太宗馬圖<lb/>
大秦熱海為封畧大漢炎人乞<hi>一作是</hi>附庸遥<hi>一作迴</hi>想鞭<lb/>
笞天下日此圖應自是雲龍<lb/>
　　　題秋江栢石孤舟圖<lb/>
<pb n="KR4d0458_WYG_006-29a"/>
煙涵老栢蒼龍瘦雲盡髙峯冷翠横野渡無人渡秋水<lb/>
一江秋影浸寒晴<lb/>
　　　跋醉仙圖<lb/>
卧抱春風醉未醒幾時飛得到崑陵料來恐泄天機事<lb/>
也待教人問不譍<lb/>
　　　跋彭氏所藏畫鴈<lb/>
瘦荻枯荷野水深畫工多意作輕陰雨聲驚破歸飛夢<lb/>
一片瀟湘萬里心<lb/>
<pb n="KR4d0458_WYG_006-29b"/>
　　　桃花源上避秦人扇頭<lb/>
碧紗洞裏桃花陌只許劉郎擅好春一片蘭臺風外月<lb/>
不知元屬避秦人<lb/>
　　　題扇頭<lb/>
孤奉提携避暑宫見延明月引清風縱然秋氣為移奪<lb/>
終感殊恩在篋中<lb/>
　　　元日上尊大人領省阿巴國夫人壽<lb/>
莫求天上長生藥已得人間不老方㸔破古今如一日<lb/>
<pb n="KR4d0458_WYG_006-30a"/>
年年春色似尋常<lb/>
　　　詠梅謹上尊大人領省<lb/>
長笑庭<hi>一作羣</hi>花各様<hi>一作自</hi>粧競呈春色占時芳孤標冰<lb/>
雪年年伴只作人間獨自香<lb/>
　　　謹次尊大人領省懷梅溪詩韻<lb/>
好將元亮林泉興澹寫王維水墨圖心逺地偏人不到<lb/>
閉門讀盡五車書<lb/>
　　　謹次尊大人領省題壺春園詩韻<lb/>
<pb n="KR4d0458_WYG_006-30b"/>
萬壑雲烟増壯觀一壺天地入雄歌公侯何物堪人老<lb/>
自是<hi>一作付與</hi>兒童為<hi>一作讀</hi>揣摩<lb/>
　　　南行寄呈尊大人領省<lb/>
一夢黄梁不待炊若為流淚滿征衣目前西塞<hi>北界地名</hi>身<lb/>
南渡腸斷東風心北飛<lb/>
　　　寄呈<lb/>
神詠人歌不忍聞若為天地浄妖氛重封一紙匡時䇿<lb/>
哀乞蘭臺款奏君<lb/>
<pb n="KR4d0458_WYG_006-31a"/>
搔首躊蹰淚滿衣東風渾不管相思相思一樹梨花發<lb/>
立到黄昏月上時<lb/>
　　　䕶先妣國夫人喪南行奉别尊大人領省<lb/>
淚滿雲牋未愴神髙樓望不見飛塵重重門户無人到<lb/>
深𤨏桃花一院春<lb/>
　　　燕城之北垂三十里有甕山原先妣國夫人墳<lb/>
　　　室在焉予過之哀感不已而貯之詩仍寄呈尊<lb/>
　　　大人領省以慰其慼云<lb/>
<pb n="KR4d0458_WYG_006-31b"/>
仙佩飄飄駕彩鸞白雲深鎻甕山寒自從好夢風吹斷<lb/>
誰念孤兒淚不乾<lb/>
彩鸞飛去幾時迴望斷青天望不來二十二年恩與愛<lb/>
若為心地不成灰<lb/>
醮臺霜冷紙錢灰醮罷秋風獨自迴滿面塵埃人不識<lb/>
緩驅灰馬<hi>吾家良馬也</hi>入城來<lb/>
　　　憶大人領省二首<lb/>
一上居庸萬里心居庸闗上望和林和林城逺望不見<lb/>
<pb n="KR4d0458_WYG_006-32a"/>
日落雲明山水深<lb/>
欲迴蘭棹更夷猶事出沉思得自求霜鴈不來書斷絶<lb/>
水寒烟淡倚髙樓<lb/>
　　　憶尊大人領省二首<lb/>
一聲長笛野雲秋忍上髙臺最上頭紅葉暮烟人北望<lb/>
青山落日水東流<lb/>
一度思量一様愁一回傷極一低頭躊躇搔首無人㑹<lb/>
<hi>一作悠悠無限闗心事</hi>待下樓來却上樓<lb/>
<pb n="KR4d0458_WYG_006-32b"/>
　　　拜書尊大人領省甕山原塋域寢園之壁<lb/>
　　　　尊大人領省塋域在燕都西北一舍西至玉<lb/>
　　　　泉五里寔曰甕山寢園居在昊天罔極禪寺<lb/>
　　　　之右正寢去隧東北百餘歩昔尊大人居台<lb/>
　　　　輔竟為伴食所沮曽不得行其道之萬一屹<lb/>
　　　　然特立如底柱之在横潰天下人之所共聞<lb/>
　　　　知者也悠悠之徒喥喥之口務欲中傷聞其<lb/>
　　　　横議則必笑謂左右曰不足介意吾固知不<lb/>
<pb n="KR4d0458_WYG_006-33a"/>
　　　　免為任尚輩謂班超無竒䇿其言平平耳若<lb/>
　　　　輩後必自知寧無輿論自定是非自别矣曽<lb/>
　　　　不數年一如所喻<lb/>
太平與亂俱無象先覺分明儘有閑間氣欲常遊帝所<lb/>
旱霖終不沃人寰<lb/>
　　　曉聞行宫遷居<lb/>
曙色將分夢欲殘一天星斗冷闌干攬衣推枕出門去<lb/>
楊子江豪怒曉寒<lb/>
<pb n="KR4d0458_WYG_006-33b"/>
　　　惜别<lb/>
憶昔相逢各少年幾臨風月醉華筵悠悠别後空回首<lb/>
風起楊花雪滿天<lb/>
　　　漫興<lb/>
誰曽煎得膠黏日誰解拽將䋲繫風豈道花枝與人面<lb/>
大都都得幾時紅<lb/>
　　　信筆<lb/>
自從得踐老成域曽不更登年少塲空賦棲烏夜啼曲<lb/>
<pb n="KR4d0458_WYG_006-34a"/>
可憐誰是賀知章<lb/>
　　　感懷<lb/>
屈盡人間薄宦情千鍾從此一毫輕人心直要平如水<lb/>
水面風來更不平<lb/>
　　　所思<lb/>
望外青山斷復連望中明月缺還圓碧雲暮合横長笛<lb/>
目送歸鴻不盡天<lb/>
　　　述所聞<lb/>
<pb n="KR4d0458_WYG_006-34b"/>
忍竭聲華足笑林也須當問若為心可憐一自施行馬<lb/>
更説重門似海深<lb/>
　　　可笑<lb/>
已將身世付醺酣擬買青山老翠嵐可笑欲閒閒不得<lb/>
又驅鋒鏑下江南<lb/>
　　　自笑<lb/>
獨醉仙居獨醉亭只縁耽味洗心經可能却使談天口<lb/>
唯誦金人背上銘<hi>予號酒為洗心經</hi>
<pb n="KR4d0458_WYG_006-35a"/>
　　　青山<lb/>
青山不伴青春老萬古千秋色自新休去西園醉桃李<lb/>
晚來風起易愁人<lb/>
　　　無何醉隠<lb/>
白石先生何日老青蓮居士幾時醒若須要得留靈景<lb/>
索與除憂舊福庭<lb/>
　　　對酒吟<lb/>
莫勞鄒律喚春回雪盡北山空自來還笑獨醒成底事<lb/>
<pb n="KR4d0458_WYG_006-35b"/>
壯懷須對酒杯開<lb/>
　　　獨自來<lb/>
日日樓頭獨自來别離情緒苦為裁東風倚遍欄干曲<lb/>
人在天涯迴未迴<lb/>
　　　春詞二首<lb/>
曉蘭香露泣愁紅睡起沉吟遶露叢蕩子不來花落去<lb/>
教人争不怨春風<lb/>
空限勒花春事晚及開零落却生嫌春風若不曽相識<lb/>
<pb n="KR4d0458_WYG_006-36a"/>
何事頻來揭畫簾<lb/>
　　　初閲仙音樂<lb/>
催花白雨衒芳春香濕霓裳入夢雲曽是長安少年客<lb/>
天津橋上月中聞<lb/>
　　　因閲樂戲贈友人<lb/>
薔薇露漬霓裳潤桂子風飄月殿香猶自鳴蛙聾醉夢<lb/>
欲教人説是歸昌<lb/>
　　　金樂歌<lb/>
<pb n="KR4d0458_WYG_006-36b"/>
百花氣色雖千變萬刼光陰只一般金樂既和行樂在<lb/>
我將天地結心懽<lb/>
　　　明妃二首<lb/>
漢使却廽憑寄語漢家三十六將軍勸君莫話封侯事<lb/>
觸撥傷心不願聞<hi>右百家衣</hi>
散花天上散花人唯説香名更未聞薄命換遺仙壽在<lb/>
不須青塜有愁雲<lb/>
　　　征婦怨<lb/>
<pb n="KR4d0458_WYG_006-37a"/>
錦織回文織過秋千絲萬縷織成愁停梭心口私相問<lb/>
誰在凌烟閣上頭<lb/>
　　詩餘<lb/>
　　　鵲橋仙<hi>閬州得稼軒樂府全集有西江月而今何事最相宜宜醉宜閒宜睡或曰</hi>
　　　　　<hi>不若道宜笑宜狂宜醉請足成之</hi>
皇都門外𤣥都觀裏露井樹傍歌意先生憑甚作生<lb/>
涯只嘲栁嘲桃嘲李　酒龍歌鳯莫相廻避就取逢<lb/>
場戯且聼人勸要推移更宜笑宜狂宜醉<hi>古歌詞桃生露井上李生</hi>
<pb n="KR4d0458_WYG_006-37b"/>
<hi>桃樹傍蟲來嚙桃根李樹代桃僵</hi>
　　　太常引<hi>題李隱君文集</hi>
扣聲寂寞播陽春㸔流水混行雲大雅擬扶輪忍欲繼<lb/>
齊梁後塵　清風眀月四時長在光景自長新不見謫<lb/>
仙人更何處乗槎問津<lb/>
　　　眼兒媚<hi>醴泉和髙齋過煬帝故宫</hi>
隔江誰唱後庭花煙淡月籠沙水雲凝恨錦㠶何事也<lb/>
到天涯　寄聲衰柳將煙草且莫怨年華東君也是世間<lb/>
<pb n="KR4d0458_WYG_006-38a"/>
行客知過誰家<lb/>
　　　木蘭花慢<hi>丙戌嵗重逰永安故宫徧覧太液池蓬瀛桂窟殿天香閣同坐中諸客感</hi>
　　　　<hi>而賦此</hi>
花枝臨太液觧語入温柔衒桂窟低迷天香飄蕩倒影<lb/>
遲留湏知畫圖難足更青山環抱帝王州幻出三千花<lb/>
界春風吹上木蘭舟　鳳吹繞瀛洲記水淺蓬萊塵揚<lb/>
滄海一醉都休華胥夢雖無迹甚鼎湖龍去水空流青<lb/>
鳥不來難問玉妃㡬度仙逰<lb/>
<pb n="KR4d0458_WYG_006-38b"/>
　　雜著<lb/>
　　　花史序釋<lb/>
雙溪主人因移接牡丹嘗作天香臺天香亭天香園三<lb/>
賦後分種芍藥有芍藥花選辭三十三首由是繼編花<lb/>
史客有譏者曰先生平昔以意氣自許而肆情花草其<lb/>
負初乎主人曰子不見夫前代明君名臣髙人隠士吟<lb/>
詠情性體狀花卉而遊戲翰墨塲者不可勝紀唐内相<lb/>
陸敬輿後不著書祇為今古集驗方五十篇示鄉人吾<lb/>
<pb n="KR4d0458_WYG_006-39a"/>
修花史亦將傳諸同好有何過乎客曰然則君以牡丹<lb/>
為花王唯芍藥為近侍理宜盡乎主人曰不然吾以若<lb/>
使靈均閲吾衆芳寧無起予之嘆試為吾子縷析之牡<lb/>
丹姿艷萬狀皆絶故以牡丹為花王梅有和羮之任故<lb/>
曰梅為上公槐為三公之位故曰槐為三公松有大夫<lb/>
之封故為大夫竹有剛毅之資故曰竹為毅士芍藥有<lb/>
近侍之稱故曰芍藥為近侍紫薇本署以中書故曰紫<lb/>
薇為中書<hi>開元中改中書省曰紫薇省</hi>文冠䇿名於翰苑故曰文冠<lb/>
<pb n="KR4d0458_WYG_006-39b"/>
備翰林<hi>唐㑹要云文冠花學士院有之</hi>木筆有可書之狀故曰木筆備<lb/>
太史<hi>木筆似木蘭見洛陽花木記</hi>拒霜有捍拒之義故曰拒霜備致<lb/>
師<hi>拒霜即芙蓉也</hi>屈軼指佞故曰屈軼維御史平露旌政之得<lb/>
失故曰平露維省政甘棗令人不惑故曰甘棗驅惑<hi>束晢</hi>
<hi>發蒙記曰甘棗令人不惑</hi>迷穀佩之不迷故曰迷穀指南萐莆驅殺<lb/>
蟲蠅故曰萐莆驅蟲蠧蓂莢依厯開落故曰蓂莢知晦<lb/>
朔<hi>屈軼平露萐莆蓂莢已上並見天香臺賦注箑莆即倚扇也</hi>照天有相日之光故<lb/>
曰照天直晝合昏有知時之性故曰合昏戒夜<hi>合昏見天香臺</hi>
<pb n="KR4d0458_WYG_006-40a"/>
<hi>賦注</hi>李冠諸果之首故曰仙李司春<hi>述異記云仙李縹色李肇國史補云李直</hi>
<hi>方嘗第果實名以緑李為首</hi>榴有夏景之宜故曰榴花司夏木犀專<lb/>
九秋之香故曰木犀司秋山茶有冬日之愛故曰山茶<lb/>
司冬蒼官有四時不粹之色故曰蒼官總四時玫瑰薔<lb/>
薇寒芒健刺卒不可犯故曰玫瑰維藩薔薇維垣臺有<lb/>
凌霄故曰凌霄維臺<hi>古今宫閣記云有凌霄臺</hi>宫有望仙故曰望仙<lb/>
維宫<hi>望仙花見青州花品漢有望仙宫</hi>殿有長生故曰長生維殿<hi>華清宫有</hi>
<hi>長生殿在金沙洞口</hi>洞有金沙故曰金沙維洞<hi>金沙見王文公集及梅聖俞集金沙</hi>
<pb n="KR4d0458_WYG_006-40b"/>
<hi>大金沙黄金沙川金沙見花木後記</hi>祠有王母故曰王母維祠<hi>王母祠在玉蘂峯上</hi>
<hi>酉陽雜爼云洛陽城華林園有王母桃</hi>峯有玉蘂故曰玉蘂維峯<hi>玉蘂峯見劉賔</hi>
<hi>客集云唐昌觀有之</hi>龍香芬馥故曰龍香郁烈<hi>龍香出海南</hi>春鳯婆娑<lb/>
故曰春鳯毰毸玉女散花備見仙經故曰玉女散花<hi>玉女</hi>
<hi>花即玉瓏璁花也</hi>仙人承露肇自漢武故曰仙人承露<hi>仙人杏名也</hi>
葵心傾日故曰葵尸朝日之位桂自月降故曰桂即夕<lb/>
月之次盖有鳯盖故曰碧鳳維盖輦有鳯輦故曰金鳯<lb/>
維輦金蓮維寶炬取金蓮花之制也<hi>金蓮花炬見令狐綯傳</hi>瑞蓮<lb/>
<pb n="KR4d0458_WYG_006-41a"/>
維薰炷取瑞蓮薰爐之比也<hi>瑞蓮香爐前朝内府有之</hi>幌有珠幌故<lb/>
曰珍珠維幌繡帶若緌故曰繡帶維緌障有錦障故曰<lb/>
錦被維障裀有錦裀故曰地錦維裀<hi>地錦花見洛陽花木記</hi>仙樹<lb/>
可以療饑也故曰仙樹維庖帝屋之若帷也故曰帝屋<lb/>
維幄梨花巫娥之名也故曰棃花薦枕席<hi>棃花巫山神女名也王昌</hi>
<hi>齡詩云落落㝠㝠路不分夢中喚起棃花雲盖詠此也</hi>櫻桃鄭后之諱也故曰櫻<lb/>
桃主中闈<hi>櫻桃石趙鄭后之名也見崔鴻十六國春秋</hi>萱草宜男猶萱草花<lb/>
之宜男也女貞抱節猶女貞陵冬而不凋也花事之盛<lb/>
<pb n="KR4d0458_WYG_006-41b"/>
在春故曰長春司花酴醿以酒得名故曰酴醿司酒<hi>酴醿</hi>
<hi>本酒名而新開花顔色似之故以為名見山谷集</hi>禮尚師古故曰古度典禮<hi>吳録</hi>
<hi>地理志曰廣州有木名古度不華而寔</hi>樂者樂也故曰長樂典樂<hi>唐蘇頲有長樂</hi>
<hi>花賦</hi>八仙有文昌八座之相故曰八仙侍坐<hi>八仙花見洛陽花木記</hi>
萬年有天子萬年之稱故曰萬年稱觴而長壽仙有壽<lb/>
仙嘉名故曰長壽仙為嘉賔蓮有君子之風故曰蓮為<lb/>
髙士菊有隠逸之説故曰菊為逸民蕙有佳人蕙心蕙<lb/>
質之喻故曰蕙為佳人蘭有穆若金蘭友之語故曰蘭<lb/>
<pb n="KR4d0458_WYG_006-42a"/>
為勝友薝蔔花著釋典故曰薝蔔為禪客海棠為花中<lb/>
神仙故曰海棠為仙侣<hi>賈耽花譜以海棠為花中神仙</hi>椰子有靈漿飲<lb/>
之得醉<hi>見交州記</hi>故曰椰子為醉聖<hi>見李謫仙</hi>青田核如瓠漬水<lb/>
成酒故曰青田為醉鄉<hi>青田見崔豹古今注曰核大如五六升瓠</hi>酒樹花汁<lb/>
自成仙醖故曰酒樹為黄壚無患子有傳故曰無患子<lb/>
述其傳<hi>李屛山有無患子傳</hi>榆有榆錢有榆莢錢魯元道有錢神<lb/>
論故曰榆兄有錢神之論橘中二老後稱橘隱左太冲<lb/>
有招隱詩故曰橘弟有招隱之詩<hi>樂府解題云小山之徒作招隠之賦以章</hi>
<pb n="KR4d0458_WYG_006-42b"/>
<hi>其志後左太冲有招隠詩余嘗蓄坡仙墨跡橘隠二字榆兄橘弟見淮南子</hi>水仙跡著琴曲<lb/>
故曰水仙絃歌<hi>水仙操見琴書水仙花見山谷集又見張文潜集云葉如金燈而加柔澤花淺</hi>
<hi>黄其幹如萱草秋深開至來春方已雖霜雪不衰</hi>海仙嫋弱故曰海仙低回<hi>海仙</hi>
<hi>即錦帶也見王元之集</hi>躑躅行不進也故曰躑躅徙倚<hi>躑躅花見元微之長</hi>
<hi>慶集又有紅躑躅</hi>虞美人可使呈舞故曰虞美人呈冶舞之態<lb/>
<hi>虞美人草聞吳音則舞見沈内翰筆談</hi>長命女可得侑罇故曰長命女為<lb/>
侑罇之容<hi>長命女又曰三春花見洛陽花木記</hi>金錢有金錢之號故曰金<lb/>
錢買笑含笑有含笑之名故曰含笑承懽自碧蓮而下<lb/>
<pb n="KR4d0458_WYG_006-43a"/>
至乎君子皆草木花也故曰碧蓮花擁紫陽宫女玉簮<lb/>
錦髻四季承鮮萬葉迎春<hi>迎春花見洛陽花木記</hi>延嘉賔連都念<lb/>
時好交讓如何君子在焉梟桃厭伏邪氣主殺百鬼故<lb/>
曰梟桃辟邪<hi>本草云梟桃一曰桃梟</hi>荔枝益氣理内故曰荔枝理<lb/>
内<hi>張曲江荔枝賦云有終食於累百愈益氣而理内</hi>邪不能神内即平理可謂<lb/>
無虞矣故曰能事畢矣<lb/>
　　　四癡子釋<lb/>
雙溪狂直之狀北山逋客之迹白蓮居士之行獨醉道<lb/>
<pb n="KR4d0458_WYG_006-43b"/>
者之德相與雍容澹乎自持恃其所長多其所宜或拒<lb/>
或違或行或隨相忘爾汝與夫妍媸氣其合也道其同<lb/>
也磅礴為一探其賾也索其隠也析為四癡<lb/>
　　　獨醉道者自警<lb/>
有䨇溪詩<hi>一作棲</hi>隱謂獨醉癡仙曰願<hi>一作敢</hi>以蘭臭之言<lb/>
書銘於君之前書之言曰夫以自然之間氣為不覊之<lb/>
髦傑彷徨乎塵垢之外逍遥乎無為之業三日月而騰<lb/>
光一冰霜而抱潔推斯志也信斯心也齊萬刼於一瞬<lb/>
<pb n="KR4d0458_WYG_006-44a"/>
甄萬物於一寫蔑挹清風於箕潁傲表天下於姑射者<lb/>
也等章甫於泥塗埒靈圖於土苴者哉<lb/>
　　　有以擬卞彬禽獸決録目為請者戲為賦此<lb/>
駞性蹇而驕騾性乖而劣牛性癡而頑驢性鈍而拙奔<lb/>
逸絶塵騁出軌轍非所望於斯列雖皆可以代歩之勞<lb/>
寔匪予心之所悦也<lb/>
　　贊<lb/>
　　　酒贊<hi>并序</hi>
<pb n="KR4d0458_WYG_006-44b"/>
　　　　客曰僕聞賢哲以道徳兼人未聞以酣適為<lb/>
　　　　務醉隠於是懷罇抱爵延聖引賢以為酒贊<lb/>
羲皇上世康狄未作醇徳為酒饗道為酌醉時以淳和<lb/>
味人以淡泊使耳目不營形神恬漠逮徳下衰澆淳散<lb/>
朴俶推妙理庸延來樂從事千鍾仁醻義酢委質糟丘<lb/>
流毒肆虐值彼殊為尤物遇此反為狂藥計吉凶之起<lb/>
造實就人之善惡無功華胥伯倫天幕純潜粹隠天民<lb/>
先覺近君子之醲懿逺小人之孱薄榮優容於神聖審<lb/>
<pb n="KR4d0458_WYG_006-45a"/>
去就乎清濁朝耽暮嗜古人糟粕冀變澆俗返真抱慤<lb/>
庶宣聖賢之至化罔墜文武之斯道永期美禄於天公<lb/>
頥養天下之衰老<lb/>
　　　獨醉道者自贊<lb/>
酒德有頌醉鄉有記酣觴自贊四癡獨醉或設武備或<lb/>
修文德足啓賢路足躋聖閾<lb/>
　　　醉聖贊<lb/>
爰有大人髙蹈中區僑處無何嘉遯僊居依聖附賢味<lb/>
<pb n="KR4d0458_WYG_006-45b"/>
道之腴保其真筌守其天符竊號醉聖妄稱潜夫筆耕<lb/>
舌織鎔經鑄書箴斥戚施規逐籧篨論削闒茸議除閃<lb/>
揄廱廱優優睢睢盱盱迭居遞宿仁義蘧廬以天為盖<lb/>
以地為輿揮斥八極縱意所如不為物炫不為世拘雍<lb/>
容樂國寄傲華胥榮如辱如有機有樞樂天知命獨與<lb/>
道俱<lb/>
　　　紅叱撥贊<lb/>
　　　　余有良馬曰紅叱撥取韋莊紫陌亂嘶紅叱<lb/>
<pb n="KR4d0458_WYG_006-46a"/>
　　　　撥之語名之諸突厥部遺俗呼今之諸色桃<lb/>
　　　　花馬為叱撥唐天寶中得大宛汗血馬曰紅<lb/>
　　　　叱撥丁香叱撥後易其名曰紅玉輦飛香輦<lb/>
粤有龍子桃花秀徹鳯臆麟形沫赭汗血竪整蘭筋雙<lb/>
懸璧月應䇿騰虚希意超折九逸失其權竒八駿驚其<lb/>
没滅籋飛雲兮越絶電朝金微兮暮玉闕庶質子淵之<lb/>
頌人馬相得之説也<hi>玉闕見水經注</hi>
　　銘<lb/>
<pb n="KR4d0458_WYG_006-46b"/>
　　　醉吟齋銘<lb/>
形籠天地耳隔雷霆援筆輒書吟醉齋銘詩壇將酒陣<lb/>
相與出竒兵無何擅懽場偶戰拔愁城<lb/>
　　　鏡銘<lb/>
應物無私不言善應黒白自證妍媸自定肝膽可呈衣<lb/>
冠可正亮聖人之存誠其用心也如鏡<lb/>
　　　酒銘<lb/>
維主養生擒奸奉公洋洋聖德蕩蕩神功宛然金液穆<lb/>
<pb n="KR4d0458_WYG_006-47a"/>
若春風是以被其澤者必自化於醇醲<lb/>
　　頌<lb/>
　　　聖壽頌<lb/>
鶴髮孤臣拜手稽首長跪稱觴金液玉酒竊比華封祝<lb/>
聖人壽天齊其長地等其久<lb/>
　　　有以靈壽杖為皇子壽者輒獻頌曰<lb/>
時好古度無患君遷靈壽君子長生萬年<hi>註孫綽子曰北阜有木焉</hi>
<hi>名曰時好吳録地理志曰廣州有木名古度不華而實纂文曰無患木名也崔豹古今注曰此木為衆鬼所畏</hi>
<pb n="KR4d0458_WYG_006-47b"/>
<hi>取此木為器以厭却邪魅故號無患劉欣期交州記曰君遷樹名也魏王花木志曰君遷細如甘蕉子如馬乳</hi>
<hi>前漢服䖍注曰靈壽木名也山海經曰廣都之野靈壽實華晉宫閣名曰君子樹名也廣志曰君子樹似檉松</hi>
<hi>洛陽記云光眀殿前有長生樹鄴中記曰世謂西王母之長生樹晉宫閣名曰萬年樹名也華林園有萬年樹</hi>
</p>
<p>
</p>
  </div>
<div> <lb/>
    <p>
<pb n="KR4d0458_WYG_007-1a"/>
原跋<lb/>
雙溪一代佳公子也早嵗作詩有聲每一篇出輒誦人<lb/>
口遇得意處不下古手此葢天機頴脱有不可揜者使<lb/>
然也是嵗秋八月以詩近百篇寄虎岩趙君虎岩詩人<lb/>
也見之擊節歎賞以謂天下竒才而欲版行一新衆目<lb/>
焉而属予題於後或者曰乃公之少作其可乎余曰不<lb/>
然昔唐元微之有代曲江老人百韻及清都夜境等篇<lb/>
至於元和中李長吉髙軒過二公之作皆年未及冠今<lb/>
<pb n="KR4d0458_WYG_007-1b"/>
在集中數百年間孰能以少壯為辨而少之耶言詩者<lb/>
不當以區區嵗月計其工拙矣嵗次甲寅季冬二十有<lb/>
五日木庵老衲性英題<lb/>
嘗觀雙溪詩氣韻髙逺清新絶俗道前人之所不道到<lb/>
前人之所不到情思飄如馭風騎氣真仙語也彼騷奴<lb/>
詩偷安識所謂神者每以不多得為恨今年秋八月承<lb/>
寄僅百篇於趙虎岩光祖不敢珍藏祕惜乃復刋行之<lb/>
以新世欲見而不可得者此可與奪標掣鯨手道難為<lb/>
<pb n="KR4d0458_WYG_007-2a"/>
餘子言也王萬慶跋<lb/>
</p>
<p>
</p>
  </div></body>
</text>\m</TEI>
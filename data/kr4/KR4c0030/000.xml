<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗𤣥集</head>
    <p>
<pb n="KR4c0030_WYG_000-1a"/>
欽定四庫全書　　　　集部二<lb/>
　宗𤣥集　　　　　　　别集類一<hi>唐</hi>
　　提要<lb/>
　　　　<hi>臣</hi>等謹案宗𤣥集三巻附録元綱論一巻内<lb/>
　　　　丹九章經一卷唐吴筠撰筠字貞節華隂人<lb/>
　　　　隠於南陽天寳中召至京師請為道士居嵩<lb/>
　　　　山復求還茅山東逰會稽往來天台剡中與<lb/>
　　　　李白孔巢父酬唱大歴中卒弟子私諡曰宗<lb/>
<pb n="KR4c0030_WYG_000-1b"/>
　　　　𤣥先生新舊唐書皆載隠逸傳此本為浙江<lb/>
　　　　鮑氏知不足齋所鈔末有原跋云收入道藏<lb/>
　　　　中世無别本然文獻通考云吴筠宗𤣥先生<lb/>
　　　　集十卷前有權徳輿序列於别集諸人之次<lb/>
　　　　則當時非無傳本此跋題戊申嵗不著年號<lb/>
　　　　疑作於通考後也巻首權徳輿序稱太原王<lb/>
　　　　顔類遺文為三十巻後又有吴尊師□亦徳<lb/>
　　　　輿撰乃言文集二十巻均與文獻通考稱十<lb/>
<pb n="KR4c0030_WYG_000-2a"/>
　　　　巻者不合考徳輿序稱四百五十篇而此本<lb/>
　　　　合詩賦論僅一百十九篇則非完書矣又舊<lb/>
　　　　書筠本傳云魯中儒士也新書本傳云華州<lb/>
　　　　華隂人徳輿序稱華隂人而傳又云魯儒士<lb/>
　　　　序稱受正一法於馮尊師上距陶宏景五傳<lb/>
　　　　傳又云受正一法於潘體元乃馮之師亦相<lb/>
　　　　乖刺考舊書李白傳稱天寳初客逰會稽與<lb/>
　　　　道士吴筠隠於剡中而傳乃言禄山將亂求<lb/>
<pb n="KR4c0030_WYG_000-2b"/>
　　　　還茅山既而中原大亂江淮多盗乃東逰會<lb/>
　　　　稽與詩人李白孔巢父詩篇酬和不知天寳<lb/>
　　　　亂後白已因永王璘事流夜郎矣安能與筠<lb/>
　　　　同隠此傳殆出於依託序又稱筠卒於大歴<lb/>
　　　　十三年卒後二十五歳乃序此集其年為貞<lb/>
　　　　元十九年徳輿於貞元十七年知禮部貢舉<lb/>
　　　　明年真拜侍郎故是年作序系銜云禮部侍<lb/>
　　　　郎其文與史合而金丹九章經後又載筠自<lb/>
<pb n="KR4c0030_WYG_000-3a"/>
　　　　序一篇題元和戊戌年作戊戌乃元和十三<lb/>
　　　　年距所謂先生化去之年又隔四十年後且<lb/>
　　　　云元和中逰淮西遇王師討蔡賊吴元濟避<lb/>
　　　　亂東嶽遇李謫仙授以内丹九章經殆似囈<lb/>
　　　　語然則此序與傳同一偽撰矣据新舊唐書<lb/>
　　　　皆有元綱三篇語則巻末所附元綱論三篇<lb/>
　　　　自属筠作至内丹九章經核之以序偽妄顯<lb/>
　　　　然以流傳已久姑併録之而辨其牴牾如右<lb/>
<pb n="KR4c0030_WYG_000-3b"/>
　　　　乾隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4c0030_WYG_000-4a"/>
宗𤣥集原序<lb/>
道之為物無不由也無不貫也而况本於𤣥覽發為至<lb/>
言言而藴道猶三辰之麗天百卉之麗地平夷章大恬<lb/>
澹温粹飄飄然軼八紘而泝三古與造物者為徒其不<lb/>
至者遺言則華涉理則泥雖辯麗可嘉采真之士不與<lb/>
也宗𤣥先生吴君其知言者歟先生諱筠字貞節華隂<lb/>
人也年十五篤志於道與同術者隠于南陽倚帝山閎<lb/>
覽古先遐蹈物表芝耕雲卧聲利不入天寶初𤣥纁鶴<lb/>
<pb n="KR4c0030_WYG_000-4b"/>
板徵至京師用希夷啟沃脗合𤣥聖請度為道士宅居<lb/>
於嵩陽丘乃就馮尊師齊整受正一之法初梁貞白陶<lb/>
君以此道授昇𤣥王君王君授體𤣥潘君潘君授馮君<lb/>
自陶君至於先生凡五代矣皆以隂功救物為王者師<lb/>
十三年召入大同殿尋又詔居翰林明皇在宥天下順<lb/>
風祈向乃獻𤣥綱三篇優詔嘉納志在遐舉累章乞還<lb/>
以禽魚自况藪澤為樂得請未幾盜汙三川羽衣虚舟<lb/>
泛然東下棲匡廬登㑹稽浮浙江息天柱隠機埋照順<lb/>
<pb n="KR4c0030_WYG_000-5a"/>
吾靈龜有時放言以暢天理且以園公歌詠於紫芝𢎞<lb/>
景怡恱於白雲故屬詞之中尤工比興觀其自古王化<lb/>
詩與大雅吟步虚詞遊仙雜感之作或遐想古理以哀<lb/>
世道或磅礴萬象用㝠環樞稽性命之紀達人事之變<lb/>
大率以嗇神挫銳為本至於奇采逸響琅琅然若戛雲<lb/>
璈而凌倒景崑閬松喬森然在目近古遊方外而言六<lb/>
義者先生實主盟焉至若總論谷神之妙則有𤣥綱哀<lb/>
蓬心蒿目之逺於道也則有神仙可學論疏瀹澡雪使<lb/>
<pb n="KR4c0030_WYG_000-5b"/>
無落吾事則有洗心賦岩居賦脩胸中之誠而休乎天<lb/>
君則有心目論契形神頌其他操章寓書賛美叙别非<lb/>
道不言言而可行泊然以微妙卓爾而昭曠合為四百<lb/>
五十篇博大真人之言盡在是矣大厯十三歳歳直鶉<lb/>
首止于宣城道觀焚香返眞於虚室之中門弟子有邵<lb/>
冀𤣥者率籲其徒寧神於天柱西麓從其命也冀𤣥徧<lb/>
得先生之道如槁木止水刳心遺形太原王顔嘗恱先<lb/>
生之風自先生化去二十五歳顔為御史丞類斯遺文<lb/>
<pb n="KR4c0030_WYG_000-6a"/>
為三十篇拜章上獻藏在秘府厥後冀𤣥得其本以授<lb/>
予請序引其逕庭庻傳永乆别有辯析世惑之論不列<lb/>
於此編至若挺神竒祛物怪告鍊脫之地合肸蠁之符<lb/>
皆備刻於金石者之說今徒采獲斯文以序崖略且俾<lb/>
後學知道者必知言云權徳輿序<lb/>
</p>
<p>
</p>
  </div>
</body>
</text>
</TEI>
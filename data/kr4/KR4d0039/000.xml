<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古靈集</head>
    <p>
<pb n="KR4d0039_WYG_000-1a"/>
欽定四庫全書　　　　　集部三<lb/>
　古靈集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案古靈集二十五巻宋陳襄撰襄字<lb/>
　　　　述古侯官人古靈其所居村名也慶厯二年<lb/>
　　　　登進士第解褐授浦城尉官至右司郎中樞<lb/>
　　　　宻直學士事迹具宋史本傳其平生最可傳<lb/>
　　　　者一在熙寧中弹劾王安石併極論新法反<lb/>
<pb n="KR4d0039_WYG_000-1b"/>
　　　　覆陳奏若目覩後来之弊其文今具載集中<lb/>
　　　　一在居經筵時神宗訪以人才遂條上所知<lb/>
　　　　司馬光韓維吕公著蘇頌孫覺李常范純仁<lb/>
　　　　蘇軾孫洙王存顧臨林希李師中傅堯俞王<lb/>
　　　　安國劉摯虞太熙程顥劉載薛昌朝張載蘇<lb/>
　　　　轍孔文仲吳賁吳恕林英孫奕林旦鄒何唐<lb/>
　　　　坰鄭侠等三十三人其時或在庶僚或在謫<lb/>
　　　　籍而一一題品各肖其真其中惟林希一人<lb/>
<pb n="KR4d0039_WYG_000-2a"/>
　　　　後来附和時局自隳生平餘則碩學名臣後<lb/>
　　　　先接踵其人倫之鑒可謂罕與等夷其文今<lb/>
　　　　為全集之壓巻而葉祖洽作行狀孫覺作墓<lb/>
　　　　誌陳瓘作祠記惟盛稱其興學育才勤於吏<lb/>
　　　　治皆不及薦賢一事於争新法事亦僅約畧<lb/>
　　　　一二語盖其時黨禍方起諱而不著也他如<lb/>
　　　　以陸佃博洽典禮則薦之不以王安石之門<lb/>
　　　　客而岐視劉攽輕脫嘲弄則弹之亦不以蘇<lb/>
<pb n="KR4d0039_WYG_000-2b"/>
　　　　軾等之宻友而狥隠皆是是非非不立門户<lb/>
　　　　之見乃國史本傳亦並削而不書微是集之<lb/>
　　　　存㡬無以見其心術之公矣集内有代賀明<lb/>
　　　　堂禮成表三篇一為崇國夫人等一為内省<lb/>
　　　　宫正以下一為脩儀婉容等並有批荅三篇<lb/>
　　　　亦載集内盖當日率由舊典體例如斯固與<lb/>
　　　　江總代陳六宫謝表等於狎客者其事不同<lb/>
　　　　其詞氣嚴重亦非江表輕艶之比則人品邪<lb/>
<pb n="KR4d0039_WYG_000-3a"/>
　　　　正之殊也集為其子紹夫所編葉祖洽作行<lb/>
　　　　状稱襄於六經之義自有所得方將營一邱<lb/>
　　　　之地著書以自見其志不遂故其生平所作<lb/>
　　　　文集止二十五巻與今本巻數相符王士楨<lb/>
　　　　居易錄稱古靈集二十巻盖所見乃謝氏抄<lb/>
　　　　夲非其完帙惟所稱冠以紹興元年求賢手<lb/>
　　　　詔者與李綱序合此夲不載盖傳寫佚之綱<lb/>
　　　　序稱其性理之學庶乎子思孟子其言太過<lb/>
<pb n="KR4d0039_WYG_000-3b"/>
　　　　至謂詩篇平淡如韋應物文詞髙古如韓愈<lb/>
　　　　論事眀白激切如陸贄雖亦稍覺溢量然核<lb/>
　　　　其所作固約畧近之矣乾隆四十六年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4d0039_WYG_000-4a"/>
古靈集原序<lb/>
唐史論文章謂天之付與于君子小人無常分惟能者<lb/>
得之信哉斯言也雖然天之付與固無常分而君子小<lb/>
人之文則有辨矣君子之文務本淵源根底于道徳仁<lb/>
義粹然一出于正其高者禆補造化黼黻大猷如星辰<lb/>
麗天而光彩下燭山川出雲而風雨時至英莖韶濩之<lb/>
諧神人菽粟布帛之濟人饑寒此所謂有徳者必有言<lb/>
也小人之文務末雕蟲篆刻絺章繪句以祈悦人之耳<lb/>
<pb n="KR4d0039_WYG_000-4b"/>
目其甚者朋姦飾偽中害善良如以丹青而被糞土錦<lb/>
繡而覆陷穽羊質而虎皮鳯鳴而鷙翰此所謂有言者<lb/>
不必有徳也君子既自以功業行實光明于時而其餘<lb/>
緒發為文章後世讀者想望而不可及此豈特其文之<lb/>
高哉人足仰也小人乃專以利口巧言鼔簧當世既不<lb/>
足以取信于人而恃才傲物以致禍敗者多矣由是言<lb/>
之文以徳為主徳以文為輔徳文兼備與夫無徳而有<lb/>
文者此君子小人辨也竊觀古靈先生陳公所著文章<lb/>
<pb n="KR4d0039_WYG_000-5a"/>
殆所謂有徳之言而君子之文歟初公未仕刻意于學<lb/>
得鄉士陳烈周希孟鄭穆相與為友以古道鳴于海隅<lb/>
人初驚笑其後相率信而從之四先生名動天下既登<lb/>
第累官劇邑推其所學以治民利必興害必除聽訟决<lb/>
獄庭無留事所至修學校率邑之子弟身為横經講説<lb/>
士風翕然民俗丕變已而守列郡典大藩益推此廣之<lb/>
治績尤著雖古循吏不能過也至和中富鄭公入相首<lb/>
以文學政事薦公寖被知遇歴事三朝鬱為名臣判郎<lb/>
<pb n="KR4d0039_WYG_000-5b"/>
曹則執法而不撓使邊庭則守節而不屈任諫省則以<lb/>
忠讜補主闕處台端則以公正糾官邪位侍從則竭論<lb/>
思之忠侍經筵則盡勸講之益上為人主之所欽嚮下<lb/>
為士大夫之所宗師其功業行實光明如此而所為文<lb/>
章温厚深純根于義理精金美玉不假雕琢自可貴重<lb/>
太羮𤣥酒不假滋味自有典則質幹立而枝葉不煩音<lb/>
韻古而節奏必簡非有徳君子孰能與此故嘗評之其<lb/>
詩篇平淡如韋應物其文詞高古如韓退之其論事明<lb/>
<pb n="KR4d0039_WYG_000-6a"/>
白激切如陸贄其性理之學庶㡬子思孟軻非近世區<lb/>
區綴緝章句務為應用之文者所能髣髴也嗣子紹夫<lb/>
裒集公文章得古律詩賦奏啓雜文凡三百六十餘篇<lb/>
冠以紹興手詔及熈寜經筵薦士章稿合為二十有五<lb/>
巻而行狀誌銘附于其後集成來謁求為之序綱告之<lb/>
曰太上立徳其次立功立言如古靈先生三者兼備又得詔<lb/>
書褒稱可謂盛矣若其平生行事則有行狀誌銘可考<lb/>
誦其詩讀其書可以想見其人如公功業行實推賢揚<lb/>
<pb n="KR4d0039_WYG_000-6b"/>
善之美如此而其文章渾全博雅又如此宜乎被累朝<lb/>
之殊眷膺聖主之褒崇士林尊仰推為天下君子長者<lb/>
而不敢有異議者也公諱襄字述古官至樞密直學士<lb/>
尚書左司郎中贈少師國史有傳云紹興五年閏月朔<lb/>
李綱謹序<lb/>
</p>
<p>
</p>
  </div>
</body>
</text>
</TEI>
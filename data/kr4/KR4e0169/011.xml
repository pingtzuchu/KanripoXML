<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻十一</head> <lb/>
    <p>
<pb n="KR4e0169_WYG_011-1a"/>
欽定四庫全書<lb/>
　苑洛集巻十一<lb/>
　　　　　　　　　　　　明　韓邦竒　撰<lb/>
　　世芳樓襄毅少保<lb/>
世芳樓下花竹稠太華拱揖長河流襄毅少保一代良<lb/>
正宜經綸坐朝堂當時是誰握衡鈞却令少保養閒身<lb/>
君不見吐魯番時逞陸梁乃敢擄我西藩王少保赫然<lb/>
揮甲兵提戈直指哈密城其酋膽落驚逃奔金印付還<lb/>
<pb n="KR4e0169_WYG_011-1b"/>
元王孫又不見當時劉瑾持朝權百僚稽首皆争先少<lb/>
保直節難磷磨一見不肯矧肯阿元元不幸頺朝綱再<lb/>
令少保樂世芳松臯閣老際聖明三部尚書進阿衡敭<lb/>
厯中外五十年巍巍勲業真光前吾皇神武御紫宸昌<lb/>
期自應生名臣我願天子益嚴師閣老大作安邉陲只<lb/>
使常懷廊廟憂莫教獨樂世芳樓<lb/>
　　送南太守之保寜<lb/>
燕山二月杏花開千樹萬樹御城隈栁條新發夾長路<lb/>
<pb n="KR4e0169_WYG_011-2a"/>
祖筵却傍黄金臺臺下獨䇿征車去東風日暮起飛埃<lb/>
我思郭隗三歎息他年還騎青驄來<lb/>
　　劉中鎮萃美<lb/>
杭州佳麗天下强中鎮才名動聖皇近侍班中親簡陟<lb/>
玉符金篆雙龍勅號令一出神鬼驚兩浙六月寒風生<lb/>
叱咤指顧雷電走智士勇夫皆俯首我有忠勤結主知<lb/>
御書時復來丹墀我行我止誰敢斁一或攖予天子怒<lb/>
上方四時充珎鮮長江大海飛黄船三十二宫被龍鳯<lb/>
<pb n="KR4e0169_WYG_011-2b"/>
匪我𤣥纁誰許貢湖山奇處起生祠飛碧流丹百尺危<lb/>
穹碑高碣鑿瑶石雄文大字論功績復有錢塘百萬民<lb/>
黄童白叟傳俱真湖山高湖水深恩光蕩漾君王心湖<lb/>
水深湖山高燁燁聲華中鎮勞<lb/>
　　劉吏部考滿<lb/>
石頭城下長江流中有美人乘仙舟順風大帆西北去<lb/>
不消一月到皇州知君報最獻天子旭日遥瞻五鳯樓<lb/>
金臺正在鳯樓下君好乘春一上遊<lb/>
<pb n="KR4e0169_WYG_011-3a"/>
　　七里灘<lb/>
行路難春風七里灘隂崖暗白日危石湱驚湍挽夫力<lb/>
竭舵師瘠盡日才能進咫尺狹塘水隘忽迸流滿船相<lb/>
顧無魂魄君不見南來簫鼓輕帆舟一日一夜到杭州<lb/>
　　長子和沈提學沁州壁間韻<lb/>
長平山下多白骨趙王墓上牛羊牧三晉自古稱繁華<lb/>
海水桑田幾翻覆平原公子今如何故宅蕭蕭秋草多<lb/>
人生休懷千嵗憂百嵗浮踪蓬一科塵世紛紛何足較<lb/>
<pb n="KR4e0169_WYG_011-3b"/>
昔日紅顔今老貌瀛闕開軒邀皓月樂地從來在名教<lb/>
閑雲清泉景物良休將身跡滯他方桃花纔落渚蓮發<lb/>
回首却已摧羣芳高鴻渺渺入青天安得與爾同飛翔<lb/>
長歌一聲生風雨坐對黄花金傘張<lb/>
　　東烏嶺<lb/>
東烏嶺上愁雲停東烏嶺下流水腥千章夏木隂森合<lb/>
一道盤旋摩青𡨕鐵崖萬尺窨沉洞俯視還恐坤軸傾<lb/>
群峯爭起劍㦸列當闗拱揖擁嚴城一夫荷戈千人廢<lb/>
<pb n="KR4e0169_WYG_011-4a"/>
天險豈可階而升却憶當年劉六到如履平地任憑陵<lb/>
刺史墜馬三軍走流血如海烏嶺紅長驅西下破竹勢<lb/>
劉六豈是真英雄君不見監軍總制紛紛出千金懸賞<lb/>
期侯封又不見趙城炊兒赫然怒手提屠刀摧元兇<lb/>
　　　炊兒年十八九嵗與妹母同居流賊三人至其<lb/>
　　　家欲犯其妹炊兒怒以其不備提刀盡殺之<lb/>
　　送劉尚書自日講學士下南都<lb/>
北斗星移帝座前詞臣拜命下堯天行行郡國江湖逺<lb/>
<pb n="KR4e0169_WYG_011-4b"/>
渺渺蓬瀛日月邊漢殿十年千巻史秦淮萬里一帆煙<lb/>
黄金臺下離歌歇駐馬停盃各愴然<lb/>
　　秋旅<lb/>
赤葉蕭蕭下晩林客舟暫繫轉愁深十年宦迹雙蓬鬢<lb/>
萬里浮踪一破琴江閣風高悲旅笛霜城日暮急秋砧<lb/>
郵亭寂寞逢村酒獨對黄花一醉吟<lb/>
　　送僉憲張君按闗西<lb/>
西北窮邊已自荒年來時復報災傷但令風裁揺山嶽<lb/>
<pb n="KR4e0169_WYG_011-5a"/>
便是霖膏渥稿壤聞說豺狼盈道路不憂鋒鏑在疆場<lb/>
<hi>貪吏之害甚于鋒鏑</hi>定知刺史褰帷日千里澄清六月霜<lb/>
　　山東參議致仕歸　時年四十三<lb/>
鄉國清幽萬景奇年來每動古人思首陽月照夷齊墓<lb/>
<hi>在吾家東三十里一奇也</hi>渭野風飄尚父絲<hi>在吾家南二十里一奇也</hi>纔捧綸音<lb/>
膺帝命<hi>奉詔起用纔兩月</hi>却將迂論起人疑<hi>時差官校拏高唐州官以供應缺失</hi>
<hi>也撫按三司皆認罪予在省外不知上疏諌止之聖明不較而同時者以為立異</hi>歸來家有書<lb/>
千巻獨取羲經日玩辭<lb/>
<pb n="KR4e0169_WYG_011-5b"/>
　　下獄　余既自浙繫至南司聞詔下送北司天威<lb/>
　　　赫怒故事下錦衣獄者不過四十乃杖之八十<lb/>
　　　且命人監視之<lb/>
丹詔驚聞下紫宸罪多知與死為隣欲將忠孝酬明世<lb/>
敢為艱危惜此身才步月華方憶越<hi>家累在越</hi>忽㸔雲影即<lb/>
思秦<hi>老親在秦</hi>寸心一夜愁千里怪得朝來兩鬢新<lb/>
　　獄中有感<lb/>
秋聲瑟瑟夜茫茫此際孤臣倍感傷四海生靈惟聖主<lb/>
<pb n="KR4e0169_WYG_011-6a"/>
萬年宗社自先皇殷憂直共條山盡痛淚應同汨水長<lb/>
却憶秦廷十九客茅焦終得悟君王<lb/>
梧落霜清鴈已歸可堪縲絏鎖圜扉堦前深羨蝸知足<lb/>
海上真慚鳥見幾萬死自甘明主棄一官多與世情違<lb/>
山妻舊補牛衣在何日重披上釣磯<lb/>
　　山西副使致仕<lb/>
偶因衰病乞閒身敢向明時學隠淪十度拜官多棄斥<lb/>
<hi>下獄二為民一致仕二</hi>七年竊禄半風塵<hi>官雖十任止厯俸七年</hi>但能知足<lb/>
<pb n="KR4e0169_WYG_011-6b"/>
皆為樂幸得歸來豈患貧遥憶到家正重九黄花無數<lb/>
滿籬新<lb/>
　　雜興　癸夘九月也<lb/>
面拜龍章下玉墀虎頭闗上督邊師幾年沙漠無消息<lb/>
萬里河山足護持雪滿紅崖春寂寂秋高紫塞草離離<lb/>
即今多病成衰謝却學書生日課詩<lb/>
西風瑟瑟雨疎疎木落沙寒嘆索居無奈琴樽聊共汝<lb/>
却㸔花鳥轉愁予年年九日移食枕處處三闗報羽書<lb/>
<pb n="KR4e0169_WYG_011-7a"/>
獨卧青山秋欲暮兩河戎馬幾時除<lb/>
蕭蕭華髮已桑榆五十年來一病軀三度草廬天詔下<lb/>
兩番圜土聖恩殊棲遲嵗月慙明世俯仰乾坤笑腐儒<lb/>
匡濟曽無纎芥力空教三逕屢荒蕪<lb/>
四海風塵多戰伐十年踪跡漫林丘尋山問水成頭白<lb/>
絮栁飛花過眼愁見說長河是天險坐㸔敵騎亦安流<lb/>
休將白眼輕班衞金印空懸萬戸侯<lb/>
形勝杭州天下先曽持憲節共群賢江分吳越連滄海<lb/>
<pb n="KR4e0169_WYG_011-7b"/>
雲擁金衢入楚天文獻彬彬三道議<hi>杭嚴有碑金衢有奏詞寧紹有記</hi>
忠邪厯厯萬人傳他年青史誰收拾莫使浮名負簡編<lb/>
虚名誤入蓬瀛選侍講常依日月邊雲拂翠華開寶扇<lb/>
香飄御几展緗編昌期景運逢千載周誥虞謨達九天<lb/>
遥憶秋來炎暑退定開春殿御經筵<lb/>
幾上封章學治安迂疎無補却懸冠秦川秋晩花仍發<lb/>
晉野春深血未乾聖主幾年勞側席將軍何日獨登壇<lb/>
病來深愧雙函劍日日扶藜㸔藥闌<hi>所務如此可愧也</hi>
<pb n="KR4e0169_WYG_011-8a"/>
數年戎馬滿闗河魯督提兵夜又過塞外生俘今幾萬<lb/>
雲中甲士近如何曽聞漢將旌旗逺謾說邊庭戰騎多<lb/>
咫尺太原接畿輔莫教戎馬渡滹沱<lb/>
　　入晉陽<lb/>
又䇿征車入晉陽青山無數晩蒼蒼秋深畦黍經霜熟<lb/>
雨後林花見日香幾逐孤蓬淹嵗月漫㸔流水嘆年光<lb/>
遥思故國東籬下三逕無人蔓草長<lb/>
　　獄中憶五泉舍弟　時五泉先以諌下獄罷歸<lb/>
<pb n="KR4e0169_WYG_011-8b"/>
豈是世間少兄弟古今寧有此相知思君盡日應無淚<lb/>
憶我今宵定有詩同為逆時逢棄斥幾因多難數分離<lb/>
聖恩不久金鷄下共醉村南麻子池<lb/>
　　晉陽致仕　時年四十五<lb/>
封章七上許歸田深感皇恩自九天衰病豈縁三黜直<lb/>
<hi>一謫一為民兩致仕</hi>迂庸敢謂二疏賢山園赤棗堪釀酒<hi>邑人以棗</hi>
<hi>為酒</hi>家沼金鱗不用錢更有雲霄南去鴈相隨同到華峰<lb/>
前<lb/>
<pb n="KR4e0169_WYG_011-9a"/>
　　　時家兄亦致仕<lb/>
　　接駕<lb/>
千步廊邊集珮環寶香紅霧襲朝班天街風煖聞韶樂<lb/>
仙仗雲低識聖顔圭璧承休來五福黄朱昭德列千蠻<lb/>
書生過計真迂腐猶說虞廷尚克艱<lb/>
　　岳墳<lb/>
黄閣紛紛議講和江淮從此欲投戈萬松宫晩笙簫逈<lb/>
五國城高雨雪多楚澤竟亡周社稷燕京誰復漢山河<lb/>
<pb n="KR4e0169_WYG_011-9b"/>
祠前弔古憂時客暮倚南枝一慨歌<lb/>
　　送邃谷子<lb/>
十載相思隔帝州天涯此日復離愁湖明返照吳山暮<lb/>
楓落寒潮越海秋流涕賈生空上䇿懷鄉王粲謾登樓<lb/>
茫茫水國銷魂地萬里煙波一葉舟<lb/>
閶闔沉沉萬里遥五雲深處擁簫韶誰將麟史開春講<lb/>
日有龍旂候早朝黄閣雍雍周俊彦金貂楚楚漢驃姚<lb/>
如君獨上憂時䇿越嶺東南見海潮<lb/>
<pb n="KR4e0169_WYG_011-10a"/>
　　蘭谿夜坐呈慧岩　九月十日也<lb/>
秋淨星河夜色遥江城獨坐思迢迢燒殘小閣雙銀爉<lb/>
聽盡高樓幾玉簫桂送暗香如妬月<hi>庭前有桂一株</hi>竹揺疎影<lb/>
欲凌霄<hi>窓外有竹一叢</hi>昨朝畫舫逢佳節撑到西湖第幾橋<lb/>
　　慰遣嚴州士民　時調江西奏免進貢章下<lb/>
匪才尸素聖思深士庻何勞淚滿襟明主昌言神禹度<lb/>
斯民直道葛天心還㸔匣有平津劔更喜囊無暮夜金<lb/>
惆悵此時不忍去且維輕舸越江潯<lb/>
<pb n="KR4e0169_WYG_011-10b"/>
　　喜友見訪<lb/>
多病還驚嵗月過靜㸔周易養天和經春陋巷無冠蓋<lb/>
此日柴門掃薜蘿兩世交情詩巻在十年為別夢魂多<lb/>
當時童子今華髮且對清樽一浩歌<lb/>
　　送兩洲宗伯<lb/>
萬樹春梅映曉晴一川淑氣拂行旌鳯翔北闕臺空在<lb/>
龍繞長江水自清一代風雲虚鼎席百年禮樂屬春卿<lb/>
相逢若問思歸客衰鬢蕭蕭病已成<lb/>
<pb n="KR4e0169_WYG_011-11a"/>
　　送慧岩歸　舟回夜泊野渡頭<lb/>
人世銷魂是祖筵朋情別思重凄然烟江風雨秋帆共<lb/>
山館琴樽夜榻聯寒露自㸔梧樹月重陽空負菊花天<lb/>
<hi>時九月八日也</hi>孤舟獨有缾中酒痛飲和衣一醉眠<lb/>
　　桐廬舟中<lb/>
海天時候乍隂晴嵗晏孤帆逐水程兩岸蒼山寒霧合<lb/>
一江溟雨暮潮生幾年漂泊歸心切萬里奔忙宦況輕<lb/>
深夜茫茫風浪起推蓬却見月華明<lb/>
<pb n="KR4e0169_WYG_011-11b"/>
　　西盤尚書<lb/>
海内耆英復幾人此心無日不山林謾㸔結緑思歸匣<lb/>
慨拂絲朱自解音竹滿西盤來鳯宿泉流姑射聽龍吟<lb/>
<hi>泉有龍祠</hi>也知景物鄉園好天下蒼生屬望深<lb/>
　　別端溪尚書<lb/>
四十年前春進士交情今見舊陳雷青襟緑鬢遊燕閣<lb/>
皓首蒼顔上鳯臺新句每裁秋夜月素心同㸔嵗寒梅<lb/>
衰余已上求歸疏如子還酬濟世才<lb/>
<pb n="KR4e0169_WYG_011-12a"/>
　　怡椿軒　椿崗總憲侍刑部時追思尊翁大司寇<lb/>
　　　有作和韻<lb/>
老幹森森獨占春芳枝還比舊精神隂濃西部雲霄古<lb/>
秀發南臺雨露新華國共推金作鼎傳家再見玉垂紳<lb/>
高軒珍重怡神意聖主年來眷命頻<lb/>
　　送世寧晉帖吳筆<lb/>
風動微綃落五雲花生吳律掃千軍天涵華嶽雙峯碧<lb/>
潮逆長河九派分江令夢醒文思逈張顛醉後姓名聞<lb/>
<pb n="KR4e0169_WYG_011-12b"/>
寥寥末世蘇黄體滿架珊瑚且贈君<lb/>
　　蘭谿九日<lb/>
越水吳山久倦遊登臨轉覺動人愁一簑烟笛滄江暮<lb/>
萬壑寒聲落葉秋佳節莫㸔陶令菊異鄉休上仲宣樓<lb/>
楚臺荒草經霜白且把茱萸對酒甌<lb/>
　　答無涯都御史<lb/>
無涯詞伯久馳名寄我新詩字字清靈運池邊春草緑<lb/>
滕王閣外浦雲生九霄風雨驚龍躍一曲簫韶聽鳯鳴<lb/>
<pb n="KR4e0169_WYG_011-13a"/>
安得滄洲同結舍盡將花鳥冩春情<lb/>
　　南行<lb/>
兩嵗天涯總客程蕭蕭此日復南行新砂潮接長江下<lb/>
漁浦風從北海生春色欲隨吳地盡野花空逐越山明<lb/>
當年俊逸薇垣使千里方舟獨有情<lb/>
　　甲子夢中　𢎞治十七年<lb/>
自入雲宣兩月程風光漸異獨傷情戍樓月落城門閉<lb/>
野塞風寒戰馬行幕府神兵傳號令沙場鬼火乍鮮明<lb/>
<pb n="KR4e0169_WYG_011-13b"/>
玉闗人老真堪笑誰息狼烟致太平<lb/>
　　聞舍弟至<lb/>
去年送汝下杭州吳水燕山萬里愁青草忽驚靈運夢<lb/>
白河即報李膺舟艱危蓬役經年別飄泊萍踪此世浮<lb/>
已辦新醅期共醉征驂急䇿莫淹留<lb/>
　　書南闗壁<lb/>
四壁青山列畫圍一川流水逐驂騑鶯啼花落春將去<lb/>
日暮天遥鳥倦飛家逺還時㸔鴈字途窮應恐負牛衣<lb/>
<pb n="KR4e0169_WYG_011-14a"/>
驅馳萬里如飄絮回首茫茫覺已非<lb/>
　　徐家園竹<lb/>
碧䦨重䕶小山隂誰種淇涯緑滿林千尺雲霄看鳯宿<lb/>
五更風雨聽龍吟寒香欲挹芳梅操直節還通翠栢心<lb/>
却憶故園棲迹處秋來高覆草堂深<lb/>
　　潞州分司大雨<lb/>
忽聽千山起迅雷送來溟雨滿霜臺萬竿銀竹參天發<lb/>
滿院琪花簇地開坐見乾坤成草昩俄驚滄海走塵埃<lb/>
<pb n="KR4e0169_WYG_011-14b"/>
大風不久驅雲散還挽晴光白日回<lb/>
　　晩下竹竿坡趨靈石<lb/>
萬壑林濤似海波驅車晩下竹竿坡無邊赤葉愁中見<lb/>
幾度黄花客裏過蓬髩還逢秋色改歸心偏傍月明多<lb/>
到家不用鱸魚美半畝蔬園十畝禾<lb/>
　　高平懷古<lb/>
路入長平日已昏野花爭發渚禽諠蕭蕭荒塜横殘碣<lb/>
寂寂頽祠倚敗垣澤潞已消唐將業山河猶帶趙人寃<lb/>
<pb n="KR4e0169_WYG_011-15a"/>
征途弔古三秦客惆悵東風一斷魂<lb/>
　　丹坪砦<lb/>
泥馬南來勢已危東窻長舌計成時十年功廢將軍痛<lb/>
<hi>飛曰十年之功廢於一旦</hi>五國<hi>二帝流此</hi>山遥二帝悲畫省三千周俊彦<lb/>
羽林百萬漢旌旗<hi>二者高宗皆不能用</hi>請㸔沁北丹坪砦一旅還<lb/>
能抗敵師<hi>土人豪傑據此砦金人不能取與宋聲問不通與砦人力抗金師</hi>
　　盤陀驛<lb/>
青山行盡見孤村下馬盤陀日已昏緑樹滿庭春寂寂<lb/>
<pb n="KR4e0169_WYG_011-15b"/>
東風時送鳥聲喧<lb/>
　　長平<lb/>
悲風陣陣逐山來日暮坑峯白骨堆千載誰磨秦劒血<lb/>
長平不及杜郵哀<lb/>
行人指㸃說秦軍往事凄凉那忍聞上黨誰更亷頗將<lb/>
趙人錯怨武安君<lb/>
　　李將軍和嵩山長平驛韻<lb/>
諸鎮還推澤潞軍抱真勲業至今聞秋來故砦迷深草<lb/>
<pb n="KR4e0169_WYG_011-16a"/>
日暮沙寒生野雲<lb/>
　　自高平趨潞州和菊軒韻<lb/>
昨宵風雨過高平今日晴川栁色明漁笛一聲漳水暮<lb/>
青山寒擁潞州城<lb/>
　　平陽四首　時予以吏部謫判平陽<lb/>
汾水春深落晩霞沿堤十里盡桃花畫船簫鼓遊人醉<lb/>
謾說風流是杜家<lb/>
薰風緑沼碧荷香玳宴歌兒舞袖長一醉襄陵傾百盞<lb/>
<pb n="KR4e0169_WYG_011-16b"/>
不知風景是平陽<lb/>
姑射泉邊萬竹稠來青樓外四山秋重陽醉後歸來晩<lb/>
黄菊紛紛插滿頭<lb/>
清曉寒霜候早朝小童羸馬禁天遥平陽判府催徴出<lb/>
棨㦸重羅過豫橋<lb/>
　　魯提督<lb/>
聖皇神武降千古提督威聲振四陲十萬强兵皆竄伏<lb/>
不須復勒燕山碑<lb/>
<pb n="KR4e0169_WYG_011-17a"/>
幾年邊騎乘秋入今嵗三闗獨晏然聞說元戎負韜畧<lb/>
三軍齊唱凱歌旋<lb/>
　　哭雷仲華<lb/>
淚洒霜天十萬行為君今日裂肝膓西風吹落靈陂月<lb/>
荒塜蕭蕭秋草長<lb/>
　　介休三首<lb/>
　　緜山<lb/>
緜山夕照墨雲馳疑似當年縱火時抱玉卞和雙刖足<lb/>
<pb n="KR4e0169_WYG_011-17b"/>
古今不獨介之推<lb/>
　　潞公宅<lb/>
潞公勲業古今騰自昔人情有愛憎千載故廬人敬仰<lb/>
不聞更說錦籠燈<lb/>
　　郭林宗祠<lb/>
四海誰扶漢室顛桐江風節一絲傳知君真隠真明哲<lb/>
千載人稱范母賢<lb/>
　　得恕夫書<lb/>
<pb n="KR4e0169_WYG_011-18a"/>
旅舍邊城病不休一封書到慰鄉愁栁青沙苑春堪折<lb/>
何日同君上白樓<lb/>
　　　宇文泰敗高歡於沙苑植栁千株白樂天懷友<lb/>
　　　詩曰煙入白樓沙苑暮栁苑白樓吾家也<lb/>
　　韓信廟<lb/>
養虎自遺天下患漢高圜轉用張良蒯生好似鴻門玦<lb/>
不必登壇論項王<lb/>
　　權店樓<lb/>
<pb n="KR4e0169_WYG_011-18b"/>
四月深山似九秋瀟瀟寒雨長離愁仲宣無復荆州意<lb/>
日暮他鄉一倚樓<lb/>
　　渡桑乾<lb/>
少小不知邊塞道鴈門聞說在天涯如今流落桑乾外<lb/>
南望山隂即是家<lb/>
　　　山隂在鴈門闗外<lb/>
　　詔獄過慧岩里<lb/>
去年送子越江西幾度相思夢轉迷此日械舟雙棹急<lb/>
<pb n="KR4e0169_WYG_011-19a"/>
夜深風雨過梁溪<lb/>
　　答浙客<lb/>
憐君風雪入潼闗斯世茫茫行路難爾是浙人應自悉<lb/>
蕭蕭生事比君寒<lb/>
　　釣臺<lb/>
江上雙臺俯白雲子陵風節古今聞臯䕫熙績唐虞世<lb/>
精一相傳在典墳<lb/>
華山長卧墮驢翁功成海外虬鬚老天下已屬赤符人<lb/>
<pb n="KR4e0169_WYG_011-19b"/>
惟有桐江一絲好<lb/>
　　竹　題宗元畫軸<lb/>
勁節虚心本自奇四時常見緑猗猗笑他江上羅浮樹<lb/>
只放寒花三兩枝<lb/>
　　梅答宗元　正德丙子宗元和尚自謂通文武學<lb/>
　　　宿於村廟請見六日不許㑹五泉弟他出過廟<lb/>
　　　宗元邀入廟講論至夜深指天曰一天新星象<lb/>
　　　五泉歸告予明日宗元再請見亦不許宗元以<lb/>
<pb n="KR4e0169_WYG_011-20a"/>
　　　畫梅一軸請詩宗元見詩曰不可致矣明日去<lb/>
凌霜傲雪不凡才直到嚴冬爛熳開不為春光便改色<lb/>
鶯鶯燕燕莫相猜<lb/>
　　謝却洪尹贈金　至崇德洪尹異以白金為贈且<lb/>
　　　曰此某之俸金非取之民者余曰感君高義但<lb/>
　　　司縣之際恐終非法也異曰患難中非平時比<lb/>
　　　余曰君不讀論語乎顛沛必於是異乃持去且<lb/>
　　　徧以予言告諸士民異平素喜節好義昔宿戸<lb/>
<pb n="KR4e0169_WYG_011-20b"/>
　　　部得罪且將死親朋不敢近異時為舉子為之<lb/>
　　　侍湯藥四十日宿得生還固非密令比也<lb/>
洪尹高情太古音艱危昏夜贈行金為仁君子存顛沛<lb/>
不是當年伯起心<lb/>
　　魯橋神　魯橋猿仙神者時傳其能預言人禍福<lb/>
　　　官校孫百戸等謁神且布施神一見即曰汝輩<lb/>
　　　非拿韓僉事者乎衆曰諾神曰韓公大好官好<lb/>
　　　人浙江民以青天呼之王鎮守無天理我近日<lb/>
<pb n="KR4e0169_WYG_011-21a"/>
　　　來自京科道部寺無一人不惜其枉世界如翻<lb/>
　　　餅時當不久此人異日當大用爾輩當小心待<lb/>
　　　之衆應曰不敢神怒曰張某狡猾無狀不念爾<lb/>
　　　六嵗鱉膞子兒乎張股慄叩頭蓋張實遇余少<lb/>
　　　禮年六十餘始得是兒項短故神言之官校既<lb/>
　　　回皆詣予賀自是待余愈恭而張某尤謹<lb/>
尸素何曾有寸勞虚名空使萬民謠聖朝法度山難轉<lb/>
不似仙神在魯橋<lb/>
<pb n="KR4e0169_WYG_011-21b"/>
　　醉翁亭<lb/>
滁陽天外數峯青暮帶雲霞似畫屏每向離騷悲楚客<lb/>
何心更上醉翁亭<lb/>
　　偕邃谷子登映江樓<lb/>
秋風遙上越江樓<hi>邃谷</hi>兩岸雲山共別愁日暮海門潮<lb/>
正急<hi>苑洛</hi>煙生沙磧樹如浮襟期此日還㸔劒<hi>邃谷</hi>尊<lb/>
酒他鄉且繫舟梅嶺古來多瘴厲<hi>苑洛</hi>南行敢說是奇<lb/>
遊<hi>邃谷</hi>
<pb n="KR4e0169_WYG_011-22a"/>
　　再過邃谷子<lb/>
暮雨江頭使節來<hi>邃谷</hi>茅齋一醉菊花盃連朝案牘慚<lb/>
吾俗<hi>苑洛</hi>今代文章羨子才落木荒雲秋色逺<hi>邃谷</hi>孤<lb/>
城寒角夜聲哀相㸔俱是天涯客<hi>苑洛</hi>此地過從更幾<lb/>
回<hi>邃谷</hi>
　　邃谷將行話別<lb/>
十年海上謾相逢<hi>苑洛</hi>坐對清尊聽晩松<hi>慧岩</hi>長路風<lb/>
塵悲逐客<hi>邃谷</hi>南荒禮樂見儒宗<hi>苑洛</hi>㸔山是處還三<lb/>
<pb n="KR4e0169_WYG_011-22b"/>
宿<hi>慧岩</hi>去國無心更萬鍾<hi>邃谷/</hi>聖主即今思化理<hi>苑洛</hi>
未應直道獨難容<hi>慧岩</hi>
　　再㑹邃谷觀潮閣<lb/>
萬山落木望蕭蕭<hi>苑洛</hi>久客殊鄉倍寂寥<hi>慧岩</hi>對景益<lb/>
増離思苦<hi>友竹</hi>望雲空有夢魂遙<hi>䆳谷</hi>蒹葭淩亂江風<lb/>
白<hi>慧岩</hi>島嶼微茫海氣消<hi>苑洛/</hi>尊酒明朝與君別<hi>友竹</hi>
相思何處獨聞簫<hi>邃谷</hi>
落日招提上<hi>邃谷</hi>西風越海邊<hi>苑洛/</hi>浩歌聞野牧<hi>慧岩</hi>
<pb n="KR4e0169_WYG_011-23a"/>
長笛隔離筵<hi>邃谷</hi>庾嶺千山瘴<hi>苑洛/</hi>藍闗萬里天<hi>慧岩</hi>
北歸吾未卜<hi>邃谷</hi>相對一澘然<hi>苑洛</hi>
　　㑹邃谷子天然閣<lb/>
三吳佳麗地<hi>苑洛</hi>高閣一開扉<hi>慧岩/</hi>鷲嶺開圖畫<hi>邃谷</hi>
松闗入翠微<hi>苑洛</hi>江潮衝雨下<hi>慧岩/</hi>木葉帶雲飛<hi>邃谷</hi>
海國相逢幾<hi>苑洛</hi>年來故舊稀<hi>慧岩</hi>
烟雨秋江上<hi>友竹</hi>闗河故國思<hi>苑洛/</hi>開尊疑夢寐<hi>邃谷</hi>
執手惜暌離<hi>慧岩</hi>逺道風塵惡<hi>友竹/</hi>他鄉嵗月遅<hi>苑洛</hi>
<pb n="KR4e0169_WYG_011-23b"/>
潮陽何日見<hi>邃谷</hi>不愧讀韓碑<hi>慧岩</hi>
燈火湖邊寺<hi>邃谷</hi>相㸔夜欲闌<hi>苑洛/</hi>海雲松影暗<hi>慧岩</hi>
風塔鐸聲殘<hi>䆳谷</hi>飯出胡麻供<hi>苑洛/</hi>更消金秤丸<hi>慧岩</hi>
詩成僧入定<hi>䆳谷</hi>山月正團團<hi>苑洛</hi>
霜鴈驚鄉思<hi>慧岩</hi>星槎望海門<hi>䆳谷/</hi>欲歸還覔句<hi>苑洛</hi>
既醉復移尊<hi>慧岩</hi>說法聽山鬼<hi>邃谷/</hi>行歌答嶺猿<hi>苑洛</hi>
明朝即城市<hi>慧岩</hi>此意共誰論<hi>䆳谷</hi>
月出千山白<hi>邃谷</hi>風高萬壑哀<hi>慧岩/</hi>滄江連海闊<hi>苑洛</hi>
<pb n="KR4e0169_WYG_011-24a"/>
飛閣倚雲開<hi>䆳谷</hi>貧病秋還客<hi>苑洛/</hi>登臨夜復杯<hi>慧岩</hi>
天涯幾知已<hi>䆳谷</hi>候吏莫相催<hi>慧岩</hi>
　　留邃谷子<lb/>
江頭忽報理行舟<hi>苑洛</hi>急䇿征驂向子留滿眼黄花近<lb/>
佳節<hi>慧岩</hi>數聲白鴈過高秋越王臺上可登眺<hi>苑洛</hi>和<lb/>
靖祠前多倡酬且盡渭城一盃酒<hi>慧岩</hi>錢塘南去揔離<lb/>
愁<hi>苑洛</hi>
　　九日約邃谷子飲邃谷子遊勝果寺余二人不能<lb/>
<pb n="KR4e0169_WYG_011-24b"/>
　　從<lb/>
昨宵風雨是重陽<hi>苑洛</hi>滿地黄花笑客忙飄泊遥憐知<lb/>
已在<hi>慧岩</hi>登臨謾逐野僧狂白衣負我東籬約<hi>苑洛</hi>烏<lb/>
帽從渠短髮蒼湖上秋光未零落<hi>慧岩</hi>不妨小艇載清<lb/>
觴<hi>苑洛</hi>
　　登保俶寺　錢越王俶入朝於宋國人建塔祝其<lb/>
　　　來今其塔相傳為保俶寺因以名<lb/>
百尺浮圖上碧霄<hi>苑洛</hi>登臨此日憶前朝<hi>慧岩</hi>夕陽天<lb/>
<pb n="KR4e0169_WYG_011-25a"/>
外千山暮<hi>邃谷</hi>秋海江頭八月潮<hi>苑洛</hi>社稷有臣揮痛<lb/>
淚<hi>慧岩</hi>君王何事樹降標<hi>䆳谷/</hi>當年城郭分明在<hi>苑洛</hi>
十里長塘見野橋<hi>慧岩</hi>
封疆吳越百年傳<hi>慧岩</hi>一渡長江竟不還<hi>邃谷</hi>北望猶<lb/>
存蕭寺塔<hi>苑洛</hi>南歸曽見御函牋<hi>慧岩</hi>秋深宫殿迷寒<lb/>
草<hi>邃谷</hi>日落湖山起暮煙<hi>苑洛/</hi>千古興亡回首夢<hi>慧岩</hi>
清尊相對重悽然<hi>䆳谷</hi>
　　邃谷將行餞之<lb/>
<pb n="KR4e0169_WYG_011-25b"/>
秋江兩月駐行旌<hi>苑洛</hi>一度相過一度情<hi>慧岩</hi>明日即<lb/>
為南去客<hi>邃谷</hi>臨岐數問北歸程<hi>苑洛</hi>霜紅越樹重城<lb/>
隔<hi>慧岩</hi>雲黑蠻溪萬里行<hi>䆳谷/</hi>人世生離今夕是<hi>苑洛</hi>
謾同尊酒嘆浮萍<hi>慧岩</hi>
夜靜潮鳴閣<hi>慧岩</hi>江空月影寒<hi>苑洛/</hi>一尊成逺別<hi>邃谷</hi>
萬里願加飡<hi>慧岩</hi>不愧三龍水<hi>苑洛水在廣東韓文公過此有詩</hi>深慙<lb/>
七里灘<hi>邃谷</hi>播遷吾道在<hi>慧岩/</hi>共説報君難<hi>苑洛</hi>
　　别梅溪<lb/>
<pb n="KR4e0169_WYG_011-26a"/>
才喜逢君又逺違<hi>梅溪</hi>海鄉相對思依依風高古木猿<lb/>
聲急<hi>苑洛</hi>霜落寒江鴈影稀共向離歌悲祖席<hi>梅溪</hi>不<lb/>
堪別淚㸃征衣闗河萬里滇南道<hi>苑洛</hi>我獨驅馳駟牡<lb/>
騑<hi>梅溪</hi>
痛飲新聯興轉豪<hi>梅溪</hi>還驚秋色下庭臯雨過叢菊開<lb/>
金苑<hi>苑洛</hi>風入長林動碧濤山對小樓峯似㦸<hi>梅溪</hi>潮<lb/>
生滄海水如刀天涯零落綈袍在<hi>苑洛</hi>一事無成早二<lb/>
毛<hi>梅溪</hi>
<pb n="KR4e0169_WYG_011-26b"/>
　　岳墳<lb/>
武穆祠前落葉秋<hi>慧岩</hi>悲風長夜起松楸精忠萬古南<lb/>
枝在<hi>苑洛</hi>遺恨無窮汴水流鳯閣誰為天子詔<hi>慧岩</hi>龍<lb/>
沙空抱上皇憂輿圖竟付東窻計<hi>苑洛</hi>寂寞崖山一葉<lb/>
舟<hi>慧岩</hi>
　　謁廟<lb/>
古栢高秋露氣寒<hi>慧岩</hi>橋門初日集儒冠萬年制作從<lb/>
周禮<hi>苑洛</hi>千仞宫牆拜漢官自是聖朝多化雨<hi>慧岩</hi>還<lb/>
<pb n="KR4e0169_WYG_011-27a"/>
㸔吾道障狂瀾迂疎愧我真無補<hi>苑洛</hi>山斗于今正仰<lb/>
韓<hi>慧岩</hi>
　　松崖方都憲號<hi>時致仕</hi>
烏石山高隔世塵<hi>苑洛</hi>長松鬱鬱八千春暖雲不斷靈<lb/>
脂結<hi>慧岩</hi>晴雪初乾老榦新萬木惟應梅作使<hi>苑洛</hi>孤<lb/>
根還許竹為隣山腰松下茅堂小<hi>慧岩</hi>中有高翁樂性<lb/>
真<hi>苑洛</hi>
　　夜話<lb/>
<pb n="KR4e0169_WYG_011-27b"/>
小坐依脩竹<hi>苑洛</hi>新凉滌素襟殘砧秋戍外<hi>慧岩</hi>長笛<lb/>
越江潯一客驚蓬鬢<hi>苑洛</hi>孤燈共此心相㸔清漏盡<hi>慧</hi>
<hi>岩</hi>月轉碧梧隂<hi>苑洛</hi>
　　閲城<lb/>
東南論勝地<hi>慧岩</hi>吳越此名邦天險連三省<hi>苑洛</hi>城高<lb/>
帶二江貔貅明劒㦸<hi>慧岩</hi>虎豹擁旌幢萬國車書一<hi>苑</hi>
<hi>洛</hi>寰瀛氣自降<hi>慧岩</hi>
　　登天寧寺<lb/>
<pb n="KR4e0169_WYG_011-28a"/>
石磴層雲出<hi>苑洛</hi>風林百鳥啼秋隂花外轉<hi>慧岩</hi>午院<lb/>
竹邊低野興逢僧發<hi>苑洛</hi>狂懷共客題浮踪今兩浙<hi>慧</hi>
<hi>岩</hi>歸夢自闗西<hi>苑洛</hi>
　　夜歸宿公署<lb/>
竹光明夜露<hi>慧岩</hi>湖影浸秋城月白千家靜<hi>苑洛</hi>霜寒<lb/>
九陌清山輿歸路並<hi>慧岩</hi>風榻客窻横千古陳雷意<hi>苑</hi>
<hi>洛</hi>相從幸此生<hi>慧岩</hi>
　　索戸部夜話<lb/>
<pb n="KR4e0169_WYG_011-28b"/>
寒雨響簷溜<hi>索</hi>孤燈共夜堂鄉愁聞海柝<hi>韓</hi>旅況對春<lb/>
觴逺別匆匆話<hi>索</hi>浮生處處忙相㸔渾不寐<hi>韓</hi>江戍漏<lb/>
聲長<hi>索</hi>
　　慧岩將賦歸小酌話别<lb/>
海内論英俊<hi>苑洛</hi>如君復幾人<hi>友竹/</hi>還林非倦翼<hi>約齋</hi>
縱壑愧修鱗<hi>慧岩</hi>别意春江暮<hi>苑洛/</hi>孤懷夜月新<hi>東溪</hi>
寄聲頻託鴈<hi>約齋</hi>千里見情真<hi>友竹</hi>
庭竹暝烟亂<hi>約齋</hi>江雲野鶴還<hi>慧岩/</hi>山光梁水外<hi>苑洛</hi>
<pb n="KR4e0169_WYG_011-29a"/>
鳥哢武林間<hi>友竹</hi>得著先收局<hi>約齋/</hi>躭春欲問山<hi>東溪</hi>
懸知非俗駕<hi>友竹</hi>世路自漫漫<hi>苑洛</hi>
多難知交誼<hi>友竹</hi>離筵倍感懷<hi>約齋/</hi>江山真得友<hi>東溪</hi>
花鳥欲忘骸<hi>苑洛</hi>聖代恩波濶<hi>慧岩/</hi>高名物理乖<hi>苑洛</hi>
先機今勇退<hi>友竹</hi>塵絆媿吾儕<hi>約齋</hi>
雲凈天光逺<hi>慧岩</hi>江空别意長<hi>苑洛/</hi>驪歌聞栁外<hi>友竹</hi>
祖席醉花旁<hi>約齋</hi>夜雨他年夢<hi>東溪/</hi>巔崖此日韁<hi>慧岩</hi>
欲歸歸便得<hi>約齋</hi>洛渭正滄滄<hi>苑洛</hi>
<pb n="KR4e0169_WYG_011-29b"/>
　　將適雙溪<lb/>
江上樓船待客歸<hi>苑洛</hi>山城尊酒且依依宦途嵗月他<lb/>
年夢<hi>慧岩</hi>鄉國田園昨日非露冷槿花聞鴈度<hi>苑洛</hi>風<lb/>
牽荇帶憶鱸肥淹留不覺秋宵永<hi>慧岩</hi>漏盡寒譙月滿<lb/>
扉<hi>苑洛</hi>
　　别慧岩<lb/>
滿江風雨解離舟<hi>苑洛</hi>病客難禁萬斛愁欲去為君仍<lb/>
水宿<hi>慧岩</hi>重來共我一山遊多情衢婺詩篇在<hi>苑洛</hi>過<lb/>
<pb n="KR4e0169_WYG_011-30a"/>
眼鶯花嵗月浮脈脈尊前不成醉<hi>慧岩</hi>海天蒼莽是杭<lb/>
州<hi>苑洛</hi>
　　獄中　徐東岩御史<lb/>
多病親三木<hi>東岩</hi>虚名有四知何能酬聖主<hi>苑洛</hi>深愧<lb/>
負明時月落寒砧急<hi>東岩</hi>秋高夜漏遲推枰聽雞唱<hi>苑</hi>
<hi>洛</hi>故國動相思<hi>東岩</hi>
南省名曾並<hi>苑洛</hi>西臺罪有餘身如罝裏兔<hi>東岩</hi>命似<lb/>
釡中魚痛哭懷宣室<hi>苑洛</hi>佯狂問卜居古今一生死<hi>東</hi>
<pb n="KR4e0169_WYG_011-30b"/>
<hi>岩</hi>吾道竟何如<hi>苑洛</hi>
窻外蕭蕭葉<hi>苑洛</hi>堦前唧唧蛩夜深人寂寞<hi>東岩</hi>天逈<lb/>
月朣朧愚直逢明世<hi>苑洛</hi>狂言瀆聖聰拘幽皆自致<hi>東</hi>
<hi>岩</hi>敢謂小臣忠<hi>苑洛</hi>
　　梅溪赴滇南<lb/>
吳江秋雨正瀟瀟<hi>松臯</hi>江上離愁黯不消<hi>苑洛</hi>萬里雲<lb/>
山初解纜<hi>慧岩</hi>十年京國幾聯鑣<hi>苑洛</hi>鄉情不盡陽闗<lb/>
酒<hi>慧岩</hi>客夢還驚越海潮<hi>松臯/</hi>萬里滇池俯金馬<hi>慧岩</hi>
<pb n="KR4e0169_WYG_011-31a"/>
征鴻渺渺暮天遙<hi>松臯</hi>
　　獄中<lb/>
月華如水近中天<hi>東岩</hi>脈脈相㸔夜不眠湖海蕭條家<lb/>
在越<hi>苑洛</hi>風塵荏苒客居燕先幾今已慚張翰<hi>東岩</hi>小<lb/>
雅曾聞悼馬遷此夕感時多少淚<hi>苑洛</hi>盡隨旅夢入雲<lb/>
煙<hi>東岩</hi>
圜土無人晝掩扉<hi>東岩</hi>西風吹送雨霏微愁隨落葉蕭<lb/>
蕭下<hi>苑洛</hi>心逐行雲片片歸萬死寧嫌同草木<hi>東岩</hi>一<lb/>
<pb n="KR4e0169_WYG_011-31b"/>
官原不為輕肥平生㸃檢知無愧<hi>苑洛</hi>塵世何勞較是<lb/>
非<hi>東岩</hi>
兩髩蕭蕭百病攻<hi>東岩</hi>天涯秋盡且飄蓬半籬殘雨催<lb/>
寒菊<hi>苑洛</hi>幾樹酸聲下晩松愁入夢魂歸故里<hi>東岩</hi>身<lb/>
無羽翼脫樊籠隂房寂寂人踪少<hi>苑洛</hi>白日時㸔鬼火<lb/>
紅<hi>東岩</hi>
重門深鎖一燈昏<hi>東岩</hi>十載交情此夜論諌草問君焚<lb/>
幾度<hi>苑洛</hi>窮途見子謫三番疎窻時有驚風入<hi>東岩</hi>晩<lb/>
<pb n="KR4e0169_WYG_011-32a"/>
樹猶聞宿鳥喧咫尺堯天傳玉漏<hi>苑洛</hi>聖明不久布洪<lb/>
恩<hi>東岩</hi>
落葉西風過短牆<hi>東岩</hi>逺林疎雨遞微凉三秋松菊鄉<lb/>
園在<hi>苑洛</hi>五夜闗河客夢長世事了知棋一局<hi>東岩</hi>年<lb/>
華空負酒盈觴與君欲學東山卧<hi>苑洛</hi>十載君恩詎敢<lb/>
忘<hi>東岩</hi>
瞽言無補聖明時<hi>苑洛</hi>幾筯氷鮮萬姓脂<hi>予以奏免進貢得罪</hi>兩<lb/>
浙口碑遐邇見<hi>東岩</hi>百年心事鬼神知茫茫誰識成周<lb/>
<pb n="KR4e0169_WYG_011-32b"/>
禮<hi>苑洛東岩以言    禮得罪</hi>黙黙惟觀易卦辭燈下相㸔成一笑<lb/>
<hi>東岩</hi>鐵交窻外冷風吹<hi>苑洛</hi>
千里寒城起暮烟<hi>苑洛</hi>蛩聲斷續惱人眠披衣坐對青<lb/>
燈暗<hi>東岩</hi>步月愁㸔白鴈還永夜床頭周易在<hi>苑洛</hi>羇<lb/>
懷雲外蜀山連夏黄記取當年事<hi>東岩</hi>聞道應知愧昔<lb/>
賢<hi>苑洛</hi>
　　獄中懷程以道<lb/>
一別茫茫近十年<hi>苑洛</hi>偶來手字墨猶鮮殷勤始見交<lb/>
<pb n="KR4e0169_WYG_011-33a"/>
遊誼<hi>東岩</hi>激切時聞諌議篇涇野聯鑣秋色晩<hi>苑洛</hi>幖<lb/>
山對榻雨聲連知君此夜相思夢<hi>東岩</hi>定繞圜扉碧樹<lb/>
煙<hi>苑洛</hi>
　　獄中懷吕道夫<lb/>
如君鄉國最心知<hi>苑洛</hi>咫尺空勞兩地思何日論文重<lb/>
對酒<hi>東岩</hi>今宵遣興且憑詩秋深青瑣愁多少<hi>苑洛</hi>月<lb/>
落滄江夢幾時況是艱危佳節後<hi>東岩</hi>黄花寒雨滿東<lb/>
籬<hi>苑洛</hi>
<pb n="KR4e0169_WYG_011-33b"/>
　　獄中懷曾東石<lb/>
少岷清瘦近如何<hi>東岩</hi>雲樹相思病轉多別後詩篇今<lb/>
幾帙<hi>苑洛</hi>秋來風雨憶重過青春已負前年約<hi>東岩</hi>明<lb/>
月應憐此夜歌生事茫茫各萍梗<hi>苑洛</hi>幾回搔首嘆蹉<lb/>
跎<hi>東岩</hi>
　　言別<lb/>
京華一別七年過<hi>苑洛</hi>忽訝相逢在網羅月落梧桐疑<lb/>
是夢<hi>東岩</hi>夜闌風雨不成歌平生許國心還壯<hi>苑洛</hi>此<lb/>
<pb n="KR4e0169_WYG_011-34a"/>
日分襟恨轉多去去相期各努力<hi>東岩</hi>敢將衰朽負賢<lb/>
科<hi>苑洛</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0169_WYG_011-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苑洛集巻十一<lb/>
</p>
<p>
</p>
  </div>
</body>
</text>
</TEI>
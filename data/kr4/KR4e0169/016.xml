<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻十六</head> <lb/>
    <p>
<pb n="KR4e0169_WYG_016-1a"/>
欽定四庫全書<lb/>
　苑洛集巻十六<lb/>
　　　　　　　　　　　　明　韓邦竒　撰<lb/>
　　大舉聲息事<lb/>
謹題為大舉聲息事嘉靖十六年八月十七日辰時據<lb/>
鴈門等三闗遊擊署都指揮僉事祝雄差夜不收口報<lb/>
敵人約有三萬餘騎從渾水并青糜子二溝出到八柳<lb/>
樹地方至林家坪下營二十里長約有三里寛後有灰<lb/>
<pb n="KR4e0169_WYG_016-1b"/>
塵十里不斷本日申時又該鎮守山西三闗副總兵右<lb/>
軍都督府都督僉事周尚文差夜不收口報八月十四<lb/>
日平敵衛傳報夜不收報說平敵衛大邊墩石垜山敵<lb/>
人分作六股頭行約有四萬往南行走十五日周總兵<lb/>
領人馬要去八角截殺十九日又該大同副總兵郝鏜<lb/>
差夜不收口報副總兵帶領本部人馬於本月十八日<lb/>
於大同起行本日又據鴈門兵備副使禀帖報稱據寧<lb/>
武闗守備雷澤差夜不收報稱十六日未時分有敵人<lb/>
<pb n="KR4e0169_WYG_016-2a"/>
四萬餘騎自八角地方西窪村擡營行至鎮西衛地名<lb/>
五所大寨往西南不住徐徐行走總兵官周尚文督率<lb/>
遊擊祝雄守備雷澤等合兵一處隨敵向往跟襲截殺<lb/>
本月二十日又據大同㕘將李彬差夜不收口報李㕘<lb/>
將帶領本部人馬已到與周總兵人馬合營應援等因<lb/>
節報到臣巻查先於本年六月十一等日節據鴈門兵<lb/>
備副使節次報為火砲聲息事已經㑹本具題及嚴行<lb/>
三闗遊守等官嚴加隄備并行文宣大等鎮遇有警報<lb/>
<pb n="KR4e0169_WYG_016-2b"/>
各查照兵部題奉欽依内事理各帶領本部人馬前來<lb/>
應援去後今據前因除選委太原左等衛指揮宫勲等<lb/>
各帶領馬歩官軍於寧化等處臨邊要害地方按伏截<lb/>
殺寧化所宫勲岢嵐州張文愷靜樂縣李承祖嵐縣竹<lb/>
勲興縣頓登及選委原任守備指揮張文總領五處官<lb/>
軍相機調度又選委指揮袁漢吕調陽各帶領人馬前<lb/>
去袁漢天門闗吕調陽忻口各按伏截殺并給各官輕<lb/>
便火器及嚴督三闗遊守等官各嚴明號令相機戰守<lb/>
<pb n="KR4e0169_WYG_016-3a"/>
仍行兵備副使分布軍壯於十八隘口設伏其各地方<lb/>
官員有無失事及有無斬獲功次候敵退之日另行具<lb/>
題外縁係大舉聲息事理為此具本專差親齎謹具題<lb/>
知嘉靖十六年八月二十一日<lb/>
　　大舉敵人出邊事<lb/>
謹題為大舉敵人出邊事嘉靖十六年八月二十四日<lb/>
據太原左衛中軍指揮同知劉勝禀帖審得周總兵原<lb/>
差夜不收報說本月二十日敵人在鎮西衛地方三井<lb/>
<pb n="KR4e0169_WYG_016-3b"/>
下營二十一日三井起營行至狼窩山下營二十二日<lb/>
狼窩山起營行至鄧家山見陣本日從巖頭寺往西北<lb/>
行走本月二十五日又據鴈門兵備副使禀帖報稱本<lb/>
年八月二十三日未時據本道原差夜不收前去八角<lb/>
等處哨探回還報稱敵人於本月二十日在於鎮西衛<lb/>
地名三井村開營二十二日仍從舊路北去人馬追赶<lb/>
等情本日又據中軍指揮同知劉勝禀帖報稱本月二<lb/>
十五日祝遊擊差總旗朱友貴報稱本月二十二日敵<lb/>
<pb n="KR4e0169_WYG_016-4a"/>
人從巖頭寺青糜子溝鴿子窯東山馬頭山等墩紅門<lb/>
迤東出口去訖等因節報到臣巻查先為大舉聲息事<lb/>
節據鴈門等三闗遊擊署都指揮僉事祝雄等差夜不<lb/>
收報稱有四萬餘騎擡營行至鎮西衞等處地方臣選<lb/>
委太原左等衞指揮宫勲等各帶領馬步官軍於寧化<lb/>
等處臨邊要害地方按伏截殺及嚴行三闗遊守等官<lb/>
各嚴明號令相機戰守仍行兵備副使分布軍壯於十<lb/>
八隘口設伏備由於本年八月二十一日具題訖今據<lb/>
<pb n="KR4e0169_WYG_016-4b"/>
前因除地方有無搶戰人畜及各官有無斬獲功次候<lb/>
查明另行具題外為照敵人大舉深入臣已先行具本<lb/>
題知今敵人既已出境若待查明具奏臣恐上厪皇上<lb/>
西顧之憂縁係大舉敵人出邊事理為此具本專差親<lb/>
齎謹具題知嘉靖十六年八月二十五日<lb/>
　　大勢敵人擁衆深入急調隣兵㑹合迎敵官軍奮<lb/>
　　勇斬獲首級奪獲戰馬軍器人口等事<lb/>
謹題為大勢敵人擁衆深入急調隣兵㑹合迎敵官軍<lb/>
<pb n="KR4e0169_WYG_016-5a"/>
奮勇斬獲首級奪獲戰馬軍器人口等事據守備偏頭<lb/>
闗署都指揮僉事程九疇等各呈前事備報到臣㑹同<lb/>
鎮守山西副總兵周某議得敵人隂蓄機謀糾集套衆<lb/>
吉囊等部落慣戰羣類侵越三闗犯我晉省投來人言<lb/>
意搶綾段人畜久不露形偶爾舉衆陽從大同邊界墳<lb/>
嶺等處倉卒入我境界暗由夾道西來意在攻我無備<lb/>
幸得差哨早報信砲分傳臣等差人分投省諭隄備敵<lb/>
從偏闗平凉泉等墩進邊烽火通明柴堆并焚四野早<lb/>
<pb n="KR4e0169_WYG_016-5b"/>
知人畜趨避無虞前敵深入臣等查照總督軍務都察<lb/>
院右都御史兼兵部左侍郎周某節行咨文及兵部題<lb/>
奉明㫖但遇警急徴調隣兵互相應援事宜分投差人<lb/>
即調隣兵繼後協力日夜逐追據報前敵散去搶掠岢<lb/>
嵐等處止留一半守營將士乗彼分勢奮不顧身向前<lb/>
齊力用命射砍三日鏖戰五次仰仗皇上神威聖武傷<lb/>
死敵人甚多但交鋒之際不及斬首多被鈎駝去訖鋒<lb/>
前斬獲首級奪獲戰馬軍器等件功雖不多士氣少振<lb/>
<pb n="KR4e0169_WYG_016-6a"/>
敵人深入由貳邊至於老營堡八角三岔五所大寨一<lb/>
路往還五百六七十里兵衆相挾俱未得搶追逼計窮<lb/>
擡營前到鎮西岢嵐刼搶人畜止是半日因兵後擊前<lb/>
敵各山旋馬當日掣回擡營遁去搶掠人數因兵追戰<lb/>
太半丢棄自回鄉土縁敵營部落數多别糾來侵事計<lb/>
難測除行各闗守備遊擊各整兵馬仍行沿邊各路墩<lb/>
臺守瞭人員比常十分加謹隄備及申明催督前項敵<lb/>
經衛所州縣各令鄉屯急添堡寨各編堡頭設置柴堆<lb/>
<pb n="KR4e0169_WYG_016-6b"/>
輪撥夫守遇砲傳燒柴堆人畜早知收堡堅壁四野外<lb/>
查得沿邊州縣衛所惟靖樂興縣申報前敵未到地方<lb/>
其各衆經行鎮西岢嵐寧化嵐縣行令雁門兵備副使<lb/>
行查未報欲候查到慮恐遲悞除將斬獲隊首奪獲戰<lb/>
馬軍器開送巡按山西監察御史紀驗明實及各敵經<lb/>
地方有無搶掠人畜另行具奏外臣等先將敵來日期<lb/>
并官舎旗軍通事人等衝鋒殺敵奮勇當先三日鏖戰<lb/>
五次殺傷前敵鋒前斬獲首級奪獲戰馬軍器等項有<lb/>
<pb n="KR4e0169_WYG_016-7a"/>
功官軍縁由具奏伏望皇上軫念邊兵以寡敵衆苦中<lb/>
得生乞勅下部仍行查勘明白照例奏請陞賞以勵人<lb/>
心以激將來再照當鏖戰之時彼衆我寡敵人旋繞綴<lb/>
擊我軍不解甲者五日不飲食者三日人心危懼幸得<lb/>
副總兵周尚文隨機應變申近來未行之軍法斬退縮<lb/>
違令之軍人揭竿懸首然後衆心始堅殊死効力敵衆<lb/>
望見懸首以口咬指是以我軍得以保全敵人終於退<lb/>
遁縁係大勢敵人擁衆深入急調隣兵㑹合迎敵官軍<lb/>
<pb n="KR4e0169_WYG_016-7b"/>
奮勇斬獲首級奪獲戰馬軍器人口等事理臣等未敢<lb/>
擅便為此具本專差親齎謹題請㫖嘉靖十六年九月<lb/>
初六日<lb/>
　　欽遵勅諭因時察勢益兵據險以防敵患以衛中<lb/>
　　華事<lb/>
謹題為欽遵勅諭因時察勢益兵據險以防敵患以衛<lb/>
中華事嘉靖十六年五月二十七日欽奉勅巡撫山西<lb/>
都御史韓某副總兵都指揮僉事傅鐸近該監察御史<lb/>
<pb n="KR4e0169_WYG_016-8a"/>
徐九臯奏稱各邊武備廢弛請命大臣行邊逐一經畧<lb/>
修舉等因朕以爾等久膺邊方重寄特兹勅諭爾等親<lb/>
歴各處嚴督所屬逐一㸃視何處軍馬缺乏所當選補<lb/>
何處兵甲損壞所當修葺墻垣壕塹有無髙深墩臺城<lb/>
堡有無完固器械有無齊備糧草有無充足或修或補<lb/>
督令有司着實用工或増或益不許虚應故事其軍職<lb/>
官員如有貪懦無為役占軍士以致操守不嚴備禦無<lb/>
法者爾等㕘奏拏問凡利有可興弊有可革者聽爾便<lb/>
<pb n="KR4e0169_WYG_016-8b"/>
宜處置應奏請者具實奏聞爾等須悉心整理務使邊<lb/>
備修舉地方寧謐庶副委任如或照前因循廢弛以致<lb/>
臨期誤事責有所歸年終通將整理修舉過事蹟造冊<lb/>
奏繳以憑查考爾等勉之慎之故勅欽此欽遵臣遵奉<lb/>
勅諭除選軍行鴈門兵備副使吕阼見今召選馬匹行<lb/>
令山西都司都指揮鄔祐兵備副使吕阼行太僕寺卿<lb/>
郭五常陸續買補馬二千七百餘匹兵甲并器械臣㑹<lb/>
同鎮守山西副總兵右軍都督府都督僉事周尚文動<lb/>
<pb n="KR4e0169_WYG_016-9a"/>
支官銀修葺過三闗八角等處軍士什物盔甲弓箭旗<lb/>
鼓響器等項器械完備墻垣壕塹臣行令兵備副使吕<lb/>
阼將坍塌邊墻壕塹賺馬品字坑窖并通人小路逐一<lb/>
包砌補修剷削截斷挑穵各深濶陡峻墩臺城堡臣㑹<lb/>
同鎮守山西副總兵右軍都督府都督僉事周尚文將<lb/>
沿邊一帶添築墩臺一十八座堡寨五十一處崖窨百<lb/>
十餘座臣又以老營堡舊城狹薄不堪容衆固守軍皆<lb/>
分番終非土著臣謹以召募新軍一千餘名常備將輪<lb/>
<pb n="KR4e0169_WYG_016-9b"/>
班官軍改回本處防守臣親歴本堡督同先任兵備副<lb/>
使賈啓沿山履野逐一驗看經畫於堡東展築城垣一<lb/>
座週圍三面共長三百六十八丈六尺底濶二丈八尺<lb/>
收頂一丈八尺髙二丈垜口小墻髙六尺敵臺三座上<lb/>
蓋舗舎各一間堡内起蓋營房一千五百間編立千文<lb/>
字號分給新軍居住官㕔一所大小房二十五間石砌<lb/>
水口一處磚劵東南門二座幫修過舊城北面連敵䑓<lb/>
三座東西共長一百五十八丈九尺西南二面并東北<lb/>
<pb n="KR4e0169_WYG_016-10a"/>
角一處共長二百八十八丈九尺各底濶一丈收頂六<lb/>
尺髙二丈垜口小墻髙五尺裏面攔馬小墻髙二尺七<lb/>
寸俱已完固糧草臣行令管糧主事許登瀛見今督催<lb/>
糴買其軍職官員貪懦無為役占軍士以致操守不嚴<lb/>
備禦無法者查訪明白之日另行指實㕘奏照得山西<lb/>
三闗一帶沿邊地方寧武以東隘口及山岡平漫之處<lb/>
雖敵騎可通然有隘可據若得人以守敵終不能長驅<lb/>
而入寧武以西與敵切近為隣則漫然平曠敵騎可以<lb/>
<pb n="KR4e0169_WYG_016-10b"/>
長驅無阻而原設兵將比之他邊甚少城堡亦甚稀疎<lb/>
然前此敵人顧少侵襲者何也以大同重兵為之屏蔽<lb/>
也且由老營堡至八角所等處土曠人稀無所擄掠必<lb/>
深入至鎮西衞地方人畜堡寨始繁縱有所得及其返<lb/>
也又有大同平朔等處之兵截於前老營偏頭等處之<lb/>
兵乗其後往返必須數日則大同鎮城重兵亦皆㑹集<lb/>
據險邀擊往往失利而去彼雖意欲奪險然亦有所畏<lb/>
憚不敢輕入故三闗之地兵雖寡弱老營堡等處雖極<lb/>
<pb n="KR4e0169_WYG_016-11a"/>
臨邊境地方平曠而敵之侵襲比之他邊為少也臣等<lb/>
又查得山西汾州潞州平陽等衞所官軍撥去大同防<lb/>
禦者七千餘名官軍月糧仍在山西支給夫以山西官<lb/>
軍戍守大同山西糧儲供給大同者正以其屏蔽山西<lb/>
也且敵之侵襲三闗必由大同邊境而入今者大同之<lb/>
境時被侵襲切於自顧勢難他及而世平時久事失其<lb/>
初大同三闗又各自分彼此如此則三闗之地已為大<lb/>
邊極塞而老營堡一路平曠若此兵馬之寡弱若此將<lb/>
<pb n="KR4e0169_WYG_016-11b"/>
官城堡之稀少若此敵騎擁衆南下其何能支哉兵法<lb/>
曰勿恃其不來恃吾有以待之今待之者無其具也惟<lb/>
恃其不來耳此在我者如此也臣等載觀近日敵之入<lb/>
來深謀秘計與昔不同向也無甲胄今則明盔明甲勢<lb/>
甚剽疾矣向也短於下馬不敢攻穵城堡今則整備鍬<lb/>
钁攻穵城堡矣向也不知我之虚實夷險雖或深入不<lb/>
敢久留今則從容久掠按轡而歸矣向也羣聚而入羣<lb/>
聚而出忽若飄風今則大舉决於一處分掠各邊使不<lb/>
<pb n="KR4e0169_WYG_016-12a"/>
暇應援矣向也兵無紀律烏合而來星散而去今則部<lb/>
伍嚴整旗幟號令分明矣向也不焚廬舎今則放火焚<lb/>
燒矣其故何哉有中國之人為之謀畫有中國之人為<lb/>
之鄉導有中國之人為之姦細有中國之人遺易之以<lb/>
鐵器况事變之時投入敵中者又皆慣戰有勇之人也<lb/>
此在敵者如此也度我度彼勝負從可知矣臣等聞之<lb/>
萌芽不剪滋蔓必長履霜不戒堅氷斯至今大同之兵<lb/>
既不能為三闗屏蔽也而三闗之兵馬不増將官不選<lb/>
<pb n="KR4e0169_WYG_016-12b"/>
城堡不加規畫臣等惟恐今年深入明年深入今年得<lb/>
利而回明年得利而回漸不可長大起於細邊人塗炭<lb/>
不足言也數年之後敵且生心矣臣等竊見各處大邊<lb/>
如宣府延綏等處敵皆不得肆然而入何也一則兵力<lb/>
强盛一則闗山險隘一則百戰之餘豪傑彚生皆未有<lb/>
如老營堡之空虛為可乗者也敵若狃於常勝妄興異<lb/>
謀圖入中國惟此途為甚便臣等嘗詳察晉地之界自<lb/>
大河以東由石隰岢嵐靜樂寧武至鴈門歴紫荆居庸<lb/>
<pb n="KR4e0169_WYG_016-13a"/>
直抵山海闗一帶界山崇岡峻岅固天所以限封疆而<lb/>
保障生民者也中古以來類皆守於險外以為重險之<lb/>
固紫荆居庸之外則有宣府一鎮鎮城既設重兵復設<lb/>
五路㕘將大小城堡各設守備操守把總等官原額旗<lb/>
軍一十二萬雁門之外則有大同一鎮鎮城既有重兵<lb/>
復設三路㕘將九州縣大小城堡各設守備等官原額<lb/>
旗軍八萬餘名其城之堅必不可攻也其池之深必不<lb/>
可越也馭邊設險之道誠莫有加焉寧武以西其險則<lb/>
<pb n="KR4e0169_WYG_016-13b"/>
在興嵐石隰等處古人皆以此地建節國家亦守於險<lb/>
外置偏頭老營諸城堡然止設一副總兵一遊擊并近<lb/>
日巡撫奏設止有四守備騎兵惟九千餘名而興嵐等<lb/>
處則又棄而不守其城數日之間可攻而破也其池頃<lb/>
刻之際可負土而平也且宣大既有巨鎮重兵而内猶<lb/>
守居庸紫荆鴈門之險今偏頭等處既已兵孤將寡而<lb/>
興嵐等處乃又棄而不守敵騎長驅而下更何所恃以<lb/>
為藩屏哉我國家設險馭邉自遼東以至甘肅經理周宻<lb/>
<pb n="KR4e0169_WYG_016-14a"/>
獨偏頭等處乃一大空缺故臣等以為敵若妄興他志<lb/>
圖入中國必由此地而入也夫善動者因其時先機者<lb/>
通其變當今之時變而宜通之時也以臣計之岢嵐州<lb/>
實彼此之界有險可據宜設一㕘將益兵三千神池堡<lb/>
要害之地宜拓一城設一守備益兵五百八角之東寧<lb/>
武之西八角之西偏頭之東適中之地亦各為一堡各<lb/>
設一守備或於五寨前後設立據險以便截殺亦各益<lb/>
兵五百所益之兵聽臣等召募或於民壯中户大者僉<lb/>
<pb n="KR4e0169_WYG_016-14b"/>
取副總兵宜陞為總兵推選謀勇都督領之駐劄寧武<lb/>
其偏闗仍一守備益兵八百可也提督都御史不必兼<lb/>
理巡撫山西一省止巡撫沿邊一帶地方忻代保嵐石<lb/>
五州所屬及雁門石隰二兵備并都司布政司管糧官<lb/>
按察司管屯官并守巡冀寧道及參遊守備俱聽節制<lb/>
其餘山西布按二司府州縣官員賢否軍民詞訟歲辦<lb/>
差役俱不必管理庻得專意經略邊事老營堡宜設一<lb/>
所以管常備新軍夫不一勞者不久逸不暫費者不永<lb/>
<pb n="KR4e0169_WYG_016-15a"/>
寧是不過給馬七千匹發銀十萬兩工程可計日而定<lb/>
也其山西汾州等衞所防禦大同官軍仍掣回山西三<lb/>
闗防守遇有警急與大同互相應援如此則不惟三闗<lb/>
之兵威可振而大同之勢亦遙為之壯矣如䝉勅下該<lb/>
部再加議處仍行總督宣大偏闗等處地方軍務都察<lb/>
院右都御史兼兵部左侍郎周某愽訪羣議覆題如果<lb/>
臣之所言少切時務伏惟聖明俯賜采擇焉臣等不勝<lb/>
隕越待罪之至縁係欽遵勅諭因時察勢益兵據險以<lb/>
<pb n="KR4e0169_WYG_016-15b"/>
防敵患以衛中華事理臣等未敢擅便為此具本專差<lb/>
親齎謹題請㫖嘉靖十六年九月十二日<lb/>
　　慎重邊疆以保安地方事<lb/>
謹題為慎重邊疆以保安地方事據山西布政司等衙<lb/>
門右參政等官趙錦㑹呈䝉巡撫山西右副都御史韓<lb/>
某批據本司等衙門左布政使等官衛道等㑹呈據各<lb/>
經歴司呈抄䝉巡按山西監察御史案驗奉都察院巡<lb/>
按山西九千六百五十九號勘合准兵部咨該太師兼<lb/>
<pb n="KR4e0169_WYG_016-16a"/>
太子太師武定侯郭勛奏陳前事計開一欵山西三闗<lb/>
地方廣闊先年因在腹裏經畧未備近年官軍十分數<lb/>
少鎮堡倉塲糧草在在空虚遇有警報束手無策任其<lb/>
搶掠若不思患預防抑恐將來為害匪細乞勅兵部㑹<lb/>
同戶部不必專按舊日繩墨虚應故事必須著實舉行<lb/>
如某闗可以添兵馬若干在某衛食糧某處可以添糧<lb/>
料草束若干可彀主客兵馬幾時之用務要計出萬全<lb/>
永保無虞方免將來之患矣等因具題該本部議擬覆<lb/>
<pb n="KR4e0169_WYG_016-16b"/>
題奉欽依准議欽此欽遵移咨備劄轉行三司㑹同議<lb/>
處回報施行抄呈各司㑹議間續抄䝉巡撫山西右副<lb/>
都御史韓某案驗准兵部咨前事案行各司即行掌印<lb/>
官㑹同雁門兵備道從長議處要見某闗衝要該多添<lb/>
人馬若干某闗偏僻該量添人馬若干編入行伍應與<lb/>
某衛食糧務要計慮周詳㑹議停當具由呈來以憑㑹<lb/>
奏施行䝉此依䝉該布政司左布政使衞道㑹同按察<lb/>
司按察使丁汝䕫都司署都指揮僉事鄭東雁門等闗<lb/>
<pb n="KR4e0169_WYG_016-17a"/>
兵備副使吕阼議照山西地方大同三闗一帶皆畿輔<lb/>
藩籬防敵重地大同逼近北敵故當時經略亦備城堡<lb/>
聮絡軍馬浩大敵雖有勇可保無虞三闗稍近腹裏以<lb/>
大同為之屏蔽故當時經略未詳職等查得雁門闗之<lb/>
東自大安口迤西至本闗及寧武偏頭闗向南至河曲<lb/>
縣等處地方延袤一千三百餘里代州守備所統官軍<lb/>
不過一千七百餘員名有馬者不過五百餘員名寧武<lb/>
闗及神池土棚陽方口王也兒梁等處及西八隘口乃<lb/>
<pb n="KR4e0169_WYG_016-17b"/>
敵人出没要路守備所統官軍不過二千餘員名有馬<lb/>
者不過一千餘員名至於偏頭闗儘在西北尤為孤懸<lb/>
夏秋之間尚隔一河氷結之後彼此同地總兵守備兩<lb/>
營所統官軍不過二千三百餘員名有馬者亦止二千<lb/>
餘員名老營堡雖設有遊擊一員統領官軍三千餘員<lb/>
名此外雖有守城步卒中半老弱不堪調用夫以不滿<lb/>
萬之兵守千餘里之地而當數十萬之强敵實是衆寡<lb/>
不敵近年以來敵志張甚知我虚實毎扣三闗深入腹<lb/>
<pb n="KR4e0169_WYG_016-18a"/>
裏萬騎星馳飄忽如風雨東奔則忻代受毒西下則興<lb/>
嵐被擾況各衛軍旗逃亡數多營伍空虚兵力寡弱沿<lb/>
邊備禦十分疎略而敵勢日强誠可為之寒心也今照<lb/>
偏頭闗去雁門甚逺寧武闗居三闗之中為今之計合<lb/>
無將副總兵官移鎮寧武適中之地令其往來調度隨<lb/>
機戰守地方有警易於策應偏頭闗改設參將一員益<lb/>
兵三千於岢嵐州添設守備一員益兵五百神池堡拓<lb/>
築一城設守備一員益兵五百八角堡之東寧武闗之<lb/>
<pb n="KR4e0169_WYG_016-18b"/>
西八角堡之西偏頭闗之東適中之地亦各築一堡各<lb/>
設守備一員或於五寨前後設立據險以便截殺亦各<lb/>
益兵五百俱與三闗遊守相為犄角彼此應援其所益<lb/>
之兵或召募土著强勇或僉於民壯中大户盔甲弓箭<lb/>
取於本省所屬衞所歳造馬匹請給太僕寺寄養馬七<lb/>
千匹或馬價銀二三萬兩於本處收買撥付騎征各營<lb/>
應用把總管隊等官於各衛所指揮千百戶内熟於邊<lb/>
務者選擇推用召僉新軍近寧武如神池八角之東者<lb/>
<pb n="KR4e0169_WYG_016-19a"/>
附𨽻寧武所八角之西者附𨽻偏頭所各收籍食糧終<lb/>
身開除子孫願繼者聽仍照近日兵部題准召募土軍<lb/>
事例每軍各賞銀三兩以資置辦軍装什物庶乎人心<lb/>
樂從又查得大同備禦山西平陽汾潞等衞所官軍七<lb/>
千餘員名原非舊規向以正統土木之變暫留戍守遂<lb/>
成定例每年輪班逺戍異鎮月糧猶在山西支給且訪<lb/>
各軍到彼不過買閑私門徒充厮役而已方今敵人勢<lb/>
大住邊未退且聞敵中走回人口往往傳說不久集衆<lb/>
<pb n="KR4e0169_WYG_016-19b"/>
大舉深入搶掠譎詐之言固難盡信防禦之策不可不<lb/>
嚴合無將前備禦大同官軍七千員名掣回撥派三闗<lb/>
仍照舊規分為春秋兩班更番戍守如有不足召募新<lb/>
軍以充其數掣回官軍除在衞應有月糧外在邊仍每<lb/>
軍日支行糧一升五合新募軍人止給月米如徵調逺<lb/>
出亦各照例支給行糧芻糧如有不足行布政司照數<lb/>
派徴支用再照將者三軍司命地方安危繫焉三闗地<lb/>
方止設副總兵一員每於都指揮内推用責重任輕無<lb/>
<pb n="KR4e0169_WYG_016-20a"/>
以鎮壓人心懾服外敵似宜改陞總兵官職銜推選謀<lb/>
勇都督充之如此則軍威壯而邊防増重將勢强而地<lb/>
方改觀三闗一帶可以永保無虞借或大同有警亦可<lb/>
尅期調用矣呈乞照詳䝉批議處固已詳的但事體重<lb/>
大及原額歳支歳入錢糧總數及應増之數尚未入議<lb/>
將官之宜參宜守兵馬之宜减宜増城堡之宜廣宜狹<lb/>
仰再㑹議回報繳䝉此案照先為前事已經㑹議呈奪<lb/>
去後今䝉前因該布政司署印右參政趙錦㑹同按察<lb/>
<pb n="KR4e0169_WYG_016-20b"/>
司署印副使章僑都司署都指揮僉事茂鎮雁門等闗<lb/>
兵備副使吕阼覆議得除原議掣取大同備禦平陽等<lb/>
衞官軍改戍三闗事體利便無容别議外今照偏頭闗<lb/>
副總兵改設總兵官推選謀勇都督充之移住寧武道<lb/>
里適中揆以時勢似為相應但本官原係副總兵所治<lb/>
仍須添設參將一員益兵三千名馬二千匹及查得岢<lb/>
嵐州乃古來秦漢中外之界尤戎馬出没之衝長城基<lb/>
址猶存又查神池堡接壤温嶺為平敵之衝亦敵馬侵<lb/>
<pb n="KR4e0169_WYG_016-21a"/>
凌要害重地先議於岢嵐州及神池等堡各添設守備<lb/>
一員益兵五百抑恐兵㣲將寡終不能以防遏敵患職<lb/>
等愚計合無於岢嵐州添設參將一員増置官軍三千<lb/>
員名馬二千五百匹神池相地拓築一城設守備一員<lb/>
益兵八百員名馬五百匹八角所之東寧武闗之西偏<lb/>
頭闗之東適中之地各立一堡各設守備一員或於五<lb/>
寨前後設立據險以便截殺亦各益兵八百員名馬各<lb/>
五百匹庶幾外實而内亦不虚新募軍人仍照近日兵<lb/>
<pb n="KR4e0169_WYG_016-21b"/>
部題准募軍事例各賞銀三兩募軍附𨽻鎮西衞并偏<lb/>
寧二所收籍食糧通計所益召募土兵以八千四百名<lb/>
為率每名月支米一石每歳共計該糧一十萬八百石<lb/>
掣回平陽等衞官軍仍舊分為春秋兩班更番戍守每<lb/>
班以三千員名為率兩班六千員名每員名月支行糧<lb/>
四斗五升每歳共計該糧三萬二千四百石二項共該<lb/>
糧一十三萬三千二百石每石折支銀六錢共該銀七<lb/>
萬九千九百二十兩馬六千匹為率每匹月支草三十<lb/>
<pb n="KR4e0169_WYG_016-22a"/>
束料九斗每歳止支六箇月計草一百八萬束每束折<lb/>
支銀一分五釐共該銀一萬六千二百兩料三萬二千<lb/>
四百石每石折支銀五錢共計該銀一萬六千二百兩<lb/>
通前共計該銀一十一萬二千三百二十兩查得布政<lb/>
司㑹計内坐派三闗夏秋稅糧馬草起存本折全抛共<lb/>
徴銀三十三萬八千五十二兩有零屯田子粒大約徴<lb/>
銀一萬二千餘兩三闗實在兵馬大約每歳支用銀二<lb/>
十八九萬兩計數雖若有餘然中間遇災蠲免拖欠等<lb/>
<pb n="KR4e0169_WYG_016-22b"/>
項勢亦難免每年合於河東淮浙等鹽内請發八九萬<lb/>
兩庶足前項増益兵馬支用其修建城池公館工料及<lb/>
召募新軍給賞該部量發銀數萬兩應用如此則兵食<lb/>
足而邊防有備守禦嚴而敵患潛消矣惟復别有定奪<lb/>
為此今將前項縁由理合㑹呈伏乞照詳施行等因㑹<lb/>
呈到臣㑹同巡按山西監察御史㸔得布政等司署印<lb/>
右參政等官趙錦等㑹議呈稱掣取大同備禦平陽等<lb/>
衛官軍改戍三闗副總兵改設總兵官推選謀勇都督<lb/>
<pb n="KR4e0169_WYG_016-23a"/>
充之移住寧武本闗添設參將一員益兵三千名馬二<lb/>
千匹及稱岢嵐州宜添設參將一員増置官軍三千員<lb/>
名馬二千五百匹神池堡拓築一城設守備一員益兵<lb/>
八百員名馬五百匹八角之東寧武之西八角之西偏<lb/>
頭之東適中之地各立一堡各設守備一員或於五寨<lb/>
前後設立據險以便截殺亦各益兵八百員名馬各五<lb/>
百匹召募新軍各賞銀三兩募軍附𨽻鎮西衞并偏寧<lb/>
二所收籍食糧通計所議召募土軍掣回平陽等衞官<lb/>
<pb n="KR4e0169_WYG_016-23b"/>
軍更番戍守増馬六千匹糧草共該折支銀一十一萬<lb/>
二千三百二十兩又稱查得布政司㑹計坐派三闗夏<lb/>
秋糧草每歳徴銀三十三萬八千五十二兩有零屯田<lb/>
子粒大約徴銀一萬二千餘兩三闗實在兵馬大約每<lb/>
歳支用銀二十八九萬兩計數雖若有餘然中間遇災<lb/>
蠲免拖欠等項勢亦難免每年合於淮浙河東等鹽内<lb/>
請發八九萬兩庻足前項増益兵馬之用其修建城池公<lb/>
館工料及召募新軍給賞該部量發銀數萬兩應用一<lb/>
<pb n="KR4e0169_WYG_016-24a"/>
節臣等議照事無定體惟變是趨治有先機因時而動<lb/>
山西三闗比之他邊原額軍馬寡弱錢糧數少近來敵<lb/>
人形勢異常氣勢日甚習知中國險易虚實往往糾合<lb/>
羣衆大舉深入舎隘就易避實擊虚將來為患殆不可<lb/>
測所據添設將官増益軍馬建拓城堡處置錢糧相機<lb/>
防禦乗時經略正在今日此太師兼太子太師武定侯<lb/>
郭勛所以有前項論列而參政等官趙錦等所以因有<lb/>
此議呈也如䝉勅下該部再加查議如果臣等所言少<lb/>
<pb n="KR4e0169_WYG_016-24b"/>
裨邊務伏望皇上俯賜采擇施行則邊方幸甚臣等幸<lb/>
甚縁係慎重邊疆以保安地方事理臣等未敢擅便為<lb/>
此具本專差親齎謹題請㫖嘉靖十六年十二月二十<lb/>
八日<lb/>
　　舉薦文學官員以備擢用事<lb/>
謹題為舉薦文學官員以備擢用事臣惟天下之治係<lb/>
教化而教化之原在賢才今之提學實主教之官也茍<lb/>
得其人則賢才成而教化立治豈有不成者乎臣訪得<lb/>
<pb n="KR4e0169_WYG_016-25a"/>
山西等處提刑按察司僉事趙廷松操履嚴肅氣節著<lb/>
聞既有立教之本詩文典雅舉業精純又有立教之具<lb/>
誠一時難得之才也如䝉勅下該部再加訪察果如臣<lb/>
言將本官遇有提學員缺推補則庶乎教化可裨而人<lb/>
才有造矣縁係舉薦文學官員以備擢用事理未敢擅<lb/>
便為此具本專差親齎謹題請㫖嘉靖十七年正月日<lb/>
　　舉賢才以禆治道事<lb/>
謹題為舉賢才以禆治道事臣惟我國家以科目取士天下賢<lb/>
<pb n="KR4e0169_WYG_016-25b"/>
才盡在網羅之中登其選者莫非俊乂之士高下相去<lb/>
實為不逺惟在習與不習耳夫人才固為難得而造就<lb/>
尤為難成習之於累年而棄之於一旦誠為可惜臣謹<lb/>
以所屬地方聲名著聞年力未衰者四人各因所長具<lb/>
實上陳臣訪得原任兵部左侍郎兼都察院右副都御<lb/>
史劉源清忠義之性實本於天成經略之才有驗于施<lb/>
設退閒已久増益良深此其文武皆通堪任提兵之官<lb/>
者也原任國子監祭酒王道識逺而志髙心純而學正<lb/>
<pb n="KR4e0169_WYG_016-26a"/>
式觀造詣無負斯文原任河南按察司副使王崇慶簡<lb/>
冊日隨文章為侣甘窮約以終身樂恬退而無悶此二<lb/>
臣者清修篤志堪任文學之官者也原任山西布政司<lb/>
使右參政胡松深逺之見明敏之才修職無負於言退<lb/>
身益勵其志此則浚明亮采之器隨事而能効者也伏<lb/>
望聖明俯念人才之難勅下吏部再加訪察如果臣言<lb/>
不妄將各官隨才起用其於治道不無少補矣縁係舉<lb/>
賢才以裨治道事理為此具本專差親齎謹題請㫖嘉<lb/>
<pb n="KR4e0169_WYG_016-26b"/>
靖二十四年三月日<lb/>
　　遵勅諭專職務舉薦所屬賢能官員事<lb/>
謹題為遵勅諭專職務舉薦所屬賢能官員事臣奉命<lb/>
總理河道所屬直𨽻南直𨽻山東河南地方甚為廣濶<lb/>
中間賢能官員甚多然臣所奉勅書止是掌印管河兵<lb/>
備官員其他佐貳官員雖有賢能臣固不敢濫舉其雖<lb/>
係掌印官而於河道無干者臣亦不敢濫舉其雖於河<lb/>
道著有賢勞然任淺如整飭曹州等處兵備兼管河道<lb/>
<pb n="KR4e0169_WYG_016-27a"/>
山東等處提刑按察司副使王傅整飭沂州等處兵備<lb/>
山東等處提刑按察司僉事徐鶴齡濟寧州知州張崇<lb/>
德陞任管河兼管水利河南等處提刑按察司副使呉<lb/>
惺臣亦不敢並舉外臣訪得山東等處承宣布政司使<lb/>
左布政使葉照施設詳明器識宏逺慎端嚴之操足表<lb/>
率乎一方抱經畧之才克撫馭乎大鎮整飭大名等處<lb/>
兵備兼管河道河南等處提刑按察司副使喬瑞明達<lb/>
之才端亷之操督兵而武事修舉兼訟獄之公平管河<lb/>
<pb n="KR4e0169_WYG_016-27b"/>
而水道疏通更吏民之畏服直𨽻大名府知府張謙寛<lb/>
嚴得體端潔自持約戒精詳諸邑較若畫一差徭酌審<lb/>
歳省幾至萬金山東東昌府知府歐思誠通敏之才練<lb/>
達之器勤恤民隠而澤及於困窮剗剔弊端而事振於<lb/>
廢墮兖州府知府曹亨操持亷謹才器老成善撫來乎<lb/>
流移而人多稱頌克釐正乎積弊而政報循良直𨽻河<lb/>
間府管河通判牛恒温雅之質明敏之才官謫而志不<lb/>
隳政舉而人不擾大名府管河通判張文明勤於管河<lb/>
<pb n="KR4e0169_WYG_016-28a"/>
明於斷獄孝友著聞於鄉國操守無玷於官箴直𨽻大<lb/>
明府長垣縣知縣郝良臣官久而守益堅宦成而事愈<lb/>
振開舊河以通水利節浮費以省民財以上各官皆其<lb/>
克修職務有禆河道者也乞勅吏部再加訪察果如臣<lb/>
言將各官量其資才擢用則賢能者進而人知所勸矣<lb/>
縁係遵勅諭專職務舉薦所屬賢能官員事理未敢擅<lb/>
便為此具本專差親齎謹題請㫖嘉靖二十四年三月<lb/>
日<lb/>
<pb n="KR4e0169_WYG_016-28b"/>
　　謝恩事<lb/>
刑部右侍郎臣韓邦竒謹奏為謝恩事本月初七日臣<lb/>
以衰病不能供職具本乞恩休致十五日准吏部咨内<lb/>
閣奉聖㫖韓邦竒不准辭吏部知道欽此欽遵備咨到<lb/>
臣感戴聖明洪恩天髙地厚罔極難名謹伏枕流涕叩<lb/>
頭奏謝為此具本專差親齎謹具奏聞嘉靖二十四年<lb/>
十月十七日<lb/>
　　陳愚慮以奠江防以固重地事<lb/>
<pb n="KR4e0169_WYG_016-29a"/>
參贊機務南京兵部尚書臣韓邦竒謹題為陳愚慮以<lb/>
奠江防以固重地事職方清吏司案呈奉本部送准兵<lb/>
部咨該本部題職方清吏司案呈奉本部送吏科抄出<lb/>
南京戶科給事中李萬實奏前事内稱南京城外新江<lb/>
浦子二口並據南北之衝犄角相資長城天塹王公設<lb/>
險此其要圖然新江近在附郭向屬操江浦子逺隔一<lb/>
江全無統攝雖屢經先任都御史簡霄及南京兵科給<lb/>
事中萬虞愷奏行南京兵部等衙門覆議當時堂屬等<lb/>
<pb n="KR4e0169_WYG_016-29b"/>
官各懐胸臆之見不推體國之誠謂五衞久屬本部一<lb/>
旦分轄操巡顧體面則嫌於損威惜成規則嫌於作俑<lb/>
止録常行奏覆遂至沮格不行不知事當興革則遇變<lb/>
而通茍利國家則同心共濟但去藩籬爾汝之私自無<lb/>
彼此異同之碍查得浦子口應天等五衛并作一營原<lb/>
額逃亡十去其六其指揮千百户等官坐擁重資荒淫<lb/>
驕蹇軍之富者安享於家貧者商販於外每遇守備操<lb/>
練臨時顧覔應名兵部㸃操有官期年僅一再至將皆<lb/>
<pb n="KR4e0169_WYG_016-30a"/>
紈袴卒盡浮游目不辨旌旗之位耳不嫺金鼓之音折<lb/>
箭敗戈韜囊倚壁習懶成癖安所用之甚者禦貨乗機<lb/>
坐窩為盗根連窮詰掩覆多方皆因統馭無人以致驕<lb/>
玩太甚況二口事體既分臨轄各異譬之秦越原不同<lb/>
心設有緩急憂虞安肯互相應援是平時在浦子既坐<lb/>
享其安而有警則新江獨受其敝若得備查簡霄萬虞<lb/>
愷原奏著實議處將浦口五衛仍屬兵部衙門但江防<lb/>
事宜兼聽操巡約束閑暇則照舊營操以備不虞有事<lb/>
<pb n="KR4e0169_WYG_016-30b"/>
則調遣䇿應以為聲援其應否量撥操船悉聽該部酌<lb/>
處應輔車相倚而勢不孤號令一新而兵自足況職方<lb/>
原屬不改其舊部院節制無害其同似亦事之可行者<lb/>
也等因奏奉聖㫖該部知道欽此欽遵抄出送司巻查<lb/>
先為再陳愚見以裨江防等事該操江都御史簡霄南<lb/>
京兵科等科給事中萬虞愷等題本部覆奉欽依行准<lb/>
南京兵部等衙門㑹議得浦子口五衛本為拱䕶京城<lb/>
與南京各營事體相同自來不係操江管轄是以器無<lb/>
<pb n="KR4e0169_WYG_016-31a"/>
戰船軍非水卒㑹典亦無開載遵行年久且無江操器<lb/>
具而徒屬操江管轄恐於事體無益等因照舊不必更<lb/>
改今該前因通查案呈到部看得南京户科給事中李<lb/>
萬實奏稱新江浦子二口並據南北之衝然新江口向<lb/>
屬操江而浦子口全無統攝以致官軍驕玩緩急不肯<lb/>
應援要照簡霄萬虞愷原奏將浦子口五衛仍屬兵部<lb/>
江防事宜兼聽操巡約束調遣為照江洋一帶南有新<lb/>
江北有浦子二口邊臨大江水陸咽喉極其要害新江<lb/>
<pb n="KR4e0169_WYG_016-31b"/>
口屬之操江有戰船水軍以防江㓂浦子口屬之兵部<lb/>
聽守備操練以禦陸衝設備之䇿無不盡善但二口瀕<lb/>
江俱當衝要江面廣濶鹽盜為多先年雖有小警隨即<lb/>
撲滅無足為患近年盜賊出没無時屢肆猖獗官軍不<lb/>
能追勦往往失事以故嘉靖十八年操江都御史簡霄<lb/>
具奏於先二十三年兵科給事中萬虞愷復奏於後俱<lb/>
各酌量地方身親目擊要將浦口五衛亦屬操江管轄<lb/>
操習水戰以備應援深為有見但先年查議拘定成規<lb/>
<pb n="KR4e0169_WYG_016-32a"/>
惜割分轄事成掣肘不便施行以致本官復有此奏要<lb/>
將五衞仍屬兵部江防事宜兼聽操巡約束既不失舊<lb/>
屬之成規又不失部院之節制甚於江防有益事體相<lb/>
宜但事干南京守備參贊等衙門未經覆議遽難准允<lb/>
合候命下仍咨南京兵部㑹同都察院及科道各掌印<lb/>
官將所奏浦子口五衞仍屬兵部衙門江防事宜兼聽<lb/>
操巡約束閑暇照舊營操以備不虞有事調遣䇿應以<lb/>
為聲援及應否量撥操船演習水戰等項逐一虛心㑹<lb/>
<pb n="KR4e0169_WYG_016-32b"/>
議務使弭盜安民江防可障作速具奏以憑覆議上請<lb/>
定奪施行如此則通變得宜而江防有備矣等因題奉<lb/>
欽依移咨到部送司通行欽遵查照外巻查嘉靖十二<lb/>
年巡江御史宋宜題為陳愚見以安地方事内稱浦子<lb/>
口與龍江闗對峙南至江浦縣北至六合縣江浦則屬<lb/>
乎上江六合則屬乎下江而浦口獨處其中兩無所屬<lb/>
雖築有城堡設有守禦及應天等衞所然守禦官臣不<lb/>
得而督責巡捕官臣不得而委用合無行令守禦等官<lb/>
<pb n="KR4e0169_WYG_016-33a"/>
聽臣委用等因該兵部議擬移咨南京兵部㑹同操江<lb/>
都御史查勘浦子口地方巡捕守禦官員從長議處應<lb/>
否聽巡江御史督責委用中間有無違碍議處明白具<lb/>
奏施行該本部尚書劉龍等㑹議得浦子口號為京營<lb/>
本為拱䕶南京而設然器無戰船軍非水卒不與操江<lb/>
之事者正以雄據江岸備江北鳳陽一路之警以遏其<lb/>
過江設立以來止聽南京内外守備參贊衙門節制正<lb/>
德年間該操江都御史范鏞奏請本浦守禦官員應否<lb/>
<pb n="KR4e0169_WYG_016-33b"/>
聽其節制該兵部題奉欽依南京操江都御史設立已<lb/>
久事有定規不可増損合無本部移咨南京兵部查勘<lb/>
浦子口五衛果係沿江要害地方未設守禦之先俱係<lb/>
操江管轄就將守禦指揮聽受都御史節制若自來不<lb/>
係操江管轄宜從照舊不必更改等因具題又該兵部<lb/>
覆議題奉聖㫖准議咨部通行遵照嘉靖二十三年乂<lb/>
該南京兵科等科給事中萬虞愷等奏為陳愚見重操<lb/>
江以固祖宗根本重地事奏内開稱新江口近在城外<lb/>
<pb n="KR4e0169_WYG_016-34a"/>
則屬操江而浦子口逺在江北反屬兵部操江節制但<lb/>
行於新江營而不行於浦口營形勢相依事權不屬萬<lb/>
一江上有事則新江口有孤立無援之勢而浦子口得<lb/>
坐觀推避之安若得𨽻操江聽其節制與新江口相為<lb/>
應援此誠歸一事體頗切江防等因奏奉聖㫖兵部知<lb/>
道欽此欽遵該部議擬題奉欽依備咨前來又該本部<lb/>
尚書宋景等㑹議得應天等五衛官軍設立浦子口營<lb/>
操備防守與京城各營事體相同且南京據有江險而<lb/>
<pb n="KR4e0169_WYG_016-34b"/>
守險當不止於江洋是以南有新江口水操以備上下<lb/>
二江之警北有浦子口營五以遏淮鳳陸路之衝水陸<lb/>
操備不同均為拱䕶南京而設各有專責不無深意設<lb/>
立以來止聽南京内外守備參贊衙門節制續又聽科<lb/>
道及本部委官㸃察控制之司不為不多糾察之法不<lb/>
為不詳且無江操器具而徒屬操江管轄恐於事體無<lb/>
益適使衞所多事况先經覆議照舊不必更改奉有欽<lb/>
依遵行年久臣等似難别議題覆通行遵照外今該前<lb/>
<pb n="KR4e0169_WYG_016-35a"/>
因通查案呈到部臣㑹同南京都察院署院事右副都<lb/>
御史王守南京吏科署科事南京户科給事中李萬實<lb/>
南京户科給事中李萬實南京禮科給事中鄭維誠南<lb/>
京兵科給事中甄成徳南京刑科署科事南京禮科給<lb/>
事中鄭維誠南京工科給事中林懋舉南京浙江道試<lb/>
監察御史張鑑南京廣西道試監察御史朱木南京四<lb/>
川道署道事南京江西道試監察御史趙錦南京福建<lb/>
道試監察御史李九功南京山西道試監察御史王民<lb/>
<pb n="KR4e0169_WYG_016-35b"/>
南京江西道試監察御史趙錦南京湖廣道試監察御<lb/>
史歐陽震南京廣東道試監察御史金豪南京雲南道<lb/>
署道事南京福建道監察御史楊順南京貴州道試監<lb/>
察御史陳澤南京山東道試監察御史李尚智南京河<lb/>
南道署道事南京福建道監察御史楊順南京陜西道<lb/>
署道事南京湖廣道試監察御史歐陽震看得戶科給<lb/>
事中李萬實所奏要將浦子口守禦應天五衞官軍俱<lb/>
屬操江節制及浦子口指揮千百戶荒淫驕蹇軍之富<lb/>
<pb n="KR4e0169_WYG_016-36a"/>
者安享於家貧者商販於外每遇操練顧覔應名甚者<lb/>
禦貨乗機坐窩為盜二口事體既分安肯互相應援其<lb/>
應否量撥操船悉聽該部酌處一節無非振揚武備輯<lb/>
寧地方之意臣等議照我國家以南京都城根本重地<lb/>
據長江天險分京城各衛官軍為五營在城三營神機<lb/>
營大教塲小教塲京城之外二營江南設新江口水軍<lb/>
以禦水㓂江北設浦子口陸軍以禦陸宼水陸二軍南<lb/>
北掎角互為聲勢使水㓂不得以登㟁陸宼不得以渡<lb/>
<pb n="KR4e0169_WYG_016-36b"/>
江雖二軍不同皆以拱衞都城五營通屬内外守備參<lb/>
贊尚書節制設立以來永為遵守若以浦子口之軍撥<lb/>
船習水則水軍獨増而陸軍全無水戰未習而陸營已<lb/>
廢北來之㓂何以禦之浦子口之軍既不可改為水軍<lb/>
則雖屬之操江亦為無益且操江官之職止以操演新<lb/>
江口水軍以拱衛都城為務其軍亦不得調遣他出本<lb/>
官欽奉勑諭操習水戰整理戰船振揚威武壯固根本<lb/>
是也故自設新江口水軍以來江海之㓂衆寡不一未<lb/>
<pb n="KR4e0169_WYG_016-37a"/>
嘗一經調遣其操江兼管巡江擒捕盜賊自有沿江一<lb/>
帶衛所有司巡捕官軍火甲人等賊勢重大又得通調<lb/>
沿江一帶衛所有司軍夫所屬不下數萬又何仰於浦<lb/>
子口之軍哉况係祖宗累朝舊制先後部院科道各官<lb/>
㑹題照舊累次奉有欽依難再别議其指揮等官荒淫<lb/>
驕蹇等弊誠或有之則申明先年題准比照京營事例<lb/>
科道官及本部委官不時㸃查嚴加禁約各官如有縱<lb/>
放軍士安享商販顧覔應名者具實㕘問其有乗機坐<lb/>
<pb n="KR4e0169_WYG_016-37b"/>
窩分贓者犯出依律重治本管官員受財故縱者一體<lb/>
治罪再照新江浦子二口皆係京營今新江口之軍每<lb/>
年春秋操期守備參贊諸臣各一次閱操嚴行賞罰則<lb/>
浦子口之軍當春秋操期内外守備參贊官亦合各一<lb/>
閱視嚴行賞罰如此則舊制不至於更改而戎務亦不<lb/>
至於廢弛矣伏乞勅下該部再加詳議上請定奪縁係<lb/>
陳愚慮以奠江防以固重地及奉欽依内事理未敢擅<lb/>
便為此專差親齎謹題請㫖嘉靖二十八年六月二十<lb/>
<pb n="KR4e0169_WYG_016-38a"/>
五日<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0169_WYG_016-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苑洛集巻十六<lb/>
</p>
<p>
</p>
  </div>
</body>
</text>
</TEI>
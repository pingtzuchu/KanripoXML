<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻十三</head> <lb/>
    <p>
<pb n="KR4e0169_WYG_013-1a"/>
欽定四庫全書<lb/>
　苑洛集巻十三<lb/>
　　　　　　　　　　　　明　韓邦竒　撰<lb/>
　　蘇民困以保安地方事<lb/>
浙江等處提刑按察司僉事臣韓邦竒謹奏為蘇民困<lb/>
以保安地方事臣巡厯至嚴州府建徳等縣杭州府富<lb/>
陽等縣地方據軍民人等稟稱本處地方雖出魚鰾茶<lb/>
綾等物人民艱苦肆府太監差人催督擾害地方雞犬<lb/>
<pb n="KR4e0169_WYG_013-1b"/>
不得安生要行禁約等因到臣為照前項魚茶綾鰾係<lb/>
供用之物未敢擅專又訪得鎮守太監王堂市舶太監<lb/>
崔珤織造太監晁進督造太監張玉各差叅隨人等在<lb/>
於杭嚴二府地方催攅前項進貢固已勒要收頭銀兩<lb/>
而不才有司官吏及糧里人等倚是貢物無敢稽察任<lb/>
意科歛地方被害人不聊生而肆太監伴貢之物動以<lb/>
萬計是陛下所得者壹而太監即所得者十叅隨人等<lb/>
所得者百有司官吏所得者千糧里人等所得者萬利<lb/>
<pb n="KR4e0169_WYG_013-2a"/>
歸於私家怨歸於朝廷上供者一而下取者萬況此等<lb/>
之物品不甚竒味不甚美何足以供陛下之用哉及照<lb/>
建富等縣地方地瘠民貧山枯乏樵獵之饒江清鮮魚<lb/>
鰕之利兼以近年以來水旱相仍徵科肆出軍民困瘁<lb/>
已極故前嵗流民相聚為亂一呼千百幾生大變幸賴<lb/>
無捕而安今尚洶洶未靖往事在鑑實可寒心伏望陛<lb/>
下勅下該部將前項貢物特從停止仍行巡按御史并<lb/>
按察司及該道分巡官掲榜戒諭今後敢有指稱進貢<lb/>
<pb n="KR4e0169_WYG_013-2b"/>
名色在於各地方需索財物騷擾為害應叅奏者奏請<lb/>
究治應拏問者徑自拏問庶民困可蘇而地方可保無<lb/>
虞矣為此專差謹具奏聞正徳十一年四月日<hi>户禮二部覆題</hi>
<hi>准免後鎮守等太監奏以阻絶進貢誹謗等事詔獄為民復進貢</hi>
　　慎刑獄以光新政事<lb/>
山東等處承宣布政使司右叅議臣韓邦竒謹奏為慎<lb/>
刑獄以光新政事臣聞刑者人主治天下之大防而天<lb/>
下治忽所由係書稱堯舜之治至於四方風動其究歸<lb/>
<pb n="KR4e0169_WYG_013-3a"/>
於皋陶象刑之功故刑者人主之所當重慎而不可忽<lb/>
者也國家法古制刑内則總之三法司外則總之提刑<lb/>
按察司後又特差監察御史審錄都御史巡撫且皆付<lb/>
以糾察之寄其法詳且盡矣至於錦衣衛之設盖以待<lb/>
夫隱罪極惡天子非時震怒特遣下之非以為常者也<lb/>
然其制列聖相承止行於畿内至正徳二年以來權姦<lb/>
相繼用事假此報復私讐中傷善類用張淫威迫脅海<lb/>
内官校紛紛而出所在有如豺虎破家亡身者郡邑相<lb/>
<pb n="KR4e0169_WYG_013-3b"/>
望天下洶洶幾至大亂使非聖明繼世中興革而正之<lb/>
天下未可知也近者聖母駕過山東高唐州同知金波<lb/>
供應有缺陛下詔錦衣衛官校拏至京師天下諤然驚<lb/>
疑謂聖明在上亦復有此夫金波小官何足以動天下<lb/>
之聽聞而錦衣官校出京拏人則固天下聽聞之所係<lb/>
也伏望陛下特宥金波之罪自後在外府州縣官有犯<lb/>
付之按察司三司官有犯付之撫按官撫按官有犯付<lb/>
之三法司如此則内外相承體綂不紊罪皆閱實孰可<lb/>
<pb n="KR4e0169_WYG_013-4a"/>
逃刑哉臣以外服之臣乃敢塵穢聖聽罪誠難逭但臣<lb/>
山東方靣官高唐臣山東屬州金波臣山東屬官陛下<lb/>
差錦衣衛官校拏人自臣山東始故敢輒肆狂瞽以獻<lb/>
芹曝惟聖明采擇焉為此專差謹具奏聞正徳十六年<lb/>
十一月日<hi>都察院覆題先是撫按三司皆認罪時出巡在外不知也奏下撫按三司皆不恱遂自陳</hi>
<hi>致仕</hi>
　　自陳不職乞賜罷黜以消天變事<lb/>
大理寺左少卿臣韓邦竒謹奏為自陳不職乞賜罷黜<lb/>
<pb n="KR4e0169_WYG_013-4b"/>
以消天變事邇者彗星見於井宿之間陛下既躬盡克<lb/>
謹之誠又命羣臣痛加修省臣惟以人動天惟刑為甚<lb/>
速天下典刑之官惟大理寺為甚要昔之人所以一婦<lb/>
啣寃遂致大旱而廷尉稱為天下之平也稱斯職者必<lb/>
得仁明平正之人而後可如臣之凡庸愚昧豈能堪此<lb/>
要任曠官尸位上干天和彗星之變臣有其咎伏望皇<lb/>
上將臣速賜罷黜以消天變之一端也臣不勝戴罪恐<lb/>
懼之至為此親齎謹具奏聞嘉靖十一年八月<lb/>
<pb n="KR4e0169_WYG_013-5a"/>
　　自陳不職乞賜罷黜以公考察事<lb/>
巡撫宣府等處地方都察院左僉都御史臣韓邦竒謹<lb/>
奏為自陳不職乞賜罷黜以公考察事臣惟國朝舊例<lb/>
兩京官員每遇六年一考察四品以上皆令自陳舉職<lb/>
者留之不職者退之此誠黜陟幽明之盛典也今臣待<lb/>
罪都御史之官誤膺巡撫之任受兵民之寄假便宜之<lb/>
權況宣府一鎮擁衛京師當二敵之衝制五路之將使<lb/>
非有達機應變之才其何以勝重而致逺也伏念臣駑<lb/>
<pb n="KR4e0169_WYG_013-5b"/>
駘之品驅䇿固已不前而蒲柳之姿衰病又加日迫知<lb/>
足之念每懷於平時而揣分之誠尤切於今日顧惟車<lb/>
非其馭則輻脫而載傾鼎非其器則足折而餗覆如臣<lb/>
之凡庸綿薄而叨此重大之任豈不遺地方之患負恩<lb/>
遇之隆哉伏望皇上俯賜宸斷將臣黜罷則大明之典<lb/>
協成周之公而熈績之功邁有虞之盛矣為此親齎謹<lb/>
具奏聞嘉靖十二年二月<lb/>
　　乞給馬匹以實營伍事<lb/>
<pb n="KR4e0169_WYG_013-6a"/>
謹奏為乞給馬匹以實營伍事臣惟防邊禦敵截殺追<lb/>
襲莫要於騎兵今宣府一鎮累年以來倒損馬匹數多<lb/>
其無馬官軍中間殊有驍勇善騎射之人若選而用之<lb/>
給之以馬皆為精兵則是給一馬即増一兵故邊人有<lb/>
言出兵不如發馬此誠達機知實之語也況今大敵臨<lb/>
境時出輕騎欲行剽掠而騎兵尤所當急伏望皇上軫<lb/>
念宣府地方為擁衛京畿重鎮勅下該部於太僕寺給<lb/>
撥馬四五千匹則卒然之頃即增四五千精銳之兵矣<lb/>
<pb n="KR4e0169_WYG_013-6b"/>
為此親齎謹具奏聞嘉靖十二年三月初三日<hi>給馬三千匹</hi>
　　預處邊儲以濟缺乏以備急用事<lb/>
謹奏為預處邊儲以濟缺乏以備急用事臣聞糧多則<lb/>
兵自强士飽則氣自倍茍糧乏而士餒則雖孫呉之智<lb/>
無以施其謀賁獲之勇不能致其力故糧者三軍之司<lb/>
命而凡行師者必以為急者也臣據宣府公差人員節<lb/>
次稟報去冬河凍之時北敵大衆渡河而東即今分散<lb/>
輕騎於各隘口潛駐或晝或夜窺我無備即行剽掠必<lb/>
<pb n="KR4e0169_WYG_013-7a"/>
須隨處發兵按伏且聞走回人口報稱彼中約㑹大衆<lb/>
欲要南侵雖兵機難測未可全信察其事勢草生之時<lb/>
必然大舉深入今本鎮嵗額錢糧僅足軍士月糧之支<lb/>
雖有先年所買之糧若彼果大舉而來必當調集客兵<lb/>
防禦截殺而所買之糧尚不足客兵之用至於按伏之<lb/>
糧全無措備必待臨期糴買則米價騰踊所費多而得<lb/>
糧少若於成熟之時預為處置則每銀一兩可以得二<lb/>
兩之用所費少而得糧多其月支之糧雖名為一石然<lb/>
<pb n="KR4e0169_WYG_013-7b"/>
除本色外其折糧之銀或七八錢或六錢以上其實每<lb/>
月止得糧七八斗五六斗所以士多饑色心恒怨咨夫<lb/>
以饑色之人而懷怨咨之心乃欲責其奮勇效死以赴<lb/>
敵者未之聞也伏望聖明勅下該部於大倉動支銀二<lb/>
十萬兩解赴本鎮管糧郎中處交收聽臣等乘時糴買<lb/>
以為按伏客兵之支其軍士月糧當春夏米價太貴之<lb/>
時全支本色如此則糧多而士飽以攻則勝以守則固<lb/>
矣為此專差親齎謹具奏聞嘉靖十二年三月日<hi>發銀八萬</hi>
<pb n="KR4e0169_WYG_013-8a"/>
<hi>兩</hi>
　　舉將才以禆邊務事<lb/>
謹奏為舉將才以禆邊務事臣自到鎮以來即以將才<lb/>
為事留心訪察似得其真然臣又以為干城之將不可<lb/>
以二卵棄蹄齧之馬乃能致千里故取其所長而畧其<lb/>
所短恕其既往而責其將來則人皆有可用之才茍以<lb/>
壹事而棄其平生以壹時而擯於没齒斯下無全人而<lb/>
臨事有才難之嘆矣臣鎮所屬武臣其謀勇著聞才力<lb/>
<pb n="KR4e0169_WYG_013-8b"/>
通敏而罪過無累者臣固舉之其雖因事罷閒而謀勇<lb/>
足稱才力有為者壹併奏聞以候聖明采擇焉臣訪得<lb/>
萬全都司軍政都指揮僉事王鎮坐營武舉都指揮同<lb/>
知梁桓此皆可以任遊擊而綂援兵領叅將而守壹路<lb/>
者也保安衛掌印指揮使郭梁宣府右衛軍政管屯指<lb/>
揮使趙鏜宣府前衛掌印指揮同知俞鎮龍門衛掌印<lb/>
指揮同知信乾懷來衛掌印指揮同知陳綱此皆堪為<lb/>
大城守備保固疆場者也至於革任叅將都指揮僉事<lb/>
<pb n="KR4e0169_WYG_013-9a"/>
李彬勇號萬人之敵各路之守將皆出其下革任守備<lb/>
隆慶左衛指揮僉事劉環名擅壹時之英各城之守備<lb/>
莫之或先二臣者若使復其原職建立必有可觀此其<lb/>
曖昧之過詿誤之失在所當畧者也如䝉勅下該部再<lb/>
加訪察如果臣言不妄將王鎮等擢用李彬等錄用則<lb/>
於邊務亦可少有禆補矣緣係舉將才以禆邊務事理<lb/>
具本專差謹題請㫖嘉靖十二年七月十二日<lb/>
　　分守官員兼理道事以禆地方事<lb/>
<pb n="KR4e0169_WYG_013-9b"/>
謹奏為分守官員兼理道事以禆地方事臣㑹同巡按<lb/>
直𨽻監察御史議照宣府大同皆西北重鎮宣府地方<lb/>
五路叅將四十二城堡大同地方三路叅將一十七城<lb/>
堡而大同原設有布政司分守官一員按察司分巡官<lb/>
一員一府四州七縣又設有掌印佐貳首領官員今宣<lb/>
府止設僉事一員二州一縣況宣府兵馬之衆錢糧之<lb/>
多事務之繁比之大同又加三之一而所設之官無大<lb/>
同三之一僉事幹理固已不周及遇陞黜事故缺官又<lb/>
<pb n="KR4e0169_WYG_013-10a"/>
復動經數月深為未便再照繁簡隨乎時因革通其變<lb/>
宣府地方嵗入百萬凡各路城堡召商糴買殆無虚日<lb/>
夫利之所在弊緣之生利積則争訟日起弊久則巧偽<lb/>
日滋由今視昔繁簡大殊因時拯弊幾在今日而大同<lb/>
布政司分守官事亦簡少宣大二鎮地方相去不逺分<lb/>
守官可以兼理二鎮事務如䝉勅下該部再加議處如<lb/>
果臣言可采行令大同布政司分守官兼理宣府事務<lb/>
照例依期交代或添設叅議一員於山西布政司列䘖<lb/>
<pb n="KR4e0169_WYG_013-10b"/>
如本鎮僉事事例僉事行分巡事分守官行分守事各<lb/>
官如或有缺更相帶管如此則上下相承體綂有等政<lb/>
務可以振舉而地方亦有少禆矣緣係分守官員兼理<lb/>
道事以禆地方事理具本専差謹題請㫖嘉靖十二年<lb/>
七月二十七日<lb/>
　　墩軍大缺盔甲器械不便瞭報防守事<lb/>
謹題為墩軍大缺盔甲器械不便瞭報防守事節該欽<lb/>
奉勅諭命爾巡撫宣府等處地方整飭邊備訓練軍馬<lb/>
<pb n="KR4e0169_WYG_013-11a"/>
俱要衣甲整齊器械鋒利欽此已經通行各路分守叅<lb/>
將欽遵督同守備等官即將軍士衣甲器械一一㸃視<lb/>
其有損壞者修補製造應自備者責其自備應官給者<lb/>
在官給與其旗幟金鼔有損舊者悉與更換務要鮮明<lb/>
響喨仍將查勘修補製造更換過數目開報通行去後<lb/>
日久未據回報又經節次催查近准分守東北中西南<lb/>
五路左右叅將馮勲李懋都勲郝鎮劉江手本各稱查<lb/>
得所屬墩臺隘口守墩軍士原闗盔甲什物委因年久<lb/>
<pb n="KR4e0169_WYG_013-11b"/>
破爛不堪并節年被敵疎失各路通共缺少盔六千六<lb/>
百八十頂甲七千二百二十二副腰刀三千六百一十<lb/>
八把等因到臣為照各路守墩軍人共八千五百二十<lb/>
九名今缺盔者至六千六百八十名缺甲者七千二百<lb/>
二十二名缺腰刀者三千六百一十八名是數千人者<lb/>
皆赤身空手之人也臣為之警諤慨嘆不意邊備之廢<lb/>
弛一至於此臣惟宣府一鎮擁衛京師去敵人駐牧之<lb/>
地甚近視各邊最為要𦂳而墩軍日與敵人相臨所恃<lb/>
<pb n="KR4e0169_WYG_013-12a"/>
以典司砲火傳報聲息把截隘口助揚軍威使敵人不<lb/>
敢以深入者較諸軍尤為要𦂳者也顧可使之赤身空<lb/>
手以當之哉臣嘗因各管墩官申報墩軍下墩取水及<lb/>
走報聲息往往為三五零敵即行擒去或在墩上為敵<lb/>
射傷臣竊疑之本鎮墩臺甚密相去不過二三里舉旗<lb/>
發砲鄰近各墩及設伏之兵二三十人卒然可具遇三<lb/>
五零敵來擒墩軍縱不能斬獲追逐而應援救䕶力亦<lb/>
所能何至為之擒去且敵在墩下軍在墩上身披堅甲<lb/>
<pb n="KR4e0169_WYG_013-12b"/>
墩上又有女墻遮蔽自下而上仰而發矢何至射傷孰<lb/>
知其盔甲器械之不備如此夫盔甲所以衛身器械所<lb/>
以攻人今皆無之以赤身空手之人而遇强敵雖百不<lb/>
能以當一其擒去射傷固其宜矣古云器械不利是以<lb/>
其卒與敵也況皆無乎言之可為痛哭思之可為寒心<lb/>
不可不亟為之處也再照西路城堡極邊衝要敵人不<lb/>
時出没已經量給過盔甲腰刀各八百件隨查得萬全<lb/>
都司見在貯庫盔三百六十六頂甲三百五十七副腰<lb/>
<pb n="KR4e0169_WYG_013-13a"/>
刀五百四把并收先年京操官軍帶回堪中盔八百九<lb/>
十九頂甲四十六副腰刀五千三百五十三把及京營<lb/>
兊調軍器盔一千九百一十七頂甲一千九百四十七<lb/>
副腰刀二千一百四十八把除腰刀可勾支用惟盔甲<lb/>
在庫數少不敷如䝉乞勅兵部查議合無准令將前各<lb/>
項軍器支給其欠少之數於該部見收盔甲内扣筭照<lb/>
數發運前來聽臣分給各路墩軍收領其各路損壞不<lb/>
堪盔甲腰刀收送都司堪修補者修補查候腹裏軍人<lb/>
<pb n="KR4e0169_WYG_013-13b"/>
有缺者給付庶守墩軍人衛身攻人各有其具而瞭報<lb/>
防守兩便矣緣係墩軍大缺盔甲器械不便瞭報防守<lb/>
事理未敢擅便為此専差謹題請㫖嘉靖十二年八月<lb/>
二十六日<lb/>
　　鄰境官軍殺死總兵官員事<lb/>
謹題為鄰境官軍殺死總兵官員事嘉靖十二年十月<lb/>
初九日辰時分據大同巡撫都御史差來夜不收劉名<lb/>
報稱十月初六日三更時分本城官軍聚衆放砲呐喊<lb/>
<pb n="KR4e0169_WYG_013-14a"/>
將總兵官李瑾殺死及將本官公廨燒燬等因得此㑹<lb/>
同總兵官都督僉事議得大同官軍聚衆殺死總兵官<lb/>
燒燬公廨地方大變除行各路叅守等官申嚴號令整<lb/>
搠人馬嚴為隄備盤詰姦細外縁係鄰境官軍殺死總<lb/>
兵官員事理為此專差謹題請㫖嘉靖十二年十月初<lb/>
九日<lb/>
　　怯懦將官燒荒遇敵奔敗事<lb/>
謹題為怯懦將官燒荒遇敵奔敗事據宣府在城坐營<lb/>
<pb n="KR4e0169_WYG_013-14b"/>
管操都指揮僉事朱彬呈據把總千户孫鎮等呈稱本<lb/>
年十月初一日䝉鎮守總兵官劉淵綂領坐營都指揮<lb/>
朱彬等官軍三千餘員名前往中路青邊口堡燒荒至<lb/>
本月初二日卯時分與同本路叅將都勲守備操守官<lb/>
楊鉞王勲靳尚武張輔等人馬俱從本堡大變新臺西<lb/>
空出境都勲領兵前哨朱彬等後哨相繼行走至未時<lb/>
分哨至地名紅崖兒等處與張家口堡燒荒宣府遊擊<lb/>
王鎮南路叅將劉江人馬㑹合仍分兵各從原路回還<lb/>
<pb n="KR4e0169_WYG_013-15a"/>
朱彬等當先都勲等人馬繼後各責令夜不收四散燃<lb/>
火至地名大莊窩被南山溝内潜伏北敵約有二十餘<lb/>
騎乘隙風煙前敵突出拍馬喊呌衝來各官軍并叅將<lb/>
都勲帶領有馬官軍往東混亂跑走遺下步軍被敵邀<lb/>
追射破當䝉總兵官劉淵坐營官朱彬督率職等官軍<lb/>
齊力奮勇與敵兵刃相接射中三敵拖拉去訖將步軍<lb/>
馬匹救入營内復督官軍追至紅崖兒其敵敗遯山林<lb/>
趨避欲再窮追山河艱險樹林深密時值天晩恐墮敵<lb/>
<pb n="KR4e0169_WYG_013-15b"/>
計收兵回還查得本管並無疎虞若不具呈又思官軍<lb/>
怯懦跑走儻將本管人馬驚亂致失大事恐難分辯呈<lb/>
乞轉達等因備呈前來行間隨准分守中路左叅將都<lb/>
指揮使都勲手本嘉靖十二年十月初二日卯時䝉鎮<lb/>
守總兵官劉淵統領宣府并本路官軍從青邊口新臺<lb/>
西空出境燒荒分布本職等前哨行至地名紅崖兒等<lb/>
處離邊約逺七十餘里各下營劄立傳令官軍發火焚<lb/>
燒至未時分起營回還總兵官劉淵前行本職收兵後<lb/>
<pb n="KR4e0169_WYG_013-16a"/>
行至地名大莊窩迤西比時煙霧蔽天忽被南溝林内<lb/>
突出北敵二十餘騎拍馬喊呌來衝本職督令官軍下<lb/>
馬各用神鎗弓矢射打當有總兵官劉淵急來救援復<lb/>
督官軍齊力奮勇射打傷中數敵各賊見我兵勢衆大<lb/>
慌張奔走往西北去訖欲要追赶山險林密河道阻隔<lb/>
恐墮敵計收兵入境續據葛峪堡守備指揮楊鉞呈稱<lb/>
查得被敵射傷旗軍三名劉剛崔恕武三射死軍人李<lb/>
小大下馬一匹操守常峪口堡指揮靳尚武呈稱查得<lb/>
<pb n="KR4e0169_WYG_013-16b"/>
被敵射傷軍人二名田仲禮周小柴操守羊房堡指揮<lb/>
王勲呈稱查得被敵射死軍人一名潘永倉擄去本軍<lb/>
下馬一匹神鎗一把再無别項疎虞又據操守青邊口<lb/>
堡指揮張輔呈查得本堡並無損傷官軍馬匹等因各<lb/>
呈到職恐有漏報取具各官不致隱漏結狀在官等因<lb/>
備具手本到臣會同巡按直𨽻監察御史叅照左叅將<lb/>
某當燒荒之際為殿後之軍提數千之精兵遇二十騎<lb/>
之零敵兵刃未交望風退縮致諸軍之大敗而四散奔<lb/>
<pb n="KR4e0169_WYG_013-17a"/>
逃使羣敵之長驅而縱横出没重為邊境之羞益驕敵<lb/>
人之志良以本官才本凡庸性復怯懦惟平昔之威名<lb/>
欠振故臨陣之紀律不嚴及至開報縁由又多隱匿情<lb/>
實圖脫重罪肆揑虚文再照守備操守等官某各提一<lb/>
堡之兵同為奔北之將使當時有一人負勇而自立則<lb/>
諸軍必不至相視而大潰通屬有違法當叅究如䝉勑<lb/>
下法司將某等依律從重究治庶邊臣知警而軍威可<lb/>
振矣縁係怯懦將官燒荒遇賊奔敗事理未敢擅便為<lb/>
<pb n="KR4e0169_WYG_013-17b"/>
此専差謹題請㫖嘉靖十二年十月十一日<lb/>
　　親王至鎮欲要赴闕事<lb/>
謹題為親王至鎮欲要赴闕事嘉靖十二年十月十一<lb/>
日午時有代府承奉呉聰齎王令帖到臣内開為叛逆<lb/>
軍人兇惡逼迫私出禁城親詣赴闕事嘉靖十二年十<lb/>
月初六日晩三更時分本爵在宫聞知城中放砲呐喊<lb/>
差人門首打探言說軍士燒燬總兵官都察院門及至<lb/>
天明將總兵官李瑾殺死將總兵官及都察院衣服等<lb/>
<pb n="KR4e0169_WYG_013-18a"/>
件盡行搶去又將各店客貨亦行搶去有經過府門者<lb/>
言說要本爵與他做主於初七日申時分將各處修邊<lb/>
按伏軍馬調入城中本爵慌懼引領承奉呉總褻衣小<lb/>
㡌就混入於衆人之中從北門而出前至金谷莊潜伏<lb/>
一更時分將管莊人王宣帶領跟隨前至四家莊將管<lb/>
莊人宋景春亦隨前來至順聖川西城劉叅將容暫一<lb/>
宿初九日起身有總旗張文錦楊達因在東井村催糧<lb/>
亦隨前來等因到臣至本日未時臣謹迎王入至鎮城<lb/>
<pb n="KR4e0169_WYG_013-18b"/>
臣慰安及整備一切供用外㑹同總兵官都督僉事看<lb/>
得大同軍變王因出至臣等鎮城實不得已但要親詣<lb/>
赴闕未奉明㫖臣等啓王留住鎮城候明㫖以為進止<lb/>
縁係親王至鎮欲要赴闕事理臣等未敢擅便為此專<lb/>
差謹題請㫖嘉靖十二年十月日<lb/>
　　實邊鎮以振兵威以防敵患事<lb/>
謹題為實邊鎮以振兵威以防敵患事據萬全都司坐<lb/>
營管操都指揮僉事朱彬呈稱照得宣府在城前後營<lb/>
<pb n="KR4e0169_WYG_013-19a"/>
並竒兵新舊遊兵營原設馬隊官軍一萬四千餘員名<lb/>
聽征馬一萬二百餘匹近因大同軍變䝉將竒兵營舊<lb/>
遊兵營新遊兵營並將前後營及南路叅將兵馬盡數<lb/>
調去及北中西各路精壯官軍亦摘選通行征勦大同<lb/>
止遺前營走報夜不收並存留傳報各處城堡擺撥等<lb/>
項官軍一千餘員名日逐差遣不暇馬匹節漸疲憊況<lb/>
今敵中走回人口傳說大舉兵馬要來搶掠及邊報聲<lb/>
息絡繹不絶倘遇警急動調追勦深為未便如䝉准呈<lb/>
<pb n="KR4e0169_WYG_013-19b"/>
乞早裁處庶克濟事等因到臣為照去嵗冬間大敵渡<lb/>
河而東特命文武大臣總制提督軍務且調遼東延綏<lb/>
之兵以為應援盖為宣大二鎮預防敵患而設今總制<lb/>
提督既專意西征大同臣鎮竒兵舊遊兵新遊兵南路<lb/>
叅將兵遼東延綏兵既盡數調去而前營後營及中北<lb/>
西各路精銳之兵謀勇之將亦各抽選而去本鎮止留<lb/>
竒兵一千餘名又近日使者交馳錢糧解發往來䕶送<lb/>
日見疲損操演且不能以成陣況遇警禦敵而可責其<lb/>
<pb n="KR4e0169_WYG_013-20a"/>
成功也哉倘北敵乘虚而來雖孫呉不能支而況臣輩<lb/>
凡庸者乎兵法曰勿恃其不來恃吾有以待之今待之<lb/>
者無具矣豈可不為之預處耶臣查得本鎮步軍倒死<lb/>
馬軍及壯餘人等綽有驍勇之人若授以什物給以馬<lb/>
匹數千精兵旬日可具所缺者馬耳如䝉勅下兵部議<lb/>
處將太僕寺馬匹給發二三千匹聽臣抽選前項步馬<lb/>
壯餘人等給授之編成司隊作為一營又臣本鎮嘉靖<lb/>
十一年十二年馬價共該四萬兩不曽解發再乞勅下<lb/>
<pb n="KR4e0169_WYG_013-20b"/>
户部將前年例銀兩照數差官解送臣鎮收買馬匹置<lb/>
辦什物亦給抽選前項步馬壯餘給授之編成司隊作<lb/>
為一營但馬數甚多恐一時收買不及合無將前項銀<lb/>
兩内取三萬轉發兵部每銀十五兩折馬一匹給發前<lb/>
來一萬兩徑解臣鎮為置買什物及本鎮買馬之用臣<lb/>
仍於本鎮空閑叅守都司等官中推選謀勇著聞之人<lb/>
二員統領之待事寧之日分撥前竒新舊遊兵諸營補<lb/>
其逃亡之數如此則不惟可以為本鎮防敵之備亦可<lb/>
<pb n="KR4e0169_WYG_013-21a"/>
以遥為進征大同諸軍之聲援此亦救時之一策也臣<lb/>
叨承撫寄事在剥膚故敢昧死上陳惟聖明鑑察焉縁<lb/>
係實邊鎮以振兵威以防敵患事理未敢擅便為此專<lb/>
差謹題請㫖嘉靖十二年十一月日<lb/>
　　選軍給馬暫團營伍以實邊鎮事<lb/>
謹題為選軍給馬暫團營伍以實邊鎮事會同總兵官<lb/>
都督僉事議照本鎮近因大同事變兵馬多調西征本<lb/>
鎮實為空虚臣等謹便宜㑹選得無馬軍人及步軍一<lb/>
<pb n="KR4e0169_WYG_013-21b"/>
千四百三十四名從公推選得空閑都司李淮才力有<lb/>
為謀勇可取暫委為千總職事試驗得指揮千百户旗<lb/>
舍六十六員名俱各年力精壯弓馬熟嫺指揮等官范<lb/>
紹宗等六員為把總職事千百户旗舍李陞等六十員<lb/>
名為管隊貼隊職事及置買旗招響器䭾鼓長鎗柞木<lb/>
等項俱已完備每把總四員旗軍一千名作為一營就<lb/>
令李淮統領以聽征調其餘官軍亦令李淮暫管候足<lb/>
千人之數别選謀勇官員委為千總職事統領另行具<lb/>
<pb n="KR4e0169_WYG_013-22a"/>
題事寧之後仍令各歸本伍縁係選軍給馬暫團營伍<lb/>
以實邊鎮事理未敢擅便為此專差謹題請㫖嘉靖十<lb/>
三年正月二十二日<lb/>
　　逆軍引誘北敵大舉入侵鄰境預防邊患事<lb/>
謹題為逆軍引誘北敵大舉入侵鄰境預防邊患事本<lb/>
月二十日據遊擊將軍夏杲差夜不收孫良報稱大同<lb/>
逆軍引誘北敵五萬有餘至大同城下將遊擊將軍王<lb/>
鎮等殺敗即今賊尚未退二十二日又據巡撫大同樊<lb/>
<pb n="KR4e0169_WYG_013-22b"/>
都御史差來齎本百户鄭鎮稟稱即今北敵大衆尚在<lb/>
大同城下分遣精銳三千餘名南搶應州等處自聚落<lb/>
堡至大同城下道路不通二十三日又據擺撥軍人任<lb/>
福玉傳提督軍門號令運糧之車且不必來本日又據<lb/>
夜不收劉章報稱東闗宣府㕘將李彬兵北闗宣府副<lb/>
總兵張鎮兵㕘將劉江兵俱被圍困六日未支糧料先<lb/>
據宣府分守東路右㕘將馮勲稟帖開報十六日大舉<lb/>
敵兵從永寧邊方擁衆入境本職統領官軍林錦等急<lb/>
<pb n="KR4e0169_WYG_013-23a"/>
出迎敵不料敵衆兵寡混砍一處倡令我兵捨命對敵<lb/>
占據山梁傷中敵人敵馬數多俱被鈎䭾内敵漢語呌<lb/>
說不要放箭與你荅話你們人馬去闗大同我大納延<lb/>
也來了先使三箇頭兒領衆兵卒搶殺等語據此切詳<lb/>
所言中間顯有姦細復來之舉旦夕難測除對敵縁由<lb/>
另行呈報等因各到臣會同總兵官都督僉事議照大<lb/>
同逆軍引誘北敵大舉入侵直抵城下敗我官軍駐兵<lb/>
不退且分兵搶掠圍困諸將阻絶餉道似與尋常入侵<lb/>
<pb n="KR4e0169_WYG_013-23b"/>
不同臣恐大同既已得利必侵宣府縱或暫回其勢草<lb/>
生凍解必然大舉分侵宣大兩鎮而東敵亦有大納延<lb/>
引兵也來之說及照近因西征大同臣鎮竒兵舊遊擊<lb/>
兵新遊擊兵南路參將兵盡行調去而前後營及各路<lb/>
精銳之兵謀勇之將亦行摘調臣鎮實為空虚夫以大<lb/>
同城下京營及各路兵馬林立雲集尚且敗挫不支而<lb/>
況空虚之宣府哉且敵中既有逆軍為之畫謀鄉導則<lb/>
我各邊之虚實夷險彼皆詳知其大舉入侵必然之理<lb/>
<pb n="KR4e0169_WYG_013-24a"/>
也夫以一北敵大同城下數路之兵不能支若東敵入<lb/>
自東路北敵入自西路一宣府豈能支哉夫宣府者大<lb/>
同之根本京師之隄防也大同雖已失利茍宣府無事<lb/>
則猶可據此以圖再舉而京師亦不至於震驚儻宣府<lb/>
亦復失利譬之根本既枯枝葉無從而生隄防既決下<lb/>
流必受其害則大同不可圖而京師之勢孤且危矣況<lb/>
大同城下衝鋒處險被圍被殺張鎮劉江李彬王鎮部<lb/>
下皆宣府調去之軍則宣府之虚豈但目前而已哉臣<lb/>
<pb n="KR4e0169_WYG_013-24b"/>
等叨承重寄鎮撫一方事在剥膚心誠危懼故敢昧死<lb/>
上陳伏望皇上軫念邊方重鎮勅下該部會集多官從<lb/>
長計處將新調延綏遼東之兵發與臣鎮聽臣等調遣<lb/>
節制仍再調别鎮兵馬防禦及多給馬匹聽臣等選軍<lb/>
給授如此庶乎有備無患而邊境可保無虞矣縁係逆<lb/>
軍引誘北敵大舉入侵鄰境預防邊患事理未敢擅便<lb/>
為此專差謹題請㫖嘉靖十三年正月二十四日<lb/>
　　乆缺極邊要路參將官員事<lb/>
<pb n="KR4e0169_WYG_013-25a"/>
謹題為久缺極邊要路參將官員事臣會同總兵官都<lb/>
督僉事議照南路參將劉江中路參將李彬因大同軍<lb/>
變調去西征及照前項二路係極邊要地當勁敵之衝<lb/>
而參將官員外以防禦勁敵内以聨絡諸城一時所不<lb/>
可缺者今既逾時改嵗矣況今鄰境軍變大敵壓境又<lb/>
非平時之比也臣等雖委官暫管然止可於平居無事<lb/>
之時奉行文移幹理政務而已若夫遇警臨陣諸委官<lb/>
固不能致身於他人之職而諸軍士亦豈能效死於暫<lb/>
<pb n="KR4e0169_WYG_013-25b"/>
委之官哉此固理勢之必然也臣等嘗見雖諸司卑微<lb/>
之職一遇暫委政務輒廢況㕘將受朝廷之勑當一方<lb/>
之寄掌握兵權攘外安内豈可久以權假之官居之哉<lb/>
況劉江李彬素有謀勇既去西征他日功成報捷當膺<lb/>
賞擢亦必不復居舊職矣如䝉勑下該部再加議處推<lb/>
選素有謀勇之人領勑前來管領二路兵馬惟復聖明<lb/>
别有裁度縁係久缺極邊要路參將官員事理具本專<lb/>
差謹題請㫖嘉靖十三年二月日<lb/>
<pb n="KR4e0169_WYG_013-26a"/>
　　選軍給馬暫團營伍以實邊鎮事<lb/>
謹題為選軍給馬暫團營伍以實邊鎮事會同總兵官<lb/>
都督僉事議照本鎮先因大同事變兵馬多調西征已<lb/>
經會選得無馬軍人及步軍一千四百三十四名推選<lb/>
得空閑都指揮李淮為千總指揮等官范紹宗等六員<lb/>
為把總千百户旗舍李陞等六十員名為管隊貼隊及<lb/>
置買旗招響器䭾鼓長鎗柞木等項俱已完備每把總<lb/>
四員旗軍一千名作為一營就令李淮統領以聽征調<lb/>
<pb n="KR4e0169_WYG_013-26b"/>
其餘官軍亦令李淮暫管縁由先已具題訖臣等今復<lb/>
會選過官軍五百六十二員名並前餘剩軍士四百三<lb/>
十四名把總管貼隊官旗二十二員名共凑一千之數<lb/>
從公推選得空門指揮同知路鏜久厯邊方熟知邊務<lb/>
暫委為千總職事試驗得指揮千百户旗舍二十四員<lb/>
名俱各年力精壯弓馬熟嫺指揮等官王清等二員為<lb/>
把總職事官旗舍孫清等二十二員名為管隊貼隊職<lb/>
事一體置買旗招響器䭾鼓長鎗柞木等項就令路鏜<lb/>
<pb n="KR4e0169_WYG_013-27a"/>
統領以聽征調事寧之日各歸本伍縁係選軍給馬暫<lb/>
團營伍以實邊鎮事理開坐具本專差謹題請㫖嘉靖<lb/>
十三年閏二月日<lb/>
　　地方疲憊乞處稅糧以蘇民困事<lb/>
謹題為地方疲憊乞處稅糧以蘇民困事臣會同巡按<lb/>
直𨽻監察御史議照本鎮地方懷來衛隆慶右衛隆慶<lb/>
州永寧縣保安衛美峪所宣府鎮城衛所萬全左衛懷<lb/>
安衛保安右衛東城西城深井等處近因大同事變征<lb/>
<pb n="KR4e0169_WYG_013-27b"/>
需調發百倍往時凡軍需火器糧料草束及一切攻戰<lb/>
之具皆係本鎮運送兼以使者交馳大軍經過宗室流<lb/>
寓車牛夫馬動以萬計家無閑丁役及婦女日無寧時<lb/>
繼之以夜差役固已繁重況其時天寒地凍雪深氷滑<lb/>
損傷者不計其數又以極邊之地人無多蓄數月之間<lb/>
閭閻困瘁前項地方嘉靖十三年稅糧已䝉聖恩蠲免<lb/>
五分其該徵五分委的辦納不前再照地方固所當䘏<lb/>
國儲亦所當惜臣等查得萬全都司庫内所貯厯年樁<lb/>
<pb n="KR4e0169_WYG_013-28a"/>
朋年例及近日兵部二次發下馬價銀兩以往年嵗驗<lb/>
馬匹計之可足嘉靖十三年十四年十五年三年之支<lb/>
況各年又各有朋合年例銀兩雖四年之支亦且有餘<lb/>
去年户部解到十一年年例銀二萬兩見在如䝉勑下<lb/>
該部再加議處將前項地方五分稅糧蠲免將前項户<lb/>
部年例銀二萬兩發管糧郎中為接濟軍儲之用如此<lb/>
則地方既得蘇息而國儲亦可以少補矣萬民幸甚臣<lb/>
等幸甚縁係地方疲憊乞處稅糧以蘇民困事理未敢<lb/>
<pb n="KR4e0169_WYG_013-28b"/>
擅便為此具本專差謹題請㫖嘉靖十三年四月日<lb/>
　　議處年久浥爛預備倉糧以濟時艱事<lb/>
謹題為議處年久浥爛預備倉糧以濟時艱事據宣府<lb/>
前衛申據本衛預備倉委官見監鎮撫劉鎮等各呈告<lb/>
自嘉靖二年起至嘉靖十三年四月終止除放支外見<lb/>
在倉麤細糧五萬五千三百八十三石三升四勺八抄<lb/>
六撮九圭在厫盛放年久節䝉查盤踏躧虧折坐問侵<lb/>
盜經收人員晝夜思慕性命攸闗錢糧為重地氣濕浥<lb/>
<pb n="KR4e0169_WYG_013-29a"/>
米粒日漸蟲飡經年㸔守有損無増愈加致累不得聊<lb/>
生等情具申定奪等因到臣行間續據宣府左衛申開<lb/>
預備倉委官見監千户楊欽見任千户竺雄等名下見<lb/>
在麤細糧一萬八千五百二十九石九合八勺宣府右<lb/>
衛申開預備倉委官見監千戸尹鸞見任千户李政等<lb/>
名下見在麤細糧八千四百八十二石八升七合五勺<lb/>
五抄二撮興和守禦千户所申開預備倉委官百户李<lb/>
雄等名下見在麤細糧三千五十石七斗八升三合四<lb/>
<pb n="KR4e0169_WYG_013-29b"/>
勺四抄三撮亦各稱年久日有壞爛無支放之期又據<lb/>
千户王鎮開稱在城時估毎絲銀一兩糴粟米八斗又<lb/>
據軍人郭驢兒等亦稟稱米價甚貴正當青黃不接之<lb/>
期折色糴米養贍不足乞要放支本色等情通據得此<lb/>
臣會同總理糧儲户部郎中議照前項倉糧委因年乆<lb/>
浥爛經收人員問罪追陪往往至於破家亡身其見在<lb/>
倉糧臣等取而視之委將浥爛目下青黄不接時值委<lb/>
為太高軍士糧價月止陸錢五分糴糧不過五斗委於<lb/>
<pb n="KR4e0169_WYG_013-30a"/>
養贍有所不足又召商糴買銀一兩三四錢方可得糧<lb/>
一石而米價愈至於騰踴若不因時議處何以克濟時<lb/>
艱合無將前項倉糧借支給與本城軍士作為月糧候<lb/>
秋成之時將萬億庫所貯軍儲銀兩糴買抵斗還倉如<lb/>
此則一轉移之間有五便焉以陳朽而得新好國儲不<lb/>
至於有虧一便也軍士得受其實惠而不至於怨咨二<lb/>
便也富商不得專大利而時估可平三便也所費之銀<lb/>
少而得米多四便也經收人員不至啣寃負枉破家而<lb/>
<pb n="KR4e0169_WYG_013-30b"/>
亡身五便也再照倉糧之浥爛米價之高貴軍士之缺<lb/>
食不特鎮城一處為然在各邊亦多如此而米價之貴<lb/>
又有甚於鎮城者亦合通行從宜酌處如䝉勑下該部<lb/>
再加議處如果臣等所言可采乞俯賜施行則臣等幸<lb/>
甚地方幸甚縁係議處年久浥爛預備倉糧以濟時艱<lb/>
事理未敢擅便為此具本專差謹題請㫖嘉靖十三年<lb/>
四月二十九日<lb/>
　　安設兵馬防禦敵騎以明烽堠以固地方事<lb/>
<pb n="KR4e0169_WYG_013-31a"/>
謹題為安設兵馬防禦敵騎以明烽堠以固地方事案<lb/>
照先據萬全都司呈將估計過懷安城李信屯新築土<lb/>
堡一座設盖公解倉場營房等項該用木鐵等料共銀<lb/>
一千三十七兩一錢七分一釐等因備細造冊繳報前<lb/>
來據此案照先據守備懷安城指揮同知周鏜呈稱本<lb/>
城西北地名李信屯與隔鎮大同所轄天城邊界相去<lb/>
五十餘里地方平漫各年敵人往往乘隙由彼邊方入<lb/>
侵我境多被殘害合無修築土堡一座設立墩臺撥軍<lb/>
<pb n="KR4e0169_WYG_013-31b"/>
防守等情已經行據守備官周鏜將各項該用物料銀<lb/>
兩數目估計呈報又經案行該司估計明白臣會同巡<lb/>
按直𨽻監察御史議照前項李信屯地方係兩鎮交界<lb/>
之衝兩山俱盡之所實敵人由大同地方入侵宣府咽<lb/>
喉之地若於本屯地方設堡立墩斬崖築牆屯兵戍守<lb/>
則敵人必不敢長驅而下以侵西南二路地方而意外<lb/>
隱憂亦可為備誠有如守備周鏜之所言者既經該本<lb/>
官與都司估計停當相應依擬除行文都司將修築土<lb/>
<pb n="KR4e0169_WYG_013-32a"/>
堡設盖倉場公廨等項通共用銀一千三十七兩一錢<lb/>
七分一釐於官庫見收節年農民銀内動支一千兩贓<lb/>
罰銀内支領三十七兩一錢七分一釐選委的當官員<lb/>
買辦木鐵等料如法造作匠役於預備倉毎名驗日支<lb/>
給口糧一升五合起撥無馬軍士借倩屯田空閑舍餘<lb/>
輪班修築其築堡占用屯田地畆有糧地土於别項無<lb/>
碍地内照畆易換撥給該用防守軍士三百名查照先<lb/>
准兵部咨該南京浙江道監察御史喬英奏本部議擬<lb/>
<pb n="KR4e0169_WYG_013-32b"/>
題准移咨各邊巡撫都御史轉行所屬衛鎮守巡等官<lb/>
但有額缺正軍清勾補伍其舍餘軍餘果有年力精壯<lb/>
通曉武藝情願竭忠報效之人查照各邊軍丁收操事<lb/>
例量給月糧隨宜選用操守有功一體陞賞事例委官<lb/>
前去該城公同守備官如數召募舍餘軍餘候築堡盖<lb/>
房完日安挿居住收支月糧缺少盔甲什物官庫查給<lb/>
該用把總管貼隊官旗另行推選管理約束操守防禦<lb/>
騎操馬匹照常估買給發外縁係安設兵馬防禦外患<lb/>
<pb n="KR4e0169_WYG_013-33a"/>
以明烽堠以固地方事理開坐具本專差謹具題知嘉<lb/>
靖十三年十月十七日<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0169_WYG_013-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苑洛集巻十三<lb/>
</p>
<p>
</p>
  </div>
</body>
</text>
</TEI>
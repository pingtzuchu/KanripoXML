<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苑洛集</head>
    <p>
<pb n="KR4e0169_WYG_000-1a"/>
欽定四庫全書　　　　　　集部六<lb/>
　苑洛集　　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案苑洛集二十三巻明韓邦竒撰邦<lb/>
　　　　竒有易學啟蒙意見已著録是集凡序二巻記一<lb/>
　　　　巻誌銘三巻表一巻傳一巻策問一巻詩一巻<lb/>
　　　　詞一巻奏議五巻見聞攷隨録五巻乃嘉靖<lb/>
　　　　末所刋汾陽孔天允為之序當正嘉之際北<lb/>
<pb n="KR4e0169_WYG_000-1b"/>
　　　　地信陽方用其學提唱海内邦竒獨不相附<lb/>
　　　　和以著書餘事發為文章不必沾沾求合於<lb/>
　　　　古人而記問淹通凡天官地理律吕數術兵<lb/>
　　　　法之屬無不博覽精思得其要領故其徵引<lb/>
　　　　之富議論之核一一具有根柢不同綴拾浮<lb/>
　　　　華至見聞考隨録所紀朝廷典故頗為詳備<lb/>
　　　　其間如譏于謙不能匡正之失及辨張綵阿<lb/>
　　　　附劉瑾之事雖不免小有偏駁而序次明晰<lb/>
<pb n="KR4e0169_WYG_000-2a"/>
　　　　可資考据其他辨論經議闡發易數更多精<lb/>
　　　　確可傳盖有本之學雖𤨏聞雜記亦與空談<lb/>
　　　　者異也乾隆四十三年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻五</head> <lb/>
    <p>
<pb n="KR4e0169_WYG_005-1a"/>
欽定四庫全書<lb/>
　苑洛集巻五<lb/>
　　　　　　　　　　　　　　明　韓邦奇　撰<lb/>
　　　趙太淑人墓誌銘<lb/>
太淑人贈中大夫太僕卿直菴趙公之配總督宣大山西<lb/>
偏保諸鎮軍餉户部右侍郎兼都察院右僉都御史公之母<lb/>
也既卒兼公訃聞于上曰臣母荷國厚恩封太淑人今殁<lb/>
矣文階三品國有常經臣今泣血以請上稽兼公資勞報<lb/>
<pb n="KR4e0169_WYG_005-1b"/>
以全制遣官諭祭錫繈調庸以營葬事開壙之期郡守身<lb/>
至陳牲奠桂詔相秉冊儀采彬彬於是弔者賵者四方來觀<lb/>
者萬夫塞道四田成蹊識士耆父嘖嘖稱嘆謂太淑人賢謂<lb/>
兼公名德上非濫錫下宜榮有也初兼公近侍逺鎮敭歴兩京<lb/>
太淑人皆從祿養歲壬寅北寇蹂我晉陽欲窺畿甸天子震<lb/>
怒命将薄伐簡兼公督軍餉時太淑人偶感風疾然兵革也<lb/>
義弗得辭冒險又不可恐震驚乃奉歸開屬弟姪侍湯藥甫<lb/>
歴夏秋而太淑人已報辭堂矣兼公追念二十年來婉愉莊<lb/>
<pb n="KR4e0169_WYG_005-2a"/>
栗朝夕䕫䕫忽焉及此悲傷痛恨志不懷生及恩命洊<lb/>
渥光賁泉壤乃知忠孝兼得楊顯為終其情始少慰云<lb/>
太淑人姓張氏其先河南項城人曽祖均博通經史鄉<lb/>
試中式訓導開州遂籍于開今開之士盛于甲科者本<lb/>
訓導敷教之力也訓導公二子晳進士監察御史著舉<lb/>
人郟縣令郟縣太淑人祖也父勲一鄉善士母陳孺人<lb/>
以内德稱惟生太淑人性頴慧温貞精女工通列女傳<lb/>
大義父母愛甚氷氏踵門不輕許曰是兒非有福人弗<lb/>
<pb n="KR4e0169_WYG_005-2b"/>
能偶也乃擇字直菴公蓋時直菴公父中大夫贈公崇<lb/>
尚義氣鄉閭敬憚故善士結二姓之好云比太淑人歸<lb/>
趙氏贈公及配張淑人皆謝世太淑人恒以不獲事舅姑<lb/>
為歉繼姑樊孺人四子俱㓜太淑人委曲承順凡餽紉<lb/>
悉出其手樊大安悦直菴公性嚴急又好賓客倉卒治<lb/>
具豐腆潔備直菴公每督兼公兄弟讀書至分夜太淑<lb/>
人亦不寢直菴公綜理家務日夕勞瘁太淑人譬之曰<lb/>
家頗裕諸子中必有頴拔者興何自苦爾直菴公曰吾<lb/>
<pb n="KR4e0169_WYG_005-3a"/>
豈憧憧不卭自恤哉凡所以為諸弟也然汝言亦大是<lb/>
待婢僕以寛雖大失悞未嘗惡聲叱罵禮答姻黨宗戚<lb/>
每及儀物故内外愛敬之甲申朝廷上兩宮徽號以兼<lb/>
公給事中封孺人後兼公進位通政迎養京邸直菴公<lb/>
病太淑人躬進湯藥敬事若年少時直菴公殁痛哭輙<lb/>
弗止兼公兄弟泣勸則曰我未亡人何能自顧也丙申<lb/>
大慶覃恩以兼公太僕卿封太淑人兼公撫陜毎當出<lb/>
視事太淑人輙戒之曰汝勿乗怒過鞭撻吏民吾甚懼<lb/>
<pb n="KR4e0169_WYG_005-3b"/>
此久之秦人皆知兼公之仁出自内教初兼公迎養毎<lb/>
歲時稱觴為壽太淑人必曰汝其盡心所事吾母子䝉<lb/>
恩已足矣及兼公晉陽之别倥偬疾病間猶以忠勤勉<lb/>
之且令勿以已為念但云邊事寜當速囘耳太淑人既<lb/>
丁趙氏富有顧内政益嚴朝夕弗怠簮珥服用靡事華<lb/>
耀及兩膺大典龍章疊賁命服輝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而勤懇儉素終始<lb/>
不渝云夫富而無驕賢者所難知足不辱古今誦説太<lb/>
淑人富且貴矣而不忘勤儉至以忠勤勉兼公自謂已<lb/>
<pb n="KR4e0169_WYG_005-4a"/>
足是豈尋常女德哉世以男子弗能自拔者目為婦人<lb/>
然則太淑人得不謂之女中丈夫哉太淑人生于成化<lb/>
癸巳五月十五日卒于嘉靖癸卯九月十八日享年七<lb/>
十一歲子男三長即兼公諱廷瑞正德辛巳進士七命<lb/>
歴今官内治外攘功在國史兹不附書配孫氏屢封淑<lb/>
人次廷璋官生兼公以其廕讓娶郭氏次廷瓉隂陽典<lb/>
術娶李氏孫男四長栗國子生次果次木次葉孫女四<lb/>
一適王三命一適王三重一字孫庚一㓜未字曽孫女<lb/>
<pb n="KR4e0169_WYG_005-4b"/>
一㓜未字以嘉靖二十四年正月八日啓直菴公龍河<lb/>
新阡之兆合葬焉前給事中今某官主事傅君學禮兼<lb/>
公舊僚也以狀來問銘銘曰於太淑人維閨之秀静女<lb/>
閒閒君子是姤治爾宮事柔嘉有儀廟祀斯嚴百福來<lb/>
兹於太淑人維女之英豈曰婦德君子之行孰富而儉<lb/>
孰貴而勤惟我知足誨子忠仁子德孔那撫我秦中内<lb/>
修外攘既奏膚功子德令昭萬夫之望維國楨幹太淑<lb/>
人慶穹碑峩峩蟠螭走鼉煌煌宸翰玉鑿<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>磨昔也不<lb/>
<pb n="KR4e0169_WYG_005-5a"/>
遑其苦如芩今兹恩榮始慰子心惟開有支坦坦而來<lb/>
其平如掌中藏乳胎吉匪四獸祥豈萬馬元吉百祥惟<lb/>
有德者温温淑德鬱鬱佳城我勒斯銘斯銘稱情<lb/>
　　間太安人墓誌銘<lb/>
太安人崞陽隠君子解公之女贈主事間公滋之配户<lb/>
部主事仲宇之母也嘉靖十一年十一月二十三日以<lb/>
疾卒<hi>狀云太安人生於某年某月某日距卒享年七十九</hi>仲宇將啓贈公之壙而<lb/>
合葬焉奉狀問銘夫女德之治尚矣間氏代之大家也<lb/>
<pb n="KR4e0169_WYG_005-5b"/>
間世中衰矣及贈公之身其興也勃然太安人修内之<lb/>
勞也惟太安人静一其德婉娩其質少而歸焉<hi>狀云年十四歸</hi>
<hi>間氏</hi>宜其家人承贈公之嚴也而委順之終其身無輻脱<lb/>
也必敬無攸遂也以貞示從也其於翁姑也<hi>狀云翁榮壽公姑楊</hi>
<hi>太孺人</hi>曲養無方焉事生也致哀以禮焉事死也故諸婦<lb/>
式焉靈神祐焉<hi>狀云太安人得奇疾遇異人而愈人以為孝感所致</hi>昭孝也濟濟<lb/>
乎三男之成器而命之愛而教之寛也農春也賈宇也<lb/>
學得其養而膺其榮<hi>狀云庚寅圜丘成以主事君貴推恩封太安人</hi>致慈也難<lb/>
<pb n="KR4e0169_WYG_005-6a"/>
乎二女同居而志不同行也暌次於家人恕其非意而<lb/>
先其勞妯娌懷之分其績刺而體其情小姑愛之怡怡<lb/>
乎以讓以親敦睦也察雞豚而孕字之料核蔬而樹藝<lb/>
之納酒漿而儲備之賓客之供足矣翁夫之好得矣<hi>狀云</hi>
<hi>翁及贈公俱好賓客嗜飲太安人精於制造善於存蓄蔬果酒肴皆預處之</hi>著理也若夫析<lb/>
而合焉<hi>狀云翁姑以家口衆大命異産太安人親睦既久不忍析也</hi>族黨之婚喪而<lb/>
資給焉鄉閭之災患而賑恤焉浴而發治命死而安焉<lb/>
<hi>狀云太安人病起沐浴更衣乃就簀</hi>斯丈夫之鮮能而君子之所尚也其<lb/>
<pb n="KR4e0169_WYG_005-6b"/>
賢矣乎夫男女天地之大義也成於交愛而毁於晨鳴<lb/>
狀稱間氏之興太安人之勞也不其然乎信女德之治<lb/>
尚矣太安人子男三長仲寛娶康氏繼李氏次仲春<lb/>
娶劉氏繼樊氏次仲宇娶丁氏繼冀氏方氏俱封安<lb/>
人女四長適霍子秀次適汪鰲次適謝治次適知州董<lb/>
槐孫男七鏜娶黄氏銅娶張氏鈞娶王氏固娶趙氏邦<lb/>
娶趙氏立娶蒋氏位娶馬氏孫女四一適生員宋國卿一<lb/>
適趙汝翼一適李基一適李三省曽孫五繼先紹先繼<lb/>
<pb n="KR4e0169_WYG_005-7a"/>
元喜兒保兒曽孫女三𦵏之期嘉靖十二年十月初十<lb/>
日也銘曰維代之陽有崇其崗蜿蜒俯馴鬱鬱蒼蒼横<lb/>
形止生太安人之藏子孫繩繩保此無疆<lb/>
　　通議大夫兵部左侍郎贈都察院右都御史潘公<lb/>
　　　墓誌銘<lb/>
嘉靖戊申七月初五日公卒己酉大宗伯以祭葬請上<lb/>
曰如制大冢宰以贈官請上曰潘珍准贈都察院右都<lb/>
御史時朝廷方嚴恤典三品官兼得者鮮以公名德祭<lb/>
<pb n="KR4e0169_WYG_005-7b"/>
葬贈官均錫云公姓潘氏諱珍字玉卿藴玉之華也初<lb/>
號曰朴菴氏山有峩峯也故又曰峩峯氏以峯之碧也<lb/>
歸田後故又曰碧峯氏峯有兩也故又曰兩峯氏晩而<lb/>
退以卑牧曰益以拙叟云潘氏之先姬姓周畢公之子<lb/>
季孫食采於潘因為氏後服租傭閩之三山唐廣明間<lb/>
逢辰公者憫時之亂上書闕下亟言時事不報隱于歙<lb/>
之黄墩遷于婺源之桃溪是為桃溪潘氏四世至初公<lb/>
七歲不言一日母携之登樓忽朗吟一絶家人驚異及<lb/>
<pb n="KR4e0169_WYG_005-8a"/>
長識趣異常大度好施人呼為謫仙云初公生汝翼公<lb/>
宋紹興進士官至秘校秘校生松年公登第官洪州錄<lb/>
事叅軍叅軍生宣議公汶汶生奉議公執禮執禮生涇<lb/>
公紹定間選郡馬郡馬生崇龍公崇龍公生廷璧公淮<lb/>
西安撫計議值宋亡元興誓不仕守東陵之節教子孫<lb/>
耕讀廷璧公生克勉公無子以兄子侑公嗣侑公生虎<lb/>
公虎公生勤才公配張氏生坦公字循理號閒菴敦尚<lb/>
仁厚鄉稱長者配張氏勤才公及閒菴公皆以公貴贈<lb/>
<pb n="KR4e0169_WYG_005-8b"/>
通議大夫兵部左侍郎二張皆贈淑人張妣淑人夣五<lb/>
色烏投于懷公生七歲就外傅勤勉敦朴不類羣兒閒<lb/>
菴封公甚愛之為廣延名師躬督課業甫弱冠充縣附<lb/>
學生提學歲試愛其文取魁縣士戊午中式壬戌登康<lb/>
海榜進士授浙江紹興府諸暨縣知縣政務循良不事<lb/>
苛矯創建預備倉扁其門曰養惠更拓養濟院名其巷<lb/>
曰先斯新孔子廟程力計工民不知勞以治行徵拜大<lb/>
理寺左評事初公尹諸暨迎養閒菴封公不肯行報書<lb/>
<pb n="KR4e0169_WYG_005-9a"/>
曰吾豈能以朝夕盤飱遂舍山林之趣哉汝當務顯揚<lb/>
亦勿若曽元屑屑於口體也又曰民命至重汝勿誤於<lb/>
庶獄故諸暨之治膏澤為多云陞左寺副考滿廷尉西<lb/>
臺政府咸以明敏允克署其實於是閒菴封公封如公<lb/>
官張妣封孺人陞左寺正尋陞山東按察司僉事時劇<lb/>
宼劉六等流刼東郡公分巡東兖駐兖州整搠民兵護<lb/>
衛親藩賊猝至城下攻東門不得入乃去大掠曲阜公<lb/>
奏白徙縣築城而曲阜始寧明年更巡海右都司某多<lb/>
<pb n="KR4e0169_WYG_005-9b"/>
内援怙勢侵削軍士怨苦公廉訪獲狀按治抵法一道<lb/>
肅然更巡東兖再更遼東東寧陞本司副使巡察海道<lb/>
而遼東撫按以公巡東寧稱也奏以副使仍巡東寜吏<lb/>
部報曰有成命矣時沿海衞倉官攅滿待勘吏緣為奸<lb/>
查駁至四五年典衣鬻子有隕身者公為立法不再勘<lb/>
死者厚恤之㑹丁閒菴封公憂服闋起巡福建海道捕<lb/>
擒劇宼三百餘有白金紵絲之賜括民間私造大船可<lb/>
浮海者買給水寨禁弗得再造而奸源塞矣陞山東按<lb/>
<pb n="KR4e0169_WYG_005-10a"/>
察使公凡三任山東施澤既久人心信愛稱為潘青天<lb/>
云陞湖廣右布政使尋轉左時巨璫差脩承天皇陵供費<lb/>
甚侈公量司帑所蓄既汰其三之二復分派隣省及取<lb/>
九江料銀協濟而湖民之困以舒湖賦王祿為重近富<lb/>
之屬率賂脱顧派取逺貧下邑既劑量不平又多逋欠<lb/>
公隨地所宜而賦之民皆稱便陞右副都御史巡撫遼<lb/>
東賛理軍務公築邊墻繕城堡濬壕塹清屯田廣積蓄<lb/>
利器械内修大備明年乞休不許丁張淑人憂服闋改<lb/>
<pb n="KR4e0169_WYG_005-10b"/>
南京右副都御史提督操江乃教造蜈蚣船及八槳船<lb/>
皆迅速如飛追賊無弗及者擒斬番賊徐勲等獲其番<lb/>
物輸之官尋陞南京兵部右侍郎召入兵部改左適安<lb/>
南請討莫登庸廷議遣将提兵問罪公抗疏言北寇陸<lb/>
梁邊烽屢警宜備北㓂以急不可懷之強寇安南逺裔<lb/>
又本陳氏故土黎氏簒之今莫氏復簒之禍亂相仍夷<lb/>
方常事宜先遣使諭以禍福如其欵服則順而撫之䧏<lb/>
封受職以奠南荒未可遽勤王師廷議以成命既下不<lb/>
<pb n="KR4e0169_WYG_005-11a"/>
宜撓阻罷公閒住後師至南中凡處一如公言而安南<lb/>
平於是南臺合章乞還公官不報㑹遇恩詔公獲致仕<lb/>
是後大臣撫按多薦起公將大用公而公卒矣公生于<lb/>
成化丁酉五月二十六日距卒享年七十有二公居常<lb/>
恂恂不事奇峻及臨大利害則英發堅定確乎不可奪<lb/>
學務自得不為口耳動止迂怪之習才抱浚明而遇事<lb/>
慄慄勤勉不敢自暇自忽可謂亂而敬擾而毅愿而恭<lb/>
矣家食十年餘優游自適即星溪之北建四美亭即<lb/>
<pb n="KR4e0169_WYG_005-11b"/>
柳溪之南建休休亭約邑老為壽朋㑹歡娛笑語脱略<lb/>
城府若無廟廊之貴者鄉後生仰而式之公自筮仕至<lb/>
里居大臣撫按科道連篇累牘薦者三十餘章或見其<lb/>
才或見其節或見其學政或見其文章皆極華褒夫當<lb/>
官而薦是其常也若里居非清德重望冠士倫者不得<lb/>
與然則公身雖未得大行而道則亨矣公所著舉業有<lb/>
珍珠集奏稿有愚𠂻錄省愆錄詩文有兩峯存稿年紀<lb/>
錄榮樂集三錫錄世業錄凡若干巻藏于家配張淑人<lb/>
<pb n="KR4e0169_WYG_005-12a"/>
柔嘉閑淑且明知若學士自公歴官中外禆助者多非<lb/>
特為内式也先三歲卒内行備載慈德錄中公已自為<lb/>
誌納之壙矣子男二長即鏊鄉貢進士母病則刲股殁<lb/>
則廬墓娶汪氏次曰鑾補廕國子生娶王氏女一京玉<lb/>
適戴緋孫男榮未聘女二桂英元英未字鏊等将以是<lb/>
年冬十月啓張淑人之壙合葬焉捧讓溪游公之狀來<lb/>
問銘銘曰維嘉靖己酉公窆於桃溪之新阡有山負扆<lb/>
有水之𤣥騰萬馬於後懷萬寳於前鐫穹碑兮干雲蟠<lb/>
<pb n="KR4e0169_WYG_005-12b"/>
雙龍兮天章郡侯承命兮駿奔陳犧牷牲兮明堂賵𤣥<lb/>
纁兮璣組奠桂酒兮椒漿於維休哉公之勲績銘弗克<lb/>
殫著其赫奕有莫簒黎廷議詰兵公獨抗疏謂不宜征<lb/>
乃奪公官道則愈亨終用公言安南乃平公謂北㓂勢<lb/>
漸桀強宜急為備以振邊疆使逺猷之見售無太原之<lb/>
殘傷於維那哉公言之昌用之有效違則弗祥赫赫明<lb/>
明皇祖大訓邊戍戰争備之宜慎安南限隔僻在一方<lb/>
彼不為患無倚富強至哉皇言公敢對揚公之忠誠實<lb/>
<pb n="KR4e0169_WYG_005-13a"/>
昭國是我勒斯銘用告太史豈告太史以式臣子<lb/>
　　鄉進士趙子春墓誌銘<lb/>
嗚呼傷哉吾子春乃遽至是邪子春将屬纊屬其友張<lb/>
省試子静曰芳也受學於苑洛先生佩訓兹終身焉必<lb/>
先生銘我墓芳也将服勤於地下矣子静以狀來告銘<lb/>
噫吾尚忍銘吾子春邪吾忍不銘之邪銘之乎吾心割<lb/>
矣然吾不銘欲将孰銘也嗚呼傷哉吾子春倜儻豪邁<lb/>
而勅禮教明達聰碩而正節概剛侃强毅而服忍讓文<lb/>
<pb n="KR4e0169_WYG_005-13b"/>
章彬彬然蔚如也使乎南征之志遂而其浚明之績又<lb/>
可量乎而乃遽至是耶卒之時母且八十而子垂髫此<lb/>
子春惓惓不盡之痛恨也萬人皆涕淚矣嗚呼傷哉子<lb/>
春姓趙氏諱芳字子春别號左輔陜西西安同之朝邑<lb/>
箔子村人也趙氏之先本長安人高祖益避元亂始來<lb/>
箔子村曽祖讓業農弗仕祖謹以國子生歴利津丘縣<lb/>
簿五十致仕百歲乃卒封兵馬指揮鄉士大夫大崇敬<lb/>
之曰趙老先生祖妣陳封孺人老先生豁達有逺識治<lb/>
<pb n="KR4e0169_WYG_005-14a"/>
利丘聲稱卓然父璜兵馬指揮封文林郎母陳封孺人<lb/>
有内德京畿多豪右正德中為尤甚文林明敏執法人<lb/>
甚憚之方以治行進官而文林卒矣子春始學於渭北<lb/>
趙知郡渭北一見稱之曰之子也眉間數寸瞳子精明<lb/>
質豐而氣清君子之流歟親愛之有異聞焉正德丙子<lb/>
苑洛子之家食也子春執羲經而問焉苑洛子授以否<lb/>
泰二卦子春曰乾與坤消長之間欲整頓耶芳也何德<lb/>
以堪之問坎離而苑洛子弗答子春曰未濟既濟之相<lb/>
<pb n="KR4e0169_WYG_005-14b"/>
交其後乎非芳也之急苑洛子奇之曰是可以言進退<lb/>
存亡之道矣遂手著本義詳説二十六巻以授之俾誦<lb/>
習焉嘉靖乙酉領省薦累試春官弗第戊戌又弗第過<lb/>
晉陽謁苑洛子苑洛子曰子今强仕文如子學如子大<lb/>
科弗第天也子春曰寛以居之悠久成物春官之首命<lb/>
也先生嘗特授芳也弗習人也天曷故焉歸将詳服先<lb/>
生之教期驗於來春矣歸之五月而病又二月而篤乃<lb/>
顧其兄苣曰死生常理也母老而弗能事子幼而弗能<lb/>
<pb n="KR4e0169_WYG_005-15a"/>
教死不瞑目也既而曰母老兄能事之子幼兄能教之<lb/>
遂卒子春性孝弟事文林陳孺人終身不違顔色事兄<lb/>
蘭及苣甚恭貧時嘗脱内子之簮珥醫蘭之目而目以<lb/>
明族人有死無棺槨者於我殯配楊氏一子世瞻娶許<lb/>
氏二女長安順字謝氏次安貞字徐氏子春生于𢎞治<lb/>
己未十月十八日卒於嘉靖十八年十一月二十四日<lb/>
得年四十嗚呼子春吾見其生也吾見其成也乃吾又<lb/>
見其死也傷哉蘭苣将於己亥二月七日葬子春於先<lb/>
<pb n="KR4e0169_WYG_005-15b"/>
塋之次銘曰維沙之苑維渭之陽中有美人如圭如璋<lb/>
有郁其文有成其行嗟嗟子春士林之望孰富爾有孰<lb/>
促爾亡天不可問㝠㝠蒼蒼嗚呼傷哉嗚呼傷哉<lb/>
　　中順大夫四川䕫州府知府劉公徳徵墓誌<lb/>
　　　銘<lb/>
德徵余友也别且十三年矣今歲再過定州而德徵已<lb/>
臥病執余手曰堪兒為我教之兹與君永訣焉余心知<lb/>
其不起也姑寛慰之出而泣下比余至京師而堪持狀<lb/>
<pb n="KR4e0169_WYG_005-16a"/>
來問墓銘矣嗚呼傷哉德徵姓劉氏諱文煥别號蘭村<lb/>
德徵其字也亦字子緯劉氏之先蓋世為山西懷仁人<lb/>
祖忠應戍大同中護衞永樂初調定州衞遂為定州衞<lb/>
人父傑嫡母黄氏生母王氏以德徵貴傑贈承德郎兵<lb/>
部主事黄氏王氏贈太安人云德徵生而哲靈蓋六七<lb/>
歲善為奇對諸奇字輙善省識之里中有李溥進士者<lb/>
蓋稱精鑑一見器異之曰是非尋常兒也以女字之弱<lb/>
冠進學官弟子提學陳公試其文大賞之曰劉生天下<lb/>
<pb n="KR4e0169_WYG_005-16b"/>
士也於是劉生聲稱籍甚畿内士無不推先劉生者蓋<lb/>
提學陳公延譽之力也正德丁卯鄉試中式明年登進<lb/>
士第授駕部主事蓋𨽻大司馬大司馬乃數數對衆稱<lb/>
説主事時朝邑韓邦奇為選部員外郎長安劉公璣為<lb/>
大司徒蓋皆善大冡宰相與推薦之曰主事當吏部德<lb/>
徵聞知亟抵員外郎曰天下豈少才文煥何以得此員<lb/>
外郎曰主事賢德徵曰員外郎以主事賢竊恐天下以<lb/>
為員外郎私也員外郎文煥友大司徒文煥戚主事茍<lb/>
<pb n="KR4e0169_WYG_005-17a"/>
賢奈何天下無知者獨其友與戚知之何也乃推他主<lb/>
事其後又有辭御史事蓋天子用大冡宰議選内外諸<lb/>
司明習國家事著聲名者充御史冡宰獨責之員外郎<lb/>
蓋薦四十人皆時俊德徵預焉員外郎意德徵且來辭<lb/>
避不見德徵窘甚夜排闥入扣牖呼曰文煥今日辭御<lb/>
史非前日辭吏部意也文煥生未晬而王母死黄母育<lb/>
成瘁甚矣今老且衰可為御史逺巡耶員外郎矍然起<lb/>
曰邦奇不知其不便如此事遂寢㑹黄太安人卒守制<lb/>
<pb n="KR4e0169_WYG_005-17b"/>
去服闋補客部遷儀部員外郎進客部郎中再調駕部<lb/>
大司馬每條奏議下諸部未能言郎中盡為之對大司<lb/>
馬恱之曰若郎中數十軰天下事豈足辦哉蓋諸部自<lb/>
以能不如郎中而郎中日益親重於大司馬乃擢東昌<lb/>
府知府時大将軍彬導天子南巡江漢蓋彬日侍帷幄<lb/>
一切奏白盡從之貴震天下諸所過郡縣賄累巨千長<lb/>
跪稽首始得免德徵嘆曰文煥守此地乃不能邀還車<lb/>
駕惠鮮困瘁亦已矣奈何剝下溷禮以媚權貴哉吾不<lb/>
<pb n="KR4e0169_WYG_005-18a"/>
習是也彬大怒繫置之至揚州有李提督者彬親信之<lb/>
謂德徵曰知府寧不知大将軍尊重今天下第一人可<lb/>
亟圖之不則叵測德徵苐張目熟視不為應蓋提督心<lb/>
實是之為白遣之彬怒且未休曰知府不稱東昌乃調<lb/>
䕫州䕫蜀之僻下郡也蓋多豪家習横不服租庸健訟<lb/>
又多無情實前後知府率因循待調耳德徵既至乃下<lb/>
令曰不用命者有常刑知府不能行姑息之政也然知<lb/>
府亦不故刻害汝蓋自是無有弗服鮮有無情者矣䕫<lb/>
<pb n="KR4e0169_WYG_005-18b"/>
州稱治又䕫及旁郡多貴人往往倚府為奇貨德徵皆<lb/>
不禮之有一貴人射木利蓋木值可四五十金過索五<lb/>
百金平章司臺憲司皆已許之德徵持不與都御史方<lb/>
列牘議薦且陞晉諸貴人盡害之初德徵官京師時又<lb/>
嘗以直忤要司官有氣力者乗此隙曰知府病矣宜罷<lb/>
然實不病德徵既家食闔門課讀暇則問農灌圃與諸<lb/>
生商確古今有言及時事者輙拂衣起宗族有不足賙<lb/>
之彊弗友教之皆習其化感其惠處鄉里人以禮然性<lb/>
<pb n="KR4e0169_WYG_005-19a"/>
頗豪俠有機謀善口辯故人亦不敢犯事黄太安人終<lb/>
身不違顔色以孝聞締交皆當世名士云乃於嘉靖丁<lb/>
亥九月内疾作至戊子三月壬申卒距其生成化壬寅<lb/>
三月丙戌年四十七配李安人即李進士女也側室竺<lb/>
氏子男堪粹美能文雅重士林娶董氏垣亦聰敏勤學<lb/>
娶李氏皆生員李安人出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>尚孩提秀異常兒竺氏出<lb/>
女二蘭適里人韓永壽桂適定州衛指揮使陳璣孫男<lb/>
柯堪子也将以是年五月三日葬城南蘭家左之原銘<lb/>
<pb n="KR4e0169_WYG_005-19b"/>
曰何仲黙稱德徵書類羲之詩擬杜甫其才甚美學可<lb/>
達於用雖歴舉時之俊彦未能或過也使大其位誠有<lb/>
可述為權貴所害甚可悼惜今觀駕部之聲東昌之操<lb/>
䕫州之治其所藴抱亦畧施行矣德徵雖不誕有天年<lb/>
堪之粹垣之敏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之秀将必有嗣而興者天匪難諶也<lb/>
　　通議大夫大理寺卿龍湫王公墓誌銘<lb/>
公開人也性貞廉介直正德初開守不理於多口時適<lb/>
大明黜陟苑洛韓邦奇為考功員外郎太宰以守治狀<lb/>
<pb n="KR4e0169_WYG_005-20a"/>
不飾諭考功詢之多士皆如太宰言然考功素知守才<lb/>
疑之聞公往問焉公當飯客考功故久不起公曰吾當<lb/>
飯客考功請同飯公曰弗堪供奉考功曰安有户曹主<lb/>
事可食者而吏曹員外郎不可食乎乃出一盂糲食二<lb/>
豆蔬共食之客去考功以開守問公徐曰開之士大夫<lb/>
皆曰守治開無狀民則皆謂守良守後得不黜考功以<lb/>
公違衆持公議草具待賓戚獨立佳士也遂定交云公<lb/>
諱綖字邃伯别號龍湫王氏之先本鳳陽人始祖玉洪<lb/>
<pb n="KR4e0169_WYG_005-20b"/>
武初避兵于開之别駕里遂為開州人玉生福榮福榮<lb/>
生貴貴生溥陽曲縣丞始封承德郎户部主事繼贈通<lb/>
議大夫右副都御史配牛始封安人繼贈淑人生公公<lb/>
童時莊重不羣少長即知敏學伯右布政每見而喜曰<lb/>
昌吾宗者此子也弱冠中𢎞治戊午鄉試春試不第卒<lb/>
業大學先後所交知浚川王公後渠崔公蒼谷王公無<lb/>
涯孟公皆海内名士乙丑登進士授户部主事是歲夏<lb/>
推恩贈翁及牛淑人皆獲封尋陞本部員外郎署郎中<lb/>
<pb n="KR4e0169_WYG_005-21a"/>
時權瑾用事羣閹倚勢請託公皆不顧未幾贈翁卒于<lb/>
官邸公哀毁如不欲生扶柩還葬服闋陞河南衞輝知<lb/>
府公振舉宿廢屏除積奸公移滿案兩造盈庭從容詳<lb/>
處皆中情理儒學諸生季必嚴試重行賞罰皆始怨而<lb/>
終服丙子當鄉試監臨東塘毛公以公有文望辟外簾<lb/>
錄文多出公手毛公喜曰中州之錄可以式矣特疏薦<lb/>
曰知府學問深䆳可學校憲職丁丑當考績時歲荒歉<lb/>
撫按以公素得人心留以撫之又二年遷湖廣副使初<lb/>
<pb n="KR4e0169_WYG_005-21b"/>
衛輝為水陸南北通衢臺省權貴過者連車接艤公惟<lb/>
庭見一揖耳人固素知公亦不深尤也至湖廣適武廟<lb/>
賓天羣臣奉皇太后旨迎今上嗣統巨閹谷大用者八<lb/>
黨之一亦在迎侍中强公長跪公不屈肆行悖侮公脱<lb/>
冠裂服奔赴王府伏啓王深慰答之而公即棄官歸今<lb/>
上登極公上疏奏劾大用奸惡辭甚激切凡五上而大<lb/>
用斥矣尋起復河南鑛宼王鏜横行河朔間公討平之<lb/>
總督奏言副使累經戰陳親冒矢石故致克㨗癸未陞<lb/>
<pb n="KR4e0169_WYG_005-22a"/>
山西右叅政時巨宼黄太寳摽掠殺戮流毒郡邑公擒<lb/>
之當道累疏薦叅政顧改鴈門行太僕卿公乃乞歸疏<lb/>
凡三上始得允銓部覆奏謂公有氷檗之操州守朱君<lb/>
喜其名孚表其閭曰氷檗己丑薦起四川左布政使土<lb/>
蕃芒部讐殺累年公以恩信諭平之㑹牛淑人疾即具<lb/>
疏乞歸鎮巡僚友懇留弗顧比泊廣都而淑人卒壬辰<lb/>
春起江西甲午陞都察院右副都御史巡撫本省地方<lb/>
以恩詔階通議大夫贈翁牛淑人皆獲贈子行恕廕入<lb/>
<pb n="KR4e0169_WYG_005-22b"/>
太學公撫江西督逋欠清詞訟禁侈俗理陂塘恤民瘼<lb/>
事闗藩臬符驗頗犯衆怒亦舉行之大者上聞乙未擢<lb/>
大理卿大理自正德以來避部院尊要久失叅駁之職<lb/>
公力舉行之由是衆情不堪私比者多不便左遷山東<lb/>
叅政蒞任疾作乞休不允部移慰留而疾愈甚疏再具<lb/>
未上而公卒矣公入仕來凡四里居耕田讀書絶不干<lb/>
謁有司曲加敬重其取與進退大節無毫髮茍可以對<lb/>
越神明日用居處蕭蕭如寒士平生雖好為詩文然多<lb/>
<pb n="KR4e0169_WYG_005-23a"/>
不存稿卒後行恕訪之親友僅得三百餘篇痛兄氏早<lb/>
亡撫諸孤若子先世所遺産盡以畀之公生于成化丁<lb/>
酉四月初六日卒于嘉靖丁酉正月十一日享年六十<lb/>
一歲有司延其主祀于鄉賢祠云配吳淑人繼張繼陳<lb/>
淑人子男三長行簡先公卒次行恕官生娶張氏次行<lb/>
果娶李氏俱陳出女四長適生員麻秉直次適趙玉俱<lb/>
吳出次適生員劉謙貞四未字陳出孫男二長事稼殤<lb/>
次事穡未聘行恕等葬公於漢宣房宮祖瑩之東新阡<lb/>
<pb n="KR4e0169_WYG_005-23b"/>
之兆銘曰古之君子寧身被窘辱不狥人以非禮之恭<lb/>
寧違衆孤立不少移乎堅定之守寧窮約終世不茍於<lb/>
一芥之取正徳中如瑾如永成如大用生殺予奪生於<lb/>
呼吸公卿而下伏謁恐後孰敢與之較禮哉公獨抗而<lb/>
弗屈雖䝉横逆而道愈亨矣其在大理也推評叅駁無<lb/>
間大小卒之衆議交口屹然不搖至謫遷而不悔也官<lb/>
至金紫而卑宮室菲飲食苦節以没齒焉得不謂之古<lb/>
之君子哉嗟夫塜纍纍兮名永垂兮太史碑兮汗青之<lb/>
<pb n="KR4e0169_WYG_005-24a"/>
辭<lb/>
　　嘉議大夫貴州按察使雲心于公墓誌銘<lb/>
公余同年友也精敏絶人余同年三百五十人張榜甫<lb/>
三日公皆識其字無遺一人故其為士居官聲稱異等<lb/>
用不盡才時論咸惜云公諱鏊字器之號雲心于氏之<lb/>
先本揚之儀真人勝國末諱彦成者徙籍于滁洪武初<lb/>
彦成伯子小乙從戎鎮江衞卒從高祖忠嗣之改編滁<lb/>
州曽大父和來省樂其土遂家于滁和生大父椿軒處<lb/>
<pb n="KR4e0169_WYG_005-24b"/>
士能<hi>闕</hi>　父<hi>闕</hi>號南溪母莊氏成化六年庚寅正月八<lb/>
日丁亥生公公生而靈異少而穎悟甫十九嵗廪于州<lb/>
庠𢎞治壬子應天鄉試中式春試弗第卒業太學歴事<lb/>
刑部留心律例諸生或曰于子學養子而嫁耶將備大<lb/>
人之事乎公曰書言典常作之師是祖宗創述精意一<lb/>
代法程也況今日歴事乎非昔國學諸生也正德戊辰<lb/>
登吕柟榜進士授户部主事部送大倉銀十數萬給邊<lb/>
羨餘數百悉籍以付主者嗣部檄主守徐州倉以慎修<lb/>
<pb n="KR4e0169_WYG_005-25a"/>
聞庚午時太宰以風憲重要宜博選天下知名有効士<lb/>
充之且以其事宻付文選主事韓邦奇兩京部寺及府<lb/>
佐以下預選者三十餘人公為優薦焉改授廣西道監<lb/>
察御史公有憂色曰朋益之慶可榮而鼎重之勝可懼<lb/>
也而御史之聲名乃著通歴三載奏最於是南溪翁封<lb/>
文林郎監察御史莊贈孺人繼母周及室余并封孺人<lb/>
尋奉勅督長蘆鹽法兼視河道所至剗弊剔蠧風裁自<lb/>
持時薊賊楊虎等大掠河間諸郡縣勢甚猖獗公適駐<lb/>
<pb n="KR4e0169_WYG_005-25b"/>
滄賊前驅猝至城下州守遁去人情惶駭莫為守賊登<lb/>
城讙甚公策賊衆多脅從非得已者服朱衣坐臺中臺<lb/>
面城邇賊從城上望見公相戒曰毋驚動欽差果相率<lb/>
詣臺門乞命公諭以無留城中及殺人刼庫自非首惡<lb/>
並許自新皆懽呼羅拜而去公命吏數軰招降數百人<lb/>
賊勢孤餘兇就縛後按巡宣大宗屬監軍厮養誘脅大<lb/>
户包納而率乾没公私受蠧公廉知之詭曰是多詐譎<lb/>
焉有帝胄中貴不自愛重者掩捕十數人治其罪勒限<lb/>
<pb n="KR4e0169_WYG_005-26a"/>
令償上下肅然莫敢犯踰年代還有武臣獻其妹侍武<lb/>
廟而憑籍寵靈緣為奸利公率衆御史攻之不報抗疏<lb/>
再陳至曰不韋進美姬而潜易秦春申惑季園而卒傾<lb/>
楚明皇寵祿山而幾危唐亦不報左都御史彭公慎許<lb/>
可獨器公令與張御史淮㸔詳諸文字㑹大理寺丞缺<lb/>
員銓部欲擬公公聞之急白彭公言故事官即等當以<lb/>
俸差周御史倫實先于鏊階弗可越彭公嘆曰君可謂<lb/>
虞廷之吏矣丙子陞浙江按察司副使浙為大藩獄訟<lb/>
<pb n="KR4e0169_WYG_005-26b"/>
繁劇號難理公治之易初孝豐土豪湯毛九等負險拒<lb/>
命積歲不服上命都御史張公津提兵克之公與議協<lb/>
有白金文綺之賜壬午今天子龍飛覃恩臣下南溪翁<lb/>
得與公服色同進金紫既陞山東按察使初余孺人卒<lb/>
繼室宣聖裔孫及使命下公引嫌求改適考察當路有<lb/>
啣公弗狥者為非語中遂調貴州公曰吾拊心無怍已<lb/>
矣人言詎損我哉欣然抵家拜先隴登堂稱壽召昆季<lb/>
姻友陳説平生無幾微見顔面乃抵貴貴俗故龐厚又<lb/>
<pb n="KR4e0169_WYG_005-27a"/>
莫有撓者公甚安之嘗曰得行其志者其貴陽乎乙酉<lb/>
入覲然公意亦倦游矣遂致仕時年五十有五南溪翁<lb/>
既八十翁之弟率菴居士亦七十有七皆白首康強歲<lb/>
時公率弟姪洎子若孫殆數百指拜階下人嘆羨以為<lb/>
難得公自筮仕至休致一亷自持比歸籯無餘貲已而<lb/>
貴陽舊僚致前未支俸七十金至付子弟令綱紀以贍<lb/>
生家始日裕乃買田左山上泉之麓搆屋其上雜蒔花<lb/>
木義興杭公淮額之曰上泉莊因自謂泉莊老農且為<lb/>
<pb n="KR4e0169_WYG_005-27b"/>
莊之十四景各有標題徜徉瞻眺超然有舞雩之意且<lb/>
曰景外之景標題豈能窮哉寺州時與公游未嘗輙有<lb/>
造請郡公禮敬焉南溪翁病公侍湯藥如少兒既卒歛<lb/>
葬虞祥一如古禮比禫則公年亦七十矣與鄉先生為<lb/>
清平㑹公自里居雖絶不干謁然不忘拯世之志凡有<lb/>
可以便民禆治者必告有司傾懷無隱問學務精詩文<lb/>
不事模擬而能道已所欲言尤究心六書之學平生精<lb/>
力徤甚幾八十燭下猶能作蠅頭楷書衆以為雖耋未<lb/>
<pb n="KR4e0169_WYG_005-28a"/>
艾也乃丁未冬病胃痛藥不即功以今戊申春二月二<lb/>
十有八日卒于正寢享年七十有九配余孺人繼孔孺<lb/>
人皆先公卒子男九長野亨貢士山東城武知縣奔訃<lb/>
哀痛感疾後公百日卒娶張氏次咸亨先公七年卒娶<lb/>
李氏次光亨大學生先九年卒娶王氏次節亨蚤卒俱<lb/>
余出次賁亨孔出次心亨亦早卒次復亨中亨永亨俱<lb/>
側室沈氏出女四自孔出者適滁州衛指揮同知謝承<lb/>
勲自沈出者一字指揮僉事姚應禎二未字孫男四曰<lb/>
<pb n="KR4e0169_WYG_005-28b"/>
世材世延郡學生茂而賢克世其家世建世瞻皆㓜女<lb/>
十曽孫男三曰居厚居黙居易女二賁亨等卜以十有<lb/>
一月二十五日葬公左家山隴世材以大叅胡公狀來<lb/>
問銘銘曰惟滁之陽山有泉莊山高千仭上有鳳翔莊<lb/>
景奇絶標題靡窮徜徉瞻眺有冠有童昔我冠豸實抱<lb/>
先憂出持風裁入獻忠猷我竭勤誠世兮我遺時哉後<lb/>
樂萬景俱宜不忘拯世有拂吾膺吾豈寒蟬嗤彼季陵<lb/>
公年八十黄髪童顔謂當百齡遽爾貞還公才則豐公<lb/>
<pb n="KR4e0169_WYG_005-29a"/>
位靡亨斯志斯銘斯銘稱情<lb/>
　　中順大夫䕫州府知府韓公墓誌銘<lb/>
𢎞治戊午予與公應試長安㑹旅邸蓋蒲多士冠也見<lb/>
其方直樂易心愛重之既聞公登正德癸酉鄉試明年<lb/>
登進士嘉靖戊子再㑹京師而公已歴官至户部郎中<lb/>
後拜知䕫州府壬辰公高蹈歸乃聞之許判言公善處<lb/>
鄉鄉之縣尹以下無弗善公且言其康強不似老人當<lb/>
獲上壽癸卯則公季子綸持王舉人業狀來問墓銘然<lb/>
<pb n="KR4e0169_WYG_005-29b"/>
享年已七十一矣公諱坤字子厚號上原姓韓氏世為<lb/>
華之蒲城雙桂里人高祖志川曽祖林祖鋭父宣贈工<lb/>
部主事母李氏封安人皆以公貴也公生而有殊質穎<lb/>
敏絶人八歲就學日誦千餘言人皆奇之未弱冠補縣<lb/>
學生每試輙居上第既登進士授嘉興知縣嘉興為浙<lb/>
巨縣民衆事劇且當吳越閩楚衝號稱難治公單車之<lb/>
任約為章程次第而徐理之剗弊修利治為郡邑最時<lb/>
宸濠稱亂楊儀賓者濠黨也潛穴公境内府守貳疑莫<lb/>
<pb n="KR4e0169_WYG_005-30a"/>
敢動公毅然發吏捕之生員金燦者父為糧長折價三<lb/>
千餘兩燦禁錮累歲莫能償然力學不怠公悲憐其意<lb/>
釋之後燦登進士為御史初燦既釋懷金幣謝公曰吾<lb/>
為天下惜才非私燦也卻之嘉人為詩歌其廉陞工部<lb/>
主事督臨清閘章聖皇太后自興邸駕經臨清嘉公能<lb/>
錫金牌羊酒勞之今上登寳位推恩宣翁李安人獲封<lb/>
贈焉既而改户部督催湖廣軍餉㑹李安人卒守制服<lb/>
闋陞員外郎尋陞郎中公自主事至郎中部尚書皆稱<lb/>
<pb n="KR4e0169_WYG_005-30b"/>
曰能陞四川䕫州府知府䕫為蜀僻郡吏治多茍且民<lb/>
習久弊樂寛縱便姑息紀綱弛甚公曰為政如水火火<lb/>
烈易避水弱易溺民已慢矣是上䧟之也乃更約束易<lb/>
置府吏以剛克之未朞年治效至不拾遺南川賊勢猖<lb/>
獗兵備張公謀築隄城中隄方五里高三丈人以為必<lb/>
須歲月公計丈任工身自督之五日而成蜀人以為神有<lb/>
神明伯夷之歌然公既方直不隨俗好忤當道意乃解<lb/>
印歸歸則日以讀書教子栽花種竹為樂歲時招延<lb/>
<pb n="KR4e0169_WYG_005-31a"/>
故人賓客宴笑終日人間事若弗知也優游林下蓋十<lb/>
餘年卒公生于成化九年十月初五日子時卒于嘉靖<lb/>
二十二年三月初八日戌時公雅好圖書尤䆳易學又<lb/>
樂與人為善每見里中後學有善即極稱揚晩年尤任<lb/>
真不矯飾人有過必面諭之改云配原氏封安人有内<lb/>
德二室陸氏劉氏子男六邦維先公十七年卒娶李氏<lb/>
繼郭氏邦紀娶孫氏邦績娶屈氏邦緒驛丞娶李氏繼<lb/>
原氏闗氏邦經生員先公七年卒娶武氏邦綸監生娶<lb/>
<pb n="KR4e0169_WYG_005-31b"/>
孫氏女三改兒字李氏䕫兒未字丁兒未字孫男六女<lb/>
九小釧適生員曹紳四釧字原氏詩娶趙氏繼王氏釧<lb/>
兒適郭資桂兒未字説娶孫氏繼闗氏諒聘屈氏三釧<lb/>
字郭氏詔未聘翠兒字孫氏長春未字謨諫俱未聘玉佩<lb/>
蟾桂俱未字曽孫女一香兒未字邦紀等以是年九月<lb/>
二十九日葬公於先塋之次銘曰蒲之水水清清思義<lb/>
君子無忝爾生蒲之原原如砥方直君子視其所履嘉<lb/>
之政如霖之潤䕫之政如霆之震公之才如金之鍊可<lb/>
<pb n="KR4e0169_WYG_005-32a"/>
革可從因地而見蒲之隴鬱乎䓤蒼公之幽堂龍首之<lb/>
藏<lb/>
　　通議大夫都察院右副都御史進階正奉大夫陳<lb/>
　　　公墓誌銘<lb/>
公卒訃聞上命禮部遣官諭祭工部營葬事公甥叅知<lb/>
大夫郗君元洪具狀子詩介子誨來請銘曰公治命也<lb/>
予好公蓋十五年餘比予督撫山西蓋又三年餘毎公<lb/>
禮公必至予室歲時予亦省公于第蓋自是情欵愈浹<lb/>
<pb n="KR4e0169_WYG_005-32b"/>
洽然公未嘗一言及私予乃疏薦之朝畧曰都御史璘<lb/>
歴任以來聲名耿耿抱籌邊馭衆之才有謹身務實之<lb/>
行及膺巡撫之任適當多事之時七疏求歸而未得一<lb/>
被人言而即罷可當大任者蓋未及柄用而公卒矣公<lb/>
諱璘字邦瑞號一石山西太原之陽曲人也曽祖福聚<lb/>
祖榮贈知州加贈右副都御史配趙氏贈宜人加贈淑<lb/>
人父智至兩淮都轉運鹽使司同知封右副都御史母<lb/>
商氏初封宜人加封淑人其世徳懿行蓋載陳氏家傳<lb/>
<pb n="KR4e0169_WYG_005-33a"/>
云初商淑人將就蓐天大雷雨生公既浴而霽蓋以是<lb/>
人知其逺到云公㓜聰穎度越與羣兒嬉每曰我蓋官<lb/>
也爾軰為胥輿羣兒皆用命云當就外傅時轉運翁命<lb/>
師王公槐受蔡沉尚書盡得其精微槐蓋三晉明經士<lb/>
云十九歲充府學生少師楊公督學政課諸生見其文<lb/>
奇之曰陳生俊乂士也由是陳生聲名籍甚三晉士無<lb/>
不推先陳生者本少師延譽之力也少師者世所稱䆳<lb/>
菴者也蓋素秉知人之鑑云𢎞治己酉中鄉試第二刋<lb/>
<pb n="KR4e0169_WYG_005-33b"/>
文為程式癸丑賜同進士出身第一授太常博士同官<lb/>
者蓋推博士多識典常也乙卯相孝廟享南郊見博士<lb/>
氣宇周旋悦甚面咨何官蓋欲超遷不果錫寶鏹一時<lb/>
縉紳稱榮云三載考績封商淑人為宜人蓋從轉運翁<lb/>
知州時階也戊午拜監察御史勑巡居庸諸闗闗者崇<lb/>
崗峻壁天限華夷惟數十里或百餘里稍鳥道通城守<lb/>
之固若金湯前後監察蓋率付下吏閲圖貼竟事耳于<lb/>
是御史乃躬歴險阨疏可城守者立将官増戍兵曰勞<lb/>
<pb n="KR4e0169_WYG_005-34a"/>
一時可為千百年之計者上曰御史言是蓋迄今邊腹<lb/>
永賴云未幾巡按山東有近貴來山東取礦砂蓋近貴<lb/>
素多内援又荷上命若御史無若我何御史曰民力竭<lb/>
矣豈復堪益此邪疏論之礦役竟罷蔡河淤塞河流逆<lb/>
決民田匯為巨浸而税尚在民民白之御史御史曰是<lb/>
可導入漕河者蓋後蔡果入漕粒食乃登云先是孔闕<lb/>
遭回祿修未完御史度工定期尋乃奏成上遣官立御<lb/>
製碑文特嘉御史績御史勞資既深宰司轉遷有彛格<lb/>
<pb n="KR4e0169_WYG_005-34b"/>
御史執法不阿多忤尊貴人尊貴人盡憎嫉之遷浙江<lb/>
提刑僉事蓋臺官以僉事為淹滯人多為僉事心不平<lb/>
云僉事至浙摘發興除不異山東時既而又遷陜西苑<lb/>
馬少卿少卿亦不以苑馬為閒散馬蓋蕃息焉時少師<lb/>
楊公總制三邊疏薦少卿賢遷布政司叅政蓋督軍餉<lb/>
於是邊儲大足而民且稱便云遷河南按察使蓋其時<lb/>
豪猾交納宗室侵越法制及發覺然又依憑城社乃罔<lb/>
恒獲人皆患苦之按察使下令曰自今敢匿人者連坐<lb/>
<pb n="KR4e0169_WYG_005-35a"/>
捕獲悉正其罪境内肅然鎮守王太監蓋殘墨特甚然<lb/>
又正德時也民不堪命按察使面責之而王亦知自戢<lb/>
云遷右布政轉左布政蓋自此經濟大畧益為著聞乃<lb/>
遷都御史巡撫湖廣改撫延綏蓋北敵宼邊警報特甚<lb/>
以都御史抱籌邊才也于是繕城堡利器械足倉廪募<lb/>
戍兵選将官邊威益震丙子敵人寇邊斬獲甚多武皇<lb/>
降勑奨勵定靖清平邊墻功成有金幣之錫敵復寇邊<lb/>
復大斬獲㨗聞上嘉都御史能稱賜蟒衣三襲前此都<lb/>
<pb n="KR4e0169_WYG_005-35b"/>
御史未有者蓋異數云都御史三年天官舉常憲奏上<lb/>
錫誥推恩及祖且廕嗣入監旋推兵侍蓋公亞有内援<lb/>
者得之既而以轉運翁及商淑人老累疏乞歸上曰璘<lb/>
素有才識又曰璘操守清慎已有旨勉留著用心巡撫<lb/>
地方乃復起視事時總兵柳勇叅将李永定把總許國<lb/>
卜雲蓋交納中貴人緣為姦利軍心憤怨目為四害都<lb/>
御史曰凶虐若此坐視之是都御史縱長耶劾罷之三<lb/>
軍稱快㑹大将軍彬導天子北巡邊塞駐蹕延綏蓋三<lb/>
<pb n="KR4e0169_WYG_005-36a"/>
月天子寛仁恭儉惟彬黨横甚處之難都御史執大體<lb/>
酌時宜雖彬兇熖竟不害帥臣戴欽恃其權位又彬黨<lb/>
也敢肆簡傲都御史怒甚蓋手自擊之有逆子既成獄<lb/>
彬欲活之亦不聽邊人相語為真都御史云乃都御史<lb/>
又引疾乞歸上亦不許報曰璘素有才譽有疾善自調<lb/>
理以副委任亦不允蓋未幾而商淑人轉運翁訃先后<lb/>
至矣公自以前後乞休心本為親乃弟能侍湯藥奉治<lb/>
命哀痛踰禮幾至滅性疏聞上命工禮二部祭葬如例時<lb/>
<pb n="KR4e0169_WYG_005-36b"/>
彬又導天子南巡江漢蓋廷議以上郡北邊重鎮天子<lb/>
外巡乃奪公至情固留公候代已而武皇上賓有不好<lb/>
公者蓋疏論公謂都御史宜罷詔從之公竟罷去未㡬<lb/>
詔進公階正奉大夫云公才既敏達而性復剛毅茂實<lb/>
敦本崇儉不能為閃倐媚悦之態為諸生時教讀提刑<lb/>
司有攘金人為亡金者訟攘金人蓋以二百金賄公公<lb/>
嚴拒不納同事生潜誘取之而亡金者坐誣後亡金者<lb/>
得直事發覺同事生皆坐法公獨不汙登甲時蓋有當<lb/>
<pb n="KR4e0169_WYG_005-37a"/>
道知公者或謂通名可得吉士官公不通名當彬竊柄<lb/>
時蓋諸司皆以賂贐彬公不贐賂慷慨任事凡所為蓋<lb/>
時所深避而不肯為者云公生于成化三年八月十八<lb/>
日申時卒于嘉靖十七年戊戌十月初七日申時享年<lb/>
七十有二配閻氏贈淑人繼周氏封淑人生男詩官生<lb/>
娶郭氏繼張氏女長適太原指揮榮㤗次適陜西叅議<lb/>
郗元洪俱封恭人繼雷氏先公卒側室段氏生男論監<lb/>
生行二娶張氏張氏生男誨府庠生行三娶張氏謨行<lb/>
<pb n="KR4e0169_WYG_005-37b"/>
五聘秦氏生女適喬永殷官生王氏生男諮行四聘包<lb/>
氏張氏生男讜行六訓行七俱幼彭氏生女字周元禕<lb/>
孫男恩女二詩等将以嘉靖十八年<hi>闕</hi>月<hi>闕</hi>日葬于勑<lb/>
建新塋馬南之原銘曰於惟那哉公才浚明濟濟晉多<lb/>
士孰不推陳生雍雍顯相天子咨名侃侃監察六郡澄<lb/>
清得金矢於廉訪銘旌常於節鎮山之東河之南揄之<lb/>
北憲憲令聞我既持斧孰敢越厥行我既秉鑑孰敢譸<lb/>
且張我既杖鉞孰敢侵于之疆公奏膚公折馘滿車天<lb/>
<pb n="KR4e0169_WYG_005-38a"/>
子曰都若汝予嘉蟒衣燁燁襲幣煌煌益之以白金<lb/>
錫之以龍章崇闗巍巍中華賴之蔡河湯湯斯民戴之<lb/>
吁嗟乎公哉有庸豐哉勤勤七疏懇乞投簮天子曰咈<lb/>
往盡乃心公既歸止恬然忘世戊戌孟冬公乃長逝有<lb/>
司訃聞天子曰噫勑葬佳城隆以諭祭佳城如崗鬱鬱<lb/>
蒼蒼萬寳不足以為固四備不足以為祥於惟那哉公<lb/>
之德千百世其永昌<lb/>
　　通議大夫都察院右副都御史張公墓誌銘<lb/>
<pb n="KR4e0169_WYG_005-38b"/>
正德戊辰余與公同登呂柟榜進士識公於南宮後十<lb/>
餘年同官於晉陽撫臣當歲薦凡藩臬皆列奏牘而余<lb/>
與公獨弗與余時致仕将歸公憮然抵余書曰君兹歸<lb/>
矣文魁退且未能進則弗達将若之何哉余復公曰或<lb/>
去或不去歸潔其身而已矣公翻然曰我道無怨無尤<lb/>
餘将付之天也後余起撫晉陽公亦撫朔方未幾皆乞<lb/>
歸比余起總河道方擬得再晤而公已卒云悲夫公姓<lb/>
張氏諱文魁字元甫别號字川河南開封府蘭陽縣人<lb/>
<pb n="KR4e0169_WYG_005-39a"/>
也其先本山東單縣人勝國之季高祖長公者避兵蘭<lb/>
陽因家焉曽祖宗信贈通議大夫都察院右副都御史<lb/>
配某氏贈淑人父讓逓運所大使封承德郎刑部主事<lb/>
贈奉政大夫按察司僉事加贈通議大夫都察院右副<lb/>
都御史配畢氏封安人贈宜人加贈淑人初𢎞治辛亥<lb/>
公方垂髫河決城舉家舟而覆恍有朱衣人掖公泊於<lb/>
林杪以免弱冠補縣學生正德丁卯鄉試中式戊辰登<lb/>
進士授刑部陜西司主事時權瑾流毒縉紳衆爭以苛<lb/>
<pb n="KR4e0169_WYG_005-39b"/>
刻冀自免公獨多平反人皆危之弗恤也既而連丁内<lb/>
外艱服闋赴部冡宰曰是權瑾時執平主事耶陞刑部<lb/>
山東司員外郎平反如主事時陞山西按察司僉事巡<lb/>
冀北道初大同當權倖隨駕經過之後地方官緣為姦<lb/>
利至是巡按張侍御英檄公勘之公按都指揮章傑宋<lb/>
文尅削軍資十四萬褫其職竄巨猾陳萬尚寧於炎荒<lb/>
既而督修沿邊險隘身往臨巡嘗遇伏兵於橋頭堡公<lb/>
以護兵直前迫之皆遁去胡中丞錠薦公才賜帑金十<lb/>
<pb n="KR4e0169_WYG_005-40a"/>
兩陞布政司左叅議復守冀北首疏宗室聰灍長史趙<lb/>
寛太監王哲總兵楊玉數十家之横罪其黨二百八十<lb/>
餘人權勢歛跡覈追豪商蘇霑逋税八萬餘金皇店李<lb/>
瑀逋課十萬餘金充軍儲又閉大同闗王廟以釐請罪<lb/>
之俗毁瀋府聖母祠以絶結緣之妖楊中丞志學俞侍<lb/>
御集皆謂公宜民之仁足餉之才擊強之威可方古人<lb/>
云陞陜西行太僕寺少卿大同副總雅重公以鞍馬金<lb/>
器馳賀於陜公曰吾不以易地易界也卻之陞苑馬寺<lb/>
<pb n="KR4e0169_WYG_005-40b"/>
卿裁革豪强私買私賣之弊馬政以清勑有亷靖不茍<lb/>
淵塞有猷之奨陞山西布政司右布政使尋轉山東左<lb/>
使革堂食裁冗費羨餘月計千餘金别貯以資海道備<lb/>
倭之用楊太史維聰謂公直諒之心剛方之氣清苦之<lb/>
操淹貫之學經綸之畧實有人所不可及者云適寧夏<lb/>
撫臣告缺庭議以公久歴闗陜大同陞都察院右副都<lb/>
御史建節朔方敵三入公指畫方畧捕斬四百餘名顆<lb/>
㨗聞凡三拜白金文綺銀牌之賜陞俸正二品唐吏侍<lb/>
<pb n="KR4e0169_WYG_005-41a"/>
龍謂公秉度䇿勲儼然為疆塲之鎮夏人管黄門律亦<lb/>
曰夏州撫臣剛折而柔廢惟公不茹不吐得撫臣體云<lb/>
嘉靖戊戌春虜困夏遊擊於宴官湖公得報自率大衆<lb/>
援之虜始遁因襲寒感疾力求解任不允㑹大慶推恩<lb/>
封通議大夫誥有鎮危立利比於南仲之詞於是信公<lb/>
某淑人讓公畢淑人皆獲封贈廕一子入監乃有不悦<lb/>
公者罷公節鉞俾叅知行省政事公力辭以都御史致<lb/>
仕云既歸杜門謝客鳴琴賦詩時召親故子弟能文者<lb/>
<pb n="KR4e0169_WYG_005-41b"/>
考德問業終日不倦偶晨興曰何錦衣甲馬者充斥<lb/>
吾庭耶居數日乃卒云公生於成化己亥九月二十七<lb/>
日卒於嘉靖二十一年七月十九日享年六十有四訃<lb/>
聞特遣河南布政司孫左使存諭祭有式揚風紀屢獲<lb/>
戎功爰念往勞良用悼惜之文兼賜帑金二百兩夫匠<lb/>
一百名襄葬事飾禮備物制也維公聰察沉毅剛直果<lb/>
斷内行修謹雖隆夏未嘗裸體晏坐盛怒未嘗撫案大<lb/>
叱嚴於嫉惡見吏之貪汙者如仇讐然服善休休若已<lb/>
<pb n="KR4e0169_WYG_005-42a"/>
有之陸太史釴謂公氣清而貎癯身若不勝衣而中剛有<lb/>
制至臨大事決大疑確不可移云配許氏繼配王氏俱<lb/>
贈安人淑人繼配郭氏封淑人子二長九德早卒娶袁<lb/>
氏以貞節顯次三綱官生娶袁氏三綱将以是年三月<lb/>
初十日葬公於縣西十五里之白雲山來問銘銘曰都<lb/>
丕休哉大河之濱混混淵淵篤生偉人侃侃按察為豸<lb/>
為軼昔彼憑城今成竄黜廉靖不茍淵塞有猷公拜稽<lb/>
首對揚皇休羡餘是蓄乃去堂餐清苦之操楊太史言<lb/>
<pb n="KR4e0169_WYG_005-42b"/>
天子命我仗鉞西疆首功四百我伐用張皇三錫命金<lb/>
幣斯承惟公大作益之十朋爰念徃勞天子悼惜飾禮<lb/>
備物用光窀穸傳有太史勲有旌常維千百年並視銘<lb/>
章<lb/>
　　封刑部河南司主事王公墓誌銘<lb/>
公蒲善士為養而商也生財而有道行貨而敦義轉輸<lb/>
居積而手不離簡冊志不忘惠澤鄉閭愛之朋儕宗之<lb/>
士大夫崇讓之唐儒有言人固有墨名而儒行者夷論<lb/>
<pb n="KR4e0169_WYG_005-43a"/>
公世可謂商名而儒行矣斯亦不足以有述乎公卒子<lb/>
安慶太守君奉狀問銘太守君予貳司寇時友也僉推<lb/>
入本科本科者貫城弼教之間謂之掌三法司事蓋司<lb/>
寇三士之奇選云公諱瑤字文允號素菴姓王氏山西<lb/>
蒲州宣化坊人系出龍門後徙榮河元季始祖仲文為<lb/>
河中府掾配戈孺人洪武初籍于蒲仲文生彦純彦純<lb/>
生秉信公高祖也曽祖景嚴祖榮壽官父馨號敬齋以<lb/>
貢士授鄧州訓導陞魯山教諭贈徵仕郎中書舍人配<lb/>
<pb n="KR4e0169_WYG_005-43b"/>
張氏贈孺人以季子中書某貴云公幼而純雅不與羣<lb/>
兒爭稍長贈公授以孝經四書即領畧大旨贈公累試<lb/>
不第家業中衰公乃肇服賈𢎞治丙辰贈公之鄧州諸<lb/>
子皆從祿薄弗給公貿易鄧裕襄陜間而資漸豐乙丑<lb/>
贈公遷魯山地産竹木麻漆公取良産治器用中度至<lb/>
今土人式之正德中贈公致仕歸資漸耗費公行貨張<lb/>
掖酒泉間又嘗同諸商依酒泉兵憲陳公赴河西忽傳<lb/>
兵至急趨近堡守者不納衆惶懼失措公從容安置貨<lb/>
<pb n="KR4e0169_WYG_005-44a"/>
物城下團列騾馬挽弓抽刀倚城自保陳公行城見之<lb/>
納入堡問曰敵迫近何爾整肅不亂也公曰等死耳須<lb/>
竭力拒衞安能俯首待戮陳公壯之公因出布絹犒軍<lb/>
吏陳公義之隨陳公至酒泉適哈宻之變軍将多宻約<lb/>
寇為内應陳公孤危無可與計事者乃召公集諸商誓<lb/>
曰今我與爾軰寄命於此即有變俱當首禍其為我親<lb/>
軍公率諸商晝夜披甲胄挾弓刀環衞儼然一禆将矣<lb/>
陳公盡收反者誅之復貨鹽淮浙蘇湖間往返數年資<lb/>
<pb n="KR4e0169_WYG_005-44b"/>
乃復豐故贈公張孺人暮年樂享孝養嘉靖壬午贈公<lb/>
卒公哀毁踰禮築堂奉柩癸未張孺人繼卒公哀毁如<lb/>
贈公越明年合葬新阡家衆請析公以見金與弟姪獨<lb/>
取長蘆引數千尋赴長蘆守支未獲孫安人卒太守君<lb/>
及諸女俱幼公聞訃泣曰瑶三十年勤苦未嘗念妻子<lb/>
今忽若此誰為撫顧急欲圖歸大名王某故人也為其<lb/>
戚張商者貸二百金公盡鹽貨付之張商不償遂僑滯<lb/>
大名有夫死子㓜翁姑將賣婦為棺婦泣曰以一棺而子<lb/>
<pb n="KR4e0169_WYG_005-45a"/>
母翁姑離矣公憐之周以棺婦感激撫子養翁姑終身<lb/>
不再適忽聞中書君疾革棄負資奔赴至京而中書君<lb/>
已卒公日夜號泣携孀孤扶櫬歸蒲以餘資命長子服<lb/>
賈供二家費辛卯州守請鄉飲固辭始就後再不赴家<lb/>
有祟公曰瑶家世樹德祟者何也為文訴神祟息明年<lb/>
太守君以進士授刑部主事公作書以五刑明允勿致<lb/>
枉抑為戒又明年迎養至京廟祀禮成推恩封承德郎<lb/>
主事次日趨朝謝恩縉紳榮之為詩文以贈居京六載<lb/>
<pb n="KR4e0169_WYG_005-45b"/>
與金陵熊公杭州馬公㑹稽周公張公蒋公胡公南昌<lb/>
胡公杜公闗西張公都城賈公為九老㑹命工審象繪<lb/>
形各藏之家為子孫世講計庚戌太守君有安慶之命<lb/>
公曰汝今為六縣主一舉動即六縣安危也君奉公抵<lb/>
家請就養府邸公以久離鄉土欲且盤桓數月君重違<lb/>
公意辭行公申戒曰吾不憂汝不能振耀官常利用明<lb/>
作但謂果于自信過激或罔耳君抵安慶甫百日方圖<lb/>
奉迎而公訃至矣公素強徤日南至謁先祖中寒明日<lb/>
<pb n="KR4e0169_WYG_005-46a"/>
戍刻卒逺近吊者幾千人哭皆盡哀初公天性孝友侍<lb/>
贈公張孺人曲養無方兄弟衆多公身任其勞内則孫<lb/>
安人獨為窘悴當衆子大變恐傷親心不使聞知寸絲<lb/>
尺帛不入私室每念諸兄弟無依雖在京師猶以鹽引<lb/>
經營以資其用與人交忠信不疑於故舊竭力惓惓雖<lb/>
僕厮亦令得所云公生于成化甲午八月初十日未時<lb/>
卒于嘉靖庚戌十一月初七日戌時享年七十有七配<lb/>
孫安人先公卒别有誌繼孟安人子男三長崇義娶張<lb/>
<pb n="KR4e0169_WYG_005-46b"/>
氏次崇祖未娶卒季崇古即太守君也娶張氏女五長<lb/>
適沈江二適張允齡三適閻一鶚四適監生寗瓊早卒<lb/>
五適庠生劉一直早卒皆孫出孫男三女四以今年仲<lb/>
冬十又二日葬公于祖塋之次銘曰蒲有美人儒而商<lb/>
江南塞北飛車航本為養親營四方王氏奕奕家用昌<lb/>
兵憲孤危無可将我披甲胄事戎行桓桓兵憲謀孔臧<lb/>
流血滿城逆屍僵有子負才上廟廊西臺凛凛持刑綱<lb/>
公乃教子慎允明<hi>叶</hi>勿令五麗含寃傷煌煌龍誥承恩<lb/>
<pb n="KR4e0169_WYG_005-47a"/>
光衣冠俯伏覲神皇白身誰登天子堂瑶函錦軸陳詩<lb/>
章九老彬彬真良朋<hi>叶</hi>佳辰勝境時徜徉審像圖形各<lb/>
家藏子孫世守思不忘惟公積善有餘慶<hi>叶</hi>馬鬛鬱鬱<lb/>
氣葱蒼趾生横形公之崗千祀萬祀永無疆<lb/>
　<lb/>
　<lb/>
　<lb/>
　<lb/>
<pb n="KR4e0169_WYG_005-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苑洛集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻七</head> <lb/>
    <p>
<pb n="KR4e0169_WYG_007-1a"/>
欽定四庫全書<lb/>
　苑洛集巻七<lb/>
　　　　　　　　　　　　明　韓邦竒　撰<lb/>
　　長蘆都轉運鹽使司運使進階嘉議大夫劉公墓<lb/>
　　　表<lb/>
正徳初聞代之陽有劉鐵漢者公也秉猷持憲直躬逆<lb/>
時獲罪權奸濵死無悔幸而人謀効義天神協靈得再<lb/>
生焉當是時也羣宦擅權瑾尤肆虐頥指為皇制聲動<lb/>
<pb n="KR4e0169_WYG_007-1b"/>
即天章喜愠回生死呼吸撼乾坤干心忤意則汗瀦宫<lb/>
牆希㫖承顔則金紫嗣世迫脅海内燻煽朝廷文章之<lb/>
士牙籖錦軸頌徳者盈几介胄之夫首功汗級呈勲者<lb/>
填門比當大賀之時適瑾有私家之慶公卿百執事嵩<lb/>
呼舞蹈於丹陛者十惟八九而稽首崩角於瑾前者則<lb/>
濟濟㒺缺焉是何時也公何人也而與之抗昔東漢黨<lb/>
錮之禍如爐如鑊孔褒以投主爭死皇甫規以無名耻<lb/>
生千載壯之皆成仁取義之志公無愧焉嗚呼可以表<lb/>
<pb n="KR4e0169_WYG_007-2a"/>
其墓矣丙寅公總理遼東糧儲兼屯種瑾初擅權正急<lb/>
于貪或告瑾曰文官富有惟邊郎耳瑾明言指意而公<lb/>
弗從瑾怒械至京師枷號示衆時枷重法嚴晝夜監守<lb/>
雖親友莫敢近他枷者多十日餘即死獨公枷月餘不<lb/>
死時公同郡王沉庵者以死侍側日夕不離公曰我死<lb/>
其職分也如君何王終不去方枷時有黄冠者至公邸<lb/>
遺家人藥一丸曰日剥一分服之盡則難脱是日公夣仙<lb/>
人自霄而下以一丸藥納之口覺而口尚有藥香監守<lb/>
<pb n="KR4e0169_WYG_007-2b"/>
者俱言見老人送藥忽不見於是喧聞九市上達朝堂<lb/>
而西麓張太宰乗此異言之瑾得釋為民後太宰又言<lb/>
宜起用以示公道遂授監察御史未幾而瑾敗朝野稱<lb/>
為鐵漢云若夫公㓜而悟長而文持已之行正家之教<lb/>
範鄉之義涖官之政所當書者不具書而獨取公處死<lb/>
生大節彰彰於時者為世楷法云公諱繹字以成號斗<lb/>
山姓劉氏山西太原府代州西闗人也登成化丁未費<lb/>
宏榜進士初授户部主事歴郎中改監察御史陞河南<lb/>
<pb n="KR4e0169_WYG_007-3a"/>
衛輝府知府陞長蘆都轉運塩使司運使進階嘉議大<lb/>
夫云<lb/>
　　前嘉議大夫都察院右副都御史九川吕公<lb/>
　　　墓表<lb/>
九川公飲恨而卒其友朝邑韓苑洛發其隠摭其大及<lb/>
取名士潘子髙之論痛哭流涕長太息表其墓曰書曰<lb/>
善降祥又曰天難諶公闗中即俊即宅之賢也懐安攘<lb/>
之志抱忠亮之節藴貞懿之學秉亷介之操中遭震撼<lb/>
<pb n="KR4e0169_WYG_007-3b"/>
放遺終身道逺而位促光已輝而弗續志士至今傷之<lb/>
公之撫遼陽也清屯田裁冗役嚴號令禁奸宄按豪雄<lb/>
料丁力將築邊墉以遏侵軼一二渠兇魁罪懼將必當<lb/>
大法惑衆倡亂而公危矣初公以左布政起復入京故<lb/>
事必先補原職而後徐遷之先相以公國士也不可以<lb/>
常調拘陞副都御史巡撫遼東及變上近貴以先相故大<lb/>
怨誤以公為先相與因欲罪之憲使者又不為公申有<lb/>
詔收繫公詔獄使者至遼陽諸兇并使者笞辱之林侍<lb/>
<pb n="KR4e0169_WYG_007-4a"/>
郎廷昻奉勅勘公事諸兇閉之憲使者出帑金大賚乃<lb/>
啟門且撫慰諸兇謂公必重坐盖圖悦諸兇心隠其械<lb/>
詔使窘侍郎弗以聞而公果重坐逺戍憲使者以平定<lb/>
論功超遷矣公平生建立如何而枉罹横尤若此祥邪<lb/>
非邪天邪果難諶邪然公議無泯時士林扼腕嘆息位<lb/>
雖褫而名弗損身雖屈而道則亨後公之嗣子光于科<lb/>
甲顯于庠序繩繩未艾擠公者今安在也天難諶邪非<lb/>
邪公今已矣傳於史冊罪也功也是邪非邪嗚呼可以<lb/>
<pb n="KR4e0169_WYG_007-4b"/>
徴矣吾友潘子髙曰正徳間閹宦武夫相繼盜弄國柄<lb/>
生殺予奪頥指氣使當其時勢摧威刦中外風靡士大<lb/>
夫依阿涊淟以保身全妻子鮮有能自立者公于時明<lb/>
目張膽數侃侃論天下事不置建儲保治諸疏讀之凛凛<lb/>
使人毛髮竦立疾風勁草狂瀾砥柱公之謂與大同數<lb/>
逆而失處諸鎮効尤焉為政者往往務為姑息不敢下<lb/>
一令伸一法遂使狂狡之卒裒兇鞠頑待釁而動養患<lb/>
貽戚至于今未已也公以身任其事務改絃而更張之<lb/>
<pb n="KR4e0169_WYG_007-5a"/>
天若厭禍公得大行其道豈惟遼左永清即大同諸鎮<lb/>
亦當警懾知有朝廷矣乃志未就而變即作獨使公一<lb/>
人當之豈非天哉語有曰非常之元黎民懼焉及臻厥<lb/>
成天下宴如也人徒見公受禍之慘而未覩宴如之效<lb/>
乃併大同諸鎮事置不講藩鎮之鑒其不逺也已有志<lb/>
于天下者其無忽諸此乃公之隠而且大者也吾恐後<lb/>
世莫察其情焉故表而出之公之子南京刑部郎中顒<lb/>
再拜泣血登之石若公之詳載之誌銘不具書公諱經<lb/>
<pb n="KR4e0169_WYG_007-5b"/>
字道夫號九川姓呂氏陜西慶陽府寧州人也起家進<lb/>
士授禮科給事中歴吏科都給事中調山西蒲州同知<lb/>
詔起陞山東布政司左㕘政歴按察使左右布政陞都<lb/>
察院右副都御史公生于成化丙申十二月初八日卒<lb/>
于嘉靖甲辰十一月十五日享年六十九嵗云<lb/>
　　國子生西河趙子墓表<lb/>
西河子諱瓘字汝完姓趙氏别號西河諸友以其周於<lb/>
文學呼為西河子闗内馮翊之朝邑大慶闗人也未弱<lb/>
<pb n="KR4e0169_WYG_007-6a"/>
冠入為縣附學生以朱子詩屢應秋試補廪膳甫五年<lb/>
朝廷用輔臣議令天下郡縣選懐才抱徳之士充嵗貢<lb/>
西河子應例上春官遊國學歴部事天官考勤籍入仕<lb/>
版選期已届而西河子卒矣其師尚書韓苑洛表其墓<lb/>
曰聖賢豈匏𤓰哉傅說之版築膠鬲之魚塩何其屑屑<lb/>
也古之人惟求得其本心初不拘於形迹生民之業無<lb/>
問崇卑無必清濁介在義利之間耳庠序之中誦習之<lb/>
際寧無義利之分耶市㕓之上貨殖之際寧無義利之<lb/>
<pb n="KR4e0169_WYG_007-6b"/>
分耶非法無言也非法無行也隠于干禄藉以沽名是<lb/>
誦習之際利在其中矣非其義也非其道也一介不以<lb/>
與人一介不以取人是貨殖之際義在其中矣利義之<lb/>
别亦心而已矣西河子之鄉萬餘家皆習商賈苦艱于<lb/>
息不益西河子笑曰何若是之艱哉吾聞之苑師曰馬<lb/>
援微時人不知名乃自表其能千金散而復積世有無<lb/>
用之儒者哉不數年起家數千金而人莫窺其所自也<lb/>
西河子文章典雅楷書深入顔室持已荘接人㳟信而<lb/>
<pb n="KR4e0169_WYG_007-7a"/>
無偽黙而寡辭若拘迂之士而其通敏闊畧又如此可<lb/>
謂達矣孔子曰賜也達於從政乎何有漢司馬遷氏作<lb/>
史記述貨殖詳子貢事而深崇之是非喻于利也存魯<lb/>
之業在是矣使西河子得郡邑而治之亷魯之業豈多<lb/>
讓哉顧止于是而已矣豈不深可惜哉其子邃勒之石<lb/>
邃雖不事典籍居䘮如禮哀痛若弗能盡者西河子可<lb/>
謂不死云<lb/>
　　贈中大夫光禄寺卿馬公墓表<lb/>
<pb n="KR4e0169_WYG_007-7b"/>
公諱貴字尚賔以字行號靖川姓馬氏三原丁村人也<lb/>
正統癸亥公没𢎞治甲子冡宰端毅王公表其墓嘉靖<lb/>
癸巳以孫谿田子貴推恩贈官皇帝若曰處士貴光禄<lb/>
卿理之祖父也篤孝友于家庭化良善于里黨優㳺不<lb/>
仕人稱靖節之風授受有徒世仰河汾之化其贈中大<lb/>
夫光禄寺卿理者谿田子也谿田子思所以昭皇恩光<lb/>
先徳也故再表其墓以文命予曾祖仕禄服田求志祖<lb/>
彦真膂力絶人能舉牛馬逾垣度險徙居王村元亂避<lb/>
<pb n="KR4e0169_WYG_007-8a"/>
兵淳化山中卒全其家洪武四年天下大定乃返王村<lb/>
村人盡死於兵廬室盡燬乃徙丁村云祖妣徐孺人太<lb/>
原同知眭嚴先生女也父仲良仁讓謹飭口不言人過<lb/>
失與人交乆而敬之處鄉里犯而不校嘗有野鴿羣集<lb/>
所居廬若忘機者將卒出末命一編皆篤厚親故鄰里<lb/>
之說子孫至今珍存云妣傅孺人生公予讀馬氏家史<lb/>
而知谿田子所以大也夫湍不急則淵不深畜不極則<lb/>
發不輝光馬氏自仕禄以來篤行可欲代為善人及公<lb/>
<pb n="KR4e0169_WYG_007-8b"/>
則日新充實益𢎞世徳使當時置之廊廟之間加之蒸<lb/>
民之上其施為建立豈不道光富有哉乃竟抑而莫伸<lb/>
隠没岩穴乃今谿田子興焉急而淵畜而發孰謂非公<lb/>
所不盡哉請詳論公世而表其墓公㓜而靈俊徐孺人<lb/>
教之學乃日夜誦讀太原遺書即能曉識大意家貧弗<lb/>
能時具紙筆常以荻畫地學書及長友同邑杜知府棠<lb/>
張教諭顯石處士彦華髙處士銘切磋講輔考尋載籍<lb/>
上稽天文下測地理中極人事然未有指歸也一日徐<lb/>
<pb n="KR4e0169_WYG_007-9a"/>
孺人語之曰吾聞之爾太原外府君道在中庸不必旁<lb/>
求也公悟遂專意中庸師處士敏深于中庸者也又相<lb/>
與研極中庸之理公南居丁村處士北居巷村間有石<lb/>
橋每相過講有遺論送各期于橋則止一夕自巷村歸<lb/>
論難不已不覺其曙也忽見行人過始别去鄉人因曰<lb/>
分襟橋乆之於六籍兩間無弗見中庸而日以自學舉<lb/>
以教人者皆中庸也吉士解栖霞嘗就問退而嘆服贈<lb/>
公詩有公生質類顔淵之句一時學士大夫皆尊信之<lb/>
<pb n="KR4e0169_WYG_007-9b"/>
公于中庸盖手舞足蹈矣永樂中詔舉隠遺有司以公<lb/>
應詔不就公能用周易六壬皇極諸書占事知來皆竒<lb/>
驗事親孝父病藥不即功乃割股肉和羮以進疾遂愈<lb/>
時杜知府師處士皆親䘮廬墓人稱三孝子云公生于<lb/>
洪武二十七年甲戌卒于正統八年癸亥年五十預知<lb/>
卒期語門人曰某日日入時大風吾歸矣果如期卒葬<lb/>
于丁村之幞頭田杜知府所相地也門弟子服心䘮嵗<lb/>
時拜掃其墓涇陽周銘者過墓必拜告所如還反靣公<lb/>
<pb n="KR4e0169_WYG_007-10a"/>
所著有語録一巻周易雜占一巻中庸講義一巻配張<lb/>
淑人古有恒言探數原者鬼忌泄天機者神嫉由漢以<lb/>
來京翼李郭之流皆能察兆知先洞照今古禎祥妖孽<lb/>
毛髮莫逃然卒不能自有其身嚴君平邵堯夫盖能將<lb/>
之以徳則鬼神之道自我出矣如公者方且慶延嗣世<lb/>
綿綿無窮豈特身安而徳尊也哉御史大夫何栢齋謂<lb/>
當與君平堯夫同傳信矣予又謂中庸之㫖原誠明于<lb/>
天道致精一于人心其極至于位天地育萬物公能升<lb/>
<pb n="KR4e0169_WYG_007-10b"/>
其堂而窺其大焉雖與程朱之徒同傳亦可也益見谿<lb/>
田子之興源流深長矣<lb/>
　　奉政大夫承天府同知許公墓表<lb/>
公𢎞治甲子舉人歴任承天府同知卒于官父拙庵翁<lb/>
與我先君同登成化戊戌進士公又我省試同年盖世<lb/>
好也乃為之表其墓公諱世昌字順徳號東崖姓許氏<lb/>
陜之澄城人拙庵翁諱英歴官至刑部郎中母楊太宜<lb/>
人公㓜孤鮮兄弟伯叔既長勵志勤學比登鄉試尤日<lb/>
<pb n="KR4e0169_WYG_007-11a"/>
孳孳屢試南宫竟不第以太宜人老謁選吏部授太和<lb/>
知縣迎母就養知縣七年太和大治為諸邑最都院使<lb/>
院使奏書旌之章凡五上省平章行御史臺諸司下檄<lb/>
奨之者三十二于是拙庵翁贈奉議大夫楊太宜人亦<lb/>
獲封嘉靖乙酉轉開封府判捕盜不朞年地方寧謐院<lb/>
使又旌之丁亥陞順慶府同知起程日汴父老遮道拜<lb/>
送抵順慶適廣安賊勢猖獗殺官吏攻城甚急公領民<lb/>
兵直抵廣安圍乃解蜀榖不熟而廣安饑尤甚死散者<lb/>
<pb n="KR4e0169_WYG_007-11b"/>
甚衆公夙夜圖賑救之䇿頼以活者千計民乏種及牛<lb/>
具公告于當道給種買牛而荒蕪闢矣府素苦水城屢<lb/>
崩民且嵗苦修役院使者召公圖之乃開渠西山以泄<lb/>
水而患息院使大加稱重命立石紀其功委署涪州小<lb/>
河一帯盜賊蜂起公奉檄勦平都院使設太平宴以勞<lb/>
之且上其功賞白金二十兩公念太宜人年髙蜀道險<lb/>
逺不能迎養懇䟽陳情終養及太宜人病公奉湯藥夜<lb/>
不解衣及卒哀毁踰禮三年不越户限服既闋且皇皇<lb/>
<pb n="KR4e0169_WYG_007-12a"/>
然如新䘮復除承天府公益勵清操盡心職務車駕南<lb/>
巡公適署府事百責艱大夙夜奔勞至于昏斃復蘇者<lb/>
幾時又改修陵寝開築城池建立觀廟添設司衛皆取<lb/>
辦于府兩院使方列牘共薦而公因勞遘疾不起矣兩<lb/>
院使諸司憫公亷貧卒于王事各給傳騎送抵家公生<lb/>
于成化戊戌三月十五日卒于嘉靖庚子四月三十日<lb/>
享年六十三嵗公姿容秀整沉毅敏達强學修行衆方<lb/>
以大科顯仕望之及入仕前後旌奨幾四十章而竟止<lb/>
<pb n="KR4e0169_WYG_007-12b"/>
于是是固南宫失選銓曹論格也而其享年亦竟止下<lb/>
夀天亦不可恃與謂之何哉<lb/>
　　提督操江南京後軍都督府都督僉事陳公墓<lb/>
　　　表<lb/>
正徳甲戌余以按察僉事巡兩浙公正位浙閫盖始識<lb/>
公别公二十年而公卒又十五年余㕘贊南京機務公<lb/>
孫府學生應龍來問表盖公治命也公謹重周詳内機<lb/>
智而外温醇與人交夷險通塞不易其初盖士大夫多<lb/>
<pb n="KR4e0169_WYG_007-13a"/>
好公而公亦聲稱籍甚官至樞府榮封三世云公諱璠<lb/>
字汝玉號思古浙江湖州府安吉之荆溪鄉人髙祖諱<lb/>
興洪武初實授百户没于陣曾祖諱翼盖白溝功陞都<lb/>
督同知祖諱文襲金吾右衛指揮同知改温州衛正統<lb/>
間盖平鄧冦功陞浙江都司都指揮僉事父諱綱襲指<lb/>
揮同知貌偉才達人謂可繼白溝之爵乃年强仕即殞<lb/>
殁成化丁未公嗣職年甫十七也掌衛事盖十八年而<lb/>
温衛稱振舉𢎞治甲子以都指揮體統行事縂浙江糧<lb/>
<pb n="KR4e0169_WYG_007-13b"/>
運乙丑武皇繼統推恩授署都指揮僉事丁卯總理屯<lb/>
局庚午揚州等處備倭冦衛有缺官俸鈔及嵗入餘利<lb/>
向涖事者盖多入私家公盡籍為公費又查革冒濫軍<lb/>
糧嵗計盖四千八百餘石壬申流賊猖獗公為統帥時<lb/>
武弁多濫及無告者為功次有邏卒誤獲防守卒六人<lb/>
喜報公立辯釋之癸酉推浙江都司軍政掌印丁丑實<lb/>
授都指揮僉事盖録孝豐湯毛九功己卯充㕘將協同<lb/>
漕運尋有宸濠之變奉勅符旗牌闗防不妨運事鎮蘇<lb/>
<pb n="KR4e0169_WYG_007-14a"/>
松常鎮四府地方公既受命查革冗濫嵗省軍儲盖萬<lb/>
五百餘石復查局不事事者當之罪初公領部檄調集<lb/>
兵馬聴候迎駕及是宸濠就擒上受賀班師大燕公與<lb/>
焉有文幣白金牌花之賜太倉鎮海嘉興三衛軍餘四<lb/>
百名貼守金山衛蔡廟港崇明所軍人五百名防守潭<lb/>
子港皆支行糧然潭子港已坍入江軍猶影射支糧蔡<lb/>
廟港附近衛城公皆議革罷每嵗省糧盖三千五百四<lb/>
十石嘉靖壬午推南京大教塲坐營丁亥改團營果敢<lb/>
<pb n="KR4e0169_WYG_007-14b"/>
營坐營尋奉勅充㕘將通州駐劄驗給官銀兼修河道<lb/>
省車脚餘銀盖二十四萬有竒解户部發太倉收貯陞<lb/>
俸一級兼賜文幣辛卯陞授署都督僉事南京後府僉<lb/>
書壬辰奉勅不妨府事提督操江兼理巡捕公以江防<lb/>
重務舊無符驗闗防不便行事䟽請允給推恩實授都<lb/>
督僉事追贈祖父如其官甲午春三月公卒賜葬于永<lb/>
嘉宋萬山之原祭一壇云<lb/>
　　叔祖考武清縣知縣墓表<lb/>
<pb n="KR4e0169_WYG_007-15a"/>
越惟成化之末中幸持權汪直梁昉威勢傾宇内寵貴<lb/>
震朝廷公卿長跪稽首奉命唯謹頡頏振瑾雖永銳而<lb/>
下不論也畿邑武清軍屯皇庒徧四境最稱難治我叔<lb/>
祖美髯豐面身長玉立動止儼雅器度荘偉天官卿簡<lb/>
畀而尹之時昉牧馬斯地為害百端叔祖不為應付昉<lb/>
怒縛里正懸髙杆以示之曰知縣豈不見此叔祖乃擒<lb/>
昉頭目者亦杆而懸之曰釋里正則釋頭目矣昉不得<lb/>
已釋之昉至京言叔祖不稱武清遂罷歸自是杜門不<lb/>
<pb n="KR4e0169_WYG_007-15b"/>
出縣尹以禮致之不能子堂叔繼宗適應里正役尹故<lb/>
苦里正以為叔祖必可致乃曰彼縣官自苦里正於我<lb/>
何預焉竟不見後尹愧悔言之分守車平章平章曰尹<lb/>
差矣致賢豈以威力哉率尹踵門請數次始一見示初<lb/>
我先君兄子也生而孤表伯李公貞姊子也少失母叔<lb/>
祖躬撫教之先君登進士貞亦中鄉試先君諱紹宗官<lb/>
至按察司副使封中憲大夫贈通議大夫右副都御史<lb/>
云叔祖性介直執義蹈矩動以禮檢見子姪亦具大衣<lb/>
<pb n="KR4e0169_WYG_007-16a"/>
庻幾可謂幽獨無愧影衾言不妄發色不假人見世之<lb/>
多文飾者則以為詐云近世評品人物類以膚敏為髙<lb/>
下歴觀前古興衰撥亂類非脂韋智巧之人所能堪叔<lb/>
祖侃侃諤諤終於放逸夫豈有所不足哉大學謂家齊<lb/>
而後國治我叔祖藏居田里成教於家我先君表伯孤<lb/>
哀無告者也皆至成立今我韓氏聨翩科甲衣冠濟濟<lb/>
皆我叔祖之餘也使其授之以政作人之效豈不至于<lb/>
大行哉顧泯泯而没世莫得而述焉漢之張綱李膺豈<lb/>
<pb n="KR4e0169_WYG_007-16b"/>
不能翊贊皇猷澤潤生民直方之不能行從古皆然也<lb/>
即其所至家人威如之吉矣惟晉五允升上合豈不難<lb/>
哉豈不難哉叔祖諱倫字秉彛天順七年以蔡沉書鄉<lb/>
試中式云<lb/>
　　裕菴處士曹縣紀君墓表<lb/>
紀氏之先田不滿三百畆及處士之身有田三千粟萬<lb/>
石金千斤曹稱大家惟紀氏處士曰吾茍富矣夫富務<lb/>
施不施則人怨富務與不與則力孤富務恭不恭則衆<lb/>
<pb n="KR4e0169_WYG_007-17a"/>
嫉人怨衆嫉力孤而且富禍之媒也家之索也將如富<lb/>
何經曰富而禮天祐之吾將祈天焉於是積義儲以資<lb/>
婚䘮建𤓰室以待疾病設途爨以濟行旅而懐之者多<lb/>
上交官府貴人下結州閭豪傑而翼之者衆内修宗族<lb/>
外禮鄉賔而愛之者溥懐多則譽發矣翼衆則勢順矣<lb/>
愛溥則行達矣處士曰吾徃利矣是嵗也麥兩穗𤓰兩<lb/>
葉牛兩犢馬兩駒而財貨倍入焉於是處士曰吾修之<lb/>
人而得之天矣行弗可怠也福弗可恃也乃修堰張河<lb/>
<pb n="KR4e0169_WYG_007-17b"/>
葺青華開元二寺焚負劵賑窮乏捐數百緡焉壬申之<lb/>
變流賊劉七入于曹圍處士不忍害惟求名馬處士弗<lb/>
與或曰賊勢淫矣郡縣且不能支也君族危在旦夕奈<lb/>
何惜馬哉處士曰賊干紀而命旺夫助賊殺人非仁也<lb/>
資馬為亂非法也旺則焉敢賊怒焚其居君子曰吾以<lb/>
處士惠人也乃知義矣處士諱旺字恭明别號裕菴山<lb/>
東曹縣人也生于永樂十七年正月二十八日卒于正<lb/>
徳八年七月十二日享年七十四嵗朝邑縣丞子年書<lb/>
<pb n="KR4e0169_WYG_007-18a"/>
之石以表公墓<lb/>
　　文林郎四川道監察御史嚴君墓表<lb/>
嘉靖己酉十一月十九日君卒于京邸既歸葬越明年<lb/>
十二月君弟殿試天祐請表其墓先是君抵予書曰疾<lb/>
勢留連啟候縁踈予以為無藥恙耳訃聞悲嘆累日夫<lb/>
造化之不齊將安問也以君所負應止于是耶嗚呼傷<lb/>
哉君諱天祥字叔善號雙洲姓嚴氏吾闗内馮翊之朝<lb/>
邑望仙觀人也嚴氏之先唐嚴思善之後世居長眷之<lb/>
<pb n="KR4e0169_WYG_007-18b"/>
西原思善初諱譔後以字行或曰唐有梓人節度使嚴<lb/>
譔贓私狼籍得罪誅而節度從祖震又封馮翊郡王史<lb/>
氏重思善厚徳避譔嫌稱以字思善有大節善推占武<lb/>
后時來周峻法思善獨尚寛平全活者甚衆來周疾之<lb/>
謫交趾後稍遷至著作佐郎兼太史令官至禮部侍郎<lb/>
子向為鳳翔尹今西原有思善墓祠云向曾孫諱威遷<lb/>
望仙觀父諱堯黼母李孺人君生而靈異頴悟過人八<lb/>
嵗能熟誦大學論語即通大義邑侯部君循良吏也素<lb/>
<pb n="KR4e0169_WYG_007-19a"/>
重人才見君大加竒賞厚遺之十二入縣學受學於叔<lb/>
父堯黻君講習經書至忘寝食而堯黻君又俊乂士也<lb/>
君盡得其學堯黻君又以渭北趙永州之賢命君從之<lb/>
遊是夜永州有竒夣焉嵗試兩魁諸生僉憲開州劉君<lb/>
珂有精鑒得君巻曰嚴生國士也於是逺近無不推先<lb/>
嚴生者本僉憲賞識之力也庚子中陜西鄉試第六刻<lb/>
經義為多士程甲辰登秦鳴雷榜進士觀政刑部授絳<lb/>
縣知縣期年而絳治人知向化野無盜賊案無停積獄<lb/>
<pb n="KR4e0169_WYG_007-19b"/>
幾空虛有兇犯毆傷人股致死者累檢傷股人骨無他<lb/>
君取二股骨察其形色長短新舊不同大訊之兇犯具<lb/>
服盖吏仵受兇犯賄潛以他人枯骨易之寡母告子不<lb/>
孝君亷得母與僧姦狀憐而釋之亦不治母曰子母之<lb/>
際難言也撫按有疑獄輒以付君惟明克允君之治絳<lb/>
也不以刑罰為威而以亷故不苛而豪猾畏不以賑費<lb/>
為惠而以靖故不擾而民衆懐不以戒令為期而以信<lb/>
故不勞而庻績熈而君又敏達勤慎故並其有土厥鄰<lb/>
<pb n="KR4e0169_WYG_007-20a"/>
環三晉而郡縣者七十餘絳縣治行第一撫按共聞于<lb/>
朝戊申徴拜四川道試監察御史明年實授未幾疾作<lb/>
彌留卒遡君生于正徳甲戌某月某日至卒得年三十<lb/>
有六君性孝友五六嵗時每遇美果食必先奉母既長<lb/>
朝夕惟以承歡父母為念母病泣跪進食呼天而禱父<lb/>
落一齒持之泣累日嘗因事諫父父怒以履踏其面笑<lb/>
而受之父乃感悟天祐多病飲食湯藥必親嘗之學每<lb/>
有所得必以語天祐居鄉謙謹重法禮鄉人愛之及為<lb/>
<pb n="KR4e0169_WYG_007-20b"/>
御史遺書家人曰凡居鄉必順天理合人情毋挾勢凌<lb/>
物利已損人常以天字安在眉頭行無不利矣初絳平<lb/>
陽富邑君三年間俸薪外分毫無取去絳時僚屬士民<lb/>
争以進饋皆不受曰取予士人之大節豈以在絳去絳<lb/>
而遷其守乎昔兩漢取士以孝亷為首成周效邦君養<lb/>
恬為先夷視君履居身之珍治絳之美兩無所歉云<lb/>
　　清軒處士富平紀公墓表<lb/>
公諱鶴字霄鶴號清軒言鶴唳清也世為西安富平盖<lb/>
<pb n="KR4e0169_WYG_007-21a"/>
村里人没已乆矣曾孫道將於嘉靖十八年十一月初<lb/>
三日舉二代之䘮而葬焉道予門牆士也請表其墓昔<lb/>
三代盛時徳藝兼用下及兩漢猶存一二亷叔度以家<lb/>
僕存主孤遂舉民牧治行稱平民安頌作傳列青史名<lb/>
垂千古藝何有焉近代專較文藝是故篤行之士泯没<lb/>
遁世矣聞公事親孝養生送死㒺不以禮哭母終而䘮<lb/>
明勤父疾而傷生其處兄弟之間尤為恭友析産自取<lb/>
其薄饒沃歸於兄弟撫育族孤有室成業至于捐粟以<lb/>
<pb n="KR4e0169_WYG_007-21b"/>
濟嵗凶煑粥以活餓殍則又行義施於鄉黨者也若公<lb/>
者得不謂之篤行之士哉俾寄之百里之命即無赫奕<lb/>
之聲其視世之取髙科司郡邑貪黷肆賊機械巧中誘<lb/>
惡傾善欺上毒下蕩然無復亷恥者逺矣然竟泯没遁<lb/>
世焉公生于正統元年三月初三日卒於成化二十年<lb/>
八月初四日得年四十有九配趙孺人子男一女一孫<lb/>
男四曾孫男八女八𤣥孫男七女四公惠人也身儕於<lb/>
齊民夀甫過五十人謂天道亦無知矣今觀公狀子子<lb/>
<pb n="KR4e0169_WYG_007-22a"/>
孫孫繩繩衆多間有聞人孰謂天道果無知哉<lb/>
　　堂弟縣學生韓汝聰墓表<lb/>
華木千葉者多不實靈駒千里者多難牧天地有憾造<lb/>
化靡齊人亦莫得而詰也痛哉吾汝聰弟多才而位弗<lb/>
偶資秀而嗣弗續且不以中夀已矣嗚呼痛哉汝聰諱<lb/>
邦達字汝聰陜之西安朝邑之南陽人也我韓氏本慶<lb/>
陽府安化縣人宋元以來世以武貴至元中葉以金牌<lb/>
萬户鎮蒲闗闗今𨽻朝邑又數世卜壠於邑南馬坊頭<lb/>
<pb n="KR4e0169_WYG_007-22b"/>
規模宏碩松栢十數種種皆百株壠外供祭田百畆吳<lb/>
彦常者世佃其田取租每嵗清明辦牲品餘租供族之<lb/>
生員後稍稍為田隣侵而吳亦隂賣之正徳中乃計見<lb/>
田三十七畆與彦常姪雄為符書供租如故事初洪武<lb/>
初髯祖者始罷武階為齊民亡入洛南縣家史失其名<lb/>
但相傳髯祖云後念朝邑壠在焉携長子平輔祖歸朝<lb/>
邑留餘子於洛南今其族亦甚繁盛云又四世至祖顯<lb/>
奉政大夫刑部郎中贈通議大夫都察院右副都御史<lb/>
<pb n="KR4e0169_WYG_007-23a"/>
配張淑人初封太安人繼封太宜人贈淑人旌表節婦<lb/>
生伯父珏義官伯母白孺人生汝聰少頴敏美姿容先<lb/>
中憲府君愛之取為子以蔡沉書補縣學廪膳生後伯<lb/>
父以余兄弟四人俱登名仕版伯父八子獨汝聰乃復<lb/>
取回子之初汝聰赴同州嵗試伯父偶得暴疾急召汝<lb/>
聰歸已易簀不能言汝聰號哭計無所出跪吮伯父喉<lb/>
中痰出乃張目一視曰汝歸矣遂卒汝聰謙讓能忍納<lb/>
交時豪門多長者車轍然嚴毅有智畧人多畏而不敢<lb/>
<pb n="KR4e0169_WYG_007-23b"/>
犯里中有争皆赴愬多不之官一判則人不敢再辭再<lb/>
辭則傾財助直者必令勝白孺人之䘮逺近賢傑無弗<lb/>
弔送者宗人以為吾韓氏駕海之梁云生于𢎞治庚戌<lb/>
七月十七日卒于嘉靖甲辰八月初七日享年五十四<lb/>
嵗先以嘉靖二十三年十一月二十五日葬于新阡縣<lb/>
南西原之上因畧摭其世系行實梗槩表其墓云<lb/>
　　故蒲城雷公墓表<lb/>
公既卒子介一行人既自為誌納諸幽壙矣嘉靖壬寅<lb/>
<pb n="KR4e0169_WYG_007-24a"/>
介一卒孫縣學生洵溥予門牆友也將葬介一請文以<lb/>
表公墓公諱太初字本仁姓雷氏世為陜之西安蒲城<lb/>
人今聖天子龍飛改元誕恩公以夀官公㓜淳謹以孝<lb/>
恭聞讀書僅能紀家務性狷介寡合故異趨者頗不悦<lb/>
而同道者則愛重之慎取與畏法義見非分之物必懼<lb/>
焉若凂成化初西邊用兵官府給金購糴寛限以召商<lb/>
人争趨之公獨不領金衆曰值髙限逺竒貨可居也奈<lb/>
何弗取公不答逾年徴糴以年之稔也倍其數且輸之<lb/>
<pb n="KR4e0169_WYG_007-24b"/>
邊死從者殆百家後部糧甘肅衆以官值易市冀規厚<lb/>
利公獨齎本色同行者笑其拙抵肅而兵殷用急部使<lb/>
者比杖日且二三四邊一時不能貿易有司督併妻子<lb/>
捶楚無完膚至破家以償一日昧爽偕同里數人適野<lb/>
途中偶坐者見來疑其捕已也不暇取所携走見遺金<lb/>
一袋衆競分之公獨不取且曰異哉亡金客見諸君分<lb/>
金而弗顧恐有他故且非分之物得之不祥越月監司<lb/>
獲盜諸分金者皆為盜指誣而被刦家又皆識其為家<lb/>
<pb n="KR4e0169_WYG_007-25a"/>
金也竟無以自白斃於獄正徳中縣侯劉東岡大謨以<lb/>
御史謫循良尹也以公負鄉望辟為鄉飲賔不就劉親<lb/>
身至其第卒亦不赴劉甚髙之平生凡與鄉人論談每<lb/>
以力田教子守分為先家政外則課子讀書泊然静處<lb/>
而已公生于正統六年辛酉閏十一月二十六日卒于<lb/>
嘉靖十三年甲午六月初四日享年九十有四子雨所<lb/>
謂介一也正徳甲戌舉進士為行人司副以縣令致仕<lb/>
朱子曰求利未得而害已隨之惟仁義則未嘗不利也<lb/>
<pb n="KR4e0169_WYG_007-25b"/>
公不領糴金不貿官金不分遺金人皆嗤其愚也卒之<lb/>
衆皆亡身破家而公獨安樂焉信利義之相去逺矣因<lb/>
詳書以表公墓為世之貪利而不思害者之鑑云<lb/>
　　贈文林郎河津縣知縣逸恬樊公墓表<lb/>
公歿且二十有六年矣子得仁以監察御史擢四川行<lb/>
省㕘知政事將表其墓以文問予予觀樊氏世徳知樊<lb/>
氏之必興也予迨交公公精神秀爽資性聰敏心意豁<lb/>
如也田園廬室茍合茍完不戚戚以求美不妬勝不曲<lb/>
<pb n="KR4e0169_WYG_007-26a"/>
狥茍志同情適暢飲終日若遺棄生事者得仁則剛毅<lb/>
而通達浚明而仁厚乆要不忘有古人風尹河津按直<lb/>
𨽻民懐士頌聲望卓然故觀公則知今日有得仁觀得<lb/>
仁則知樊氏之大將不止今日矣公諱勛字功甫號逸<lb/>
恬馮翊朝邑之北石村人也以得仁為河津時贈文林<lb/>
郎河津縣知縣父清齋公為榮縣典史時川蜀盜起清<lb/>
齋公部餉松茂病甚公代領卒事為諸郡邑先榮尹下<lb/>
堂迎勞上官以詩對旌之㑹清齋公入覲至湯隂寒病<lb/>
<pb n="KR4e0169_WYG_007-26b"/>
不汗公解衣温抱如是三日猶不汗且不食夜夣老翁<lb/>
曰是病得艾愈乃迎艾醫分痛炙病果愈其事母嚴王<lb/>
楊繼母望仙楊皆以孝聞公雖不卒學然曉識大義初<lb/>
成化乙巳嵗大饑清齋公欲公以例入監公辭曰一子<lb/>
侍養典章也以才自貴顯者尚乞歸况以粟易官為邪<lb/>
且迎伯父義及諸從兄弟就食於榮又樊朗者伯父遺<lb/>
腹子也清齋公撫至成立畀之婚室田業公亦體父志<lb/>
友愛之冬月鄉人有寒者公解衣衣之其人請計值後<lb/>
<pb n="KR4e0169_WYG_007-27a"/>
償公曰勛賣衣者邪配楊孺人亦以得仁官封云<lb/>
　　四川瀘州吏目屈君墓表<lb/>
君諱泰字道隆姓屈氏本楚公族也漢髙帝徙齊楚豪<lb/>
傑於闗中遂為華隂人世居義合里祖諱韶縣學生入<lb/>
太學祭酒司馬公詢合六舘試之每魁多士謁選吏部<lb/>
授山西隰州同知有仁政祖妣李孺人考諱𢎞仁以君<lb/>
兄都御史西溪先生官刑部時封員外郎天性淳雅言<lb/>
行不茍曰朱子我師也吾大者弗能乃弗能遵小學耶<lb/>
<pb n="KR4e0169_WYG_007-27b"/>
楷書遒勁類歐陽詢仗義輕財愛人謙已鄉人式焉妣<lb/>
李宜人亦以西溪先生贈君生八月而李宜人卒育于<lb/>
李孺人同知公既守亷不茍取比謝事歸又適成化乙<lb/>
巳之荒西溪先生已為學生君力田供養父兄弗暇業<lb/>
儒稍裕則長矣就吏一考嘆曰吾家世以儒而吾以胥<lb/>
史何為者哉不赴調縣尹謁同知公勸之進後授河南<lb/>
永城縣典史署縣事時西溪先生督撫淮揚縣里正懼<lb/>
君依勢為威多歛銀麥餽之君皆叱却正旦各里循故<lb/>
<pb n="KR4e0169_WYG_007-28a"/>
事具白金為節儀弗容進一人偽言㕘禀入于堂擲金<lb/>
於地疾馳去君追還付之流賊猖獗撫司發銀千兩為<lb/>
軍需君與暢進吏者方易其半賊至城陷盡焚之吏謀<lb/>
曰既焚無稽餘銀五百若通纂入完案誰則知之君厲<lb/>
色曰國家多艱又因以為利即子孫乞於市亦不為此<lb/>
縣有國戚二張素横逺近趨媚君獨弗禮家衆大不平<lb/>
欲辱之一人曰渠西人素剛安肯甘受則損威多事矣<lb/>
幸庵彭公總制河南知君檄供事軍門屢獲功賞總制<lb/>
<pb n="KR4e0169_WYG_007-28b"/>
凱還論功奏陞四川瀘州吏目欽賞白金縀疋羊酒瀘<lb/>
蜀大郡也憲司治焉民俗好訟憲司有難决事輒下君<lb/>
後巡撫大臣行瀘税多欠下君典徴事民素畏君皆完<lb/>
大桀某收侵數千石君亷實某懼懐二百金求免君不<lb/>
聴竟置於理時營建宫室採大木千餘章巡撫及採木<lb/>
司空選能幹官解木君與焉水手解户千餘人徃返日<lb/>
費總萬餘咸君主支無纎毫不明瀘之分界居民倚兩<lb/>
郡影射尤習刁悍官亦弗能禁君嘗<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>槐牙鎮鎮分界<lb/>
<pb n="KR4e0169_WYG_007-29a"/>
處也有囂民立公側言詞悖慢問之曰富順民也究之<lb/>
實瀘民百餘人持械器譟至君呈兵司治以法自是無<lb/>
梗民矣庚辰春思封公年髙致仕歸家居十餘年安分<lb/>
自律非公事不入城郭君居官十年餘里居十年餘業<lb/>
業謹篤如一日可謂難得也已公生于成化三年十一<lb/>
月初四日卒于嘉靖十二年五月二十九日享年六十<lb/>
有七瀘士吳子莫曰屈南衙不好士人獨與子莫善因<lb/>
飲從容叩之南衙曰泰行素為士人輕動曰胥史也泰<lb/>
<pb n="KR4e0169_WYG_007-29b"/>
仰之若天日及泰遊歴四方見官于郡縣者貪殘巧中<lb/>
教奸詆善發財黷貨動以萬計民有一怨言立亡身破<lb/>
家剥民之脂膏以媚權貴賢人君子無如我何者百計<lb/>
凌之以張已威類皆士人也泰又心疑之子莫不覺擊<lb/>
几長嘆曰若此者視南衙取與不茍强禦不畏也奚啻<lb/>
溷厠哉君子縣學生徴請以表其墓<lb/>
　　湖廣高竅巡檢司巡檢贈文林郎山西襄陵縣知<lb/>
　　　縣尚公墓表<lb/>
<pb n="KR4e0169_WYG_007-30a"/>
正徳丙子六月十八日公卒坵淺土越三十餘年嘉靖<lb/>
辛亥二月二十六日公子主事君薫等𦵏公于縣東髙<lb/>
原祖塋之左朝邑韓苑洛表其墓曰北條之水有長河<lb/>
西合於崑崙東分為九河九曲圜乎華夷北之水惟河<lb/>
為大也南條之水有長江上連乎洞庭下㑹于彭蠡一<lb/>
水限乎南北南之水惟江為大也人見河之大則仰思<lb/>
星宿之海人見江之大則仰思岷陽之泉納漢沔受蘭<lb/>
賔萬流奔趨遡流而源汪洋淜湃可知矣使河非星海<lb/>
<pb n="KR4e0169_WYG_007-30b"/>
則行潦耳將朝盈而夕涸使江非岷泉則雨集耳將秋<lb/>
澤而春乾安能其大若是乎傳以顯揚為孝之大者非<lb/>
以其子之賢可以盖前人之過愆非以其子之貴可以<lb/>
榮前人之封號潛徳幽行前人㝠㝠之仁因是而可徴<lb/>
也古之人三公奕世楊氏放雀之仁著矣九卿顯名于<lb/>
氏治獄之仁著矣公雖歿矣公之嗣子若蘭若薫若芳<lb/>
聨翩仕籍而薫以進士為部屬芳以鄉舉為縣令二君<lb/>
才名濟濟異日崇階大拜未可量也非公隂徳之隆何<lb/>
<pb n="KR4e0169_WYG_007-31a"/>
以致是夫隂者人不得而知也若顯徳著聞或以名彰<lb/>
或以位貴或以禄富身積其徳身受其報非隂也必蓄<lb/>
徳盈缶泯然無聞於終世然後不盡之福衍及後人而<lb/>
前之善始著焉公位不過下士禄不過代耕名不過見<lb/>
知於閭里使非二君亦曠野蕭然一荒塜耳故觀公者<lb/>
當觀於崑崙九河洞庭彭蠡以遡於星宿之海岷陽之<lb/>
泉可也若公居官而守官箴居鄉而篤鄉誼居家而肅<lb/>
家政如状之所列人之所知者特沱潛既道灉汳支流<lb/>
<pb n="KR4e0169_WYG_007-31b"/>
耳不足以盡公也易曰積善之家必有餘慶盖以子孫<lb/>
之慶歸前人之善焉公諱達字伯通姓尚氏闗内西安<lb/>
之武功人以掾士授山東青州府永阜倉大使改授義<lb/>
河馬房草厰大使改授湖廣髙竅鎮巡檢司巡檢以薫<lb/>
襄陵縣知縣三年考績贈公如其官生于正統乙丑六<lb/>
月初五日卒于正徳丙子七月十八日享年七十二嵗<lb/>
云<lb/>
　　大中大夫陜西布政司右㕘政北澗王公<lb/>
<pb n="KR4e0169_WYG_007-32a"/>
　　　墓表<lb/>
公道富而施不既職舉而位不究行脩而人不知中遭<lb/>
毁阻放逸没世寒泉弗汲君子心惻焉於是尚書韓苑<lb/>
洛表其墓曰夫登山者不必至其巔但峯巒翠抱有花<lb/>
有竹有松有栢可息可亭即勝地也涉泉者不必至其<lb/>
源但瀦匯清深有荷有菱有蝦有魚可舟可釣即佳境<lb/>
也登仕版者位無崇卑克宅為賢職無小大就列為稱<lb/>
公始稽鈔闗繼監兊運㑹計稱當習蠱盡剔督理邊餉<lb/>
<pb n="KR4e0169_WYG_007-32b"/>
出納惟允芻糧充足三軍感恱當其時節鎮大臣至與<lb/>
之商確邊機謀議撫政而元戎㕘佐莫不稱嘆敬服其<lb/>
浚明亮采溢於常職之外又如此此其主事員外郎中<lb/>
舉職于部屬者也自郎中進㕘議分守闗西開司平凉<lb/>
平凉多宗室且驕横淩轢官府侵虐小民公均禄糧以<lb/>
治其本根刑撥置以翦其羽翼姻眷比附者連坐以法<lb/>
由是豪强歛跡官民不擾胡店有劇冦大肆刼掠公擒<lb/>
其渠魁釋其脅從地方以寧撫臣上其事天子嘉其功<lb/>
<pb n="KR4e0169_WYG_007-33a"/>
金幣羊酒均錫焉由㕘議進副使振揚風紀一道澄清<lb/>
乃承祖母之重繼接祖父之䘮哭奠殯窆必誠必信虞<lb/>
祔祥禫一遵古禮起復河南尋進㕘政整理驛傳闗内<lb/>
稱平而公罷歸矣此其歴藩臬而舉職于外臺者也使<lb/>
其進節鎮陟卿相則其贊襄陳力豈不如今日哉彼負<lb/>
重而棟撓實美而鼎折一䌇之外失足則隕百泓之中<lb/>
逼視則陷又惡用登蓮華之峯問崑崙之西哉夫鈔闗<lb/>
監兊皆貨利之所藩㕘臬副皆顯要之官至於大同邊<lb/>
<pb n="KR4e0169_WYG_007-33b"/>
郎羡餘每巨萬而開中招買之利動輒不貲公始終氷<lb/>
玉自持無毫髮誣染又常以士亷女㓗一虧終玷訓其<lb/>
諸弟姪則其自處可知矣而當道以簠簋不飾論罷公<lb/>
官夫瓠巴鼓瑟至感流魚奏之王門誰為之聴故卞氏<lb/>
之璧徒抱泣于中野而已士之見知古今為難人不知<lb/>
公豈足異哉雖然方田王公之状南澗楊公之誌歴歴<lb/>
可述漁石唐公謂之中流砥柱異時觀風者采之布之<lb/>
天下傳之後世孰謂人果不知公哉昔貞晦先生没世<lb/>
<pb n="KR4e0169_WYG_007-34a"/>
而名不稱唐儒申之曰天至髙而卑聴鬼神至幽而明<lb/>
聴天知之鬼神知之何謂名不稱哉嘗聞之水深而波<lb/>
易動木髙而風易揺方田謂公方正自持不習諂媚是<lb/>
故有以招之矣然合抱之良蛟龍之生胡損焉公姓王<lb/>
氏諱納言字允忠號北澗山東淄川人正徳丁丑進士<lb/>
孤時思時鍚登之石<lb/>
　　文林郎長夀縣知縣贈承徳郎工部虞衡清吏司<lb/>
　　　主事趙先生墓表<lb/>
<pb n="KR4e0169_WYG_007-34b"/>
先生卒且三十餘年矣嘉靖壬子子永州太守渭北公<lb/>
粤若稽古撰述懿行請吾友四川行省少平章渭野樊<lb/>
子為之状㕘贊尚書苑洛韓子童時習知先生素履状<lb/>
又實録也于是表其墓曰士君子胸懐脫落而無所閉<lb/>
藏資性淳懿而恥為機械制行坦夷而不為隠怪此居<lb/>
身昌後之道希賢進徳之基也今觀樊平章所述亹亹<lb/>
千餘言凡先生生而家士而庠出而官處而鄉平考無<lb/>
遺大率若此所謂脫落淳懿坦夷者皆先生之所長閉<lb/>
<pb n="KR4e0169_WYG_007-35a"/>
藏機械隠怪皆先生之所恥也世固有雄才宏畧談笑<lb/>
以揮天下之事而胷藏險陂又其有髙視闊步問學自<lb/>
修托跡于孔孟而内實荏汚人見其飾功揚名登榮陟<lb/>
顯或者峻視于先生而不知皆先生之罪人也先生以<lb/>
是而孝于親以是而友于兄弟以是而尊賢取友以是<lb/>
而敦本崇質立教于延津以是而省刑薄歛敷治于長<lb/>
夀以是而周貧濟急敦睦于鄉閭是故父母安之兄弟<lb/>
友之朋友與之學日光大教日𢎞敷民日感懐鄉閭敬<lb/>
<pb n="KR4e0169_WYG_007-35b"/>
而慕之矣以先生之實則雖有服大僚可也乃位不過<lb/>
郎官名不過鄉士人謂善無徴也而渭北公通達明敏<lb/>
强學飭躬服先生之教益𢎞其業登名鄉試賜第黄甲<lb/>
官部屬終郡守宦跡所至卓有令聞而先生以渭北公<lb/>
官工部時贈承徳郎虞衡清吏司主事然後士君子之<lb/>
報始伸而先生之心慰矣先生諱龍字虞臣己酉鄉試<lb/>
中式授河南延津縣教諭陞四川長夀縣知縣配仇安<lb/>
人渭北公諱儒字席珍號渭北云<lb/>
<pb n="KR4e0169_WYG_007-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0169_WYG_007-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苑洛集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻三</head> <lb/>
    <p>
<pb n="KR4e0169_WYG_003-1a"/>
欽定四庫全書<lb/>
　苑洛集巻三<lb/>
　　　　　　　　　　　　明　韓邦竒　撰<lb/>
　　河中書院記<lb/>
苑洛韓子河中書院記曰河中書院者故東嶽祠也世<lb/>
人言五嶽皆有神獨㤗山神主地下死人人之死者皆<lb/>
𨽻㤗山不與他嶽比故其祠遍天下蒲有祠在州東三<lb/>
里所州人率以嵗六月歌舞爲㑹以樂神云爲其死者<lb/>
<pb n="KR4e0169_WYG_003-1b"/>
之父母親戚觧脫即弗樂神神且苦其死者之父母親<lb/>
戚云九川吕子云禮教不興而惟鬼之務有司者之過<lb/>
也今夫㤗山非蒲人所可私事也古者禮徳則祀食功<lb/>
則祀然制無僣神而饗無滛鬼也夫擊鐘鼓釃牲醴羣<lb/>
巫在前三老在後使其婦人女子羣集而奔走焉此天<lb/>
下之弊俗也夫魯有杏壇絃歌之聲至漢不輟何則教<lb/>
化行而禮譲之俗可作也語曰弗琢弗光弗闡弗明言<lb/>
教化之行自上倡之也故導則易流嘘則易爇勢使之<lb/>
<pb n="KR4e0169_WYG_003-2a"/>
然也孟子曰經正則庻民興庻民興斯無邪慝矣吾将<lb/>
正其經焉吕子毁其祠以為河中書院生徒入院而習<lb/>
業者幾百餘人吕子曰今夫學者羣居而相議也窮志<lb/>
而竭思月月而程之卒嵗而計功凡以為道也舜之告<lb/>
禹曰人心惟危道心惟微惟精惟一允執厥中道之至<lb/>
也夫蒲舜之居也故度徳而較功莫舜若也清如殷伯<lb/>
夷叔齊大如文中子王通正如文清公薛瑄善人如黄<lb/>
覇諸子皆于徳莫可貶少而功及于蒲者也吕子遂即<lb/>
<pb n="KR4e0169_WYG_003-2b"/>
書院為祠以祀舜以下吕子者嘗為吏科都給事中舉<lb/>
劾無所避忌而留中不出人所不及知者尚多至於甲<lb/>
戍之䟽指陳時事畧盡尤非人所敢言丙子冬中者出<lb/>
為蒲州同知吕子毁東嶽祠為書院也乃在明年五月<lb/>
云得屋殿寢廊廡凡若干間以其中殿為重華殿重華<lb/>
者即以祀舜配食者即伯夷叔齊王通薛瑄凡四人以<lb/>
東堂為名宦祠名宦者凡四十三人漢黄霸周堪田延<lb/>
年杜詩劉祐史弼杜畿晉王濬路述薛善元淑隋楊尚<lb/>
<pb n="KR4e0169_WYG_003-3a"/>
希楊𢎞丘和党君素唐杜楚客蒋儼陸象先顔真卿徐<lb/>
𢎞敏姜師度郭子儀韋陟宋晁補之范仲淹范純仁趙<lb/>
尚寛朱夀昌錢晦孫載㳺師雄郝仲連金張萬公巴圖<lb/>
嚕完顔䇿丹額克元劉天孚拜珠哈雅靳克忠國朝康<lb/>
茂才徐政張㢘邵童曹端西堂為鄉賢祠鄉賢者凡四<lb/>
十七人周段干木漢姚平司馬遷暴勝之胡建晉張華<lb/>
魏皇甫遐敬珍隋薛濬陳孝意趙綽敬肅張文詡唐吕<lb/>
子藏敬播羅道宗桞範桞澤吕諲裴晃桞芳薛珏盧操<lb/>
<pb n="KR4e0169_WYG_003-3b"/>
楊巨源樊宗師馬存亮胡証薛逄趙匡司空圖宋桞開<lb/>
李興姚宗明侯仲良金强伸王廷筠龎整侯小叔田世<lb/>
英李獻甫陳元凱裴居敬國朝薛魯張福馮祥衛述楊<lb/>
瑩以旁殿為講堂五所以露臺為尊經閣以餘屋居生<lb/>
徒已而太守又盡取其舊屋而葺之為坊牌四為甎門<lb/>
一有扁為井二有亭檢閒田二百有八畆為祀養作新<lb/>
屋若干間又與同知為文告以諭意為條約以勸生徒<lb/>
太守者甲戌進士王君治蒲有聲民恱而安之先是時<lb/>
<pb n="KR4e0169_WYG_003-4a"/>
太守適廵下邑不視州事故同知得自治書院事然卒<lb/>
成之者太守也於是太守與善之羙翊正之功又可尚<lb/>
已昔者河水為患父老乃為河伯娶婦西門豹令鄴乃不<lb/>
為河伯娶婦而穿三渠以濟民民獲其利至漢時乃毁<lb/>
令所穿渠為馳道夫賢者作法不肖者疑焉君子所為<lb/>
衆人固不識也故曰善作者不必善成善始者不必善<lb/>
終言繼之者之難也二君之為書院也誠羙矣予懼其<lb/>
他日之為鄴令之三渠也後之人可不念哉可不念哉<lb/>
<pb n="KR4e0169_WYG_003-4b"/>
　　劉烈女祠堂記<lb/>
烈女既歿三十年苑洛子為之傳有二十年郜侯始建<lb/>
祠考而祠焉既而伐石構亭将請文撰述本末而郜侯<lb/>
以卓異徵矣既而紀侯敷奏至京受郜侯之托歸而言<lb/>
之王侯陳侯永終是圖夫自光岳氣分人無全節雖芹<lb/>
宫碩士類朝燕闕而暮秦庭矧蘭室麗人能却魯金而<lb/>
完趙壁斯亦不足崇之廟貌薦之牲牷勒之<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>珉銘之<lb/>
彛鼎者乎此郜侯所以興思仰止表樹于前而王侯紀<lb/>
<pb n="KR4e0169_WYG_003-5a"/>
侯陳侯所以濟羙恊心緝成於後也烈女者朝邑龍門<lb/>
村人也幼有至性長不踰閑從徳度人針絲絶類雖目<lb/>
不知書而心涵大道足不履外而情見大觀若夫色雲護<lb/>
翠竹於階異樂擁仙娥入寢此又其母誕烈女之祥而<lb/>
兆之夢寐者也天人之際靈秀之鍾亦豈尋常也哉烈<lb/>
女幼字里舍兒未徃之家而里舍兒死烈女聞之易服<lb/>
不食涕泣請徇乃復自謂死得其所重於丘山義或未<lb/>
諧自同溝瀆徃就諸卞偉而質焉偉曰異哉斯女也夫<lb/>
<pb n="KR4e0169_WYG_003-5b"/>
歸妹天地之大義從夫倫理之宏綱顧恒一之風乆而<lb/>
不作而大過之行俗之所駭雖子之甚善如衆之所笑<lb/>
何烈女曰天下之理是而已矣茍即乎此心之安又何<lb/>
恤於萬口之騰哉乃改女餙脩婦容縊而死焉嗟夫西<lb/>
周之迹熄而鄭衛之風行麀聚之羞閭閻相望雞鳴之<lb/>
想風雨猶存故再醮之婦釐装以自恱五姤之女冶容<lb/>
以媚人烈女雖緑藿之傾惟陽是尚而芳梅之隕於春<lb/>
未知乃能舍生取義殺身成仁抑又何所為歟且其就<lb/>
<pb n="KR4e0169_WYG_003-6a"/>
死之際詳擇所托雖化聖大賢之從容無以加此彼烈<lb/>
夫志士之感慨者未足論也非所謂得死非難處死為<lb/>
難者乎昔五泉大夫將採拾烈女之事入于縣誌執其<lb/>
傳而泣曰斯人也所謂建諸天地而不悖質諸鬼神而<lb/>
無疑百世以俟聖人而不惑者也嗚呼斯言也盡之矣<lb/>
夫其高標峻節絶操清風使君子興悲方之至理則千<lb/>
百世而下可徵矣夫仲尼臨河傷類而悲燕士適越見<lb/>
似而喜烈女之行尚矣郜侯王侯紀侯陳侯秉彛好徳<lb/>
<pb n="KR4e0169_WYG_003-6b"/>
之心興賢翊正之志亦不足稱歟祠堂正堂三間門房<lb/>
一座偉監察御史識高而行正故烈女質焉郜侯名相<lb/>
澤州人王侯名思賢樂平人俱大尹紀侯名年曹縣人<lb/>
二尹陳侯名廷桂五臺人三尹五泉大夫里人韓邦靖<lb/>
苑洛子者韓邦竒作是記者也<lb/>
　　高先生祠堂記<lb/>
先生姓高諱翔洪武中以明經拜監察御史靖難之師<lb/>
至江上先生遂革除之義云邦竒自為兒童時徃徃聞<lb/>
<pb n="KR4e0169_WYG_003-7a"/>
父老稱説先生事感慕咨嗟輙泣下数行顧以文典未<lb/>
徴徒識於心未敢稱述㑹見侍御張君芹備遺録載先<lb/>
生姓名官稱適五泉大夫韓邦靖為朝邑志爰命次序<lb/>
先生事于書而先生之事始白於人人矣當洪武時高<lb/>
皇帝甚眷注先生先生所奏事無不關國家幾事當上<lb/>
心者及革除文皇帝素間先生乃召先生欲用之先生<lb/>
以衰服見語又乏膚敏左右遂兵之嘉靖元年冬部侯<lb/>
來尹吾邑樂節慕古咨詢文獻惟日孜孜邦竒乃以先<lb/>
<pb n="KR4e0169_WYG_003-7b"/>
生語侯侯曰嗟乎世俗之敝也乆矣計利者忘義謀家<lb/>
者負國孰有殺身成仁如先生者哉夫當革除時變通<lb/>
之士比之惟初受他吉者多矣而過渉滅頂先生乃蹈<lb/>
之夫褒死者所以勸生者起頑懦而激民風相之責也<lb/>
乃建祠肖像於五衢之地俾過者居者咸有式焉事竣<lb/>
乃屬邦竒為文勒之石夫先生之沒至今百五十餘年<lb/>
而表樹之典始興於今日者豈前人好徳之心或有間<lb/>
歟徒以先生為主之忠發於吠堯之節故論者徃徃以<lb/>
<pb n="KR4e0169_WYG_003-8a"/>
為非時之宜耳昔者武王孟津之㑹順天應人夷齊乃<lb/>
叩馬而諫使當時非太公之言則夷齊亦刃下人也其<lb/>
后亦竟餓死于首陽之阿千百世之下武王不失為聖<lb/>
夷齊不失為賢然則祠先生者又何過焉練子寕方孝<lb/>
孺張鷃庵與先生同事者也子寕祠于江西孝孺祠于<lb/>
台州鷃庵祠于富平又永樂時有朝貴變姓名為子寕<lb/>
諱者文皇聞之曰使子寕在朕固當用之於是乎見聖<lb/>
人之本心矣然則祠先生者又何過焉<lb/>
<pb n="KR4e0169_WYG_003-8b"/>
　　大理左寺題名記<lb/>
余大理左寺諸君子伐石礱之為題名碑以文屬余夫<lb/>
石以題名文以述㫖將以彰徃昔昭後世示勸戒也夫<lb/>
名者名也名之題也名斯立焉孔子曰君子疾沒世而<lb/>
名不稱焉君子弗求名亦甚惜名也然名不貴茍得故<lb/>
君子篤實而輝光請以名實為諸君子告大理古廷尉<lb/>
刑官也昔周書訓刑大要有五曰清曰公曰明曰勤曰<lb/>
仁此五者刑之則而名由以成者也是故奉禄而訖富<lb/>
<pb n="KR4e0169_WYG_003-9a"/>
清也則有清名循法而弗撓公也則有公名㣲暧情偽<lb/>
之必燭明也則有明名剖斷無滯以由慰勤也則有勤<lb/>
名匪削以入弗縱以出仁也則有仁名否則獲貪名焉<lb/>
否則獲私名焉否則獲昏名焉否則獲怠名焉否則獲<lb/>
慘刻之名焉善哉名之題乎懼哉名之題乎諸君子於<lb/>
名也宜無所茍矣是故忘名而名者名之上者也為名<lb/>
而名者名之次者也偽於中而餙名於外焉名亦末如<lb/>
之何已諸君子於名也宜有所擇矣經曰人無水監當<lb/>
<pb n="KR4e0169_WYG_003-9b"/>
于民監張釋之于定國賢名至今焉張湯杜周厲名至<lb/>
今焉誠如是也千百世之乆史為之碑而人心之公為<lb/>
之記雖無是石若文焉可也諸君子其圖名於碑之外<lb/>
乎建是碑者寺正孫裕寺副陳京吳㻞評事馮恵潘高<lb/>
李文鳳而為之文者余也余與諸君子又興事題名之<lb/>
首尤人所指者其於名也可不慎諸是為記<lb/>
　　郃陽張侯救荒之記<lb/>
嵗辛卯當陽九之餘占之維旱雖多方受之而郃陽惟<lb/>
<pb n="KR4e0169_WYG_003-10a"/>
甚郃陽為北山之坂去大河北洛五六十里或七八十<lb/>
里地高而土堅地高則恒風雲氣弗能交故恒陽土堅<lb/>
則不能受澤㣲雨則滋而随焦大雨則奔流趨下地斥<lb/>
為溝直扺两河之濵而後已獨潤雨而乆禾乃生故他<lb/>
邑皆旱而郃陽之旱為甚侯有憂之稽之民謀之士籌<lb/>
度於心得救荒之䇿四焉恵而不費簡而不擾本之人<lb/>
情而無所拂請之撫臣撫臣佳賞令推行之侯乃停不<lb/>
急之訟罷泛常之役節浮冗之費循行周察専意撫安<lb/>
<pb n="KR4e0169_WYG_003-10b"/>
於是亡者復餓者興郃陽之旱雖甚於他邑郃陽之民<lb/>
則安於他邑夫災厄天數也救災人事也天弗可逃人<lb/>
定則勝傳稱大猷之世無災非無災也雖有災弗能害<lb/>
如無災郃陽之旱焉能為侯之災乎經曰鮮以不浮於<lb/>
天時於侯有徵焉侯名道山西洪洞人嚴而不虐敏而<lb/>
果足以推行其仁爱之心云郃陽之士若民為之立石<lb/>
乃請記侯余門牆友也素知其賢因以是書之<lb/>
　　同州重修州廨記<lb/>
<pb n="KR4e0169_WYG_003-11a"/>
吾同郡侯唐公既新郡廨於是二守劉君漢倫節判張<lb/>
君朝宗賛郡岳君溥共立石以記其事請予為記是役<lb/>
也自經始及告成閱再嵗正堂五間東西夾室各一間<lb/>
東西幕各三間東西廊各十五楹後堂六楹退思堂六<lb/>
楹皆極敝而更新之若創建也正徳初予謁州大夫見<lb/>
廨宇傾圮適大雨州火夫傘於廳執事者棚席於廊余<lb/>
出而問諸民民曰太守貪不暇為也正徳末余再謁州<lb/>
大夫其傾圮視昔加甚則風日弗能蔽矣余出而問諸<lb/>
<pb n="KR4e0169_WYG_003-11b"/>
民民曰太守㢘不肯為也夫君子之治國也如治家使<lb/>
其家之敝壊若此克家之子寕肯坐視哉夫貪則已矣<lb/>
幸而亷顧乃避勞傷之嫌慮侵尅之誣使公居廢頓至<lb/>
不可息何其爱身者甚重而爱國者甚輕也君子之心<lb/>
固如是乎皆非也嘉靖三年予復詣州謁侯見其煥然<lb/>
更新翼然壮麗矣予出而問諸民民曰太守賢百廢興<lb/>
焉然則侯斯舉也非所謂治國如治家者哉乃復問其<lb/>
費曰以千百計問其工亦曰以千百計夫費以千百其<lb/>
<pb n="KR4e0169_WYG_003-12a"/>
用侈民将怨曰太守之取民也有道奚其怨工以千百<lb/>
其役繁民将怨曰太守之役民也有節奚其怨夫用民<lb/>
之財而民不以為貪役民之力而民不以為勞侯胡以<lb/>
得此治國如治家公也惟公也故民服民服故忘其勞<lb/>
且費也固宜民以侯為賢也亦宜夫如是則亦何害於<lb/>
㢘哉侯姓唐氏名相字舜夫大寜都司營州中屯衛軍<lb/>
籍順天府薊州平谷縣人侯之善政多矣此指其振廢<lb/>
之一節云<lb/>
<pb n="KR4e0169_WYG_003-12b"/>
　　澄城縣重脩文廟記<lb/>
余生華岳之下長而遊齊魯陟㤗岳逰晉代陟恒岳遊<lb/>
梁豫陟嵩岳逰荆楚陟衡岳歴吳越觀於甌閩足跡將<lb/>
遍天下凡梵宇琳宫巍然壯麗有上擬廷闕者類皆其<lb/>
徒為之乃閱孔廟視學宫頺敝剥落甚者不庇風雨今<lb/>
官於郡縣者獨非孔氏之徒與且琳梵之脩建國有禁<lb/>
例若廟學又孰從而禁之哉侍御鄭公謫尹是邑未朞<lb/>
年政通民和乃撤文廟學宫而重新之神有依而士有<lb/>
<pb n="KR4e0169_WYG_003-13a"/>
業羣情大恱於是學教諭訓導率諸生來問記若公者<lb/>
其真孔氏之徒歟余讀宋史至循吏傳意其人必吁吁<lb/>
煦煦無所動於民也及觀其治行乃肅紀綱正法度闢<lb/>
田野實倉庫捕盗賊濬水渠繕城池抑兼併脩武備謹<lb/>
置郵禮百神興學校於是嘆史臣之有識也若公者得<lb/>
不謂之循吏也哉公之素善余已備識於樵樓記其行<lb/>
已立政皆孔氏之徒也豈特廟學之脩而已哉使琳梵<lb/>
之徒見之亦將嘆曰吾軰方行天下獨見鄭公耳公諱<lb/>
<pb n="KR4e0169_WYG_003-13b"/>
光溥山東益都人起家進士<lb/>
　　重脩城隍廟記<lb/>
我太祖高皇帝誕膺天命為百神主洪武元年詔天下<lb/>
郡縣建城隍廟封爵有差以帝以王以公以侯以伯五<lb/>
等以爵不應經意改稱本號司官民善惡凡吏於其土<lb/>
者始至必齋宿廟舍先與神誓而後視事祀孤魂則以<lb/>
神主其祭盖寄以幽明之責誠要神也古不載祀典唐<lb/>
李陽氷一為縉雲城隍廟碑其文不過三數行然亦非<lb/>
<pb n="KR4e0169_WYG_003-14a"/>
制也我高皇帝始著之令典徧祀於天下聖謨幽潜神<lb/>
道設教之心度越百王矣吾邑城隍廟成化中祥符李<lb/>
公英増拓之𢎞治中南陽蘓公槃重新之嘉靖初澤州<lb/>
郜公相再新之二十年來朽蠧剥落日就頽圮今劉公<lb/>
始加脩復夫有司之職治民事神二者而已然惟賢者<lb/>
則敬神否則自絶於神何敬之有故賢者惟恐神之不<lb/>
靈不肖者惟恐其靈也賢者潔已爱民弗得於人將求<lb/>
之神是故惟恐神之弗靈無以鑒已之誠不肖者黷貨<lb/>
<pb n="KR4e0169_WYG_003-14b"/>
虐民外欺乎人必忌乎神是惟恐神之靈以燭彼之隐<lb/>
然神之靈不可昧也自廟之建垂百七十年而中間長<lb/>
於斯佐於斯幕於斯不知其幾而脩之者四公盖皆循<lb/>
良令也故於神崇焉是役也不取之民不取之官於有<lb/>
罪者從惟輕之典以示罰故用而不費成之速而民弗<lb/>
知勞劉公諱尚義晉之汾州人以名進士拜監察御史<lb/>
謫判秦州稍遷至今職其先大父諱志嘗丞朝邑亦以<lb/>
㢘著云<lb/>
<pb n="KR4e0169_WYG_003-15a"/>
　　思萱堂記<lb/>
情有所感弗能已則有思思之甚而無所泄則必有所<lb/>
寄古今之人或為之碑或為之臺或為之觀皆所以寄<lb/>
其情而泄其思也然情之真思之篤有弗可以物釋弗<lb/>
可以理慰弗可以命喻則惟親耳此仁人孝子窮天終<lb/>
地而罔有所極者也王母任孺人卒其子生璦生璇生<lb/>
珙既盡其哀矣殯矣葬矣為之誌為之表矣思之不置<lb/>
乃為之堂且為之扁乃又請余為之記夫王生之思是<lb/>
<pb n="KR4e0169_WYG_003-15b"/>
盖出於天𠂻之弗能自已者也乃若思其居處思其笑<lb/>
語思其所樂思其所嗜念念而思哀哀而慕朝夕如見<lb/>
焉此人子之常耳王生其知所以慎思乎夫父母之於<lb/>
子無所不用其情則子於父母當無不致其思節飲食<lb/>
謹動息履薄圖全思其疾之憂也澄心志勵操行博施<lb/>
於禮爱思不虧體以遺辱也勤儉立其本輯睦逹其用<lb/>
思以用宏家賁也樹功名闡經濟用光佑啓思所以顯<lb/>
揚也慎此四者可以為子矣否則雖嘔心而出子道何<lb/>
<pb n="KR4e0169_WYG_003-16a"/>
加焉孟子有曰大孝終身慕父母王生其勿遷乎瑷璇<lb/>
珙皆學生瑷璇余門牆友也乃為之記<lb/>
　　仇氏安貞堂記<lb/>
易坤傳曰安貞之吉應地無疆安順也貞正也順而正<lb/>
婦之道也地道也坤道也仇氏名堂之義盖取諸此仇<lb/>
氏為潞大族爰及高祖給事君始範于家内外是正子<lb/>
孫嗣守之五世矣今惟宿州吏目君楫瀋府儀賔君森<lb/>
又撝張其緒于是作堂以申教曰有序曰同心曰安貞<lb/>
<pb n="KR4e0169_WYG_003-16b"/>
登堂各有訓言每旦㑹集以禮長而誨幼則于有序堂<lb/>
男之㑹食則于同心堂而安貞堂則女之㑹食之所也<lb/>
有序同心訓語載仇氏家傳安貞之訓曰昔我高祖勞<lb/>
于作家詔我後之人凡我内人勿竊勿妬勿不順勿迷<lb/>
夫子勿多言以幻是非而二我骨肉有一于此庸壊我<lb/>
高祖之訓將舉禮議法以行夫仇氏之家既已正矣吏<lb/>
目君儀賔君思皇思武篤叙弗已者以懼夫極而變乆<lb/>
而湮將永終之難圖也夫貞又固也固者所以永終者<lb/>
<pb n="KR4e0169_WYG_003-17a"/>
也考之于易漸之女歸則正始之貞家人之無攸遂則<lb/>
從夫之貞恒之從一則終身之貞察夫是三者而女徳<lb/>
備矣又家人上九曰有孚威如終吉朱子曰正家乆逺<lb/>
之道也然則家之正固在于女之貞而所以為之則者<lb/>
主家者也仇氏之訓諸家也而并庸是以告之而後之<lb/>
人克嗣服之又何患乎終之不可圖哉仇氏取易之義<lb/>
名夫堂吾故始終以易告焉吾邑侯王公數言仇氏之<lb/>
家訓也吾以是詳于仇氏而為之記<lb/>
<pb n="KR4e0169_WYG_003-17b"/>
　　朝邑縣大慶關創建戍城記<lb/>
大慶關新城既成周圍一千二百歩高二丈五尺厚下<lb/>
三丈頂二丈闗士耆老介國子生趙子瓘來問記夫集<lb/>
事非難得才為難才得而事舉矣負才者多知要者鮮<lb/>
才而不知其要則事僨矣故曰人存則政舉言得才也<lb/>
所惡於智者為其鑿言不知要也廣陵之盜人莫能治<lb/>
天下以為難張綱一至而平之鯀之才雖虞廷諸臣亦<lb/>
皆推譲而卒汨陳其五行是豈才之不足哉易曰易簡<lb/>
<pb n="KR4e0169_WYG_003-18a"/>
而天下之理得矣然則治平之道易簡而已矣易簡者<lb/>
才而知要之謂也甲辰歸正人數言北敵欲擁衆下平<lb/>
陽掠蒲坂渡河西入闗内人情洶洶大中丞北村路公<lb/>
相山川察形勢謂夏陽以北两崖山險敵不能渡南至<lb/>
潼闗曠然平地而朝邑大慶闗其衝也謀築城以戍之<lb/>
且慮工大難舉非得人不足以圖成察庻僚惟吾郡二<lb/>
守朱公也委重焉公至甫一月西北二工告成余問諸<lb/>
民曰功大而速民其苦矣民曰無苦也朱使君平易近<lb/>
<pb n="KR4e0169_WYG_003-18b"/>
人不作刑威順衆情布公道與士庻父老圖謀議擬用<lb/>
人若已惟善之從䟽食之餘躬親勸閱故民忘其勞焉<lb/>
若公者可謂達易簡之理矣彼悻悻呶呶者舞機變眩<lb/>
智能中藏私慝毒痛生民何益哉余家食來既病且懶<lb/>
未嘗出里門聞公善而私徃觀之公聞之邀余入坐曰<lb/>
淳哉朝邑之民数千人一呼而至無脫役無惰工官不<lb/>
勞而功速成余駭然而驚愴然而嘆曰吾入仕來幾四<lb/>
十年凡蒞乎民者皆苦民之難治而怨忿之而公獨歸<lb/>
<pb n="KR4e0169_WYG_003-19a"/>
徳於民焉異哉斯言鬼神聼之予出而問諸士何朱公<lb/>
之不尤民也士曰先儒有言無求取於人則不尤人宜<lb/>
公之歸徳於民也公其逹易簡矣乎既而工皆告成士<lb/>
民又曰料丁夫公僉𣲖先後勞來以播民和則二尹王<lb/>
君相成之力也終始給事則本闗廵檢黄鑑高陵典史<lb/>
耿臣余曰皆實録也遂書以為記朱公諱光霽句容人<lb/>
王君諱㦸觀城人<lb/>
　　木軒墨跡記<hi>𢎞治甲寅</hi>
<pb n="KR4e0169_WYG_003-19b"/>
木軒余友也其締交也志合陳雷情投膠漆之好墨跡<lb/>
者木軒漫筆也及其别也白樓滄海不勝雲樹之思偶<lb/>
檢箧笥中得墨跡焉展而玩之明珠拱璧猶照顔色乃<lb/>
装潢成軸而懸之且為之記木軒浙東天台人也秀稱<lb/>
人傑粹禀清資余關内長春人也志在四方情篤友誼<lb/>
乃於𢎞治中嵗維壬子月應黄鐘相遇於福州南臺之<lb/>
上夫两浙三秦相違萬里非西北東南之極乎矧夫岊<lb/>
水圜瘴江之滸三山俯烟海之洋南臺之區又千餘里<lb/>
<pb n="KR4e0169_WYG_003-20a"/>
矣於是乎異國萍逄同心蘭契盍簮脩伐木之情傾盖<lb/>
結斷金之友夫豈偶然而已哉余常聞天台山水之盛<lb/>
佳麗瑰竒甲於天下心切慕之而身未之登臨也與吾<lb/>
木軒交如入芝蘭之室倚瓊玉之屏則固神暢於建標<lb/>
之霞心沃於界道之水氷雪逼人清凉透骨矣夫申毓<lb/>
嶽降眉濯蘇生地靈則人傑吾不知赤城之為木軒而<lb/>
木軒之為赤城也斯時也余與木軒年各二七髻未纓<lb/>
冠問道登蕭朱之門論文分王楊之席晝倚芸忩夜燒<lb/>
<pb n="KR4e0169_WYG_003-20b"/>
薫篆未嘗頃刻之相違也而梅亭風雨之宵時酬麗句<lb/>
芋原鶯花之候每倒芳樽盖五年於兹焉一旦碧簫吹<lb/>
月聲㫁陽關錦瑟華年歌殘南浦烟帆畵舫木軒之北<lb/>
下也夢繞荆門雨盖雕鞍𦕈末之西歸也魂銷㶚水物<lb/>
存人逺覩物思人爱其人而亦爱其物見其物而如見<lb/>
其人墨跡之記也如此<lb/>
　　王氏世徳記<lb/>
善必積而後大澤必衍而後長古今世家名族類則然<lb/>
<pb n="KR4e0169_WYG_003-21a"/>
矣今讀王氏乗而知吾友友山子之所以大也王氏自<lb/>
善以來稱善世自聚以來占仕籍而友山子興玉季金<lb/>
昆桂枝寳樹聮翩科甲光耀士林可謂盛矣孰非友山<lb/>
子之餘乎王氏乗者友山子子潼谷府伯自述其家世<lb/>
之典因以問記云王氏之先本大梁人自善始避亂居<lb/>
朝邑之伯子村善以下無可考幾世而生佐佐生聚以<lb/>
材選歴永濟奉新驛丞調全州局大使性仁信寕受人<lb/>
欺不疑人也聚生斌以邑掾授中牟典史居守官㢘中<lb/>
<pb n="KR4e0169_WYG_003-21b"/>
牟人頌之以子貴贈户部主事斌生卺字汝噐成化辛<lb/>
卯中式入太學司成丘公試其文佳甚噐重異諸生𢎞<lb/>
治庚戌登進士歴官户部郎中屡上封事謫阿迷州同<lb/>
知遷和州知州調亳州稍遷至蘇州府同知免官歸太<lb/>
史王渼陂稱其負志挾氣吞吐風雲排擊山嶽謂卿相<lb/>
可立致也所著有養浩論綱目兵法子六朝璽字國重<lb/>
監生有氣岸不茍屈用世之志老而不衰故號益壮齋<lb/>
母歿廬墓三年朝雍字仲和即友山子也初名朝㻾丁<lb/>
<pb n="KR4e0169_WYG_003-22a"/>
卯秋試夢甕去底榜出為今名盖監臨易之也别號友<lb/>
山子授嚴州府推官歴澤州知州懐慶府同知陞南京<lb/>
戸部員外郎郎中山西按察司僉事疾作潼谷君迎養<lb/>
府邸卒友山子擇言而發慎行其餘資性英懿才識宏<lb/>
逹富有淑乎生徒敦睦刑於家室盖儒者之行非以文<lb/>
學論也其治嚴及澤也法嚴行恕政平訟理上信其賢<lb/>
下懐其恵涖而畏且爱之去而思且頌之盖循良之治<lb/>
非以功名論也所著有燕石稿板行之朝流字仲冕丁<lb/>
<pb n="KR4e0169_WYG_003-22b"/>
丑進士授三河知縣調鹿邑陞宿州知州未任卒三河<lb/>
權銳故里也時銳貴震天下生殺予奪出於造次仲冕<lb/>
守法不阿屡忤其意故調史官韓苑洛稱其當正徳時<lb/>
羣閹擅權疇敗倫斁天下靡靡而嵗寒顯後彫之資風<lb/>
急見獨揺之操仲冕其人也朝望字徳輝縣學生早卒<lb/>
朝<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字季良乙酉鄉進士授獲鹿知縣調永清朝璋國<lb/>
重二子三策生員三獻友山子五子三省字誠甫所謂<lb/>
潼谷府伯也癸未進士歴官保定府知府年甫四十餘<lb/>
<pb n="KR4e0169_WYG_003-23a"/>
以疾懇乞歸歸來誦讀述作亹亹不倦如書生三知三<lb/>
益三畏俱生員三至三恕仲冕子二三俊生員三傑徳<lb/>
輝子三譲季良子一三復朝璋二子三聘三友潼谷君<lb/>
子傳鄉進士登第時年甫弱冠也王氏自善翁著姓朝<lb/>
邑世有聞人時稱顯族而諸生粹美敏秀皆可大成潼<lb/>
谷君時雖養晦然徴諸今昔文學政蹟山川其舍異時<lb/>
膺薦而興名位建立豈有量哉至如友山子即其所至<lb/>
使生春秋時可預速肖七十子之列當先漢時雖與龔<lb/>
<pb n="KR4e0169_WYG_003-23b"/>
黄同傳可也可謂淳且大矣嗚呼王氏其盛矣乎自佐<lb/>
翁而下世次刻之碑隂自徳輝而上行業載之誌表兹<lb/>
不詳書云<lb/>
　　郃陽増脩城學記<lb/>
郃陽王侯増脩城學既即工侯僚属暨郃士大夫介司<lb/>
訓楊君琳茂才禇子鏜來請記夫城垣固地方重務在<lb/>
今日尤所當先學校固六事首政在郃陽尤所當急初<lb/>
自庚子以來北敵入雲中掠至太原入上谷掠至完縣<lb/>
<pb n="KR4e0169_WYG_003-24a"/>
入上郡掠至鄜延辛亥春歸正人傳言敵欲犯三原撫<lb/>
臣檄下郡縣戒嚴郃陽故城女牆土嵗脩嵗損民苦其<lb/>
役閱視使者至飾以灰而使者又不時至或妨稼穡侯<lb/>
易以磚城故有損薄増築之郃陽古形勝地也被山帶<lb/>
河環以深塹得人以守雖數萬之敵環攻嵗月亦末如<lb/>
之何也書曰申畫郊圻慎固封守以康四海是豈泛然<lb/>
興作而已乎郃陽自乙酉以來脫鄉榜幾三十年吏於<lb/>
土者每下視之神宫學宇傾頺至不蔽風雨侯徹而新<lb/>
<pb n="KR4e0169_WYG_003-24b"/>
之且為通道已酉中式者一人郃陽古人材區也自周<lb/>
卜子夏漢司馬遷之下代不乏人<lb/>
　<lb/>
　<lb/>
　<lb/>
　<lb/>
　<lb/>
　苑洛集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻二</head> <lb/>
    <p>
<pb n="KR4e0169_WYG_002-1a"/>
欽定四庫全書<lb/>
　苑洛集巻二<lb/>
　　　　　　　　　　　　明　韓邦竒　撰<lb/>
　　賀封考功郎中思竹錢公七十序<lb/>
嘉靖丁未公夀七十視聽聰明精神凝固顔色清潤髯<lb/>
髪始斑言動若强仕人公子銀臺大夫景山公迎養南<lb/>
都初景山官天官勲部公封承德郎署員外郎景山官<lb/>
考功封奉政大夫郎中十月十二日初辰也羣公畢賀<lb/>
<pb n="KR4e0169_WYG_002-1b"/>
賀皆以文景山復以文屬余夫人固貴於夀矣夀而匪<lb/>
福者累福矣福而匪德者辱故人有年夀有福夀有德<lb/>
夀惟德則尚夀也箕子演疇用昭福極首之以夀而曰<lb/>
貧極曰疾極曰憂極斯不亦累矣乎累奚以夀申之以<lb/>
富康寧而曰惡極曰弱極斯不亦辱矣乎辱奚以夀故<lb/>
以攸好徳終焉夫茍好徳則其夀千萬世未已也公今<lb/>
七十猶健期頥未艾兩膺封典勅誥焜煌厚蓄好禮榮<lb/>
享祿養景山孝竭無方百順迎和可謂夀而福矣公之<lb/>
<pb n="KR4e0169_WYG_002-2a"/>
初封也皇帝勅曰行履端方操持謙慎事親惟孝教子<lb/>
惟忠丕誕鍾仁之本大開積善之基其再封也皇帝制<lb/>
曰厚善在躬隱於世緒榮及夀康斯作德之報使非公<lb/>
好德之篤輝光何以上聞若是耶箕子又曰遵王之道<lb/>
是訓是行公其有之昔伏生九十傳經於漢張萬福八<lb/>
十振直於唐文彦博八十有五平章於宋自漢以來千<lb/>
七百年間九十若八十不知幾千萬人而三公獨以夀<lb/>
名謂雖至今存可也是尚夀也公自是而徃上感聖褒<lb/>
<pb n="KR4e0169_WYG_002-2b"/>
下衍素履善與年進老而不回重以景山之賢崇階峻<lb/>
封必極顯揚仰追古人永辭後世盖無量也豈止為百<lb/>
年之身而已哉公世官隂陽正術以父號竹隱故取思<lb/>
竹自號云<lb/>
　　送王侯東歸序<lb/>
丙戌部使者分行天下督邊税王侯告最部使者旌焉<lb/>
陳牲加幣益以庶品侯考檄而納之民曰此盛舉也盍<lb/>
大其烹乃盛為供張於㕔事士大夫銘功於旌常賀焉<lb/>
<pb n="KR4e0169_WYG_002-3a"/>
明年丁亥院使者代天子西廵華嶽謂侯為侈將按之<lb/>
侯曰知縣誠有罪焉耳時之通禮知縣不能違也院使<lb/>
者曰禁酤充閭發者當之何謂通禮哉乃告之刺史方<lb/>
伯刺史方伯曰人情也請原之院使者曰吾法官也安<lb/>
用情為請如法於是刺史方伯下之郡守郡守曰此非<lb/>
太甚復請於院使者而院使者復以法辭遂罷侯官侯<lb/>
行矣吾邑人曰侯以功獲罪惜也夫禍福相為倚伏造<lb/>
化弗可先知得馬而折肱折肱而免戍侯之被旌也謂<lb/>
<pb n="KR4e0169_WYG_002-3b"/>
升騰有日矣抑孰知其為戾階乎侯之歸也又安知無<lb/>
隱福哉侯亦可以自慰矣昔朱浮下河東解印綬去者<lb/>
三十人三賢者誤入焉士之升沉有命從古皆然侯亦<lb/>
可以自慰矣<lb/>
　　一田贈公卻金序<lb/>
贈公西川柱史方君父也一田公號也卻金公卻負公<lb/>
者金也古之人出則人食其力居則自食其力惟田為<lb/>
本商若賈君子以為貨殖云夫厥土黃壤田之上也歳<lb/>
<pb n="KR4e0169_WYG_002-4a"/>
取十千田之獲也若乃廣斥之田雖耕耨耰播人力無<lb/>
以施其工風雲雨露天澤難以神其化其能厚獲矣乎<lb/>
故農者務上田云公既以一田自號復自賛曰天包無<lb/>
外而歛之一掬地載無餘而量則不足義守而疆畎修<lb/>
仁涵而榖種熟然則公所耕者方寸之地乎存仁思義<lb/>
黃壤之心自修天啓百善基之矣仁若義也於公郤金<lb/>
事見之有逸馬入公廐公言之官秣以待主逾年有男<lb/>
子云馬主也遇馬於閑毆牧僕奪馬去居數日而僕死<lb/>
<pb n="KR4e0169_WYG_002-4b"/>
男子大懼懐金求免公郤之男子愈益懼益百金叩首<lb/>
求納公欵誠譬慰固卻之男子始信公感謝去出而頌<lb/>
曰使公子孫世世顯貴也夫秣馬待主而男子毆僕奪<lb/>
馬負公多矣數日僕死以報無道我匪彼穽當之人命<lb/>
夫復何辭此誠死生危急之際也百金至重餽以贖辜<lb/>
必無後虞人情所易動也公不加怒而辭卻之夫仁者<lb/>
不乗人之危義者不利人之有公得不謂之仁且義耶<lb/>
疆畎修而榖種熟殆不愧於自賛者耶是故恩愛溥於<lb/>
<pb n="KR4e0169_WYG_002-5a"/>
家庭行誼達於鄉國九族化焉四境式焉有本者如是<lb/>
爾然則公所務者田之上上真黃壤者也西川柱史負<lb/>
豸乗騘異時而卿而相潤身潤國以潤民推公所獲以<lb/>
食天下其顯揚於公者無既也是豈十千之富徒潤其<lb/>
屋者耶所獲厚矣人力天澤盖兼得之故為之序且賛<lb/>
曰務廣田之田者荒務廣心之田者昌男子者頌於兹<lb/>
而證<lb/>
　　夀特進少師大學士嚴公七十序<lb/>
<pb n="KR4e0169_WYG_002-5b"/>
嘉靖己酉春正月二十有二日少師大學士介谿嚴公<lb/>
夀登七十百僚羣辟罔不忻慶皆為文以賀而南都諸<lb/>
君子共圖為公祝竒曰惟上天篤夀名臣惟名臣克享<lb/>
天心惟聖主篤任名臣惟名臣克堪主德惟天最難諶<lb/>
非至平通徹三極而無間天曽不私夀之周公人臣之<lb/>
極也尚曰天休滋至惟時二人弗堪天心豈易享耶惟<lb/>
聖主最難遇聖主者不世出也而又備髙天下之德縱<lb/>
髙天下之才富髙天下之學人臣者非其噐冠朝臣而<lb/>
<pb n="KR4e0169_WYG_002-6a"/>
絶百工何以克堪其任使哉自昔繼世之主莫盛於成<lb/>
康非召公永篤棐三朝之夀何以成刑措不用之化非<lb/>
畢公永弼亮四世之夀何以成道洽政治之休有周八<lb/>
百年之祚自此基焉天夀之主任之臣成之也然則名<lb/>
臣之夀將以夀國家夀萬民豈一身之慶一人之祥哉<lb/>
公躋七旬精神内固氣血循軌耳目聰明步履輕健顔<lb/>
色清和其晉接也天威嚴重公叅侍移日比出殿庭諸<lb/>
侍者皆困乏疲躓公獨從容舒泰若無所事事者驗今<lb/>
<pb n="KR4e0169_WYG_002-6b"/>
徵後百嵗即今日也非天所以篤夀乎公者能若是哉<lb/>
今天子聖神應運中興才兼勲華徳極廣運學貫精㣲<lb/>
羣臣少當其意者每嘆真才之難得而獨於公特加懋<lb/>
眷盖公自拜大宗伯即䝉異數入侍西禁預叅機宻及<lb/>
簡貳輔每䝉獨召顧首輔有莫得預聞者晉首輔恒虛<lb/>
貳輔不設以專其任運籌帷幄都俞吁咈和若鹽梅親<lb/>
猶父子宻札下問日至數四或字而不名位特進祿一<lb/>
品幾十年來恩禮日隆聖天子萬夀無疆公盖與咸休<lb/>
<pb n="KR4e0169_WYG_002-7a"/>
矣然天豈私篤夀於公聖天子豈私篤任於公哉公之<lb/>
所以奉答而對揚盖有髙出於羣僚之外者公幼為江<lb/>
右竒童自布衣時學已成名即抱台輔之望既而登進<lb/>
士入翰院讀中秘書乞木石居進修涵養則益淵懿宏<lb/>
肆矣公才浚明敏達冠絶時髦每召對或面授筆札裁<lb/>
答随應造膝詰問應對如響無不中事幾可上心者定<lb/>
大事决大疑從容數語當事之邦轉危為安幾否而泰<lb/>
矣聖天子勵精率作責效臣下明無不照莫遺於纎悉<lb/>
<pb n="KR4e0169_WYG_002-7b"/>
法無不施無間於崇卑一不克宅即加詰究中或有甚<lb/>
難處者公潜黙之轉移牖巷之遇納曲折調劑鎮定解<lb/>
紓盖有人不及知者昔人謂夏忠靖惟天與祖宗知之<lb/>
公之隠惠惟天與聖天子知之至於公樂與之量受人<lb/>
之虛不倦之勤勞謙之恭真得元輔之體是故天夀之<lb/>
聖天子任之今聖天子至治大化恭已南面於以夀國<lb/>
家於億萬載之長今天下之民用協式見安享太平咸<lb/>
登於仁夀之域抑誰之力歟是公一身之夀其衍而為<lb/>
<pb n="KR4e0169_WYG_002-8a"/>
國家天下萬民之夀其所以酬聖主者皆所以答天休<lb/>
也古人謂通於天下之謂達然則公之夀不謂之達夀<lb/>
已乎<lb/>
　　送大司徒松泉夏公之南都序<lb/>
古之大臣負康濟之才者必於其難而見之書曰若㳺<lb/>
大川㑹其難也易曰利艱貞濟難之道也稽之古昔事<lb/>
有所窮則經畫之難時有所扼則展布之難人習於縱<lb/>
則振起之難非名德君子曷以濟之户部司天下錢榖<lb/>
<pb n="KR4e0169_WYG_002-8b"/>
而南户部則總南都之錢穀前南司徒䟽陳部政之難<lb/>
備極其狀盖天時告災歳有所逋而年支有常額必取<lb/>
盈經畫難也窮則變變則通力不能以自專而勢有所<lb/>
不行展布難也仕南都者咸以清暇自居安於無為上<lb/>
之人一或督率之嚴則目為多事怨議橫生振起之難<lb/>
也今嵗春南司徒告員缺大宰䟽名上請天子簡公畀<lb/>
之命下之日廷臣共喜以得人慶吏部司大夫髙君諸<lb/>
僚以公及予皆故部屬也將贈公以文屬予嘗觀古之<lb/>
<pb n="KR4e0169_WYG_002-9a"/>
人當其窮也坐視浩嘆不能自溢於常法之外既制於<lb/>
時又叅之已則吾之所司十已去其四五矣忿積習之<lb/>
頺而無㢲入之漸人孰能堪不幾於用罔耶此難之益<lb/>
難也已惟公敭厯中外幾四十年自部屬厯藩臬總制<lb/>
運儲副貳兩京司徒卿宦跡徧宇内聞望滿士林兹行<lb/>
也運𢎞濟之才竭大作之忠鎮以素昔之重望窮弗能<lb/>
困時弗能扼人固徯志以趨命當書之難而行易以濟<lb/>
之昔之難者今則易然南都之儲無足虞矣經有之公<lb/>
<pb n="KR4e0169_WYG_002-9b"/>
其成周建無窮之基亦有無窮之聞此正留都之業端<lb/>
有望於公焉是則聖天子簡畀之意也諸大臣明揚之<lb/>
意也諸君子贈言之意也<lb/>
　　賀太守呉公初辰序<lb/>
十一月十日公初辰郃陽尹李君豸介書請文賀且曰<lb/>
我公之撫助我也情同造化豸心感之非文莫宣今適<lb/>
其誕日也謹圖之我苑洛先生焉苑洛子曰施之厚則<lb/>
感之深感之深則形於言言不足以盡其情也則宣之<lb/>
<pb n="KR4e0169_WYG_002-10a"/>
於文自夫羣分類聚之情見人之所施者異而其所感<lb/>
者亦不同故徳同道合彈冠結綬則謂之朋是為君子<lb/>
之施感淫比曲附二天三窟則謂之黨是為小人之施<lb/>
感朋進而邦則榮懐黨進而邦則杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>泰之初九曰拔<lb/>
茅茹以其彚初九方進而二九即隨之世之所以泰也<lb/>
否之初六亦曰拔茅茹以其彚初六方進而二六即隨<lb/>
之世之所以否也始而一人之公私終而一國一世之<lb/>
隆替感施時義亦大矣自李尹之治郃陽公之治吾西<lb/>
<pb n="KR4e0169_WYG_002-10b"/>
安也甫三載藩臬之旌奬撫按之薦剡交上遞下殆十<lb/>
餘章謂李尹治行為諸邑最謂公治行為諸郡最是故<lb/>
公以李尹為賢而好之李尹䝉公之澤而感之則可見<lb/>
公非作好李尹非阿私善善者同是公而已矣昔周公<lb/>
以寅畏天命為夀之基夫與賢之公畏天之大者也天<lb/>
下之泰可以致之况一身之泰乎公壽耋期可徵也<lb/>
　　贈孫子子魚謫南川序<lb/>
孫子子魚謫南川將行苑洛子攜樊子恕夫孟子汝熙<lb/>
<pb n="KR4e0169_WYG_002-11a"/>
趙子子春趙子汝完弟汝度子汝聰子汝翼子往餞焉<lb/>
主賔既洽罇俎畢陳汝聰子曰清商初發星河在天征<lb/>
車不可留矣苑洛子曰時哉觴之汝翼子曰臨長河而<lb/>
出涕望霸陵而銷魂悲莫悲於生離者矣苑洛子曰情<lb/>
哉觴之汝度子曰遼海之車既駕而子安之雅麗斯陳<lb/>
衡州之役既行而嘉州之清新繼出吾有詩以壯子魚<lb/>
之行矣苑洛子曰文哉觴之汝完子曰感牛山而起舞<lb/>
臨陽關而三疊吾將歌以侑觴矣苑洛子曰壯哉觴之<lb/>
<pb n="KR4e0169_WYG_002-11b"/>
子魚避席而言曰金罍已過玉山將頺鯨也不勝徳酌<lb/>
矣鯨也不佞弗若於時弗徇於人志逺而程阻心勞而<lb/>
寡與情發於既醉感生於長别悲夫於是樊子振袂而<lb/>
言曰吾聞子魚之治洪洞也夙興而夜寐可謂勤矣薄<lb/>
斂而節用可謂亷矣澤施而仁博可謂惠矣兹行也何<lb/>
以昭黜陟而示懲勸哉孟子曰有是哉千章之木風不<lb/>
停自㓗之士毁常至孟軻見沮於臧倉子路見愬於伯<lb/>
寮勢也命也烏足異哉趙子曰有是哉好惡情也邪正<lb/>
<pb n="KR4e0169_WYG_002-12a"/>
類也吾聞憲官之按山西也龍湫子端溪子白閣子世<lb/>
之所謂賢人君子也而憲官皆論劾之王叅政李僉事<lb/>
舉世之所共棄者也而憲官皆薦揚之情也類也子魚<lb/>
之劾其如情類何哉子魚捧觴再拜曰諸君子之愛我<lb/>
各盡其情矣至矣極矣其将何以命我哉於是樊子師<lb/>
錫苑洛子曰是惟苑洛先生哉苑洛子曰智慧生於疢<lb/>
疾生全出於憂患困窮拂欝玉汝於成南川雖小有民<lb/>
人焉有社稷焉冉求之足民言㳺之禮樂孰非可師者<lb/>
<pb n="KR4e0169_WYG_002-12b"/>
詩曰他山之石可以攻玉子魚之謂乎於是子魚翻然<lb/>
喜惕然警充然若有所得曰謹受教矣在坐者執友郭<lb/>
君景華請書之於巻苑洛子曰可子魚名鯨同進士出<lb/>
身<lb/>
　　賀魯府典寳封徵仕郎刑科給事中王公八十序<lb/>
公給舍復軒君父也今年夀且八十矣公經明行飾早<lb/>
負廣譽以博士諸生拜魯王典寳才豐而位儉道亨而<lb/>
程阻人多惜公而公顧泊如也王沖年豪飲於羣臣時<lb/>
<pb n="KR4e0169_WYG_002-13a"/>
加狎戲或怒而呵之公輙以禮强諫王察其忠實不怒<lb/>
錫祿米文幣焉後益多導䛕王者王益驕公曰是豈特<lb/>
醴酒不設哉即去魯㑹國僚皆被逮公獨超然不累既<lb/>
歸絶迹城市獨與鄉耆賢者樂其日用後學儀式焉二<lb/>
月九日公初辰也越五月有二日太廟工成禮備皇上<lb/>
推恩臣下封徵仕郎刑科給事中復軒君僚傅巖王君<lb/>
石峯李君練溪胡君松溪李君近山羅君以公受封之<lb/>
慶適八十之期咸以為榮稱賀焉以文命余夫夀者天<lb/>
<pb n="KR4e0169_WYG_002-13b"/>
人相待者也基於天成於人天者一而人者二是故天<lb/>
篤者夀德格者夀和迎者夀夫或弗既其天者人伐之<lb/>
也或自勝其天者人致之也二者未盡矣是故古人原<lb/>
諸天謂命禀於初非人所移盖清純鍾其氣凝定毓其<lb/>
質則沴戾弗侵夀自享矣然强德篤義天乃自成千人<lb/>
共指真懿必晰盖嚴恭寅畏堅實精明則血氣循輔精<lb/>
神内固上可以奪神功改天定下可以保命原奉初有<lb/>
孔子所謂大德者夀也語有之和樂丕應導迎善氣者<lb/>
<pb n="KR4e0169_WYG_002-14a"/>
夀盖受之天者完履之徳者盛矣茍拂逆日困於心憂<lb/>
虞時衡諸志所謂大者或為之搖焉是故往無弗利動<lb/>
無所忤優㳺豫悦嵗月自供盖人之迎者又所以為天<lb/>
之助也斯三者一係之天一係之已一係之遇是故兼<lb/>
有之難矣公今八十康强若壯固天錫以難老也為士<lb/>
而修為臣而忠見幾用哲安恒秉義其徳不亦成乎給<lb/>
舍君𢎞噐逺到陟要登榮賁勲名於盛世先諧孝於庭<lb/>
闈服養固已無方矣自給舍君而下四子十五孫者桂<lb/>
<pb n="KR4e0169_WYG_002-14b"/>
芳蘭茂又皆休昭堂搆志紹箕裘克類而弗墜焉二曾<lb/>
孫者雖孩提在襁然已玉粹珠輝可玩而樂也然則公<lb/>
舉目咸順適怡悦之境無違厄干犯之戚所謂導迎善<lb/>
氣者公且膺之是故夀矣傳曰聖人在位而王道得人<lb/>
多夀今公生際明時躬逢大典龍章焜燿章服輝煌華<lb/>
階美衘一時均錫其所以慰適其心者又導迎之至也<lb/>
公之夀自是盖無量矣余聞之西極之山有𤣥鶴焉雲<lb/>
身而朱頂千年而羽始齊盖得義氣之精者也東極之<lb/>
<pb n="KR4e0169_WYG_002-15a"/>
山有靈木焉赤章而翠葉三千年而實始成盖得仁氣<lb/>
之精者也然皆生於烟霞之外長於雲霄之中畢羅彈<lb/>
射所不驚斧斤樵採之不及其得於培養者亦沃矣是<lb/>
故觀諸物理云故曰夀者天人相待者也因書以為序<lb/>
　　送邃谷子詩序<lb/>
邃谷子謫嶺南與余遇於越海之上萍㑹他鄉相看若<lb/>
夢締歡言於促膝掩離涕於交頥悲喜可知矣昔送邃<lb/>
谷子赴北山之役謂歸期當三月也比邃谷子還余已<lb/>
<pb n="KR4e0169_WYG_002-15b"/>
得罪出判平陽白樓滄海動隔關河又三年余來按兩<lb/>
浙邃谷子則蕭蕭江上身為逐客矣於時潮平江闊日<lb/>
白天青傷嵗序之易流慨升沉之靡定舉目山河之異<lb/>
回首故里之思感時追昔悵然興懐且悲余生事茫茫<lb/>
後㑹知何地耶詩以送之<lb/>
　　贈龍湖張公簡命禮部尚書兼文淵閣大學士序<lb/>
天下之重天子主之輔弼之臣佐理之輔弼者經綸寅<lb/>
亮式百僚熈帝載懐萬國鎮四夷旁迓平治𢎞濟艱難<lb/>
<pb n="KR4e0169_WYG_002-16a"/>
百責攸萃任至大也古今皆崇重之而我國家尤極其<lb/>
選非才猷超衆品聞望振一時莫得與焉嵗戊申元輔<lb/>
以員缺聞且請簡賢以自副上報曰少待盖皇上嚴惟<lb/>
圖治其難其慎不與他官例也今年春元輔再請上報<lb/>
曰俞命冢宰合文武臺諫集議北闕下疏名上請上親<lb/>
首簡公俾與元輔協恭命下之日朝野懽騰謂皇上之<lb/>
明克宅克俊謂公之簡賢於夢卜而南都諸縉紳尤習<lb/>
公而儀式者也為文賀焉非賀公也為天下賀也夫輔<lb/>
<pb n="KR4e0169_WYG_002-16b"/>
弼之任誠重矣然上有三接之寵則下必有十朋之益<lb/>
而位極百僚之首則必才極天下之全古之人固有戡<lb/>
定削平勲盖一世者顧有悔於乾又其有清修峻節名<lb/>
髙千古者乃括囊於坤此一偏之長而非全徳之噐惟<lb/>
乾之九二普施於利見其徳文明也惟坤之六二不習<lb/>
无不利其德直方大也迓衡於乾𢎞濟於坤乾坤大用<lb/>
非全才君子孰能與於斯哉乾易為也而悔坤難為也<lb/>
而利才之全與不全故耳輔弼重任非全才君子孰能<lb/>
<pb n="KR4e0169_WYG_002-17a"/>
與於斯哉公蚤嵗大魁天下固已俯視一世矣繼覽中<lb/>
秘書為天子門生涵養極研浩乎大成週遊館閣敭厯<lb/>
中外幾三十年作日大望日隆士林快覩竒受知於公<lb/>
最久備叅公論其治身行已之道撫世酬物之宜因中<lb/>
求正即事授理虛盈伸縮天下之事在其消息之中且<lb/>
留心世務近自都邑逺至邊陲於凡錢榖戎馬鹽法水<lb/>
利地理星厯莫不考究盡其精詳細大不遺非所謂全<lb/>
才者乎畢命曰惟公懋德克勤細物迓衡𢎞濟以副經<lb/>
<pb n="KR4e0169_WYG_002-17b"/>
綸寅亮之位以成奮庸富有之業非公孰能與於斯哉<lb/>
夫難致者位難有者才難際者時載觀今古雖大聖大<lb/>
賢終身不遇位不能以必得也賢人鍾間氣而生如麟<lb/>
鳳之不常出才非可以常有也雖宅俊之賢居可効之<lb/>
位克由繹之以盡其能而後可成用協丕式之治時不<lb/>
易逢也公際乾道大明之盛時受知聖主簡擢元輔以<lb/>
康濟之全才居輔弼之重位可謂古今極難得者矣其<lb/>
將明揚天下之士翕受敷施使小大各得其位共效用<lb/>
<pb n="KR4e0169_WYG_002-18a"/>
於明時永保平治之休而無艱難之虞上以酬聖主之<lb/>
知遇下以答天下之仰望固公之責也書曰四海之内<lb/>
咸仰朕德時乃風又曰敢對揚天子之休命荅其師以<lb/>
是為公望且以為公賀故曰非為公也為天下賀也<lb/>
　　送判府歐公此歸序<lb/>
公吾邑侯之父戒日將北歸矣吾邑諸君子以公兹來<lb/>
也實禆化理匪直空行爰動念懐之情載興詩歌之頌<lb/>
而𦕈末贈言之㫖亦如斯矣越惟辛卯之春吾侯敷政<lb/>
<pb n="KR4e0169_WYG_002-18b"/>
甫及六月庶事浚明兆民忻戴既竭在公之忠思展庭<lb/>
闈之孝於是迎公於梓里就養於花封維公子雖貴顯<lb/>
不忘庭訓吾見其慈也維侯承歡朝夕養以大邦吾見<lb/>
其孝也由是基履之貞標凖斯建紹聞是衣敷錫無疆<lb/>
吾邑之民盡懿則於天衷儀典刑於神㑹孰不為父咸<lb/>
興慈焉孰不為子咸興孝焉夫豈但一人之慶一家之<lb/>
榮而已哉是不必考聲教於絃歌求阜厚於倉積而侯<lb/>
之治亦有徵矣昔昭明之化原於家庭鳴鳩之教本之<lb/>
<pb n="KR4e0169_WYG_002-19a"/>
父子則吾邑之民不言而化不令而行者是盖風火之<lb/>
機動於威孚之下和平之休速於山澤之感自弗能已<lb/>
矣傳曰不出家而成教於國公及侯之謂歟載惟諸君<lb/>
子於公齒毛遐隔非芝蘭之交勢分相懸無瓜葛之附<lb/>
而瞻戀之懐油然不忍者豈非沐侯之徳深感侯之德<lb/>
至而然歟古之人飲泉思脉見玉懐山凡吾人四境晏<lb/>
然五品不斁者孰非侯之澤公之教哉故公之來也吾<lb/>
人仰之公之去也吾人思之<lb/>
<pb n="KR4e0169_WYG_002-19b"/>
　　贈大方伯松崖方公致仕序<lb/>
人臣以進言為忠士以勇退為義忠者臣之大節義者<lb/>
士之美行言矣無補於當時退矣不關於世教斯亦泛<lb/>
言茍退耳復何足以為忠為義哉嵗乙亥冬浙江守臣<lb/>
假和賣以媚貴近公為大方伯方伯掌一方財賦出納<lb/>
無不由焉守臣召公語之故且侈言貴臣之能生殺予<lb/>
奪人以挾公公固執不可守臣強之益急公嘆曰吾受<lb/>
一方之寄乃不能為國永圖為民敷錫則亦已矣顧欲<lb/>
<pb n="KR4e0169_WYG_002-20a"/>
聚歛以奉人容身為邪即上疏乞歸避居私室於是郡<lb/>
邑竟不能違集數萬金於藩司别藏已而朝廷以公素<lb/>
有時望弗即允俞公乃復起視事守臣將取所集金獻<lb/>
之公故弗即給宻具疏上聞辭㫖甚激切留中不出公<lb/>
以諫不行義不可留復乞歸朝廷乃出公疏行之特㫖<lb/>
命公起公三疏竟辭去於是朝廷從諫之聖遇臣之禮<lb/>
公事君之誠致身之道兩盡其美而無負矣嗟夫朝廷<lb/>
之徳浩乎乾坤之大公之節巍乎泰華之高斯民熙熙<lb/>
<pb n="KR4e0169_WYG_002-20b"/>
然獲萬金之賜又有如霖雨膏澤之潤而海内達而臣<lb/>
文而士莫不頑聞之亷懦聞之立足以書之史冊風乎<lb/>
當時傳諸後世為一代之榮也豈公一身之忠一人之<lb/>
義耶雖然忠不忘君義不絶物以時考之方將大有所<lb/>
為其誰能遐棄於公哉公今歸矣其思所以酬時以荅<lb/>
天休者乎若曰兹行也可以茹芝而避穀矣則非予之<lb/>
所敢知<lb/>
　　贈南考功正郎沱村史子考績序<lb/>
<pb n="KR4e0169_WYG_002-21a"/>
南部考功郎中史子三年考績入覲史子先為監察御<lb/>
史廵按湖廣正法度忤權貴外調者幾年今稍遷至郎<lb/>
中史子為人直而不激亷而不耀正而不諒外和内剛<lb/>
樂易而能執宦逰所至風裁昭聞秉徳治行表表在人<lb/>
耳目官箴士脩無弗與也又焉用考哉經言考績其為<lb/>
中人而立乎必率作而後舉必稽察而後見中人也夫<lb/>
其無待而興聲實見於世上下信之逺邇揚之若史子<lb/>
儔者焉用考哉聖人不得已而立此考法激中人也古<lb/>
<pb n="KR4e0169_WYG_002-21b"/>
之人立徳立言光垂於百世士且然矣而況於有位者<lb/>
乎後世且然矣而況於當時者乎使虞廷當時皆如五<lb/>
臣焉用考哉於如伯鯀僝功如共工异若僝不足憑也<lb/>
而考法立焉俾人畏而警慕而勉成中人也我國家辨<lb/>
官論材上稽唐虞三代之制損益裁度用集大成三年<lb/>
初考六年再考九年察其繁簡咨其髙下視其身言進<lb/>
陟有差亦以待中人也若夫茂才異等則又不俟再考<lb/>
迪簡而超遷焉如吾史子又焉用考哉初嘉靖丙午史<lb/>
<pb n="KR4e0169_WYG_002-22a"/>
子為主事時大冢宰奏薦主事可吏部近大冢宰又薦<lb/>
郎中可行省叅知政事然則史子果無用考也此行也<lb/>
史子其晉升矣序以贈之<lb/>
　　贈邑侯王君奬勵序<lb/>
我國家稽古率作黜陟幽明内則冢宰外則憲臣憲臣<lb/>
舉冢宰酌而陟之憲臣刺冢宰酌而黜之舉刺者激勤<lb/>
怠闗進退最重典也嘉靖己亥監察何公督鹽已一載<lb/>
吾邑王侯治朝邑將三載監察雖開院山西然陜之西<lb/>
<pb n="KR4e0169_WYG_002-22b"/>
安河南之河南諸郡縣盡屬按治監察一載得代將入<lb/>
覲舉刺羣屬舉憲二旌與奬也吾侯獲奬焉陳牲兼幣<lb/>
肆筵張樂明揚于衆示異等也且曰侯之賢宜聞於朝<lb/>
綸詔有限則監察舉止山西而陜西河南弗得舉也先<lb/>
是監察唐公李公皆嘗列牘薦侯于是二尹張君三尹<lb/>
王君蓮幕劉君曰侯自此升矣請文以贈夫勸而後有<lb/>
為非君子之志也非勸而有為亦非君子之志也君子<lb/>
者正誼不謀利明道不計功是故觀其所由而君子之<lb/>
<pb n="KR4e0169_WYG_002-23a"/>
情見賞罰無章是非不明儀物不備是故君子不可以<lb/>
虚拘故慶賞者鼓豪傑之心納天下於善二帝三王之<lb/>
所以不廢者也是故車服庸功懋賞勤者勵而怠者興<lb/>
矣夫侯才乂士也非見利而進必勸而始趨於善者也<lb/>
夫侯才乂士也沮之而强顔就列斥之而忍心弗去侯<lb/>
能不思所以髙蹈哉故曰非君子之志也由是而志得<lb/>
伸行有孚令聞益達將以施於一邑者大施焉故曰侯<lb/>
自此升矣<lb/>
<pb n="KR4e0169_WYG_002-23b"/>
　　贈大司寇貞庵周公考績歸南都序<lb/>
南京大司寇貞庵周公考績至京師既竣事陛辭將歸<lb/>
朝卿大夫因公西臺和韻之章賡而贈之竒也公門下<lb/>
士乃為之文惟有虞氏三載考績成周氏六服大明當<lb/>
其世作百工於惟時倡九牧而其喜古今稱治莫盛於<lb/>
虞周惟我國家稽古建官逺宗其道近通其變百七十<lb/>
年以來上下交脩中外勵翼雍熈太和之治虞周而降<lb/>
孰有盛於我國家哉惟公弼亮三世夷險一節所以輔<lb/>
<pb n="KR4e0169_WYG_002-24a"/>
成我國家之盛者兹考也其大畧也然公之已考者六<lb/>
而其未考者三公始尹新安也脩廢墮剔蠧弊發政愛<lb/>
民揆文振徳養道浮於天災聲教浹於士類稱循良焉<lb/>
繼為御史也止中宫之佛事上閫外之便宜薦直泰於<lb/>
廢閉劾奸興於幸寵又其大者恥屈身於權瑾之門始<lb/>
罷其官繼中以禍介然而弗移稱風節焉嘗丞大理矣<lb/>
稱平恕焉又嘗兩拜都御史矣稱貞肅焉又嘗兩拜部<lb/>
侍郎矣稱浚明焉今為大司寇敭厯兩京聲望益隆於<lb/>
<pb n="KR4e0169_WYG_002-24b"/>
是天官卿引公於奉天門下北靣稽首對百僚以揚休<lb/>
面九重而奏最天子曰都往即乃司於是春官卿奏言<lb/>
公功棐篤既賁及於先人宜慶延於後嗣天子曰俞勿<lb/>
替舊典於是公自孫碩膚引年謝事天子曰咈爾精爾<lb/>
力爾尚康强其勿困哉此公之已考者天下之所共知<lb/>
者也其未考者竒則獨知之公宰相器也竒昔嘗事公<lb/>
而察其所安公有容無我斂多能而若無他技相度也<lb/>
棟隆井洌可大受而克勤細物相才也厚重如山弗可<lb/>
<pb n="KR4e0169_WYG_002-25a"/>
激之怒弗可媚之喜相節也當今明天子寤寐元老公<lb/>
方懋厥徳異時朝廷下白麻之詔置之黄閣之地公竭<lb/>
十朋之益以酬三接之寵相與保國家熈和之治於千<lb/>
萬年者諸君子之所望也朝廷簡賢圖治之意也是為序<lb/>
　　贈掌教王君九載考績序<lb/>
士風之不振也久矣夫司政者治官也司教者儒官也<lb/>
是風化之由也官義則士習從之官利則士習亦從之<lb/>
官者又士之由也今厯數十年以來環數千里之地吾<lb/>
<pb n="KR4e0169_WYG_002-25b"/>
未見夫言義之官言且不聞而況有為之者乎治官教<lb/>
官之弊也久矣而司教者為尤甚始則官壞其士終則<lb/>
士壞其官官士相尋風化益壞昔余徳輝以為弊端謬<lb/>
種不可不亟拯而力救之朝議為之太息識者以為名<lb/>
言作而振之弗在貞一君子乎君燕産也少事經義壯<lb/>
試文闈晩謁天部繼教海豐教華陰教華陰亦既二載<lb/>
矣將赴冢宰考績華之諸生介郝生誥來問序贈君誥<lb/>
曰君之教華陰也義以為尚利弗之急貧者富者敏者<lb/>
<pb n="KR4e0169_WYG_002-26a"/>
魯者沈潛者髙明者同仁視之二年間終始惟一故士<lb/>
懐之上與之士懐之故羣聚而保留之上與之故奬書<lb/>
屢下焉夫信君倡之義也其亦時之僅見者乎華之士<lb/>
他日當有感動而興起者矣昔成化中吾邑師有榆次<lb/>
翟方氏吾邑侯有南陽蘇槃氏翟師以義教蘇侯以義<lb/>
治吾邑式化厥訓人才軰出若雷大名之剛毅若周廣<lb/>
平之醇懿若郭盧氏之介直是皆聞義勇為見利而恥<lb/>
者也是皆翟師蘇侯之啓敎也然則華之士不有興起<lb/>
<pb n="KR4e0169_WYG_002-26b"/>
者乎君兹行也陟而為治官則將尹一邑焉陟而為敎<lb/>
官則將敎一郡焉蘇侯治之則也翟師敎之則也則夫<lb/>
一邑一郡之士又將有興起者矣奚獨華之士乎誥余<lb/>
門牆友也其言足徵乃為之序<lb/>
　　贈張乾溝序<lb/>
世固有不言而能行無名而抱實外樸而中華者不可<lb/>
忽也醫士張乾溝者其近似乎世亦有髙談竒論以衒<lb/>
其能陽秘隂露以神其術使病家視之如造化有生覆<lb/>
<pb n="KR4e0169_WYG_002-27a"/>
之功考其用則殺人者非挺與刃也又張之罪人矣予<lb/>
年十四學醫十年來未得其要蒲多醫楊某者其著聞<lb/>
者也予堂弟病迎楊至予素慕之陳罇爼列管絃舟於<lb/>
縣南之蓮池賞花釣魚以樂楊從容問曰予聞醫之道<lb/>
其要在究病源察脉理識藥性審天時然乎楊曰此其<lb/>
綱耳病源莫要於究虚實虚虛實實者死補㵼得宜可<lb/>
生也脉理莫要於察生尅生生尅尅者死子母相乘可<lb/>
生也君臣佐使藥性之要也君以主之臣以輔之使以<lb/>
<pb n="KR4e0169_WYG_002-27b"/>
行之而反佐之功不至則驕溢横出者死或一君而四<lb/>
佐或三佐而二君察其受病之淺深可也五運六氣天<lb/>
時之要也氣運凉病雖温加温藥氣運温病雖凉加凉<lb/>
藥凉一於温温一於凉死矣詳是四者而醫道備矣予<lb/>
曰然楊又曰病有三百六十目脉有三百六十度藥有<lb/>
三百六十種時有三百六十變予頗厭其太拘楊曰使<lb/>
君知醫之經傳乎内經本草其經也秦越人淳于意華<lb/>
陀孫思邈劉河間李東垣諸家所著其傳也且誦其書<lb/>
<pb n="KR4e0169_WYG_002-28a"/>
甚悉予人心服其博記再思曰凡楊之言皆予所知者<lb/>
予之治病無起死回生之功楊其能度越人乎心復疑<lb/>
之堂弟勿藥恙耳疾愈而楊去楊自髙其術非隆禮厚<lb/>
資不能致正徳丁卯予病甚百計迎楊來并蒲之名醫<lb/>
數人環視嗟嘆弗能治有張乾溝者自言能愈疾張形<lb/>
容朴野衆皆笑之楊問曰汝能究病源察脉理乎曰不<lb/>
能汝能識藥性審天時乎曰不能楊曰汝皆不能來何<lb/>
為者張曰但能愈疾耳乃出藥十餘丸楊曰此丸之後<lb/>
<pb n="KR4e0169_WYG_002-28b"/>
更何藥乎張曰無楊曰此疾愈後調理尚須百貼張不<lb/>
答諸醫知予疾難治也託張而散予弟五泉大夫計無<lb/>
所出持藥告諸天曰吾兄之病篤矣而命醫者又山人<lb/>
也惟神其佑之藥進而予蘇明日煩懣不能寐張以竹<lb/>
葉糯米麥門冬煎湯與之而安問餘藥曰米粥少加白<lb/>
煑肉耳遂辭去又二十年予撫晉陽感秘結疾藩臬諸<lb/>
君子召楊至且為之先容曰博聞廣記羣醫不能及也<lb/>
乃誦其所謂究病源察脉理識藥性審天時之槩藥兩<lb/>
<pb n="KR4e0169_WYG_002-29a"/>
劑弗即功予却藥三日事急矣晉王遣典膳送雜牲數<lb/>
品典膳自言能醫出開結枳實丸三十枚楊笑曰我用<lb/>
防風通聖散大黄朴硝尚不能行枳實豈推陳致新者<lb/>
哉予以其藥品雖無益亦無損試服之明日而通予呼<lb/>
典膳而問之典膳顧楊曰君不思防風通聖散之名乎<lb/>
傷寒用防風以發表防風善結中用硝黄佐之耳非推<lb/>
蕩之劑也楊黙然去二事相去二十年如合符節漢人<lb/>
曰為治不在多言顧力行如何耳又曰萬石君家不言<lb/>
<pb n="KR4e0169_WYG_002-29b"/>
而躬行此之謂也然後知天下之事自有真豈惟醫哉<lb/>
豈惟醫哉予自晉陽謝事歸張老矣因書以贈之<lb/>
　　賀沈母太宜人八十序<lb/>
太宜人鳳崗廷尉沈公母鳳崗貴封太宜人今年二月<lb/>
七日年八十矣夫七十稱古稀矧八十乎是可賀也太<lb/>
宜人貞静恒一老執内則是固凢知徳者所樂道矧鳳<lb/>
崗為人子而又篤孝者乎初鳳崗為給舍時嵗在戊戌<lb/>
太宜人夀七十然其時太宜人先以太慶覃恩封太孺<lb/>
<pb n="KR4e0169_WYG_002-30a"/>
人矣鳳崗有友二人焉趙太史氏尹太史氏撰沈太孺<lb/>
人夀文賀焉故今八十以文屬苑洛子苑洛子者亦鳳<lb/>
崗友也為之序曰山藴粹而玉生玉既孕而山潤前人<lb/>
之善慶必垂於後後人之善福亦延于前斯物理之自<lb/>
然天道之必至吾于是徵之沈氏世徳云故有太冝人<lb/>
之徳則有以篤鳳崗之賢有鳳崗之賢則有以衍太冝<lb/>
人之夀人孰無母母有夀者孰有太冝人之徳人孰無<lb/>
子子有貴者孰有鳳崗之賢惟太宜人閑閑静女實兼<lb/>
<pb n="KR4e0169_WYG_002-30b"/>
士行絲枲不停其機巻册恒在其側義撫伯氏之孤順<lb/>
緩贈君之怫奉先祠之獻享而盡其誠隨中饋之豐儉<lb/>
而致其潔蚤脩婦徳孝竭翁姑中罹大變獨持家政晩<lb/>
收母敎訓子大成是以振沈氏之中衰膺褒封之盛典<lb/>
夀髙八十不杖不扶自是耄而康期而健盖無量也惟<lb/>
鳳崗㓜有至性夙承世訓學以充英毅之資才以運碩<lb/>
膚之用富羣業於翰苑益十朋于諌垣得金矢於廷尉<lb/>
一時聲望雅重士林異日為名卿為賢相所必至也古<lb/>
<pb n="KR4e0169_WYG_002-31a"/>
之孝子有一念誠懇能延親年起親疾者矧鳳崗之賢<lb/>
謂無介於太宜人之壽不可也趙太史曰樹徳明道以<lb/>
光壽於太孺人千萬世者仲子之責也其斯之謂歟古<lb/>
之賢母有斷機模灰而子以大顯者則鳳崗之賢固皆<lb/>
太宜人之餘慶也尹太史曰不知仲子之賢盍觀太宜<lb/>
人身教之全其斯之謂歟太宜人姓張氏泰州名族父<lb/>
兄皆舉進士為時名人沈氏雖中衰然故名族也故進<lb/>
士公以太宜人歸贈公贈公亦以鳳崗貴贈給事中厚<lb/>
<pb n="KR4e0169_WYG_002-31b"/>
蓄未暉強仕而殁所謂中罹大變者也仲子鳳崗之行次<lb/>
　　贈大叅喻君之雲南序<lb/>
君余巡浙時屬友也以河間守叅知滇南政事初我國<lb/>
家内置中書省設叅政以貳平章外置十三行省設官<lb/>
如中書叅政以藩臣重且要之官舉職者為難君兹行<lb/>
也其能舉是職而無負哉夫人固有未行而知其能事<lb/>
固有未為而知其成非億中也驗其已然而決其將然<lb/>
耳孔子曰吾之於人也誰毁誰譽如有所譽者其有所<lb/>
<pb n="KR4e0169_WYG_002-32a"/>
試矣余其有以試君而驗之也哉君昔尹臨海也以循<lb/>
良稱而余時巡浙東是故嘗與之矣君昔按闗内也以<lb/>
清肅稱而余時伏里舍是故嘗被之矣君昔守真定也<lb/>
真定為畿輔大郡當天下要衝守是郡者鮮無失墜君<lb/>
剔弊蠧興廢蠱平理政訟應酬賔旅不期年而真定治<lb/>
被其澤者懐出其途者恱言天下郡守者必以君為最<lb/>
而余適自闗内趨京師道真定焉是故嘗見之矣其治<lb/>
河間也猶夫真定也而益宏以領是故嘗聞之矣語有<lb/>
<pb n="KR4e0169_WYG_002-32b"/>
之善規者必能圓善矩者必能方天下之理一也滇之<lb/>
民固臨海闗内真定河間之民滇之事固臨海闗内真<lb/>
定河間之事以尹臨海者治滇則惠施矣以按闗内者<lb/>
治滇則威行矣以守真定河間者治滇則庶政浚明矣<lb/>
是故可以舉職而無負也夫宦成而怠心生治成而易<lb/>
心生名成而驕心生古之人鮮克有終者多矣君慎之<lb/>
敬之讓之如臨海時闗内時真定河間時胡怠胡易胡<lb/>
驕焉以已然而驗將然以已然而保將然皆自夫君也<lb/>
<pb n="KR4e0169_WYG_002-33a"/>
君將行矣君之僚某某脩故事當以文贈河間侯徐子<lb/>
銘余門牆友也且以君為予舊屬友來請序君諱茂堅<lb/>
號月<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　贈衛侯奬勵序<lb/>
我國家統馭羣工大明之典總之一人越在外服惟兹<lb/>
憲臣獲專揚刺故一檄之下榮比十朋而超階允升於<lb/>
兹邁迹能者膺之廣譽歸焉我朝邑行鹽解池爾然東<lb/>
臨大慶防於西據太平窰子鹽利天成取之靡盡轉販<lb/>
<pb n="KR4e0169_WYG_002-33b"/>
之徒羣趨若市奸日以滋訟日以繁私日以蕃公日以<lb/>
削衛侯曰吁其咎在民其責在我我既在兹蠢兹麗罰<lb/>
兹義罔赦乃嚴其禁多其邏有獲者笞繫之輸徒之獄<lb/>
成而讞於是人鮮冒法解商四達昭聞於上巡鹽院使<lb/>
曰都孰如令賢承我者鮮憲綱明明有典有冊懋爾能<lb/>
選爾勞罔勸厥勸諸屬罔勸署之休詞備以盛物匪幣<lb/>
帛之榮實顯爾之能匪牲卣之馨實勞爾之成爾令休<lb/>
享侯既奉檄吾邑諸獻將紀之旌常焉予惟唐虞明庶<lb/>
<pb n="KR4e0169_WYG_002-34a"/>
以功車服以庸我祖宗稽古圖治不僣不濫今天子綜<lb/>
核勵精嚬笑是重憲臣業業奉法莫敢爽侮侯兹承兹<lb/>
厥惟光哉匪侯匪教侯亦有造匪侯匪澤侯亦邁種厥<lb/>
徳院使之錫各脩其職而已矣易有之益用大作命自<lb/>
上宣或得之而勵或得之而肆侯其勵哉書有之乃汝<lb/>
教工下承其命宜徳則興勸爽徳則興怠侯宜徳哉諸<lb/>
獻曰可以為侯贈矣遂書之侯名傑山西夏縣人<lb/>
　　贈太守鄧君奬勵序<lb/>
<pb n="KR4e0169_WYG_002-34b"/>
初君未下車也同人問焉予曰是能舉職者乎同人曰<lb/>
何以知之夫江漢始流人知其必致海者其源大也干<lb/>
將莫邪在匣人知其必利者嘗試故也君昔教榆次而<lb/>
化行晉之兩院使奏書旌之甫三年而擢清水尹清水<lb/>
治最秦之兩院使亦奏書旌之擢守吾同天下之道一<lb/>
而已安有善於教而不善於治良於治清水而不良於<lb/>
治同哉君既涖政未期年繡衣使者以為賢下檄奬之<lb/>
冠花襲幣生牲庶品秬鬯二卣且曰顯示於衆咸俾見<lb/>
<pb n="KR4e0169_WYG_002-35a"/>
聞風百辟也初兵司集諸侯兵大閱朝邑君遣僚貳率<lb/>
其鄉兵至士氣精明器械整肅諸侯兵莫不望而稱服<lb/>
曰此同州兵也兵司大恱報最於繡衣君之奬者本兵<lb/>
司推薦之力也君余戊子主考京畿鄉試所取士也徃<lb/>
賀焉君避席問政葢感知遇圖報稱也告之曰為政之<lb/>
道中而已矣嚴以立法而寛以行之惠以澤民而義以<lb/>
裁之廉以持已而約以助之才以集事而敬以將之恭<lb/>
以接士而誠以率之詞訟不以聴㫁為察而務清簡可<lb/>
<pb n="KR4e0169_WYG_002-35b"/>
也催科不以速辦為能而期完足可也興革不以無益<lb/>
病衆而急先務可也由是數者而無倦政有不立者乎<lb/>
同諸士曰吾鄧侯克邁先生訓請銘之旌常為侯賀且<lb/>
為侯望焉<lb/>
　　贈馬母許孺人八十序<lb/>
母孺人副憲馬公元配翰林吉士君母以副憲公官諫<lb/>
垣封孺人云嵗丁未予入賀吉士在告中圖歸養焉予<lb/>
就省之謂實授歸未晩也吉士辭謝予曰一日之養勝<lb/>
<pb n="KR4e0169_WYG_002-36a"/>
三公吉士是也得命歸今年母孺人壽八十六月十八<lb/>
日初辰吉士予戊子主考京闈文場友為文兼幣賀焉<lb/>
初副憲公自諫垣左遷掲陽丞稍遷至滇南副憲滇南<lb/>
者世云萬里雲南也母孺人皆從副憲公又詿誣圜土<lb/>
數年比得釋歸而上天降割矣母孺人方中年當大變<lb/>
獨持家政辛苦萬狀然猶勤節致積延師於塾訓吉士<lb/>
學既成而吉士病正徳丁丑嘉靖丁亥病皆危甚䕶牀<lb/>
越嵗乃興悟當病時凡起卧藥食母孺人日夜䕶持若<lb/>
<pb n="KR4e0169_WYG_002-36b"/>
嬰兒乃又辛苦萬狀吉士曰非母則一朝冺滅母實再<lb/>
生也夫母以慈為道者也母孺人中遭家變竭力訓子<lb/>
猶母徳之恒也至於吉士兩遭危疾得母以平母孺人<lb/>
實再劬勞矣葢慈之慈者也子以孝為道者也吉士色<lb/>
養志養甘㫖之奉顯揚之道猶子職之恒也至於棄官<lb/>
就養若將終身其人情所難乎蓋孝之孝者也即是二<lb/>
者母孺人壽百年可期也稽之載籍植徳篤祜自我聰<lb/>
明天道也裒多益寡稱物平施天道也古有富人術者<lb/>
<pb n="KR4e0169_WYG_002-37a"/>
謂其不壽富人侈費享年始中身而資盡壽延九十母<lb/>
孺人婦德式内固宜偕老齊眉矣而中道煢煢無天誰恃<lb/>
吉士竭孝抱徳固宜平格壽母矣而又辭不貲之富貴<lb/>
以奉朝夕凡為母孺人也母慈子孝持此二不盡之積<lb/>
則知母孺人壽百年可期也<lb/>
　　賀汪母太宜人七十序<lb/>
太宜人四子長春谷君南京太常寺卿次宗凱君户部<lb/>
員外郎宗伊君兵部主事宗召君中式舉人主事君今<lb/>
<pb n="KR4e0169_WYG_002-37b"/>
為叔氏中丞公嗣太宜人丙申嵗以春谷君南京給事<lb/>
中時封太孺人戊戌嵗以户部君工部員外郎時封太<lb/>
宜人今年壽七十十二月十八日初辰也人子於親所<lb/>
深願者惟壽為重人必壽而后能享多福子之孝於親<lb/>
者惟顯揚為大是非以其富貴榮之也因其子之賢且<lb/>
貴而親之善以彰況婦徳之貞隠在閨壼尤不能不賴<lb/>
於子古之賢母隨業京師丸熊佐讀非其子為名賢為<lb/>
名卿孰為鏤之方冊傳諸後世哉太宜人四子皆賢貴<lb/>
<pb n="KR4e0169_WYG_002-38a"/>
則太宜人之徳可徵而其壽之無涯者亦可徵矣夫壽<lb/>
者得之於天全之於人傳曰命稟於有生之初非今所<lb/>
能移言天道也又曰敬則堅實精明者壽和則怡恱豫<lb/>
樂者壽言人道也天隂陽剛柔雜糅絪緼固有脩短之<lb/>
不齊率其固有完其本真不自絶於天者寧幾人哉太<lb/>
宜人年及七旬康強若壯步履輕健不杖不扶望者不<lb/>
知其為老人其得於天者固已厚矣方其從父在室女<lb/>
徳幽閑及其釐裝於歸婦道飭謹中柄内政母儀孔式<lb/>
<pb n="KR4e0169_WYG_002-38b"/>
針絲烹餁不學而能孝經女訓授巻即通翁姑恱其孝<lb/>
妯娌讓其恭鄉閭範焉兹不以敬乎春谷君員外郎君<lb/>
主事君舉人君伯仲四難金玉交輝聨翩科甲照耀省<lb/>
寺祿養色養孝竭無方夫一子之貴人所難得況四子<lb/>
皆貴乎一子之賢人所難得況四子皆賢乎賢者未必<lb/>
貴貴者未必賢况貴而且賢乎太宜人善獲其祥子迎<lb/>
其志處達順之地怡恱豫樂可知矣春谷君已陟崇階<lb/>
柄用指日員外郎諸君駸駸晉顯厯階可待異時樹勲<lb/>
<pb n="KR4e0169_WYG_002-39a"/>
業於明時垂芳華於簡冊太宜人名因之而顯豈特隠<lb/>
於閨壼而已哉太宜人四川彭縣尹汪公元配憲長楊<lb/>
素菴之孫教授楊桂溪之女<lb/>
　　贈户部副郎李君之南都序<lb/>
嘉靖丁未君來守吾同同古馮翊也先漢之遺風猶存<lb/>
又益之君有弗治者乎明年而報政又明年行省諸平<lb/>
章行臺諸刺史郡太守皆稱其能薦之都院使監察院<lb/>
使亦皆素聞君薦之於朝下之冢宰冢宰亦素聞君明<lb/>
<pb n="KR4e0169_WYG_002-39b"/>
年遷南京户部員外郎君僚二守董君節判常君州幕<lb/>
喬君述其舊治之良欲文乎新政之道焉請文於予夫<lb/>
古之君子所遇有尊卑為治無二道治身治人治家治<lb/>
國一而已矣而况於舊與新乎可以治同者弗可以治<lb/>
部乎君之治同也儒以飾吏庶務彬彬有藝道焉剖決<lb/>
酬答案無停積得果義焉臨民發政上交下接緩急適<lb/>
宜圓通無窒識達理焉夫藝而流則文果而流則忽達<lb/>
而流則隨實以濟文曰藝詳以濟忽曰果介以濟隨曰<lb/>
<pb n="KR4e0169_WYG_002-40a"/>
達昔孔子論門弟子曰由也果賜也達求也藝於從政<lb/>
乎何有君能酌而用之同之治也何難乎今夫驥未馳<lb/>
而知其致千里者惟伯樂為然已致千里雖常人亦知<lb/>
其為驥也驗舊徵新可以治同弗可以治部乎且州守<lb/>
之職百責所萃崇五教典三禮若百工作人才理錢榖<lb/>
詰刑名治甲兵諸曹之政無不總之但所治廣狹之不<lb/>
同户屬之任錢榖一事耳可以治同弗可以治部乎雖<lb/>
然治道雖同而規模條貫或異其用故金一也龍泉之<lb/>
<pb n="KR4e0169_WYG_002-40b"/>
利不可施之以鑿石百斤之杵不可用之以剥雀所司<lb/>
不同也守有君道焉伸縮予奪抑揚高下隨接而應皆<lb/>
由乎已宏大闊略皆其用也部屬之分有臣道焉上有<lb/>
司徒亞有左右大夫輕重若毫釐長短若分寸多寡若<lb/>
合勺皆取裁於堂官無得而專焉以君之才無施不可<lb/>
也是為序<lb/>
　<lb/>
　苑洛集巻二<lb/>
</p>
<p>
</p>
  </div>
</body>
</text>
</TEI>
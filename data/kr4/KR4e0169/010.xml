<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻十</head> <lb/>
    <p>
<pb n="KR4e0169_WYG_010-1a"/>
欽定四庫全書<lb/>
　苑洛集巻十<lb/>
　　　　　　　　　　　　明　韓邦奇　撰<lb/>
　　妾薄命<lb/>
昔郎年少時妾在蘭閨中見郎錦城西緑駬嘶春風<lb/>
妾作郎家婦郎行萬里舟妾心無所願欲作長江流<lb/>
妾不如春月花開到郎側郎心匪飄風妾無傾城色<lb/>
桃花紅復紅江水深復深花紅强似面水深不如心<lb/>
<pb n="KR4e0169_WYG_010-1b"/>
流螢度珠簾秋夜長無極為郎製羅衣淚痕密如織<lb/>
妾始嫁郎時永言受郎恩但得郎舟回妾願鎖長門<lb/>
嵗序不可轉六月或清霜郎豈無歸日時復理紅裝<lb/>
　　買劔曲<lb/>
千金買寶劔百金裝赤鞘意欲獻上方騎馬長安道<lb/>
劔拔風塵昏囊貯血肉腥古来游侠兒一擲雙丸青<lb/>
瀚海憶<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>珉天山起<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>鼓落日照轅門將軍怒如虎<lb/>
年少氣亦俠常思萬戸侯磨刀桑乾河欲唱大刀頭<lb/>
<pb n="KR4e0169_WYG_010-2a"/>
金印大如斗旌旗百尺高不上燕然山不插侍中貂<lb/>
少小事戎行生長亦朔漠君恩重如山鐵衣輕如葛<lb/>
朔風蕭蕭來七月如深秋馬騰槽邊嘶笑取金絡頭<lb/>
男兒介胄身死葬崑崙山却笑班將軍生入玉門關<lb/>
　　𤣥庵<lb/>
大化運氣機綱維不可測至性有淵源於人見天則一<lb/>
覺明真境西方談空色啟關走龍虎揮神凌八極是非<lb/>
千萬載大易重消息<lb/>
<pb n="KR4e0169_WYG_010-2b"/>
　　雜意<lb/>
崑崗峻且崇鑿出雙玉華磨之勞沙石堅好無纎瑕製<lb/>
為雙玎璫組以雜𤣥黄其價且萬鎰以佩君子裳<lb/>
貴陽長靈杉千章百尺高秋來動風色雲外起天濤負<lb/>
此棟梁材生之萬山隈世無魯公輸千載委荆萊<lb/>
金門多良竹春風生新枝猗猗青且堅薄言一采之物<lb/>
用各各殊感之重嗟吁或為虞廷簫或為吳姬竽<lb/>
灼灼檻中花日結紅芳友惜此妍麗資隳折佳人手幽<lb/>
<pb n="KR4e0169_WYG_010-3a"/>
草澗邊生春發秋還榮三嘆犧牛身使我淚沾纓<lb/>
　　晉溪<lb/>
峩峩太原山混混晉溪水山有合抱材水有蛟螭起合<lb/>
抱作棟梁蛟螭興雲雨棟梁無條枝雲雨或愆期造化<lb/>
有不能物豈無參差奮飛從神龍未必乏行施遽命許<lb/>
旌陽我心實傷悲<lb/>
　　渭濱叟<lb/>
西伯本事商後車載老人豈期牧之野空有十亂臣我<lb/>
<pb n="KR4e0169_WYG_010-3b"/>
獨負鷹揚談笑誅商辛峩峩首陽山其下渭之濱<lb/>
　　　渭水至首陽山下東入河夷齊餓死首陽山<lb/>
　　周公居東　周公聖人又王室懿親進退之際天<lb/>
　　　下安危係之被䜛居東二年餘召公太公未嘗<lb/>
　　　發一言援釋及成王卜風雷之變得周公請命<lb/>
　　　之書二公猶以為不知聖人舉動未易言也<lb/>
周公王懿親進退係安危居東二年餘四海皆嗟咨二<lb/>
公位阿衡未見出一詞王以風雷變出郊親逆之各各<lb/>
<pb n="KR4e0169_WYG_010-4a"/>
懷忠誠二公心始知<lb/>
　　　成王悟二公之心白矣<lb/>
　　鵑聲至<lb/>
洛陽鵑聲至爾意亦何勤宋室諸縉紳誰為達紫宸莫<lb/>
謂禽無知性或靈於人負爾數聲血千載徒悲辛<lb/>
　　徐世勣　世勣與褚遂良同受太宗顧命曰佳兒<lb/>
　　　佳婦皆以付卿後高宗欲廢皇后立武氏遂良<lb/>
　　　不可世勣勸成之世勣以其孫敬業有滅族相<lb/>
<pb n="KR4e0169_WYG_010-4b"/>
　　　使入林麓縱火焚之敬業倉卒無所逃引佩刀<lb/>
　　　剖馬腹匿腹内火過浴血出後敬業討武氏之<lb/>
　　　罪不克死之遂族徐氏<lb/>
宗室殺欲盡汙穢蒸宸扆太宗托孤心是誰亂唐紀智<lb/>
哉浴血兒火燒不能死火燒兒不死于以見天理<lb/>
　　　敬業死徐族不滅<lb/>
　　駱賓王　武氏簒唐改號周然知任狄梁公武氏<lb/>
　　　欲以天下與武氏梁公曰陛下以天下與太子<lb/>
<pb n="KR4e0169_WYG_010-5a"/>
　　　則千秋萬嵗後血食於太廟若與武氏未聞姪<lb/>
　　　為天子祔姑於廟者也乃移中宗於東宫後五<lb/>
　　　王擁立中宗勒武氏還宫初武氏臨朝時駱賓<lb/>
　　　王佐李敬業討武氏罪不克死之<lb/>
狄梁回兇牝房州還東宫敬業伸大義揮戈振群䝉烈<lb/>
烈賓王檄如日當天中寧為敬業死不立狄梁功<lb/>
　　張紫巖浚　當時立主和議浚始終不從宋儒與<lb/>
　　　之曲端以直遂見誅岳飛以忤觸見擠<lb/>
<pb n="KR4e0169_WYG_010-5b"/>
黄閣主和議紫巖志恢復聽之真可人誰有孔明腹曲<lb/>
端既已誅武穆見忤觸試使當筵舞再䝉宣和辱<lb/>
　　　既不能令又不受命<lb/>
　　殷謝　浩不出衆曰深源不起當如蒼生何安不<lb/>
　　　出衆曰安石不起當如蒼生何後天子徴浩桓<lb/>
　　　温辟安皆起<lb/>
深源與安石皆為士望宗天子徴浩入于以抗桓公嗟<lb/>
嗟桓晉間誰復識變通智哉東山子蒼生戲高崧感此<lb/>
<pb n="KR4e0169_WYG_010-6a"/>
殷謝事成敗論英雄<lb/>
　　　高崧餞安於新亭戲曰昔安石當如蒼生何今<lb/>
　　　蒼生當如安石何<lb/>
　　人不歸<lb/>
憶我莫苦吟苦吟傷子心寄子莫忘歸忘歸失我依清<lb/>
清在山泉忽為九仞淵流水不復返我心日慘慘<lb/>
客自河曲來寄我雙鯉魚長跪接鯉魚或有尺素書剖<lb/>
魚乃空腹使我心成疽生此女子身不如委溝渠<lb/>
<pb n="KR4e0169_WYG_010-6b"/>
　　金臺送士人歸關中<lb/>
朔風驚客耳歸興難攀牽遊韁繫長栁帶劍登祖筵把<lb/>
酒共嘆息逼側何足憐霜雪蔽天地征裳獨蹁躚衆芳<lb/>
滿洲渚老鴈新饑還君志在商嶺浩歌出幽燕閑雲落<lb/>
南浦野鳥入青天誰愛黄金臺不必重凄然<lb/>
　　檗谷　王侍郎圖<lb/>
王子自閩來揪愀顔色枯須臾隕雙淚語我檗谷圖旻<lb/>
天覆下土林鴉亦哺雛我獨失其怙懷抱泣呱呱哀此<lb/>
<pb n="KR4e0169_WYG_010-7a"/>
北堂人青春撫遺孤中道復棄捐旻天降虐膚晨鷄入<lb/>
省視㷀㷀鮮盤壺今也稍豐裕肥甘逮妻孥敝廬多寒<lb/>
暑簟裀無褐蒲冠裳錫雙誥安得奉桑榆旻天覆下土<lb/>
不聞予號呼桐棺薄如墨土淺且墳壚兹能讀喪禮空<lb/>
有龍虎區朝露零春華秋霜寒如鋪牲醴亦嘉㫖安得<lb/>
奉庖厨旻天覆下土胡戾獨予誅空山栢如金其味苦<lb/>
如荼茫茫風木恨直與乾坤俱聞之重感傷為君歌且<lb/>
都努力樹名德毋愧曾閔徒<lb/>
<pb n="KR4e0169_WYG_010-7b"/>
　　東郭遺叟　雷給舍翁<lb/>
給舍展綃帙示我遺叟行讀之三嘆息乃識虚與盈遺<lb/>
叟尚𤣥德位獨弗稱情給舍珪璋器唾手公與卿遺叟<lb/>
吳臯彦早嵗負才名持筆謁天曹文章冠群英今觀畿<lb/>
輔地遍野甘棠生温温清苑判施澤先孤惸挺挺松栢<lb/>
資虬枝霜雪勁嗤被鶯與燕視我同春榮𤣥鶴已千仞<lb/>
刷羽雲霄鳴郭東有梅竹良友堪同盟相隨詠舞雩心<lb/>
與賢聖并<lb/>
<pb n="KR4e0169_WYG_010-8a"/>
　　富陽民謡<lb/>
富陽江之魚富陽山之茶魚肥賣我子茶香破我家采<lb/>
茶婦捕魚夫官府拷掠無完膚昊天胡不仁此地亦何<lb/>
辜魚胡不生别縣茶胡不生别都富陽山何日摧富陽<lb/>
江何日枯山摧茶亦死江枮魚始無山難摧江難枯我<lb/>
民不可蘇<lb/>
　　獄中集古　東岩同扉<lb/>
天地身何往故鄉不可思蕭蕭北風勁慘慘中膓悲多<lb/>
<pb n="KR4e0169_WYG_010-8b"/>
病久加飯開懷無愧辭眼前列杻械報主爾何遅<lb/>
　　　右一寄杜位二赤谷三江村四送方書記五雨<lb/>
　　　六詠懷七草堂八有感<lb/>
徘徊虎穴上性命由他人漂梗無安地塗泥任此身浮<lb/>
生㸔物變薄宦走風塵烱烱一心在天高難重陳<lb/>
　　　右一寄贊上人二懷鄭司戸三征夫四送陵州<lb/>
　　　路使君之任五又示兩兒六贈别何邕七嚴武<lb/>
　　　八奉贈鮮于京兆<lb/>
<pb n="KR4e0169_WYG_010-9a"/>
赤縣昔同遊忽在天一方危時暫相見鬢髮各已蒼隂<lb/>
風千里來嵗暮有嚴霜人間夜寥閒落月滿屋梁出處<lb/>
同世網涕淚濺我裳平生方寸心嫉惡懷剛膓痛憤寄<lb/>
所宣激烈思時康皇皇太宗業道德仰今王丈夫誓許<lb/>
國志士懷感傷吾道正羈束真宰意茫茫<lb/>
　　　右一贈蘇四徯二成都府三送舍弟赴齊州四<lb/>
　　　贈衞八處士五吳侍御江上宅六壯遊七夜聽<lb/>
　　　許十誦詩八夢李白九鄭公䖍十栁少府十一<lb/>
<pb n="KR4e0169_WYG_010-9b"/>
　　　舟中苦熱十二壯遊十三義鵠十四夏夜歎十<lb/>
　　　五北征十六洛城𤣥元皇帝廟十七前出塞曲<lb/>
　　　十八贈李四丈十九觀水漲二十遣興<lb/>
樓角凌風逈夜深露氣清今夕復何夕寂寞壯心驚故<lb/>
國十年别轉衰病相嬰妻子隔絶久萬里正含情惆悵<lb/>
年半百何得尚浮名鴟鴞志意滿豺虎正縱横麟鳯在<lb/>
赤霄赤驥頓長纓志士淚如水忠臣氣不平挺身艱難<lb/>
際萬古一死生感恩義不小永懷丹鳯城<lb/>
<pb n="KR4e0169_WYG_010-10a"/>
　　　右一東樓二玩月呈漢中王三贈衞八處士四<lb/>
　　　嵗暮五客居六春陵行七述懷八客夜九立秋<lb/>
　　　後題十水檻遣興十一病栢十二久客十三幽<lb/>
　　　人十四述懷十五聽楊氏歌十六嚴武十七送<lb/>
　　　韋評事十八詠懷十九送盧侍郎二十送覃二<lb/>
　　　判官<lb/>
　　右集杜<lb/>
感激平生意此心誰見明與君歌一曲一半是秦聲<lb/>
<pb n="KR4e0169_WYG_010-10b"/>
　　　右一贈易秀才二鄴中王大勸入石門山三將<lb/>
　　　進酒四觀胡人吹笛<lb/>
狂風吹古月腸斷白楊聲寒雪梅中盡空歌懷友生<lb/>
　　　右一司馬將軍歌二上留田行三宫中行樂詞<lb/>
　　　其七四九日<lb/>
燕臣昔慟哭千載為悲辛聖代復元古如君何足珍<lb/>
　　　右一古風其三十七二古風其四十八三古風<lb/>
　　　其一四效古其二<lb/>
<pb n="KR4e0169_WYG_010-11a"/>
鴈度秋色逺林光淡碧滋長歌盡白日不覺鬂成絲<lb/>
　　　右一摘蒼耳作二與賈至舍人三遊南陽白水<lb/>
　　　四上三峽<lb/>
鬱悒獨愁坐煙蘿欲暝時秦雲起嶺樹及此有相思<lb/>
　　　右一酬崔五郎中二遊昌禪師山池三登新平<lb/>
　　　樓四遊秋浦白笴歌<lb/>
獻納青雲際狂言非至公何由返初服美酒沽新豐<lb/>
　　　右一答高山人二挂席江上待三過盧郎中四<lb/>
<pb n="KR4e0169_WYG_010-11b"/>
　　　效古<lb/>
嵗落衆芳歇秋來百草生萬重關塞斷慷慨淚沾纓<lb/>
　　　右一太原早秋二贈閭丘宿松三奔亡道中四<lb/>
　　　經亂離後天恩流夜郎<lb/>
昔獻長揚賦風雲四海生遭逢聖明主禮樂秀群英<lb/>
　　　右一答杜秀才五松見贈二讀諸葛武侯傳贈<lb/>
　　　崔少府三書情贈蔡舍人雄四留别金陵諸公<lb/>
潛虬隠尺水海鳥知天風霜鬂兩邊白出門悲路窮<lb/>
<pb n="KR4e0169_WYG_010-12a"/>
　　　右一贈别舍人弟臺卿之江南二贈任城盧主<lb/>
　　　簿三贈友人其三四贈從兄襄陽少府皓<lb/>
蹭蹬遭䜛毁空懷戀主情賢人當重寄或冀一人生<lb/>
　　　右一贈張相鎬其二二觀胡人吹笛三贈昇州<lb/>
　　　三使君忠臣四繫尋陽上崔相渙<lb/>
朔雲横天高逺海動風色蕭颯望中來摧殘梧桐葉感<lb/>
歎發秋興蒼然五情熱長安如夢中雲山萬里隔前期<lb/>
浩漫漫落日歸心絶生事如轉蓬一官已髮白昨日東<lb/>
<pb n="KR4e0169_WYG_010-12b"/>
樓醉緑楊正可折今兹大火落已屬流芳歇壯心惜暮<lb/>
年嵗光屢奔迫天地一浮雲生死殊飄忽李斯上蔡門<lb/>
窮途方慟哭張翰江東去清風洒蘭雪世路今太行非<lb/>
時將安適結心寄青松千春卧蓬闕且復命酒樽浩歌<lb/>
待明月<lb/>
　　　右一酬崔五郎中二早秋贈裴十七三玉真公<lb/>
　　　主别館四塞下曲其四五峴山懷古六古風其<lb/>
　　　五七送陸判官八望夫山九登敬山亭南望懷<lb/>
<pb n="KR4e0169_WYG_010-13a"/>
　　　古十蘇武十一贈從兄少府十二贈韋祕書十<lb/>
　　　三魯中東樓醉起十四書懷寄從弟十五將遊<lb/>
　　　衡岳過雙松亭十六送崔十二遊天竺十七玉<lb/>
　　　壺吟十八淮南卧病書懷十九贈别從甥高五<lb/>
　　　二十憶崔郎中宗之遊南陽二十一留别于十<lb/>
　　　一兄逖二十二古風其五十四二十三送張舍<lb/>
　　　人之江東二十四别魯頌二十五擬古其七二<lb/>
　　　十六擬古二十七望黄鶴樓二十八天台曉望<lb/>
<pb n="KR4e0169_WYG_010-13b"/>
　　　二十九春歸終南山松龍舊隠三十春日醉起<lb/>
　　　言志<lb/>
空名適自誤寡識冒天刑應念投沙客多愧魯連生感<lb/>
此三嘆息淚滿逐臣纓白日在青天為君前致辭我本<lb/>
草間人幸遭聖明時投軀寄天下逺為千載期一度浙<lb/>
江北茫然使心悲世路成奔峭萬姓危朝霜修蛇横洞<lb/>
庭獨坐傷激揚六駁食猛虎剪棘樹蘭芳獻書入金闕<lb/>
著論談興亡浮雲蔽紫闥虹霓掩天光黄金消衆口青<lb/>
<pb n="KR4e0169_WYG_010-14a"/>
蠅遂成寃其事竟不就小節豈足言松栢本孤直虬龍<lb/>
盤古根瑶草寒不死猶懷明主恩<lb/>
　　　右一經亂離後天恩流夜郎二望鸚鵡洲三贈<lb/>
　　　漢陽輔録事四聞李太尉大舉秦兵五遊大山<lb/>
　　　六觀番人吹笛七還山留别金門知已八書懷<lb/>
　　　贈南陵常贊府九讀諸葛武侯傳十詶崔郎中<lb/>
　　　十一鄴中王大勸入石門山幽居十二尋魯城<lb/>
　　　北范居士十三贈上判官十四送王屋山人十<lb/>
<pb n="KR4e0169_WYG_010-14b"/>
　　　五經亂將避地剡中十六獄中上崔相十七荆<lb/>
　　　州賊平臨洞庭言懷作十八贈從孫義興宰銘<lb/>
　　　十九送張秀才從軍二十叙舊贈江陽宰二十<lb/>
　　　一金門答蘇秀才二十二贈别舍人弟二十三<lb/>
　　　古風其三十七二十四答高山人兼呈權顧二<lb/>
　　　侯二十五送薛九被䜛去魯二十六書情贈蔡<lb/>
　　　舍人雄二十七贈張相鎬二十八贈從兄襄陽<lb/>
　　　少府皓二十九古風其十二三十贈宣城趙太<lb/>
<pb n="KR4e0169_WYG_010-15a"/>
　　　守悦三十一送郄昻謫巴中三十二同王昌齡<lb/>
　　　旅第<lb/>
　　右集李<lb/>
　　齋居　時𨽻司徒卿<lb/>
奉天承帝戒東省肅齋居竹䕃春階月燈明夜榻書天<lb/>
風傳禁漏郊露濕鑾輿清曉朝班事兢兢整珮琚<lb/>
暮鴉巢樹定春望正漫漫月夜地曹靜風郊天仗寒萬<lb/>
年周社稷百辟漢衣冠深愧書生腐惟餘一寸丹<lb/>
<pb n="KR4e0169_WYG_010-15b"/>
　　九日邀石泉大司寇<lb/>
虛館晝無事秋光驚客心踈籬三逕菊斜日萬家砧行<lb/>
役嗟歸鴈幽情望逺岑缻中有桑落相對一豪吟<lb/>
萬里荒城暮三秋使節來共攜杜陵酒同上越王臺俊<lb/>
逸知高興踈狂愧菲才過從能幾度早晩鷺車回<lb/>
　　春崗<lb/>
崗自嵩高發春來旺氣生卿雲千樹合修竹萬竿清漢<lb/>
野曾龍卧周岐有鳯鳴地靈久融結今日見鍾英<lb/>
<pb n="KR4e0169_WYG_010-16a"/>
　　送唐中丞撫蜀<lb/>
聖主憂三蜀中丞憲府開西南全勝地經濟出群才節<lb/>
鉞辭楓陛風霜動栢臺鷺車應早發聞有御中催<lb/>
　　送梅溪<lb/>
寒江歸去晩秋樹望中踈霜没金蟾影風傳玉鴈書青<lb/>
山依别浦白髮對征車相送萬餘里思君入夢初<lb/>
　　送光禄大夫王子之南都時以九廟功成遷<lb/>
聖皇崇孝理恩命被儀臣帝里龍蟠舊仙槎鳯覽新十<lb/>
<pb n="KR4e0169_WYG_010-16b"/>
年負才略九廟見忠勤暫爾留都試行當侍紫宸<lb/>
　　萬給舍擢山東少參<lb/>
畫舫春江渡臺高鳯欲翔風生青𤨏闥花靜紫薇堂報<lb/>
政聞齊魯封章動廟廊經綸應不負咫尺仲尼鄉<lb/>
　　送錢銀臺自考部之南都<lb/>
考功天部客長嘯出春明祖席開燕閣繁花發帝城晩<lb/>
風催去舫新月照行旌聖主思𢎞化應還召賈生<lb/>
　　盧秋官辭京部之南部為親也<lb/>
<pb n="KR4e0169_WYG_010-17a"/>
帝里青春好千家桃李開君翻辭玉闕誰不愛金臺望<lb/>
切秋雲逈心驚暮日催即今承彩服朝夕奉霞盃<lb/>
　　詩寄端溪一首<lb/>
端溪天下士高卧在林泉四海蒼生望千年道學傳聖<lb/>
皇今側席君子好彈冠王佐明時彦風流陋謝安<lb/>
　　節婦義女　為楊侍御題<lb/>
悲風起天暮開帙感雙真緑藿偏傾日芳梅未識春三<lb/>
秋深夜雨百折嵗寒身誰秉如椽筆休令漫泯淪<lb/>
<pb n="KR4e0169_WYG_010-17b"/>
　　西盤冡宰奏功入京<lb/>
北闕趨環佩南都報治成百僚師揆度四海仰均平輕<lb/>
舸過天蕩高標拂月明此行應簡在天子舊知名<lb/>
　　浙上送邃谷　無涯白石入廣五泉明農今復見<lb/>
　　　子傷哉獨為四子耶<lb/>
知已半零落生離幾愴神忽逢洛下客亦是嶺南人時<lb/>
事頻相問憂心未敢陳京華四千里回首一沾巾<lb/>
　　送劉司訓罷歸蜀<lb/>
<pb n="KR4e0169_WYG_010-18a"/>
萬里川南道秋深感慨多漢江衝雨渡棧道拂雲過對<lb/>
月應懷友臨盃且浩歌到家問黄菊三逕長青蘿<lb/>
　　再過霍州<lb/>
此地吾嘗治風塵幾度遊道隨汾水折雲擁霍山浮昔<lb/>
往黄梅雨今來白鴈秋萍踪倦行役何處是滄洲<lb/>
　　平遥夜坐<lb/>
漠漠荒城暮飄飄旅笛哀坐㸔寒燭盡愁絶夜更催冀<lb/>
北花爭發秦西鴈不來嵗華容易改春盡且塵埃<lb/>
<pb n="KR4e0169_WYG_010-18b"/>
　　同戈懷古<lb/>
英俊同戈地隋唐百戰秋晉陽戎馬歇𤓰步錦帆收風<lb/>
野平沙合霜林落葉稠更憐金水碧咽咽下徐溝<lb/>
　　送高都御史總督南糧儲<lb/>
留都根本地國計仰臺臣民力東南竭天菑逺近臻<hi>傳曰</hi>
<hi>饑饉洊臻</hi>聖皇思博濟君子抱經綸獨嘆陽城拙空勞撫字<lb/>
仁<lb/>
　　麗水道中答慧岩<lb/>
<pb n="KR4e0169_WYG_010-19a"/>
驅車下麗水倐雨發微凉晴樹遙偏緑秋山晩更蒼闗<lb/>
城嚴虎豹郡邑少豺狼更喜薇垣使春風滿婺陽<lb/>
　　聞舍弟下獄<lb/>
邸報封章事敷陳與世違怪來明主怒原是小臣非事<lb/>
業千年逺存亡一葉微高堂雙白髮如我只宜歸<lb/>
　　出獄至蒲<lb/>
驅車下蒲坂雲樹見吾家覆苑堤堤栁沿河曲曲花生<lb/>
還仍故國客去幾天涯不寐今宵月鷄鳴問渡槎<lb/>
<pb n="KR4e0169_WYG_010-19b"/>
　　詔獄　自浙至京未嘗頃刻釋三刑<lb/>
五品監司貴朝廷法不私一封瀆明主十口累相知黄<lb/>
巻春扉靜青燈夜榻遅舊聞胡憲使此日慰相思<lb/>
　　　胡先在錦衣獄<lb/>
　　懷慧岩　嚴江夜半之别在於夢寐之中覺而視<lb/>
　　　之但見孤舟揺揺烟波浩浩於天涯之外回首<lb/>
　　　仙舟殆不能為懷却恨當初萍聚處只將歡㑹<lb/>
　　　作尋常耳小詩見意幸賜俯和以慰客情<lb/>
<pb n="KR4e0169_WYG_010-20a"/>
畫舫潮來别孤帆夜不眠寒江烟浩浩秋野草芊芊客<lb/>
病經三月天涯又一年薇垣新月上今夕最堪憐<lb/>
　　具慶受勅　繼母也<lb/>
東署多勞績褒封感聖明錦雲宫墨淡寶篆玉香清雨<lb/>
露椿萱秀恩波泉壤榮高堂春酒緑悲喜可勝情<lb/>
　　送焦少師閣老致仕<lb/>
聖主咨元老封章遽乞歸黄麻心尚壯白髮願何違事<lb/>
業存青史勲階冠紫薇泌陽富花鳥相對好忘機<lb/>
<pb n="KR4e0169_WYG_010-20b"/>
　　懷友<lb/>
闗西一羇旅燕北苦孤吟夢落沙樓月魂消灞水心思<lb/>
君無藥力念爾獨情深湖海孤舟夜秋來風雨侵<lb/>
　　聞車駕幸北邊<lb/>
聖主思𢎞業揚兵出紫宸天威凌瀚海殺氣薄秋旻鏖<lb/>
戰有邊將奇勲多近臣傳聞奏凱日還欲下三秦<lb/>
　　獄中對棊<lb/>
畫地為棊局相㸔趣亦深推移惟信手勝負不闗心得<lb/>
<pb n="KR4e0169_WYG_010-21a"/>
著知秦漢收枰嘆古今達人觀物變志士惜分隂<lb/>
　　獄成坐獄誹謗<lb/>
獄吏傳招下文羅亦大深青蠅聞㸃璧黄口果銷金欲<lb/>
效燕人哭應悲楚澤吟神靈存九廟堪獻小臣心<lb/>
　　孫羽士太初　闗内人隠於浙江西湖之上<lb/>
羽士闗中産高名逺近聞洞賓通變化太白富詩文華<lb/>
岳三峯月終南萬壑雲西湖歌舞地簫皷日紛紛<lb/>
　　雲中道<lb/>
<pb n="KR4e0169_WYG_010-21b"/>
景物邊城異多愁旅更増風高聞晝柝<hi>白日擊柝</hi>日薄結秋<lb/>
氷<hi>八月有氷</hi>渡水愁沙陷<hi>桑乾河沙忽然陷人馬陷下俱無踪跡</hi>登山畏石崩<lb/>
<hi>度陵山踈土嵌石大石忽崩下人不能避</hi>晩來孤館宿燃木即為燈<lb/>
　　晩至沁州書懷<lb/>
昔嵗蒲闗度淹留直至今病來改蓬鬢春到益鄉心萬<lb/>
壑迷寒雨孤城隔逺林須臾悲角起悵望一沾襟<lb/>
　　畢尹祈雨有應<lb/>
夜半隂雲合滂沱應候霖參天萬竿玉遍地一犂金歌<lb/>
<pb n="KR4e0169_WYG_010-22a"/>
舞斯民樂精誠大尹心五行洪範傳感應驗于今<lb/>
　　慶源堂　松臯閣老<lb/>
舊趾留遺澤新堂起慶源河泉自星宿山脈發崐崘𣲖<lb/>
到函闗大峯惟嵩嶽尊精靈鍾勝地閥閱冠中原瑞氣<lb/>
通黄閣天星照紫垣一門三宰相兩代八賢孫聲實心<lb/>
名在勲功汗簡存師臣<hi>松臯老先生也</hi>榮極品大作答皇恩<lb/>
　　送介溪宗伯承天祀陵<lb/>
達孝隆追王天恩顯大倫星槎勞使節圭璧奏皇仁犧<lb/>
<pb n="KR4e0169_WYG_010-22b"/>
酌靈神格鸞刑至敬伸登歌周禮樂奔走漢儒紳厯嵗<lb/>
松楸古凌空殿閣新荆衡萬馬下江漢九龍馴期㑹隆<lb/>
昌運精英毓聖人宸碑光御翰寵命被詞臣問俗周郊<lb/>
甸觀風駐駱駰民情與吏治還望達楓宸<lb/>
　　靈石道中<lb/>
汾水環靈石蒼山落日程攢峯寒霧結宿莽暮烟生牧<lb/>
笛横牛背樵歌雜鴈聲夕陽催去騎緑樹遶行旌墜葉<lb/>
三秋思飄蓬萬里情家山漸喜近人語似秦城<lb/>
<pb n="KR4e0169_WYG_010-23a"/>
　　褫亭道中<lb/>
雲際千巖落照荒村幾樹輕烟暗水聲聞澗底流鶯啼<lb/>
傍花前<lb/>
落日旌旗摇曳晩風鼙鼓填諠新栁滿堤春色長楊夾<lb/>
道黄昏<lb/>
　　再過禠亭<lb/>
初去煖風緑栁重來冷雨黄花天末數聲塞鴈庭前滿<lb/>
樹寒鴉<lb/>
<pb n="KR4e0169_WYG_010-23b"/>
野戍凄凄畫角山城處處寒砧最是秋風羇客不堪暮<lb/>
雨鄉心<lb/>
　　盤石道中<lb/>
萬里久淹海嶠一官又到春初花鳥更添客思雲山還<lb/>
滯鄉書<lb/>
聞說南荒溽暑原來海國寒多盤石桃花未<hi>闕</hi>長安春<lb/>
色如何<lb/>
　苑洛集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻九</head> <lb/>
    <p>
<pb n="KR4e0169_WYG_009-1a"/>
欽定四庫全書<lb/>
　苑洛集巻九<lb/>
　　　　　　　　　　　　明　韓邦竒　撰<lb/>
　正徳八年山西鄉試<lb/>
　　問黄鍾為萬事根本樂由之而作焉古樂之亡乆<lb/>
　　　矣兹欲復雲門之和繼伶倫之妙舍黄鍾何以<lb/>
　　　哉黄鍾定而十二律得矣漢唐而下制作紛紛<lb/>
　　　卒未有得其術者今舉其要而摘其疑與諸士<lb/>
<pb n="KR4e0169_WYG_009-1b"/>
　　　子商之㣲若聲若之何吹而和也細若氣若之<lb/>
　　　何候而應也天地之數十而已黄鍾之實何以<lb/>
　　　用九黄鍾之數九而已黄鍾之長何以用十管<lb/>
　　　員而分方何以容之律正而有變何以通之子<lb/>
　　　為黄鍾之管寅辰午申戌為寸分釐毫絲之數<lb/>
　　　子寅辰為陽是矣午申戌何以屬之陽哉亥為<lb/>
　　　黄鍾之實酉未巳卯丑為寸分釐毫絲之法亥<lb/>
　　　酉未為隂是矣巳卯丑何以屬之隂哉十一律<lb/>
<pb n="KR4e0169_WYG_009-2a"/>
　　　皆得黄鍾之數而成者又有三分損益何歟十<lb/>
　　　一律皆次黄鍾之序而間者又有隔八相生何<lb/>
　　　歟調有六十乗五而得者也可詳言乎聲有八<lb/>
　　　十四乗七而得者也可指陳乎載觀前古治定<lb/>
　　　功成而禮樂作焉我列聖相承百五十年大禮<lb/>
　　　與天地同節大樂與天地同和諸士子於律吕<lb/>
　　　之學講之有素矣其詳言之毋畧<lb/>
聖人先得元聲而制器數學者當察器數而求元聲夫<lb/>
<pb n="KR4e0169_WYG_009-2b"/>
得元聲而制器數上達之妙聖人之神也察器數而求<lb/>
元聲下學之功學者之事也上達不可以頓悟下學亦<lb/>
可以馴致及其成功則一也聖人徃矣欲求元聲而不<lb/>
於器數正猶孟子之論聖神而不於善信聖神何自而<lb/>
入哉請因明問而荅之天下之事習則熟熟則精精則<lb/>
神神則上達矣雲門之音既絶舍器數則何所持循哉<lb/>
為荒唐之說者曰欲興古樂必先得元聲不必屑屑於<lb/>
器數之末是未能真積自得而窺元聲之涯者也昔者<lb/>
<pb n="KR4e0169_WYG_009-3a"/>
聖人不能以一身周天下之用故制為器數以教萬世<lb/>
使升髙者之有階梯孔子聞韶於齊當其時戛擊而搏<lb/>
拊者非皆䕫倫也而其美如此器數存故也律吕之學<lb/>
歴代諸儒各有論著而是非頗謬於聖人惟漢之班固<lb/>
頗執其樞而宋之蔡氏為得其宗即二子之見律吕可<lb/>
得而言矣盖嘗考之聲有五也必以律而和之假令黄<lb/>
鍾為宫則太簇為商姑洗為角林鍾為徴南吕為羽大<lb/>
吕為宫則夾鍾為商仲吕為角夷則為徴無射為羽其<lb/>
<pb n="KR4e0169_WYG_009-3b"/>
他律吕亦皆以次而和也氣有十二也必以律而候之<lb/>
假令冬至則黄鍾應氣升伍分一釐三毫大寒則大吕<lb/>
應氣升三分七釐六毫其他律吕亦皆以時而候也天<lb/>
地之數十而黄鍾之實用九者約體之十以為九使損<lb/>
益無竒零之積乃黄鍾之用數也黄鍾之數九而黄鍾<lb/>
之長用十者分用之九以為十使乗積得九九之實乃<lb/>
黄鍾之體數也平置十二分均而方之規而員之有餘<lb/>
不足各四而為全分者一規外四餘不用而得方分者<lb/>
<pb n="KR4e0169_WYG_009-4a"/>
九此非管員而分方之說乎仲吕之實以三分之不盡<lb/>
二筭以變律之六而得六三之數因六三之積而乗仲<lb/>
吕之實此非律正而有變之説乎子一者黄鍾之律也<lb/>
其寅九則黄鍾之寸數辰八十一則黄鍾之分數午七<lb/>
百二十九則黄鍾之釐數申六千五百六十一則黄鍾<lb/>
之毫數戌五萬九千四十九則黄鍾之絲數此以一為<lb/>
一者也亥一十七萬七千一百四十七者黄鍾之實也<lb/>
其酉一萬九千六百八十三為黄鍾之寸法未二千一<lb/>
<pb n="KR4e0169_WYG_009-4b"/>
百八十七為黄鍾之分法已二百四十三為黄鍾之釐<lb/>
法卯二十七為黄鍾之毫法丑三為黄鍾之絲法此以<lb/>
三為一者也午申戍本隂辰而曰陽者豈非以㽔賔夷<lb/>
則無射三陽律在位邪巳卯丑本陽辰而曰隂者豈非<lb/>
以林鍾南吕應鍾三隂律在位邪黄鍾一分為九寸林<lb/>
鍾得九之六太簇得九之八南吕得九之五十分寸之<lb/>
三姑洗得九之七十分寸之一應鍾㽔賔得全釐大吕<lb/>
夷則得全毫夾鍾無射得全絲而仲吕則得九之六有<lb/>
<pb n="KR4e0169_WYG_009-5a"/>
五分八釐三毫四絲六忽此十一律之生專主黄鍾而<lb/>
言者也至於黄鍾損一而得林鍾林鍾益一而得太簇<lb/>
太簇損一而得南吕南吕益一而得姑洗姑洗損一而<lb/>
得應鍾應鍾益一而得㽔賔㽔賔損一而得大吕大吕<lb/>
益一而得夷則夷則損一而得夾鍾夾鍾益一而得無<lb/>
射無射損一而得仲吕非以十二律互相生而言之者<lb/>
乎黄鍾而大吕大吕而太簇太簇而夾鍾夾鍾而姑洗<lb/>
姑洗而仲吕仲吕而㽔賔㽔賔而林鍾林鍾而夷則夷<lb/>
<pb n="KR4e0169_WYG_009-5b"/>
則而南吕南吕而無射無射而應鍾此以隂陽長短之<lb/>
序而言之者也主於黄鍾隔八下生林鍾林鍾隔八上<lb/>
生太簇太簇隔八下生南吕南吕隔八上生姑洗姑洗<lb/>
隔八下生應鍾應鍾隔八上生㽔賔㽔賔隔八下生大<lb/>
吕大吕隔八上生夷則夷則隔八下生夾鍾夾鍾隔八<lb/>
上生無射無射隔八下生仲吕非以十二律相生之序<lb/>
而言之者乎六十調者十二律盡五聲五聲各得十二<lb/>
律以律之十二乗聲之五共六十調所謂乗五而得者<lb/>
<pb n="KR4e0169_WYG_009-6a"/>
如此八十四聲者十二律盡七聲七聲各得十二律以<lb/>
律之十二乗聲之七共八十四聲所謂乗七而得者如<lb/>
此嗚呼樂者所以象功而昭徳也堯欽明而時雍則奏<lb/>
大章舜重華而風動則作大韶茍徒極聲容之盛而無<lb/>
和樂之實則樂云樂云鍾鼓云乎哉亦聖人所不取也<lb/>
我列聖相承禮法制而教化脩三綱正而九疇敘百姓<lb/>
太和萬物咸若八風之氣宣而天下之情平矣猗歟盛<lb/>
哉<lb/>
<pb n="KR4e0169_WYG_009-6b"/>
　　問論士者以年少則精敏也而新進者多浮薄年<lb/>
　　　邁則老成也而耄期者多倦勤然考之於古有<lb/>
　　　中興漢室而為雲臺之冠者有保障江東而成<lb/>
　　　赤壁之功者有定策隆中而談笑以却曹兵者<lb/>
　　　有决策澶淵而博謔以退遼師者或捫虱而談<lb/>
　　　當世之務或建節而負克敵之志或拜御史而<lb/>
　　　人為之膽落或任招討而賊為之膽寒是皆年<lb/>
　　　少者也而建立乃如此浮薄果足為年少累乎<lb/>
<pb n="KR4e0169_WYG_009-7a"/>
　　　有起自渭濵而成伐商之功者有膂力既愆而<lb/>
　　　止伐鄭之舉者有使秦而十數言存鄭者有擊<lb/>
　　　先零以萬三百餘人屯田者或以狄仁傑之薦<lb/>
　　　而復唐于周或賀陽城之諫而名重天下或以<lb/>
　　　矍鑠示勇而天子稱嘆或以相業顯名而敵使<lb/>
　　　動容是皆年邁者也而勲名乃如此倦勤果足<lb/>
　　　為年邁累乎將用之於年邁者耶一言成天書<lb/>
　　　之誤者非年少之人也抑用之於年少者耶附<lb/>
<pb n="KR4e0169_WYG_009-7b"/>
　　　㑹新法之行者非年邁之人也二者何居而後<lb/>
　　　可其明言之母隠<lb/>
君子之建功也必本於道人主之用人也不拘其迹夫<lb/>
天下之事未嘗不以得人而興不得人而廢天下之士<lb/>
未嘗不以知道為賢不知道為不肖然士之於道也有<lb/>
淺深而見於功業有大小彼黯黯焉不知道為何物者<lb/>
適足以敗天下之事以自僨而已矣人主者操天下之<lb/>
衡以權天下之士亦惟舉其賢者而進之取其不肖者<lb/>
<pb n="KR4e0169_WYG_009-8a"/>
而退之使進之而拘其迹則進賢之路不廣退之而拘<lb/>
其迹則退不肖之法不嚴路不廣則君子或滯於不用<lb/>
法不嚴則小人或幸於茍容是故少而賢也吾進之少<lb/>
而不肖也吾退之老而賢也吾進之老而不肖也吾退<lb/>
之吾知有道而已矣年之老少吾何計哉古者登崇俊<lb/>
良與之共政摧折鎮定付之以𤓰牙之權咨議論思委<lb/>
之以腹心之寄雖以武王之聖穆公之賢漢唐而下諸<lb/>
君之英武亦必資於太公蹇叔之流或有以興創業中<lb/>
<pb n="KR4e0169_WYG_009-8b"/>
興之烈或有以成治内捍外之功當是時也擇賢而用<lb/>
之隨才而使之初何嘗論其年之老少乎且新法之行<lb/>
舉天下稱其不便而始終附㑹之者曾布也人將曰年<lb/>
少者之所為也是豈年少之病哉人自病耳今以一人<lb/>
而盡疑天下之年少者不猶因噎以廢食者乎天書之<lb/>
誤舉朝廷知其不可而一言贊成之者杜鎬也人將曰<lb/>
年邁者之所為也是豈年邁之病哉人自病耳今以一<lb/>
人而盡疑天下之年邁者不猶因刖而廢屨者乎以年<lb/>
<pb n="KR4e0169_WYG_009-9a"/>
少者而言之孝平不造西漢之鼎已移於巨君之手矣<lb/>
鄧仲華杖策以從光武數言之間而天下之大計以定<lb/>
其為雲臺之冠不亦宜哉獻生不辰東漢之鹿已掎於<lb/>
孟徳之手矣周公瑾决策以贊孫權一炬之火而江東<lb/>
之大勢以張其成赤壁之功不亦竒哉老瞞之下江陵<lb/>
也戰檄一示而羣臣失色張昭輩已倡迎降之議合孫<lb/>
吳之勢而却之者亮之所以為人龍也契丹之冦澶淵<lb/>
也邊書一告而中外震駭欽若輩已建出幸之策得高<lb/>
<pb n="KR4e0169_WYG_009-9b"/>
瓊之助而退之者準之所以為鎻鑰也桓温既入關中<lb/>
王景畧留心江左捫虱而談當世之務可謂三秦豪傑<lb/>
之才矣惜温之不見知金人既䧟中原岳鵬舉唾手雲<lb/>
燕建節而負克敵之志可謂南渡精忠之將矣惜檜之<lb/>
不見容温造為御史而劾李祐祐為之膽落其風力可<lb/>
嘉也韓琦任招討而鎮西夏賊為之膽寒其威名可畏<lb/>
也數君子者皆年少之人也而建立乃如此豈奸䛕皆<lb/>
如布者哉以年邁者而言之周武怒商受之虐為伐商<lb/>
<pb n="KR4e0169_WYG_009-10a"/>
之舉得太公以為輔卒成四海永清之功牧野洋洋之<lb/>
頌至今尚昭昭也秦穆信杞子之言為侵鄭之謀忽蹇<lb/>
叔而不聴卒獲三帥被囚之耻良士番番之戒至今尚<lb/>
耿耿也趙充國以萬三百餘人而屯田其智將之流矣<lb/>
當是時先零倡亂於先䍐幵脅從於後漢之邊鄙盖擾<lb/>
擾也卒之䍐开既服而先零亦降充國之功不亦多乎<lb/>
燭之武以十數言而存鄭其辯士之流矣當是時晉軍<lb/>
於函陵秦軍於氾南鄭之社稷蓋岌岌也卒之秦伯既<lb/>
<pb n="KR4e0169_WYG_009-10b"/>
恱而晉侯亦解之武之功不亦茂乎天后革唐之號自<lb/>
立為帝罪莫大焉廷誅佞幸而復唐於周者張柬之也<lb/>
陽城論列延齡營救陸贄罪莫測焉廷拜言官而名重<lb/>
天下者張萬福也馬援以矍鑠示勇而天子稱嘆其心<lb/>
可謂壯矣文彦搏以相業顯名而敵使動容其儀可以<lb/>
象矣數君子者皆年邁之人也而勲名乃如此豈昏庸<lb/>
皆如鎬者哉為今之計者少不必拘也少而如布之姦<lb/>
䛕則斥之如孔明諸人則用之老不必拘也老而如鎬<lb/>
<pb n="KR4e0169_WYG_009-11a"/>
之昏庸則去之如太公諸人則進之進而用之者皆賢<lb/>
也斥而去之者皆不肖也年之老少吾不得而知之也<lb/>
嗟夫天下之事功未有不本於道者也事功而不本於<lb/>
道是功利私智而已然求人才於三代之上道純而功<lb/>
亦隆求人才於三代之下則亦隨其分之所得而為功<lb/>
之所著耳太公不可尚矣孔明可興禮樂盖天民之未<lb/>
粹者其餘諸君子或得其一偏而全體之未窺或資之<lb/>
暗合而造詣之未盡故亦能因事而有成隨事而輒效<lb/>
<pb n="KR4e0169_WYG_009-11b"/>
也其下如布如鎬者得免於王誅亦幸矣何道之足云<lb/>
哉<lb/>
　　問書曰今惟淫舍牿牛馬詩曰駟騵彭彭肆伐大<lb/>
　　　商征伐之資於馬也尚矣其制始於黄帝備於<lb/>
　　　周官漢唐宋各有其法而我國家尤為詳悉内<lb/>
　　　有太僕寺矣而府州縣設佐吏以專領之外有<lb/>
　　　行太僕矣而苑馬寺設監苑以分領之互市有<lb/>
　　　茶馬也分蕃有圉長也設官何其備歟既有見<lb/>
<pb n="KR4e0169_WYG_009-12a"/>
　　　馬以給軍又有寄馬以給民既責之以牧養而<lb/>
　　　又責之以孳息印烙以防之也考課以驗之也<lb/>
　　　立法何其詳歟若是者宜馬之蕃盛也夫何一<lb/>
　　　遇小警馬即告乏出帑藏之錢遣市馬之使所<lb/>
　　　謂見馬寄馬者何在乎經有之學古入官議事<lb/>
　　　以制是準今者必酌乎古今舉古人一二事試<lb/>
　　　與諸士子商確之一馬復三卒内郡之制也令<lb/>
　　　民自畜馬邊塞之制也至於封君而下以次出<lb/>
<pb n="KR4e0169_WYG_009-12b"/>
　　　馬官給牝馬歸息什一不有墜於先烈乎府兵<lb/>
　　　既立給錢而市之府兵既變給馬而用之至於<lb/>
　　　一縑一馬息士十萬别色為羣望如雲錦不有<lb/>
　　　禆於國家乎曰官馬曰户馬曰戎馬法亦善矣<lb/>
　　　及保馬之法行而天下之民困當是時也首倡<lb/>
　　　其議而力稱不便者誰歟騏翼鑾鏘玁狁息整<lb/>
　　　居之禍龍驪駮白匃奴肆平城之圍馬之關於<lb/>
　　　成敗亦重矣然則蕃育之有官嵗時之有祭宜<lb/>
<pb n="KR4e0169_WYG_009-13a"/>
　　　也今欲使在内者有有驪有黄之多在外者有<lb/>
　　　既佶且閑之盛其道安在將酌古法而行之歟<lb/>
　　　抑我國家法已詳備今莫若脩其廢墜歟二者<lb/>
　　　何居<lb/>
經天下之政存乎法行天下之法存乎人故為治者不<lb/>
患法之不脩而患人之未得吾見法具而不得其人者<lb/>
有矣未見得其人而法有不舉者也馬政之制國朝之<lb/>
經畫已備特承平日乆怠於吏而玩於民法固未嘗有<lb/>
<pb n="KR4e0169_WYG_009-13b"/>
敝也敝之者人也今能一振而作之其所以經天下者<lb/>
沛乎有餘裕焉茍徒是古非今役役於紛更改革之勞<lb/>
而不知脩復之道其為為治之累豈小小哉孔子曰文<lb/>
武之政布在方策其人存則其政舉其人亡則其政息<lb/>
不我欺也請因明問而復之武王之伐商也有駟騵彭<lb/>
彭之詩魯侯之征淮夷也有淫舍牛馬之誓則馬之用<lb/>
於征伐也尚矣玁狁整居焦穫矣而宣王成薄伐之功<lb/>
者以騏翼鑾鏘之盛髙帝威加海内矣而匃奴肆平城<lb/>
<pb n="KR4e0169_WYG_009-14a"/>
之圍者以龍驪駮白之多則馬之係於成敗也大矣此<lb/>
歴代以來所以考成分屬有蕃育之官祈休報賜有嵗<lb/>
時之祭也以其官而言之其廐有未央承華騊駼騎馬<lb/>
路軨大廐之異其官有三令四令丞五監長之殊而掌<lb/>
之於太僕者漢制也其署有六閑八坊四十八監之類<lb/>
其官有主簿直司圉官牧尉排馬羣頭之屬而領之於<lb/>
太僕者唐制也至於騏驥有院天駟有監天廐有坊既<lb/>
置羣牧司又置羣牧使此在内監牧之法自河北至許<lb/>
<pb n="KR4e0169_WYG_009-14b"/>
州已有十八監兩河陜西有都總管處復置一監太原<lb/>
交城又復置馬監既委羣牧司又委守倅兼領此在外<lb/>
監牧之法又非有宋之制乎以其祭而言之春祭馬祖<lb/>
夏則祭先牧秋祭馬社冬則祭馬歩者周禮也牲用少<lb/>
牢地用大澤四祭之禮同積柴以燔坎地以埋四神之<lb/>
禮異者隋禮也至於筮日致齋於未祭之先瘞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>燎柴<lb/>
於既祭之後又非開元禮乎肆惟我國家列聖相承立<lb/>
經陳紀㕘之於徃昔之規斷之以聰明之獨其設官不<lb/>
<pb n="KR4e0169_WYG_009-15a"/>
為不備矣其立法不為不詳矣是宜馬之蕃盛也邇者<lb/>
青蜀之賊一興邊關之冦少警廐既竭乏馬則𤣥黄朝<lb/>
廷遣市馬之使帑藏出市馬之錢遂使閭閻之下槽櫪<lb/>
為之一空價值為之騰湧此無他良以我國家長治乆<lb/>
安百五十年以來天下雍容於禮樂文章之化熈皡於<lb/>
富夀安樂之天官雖備也世平則易玩法雖詳也嵗乆<lb/>
則易湮其欲在内者有有黄有驪之多在外者有既佶<lb/>
且閑之盛不亦難哉策曰準今者必酌乎古將酌古法<lb/>
<pb n="KR4e0169_WYG_009-15b"/>
而行之歟抑我國家法已詳備今莫若脩其廢墮歟嗟<lb/>
夫泥古者不通遵先王者無過今舉古人一二事而言<lb/>
之勸民養馬有一匹者復卒三人蓋居閑則免三人之<lb/>
算有事則當三人之卒此内郡然也縱民畜牧官不為<lb/>
禁或致馬千匹或致馬數千此邊塞然也是非漢制乎<lb/>
當給馬者官與其直市之毎匹錢二萬五千刺史折斷<lb/>
果毅嵗周察不任戰者鬻之以其錢更市不足則府供<lb/>
之此給錢以市也府兵漸壊兵貧難致乃給以監牧之<lb/>
<pb n="KR4e0169_WYG_009-16a"/>
馬此給馬以用也是非唐制乎至於有宋之時有曰官<lb/>
馬畜於監牧者也曰民馬散於編户者也曰戍馬市於<lb/>
邊郡者也此皆古人之法執事所欲㕘酌以行之者而<lb/>
愚生直以為不可也是何也蓋彼法之善者當今既以<lb/>
采而用之矣其不宜於時者則又不可行也載考當時<lb/>
之制内有太僕寺矣而府州縣設佐吏以專領之外有<lb/>
行太僕矣而苑馬寺設監苑以分領之户市有茶馬也<lb/>
分蕃有圉長也其設官也擬之漢唐宋豈不為尤宻乎<lb/>
<pb n="KR4e0169_WYG_009-16b"/>
今亦取其賢者而任之取其不肖者而退之耳既有見<lb/>
馬以給軍而又有寄馬以給民既責之以牧養而又責<lb/>
之以孳息印烙以防之也考課以驗之也其立法也視<lb/>
之漢唐宋豈不為尤密乎今亦摘其弊而祛之舉其墜<lb/>
而興之耳嗚呼祖宗之法至精至備行之天下而無弊<lb/>
傳之萬世而可法今馬政之未舉者則亦講求之未明<lb/>
脩復之未至耳豈可不責之人而惟法之是咎不究乎<lb/>
今而惟古之是圖哉夫以我祖宗精備之法適我聖天<lb/>
<pb n="KR4e0169_WYG_009-17a"/>
子大有為之日碩俊簡布於朝廷羣能分列於外服竭<lb/>
蹇蹇之忠秉明明之節司太僕者寧無張萬嵗其人耶<lb/>
司苑馬者寧無王毛仲其人耶誠一振舉於萎薾之餘<lb/>
剗剔乎奸㣲之弊則一縑一馬雲錦成羣亦何難致之<lb/>
有哉若夫孝武上自封君以次出馬官給牝馬歸息什<lb/>
一至安石信曾孝寛之言忽文彦博之議卒行保馬之<lb/>
法而為天下之害則漢宋之敝政不敢屑屑為執事陳<lb/>
也雖然滌膓續骨醫者之技雖妙不如不疾之為愈焦<lb/>
<pb n="KR4e0169_WYG_009-17b"/>
頭爛額救者之功固多不如不焚之為貴與其畜馬以<lb/>
為用不如無事而不用馬也書曰歸馬於華山之陽此<lb/>
又愚生言外之望也不知執事以為何如<lb/>
　　問昔先王經國子民必先食貨而重戎兵肆我列<lb/>
　　　聖法古制治以食貨言之既有邊儲矣復有京<lb/>
　　　運存留之設食宜無不足也而何倉廩毎至於<lb/>
　　　空乏既有嵗辦矣復有丁傭貨搉之例貨宜無<lb/>
　　　不足也而何帑藏每至於匱竭稽之於古二十<lb/>
<pb n="KR4e0169_WYG_009-18a"/>
　　　稅一取民何輕也乃有海内庻富之治課役皆<lb/>
　　　免賦民何寛也乃有斗米三錢之效今自山西<lb/>
　　　所急言之邊已云儲而督併之使屢遣乎廷臣<lb/>
　　　禄已云班而告乏之䟽累陳於藩室厥咎何由<lb/>
　　　乎所以充足之者抑有道乎夫令有緩急而物<lb/>
　　　有重輕嵗有凶穰而糓有貴賤食所當平也幣<lb/>
　　　重則民不堪幣輕則民亦患貨所當權也二者<lb/>
　　　古人已有定制矣而可行於今乎三年耕必有<lb/>
<pb n="KR4e0169_WYG_009-18b"/>
　　　一年之積九年耕有三年之積足食之道也千<lb/>
　　　乗之國藏鏹百萬萬乗之國藏鏹千萬足貨之<lb/>
　　　道也二者當今亦畧施行矣其有合於古乎以<lb/>
　　　戎兵言之内有五府也又設衛所以分屬之綜<lb/>
　　　理周矣外有司衛也又設將臣以總率之經畧<lb/>
　　　備矣稽之於古府兵之制不為不善何以致蕃<lb/>
　　　鎮之禍衙廂之制不為不密何以有金人之變<lb/>
　　　今自近日之事言之饑民嘯聚流刦郡縣嘗調<lb/>
<pb n="KR4e0169_WYG_009-19a"/>
　　　京軍以捕禦矣而飄忽震蕩過無堅城卒頼邊<lb/>
　　　軍以剿之京軍抑不足恃耶套衆驕縱侵竊邊<lb/>
　　　關嘗有邊軍以屯戍矣而憑陵斥突陣無勇將<lb/>
　　　復調京軍以捍之邊軍又不足恃耶其弊安在<lb/>
　　　乎所以振揚之者抑有道乎夫潢池弄兵置而<lb/>
　　　不捕較之捕盗朝歌以安民者孰得得是人而<lb/>
　　　用之盜可弭乎備敵數嵗戢兵不戰比之兩炬<lb/>
　　　疑敵一戰而取勝者孰優得是人而用之邊可<lb/>
<pb n="KR4e0169_WYG_009-19b"/>
　　　備乎夫識時務者在俊傑數者時務之大者也<lb/>
　　　諸士子其詳言之毋以俊傑為嫌而自讓<lb/>
有足國之大本有强國之大本食貨者足國之道也而<lb/>
其本在於節用戎兵者强國之道也而其本在於安民<lb/>
用既節則國不期足而自足民既安則國不期强而自<lb/>
强茍務國之足而不本於節用吾知所入者不能給其<lb/>
所出雖頭㑹箕斂民力愈竭而用益不足矣務國之强<lb/>
而不本於安民吾知本既先撥而戎狄乗之良民善衆<lb/>
<pb n="KR4e0169_WYG_009-20a"/>
亦且化而為大盜矣孔子曰節用而愛人請以是並為<lb/>
明問復盖嘗聞之洪範先食貨於八政故知有天下者<lb/>
不可無財用周官列司馬於六卿故知有天下者不可<lb/>
無戎兵昔者先王因地制貢則壤成賦料丁起役而食<lb/>
貨興矣我國家之制既有邊儲矣復有京運存留之設<lb/>
既有嵗辦矣復有丁傭貨摧之例其綜理之詳雖夏后<lb/>
之貢成周之徹何以加焉若是者食宜無不足也貨宜<lb/>
無不充也今自山西所急而言之督併之使屢下于邊<lb/>
<pb n="KR4e0169_WYG_009-20b"/>
陲告乏之䟽累陳于藩室噫有由然哉輸於邊者有常<lb/>
數而客兵調集每至若林之多供乎禄者有定額而天<lb/>
潢繁衍乃有螽斯之盛况夫窮民之逋欠災傷之蠲除<lb/>
豪右竊攬代之權貪夫肆侵漁之利其欲粟陳而不可<lb/>
食貫朽而不可較不亦難哉為今之計者宜何如耶粟<lb/>
之貴賤所當平也貴則减價以糶之賤則增價以糴之<lb/>
是亦古人備荒之一䇿也幣之輕重所當權也幣輕則<lb/>
母權子而行幣重則子權母而行是亦古人救時之一<lb/>
<pb n="KR4e0169_WYG_009-21a"/>
法也今之存積即先王積餘之意脩其廢焉非常之用<lb/>
寧不足充乎今之預備即先王藏鏹之意舉其墜焉不<lb/>
時之需寧不足給乎夫然後時檢校以閱其實嚴刑罰<lb/>
以禁其奸其庻乎食貨之可足矣雖然䆒其本而言之<lb/>
不有節用者乎無名之賞賜有度不急之土木不興非<lb/>
時之逰觀有節無益之冗贅不設如是而已耳先王威<lb/>
諸侯平邦國除盜賊而戎兵興矣我國家之制内有五<lb/>
府也又設衛所以分屬之外有司衛也又設將臣以總<lb/>
<pb n="KR4e0169_WYG_009-21b"/>
率之其經畧之備雖商之赫業周之詰揚莫有過焉若<lb/>
此者蠻夷宜率服也盜賊宜屏息也今自近日之事而<lb/>
言之饑民嘯聚流刦郡縣嘗調京軍以捕禦之乃至飄<lb/>
忽震蕩過無堅城而剿之者卒頼邊軍焉是郡縣之變<lb/>
京軍既不足恃矣套衆驕縱侵竊邊闗嘗有邊軍以屯<lb/>
戍之乃至斥突憑陵陣無勇將而禦之者又調京軍焉<lb/>
是邊闗之變邊軍亦不足恃矣噫有由然哉武弁以甲<lb/>
胄為耻而慕文墨軍士以工賈為業而惡戰鬬况夫坐<lb/>
<pb n="KR4e0169_WYG_009-22a"/>
作進退之未習而卒不知兵敿糓鍜礪之未第而兵無<lb/>
完器精鋭或隠於權門老弱多充於部伍其欲摧鋒䧟<lb/>
敵折馘執俘不亦難哉為今之計者宜何如耶選將以<lb/>
主兵閲卒以實伍而兵之本以立簡器以利用演陣以<lb/>
教戰而兵之用以備治渤海如龔遂長朝歌如虞詡必<lb/>
求是人而任以捕盜之責備北邊如李牧守雲中如亷<lb/>
范必擇是人而付以備邊之任夫然後鼓之以慶賞震<lb/>
之以刑威庻乎戎兵可振矣雖然究其本而言之不有<lb/>
<pb n="KR4e0169_WYG_009-22b"/>
安民者乎生之而不傷厚之而不困扶之而不危節其<lb/>
力而不盡如是而已耳稽之於古度官禄量國用以徴<lb/>
其租出口錢計算錢以課其丁或至三十税一者漢之<lb/>
取民可謂寛矣而文景乃有海内庻富之效田有租家<lb/>
有調丁有傭既以為經常之制量事宜度災變差老少<lb/>
又以為減除之權或至課役皆免者唐之取民可謂輕<lb/>
矣而太宗乃有斗米三錢之效此漢唐食貨之大畧也<lb/>
府兵之制不為不善而卒致藩鎮之禍者府兵之制壞<lb/>
<pb n="KR4e0169_WYG_009-23a"/>
而彍騎之兵興彍騎之兵變而藩鎮之權重至其末年<lb/>
朝廷行姑息之政强將擁不制之兵而唐亡矣衙廂之<lb/>
兵不為不密而卒致金人之變者藩鎮之權釋而兵始<lb/>
弱保甲之法行而民始困至其末年主之以非人用之<lb/>
以妖術而宋危矣此唐宋戎兵之大畧也或始焉粗備<lb/>
而僅致小康或終焉不戢而卒成大禍漢唐宋之所以<lb/>
為漢唐宋也曷足以為當時法而執事陳哉<lb/>
　嘉靖七年順天府鄉試<lb/>
<pb n="KR4e0169_WYG_009-23b"/>
　　問數載乎理理寓於數數非理莫立理非數莫彰<lb/>
　　　理之備而數之顯莫過於圖書昔者圖出于河<lb/>
　　　伏羲因圖以畫卦文周因畫以繫辭筮者其用<lb/>
　　　之一也書出于洛大禹因書以第疇箕子因疇<lb/>
　　　以衍義筮者其目之一也易至朱子作啓䝉以<lb/>
　　　盡乎蓍之變範至蔡子作皇極以通乎蓍之用<lb/>
　　　然易之揲以四範之揲以三竒偶殊其用宜若<lb/>
　　　相背矣其分卦揲歸之法通變極數之妙考占<lb/>
<pb n="KR4e0169_WYG_009-24a"/>
　　　成業之義乃又㕘同契合者何也竊又疑之易<lb/>
　　　經四聖而始成範乃成於蔡子一人之手而其<lb/>
　　　數之妙直與大易同流似非三代以還儒者之<lb/>
　　　所能到也其或别有所授乎易爻用變今載之<lb/>
　　　經惟九六耳朱子筮儀四爻五爻之變乃用之<lb/>
　　　卦不變之爻易無七八之爻也何自而占乎不<lb/>
　　　知於孔子大傳之說合乎否乎抑亦别有說乎<lb/>
　　　河圖洛書數之大者也諸士子究心乆矣其詳<lb/>
<pb n="KR4e0169_WYG_009-24b"/>
　　　言之勿隠<lb/>
對數之為用有不同而聖賢之著述亦不同其理則一<lb/>
而已矣理之一則不害其用之不同著述之不同也聖<lb/>
賢之著述豈聖賢自為一端臆想之說哉數有是理也<lb/>
聖賢為之著述以發其藴耳聖賢何以知之也揆之理<lb/>
而已矣聖賢之著述一於理也學者論聖賢之著述也<lb/>
亦一於理而已矣請因明問而答之道原於一而散於<lb/>
萬原者理也散者數也天下有不同之數而無不同之<lb/>
<pb n="KR4e0169_WYG_009-25a"/>
理理者數之神宰也數者理之形象也非理則數不生<lb/>
非數則理不著舍數而言理者虚無之學也舍理而言<lb/>
數者技術之流也故吾道者合理與數而言之也昔者<lb/>
伏羲氏繼天而王龍馬負圖出於河所謂一六居北二<lb/>
七居南三八居東四九居西五十居中者是也卦之理<lb/>
寓焉伏羲因而則之以為乾兊離震巽坎艮坤之八卦<lb/>
六十四卦既成文王繫卦辭周公繫爻辭筮則用之一<lb/>
耳大禹治水成功神龜負書出於洛所謂戴九履一左<lb/>
<pb n="KR4e0169_WYG_009-25b"/>
三右七二四為肩六八為足者是也範之理寓焉禹因<lb/>
而陳之以為五行五事八政五紀皇極三徳稽疑庻徴<lb/>
福極之九疇九疇既列箕子衍其義武王傳其學筮則<lb/>
目之一耳易筮起於前古至朱子作啓䝉以盡乎蓍之<lb/>
變其揲也以四三變而一爻具九變而小成乾一兊二<lb/>
離三震四巽五坎六艮七坤八大抵卦至於八圖之秘<lb/>
固已泄矣由是十有八變而大成觸類而長之六十四<lb/>
卦之變而四千九十六卦於是乎備天下之疑决焉天<lb/>
<pb n="KR4e0169_WYG_009-26a"/>
下之業定焉範筮前無所考至蔡子作皇極以通乎蓍<lb/>
之用其揲也以三一揲而綱以立再揲而目以具一一<lb/>
為一一二為二一三為三二一為四二二為五二三為<lb/>
六三一為七三二為八三三為九大抵數至於九書之<lb/>
秘固已泄矣四揲而八十一章成由是觸類而長之至<lb/>
於八揲而四㑹六千五百六十一數於是乎備天命人<lb/>
事由是較焉吉凶禍福由是彰焉易之揲四而其變三<lb/>
體方而用員者也範之揲三而其變二體員而用方者<lb/>
<pb n="KR4e0169_WYG_009-26b"/>
也此執事所謂分卦揲歸之法通變極數之妙考占成<lb/>
業之義無一不同者盖理之同也於此不同則亦不足<lb/>
以為數矣夫易廣矣大矣而範之數直與之同流執事<lb/>
疑非蔡子之作愚生亦謂數學自易以後雖代有作者<lb/>
經世倣於易而為之者也大𤣥潛虚之類支離破碎强<lb/>
合難通未有如範數之大不用乎易而能準乎易者此<lb/>
必上世以來有所秘傳混於丹竈之家而蔡子得之於<lb/>
異人之授不然則蔡子既聖矣乎何以能作也孔子曰<lb/>
<pb n="KR4e0169_WYG_009-27a"/>
動則觀其變而玩其占乾之羣龍用九坤之永貞用六<lb/>
今朱子啟䝉考占之法四爻五爻之變乃占之卦不變<lb/>
之爻易之爻非九則六而不變之爻非七則八也易無<lb/>
七八之爻何自而占乎且於孔子觀變之說有不合矣<lb/>
意者義理則先儒之論精詳至到無可言者至於名物<lb/>
度數雖聖人亦有未及學而或不盡者也夫天下古今<lb/>
理而已矣理之同也遵之不以為阿理未同也議之不<lb/>
以為僭此末學之臆見或亦執事發問之意也大哉數<lb/>
<pb n="KR4e0169_WYG_009-27b"/>
乎天非數不覆地非數不載人非數不成彰徃知來者<lb/>
數也通幽達變者數也藏神顯化者數也數豈易言哉<lb/>
今執事問及愚生則不敢然也然未知其是否謹對<lb/>
　　問威天下在乎兵而主兵者在於將吳子有言三<lb/>
　　　軍之衆百萬之師張設輕重在於一人將固不<lb/>
　　　可以不知兵矣嘗即一二兵法而觀之途有所<lb/>
　　　不由也不由崤澠者成七國之功由壷頭者致<lb/>
　　　五溪之敗城有所不攻也不攻華費者完兵而<lb/>
<pb n="KR4e0169_WYG_009-28a"/>
　　　深入攻郢郡者衆潰而走死君命有所不受也<lb/>
　　　叱吳使之說者成覇越之功拒長史之謀者舍<lb/>
　　　格天之業士卒當如愛子也與士卒分勞苦者<lb/>
　　　著績于河西不恤士卒饑寒者見殺於安陽數<lb/>
　　　將於兵法合之則成違之則敗是固然矣然有<lb/>
　　　可疑者争北山而敗髙陵不可向也或以蹙馬<lb/>
　　　鞍山而取勝以卒神而勝妖術似可用也或以<lb/>
　　　用六甲而致敗臨泜水而退舍全軍宜矣何退<lb/>
<pb n="KR4e0169_WYG_009-28b"/>
　　　舍澗水者卒至䘮師日夜行三百里敗走宜矣<lb/>
　　　何日夜行二百里者卒至成功是又於兵法也<lb/>
　　　或同合而成敗頓殊或同違而勝負特異然則<lb/>
　　　為將者將無事於兵法乎其或兵法之變有非<lb/>
　　　可以常法拘乎文事武備皆諸士子分内事也<lb/>
　　　毋曰吾儒生未學於軍旅<lb/>
對有用兵之常有用兵之變常者固兵法也變者亦兵<lb/>
法也自其常而觀之合乎兵法者知兵法者也自其變<lb/>
<pb n="KR4e0169_WYG_009-29a"/>
而觀之合乎兵法者固知兵法者也不合乎兵法者亦<lb/>
知兵法者也夫兵者隨機應變因敵制勝者也何常形<lb/>
之有哉昔趙括能讀父書奢不能難岳飛好野戰不用<lb/>
古法盖飛知變而括不知變也觀乎此則可以答明問<lb/>
矣夫威天下在於兵而主兵者在於將三軍之衆百萬<lb/>
之師張設輕重在於一人為將者固不可不知兵用兵<lb/>
之妙存乎一心㣲乎㣲乎應形於無窮而談兵者又不<lb/>
可不知變也崤澠誠不可由也亞夫於是竟走藍田所<lb/>
<pb n="KR4e0169_WYG_009-29b"/>
謂途有所不由者而馬援之困敗盖不知壷頭之不可<lb/>
由矣華費誠不可攻也曹公所以深入徐州所謂城有<lb/>
所不攻者而沈攸之之走死盖不知郢郡之不可攻矣<lb/>
越王許吳王之成范蠡不從其命乃叱王孫雄之請而<lb/>
遂成霸越之功董卓挾漢帝之命皇甫嵩欲赴其召乃<lb/>
忽梁衍之謀而竟就匹夫之諒將在外君命有所不受<lb/>
蠡則知之而嵩不知也吳起親裹贏糧與士卒分勞苦<lb/>
守河西而拒强秦之兵宋義置酒大㑹不恤士卒之凍<lb/>
<pb n="KR4e0169_WYG_009-30a"/>
餒留安陽而致項羽之誅愛士卒當如愛子起則知之<lb/>
而義不知也數將者其於兵法合之則成違之則敗所<lb/>
謂合之者知兵法者也不合者不知兵法者也兵法之<lb/>
常也髙陵不可向也趙奢先拒北山秦師争山不得秦<lb/>
師大敗劉備先據馬鞍山陸遜四面蹙之漢師大敗盖<lb/>
遜以乗勝之兵蹙備已敗之兵是得夫激水之疾可以<lb/>
漂石之意若秦師大敗則兩軍相敵未有勝負者也豈<lb/>
可槩論乎祥疑所當禁也田單令一卒為神以破燕者<lb/>
<pb n="KR4e0169_WYG_009-30b"/>
田單智勇之將乗忿怒之軍志復宗國是得夫能愚士<lb/>
卒耳目之意若郭京之敗則市井無頼原不知兵者也<lb/>
豈可以同語乎陽處父退舍於泜水此合令半濟而擊<lb/>
之之法符堅駐軍於澗水揮兵使却亦合此法也退不<lb/>
可止而大敗者盖堅軍無紀律耳是豈知法令孰嚴之<lb/>
㫖哉魏武日夜行三百里逐先主于當陽正犯百里争<lb/>
利則擒之法唐太宗日夜行二百里追宋金剛于雀䑕<lb/>
谷亦犯此法也遂破金剛而大捷者盖金剛已敗沮耳<lb/>
<pb n="KR4e0169_WYG_009-31a"/>
是豈非其疾如風之㫖哉所謂合之者固知兵法者也<lb/>
不合者亦知兵法者也兵法之變也即是而觀之則常<lb/>
者固常也而變者亦常也孫子有言聲不過五五聲之<lb/>
變不可勝聴也色不過五五色之變不可勝視也兵不<lb/>
過竒正竒正之變不可勝窮也變之一字其用兵之最<lb/>
要者乎抑又有説焉兵凶器也黷之則危然昔有周當<lb/>
成康之時四方無虞九夷通道矣召公告以張皇六師<lb/>
周公告以詰爾戎兵二公豈導君以威武者哉盖人主<lb/>
<pb n="KR4e0169_WYG_009-31b"/>
於天下無事之時多留心於儀文制度之間以為藻飾<lb/>
太平之具至於兵之一事往往視為不急之務言之者<lb/>
以為不祥為之者以為多事及天下卒然有變則茫然<lb/>
無以為應奸人賊子得以肆其淊天之惡而天下遂至<lb/>
於大亂唐𤣥宗之時何等全勝之天下也安禄山漁陽<lb/>
一鼓而諸鎮瓦解乗輿播越矣今天下萬國乂治百蠻<lb/>
欵塞庻職奉法文章禮樂閭巷彬彬而愚生之慮以為<lb/>
所因循而不振者兵與將耳此亦或執事未發之意也<lb/>
<pb n="KR4e0169_WYG_009-32a"/>
敢僭言之謹對<lb/>
　　問天下之大勢在外則邊陲在内則郡邑邊陲所<lb/>
　　　以禦外侮郡邑所以安内治也今邊陲之上軍<lb/>
　　　士怯怠矣紀綱陵遲矣帑藏空虚矣其何以禦<lb/>
　　　外乎郡邑之中風俗頽敗矣盜賊竊發矣生民<lb/>
　　　困瘁矣安在其安内乎致是者厥咎何由也今<lb/>
　　　所以處之者何道也遐想古之人教步兵于澤<lb/>
　　　潞者天下推勇誅亂將於朔方者諸鎮奉法屯<lb/>
<pb n="KR4e0169_WYG_009-32b"/>
　　　要害浚溝渠而興屯田者羌夷降敗是皆名將<lb/>
　　　也得是人而用之軍氣可振帑藏可足紀綱可<lb/>
　　　伸歟守蜀郡者治崇禮義長朝歌者人稱神明<lb/>
　　　勸農桑重牧養而禁奢侈者郡有蓄積是皆良<lb/>
　　　吏也得是人而用之民生可蘇盜賊可息風俗<lb/>
　　　可淳歟古人未嘗借才于異代今天下文武之<lb/>
　　　士嵗進幾千人獨無是人出于其間歟抑或有<lb/>
　　　之而莫之用歟此天下剥膚之弊而廟堂之所<lb/>
<pb n="KR4e0169_WYG_009-33a"/>
　　　欲聞者也諸士子其縱言之主司者為之達<lb/>
有致弊之源有拯弊之道然欲拯其弊當先究其源拯<lb/>
弊而不究其源是猶醫者之治病茍不究乎病源之所<lb/>
在抑何以施治療之法哉生也恭承明問而有以知前<lb/>
日致弊之源今日拯弊之道矣天下之道二義與利之<lb/>
間也天下尚義則治尚利則亂前日之致弊者利也今<lb/>
日拯弊之道亦有義而已矣仰我聖天子在上日勤聖<lb/>
學總攬乾綱備二帝三王之徳則固宜有太和雍熙之<lb/>
<pb n="KR4e0169_WYG_009-33b"/>
治也而天下之弊如執事所言種種者何哉在邊陲帥<lb/>
臣格之也在郡縣有司格之也自正徳十六年間權奸<lb/>
相繼用事政以賄成我祖宗以來生養安全之道禮義<lb/>
亷恥之教綱紀法度之制掃蕩無幾外而邊陲之將内<lb/>
而郡縣之吏陟者以利而超遷黜者以利而幸免而將<lb/>
與吏多不得其人矣將既不得其人則邊陲之上軍士<lb/>
不得不怯怠帑藏不得不空虚紀綱不得不陵遲也吏<lb/>
既不得其人則郡縣之内生民不得不困瘁盜賊不得<lb/>
<pb n="KR4e0169_WYG_009-34a"/>
不竊發風俗不得不頽敗也是前日所以致是弊者無<lb/>
他利而已矣知前日所以致弊之源則今日所以拯弊<lb/>
之道可得而言矣盖嘗聞之士有百善惟亷為最士有<lb/>
百惡惟貪為最盖亷則衆欲皆伏而逹之於政自無不<lb/>
善貪則衆欲皆起而逹之於政自不能善亷者義之大<lb/>
也貪者不義之大也是故今日之所急者義而已矣必<lb/>
也絶請托之私重苞苴之禁公銓選之法明黜陟之典<lb/>
則前日之私既足以驅天下於利而今日之公獨不足<lb/>
<pb n="KR4e0169_WYG_009-34b"/>
以驅天下於義乎誠使邊陲之將郡縣之吏皆忘一身<lb/>
之私秉為國之公則前日之弊將不革而自除焉不然<lb/>
則操演雖勤徒足以為觀聴之具轉輸雖多徒足以長<lb/>
侵漁之奸誅戮雖嚴徒足以激凶頑之怒矣邊陲何自<lb/>
而理哉蠲賑雖頻徒足以資里書之欺捕詰雖急徒足<lb/>
以貽地方之擾教戒雖切徒足以為文具之虚矣郡縣<lb/>
何自而治哉遐想古人李抱真之帥澤潞也教習步兵<lb/>
而天下推勇郭子儀之至朔方也按誅亂將而諸鎮奉<lb/>
<pb n="KR4e0169_WYG_009-35a"/>
法趙充國屯要害浚溝渠而興屯田於是羌夷降敗是<lb/>
皆名將也得是人而布之邊陲之上如李抱真焉何患<lb/>
乎軍士之不振如郭子儀焉何患乎紀綱之不伸如趙<lb/>
充國焉何患乎帑藏之不足今武舉之選世襲之胄多<lb/>
矣其中獨無是人歟文翁之守蜀郡也建立學校而治<lb/>
崇禮義虞詡之長朝歌也誘擒盜賊而人稱神明龔遂<lb/>
勸農桑重牧養而禁奢侈於是郡有蓄積是皆良吏也<lb/>
得是人而布於郡縣之中如文翁焉何患乎風俗之不<lb/>
<pb n="KR4e0169_WYG_009-35b"/>
淳如虞詡焉何患乎盜賊之不息如龔遂焉何患乎民<lb/>
生之不安今科目之舉畿藩之貢多矣其中獨無是人<lb/>
歟易曰蠱先甲三日後甲三日夫天下之勢在外則邊<lb/>
陲在内則郡縣今邊陲之上郡縣之内其弊如此可謂<lb/>
蠱之極矣然則今日治蠱之責能無勞於聖天子之心<lb/>
乎先甲後甲治蠱之道也程子曰治蠱者先究其所以<lb/>
然則知救之之道後慮其所將然則知備之之方善救<lb/>
則前弊可革善備則後利可乆今日拯弊之要無踰于<lb/>
<pb n="KR4e0169_WYG_009-36a"/>
此者矣雖然竊又嘗究理亂之勢推盛衰之迹乃既為<lb/>
今日憂而又為今日喜書曰天閟毖我成功所然則今<lb/>
日聖天子承先朝之大弊雖不能不厪宵旰之憂而其<lb/>
所以𢎞中興之業永萬世之譽者亦豈不在於是乎是<lb/>
故商道不衰無以成髙宗之名周道不衰無以見宣王<lb/>
之績今天下行將太平矣明明天子令聞不已敢為今<lb/>
日誦謹對<lb/>
　<lb/>
<pb n="KR4e0169_WYG_009-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苑洛集巻九<lb/>
</p>
<p>
</p>
  </div>
</body>
</text>
</TEI>
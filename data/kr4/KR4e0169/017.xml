<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>苑洛集巻十七</head> <lb/>
    <p>
<pb n="KR4e0169_WYG_017-1a"/>
欽定四庫全書<lb/>
　苑洛集巻十七<lb/>
　　　　　　　　　　　　明　韓邦竒　撰<lb/>
　　乞恩休致事<lb/>
山東等處承宣布政使司右㕘議臣謹奏為乞恩休致<lb/>
事奉聖㫖吏部知道吏部行山東布政司留疏遺巡撫<lb/>
都御史陳公鳳梧奏薦略曰臣伏見右㕘議韓邦竒秉<lb/>
恬退之節抱經濟之才偶因脾疾之攻遂起思親之念<lb/>
<pb n="KR4e0169_WYG_017-1b"/>
既上疏以乞休即促裝而就道伏望皇上軫念人才難<lb/>
得將本官暫令致仕以遂其恬退之節病痊起用以盡<lb/>
其經濟之才吏部覆題奉聖㫖韓邦竒暫准致仕病痊<lb/>
之日有司奏來起用<lb/>
　　乞恩休致事<lb/>
山東等處承宣布政使司右㕘議臣謹奏為乞恩休致<lb/>
事奉聖㫖吏部知道疏遺<lb/>
　　再乞天恩休致事<lb/>
<pb n="KR4e0169_WYG_017-2a"/>
謹奏為再乞天恩休致事奉聖㫖吏部知道疏遺致仕<lb/>
間陞副使<lb/>
　　懇乞天恩休致事<lb/>
山西等處提刑按察司副使臣謹奏為懇乞天恩休致<lb/>
事吏部覆題奉聖㫖韓邦竒准致仕疏遺<lb/>
　　乞恩休致事<lb/>
南京太僕寺丞臣謹奏為乞恩休致事奉聖㫖吏部知<lb/>
道吏部行南京太僕寺留疏遺<lb/>
<pb n="KR4e0169_WYG_017-2b"/>
　　十分病危再乞天恩休致事<lb/>
謹奏為十分病危再乞天恩休致事奉聖㫖吏部知道<lb/>
吏部行南京吏部留疏遺<lb/>
　　乞恩休致事<lb/>
大理寺左少卿臣謹奏為乞恩休致事吏部覆題奉聖<lb/>
㫖韓邦竒不准致仕疏遺<lb/>
　　久病不時舉發再乞天恩休致事<lb/>
謹奏為久病不時舉發再乞天恩休致事臣見年五十<lb/>
<pb n="KR4e0169_WYG_017-3a"/>
五歳陜西西安府同州朝邑縣人由進士厯任今職臣<lb/>
先因感患勞瘵之疾已於去年十月十七日具奏乞休<lb/>
吏部題奉欽依不准致仕臣復用藥調理未曾全愈感<lb/>
恩思奮扶疾而出自後不時舉發入春以來遂加沉劇<lb/>
臣疾留連困苦前奏備陳其狀不敢再瀆天聽伏念臣<lb/>
才質凡庸自入仕以來五蒙罷免自分終身里舍幸而<lb/>
遭際聖明三起臣於廢病之餘厯擢臣以華要之職臣<lb/>
雖粉骨碎身無以仰答恩遇而臣福縁淺薄驅䇿不前<lb/>
<pb n="KR4e0169_WYG_017-3b"/>
無可効㳙埃之地伏望聖慈矜臣病篤容臣休致使臣<lb/>
得送骸骨於鄉土則臣不勝感戴天恩之至為此具夲<lb/>
專差親齎謹具奏聞嘉靖十二年二月<hi>闕</hi>　日聖㫖韓<lb/>
邦竒不准致仕<lb/>
　　舊疾大作乞恩休致事<lb/>
吏部為舊疾大作乞恩休致事考功清吏司案呈奉本<lb/>
部送吏科抄出欽差提督鴈門等闗兼巡撫山西地方<lb/>
右副都御史韓奏臣見年五十七歳陜西西安府同州<lb/>
<pb n="KR4e0169_WYG_017-4a"/>
朝邑縣人由進士厯任今職臣素有痰濕之疾不時舉<lb/>
發入秋以來遂加沉劇晝則頭眩困卧夜則發熱盗汗<lb/>
兩目腫赤精神短少飲食日减形體日削察其病勢終<lb/>
不能愈况臣身任巡撫責寄民兵任大責重豈衰病之<lb/>
人可卧治哉伏念臣一介書生荷䝉眷遇秩至三品官<lb/>
至都御史感恩圖報際時宣力臣之本心而臣才微命<lb/>
薄福過生菑遂至如此雖犬馬之心無已而蒲栁之資<lb/>
早彫茍為勉强就列必取尸素之罪矣伏望聖恩容臣<lb/>
<pb n="KR4e0169_WYG_017-4b"/>
休致則臣此後一日餘年皆聖恩之所賜是臣之一身<lb/>
進與退均荷大造之仁也臣不勝感戴天恩之至等因<lb/>
奏奉聖㫖吏部知道欽此欽遵抄出送司案呈到部㸔<lb/>
得本官才望素隆地方倚重暫爾有疾難擬休致合咨<lb/>
貴職煩為查照施行須至咨者嘉靖十四年九月十七<lb/>
日<lb/>
　　舊病大作再乞天恩休致事<lb/>
謹奏為舊病大作再乞天恩休致事臣疾危迫前疏已<lb/>
<pb n="KR4e0169_WYG_017-5a"/>
具不敢再陳煩瀆聖聽伏念臣迂腐拘儒遭際聖明三<lb/>
起臣於廢病之餘厯擢臣以華要之職負此海嶽之恩<lb/>
未有㳙埃之報匪躬委命臣子之分也况當羣賢彚征<lb/>
之時臣雖愚下豈無奮庸之念但臣疾委實日加沉劇<lb/>
不能驅䇿而在外巡撫之官責任重大居則綜理政務<lb/>
出則巡厯地方豈衰病之人所能勉强哉伏望聖明矜<lb/>
臣久疾察臣愚誠容臣休致則臣不勝感戴天恩之至<lb/>
為此具本謹具奏聞嘉靖十四年九月三十日奉聖㫖<lb/>
<pb n="KR4e0169_WYG_017-5b"/>
韓邦竒不准致仕<lb/>
　　乆病不痊懇乞天恩休致事<lb/>
謹奏為久病不痊懇乞天恩休致事臣素有痰濕之疾<lb/>
不時舉發巳於去年八月十二月内二次乞休伏䝉聖<lb/>
恩不准致仕臣感恩思奮强起視事乃自今年交春以<lb/>
來日加沉劇即今腰膝酸痛兩目赤腫夜則盗汗不眠<lb/>
晝則昏沉困欝飲食减損形體消弱葢臣疾起於火熱<lb/>
入春木旺遂至如此交夏火盛難保生全矣伏念臣入<lb/>
<pb n="KR4e0169_WYG_017-6a"/>
仕以來仰荷聖恩優沃天髙地厚嶽重海深正當少竭<lb/>
犬馬之勞用伸芹曝之願而臣福縁淺薄遂至如此雖<lb/>
瞻天戀闕須臾未忘而氣乏力憊驅䇿難進故敢復陳<lb/>
血誠懇瀆天聽伏望陛下矜臣久疾容臣休致使臣得<lb/>
遂首丘之願則臣不勝感戴天恩之至為此具本謹具<lb/>
奏聞嘉靖十五年二月<hi>闕</hi>　日<hi>吏部移咨以大義責之</hi>
　　乆病纒綿調治不痊懇乞天恩休致事<lb/>
謹奏為乆病纒綿調治不痊懇乞天恩休致事臣於去<lb/>
<pb n="KR4e0169_WYG_017-6b"/>
年八月間舊疾復作具疏乞休十月間再疏乞休伏䝉<lb/>
聖恩不准致仕臣扶疾辦事殊不能支於今年三月二<lb/>
十五日三疏乞休至今未䝉該部題覆顧臣病委係沉<lb/>
劇留連調理已經改歳藥餌全未即功伏念臣遭際明<lb/>
時荷皇上覆載之恩瞻天戀聖感恩圖報之心臣前疏<lb/>
已備披瀝血誠不敢復陳以瀆天聽但臣病日深一日<lb/>
無望生全况臣身後無述事之子出門乏資旅之人誠<lb/>
恐自此不起遂至遺櫬他鄉良可哀也伏望皇上矜臣<lb/>
<pb n="KR4e0169_WYG_017-7a"/>
乆病察臣愚誠容臣休致使臣得遂首丘之願則臣不<lb/>
勝感戴天恩之至為此具本專差親齎謹具奏聞嘉靖<lb/>
十五年四月二十七日<lb/>
　　乆病危篤調理不痊乞恩休致事<lb/>
謹奏為乆病危篤調理不痊乞恩休致事臣素有痰濕<lb/>
之疾不時舉發近於去年八月間赴邊隨帶綿衣數少<lb/>
比至十一月間夜趨寧武闗偶遇大雪衣薄感寒用藥<lb/>
調理留連至三月初旬方得少愈因旱少雨臣勉强赴<lb/>
<pb n="KR4e0169_WYG_017-7b"/>
城隍廟祈禱遂致勞復即今晝則畏風戰慄夜則盗汗<lb/>
發熱且兩耳聾閉百事健忘至於目流冷淚鼻引清涕<lb/>
則又人所共見也葢以衰暮之年當此大病又不得專<lb/>
意靜養生全且難保矣况望其精神復舊而可居官理<lb/>
事乎伏念臣一介儒生叨䝉恩遇官至九卿三品雖効<lb/>
死於職分所當然但臣身為巡撫責寄民兵既已衰病昏<lb/>
憒久則事廢法弛遺患地方所係非輕也伏望聖明憫<lb/>
臣衰病察臣愚誠容臣致仕臣不勝感戴天恩之至為<lb/>
<pb n="KR4e0169_WYG_017-8a"/>
此具本專差親齎謹具奏聞嘉靖十七年三月三十日<lb/>
　　乆病不痊再乞天恩休致事<lb/>
吏部為乆病不痊再乞天恩休致事該本部題考功清<lb/>
吏司案呈奉本部送吏科抄出提督鴈門等闗兼巡撫<lb/>
山西地方都察院右副都御史韓邦竒奏臣以舊病大<lb/>
作於本年三月三十日具奏乞休未准該部查覆臣疾<lb/>
危廹之狀衰弱之態不得已之情前疏悉具不敢重覆<lb/>
煩瀆聖聽伏念臣一介書生遭遇聖明官至九卿三品<lb/>
<pb n="KR4e0169_WYG_017-8b"/>
雖粉骨碎身不能圖報聖恩之萬一但臣疾委實留連<lb/>
日久不愈始以醫藥繼以灸火皆不見效即今昏沉困<lb/>
卧晝夜呻吟且又心牽官事憂懼不寧愈加沉劇一旦<lb/>
遺櫬異鄉情實可哀臣幸身際明時當賢智奮庸之際<lb/>
而臣福縁淺薄遂至於此伏望皇上矜臣衰病察臣愚<lb/>
誠容臣休致使臣得遂首丘之願則臣不勝感戴天恩<lb/>
之至等因奏奉聖㫖吏部知道欽此欽遵抄出送司案<lb/>
呈到部㸔得提督鴈門等闗巡撫山西地方右副都御<lb/>
<pb n="KR4e0169_WYG_017-9a"/>
史韓邦竒奏稱有疾乞要休致一節為照本官人品豪<lb/>
邁强學且文遭際聖明陟官中外卓有令聞方當精力<lb/>
未衰之年正期奮庸一面之寄但感患前疾日久不痊<lb/>
以故屢奏乞休詞意懇切况本官兼理軍機邊務委非<lb/>
卧病所宜相應議處合無候命下准令本官回籍致仕<lb/>
調理員缺另行推補待病痊之日有司具奏起用庶有<lb/>
用之才不致終棄可惜但係巡撫重臣去留恩典出自<lb/>
朝廷臣等未敢擅擬伏乞聖裁縁係久病不痊再乞天<lb/>
<pb n="KR4e0169_WYG_017-9b"/>
恩休致及節奉聖㫖吏部知道事理嘉靖十七年六月<lb/>
二十五日太子太保吏部尚書許　等具題本月二十七<lb/>
日奉聖㫖韓邦竒既有病著致仕欽此欽遵擬合就行<lb/>
為此合咨貴職查照本部題奉明㫖内事理欽遵施行<lb/>
須至咨者嘉靖十七年六月三十日<lb/>
　　衰病不能供職懇乞天恩休致事<lb/>
吏部為衰病不能供職懇乞天恩休致事考功清吏司<lb/>
案呈奉本部送吏科抄出刑部右侍郎韓奏臣見年六<lb/>
<pb n="KR4e0169_WYG_017-10a"/>
十七歳厯任今職臣禀賦素弱疾病時常舉發乃於今<lb/>
年六月内因中濕熱兩耳出膿用藥調理膿止而耳遂<lb/>
重聴聲稍低㣲即不能辨臨事接物有如癡呆深為未<lb/>
便况又痰火上攻頭腹生瘡發熱盗汗食减不寐時當<lb/>
金水之交尚且如此春來木火旺相難保生全矣伏念<lb/>
臣一介書生累蒙聖恩擢臣至六卿之佐雖粉骨碎身<lb/>
不能圖報於萬一而臣福縁淺薄不遂犬馬㣲誠伏望<lb/>
聖慈俯憐臣疾容臣休致使臣得遂首丘之願臣不勝<lb/>
<pb n="KR4e0169_WYG_017-10b"/>
感戴天恩之至等因奏奉聖㫖韓邦竒不准辭吏部知<lb/>
道欽此欽遵抄出送司案呈到部擬合就行為此移咨<lb/>
貴職煩為查照欽依内事理欽遵施行須至咨者嘉靖<lb/>
二十四年十月初七日<lb/>
　　七十多病乞恩休致事<lb/>
吏部為七十多病乞恩休致事該本部題考功清吏司<lb/>
案呈奉本部送吏科抄出叅賛機務南京兵部尚書韓<lb/>
奏臣見年七十歳係陜西西安府同州朝邑縣民籍由<lb/>
<pb n="KR4e0169_WYG_017-11a"/>
進士厯任今職臣伏覩大明㑹典一欵内外大小官員<lb/>
年七十者聽令致仕欽此欽遵今臣年已七十於例相<lb/>
應致仕况臣素有痰濕之疾不時舉發每發則潮熱盗<lb/>
汗頭眩神昏卧床動經一二月即今暮年尤甚伏念臣<lb/>
一介書生遭際聖明登仕四十二年厯官二十六任位<lb/>
至尚書海嶽洪恩未有涓埃之報竭力效勞是臣本心<lb/>
而臣年既如此病復如此驅䇿不前徒懐感戀且南京<lb/>
實根本重地而尚書有叅賛之責誠非七十多病之人<lb/>
<pb n="KR4e0169_WYG_017-11b"/>
所能堪也伏望聖明容臣休致則臣既得逭尸素之罪<lb/>
復得遂首丘之願矣臣不勝感戴天恩之至等因奉聖<lb/>
㫖吏部知道欽此欽遵抄出送司案呈到部㸔得叅賛<lb/>
機務南京兵部尚書韓遵例奏稱七十多病乞要休致<lb/>
一節為照本官敭厯中外才望素隆年雖七十精力未<lb/>
衰尚堪供職遽難准理但係南京堂上二品官員去留<lb/>
出自朝廷非臣等所敢定擬伏乞聖裁縁係七十多病<lb/>
乞恩休致及吏部知道事理未敢擅便嘉靖二十七年<lb/>
<pb n="KR4e0169_WYG_017-12a"/>
二月二十六日太子太保本部尚書聞　等具題本月二<lb/>
十九日奉聖㫖韓邦竒不准致仕着照舊供職欽此欽<lb/>
遵擬合就行為此合咨貴職煩照本部題奉欽依内事<lb/>
理欽遵施行須至咨者嘉靖二十七年三月初四日<lb/>
　　衰病不能供職懇乞天恩休致事<lb/>
吏部為衰病不能供職懇乞天恩休致事該本部題考<lb/>
功清吏司案呈奉本部送吏科抄出叅賛機務南京兵<lb/>
部尚書韓奏臣見年七十歳由進士厯任今職臣自幼<lb/>
<pb n="KR4e0169_WYG_017-12b"/>
氣體虚弱疾病時常舉發動輙卧床數月今衰暮之年<lb/>
每疾雖愈精神不能復舊亦自然之理也今年三月感<lb/>
瀉痢之疾一月有餘方愈即出供職六月間面目皆腫<lb/>
至八月間復感瘧疾留連二十八日未得全愈臣心不<lb/>
安勉强復出供職至今瘧疾復作飲食日减寒熱往來<lb/>
徹夜不寐盡日呻吟藥不即功况臣年七十耳暗不能<lb/>
聽微聲目昏不能視細字神短不能憶往事夫神者一<lb/>
身之主耳目者聰明之用今既如此復加之病日久事<lb/>
<pb n="KR4e0169_WYG_017-13a"/>
廢勢所必至也况留都本兵重任而又加之叅賛大責<lb/>
豈衰病之人所宜居哉伏念臣以一介草茅荷䝉聖恩<lb/>
官至尚書雖粉骨碎身尚不足為㳙埃之報竭力思効<lb/>
本臣素心而臣衰病至此誠不足以勝重而負大也伏<lb/>
望聖恩俯察臣誠容臣休致使得遂首丘之願則臣不<lb/>
勝感戴天恩之至等因奉聖㫖吏部知道欽此欽遵抄<lb/>
出送司案查嘉靖二十七年二月内該本官奏為七十<lb/>
多病乞恩休致事該本部議照本官敭厯中外才望素<lb/>
<pb n="KR4e0169_WYG_017-13b"/>
隆年雖七十精力未衰等因題奉聖㫖韓邦竒不准致<lb/>
仕着照舊供職欽此已行本官欽遵照舊供職去後今<lb/>
該前因通查案呈到部㸔得叅賛機務南京兵部尚書<lb/>
韓奏稱衰病不能供職乞恩休致一節為照本官厯有<lb/>
年勞素負才望雖稱有疾尚堪調治况奉㫖留用未久<lb/>
遽難准理但係南京堂上二品官員去留出自朝廷非<lb/>
臣等所敢定擬伏乞聖裁縁係衰病不能供職懇乞天<lb/>
恩休致及奉欽依吏部知道事理未敢擅便嘉靖二十<lb/>
<pb n="KR4e0169_WYG_017-14a"/>
七年十一月二十二日太子太保本部尚書聞　等具題<lb/>
本月二十五日奉聖㫖韓邦竒准留用欽此欽遵擬合<lb/>
就行為此合咨貴職煩照本部題奉欽依内事理欽遵<lb/>
施行須至咨者嘉靖二十七年十一月二十五日<lb/>
　　衰弱不能供職懇乞天恩休致事<lb/>
吏部為衰弱不能供職懇乞天恩休致事該本部題考<lb/>
功清吏司案呈奉本部送吏科抄出叅賛機務南京兵<lb/>
部尚書韓奏臣見年七十一歳由進士厯任今職縁臣<lb/>
<pb n="KR4e0169_WYG_017-14b"/>
禀氣素弱自㓜多疾年逾七十衰殘特甚先於嘉靖二<lb/>
十七年正月内七十循例具奏乞休該吏部題覆伏䝉<lb/>
聖㫖韓邦竒不准致仕著照舊供職欽此欽遵臣即扶<lb/>
病任事至本年十月内疾復大作臣再具奏乞休亦該<lb/>
吏部題覆伏䝉聖㫖韓邦竒准留用欽此欽遵臣感激<lb/>
屏營望闕叩頭恭謝天恩勉强供職外但臣兩耳重聽<lb/>
兩目欠明於心實為不安於力實亦難支臣衰殘之狀<lb/>
前奏已具不敢復陳上瀆聖聽伏念臣疾時作時止或<lb/>
<pb n="KR4e0169_WYG_017-15a"/>
有愈時至於耳暗目昏力弱則臣衰暮之年當日甚一<lb/>
日無復回少之時矣且臣官為尚書四司屬官每日升<lb/>
堂禀事不但一時一事而已臣聽欠聰應答一或有差<lb/>
誤事不小况臣又兼叅賛之責儻或有機宻重事若髙<lb/>
聲大言豈不宣泄而衙門時有奏本字畫謹細臣必映<lb/>
對日光方能㸔視一入暗室即不能見矣臣遭際聖明<lb/>
官至尚書感恩圖報是臣本心而臣福縁淺薄衰殘至<lb/>
此臣亦不勝其自傷矣伏望聖明俯察臣誠憫臣衰殘<lb/>
<pb n="KR4e0169_WYG_017-15b"/>
容臣休致不勝感戴天恩之至等因奏奉聖㫖吏部知<lb/>
道欽此欽遵抄出送司案呈到部㸔得叅賛機務南京<lb/>
兵部尚書韓奏稱衰弱不能供職乞要休致一節為照<lb/>
本官敭厯中外才望素優况精力未衰雖稱有疾尚堪<lb/>
調理遽令休致似為可惜但係南京二品堂上官員去<lb/>
留出自朝廷非臣等所敢定擬伏乞聖裁縁係衰弱不<lb/>
能供職懇乞天恩休致及奉欽依吏部知道事理未敢<lb/>
擅便嘉靖二十八年五月初六日太子太保本部尚書<lb/>
<pb n="KR4e0169_WYG_017-16a"/>
聞　等具題本月初八日奉聖㫖韓邦竒既精力未衰著<lb/>
照舊供職欽此欽遵擬合就行為此合咨貴職煩照本<lb/>
部題奉欽依内事理欽遵查照施行須至咨者嘉靖二<lb/>
十八年五月初九日<lb/>
　　衰年耳暗目昏不能供職懇乞天恩休致事<lb/>
吏部為衰年耳暗目昏不能供職懇乞天恩休致事該<lb/>
本部題考功清吏司案呈奉本部送吏科抄出叅賛機<lb/>
務南京兵部尚書韓奏臣見年七十一歳陜西西安府<lb/>
<pb n="KR4e0169_WYG_017-16b"/>
同州朝邑縣人由進士厯任今職伏念臣一介書生遭<lb/>
逢聖主官至尚書雖粉骨碎身無以酬洪恩於萬一竭<lb/>
力圖報臣之本心但臣禀氣素弱年過七十衰殘特甚<lb/>
痰瘧時發困乏䕶牀耳目視聽皆失其思臣為尚書之官<lb/>
各司屬官每日毎事公堂禀説臣既重聽應答一或有<lb/>
差誤事不小然此髙聲尚可聽聞至於臣之兩目本年<lb/>
四月間右目忽然失明精有白㸃曈人不照已成殘疾<lb/>
今於十月初左目昏花初則不能辯細字既而雖常行<lb/>
<pb n="KR4e0169_WYG_017-17a"/>
文移字面亦不能辯用藥㸃服㡬一月皆不見效居官<lb/>
而視聽如此其職隳事廢必然矣臣入仕四十餘年厯<lb/>
官二十餘任雖懷犬馬之心未有涓埃之報而臣福縁<lb/>
淺薄遂至廢疾臣瞻天戀闕伏枕流泣不勝其自傷矣<lb/>
伏望聖明俯察臣誠憐臣衰病容臣休致使得遂首丘<lb/>
之願則臣不勝感戴天恩之至等因奏奉聖㫖吏部知<lb/>
道欽此欽遵抄出送司案查嘉靖二十七年二月内該<lb/>
本官奏為七十多病乞恩休致事該本部覆題奉聖㫖<lb/>
<pb n="KR4e0169_WYG_017-17b"/>
韓邦竒不准致仕著照舊供職欽此本年十一月續該<lb/>
本官奏為衰病不能供職懇乞天恩休致事該本部覆<lb/>
題奉聖㫖韓邦竒准留用欽此嘉靖二十八年五月内<lb/>
又該本官奏為衰弱不能供職懇乞天恩休致事該本<lb/>
部覆題奉聖㫖韓邦竒既精力未衰著照舊供職欽此<lb/>
已經咨行本官欽遵去後今該前因通查案呈到部㸔<lb/>
得叅賛機務南京兵部尚書韓奏稱衰年耳暗目昏不<lb/>
能供職乞要容令休致一節為照本官敭厯中外才望<lb/>
<pb n="KR4e0169_WYG_017-18a"/>
素優近因衰病節次具奏休致累奉明㫖留用今復奏<lb/>
稱前因情詞懇切似非得已合無准令致仕惟復别有<lb/>
定奪但係南京二品堂上官員去留出自朝廷非臣等<lb/>
所敢定擬伏乞聖裁縁係衰年耳暗目昏不能供職懇<lb/>
乞天恩休致及奉欽依吏部知道事理未敢擅便嘉靖<lb/>
二十八年十二月十三日本部尚書夏　等具題本月十<lb/>
五日奉聖㫖韓邦竒既屢奏衰病情詞懇切准致仕欽<lb/>
此欽遵擬合就行為此合咨貴職煩照本部題奉欽依<lb/>
<pb n="KR4e0169_WYG_017-18b"/>
内事理欽遵施行須至咨者嘉靖二十八年十二月十<lb/>
七日<lb/>
　<lb/>
　<lb/>
　<lb/>
　<lb/>
　<lb/>
　苑洛集巻十七<lb/>
</p>
<p>
</p>
  </div>
</body>
</text>
</TEI>
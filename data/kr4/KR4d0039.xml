<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>古靈集巻一</head> <lb/>
    <p>
<pb n="KR4d0039_WYG_001-1a"/>
欽定四庫全書<lb/>
　古靈集巻一<lb/>
　　　　　　　　　　　　　宋　陳襄　撰<lb/>
　熈寜經筵論薦司馬光等三十三人章藁<lb/>
　　端明殿學士右諫議大夫集賢院修撰提舉西京<lb/>
　　嵩山崇福宮司馬光<lb/>
素有行實忠亮正直以道自任博通書史之學可備顧<lb/>
問<lb/>
<pb n="KR4d0039_WYG_001-1b"/>
　　端明殿學士翰林院侍讀學士尚書吏部郎中知<lb/>
　　許州韓維<lb/>
器質方重學亦醇正知盡心性理之説得道於内則可<lb/>
以應物於外矣<lb/>
　　翰林侍讀學士寳文閣學士尚書户部侍郎提舉<lb/>
　　西京嵩山崇福宫吕公著<lb/>
道徳醇明學有原本事君以進賢汲善為已任可謂知<lb/>
務矣<lb/>
<pb n="KR4d0039_WYG_001-2a"/>
　　　　三人者皆股肱心膂之臣不當久外乞詔還<lb/>
　　　　詞苑或居經幃日侍燕閒論思獻納<lb/>
　學士有博學通典故者<lb/>
　　秘書監集賢院學士知杭州蘇頌<lb/>
記問博洽長於史學國朝典故多所練達所學宋敏求<lb/>
之比宜編撰檢討之任<lb/>
　館職有學行器識可備侍從者<lb/>
　　右司諫直集賢院孫覺<lb/>
<pb n="KR4d0039_WYG_001-2b"/>
素有鄉行明經術義理之學端良信厚可以鎮浮厲世<lb/>
　　尚書祠部員外郎秘閣校理知齊州李常<lb/>
性行醇正兼治經術久補外官有循良之政可比於覺<lb/>
　　尚書兵部員外郎直集賢院知和州范純仁<lb/>
器識通明忠義骨鯁其才足以濟大事<lb/>
　　　　三人者皆可充近侍耳目之官<lb/>
　館職有文學可為詞臣者<lb/>
　　尚書祠部員外郎直史館權知河中府蘇軾<lb/>
<pb n="KR4d0039_WYG_001-3a"/>
豪俊端方所學雖不長於經術然子史百氏之書無所<lb/>
不覽文詞美麗擅於一時居官敏恕尤通政事<lb/>
　　尚書祠部員外郎集賢校理權知洪州曽鞏<lb/>
以文學名於時人皆稱其有才然其文詞近典雅與軾<lb/>
之文各為一體二人者皆詞人之傑可備文翰之職<lb/>
　　祠部員外郎集賢校理同修起居注孫洙<lb/>
博學能文才識通敏所守亦端可充文翰史臣之選兼<lb/>
明世務通曉民政近䝉進擢修注深壓士論<lb/>
<pb n="KR4d0039_WYG_001-3b"/>
　館職有學行端正可以擢居清要者<lb/>
　　秘書丞集賢校理王存<lb/>
學行素著方重有守不為勢利所遷<lb/>
　　太子中允館閣校勘判武學顧臨<lb/>
才豪而氣剛兼有識畧樂義尚賢喜於聞過可屬以危<lb/>
難之事<lb/>
　　秘書省著作佐郎集賢校理林希<lb/>
少有文行明敏勁正學亦該博長於記問可與編撰檢<lb/>
<pb n="KR4d0039_WYG_001-4a"/>
討之職<lb/>
　謫官未復職者<lb/>
　　尚書右司郎中分司南京李師中<lb/>
人多稱其有才可當邊帥之任往歲近臣嘗有論薦其<lb/>
才它日為名臣向因言事分務若遂蠲洗不惟責其後<lb/>
效抑足以開言路也<lb/>
　　尚書兵部員外郎傅堯俞<lb/>
言事官以義去就有古諍臣之風不幸坐累褫職未蒙<lb/>
<pb n="KR4d0039_WYG_001-4b"/>
牽復<lb/>
　　太常博士新差河東路提㸃刑獄公事胡宗愈<lb/>
文醇行純兼明經術東南人士多所師服向以言事被<lb/>
謫累經恩宥未䝉復職<lb/>
　　前秘書省著作佐郎王安國<lb/>
材器磊落文亦豪邁可充詞翰之職向居罪廢間不忘<lb/>
進學亦竒偉之才也<lb/>
　京朝官選人有學行才器可進擢臺閣者<lb/>
<pb n="KR4d0039_WYG_001-5a"/>
　　太子中允館閣校勘簽書應天府判官㕔公事劉<lb/>
　　摯<lb/>
性行端淳詞學淵逺若置之文館優㳺長育必為逺器<lb/>
　　太常博士崇文院校書勾當宗正丞公事虞太熈<lb/>
治經有行端方自守不苟於進可充臺閣之選<lb/>
　　太子中允監西京洛河竹木務程顥<lb/>
性行端醇明於義理可備風憲職司之任<lb/>
　　太子中允權發遣淮南西路轉運判官公事劉載<lb/>
<pb n="KR4d0039_WYG_001-5b"/>
少治經術兼有文行可備臺閣之選<lb/>
　　殿中丞新差充秦鳯熈河路措置邊事司勾當公<lb/>
　　事兼催督軍須薛昌朝<lb/>
才質具美持守端直當置臺閣以養其才久從機宜之<lb/>
辟非所以處之也<lb/>
　　秘書省著作佐郎崇文院校書張載<lb/>
學行修明養心事道不苟仕進西方學者如載一人而<lb/>
已若稍加優寵所勸大矣<lb/>
<pb n="KR4d0039_WYG_001-6a"/>
　　興國軍節度掌書記蘇轍<lb/>
其學與文若不逮軾而靜厚過之轍自登第及中制科<lb/>
凡二十年尚在選調未䝉褒擢<lb/>
　　前台州司户㕘軍召試館閣孔文仲<lb/>
性行醇粹如不能言發為文章温厚正直稍加長育必<lb/>
為瓌碩之器<lb/>
　　新差歙州軍事推官呉賁<lb/>
端良質實少以孝行聞於州鄉治易春秋之學而文亦<lb/>
<pb n="KR4d0039_WYG_001-6b"/>
淳雅尤盡心於民政所至以惠愛稱<lb/>
　　前潤州延陵縣令呉恕<lb/>
器識淳深學通義理若置之文館長育而成就之可以<lb/>
與有為也<lb/>
　常僚中才行器識可陞擢任使者<lb/>
　　尚書屯田郎中知開封府太康縣林英<lb/>
有才與行安靜詳明和而不隨直而無撓<lb/>
　　尚書都官員外郎監泗州河南轉般倉孫奕<lb/>
<pb n="KR4d0039_WYG_001-7a"/>
士行著於鄉閭節義信於朋友外雖朴淳而中實强敏<lb/>
英奕所至皆以善政聞可謂循良之吏使當一路則可<lb/>
以厚風俗而安民矣<lb/>
　　秘書省著作佐郎監揚州糧料院林旦<lb/>
才力强明通曉民政兼有持守可責任以事<lb/>
　　太常博士新差監衡州在城鹽倉鄒何<lb/>
操履端方吏材通敏久居務局士論惜之<lb/>
　小臣言事黜廢有可矜者<lb/>
<pb n="KR4d0039_WYG_001-7b"/>
　　太子中允降授大理評事唐坰<lb/>
性雖輕脱然才幹明敏向以言事被竄兩經赦宥初監<lb/>
廣州軍資庫次移監吉州太和縣鹽酒税又次移監杭<lb/>
州龍山税流落逺方巳是數年願特與親民差遣以來<lb/>
敢言之士<lb/>
　　前光州司法參軍監安上門英州安置勒陳鄭俠<lb/>
向以狂言得罪竄廢海隅瘴癘之地朝不保夕小臣愚<lb/>
直敢言如此是亦發於忠義非陛下矜憐其志而使得<lb/>
<pb n="KR4d0039_WYG_001-8a"/>
生還誰復為俠言者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0039_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集卷一<lb/>
</p>
<p>
</p>
  </div>
<div>
<head>古靈集巻二</head> <lb/>
    <p>
<pb n="KR4d0039_WYG_002-1a"/>
欽定四庫全書<lb/>
　古靈集巻二<lb/>
　　　　　　　　　　　　　宋　陳襄　撰<lb/>
　内制<lb/>
　　熙寜四年九月十日明堂赦書<lb/>
門下王者尊親之禮莫隆於昭配之嚴聖人饗帝之誠<lb/>
莫善於靈承之實朕惟席五聖之丕緒荷二儀之眷休<lb/>
永念守成之艱敢忘小毖之義曷嘗不體一元而端本<lb/>
<pb n="KR4d0039_WYG_002-1b"/>
飭五事而承天内屏游畋之娯外親保惠之政選任賢<lb/>
哲付以輔相之宜發籲俊良責以事功之效既黜陟以<lb/>
三考又平成其九功五年于兹百度咸若尚且慮一夫<lb/>
之不獲虞庶事之未康每形引咎之言深軫遇烖之懼<lb/>
天監明德民懷至仁陰陽和平夷夏清晏底此休功之<lb/>
盛率予昭考之行興言孝思未舉宗祀爰擇季秋之吉<lb/>
以代至日之禋勅四海之職以相其儀致九州之味以<lb/>
備其薦逺述周公之志近循仁祖之規按合宫之古圗<lb/>
<pb n="KR4d0039_WYG_002-2a"/>
仍路寢之時製裒對上帝將以示民之有尊賔延五精<lb/>
不忘報祖之由出况乃謁款清廟奉祠紫宫咸稱秩於<lb/>
無文率先期而致告禮樂咸備上有以懷柔百神天人<lb/>
協和下得以緝熙純嘏非予一人之能饗惟爾萬方之<lb/>
綏成宜均福釐廣逮臣庶可大赦天下<hi>云云</hi>於戲親嚴<lb/>
之饗申憯怛于朕心在宥之恩推愛慈于天下庸示更<lb/>
新之令期臻耻格之風尚賴左右宗工中外多士同濟<lb/>
清寜之治永享無疆之休赦書日行五百里敢以赦前<lb/>
<pb n="KR4d0039_WYG_002-2b"/>
事言者以其罪罪之<lb/>
　明堂祀聖祖英宗五帝文<lb/>
　　聖祖景靈宫<lb/>
伏以至神高邈大道冲虛久發真祥肇開聖緒顧惟菲<lb/>
德嗣守成基惟時仲秋備物多品明禋世室謁款靈祠<lb/>
寅念帝先夙䝉道蔭式祈純祐永福黎元<lb/>
　　英宗皇帝<lb/>
伏以神資英睿道協高明潛德宗藩承暉帝日憂勞宵<lb/>
<pb n="KR4d0039_WYG_002-3a"/>
旰罔敢康寜惟仁御邦惟武偃革嘉靖中國以綏四夷<lb/>
顧惟眇躬嗣守丕基慄慄危懼若臨氷淵九月隕霜明<lb/>
堂肇祀孝思慘怛嘉薦芬芳上帝是祗五精咸秩欲報<lb/>
之德克配于天聿求多福宜萬斯年<lb/>
　　青帝<lb/>
伏以蒼精起歲木德司春氣兆東郊仁昭左聖施生廣<lb/>
大致化精微惟時斂收品物多㫖繄神之力在祀有經<lb/>
蕆儀青陽祗事昭考庸申報本祈錫蕃禧<lb/>
<pb n="KR4d0039_WYG_002-3b"/>
　　赤帝<lb/>
伏以列位紫微儲精赤制在德為火居夏乘離臨照四<lb/>
方敷與萬物啓我炎厯肇于休符季秋涓辰宗祀昭考<lb/>
百嘉登阜多品豐盈煌煌列精皇祖繇出敢忘昭報以<lb/>
永承休<lb/>
　　黑帝<lb/>
伏以丕宅幽都實司水德歸藏萬彚含養一元在卦為<lb/>
坎於時主復成兹歲紀繄我帝功時惟秋旻禮備孝饗<lb/>
<pb n="KR4d0039_WYG_002-4a"/>
六宗將禮世室是稽帝臨朔方生物攸賴秩兹祀典來<lb/>
福來歆<lb/>
　　白帝<lb/>
伏以西顥司辰白精布化敷施義氣旋斡金行肅殺斂<lb/>
藏主於成物季商之月嘉實惟時五室奉禋九州薦味<lb/>
孝思罔極神監來宜昭報歲功式陳時祀<lb/>
　　黄帝<lb/>
伏以德配土中數居天五其司季夏其位黄宫統和四<lb/>
<pb n="KR4d0039_WYG_002-4b"/>
時含養九德博厚光大其益無方惟月季秋有事太室<lb/>
昭升文考對越上靈帝臨中壇禮備多品敢忘昭報永<lb/>
錫嘉生<lb/>
　　明堂禮畢謝諸陵文<lb/>
新穀既登肅霜爰降躬修彞典大享合宫諸福降休孚<lb/>
先咸喜敢忘昭告以致明誠<lb/>
　　明堂禮畢諸寺謝批答<lb/>
月旅季秋禮行世室有嚴昭考陟配神天熙事告成景<lb/>
<pb n="KR4d0039_WYG_002-5a"/>
福來貺式陳明薦昭報慈仁<lb/>
　　崇國夫人等賀明堂禮畢詔答<lb/>
參論婦職享有國封方肆祀之休成俄露章而展慶體<lb/>
兹勤至良用褒嘉<lb/>
　　修儀婉容等賀明堂禮畢詔答<lb/>
朕以文考在天合宫展祭繄爾幽閒之職助予祉福之<lb/>
休方清蹕之言旋遽奏封之來上褒揚之美欽歎于懷<lb/>
　　内省宫正以下賀明堂禮畢詔答<lb/>
<pb n="KR4d0039_WYG_002-5b"/>
列名九御備數小星側聞孝享之成遽有慶章之奏悃<lb/>
誠斯至褒尚無忘<lb/>
　　永昭永厚陵九月旦表<lb/>
伏以九月肅霜慘怛之心斯至萬物備禮馨香之薦惟<lb/>
修恭惟諡號皇帝至德清明上居於一氣鴻仁深厚下<lb/>
浸于黎元昭祖武以重光詒孫謀而有翼閔惟小子祗<lb/>
奉成規敢忘追逺之誠長保垂休之永<lb/>
　　趙少師槩辭免明堂陪位批答<lb/>
<pb n="KR4d0039_WYG_002-6a"/>
朕以膺天駿命將有事於合宫因嚴昭孝以配上帝蓋<lb/>
示民尊親之義也思得肅艾之官來助予祀以爾國之<lb/>
勲舊休于田里去位滋久想見儀形用申詔恩以副虚<lb/>
佇洎覽來奏良體輸忠以其筋力之愆難與祼將之事<lb/>
特俞勤請庸示養安<lb/>
　　皇親觀察留後從式除節度使再辭不允批答<lb/>
朕惟孝治之道必自於親親始雖恩遇之特隆而不敢<lb/>
以爵賞私之蓋亦慎夫名器也以卿信厚忠順稱于宗<lb/>
<pb n="KR4d0039_WYG_002-6b"/>
室躬服王爵貴而無驕庸旌爾勞賜以旌鉞謙避于再<lb/>
忱辭可嘉渙恩已行勿復多遜勉被休寵無忘恪恭<lb/>
　　詔河北水災付韓侍中琦<lb/>
朕觀洪範五行水曰潤下聽之不聰則水失其性此五<lb/>
事之證也比歲以來洚水為沴而大河之變益又甚焉<lb/>
豈朕德不明有以召致而使民墊溺至此極耶兹朕所<lb/>
以夙宵警戒思弭其患固不獨歸咎于有司也卿以忠<lb/>
義之誠勤勞於外修備防範靡不悉心今以不虞之眚<lb/>
<pb n="KR4d0039_WYG_002-7a"/>
抗章自劾言雖悃至非朕攸聞惟其繕完隄防順導水<lb/>
性安集流莩日圖康功此朕所以專責於卿也<lb/>
　　賜知州以下初冬衣襖詔勅<lb/>
勅某宣力勤王久勞于外頒衣卒歲均惠由中緬懷安<lb/>
襖之恩益勵公忠之節<lb/>
　　賜諸軍員僚等初冬衣襖勅書<lb/>
勅某州屯駐洎就糧本城諸軍員寮等守戍惟勞初寒<lb/>
甫及深軫同袍之念宜推在笥之恩服我寵榮無忘恭<lb/>
<pb n="KR4d0039_WYG_002-7b"/>
命<lb/>
　　賜諸路蕃部谿洞初冬衣襖詔勅<lb/>
勅向承萬封疆之守捍禦為勞方屬陰寒宜均賜服永<lb/>
念疏恩之厚無忘固圉之忠<lb/>
　<lb/>
　<lb/>
　<lb/>
　古靈集巻二<lb/>
</p>
<p>
</p>
  </div>
<div>
<head>古靈集巻三</head> <lb/>
    <p>
<pb n="KR4d0039_WYG_003-1a"/>
欽定四庫全書<lb/>
　古靈集巻三<lb/>
　　　　　　　　　　　　　宋　陳襄　撰<lb/>
　表奏<lb/>
　　陳州謝到任表<lb/>
臣某言伏奉勅命差知陳州軍州事已於今月十九日<lb/>
到任禮上訖治劇非長偶逭曠官之責均恩特厚未遺<lb/>
旅力之愆况近屏之素優實愚臣之舊治已頒新令再<lb/>
<pb n="KR4d0039_WYG_003-1b"/>
莅屬民居逸而休冒榮以懼臣某誠惶誠恐稽首頓首<lb/>
伏念臣師于古學起自海濵才不逮人利常居於衆後<lb/>
身惟徇道思或得於時中不圖明哲之知濫與清華之<lb/>
選一違禁掖三易名藩勉究吏文㡬殫心氣終乏殊尤<lb/>
之效重叨偃息之恩歲未越于再期民猶知於舊尹逋<lb/>
逃稍去旄倪相欣負弩道旁尚存故吏憩棠郊外僅有<lb/>
遺風宜在此時益修前政富庶未加則務勸相而無擾<lb/>
孝弟未化則思馴致之有方庶㡬黽勉於三年可使阜<lb/>
<pb n="KR4d0039_WYG_003-2a"/>
安于百姓斯蓋伏遇皇帝陛下規恢大業總擥羣英謂<lb/>
耳目之臣不使逺離於王室念本根之治必先取重於<lb/>
輔藩致兹孤拙之蹤常與品題之目臣敢不祗循聖訓<lb/>
益勵官箴寛布化條勤恤民隱中畿甚邇惟依天日之<lb/>
光舊俗猶淳願致國風之正庶少禆于鴻造期無負於<lb/>
赤心臣無任戴天荷聖激切屏營之至謹奉表稱謝以<lb/>
聞臣某誠惶誠恐稽首頓首謹言<lb/>
　　進郊祀慶成詩表<lb/>
<pb n="KR4d0039_WYG_003-2b"/>
臣伏覩皇帝陛下肇修郊祀大禮告成天地清明人神<lb/>
歡慶臣職居儒館親逢熙事不覺手舞足蹈形于詠歌<lb/>
謹齋戒撰成郊祀慶成四言古詩一首隨表上進干冒<lb/>
宸旒臣無任驚懼僭越之至<lb/>
　　代崇國夫人等賀明堂禮畢表<lb/>
躬祠世室祗奉鬯尊昭配上神既以盡孝親之志靈承<lb/>
景福又以示息民之休方禮樂之嘉成浹華夷而均慶<lb/>
恭惟皇帝陛下繇大德而膺命以中孚而御邦精明上<lb/>
<pb n="KR4d0039_WYG_003-3a"/>
貫于神明廣愛下形于黎庶非深仁篤孝之明甚曷鉅<lb/>
典祲容而逮兹妾等叨侍内庭獲觀隆禮與民稱頌望<lb/>
日欣榮<lb/>
　　代内省宫正以下賀明堂禮畢表<lb/>
秋旻在序孝饗申䖍禮備而神來歆誠至而民觀化盛<lb/>
儀卒獲綿㝢同歡恭惟皇帝陛下至徳博臨純誠上達<lb/>
陟配用二宫之制嚴恭為四海之先眷百禮之休成實<lb/>
千齡之盛際妾等幸備掖庭之列親逢熙事之辰仰望<lb/>
<pb n="KR4d0039_WYG_003-3b"/>
禁嚴惟深慶忭<lb/>
　　代修儀婉容等賀明堂禮畢表<lb/>
伏以肇修宗祀對越上靈躬致孝誠非貴九州之美味<lb/>
肅成熙事斯獲萬國之驩心恭惟皇帝陛下聖與日躋<lb/>
道將神㑹齊明之志上足以饗帝與親追事之仁下有<lb/>
以刑家及國自總章而已事慶廣㝢以䝉休妾等備位<lb/>
嬪嬙叨榮禁掖親觀隆盛舉集懽悰<lb/>
　　論役法狀<lb/>
<pb n="KR4d0039_WYG_003-4a"/>
臣聞方今政有害於民者無甚於役法使民歲出傭錢<lb/>
以資應募之人夫應募之人者莫非游手墮農之輩違<lb/>
慢作過又不足以集事兼出錢人户非是樂輸行之數<lb/>
年民力已困上等厚有貲力之家猶可出備自餘中産<lb/>
以下多是農民惟以薄業為生别無營入能自足於衣<lb/>
食者蓋有數矣今來户户率緡既有定額無由蠲免歲<lb/>
時輸入官司敦迫穀益賤而錢益貴常有逋負督責之<lb/>
憂不幸遇歲凶荒一有不足則不免於饑莩流亡之患<lb/>
<pb n="KR4d0039_WYG_003-4b"/>
此大略可見矣若此法不更必恐天下等第之民日益<lb/>
困敝轉致失所此不得不慮也如欲更之則莫若且因<lb/>
今來新定簿役之法復為五等依舊差役除衙前重難<lb/>
及州縣自來號為重役為民深害者即官與雇人以酒<lb/>
場河渡等充錢為傭直其諸色役並從差糾之法如願<lb/>
雇人代役者亦聽仍乞伊司農寺條貫諸係公之人因<lb/>
役人勾當公事及投名公參入直之類取受財物者依<lb/>
常平乞取法及依熙寜編勅官員不得差出三百里外<lb/>
<pb n="KR4d0039_WYG_003-5a"/>
勾當私事條約施行如此等第被役之人差使至經年<lb/>
别無勞費莫不出力願為而無憚矣此可為不易之良<lb/>
法也謹具狀奏聞伏候勅㫖<lb/>
　　乞均排等第出役錢狀<lb/>
臣今欲據逐縣廨宇寛窄合容著得人數約度作番次<lb/>
出榜曉示人户約定日分蹔時喚集令知次第人户頭<lb/>
赴縣並不令坊正耆户長人吏等供排行遣止勒人户<lb/>
各自據實盡底供出本家見管物産浮財確實數目及<lb/>
<pb n="KR4d0039_WYG_003-5b"/>
應係自來諸般作弊寄隱財産並令依實供通各具結<lb/>
罪無隱落如曉示後被人陳告却有隱漏甘將供通不<lb/>
盡財産等給與告人充賞仍甘嚴斷不詞文狀更令近<lb/>
住五户至十户遞相委保的無隱寄財物連名結罪狀<lb/>
入案縣司類聚上件所供物力保狀出榜限一月日曉<lb/>
示如内有隱匿財産不盡供通却致知次第人陳告不<lb/>
虛即以所告供通不盡財物不以多少盡給與告首人<lb/>
充賞其連名委保之人亦當一例收坐保正不實之罪<lb/>
<pb n="KR4d0039_WYG_003-6a"/>
如曉示後犯人自能首説者即與免罪改正收入簿籍<lb/>
如此擘畫關防方可見得人户物力高下確的數目編<lb/>
排户等科出役錢各獲均濟兼杜絶坊正受情作弊陞<lb/>
降等第不公恐議者或謂勾集鄉村人户有追撓之弊<lb/>
臣竊謂不然今來擘畫只是作番次時暫勾喚上三等<lb/>
人户赴縣自令當官供通本家財産排定等第不過三<lb/>
五日便即放散更不由坊正耆户長人吏等供排陞降<lb/>
别無費用錢物去處比之令坊正耆户長等供通物力<lb/>
<pb n="KR4d0039_WYG_003-6b"/>
致使人户怕懼陞降行用錢物打囑孰為騷擾况自朝<lb/>
廷新法以來擇使者下諸路編排等第出備役錢前後<lb/>
被㫖之人非不用心根究立法今來俯及三年所出錢<lb/>
數依前不免輕重不均其本失于止令坊正耆户等供<lb/>
通等第不曾用此勾集人户自令供通許人陳告之法<lb/>
是致等第未均檢㑹編勅新法條貫亦為不許勾集人<lb/>
户明文以此州縣官吏雖欲其便不敢申明兼今來責<lb/>
令人户各自供通許人陳告不盡財給賞若得朝廷指<lb/>
<pb n="KR4d0039_WYG_003-7a"/>
揮庶有畏懼各自愛惜不敢違漏方見人户物力確實<lb/>
别無諸般騷擾違礙今來監司惟見選差官員下本州<lb/>
諸縣根括物力税産催促重排等第次若不如此擘畫<lb/>
終見未絶姦弊難為均濟所行之法謹具狀奏聞伏乞<lb/>
朝廷重賜詳酌所奏事理如可施行即乞降指揮且令<lb/>
臣本州遵禀施行謹具狀奏聞伏候勅㫖<lb/>
　　論散青苗不便乞住支狀<lb/>
臣伏見制置三司條例司奏辟官屬官提舉管勾諸路<lb/>
<pb n="KR4d0039_WYG_003-7b"/>
常平廣惠倉俵散青苗錢斛事其劄子原降指揮預俵<lb/>
之法本以為民而公家無所利其入至于斂散之際亦<lb/>
皆取人之便而不得抑配蓋取先王耕斂補助之道也<lb/>
今來風聞諸路所遣提舉管勾官多不體認原降指揮<lb/>
憑藉事權陵壓州縣却以青苗之法取民利息二分等<lb/>
第之家不問其願與不願一例抑配物論喧然以為騷<lb/>
擾竊縁朝廷之意本為小民闕乏常在於新陳不接之<lb/>
際倍息舉貸以取資給故設青苗預支之法使農人得<lb/>
<pb n="KR4d0039_WYG_003-8a"/>
以資助耕斂而兼并不得以乘其急是欲專以便民而<lb/>
非有以規其息也明矣今使者一出而天下之人皆謂<lb/>
朝廷只以補助之説為名而其實專在於取息而已是<lb/>
豈立法之意哉苟朝廷之法不然而使者為之致陛下<lb/>
失大惠於民則辱命之罪莫大焉宜正典刑以示天下<lb/>
使中外曉然知陛下孚惠之心非有取利於百姓可也<lb/>
如朝廷立法之初果以為利則不特有司之過矣為父<lb/>
而𣙜其子此漢武之事非陛下所宜行不惟不可行時<lb/>
<pb n="KR4d0039_WYG_003-8b"/>
亦不可將以惠民適所以害之也何以言之比歲以來<lb/>
四方多事河决地震水潦民飢陜右有備邊之需河朔<lb/>
有修城之役民力凋敝瘡痍未復天下無名之斂所在<lb/>
有之如聞諸路之民尚有積年逋負官物動以萬計未<lb/>
能輸入今更以青苗取利人必不堪不惟重以困民適<lb/>
足害其官本大率小人見利幸於苟得既用之後多不<lb/>
能償大者須至於逋逃小者不免於刑辟此必然之理<lb/>
臣前謂將以惠民適所以害之者此也臣欲乞早降指<lb/>
<pb n="KR4d0039_WYG_003-9a"/>
揮下諸路提㸃刑獄司更切體量差去提舉管勾常平<lb/>
錢斛官員内有生事擅違朝㫖特與減黜施行其青苗<lb/>
錢已行支俵者將來只令隨税送納本錢如未俵散處<lb/>
並令罷支庶不失陷官本錢及别致騷擾謹具狀奏聞<lb/>
伏候勅㫖<lb/>
　　論青苗錢第二狀<lb/>
臣近有奏狀為諸路俵散青苗錢官員内有生事擾民<lb/>
擅違朝㫖乞特與減黜及青苗已行俵散者只令送納<lb/>
<pb n="KR4d0039_WYG_003-9b"/>
本錢如未俵散處並令罷支等事未䝉朝㫖施行竊詳<lb/>
條例司元降指揮以常平廣惠變為青苗之法申嚴賞<lb/>
罰督責州縣以謹其給納雖以優民救乏為名其實不<lb/>
異民間舉放之事以漁民取利而已豈陛下聖明之主<lb/>
所宜為之就使國家帑藏空虛財用不足亦未至經紀<lb/>
小民放本取利事體削弱如此之甚也今來訪聞諸路<lb/>
所差官吏為見朝廷屬意財利莫不望風希㫖務為誅<lb/>
剥以覬幸酬賞苟免黜責或以三分取息或將陳怯之<lb/>
<pb n="KR4d0039_WYG_003-10a"/>
物紐作貴價兌換支散或不以民之貧富一例抑配事<lb/>
初如此其後可知臣恐此法一行騷動天下希錐刀之<lb/>
利失億兆之心胎禍之端未必不由兹始况興事改法<lb/>
繋國家安危大計上有公卿謀議下有臺諫糾繩豈可<lb/>
只由條例一司獨專其事置陛下於有過使黎元之不<lb/>
安苟利一時斂怨天下非細事也臣欲乞將中外臣僚<lb/>
前後上言常平青苗等不便事件章疏并臣前狀降付<lb/>
中書令與宻院一處看詳定奪可否及下兩制臣僚共<lb/>
<pb n="KR4d0039_WYG_003-10b"/>
析利害聞奏庶陛下得以盡天下之公議知事體之難<lb/>
行特賜寢罷以安人心謹具狀奏聞伏候勅㫖<lb/>
　　論青苗錢第三狀<lb/>
臣聞臣之事君有犯無隱夫犯顔忤㫖以取君父之怒<lb/>
豈其所欲哉蓋義有可言而不言非愛君之道此臣所<lb/>
以昧死而不敢隱黙者也臣近以青苗之法騷擾不便<lb/>
欲乞寢罷以安人心未䝉俞㫖施行陛下聖性聰明固<lb/>
已曉然開悟但以王安石執議不變重違其情物論喧<lb/>
<pb n="KR4d0039_WYG_003-11a"/>
然不加聽察事之可者則置而勿問其不可者則無所<lb/>
不行豈非條例之司為自安之計巧為飾説誣罔聖聰<lb/>
近者韓琦上言以河北俵散青苗錢立定貫伯均與等<lb/>
第人户比之他路獨取息三分顯是提舉之官違例抑<lb/>
配而朝廷並無黜責琦之論列足以知其非便而特寢<lb/>
不行吕景以畿縣之民逋負官物尚有五十餘萬不宜<lb/>
更與預支實虧官本而却令取勘夫擅行抑配者既無<lb/>
罪黜則掊克之吏無所不至不忍為騷擾者反䝉按劾<lb/>
<pb n="KR4d0039_WYG_003-11b"/>
則民之司牧何所措其手足哉故臣前曰此法一行騷<lb/>
動天下正謂此也陛下近以司馬光為樞宻副使中外<lb/>
翕然皆以陛下知光之言為是而悟制置司之為非今<lb/>
復遽然罷之者豈又以光言為非邪必以其辭而不受<lb/>
也然則光之所以不受者以陛下不行其言爾知其言<lb/>
而不用猶可以去又况有所受命乎如欲用之行其言<lb/>
而已矣何吝而不為哉輕進退于大臣失孚號於天下<lb/>
非所謂令出弗反之義也李常職在諫官既聞中外之<lb/>
<pb n="KR4d0039_WYG_003-12a"/>
議不敢不言事雖不實誠亦得之輿論况國朝舊制自<lb/>
許風聞言事若令分析是欲使其必去將以杜言者之<lb/>
口恐非所以待諫臣之體而廣言路之道也凡此數事<lb/>
雖聖慮一時之失豈非聽者之誤乎禮曰有所忿懥則<lb/>
不得其正有所好樂則不得其正亦在陛下追而正之<lb/>
爾書曰改過不吝湯之德也自陛下臨政以來事無過<lb/>
舉惟用安石然後有更事之暴而致興利之非聖人施<lb/>
為自有法度合于道者取之不合於道者去之任天下<lb/>
<pb n="KR4d0039_WYG_003-12b"/>
之羣才取天下之公議堯舜三王之治可以指期而至<lb/>
又何必徇一士之曲議以貽黎元之患哉所有制置條<lb/>
例司如有可行事件欲乞只歸三司相度施行青苗之<lb/>
法早賜停寢則天下幸甚謹具狀奏聞伏候勅㫖<lb/>
　　論青苗錢第四狀<lb/>
臣近嘗三次上言論列青苗之法乞行寢罷而陛下未<lb/>
以臣言為然臣得待罪于言事之官凡時政之闕失近<lb/>
于苛細猶得斥而言之顧此一事最為害政之大者苟<lb/>
<pb n="KR4d0039_WYG_003-13a"/>
依違不言置陛下于有過之地則臣上負朝廷任使之<lb/>
意不忠之罪莫大焉臣觀制置司原降指揮莫非引經<lb/>
以為言而其實貸民以取利事體削弱為天下譏笑是<lb/>
特為管仲商鞅之術非陛下之所宜行臣願陛下為堯<lb/>
舜之君以仁義治天下不願其為霸主也昔者伊尹不<lb/>
俾厥后為堯舜其心愧耻若撻于市是以高宗命説曰<lb/>
爾尚明保予罔俾阿衡專美有商古之人其責難於君<lb/>
如此之備而又肯逢君以利而為霸者之術哉夫所謂<lb/>
<pb n="KR4d0039_WYG_003-13b"/>
霸者當戰國之時諸侯之土地皆褊小而不足上無聖<lb/>
賢之君下無王者之臣而外有敵國之患計出于不獲<lb/>
已而然也管仲以區區之齊居于海濵於是兼魚鹽之<lb/>
利權重輕之法假仁義而行譎詐欲以強國足兵而已<lb/>
然而不能使其君為王政此聖門之所耻言而曽西所<lb/>
以卑其功烈也商鞅之事秦也説其君以强國之術故<lb/>
變法令開阡陌信賞罰而秦人莫敢不服然而謂其君<lb/>
不可與入堯舜之道此正孟軻所謂謂其君不能賊其<lb/>
<pb n="KR4d0039_WYG_003-14a"/>
君者也彼二子者使知以仁義事其君而行王者之政<lb/>
其肯苟一時之利以貽天下萬世之譏哉臣故曰霸者<lb/>
蓋國小而力不足上無聖賢之君下無王者之臣而外<lb/>
有敵國之患計出於不獲已而然也方今陛下富有中<lb/>
國廣輪萬里上有賢聖之君下有王者之臣内無强臣<lb/>
敵國之患外無西戎北狄之難凡四海九州之賦入又<lb/>
足以供吾之用而不為不足陛下不於此時與廟堂之<lb/>
臣坐而論道以行王政而反屑屑為均輸舉貸之事臣<lb/>
<pb n="KR4d0039_WYG_003-14b"/>
竊為陛下惜之然則今日之弊在於國家因循制度未<lb/>
立而侈用日廣斯亦不足患矣陛下但慎選主計之臣<lb/>
付與利柄取天下賦入之籍度縣官調度之數百用為<lb/>
之均節而歸之藝極則浮費省而利用足斯可以行王<lb/>
政矣省徭役薄賦斂則天下之農不釋耒而耕矣寛關<lb/>
市之征弛山澤之禁則天下之商不藏鏹而行矣修庠<lb/>
序之教勸之以孝悌忠信則天下之民皆遣其子弟而<lb/>
興於學矣尊賢而使能才者進不才者退則天下之士<lb/>
<pb n="KR4d0039_WYG_003-15a"/>
皆勵其德行而為良吏矣農有餘粟商有餘財民服其<lb/>
教吏稱其職然而國不富而政不王者未之有也子貢<lb/>
曰文武之道未墜於地在人賢者識其大者不賢者識<lb/>
其小者夫道亦在擇焉而已矣惟陛下捨乎興利之道<lb/>
而行乎保民之政則聖人之治矣謹具狀奏聞伏候勅<lb/>
㫖<lb/>
　　論青苗錢第五狀<lb/>
臣近以青苗之法騷民為害欲乞寢罷其制置司立法<lb/>
<pb n="KR4d0039_WYG_003-15b"/>
之誤中外言者已詳臣固不復一一論列上煩聖聽但<lb/>
以方今天下生民困敝財力殫竭二税之外更有無名<lb/>
科率何啻十色有餘若復俵散青苗錢實恐民不堪命<lb/>
陛下以至仁求治凡欲更張法度皆以為民安有取民<lb/>
脂膏以為貸息而謂周公太平已試之法哉陛下之心<lb/>
必不為此然則天下之人皆知誤陛下者王安石也誤<lb/>
安石者吕惠卿也以陛下之聰明觀天下之議論其法<lb/>
利害固已灼然可知奈何安石持强辯以熒惑於前惠<lb/>
<pb n="KR4d0039_WYG_003-16a"/>
卿畫詭謀以隂助於後加以反覆比周之小人隨時觀<lb/>
望平日公論則舉知其法之非一揉於利則又言其法<lb/>
之是此雖陛下之至聖不能無惑雖臣等之至忠亦不<lb/>
免指為朋黨也近者諫官李常以言事待罪尚令分析<lb/>
孫覺以奏對反覆落職外遷御史中丞吕公著而下皆<lb/>
以不職為言乞從責降而臣獨區區未敢以請者尚冀<lb/>
犬馬之誠一悟聖意許以青苗之法下議百官如臣等<lb/>
之言非則甘從逺竄以戒妄言如臣等之言是則安石<lb/>
<pb n="KR4d0039_WYG_003-16b"/>
惠卿亦允特行貶斥以謝天下謹具狀奏聞伏候勅㫖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻三<lb/>
</p>
<p>
</p>
  </div>
<div>
<head>古靈集巻四</head> <lb/>
    <p>
<pb n="KR4d0039_WYG_004-1a"/>
欽定四庫全書<lb/>
　古靈集巻四<lb/>
　　　　　　　　　　　　　宋　陳襄　撰<lb/>
　奏狀<lb/>
　　祕閣校理修起居注舉自代狀<lb/>
臣伏見前授忠武軍節度推官知許州長社縣事常秩<lb/>
學通於經行信乎道使校祕文以備述作或專直筆以<lb/>
載起居臣實不如今舉自代謹具狀奏聞伏候勅㫖<lb/>
<pb n="KR4d0039_WYG_004-1b"/>
　　辭修起居注知諫院狀<lb/>
臣今月十四日准閤門告報䝉恩授臣尚書刑部郎中<lb/>
修起居注知諫院伏覩陛下臨御以来孜孜求治延訪<lb/>
政事夙夜勵精凡居左右前後宜得奥學逺識之士日<lb/>
進嘉猷以禆聖治諫諍之臣尤宜慎擇如臣者才識淺<lb/>
陋學不造道惟堪外備粗使以效犬馬之勤以人望人<lb/>
或有可取豈當濫陪要近之職以玷清選况近日朝廷<lb/>
言事外補者其間甚有正直賢傑之士可備柬求伏乞<lb/>
<pb n="KR4d0039_WYG_004-2a"/>
聖慈察臣至誠特寢新命除一煩難小郡使竭勤拙上<lb/>
以全陛下知人之明下以遂愚臣陳力之分所有上件<lb/>
勅告未敢祗受謹具狀奏聞伏候勅㫖<lb/>
　　辭修起居注知諫院第二狀<lb/>
臣今月十九日准閤門告報䝉恩授臣尚書刑部郎中<lb/>
修起居注知諫院管勾國子監公事竊念臣學未逮於<lb/>
古人才不適於時用誤膺選擢難以冒居所有上件勅<lb/>
告未敢祇受謹具狀奏聞伏候勅㫖<lb/>
<pb n="KR4d0039_WYG_004-2b"/>
　　辭修起居注知諫院第三狀<lb/>
臣䝉中書劄子奉聖㫖不許辭免仰便授勅告臣竊以<lb/>
修注舎人之職蓋古之左右史知諫者天子之爭臣或<lb/>
書言動以戒起居或贊謀猷以補遺缺總是三者世號<lb/>
清要之官朝廷推用近臣必由此塗而出伏自陛下臨<lb/>
御以来用人深慎至有員闕踰時而不補者議者皆謂<lb/>
陛下精求博考必得魁傑不世之才然後任之而以命<lb/>
臣其責誠重伏惟陛下聰明睿聖有知人之哲甄能攷<lb/>
<pb n="KR4d0039_WYG_004-3a"/>
實靡容濫進况今臺閣中外之士甚有文學資望過於<lb/>
臣者猶足精選伏望陛下回臣此命拔除而授之庶恊<lb/>
公議謹具狀奏聞伏候勅㫖<lb/>
　　辭修起居注知諫院第四狀<lb/>
臣准中書劄子奉聖㫖依前降指揮不許辭免仰便授<lb/>
勅告竊以君有命於其臣可以受可以無受要適諸義<lb/>
而已矣士患不知其道不患乎不得其君既得其君則<lb/>
不可不任其事然而有所不受者葢亦有道焉爾若夫<lb/>
<pb n="KR4d0039_WYG_004-3b"/>
君之任臣如不獲已大者不能行其道小者不能用其<lb/>
言是不足與有為者雖禄之以萬鍾而不受適足恥之<lb/>
而曰聖人不興吾道不行此孔子孟軻之任也臣嘗學<lb/>
之矣言雖可從也道雖可行也苟不勝其任焉亦不敢<lb/>
以受必也辭尊以居卑辭大以居小此冉有公西華之<lb/>
任也臣嘗行之矣伏惟陛下天資仁智誠有為之主堯<lb/>
舜之事皆欲舉而行之此可謂得君行道之時然臣今<lb/>
區區不敢承命者特以其官守之優言責之重固不患<lb/>
<pb n="KR4d0039_WYG_004-4a"/>
道之難行而患乎巳之未能也學問之不充誠明之不<lb/>
著居下位而能獲乎上者未之有也周任有言曰陳力<lb/>
就列不能者止臣之謂也况陛下尊賢重道俊傑咸在<lb/>
於朝如得偉人以塞兹任則天下幸甚頻凟冕旒臣無<lb/>
任祈天望聖激切屛營之至謹具狀奏聞伏候勅旨<lb/>
　　修起居注舉自代狀<lb/>
臣伏見<hi>闕</hi>　郎中集賢校理馮浩困不失亨恬而有守<lb/>
俾居左史之任宜有近臣之䂓臣實不如今舉自代謹<lb/>
<pb n="KR4d0039_WYG_004-4b"/>
具狀奏聞伏候勅㫖<lb/>
　　侍御史知雜事舉自代狀<lb/>
臣伏見前授安州司户參軍充國子監直講陳烈根明<lb/>
誠之學躬孝悌之行非聖人之書不讀非先王之法不<lb/>
言窮泰不累於心出處必由於道使居清憲之地必有<lb/>
古人之風臣實不如今舉自代謹具狀奏聞伏候勅㫖<lb/>
　　辭中書候試知制誥狀<lb/>
臣䝉恩除侍御史知雜事仍准中書劄子奉聖㫖候知<lb/>
<pb n="KR4d0039_WYG_004-5a"/>
制誥有闕與試劄付御史臺者臣聞命之次震惶無已<lb/>
竊惟陛下必以臣自内史過為臺雜乃是下遷爰降徳<lb/>
音俾諭聖意在臣之分誠所未安陛下以義使臣臣當<lb/>
惟命是聽豈可計校資地以為重輕况知雜之任號為<lb/>
雄劇陛下柬求才哲未嘗輕授而獨以臣充選其責非<lb/>
輕故臣之區區惟懼不職無以稱陛下任使之意謹當<lb/>
夙夜上禆朝政下正臺綱震肅百僚糾繩非法義之所<lb/>
在知無不言夫豈知鈇鉞之在前而寵禄之居後哉一<lb/>
<pb n="KR4d0039_WYG_004-5b"/>
有顧利避害之心則依違姑息無所不至身且不正焉<lb/>
能正人臣雖不然寧免公議所有先降中書劄子候知<lb/>
制誥有闕與試指揮伏望特行追寢候勅㫖右奉聖㫖<lb/>
依奏所有元降劄子宜令御史臺繳納中書省<lb/>
　　辭巾書召試知制誥狀<lb/>
某今月二十一日准中書召臣言有聖㫖令就試聞命<lb/>
之次震悚不遑臣學術至疎昨者誤䝉陛下擢寘諫垣<lb/>
曽未踰時就遷臺雜仍准中書劄子奉聖㫖候知制誥<lb/>
<pb n="KR4d0039_WYG_004-6a"/>
有闕與試臣以風憲之任言責非輕豈宜首戴法冠而<lb/>
心懷寵利尋陳封奏乞追還原降劄子指揮陛下深察<lb/>
其心特䝉俞允備員幾嵗無補朝廷比以制置條例一<lb/>
司改更朝廷新法中外之議皆以為擾臣負憂責不得<lb/>
不言未能開悟聖心早令寢罷是臣不職之罪未知譴<lb/>
所豈可輒為私計進冒寵榮况今青苗之法尚行而言<lb/>
事者繼去抨彈之際正在得人惟陛下用臣之言則臣<lb/>
雖竊位憲司且願供職如其不用則日俟竄斥豈有榮<lb/>
<pb n="KR4d0039_WYG_004-6b"/>
進之望哉所有召試指揮臣不敢當伏乞特賜追寢謹<lb/>
具狀奏聞伏候勅㫖<lb/>
　　辭召試知制誥申中書省狀<lb/>
某今月二十一日准中書召某言有聖㫖令某試某以<lb/>
學術之疎言事不職豈敢輒為私計進冒寵榮所有召<lb/>
試指揮伏乞賜追寢除已具狀敷奏外謹具狀申中書<lb/>
省伏候裁㫖<lb/>
　　辭直舎人院狀<lb/>
<pb n="KR4d0039_WYG_004-7a"/>
臣竊聞已降勅命差臣直舎人院者繼叨寵渥盡出聖<lb/>
心榮與懼幷措躬無所伏念臣近䝉恩㫖召赴中書就<lb/>
試臣以言事不職不敢承命抗章陳避特䝉俞允只還<lb/>
舊職已是非宜陛下親降御批訓辭敦諭又以臣嘗供<lb/>
職乃其舊物此臣不得而辭也夫直院之名實司詔誥<lb/>
雖職非内制而祖宗嘗以不次任人陛下以臣罷言事<lb/>
之官辭舎人之命特加是職使臣有可就之義然臣既<lb/>
以言不見用辭不就職輒居是職即與就試何殊雖陛<lb/>
<pb n="KR4d0039_WYG_004-7b"/>
下有曲成之恩在於臣身不免利之而已上以要君之<lb/>
命下以召人之言使今後言事之臣依違沽激以希寵<lb/>
利罪必由臣區區之心實懼於此非臣之所宜苟得也<lb/>
其所除恩命不敢祗受伏望聖慈特賜追寢干冒冕旒<lb/>
臣無任祈天望聖激切惶恐之至謹具狀奏聞伏候勅<lb/>
㫖<lb/>
　　辭判吏部流内銓勅内名衘狀<lb/>
臣今月十一日閤門告報巳降勅命刑部郎中充祕書<lb/>
<pb n="KR4d0039_WYG_004-8a"/>
校理修起居注直舎人院陳某差兼判吏部流内銓者<lb/>
臣近䝉恩差直舎人院已曽有狀敷奏辭免未䝉指揮<lb/>
今来所差臣兼判吏部流内銓勅内名銜却帶直舎人<lb/>
院以此未敢祗受謹具狀奏聞伏候勅㫖<lb/>
　　辭兼天章閣侍講狀<lb/>
臣今月十一日閤門告報巳降勅命差臣兼天章閣侍<lb/>
講者寵數驟加震惶無措荷陛下之恩至厚於臣子之<lb/>
分極榮臣雖愚甚非不能上體聖心亟承明命但以受<lb/>
<pb n="KR4d0039_WYG_004-8b"/>
之之際義有未安此臣不得而不辭也臣近以備位憲<lb/>
官亦嘗言時政之失陛下不以臣言為可用特令解職<lb/>
臣不能去乃是廢官上孤陛下任使之恩下失人臣去<lb/>
就之義豈可忘其憂責更冒寵榮而况侍講禁中葢老<lb/>
師大儒之任非其道足以根誠明之本學足以通倫類<lb/>
之變其能發明經義之奥以開導人主之徳哉如臣之<lb/>
愚固不足以知此且欲冒而居之則是苟於利而已矣<lb/>
夫懷利以事陛下豈臣之心哉孟軻曰人亦孰不欲富<lb/>
<pb n="KR4d0039_WYG_004-9a"/>
貴而獨於富貴之中有私龍斷焉人皆以為賤丈夫亦<lb/>
臣之所不為也所有先降直舎人院勅已有懇章辭避<lb/>
與今来所降恩命伏望陛下察其心而特賜追寢則愚<lb/>
臣之幸也謹具狀奏聞伏候勅㫖<lb/>
　　辭直舎人院兼判吏部流内銓兼天章閣侍講狀<lb/>
臣近嘗有狀敷奏辭免直舎人院及兼判吏部流内銓<lb/>
兼天章閣侍講恩命今月十二日准中書劄子奉聖㫖<lb/>
不允辭免仰便受勅牒今月十三日延和殿侍立又䝉<lb/>
<pb n="KR4d0039_WYG_004-9b"/>
内臣傳宣召臣面諭聖㫖令臣受命臣雖再三辭避不<lb/>
䝉俞允又以侍講之命前来巳降御批宣諭責臣以經<lb/>
義之益亦令勿辭臣雖至愚上荷聖恩之厚惶恐之際<lb/>
難固以違退而思之終於義理未安不敢祗受故臣區<lb/>
區之誠尚有未盡者不避罪戮須至再煩天聽惟陛下<lb/>
俯加察允則愚臣幸甚臣聞之君子之仕也行其義也<lb/>
非以為利也夫所謂義者食其食而憂其事不以一身<lb/>
之所利而忘天下之所患道之行也言之從也雖祿之<lb/>
<pb n="KR4d0039_WYG_004-10a"/>
以萬鍾而不辭道之不行也言之不從也則致為臣而<lb/>
去此古人之所以去就也今也中國一君内外莫非其<lb/>
臣捨乎是則夷狄之國無可去之義矣故其道之不行<lb/>
言之不用烏乎之乎必也辭尊以居卑辭富以居貧辭<lb/>
内以居外如斯而已矣則臣今日之去就固可知矣向<lb/>
者臣得待罪於憲司不能諫正朝廷之失同時言事之<lb/>
臣皆被竄逐而臣獨留而不去固已得罪於古人矣方<lb/>
斯時也其惟辭大以就小辭富以居貧豈宜更冒恩榮<lb/>
<pb n="KR4d0039_WYG_004-10b"/>
不度於義自聞除目之下寵數便蕃中外聞之莫不驚<lb/>
駭皆謂臣之顧惜利禄言事依違善承人主之意有以<lb/>
得之事雖不然顧其迹烏得使人不疑至此哉故口言<lb/>
之心不存之則人不信心存之身不行之則人不服此<lb/>
臣今日之去就正在乎力行於身而求合於義也易曰<lb/>
莫益之或擊之立心勿恆凶臣之謂也况乎典誥之文<lb/>
所以宣布王命勸講經籍之義所以開悟聖心今也言<lb/>
不足以見用於前身不足以為法於後且欲令其號令<lb/>
<pb n="KR4d0039_WYG_004-11a"/>
孚天下而道義信人主其可得哉故臣之所以不敢承<lb/>
命者此也所有前件勅三道並未敢祗受伏望聖慈早<lb/>
賜追寢施行謹具狀奏聞伏候勅旨<lb/>
　　辭修起居注狀<lb/>
臣竊聞巳有聖㫖除臣守本官充祕閣校理修起居注<lb/>
者叨恩至厚感惕交幷伏念臣本性至愚學非深造向<lb/>
者誤䝉恩奬擢置臺端惟知忠以愛君豈顧言之獲戾<lb/>
方屬朝廷更事物議沸騰身處法官義當論列識淺難<lb/>
<pb n="KR4d0039_WYG_004-11b"/>
周於事體言輕莫悟於聖心陛下深示矜容未加譴斥<lb/>
只解横牀之職俾還内史之班雖洪造之曲全在愚臣<lb/>
而難處臣近嘗面奏以言事不職不敢乆妨賢路尚處<lb/>
憲司願乞外官已䝉俞㫖更居近列誠所未安欲望聖<lb/>
慈令臣只守本官歸館供職或除江淮一小郡庶申愚<lb/>
效上答眷知所有修起居注勅命未敢祗受謹具狀奏<lb/>
聞伏候勅㫖<lb/>
　　擇日祗受修起居注勅命狀<lb/>
<pb n="KR4d0039_WYG_004-12a"/>
臣今月二十六日親事官張潛賫到内降封還臣所辭<lb/>
避修起居注奏狀及准御批近除卿知制誥卿以言事<lb/>
未遂懇不受命且求外補朕素慕卿經術行巳深惜逺<lb/>
去故特還舊職庶㡬左右經席漸摩道義以適所願聞<lb/>
今覽来奏尚欲固辭豈未悉朕意歟今還卿来章當亟<lb/>
就職付陳某者臣祗承聖訓諭㫖優隆其在下臣宜無<lb/>
此禮非陛下知臣之厚何以逮兹荷戴恩榮罔知所措<lb/>
臣某誠惶誠恐伏念臣近以言事無效不能上悟聖心<lb/>
<pb n="KR4d0039_WYG_004-12b"/>
待罪憲司日期貶黜前日諫官御史皆以言語之過獲<lb/>
罪被竄而臣獨許還舊職猶處近班受而不辭乃是干<lb/>
澤因陳懇疏乞補外官固非沽激以取名實恐濡留之<lb/>
非義不謂陛下特還封奏不許固辭奬諭丁寧亟令就<lb/>
職以臣經行之可取惜其逺去謂臣道義之或益適所<lb/>
願聞在臣之愚何敢當此此葢伏遇皇帝陛下不以一<lb/>
善而責人之備不以小過而捨人所長謂臣知雖不足<lb/>
而忠且有餘謂臣言雖有罪而行或可采君命若此臣<lb/>
<pb n="KR4d0039_WYG_004-13a"/>
何敢辭已取今月二十八日謹詣閣門祗受勅命謹具<lb/>
狀奏聞伏候勅㫖<lb/>
　　辭監䕶冀冲孝王葬畢宣賜狀<lb/>
臣伏䝉聖慈特降中使賜臣監䕶冀冲孝王葬事了畢<lb/>
絹五百疋錢五百貫竊念臣嘗守郡淮陽在冀王節制<lb/>
之下令臣攝事義所不辭輒希賞賚實非其志伏望察<lb/>
臣愚悃特寢厚恩所有賜到錢絹安在臣私家臣未敢<lb/>
祗受謹具狀奏聞伏候勅旨<lb/>
<pb n="KR4d0039_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻四<lb/>
</p>
<p>
</p>
  </div>
<div>
<head>古靈集巻五</head> <lb/>
    <p>
<pb n="KR4d0039_WYG_005-1a"/>
欽定四庫全書<lb/>
　古靈集巻五<lb/>
　　　　　　　　　　　　　宋　陳襄　撰<lb/>
　奏狀<lb/>
　　依赦文舉陳烈狀<lb/>
　准御史臺牒准熙寧十年九月七日勅奉聖㫖一應<lb/>
　内外官待制以上各於文臣内舉才行堪任陞擢官<lb/>
　一員令中書審察如所舉不謬取㫖随材用試即不<lb/>
<pb n="KR4d0039_WYG_005-1b"/>
　得舉已係帶職及兩府自巳親戚者<lb/>
臣伏見前授安州司户參軍充國子監直講陳烈心仁<lb/>
氣剛才智卓越學聖人之言而必踐其行稽先王之法<lb/>
而必適於時博通羣經尤明於典禮之奥其為文章淵<lb/>
源浩博肆筆而成求之宿儒未有比者慶厯初嘗與鄉<lb/>
貢試於禮部罷歸田里無復仕進安貧力學積四十年<lb/>
著書數萬言未見其止仁宗朝嘗因近臣論薦及本部<lb/>
監司長吏髙其風莭數以名聞累降召命以學官起之<lb/>
<pb n="KR4d0039_WYG_005-2a"/>
辭而不至世以為潔身獨行之士是非知烈者也烈之<lb/>
所學皆孔孟之志觀其事業足以有為自以身載聖賢<lb/>
之道不為苟進可以禮致而不可以利畜如斯而巳矣<lb/>
伏思陛下享御以来博延髦雋得人之盛跨越百王如<lb/>
烈之賢不為難致欲望陛下特以禮命召至闕廷賜對<lb/>
清閒親降聖問使陳二帝三王之術六經四子之要與<lb/>
夫當世之務以著於篇必有以上稱陛下尊賢重徳之<lb/>
舉今保舉堪充清要不次任使如䝉朝廷擢用後不如<lb/>
<pb n="KR4d0039_WYG_005-2b"/>
所舉臣甘坐面欺之罪謹具狀奏聞伏候勅㫖<lb/>
　　赴召修注上殿劄子<lb/>
臣聞為人君者在知至道其次務得賢其次務修法度<lb/>
知斯三者則知所以治天下矣至道之要求之不逺在<lb/>
乎養心治性擇乎中庸而巳天之所命之謂性性之未<lb/>
變之謂中中者天下之大本也而有五善其端也若甚<lb/>
㣲而不可明及其至也塞乎天地矣感物而動之謂情<lb/>
情者天下之大欲也而有邪有正率善而行之謂正率<lb/>
<pb n="KR4d0039_WYG_005-3a"/>
不善而行之謂邪故正者天之道也邪者人之偽也苟<lb/>
得其正則彼之所謂情者喜也怒也哀也樂也無所處<lb/>
而不為中矣即易之乾曰利貞者性情也苟失之邪則<lb/>
吾之所謂善者仁也義也禮也智也信也無所往而不<lb/>
為偽矣即孟軻所謂物交物則引之而已是也堯舜得<lb/>
之天故曰性之也禹湯治之人故曰身之也正矣五霸<lb/>
失之偽故曰假之也邪矣是王霸之辨而君子之所以<lb/>
慎擇者也其始也在於博學以盡其心盡心以明其善<lb/>
<pb n="KR4d0039_WYG_005-3b"/>
明善以持其志持志以養其氣養氣以充其體誠至於<lb/>
髙明博厚而不息也然後能定明至於廣大精㣲而不<lb/>
惑也然後能應能定能應則七情者不能偽而五事者<lb/>
無所不至矣喜非吾喜也而未嘗不喜怒非吾怒也而<lb/>
未嘗不怒哀樂非吾哀樂也而未嘗無哀樂莫不與天<lb/>
下公共之也其為貌也必正禮而無所不莊其為言也<lb/>
必正辭而無所不治其為視也必正色而無所不辨其<lb/>
為聽也必正音而無所不謀其為思也必正道而無所<lb/>
<pb n="KR4d0039_WYG_005-4a"/>
不達故其應務也舉天下之變不得以困其心其任人<lb/>
也舉天下之才不得以罔吾道其治民也舉天下之政<lb/>
不得以盭吾仁其行法也舉天下之情不得以易吾義<lb/>
邇之則虚一而靜逺之則通乎倫類而知建諸天地而<lb/>
不悖質諸鬼神而無疑百世以俟聖人而不惑斯道也<lb/>
百王之所相傳而不易者也君得之傳之臣臣得之致<lb/>
之君大者以為聖小者以為賢或並世而其身傳或異<lb/>
世而其言示堯之於舜禹臯陶則以身傳之也彼則見<lb/>
<pb n="KR4d0039_WYG_005-4b"/>
而知之於湯文王則以言示之也彼則聞而知之文王<lb/>
之於武王周公太公則以身傳之也彼則見而知之於<lb/>
孔子孟軻則以言示之也彼則聞而知之伊尹之於太<lb/>
甲也甘盤之於髙宗而不修先王之法度是猶輸之不<lb/>
以䂓矩正方圓曠之不以六律正五音也古者先王建<lb/>
國一事一政無非法者將以定民之志而立民之極雖<lb/>
其迹不必同然其制作之意不可一日而忘也故其車<lb/>
服宫室皆有度數人徒械用皆有等宜貢賦必有節鄉<lb/>
<pb n="KR4d0039_WYG_005-5a"/>
田學射皆有法冠昏喪祭皆有禮姦聲姦色者舉廢亂<lb/>
名亂政者舉殺器服不中度者舉毁禽獸不中殺者舉<lb/>
禁是以國家優裕風俗淳一而物無疵癘矣周衰禮樂<lb/>
壞王道陵夷上無聖賢之君下無法度之臣天下蕩然<lb/>
無綱紀制度漢興有仲舒者可謂法度之臣矣而無可<lb/>
致之君唐太宗有為之主也而房杜之徒不足以言禮<lb/>
樂此其所以不王也伏惟陛下享國以来孜孜庶政二<lb/>
帝三王之事必欲舉而行之臣居斯時不以堯舜之道<lb/>
<pb n="KR4d0039_WYG_005-5b"/>
陳於陛下之前則不恭之罪莫大焉昔者孟軻見滕文<lb/>
公言必稱堯舜文公中材之主也軻猶以此待之况陛<lb/>
下天資聖徳聰明智勇之若此臣敢隱黙而不言哉方<lb/>
今天下之患者皆謂黎民未乂戎狄未恭政令未明財<lb/>
用不足以臣思之不足為患所以過慮者在陛下中庸<lb/>
之未擇性理之未充賢才之未多法度之未立也伏望<lb/>
陛下畧機務之繁進誠明之學稽經信道也周公之於<lb/>
成王也嘗致之矣而天下平孔子孟軻不得其君而致<lb/>
<pb n="KR4d0039_WYG_005-6a"/>
之也而天下亂行乎百世之上言乎百世之下而若合<lb/>
符節其用捨則殊其所以傳之者一也為人君者有其<lb/>
道則聰明不足以自任也可以取而取之有其位則權<lb/>
勢不足以自私也可以與而與之故其心公焉居天下<lb/>
之廣居攬天下之多務而不敢獨為之也必求天下之<lb/>
賢者而任之相與共濟焉堯非不聖也方其洪水之時<lb/>
中國猶未乂堯思天下之賢者宜莫如舜舉而敷治焉<lb/>
舜思天下之賢者宜莫如禹又以命禹洎諸臣水土旣<lb/>
<pb n="KR4d0039_WYG_005-6b"/>
平益火山澤禽獸之害人者去之稷教耕稼民得安居<lb/>
而食又懼夫無教而亂也使契為司徒教以人倫而臯<lb/>
陶以刑輔之而天下以寧故孔子曰舜有臣五人而天<lb/>
下治孟軻曰堯以不得舜為已憂舜以不得禹臯陶為<lb/>
已憂知其所以為大也得其小者以失其大者烏足以<lb/>
為堯舜哉隋文帝每一臨朝或至日昃宿衞之士傳飱<lb/>
而食唐文宗議政延英每對宰臣率漏下十數刻此二<lb/>
主者非不用心勤勞然終無益於治者由親細務而闇<lb/>
<pb n="KR4d0039_WYG_005-7a"/>
大體不知其術然也臯陶曰元首叢脞哉股肱惰哉萬<lb/>
事隳哉此可知矣夫法度者人情之防範也為國頤養<lb/>
神明慎擇縉紳有道之臣旁求巖穴篤行之士日與講<lb/>
求性命之理道徳之源養而充之以至神固斯可以不<lb/>
言而化矣然後建學校隆師儒首自京師逹於州邑羣<lb/>
百辟之才以長育之隆三物之教以統一之則賢人衆<lb/>
多足以任使矣求一徳以居論道之司擇庶尹以付任<lb/>
官之責間用儒臣以分按察之權均布循吏以膺守宰<lb/>
<pb n="KR4d0039_WYG_005-7b"/>
之寄自然百司羣吏莫不任職政令自均而黎元安矣<lb/>
詔奉常以禮學之士修五禮於朝委大農以制置之司<lb/>
節百用於國則浮費自省而財用有餘矣陛下身先恭<lb/>
儉以訓於上小大之臣畏法遵繩以守於下民以是化<lb/>
政以是淳國富兵强可以制梃以撻戎狄之兵矣凡有<lb/>
司之事一切付之陛下但優㳺巖廊以神道設教此堯<lb/>
舜之舉也易曰火在天上大有君子以遏惡揚善順天<lb/>
休命惟陛下不以臣言為迂濶少賜留意則天下幸甚<lb/>
<pb n="KR4d0039_WYG_005-8a"/>
取進止<lb/>
　　進誠明說劄子<lb/>
臣學術荒疎行能無取先朝備位館閣無補朝廷臣非<lb/>
偷禄養安之人惟以位卑言輕未為朝廷所信重以時<lb/>
流奔競好進臣實恥之是以居常退縮以道自守人亦<lb/>
無知臣者不謂陛下過采虛名特於流輩之中不次進<lb/>
用臣自度不肖再三辭避不䝉聖恩俞允夙夜憂懼難<lb/>
勝其任然臣雖愚無他長惟少嗜聖人經籍之學自謂<lb/>
<pb n="KR4d0039_WYG_005-8b"/>
得其門户及觀諸子書質正是非然後益知臣之所學<lb/>
不少盭於堯舜文武孔孟之道伏覩陛下天資聖性聰<lb/>
明穎悟而又好學求治之心如此之至臣敢不竭愚自<lb/>
效日以此道布陳於陛下之前臣又仰思陛下今日所<lb/>
先之務無大於明誠之學徳成道充然後可以臨照天<lb/>
下裁成萬務而歸之皇極臣謹先撰成誠明之說一篇<lb/>
大約以子思孟軻之學為主而取其精要随而解釋庶<lb/>
㡬至道之奥昭然可見謹具投正以聞伏望陛下不以<lb/>
<pb n="KR4d0039_WYG_005-9a"/>
臣言為迂誕留神采納非獨臣之幸也天下之幸也取<lb/>
進止<lb/>
　　誠明説<lb/>
臣竊以帝王之徳莫大於務學學莫大於根誠明之性<lb/>
而蹈乎中庸之徳也生而不動之謂誠知而有為之謂<lb/>
明正而不邪之謂中故誠者立善之本也明者致道之<lb/>
用也中庸者常徳之守也三者立天下之能事畢矣聖<lb/>
人者先得乎誠者也因誠而後明無資乎學全盡以居<lb/>
<pb n="KR4d0039_WYG_005-9b"/>
之神固以行之酧酢萬物而無失於曲當此之謂誠則<lb/>
明矣賢人者思誠也因明而後誠必擇乎善所謂善者<lb/>
可欲之謂也性也正而公者也所謂惡者有所不可為<lb/>
之謂也情偽也邪而私者也存其所謂正而公者去其<lb/>
所謂邪而私者此之謂擇善精一以守之中正以養之<lb/>
持循戒懼於不覩不聞之際此之謂慎獨而固執之矣<lb/>
乆而不息則形形而不息則明明而不息則動動而不<lb/>
已則化化而不已則神髙明博厚而配乎天地此之謂<lb/>
<pb n="KR4d0039_WYG_005-10a"/>
明則誠矣子思曰溥博淵泉而時出之溥博如天淵泉<lb/>
如淵言其誠之篤也誠之者篤則其為之者至是以其<lb/>
政不肅而行其教不言而諭其事不勞而成舉而措之<lb/>
天下之民無不從服而不知為之者故曰凡為天下國<lb/>
家有九經所以行之者一此之謂也是之謂誠明之學<lb/>
伏望留神聖覽<lb/>
　　乞免御史劉述等言事罪狀<lb/>
臣近者竊聞侍御史知雜事劉述以繳勅被劾前日御<lb/>
<pb n="KR4d0039_WYG_005-10b"/>
史劉琦錢顗又以言事謫降尋准同知諫院范純仁牒<lb/>
稱為臺官劉琦等責降有狀奏乞留逐官及言參知政<lb/>
事王安石事居家待罪更不供職乞行貶竄牒院照㑹<lb/>
者臣亦備位諫官端視朝廷上下之情乖戾若此臣實<lb/>
憂之陛下始者知安石之賢擢與大政天下聞之莫不<lb/>
相賀以為陛下有知人之哲能任道徳之臣陛下責望<lb/>
安石之意旣深則安石論報陛下之心愈急事既傷於<lb/>
欲速人不免乎有言臺諫耳目之官苟有見聞不敢緘<lb/>
<pb n="KR4d0039_WYG_005-11a"/>
黙事之可否在陛下擇而行之不宜小有忤㫖便加譴<lb/>
斥恐非所以通下情来諫諍之道也自陛下享國以来<lb/>
凡五易御史中丞臺諫之官罷斥相繼以不失職而去<lb/>
固無所損然而天下之人皆謂陛下不能包容聽納窒<lb/>
塞賢路訑訑之聲音顔色拒人於千里之外在於聖政<lb/>
不為無損也况今官政因循上下無守述為刑曹繳勅<lb/>
待罪可謂不失其職矣若陛下因此罪之是使天下偷<lb/>
禄苟安之人益隳官守矣况御史之任得以糾正朝綱<lb/>
<pb n="KR4d0039_WYG_005-11b"/>
今琦與顗為言執政之臣雖風聞失實未為深過若以<lb/>
㣲罪被逐是使言事之官無復敢論柄臣之失矣此竊<lb/>
為陛下惜也夫天地之所以為大者以其善覆萬物而<lb/>
不可名善載萬物而不可度聖人之徳亦在容之而巳<lb/>
矣書曰必有忍其乃有濟有容徳乃大願陛下不以守<lb/>
職違詔而置述於法不以言詆近臣而重琦等之罪則<lb/>
天下幸甚謹具狀奏聞伏候勅㫖<lb/>
　　乞召還范純仁狀<lb/>
<pb n="KR4d0039_WYG_005-12a"/>
臣伏覩近降中書劄子内聖㫖就差知河中府兵部員<lb/>
外郎直集賢院范純仁充成都府路轉運使劄付御史<lb/>
臺者比聞御史中丞吕公著右正言知諫院孫覺皆有<lb/>
文字乞留純仁要劇差遣未䝉俞㫖純仁向以諫官言<lb/>
事議論有所不合於義難處懇求外官陛下深示矜容<lb/>
不獲已而與之善郡中外之論已惜其去謂無嵗月之<lb/>
乆必當召還供職今復使之逺適人情殊駭在陛下之<lb/>
意不過藉其風力安慰逺民然内外資望之臣可以當<lb/>
<pb n="KR4d0039_WYG_005-12b"/>
此一路者猶足選擇如純仁者忠義勁正乃陛下耳目<lb/>
之官嘗以言事被逐而志無所奪輕利信道不為苟且<lb/>
之計求之今日豈易得哉衆口一辭皆以為不當去伏<lb/>
望聖意早賜召歸要近以厭人望非特臣之私言也謹<lb/>
具狀奏聞伏候勅㫖<lb/>
　　論韓維充御史中丞與韓絳領制置司妨礙狀<lb/>
臣竊聞御史中丞吕公著以言事待罪䝉恩解職巳有<lb/>
聖㫖除翰林學士韓維充御史中丞方公著待罪之初<lb/>
<pb n="KR4d0039_WYG_005-13a"/>
議者紛紛皆謂朝廷既不用公著之言必與制置司為<lb/>
地求其所與以備憲司今既以維代之乃是陛下選用<lb/>
正人未為壅塞言路也然樞密副使韓絳見領制置三<lb/>
司條例司事是維之兄彈奏之間不無妨礙況今青苖<lb/>
之事未息而言者不止欲乞罷絳制置司事使維得以<lb/>
論事無避而亦足弭人之言也謹具狀奏聞伏候勅㫖<lb/>
　　論除韓絳參知政事乞罷制置司狀<lb/>
臣竊聞巳有制命除樞宻副使韓絳為參知政亊絳以<lb/>
<pb n="KR4d0039_WYG_005-13b"/>
才望序遷固未為過然朝廷所以用絳之意似乎不厚<lb/>
矣陛下始用王安石參預大政首為興利之謀先與知<lb/>
樞宻院事陳升之同領制置三司條例司未幾升之用<lb/>
是遷為丞相而絳又領之曾不數月今又以絳參預政<lb/>
事則是中書選任大臣皆以利進自古立治之朝未有<lb/>
斯事也書曰兹惟三公論道經邦燮理隂陽官不必備<lb/>
惟其人此輔相之任也太戊之興也則有伊陟臣扈格<lb/>
於上帝巫咸乂王家髙宗之興也則有甘盤傅説而商<lb/>
<pb n="KR4d0039_WYG_005-14a"/>
禮配天成王之立也則周公為師召公為保興作禮樂<lb/>
遂致太平之功不聞以利責之也唐憲宗剛明果斷能<lb/>
立事功以藩鎮漸平肆意侈欲程异皇甫鎛探知上㫖<lb/>
以誅剝財利悦之故憲宗獨排物議而以异鎛為相裴<lb/>
度素所親信雖極言論列終亦不悟季年昏惑曾庸主<lb/>
之不若信乎利之蔽人也如此君人者之所任與其所<lb/>
好足以為戒矣今陛下執政之臣凡以利進者三人矣<lb/>
雖聖德髙明不足以致惑亦不可以不慎也臣欲乞罷<lb/>
<pb n="KR4d0039_WYG_005-14b"/>
絳參知政事今後中書選任大臣必求道德經術之賢<lb/>
以處之而不得以利進如陛下不欲追寢已行之命即<lb/>
乞將制置條例司與青苖補助之法只歸三司及責之<lb/>
守令相度施行庶不害於王政而足以全大臣之節矣<lb/>
謹具狀奏聞伏候勅㫖<lb/>
　　彈李南公除京西運判不當狀<lb/>
臣伏准中書劄子太常博士李南公巳降勅命就差權<lb/>
發遣京西路轉運判官依舊提舉本路常平廣惠倉兼<lb/>
<pb n="KR4d0039_WYG_005-15a"/>
管勾農田水利差役事劄付御史臺者南公資力甚淺<lb/>
學術無聞雖小有才不足以驟加劇任近為制置司奏<lb/>
辟專以青苖之法為便迎合柄臣曾未赴官遽遷此命<lb/>
雖理權發遣資序其實與轉運使副事權均一使廉按<lb/>
一路所繫不輕非素有資望之人豈宜越次輕授況青<lb/>
苖取利之法臣已累次論列乞行罷寢未䝉指揮今來<lb/>
更令轉運判官專領其事外持使者之權内與制置司<lb/>
相為響應足以公行率剝坐致餘贏在於愛民誠為未<lb/>
<pb n="KR4d0039_WYG_005-15b"/>
便所有南公轉運判官之命欲乞追還别與差遣試之<lb/>
以事如其的有顯效然後擢而任之庶使輕揚巧佞之<lb/>
人無由妄進仍乞以臣前後乞罷青苖劄子早賜降付<lb/>
中書裁決施行謹具狀奏聞伏候勅㫖<lb/>
　　乞免解舉人推恩狀<lb/>
臣竊見外州軍不係免解舉人近日甚有經中書待漏<lb/>
院及攔截宰相投狀陳乞免解未䝉指揮施行其間多<lb/>
是逺方孤貧羸老之人徒步入京羇旅困窮深可憐憫<lb/>
<pb n="KR4d0039_WYG_005-16a"/>
訪聞有經三四十年以前曾與鄉薦潦倒塲屋今來為<lb/>
見陛下龍飛初榜嘉祐二年以前府監一舉進士尚許<lb/>
免解以此扶衰戴白奔走逺來有覬望一例推恩之意<lb/>
若令白首空歸古人所嘆欲望陛下憫其衰暮之年無<lb/>
所成立因兹首䄘特與推恩應進士經三十年諸科四<lb/>
十年以前曾與鄉貢不以舉數塲第見在京師者許依<lb/>
府監免解人例與南省收試如不願就試者並賜一本<lb/>
州文學助教之名不理選限使歸田里沾朝廷一命之<lb/>
<pb n="KR4d0039_WYG_005-16b"/>
榮必知上戴聖仁死無遺恨抑以見陛下隆儒優老之<lb/>
意不為無勸也謹具狀奏聞伏候勅㫖<lb/>
　　乞原免張堯夫等檢斷不當狀<lb/>
臣伏見轉運司差官置院取勘本州宛丘縣令張堯夫<lb/>
司法參軍周琳為檢斷潁州萬夀縣令劉獻臣等明知<lb/>
手分張育等多納人户青苖頭子錢四十四貫有零偷<lb/>
盜入已及事發旅般所盜錢入縣其時劉獻臣等却容<lb/>
庇本人許令陳首虚作誤納錢數在庫從杖罪就縣斷<lb/>
<pb n="KR4d0039_WYG_005-17a"/>
遣係提刑司廵歴到縣㸃檢發覺差官覆勘出上件情<lb/>
罪牒請張堯夫録問周琳檢法將劉獻臣等作故出張<lb/>
育等盜錢徒二年全罪以官吏分首從從私罪定斷尋<lb/>
䝉大理寺等處駁定只合用公坐相承四等減斷其張<lb/>
堯夫周琳却有檢斷不當罪名准勅下轉運司取勘雖<lb/>
兩經徳音及遇郊禋大赦其推勘院為見前來徳音後<lb/>
准朝㫖取勘以此不敢引赦恩釋放依前圓結公案錄<lb/>
奏檢准熙寧編勅諸官員將校犯罪自首或㑹恩合原<lb/>
<pb n="KR4d0039_WYG_005-17b"/>
除私罪徒及贜罪並結案聞奏餘更不結案其張堯夫<lb/>
周琳所犯只得公罪杖不合結案事理分明臣昨曽知<lb/>
本州備知逐官莅職精勤州縣所頼今再叨朝寄益見<lb/>
其職事風蹟可觀歴任以來各無公私過犯内張堯夫<lb/>
是故禮部尚書張詠曽孫到邑三年臨事精敏威惠兼<lb/>
著奉行新法夙夜匪懈僧道舉人等累次經轉運司陳<lb/>
狀稱本官婚田鬬訟給納青苖並無留滯催驅青苖稅<lb/>
物不施刑責各依限了足備見愛民之甚乞留再任已<lb/>
<pb n="KR4d0039_WYG_005-18a"/>
具奏陳提刑司曾申中書乞免替移通判比部員外郎<lb/>
雍標亦具申奏乞依勅條原放兼入仕以來有韓絳吳<lb/>
充王拱辰滕甫劉庠陳薦薛向等一十三人保舉充縣<lb/>
令京職官任使得替合該磨勘惜其名臣之後能自立<lb/>
身勤政如此誠可奬激及周琳除本職外州司多委他<lb/>
局勾當並皆濟集强幹可稱竊詳萬夀縣令佐元犯本<lb/>
為不覺察人吏多納青苖錢數有礙新法刑名深重避<lb/>
見申解上州暴揚已過以此商量許令陳首作誤納錢<lb/>
<pb n="KR4d0039_WYG_005-18b"/>
數只就本縣斷放雖然公事其間雜有私情顯是刑名<lb/>
疑慮其張堯夫等意在推明新法嚴誡吏人取受以致<lb/>
失錯檢斷别無枉曲今依條減外亦只有公罪杖累逢<lb/>
恩宥於法自合全原不當圓結公案竊慮將來奏案朝<lb/>
廷以前來德音曾降勅命取勘特有移改隔礙磨勘指<lb/>
揮原其本情誠足矜憫乞欲聖慈檢㑹提刑轉運司及<lb/>
本州通判雍標等奏狀及申中書狀特賜詳酌與依赦<lb/>
勅原放不作遺缺庶使公懃盡心之吏知所勸激謹具<lb/>
<pb n="KR4d0039_WYG_005-19a"/>
狀奏聞伏候勅㫖<lb/>
　　乞止絶臣僚陳乞創造寺觀度僧道狀<lb/>
臣昨授勅差判尚書祠部累准中書劄子指揮多是近<lb/>
上臣僚陳乞創造墳莊寺院剃度童行事又西天譯經<lb/>
僧法䕶遺表特與剃度十人并安國院每年與度二人<lb/>
二年與紫衣一名及知鄆州趙槩奏列子廟乞度道士<lb/>
每三年特與一名披戴臣竊以為方今釋老二氏之法<lb/>
蠧惑天下上自王公下逮民庶莫不崇信其法傷風壞<lb/>
<pb n="KR4d0039_WYG_005-19b"/>
教無甚於兹陛下縱未能蠲除其弊可且持循舊規不<lb/>
宜增置轉令滋蔓况臣僚所乞奉親立寺度人為僧考<lb/>
之先王無此典制葢陛下慈仁孝德俯從人欲因縁恩<lb/>
例覬寵先塋然非聖朝所以優臣子之義貽將來之法<lb/>
也臣因檢㑹本部在京諸道州軍寺觀計有三萬八千<lb/>
九百餘所僧尼道士女冠計有三十一萬七百餘人數<lb/>
目極多慶厯以前自有著令不許文武臣僚宗室戚里<lb/>
僧道等人陳乞創造寺觀名額仍委御史臺覺察彈奏<lb/>
<pb n="KR4d0039_WYG_005-20a"/>
及每年試經撥放人數亦無所増近年以來輒增二倍<lb/>
而又内自宫闈以至文武近臣勲賢子孫宦官僧道等<lb/>
人一例陳乞墳莊寺觀除編入舊勅自皇祐三年以後<lb/>
增置名額六十餘所放度僧道又計一百八十餘人葢<lb/>
是當時秉政大臣不與陛下同持國法首為此事黷亂<lb/>
典刑恩例一出無由禁止自為之者既不敢論言事之<lb/>
臣又無彈奏見今節次有人攀援體例未見其已若遂<lb/>
行之不禁臣恐不數十年天下無知之民競為僧道轉<lb/>
<pb n="KR4d0039_WYG_005-20b"/>
令失業非細事也臣欲乞自今以後在京諸道州軍寺<lb/>
觀及每年試經撥放人數只以舊額為定一依慶厯編<lb/>
勅更不許文武臣僚等人陳乞增創名額如陛下未即<lb/>
止絶再降指揮臣實不敢奉行其見在兩府臣僚近日<lb/>
送下乞置墳莊寺觀等劄子雖已施行如尚未曾興建<lb/>
時乞行追寢以率天下庶使向後臣僚等人不敢僥求<lb/>
恩例所有近降法䕶遺表乞度童行及趙槩奏乞度道<lb/>
士劄子二道未敢施行謹具狀奏聞伏候勅㫖<lb/>
<pb n="KR4d0039_WYG_005-21a"/>
　　乞定審官條例狀<lb/>
臣竊以審官東院之職自少卿監知州軍至京朝官而<lb/>
下不減三千餘員注擬陞改所繫非輕事目尤衆宜其<lb/>
法式詳備乃可遵行而見用一司編勅自熙寧八年頒<lb/>
行以來中間續降節文屢有衝改巳非舊文葢立法之<lb/>
初失於簡畧吏員既衆發遣不行動多窒礙條約事理<lb/>
不能周盡或輕重失當於義未安有司動須申明士人<lb/>
時有訴述裁決辦理上煩朝廷臣自䝉恩領職歳月頗<lb/>
<pb n="KR4d0039_WYG_005-21b"/>
乆考求利害粗有條理臣今欲乞將審官東院一司勅<lb/>
依國子司天監例許從本院看詳刪立煩文補其闕畧<lb/>
凡前後申明所得朝㫖可立以為法者並行編定其事<lb/>
理未盡未便者並具奏陳或申中書詳酌刪成審官東<lb/>
院令勅式庶幾著為定法可以久逺施行謹具狀奏聞<lb/>
伏候勅㫖<lb/>
　<lb/>
　古靈集巻五<lb/>
</p>
<p>
</p>
  </div>
<div>
<head>古靈集巻六</head> <lb/>
    <p>
<pb n="KR4d0039_WYG_006-1a"/>
欽定四庫全書<lb/>
　古靈集巻六<lb/>
　　　　　　　　　　　　　宋　陳襄　撰<lb/>
　奏狀<lb/>
　　乞踈放秀越二獄干繫人狀<lb/>
臣伏見中書劄子差屯田郎中沈衡著作佐郎張載往<lb/>
秀越二州置司推勘祖無擇苗振公事風聞其間因縁<lb/>
作過及干連照證人數不少若依制勘條例並須逐一<lb/>
<pb n="KR4d0039_WYG_006-1b"/>
勾追證對圓結緣杭明二州去勘所各經數舎往來追<lb/>
攝不無騷動竊以朝廷詔獄本為守臣違越為害於民<lb/>
以此差官取勘若令無辜干繫之人一例拘留對辨或<lb/>
因累被罪反為平人之害甚非陛下繩吏愛民之意欲<lb/>
乞特降指揮下逐處勘官只令取勘祖無擇苗振及見<lb/>
禁作過情理切害之人所犯重罪依例追呼照證結絶<lb/>
以申懲誡外其餘罪輕不坐與應係干證之人如已勾<lb/>
追即立時取狀疎放其未勾追者並免追究及雖有小<lb/>
<pb n="KR4d0039_WYG_006-2a"/>
可罪愆本州作過因被連累之人亦乞出自聖恩特與<lb/>
推恩矜放更不具案圓結施行所貴不至滋蔓淹延别<lb/>
致騷擾謹具狀奏聞伏候勅旨<lb/>
　　論祖無擇下獄狀<lb/>
臣昨䝉恩召赴闕道由杭州伏見知州龍圖閣學士祖<lb/>
無擇為政寛平愛民無擾杭為劇府素號難治前後守<lb/>
臣多以暴刻繩民故無擇之治百姓安之近者只因監<lb/>
察御史裏行王子韶察訪過實遂興大獄自無擇下吏<lb/>
<pb n="KR4d0039_WYG_006-2b"/>
州人皇皇如繫父母齋僧祈福為之涕雪於府以至詣<lb/>
闕告訴非無擇惠政得人之深何以得此訪聞勘官慘<lb/>
礉百端鍜鍊天子近臣既為獄吏恥辱刻木畫地莫不<lb/>
招承竊慮訊鞫之間未免寃濫臣始聞詔獄恐無擇别<lb/>
有贓汙之狀故不敢以聞近得所知殿中丞知湖州歸<lb/>
安縣柯述書具言其事述是前來勘官宜得事實伏望<lb/>
聖慈以無擇嘗為侍臣秉心忠實但以寛而泛愛失於<lb/>
周防獄案未成特賜馳驛指揮早令結絶使無擇出外<lb/>
<pb n="KR4d0039_WYG_006-3a"/>
聽勅如别無踰違大惡即乞貸從寛典不惟無傷堂陛<lb/>
之體亦足以慰士民之心所有柯述書謹隨狀奏聞伏<lb/>
候勅㫖<lb/>
　　知河陽縣乞抛降和糴小麥價錢狀<lb/>
臣伏為本縣民田瘠薄屢經灾旱今年夏秋闕雨五榖<lb/>
不收雖巳依條減覆檢放稅租然中産之民巳闕歲計<lb/>
待糴而食十有八九例以小麥青苗生舉錢物一㪷之<lb/>
直只得三十餘文兼幷之家巳獲倍利尚被艱難舉貸<lb/>
<pb n="KR4d0039_WYG_006-3b"/>
不得深慮來年起發春夫之際榖價騰湧貧窘之民轉<lb/>
見不易臣竊見本州每歲抛降和糴小麥萬數多是過<lb/>
時收糴每一㪷官支價錢不下九十文以上至一百二<lb/>
十文比之民間麥熟之時所直市價常多三四十文且<lb/>
以一州言之每歲所糴小麥一萬餘石即大支價錢三<lb/>
千餘貫若京西一路枉費官錢亦為不少率無拯救之<lb/>
利秖益商販之民臣今擘畫欲乞轉運司先於隔年抛<lb/>
降和糴小麥價錢數目下本州縣依諸路放買紬絹條<lb/>
<pb n="KR4d0039_WYG_006-4a"/>
例於來年正月半以前預支與五等人户每小麥一㪷<lb/>
依麥熟時民間價例止於六十文仍令十户結為一保<lb/>
各以上等人户充作保頭連名具狀遞相保委請領官<lb/>
錢至時只令户長依夏稅期限催納如此則不惟拯濟<lb/>
貧匱之民兼亦省得和糴官錢不少臣所起請委是官<lb/>
民兩利别無妨礙如允臣所奏乞下本路州軍合係和<lb/>
糴斛㪷去處一例施行謹具狀奏聞伏候勅旨<lb/>
　　理㑹考校進士巻子狀<lb/>
<pb n="KR4d0039_WYG_006-4b"/>
臣伏見今歲科場開封府就試進士三千二百七十餘<lb/>
人合解發三百十人為額國子監一千六百餘人合解<lb/>
百人為額皆是十分之中未取其一英俊既多而剽辭<lb/>
挾書真偽殽雜若不精加考校去畱之際不無差誤孤<lb/>
寒得失所繫不輕貢舉條例雖令考試官通考緣三場<lb/>
巻子數目稍多自來承例分定方始考校得失其間好<lb/>
惡不同未必取捨皆是洎乎考到合格人數便即類聚<lb/>
奏號更不將退落巻子令衆官一處衮同再考輕易漏<lb/>
<pb n="KR4d0039_WYG_006-5a"/>
畧非為不惜舉人進取之艱難殊不體認朝廷取士之<lb/>
意臣今擘畫欲令今來考試官初考校時權令分定巻<lb/>
子除考到詞理優長巳合格者及詞理紕繆與犯不考<lb/>
式者已係黜落外將逐官退下中等巻子在去畱之間<lb/>
者令衆官一處公共看詳與近下合格巻子比校優劣<lb/>
然後升黜仍將三場巻子連粘通考所貴得士之實不<lb/>
至差繆所有考校雖無日限校量一月之内以詩賦策<lb/>
論通考每人一日考得一十五副至二十副巳來如將<lb/>
<pb n="KR4d0039_WYG_006-5b"/>
退落下等巻子更令衆官參考須至更展日限方得了<lb/>
當今乞將就試舉人巻子與考試官員數均定日以二<lb/>
十副為凖自引試初塲通計人數與五七日限通考退<lb/>
落巻子以引試日為始計其日限如更日限未足未得<lb/>
奏名所貴考校精詳不失辭業之士謹具狀奏聞伏候<lb/>
勅㫖<lb/>
　　選差京朝官知縣狀<lb/>
臣近有劄子以銓選吏員冗雜縣令最為親民之官欲<lb/>
<pb n="KR4d0039_WYG_006-6a"/>
乞稍加銓擇以手實之優劣縣政之繁簡各分為兩等<lb/>
選循良幹敏之吏使治其劇其次等縣亦並以奏舉人<lb/>
及常調縣令歴任有三人舉主者充注嚴其保任之責<lb/>
而優其奬待之數使賢能者有所勸激而勉充其選亦<lb/>
銓衡選任之先務也留中多日未䝉頒降施行竊意陛<lb/>
下重其更張不欲使常調入令之人别無差遣因兹濡<lb/>
滯注擬不行臣竊以為不然契勘銓司常調令録大率<lb/>
不過九百人除現任録參或監臨場務及自該入等差<lb/>
<pb n="KR4d0039_WYG_006-6b"/>
注人固已三分之二矣其餘得替守選注官待闕又已<lb/>
過半則逐時在銓守候差遣常無一二百員今所汰去<lb/>
者盡是舉官不足或無勞效莫非貪耄不職之人雖由<lb/>
此罷之其害猶小或付之百里之命使民倒植其為患<lb/>
豈不大哉臣今相度欲乞將諸路州軍係主户三萬以<lb/>
上縣分主簿及節鎮判司員闕與理令録資序許常調<lb/>
令録不該入等人注填如願折資差遣亦從其便則員<lb/>
闕足以相當而無畱滯之患矣臣又觀天下京朝官知<lb/>
<pb n="KR4d0039_WYG_006-7a"/>
縣員闕其間甚有户口浩穰獄訟繁劇號為難治之處<lb/>
有累政而以事去官或曠歲而人無授者如南劍州之<lb/>
尤溪邵武軍之邵武建之浦城信之上饒洪之分寧䖍<lb/>
之雩都如此之類天下甚多審官院雖有指定繁劇兩<lb/>
等選差條貫然多該說未盡如前數邑率皆不預其數<lb/>
欲乞下諸路轉運司别令體訪定奪轄下自來最為煩<lb/>
難不治之邑凡有若干將合入本路分人揀選腳色舉<lb/>
主多有勞績或曾係臣僚奉勅奏舉素有才望之人不<lb/>
<pb n="KR4d0039_WYG_006-7b"/>
依名次保明超授謂之繁劇選差其次雖有難治之邑<lb/>
但封疆濶逺主户及三萬以上者並於以次腳色内銓<lb/>
擇謂之選差内有圭田優厚號為善闕如秀之華亭明<lb/>
之鄞縣常之無錫之類凡有若干並陞為通判差遣謂<lb/>
之優選其係繁劇選差人候任滿日别無遺曠許先次<lb/>
指射更與優選一次仍與通判合入人相兼選擇合闗<lb/>
升通判者與理通判資序其係選差者除兼兵與中等<lb/>
以上圭田處依舊條無酧奬外其餘不以路分遠近但<lb/>
<pb n="KR4d0039_WYG_006-8a"/>
能振職量其績效亦並與先次或優選一次以上如逐<lb/>
任内治績稱最當與優加奬擢其有繆濫不職者主判<lb/>
官稍涉私徇情亦乞特行黜降如此則髙才良吏知有<lb/>
聳勸而樂親民政天下繁難不治之邑莫不均被仁澤<lb/>
如言有可采伏望幷臣前狀降付中書特賜詳酌施行<lb/>
謹具狀奏聞伏候勅㫖<lb/>
　　知常州乞畱陳經不對移任滿狀<lb/>
臣檢㑹常州昨據管下太子中舎知無錫縣事陳經狀<lb/>
<pb n="KR4d0039_WYG_006-8b"/>
稱為與本州推官邵琦是親妨礙尋備録本官狀申奏<lb/>
其陳經近䝉降勅移知婺州蘭溪縣却差知蘭溪縣屯<lb/>
田員外郎鄭琰前來對移事須至奏聞者臣今訪聞得<lb/>
知常州無錫縣事太子中舎陳經自到任以來公懃幹<lb/>
敏練逹民政事無大小躬親聽斷無不曲盡人情縁本<lb/>
縣所管三十二鄉主客户口獄訟浩繁積年不決號為<lb/>
難治之邑經至一年庶事修舉兼為常州修開運河從<lb/>
無錫縣界望亭堰至武進縣奔牛堰一帶工料共計一<lb/>
<pb n="KR4d0039_WYG_006-9a"/>
百三十餘里並是差委本官都大管勾開河司公事諸<lb/>
般經畫以至畢工並得濟集此方是開濬河身及除去<lb/>
望亭一堰疏導太湖水勢通入運河雖獲利濟縁近河<lb/>
兩岸民田到水溝瀆及合置堰閘去處並未開修全藉<lb/>
經向去勸率人户下手興工大段開掘溝港數處通徹<lb/>
運河及創置堰閘若遇歲旱即多引導太湖之水澆溉<lb/>
田土大水之後即決放河水下江如此則四縣民田遂<lb/>
無水旱方為經乆之利自經移勅到後舉縣皇皇如去<lb/>
<pb n="KR4d0039_WYG_006-9b"/>
父母不住經州告訴乞畱滿任以此見陳經之為邑實<lb/>
有惠利使民不忍其去况先有朝㫖許職司體量部内<lb/>
守宰之官如有良吏特與保明再任縣令如經誠不易<lb/>
得某實為百姓惜之欲望朝廷俯從民欲乞畱本官終<lb/>
滿此任始末了當上件河事况推官邵琦考第頗多到<lb/>
官已及一年半欲望朝廷許令成資或於蘓潤湖秀對<lb/>
換一職官差遣幷對移到無錫縣屯田員外郎鄭琰未<lb/>
有替人却乞依舊赴蘭溪縣勾當並無妨礙如允所奏<lb/>
<pb n="KR4d0039_WYG_006-10a"/>
伏乞早降指揮謹具狀奏聞伏候勅㫖<lb/>
　　乞均差衙前等第狀<lb/>
臣尋下法司檢造到差鄉户長名衙前及糾決差役勅<lb/>
條州司看詳胡真雖是物力髙强檢估到家業計錢一<lb/>
千八百六十五貫有零縁曾於治平四年内充鄉户衙<lb/>
前祇應過名下重難分數熙寧二年十月内得替空閒<lb/>
方得二年零五箇月及稱見作十户分居其丁懷檢估<lb/>
到家業計錢一千二百四十五貫有零緣是白腳人户<lb/>
<pb n="KR4d0039_WYG_006-10b"/>
先已曾有狀承認下次鄉户衙前色役即未曾差使及<lb/>
據胡淵狀内指說本縣約有三十家第一等未曾歴過<lb/>
衙前重難其丁懷却不指決顯是本人户於本縣未經<lb/>
差充衙前重難白腳户内最為髙强今來若更差胡真<lb/>
充衙前深未允當檢㑹前勅條衙前軍將許人投名如<lb/>
不足許於鄉村差第一等兩丁以上物力髙强者充即<lb/>
無明文許令連倂差役縁只是州縣據法司引用嘉祐<lb/>
編勅諸般色役許被差人别糾一户見今空閒物力髙<lb/>
<pb n="KR4d0039_WYG_006-11a"/>
强之人以此承例將新近充衙前得替之人更無年限<lb/>
便作見今空閒人户許行糾差况長名衙前除投名人<lb/>
即有優重酬奬若依條於稅户抽差終是鄉民怕見充<lb/>
役即與鄉户衙前事體一同不比尋常諸般差役若其<lb/>
間不幸歴過重難未經數月之間被人指決依糾户條<lb/>
便作見今空閒户定差即是物力最髙之人常被糾差<lb/>
重役更無閒日其次白腳姦戶得以作倖䂓避無由差<lb/>
到深屬不均其胡真丁懷州司已送本縣責付逐家知<lb/>
<pb n="KR4d0039_WYG_006-11b"/>
在聽候奏取朝廷指揮其丁懷現今家活估錢一千二<lb/>
百餘貫雖低小如胡真六百一十九貫有零亦是本縣<lb/>
次第有物力白腳人户又已㑹承認下次衙前差役欲<lb/>
乞朝廷詳酌定差丁懷充長名衙前祇應乞今後自未<lb/>
降雇役新法以前如外州軍亦有似此差長名衙前及<lb/>
糾決别户且依差鄉户衙前勅條有替罷衙前及五年<lb/>
以上見係物力最髙如第一等人户數少即許依空閒<lb/>
人户例定差所貴上等色役之人苦樂均濟謹具狀奏<lb/>
<pb n="KR4d0039_WYG_006-12a"/>
聞伏候勅㫖<lb/>
　　彈監察御史裏行王子韶狀<lb/>
臣伏見監察御史裏行王子韶素非端士濫處法官隂<lb/>
附大臣宻通簡札訪聞其兄子琦預宫官之薦子淵被<lb/>
提舉之辟盡由子韶私謁得之臣竊以大臣之責專以<lb/>
保任賢能御史之職在於糾繩非法而乃賣恩請謁同<lb/>
於市道上下若兹公義安在欲乞取問制置司臣僚子<lb/>
淵既是御史之兄不知何人所薦特宜推劾以正罔上<lb/>
<pb n="KR4d0039_WYG_006-12b"/>
之刑使今後近臣不敢妄有奏辟所有子韶回邪反覆<lb/>
臺中難與議事伏望出自宸衷别無差遣庶清憲臺以<lb/>
塞人言謹具狀奏聞伏候勅㫖<lb/>
　　彈秀州軍事判官李定狀<lb/>
臣竊以任人之術莫大於分别邪正而知君子小人之<lb/>
道也君子之道好義而不顧其利故其言也忠小人之<lb/>
道好利而不顧其義故其言也佞此君人者不可不察<lb/>
也伏見秀州軍事判官李定近為右正言孫覺所薦被<lb/>
<pb n="KR4d0039_WYG_006-13a"/>
召赴闕定知天下之人皆以青苗之法為非而獨王安<lb/>
石之徒主以為是每逰安石之門及與士大夫言莫不<lb/>
盛稱青苗之法以為仁政欲以迎合安石之意前日竊<lb/>
聞已被召對定之口才便佞必能為甘言以恱陛下之<lb/>
心仍慮制置司臣僚喜其助已隂相引薦置之要路以<lb/>
亂大政又聞定與人言陛下巳曾面許臺諫任使事雖<lb/>
未然或慮陛下知之未深誤有進用似此諛佞之人非<lb/>
朝廷之福也孔子曰遠佞人荀卿曰諂䛕我者吾賊斯<lb/>
<pb n="KR4d0039_WYG_006-13b"/>
至論也所有臣近嘗彈奏太常博士李南公資序至淺<lb/>
小才善佞乞追還轉運判官之命又言監察御史王子<lb/>
韶回邪反覆難與議事及定阿䛕不正並望别與外任<lb/>
合入差遣庶絶佞人僥倖之路而不誤陛下任使之明<lb/>
也謹具狀奏聞伏候勅㫖<lb/>
　　彈歩軍副指揮使宋守約狀<lb/>
臣訪聞侍衛親軍歩軍副都指揮使威武軍節度觀察<lb/>
畱後管勾都指揮使公事宋守約為性貪暴違越不公<lb/>
<pb n="KR4d0039_WYG_006-14a"/>
陵虐軍人非理鞭配前後私役軍士修蓋第宅物業日<lb/>
不減一二百人及分布東西窰竈變造塼甓津般土木<lb/>
以至脫塹打草之類莫非軍人道途怨嗟無敢言者居<lb/>
陛下手足下而敢恣横如此其可容乎伏望陛下以臣<lb/>
之言取責諸軍人員即見逐件事實褫職詔獄以正典<lb/>
刑庶使今後管軍臣僚不敢違越謹具狀奏聞伏候勅<lb/>
㫖<lb/>
　　彈宋守約第二狀<lb/>
<pb n="KR4d0039_WYG_006-14b"/>
臣近有劄子彈奏歩軍副都指揮使宋守約貪暴不法<lb/>
等事乞行勘劾親承宣諭待更體問詣實今來已是多<lb/>
日未䝉聖㫖施行守約自領兵權素無㢘節貪邪酷虐<lb/>
中外莫不具知惟陛下聖眷優隆未知其惡交結中貴<lb/>
以為内援阿附近臣而作威福擅使官兵廣營家業以<lb/>
私役計庸則無慮千匹以非法刺配者何止百人臣之<lb/>
所聞大畧如此近者朝廷有退軍倂營之議人心惶惑<lb/>
皆言守約邀功希㫖力主此議揺動軍情已成怨府夫<lb/>
<pb n="KR4d0039_WYG_006-15a"/>
事有馴致暴則生患昔張仲瑀請抑武選蕭俛廷議銷<lb/>
兵率皆禍起一時足為鑒戒小人思慮不逺上誤朝廷<lb/>
若不即去除而復用之必恐别致生事悔將無及矣所<lb/>
有臣前劄子伏望早賜施行謹具狀奏聞伏候勅㫖<lb/>
　　彈宋守約第三狀<lb/>
臣近嘗具二狀彈奏歩軍副都指揮使宋守約貪邪酷<lb/>
虐非理用刑及私役兵士等事未䝉降付有司勘劾施<lb/>
行竊以歩軍之任王師所寄苟或自為不法焉能强服<lb/>
<pb n="KR4d0039_WYG_006-15b"/>
士心陛下雖欲屈法而庇之適足以惠奸長暴斂士卒<lb/>
之怨而終以為患也訪聞守約在成都日嘗為樞宻使<lb/>
文彦博所薦致身至此又與宰相陳升之結托深熟恃<lb/>
此横恣無所不為臣觀外任臣寮敢有私役一兵妄配<lb/>
一卒則監司察舉物論不容計庸此流必坐廢黜今守<lb/>
約管軍日在陛下左右而敢公行貪暴無所畏忌擅使<lb/>
官兵及非法刺配者莫知其數獨無法以加之豈示天<lb/>
下之公乎朝廷置臺官將以糾繩不法帥臣違越首當<lb/>
<pb n="KR4d0039_WYG_006-16a"/>
正以典刑豈可只由大臣主張畧無黜責有法不用何<lb/>
庸憲司乞願將臣前後彈詞更不令兩府妨礙臣寮簽<lb/>
書降付開封府或御史臺置獄取勘守約踰違事實嚴<lb/>
賜施行庶使貪倖之人知有朝廷之法臺憲復振而軍<lb/>
情稍寧矣謹具狀奏聞伏候勅㫖<lb/>
　　彈劉攽王介狀<lb/>
臣竊以劉攽王介在試院忿爭為臺官張瑨等彈奏巳<lb/>
奉聖㫖免勘贖金朝廷雖示寛恩物議未以為允攽介<lb/>
<pb n="KR4d0039_WYG_006-16b"/>
皆以文學被選置之館閣不思修蘊器業以為名臣攽<lb/>
惟尚氣淩人動為嘲侮介特褊心好競所至喧悖率行<lb/>
若此人何以觀增長澆浮損壞風教無甚於兹欲乞深<lb/>
示戒懲特行貶斥俾居於外改過自新不惟攽介之福<lb/>
抑朝廷忠厚之舉也謹具狀奏聞伏候勅㫖<lb/>
　<lb/>
　<lb/>
　古靈集巻六<lb/>
</p>
<p>
</p>
  </div>
<div>
<head>古靈集巻七</head> <lb/>
    <p>
<pb n="KR4d0039_WYG_007-1a"/>
欽定四庫全書<lb/>
　古靈集巻七<lb/>
　　　　　　　　　　　　　宋　陳襄　撰<lb/>
　劄子<lb/>
　　治平四年八月奉使囬上殿劄子<lb/>
臣昨奉使北蕃乆畱邊郡竊見髙陽關一路沿邊州郡<lb/>
戍兵甚冗馬歩之卒不減三萬九千餘人歲費芻糧動<lb/>
以萬計諸州儲峙之數出於貴糴多者無數歲之備少<lb/>
<pb n="KR4d0039_WYG_007-1b"/>
者㣲三年之蓄一甲未擐則財用巳匱而邊民困矣幸<lb/>
而亭障無虞可以姑息一有警急如何支持臣愚以為<lb/>
方今安邉息民之要莫先於減戍卒而用土兵戍卒減<lb/>
則財用省而民力舒土兵用則戰守易而城池固此祖<lb/>
宗禦戎之遺策不可廢也今延安本路七州四軍義勇<lb/>
之籍無慮四萬七千餘人可以當馬歩戍兵之數但官<lb/>
司因循失於訓練歲時雖有教閱之名而無可用之實<lb/>
甚可惜也况邊防諸郡深池髙壘有陂塘沮洳之阻無<lb/>
<pb n="KR4d0039_WYG_007-2a"/>
戎馬奔衝之患萬一有冦至不過堅吾壁以守之清吾<lb/>
野以待之則昔時義勇之軍足為防扞之用不有屯戍<lb/>
又何患哉臣欲請朝廷先遣才望之臣按行一路令與<lb/>
監司長吏將所籍義勇人數重行檢㸃去其老弱而補<lb/>
之壯勇舎其征役而授以騎耕每於農隙之時給與口<lb/>
食選差教隊使臣分往諸郡精加簡閱務令精銳可以<lb/>
效用然後減去戍兵之半食於近輔之郡遇大征伐則<lb/>
發内卒以應之如此則土有精兵塞有餘粟守禦有備<lb/>
<pb n="KR4d0039_WYG_007-2b"/>
而邊民蘇矣如允所奏乞降付樞宻院相度施行今取<lb/>
進止<lb/>
　　論樂劄子<lb/>
臣謹看詳古者先王用樂皆有上下之節焉虞書曰戛<lb/>
擊鳴球搏拊琴瑟以詠註舜廟堂之樂也曰下管鼗鼓<lb/>
合止柷敔註堂下樂也曰笙鏞以間註間迭也謂二者<lb/>
迭奏也曰簫韶九成註簫見細器之備備樂九奏而致<lb/>
鳳凰言其樂之盛也周之樂其節亦有四焉曰升歌曰<lb/>
<pb n="KR4d0039_WYG_007-3a"/>
下管曰間歌曰合樂儀禮燕禮鄉射禮有工歌鹿鳴笙<lb/>
入奏南陔間歌魚麗笙由庚合鄉樂關雎鵲巢皆三終<lb/>
是也大射禮則有升歌下管而無間歌合樂鄉射禮則<lb/>
有合樂而無升歌下管間歌用於射而其樂故畧也燕<lb/>
禮鄉飲禮四節備者主於君臣之㑹賓客之交故其樂<lb/>
備鄉飲酒禮曰合樂於周禮曰大合樂者天子諸侯禮<lb/>
固有間矣曰大者又加備爾王者以樂致鬼神示宜其<lb/>
以六律五聲八音六舞合而奏之無所遺也故樂之序<lb/>
<pb n="KR4d0039_WYG_007-3b"/>
歌者在上琴瑟和之貴人聲也吹者在下金石次之貴<lb/>
人氣也工歌作而後匏竹興匏竹興而後播鼔鼗擊鐘<lb/>
磬以應之故曰禮交動乎上樂交應乎下和之至也今<lb/>
者升歌堂上乃設編鐘編磬二於堂上以亂人聲匏竹<lb/>
列於堂下而歌者乃坐於鐘磬之間失上下之序矣皇<lb/>
帝升降祼鬯受嘏則止用登歌而宫架不作迎神送神<lb/>
沃盥復位酌獻有司薦爼則只用宫架而工不升歌又<lb/>
皆戾於古矣周禮樂師教樂儀行以肆夏註謂人君行<lb/>
<pb n="KR4d0039_WYG_007-4a"/>
歩以肆夏為節又鐘師凡樂事以鐘鼓奏九夏釋者云<lb/>
鐘中得奏九夏謂堂上升歌堂下以鐘鼓應之也周禮<lb/>
内宰註薦徹之禮當與樂相應孔穎逹云天子薦時歌<lb/>
清廟及徹歌雍明薦徹皆用升歌而已餘樂不作也若<lb/>
迎神之樂則周禮大司樂以黄鍾為宫大吕為角太蔟<lb/>
為徵應鍾為羽路鼓路鼗隂竹之管龍門之琴瑟九徳<lb/>
之歌九㲈之舞其奏九變及分樂而序之以享先祖則<lb/>
奏無射歌夾鍾舞大武文之以五聲播之以八音是也<lb/>
<pb n="KR4d0039_WYG_007-4b"/>
伏請宗廟之樂皇帝升降沃盥祼鬯酌醴受嘏復位凡<lb/>
行歩之節並升歌堂上而下以鐘鼓應之如奏肆夏之<lb/>
儀有司薦徹則惟用升歌而巳其迎神之樂九變宫用<lb/>
鐘歌興安之歌舞文徳之舞<hi>猶大司樂九徳之歌九㲈之舞</hi>和之以琴<lb/>
瑟播之以鼓鼗送神亦如之<hi>送神樂雖不經見義可倣此</hi>如今制一<lb/>
成可也若三獻之禮則奏無射歌夾鍾舞文舞其樂皆<lb/>
一成<hi>猶周舞大武</hi>惟薦腥之後則備上下之奏陳功徳之舞<lb/>
<hi>如太祖太宗文武之舞並作諸帝止奏文舞</hi>其樂六成庶合乎舜之簫韶周<lb/>
<pb n="KR4d0039_WYG_007-5a"/>
之大合樂也取進止<lb/>
　　祭天用樂劄子<lb/>
臣謹按禮祀天以冬日至取㣲陽洞開天之始也兆於<lb/>
南郊就陽位也即地上之圜丘因天事天也燔燎而升<lb/>
烟求陽以氣也玉奠蒼璧牲幣如其色肖洪覆之自然<lb/>
也樂用圜鍾為宫以其上應房心有天帝明堂之象也<lb/>
宫聲三奏角徵羽各一奏者合陽竒之數欲神之聽之<lb/>
也祭地以夏日至取隂徳潜萌地之始也坎於北郊從<lb/>
<pb n="KR4d0039_WYG_007-5b"/>
隂義也就澤中方丘因地事地也瘞埋順其性之含藏<lb/>
也方琮而黄幣倣形色也樂用函鍾為宫以其生於未<lb/>
之氣未坤位也宫聲與角徵羽各二奏者合隂偶之數<lb/>
所以八變則地示出焉夫先王求神之意可謂盡矣以<lb/>
為天時者乾坤因之而闔闢隂陽繋之而消長鬼神亦<lb/>
由是而利用出入者也故作大事必順天時旣得其時<lb/>
又擇其位也為髙必因丘陵為下必因川澤以至於器<lb/>
幣樂舞至纖至悉無不從其類以此事神則神無不饗<lb/>
<pb n="KR4d0039_WYG_007-6a"/>
也漢元始間不原禮意附㑹用日大合樂之文謂之合<lb/>
祭復以正月三陽在下息卦受泰於是諏上辛之日合<lb/>
祭天地於南郊觀其時位與夫器幣樂舞之設是徒寓<lb/>
地祇於綴食之列而意不在焉後漢以正月上丁祠南<lb/>
郊禮畢次北郊下逮南齊又以正月上辛祠昊天次辛<lb/>
瘞后土雖得其位不得其時誠不至而禮不專是亦主<lb/>
為禮天而發耳竊有一証焉記曰御同於長者雖貳不<lb/>
辭偶坐不辭鄭氏曰盛饌不為已也王者事父孝故事<lb/>
<pb n="KR4d0039_WYG_007-6b"/>
天明事母孝故事地察豈可以后土富媼之靈載物無<lb/>
疆之徳而事之僅如偶坐之賓乎深恐柔祇未之享也<lb/>
臣謹再詳儀注合祭天地於一壇之上其為非禮明甚<lb/>
固當改正然古今異宜沿革殊致三歲一郊漢唐成憲<lb/>
祖宗以來莫能易也今罷合祭則北郊惟使有司攝事<lb/>
於理未安謂宜以親郊之歲用夏日至先有事於方澤<lb/>
夫祭者薦其時也近人而親者無如地取材於地故先<lb/>
祭以明親親之仁逺人而尊者無如天取法於天故後<lb/>
<pb n="KR4d0039_WYG_007-7a"/>
祭以正尊尊之義若掃地而祭法駕儀物一從簡易務<lb/>
稱尚質之意其扈衛錫與可於郊賞數中豫給五分之<lb/>
一或量加特賜繋自上恩所貴奉事天地不失禮意惟<lb/>
朝廷財幸取進止<lb/>
　　乞升陸佃優等倡名劄子<lb/>
臣竊見進士謄録巻子内有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字一號初覆考一處考<lb/>
到等第絶相遼遠初考定作第三等上必專取其義理<lb/>
之學而略其文辭覆考定作第四等下必以其文辭不<lb/>
<pb n="KR4d0039_WYG_007-7b"/>
工而遺其義理臣與吳充等為見等第未安巳依近降<lb/>
聖㫖指揮酌中詳定作第三等下雖立等不為不優然<lb/>
已混在稠人之中不能旌别以副陛下求人之意臣竊<lb/>
思陛下特以聲律取人為患故於庭試代以策問是欲<lb/>
斥去虚文以求博碩之士似此一號專以經義條對學<lb/>
有本末雖文采若不甚優觀其致精深固巳出於羣雋<lb/>
伏望陛下取其根本之學不求詞藻之工臨軒唱名特<lb/>
賜省覽如實有可采願以優等置之不惟上稱陛下至<lb/>
<pb n="KR4d0039_WYG_007-8a"/>
誠文士之心抑足以風勸後學取進止<lb/>
　　舉彭汝礪劄子<lb/>
臣竊見泗州軍事推官前權保信軍節度彭汝礪治平<lb/>
二年二月内第一人進士皇帝方在諒闇中授初等職<lb/>
官别不曽有候得替與推恩指揮昨因端明殿學士禮<lb/>
部郎中新差知太原府馮京奏乞比類前後狀元登科<lb/>
人别加推擢奉聖㫖候得替特許參選今來巳得替見<lb/>
在銓待闕臣伏見本人辭學政事衆所共稱今任有蘇<lb/>
<pb n="KR4d0039_WYG_007-8b"/>
頌等九人奏舉充京官館閣任使若只作常調選人注<lb/>
授差遣誠為滯淹今欲具狀奏聞伏望朝廷特賜推恩<lb/>
改一京官以奬激多士取進止<lb/>
　　知杭州薦吳師仁劄子<lb/>
新制巳前嘗選請到本州進士吳師仁在學充教授體<lb/>
訪得本人履行淳正器識髙逺嘗肄業太學名聞縉紳<lb/>
應舉不第退歸田里甘貧守道專治誠明義理之學而<lb/>
不為異端之說自充教授以來夙夜孜孜誨誘不倦曽<lb/>
<pb n="KR4d0039_WYG_007-9a"/>
未數月學者翕然向風知所勸激使之乆處必有成就<lb/>
人材美厲風俗伏望聖慈特賜收采令充本州州學取<lb/>
進止<lb/>
　　選擇縣令劄子<lb/>
臣備位銓衡膺㫖授之寄伏見吏員冗雜無所銓品非<lb/>
國家清源正本之道也臣固未敢别有改更但以縣令<lb/>
一職最為親民之尤者上以宣導王澤下以阜安百姓<lb/>
苟非其人則百里䝉其害此固不得不愼擇也自仁宗<lb/>
<pb n="KR4d0039_WYG_007-9b"/>
天聖間舉令之制始行是時天下翕然以為良法雖窮<lb/>
荒至陋之邑皆號得人然臣觀之猶以為未至何則葢<lb/>
天下之邑至多而被舉之員不足間以常調入令之人<lb/>
衮同差注故未能均得良吏也臣今相度欲乞應係選<lb/>
人知縣縣令處有闕並以奏舉人充仍詔諸路職司長<lb/>
吏今後奏舉縣令須是實有才行政術可以字民者即<lb/>
不得循私妄有保薦親舊勢要不職之人如有繆舉専<lb/>
委御史臺覺察彈奏每至舉狀到銓委自判銓臣寮將<lb/>
<pb n="KR4d0039_WYG_007-10a"/>
逐人歴任内勞績及舉主人數並具手實校量銓次籍<lb/>
為上下二等仍令諸路轉運司勘㑹轄下州軍將所管<lb/>
逐縣户口多少公事煩簡亦為二等擇其素號繁難不<lb/>
治之邑及京朝官知縣乆闕正官之處取係上等手實<lb/>
人以次授之其次等人即與以次縣分作兩等差注如<lb/>
奏舉員數不足即於常調合入令録資序人中選歴任<lb/>
内有京職官縣令舉主三人充兌拆令狀與奏舉人一<lb/>
例入等差注如内有賢能之士偶然舉主未足不該入<lb/>
<pb n="KR4d0039_WYG_007-10b"/>
等者然其才術可當繁劇即委判銓同罪保舉入逐等<lb/>
差注每歲判銓二員所舉各不得過十二人其有素行<lb/>
乖越人品猥懦昏耄癃疾之人雖合入等亦委判銓體<lb/>
量降等與常調差注其奏舉入令人並乞與免見職司<lb/>
長吏庭參其資序任次幕職官之下而在録事參軍之<lb/>
上如到任後政績有聞及舉主五人以上合該磨勘者<lb/>
候得替到銓日其任劇縣者即與截申次等縣者與先<lb/>
次引見如别無治迹及舉主不足自依常選人例施行<lb/>
<pb n="KR4d0039_WYG_007-11a"/>
稍或繆濫違闕不如舉狀者即坐所舉之人如此則天<lb/>
下邑無大小逺近及繁難不治之處舉皆得人偏逺之<lb/>
民咸被聖澤此實陛下安養元元之首務也如以臣言<lb/>
為可采伏乞降付銓司令臣與同判官商議合行條約<lb/>
未盡事件子細具析以聞取進止<lb/>
　　理㑹吏部資序劄子<lb/>
臣竊謂縣有知令最為親民之官不可一日虚其位而<lb/>
或任非其人也臣所領審官東院契勘近日合入親民<lb/>
<pb n="KR4d0039_WYG_007-11b"/>
資序官七十餘員知縣闕次八十餘處全然差注不行<lb/>
自新法以來縣道事繁督責嚴宻被累者多故雖有賢<lb/>
良之才稍知自重則莫不畏罪䂓避無敢就者至有折<lb/>
資願就閒局此人情可知也今來任知縣人不減五十<lb/>
餘員並正任監當人又有九十餘員其監當闕次只有<lb/>
十處不惟縣道闕人兼監當待次人無由發遣臣愚欲<lb/>
乞詔諸道監司長吏今後縣道官員除庸謬不職及委<lb/>
是故違新法合行衝降外自餘若非違越不職偶因過<lb/>
<pb n="KR4d0039_WYG_007-12a"/>
不逮之人少加容貸原情薄責使不至於黜降則人人<lb/>
樂居其職無或䂓避也仍乞今後於元係親民降充監<lb/>
當人内選擇腳色如公罪及私罪杕以下情理不至深<lb/>
重歴任曾有舉主十人以上者許申中書審察與依合<lb/>
入逺近權指射知縣硬闕幷無人願就過滿見闕理監<lb/>
當人資任請受仍不許不依常制奏辟如此則縣道不<lb/>
至闕員而微累之人免於畱滯可以責其後效矣取進<lb/>
止<lb/>
<pb n="KR4d0039_WYG_007-12b"/>
　　論流内銓奏辟官屬劄子<lb/>
臣伏見流内銓差注選人引用編勅及本司專一條貫<lb/>
多是該說事理不盡須至檢尋前後體例比附施行然<lb/>
其間或一事而有數例輕重不一主判官既不盡知則<lb/>
只由吏人檢到為定此銓衡用例之大弊也又本銓與<lb/>
南曹積年行遣要用文字浩穰萬計雖置庫貯自來不<lb/>
曾編排架閣絶不整齊幷格式一司最為多事專掌天<lb/>
下員闕與支遣選人料錢勾鑿簿書編録條貫雖事屬<lb/>
<pb n="KR4d0039_WYG_007-13a"/>
南曹自來無官㸃檢只是委憑吏人主管欺弊極多竊<lb/>
聞朝廷近議在京官府並置屬官臣欲乞從本司同罪<lb/>
奏辟歴任有舉主無私過京官或選人兩員素有才望<lb/>
可以濟務者充主簿或編修條例名目專委管勾銓曹<lb/>
逐司文字編排架閣及提㸃格式司支遣料錢入鑿闕<lb/>
簿並將憑由照對躬親印押及應是前後應用諸般體<lb/>
例文字盡令類聚編録委無漏落責自本司與判官曹<lb/>
員同共看詳除不可用者合行刪去外其餘條目雖多<lb/>
<pb n="KR4d0039_WYG_007-13b"/>
輕重不一可以兼存者並乞編為例冊奏取進止<lb/>
　　論李常待罪不報及吕公著落職劄子<lb/>
臣聞之孔子曰君使臣以禮臣事君以忠伏見右正言<lb/>
李常以經行為陛下所知擢自稠人之中寘之諫諍之<lb/>
列可謂待之禮優矣常以受恩思報不敢愛身避事知<lb/>
青苗取利之為害不免論列其非觀常之心固巳盡忠<lb/>
於陛下矣向者只以一言之過便令分析居家待罪兩<lb/>
月而不報人情疑惑皆謂陛下待常之禮巳薄而不欲<lb/>
<pb n="KR4d0039_WYG_007-14a"/>
以無名逐之俟其抵觸忌諱自取罪尤而去此必非陛<lb/>
下之意也豈有天子任耳目之官而羅織語言之過將<lb/>
以為罪雖曰行法其能弭人之言哉此乃學黄老刑名<lb/>
者之所為怵陛下為此恐非忠厚之道也近聞御史中<lb/>
丞吕公著亦以造膝之言落職補郡參知政事王安石<lb/>
增改誥詞暴揚其語欲以中傷公著且以杜藩臣之言<lb/>
傳播四方深失事體所可惜者陛下刑賞之柄豈得出<lb/>
於制置之臣臺諫去就之命不當制於仇人之手夫忠言<lb/>
<pb n="KR4d0039_WYG_007-14b"/>
逆耳不幸而有過陛下逐之可也殺之可也又何憾焉<lb/>
如使權臣得以專之此天下之所不服也况今臺諫之<lb/>
臣待罪相繼臣之論列事體頗同雖陛下未廢其言尚<lb/>
令就職若青苗之法未罷臣等義必難畱殛之竄之惟<lb/>
陛下早賜裁決無使强臣得以專制其命則臣等之幸<lb/>
也取進止<lb/>
　<lb/>
　古靈集巻七<lb/>
</p>
<p>
</p>
  </div>
<div>
<head>古靈集巻八</head> <lb/>
    <p>
<pb n="KR4d0039_WYG_008-1a"/>
欽定四庫全書<lb/>
　古靈集巻八<lb/>
　　　　　　　　　　　　　宋　陳襄　撰<lb/>
　劄子<lb/>
　　知諫院進劄子<lb/>
臣聞君之視臣猶心膂之於股肱耳目也四者相資而<lb/>
成一體則不勞而功用成矣故公卿者人君之股肱而<lb/>
臺諫為其耳目也故古之人君用諫諍之臣必求方直<lb/>
<pb n="KR4d0039_WYG_008-1b"/>
辨博之士司其視聴而補其闕遺其心鰓鰓然恐不聞<lb/>
切直之言以救其失故舜戒其臣曰臣作朕股肱耳目<lb/>
又曰予違汝弼汝無面從退有後言是也古之人臣諫<lb/>
諍其君苟可以言雖鈇鑕之在前無所忌諱者欲以致<lb/>
君於無過而非所以暴其惡將以效臣之節而非取其<lb/>
名蓋居言責之任其義當爾故易曰王臣蹇蹇匪躬之<lb/>
故書曰斯謀斯猷惟我后之徳是也故君臣之際同心<lb/>
協徳義成一體上之人苟聞一言之善則雍容聽納不<lb/>
<pb n="KR4d0039_WYG_008-2a"/>
以為暴已而無所疑下之人苟聞一事之失則周旋切<lb/>
爭不以為干譽而無所憚此所謂信而後諫者也伏望<lb/>
聖慈少察臣之言則天下幸甚取進止<lb/>
　　乞正臺諌官劄子<lb/>
臣竊以諫臣司衮職之闕格君心之非臺官糾正朝綱<lb/>
繩百官之失明其職之各異也伏覩近年臺官侵諫諍<lb/>
之職諫臣言風憲之事此孔子所謂名不正而言不順<lb/>
也臣今欲乞諫臣惟司人君言動之過補時政闕失之<lb/>
<pb n="KR4d0039_WYG_008-2b"/>
事若夫百僚之愆繆臺綱之不振則有御史在焉庶幾<lb/>
臺諌之任皆得專職而言責不紊矣取進止<lb/>
　　乞賑恤大名等州被水災之民劄子<lb/>
臣訪聞黄河近自許家港決潰東流經歴大名恩永靜<lb/>
滄棣徳博數州軍之地水勢瀰漫五百餘里居民田廬<lb/>
縣鎮淹没蕩盡自滄而北災害尤甚死者不知其數而<lb/>
存者已無生業伏望聖慈特降指揮下本路轉運使副<lb/>
及提㸃刑獄司分頭詣水災州軍多方存恤被災之民<lb/>
<pb n="KR4d0039_WYG_008-3a"/>
放免税租及賑貸糧食庶不至失所仍乞先次計度修<lb/>
復自河以南一帶堤岸防備來年夏秋漲溢為徳博之<lb/>
患取進止<lb/>
　　論冗兵劄子<lb/>
臣觀治平二年天下所入財用大數都約緡錢六千餘<lb/>
萬養兵之費約五千萬乃是六分之財兵占其五禁兵<lb/>
之數約七十萬一夫錢糧賜予歳不下五十千則七十<lb/>
萬人有三千五百萬緡之費廂庫之數約五十萬一夫<lb/>
<pb n="KR4d0039_WYG_008-3b"/>
錢糧賜予歳不下三十千則五十萬人有一千五百萬<lb/>
緡之費則是廂禁共費五千萬矣惟餘一千萬以備國<lb/>
家百用之費今若裁損廂禁人數五分之一則可以歳<lb/>
減錢糧之費一千萬以助州縣官用度比之常歳倍增<lb/>
其數百度經費有二千萬足以贍給有餘矣况藝祖朝<lb/>
中外之兵只一十二萬真宗之時三十餘萬章聖之時<lb/>
已號為多然不過五六十萬大抵兵貴在强不在多今<lb/>
若選擇精悍之士而去其懦弱羸老者凡五分之一則<lb/>
<pb n="KR4d0039_WYG_008-4a"/>
猶有九十六萬精兵不為不足矣取進止<lb/>
　　乞止絶權貴非次陳乞恩例劄子<lb/>
臣竊見近日臣寮并故臣寮之家陳乞内外親屬恩澤<lb/>
衝改已授差遣人員闕朝廷雖有先降指揮過一月之<lb/>
外不許衝改然所陳乞恩例名目稍多逐時中書樞密<lb/>
院不住于審官三班院流内銓取已使員闕差注終屬<lb/>
未便縁逐處待闕之人守候名次動經歳月洎至授下<lb/>
差遣出京待闕或已前去赴任却被衝改雖在逺方不<lb/>
<pb n="KR4d0039_WYG_008-4b"/>
免依前再赴銓院别候闕次孤寒久旅之人寧不嗟怨<lb/>
朝廷既有恩例許令指射優便差遣已是優恩豈可更<lb/>
容衝奪巳使員闕甚無謂也兼陳乞恩澤多是近上臣<lb/>
寮之家非理僥求因成體例攀援引用寖不可革國家<lb/>
爵禄恩賞所以待賢能之士今惟以父兄親屬私恩陳<lb/>
乞使閥閲無功之人占奪優便差遣一切出于僥倖甚<lb/>
非至公之朝慎名重器區别能否之道也臣以為立法<lb/>
更弊必先自貴者始欲乞今後除前兩府出鎮與沿邉<lb/>
<pb n="KR4d0039_WYG_008-5a"/>
安撫帥臣辟舉人依條施行及勞績酬奬堂除人許指<lb/>
射非次見闕外其餘乞先自兩府以至文武臣寮及分<lb/>
司致仕故臣寮之家如合陳乞弟姪兒男及異姓骨肉<lb/>
恩澤并奏薦人差遣等並令一例于季闕以前一月内<lb/>
指揮合入優便之處依例等待即不得臨時陳乞非次<lb/>
見闕及衝改已授差遣人員闕庶使權貴絶僥求之望<lb/>
寒士無被奪之患而稍獲均濟矣取進止<lb/>
　　論三司條例乞行均輸法劄子<lb/>
<pb n="KR4d0039_WYG_008-5b"/>
臣伏覩中書劄子制置三司條例司狀奏乞行均輸之<lb/>
法朝廷遂除司勳郎中薛向充江淮制置發運使以領<lb/>
其事又出内帑之錢數百萬貫使之籠貨取息以助縣<lb/>
官之經費臣竊以為興利之道非當今之所宜行陛下<lb/>
聖徳文明超越前古即位之初天下皆謂二帝三王之<lb/>
政必行于今日豈宜先利以示四方臣為諫官姑息而<lb/>
不言致陛下于有過之地是不以堯舜之道期于陛下<lb/>
臣實恥之自先皇顧命以來當國家多難之際天文謫<lb/>
<pb n="KR4d0039_WYG_008-6a"/>
見于上地道震動于下水潦民饑之災徧于中國此天<lb/>
意有以警動陛下欲其恐懼修徳而保其全安也而陛<lb/>
下首當脩明五事欽慎萬幾務一徳以享天心思一言<lb/>
以和天下曽未及此乃欲徇有司之議行桑𢎞羊𣙜利<lb/>
之術臣不知其可也昔漢武帝承文景恭儉之後國用<lb/>
富饒侈心一生遂有輕事四夷之意中道勞費帑庾空<lb/>
竭乃以𢎞羊為大司農中丞置均輸平凖之法籠天下之<lb/>
貨物買賤賣貴以資一時之急卒斂怨于天下貽譏于<lb/>
<pb n="KR4d0039_WYG_008-6b"/>
後世是豈仁術哉陛下若以國用空虛調度滋廣不𣙜<lb/>
利無以繼公上之給臣竊以為不然陛下尊為天子富<lb/>
有方夏四海九州之賦入不為不多第以承平百年因<lb/>
循侈靡而制用無節此今日不足之患也近者朝廷深<lb/>
鑒其失親命近臣辟選官屬制置三司條例固已救其<lb/>
深弊矣但令所司取天下㑹計之籍度縣官供給之數<lb/>
百度為之均節而歸之藝極至于無名之費不急之務<lb/>
一切禁之而不得行諸路財賦之有無令有司得以便<lb/>
<pb n="KR4d0039_WYG_008-7a"/>
宜移用與凡糴買上供之物皆得以徙貴就賤用近易<lb/>
逺使無害于公私而止于備用可也而後陛下身先恭<lb/>
儉節用愛人而率之于上小大之臣畏法遵繩而守之<lb/>
于下如此則浮費自省而財物不可勝用矣又何必取<lb/>
輕重斂散歸之公上與民爭錐刀之利而失王政之體<lb/>
乎孟子對梁惠王曰王何必曰利亦有仁義而已矣未<lb/>
有仁而遺其親未有義而後其君子貢曰文武之道未<lb/>
墜于地在人賢者識其大者不賢者識其小者夫道亦<lb/>
<pb n="KR4d0039_WYG_008-7b"/>
在擇之而已矣所有貨錢賈販之事如以臣言為可采<lb/>
特賜寢而不行則天下幸甚取進止<lb/>
　　論王安石劄子<lb/>
臣竊以天下之道常存乎公議公議廢斯道或幾乎熄<lb/>
矣夫人皆有是非可否之心蓋出于理義之性雖聖人<lb/>
無以異也方其是非可否之時苟其心不至乎有所好<lb/>
惡則其言未始不公雖匹夫匹婦之愚猶有可取而况<lb/>
士君子者乎彼君民者凡施一政立一事方且自謂吾<lb/>
<pb n="KR4d0039_WYG_008-8a"/>
思慮之甚精議論之甚熟聞其言而莫之省也且以為<lb/>
流俗之論亦不思之甚矣故天下之公議常起于好惡<lb/>
未發之前而失于是非相勝之後君人者不可不察乎<lb/>
此也已以為是而天下以為非已以為非而天下以為<lb/>
是焉未可也必待天下之人皆以為非然後捨焉是衆<lb/>
人捨之也故其取之于人也無貴賤戚疎賢愚惟恐其<lb/>
謀之者不多論之者不博道之所存議之所從也古者<lb/>
天子聴政使公卿至于列士獻詩瞽獻典史獻書師箴<lb/>
<pb n="KR4d0039_WYG_008-8b"/>
瞍賦矇誦百工諫庶人傳語近臣盡規親戚補察瞽史<lb/>
教誨耆艾脩之而後王斟酌焉是以事行而不悖厲王<lb/>
暴虐使人監謗召公用是諫之而不聽遂至流亡之患<lb/>
宣王既立用方召以為輔相修文武成康之遺風而雅<lb/>
道復行故其政善者詩人美之若雲漢崧髙之類是也<lb/>
其不善者詩人亦或箴焉庭燎是也或規焉沔水是也<lb/>
或誨焉鶴鳴是也或刺焉祈父白駒之類是也故天下<lb/>
諸侯復宗周而王室中興焉夫言之于人君其取捨興<lb/>
<pb n="KR4d0039_WYG_008-9a"/>
亡如此之明效也伏自陛下享國以來咨嗟求治惟恐<lb/>
一言之不獲一事之未聞親降詔書詢求闕政每遇便<lb/>
殿延訪羣臣之言至于日昃仍命百寮轉對得以封事<lb/>
上聞求之前王未有陛下兼收廣聽如此之勤也然而<lb/>
興事改作惟聖其難王安石近置條例一司失于過聽<lb/>
事不由于宰府謀不及于士民耆艾不與聞臺諫不得<lb/>
議所建議者惟門下屬吏而已矣天下雖有是非之論<lb/>
一切不聽事行之日中外莫不排然非之謂不可行此<lb/>
<pb n="KR4d0039_WYG_008-9b"/>
由責任太專而不取人言之過也易之蠱曰先甲三日<lb/>
後甲三日終則有始天行也言有事之時人君欲創制申<lb/>
令必先慎慮于始又當圖成其終猶天道之行四時以<lb/>
成變化奈何獨以一二臣之臆見而議天下之法哉陛<lb/>
下雖欲從之其如天下何昔者子産相鄭鄭人有遊鄉<lb/>
校以論執政者然明請毁鄉校子産止之曰夫人朝夕<lb/>
退而遊焉以議執政之善否其所善者吾則行之其所<lb/>
惡者吾則改之是吾師也若之何毁之孔子聞之曰人<lb/>
<pb n="KR4d0039_WYG_008-10a"/>
謂子産不仁吾不信也韓愈為之頌曰誠率是道相天<lb/>
下君旁通交暢施及無垠蓋惜其不遇也又曰四海所<lb/>
以不治有君無臣誰其嗣之我思古人蓋傷今不復有<lb/>
斯人也伏望陛下復雅道以行宣王之政責近臣以子<lb/>
産之用心無任一人之私言無廢天下之公論舉一事<lb/>
必稽于衆施一政必順于民罷去誅求之法以安人心<lb/>
牽復放斥之臣以開言路使百工羣吏咸得以職事持<lb/>
議箴補王闕則可以無偏係過舉之患矣易曰同人于<lb/>
<pb n="KR4d0039_WYG_008-10b"/>
野亨利涉大川言所同者逺無所係吝則道光亨可濟<lb/>
大事矣伏惟陛下留神聴納則天下之福也取進止<lb/>
　　議學校貢舉劄子<lb/>
臣伏覩先降詔書令兩制以下至臺閣臣僚建議學校<lb/>
貢舉之制得以上聞者兹見陛下講求至治思得求賢<lb/>
養士之要以興起王業也臣近以諫官兼領國子監事<lb/>
每至太學視其齋舍頽敝生徒佻逹官吏苟簡殊無法<lb/>
度竊謂太學者天子教化之宫自古聖帝賢王莫之敢<lb/>
<pb n="KR4d0039_WYG_008-11a"/>
廢晉漢而下雖無先王之法然猶置師弟子多至千數<lb/>
唐貞觀中規制益廣増築學舍千二百間博士生員與<lb/>
藩夷子弟游于學者至八千餘員豈國朝儒學之盛跨<lb/>
越漢唐而弦誦之地寂寥至此臣實恥之蓋藝祖創制<lb/>
未遑斯事當時謀議之臣識慮不逺因循百年未有太<lb/>
學今生員所居乃是司業㕔事與朝集數位而已天下<lb/>
徯望必行于陛下之手事得其本為之甚易但陛下先<lb/>
求賢哲之士使居師長之位百度興葺乃其末事可以<lb/>
<pb n="KR4d0039_WYG_008-11b"/>
不勞而成矣伏見前授試大理評事充忠武軍節度推<lb/>
官知許州長社縣事常秩性行純明專于古學甘貧守<lb/>
道不苟仕進語黙出處非義不由道徳未加而人信之<lb/>
此可謂以人治人者也前授安州司户參軍充國子監<lb/>
直講陳烈忠孝仁勇根于誠性行與道合心與俗違博<lb/>
通羣經而尤明于禮學思一物不獲其所則其心憂焉<lb/>
仁宗朝嘗以學官召之數命不起此可謂能自任以天<lb/>
下之重者也二子之道則同而其用或異皆所謂學孔<lb/>
<pb n="KR4d0039_WYG_008-12a"/>
子者也方今丘園有道之士求烈與秩未見其比陛下<lb/>
方大有為之時捨如是人而使窮居家食恐非虞舜之<lb/>
舉十六相文王待二老之意也如陛下未即置諸左右<lb/>
姑以禮命召至太學使居博士之職以經授弟子帥公<lb/>
室公卿之子弟與國之俊選咸得執經肄業而以師禮<lb/>
處之庶乎其可致也有鄉貢進士管師常者履行正固<lb/>
經術專精東南士人多所從學更練民事而適于時用<lb/>
嘗為太學正衆論推服鄉貢進士程頤者有髙堅之行<lb/>
<pb n="KR4d0039_WYG_008-12b"/>
懷經濟之學廷試不第無復進取守道用晦名聞公卿<lb/>
近聞諸路捜訪遺逸以應赦書師常與頤咸與薦達亦<lb/>
望聖恩并除國子監一助教之名庶幾太學生員有所<lb/>
規法語曰舉逸民天下之民歸心焉正謂此也所有近<lb/>
詔諸臣議學之制論者固多伏望陛下選擇近臣頒付<lb/>
詳定取其合于王制者立為一代之法固不為淺者之<lb/>
論而遂沮止則天下幸甚取進止<lb/>
　　論差除勅不由封駮司劄子<lb/>
<pb n="KR4d0039_WYG_008-13a"/>
臣竊以封駮一司乃朝廷慎出命令之關防也故凡宣<lb/>
勅之出莫不由于門下者蓋慮政令有所未便刑賞有<lb/>
所未中差除有所未當則有司得以看詳而舉駮是非<lb/>
亦補朝政之一也近者翰林學士知通進銀臺司兼門<lb/>
下封駮事范鎮奏為差提舉廣惠倉官員勅不下封駮<lb/>
司事中書檢㑹為係舉官更不下封駮司以臣觀之夫<lb/>
舉官任人國之大典萬一有不當義當駮奏豈可與閒<lb/>
漫文字一例直降不由所司上廢朝綱下失官守此近<lb/>
<pb n="KR4d0039_WYG_008-13b"/>
年已失之事豈可按以為法哉臣欲乞今後中書樞密<lb/>
院除閒漫機密事依例直發外自餘事關朝政有所可<lb/>
否者其宣勅並令降付門下封駮施行庶不失祖宗之<lb/>
成憲也取進止<lb/>
　<lb/>
　<lb/>
　<lb/>
　古靈集巻八<lb/>
</p>
<p>
</p>
  </div>
<div>
<head>古靈集巻九</head> <lb/>
    <p>
<pb n="KR4d0039_WYG_009-1a"/>
欽定四庫全書<lb/>
　古靈集巻九<lb/>
　　　　　　　　　　　　　宋　陳襄　撰<lb/>
　詳定禮文<lb/>
詳定郊廟禮文臣陳某等言有事於南郊薦饗景靈宫<lb/>
朝饗太廟大率皆踵唐禮至于壇壝神位大駕輿輦仗<lb/>
衛儀物亦兼用歴代之制若槩以先王之禮固已不必<lb/>
同用歴代之制則其間情文訛舛甚衆蓋有規摹苟畧<lb/>
<pb n="KR4d0039_WYG_009-1b"/>
而因循已久重於更制者事出一時之儀謹先奏陳恭<lb/>
候訓勅<lb/>
　　滌宫<lb/>
臣等看詳古者帝牛必在滌宫三月所以致其嚴潔通<lb/>
誠于神明也今既無滌宫繫養之法每于祭前三月市<lb/>
于民而有司滌養不嚴一切苟簡欲下將作度修滌宫<lb/>
其繫養之法勅所屬官司省視委太常寺主簿一員關<lb/>
察<lb/>
<pb n="KR4d0039_WYG_009-2a"/>
　　五齊三酒<lb/>
臣等看詳古之祭祀必具五齊三酒今罇罍一以法酒<lb/>
實之是名物徒存而亡其實也謹按鄭氏釋五齊三酒<lb/>
各有名色尋呼酒工諭以大略工人稱可以約古醖造<lb/>
乞送所屬施行<lb/>
　　入廟異宫<lb/>
臣等看詳周制由命士以上父子異宫祖禰異廟所以<lb/>
致恭而不凟也祭法曰適士二廟春秋書桓宫僖宫聘<lb/>
<pb n="KR4d0039_WYG_009-2b"/>
禮有之某君受幣于某宫曽子問曰主出廟入廟必蹕<lb/>
是人君達于命士莫不然也惟諸侯之下士則父子同<lb/>
宫而居祖禰共廟而祭後漢光武儉不中禮合髙祖以<lb/>
下至平帝為一廟異室同堂屈萬乗之尊而俯同周之<lb/>
下士歴代因循不革臣等以儀禮求其迹以爾雅辨其<lb/>
名以考工記約其廣深謹圖上八廟異宫以始祖居中<lb/>
分昭穆為左右以進<lb/>
　　車駕出入門罷勘契<lb/>
<pb n="KR4d0039_WYG_009-3a"/>
臣等看詳舊南郊式車駕出入宣徳門太廟<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>星門朱<lb/>
雀門南薰門皆勘箭熙寧中因參知政事王珪議已罷<lb/>
勘箭而勘契之式尚存春秋之義不敢以所不信而加<lb/>
之尊者雷動天行無容疑貳必使誰何而後過門不應<lb/>
典禮考詳事始不見於開元開寶禮咸平初載于<hi>闕</hi>
　蓋當時禮官之失伏請自今車駕出入門罷勘契<lb/>
　　徹青繩為三壝之制<lb/>
臣等看詳周官外祀皆有兆域後世因之稍増其制蓋<lb/>
<pb n="KR4d0039_WYG_009-3b"/>
古者神位寡祀事簡故兆守有域以為遮列厲禁而已<lb/>
後世神位既衆祀事亦繁故為三壝以嚴内外之限國<lb/>
朝郊祀壇域率循唐制雖儀注具載圜丘三壝毎壝二<lb/>
十五步而有司乃以青繩代内壝誠不足以等神位序<lb/>
事嚴内外之限也伏請徹青繩如儀注為三壝之制<lb/>
　　不設黄褥緋褥<lb/>
臣等看詳禮記曰禮之以少為貴者以其内心者也徳<lb/>
産之致也精微觀天下之物無可以稱其徳者惟至誠<lb/>
<pb n="KR4d0039_WYG_009-4a"/>
為可以報之故掃地而祭器用陶匏席用稾鞂因天地<lb/>
自然之性貴誠尚質不敢修其文也漢舊儀祭天用六<lb/>
綵綺席六重髙皇帝配天用紺席成帝初即位丞相衡<lb/>
等言其非是罷之東漢用莞簟晉江左用蒯宋郊祀正<lb/>
配位蒯席各二不設茵褥梁南郊席用槀秸五帝以下<lb/>
悉用蒲席藁薦隋禮槀鞂為祭天席蒲越為配帝席唐<lb/>
髙宗詔謂古今典制文質不同至于制席皆隨代釐革<lb/>
而祭祀天地獨不改張是乃自處于厚奉天以薄其諸<lb/>
<pb n="KR4d0039_WYG_009-4b"/>
郊並宜改用茵褥開元禮復用槀鞂莞席開寶通禮昊<lb/>
天上帝皇地祇五方帝日月並席以槀鞂配帝以莞景<lb/>
徳儀注從禮官孫奭所請席皆加褥慶厯祀儀天神以<lb/>
黄配座以緋遂失古制夫先王之制禮也或以質或以<lb/>
文惟其稱而已矣莞簟人情之所安者也而祭天以蒲<lb/>
越槀鞂者尚其質也方將致誠尚質以交神祇而欲徇<lb/>
人情之所安蓋失之矣莞簟先王猶不施之郊况茵褥<lb/>
乎伏請郊祀天地席以槀鞂配帝席以蒲越不設景徳<lb/>
<pb n="KR4d0039_WYG_009-5a"/>
緋褥<lb/>
　　用制幣<lb/>
臣等看詳禮記曰太廟之内大夫贊幣從君牽牲之禮<lb/>
幣曰量幣周禮太宰祀五帝贊幣享先王亦如之則知<lb/>
王者祀祖宗必有幣帛以將誠意今熙寧祀儀惟奏告<lb/>
太廟奉禮郎奉幣授大夫若五享及禘祫天子親祠與<lb/>
有司攝事皆無幣實為闕禮伏請宗廟之享並用制幣<lb/>
　　焫蕭<lb/>
<pb n="KR4d0039_WYG_009-5b"/>
臣等看詳禮記曰建設朝事燔燎羶薌覸以蕭光以報<lb/>
氣也又曰取膟膋燔燎升首報陽也又曰蕭合黍稷臭<lb/>
陽達于墻屋既奠然後焫蕭合羶薌今太廟儀注饋食<lb/>
大祀取蕭蒿黍稷檽於脂燎於爐炭皆于室户外之左<lb/>
而有司行之乃以茅代焫請依儀注焫蕭<lb/>
　　遇雨望祭服祭服仍設樂<hi>闕</hi>
　　冕旒制<hi>闕</hi>
　　祭服之裳<lb/>
<pb n="KR4d0039_WYG_009-6a"/>
臣等看詳古者祭服朝服之裳皆前三幅後四幅殊其<lb/>
前後不相連屬前為陽故三幅以象奇後為隂故四幅<lb/>
以象偶惟深衣中襌之屬連衣裳而裳復不殊前後然<lb/>
以六幅交解為十二幅象十二月其制作莫不有法故<lb/>
謂之法服自後漢晉宋後齊天子祭服皆云前三幅後<lb/>
四幅今少府監乗輿衮冕服様其裳乃以八幅為之不<lb/>
殊前後有違古制伏請改正祭服之裳以七幅為之殊<lb/>
其前後前三幅後四幅以今太常周尺度之幅廣二尺<lb/>
<pb n="KR4d0039_WYG_009-6b"/>
二寸毎幅兩旁各縫殺一寸謂之削幅腰間辟積無數<lb/>
裳側有純謂之綼裳下有純謂之緆綼緆之廣各寸表<lb/>
裏各為三寸羣臣祭服之裳放此<lb/>
　　珮玉惟天子全玉餘用珉<lb/>
臣等看詳禮記曰古之君子必珮玉所以比徳也右徴<lb/>
角左宫羽先儒謂徴角在右事也民也宜勞宫羽在左<lb/>
君也物也宜逸此左右之異也又曰天子佩白玉而𤣥<lb/>
組綬士佩瓀玫而緼組綬先儒謂尊者玉色純而公<lb/>
<pb n="KR4d0039_WYG_009-7a"/>
侯以降則玉色漸雜此尊卑之異也佩玉之制必上繫<lb/>
于衡下垂三道穿以璸珠其下之兩端則綴璜中央則<lb/>
綴衝牙牙居中央以為前後觸也而琚瑀又在組之中<lb/>
央下與衝牙相直故曰佩有琚瑀所以納聞者是也今<lb/>
佩上下則設三衡以銀銅獸面為之而璜又夾中衡不<lb/>
在下端其所謂衝牙亦異于古又上有銀鈎以屬大帶<lb/>
皆非古制爾雅曰佩衿謂之褑郭璞以為衣小帶謂之<lb/>
衿而佩衿則佩玉之帶上屬者今宜為小帶以屬於革<lb/>
<pb n="KR4d0039_WYG_009-7b"/>
帶而不用銀鈎伏請並如古制惟天子用玉餘皆珉石<lb/>
略依其色以辨諸臣之等銀鈎獸面其制不經伏乞除<lb/>
去<lb/>
　　綬<hi>闕</hi>
　　𤣥衣纁裳<lb/>
臣等看詳古者祭服皆𤣥衣纁裳以象天地之色裳之<lb/>
飾有藻有粉米有黼有黻今祭服上衣則以青而其繡<lb/>
於裳者藻及粉米皆以五采團花繡之而黻用深藍淺<lb/>
<pb n="KR4d0039_WYG_009-8a"/>
藍黼用碧與黄且虎蜼共一章粉米亦一章今皆異章<lb/>
而畫殊非古制伏請改製<lb/>
　　助祭之服<lb/>
臣等看詳古者皆以冕為祭服未有服朝服而助祭者<lb/>
也周官曰公之服自衮冕而下如王之服至卿大夫之<lb/>
服自𤣥冕而下如孤之服此助祭之服也今服章視唐<lb/>
尤為不備於令文祀儀有九旒冕七旒冕五旒冕今既<lb/>
無冕名而有司仍不制七旒冕乃有四旒冕博士御史<lb/>
<pb n="KR4d0039_WYG_009-8b"/>
則冕五旒而衣紫襢太祝奉禮則服平冕而無佩玉此<lb/>
因循不講之失也且古者朝祭異服所以别事神與事<lb/>
君之禮今皇帝冬至及正旦御殿服通天冠絳紗袍則<lb/>
百官皆服朝服乃禮之稱至親祠郊廟皇帝嚴裘冕以<lb/>
事神而侍祠之官止以朝服豈禮之稱哉古者齋祭且<lb/>
猶異冠而况人神之異禮朝祭之異事乎則百官雖不<lb/>
執事不當以朝服侍祠至于景靈宫分獻官皆服朝服<lb/>
尤為失禮伏請親祠郊廟景靈宫除導駕贊引扶侍宿<lb/>
<pb n="KR4d0039_WYG_009-9a"/>
衛之官其侍祠及分獻者併服祭服如考制度修製五<lb/>
冕乃爵弁服各正冕弁之<hi>闕</hi>
　　四望山川社稷五祀朝日夕月風師雨師司命司<lb/>
　　中七祀䄍百神先蠶五龍靈星壽星司寒馬祭冕<lb/>
　　服各異<lb/>
臣等看詳禮記曰天子𤣥冕朝日於東門外又曰祀四<lb/>
望山川則毳冕祭社稷五祀則希冕祭羣小祀則𤣥冕<lb/>
注羣小祀林澤墳衍四方百物之屬孔頴達謂此據地<lb/>
<pb n="KR4d0039_WYG_009-9b"/>
之小祀以血祭社稷為中祀埋沉以下為小祀也若天<lb/>
之小祀則司命司中風師雨師鄭雖不言義可知矣國<lb/>
朝祀儀祭社稷朝日夕月風師雨師皆服衮冕其䄍祭<lb/>
先蠶五龍亦如之祭司命户竈門厲行皆服鷩冕壽星<lb/>
靈星司中司寒中霤馬祭皆服毳冕皆非是今天子六<lb/>
服自鷩冕而下既不親祠廢而不用則諸臣攝事自當<lb/>
從王所制之服伏請依周禮凡祀四望山川則以毳冕<lb/>
祭社稷五祀則以希冕朝日夕月風師雨師司命司中<lb/>
<pb n="KR4d0039_WYG_009-10a"/>
則以𤣥冕若七祀䄍祭百神先蠶五龍靈星壽星司寒<lb/>
馬祭蓋皆羣小祀之比當服𤣥冕<lb/>
　　不設黄道褥<lb/>
臣等看詳景靈宫太廟南郊儀注並云祀前三日儀鑾<lb/>
司鋪御座黄道褥謹按唐故事郊壇宫廟内壝及殿庭<lb/>
天子步武所及皆設黄道褥壇上立位又施赤黄褥將<lb/>
有事命徹之武徳貞觀之制用紫至徳以來用黄開元<lb/>
禮開寶通禮郊廟並不設黄道褥太常因革禮曰舊制<lb/>
<pb n="KR4d0039_WYG_009-10b"/>
皇帝升壇以褥藉地象天黄道太祖命徹之拜於地和<lb/>
峴乞付史官仁宗天聖二年儀注増設郊壇壝門道北<lb/>
御座黄道褥康定初有司議謂配帝褥用緋以示損於<lb/>
天地而自小次之前至壇上諸位其道褥以黄非典禮<lb/>
是歳詔自小次至壇下徹黄道臣等伏詳禮記郊祭之<lb/>
日氾埽反道鄭氏注謂剗令新土在上也其藉神席天<lb/>
地尚質則用蒲越槀鞂宗廟尚文則設莞筵粉純加繅<lb/>
席畫純加次席黼純而已天子受胙乃有席周禮几筵<lb/>
<pb n="KR4d0039_WYG_009-11a"/>
所謂胙席是也<lb/>
　　祭皇地祇太尉用中書攝<lb/>
臣等看詳昊天上帝太廟以中書大臣及宗室親王使<lb/>
相攝事皇地祇則以兩制代兩省在輕重先後之序有<lb/>
所未安蓋王者父天母地其禮一也親祠與使人代祭<lb/>
其誠一也伏請祭皇地祗大尉用中書攝併乞下將作<lb/>
監修展齋㕔<lb/>
　　帝籍神倉<lb/>
<pb n="KR4d0039_WYG_009-11b"/>
臣等看詳國語王耕一墢庶人終于千畝廩于籍東南<lb/>
鍾而藏之自漢迄唐皆有帝籍神倉後廢不設凡祭祀<lb/>
之所用皆索諸市非所以昭聖誠也欲乞于京城東南<lb/>
度田千畝置籍田舍一員仍徙先農壇於其中立神倉<lb/>
于東南<lb/>
　　天地合祭為非禮<lb/>
臣某伏承聖意以天地合祭於圜丘為非典禮之正詔<lb/>
令更定臣謹按周禮大司樂以圜鍾為宫冬日至於地<lb/>
<pb n="KR4d0039_WYG_009-12a"/>
上之圜丘奏之六變以祀天神以函鍾為宫夏日至於<lb/>
澤中之方丘奏之八變以祭地示夫祀必以冬日至者<lb/>
以其陽氣來復于上天之始也故宫用夾鍾于震之宫<lb/>
以其帝出乎震也而謂之圜鍾者取其形以象天<lb/>
也三一之變<hi>圜鍾為宫三變黄鍾為角太蔟為徴姑洗為羽各一變</hi>合陽奇之<lb/>
數也祭必以夏日至者以其隂氣潛萌于下地之始也<lb/>
故宫用林鍾于坤之宫以其萬物致養于坤也而謂之<lb/>
函鍾者取其容以象地也四二之變<hi>函鍾為宫太蔟為角姑洗為徴南吕</hi>
<pb n="KR4d0039_WYG_009-12b"/>
<hi>為羽各二變</hi>合隂偶之數也又大宗伯以禋祀實柴槱燎<lb/>
祀其在天者而以蒼璧禮之以血祭貍沈疈辜祭其在<lb/>
地者而以黄琮禮之皆所以順其隂陽辨其時位倣其<lb/>
形色此二禮之不得不異也故求諸天而天神降求諸<lb/>
地而地示出得以通精誠以迎福釐以生烝民以阜萬<lb/>
物此百王不易之禮也去周既逺先王之法不行漢元<lb/>
始中姦臣妄議不原經意附㑹周官大合樂之説謂當<lb/>
合祭平帝從而用之故天地共犢禮之失自此始矣由<lb/>
<pb n="KR4d0039_WYG_009-13a"/>
漢歴唐千有餘年之間而以五月親祠北郊者惟四帝<lb/>
而已如魏文帝之太和周武帝之建徳隋髙祖之開皇<lb/>
唐睿宗之先天皆希濶一時之舉也然而隨得隨失卒<lb/>
無所定垂之本朝未遑釐正恭惟陛下恢五聖之述作<lb/>
舉百王之廢墜典章法度固已比隆先王之時矣豈襲<lb/>
後世一切之禮乎是以臣親奉徳音俾正訛舛郊祀之<lb/>
禮首宜正其大者大者不正而末節雖正無益也况天<lb/>
地歳祀今亦不廢顧惟有司攝事而已誠未足以上盡<lb/>
<pb n="KR4d0039_WYG_009-13b"/>
聖誠恭事之意也臣以為既罷合祭則南北二郊自當<lb/>
别祀伏請陛下毎遇親祠之歳先以夏日至祭地示於<lb/>
方丘然後以冬日至祀昊天于圜丘此所謂大者正也<lb/>
然議者或謂先王之禮其廢已久不可復行古者齋居<lb/>
近<hi>致齋路寢</hi>儀衛省用度約賜予寡故雖一歳遍祀而國不<lb/>
費人不勞今也齋居逺儀衛繁用度廣賜予多故雖三<lb/>
歳一郊而猶憚之况一歳而兩祀乎若必不獲已則三<lb/>
年而迭祭或如後漢以正月上丁祭南郊禮畢次北郊<lb/>
<pb n="KR4d0039_WYG_009-14a"/>
或如南齊以上辛祀昊上而次辛瘞后土不亦可乎臣<lb/>
竊謂不然記曰祭不欲踈踈則怠夫三年迭祭則是昊<lb/>
天天神六年始一親祀無已怠乎記曰大事必順天時<lb/>
二至之郊周公之制也捨是而從後王之失可謂禮歟<lb/>
彼議者徒知苟簡之便而不覩尊奉之嚴也伏惟陛下<lb/>
鑒先王已行之明效舉曠世不講之大儀約諸司儀衛<lb/>
而幸祠宫均南郊之賜予以給衛士蠲青城不急之役<lb/>
損大農無名之費使臣得以講求故事參究禮經取太<lb/>
<pb n="KR4d0039_WYG_009-14b"/>
常儀注之文以正其訛謬稽大駕鹵薄之式以裁其繁<lb/>
冗惟以至恭之意對越天祇以迎至和格純嘏庶成一<lb/>
代之典以示萬世<lb/>
　　先宿太廟次宿北郊次宿南郊<lb/>
臣某等恭惟本朝冬至祀天南郊夏至祭地北郊每歳<lb/>
行之皆合于古猶以有司攝事為未足以盡志於是三<lb/>
年一郊而親行之夫三年一郊而親行之蓋所謂因時<lb/>
制宜者也施之於今誠不可易惟合祭之禮在所當正<lb/>
<pb n="KR4d0039_WYG_009-15a"/>
禮曰魯人將有事於上帝必先有事於泮宫所以然者<lb/>
告祖為配之謂也又曰晉人將有事於河必先有事於<lb/>
惡池齊人將有事於泰山必先有事於配林所以然者<lb/>
先卑後尊之謂也臣等推古以知今推諸侯以知天子<lb/>
欲乞每遇親郊七日戒之後三日宿之時宿太廟以告<lb/>
宿北郊以祭宿南郊以祀所以先太廟者告祖為配也<lb/>
所以先北郊者先卑後尊也雖然自北郊至南郊相去<lb/>
為逺則中道不可以無舍請為帷宫止而後進如允所<lb/>
<pb n="KR4d0039_WYG_009-15b"/>
奏乞下有司施行<hi>按後漢因祠南郊即祠北郊明堂世祖世廟及太廟謂之五漢唐因祠南</hi>
<hi>郊即祠太清宫及太廟謂之三大禮本廟三歳郊祠必先景靈宫及太廟蓋因前制然每歳夏至於北郊自有</hi>
<hi>常祠祀兼常歳有司攝事于南郊亦不合祭天地其合祭之意止縁親祠欲徧及爾若以親祠欲徧及之則因</hi>
<hi>于南郊同時告祭北郊自因舊儀亦不背違禮意可行伏乞更賜參酌</hi>
詳定郊廟奉祀禮文臣陳某奏臣昨具劄奏亞終獻及<lb/>
公卿升降由阼階親祠亞終獻飲福有司攝事太尉飲<lb/>
福受胙瘞埋燔柴准中書批四狀七月五日進呈奉聖<lb/>
㫖並送詳定郊廟奉祀禮文所再參詳聞奏今具再參<lb/>
<pb n="KR4d0039_WYG_009-16a"/>
詳到下項取進止合入南郊式太常禮院太常寺勅<lb/>
　　惟人君得升阼行事<lb/>
一臣等前奏看詳禮意惟人君得升阼行事阼主人階<lb/>
也雖尊如尸其入廟也必自門左其升堂也必自西階<lb/>
雖親如子其冠也必筵于東序少北其適東壁而見母<lb/>
也必降自西階故曰凡非主人則升降自西階明一尊<lb/>
之義也今廟儀注熙寧祀儀開寶通禮開元禮亞終獻<lb/>
以下其升降俱由阼階此有司因循不講之失也伏請<lb/>
<pb n="KR4d0039_WYG_009-16b"/>
自今行禮亞終獻公卿祝史並由西階以應古義<hi>景靈宫亞</hi>
<hi>終獻及司徒司空升降東階亦乞改正</hi>臣等徧考禮經無臣子升降阼階<lb/>
之文蓋阼階天子踐而行事非臣子所得升降若謂以<lb/>
賓禮待尸而尸升西階則上利下利及宰夫祝史之屬<lb/>
亦升西階是豈有所謂以賓禮待之者也其贊衛臣寮<lb/>
從君升降者既從於君自當由阼<lb/>
　　皇帝飲福受胙以專受祉<lb/>
一臣等前奏看詳祭禮惟主人受嘏故特牲饋食者士<lb/>
<pb n="KR4d0039_WYG_009-17a"/>
禮也少牢饋食者大夫禮也皆曰嘏乎王<hi>闕</hi>而已雖正<lb/>
婦猶不設焉禮有之祝以孝告嘏以慈告主人以誠孝<lb/>
告祖禰之神神亦以惠慈而嘏主人則凡非主人俱不<lb/>
當嘏曽子問曰攝主不嘏不綏祭蓋將欲受福先減黍<lb/>
稷牢肉墮祭於豆間今避主不敢受嘏以其不嘏故不<lb/>
墮祭也梁明山賓議請郊廟受福唯皇帝再拜明上靈<lb/>
降胙臣下不敢同也詔依其議開元開寶禮及儀注熙<lb/>
寧祀儀天子親祠而亞終獻飲福有司攝事而太尉飲<lb/>
<pb n="KR4d0039_WYG_009-17b"/>
福受胙則于禮為非伏請自今親祠惟皇帝飲福受胙<lb/>
以專受祉於神然後賜胙臣下以示均福之義其賜胙<lb/>
及有司攝行事進胙于天子自如常儀<lb/>
　　亞終獻及攝事之臣不宜飲福受胙<lb/>
臣等再詳亞終獻之官蓋君命之相成其禮者也攝事<lb/>
之有司亦君命之攝行其事也祭祀之主既自天子則<lb/>
飲福受胙固非臣所宜惟君賜之然後為可是臣下可<lb/>
以受之于君而不可專受於神也所有親祠亞終獻飲<lb/>
<pb n="KR4d0039_WYG_009-18a"/>
福及攝事之臣飲福受胙並乞寢罷其祭終賜胙再拜<lb/>
自如常儀<lb/>
　　燔瘞不當在祭末<lb/>
一臣等前奏看詳禮經祀天燔柴祭地瘞埋所以為歆<lb/>
神之始其義一也故先儒謂隂祀自血起陽祀自烟起<lb/>
而後代因循亡失禮意不先燔瘞以致天地之神祇而<lb/>
皆在祭末則于古為戾今之祀儀北郊瘞埋亦在祭末<lb/>
伏請今後祭地之禮降神樂畢即瘞血以致隂祇也<lb/>
<pb n="KR4d0039_WYG_009-18b"/>
　　先燔柴以歆神<lb/>
一臣等前奏看詳禮經祀天之有燔柴猶祭地之有瘞<lb/>
血享廟之有祼鬯皆是歆神之始非謂於祭之末燔燒<lb/>
胙餘也蓋周人尚臭掃地而祭故先燔柴於丘上所以<lb/>
升烟而降神也漢魏以後祀于壇上獻畢收牲幣祝冊<lb/>
黍稷爵酒饌物而燔之所以送神也今郊禮祀於壇上<lb/>
蓋循漢魏以來故事然禮畢升烟非所謂烟祀尚氣也<lb/>
臣等伏請俟降神樂止先燔柴以為歆神之始<lb/>
<pb n="KR4d0039_WYG_009-19a"/>
　　先升煙瘞血後燔牲幣<lb/>
臣等再詳禮經燔燎升烟所以報隂陽祀自血起故熊<lb/>
氏云凡大祭並有三始祭天以烟為歆神始祭地以埋<lb/>
為歆神始然則升烟瘞血以致神祇不可不在先也雖<lb/>
然致神祇矣方祭之後至於禮畢則以牲幣之屬而燔<lb/>
瘞之然後為禮之終故儀禮祭天燔柴祭地瘞血而鄭<lb/>
氏以為祭禮終矣周官司巫凡祭事守瘞而鄭氏亦以<lb/>
為祭禮終矣備矣守之者以祭禮未畢若有事然祭禮<lb/>
<pb n="KR4d0039_WYG_009-19b"/>
畢則去之此説為得而先儒有謂於燔瘞之始即用牲<lb/>
幣之屬既不經見而又未及薦神遽以燔瘞之則是備<lb/>
於先而闕于後也至後世知燔瘞牲幣於祭末而不知<lb/>
致神于其始則是備于後而闕于先也欲請祀南北郊<lb/>
先行升烟瘞血之禮至薦奠禮畢依舊於壇次燔瘞牲<lb/>
幣之屬則始終之禮備矣<lb/>
詳定郊廟奉祀禮文臣陳某等劄子又奉到下項事件<lb/>
　　郊用特牲<lb/>
<pb n="KR4d0039_WYG_009-20a"/>
臣等看詳禮記曰郊特牲而社稷太牢又曰祭天地之<lb/>
牛角繭栗蓋以覆燾持載之功無可稱故至恭不壇掃<lb/>
地而祭以下為貴也大裘不裼而冕無旒陶匏之器槀<lb/>
鞂之席以素為貴也用繭栗犢取其誠慤以小為貴也<lb/>
特牲祭天不用羊豕以少為貴也配座亦特牲以所配<lb/>
者如天故以天道事之書曰用牲于郊牛二春秋曰日<lb/>
養牲養二卜是也嚴父明堂則有牛羊以其禰近而親<lb/>
故以人道事之詩曰我將我享維羊維牛是也孔安國<lb/>
<pb n="KR4d0039_WYG_009-20b"/>
不原于此乃曰郊以后稷配后稷貶于天有羊豕殊無<lb/>
經據本朝儀注昊天上帝皇地祇太祖皇帝之坐各設<lb/>
三牲爼不獨配位誤用羊豕而正位不專用犢非尚質<lb/>
貴誠之義古無有也伏請改正親祠圜丘方澤正配位<lb/>
皆用犢更不設羊豕爼及鼎以有司攝事准此<lb/>
　　南郊公卿執事官升午陛<lb/>
臣等謹按郊特牲曰社祭土而主隂氣也君南向於北<lb/>
墉下答隂之義也然則社祭土而主隂隂氣北向故君<lb/>
<pb n="KR4d0039_WYG_009-21a"/>
立北墉而南面以答隂則郊祭天而主陽陽氣南向君<lb/>
亦當升午陛而北向以答陽也何佟之曰祭社北向君<lb/>
答故南向祀天南向君答宜北向其説與禮合矣皇侃<lb/>
崔靈恩説圜丘之祭並云祭日之旦王立丘之東南西<lb/>
北向蓋始入之别位非接神之時也若夫升自午陛而<lb/>
北向所謂接神之時答陽之位矣羣臣侍祠無答神之<lb/>
義則升降當由東陛是以唐韋彤五禮精義曰郊祀皇<lb/>
帝升降由南陛亞獻由東陛社稷皇帝由北陛公卿由<lb/>
<pb n="KR4d0039_WYG_009-21b"/>
西陛國朝南郊儀注皇帝升自午陛司徒奉昊天上帝<lb/>
之爼下逮祝史皆升午陛有司攝事太尉亦由午陛升<lb/>
壇且午陛者人主所升答陽之位也臣下與至尊同陛<lb/>
此程元素所以極論于唐也或曰神爼當由午陛是大<lb/>
不然按少牢饋食禮爼序升自西階唯胙爼以主人親<lb/>
羞故升自阼階則知升階者繫乎人而不繫乎爼也郊<lb/>
丘之東陛社壇之西陛猶廟西階也郊丘之午陛社壇<lb/>
之北陛猶廟阼階也禮以定尊卑别嫌疑為本伏請親<lb/>
<pb n="KR4d0039_WYG_009-22a"/>
祠圜丘唯天子升午陛及從升之臣依舊外其司徒祝<lb/>
史當陞東陛若有司攝事則太尉亞終獻亦由東陛升<lb/>
降庶得禮意<lb/>
　　祭天之器陶匏<lb/>
臣等看詳禮記曰郊之祭也器用陶匏以象天地之性<lb/>
今之郊祀有瓠爵太尊瓦豋而已至于簠簋尊豆皆非<lb/>
陶器先儒言天地外臣用瓦簋考工記旊人為簋是也<lb/>
故孔頴達云陶器謂瓦尊豆簋之屬又禮器言樿杓以<lb/>
<pb n="KR4d0039_WYG_009-22b"/>
素為貴鄭氏注樿白理木也而今之祀儀乃用龍杓<lb/>
伏請圜丘祀昊天上帝方澤祭皇地祇正配位所設簠<lb/>
簋尊豆改用陶器仍以樿為杓庶合尚質之意<lb/>
　　太廟用蜃尊<lb/>
臣等看詳周官鬯人山川四方用蜃故開元禮及開寶<lb/>
通禮饗廟不設蜃尊與周禮合而見行南郊式并儀注<lb/>
太廟陳設有蜃尊二又司尊彞凡四時之間祀追享朝<lb/>
享有太尊而南郊式并儀注乃無太尊皆式文儀注之<lb/>
<pb n="KR4d0039_WYG_009-23a"/>
誤欲乞改正以應周禮<lb/>
　　太廟尊彞之數溢于古仍不依四樂各設<lb/>
臣等看詳周禮宗廟尊彞之數各隨其設如春祠夏禴<lb/>
則以雞彞盛明水鳥彞盛鬱鬯犧尊盛緹齊象尊盛沉<lb/>
齊秋嘗冬烝則以斚彞盛明水黄彞盛鬱鬯著尊盛醴<lb/>
齊壺尊盛盎齊司尊彞曰春祠夏禴祼用雞彞鳥彞其<lb/>
朝踐用兩獻尊其再獻用兩象尊皆有罍秋嘗冬烝祼<lb/>
用斚彞黄彞其朝獻用兩著尊其饋獻用兩壺尊<lb/>
<pb n="KR4d0039_WYG_009-23b"/>
皆有罍據此則經有成文故崔靈恩之徒得以推類而<lb/>
為説云時祭用十二尊也<hi>彞二尊四罍六</hi>春官不著禘祫之名<lb/>
而崔氏以為祫所用之彞如嘗烝以著尊盛泛齊醴齊<lb/>
以壺尊盛盎齊緹齊沈齊凡十八尊<hi>斚彞一黄彞一著尊四壺尊四罍六</hi>
禘所用之彞如祠禴以犧尊盛醴齊盎齊象尊盛緹齊<lb/>
沈齊凡十六尊<hi>雞彞一鳥彞一犧尊四象尊四罍六</hi>必如崔氏之説則是<lb/>
虎彞蜼彞大尊山尊在六享為無用矣按鄭衆之義則<lb/>
以追享朝享為禘祫司尊彞曰凡四時之間祀追享朝<lb/>
<pb n="KR4d0039_WYG_009-24a"/>
享祼用虎彝蜼彞其朝踐用兩大尊其再獻用兩山尊<lb/>
皆有罍鄭司農云追享朝享謂禘祫也在四時之間故<lb/>
曰間祀蓋禘及祖之所自出故謂之追享祫自即位朝<lb/>
廟始故謂之朝享則禘祫當用虎彞大尊矣其鬱鬯之<lb/>
彞與五齊之尊各以明水配之三酒則六享俱用盛以<lb/>
罍配以𤣥酒今朝享太廟儀注則六彞六尊俱設按舊<lb/>
儀毎室設斚彞一黄彞一著尊二則與周冬烝之禮同<lb/>
也其用象尊二則非也乃春夏所用者也今儀注及式<lb/>
<pb n="KR4d0039_WYG_009-24b"/>
又設用蜃尊二乃祀山川所用者亦非也欲乞于式及<lb/>
儀注凡春祠夏禴用鷄彞一鳥彞一犧尊二象尊二六<lb/>
秋嘗冬烝用斚彞一黄彞一著尊二壺尊二六大祫從<lb/>
鄭衆説用虎彞一蜼彞一大尊四尊六罍六為十八尊<lb/>
禘享如祫但減山尊二十六尊以本周禮<lb/>
　　明水明火<lb/>
臣等看詳周禮司烜氏掌以夫遂取明火於日以鑒取<lb/>
明水於月以供祭祀之明齍明燭共明水鄭氏曰取日<lb/>
<pb n="KR4d0039_WYG_009-25a"/>
之火月之水欲得隂陽之潔氣也古者祭日之旦陳饌<lb/>
于堂東照以明燭又以明水滫滌齍盛及泲涚五齊且<lb/>
以為配尊設于鬱鬯五齊之上今儀注具存廢而不講<lb/>
恐未盡先王致潔於神明之意其取火於日固有成法<lb/>
欲乞下有司毎有祠事取以照饌及共神㕑之用其取<lb/>
水之鑒及方燧亦乞從本所訪求於所出州軍牒取試<lb/>
驗以供祀事<lb/>
　　鬱鬯<lb/>
<pb n="KR4d0039_WYG_009-25b"/>
臣等看詳先王享尊廟莫重於祼祼以鬱鬯者為歆神<lb/>
之始也周官有鬯人掌釀秬為酒以入鬱人鬱人得之<lb/>
築鬱金草煮以和秬酒以其芬香條鬯故謂之鬱鬯後<lb/>
世苟略祼不以鬯禮之大者又廢而不講非所以盡神<lb/>
之意按諸家之説鬱謂鬱金香草十葉為貫百二十貫<lb/>
為築又謂鬱金香草味苦生大秦國蜀地廣南江西州<lb/>
郡然則今江南饒信諸郡有鬱金香草土人煮為湯飲<lb/>
香味條鬯而色又黄意此為是欲乞自本所牒採取候<lb/>
<pb n="KR4d0039_WYG_009-26a"/>
到精加辨識如得其真以和鬯酒庶幾補典禮之闕<lb/>
　　景靈宫太廟御罍洗不當東霤<lb/>
臣等看詳儀注景靈宫太廟設皇帝版位於東階之東<lb/>
又設御罍洗於版位之西按禮記曰洗當東榮又曰其<lb/>
水在洗東祖天地之左海也釋者以為設洗於庭當東<lb/>
榮榮屋翼也殿屋則云東霤伏請設洗于阼階下當殿<lb/>
之東霤<lb/>
　　南郊攝事用木爵<lb/>
<pb n="KR4d0039_WYG_009-26b"/>
臣等看詳禮記郊特牲器用陶匏象天地之性故開元<lb/>
開寶禮有司攝事亦有瓠爵熙寧祀儀有司攝事惟言<lb/>
洗爵拭爵而不言瓠因此不用瓠爵伏請自今改用之<lb/>
　　爟火<lb/>
臣等看詳景靈宫薦饗儀注設爟火位於望燎位之東<lb/>
南送神樂成皇帝就望燎位舉爟火注如質明行禮即<lb/>
不舉伏見景靈宫行禮日幾中猶舉爟火此有司之失<lb/>
也謹按前漢志秦以十月郊見通爟火欲令光明逺照<lb/>
<pb n="KR4d0039_WYG_009-27a"/>
通于祀所漢祀五畤於雍五十里一熢火凡祭祀通舉<lb/>
火者或以天子不親至祀所而望拜或以衆祠各處欲<lb/>
其一時薦享宜知早晏故以火為節度也則是爟火之<lb/>
設本為燎壇相逺舉以為節若宫庭行事燎壇稍近無<lb/>
事於此伏請將來景靈宫薦享不設爟火<lb/>
　　拂翟<lb/>
臣等伏見親祠南郊皇帝自大次即位版内臣二人執<lb/>
翟羽前道號曰拂翟歴考前代禮典無此制儀注亦不<lb/>
<pb n="KR4d0039_WYG_009-27b"/>
載尋牒内侍省尚衣庫亦不見所出惟國朝㑹要御殿<lb/>
儀稱五代漢乾祐中宫中導從童子執絲拂二人髙髻<lb/>
青衣執犀盤二人帶鬅頭黄衫執翟羽二人帶鬅頭黄<lb/>
衫本朝太平興國初稍増其制捧真珠七寶翠毛花二<lb/>
人衣緋袍捧金寶山二人衣緑繡袍捧龍腦合二人衣<lb/>
緋銷金袍執翟拂内侍省差内侍二員執之各公服繫<lb/>
鞋毎大慶殿宿齋景靈宫太廟南郊自大次至小幄皆<lb/>
用之原其所出乃漢乾祐中導從之物其制不經今郊<lb/>
<pb n="KR4d0039_WYG_009-28a"/>
廟大禮乃用此以為前導失禮尤甚伏請除去以上合<lb/>
入南郊式併太常禮院勅<lb/>
　　薦新不擇日不出神主<lb/>
臣等謹按古者薦新于廟之寢無尸不卜日不出神主<lb/>
奠而不祭近時乃擇日而薦非也禮記曰未嘗不食新<lb/>
言新物之出未薦寢廟則人子不忍前此食新孝恭之<lb/>
道也薦新見於經者豳詩曰四之日其蚤獻羔祭韭獻<lb/>
羔謂享司寒而開氷此建夘之月以之祭韭蓋豳土節<lb/>
<pb n="KR4d0039_WYG_009-28b"/>
晩而氣寒故也周頌曰猗歟漆沮濳有多魚此則季冬<lb/>
薦魚春獻鮪之樂歌也周禮䱷人春獻王鮪説者以為<lb/>
季春三月春鮪新來王鮪鮪之大者云獻于廟之寢也<lb/>
鄭氏云祭以首時薦以仲月謂大夫士也若天子諸侯<lb/>
物熟則薦不限孟仲季月故月令夏薦麥孟秋薦黍季<lb/>
秋薦稻魏髙堂隆不原於此乃曰天子諸侯以仲月季<lb/>
月薦新非也禮文殘缺經之所載止于四物而已吕氏<lb/>
月令一歳之間八薦新物即仲春獻羔開氷季春薦鮪<lb/>
<pb n="KR4d0039_WYG_009-29a"/>
孟夏以彘嘗麥仲夏以雛<hi>雛雞也</hi>嘗黍羞以含桃孟秋登<lb/>
穀仲秋以犬嘗麻季秋以犬嘗稻季冬嘗魚是也開元<lb/>
禮加以五十餘品景祐中禮官建議以為吕紀簡而近<lb/>
薄唐令雜而不經於是更定四時所薦春孟月蔬以韭<lb/>
以菘配以卵仲月薦氷季月蔬以筍果以含桃夏孟月<lb/>
嘗麥以彘仲月果以𤓰以來禽<hi>來禽即林禽</hi>季月果以芡以<lb/>
芰<hi>芡即雞頭芰即菱角</hi>秋孟月嘗粟嘗穄配以雞<hi>粟穄為飰</hi>果以棗以<lb/>
梨仲月嘗酒嘗稻<hi>稻為飰</hi>蔬以茭萌季月嘗菽嘗蕎麥<hi>小豆</hi>
<pb n="KR4d0039_WYG_009-29b"/>
<hi>漬而烝之緑豆蕎麥為飰</hi>冬孟月羞以兎果以栗蔬以藷藇<hi>藷專於切藇薪</hi>
<hi>於切今山預</hi>仲月羞以鴈以麞季月羞以魚凡二十八物除<lb/>
依詩禮月令外又増多十有七品雖出於有司一時之<lb/>
議然歳時登薦祖宗行之已久禮沿時制損益不必同<lb/>
依於古則太畧違於經則無法今欲稍加刋定取其間<lb/>
先王所嘗享用膳羞之物見于經者可依舊制存之其<lb/>
不經者去之庶幾不失禮意伏請自今薦廟孟春薦韭<lb/>
以卵<hi>臣等謹按王制孟春薦韭以卵時則訓季冬云雉雊雞呼卵則今正月薦韭用雞子取新物相宜</hi>
<pb n="KR4d0039_WYG_009-30a"/>
以葑<hi>舊作菘臣等謹按詩曰爰采葑矣蓋葑似菘有闕  名菁本草云菘菜北種初年牛為蕪菁二年菘</hi>
<hi>種都盡蕪菁南種亦然里俗謂之蔓菁然則葑本北地所宜又見于經宜備時薦請以葑易菘</hi>仲春薦<lb/>
氷季春薦筍<hi>周禮醢人加豆之實有筍菹孫炎曰竹初萌生謂之笋可以為菜殽詩云其䔩維何</hi>
<hi>維筍及蒲䔩則菜殽也</hi>羞以含桃<hi>臣等謹按月令仲夏羞以含桃先薦寢廟今在三月者蓋四月</hi>
<hi>寒燠不齊而氣至有早晩物成有先後毛詩傳曰豳土晩寒是也故國朝時令以三月薦櫻桃而漢叔孫通亦</hi>
<hi>云古者春嘗果方今櫻桃熟可獻各以其宜也孔穎達禮記月令仲夏正義云諸月無薦果之文此獨進含桃</hi>
<hi>者此果先成早于餘物故特記之則是諸果亦時薦</hi>孟夏以彘嘗麥<hi>今用大麥烝而炊熟臣等</hi>
<hi>謹按月令孟夏以彘嘗麥先薦寢廟言麥而已則是大小麥皆宜備薦也</hi>仲夏嘗雛以黍羞<lb/>
<pb n="KR4d0039_WYG_009-30b"/>
以𤓰<hi>禮記月令仲夏之月天子乃以雛嘗黍鄭氏曰此嘗雛也而云以嘗黍者不以牲主榖也必以黍者</hi>
<hi>黍火榖也氣之主也孔頴逹曰黍非新成直取舊黍與雛同薦之蔡氏以為此時黍新熟今蟬鳴黍是也爾雅</hi>
<hi>曰生哺鷇生噣雛説云雛雞子也陸徳明芸雞也内則人君燕食所加庶羞有𤓰詩曰疆埸有𤓰是剝是菹獻</hi>
<hi>之皇祖</hi>季夏羞以芡以芰<hi>周禮籩人加籩之實有菱芡菱芰也宜依經以菱易芰</hi>孟<lb/>
秋嘗粟與稷<hi>舊嘗粟穄配以雞今依月令仲夏以雛嘗黍此不復用雞臣等謹按月令孟秋農乃</hi>
<hi>登穀于天子嘗新先薦寢廟不名言其穀則明所嘗非一穀謂若黍稷與粟之屬本草註稷即穄也楚人謂之</hi>
<hi>稷關中謂之穈其粟謂之黄米宜以稷易穄</hi>羞以棗以梨<hi>周禮籩人饋實之籩其實棗禮記云</hi>
<hi>内則人君燕食加羞有棗與梨</hi>　仲秋嘗麻<hi>月令仲秋以犬嘗麻今不用犬故止嘗麻</hi>嘗稻<lb/>
<pb n="KR4d0039_WYG_009-31a"/>
<hi>稻為飰月令季秋以犬嘗稻今不用犬牲故止嘗稻</hi>羞以蒲<hi>舊茭萌臣等謹按詩曰維筍及蒲蒲與茭</hi>
<hi>白畧相似茭白不經宜以蒲白易之周禮醢人加豆之實深蒲鄭司農云蒲𤣥水深故曰深蒲𤣥謂蒲生水中子</hi>
季秋嘗菽<hi>豳詩曰十月納禾稼黍稷重穋禾麻菽麥菽大豆也</hi>羞以兔<hi>周禮庖人掌六獸有</hi>
<hi>兔内則云人君燕食加羞以兔</hi>以栗<hi>周禮籩人饋食之籩其實栗内則人君燕食加羞有栗夏小正</hi>
<hi>曰栗零在八月今梁地栗晩熟宜以九月薦</hi>孟冬羞以鴈<hi>周禮庖人六禽有鴈又曰冬行鱻羽</hi>
<hi>鄭氏云魚鴈水涸而性定</hi>仲冬羞以麕<hi>周禮庖人掌供六獸有麕内則三十一物有麕脯麕軒臣</hi>
<hi>等謹按古今注曰齊人謂麕為麞宜以麞作麕</hi>季冬羞以魚<hi>周禮庖人冬行鱻羽杜子春曰鱻魚</hi>
<hi>也杜祐曰此時魚得陽氣潔今薦用鯉臣等謹按季冬獻魚而詩曰有鱣有鮪鰷鱨鰋鯉則是衆魚但及時美</hi>
<pb n="KR4d0039_WYG_009-31b"/>
<hi>潔皆可登非特用鯉而已</hi>今春不薦鮪實為闕典伏請季春薦鮪以<lb/>
應經義無則闕之可也如林禽蕎麥茭萌藷藇之類及<lb/>
季秋嘗酒皆不經見並合刪去凡此二十七物其新也<lb/>
人君不敢嘗必先薦於寢廟不貴非時而出而時亦不<lb/>
可後也孔子曰不時不食記曰天不生地不養君子不<lb/>
以為禮鬼神弗享也後漢詔書亦以供薦新味多非其<lb/>
節或鬱養强熟或穿掘萌芽味無所至而夭折生焉自<lb/>
今當奉祠陵寢皆須時乃上今太廟薦新之品出於玉<lb/>
<pb n="KR4d0039_WYG_009-32a"/>
<hi>闕</hi>　　　　　　　　　　　　　　所供其所無者<lb/>
乃索諸雜買務池苑所出市鬻之物多至後時人已屬<lb/>
厭而方用登廟有乖薦新之義謂宜嚴勅有司凡新物<lb/>
及時而出者即日登獻既非正祭則于禮不當卜日漢<lb/>
舊儀嘗韭之屬皆于廟而不在寢故韋𤣥成傳以為廟<lb/>
儀二十五祠而薦新在焉自漢至于隋唐因仍其失薦<lb/>
新雖在廟然皆不出神主今出神主則失禮尤甚伏請<lb/>
依韋彤五禮精義所説但設神坐仍俟寢廟成薦新于<lb/>
<pb n="KR4d0039_WYG_009-32b"/>
寢庶合典禮<lb/>
　　禘祫不廢時祭<lb/>
臣等看詳大宗伯之職曰以肆獻祼享先王以饋食享<lb/>
先王以祠春享先王以鑰夏享先王以嘗秋享先王以<lb/>
烝冬享先王則六享並行而天子禘祫與諸侯異未嘗<lb/>
廢一時祭故毛詩傳曰諸侯夏禘則不礿秋祫則不嘗<lb/>
惟天子兼之孔穎達正義以為天子夏為大祭之禘不<lb/>
廢時祭之礿秋為大祭之祫不廢時祭之嘗則王禮三<lb/>
<pb n="KR4d0039_WYG_009-33a"/>
年一祫與其禘享更為時祭所以别於諸侯所謂其治<lb/>
辨者其禮具也國朝沿襲故常禘祫之月不行時享久<lb/>
未釐正非古之制伏請每遇禘祫之月雖已大祭仍行<lb/>
時享以嚴天子備禮所以丕崇祖宗之義其禘祫雖與<lb/>
時享先後經無明説以臣等考之司尊彞曰凡四時之<lb/>
間祀追享朝享祼用虎彞蜼彞先鄭云追享朝享謂禘<lb/>
祫也在四時之間故曰間祀明禘在礿祭祫在烝祭之<lb/>
間不在其後也故後鄭謂天子先祫而後時祭其郊禮<lb/>
<pb n="KR4d0039_WYG_009-33b"/>
親祠准此如允臣等所議乞賜指揮施行<lb/>
　　月祭五廟時祭二祧<hi>古無月半祭</hi>
禮記祭法王立七廟一壇一墠曰考廟曰王考廟曰皇<lb/>
考廟曰顯考廟曰祖考廟皆月祭之逺廟為祧有二祧<lb/>
享嘗乃止正義曰王立七廟者親四始祖此之五廟則<lb/>
並同日月祭之也逺廟為祧享嘗乃止故不得月祭<lb/>
　　告朔謂之月祭<lb/>
玉藻曰諸侯皮弁以聴朔於太廟注皮弁下天子也正<lb/>
<pb n="KR4d0039_WYG_009-34a"/>
義曰鄭必知告朔與朝廟異者按天子告朔於明堂其<lb/>
朝享從祖廟下至考廟故祭法一曰考廟曰王考廟皆<lb/>
月祭之是也又諸侯告朔在太廟而朝享自皇考至考<lb/>
故祭法云諸侯自皇考以下皆月祭之聴朔又謂之視<lb/>
朔文十六年公四不視朔是也告朔又謂之告月文六<lb/>
年閏月不告月是也行此禮天子於明堂諸侯於太祖<lb/>
廟訖然後祭于諸廟謂之朝享司尊彞云朝享是也又<lb/>
謂之朝廟文六年不告月猶朝于廟是也又謂之月祭<lb/>
<pb n="KR4d0039_WYG_009-34b"/>
祭法云皆月祭之是也論語子貢欲去告朔之餼羊注<lb/>
鄭曰牲生曰餼禮人君每月告朔於廟有祭謂之朝享<lb/>
魯自文公始不視朔子貢見其禮廢故欲去其羊正義<lb/>
曰禮毎月告朔於廟有祭謂之朝享者按周禮大史頒<lb/>
告朔于邦國鄭𤣥云天子頒朔於諸侯諸侯藏之祖廟<lb/>
至朔朝于廟告而受行之此云子貢欲去告朔之餼羊<lb/>
是用生羊告於廟謂之告朔人君即以此日聴視此朔<lb/>
之政謂之視朔文十六年公四不視朔僖五年傳曰公<lb/>
<pb n="KR4d0039_WYG_009-35a"/>
既視朔是也視朔者聴治此月之政亦謂之聴朔玉藻<lb/>
云天子聴朔于南門之外是也其日又以禮祭於宗廟<lb/>
謂之朝周禮謂之朝享司尊彞云追享朝享是也其歳<lb/>
首為之則謂之朝正襄二十九年正月公在楚傳曰釋<lb/>
不朝正于廟是也告朔視朔聴朔朝廟朝正朝享二禮<lb/>
各有三名同日而為之也然則朝廟朝正告朔視朔皆<lb/>
同日之事所從言異耳是言聴朔朝廟之義也朝享即<lb/>
月祭是也祭法云王立七廟曰考廟王考廟皇考廟顯考<lb/>
<pb n="KR4d0039_WYG_009-35b"/>
廟皆月祭之二祧享嘗乃止諸侯立五廟曰考廟王考<lb/>
廟皇考廟皆月祭之顯考廟祖考廟享嘗乃止然則天<lb/>
子告朔於明堂朝享於五廟諸侯告朔於太廟朝享自皇<lb/>
考以下三廟耳皆先告朔後朝廟朝廟小于告朔國語<lb/>
日祭<hi>日祭祭于祖考謂上食也近漢亦然</hi>月祀<hi>月祀於曽髙</hi>
　　儀禮月半奠<lb/>
儀禮朔月奠用特豚魚腊陳三鼎如初東方之饌亦如<lb/>
之注朔月朔日也自大夫月半又奠又曰無籩有黍稷<lb/>
<pb n="KR4d0039_WYG_009-36a"/>
用瓦敦有蓋當籩位注黍稷倂於甒北也於是始有黍<lb/>
稷也死者之於朔月月半猶平常之朝夕大祥之後則<lb/>
四時祭焉疏曰大夫以上月半又奠者下經云月半不殷<lb/>
奠士不奠大夫以上則有之云於是始有黍稷者始死<lb/>
以來奠不言黍稷至此乃言之故云於是始有黍稷也<lb/>
云死者之於朔月月半猶平常之朝夕所謂猶生時朝<lb/>
夕之常食也又曰月半不殷奠注殷盛也士月半不復<lb/>
如朔盛奠下尊者又曰有薦新如朔奠注薦五穀若時<lb/>
<pb n="KR4d0039_WYG_009-36b"/>
果物新出者<lb/>
　　月半奠謂之殷事<lb/>
禮記曽子問孔子曰歸居于家有殷事則之君所朝夕<lb/>
否注殷事朔月月半薦新之奠也<lb/>
　　前漢祭朔望<lb/>
前漢韋𤣥成傳京師自髙祖下至宣漢與太上皇悼皇<lb/>
考各有居陵旁立廟井為百七十六又園中各有寢便<lb/>
殿日祭於寢月祭于廟時祭于便殿寢日四上食廟歳<lb/>
<pb n="KR4d0039_WYG_009-37a"/>
二十五祠注如淳曰月祭朔望加臘為二十五<lb/>
　　議罷朔望上食<hi>以下闕</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0039_WYG_009-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻九<lb/>
</p>
<p>
</p>
  </div>
<div>
<head>古靈集巻十</head> <lb/>
    <p>
<pb n="KR4d0039_WYG_010-1a"/>
欽定四庫全書<lb/>
　古靈集巻十<lb/>
　　　　　　　　　　　　　宋　陳襄　撰<lb/>
　易講義<lb/>
　大有<lb/>
　此卦正與同人相反所以次同人者序卦曰與人同<lb/>
　者物必歸之故受之以大有然則離乾二體何以為<lb/>
　大有夫六五一隂得中而居尊位為上下五陽所歸<lb/>
<pb n="KR4d0039_WYG_010-1b"/>
　又陽為大是所有者大也有其大者故曰大有以君<lb/>
　臣言之是大有天下之衆賢以君民言之是大有天<lb/>
　下之萬民也又陽為富實以富實言之是大有天下<lb/>
　之萬物也夫大有天下之衆賢如書所謂九徳咸事<lb/>
　俊乂在官野無遺賢是也夫大有天下之萬民如中<lb/>
　庸所謂舟車所至人力所通天之所覆地之所載日<lb/>
　月所照霜露所墜凡有血氣者莫不尊親是也夫大<lb/>
　有天下之萬物者荀子王制曰天之所覆地之所載<lb/>
<pb n="KR4d0039_WYG_010-2a"/>
　莫不盡其美致其用北海走馬吠犬南海羽翮齒革<lb/>
　曾青丹干東海紫紶魚鹽西海皮革文旄澤人足乎<lb/>
　木山人足乎魚農夫不陶冶足器械工賈不耕田足<lb/>
　菽粟矣<lb/>
繇辭曰大有元亨<lb/>
　夫大有之主既大有天下之臣民萬物此所以曰元<lb/>
　大有至徳以富亨通也彖辭不言大亨而言元亨者<lb/>
　言大有之君必有元善長人之徳而致亨通也若言<lb/>
<pb n="KR4d0039_WYG_010-2b"/>
　大則不能兼元善之仁言元可以兼大也<lb/>
彖曰柔得尊位大中而上下應之曰大有<lb/>
　柔得尊位六五也居尊位是大也處上體之中是中<lb/>
　也上下二體五陽皆歸之是上下應之也上下五陽<lb/>
　皆應之陽為大故曰大有居尊以柔中之徳以虛受<lb/>
　人髙明照物物必歸之以柔居中不尚剛武而用文<lb/>
　徳上下所歸<lb/>
其徳剛健而文明應乎天而時行是以元亨<lb/>
<pb n="KR4d0039_WYG_010-3a"/>
　乾在下體為内離在上體為外凡大有之君内有剛<lb/>
　健之徳施之於外則以文明而不以威武此天下之<lb/>
　所以歸也六五之隂下應乾九二之陽是應乎天也<lb/>
　五居君位有文明大中之徳而能應順天道奉承天<lb/>
　時而行動不違天之道此所以元亨也應乎天而行<lb/>
　如乾文言所謂先天而天弗違後天而奉天時是也<lb/>
象曰火在天上大有君子以遏惡揚善順天休命<lb/>
　天本剛健而髙明火又文明而在其上此乃明盛之<lb/>
<pb n="KR4d0039_WYG_010-3b"/>
　極至所以為大有也夫天道之至明惟其福善禍淫<lb/>
　而已君子法此卦體居大有明盛之時天下之臣民<lb/>
　萬物既已富有宜何所為哉惟當遏惡揚善旌别淑<lb/>
　慝遏其惡者揚其善者以順天休美之命也夫惡者<lb/>
　遏止之則天下之惡莫不去惡悛矣善者稱揚之則<lb/>
　天下之為善者莫不勉勸使民日遷善逺罪而歸於<lb/>
　至治矣夫大有之徳無尚於此也<lb/>
初九无交害匪咎艱則无咎象曰大有初九无交害也<lb/>
<pb n="KR4d0039_WYG_010-4a"/>
　大有之卦火在天上文明之至著也又體有五陽陽<lb/>
　為富實居文明富貴之時能謙卑以下物物必歸之<lb/>
　若自剛亢滿盈必致咎害故序卦曰有大者不可以<lb/>
　盈故受之以謙又書云滿招損謙受益時乃天道是<lb/>
　也故大有之主六五以柔得尊位而為上下所歸故<lb/>
　其爻詞曰厥孚交如吉初九居大有之初而體是陽<lb/>
　爻處不以柔不得無咎害也任大剛實以斯而往害<lb/>
　之道也然居卦下無位之地不與物交剛而能謙物<lb/>
<pb n="KR4d0039_WYG_010-4b"/>
　莫之害可以无咎故曰无交害匪咎交者交於物之<lb/>
　謂六五曰厥孚交如隨初九曰出門交有功鴛鴦詩<lb/>
　曰古者明王交萬物有道皆其義也艱則無咎者凡<lb/>
　人居於大有豐富之時志易驕滿故於其初當自艱<lb/>
　難惕厲不敢忽易居之則可以終保無咎故曰艱則<lb/>
　無咎繫詞曰危者安其位者也亡者保其存者也亂<lb/>
　者有其治者也是故君子安而不忘危存而不忘亡<lb/>
　治而不亡亂是以身安而國家可保也故聖人繫卦<lb/>
<pb n="KR4d0039_WYG_010-5a"/>
　於事之初未常不存戒懼今初九戒之以艱則无咎<lb/>
　者蓋居大有之初戒在盈滿怠忽見不可不慎也先<lb/>
　儒多解匪咎義連下文謂欲其匪咎艱則无咎此恐<lb/>
　非也既云艱无咎義已足矣其下不須更言匪咎可<lb/>
　也然則不云无咎而云匪咎者蓋上文云无交害其<lb/>
　下又云艱无咎若更云无咎則不成文辭故變无為<lb/>
　匪文王三分天下有其二以服事商小心翼翼昭事<lb/>
　上帝此之謂也<lb/>
<pb n="KR4d0039_WYG_010-5b"/>
九二大車以載有攸往无咎<lb/>
　九二陽爻居隂位而不任剛實者也居中而上應六<lb/>
　五是能以中道任君之事者也居大有之時雖體陽<lb/>
　爻而能處柔順不任剛實以自盈滿又以中道任君<lb/>
　之事如大車之任重載物也有攸往无咎者夫乾體<lb/>
　本在上今居下體必往而進於上今二以中道上應<lb/>
　於六五之君可以升進无咎也六五應之可往雖剛<lb/>
　居順无咎履非其位合有咎然居中而應終必進往<lb/>
<pb n="KR4d0039_WYG_010-6a"/>
　免咎<lb/>
象曰大車以載積中不敗也<lb/>
　九二以陽居隂而應于五又居下卦之中是六五之<lb/>
　君委任以事能以中道任重厚載如大車之載物積<lb/>
　聚於中而不傾敗也<lb/>
九三公用亨於天子小人弗克象曰公用亨于天子小<lb/>
人害也<lb/>
　三居下體之極處重剛之上而獨履得其位故有公<lb/>
<pb n="KR4d0039_WYG_010-6b"/>
　位之盛焉惟公用此位與徳以亨通于天子夫九三<lb/>
　居中九四尤近五位雖體陽爻皆不稱公而九三獨<lb/>
　稱公何也蓋六五柔君九二九四又皆處於柔順不<lb/>
　及九三獨體剛而得位居下體之極為羣陽之長特<lb/>
　見尊任而寵納之權重位盛故曰公也小人弗克者<lb/>
　繫詞曰三與五同功而異位三多凶五多功夫三非<lb/>
　中位又居乾健之終在下體之極過亢則凶今大有<lb/>
　之時上有柔君而三獨權重位盛君子居之則能乾<lb/>
<pb n="KR4d0039_WYG_010-7a"/>
　乾夕惕危厲防其亢極可以通達天子若小人則不<lb/>
　勝其任恃權剛亢必致凶害故曰公用亨于天子小<lb/>
　人害也<lb/>
九四匪其彭无咎<lb/>
　彭字先儒多解為邉旁之旁王輔嗣云既失其位上<lb/>
　近至尊之威下比分權之臣其為懼也可為危矣惟<lb/>
　夫有聖智者乃能免斯咎三雖至盛五不可捨能辨<lb/>
　斯數專心承五常匪其旁則无咎矣旁謂三也石守<lb/>
<pb n="KR4d0039_WYG_010-7b"/>
　道亦取此説非也陸希聲云如非在五旁兢兢以自<lb/>
　警不敢恃怙則旡咎劉牧亦以旁為三當用而已居<lb/>
　其上能自度其勢不勝于三不為三之事而避三之<lb/>
　盛則知幾也此皆非也先儒不通彭字之義以彭為<lb/>
　旁皆牽合彭旁二字義本不同也况九四陽爻自歸<lb/>
　六五與九三情狀絶不相干為見三有公亨之辭遂<lb/>
　引以為旁曲牽其義皆不可取周公闢雖解以彭為<lb/>
　盛亦云九四體是離明能明九三專權不從九三之<lb/>
<pb n="KR4d0039_WYG_010-8a"/>
　盛專心奉五恐皆非爻辭之義彭字當為彭字<hi>步郎反</hi>
　干寶云彭亨驕滿貌王肅云彭壯也夫大有之世戒<lb/>
　于剛亢盈滿故序卦曰有大者不可以盈是也况四<lb/>
　位逼近於君居多懼之地又是柔位而以剛陽居之<lb/>
　此宜有咎也若知其失位而又迫近危懼不敢以其<lb/>
　壯盛盈滿之心處之則可以旡咎匪其彭无咎猶言<lb/>
　不以壯盛居之則无咎也<lb/>
象曰匪其彭无咎明辨晳也<lb/>
<pb n="KR4d0039_WYG_010-8b"/>
　離為文明陽爻又明知其以剛處柔履非其位而又<lb/>
　居逼君疑懼之地而能不自盛壯驕滿以見疑於上<lb/>
　是明智辨别之昭晳也辨君臣尊卑之分明見幾之<lb/>
　作明辨辨之宜早<lb/>
六五厥孚交如威如吉<lb/>
　六五以一隂為五陽之主上下五陽無他隂以分其<lb/>
　應皆宗於五五又不尚剛武而以文明虛中之徳受<lb/>
　之故其誠信孚于上下如交結然也故厥孚交如所<lb/>
<pb n="KR4d0039_WYG_010-9a"/>
　謂威如吉者居大有之時以文明大中之徳交孚於<lb/>
　物而不尚威武而民自懷來畏服如有威然也此所<lb/>
　以吉也若富有天下不以誠實文明之徳使民心悦<lb/>
　而誠服而徒威武刑罰以敺之人亦不畏也故書曰<lb/>
　徳威惟畏徳明惟明記曰有威可畏謂之威中庸曰<lb/>
　不賞而民勸不怒而民威于鈇鉞故君子篤恭而天<lb/>
　下平又詩曰予懷明徳不大聲以色聲色之於以化<lb/>
　民末也此是威如之吉也<lb/>
<pb n="KR4d0039_WYG_010-9b"/>
象曰厥孚交如信以發志也<lb/>
　夫五之所以有信交孚於物者蓋其至誠自然發於<lb/>
　心志之中與物交結非有思慮造作而然也傳曰信<lb/>
　不由衷質無益也<lb/>
威如之吉易而無備也<lb/>
　五之為徳天下之所以畏威者以文明而不以威武<lb/>
　其道甚平易而無所備預也又衆自威懷其文徳端<lb/>
　居和易而無用防備<lb/>
<pb n="KR4d0039_WYG_010-10a"/>
上九自天祐之吉无不利<lb/>
　夫大有豐富之世戒于剛亢盈滿上九居一卦之極<lb/>
　而以剛陽處隂柔無位之地衆皆乗剛而已獨履六<lb/>
　五之隂柔是思乎順者也五有信徳交孚上下而已<lb/>
　履之是履信者也陽為君子有剛明之徳而潔身髙<lb/>
　尚不累於位是自尚其賢行也居大有之終兼此三<lb/>
　徳盡天人之助故曰自天祐之吉无不利謂自天以<lb/>
　至于人皆福祐之也輔嗣之解皆是惟不見以剛處<lb/>
<pb n="KR4d0039_WYG_010-10b"/>
　柔為思順之道也孔子繫詞曰天之所助者順也人<lb/>
　之所助者信也履信思乎順又以尚賢也是以自天<lb/>
　祐之吉无不利蓋言君子若所行履乎信所志思乎<lb/>
　順又自賢其身行享富有之盛居于上極而不以物<lb/>
　累其心有此三徳則天人助之何往不利<lb/>
象曰大有上吉自天祐也<lb/>
　處大有之上不累于位志尚乎賢者也餘爻皆乗剛<lb/>
　已獨居隂而乗柔順也五為信徳而已履焉履信之<lb/>
<pb n="KR4d0039_WYG_010-11a"/>
　謂也雖不能體柔而以剛乗柔思順之義也居豐有<lb/>
　之世不以物累其心髙尚其志尚賢也<lb/>
　謙<lb/>
　艮為山坤為地為地山謙謙次大有者序卦意謂有<lb/>
　大不可以盈故受之以謙蓋所有既大守卑謙則吉<lb/>
　也地山二體所以為謙者夫山本髙而在地之上今<lb/>
　反卑而在地之下所以為謙也又九三一陽爻為五<lb/>
　隂之主居艮體之極艮為止又陽得位為正是内有<lb/>
<pb n="KR4d0039_WYG_010-11b"/>
　剛徳而止于正也外體為坤坤徳柔順内有剛徳而<lb/>
　止于正外見柔順以行之此又見君子之謙徳也若<lb/>
　外雖柔順而内不剛正而止則流而為柔邪無所守<lb/>
　也不足以為謙徳也夫人之持身待物欲無悔吝憂<lb/>
　患不可以不持謙徳也故孔子曰作易者其有憂患<lb/>
　乎因次序九卦其二曰謙徳之柄蓋言文王以聖人<lb/>
　之徳居紂之亂世故憂危之患若不持謙以為柄何<lb/>
　以保身而無患又曰謙尊而光解在彖詞又曰謙以<lb/>
<pb n="KR4d0039_WYG_010-12a"/>
　制禮夫聖人制禮將使人檢身無過其要以謙恭為<lb/>
　本人有禮則安故序卦曰徳言盛禮言恭謙也者致<lb/>
　恭以存其位者也是謙者禮之本也故曰謙以制禮<lb/>
　謙之於人大矣<lb/>
繇辭曰謙亨君子有終吉<lb/>
　夫人能卑謙為徳以身下物不自盈滿則物無不與<lb/>
　悔吝不至此所以亨通也書曰謙受益乃是謙亨之<lb/>
　道也君子有終者言君子以謙恭為徳以身下物則<lb/>
<pb n="KR4d0039_WYG_010-12b"/>
　天下莫不與之此所以終享其吉無有憂患悔吝也<lb/>
彖曰謙亨天道下濟而光明地道卑而上行<lb/>
　此孔子斷謙亨君子有終之義夫天至髙而居物之<lb/>
　上其氣下降而交于地下降是天之謙也而三光全<lb/>
　四時行萬物生其道益光明此是天道謙而亨也夫<lb/>
　六氣上運三光下垂亦是下濟地道雖處於卑而其<lb/>
　氣上躋而交于天處卑是地之謙也然而氣乃上行<lb/>
　以助天生物此是地道謙而亨也言天地者蓋舉其<lb/>
<pb n="KR4d0039_WYG_010-13a"/>
　大者有謙徳而光亨則人道用謙而亨通固可知也<lb/>
　既陳天地謙亨之道又歴陳天地人神之道皆貴謙<lb/>
　而惡盈以明謙道之不可不務也<lb/>
天道虧盈而益謙<lb/>
　夫天道隂陽寒暑迭為盈虛消長長極則消盈極則<lb/>
　虛此是盈則虧之也消極則長虛極則盈此是謙則<lb/>
　益之也日中則昃月盈則食亦是虧盈也月晦則明<lb/>
　復生是益謙也書曰滿招損謙受益時乃天道是天<lb/>
<pb n="KR4d0039_WYG_010-13b"/>
　道虧盈而益謙也<lb/>
地道變盈而流謙<lb/>
　夫地有山川丘陵至髙之處終必崩陷如詩曰山冢<lb/>
　崒崩髙岸為谷易曰城復于隍水盈科而進是地之<lb/>
　變盈也海水至卑四瀆百川之盈滿者莫不流而趨<lb/>
　下以益之此是變盈流謙也<lb/>
鬼神害盈而福謙<lb/>
　鬼神之道見人之盈滿者則隂降禍以害之揚子曰<lb/>
<pb n="KR4d0039_WYG_010-14a"/>
　髙明之家鬼瞰其室是也鬼神視不見聴不聞依人<lb/>
　而行人有持謙恭者則隂降福以福之石祁子兆於<lb/>
　龜東方朔曰謙遜靜慤天表之應應之以福<lb/>
人道惡盈而好謙<lb/>
　夫人之情莫不惡人之自盈滿者見人之驕亢踰分<lb/>
　者舉皆惡之益上九人道惡盈怨者非一故易曰負<lb/>
　且乗致冦至又曰莫益之或擊之此皆近乎惡盈也<lb/>
　書曰志自滿九族乃離此人道惡盈也凡人有謙恭<lb/>
<pb n="KR4d0039_WYG_010-14b"/>
　下物者則人情舉乃好樂之且未聞有卑謙自下者<lb/>
　而人惡之故古之聖賢脩身行巳無不知以謙徳為<lb/>
　本故禹克勤於邦克儉于家不自滿假舜謂禹曰汝<lb/>
　惟不矜天下莫與汝爭能汝惟不伐天下莫與汝爭<lb/>
　功卑宫室惡衣服菲飲食禮曰后稷天下之為烈也<lb/>
　豈一手一足哉故自謂便人<lb/>
謙尊而光卑而不可踰<lb/>
　夫謙之道無問尊卑貴賤但能持而行之莫不亨而<lb/>
<pb n="KR4d0039_WYG_010-15a"/>
　終吉故尊者用之則其道益光明卑者用之不可得<lb/>
　而過越也踰過也凡人惟是驕亢盈滿賤而好自貴<lb/>
　卑而好自尊則為物所惡有陵犯而過越之者若處<lb/>
　卑而又謙物安得而踰焉故曰卑而不可踰也<lb/>
君子之終也<lb/>
　夫謙居尊用之則道益光處卑用之則不可以過以<lb/>
　此知謙之道是君子保身之終吉也此又解繇詞君<lb/>
　子有終也尊而居至卑貴而居至賤用之無不利也<lb/>
<pb n="KR4d0039_WYG_010-15b"/>
象曰地中有山謙君子以裒多益寡稱物平施<lb/>
　夫山體本髙今下處于地中謙之體也又一義山體<lb/>
　本髙今下處于地中是髙者下之也地體本卑今反<lb/>
　居于山上卑者舉之也夫髙者下之卑者舉之此見<lb/>
　益謙之義故君子法此卦體有益卑舉下之義衰取<lb/>
　其盈滿者而增益其寡少者使之平也多猶盈滿也<lb/>
　取富以益貧損有餘補不足皆可推類求之稱量其<lb/>
　物而均平其施與不使多者益多而寡者益寡而不<lb/>
<pb n="KR4d0039_WYG_010-16a"/>
　平也故聖賢君子得位行道不惟以身行謙而有終<lb/>
　吉又如此謙卦之義當抑退驕髙盈滿之人而進益<lb/>
　謙恭退讓之士平均其澤禄施與也孔子曰求也退故<lb/>
　進之由也兼人故退之亦近此也書無虐惸獨而畏<lb/>
　髙明詩不侮鰥寡不畏强禦哿矣富人哀此惸獨王<lb/>
　輔嗣注云多者用謙以為裒寡者用謙以為益非也<lb/>
初六謙謙君子用涉大川吉<lb/>
　居卦之下謙矣本是陽爻又以柔也惟君子為能用<lb/>
<pb n="KR4d0039_WYG_010-16b"/>
　謙故曰謙謙君子夫人但患驕矜自滿無謙徳則物<lb/>
　不與也若能以身下物謙而又謙何事之不可濟何<lb/>
　險難之不可涉哉故此居卑處柔謙謙之君子可用<lb/>
　此以涉大難獲其吉有助而無害也<lb/>
象曰謙謙君子卑以自牧也<lb/>
　牧養也初六居謙之最下無位之地未施於物謙而<lb/>
　又謙姑處卑以自養其徳未足以有為也<lb/>
六二鳴謙貞吉<lb/>
<pb n="KR4d0039_WYG_010-17a"/>
　鳴謙者謂謙之聲鳴逺聞也六二以隂得位居下體<lb/>
　中是謙而鳴者也居中履正而得謙譽乃是出於中<lb/>
　心之正非要名取譽而得故曰貞吉<lb/>
象曰鳴謙貞吉中心得也<lb/>
　雖有謙徳聲譽旁達苟不由中心之正則是要名取<lb/>
　譽不足以為貞吉今六二居中得位而鳴是發於中<lb/>
　心之中得此譽也<lb/>
九三勞謙君子有終吉象曰勞謙君子萬民服也<lb/>
<pb n="KR4d0039_WYG_010-17b"/>
　九三一陽為五隂之主合居尊位而下居于三是有<lb/>
　謙徳也五隂無他陽以分其應皆宗于已而巳能上<lb/>
　承於六四六五上六之尊而下接初六六二之衆可<lb/>
　謂勞矣夫能勞而承上接下其志又謙此萬民之所<lb/>
　以歸服也衆隂猶萬民也大凡人有善則矜之有勞<lb/>
　則伐之今九三勞乗于上下其勞如此而能謙巽不<lb/>
　以為徳此所以保位有終而吉也禹治九州之水患<lb/>
　三過門而不入手足胼胝其勞如此而不矜其功故<lb/>
<pb n="KR4d0039_WYG_010-18a"/>
　舜曰汝惟不矜天下莫與汝爭能汝惟不伐天下莫<lb/>
　與汝爭功此正是勞謙也繫辭云勞謙君子有終吉<lb/>
　子曰勞而不伐有功而不徳厚之至也語以其功下<lb/>
　人者也徳言盛禮言恭謙也者致恭以存其位者也<lb/>
六四无不利撝謙象曰无不利撝謙不違則也<lb/>
　此爻以隂居隂體柔得位上奉六五之君下附勞謙<lb/>
　之賢奉上下下盡夫三徳謙之至也故無不利夫人<lb/>
　若體順居正順以事上恭以接下何所不利哉撝謙<lb/>
<pb n="KR4d0039_WYG_010-18b"/>
　者謂有此三徳盡謙之美舉措指撝皆得謙道動不<lb/>
　違于法則也坤六二體順得中履正曰无不利<lb/>
六五不富以其隣利用侵伐无不利<lb/>
　五本陽位而以隂體居之是居尊而能盡謙徳者也<lb/>
　夫居尊御物不以剛武而以謙順此天下之所歸也<lb/>
　不富其隣者陽為富而隂為虛今五以謙虛而得民<lb/>
　是不以財富用諸其隣也利用侵伐无不利者夫侵<lb/>
　伐者古先帝王最為難行之事非有至謙至順之徳<lb/>
<pb n="KR4d0039_WYG_010-19a"/>
　不可以稱兵于天下故古者有不庭之國不軌之民<lb/>
　王者必先躬行巽讓修文徳以來之若其不服然後<lb/>
　可以行師侵伐之也若謙徳未至則不可以用侵伐<lb/>
　雖用之天下之心亦不服從也今此六五居中體柔<lb/>
　謙順之至方可利用侵伐無所不利若湯文王之徳<lb/>
　方可當此爻湯之時葛伯不祀湯事之以犧牲粢盛<lb/>
　而終不從然後征之故征自葛始十一征而無敵于<lb/>
　天下文王以聖人之徳當紂之亂内文明而外柔順<lb/>
<pb n="KR4d0039_WYG_010-19b"/>
　三分天下有其二以服事殷盡乎謙徳始可以征綿<lb/>
　之詩曰昆夷駾矣惟其喙矣虞芮質厥成文王蹶厥<lb/>
　生皇矣詩曰宻人不共敢距大邦侵阮徂共王赫斯<lb/>
　怒如湯文王如此謙恭然後可用侵伐不服之邦禹<lb/>
　受舜命征有苗而不服益曰惟徳動天無逺不届滿<lb/>
　招損謙受益時乃天道又言帝舜號泣旻天至諴感神<lb/>
　之事禹乃班師振旅誕敷文徳舞干羽于兩階七旬<lb/>
　有苗格禹之聖如此益以未盡謙徳不可以格有苗以<lb/>
<pb n="KR4d0039_WYG_010-20a"/>
　此明之謙之六五體柔居中盡夫謙道故利用侵伐<lb/>
　不服之國無不利也<lb/>
象曰利用侵伐征不服也<lb/>
　孔子解謙之六五何以利用侵伐蓋征不服者也<lb/>
上六鳴謙利用行師征邑國<lb/>
　居于上極以隂得位體夫正順盡謙之美故曰鳴謙<lb/>
　其謙徳著聞如此亦足以利用行師然最處于外非<lb/>
　尊位非如六五可以侵伐天下之不服者但可以征<lb/>
<pb n="KR4d0039_WYG_010-20b"/>
　自已屬邑之不服者也<lb/>
象曰鳴謙志未得也<lb/>
　雖謙而鳴可以師征然居非尊位不得如六五侵伐<lb/>
　無不利故曰志未得也但可以行師征已之邑國而<lb/>
　已也<lb/>
　<lb/>
　<lb/>
　古靈集巻十<lb/>
</p>
<p>
</p>
  </div>
<div>
<head>古靈集巻十一</head> <lb/>
    <p>
<pb n="KR4d0039_WYG_011-1a"/>
欽定四庫全書<lb/>
　古靈集巻十一<lb/>
　　　　　　　　　　　　　宋　陳襄　撰<lb/>
　易講義<lb/>
　豫<lb/>
　爲雷地豫者悅豫之名所以次謙者序卦曰有大而<lb/>
　能謙必豫故受之以豫言君子居大有之時志易盈<lb/>
　滿若能以謙恭處之則必身享悅豫故次謙卦夫悅<lb/>
<pb n="KR4d0039_WYG_011-1b"/>
　豫之道本起于人心之和何以言之凡人之生有恭<lb/>
　敬之心有和樂之心此禮樂之所由生也故禮主其<lb/>
　敬樂主其和聖人知人心之有敬也故有君臣父子<lb/>
　兄弟賔師尊卑貴賤之禮焉若臣之於君子之於父<lb/>
　弟之於兄賔主之相交尊卑貴賤之相接必有敬焉<lb/>
　是敬之生於人心也然而敬息則勞勞則人不能安<lb/>
　養以乆生必養之以和和亦生於人心夫人聞金石<lb/>
　絲竹之音則悦于耳見干戚羽毛之文則悅于目聽<lb/>
<pb n="KR4d0039_WYG_011-2a"/>
　興道諷誦之辭則悅于心此和之生于人心也故聖<lb/>
　人作樂之聲音文章器用言語以道人和樂之心以<lb/>
　安養其生然和樂之心不可使之放肆無節而流又<lb/>
　修禮致敬以節制之必使禮樂相須以成其德是悅<lb/>
　豫之道起於人心之和也故人情莫不欲致悅豫然<lb/>
　而得其道由其義以致悅豫是得悦豫之正也若不<lb/>
　以其道不由其義而得悅豫非豫之正甚者以至盤<lb/>
　遊逸樂或蔽于聲色荒於禽酒若孟子所謂流連荒<lb/>
<pb n="KR4d0039_WYG_011-2b"/>
　亡爲諸侯憂太康失邦盤遊弗反之類此是豫之不<lb/>
　以其道至于流蕩者也故君子之於豫必以身行順<lb/>
　行居則其身逸豫動則其民悅樂若孟子所謂吾王<lb/>
　不豫吾何以助一遊一豫爲諸侯度書秦誓曰民訖<lb/>
　自若是多盤又無逸曰先知稼穡之艱難乃逸此是<lb/>
　得悅豫之正也諸儒解豫爲順動則萬民悅豫非也<lb/>
　雜卦曰謙輕而豫怠夫豫則易怠故不可不防微而<lb/>
　豫戒也又豫取備豫繋詞曰重門撃柝以待暴客葢<lb/>
<pb n="KR4d0039_WYG_011-3a"/>
　取諸豫是也今觀卦繇彖象及六爻之辭皆無備豫<lb/>
　之義惟取悅豫之豫者葢聖人於易道推類不一故<lb/>
　又於繫辭取擊柝備豫之義如屯卦取屯艱彖辭又<lb/>
　取屯盈之義也<lb/>
繇辭曰豫利建侯行師<lb/>
　取彖辭順動之義也古者分國建侯以一國生民之<lb/>
　命繫於一君得其人則一國之民安且治不得其人<lb/>
　則一國之民危且亂故王者必順民心而建諸侯也<lb/>
<pb n="KR4d0039_WYG_011-3b"/>
　夫師旅之興聖人不得已而用之必上應乎天下應<lb/>
　乎人以誅暴亂拯民於塗炭之中惟順而動可也故<lb/>
　曰豫利建侯行師觀其卦體是以九四言之也九四<lb/>
　一陽爲五隂之主五隂無他陽以分其應故皆宗於<lb/>
　九四一陽如古者分建諸侯以天下之民䝉然無知<lb/>
　旣爭且亂不可以無主故聖人擇其賢明者分國以<lb/>
　爲諸侯以治其羣衆此建侯之道也今五隂昧弱皆<lb/>
　以九四陽明之爻爲之主有建侯之義故曰利建侯<lb/>
<pb n="KR4d0039_WYG_011-4a"/>
　夫行師之道雖士卒之衆皆是匹夫不能以自正必<lb/>
　得剛正之丈人爲之主帥然後大衆正焉今此卦五<lb/>
　隂不能以自正皆宗九四以爲之主有行師之義故<lb/>
　曰利行師如屯卦初九利建侯亦是一陽爲衆隂之<lb/>
　主師卦丈人吉亦是九二一陽爲五隂主其建侯行<lb/>
　師指九四而言之亦可知也<lb/>
彖曰豫剛應而志行<lb/>
　九四剛陽下應初六又上下羣隂皆宗於已其志得<lb/>
<pb n="KR4d0039_WYG_011-4b"/>
　行故曰剛應而志行<lb/>
順以動豫豫順以動故天地如之而况建侯行師乎<lb/>
　凡順於義理而後動不違於人不戾於物不惟其身<lb/>
　之悅豫至於萬物亦悅豫故曰順以動夫致悅豫之<lb/>
　道能順以動其道卽如天地之道日月莫不順行四<lb/>
　時莫不和平萬物莫不化生而况建侯行師一小事<lb/>
　乎其利可知也<lb/>
天地以順動故日月不過而四時不忒<lb/>
<pb n="KR4d0039_WYG_011-5a"/>
　夫天道以元亨利貞而資始萬物地道以元亨利牝<lb/>
　馬之貞而資生萬物天以健行地以順成陽以生長<lb/>
　隂以肅殺此是順動之道天地順動故日月皆循度<lb/>
　而行無有過愆凡周天三百六十五度四分度之一<lb/>
　日行遲一歳一周天月行速一月一周天此是日月<lb/>
　循此度而不過也若天失元亨利貞而不資始地失<lb/>
　牝馬之貞而不資生天不以健行地不以順成如此<lb/>
　之類皆是不以順動日月之度亦過差也四時不忒<lb/>
<pb n="KR4d0039_WYG_011-5b"/>
　者夫春蠢然以生物夏假大以長物秋收斂以成物<lb/>
　冬終以藏物各得其序而不差錯是不忒也<lb/>
聖人以順動故刑罰清而民服<lb/>
　夫天地以元亨利貞以生成萬物聖人之於天下也<lb/>
　仁以愛之義以利之禮以明之信以成之樂以和之<lb/>
　政以正之刑以平之賞必當功罰必當罪宥過無大<lb/>
　刑故無小不行一不義不殺一不辜此聖人以順動<lb/>
　也聖人順動如此則不妄刑罰於人故刑清而不濫<lb/>
<pb n="KR4d0039_WYG_011-6a"/>
　天下之民莫不心悅而誠服也<lb/>
豫之時義大矣哉<lb/>
　所謂豫之時者豫非常行之道有時而豫是豫之時<lb/>
　也若聖人身行順行履正道民安俗阜天下和平此<lb/>
　豫之時也非此之時而好悅豫是蕩逸之道也所謂<lb/>
　豫順以動是也孔子知豫之時與順動之義至大非<lb/>
　聖人道㕘天地莫能用之故曰豫之時義大矣哉<lb/>
象曰雷出地奮豫<lb/>
<pb n="KR4d0039_WYG_011-6b"/>
　豫卦震在上體震爲雷乾之一陽下交於坤之初爲<lb/>
　震震為陽卦雷在地下爲復卦言陽始復於地下也<lb/>
　雷出於地上爲豫卦言陽氣出於地上奮動而悅豫<lb/>
　先儒皆云雷出地震奮而萬物悅豫非也夫雷是陽<lb/>
　氣之聲雷出地上是太陽和氣之聲奮動而悅豫和<lb/>
　氣之聲奮動而悅豫則萬物亦自然悅豫也如此則<lb/>
　義通聖人以順動則身亨悅豫加於民物則民物亦<lb/>
　悅豫也<lb/>
<pb n="KR4d0039_WYG_011-7a"/>
先王以作樂崇德殷薦之上帝以配祖考<lb/>
　夫天陽來復岀於地上則震動萬物而成變化先王<lb/>
　有盛德大功和平天下故法此卦作爲大樂以宣導<lb/>
　至和之氣以崇大其功德若堯作大章以章明其德<lb/>
　舜作大韶以明紹堯之功禹作大夏以大二帝之功<lb/>
　皆是作樂崇德也殷薦之上帝以配祖考者殷盛大<lb/>
　也周禮宗伯之職乃奏黄鍾歌大吕舞雲門以祀天<lb/>
　神五帝及日月星辰又樂至六變而天神皆降可得<lb/>
<pb n="KR4d0039_WYG_011-7b"/>
　而禮此是盛薦之上帝也法雷岀地其陽聲亦上向<lb/>
　於天也以配祖考者言以樂薦祭上帝用祖考以配<lb/>
　上帝也若周夏正月郊祭感生帝靈威仰於南郊以<lb/>
　祖后稷配之又以九月祭五方帝於明堂以文王為<lb/>
　祖以配五天帝武王爲考以配五人帝此是以配祖<lb/>
　考也<lb/>
初六鳴豫凶象曰初六鳴豫志窮凶也<lb/>
　凡豫之道不可窮極悅豫窮極則有流淫之患所宜<lb/>
<pb n="KR4d0039_WYG_011-8a"/>
　見㡬戒愼於其初也雖其時位可以悅豫猶當未以<lb/>
　爲豫如康誥所謂乃汝盡遜曰時叙惟曰未有遜事<lb/>
　如此可也况居豫之初而遂鳴乎鳴豫謂豫之聲名<lb/>
　有聞也初六以隂居陽位已不正又特應於九四其<lb/>
　志得行是豫之鳴者也居豫之初志遂如此况於終<lb/>
　乎故聖人特於初戒之曰凶孔子曰鳴豫志窮凶窮凶<lb/>
　者言悅豫之志窮極必凶也<lb/>
六二介于石不終日貞吉象曰不終日貞吉以中正也<lb/>
<pb n="KR4d0039_WYG_011-8b"/>
　六二以隂居隂得位之正又居坤體之中坤體方静<lb/>
　不動夫居中履正方静不動故剛介如石不惑于豫<lb/>
　㡬㣲之際則先知之不俟終日之間言知之速也故<lb/>
　繫辭曰知㡬其神乎君子上交不諂下交不凟其知<lb/>
　㡬乎㡬者動之㣲吉之先見者也君子見㡬而作不<lb/>
　俟終日易曰介于石不終日貞吉介如石焉寧用終<lb/>
　日斷可識矣聖人特於此爻言㡬字者葢因初爻豫<lb/>
　凶是不知㡬之故也凡人皆有逸豫之心若不見㡬<lb/>
<pb n="KR4d0039_WYG_011-9a"/>
　前定失位不正而豫故曰鳴豫凶六三亦失位不正<lb/>
　而豫故曰盱豫悔獨此六二爻居中履正雖與初六<lb/>
　六二同坤一體然其志不同知其不正而豫必有凶<lb/>
　悔凡人與上之人交則易得諂從與下之人交則易<lb/>
　得䙝凟見㡬前定介然自守上不諂於三下不凟於<lb/>
　初居豫之時而知動之㡬不俟終日得正之吉也王<lb/>
　輔嗣注寧用終日云定之於始則是初之鳴豫不能<lb/>
　定之於始也<lb/>
<pb n="KR4d0039_WYG_011-9b"/>
六三盱豫悔遲有悔象曰盱豫有悔位不當也<lb/>
　盱豫張目貎或云小人喜悅貎以隂居陽不正也處<lb/>
　豫而不正宜其有悔九四爲豫之主已獨比近是諂<lb/>
　而求豫者也夫心動則目睢盱以睢盱不正而求豫<lb/>
　物所不與宜其悔也若知其不正而見㡬早辨之則<lb/>
　可以無悔如六二不俟終日則善矣今三遲緩而不<lb/>
　見㡬故曰遲有悔<lb/>
九四由豫大有得勿疑朋盍簮<lb/>
<pb n="KR4d0039_WYG_011-10a"/>
　九四以一陽為衆隂所宗是豫之主也衆隂猶民也<lb/>
　猶君子爲豫之主衆由之而得悅豫故曰由豫如頥<lb/>
　卦之上九爲衆隂之主亦云由頥言衆民由之而飬<lb/>
　也不當至尊之位而上下由而歸之是大有得也勿<lb/>
　疑朋盍簮者夫衆隂䝉昧不能自致悅豫又無他陽<lb/>
　以分其應故皆由已以求悅豫己雖以陽居隂又不<lb/>
　當尊位然上下衆隂自然歸已勿自疑慮其朋類竝<lb/>
　來合聚於巳如髪之合集於簮也四以一陽貫於五<lb/>
<pb n="KR4d0039_WYG_011-10b"/>
　隂之中五隂柔弱附陽安豫有類簪之總髪劉牧之<lb/>
　說為是雖其取類至小然易義取譬於物多如此類<lb/>
　如噬嗑曰頥中有物是指九四一爻言之也頥卦上<lb/>
　止下動取頥之義如巽爲寡髪廣顙坎為心病耳痛<lb/>
　之類多矣<lb/>
象曰由豫大有得志大行也<lb/>
　上下羣隂皆應之故其志大行也<lb/>
六五貞疾恒不死象曰六五貞疾乗剛也恒不死中未<lb/>
<pb n="KR4d0039_WYG_011-11a"/>
亡也<lb/>
　以不正居尊下乗於四四以剛動爲衆隂之主而已<lb/>
　乗之居不獲安如得貞疾何豫之有然未能害亡於<lb/>
　已可以守其常不至於死葢於中故也<lb/>
上六㝠豫成有渝旡咎<lb/>
　處豫之極又隂爲暗昧是㝠昧於豫者也㝠豫成者<lb/>
　謂其志耽逸豫至於窮極荒於禽酒溺於聲色流蕩<lb/>
　亡返㝠昧已成者也若桀紂太康是也有渝旡咎者<lb/>
<pb n="KR4d0039_WYG_011-11b"/>
　葢聖人不絶人於亂亡與其改過自新云雖㝠豫已<lb/>
　成如有改過變渝之志則猶庻㡬可以无咎也<lb/>
象曰㝠豫在上何可長也<lb/>
　居上而㝠豫何可長如此而不改有能渝變則无咎<lb/>
　聖人於豫之初則曰鳴豫志窮極必凶至於極則曰<lb/>
　㝠豫葢豫不可長樂不可極故於始終垂戒<lb/>
　隨<lb/>
　兌爲澤震爲雷澤雷為隨隨次豫者序卦云豫必有隨<lb/>
<pb n="KR4d0039_WYG_011-12a"/>
　故受之以隨言人能順動而悅豫則必有隨時之道<lb/>
　先儒多謂順動而豫爲彼之所隨其義不通隨之為<lb/>
　體隂陽相隨已之所以隨物物之所以隨已當互見<lb/>
　其義也已之隨物如剛來下柔是也物之隨已如六<lb/>
　二係小子六三求有獲是也夫隨者謂君子之道隨<lb/>
　時而行時有險易消息盈虚不可固執一道見可則<lb/>
　隨則其道大通而無過咎也然則雷澤二體何以爲<lb/>
　隨澤雨之類也雷動則雨澤隨之故以澤雷為隨君<lb/>
<pb n="KR4d0039_WYG_011-12b"/>
　子小人皆有隨君子之德高明剛直若不委順下隨<lb/>
　於物則無以得天下之心盡萬物之情以成功彖辭<lb/>
　所謂隨剛來而下柔也故天之下隨於地則萬物生<lb/>
　君之下隨於臣則功業成天地交㤗是也夫之下隨<lb/>
　於婦則男女育咸卦男下女是也孔子歎隨時之義<lb/>
　大矣哉者此也又君子内有常德而外隨時是隨之<lb/>
　正也若内無常德而外從於物是囘邪詭隨之道也<lb/>
　此正如經權之義經者道之常權者經之變也故執<lb/>
<pb n="KR4d0039_WYG_011-13a"/>
　經而無權則膠矣離經而用權則賊矣故荀子曰道<lb/>
　者體常而盡變是也孔子曰伯夷叔齊不降志辱身<lb/>
　桞下惠少連降志辱身言中倫行中慮虞仲夷逸隱<lb/>
　居放言身中清廢中權我則異於是無可無不可孟<lb/>
　子曰孔子聖之時可以仕則仕可以止則止可以乆<lb/>
　則乆可以速則速此皆隨時之義也小人之所隨爲<lb/>
　其㝠昧無知不能以自治故暗者必隨於明柔者必<lb/>
　隨於剛賤者必隨於貴如六二之從初九六三之從九四也<lb/>
<pb n="KR4d0039_WYG_011-13b"/>
繇辭曰隨元亨利貞无咎<lb/>
　元大也亨通也利者利天下之利也隨之爲道必有<lb/>
　此元大亨通利物正固四德則无咎若壯志在隨時<lb/>
　而無元善長人之德合亨通之㑹無所利於天下其<lb/>
　所自守又不正固未免有咎故曰隨元亨利貞无咎<lb/>
彖曰隨剛來而下柔動而悅隨大亨貞无咎而天下隨<lb/>
時隨時之義大矣哉<lb/>
　觀此二體本因天地否卦所變否卦上體是乾下體<lb/>
<pb n="KR4d0039_WYG_011-14a"/>
　是坤今乾之上九剛爻下交於坤之初六柔爻是剛<lb/>
　來而下柔也又隨卦下體是震震爲剛陽之卦上體<lb/>
　是兌兌爲隂柔之卦今震在兌上亦是剛來下柔也<lb/>
　又初九之剛在六二六三兩柔爻之下九四九五之<lb/>
　剛在上六柔爻之下亦是剛來下柔也夫剛合在柔<lb/>
　上今反下從於柔故曰隨也夫居上而能下隨於物<lb/>
　則物亦隨之不獨已能隨物而物從而隨之可以相<lb/>
　與而成事業故序卦曰以喜隨人者必有事故受之<lb/>
<pb n="KR4d0039_WYG_011-14b"/>
　以蠱蠱事也故天之隨地而萬物生君之隨臣而功<lb/>
　勲成夫之隨婦而成變化皆剛來下柔也動而悅隨<lb/>
　者下體是震震動也上體是兌兌悅動而必以和悅<lb/>
　是隨時之道也先儒多云動而悅為物之所隨失隨<lb/>
　時之義大亨貞无咎而天下隨時者夫隨時之道若<lb/>
　不元大亨通則違人逆物非隨之善也道雖大通又<lb/>
　須利以正若隨時而不以正則是囘邪之道不能无<lb/>
　咎也夫隨而有此四德則天下之事業無不得隨時<lb/>
<pb n="KR4d0039_WYG_011-15a"/>
　之宜也故曰大亨貞无咎而天下隨時孔子又歎隨<lb/>
　時之義大矣哉非聖人不能與於是如三代聖王禮<lb/>
　樂沿革之不同皆隨時以順民心忠質文三者循環<lb/>
　相尚以救時弊又所謂隨時之道主於從容制變不<lb/>
　可固執一端如堯舜之世畫衣冠三代肉辟至漢除<lb/>
　肉刑後世用笞杖之法周官三典平國中新國輕亂<lb/>
　國重唐虞百官夏商官倍周官三百六十洪範又用<lb/>
　三德彊弗友剛克燮友柔克平康正直此皆是法制<lb/>
<pb n="KR4d0039_WYG_011-15b"/>
　隨時之宜也又聖人所爲有隨時者若孔子可仕則<lb/>
　仕可止則止魯人獵較孔子亦獵較在魯則遲遲而<lb/>
　行去齊則接淅而行微子去殷箕子爲奴比干諫死<lb/>
　禹稷勞心苦體顔子樂陋巷夫聖賢之道則同所遇<lb/>
　之時則異堯舜三王禹稷孔顔箕微之徒易地則皆<lb/>
　然也<lb/>
象曰澤中有雷隨君子以嚮晦入晏息<lb/>
　夫雷動物也震動出於地則振滯起蟄以生萬物今<lb/>
<pb n="KR4d0039_WYG_011-16a"/>
　雷在澤中則静伏而無爲此雷之出處隨其時也君<lb/>
　子法此澤雷隨時之宜晝則岀而事有所營為而向<lb/>
　日之晦則入而晏息是視時作息亦如雷之出處也<lb/>
　夫人晝而作夕而息是隨時之所當然若居晝而反<lb/>
　息向夕而反作是非隨時之道也諸儒所解多以君<lb/>
　子無事無為而天下隨之法此澤中有雷既取天下<lb/>
　悅隨無事無爲之義不當言向晦入晏息也<lb/>
初九官有渝貞吉岀門交有功<lb/>
<pb n="KR4d0039_WYG_011-16b"/>
　渝變也官有所専主者也有所専主則不可變渝易<lb/>
　曰立不易方傳曰守道不如守官荀子曰精於道者<lb/>
　治三官是也夫隨之為道主於隨時之宜以變不可<lb/>
　固執一道不足以爲隨今初九居隨之始爲動之首<lb/>
　上無其應心不私係雖有官守不可以執一不變可<lb/>
　隨則隨然惟義之比故曰官有渝又須以正則吉若渝其<lb/>
　官守而詭隨不正則非隨之道也出門交有功者夫<lb/>
　隨之六爻隂陽相隨居隨之初以剛下柔其志不係<lb/>
<pb n="KR4d0039_WYG_011-17a"/>
　於一有來則隨而物亦隨之故曰岀門交有功與物<lb/>
　交而有功也<lb/>
象曰官有渝從正吉也<lb/>
　凡官不可渝今若渝而隨時須從正則吉也<lb/>
出門交有功不失也<lb/>
　六二失丈夫六三失小子皆有所係故也居初無係<lb/>
　岀門而交不失其隨也<lb/>
六二係小子失丈夫<lb/>
<pb n="KR4d0039_WYG_011-17b"/>
　小子初九也最居於下故曰小子丈夫九五也丈猶<lb/>
　長也五居上位故曰丈夫今觀六爻隂陽相隨之義<lb/>
　夫柔者必隨於剛暗者必隨於明弱者必隨於強也<lb/>
　六二隂柔之爻不能以獨立必隨於剛陽然後能濟<lb/>
　五雖已應逺不能通初近於已從宜而係之故曰係<lb/>
　小子失丈夫<lb/>
象曰係小子弗兼與也<lb/>
　夫人之所隨不可不愼係乎小子則失丈夫不可得<lb/>
<pb n="KR4d0039_WYG_011-18a"/>
　而兼與也<lb/>
六三係丈夫失小子隨有求得利居貞<lb/>
　係丈夫謂九四也四位於上故曰丈夫失小子謂初<lb/>
　九也初位於下故曰小子爲二所隔故失之六二本<lb/>
　應上六今上六亦是隂爻不爲已應柔不自立近於<lb/>
　九四之陽爻必隨於四然四本應於初初亦是陽不<lb/>
　爲已應而六三亦無正應以此隨而求之其志相合<lb/>
　故曰隨有求得雖求四而得四相隨然皆非正應又<lb/>
<pb n="KR4d0039_WYG_011-18b"/>
　六三以隂居陽九四以陽居隂位皆不正又皆違中<lb/>
　雖相近從宜配合須以正道相隨則可故曰利居貞<lb/>
象曰係丈夫志舍下也<lb/>
　柔之爲道不利遠者惟陽剛之近已者卽隨而係之<lb/>
　六二雖係初九又失九五六三雖係九四又失於初<lb/>
　故曰係丈夫志舍下也三與初同是震體今以四近<lb/>
　已從宜相隨故捨於下下卽初也夫隨之爲道無所<lb/>
　不隨故彖曰天下隨時若係此失彼皆未盡隨之道<lb/>
<pb n="KR4d0039_WYG_011-19a"/>
　故孔子無可無不可也<lb/>
九四隨有獲貞凶有孚在道以明何咎<lb/>
　九四以陽居隂履非其道又逼近君居多懼之地而<lb/>
　下據其君之民六三隂爻與已合志而求隨已故曰<lb/>
　隨之世處非尊位而獲其民在於臣道正之凶也然<lb/>
　四是陽明君子雖位違中失正居疑懼之地而獲其<lb/>
　民然而有庇民之大德有事君之小心志無私邪有<lb/>
　以孚信天下實在於道如此之明又何咎也<lb/>
<pb n="KR4d0039_WYG_011-19b"/>
象曰隨有獲其義凶也有孚在道明功也<lb/>
　居非其位而獲其民若志在私邪不以其道則凶也<lb/>
　若有孚信而在於道足以明其臣功也<lb/>
九五孚于嘉吉象曰孚于嘉吉位正中也<lb/>
　孚信也嘉美也善也履正居中而應於下爲隨之主<lb/>
　盡夫三德之美足以孚信於天下嘉美而吉故曰孚<lb/>
　于嘉吉<lb/>
上六拘係之乃從維之王用亨于西山<lb/>
<pb n="KR4d0039_WYG_011-20a"/>
　上六居隨之極隨道已成已獨處外在後是悖慢而<lb/>
　不隨者也當以恩威信令拘係之又從而維縶之西<lb/>
　山者上體是兌兌爲西方西方屬隂隂主闇昧山是<lb/>
　險阻之所隨道已成而暗昧險阻之方有所不隨王<lb/>
　用此係維之法以亨通之故曰王用亨于西山王者<lb/>
　先儒或謂文王或謂非文王觀周公作爻辭孔子彖<lb/>
　繫多寓文王之事但辭不直稱文王故止曰王耳如<lb/>
　文王有聖人之德天下隨之如詩云昆夷駾矣宻人<lb/>
<pb n="KR4d0039_WYG_011-20b"/>
　不恭敢距大邦侵阮徂共皆是文王所通也爻辭之<lb/>
　意雖非文王推此而言謂文王亦可也然文王之國<lb/>
　在西葢當時有通西山之事故取其事以明此文<lb/>
　師<lb/>
　師衆也凡人之衆多莫若行師用衆最爲多也周官<lb/>
　司徒職六鄉有六師一師計一萬二千五百人故此<lb/>
　一卦專明師旅之事然下文又云君子以容民畜衆<lb/>
　又取民衆之義不言師旅何也葢聖人推明卦體不<lb/>
<pb n="KR4d0039_WYG_011-21a"/>
　專取一義或别有義可取亦兼取之如屯卦取屯難<lb/>
　之義又以屯訓爲盈他皆倣此也然師卦所以次訟<lb/>
　者葢民之初生則有飲食之欲有欲則有爭有爭則<lb/>
　有訟訟之不已則師衆起故序卦云飲食必有訟訟<lb/>
　必有衆起故受之以師是也然則地水二體所以爲<lb/>
　師何也葢卦五隂而一陽五隂衆多即為師旅九二<lb/>
　一陽卽爲將臣專主之六五雖居尊位然體柔順亦<lb/>
　當專委于二夫師旅之衆必主於一將主於一將則<lb/>
<pb n="KR4d0039_WYG_011-21b"/>
　號令節制有所專授亊無間而功可必成矣若主將<lb/>
　二三則功不専一士無適從也如國朝之制邊帥將<lb/>
　兵必使中貴人監之故雖有神明之將動有所牽不<lb/>
　得専制所以多無成功徃歳西師屢衂由此患也夫<lb/>
　軍中之法雖君命有所不受其可有所牽制乎<lb/>
繇辭曰師貞丈人吉无咎<lb/>
　師貞者凡行師用兵必須以正用仁義之師即為正<lb/>
　也湯伐桀武王伐紂義也拯民于塗炭以安天下仁<lb/>
<pb n="KR4d0039_WYG_011-22a"/>
　也若私邪竒譎則不可也如湯武之征伐順天應人<lb/>
　拯生民於塗炭之中非以自私爲一身之利此是師<lb/>
　之正也若心有所利取其人民奪其土地是不以正<lb/>
　也齊人伐燕取之孟子曰今燕虐其民王徃而征之<lb/>
　民以爲將拯已於水火之中簟食壺漿以迎王師此<lb/>
　是正也若殺其父兄係累其子弟毁其宗廟遷其重<lb/>
　器如之何其可此是不正也如齊桓公伐楚責其包<lb/>
　茅不入王祭不供昭王南征不還責之之義正矣其<lb/>
<pb n="KR4d0039_WYG_011-22b"/>
　心實不然假其義以伐之非爲王室此是不正也丈<lb/>
　人吉无咎者王輔嗣云丈人嚴莊之稱丈亦長者之<lb/>
　稱凡行師用兵綂御大衆必有嚴莊剛中之德可以<lb/>
　長於衆人者爲師之主如此則吉矣輔嗣云吉乃无<lb/>
　咎非也夫兵者凶器戰者危事興大衆以毒役天下<lb/>
　不能無咎悔然九二有剛果中正之德又上應於君<lb/>
　又行危險之亊徃而能順以斯補過吉而无咎矣<lb/>
彖曰師衆也貞正也能以衆正可以王矣<lb/>
<pb n="KR4d0039_WYG_011-23a"/>
　以猶用也能用師以正則可以王天下湯武是也湯<lb/>
　征葛伯孟子曰爲其殺童子而征之四海之内皆曰<lb/>
　非富天下也爲匹夫匹婦復讐也故始征自葛十一<lb/>
　征而無敵於天下東靣而征西夷怨南靣而征北狄<lb/>
　怨曰奚爲後我此湯之所以王也武王伐紂王曰無<lb/>
　畏寜爾也非敵百姓也又孟子曰武王一怒而安天<lb/>
　下之民此武王所以王也此是能用師以正可以王<lb/>
　天下者也又王徃也用仁義之兵弔其民伐其有罪<lb/>
<pb n="KR4d0039_WYG_011-23b"/>
　天下之民皆襁負其子而徃歸之矣<lb/>
剛中而應行險而順以此毒天下而民從之吉又何咎<lb/>
矣<lb/>
　若九二雖有剛中之德可以將大衆上若不順應之<lb/>
　不寵錫之亦莫能大舉征伐行險而順者下卦屬坎<lb/>
　險也上卦屬坤順也行危險之事而衆皆順之方可<lb/>
　以用衆以有此二德乃可以毒使天下以徃征伐而<lb/>
　民順從又有何咎也<lb/>
<pb n="KR4d0039_WYG_011-24a"/>
象曰地中有水師君子以容民畜衆<lb/>
　夫地道廣大深厚可以包容畜養水之爲物流濕就<lb/>
　下比而爲百川四凟最爲衆多今在地中悉皆含容<lb/>
　畜養故君子法此二體容畜民衆如地中之容水也<lb/>
　夫將帥之御大衆亦當包容畜養方能役使以成功<lb/>
　也<lb/>
初六師出以律否臧凶象曰師出以律失律凶也<lb/>
　初陽位也以隂居之非正也故言失律之凶以戒之<lb/>
<pb n="KR4d0039_WYG_011-24b"/>
　否訓不也言不以律也臧善也在師之始是方將出<lb/>
　師之初時必須審愼預先戒誓簡閲其衆三令五申<lb/>
　令有法律齊一然後舉無所失矣如周禮夏官司馬<lb/>
　之法仲春教振旅辨鼓鐸鐲鐃夏教茇舍選車徒讀<lb/>
　書契辨號名秋教治兵辨旗物冬大閲四時皆教以<lb/>
　坐作進退疾徐䟽數之節皆是師之法律大畧也况<lb/>
　兵凶器戰危事持千萬夫之性命以臨陣制敵得利則<lb/>
　生若不戒勅訓練而輕出不幸而敗亂使千萬無辜<lb/>
<pb n="KR4d0039_WYG_011-25a"/>
　之人肝腦塗地豈細事哉孔子所愼戰重人命也故<lb/>
　聖人特於初爻以戒之言師出之初當齊之以法律<lb/>
　否臧凶者謂若不以律雖幸而善勝終竟必致凶咎<lb/>
　夫出師不以律雖以竒勝在王師之法亦所不取如<lb/>
　孟子所載王良爲嬖奚御王良辭曰吾爲之範我馳<lb/>
　驅終日不獲一爲之詭遇一朝而獲十我不貫與小<lb/>
　人乘不以法度雖幸而獲禽王良所不取况用師乎<lb/>
　王輔嗣云否臧皆凶非也<lb/>
<pb n="KR4d0039_WYG_011-25b"/>
九二在師中吉无咎王三錫命<lb/>
　在下體之中故云在師中在師而有剛明中正之德<lb/>
　師衆所歸又上應柔順之君此其吉也以陽居隂雖<lb/>
　失其位本宜有咎然御衆以中不失其正可以補過<lb/>
　无咎也王三錫命者六五之君體於柔順自不能以<lb/>
　剛武行師用兵以征不庭須下委將之有嚴莊剛中<lb/>
　之德者再三錫命以褒寵委任之承天子再三之寵<lb/>
　命吉莫大焉故曰王三錫命承天寵也以古人言之<lb/>
<pb n="KR4d0039_WYG_011-26a"/>
　如武王之任太公成王之屬周公宣王之命召虎也<lb/>
　大明詩曰維師尚父時維鷹揚凉彼武王江漢詩曰<lb/>
　王命召虎式辟四方釐爾圭瓚秬鬯一鹵告於文人<lb/>
　錫山土田于周受命此猶錫命之類也<lb/>
象曰在師中吉承天寵也王三錫命懐萬邦也<lb/>
　王所以委寄再三寵錫者以其能以王師弔民伐罪<lb/>
　懐來萬邦也<lb/>
六三師或輿尸凶象曰師或輿尸大无功也<lb/>
<pb n="KR4d0039_WYG_011-26b"/>
　以隂居陽乗剛不正猶柔邪小人而欲任剛武之事<lb/>
　不可委用也如用之或至喪師覆衆有輿尸之凶或<lb/>
　云師衆也尸主也衆主之義恐非輔嗣註以隂處陽<lb/>
　以柔乗剛進無其應退無所守可取<lb/>
六四師左次无咎象曰左次无咎未失常也<lb/>
　凡行師用兵須有剛武之德四雖得位而體柔順又<lb/>
　非得中下無其應不宜行兵用衆可以止也但即生<lb/>
　地次舍不可以動可以保常无咎子夏左次者不用<lb/>
<pb n="KR4d0039_WYG_011-27a"/>
　之地此可取老子曰偏將軍處左上將軍處右又曰<lb/>
　君子居則貴左用兵則貴右皆通葢左屬陽養生之<lb/>
　地右屬隂刑殺之地先儒云行師之法欲右背高或<lb/>
　云左不便於用或云左者逸右者勞恐皆非也<lb/>
六五田有禽利執言无咎長子帥師弟子輿尸貞凶<lb/>
　六五柔順之君自不能以剛武躬行征伐必委剛中<lb/>
　之臣以爲將帥旣以征伐委仗於臣下然師旅危險<lb/>
　之事生靈死生之柄其任至大不可輕授於人故聖<lb/>
<pb n="KR4d0039_WYG_011-27b"/>
　人特於此爻戒之若專委長子帥領其師衆則能行<lb/>
　險而順懐來萬邦長子謂九二也子男子之稱若委<lb/>
　使弟子謂六三也隂柔非正而居陽位其志欲任剛<lb/>
　武之事者也授之匪人必致輿尸之敗用之雖正亦<lb/>
　凶也<lb/>
象曰長子帥師以中行也<lb/>
　任得其人以中正之道行也<lb/>
弟子輿尸使不當也<lb/>
<pb n="KR4d0039_WYG_011-28a"/>
　聖人以師爲大事人君選任綂帥宜愼其人不可輕<lb/>
　授故於六五君爻重戒人君之選任也<lb/>
上六大君有命開國承家小人勿用<lb/>
　師道之終君有恩命以旌賞其功伐功大者俾其封<lb/>
　國爲諸侯其次俾之承其家爲卿大夫又慮成功之<lb/>
　臣或有小人古者使愚貪不可以有功例授家國終<lb/>
　以致亂故聖人特於師道之成論功之際戒之若小<lb/>
　人有功但當賞以土田財利可也不可授以國家言<lb/>
<pb n="KR4d0039_WYG_011-28b"/>
　不可用用之必凶<lb/>
象曰<hi>闕</hi>
　<lb/>
　<lb/>
　<lb/>
　<lb/>
　<lb/>
　古靈集巻十一<lb/>
</p>
<p>
</p>
  </div>
<div>
<head>古靈集巻十二</head> <lb/>
    <p>
<pb n="KR4d0039_WYG_012-1a"/>
欽定四庫全書<lb/>
　古靈集巻十二<lb/>
　　　　　　　　　　　　　宋　陳襄　撰<lb/>
　禮記講議<lb/>
　　中庸<lb/>
中庸者治性之書孔子之孫子思之所述也自孔子没<lb/>
性命之書無傳雖其説間見於六經然詞約義微學者<lb/>
難曉故子思傳其學於曽子其間多引孔子之言則是<lb/>
<pb n="KR4d0039_WYG_012-1b"/>
書祖述聖人理性之學最為詳備使學者求之足以知<lb/>
道德誠明之本焉中者性之德也庸者性之用也常也<lb/>
人受天地之中以生其性莫非善也至中至正以為民<lb/>
極也其不善者非性也人之欲也故子思曰喜怒哀樂<lb/>
之未發謂之中中者天下之大本是也中之用有五仁<lb/>
義禮智信是也循是五者而行則可以為萬世常久不<lb/>
易之道故曰中庸<lb/>
天命之謂性<lb/>
<pb n="KR4d0039_WYG_012-2a"/>
人生而靜情欲未發其中湛然則有惻隱之心存焉惻<lb/>
隱之心仁也羞惡之心義也恭敬之心禮也是非之心<lb/>
智也不欺之心信也惟是五者不待學而後能故曰天<lb/>
之所命是性也與天地同出於道道者先天地而有易<lb/>
曰形而上者謂之道是也道有變化故有氣也形也性<lb/>
也三者竝立而五材各具焉氣升而上以為天故有五<lb/>
星之明形降而下以為地故有五行之質性命於兩間<lb/>
以為人故有五常之道乾坤有四德以配五常元者在<lb/>
<pb n="KR4d0039_WYG_012-2b"/>
氣為春在形為木在性為仁亨者在氣為夏在形為火<lb/>
在性為禮利者在氣為秋在形為金在性為義貞者在<lb/>
氣為冬在形為水在性為信乾坤不言智而獨命之人<lb/>
故易曰君子行此四德者故曰乾元亨利貞也又繫詞<lb/>
曰立天之道曰隂與陽以氣言之也立地之道曰柔與<lb/>
剛以形言之也立人之道曰仁與義以性言之也兼三<lb/>
才而兩之故易六畫而成卦葢取乎此也則是人之性<lb/>
與天地同出於道而神於萬物凡有血氣心知之類統<lb/>
<pb n="KR4d0039_WYG_012-3a"/>
為之主上自聖人生而知之其次學而知之及其至一<lb/>
也髙明博厚悠久不息與天地並立可不尊乎<lb/>
率性之謂道<lb/>
率循也凡人之性未接於物莫非善也接於物而情生<lb/>
則有喜怒哀懼愛惡欲七者形焉故情有善有不善以<lb/>
性行情情則善矣乾卦曰利貞者性情是也以情盗性<lb/>
情則惡矣記曰人化物者滅天理而窮人欲是也如此<lb/>
則莫非不善也人能循是五常之性而行不為情欲之<lb/>
<pb n="KR4d0039_WYG_012-3b"/>
所遷奪則其道常存故循之謂道離之非道也<lb/>
脩道之謂教<lb/>
教傚也聖人知人之性感物而遷因其性之所自有脩<lb/>
而明之以教天下使人知所則傚而復歸於道夫是之<lb/>
謂教也然則人之性無以異於聖人之性聖人之性誠<lb/>
而不動明而不惑故情偽莫能遷焉衆人之性不勝其<lb/>
情欲動乎内物交乎外不能以自反其道遂亡此所以<lb/>
異也夫殺一不辜人莫不惻然有所不忍此天下之心<lb/>
<pb n="KR4d0039_WYG_012-4a"/>
同仁也有是心而為不仁者彼有以害之也行一不義<lb/>
人莫不㥏然有所不為此天下之心同義也有是心而<lb/>
為不義者彼有以賊之也尊君而卑臣隆父而殺子此<lb/>
天下之心同禮也有是心而為無禮者彼有以慢之也<lb/>
是是而非非好善而惡惡此天下之心同智也有是心<lb/>
而為不智者彼有以蔽之也内以欺諸巳外以欺諸人<lb/>
則怍焉此天下之心同信也有是心而為不信者彼有<lb/>
以遷之也故有之者性也失之者情也不正其情無以<lb/>
<pb n="KR4d0039_WYG_012-4b"/>
反其性如此者必待學而後明脩而後復自致曲至於<lb/>
能化之謂脩道也脩者人之道故謂之教<lb/>
道也者不可須臾離也可離非道也<lb/>
道者得之天命之正失於人欲之邪正與邪君子小人<lb/>
之辨故君子須臾之間不可離於正道離正適邪即非<lb/>
是道故曰可離非道也孔子曰君子無終食之間違仁<lb/>
造次必於是顚沛必於是又曰人皆曰予智擇乎中庸<lb/>
而不能期月守也獨稱顔子其心三月不違仁擇乎中<lb/>
<pb n="KR4d0039_WYG_012-5a"/>
庸得一善則拳拳服膺而弗失若顔子可謂庻幾然則<lb/>
君子終身由於道而不失於須臾之間難矣非仁以任<lb/>
之智以樂之勇以决之則不可能也<lb/>
是故君子戒愼乎其所不覩恐懼乎其所不聞莫見乎隱<lb/>
莫顯乎微故君子愼其獨也<lb/>
謂夫中庸之學治心養性必自於隱微如隱微之不正<lb/>
而欲成聖人君子之德難矣故君子之所養在明乎性<lb/>
情善惡之端方其心之所生性也情也不可不辨焉吾<lb/>
<pb n="KR4d0039_WYG_012-5b"/>
所可欲正而公者善也性也吾擇而守之吾所不欲邪<lb/>
而私者惡也情也吾拒而弗行焉其所不睹謂未形於<lb/>
行其所不聞謂未形於言心之所生不待形於言行於<lb/>
其不睹不聞之際常當戒謹恐懼不使須臾之間情害<lb/>
其性而離於道也聞見之不及隱也言動之未形微也<lb/>
衆人之離患在於隱微之間謂其不睹不聞而為不善<lb/>
不知其發而不掩也莫見乎隱者謂隱而必見莫顯乎<lb/>
微者謂微而必顯故君子閒居愼獨誠心養正不敢以<lb/>
<pb n="KR4d0039_WYG_012-6a"/>
自欺然後成其德性也<lb/>
喜怒哀樂之未發謂之中發而皆中節謂之和中也者<lb/>
天下之大本也和也者天下之達道也致中和天地位<lb/>
焉萬物育焉<lb/>
喜怒哀樂者非情也中者性也人生則有性有性則有<lb/>
情情之未發莫非性也故謂之中發而本於中莫非道<lb/>
也故謂之和中之所有仁義禮智信非由外鑠我者也<lb/>
初是五者之端若甚微而不可明及其擇而守之擴而<lb/>
<pb n="KR4d0039_WYG_012-6b"/>
充之則誠且明矣誠至於不息然後能定有以盡天下<lb/>
之神明至於不惑然後能應有以盡天下之變中至於<lb/>
如此則大人之事備矣故曰天下之大本也和之所發<lb/>
喜怒哀樂人情之所不免者也雖聖人不得而絶之惟<lb/>
其正而不邪公而不私是以動而有節也喜非吾喜也<lb/>
人喜則喜故賞一善人以為仁焉怒非吾怒也人怒則<lb/>
怒故刑一惡人以為義焉喜以天下怒以天下此喜怒<lb/>
之中節也哀非吾哀也人哀則哀故為之喪紀之數人<lb/>
<pb n="KR4d0039_WYG_012-7a"/>
以為禮焉樂非吾樂也人樂則樂故為雅頌之音人以<lb/>
為樂焉哀以天下樂以天下此哀樂之中節也和至於<lb/>
如此則天下之志得矣故曰天下之達道也凡人之情<lb/>
皆可以致中和然而不能者以利欲害之也惟聖人能<lb/>
致之故可以贊天地之化育矣天地之道以正為中以<lb/>
利為和而萬物生焉聖人之道以性為中以情為和而<lb/>
萬物遂焉故人和則氣和氣和則天施而生地順而成<lb/>
皆不失其位矣天地且位而况於萬物乎<lb/>
<pb n="KR4d0039_WYG_012-7b"/>
仲尼曰君子中庸小人反中庸君子之中庸也君子而<lb/>
時中小人之中庸也小人而無忌憚也<lb/>
人性莫不善故君子小人皆有中庸之性孟子謂惻隱<lb/>
羞惡恭敬是非之心人皆有之是也惟君子為能明性<lb/>
之善閑邪窒慾擇乎中庸而守之故曰君子中庸小人<lb/>
性以情遷動而違道徇乎邪欲是以反中庸也君子之<lb/>
中庸所以能守之者以其道為君子知中庸之不可離<lb/>
離之非道故庸言庸行時不失其中焉小人之中庸無<lb/>
<pb n="KR4d0039_WYG_012-8a"/>
以異乎君子之中庸所以反之而不行者以其道為小<lb/>
人蔽於情欲之自私而不知戒忌畏難也<lb/>
子曰中庸其至矣乎民鮮能久矣<lb/>
中庸之性至虛以為體至神以為用操之則存捨之則<lb/>
亡能操而常存則誠誠則明明則能智矣誠則能聖矣<lb/>
能聖能智則可以盡人物之性成天下之盛德大業而<lb/>
與天地為一其德可謂至極矣以其德之至極故中人<lb/>
以下其性雖有而不能久然則衆人之所不能久者情<lb/>
<pb n="KR4d0039_WYG_012-8b"/>
偽之相感穿窬之心害之耳善端不能誠固利欲誘於<lb/>
外則穿窬之心作是以難久行也孟子曰物交物則引<lb/>
之而巳是也人知擇乎中庸而固執之終身由之而不<lb/>
失者聖人之徒歟孔子之門人自顔回而下日親炙於<lb/>
聖人之教猶且日月至焉而巳况其下者乎故曰民鮮<lb/>
能久矣<lb/>
子曰道之不行也我知之矣知者過之愚者不及也道<lb/>
之不明也我知之矣賢者過之不肖者不及也人莫不<lb/>
<pb n="KR4d0039_WYG_012-9a"/>
飲食也鮮能知味也<lb/>
道者通也天下由之無所不通故謂之道中庸者道之<lb/>
本也惟聖人能盡之然天下中人之性為多聖人不以<lb/>
巳之所能強人之所不能道巳隆則愚不肖者有所不<lb/>
能道巳殺則智與賢者有所不為故聖人本乎中庸謹<lb/>
是二者之端用其中道於民以為天下之通法使智與<lb/>
賢者俯而就之而不敢過下文云有餘不敢盡是也使<lb/>
愚不肖者跂而及之而無不及下文云有所不足不敢<lb/>
<pb n="KR4d0039_WYG_012-9b"/>
不勉是也如此然後道可以行可以明也孔子謂道之<lb/>
不行也我知其然矣夫智者謂其明足以知聖人而無<lb/>
所不盡故過之過之則難繼矣愚者不足以有明也故<lb/>
不及不及則有所不勉矣此道之所以不行也道之不<lb/>
明也我知其然矣夫賢者謂其行足以至聖人而無所<lb/>
不盡故過之過則難繼矣不肖者不足與有行也故不<lb/>
及不及則有所不勉矣此道之所以不明也道之不行<lb/>
以愚智云者言乎性之不能明是以不行也道之不明<lb/>
<pb n="KR4d0039_WYG_012-10a"/>
以賢不肖云者言乎行之不能擇是以不明也又以人<lb/>
鮮知道喻飲食之鮮能知味也夫五常之於心人莫不<lb/>
同有也然而天下之心獨以知道期於聖人者是知道<lb/>
者寡矣五味之於口人莫不同嗜也然而天下之口獨<lb/>
以知味期於易牙者是知味者鮮矣孟子曰易牙先得<lb/>
我口之所同嗜者也聖人先得我心之所同然者也故<lb/>
理義之悦我心猶芻豢之悦我口此以飲食喻道同斯<lb/>
義也<lb/>
<pb n="KR4d0039_WYG_012-10b"/>
子曰道其不行矣夫<lb/>
道之不行有三過與不及言乎其才一也或出或入非<lb/>
聖人之正言乎其術二也有其德而無其位有其位而<lb/>
無其教言乎其時三也孔子之才與術盡乎羣聖人之<lb/>
道當周之衰歴聘列國上無明天子下無賢諸侯能尊<lb/>
用之因而歎曰河不出圖洛不出書吾巳矣夫葢傷聖<lb/>
人之不作天下無復知宗予者故曰吾道窮矣此云道<lb/>
之不行意在是歟<lb/>
<pb n="KR4d0039_WYG_012-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0039_WYG_012-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻十二<lb/>
</p>
<p>
</p>
  </div>
<div>
<head>古靈集巻十三</head> <lb/>
    <p>
<pb n="KR4d0039_WYG_013-1a"/>
欽定四庫全書<lb/>
　古靈集巻十三<lb/>
　　　　　　　　　　　　　宋　陳襄　撰<lb/>
　議論䇿題<lb/>
　　韓信論<lb/>
按項羽紀曰漢王追羽至於陽夏乃與韓信期㑹將以<lb/>
擊楚洎楚軍至於固陵信乃不㑹楚大破之漢王謂張<lb/>
良曰諸侯不從其約其奈之何對曰楚兵且破信未有<lb/>
<pb n="KR4d0039_WYG_013-1b"/>
分地是以未至固宜君王能與共天下今可立致也王<lb/>
乃自陳以東至海裂而與信信於是始㑹以破楚愚嘗<lb/>
三復其説未始不撫巻而歎曰此信可謂見其利而不<lb/>
知其義也且夫髙帝為君韓信為臣君有難則臣濟之<lb/>
義也臣有功則君賞之利也義者義於君利者利於己<lb/>
孰有寵君之命食君之禄當危難之際反利於巳而不<lb/>
利於其君者乎且信始自布衣無所推擇渉淮事項項<lb/>
不能用及歸於漢漢王禮之於是修築壇之儀拜上將<lb/>
<pb n="KR4d0039_WYG_013-2a"/>
之任其厚遇之若是無他也欲使安邦靖亂以固一朝<lb/>
之宗社而巳然當楚漢爭衡之際天下未定得失之權<lb/>
皆繫於信當此時也必當憂國忘家捐軀濟難以報其<lb/>
主可謂義矣及其固陵之㑹而反不從洎漢王分土地<lb/>
而與之方乃率兵大㑹以破楚如此則信之意果將先<lb/>
巳之利而後君之難乎若髙皇之有天下非受天命當<lb/>
固陵之㑹信兵不至上下無援為楚所滅則盡為虜矣<lb/>
又安得有壤地而賜之乎至如楚昭王返國以賞功臣<lb/>
<pb n="KR4d0039_WYG_013-2b"/>
申包胥曰吾為君也君既定矣吾何求哉乃避其賞武<lb/>
帝為霍去病治第辭曰匈奴未滅無以家為二子推忠<lb/>
於國盡瘁於君斯亦至矣洎乎受賞治第之際尚能辭<lb/>
之况信之於漢邀君之寵不為不多矣受君之禄不為<lb/>
不厚矣當固陵之㑹不能應期而擊楚排兵而濟難而<lb/>
反貪其壤地不亦謬歟嗚呼司馬遷班固修史至此而<lb/>
無明譏予恐後代臣子踵其為不能全事君之節故揚<lb/>
㩁而論之云耳<lb/>
<pb n="KR4d0039_WYG_013-3a"/>
　　鮑叔薦管仲論<lb/>
昔齊桓公自莒入於齊使鮑叔為宰叔乃辭之以薦管<lb/>
仲謂其忠信可結於百姓禮義可法於四方愚嘗觀鮑<lb/>
叔之言以管氏行事終始騐之亦未見忠信禮義之效<lb/>
竊甚病之何則夫忠以為國信以結人盡禮所以事君<lb/>
見義所以忘利且管仲因襄公之亂奉子糾以奔魯公<lb/>
孫無知弑襄公而自立而管仲不能殺身靖亂歸子糾<lb/>
而嗣之非為國也豈曰忠乎洎齊人殺無知而逆子糾<lb/>
<pb n="KR4d0039_WYG_013-3b"/>
齊大夫又逆小白而仲不能戮力為主先就其國失齊<lb/>
之望非哲人也豈曰信乎洎小白自莒先入是為桓公<lb/>
遂命魯公以殺子糾而仲不能刺心刎頸以厚其報非<lb/>
事君也豈曰禮乎既而桓公遣使於魯以逆管仲而仲<lb/>
不能髙翔遠逝以全其節反以為相非忘利也豈曰義<lb/>
乎四者無一擅身後之名以為其實不亦過乎至如燕<lb/>
伐齊王蠋不受萬家之封趙滅智伯豫讓卒有賢人之<lb/>
報然皆不顧其利其一心殺身以成仁效節於明主亦<lb/>
<pb n="KR4d0039_WYG_013-4a"/>
庶幾於忠信禮義之道也矧管仲沉幾先物髙氣蓋世<lb/>
當亂國為良弼無以夾輔子糾歸於齊國俾失襄公之<lb/>
嗣而死魯公之手而復蒼黄反覆終始參差反北面於<lb/>
桓公失厚報於子糾而可擅忠信禮義之名乎厥後雖<lb/>
能霸強齊尊周室九合諸侯一匡天下皆權詐之力也<lb/>
烏足道哉鮑叔之言可謂過矣<lb/>
　　䇿題六道<lb/>
問主道莫大於知人堯授舜以天下而舜舉八元八凱<lb/>
<pb n="KR4d0039_WYG_013-4b"/>
以敷五典以叙百揆流四凶於四裔之外而海内臣服<lb/>
君子以為知務矣上方纂承先帝之烈躬擥萬幾夙夜<lb/>
孜孜興廢補敝而獨於知人官人之法尚未遑暇士論<lb/>
惑焉然則方今中外小大之臣與夫天下之士忠邪雜<lb/>
揉未易一日而知雖堯舜之聰明烏得察其賢否耶此<lb/>
固不可輕慮無法而欲必其眞偽者也昔臯陶謨九德<lb/>
於舜取人以才性之分孟子戒時君以三愼用人推而<lb/>
行之皆足以為法而議者以為難行於今之世必待其<lb/>
<pb n="KR4d0039_WYG_013-5a"/>
人有是數者之德而後官之是必盡人之性然後可為<lb/>
君子也者焉得人人而察之必使左右一國之人皆以<lb/>
為然而後我然之則是其責之也巳詳而天下常無士<lb/>
矣然則二家之説蓋亦不足法歟又不然願聞子之髙<lb/>
論以釋厥疑且以備有司之擇焉<lb/>
問孔子作十翼以贊易道微辭奥㫖雜出於衆篇不可<lb/>
以一體求不可以一隅見周流變化以極夫天人事物<lb/>
之理其間有言鬼神隂陽之道而終之以善性之説何<lb/>
<pb n="KR4d0039_WYG_013-5b"/>
也至於序卦雜卦葢與夫彖繫相為表裏雖其言有若<lb/>
相戾而義各有歸經曰地中生木升是升不來也又曰<lb/>
升而不巳必困故受之以困可謂不來乎木上有水井<lb/>
是井通也又曰困乎上者必反於下故受之以井可謂<lb/>
通乎賁剛柔相文也而曰無色隨必有事也而曰無故<lb/>
臨觀相反也而有求與之義巽兑皆柔也而有伏見之<lb/>
文皆先儒之所未講明而學者之所宜究也願析精藴<lb/>
别白而言之<lb/>
<pb n="KR4d0039_WYG_013-6a"/>
問洪範五事協於庶應休應曰肅時雨若乂時暘若哲<lb/>
時燠若謀時寒若聖時風若皆以五事之配而言之至<lb/>
於咎應常雨則曰狂常暘則曰僭常燠則曰豫常寒則<lb/>
曰急常風則曰䝉何也<lb/>
問孔子没聖人之道失其傳百氏之説紛然肆邪説以<lb/>
梟亂天下孟軻荀卿氏作相與提仁義之言以闢之陵<lb/>
遲至於漢唐道益大壞揚雄韓愈氏又從而扶持辨正<lb/>
然後孔子之道熄而復明國家承平百年儒學雖盛而<lb/>
<pb n="KR4d0039_WYG_013-6b"/>
釋老二氏源流益熾至於莊韓管仲之學亦相繼而起<lb/>
天下熒惑學者不知非焉此今日之患也昔者聖人之<lb/>
徒知其道之在巳一夫不由先王之術則闢而正之正<lb/>
而不巳又從而筆之於書以見後世不使其賊於仁義<lb/>
是烏足為儒者之道哉曾西有言曰管仲得君如彼其<lb/>
專也功烈如彼其卑也爾何曾比予於是揚氏曰申韓<lb/>
之術不仁之至也有誦莊韓之書於孔子之門則麾而<lb/>
去之韓子謂釋老之害過於楊墨彼之道不行由此言<lb/>
<pb n="KR4d0039_WYG_013-7a"/>
之則彼非其道不容於聖人之世從可知矣然則今之<lb/>
君子有進而取之者其亦有説乎不識老莊之所謂道<lb/>
德釋氏之所言理性非之刑名仲之政令其有取於孔<lb/>
子之道者乎無也不可以取而取之不仁可以取而去<lb/>
之不智如欲取之又懼夫賊吾之道而遺患於中國非<lb/>
孟子所謂生於其心害於其政之慮也然則如何如欲<lb/>
去之必將明吾聖人之術有以勝於彼者使彼之姦言<lb/>
邪説不得以欺瞽愚衆而學者之無惑兹有望於君子<lb/>
<pb n="KR4d0039_WYG_013-7b"/>
之言也<lb/>
問夫士志於道仁義而巳矣捨仁義而言之非吾所謂<lb/>
道也子思之言率性之謂道脩道之謂教韓愈之言仁<lb/>
與義為定名道與德為虛位皆合仁義而言之也易之<lb/>
繫辭則曰形而上者之謂道又曰一隂一陽之謂道斯<lb/>
又何道也夫所謂形而上者無形之名而隂陽者有為<lb/>
之用然則皆名之道何也推乎其本則與夫子所言之<lb/>
道其有異乎不異也先儒云百王無變之謂道貫或云<lb/>
<pb n="KR4d0039_WYG_013-8a"/>
弊者道之失既曰不變而且有弊何也必有體用悉為<lb/>
詳言<lb/>
問聖人之志見乎經者其惟易春秋之微乎夫易之為<lb/>
書也近取諸身遠取諸物以體天下之動以盡人事之<lb/>
理是非無為無體者也而仲尼曰神無方而易無體又<lb/>
曰易無思也無為也寂然不動感而遂通天下之故言<lb/>
乎逺則不禦邇則靜而正聖人以此洗心退藏於宻其<lb/>
神明博大以至約不可為體要如是何也春秋之法常<lb/>
<pb n="KR4d0039_WYG_013-8b"/>
事合禮則不書違禮則譏之公穀氏之言也或者引以<lb/>
為説謂春秋無褒可乎又穀梁曰春秋為尊親者諱必<lb/>
微文以示義微之之㫖孰見於經或者謂聖人書法辭<lb/>
髙義隱理當自爾非微之也其説如何請詳於篇以觀<lb/>
學者之所藴焉<lb/>
　<lb/>
　<lb/>
　古靈集巻十三<lb/>
</p>
<p>
</p>
  </div>
<div>
<head>古靈集巻十四</head> <lb/>
    <p>
<pb n="KR4d0039_WYG_014-1a"/>
欽定四庫全書<lb/>
　古靈集巻十四<lb/>
　　　　　　　　　　　　　宋　陳襄　撰<lb/>
　書<lb/>
　　與兩浙安撫陳舍人書<lb/>
某伏聞執事按部東南首訪士民德行某謂股肱大臣<lb/>
受主上顧託于外其志在于夙夜圖其所報則莫若求<lb/>
賢拔士之務爲先然自昔觀風按俗之臣罕有行者今<lb/>
<pb n="KR4d0039_WYG_014-1b"/>
執事獨能軒然振舉其事此希濶之盛美小子不任懽<lb/>
忭雖然但以旌旄之行所至遄速獨眎獨聽不克盡天<lb/>
下之賢才又恐所部之吏無告者有負執事上報君父<lb/>
之心某雖愚所識近世四方豪傑之士於心遇執事之<lb/>
能推賢不敢隱惜謹取其才行殊尤卓絶素與之交與<lb/>
所聞見而知者敢以爲獻焉其已仕者四人有殿中丞<lb/>
致仕胡瑗者博學通經負文武之道而適用不迂向在<lb/>
江湖間興學養士凡十餘年弟子一千七百人魁傑之<lb/>
<pb n="KR4d0039_WYG_014-2a"/>
才多出門下今年過六十而進德未已有舒州通判王<lb/>
安石者才性賢明篤於古學文辭政事巳著聞於時有<lb/>
潁州司法參軍劉彞者其人長於才而篤於義其政與<lb/>
學皆通逹於體要有廬州合肥縣主簿孫覺者材質老<lb/>
成志於經學而浸有原本觀其文辭或簡而能粹殿中<lb/>
丞胡瑗門人高第數百衆稱其賢瑗雖老其材尚可大<lb/>
用惜乎未有知音者三人者皆賢者之資也將置之美<lb/>
地不拂其所進以育成其美材可量也哉其在下者五<lb/>
<pb n="KR4d0039_WYG_014-2b"/>
人福州侯官縣陳烈者天性仁孝其才智超特學古明<lb/>
道造大賢之域自慶厯初下第閉門潛心治經十餘年<lb/>
兩經科詔不應里選身服仁義鄉閭宗之有同縣鄭穆<lb/>
者明而好學深造於道其心仁氣正勇於爲義學博而<lb/>
文壯有揚州孫處者爲性高介好古而志於道安貧不<lb/>
仕節行著聞凡爲文詞必臻於理有衢州江山縣周頴<lb/>
者剛義孝友及冠始學卓有竒節而不畏强禦有烈士<lb/>
之氣有越州蕭山縣吳孜者勇於爲義少習聲律之學<lb/>
<pb n="KR4d0039_WYG_014-3a"/>
旣而宗道約心於理甘貧養親節義稍著彞烈穆某之<lb/>
友人也凡與並立於古人之域積二十年辛勤事業足<lb/>
見其志使之得其志而行其道其補助國家豈少哉若<lb/>
行已作事未敢極言俟執事見而知之可也處頴孜某<lb/>
所聞而知之者雖道業不及於三子然其行義皆足以<lb/>
取信於人巳抑國家偉材也夫大賢之才難知亦難其<lb/>
才以四海之廣環而求之尚恐未足充執事之所欲况<lb/>
止於一方與一州其所得必狹矣某遂敢廣引天下凡<lb/>
<pb n="KR4d0039_WYG_014-3b"/>
所知者以爲告也其次雖有樸茂磥砢之材行誼未著<lb/>
不敢以聞尚觀其成其不知者尚在執事博而求之也<lb/>
執事即日歸覲冕旒道民疾苦事外必有獻納補報於<lb/>
上則無大乎斯事而無過乎斯人也君子之於仕也所<lb/>
患無其道無其位無其時而不得與天下賢才共濟之<lb/>
爾今執事旣有其道又得其時與其位而其所以共濟<lb/>
又有天下之賢才如是其不可失也心急辭率伏唯執<lb/>
事留意詳采<lb/>
<pb n="KR4d0039_WYG_014-4a"/>
　　與章表民書<lb/>
隱居求志古人尚之某持是心佩是言久矣貧賤不能<lb/>
自計因循于今未之能行今表民率先能行之介如石<lb/>
然無所疑顧非夫信道勇果不能如是某心悅而誠服<lb/>
也詩云德輶如毛民鮮克舉之我儀圖之惟仲山甫舉<lb/>
之愛莫助之此之謂也雖然抑未知吾子何隱也有爲<lb/>
聖人隱者有爲賢人隱者有爲介夫隱者聖人隱者樂<lb/>
天以俟命者也時未可而潛時可而後升蜿蜿蜒蜒莫<lb/>
<pb n="KR4d0039_WYG_014-4b"/>
知其神古人有爲之舜伊尹是也賢人隱者養氣以畜<lb/>
其德者也庸言之擇庸行之守居貧賤而不改其樂養<lb/>
之而後動涵之而後進然亦有關於時古人有爲之顔<lb/>
囬曾參是也介夫隱者欲潔其身而不累乎世者也凡<lb/>
在於彼者皆無所加於我者也赤子將匍匐入井不肯<lb/>
一援手而舉之視棄天下之民如棄敝屣然而足以自<lb/>
牧而不足與憂天下古人有爲之長沮桀溺是也是則<lb/>
君子不爲也表民固賢者隱也其岀處言語亦宜蹈夫<lb/>
<pb n="KR4d0039_WYG_014-5a"/>
賢人之檢押使無失其進退之正則庶乎其可法也表<lb/>
民勉旃<lb/>
　　與陳砥秀才書<lb/>
士之尚志如烏獲之於力也夫爲烏獲而其力不足以<lb/>
引百鈞之重則非烏獲矣士而其志不勝先王禮義之<lb/>
任則可謂士歟吾之待後進士于兹未始不用是說進<lb/>
觀其能否也其初來惟管氏兄弟與吾子爲有志庶幾<lb/>
其可望者不幸吾子遽去不克觀其成焉餘亦早夜不<lb/>
<pb n="KR4d0039_WYG_014-5b"/>
已然其所利皆非吾之所欲爲之者其間雖有所勉進<lb/>
而是退而疑故吾日爲之憂恐不能有遠到者夫豈不<lb/>
知干時進取之術可師可模者四方皆是而不往從之<lb/>
乃知斷然割親戚之愛冒山嶺之險趨寂寞之地而來<lb/>
從於吾惜乎其猶不知務進於是也雖然亦不可謂無<lb/>
志者不思爾已吾得已乎哉更當切切告之竟觀如何<lb/>
師復還家多事廢學比又徙居山中吾子又目疾恐不<lb/>
能進頗用爲憂更須乗其未甚廣求醫藥務要無事庶<lb/>
<pb n="KR4d0039_WYG_014-6a"/>
幾成就其學不忘其初之志吾之望也惟吾子勉旃<lb/>
　　答阮鴻秀才書<lb/>
向者足下不以僕愚不肖惠然辱書與文貶損相問忻<lb/>
悚交至不容於心近世選舉之失取人以技藝之道士<lb/>
之豪傑有爲有守進於是者必窮故天下學者䘮失其<lb/>
本原日以習詞章進取爲利若往而不囬者足下之言<lb/>
乃能有志於古人將棄俗尚而趨至窮之域固竒矣此<lb/>
固僕所願聞而不得者其間論取舍之分計已自得何<lb/>
<pb n="KR4d0039_WYG_014-6b"/>
假於人僕雖愚於是粗能通之敢以是爲足下喻有樂<lb/>
師者世爲咸㲈而衣食不獲遇於其上既而悔曰咸㲈<lb/>
誠美矣而使吾窮不若工淫哇之爲利也舍而爲鄭聲<lb/>
則何如苟有知者必爲之惜也士棄聖人之學而趨小<lb/>
道則义有甚焉然工之於咸㲈非無利也在精焉而已<lb/>
矣遇諸后䕫則登郊廟格人神矣士之於聖人之道非<lb/>
無資也在一焉而已矣遇諸周公則澤天下福生民矣<lb/>
苟有其志而無成功雖聖人不利若曰小道之不可以<lb/>
<pb n="KR4d0039_WYG_014-7a"/>
已也須以發䇿决科抑爲之不有道乎其於文也一槩<lb/>
諸正而無悖於理將有所試直詞以明吾道焉其窮也<lb/>
可傳其逹也可行不害於爲孔子之術如斯可爲也自<lb/>
古學詩過求聖人之心者亦夥矣若十四篇之論其用<lb/>
心甚勤抑猶有異孔子之志者更當平心而逆思之務<lb/>
有合焉書不能一一<lb/>
　　與同年周岐員外書<lb/>
近日承所賜歌詩一函詞與氣方厚而有力直强而不<lb/>
<pb n="KR4d0039_WYG_014-7b"/>
撓諷誦在口天成其聲抑其間稱奬踰多不敢受賜古<lb/>
者善善惡惡惟其人非所與而與之辱身非所譽而譽<lb/>
之辱言此固足下所宜惜也僕少戅愚比今三四年始<lb/>
有志於學居常考前古驗當世時有感激生諸中不敢<lb/>
輙形于言自非與時俗人書詞相往還於禮宜答則不<lb/>
得已爲往往求諸人而發之不然或勉强持筆姑爲常<lb/>
俗之語以塞怨謗猶有久而不報之者直何能分外出<lb/>
意因時事而少有論著哉今足下通講五經學者滿門<lb/>
<pb n="KR4d0039_WYG_014-8a"/>
開口論議旦夕不能巳猶能以餘力置小子於胸中發<lb/>
於口而長于言固不可謂無意者然僕至於是邑矻矻<lb/>
於誘進非徒然耳庶幾有義正之士日相劘揉告以所<lb/>
不及來者不諭其意徒嚚嚚多言日生依阿僕素不喜<lb/>
足下居鄉爲先生耆德不當固然古人謂非我而當者<lb/>
吾師此僕汲汲求也誠足下不依阿其言僕不敢貳于<lb/>
行事則四方之人來者亦起心動志公然而敢言抑僕<lb/>
有所待於衆人不虛耳凉秋雨闋研講多暇軒車來臨<lb/>
<pb n="KR4d0039_WYG_014-8b"/>
以慰渴想<lb/>
　　與錢公輔著作書<lb/>
某曩聞閣下才名籍籍願見無由比造大府稱贄下執<lb/>
事訢然有得於心雖然頃刻之接焉能盡其志哉某愚<lb/>
不自樹立凡養心治已之術無非取資於人聞古人至<lb/>
是邦事其大夫之賢者友其士之仁者竊自比之常欲<lb/>
舉識今世所謂豪傑之士而求其助已者區區之志馳<lb/>
騁上下比二三年然其所得未足充於其心比復有求<lb/>
<pb n="KR4d0039_WYG_014-9a"/>
於薦紳聞人間先其大者庶幾相爲耳目更將轉而求<lb/>
人耳故以識閣下爲喜者此也向嘗得閣下與孫處書<lb/>
其所取無求備于人不惟自喜相識又幸閣下取人通<lb/>
方有以相助今四方士大夫之仁賢可友可師非無其<lb/>
人以閣下之賢求則得之其勢甚易若閣下得之乃愚<lb/>
得之也伏惟政事之暇少紓未急之舉思有以見教而<lb/>
求其所謂助已者去府雖邇不獲時進廡下以聞所謂<lb/>
助已安否謹奉書起居爲問<lb/>
<pb n="KR4d0039_WYG_014-9b"/>
　　與福建運使安度支書<hi>任建州浦城縣主簿日作</hi>
某比者伏見朝廷命執事以不世之才按撫閩越生民<lb/>
懽戴某得爲屬吏輙不自揆度以所見聞一進露於右<lb/>
伏惟執事寛其誅戮少賜觀覽某誠惶誠恐幸甚幸甚<lb/>
某嘗聞古者天子五載一巡狩至于方岳朝諸侯考制<lb/>
度陳詩禮觀民風俗親見百姓面問疾苦春耕秋斂以<lb/>
賑發補不足三載考績庶官黜陟幽明自堯舜三王垂<lb/>
拱而治天下無事後王薄德不能遠鑒古先申畫天下<lb/>
<pb n="KR4d0039_WYG_014-10a"/>
疆土離爲郡縣非如古諸侯制天子不巡狩行人不採<lb/>
詩元老不登席諸侯不考績天下制度蕩然無紀我朝<lb/>
因唐漢故事襲其疆封雖在閩禺川廣萬里咸曁聲教<lb/>
聖人知其未可卒變也故諸道州縣各有師長承以百<lb/>
司御事又置轉運使安撫使以統其屬以臨其民以助<lb/>
天子布宣恩德於民一如巡狩之事禮樂刑政錢幣穀<lb/>
粟兵農之務皆係焉當職者莫非朝廷老臣天子倚注<lb/>
以爲腹心生民望之以爲父母得則一方之民安苟非<lb/>
<pb n="KR4d0039_WYG_014-10b"/>
其人莫不受其害轉運使之權與職如何輕重哉不得<lb/>
不深念也至如福建二軍六州四十有二縣屬官百有<lb/>
八十毎歲刑獄數千山海陸産之貨業鹽售酒之利歲<lb/>
計以億萬數其間民情風俗好惡利病至纖至悉叢于<lb/>
一身雖然某竊敢謂執事欲行一言莫若愼岀弗反欲<lb/>
施一事莫若獨斷不謀欲高明不虧莫若近正士欲視<lb/>
聽不惑莫若遠小人欲任官賢材莫若賞罰善惡欲考<lb/>
吏治莫若詢諸民言欲刑罰不失其情莫若審克故失<lb/>
<pb n="KR4d0039_WYG_014-11a"/>
欲賦與不傷於惠莫若均節有無欲徵稅時入莫若寛<lb/>
其行商欲場務登贏莫若罪其監守十者今日之要務<lb/>
也某請條而言之一曰欲行一言莫若慎出弗反某伏<lb/>
見使司行下文字多是未經籌䇿朝出暮改至爲尋常<lb/>
不知搖動居民兼又爲害請畧舉一焉近歲出賣官莊<lb/>
屯田事體不細諸處各選官吏往覆檢估凡歴州縣動<lb/>
逾歲月其間民有窮富土有肥磽其勢與利不必均也<lb/>
百姓小民爭相扇熾交搆訟獄有辭盈庭公私兩勞既<lb/>
<pb n="KR4d0039_WYG_014-11b"/>
極於病今又罷而不行此誠過在有司不深籌而慎發<lb/>
也乞今後朝廷所降勅宣命使司經度事宜必須明召<lb/>
庶官考議可否以爲不可改易然後行之二曰欲施一<lb/>
事莫若獨斷不謀某蓋謂施政神明不可謀於左右竊<lb/>
恐助羣小之聲勢損大人之聰明權勢者在上之操柄<lb/>
君子藏之在身不可輕以屬人大凡位至大官身享富<lb/>
貴席天子之寵命以臨其民無不欲去姦弊之多門一<lb/>
政刑之與奪然而不能者是未盡窒塞其源耳夫大人<lb/>
<pb n="KR4d0039_WYG_014-12a"/>
其行已也尊其待事也亷其秉權也重則其與物也博<lb/>
亷故事有所不知博故物有所不詳欲詢一才必浸漬<lb/>
於毁譽欲議一獄必因循於請求今執事但淵然崇深<lb/>
一出於已斷則自然上之聰明不奪下之聲勢必摧矣<lb/>
三曰欲高明不虧莫若近正士某生長閩越所見公卿<lb/>
大臣出按方部未嘗有好正人端士居左右以補高明<lb/>
者昔者虞舜善與人同樂取於人以爲善孔子曰三人<lb/>
行必有我師舜與孔子猶然自非天賦聖人之材其次<lb/>
<pb n="KR4d0039_WYG_014-12b"/>
學而知之者未必高明故因人之高以益其所不高因<lb/>
人之明以益其所不明詩曰不明爾德時無背無側爾<lb/>
德不明以無陪無卿左右前後無正人未有能高明者<lb/>
也四曰欲視聽不惑莫若遠小人某伏見州縣胥吏小<lb/>
人之尤也主持官中文書日務咎惡以變亂大人之聰<lb/>
明行威福於州縣况百姓小民乎夫尊官大臣德厚而<lb/>
位重人又怖其威嚴雖有疾惡之心不敢輙明白於左<lb/>
右遜接之不以禮苟求之不以財則毁訾於上矣不然<lb/>
<pb n="KR4d0039_WYG_014-13a"/>
或檢較刑獄案牘以求人之瑕疵往往正直不阿之人<lb/>
有中其螫者若是從事無賢不肖莫不畏之畏者得常<lb/>
安不畏者得常危執事固當察焉不可信以威福也耳<lb/>
目於人目司視耳司聽視非正色謂之不明聽非正言<lb/>
謂之不聰故君子所近必正人所習必正師所觀必正<lb/>
道所聽必正言不以耳目近小人不以小人亂視聽也<lb/>
五曰欲任官賢材莫若賞罰善惡某伏見文武官僚中<lb/>
貪邪穢罪爲禍災者衮衮皆是其他有能潔一身卓然<lb/>
<pb n="KR4d0039_WYG_014-13b"/>
自樹立不爲世俗之行百無數人焉若是人不可多得<lb/>
今方州連邑若得一二者焉以其賢率其所不賢以其<lb/>
善勸其所不善然則執事又當别白之大凡君子與小<lb/>
人同居必有禍害其勢固然爾在上位者苟不察其人<lb/>
之賢與否一㮣而眡之以是小人肆而常安君子戚而<lb/>
常危雖有志義之士不可以有爲也賢者雖有大罪必<lb/>
赦故志得伸不肖者雖有小過必懲故不敢爲惡此沮<lb/>
勸之道盡矣六曰欲考吏治莫若詢諸民言某伏見今<lb/>
<pb n="KR4d0039_WYG_014-14a"/>
之取吏拔才多不得其實者竊以名聲取人蓋有數路<lb/>
夫名或得之於賔客僚友或得之於賢人君子或得之<lb/>
於民或得之於吏夫巧言語以竊人之意氣令顔色以<lb/>
窺人之容貌修鞭版以伺候其起居飾厨傳以恩勤其<lb/>
徃來若是終身行之惟恐不及此得之於僚友賔客也<lb/>
以文學治政事以正已爲民師不離經而用權不先利<lb/>
而後義其才德可以幹大事其公方可以格至神此得<lb/>
之於賢人君子也終始以覬其利苟且以求其安處心<lb/>
<pb n="KR4d0039_WYG_014-14b"/>
不至於公臨事不極於察文法舞於前而不運手足貨<lb/>
賂行於下而不加聰明此得之於吏也不苟作一事不<lb/>
輕役一工不掊克而傷財不苛察而傷政施一刑必當<lb/>
罪决一獄必當情抑豪奪而撫孤民鋤姦雄而長善士<lb/>
此得之於民也以得之僚友賔客孰若得之於賢人君<lb/>
子以得之於吏孰若得之於民今執事所屬州縣幕職<lb/>
官凡有百數其間欲舉一賢黜一不肖執事從何而聽<lb/>
之聽於民而已七曰欲刑獄不失其情莫若審克故失<lb/>
<pb n="KR4d0039_WYG_014-15a"/>
某伏見天下所授刑法獄官皆不擇材至有庸常之人<lb/>
素非習學經義手持刑書懵然無適從設有能者蓋不<lb/>
過拘攣文字一執於法豈有知助順天意推原人情者<lb/>
乎古人之學古入官議事以制子産鑄刑書於鼎叔向<lb/>
非之蓋謂不爲刑也書曰人有小罪非眚乃惟終自作<lb/>
不典式爾有厥罪小乃不可不殺乃有大罪非終乃惟<lb/>
眚災適爾既道極厥辜時乃不可殺法原人情無一定<lb/>
之論君子過失雖大或不刑小人怙終雖細或不宥仲<lb/>
<pb n="KR4d0039_WYG_014-15b"/>
尼爲魯司冦誅少正卯於兩觀國人大服夫少正卯其<lb/>
罪無狀而孔子誅之善用刑者誅其心不戮其迹寧失<lb/>
於不經不可失於情聖人尚重其事今者天下刑獄皆<lb/>
爲舞文巧詆之吏衣食於其間欲望道塗無寃民刑獄<lb/>
措諸地未可見也執事苟能修禮以明律通經而㑹權<lb/>
有司不牽制於文姦吏不容舞於法要囚必得其罪獄<lb/>
貨不行於公然後可以保安民情清簡庶獄矣八曰欲<lb/>
賦與不傷於惠莫若均節有無某伏見今之爲政者當<lb/>
<pb n="KR4d0039_WYG_014-16a"/>
國家多難時無安邦固本之意惟知在位掊克以傷於<lb/>
民某畧以近事言之迺者驅磨契書自寶元之後遂至<lb/>
二三十年一槩抽罰牙稅大凡去井里鬻田宅者莫非<lb/>
窮民也愁憂無聊父母妻子終年不免於饑凍今使輸<lb/>
錢數千輿隷鞭箠於前文書督責於後顧猶未死耳夫<lb/>
富家大戸多取之而不爲虐則寡取之不可取者而復<lb/>
取盈焉此徙欲窮餓人之肌膚鬻人之妻孥以爲益國<lb/>
也孟子曰今之事君者曰我能爲君辟土地充府庫今<lb/>
<pb n="KR4d0039_WYG_014-16b"/>
之所謂良臣古之所謂民賊記曰百乗之家不畜聚斂<lb/>
之臣與其有聚斂之臣寧有盗臣季氏富於周公冉求<lb/>
爲聚斂而附益之孔子曰求也非吾徒也若是事吾徒<lb/>
矧肯爲乎若曰近年西鄙寇邊軍國用廣倉廩無餘粟<lb/>
府庫無餘財不得已而取之蓋亦有道矣竊敢近諭如<lb/>
浦城縣戶産六千三百有餘貫簿書凡五等如欲取之<lb/>
令計産而出錢則可以獲六千三百有餘貫矣而且有<lb/>
無貧富均給得所官雖有補私亦不傷至於科調之時<lb/>
<pb n="KR4d0039_WYG_014-17a"/>
專委清强之吏民無私斂輸納不艱道塗無愁苦之聲<lb/>
倉廩有盈餘之蓄矣九曰欲徵稅時入莫若寛其行商<lb/>
某伏見近年商旅不行稅課虧折由上好暴徵也大凡<lb/>
商賈之人多是富戶不窘於衣食苟無百倍利必不肯<lb/>
樂爲况歲時羇旅暴露風日險阻萬里割親戚之愛以<lb/>
至老死於道塗誠在乎利也今所歴州縣凡幾處所有<lb/>
司又盡籠其貨以奪其利不惟無益而又害之人知如<lb/>
此孰若平居無事衣食於家何急以身自取其困上征<lb/>
<pb n="KR4d0039_WYG_014-17b"/>
之不見其入故其取愈多下利之不見其贏故其行愈<lb/>
寡今後如商人過客可且一切寛之徃徃歲取餘贏必<lb/>
過數倍矣十曰欲場務登贏莫若罪其監守某伏見諸<lb/>
處毎令僧道色役人請買茶鹽或置簿拘管等夷人戸<lb/>
此大不可也夫場務課利歲時有不登者此誠監主之<lb/>
者之罪也不可移之於民也國家所禁𣙜茶鹽酒條貫<lb/>
罪獄非不嚴𦂳今百姓身爲盗賊首冒白刃爭相竊販<lb/>
至死不辭官有巨積過者不顧何哉公私之利不侔也<lb/>
<pb n="KR4d0039_WYG_014-18a"/>
竊見天下主守官物並無優差人吏持攜數口衣食其<lb/>
間當職者苟非其人又懵然耳不顧利害以此姦弊百<lb/>
出寇攘官私惟恐一日不獲其利肯有遺利於百姓乎<lb/>
某欲乞執事親訪官吏士民建謀畫䇿有可以興利百<lb/>
姓改除故姦宜令諸處場務一准其法毎歲課程專責<lb/>
於監司至於妄有申請一切不行自然場務澄清課利<lb/>
日辦也君子至於是邦其故風遺俗民情事變不可不<lb/>
度知也故禮其大夫之賢者詢諸故老之成德者然後<lb/>
<pb n="KR4d0039_WYG_014-18b"/>
惟其所施焉昔皇皇者華詩言使臣雖在馳驅常咨諏<lb/>
於忠信故遠而有光華也干旄美衛文公臣子多好善<lb/>
賢者樂告以善道思無以與之也今執事干旄在郊方<lb/>
當按行風俗詢訪耆老以助天子布宣恩德未必不如<lb/>
古使臣之華衛之臣子樂於好善某故不敢不吐私誠<lb/>
惟恐其言之不足以告執事之左右以副執事咨謀詢<lb/>
度焉如執事言以取信於民智不可以不謀於衆不私<lb/>
高明以侮正士不役耳目以親小人以賞罰辨官材以<lb/>
<pb n="KR4d0039_WYG_014-19a"/>
士風訊吏治審刑獄以故失節輿賦以有無寛商旅以<lb/>
譏征一場務以體制其餘米鹽之政則有司存執事但<lb/>
總持權綱以觀刑政大體若然則閩越自宋七八十年<lb/>
以來轉運使之得人獨説執事也庶以涓埃之微補益<lb/>
山海伏望執事信而用之干凂尊嚴無任惶恐戰汗之<lb/>
至<lb/>
　　答黄殿丞書<lb/>
某前日受所賜書一函誠發於心仁形於言藹藹乎其<lb/>
<pb n="KR4d0039_WYG_014-19b"/>
言雍雍乎其和其大率稱道小子言尤過當夫行古人<lb/>
之道追慕聖賢之用心在某愚鈍何能有此執事愛人<lb/>
樂善聞而信之不知採聽之過歟某雖愚無知自到浦<lb/>
城二年凡與士大夫相識書辭往還得其所操存未有<lb/>
如執事者比得親故書云執事爲政寛猛得中昔人無<lb/>
與比者初時未見顔色用未敢决然信之及觀書詞灼<lb/>
然見其心於是信乎吾父母邦之民樂受福也某嘗謂<lb/>
侯官之民粗識善惡若得賢令可以德化曩者某人與<lb/>
<pb n="KR4d0039_WYG_014-20a"/>
某人斷斷無他技但能正行一事公决一獄民猶稱之<lb/>
至今耆老相傳說以爲故事况執事今日之心能盡已<lb/>
力行一民一物無不受賜將來所收民言宜如何多少<lb/>
哉某官滿即歸田疇願與聞君子之風教收拾補綴爲<lb/>
之言以與隣里鄉黨之人流傳而歌之俾吾民之不可<lb/>
忘也執事終始成之春暄伏惟起居多福公暇善自愛<lb/>
謹奉書謝<lb/>
　　又答黃殿丞書<lb/>
<pb n="KR4d0039_WYG_014-20b"/>
某向者連辱二書奬進駑短又重以相引薦爲事伻來<lb/>
相告執事何知已之厚也某貧賤材力不足居常退黙<lb/>
自處不敢以聲名望於人不圖執事公言于衆人薦進<lb/>
於上官好人之善而成其美思與已並立於富貴其心<lb/>
則樂雖古人之相識只如是也雖然愚不肖有讓焉士<lb/>
恥有是言而無是事好善之人惟恐有所不聞好爲善<lb/>
之人惟恐有聞不聞人能修學聞不能修是以志無日<lb/>
如某學不講文與行不進將何售焉十目所視十手所<lb/>
<pb n="KR4d0039_WYG_014-21a"/>
指雖不自愧於心寧不愧長者乎私心憂危未敢受賜<lb/>
執事若曰書言不協于極不罹于咎皇則受之吾務行<lb/>
此之說則某也敢不承教而勉焉十月解官歸進謝于<lb/>
門下亦願此爲説<lb/>
　　與陸學士書<lb/>
天下士儒惟言泉福建興化諸郡爲盛其間中高第歴<lb/>
顯官福吾天子之民者爲不少然而守是土者奉天子<lb/>
詔令外興學養士無如此急也泉之學興久矣養士之<lb/>
<pb n="KR4d0039_WYG_014-21b"/>
資與器莫不備具但未有能舉之者執事之去是邦士<lb/>
儒之望固如何宜舉之也然興學之本要在得士得士<lb/>
之要在於擇首長首長賢則上下服上下服則舉所有<lb/>
之士莫不備至矣某嘗聞州之進士有蔡黃庭楊舒辛<lb/>
維莊覃王實李翼者皆善講說而黃庭維覃尤有行檢<lb/>
黃庭通三傳不善臨幹學事但可講授耳舒有老學然<lb/>
困於貧窮時不能固陳從古蓋長者若崔虞臣郭堪陳<lb/>
説者皆有材行文學可使爲之長而堪通講羣經吕鑑<lb/>
<pb n="KR4d0039_WYG_014-22a"/>
許蕃柯適柯述柯廸皆雋邁有詞學蕃作事近古有節<lb/>
槩適述廸皆有志於古而勇於道一學之中若盡得此<lb/>
十數人者同居而和相厲以道而執事政有餘閒之時<lb/>
不憚煩勞日往臨之俾有宗主有賢行者尊寵之有才<lb/>
美者長育之有不能招來者以身下之有貧窮難安者<lb/>
以資養之有不能長者以禮退之有不能羣者以義道<lb/>
之有過缺未至者以道厲之有不率教者以法移之如<lb/>
此行之數月則舉郡之士必皆興於學矣賢者事業未<lb/>
<pb n="KR4d0039_WYG_014-22b"/>
必不由此而光大也某之所聞蓋得於士大夫間未必<lb/>
盡詳抑猶有不知者尚在執事求而擇之也士患有其<lb/>
道而無其位與其地耳既有其道又得其位與其地然<lb/>
而不爲之者眞可惜也伏惟執事留意焉<lb/>
　　答許太博書<lb/>
某嚮者請見得聞經義之益繼辱示書見以趙盾許世<lb/>
子書弑之事不必與謀謂君弑而大臣不討賊子不嘗<lb/>
藥而父死皆得爲弑不必實有弑心若與謀而書弑無<lb/>
<pb n="KR4d0039_WYG_014-23a"/>
取於史法及示感麟始隱諭其㫖發揮聖人述作之意<lb/>
以明隱公得失之迹詳矣某觀三傳所載趙盾許世子<lb/>
止事迹本末大約相符而無與弑之謀此誠學者不宜<lb/>
妄有穿鑿也然而義有未安不能無疑孔子作春秋君<lb/>
臣善惡得失之迹莫不錙銖輕重必一字以示褒貶之<lb/>
法或事同而情異必變文而示義凡二百四十二年之<lb/>
内書弑君者二十有五其事異焉則公子簒大夫弑皆<lb/>
稱名以絶之若盾之不討賊止之不嘗藥亦同爲弑以<lb/>
<pb n="KR4d0039_WYG_014-23b"/>
史示法可也奈何與夫正弑之賊一其書例可乎雖然<lb/>
聖人筆削辭約意微至於區别善惡義當自白固不待<lb/>
人而後明果二子者止以忠孝不至而責之以弑君之<lb/>
惡亦當變文以畧義託事以見意不得與夫州吁宋督<lb/>
之類同爲一法也幸而三傳存焉耳不幸而無三子之<lb/>
傳則盾與止遂爲正弑之賊不復能正矣將以責忠臣<lb/>
孝子之備而反穽於大惡安所謂萬世法歟雖公羊謂<lb/>
盾復見於經明非親弑書葬許悼公明君子之赦止竊<lb/>
<pb n="KR4d0039_WYG_014-24a"/>
謂不然盾之侵陳其事合書非以明盾如隱公之薨桓<lb/>
三年復見公子翬逆女豈爲翬也書悼公葬㑹魯故也<lb/>
㑹葬則書不㑹則不書賊未討不書葬蓋施於魯國耳<lb/>
亦非所以赦止某故謂盾止之書弑不止不討賊不嘗<lb/>
藥也不識何如感麟之意諸儒異論某嘗謂仲尼以文<lb/>
王既沒文不在兹已雖無位皇皇不已思天下有王者<lb/>
作庶幾猶有用我者故曰鳳鳥不至河不出圖吾已矣<lb/>
夫蓋有俟而言也夫麟亦王者之嘉瑞也必有聖人而<lb/>
<pb n="KR4d0039_WYG_014-24b"/>
後出焉今麟出而無聖人故孔子傷之曰孰爲來哉孰<lb/>
爲來哉夫明王不興已又無位以行其道故曰吾道窮<lb/>
矣傷之至也麟之出哀公之十四年後二年而孔子卒<lb/>
蓋孔子之遇麟時七十有餘歲矣天命既已終吾道既<lb/>
已窮斯其可以已夫如是感麟而終焉某之所聞如此<lb/>
苟爲非是願賜開喻而質正焉<lb/>
　　又答許太博書<lb/>
某前月再辱手書諭以教事皆聖人作經之大㫖實發<lb/>
<pb n="KR4d0039_WYG_014-25a"/>
䝉蔽敢不一一記錄以爲師範也某以賤冗不時還謝<lb/>
惶恐爲深某嘗以春秋之書微左氏記其行事公穀發<lb/>
其微㫖則仲尼之志幾不得求之是不謂無大功於春<lb/>
秋然其間發凡舉例或戾大㫖有一事而爲三説必以<lb/>
其親受聖人而得其法未可知也聖人措辭立法權宜<lb/>
制禮筆則筆削則削非門弟子所得與焉游夏之徒猶<lb/>
且不措一辭况其次者乎故其褒貶善惡以當一王之<lb/>
法自謂春秋天子之事其義則丘竊取之又其國史義<lb/>
<pb n="KR4d0039_WYG_014-25b"/>
存隱諱凡有大惡不敢直言撥亂之意深而慮患之意<lb/>
微必不暴揚其義以授弟子况其當時諸侯之國各自<lb/>
有史君臣善惡得失之迹昭然可見仲尼既取而修之<lb/>
斷以大法賞罰存焉不必傳授直以俟知者知之耳就<lb/>
使聖人授諸其徒使之傳之彼既親聞其義則其所爲<lb/>
傳無非聖人之法不當誇誣短俗反謬聖人之意如是<lb/>
也先儒只以丘明好惡與聖人同遂謂授經必無此理<lb/>
蓋當時門弟子竊聞其義間或得其例畧耳遷固諸儒<lb/>
<pb n="KR4d0039_WYG_014-26a"/>
雖無三傳與奪蓋其書大約宗左氏而不知聖人之法<lb/>
故彼之與此未足據也子雲法言皆當時答問之辭因<lb/>
以爲書韓愈之文亦因事而爲之而未嘗著書蓋不及<lb/>
三傳耳其能無辨哉至於雄品藻自仲尼以來諸儒名<lb/>
臣愈之觝排異端且欲削苟氏之不合者其亦無遺矣<lb/>
夫聖賢之心豈好已之勝人而欲有論辨哉蓋及之而<lb/>
言以明吾道息邪説非獲已而然也近世老師大儒能<lb/>
以經術爲已任求其如先生者幾希矣夫不廢人之言<lb/>
<pb n="KR4d0039_WYG_014-26b"/>
不求人之備不曰賢乎哉然而聖人之經待人而後傳<lb/>
如其不得傳則已如欲傳之亦將明大義折諸家異同<lb/>
之説以示後之學者不宜有讓也某繼以私事終不克<lb/>
日侍言論有所請益其鑽仰之意宜如何也<lb/>
　　答周有終書<lb/>
某前年辱賜書教誨不以某愚不肖以待古之賢人之<lb/>
道責備於某非吾子相愛以德孰能如是也然其中尚<lb/>
有可復者恐吾子未解思以相聞因循人事未能爲答<lb/>
<pb n="KR4d0039_WYG_014-27a"/>
還復得書有似不悉粗有所疑者此吾子過也某之待<lb/>
吾子者以誠耳雖不有書何害於相知耶苟有所疑雖<lb/>
日爲之書以塞謗責亦何害於不相知耶然而能受盡<lb/>
言古人所難使吾子不得無疑但不當施之於僕也僕<lb/>
雖愚無知其他無一二於古人至於好人之善樂聞己<lb/>
之過僅似有之過永安時與諸子相見口不暇他出一<lb/>
詞惟汲汲於求過其心缺然以至屢請屢拜既而無一<lb/>
言者當此有求之時若將終身不得聞善言既得之豈<lb/>
<pb n="KR4d0039_WYG_014-27b"/>
有不悅而反爲之怒乎此固吾子所當信而不疑者昭<lb/>
昭矣方將坐吾子於吾前以告吾所不可知以道吾所<lb/>
不可聞以置吾于君子無過之域宜勿遽如此也在義<lb/>
烏時欲馳一書請求相見還聞其行又不果通心甚悔<lb/>
焉向承所惠文書尤喜道業進而理識明益加老於前<lb/>
勉而終之幸不爲不知者見困而遽止也某去此窮年<lb/>
官滿將寄家於越徑道趨選猶將不免區區以從於祿<lb/>
養也吾子尚無憂焉<lb/>
<pb n="KR4d0039_WYG_014-28a"/>
　　與知台州元絳屯田書<lb/>
某聞性有五善充之曰德廸德之行曰行信出之曰言<lb/>
言成章曰文行與德爲端本文與言爲實華古之君子<lb/>
行巳未信其言不出諸口雖孔子猶欲無言曰天何言<lb/>
哉四時行焉百物生焉聖人誠見天道而知行已也天<lb/>
不言以氣緯爲信而萬物生君子不言以行巳爲信而<lb/>
萬物成天地神明萬物禮樂皆備於已生乎時得志功<lb/>
業見於天下不得志其義行乎家人皆足爲法言亦不<lb/>
<pb n="KR4d0039_WYG_014-28b"/>
用矣是故言不切於行若文者不得已而取信於後世<lb/>
者也君子患已不立不患不能文德至斯言至矣孔子<lb/>
感麟嘆吾道窮乃作春秋禮壞樂崩自衛反魯樂正雅<lb/>
頌故詩春秋後世作者莫能破焉孟軻不遇辭闢楊墨<lb/>
自謂聖人復生不易吾言文之作如是也某愚不足辱<lb/>
命於君子敢以所聞對<lb/>
　　與孫運使書<lb/>
某觀天地萬物之變凡是其類者舉相同也天氣而上<lb/>
<pb n="KR4d0039_WYG_014-29a"/>
者也凡附於氣者日月星辰莫不麗於上也地形而下<lb/>
者也凡附於形者山川草木莫不萃於下也禽羽而飛<lb/>
者也凡有羽者鳬鶩燕雀莫不彚而飛也獸足而走者<lb/>
也凡有足者牛羊鹿豕莫不族而馳也非獨天地萬物<lb/>
之情爲然人亦如之夷狄者同夷狄佛老者同佛老農<lb/>
者同農商者同商巫醫百工之人凡同類者舉相同也<lb/>
惟聖人得正其同衆人者以其志聖人者以其道是故<lb/>
無貴也無賤也疎也戚也行也處也黙也語也道之所<lb/>
<pb n="KR4d0039_WYG_014-29b"/>
同雖詘天子而下匹夫我無愧焉古之人惟堯爲然不<lb/>
以有天下而見舜於畎畝迭爲賔主是也道之所同雖<lb/>
舍其子以禪天下我無憾焉古之人惟舜爲然不以有<lb/>
商均而授禹以天下是也事莫大於舍其子以天下與<lb/>
人然而堯舜爲人如是何也蓋聖人者不世出同人之<lb/>
道難遇也或死於吾前或生於吾後或並世而不相知<lb/>
或異地而不相接故禹之去湯也五百有餘歲禹以不<lb/>
得湯爲憂湯之去武王也五百有餘歲湯以不得武王<lb/>
<pb n="KR4d0039_WYG_014-30a"/>
爲憂周公之去孔子也五百有餘歲周公以不得孔子<lb/>
爲憂孔子嘗曰吾不復夢見周公又曰聖人吾不得而<lb/>
見之至於孟軻又不得見孔子矣荀卿不得見孟軻矣<lb/>
揚雄不得見荀卿矣韓愈不得見揚雄矣古之人不見<lb/>
其同往往有誦其詩讀其書思其人而想望焉者非爲<lb/>
天位也非爲天祿也思不得與其所同以濟吾道焉耳<lb/>
嗚呼韓愈死某不得而見之中夜起嘆同人之難遇幸<lb/>
今天子有臣范公富公若歐陽公蔡公四方有賢士在<lb/>
<pb n="KR4d0039_WYG_014-30b"/>
下所宜同若干人某皆得而見之庶幾吾大臣者招徠<lb/>
而安畜之大其所同無所鄙吝一日天子登用賢人羣<lb/>
公彚征四方之所同者莫不並進在泰之初九曰拔茅<lb/>
茹以其彚征在夬曰揚于王庭孚號有厲在同人曰同<lb/>
人于野亨利渉大川吾之道共有不行乎某亦同之一<lb/>
也自聞公之賢貧賤而無由自進不圖天幸得爲屬吏<lb/>
是小人得盡心事君子之時不敢避僭越進是説於左<lb/>
右也斯道也非某之獨願也凡與吾同者莫不願也惟<lb/>
<pb n="KR4d0039_WYG_014-31a"/>
公念之干冒尊嚴無任懇切之至<lb/>
　　謝倪評事禮書<lb/>
某聞古者師氏教女以婦德婦言婦容婦功祖廟未毁<lb/>
教於公宫三月祖廟既毁教於宗室然後能修身行禮<lb/>
循法度奉祭祀以配君子而成家室之道也某有先人<lb/>
之子蠢愚弗能教徒聞古人之大義而未能志其一二<lb/>
今足下順先典貺某書禮以賢嗣秀才德成業茂將卜<lb/>
昏事惟以某貧賤之門是擇實非其宜既辱嘉命某不<lb/>
<pb n="KR4d0039_WYG_014-31b"/>
敢辭敢不夙夜教戒以勉承宫事<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻十四<lb/>
</p>
<p>
</p>
  </div>
<div>
<head>古靈集巻十五</head> <lb/>
    <p>
<pb n="KR4d0039_WYG_015-1a"/>
欽定四庫全書<lb/>
　古靈集巻十五<lb/>
　　　　　　　　　　　　　宋　陳襄　撰<lb/>
　書<lb/>
　　常州請顧臨祕校主學書<lb/>
某竊以東南之學廢而不振也已久安定先生之去吳<lb/>
興蓋十餘年矣天下學者之興較之當時固已寖盛而<lb/>
東南之士又常倍之然而魁竒特起之才禮樂愷悌之<lb/>
<pb n="KR4d0039_WYG_015-1b"/>
風反不如吳興昔時之盛何也豈非庠序之敎所由廢<lb/>
興也歟某之不肖領郡於兹雖不敢以斯道爲已任然<lb/>
常患近世之士溺於章句之學而不知先王禮義之大<lb/>
上自王公下逮士人其取人也莫不以善辭章者爲能<lb/>
守經行者爲迂濶而士之榮辱亦從而應之以是天下<lb/>
之士習非舍是固已塗瞶其耳目而莫之能正矣某自<lb/>
莅事以來惟日孜孜以興學養士爲先務以明經篤行<lb/>
爲首選其心如是直將以待夫有志之士焉耳彼州人<lb/>
<pb n="KR4d0039_WYG_015-2a"/>
之子弟與夫四方之學者輕千里而至其亦有望於兹<lb/>
也雖然德薄任重知不足以獨當其責思得先生老成<lb/>
之士爲之表率而未能也伏惟足下才足以宰制於人<lb/>
義足以矯厲於時其所爲文又有以驚動時人之耳目<lb/>
今將表一學之生徒而敎之以德行道藝之術所宜無<lb/>
讓也謹遣諸生躬詣門下以請<lb/>
　　與富觀文書<lb/>
某昔者嘗以興水田之利除透槽之害聞於執事者繼<lb/>
<pb n="KR4d0039_WYG_015-2b"/>
有犬馬之疾不克以請今兹愁卧無聊中夜不寐思念<lb/>
及此未能有成將俟安而後言之又慮因循後時無益<lb/>
於事是敢不避僭越再畢其説焉夫濟水之出其源甚<lb/>
壯自昔故河十里由千工堰合流于沮其河寛廣皆不<lb/>
啻一丈而深數尺水之小大明可知矣自後道河入於<lb/>
府署則兩堤寖狹自千工堰減水四分至於河内縣龍<lb/>
港溝又減其半抵今穀邏透槽之北復有減口是過槽<lb/>
之水十纔得其二三耳自餘數分水利皆决而無用某<lb/>
<pb n="KR4d0039_WYG_015-3a"/>
去年因視透槽至於河上稅馬良久歎息不能去惜濟<lb/>
水之遺利不澤於民因訪透槽利病而且求其䇿有謂<lb/>
漕之爲害非改易河道則不能無患於後昔有人議開<lb/>
新河自洪道歴順政二管至於苗家莊遇溴河而爲槽<lb/>
西入宋村直抵晦雞神廟合於舊河則可以去穀邏梧<lb/>
桐二槽之患故老相傳無如此䇿但細民愚弱不能有<lb/>
訴於上某常從而視之雖地歴三管有二十里而近然<lb/>
地勢平順無開濬之勞築堤爲河水自趨下故兩堤之<lb/>
<pb n="KR4d0039_WYG_015-3b"/>
旁良田數百頃不勞力而可耕是新河之作則水田之<lb/>
利興透槽之患除一舉而兩得矣然則水之勢不盡則<lb/>
二者之利不濟必欲上自河源闢其故道可皆寛廣一<lb/>
丈而深四尺抵於苗家莊即於干工堰龍港溝遏塞二<lb/>
口併歸新河過槽之餘分溉田畝則水之利無遺矣向<lb/>
者公嘗語某曰夫建大利者不無小害某退而思之謂<lb/>
新河之成其利則百其所爲患需至濟瀆事若得請已<lb/>
在春夏之交俟河而田已不及矣詩曰晝爾于茅宵爾<lb/>
<pb n="KR4d0039_WYG_015-4a"/>
索綯亟其乘屋其始播百穀謂民事不可緩也某昔嘗<lb/>
以其事可行而有所待告諸友朋者曁公之來友朋聞<lb/>
之以書爲賀謂此乃天藏而與賢者發之時也非明<lb/>
公之在上則不能行非小子之在下則不能承其不然<lb/>
乎不爾一旦明公入爲保衡上無其應某雖營營於棘<lb/>
其何能爲是斯民者不復䝉被斯利可不惜哉古者韓<lb/>
以鄭國引涇爲渠欲以疲秦卒爲秦國之利漑田萬頃<lb/>
關中爲之沃野史起爲鄴令謂西門豹不知漳川之利<lb/>
<pb n="KR4d0039_WYG_015-4b"/>
起請引之溉鄴以富魏之河内人爲歌之文翁爲蜀穿<lb/>
煎溲以溉繁田千七百頃民獲其饒今縱利不及是亦<lb/>
斯民百世之福刺史縣令職所宜舉爾今之從政者可<lb/>
與樂成而不可與慮始彼徒知勞民改作之爲患而不<lb/>
知與民興利除害爲長遠之福先勞後逸之義也伏惟<lb/>
明公深念而獨裁之某卧病困䝉辭無倫理不克躬詣<lb/>
門下塵獻冒凟台嚴無任惶恐之至<lb/>
　　與太原韓丞相手書<lb/>
<pb n="KR4d0039_WYG_015-5a"/>
某近承相公詢及士人許令紀錄以聞左右不敢隱蔽<lb/>
輙取其素所相知而其行可保者謹以爲獻有文行經<lb/>
術之士如劒南節度推官知綿州龍安縣劉載新授䖍<lb/>
州節度推官吳賁前澧州澧陽縣令監泰州如臯縣鹽<lb/>
倉盛僑處州松陽縣令余京越州上虞縣令丁隲新授<lb/>
江陵府監利縣事管師常開封府長垣縣主簿孫路此<lb/>
數人者皆嘗興學講藝爲東南士人所共推服使治一<lb/>
州之學足以表率多士固不待量其藝業與夫新進無<lb/>
<pb n="KR4d0039_WYG_015-5b"/>
聞之士雷同取舍必慮其經義穿鑿此天下學者今日<lb/>
之公患非獨數子而已在朝廷選舉之法舍非取是則<lb/>
彼將自正矣然則爲人師法固當先德行而後文學則<lb/>
士知務本矣若强志力行之士則有前沂州防禦推官<lb/>
宋希元新汝州葉縣尉吳道此二人者有志於民事而<lb/>
勇於敢爲希元才器周通有經濟之志而道内剛無撓<lb/>
知無不爲可屬之以難事鄆州觀察推官許安世文辭<lb/>
理識出於流輩遠甚眞竒偉之材也雄州防禦推官監<lb/>
<pb n="KR4d0039_WYG_015-6a"/>
池州酒務楊國寶學行素修臨事有守不厭小官身先<lb/>
勞苦之役前涇州觀察推官王巖叟與人交卓然節義<lb/>
明州鄞縣尉陳頤行義端良仍通吏幹此三人者皆一<lb/>
時之美材也如置之長育之地以成就之未可量也若<lb/>
幹能之吏則有著作佐郎在京左軍巡院判官黄顥有<lb/>
才通逹人情嘗爲掾官得上下之譽大理寺丞黄黙器<lb/>
識沈敏兼有謀畫節度推官曾華旦吏幹精强可以濟<lb/>
務可任以事新授建州松溪縣令賈易才美有文敏於<lb/>
<pb n="KR4d0039_WYG_015-6b"/>
爲政方今相公輔相以來搜羅殆盡如十數子者貧賤<lb/>
汩没猶未爲朝廷所知此亦公議之所共惜不可遺而<lb/>
失之也固亦未敢冀其必用在相公擇而取之耳僭易<lb/>
惶恐伏賜裁察<lb/>
　　與福州蔡學士書<lb/>
某聞有道之士不假言辭而後通非有道之士言辭雖<lb/>
亟通而其志愈辱而窮長樂小人父母之邦也太守長<lb/>
民也治其土以保安先人之墳墓而已又爲之氓詩曰<lb/>
<pb n="KR4d0039_WYG_015-7a"/>
維桑與梓必恭敬止假使至者絶庸常人苟不一候其<lb/>
起居通其言辭尚爲廢禮矧遇執事禮宜如何今反鉗<lb/>
口嘿嘿無一字以通左右豈無說焉竊念古人之相待<lb/>
苟其心相通其道相同雖去之千百年立言行事和合<lb/>
如一况生而同俗學而同道仕而同時哉則其所相待<lb/>
宜愈昵也夫道者所以冒天下而非私於一身先進之<lb/>
於人與已同道雖往者呼之不與已同道雖來者拒之<lb/>
固不必言而後通不言而後以爲不同也至於後進亦<lb/>
<pb n="KR4d0039_WYG_015-7b"/>
然與已同道則合而不求不與已同道雖求而不合亦<lb/>
不必言而後從不言而後爲不恭也小人之待執事持<lb/>
此説焉二者又自患乎已之道未有所立非進取之時<lb/>
言之無益兹固弗言皆所以解執事也方欲引退林壑<lb/>
求其二三友生終始力學以成其志其庶又得朝夕繼<lb/>
見執事爲之師資可進而後進焉今兹尚縻於官不得<lb/>
即去言念君子憂心不遑歲晏伏惟起居萬福謹先奉<lb/>
書以聞左右伏冀憐察<lb/>
<pb n="KR4d0039_WYG_015-8a"/>
　　答徐洪秀才書<lb/>
某辱書言昔之善爲政者不以其勢之高下各盡其所<lb/>
致而後已所以異於今者其體有四云云又云今之所<lb/>
謂縣邑之吏其異於民纔一等耳然而方古之所謂各<lb/>
盡其所致者今亦難其人矣足下之言誠是也然謂僕<lb/>
之心亦將以騖乎古之人而行乎古之政此非在僕所<lb/>
宜言也夫古之人古之政士之聰明高智老於文學僅<lb/>
能議之子產古之仁人孟子猶謂惠而不知爲政諸侯<lb/>
<pb n="KR4d0039_WYG_015-8b"/>
如費誓僅能載之於書僕固不敢當此也足下云每聞<lb/>
其人砥名立行堅高而不可磨者則往往吁嗟涕洟捨<lb/>
身擲書冀得速死以利其掩蓋又云聞僕之風則其中<lb/>
惻然不啻若撻諸市朝雖然願得採僕之遺蹤逸迹求<lb/>
而纂之企而效之雖然足下自責乎已誠多而猶恐待<lb/>
僕與古之人誠未厚也僕少愚朴長而粗知讀書未有<lb/>
樹立家貧無所取資汲汲於祿利非所以由道也顧自<lb/>
知羞愧如疾在首但未能劀剔而去之是足爲賢人君<lb/>
<pb n="KR4d0039_WYG_015-9a"/>
子之觀採乎古之人四十而仕道學如仲尼孟軻然後<lb/>
有意於天下冉求如五六十里之國可以足民公西華<lb/>
端章甫願爲小相而夫子尚不與焉僕但此一事知生<lb/>
當時其必見絶於夫子餘可知已僕嘗苦聖人之學難<lb/>
至非不可至難而後能至凡人生而與萬物俱生長而<lb/>
與萬物俱化終身與萬物浮沈而不能無物有心志直<lb/>
以爲性喜怒也有耳目直以爲性聲色也有口鼻直以<lb/>
爲性臭味也六者之等循環而交來羅列於心胸中膠<lb/>
<pb n="KR4d0039_WYG_015-9b"/>
固而不知解以是而求至於聖人不曰難哉昔者聖人<lb/>
之徒惟顔淵爲好學故孔子語之曰非禮勿視非禮勿<lb/>
聽非禮勿言非禮勿動如此然後天下歸仁焉故曰非<lb/>
不可至難而後能至之也天非與吾富貴壽命而正與<lb/>
吾以此也吾不可不學也今有人於此祼衣而倒行目<lb/>
之者則必指之曰此狂惑喪心之人至於學者喪其本<lb/>
心不惟不自知抑又無目而指之者豈得不宜大自驚<lb/>
懼持循而修省哉方將爲謀生之地以活數口廬于山<lb/>
<pb n="KR4d0039_WYG_015-10a"/>
林之中歗謌古人詩書之遺餘以求見其志將俟四五<lb/>
十然後觀其所自養如何耳抑非敢爲物觀也抑未知<lb/>
果能決去已否承足下相愛故畧書所懷足下亦宜勉<lb/>
旃<lb/>
　　答吕寺丞書<lb/>
邇日伏惟起居萬福十一日壯丁吳逸至承賜書陳列<lb/>
事序之始末激之以仕進要之以知已至忠至誠某跪<lb/>
讀之四五周不能釋手竊有感發近世之士輕義而重<lb/>
<pb n="KR4d0039_WYG_015-10b"/>
利悲憂愉樂苟不繫乎巳則雖父母兄弟有不得者猶<lb/>
且强爲心顔不肯一出意爲之憂其肯爲他人謀乎某<lb/>
雖愚不肖不敢妄有所圖然美君子之與人終始信厚<lb/>
能如此也雖然某之心其所以爲君子謀者恐猶有未<lb/>
悉故不敢不盡白焉某凡在仕流間有與言語竊自謂<lb/>
吾師古人至於古人之言行非求知之亦求信而蹈之<lb/>
者也但學之有未及行之有未至耳然則干時進取之<lb/>
事粗嘗思之雖未能脱合於正然亦庶幾無大過悔昨<lb/>
<pb n="KR4d0039_WYG_015-11a"/>
者太守謝侯與其從事皆相賢善不自揆度求爲獄官<lb/>
亦君子親敎誨而使之云耳始者尚不樂爲既而思之<lb/>
無害也司刑獄亦吏之賤職已爲之未爲僭忝又被舉<lb/>
者得其人有罪與否舉之者無賞罰故舉者不辭焉遂<lb/>
以行之果行若縣令則不然國之政敎始乎邑民之生<lb/>
死繫乎令天子責公卿選舉得賢爲人父母被舉者苟<lb/>
非其人不屑有罪則連坐舉者不敢不愼擇焉非可求<lb/>
也縣令所治之土小大與古諸侯之地相等古者以郎<lb/>
<pb n="KR4d0039_WYG_015-11b"/>
官出宰百里由也聖門之高弟材而勇者也夫子以為<lb/>
可以寄百里之命如某則焉能前年至官承其縣令之<lb/>
闕始者屢以言白於州請辭不獲遂不得巳爲之一年<lb/>
無所開明聽訟折獄盡力而後止憂勞成病不能飲食<lb/>
士人百姓但以一命從事憐其如此往往相談以爲已<lb/>
能退而反求諸心配諸古人固知懷慙負愧無所容於<lb/>
天地實不敢妄以爲能也夫動不可妄妄而動物不與<lb/>
也雖與之必有尤悔益之上九曰莫益之或擊之立心<lb/>
<pb n="KR4d0039_WYG_015-12a"/>
勿恒凶謂不可益而益之故或者必擊之天道有常數<lb/>
君子有常心數不過則天道無失其行心不常則君于<lb/>
有致凶子曰富而可求雖執鞭之士吾亦爲之如不可<lb/>
求從吾所好某豈敢廢是言哉夫爲貧而仕充此一職<lb/>
數口之家可以無饑今日之分止可如此耳鬼神臨之<lb/>
非敢妄説也更將終始强學以求成就其志内可求於<lb/>
心外可求於人將席不暇暖爲之而不辭豈在勸而後<lb/>
行激而後爲哉某是言也未嘗敢發感君子之相愛謹<lb/>
<pb n="KR4d0039_WYG_015-12b"/>
書之爲謝惟憐察之<lb/>
　　答周公闢書<lb/>
某前月領書及將公儀詩序其文與韓退之相比甚善<lb/>
甚善續承敎命予字曰述古者使之愼取堯舜周孔之<lb/>
作而侈大之甚非余敢當也抑嘗聞字者朋友之職大<lb/>
體有激勸則不敢有辭讓云比辱書勸諭諄諄以古聖<lb/>
人經籍大㫖爲之依歸又見吾黨發平生交遊中所補<lb/>
者大近予亦以閒燕之隙觀詩及書以稱道堯舜文武<lb/>
<pb n="KR4d0039_WYG_015-13a"/>
之德而愼簡之自餘三禮書紀綱文章易春秋天人之<lb/>
說猶所未至蓋力不足故也予觀唐室若子厚輩皆有<lb/>
名於當時至於韓文公未始以一言稱譽其道者豈非<lb/>
駁而不純者乎自秦漢以來去聖日遠耼周楊墨釋子<lb/>
之說衣被天下故後之習孔子者多聞見之則易愼擇<lb/>
之則難自予來居西山窮且病吾道無一相徃來獨混<lb/>
然與浮屠居幸望其少過不亦難乎足下近以予不助<lb/>
二敎者心誠有之亦嘗患今之人不若古故予未易言<lb/>
<pb n="KR4d0039_WYG_015-13b"/>
之前日豫章公來此篤信他道予亦以言排之自時復<lb/>
有書相往來俱以理勝且未嘗屈已之道以從彼之欲<lb/>
此足下知予心所處者如何耳孔子曰攻乎異端斯害<lb/>
也已孟子曰生於其心害於其事作於其事害於其政<lb/>
此之謂也雖然亦豈謂登太山之高不測東海之深哉<lb/>
大抵知名敎有歸耳昔人有言曰摧枯朽者易爲力拔<lb/>
深根者難爲功自唐韓退之擯二氏當時盖六百年有<lb/>
餘矣殆今歴世寖遠枝葉延蔓後復有爲退之者雖持<lb/>
<pb n="KR4d0039_WYG_015-14a"/>
獨智豈易爲力哉知季甫比日於吾儒有功鄭第晦居<lb/>
菌山抑有遠志冀足下愼而折衷之天其意者將以有<lb/>
爲也詩云庶幾夙夜以永終譽願二三故人勉旃足下<lb/>
比眼疾安否盛夏炎燠善自愛某無力書不能多云<lb/>
　　答陳戸曹書<lb/>
某聞古之學者爲義今之學者爲利君子成已利無與<lb/>
焉若苟富貴以爲身榮則義不及利故某之所本多爲<lb/>
近世進士者不喜同進而異歸誠不足以利於今而僅<lb/>
<pb n="KR4d0039_WYG_015-14b"/>
有得於古者矣夫萬物非氣類相感召則不能倡應足<lb/>
下若以吾嘗從事於斯亦爲是而來則某何辭而不受<lb/>
　　與章衡秀才書<lb/>
自别一得書路遠無便未能有書相酬邇來進道外安<lb/>
否深山窮處小人不志於利君子不志於道則不能出<lb/>
意以來子平驅馬至之無山路險阻之難而以相見爲<lb/>
事僕愚無所取何幸子平終始之意猶復記憶遠來相<lb/>
眎也至慰至喜某嘗謂子平年少才俊有大人之具今<lb/>
<pb n="KR4d0039_WYG_015-15a"/>
者不獲已寄身無人之鄉恐其獨居無朋不能大有長<lb/>
益雖然子平之志進而不已吾未聞有不須友而成之<lb/>
者詩云有斐君子如切如磋如琢如磨瑟兮僩兮赫兮<lb/>
喧兮又曰有斐君子如金如錫如珪如璧皆成於朋友<lb/>
也䝉之六四曰困䝉吝既隂柔不明又居于三隂之中<lb/>
是以困而有吝君子居斯時也不可不動而遷焉然僕<lb/>
亦有是患也所以爲子平謀者莫若移來此羣居叢育<lb/>
以求成就其志舍弟尋常不令作文字惟沈潛於書子<lb/>
<pb n="KR4d0039_WYG_015-15b"/>
明亦非久入山比有信至皆有以相與也諸生之不可<lb/>
捨皆挈而同來可也子平意如何哉若以爲可即先以<lb/>
書來將俟締構一室可羣諸生然後往告焉然後暫得<lb/>
閒暇於此亦非久計亟圖之余日望之也春氣尚寒惟<lb/>
自愛因陳秀才行聊具此白<lb/>
　　與永城杜誼殿丞書<lb/>
某慶厯中還閩閲書於友人季甫家得黄嵓杜孝子傳<lb/>
者乃君子也其時嘗以其事與羅源馮孝子事相參較<lb/>
<pb n="KR4d0039_WYG_015-16a"/>
然而馮氏子無傳蘓子美所傳亦不甚詳明年官仙居<lb/>
與黄嵓爲鄰始得詢杜孝子事跡詳密自是思欲一見<lb/>
無能得也某嘗觀古人有孝於其親者或盡心於其生<lb/>
或致力於其死或終身守節而見於後世如此之類事<lb/>
無鉅細苟其誠志有能大過人者雖在百世之上莫不<lb/>
奮然起而慕之恨不及見其人結衣而相從遊以老其<lb/>
身矧今有如杜君者耶今日道邑下不幸有疾又不克<lb/>
造門請見以償其心不知向嘗所聞杜孝子者其顔面<lb/>
<pb n="KR4d0039_WYG_015-16b"/>
如何也謹奉啓以通區區<lb/>
　　答石長官書<lb/>
某嘗歎先王之澤不被於兹土民不識禮義孝悌之化<lb/>
長民者無敎之爲急學之當務前繼後承其間非無賢<lb/>
人哲士莫之能舉獨聖哲乃能帥先與民光揚至善興<lb/>
立庠學開其所不知警其所不能賢者之所作不肖者<lb/>
之所勉是聖哲於吾人也有力於吾道也有助兹篤不<lb/>
忘若爲之傳記猶有賢者某之文未敢有辱恐其爲之<lb/>
<pb n="KR4d0039_WYG_015-17a"/>
不篤傳之不久也非敢愛也惟明智自擇<lb/>
　　答知台州元絳屯田書<lb/>
某聞古之所謂知已者知已之道也知已之道有爲死<lb/>
者苟爲不知其道雖舉爲三公恥也君子之所貴乎身<lb/>
者道焉而已爵命富貴非吾有也吾將假之以行其道<lb/>
而致之民以其有餘濟其不足者耳目司視也非所以<lb/>
嗜天下之色耳司聽也非所以嗜天下之音口司辭也<lb/>
非所以甘天下之味心司仁義也非所以窮天下之欲<lb/>
<pb n="KR4d0039_WYG_015-17b"/>
我之用耶天下之民䝉其福我之不用耶天下之民不<lb/>
幸耳吾何慊乎哉是故不苟利不苟進不苟得惟義而<lb/>
止噫爵祿富貴是人之所欲苟則得之不苟則不得之<lb/>
舉天下之人皆苟之矣兹有人焉獨爲不苟進以禮退<lb/>
以義是舉天下之人弗若也古之君子每聞是人寢不<lb/>
寐食不暇汲汲焉惟恐求而弗得也於是過其閭則式<lb/>
之親其身則事之聽其辭則拜之選諸鄉閭則賓興之<lb/>
薦之天子則師用之苟如是庶幾獲焉若使其人規規<lb/>
<pb n="KR4d0039_WYG_015-18a"/>
於舉者求中程式詘身降志勞而後獲是特爲鄙夫耳<lb/>
孔子曰鄙夫可與事君也與哉其未得之也患得之既<lb/>
得之患失之苟患失之無所不至矣是道也君子爲乎<lb/>
昔者齊景公招虞人以旌不至將殺之虞人死不徃焉<lb/>
柳下惠爲士師三黜不去曰直道而事人焉往而不三<lb/>
黜故匹夫身可殺也其志不可奪也今有人學聖人之<lb/>
道十有五年平日則不爲富貴貧賤動其心苟爲見利<lb/>
一朝而遂變是孟軻所謂簞食豆羮則不受萬鍾則不<lb/>
<pb n="KR4d0039_WYG_015-18b"/>
辨禮義而受之之類也此之謂喪其本心可乎執事亦<lb/>
行古之道也某雖愚敢守是説不如是不足辱執事之<lb/>
舉<lb/>
　　與富丞相書<lb/>
某少嘗有志於經久以吏事廢學未能成就其志昨䝉<lb/>
相公論薦置之書府竊自幸者謂居文字之職别無吏<lb/>
責校讎餘暇因得始終其學此其初心之所願也繼䝉<lb/>
差充編定官乃是其職相公樂育之意固可知矣然而<lb/>
<pb n="KR4d0039_WYG_015-19a"/>
四庫書籍浩博又多訛謬無有善本要須一一校正然<lb/>
後傳寫乃爲眞書然非一二人之力所能成就向者持<lb/>
舉參政雖令供職學士分校定本動皆數月未了一書<lb/>
今昭文楷字自有二十餘人惟編定編校二員獨當其<lb/>
事早入夜歸應副不逮雖有竒書率皆渉獵過目不復<lb/>
記憶平昔讀書之心無力可及甚非多病願學之人所<lb/>
宜久處加以近年心氣愈覺衰耗聖人羣經有可發明<lb/>
者未加毫髪之功不於此論著一書以見於世役役從<lb/>
<pb n="KR4d0039_WYG_015-19b"/>
事後無時矣况編書之任能者甚多可以擇而使之某<lb/>
欲且備員館中或兼一優閒之局乘其無事以嘗所學<lb/>
詩書春秋發明大義取古人之所未到者纂而爲書一<lb/>
二年間三經之中必有一者成焉然後起而從事進無<lb/>
所苟退無所愧惟義所在苟遂其志則相公敎誨長育<lb/>
不報之恩也近聞鼓院尚有闕員可以陶鑄若不可得<lb/>
但得都省一閒曹如司勲司門之類少藉僕俸之給雖<lb/>
非差遣亦已幸願伏望憐察而終始成之<lb/>
<pb n="KR4d0039_WYG_015-20a"/>
　　代人與留守相公書<lb/>
某竊謂士志於道而居屯否未濟之時將以求通焉舍<lb/>
仁人何以哉在易之義則有隂者求陽闇者求明賤者<lb/>
求貴其勢不得不然也屯之六四與二皆隂柔之爻乘<lb/>
馬屯邅不克自濟雖寇難久而終通故其辭曰匪寇婚<lb/>
媾往吉無不利何則有陽之應也六三體既隂柔又處<lb/>
兩隂之中衆皆求陽之時獨無所合雖欲妄進物必不<lb/>
與故其辭曰即鹿无虞惟入於林中君子幾不如舍往<lb/>
<pb n="KR4d0039_WYG_015-20b"/>
吝何則無陽之應也故士之進退必視其應之與否可<lb/>
以舍而舍焉不失其幾可以往而往焉不失其明斯可<lb/>
以求通矣若然則某之困于屯否也如是而上之仁人<lb/>
有可以援而應之者其得已乎是故不避進越有所聞<lb/>
於下執事也某愚且蔽於時事無所通暁惟少嗜書聞<lb/>
聖人之言修身治心不敢有懈既獲祿仕惟日孜孜必<lb/>
欲上有以致吾君下有以澤吾民雖遇不遇沒身而後<lb/>
已此其志之所存也夫何數竒命賤時不之與一爲詔<lb/>
<pb n="KR4d0039_WYG_015-21a"/>
書詿誤擯斥不復十有五年于兹矣居窮處困不見知<lb/>
已竊自悲悼幸生兹時主上宵旰求賢如不及士有挾<lb/>
一才名一藝者咸得備位於朝有所設施而獨身爲窮<lb/>
人無所用於天下而猶日從士大夫之後偷祿以居反<lb/>
而求其初心則未嘗不發愧也且謂士之窮通固有命<lb/>
而無憾其所汲汲者獨不忍夫民之窮將蹈水火不得<lb/>
一援手而救之爾時俗好惡隨事輕重以其不用人亦<lb/>
從而廢之嗚呼身雖可廢其道又可廢乎哉易曰有言<lb/>
<pb n="KR4d0039_WYG_015-21b"/>
不信直以俟知者知之爾竊念今之仁人君子居上位<lb/>
進賢舉善非無古人之存心苟不一往而求之遂自黙<lb/>
黙不惟自廢其道是亦不以古人之心期乎今之仁人<lb/>
君子也伏惟相公以盛德茂業爲時元老自柄用以來<lb/>
求賢拔才以備庶位一士不遺其良一吏不失其能如<lb/>
某之窮固已素知而深念之矣比者朝廷親詔外臣令<lb/>
舉屬吏之賢者三人以備選用兩府舊臣之在藩鎭者<lb/>
不以中外咸得論薦于朝詔下之初朝野之士延首企<lb/>
<pb n="KR4d0039_WYG_015-22a"/>
足希執事之采擇迨茲踰時未有與者皆知相公爲國<lb/>
取人其自任以天下之公如此其愼重也故某今日區<lb/>
區之心求明向應實以聖經之義古人之道有所望於<lb/>
左右也如相公哀其窮而收之使復登用於朝洗疵滌<lb/>
瑕道不遂廢一旦相公再正鈞軸敷求左右之人而某<lb/>
雖老未衰猶能竭犬馬之愚聽命於門下惟其所驅䇿<lb/>
以爲報答效也<lb/>
　　謝關郎中書<lb/>
<pb n="KR4d0039_WYG_015-22b"/>
某愚不習於法伏䝉執事恕其不逮三舎其過知所幸<lb/>
誠惶誠恐書曰宥過無大謂人之過失非有其故則當<lb/>
寛於常刑不宜大之是猶未免於無罰也䝉之初六居<lb/>
䝉之始九二臨之則發其䝉再三不解至於終䝉上則<lb/>
擊之所宜罰而弗罰當所可擊而弗擊則過矣聖人之<lb/>
法又可過乎惟大人者不然當罰之無罰也當擊之無<lb/>
擊也處之有義行之有道聖人何過焉不知義者不能<lb/>
如是也今有人之子居童䝉未開之時有所不逮爲之<lb/>
<pb n="KR4d0039_WYG_015-23a"/>
父母者不直怒而譴之隱忍而全之者所以待於後也<lb/>
至於士屯䝉未開有所不逮爲之長者豈得直怒而譴<lb/>
之不隱忍而全之而無所待於後乎然則待於子之賢<lb/>
者不過立身揚名以顯父母而能保其祭祀焉爾一身<lb/>
之利也待於士之賢者有能推仁致義以利天下爲生<lb/>
民之福天下之利也大人爲義不亦尚乎夫舎其小而<lb/>
存其大不執一以廢於百能知是者其義可勝道哉某<lb/>
十歲而學孔子之道行之二十有三年庶幾夙夜至其<lb/>
<pb n="KR4d0039_WYG_015-23b"/>
所至今也困於䝉昩有所不逮之義使得曲而全之道<lb/>
未喪有所用於天下則執事之義何如其小大也謹具<lb/>
書詣門下致謝<lb/>
　　與富相公書<lb/>
某自河陽得趨事于下即䝉相公器遇引薦置之文館<lb/>
夤緣以至近侍之官區區之懷未嘗一得布露于左右<lb/>
嘗謂士苟有志壯而仕老而休必有以報稱盛德之萬<lb/>
一也伏自相公請還印綬而某遂不獲瞻望門下于兹<lb/>
<pb n="KR4d0039_WYG_015-24a"/>
有年矣愚陋濶踈於時無補今年六十頭白眼昏膂力<lb/>
不前道未有以加諸民文未足以見於世惟恐一旦功<lb/>
名泯滅淪於犬馬以辱國士之知雖然今日之仕觀其<lb/>
去就之義與其用舍之命略可知矣故自一二年來其<lb/>
心汲汲將勇退之計而猶病未能者生事未備故也今<lb/>
者不免强顔竊食於行列之間俟其有備而後去計亦<lb/>
不久於此矣行與止繫乎天進與退存乎已天其或者<lb/>
將以堯舜之道致其君澤其民則不可知矣不然則浩<lb/>
<pb n="KR4d0039_WYG_015-24b"/>
然而歸耕乎南海之濱卒其所學著書以見于後亦足<lb/>
以無愧於門下相公以爲如何惟公憐之更賜敎誨某<lb/>
十八日即還都謹此以代靣布<lb/>
　　答黄殿丞<lb/>
某昔者以德不比而言近不足以致遠是用不敢聞命<lb/>
非敢爲議也閣下乃欲崇大順於民而知明善於無疆<lb/>
正得古人之用心然于小人之儒何以足授實恐無以<lb/>
發明賢者之業既申受命敢不承敎<lb/>
<pb n="KR4d0039_WYG_015-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0039_WYG_015-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻十五<lb/>
</p>
<p>
</p>
  </div>
<div>
<head>古靈集巻十六</head> <lb/>
    <p>
<pb n="KR4d0039_WYG_016-1a"/>
欽定四庫全書<lb/>
　古靈集巻十六<lb/>
　　　　　　　　　　　　　宋　陳襄　撰<lb/>
　啓<lb/>
　　謝丁觀文啓<lb/>
某聞能以名器公天下而不爲一身之私者曠千五百<lb/>
年一人而已天之生大聖大賢而錫之聰明神智非苟<lb/>
利之將使代天牧民而爲之父母其勢不得而私也古<lb/>
<pb n="KR4d0039_WYG_016-1b"/>
之爲人君者必知之曰天之付畀予廣土衆民得而治<lb/>
之吾之位天位也祿天祿也不敢以自私必推而與大<lb/>
臣之賢者而共之爲人臣者必知之曰君之與吾位天<lb/>
位也祿天祿也不敢以自私又推而與天下之賢者而<lb/>
共之故君惟恐一日不得大臣於其側以爲已憂無以<lb/>
䘏吾民臣惟恐一日不得士于天下以爲已憂無以安<lb/>
吾君君臣上下舉知如是其相濟之急故其取于人也<lb/>
無貴賤無疎戚無遠邇或於山林於海濱於耕稼陶漁<lb/>
<pb n="KR4d0039_WYG_016-2a"/>
於胥靡於囚於盗於筦庫惟其人而已矣可知而知焉<lb/>
不待試而後知也可舉而舉焉不待試而後舉也夫如<lb/>
是日孳孳於交相求而惟恐不獲豈能以天命爵祿安<lb/>
而自私哉嗚呼斯道廢久豪傑之不作民之顦顇於無<lb/>
聊也甚矣世無是人無是心某不得而見焉不圖明公<lb/>
奮百世之上舉而行其事及某小子某竊懼焉夫以古<lb/>
人特逹之知不由於因緣不挾於勢利舉一士而先天<lb/>
下非魁傑不世之人莫能當之某其可乎雖然某之愚<lb/>
<pb n="KR4d0039_WYG_016-2b"/>
不足以辱公命所喜者世有是人有是心推而廣之可<lb/>
以有焉方今天下之政莫大於舉賢拔才爲急士之藏<lb/>
於山林汩於下位王公莫之知者幸而有人公其心夙<lb/>
夜不寧敷求於四方一日將大有爲推是舉某之心盡<lb/>
拔而取之於朝以敎天下之大公使四方有道之士與<lb/>
夫蔽賢自私者咸知依歸焉是天下之福也生民之願<lb/>
也曠世之事也某雖愚不敏尚能爲公抽毫以頌其事<lb/>
肩公於古人致公於無窮以爲報答效也<lb/>
<pb n="KR4d0039_WYG_016-3a"/>
　　答王景山啓<lb/>
某謂今聖天子在位不當有豪傑之士尚在山野心常<lb/>
憂焉近者竊不自揆思欲攟拾天下遺逸之士而書其<lb/>
所謂德行道藝者一日天子相大臣有可言之時帥天<lb/>
下之賢士大夫與其衆庶類聚而爲一書以獻于王庻<lb/>
幾吾王收用之鄙心安焉如足下者固某夙夜所欲致<lb/>
誠盡禮惟恐求而弗得者又敢辱足下書辭爲先<lb/>
　　答徐融啓<lb/>
<pb n="KR4d0039_WYG_016-3b"/>
吾友季甫嘗語某曰烈不幸父母早喪古人欲報之德<lb/>
昊天罔極烈誠如是也㓜而不知養長而能知父母則<lb/>
亡矣烈惟是没身不足今者無意于世使烈一日得富<lb/>
貴尊榮無見父母不足以爲樂也平居必思二人不忘<lb/>
乎前又嘗夢衰絰哭其母于中庭號哭發聲家人聞之<lb/>
季甫可謂天性孝友矣古之孝者惟舜爲然固謂世無<lb/>
是人亦復有斯人者以有愛父母之心不得養其父母<lb/>
無所能盡是故終身不樂如是也今子明有親在堂足<lb/>
<pb n="KR4d0039_WYG_016-4a"/>
可盡其致得乎仕歸而爲其親之榮不得乎仕歸而爲<lb/>
其親之安是未有不足者爾徒區區一旅人於彼何益<lb/>
無因小物而失大事也子明其圖之<lb/>
　　答周秀才啓<lb/>
某辱書見敎以潘子死無所傳欲求哀辭南歸以遺其<lb/>
父兄不忍其冺滅于世某讀而悲之不覺泫然涕泗交<lb/>
頤吾子失志還家數千里臨分有可憐之色復以是區<lb/>
區爲請令予悲也昔聞潘子死如喪其友然無一辭以<lb/>
<pb n="KR4d0039_WYG_016-4b"/>
著明其善於世乃辱吾子命之得無愧乎去年道浦城<lb/>
夜宿學舍中思念一至即欲徃弔潘子之墓以文哀之<lb/>
竟以事廢不果居常恨焉今日吾子所命乃吾心也近<lb/>
嘗病文詞未至不足以傳道人之善重以臥疾愁憂無<lb/>
聊思欲不言又慮官守日益遠役役多事後時無繇是<lb/>
終無一言以遺潘子也可寧勉爲之雖然惟恐所聞未<lb/>
得詳悉其傳之非是其行之不遠昔聞吳道眞常語其<lb/>
事更將質之不知其能盡知否尚若未可將俟吾子歸<lb/>
<pb n="KR4d0039_WYG_016-5a"/>
采其始末亟以書來然後爲之未晚也今姑爲余告其<lb/>
父兄春秋以時上其墓祭享以禮使之不忘若常有吾<lb/>
潘子存焉則吾無憂也病書不得一一<lb/>
　　答楊倜秀才啓<lb/>
某鍳裁亡狀獨遺賢者發封之際良自驚嗟前日辱不<lb/>
擯遺尚惠手誨足稔愛藏之多屬在病中未遑馳答適<lb/>
又辱惠詩深悉雅㫖憂悲之意葢不自安雖然士之窮<lb/>
逹葢亦有命似非人力所能取捨惟賢者爲能以道自<lb/>
<pb n="KR4d0039_WYG_016-5b"/>
信益勤而無懈也病體倦瘠須數日方可奉見以謝不<lb/>
敏也先此候問<lb/>
　　又答楊倜秀才啓<lb/>
至日病中得雍丘所遺書并鵝梨之惠欽荷雅意適當<lb/>
所苦不暇奉詢來介無由修答今日縣皂至再捧手誨<lb/>
深承䘏問仍審看書之暇所履萬休至慰傾系也老成<lb/>
之士久兹濡滯在于朋游尚所弗堪况自處哉所期窮<lb/>
理之明信道之篤有以遣之也易曰自强不息尚在勉<lb/>
<pb n="KR4d0039_WYG_016-6a"/>
之耳令嗣知且遣吳中相聚講學甚善前時謝伊留書<lb/>
深可嘉尚也車騎必且盤桓至花木末由清晤因風無<lb/>
吝好音<lb/>
　　答劉太博啓<lb/>
某聞諸經傳士葬禮柩至于窆實土三主人乃反哭柩<lb/>
車斂服載卒窆而歸三虞卒哭明日祔于皇祖某甫之<lb/>
廟主人居中門之東方剪屏柱楣塗廬改戸西鄉朝夕<lb/>
哭于阼階下以親反也古之人事死者如生者是故有<lb/>
<pb n="KR4d0039_WYG_016-6b"/>
終身之喪而無一日離其親𦵏則欲其反虞則欲其安<lb/>
祔則欲其存而不忘哭之有倚廬事之有祖廟此之謂<lb/>
至孝廬於墓非古也<lb/>
　　與江通判啓<lb/>
某嘗恨古之賢大夫士不得而見之無所師法其人則<lb/>
死問焉而毋與言揖焉而毋與行中夜而坐讀其書思<lb/>
其人之所爲而不見嗚呼日月逝矣憂心劬勞不得古<lb/>
人而與之得見今之似古人者斯已矣執事之至是邦<lb/>
<pb n="KR4d0039_WYG_016-7a"/>
也某得而事之其心洒然若得所欲既而有遠行役不<lb/>
得以請其心憂焉以某年益加壯而學不長犬馬之生<lb/>
無所見聞思得賢大夫士盡心以事之少有所法庶幾<lb/>
四十五十猶能成身以是竊竊有求於君子歲將晏未<lb/>
知還否某之望也<lb/>
　　答余京秀才啓<lb/>
孔子曰益者三友友直友諒友多聞吾於三者不可得<lb/>
而兼取之願與於直者人莫自知其惡既知之亦莫不<lb/>
<pb n="KR4d0039_WYG_016-7b"/>
惡聞而憚改之也惟直者爲能告人之惡而發人之匿<lb/>
使人知過焉是友之義無先於直者某之困於䝉昩久<lb/>
矣足下既誨之以朋友講習之説亦在直焉而已矣<lb/>
　　答劉太博啓<lb/>
文者載道之舟事之在文如舟之載物必將以利乎濟<lb/>
也有工人者善作舟其材力足以勝其任矣又能致人<lb/>
之載以渉河海不善作者其材力不足勝其任矣又以<lb/>
汩人之載文亦如之善作者其材力足以勝其任矣又<lb/>
<pb n="KR4d0039_WYG_016-8a"/>
能致人之事業以見後世不善作者其材力不足勝其<lb/>
任矣又以覆人之事業古之人有大畜者始有文辭發<lb/>
乎身而名揚後世必先知之確乎不憂其不傳也孔子<lb/>
自謂文王既没文不在兹但其徒弟子因得附于言辭<lb/>
之末猶且名見後世况有所作耶其次作者雖其材不<lb/>
若孔子抑其發之小大其應之遠近各有在焉若魯之<lb/>
論語檀弓之二篇司馬遷之紀傳韓愈之碑誌至於今<lb/>
所載人事昭如日月名聲不朽夫善人君子之事業若<lb/>
<pb n="KR4d0039_WYG_016-8b"/>
得附于作者之手庶幾不忘某之文未足以載先大夫<lb/>
之盛德請求諸賢者<lb/>
　　與京西運使陳學士啓<lb/>
夫士有異世而相慕有接膝而不相知者古之人歎知<lb/>
已之難遇爲此也某南方之人少師聖人之學積二十<lb/>
年區區千里不見知已其存心其爲道未始一陳於人<lb/>
而人亦無能信者曩者獲稱贄于下執事一誠之未通<lb/>
一辭之未接而公遽然知之曾不踰時繼命以俟公何<lb/>
<pb n="KR4d0039_WYG_016-9a"/>
知人之明而特逹於古也某雖愚辱公之知豈無所以<lb/>
爲受而徒飽食黙黙而遽止耶故自守邑以來不能無<lb/>
憂視此一方之民政煩役重百里蕭然靡有家室夙興<lb/>
夜處不寧以究以思故民之有疾苦政之大蠧敝未始<lb/>
不存諸心常欲有王事之行一奔走于門下告其一二<lb/>
大者尚公行之矧遇旌麾之來樹政兹府豈不喜哉不<lb/>
圖天奪之幸有負薪之疾又不克進所願焉道之窮也<lb/>
雖然公之所舍無數驛之遠又富公賢明留神聽納儻<lb/>
<pb n="KR4d0039_WYG_016-9b"/>
信一言之賤敢不夙夜以聞惟公洎蘇公合而倡之俾<lb/>
有攸濟則百里之民子孫䝉福也嚮以宣徽張公入朝<lb/>
言事嘗以河右之役爲民重困託於疏奏之末未知其<lb/>
言否謹寫錄一本上呈如其不言幸公留意餘未敢一<lb/>
一聞公遽行以疾不克躬辭於道側塗中暑雨伏望爲<lb/>
國愛重<lb/>
　　與蔡舍人啓<lb/>
某伏自河堤拜别俯及二年師慕盛德不忘寤寐去年<lb/>
<pb n="KR4d0039_WYG_016-10a"/>
秋九月䝉抵京師即日走伏門下時聞公與宴廹於昏<lb/>
不克候見左右請一言之誨洎至官所不幸連蹇有負<lb/>
薪之疾又不獲時修啓問怠慢之罪實無所逃雖然其<lb/>
心之歸其誠之通實不俟言飾而後明也某昔年嘗聞<lb/>
朝廷羣公之賢願得而見之其先惟際遇於明公前年<lb/>
道南都始識丞相杜公龍圖歐陽公今又獲事富公於<lb/>
河陽其不幸者范公薨杜公還政於朝今日之望惟諸<lb/>
公耳伏惟明公名世有道其高材鉅識比之時賢倍蓰<lb/>
<pb n="KR4d0039_WYG_016-10b"/>
四方士儒有識議望將爲生民之福居斯時也方當進<lb/>
德修業尊賢下士廣求箴補務益高厚以身行道爲法<lb/>
於世小子不勝願望之至邑守有拘未遑請見炎暑伏<lb/>
望頤神養氣爲君民壽考<lb/>
　　又與蔡舍人啓<lb/>
即日伏惟舍人榮侍懽慶起居百福門牆甚邇限以邑<lb/>
守不克時問安否無任瞻戀盛德之至友人鄭穆積學<lb/>
艱勤將老而無遇惟明公高識遠見特能收采置之多<lb/>
<pb n="KR4d0039_WYG_016-11a"/>
士之上人神之心莫不懽喜愚弟君章凉薄無取亦䝉<lb/>
攟拾出於過望不敢致私謝以累大公自餘四方英材<lb/>
稍以藝業名者莫不盡得噓潤未有如此得人之盛天<lb/>
下幸甚幸甚大資富公此月十日到府上訖仁政精明<lb/>
民已歌樂况此一方政煩役重生民顦顇之日巳久事<lb/>
之利害可行可革豈無一二大者儻信一言之賤斯民<lb/>
其福也太學直講胡瑗有材識經術知政教體要之大<lb/>
惜其老而無用幸時召見非無小補盛德之萬一進士<lb/>
<pb n="KR4d0039_WYG_016-11b"/>
吳孜管師常倪天隱伍原張京明經顧臨皆南方英才<lb/>
養而成之可以有爲者或進見門下幸賜教育友人陳<lb/>
烈必時通啓聞有仕進之心但無其路公有可言之時<lb/>
能致之吾君有所用於天下亦公功德於民不小也不<lb/>
勝禱望之至<lb/>
　<lb/>
　<lb/>
　古靈集巻十六<lb/>
</p>
<p>
</p>
  </div>
<div>
<head>古靈集巻十七</head> <lb/>
    <p>
<pb n="KR4d0039_WYG_017-1a"/>
欽定四庫全書<lb/>
　古靈集巻十七<lb/>
　　　　　　　　　　　　　宋　陳襄　撰<lb/>
　啟狀<lb/>
　　與元屯田改葬服啟<lb/>
鄉者執事命而問焉曰改葬緦葬而除之必三月乎某<lb/>
對曰服必三月孝子之心弗忍一日除也既退而思之<lb/>
義又決焉喪則為父母斬齊三年葬也祥也變重服受<lb/>
<pb n="KR4d0039_WYG_017-1b"/>
輕服既除喪則不服之矣以近即遠夫改葬是既遠而<lb/>
無服不可以從喪禮孝子不忍送至親而無服故舉五<lb/>
服之下為緦矣是人情之所至先王之所決也安得一<lb/>
日而除乎自啟至於葬既三月則除之未三月則服以<lb/>
終三月可也緦麻者十五升抽其半治其縷無治其布<lb/>
曰緦小功之帶其絰也去五分一以為帶皆用麻也無<lb/>
受<hi>闕</hi>
　　送元屯田啟<lb/>
<pb n="KR4d0039_WYG_017-2a"/>
某聞魯欲使樂正子為政孟子喜而不寐喜其好善也<lb/>
苟好善則天下之善人為已歸矣好之必能信之信之<lb/>
必能任之故其一身好善而惠及一國執事為政於是<lb/>
邦也去之日五縣之吏與民若去父母何哉曩者執事<lb/>
推好善之心以任五縣之吏五縣之吏得盡其材以福<lb/>
五縣之民故也使執事以其好善之道行乎朝廷為善<lb/>
之人任乎四方一身好善而惠及天下矣某小人辱執<lb/>
事之厚禮將其行也不幸有疾不獲奔走以從送者庶<lb/>
<pb n="KR4d0039_WYG_017-2b"/>
廣君子好善之心以勉其行<lb/>
　　與張學士啟<lb/>
易之意有遠而有應有若比而不相得者某為執事吏<lb/>
二年未嘗通一言於下執事竊自比於遠而有應者雖<lb/>
然執事之賢固足以知某不見其心不可以盡某人某<lb/>
雖有小人事君子之心不得其位不可以致其道同人<lb/>
之義天體於上而火性炎上又六二柔得中而應乎乾<lb/>
是以利渉大川故上之交於下也有所不盡其人下之<lb/>
<pb n="KR4d0039_WYG_017-3a"/>
事於上也有所不盡其道然而求有攸濟不可得巳此<lb/>
某之所以望於執事也今者伏遇按行屬部不幸有疾<lb/>
不可以走見謹扶疾具短啟以聞<lb/>
　　與丁觀文啟<lb/>
仲冬嚴寒伏惟知府觀文侍郎順履新陽盛徳光亨榮<lb/>
侍懽慶臺體起居萬福某即日蒙恩末由參侍無任瞻<lb/>
依之至某前日承轉運衙牒命差往蔡州推勘公事為<lb/>
有數驛之遠疾病方起前去未得巳具狀回申乞賜改<lb/>
<pb n="KR4d0039_WYG_017-3b"/>
差中心惶懼未知聽否昨者嘗䝉上司差使定奪滑州<lb/>
河埽事以疾不克應命後来祠部陳公權領府事亦是<lb/>
在假今又辭以疾儻不見察必為避事欲區區自陳事<lb/>
實難信伏惟明公憫其為心䘏其多難略賜一字為之<lb/>
保庇犬馬之賤實不能忘以是未敢躬詣門下謹僭越<lb/>
具啟以聞惶恐待罪之至<lb/>
　　謝兩浙運使張學士差試官啟<lb/>
貢舉之法非古士君子之患也堯舜禹湯文武之法至<lb/>
<pb n="KR4d0039_WYG_017-4a"/>
矣聖人賢士爭出其國後之人不能廸先王之法曠世<lb/>
而無一士故法至之國多士法不至之國寡士法亡之<lb/>
國無士幸而千五百歳而有出者亦無所以道之未喪<lb/>
有所傳焉耳若孟軻荀卿揚雄韓愈氏之作天也古之<lb/>
選士也以徳今之選士也以文徳故人得之實而難於<lb/>
為士文故人得之偽而難於有司知其徳文可知也知<lb/>
其文未知其徳也法之弊由此塗出也豪傑之不作非<lb/>
士之罪利於科制焉耳賢哲之不食非有司之罪也失<lb/>
<pb n="KR4d0039_WYG_017-4b"/>
於科制焉耳聖人能因時之制而為之有功非其所法<lb/>
而為法雖聖人有所不可誠得今之科制如古之選士<lb/>
得一士而名後世死且為之如無益人之國雖舉者百<lb/>
人庶幾不欲某之所願得者古之士也用今之科制求<lb/>
無古之士不足以辱明公之命<lb/>
　　謝轉樞宻直學士啟<lb/>
叨膺明命進秩中樞逡避靡遑冒榮為懼伏念某賦材<lb/>
樸直逢世休明惟知以道徇身竊慕古人之仕不謂無<lb/>
<pb n="KR4d0039_WYG_017-5a"/>
功受禄猥䝉真主之知自叨竊於賤官亦踐更於方靣<lb/>
微典誥之文以發揮聖訓乏循良之政以宣布上恩敢<lb/>
意召還未從幽黜親承訓諭驟沐甄陞進宻勿之近班<lb/>
被便蕃之寵錫望逾涯分職有夤縁斯盖伏遇某官名<lb/>
世鉅儒佐時元老仁先當務道在進賢樂以至誠思嘉<lb/>
魚之與善縻之好爵取鳴鶴之交孚曾是孤生亦塵華<lb/>
選敢不益堅名節敦養誠明恭愛一于事君寵利歸之<lb/>
忘已庻盡拘儒之守少酬知已之恩過此以還未知所<lb/>
<pb n="KR4d0039_WYG_017-5b"/>
措<lb/>
　　陳州謝富相公啟<lb/>
久塵近侍方不職之斯虞出守輔蕃實冒恩之為愧涖<lb/>
官之始荷徳有歸斯盖留府司空侍中不世真儒佐時<lb/>
元老忠義貫於金石學問際乎天人輔聖三朝茂昭於<lb/>
賢業撫綏一道行奏於膚公顧惟謭微素被提奬忝兹<lb/>
明命實出鴻鈞私欲不違幸致㫖甘之飬官守無事惟<lb/>
圖康靖之風上酬主眷之隆次荅知已之賜<lb/>
<pb n="KR4d0039_WYG_017-6a"/>
　　謝知制誥啟<lb/>
誤被制恩猥陞辭禁省躬非稱視寵逾驚伏以朝廷號<lb/>
令之嚴臺閣文辭之選渾然深厚則涵泳乎人心渙然<lb/>
流行則鼓舞乎天下其命代言之士必推名世之賢矧<lb/>
屬上聖有為高視百王之制作異人間出力追三代之<lb/>
文章語才為難居此尤盛自匪一時之傑曷膺萬選之<lb/>
功如某者拙朴寡能惷㝠有志學惟知於事道才不善<lb/>
於趨時勉為禄仕而居貧恥若狂夫之進取早被近臣<lb/>
<pb n="KR4d0039_WYG_017-6b"/>
之薦獲陪延閣之英丹筆讐書甘心白首朱轓補郡絶<lb/>
意青雲適當龍徳之飛召對螭頭之直尋遷諫省復貳<lb/>
憲司同時言事之臣去者過半平日愛君之志知者幾<lb/>
希盖常慕古人之皇皇誓不為匹夫之悻悻人皆指以<lb/>
為利巳獨信而不疑寵恩便蕃固巳懇辭而不受賜禮<lb/>
訓諭雖欲亟去而非宜祗舊服以冒居徒一年而無補<lb/>
坐妨賢路何逃糠粃之先請假州符想見江湖之上豈<lb/>
謂盛時之際㑹俯臨晚節以甄收試其一日之長置在<lb/>
<pb n="KR4d0039_WYG_017-7a"/>
羣豪之末此盖某官立朝以道事主以人推致大公激<lb/>
揚衆善謂育才者君子所樂嘗借先容謂進賢者大臣<lb/>
之能實資餘力敢不益敦名節勉著事功期無失職之<lb/>
愆仰答知人之舉過此以往未知所裁<lb/>
　　謝運使唐學士啟<lb/>
伏念某學術踈濶性質倥侗嚮請治於縣封得充員於<lb/>
刺郡執贄獲見辱均貴賤之殊受業解疑喜視模範之<lb/>
正被遇尤異省身不遑違去英規遽經浹日恭惟澄清<lb/>
<pb n="KR4d0039_WYG_017-7b"/>
屬郡固静中扃薫然至和萃為多福伏以運使學士圭<lb/>
璧重器咸韶正音誠明自持中正無倚向登憲署更踐<lb/>
書筵方格素高聲名籍著固當訏謨王體侍從帝宸厚<lb/>
天子治平之基發賢人久大之藴尚以直道滯於外臺<lb/>
雖郡邑之人久詠歌於惠愛而朝廷之本宜進用於忠<lb/>
賢行奉褒書入升近署為臺閣之光彩増堂陛之崇高<lb/>
更祈上為邦家精調寢餗某無任瞻望祝頌之至<lb/>
　　賀冬啟<lb/>
<pb n="KR4d0039_WYG_017-8a"/>
竊以黄鍾宣氣肇紀於一陽君子對時茂膺于百福恭<lb/>
惟知府諫議學士學惟稽古道可致君方席寵于華資<lb/>
蹔均勞於鉅屏柔上剛下適當咸感之時小往大来宜<lb/>
爾復亨之吉竚聞嚴召入拜寵光某夙荷眷私阻申慶<lb/>
謁首䝉嘉頌第積感悰<lb/>
　　與富相公啟<lb/>
孟夏漸熱伏惟致政司空相公臺候起居萬福伏念拜<lb/>
違門下忽巳十年雖中間相公再秉洪鈞出於陶鑄又<lb/>
<pb n="KR4d0039_WYG_017-8b"/>
以憲官拘制無由進謁既而叨恩從請出居輔郡時相<lb/>
公請還印綬方欲致賀以通卑誠無何被命㫖奔過東<lb/>
下洎至官所日為多事汩没曾無少暇以是啟問之闕<lb/>
幾三年矣雖近乎踈慢禮數而仰望恩徳之心豈嘗一<lb/>
日而忘也順飬神明動止何似相公以高年得道功成<lb/>
身退觀其退避之志可謂肥矣此門生小子已得終身<lb/>
師慕而服行也尚遠承教惟乞對時自重以介眉夀<lb/>
　　與提刑先狀<lb/>
<pb n="KR4d0039_WYG_017-9a"/>
近易守麾巳經使部將寜親而假道即展謁以被風欣<lb/>
忭之誠敷宣罔既<lb/>
　　謝官員訪及狀<lb/>
比承雅眷特沐寵臨靡遑謁謝之儀第極銘藏之素遽<lb/>
兹睽異惟冀保綏<lb/>
　　與運使先狀<lb/>
比者叨恩易地謁告寜親拏舟將及於近郊摯刺莫通<lb/>
于下執其為瞻詠㒺極敷宣<lb/>
<pb n="KR4d0039_WYG_017-9b"/>
　　答知州通判先狀<lb/>
近被制書就更藩輔幸縁假道即遂趨風欣忭之私敷<lb/>
宣㒺既<lb/>
　<lb/>
　<lb/>
　<lb/>
　<lb/>
　古靈集巻十七<lb/>
</p>
<p>
</p>
  </div>
<div>
<head>古靈集巻十八</head> <lb/>
    <p>
<pb n="KR4d0039_WYG_018-1a"/>
欽定四庫全書<lb/>
　古靈集巻十八<lb/>
　　　　　　　　　　　　　宋　陳襄　撰<lb/>
　序記<lb/>
　　送通判黄瑊中舍序<lb/>
台州慶厯五年夏六月大水死者數千人適遭周謝之<lb/>
政二公弗協天災致禍荼毒生民老㓜怨咨無所寜息<lb/>
巳而元侯受命作牧侯来為貳小大聞之且憂且寜有<lb/>
<pb n="KR4d0039_WYG_018-1b"/>
來勉侯曰元侯有材而賢侯好義而直重剛相乗其直<lb/>
必爭今台民未寜侯惟念哉庶政惟和時乃生民侯曰<lb/>
然既至左右元侯侯先不疑辨事曲直不撓於氣不形<lb/>
於色無所不瀝肝膽而陳之元侯既信無所不以虛受<lb/>
之二公同心庻政大和百姓康寜元侯曰吾無以為徳<lb/>
尚賴侯侯曰某也惟公之徳無曠厥官夙夜不忘終始<lb/>
惟一為可觀也巳若元侯者可謂敏而不失其賢若侯<lb/>
者可謂和而不詘其道者也嗚呼彼之事君者何獨不<lb/>
<pb n="KR4d0039_WYG_018-2a"/>
然下焉者好已之勝人上焉者惡人之勝已材相似則<lb/>
爭位相近則陵和之不復可知矣使宰相以至百官和<lb/>
於朝百姓和於國萬物和于野至和之氣盈於天地唐<lb/>
虞之世矣夫某目二侯之徳因有所感為侯序之以送<lb/>
其行<lb/>
　　送錢公紀秘校序<lb/>
夫乾之六爻純體陽徳天下之至健也其在六十四卦<lb/>
有健之體則為堅剛篤實為震動為止畜為光明為進<lb/>
<pb n="KR4d0039_WYG_018-2b"/>
徳為建侯為立民為濟大難為捍大患為特立獨行為<lb/>
改革為决斷為利行師為决小人為成天下之務健之<lb/>
用博乎哉惟聖人為能乗乾之六龍以御於天君子尚<lb/>
消息盈虚以順於行其本也始於强學不息而終于盡<lb/>
性命養心志充於四體發於徳行形於事業至剛至正<lb/>
塞乎天地矣吾嘗力不足於用健而好健者叔度之力<lb/>
於學也不息非力不足如見健者與吾同師<lb/>
　　同年㑹讌詩序<lb/>
<pb n="KR4d0039_WYG_018-3a"/>
詩之言志也持也志之所至言以持之詩者君子之所<lb/>
以持其志也善作詩者以先務求其志持其志以養其<lb/>
氣志至焉氣次焉氣志俱至焉而後五性誠固而不反<lb/>
外物至無所動於其心雖時有感觸憂悲愉懌舞蹈詠<lb/>
歎之來必處乎五者之間無所不得正夫然後可以求<lb/>
為詩也周詩盖三千有餘篇孔子取其歸於禮義中於<lb/>
雅頌者纔三百篇爾詩之道固難言也樞宻直學士蔣<lb/>
公出鎮餘杭以禮節用酒㑹同年屯田郎中劉公都官<lb/>
<pb n="KR4d0039_WYG_018-3b"/>
員外郎關公葛公觀察推官張君五人有唱和同年㑹<lb/>
讌之詩其有取乎蔣公之詩志故舊也公為顯官大臣<lb/>
而能飲御諸友不忘故舊厚之至也夫友賢不棄故舊<lb/>
不遺則民徳歸厚矣詩云伐木于阪釃酒有衍籩豆有<lb/>
踐兄弟無遠蔣公之謂也關公之詩靜而無躁子孫有<lb/>
喜也公以忠信誠直事君庇民如是而自不屑於汙潦<lb/>
可謂靜矣夫苟有忠信則鬼神享之子孫保之詩云泂<lb/>
酌彼行潦挹彼注兹可以餴饎豈弟君子民之父母關<lb/>
<pb n="KR4d0039_WYG_018-4a"/>
公之謂也其餘三君子之詩亦各言其志也夫士之生<lb/>
世所以立身行道孳孳矻矻死而後巳者將以求為成<lb/>
人焉爾故古者男子二十而冠將責成人之禮修身力<lb/>
行至於六七十必有成徳其在朝廷則天子親事於學<lb/>
以為三老五更退而致仕則又以其徳行教鄉人子弟<lb/>
之學以為鄉先生斯可以為成人矣夫善始之無難慎<lb/>
終之為難也如諸公同時而仕逮今三十有餘年終始<lb/>
不懈於徳而能保其禄位今者舉一杯而相屬皆為老<lb/>
<pb n="KR4d0039_WYG_018-4b"/>
成人名聲事業有可觀道方古之所謂先生成徳者宜<lb/>
無愧焉雖然一篇之詩不足以見其道使人觀其言思<lb/>
其人之所為則有所不能忘也關公為台州之明年出<lb/>
其詩總繼而和者十有三篇令某為之序云<lb/>
　　送傅察推序<lb/>
夫士之立人之朝不以天下蚩蚩然者為已憂人雖曰<lb/>
能仕吾不信也古之聖賢存其心視天下之民如視其<lb/>
子聞有一夫不獲則不能安乎其身曰彼亦人耳其心<lb/>
<pb n="KR4d0039_WYG_018-5a"/>
口鼻耳目能動而知舉吾類也天其假手於我有知以<lb/>
飬其類吾何忍鳥獸自私安而弗顧哉心能慮吾與天<lb/>
下公其思口能辯吾與天下公其言耳能聰吾與天下<lb/>
公其聽目能察吾與天下公其視凡在吾身有能為者<lb/>
莫不與天下公為之故禹稷三過其門而不入伊尹五<lb/>
就桀五就湯太公七十而歸周孔子皇皇於諸侯之國<lb/>
苟不以是為心彼烏不知飬心治氣安佚之為樂哉百<lb/>
畝之田一畝之宅可以處之終身訢然忘天下其肯勞<lb/>
<pb n="KR4d0039_WYG_018-5b"/>
身苦志如是而為彼民哉是亦有所使然也今之仕者<lb/>
或不然與之位則居之與之禄則受之至於民有死亡<lb/>
危苦則外之有善利不為之思有疾蠧不為之除曰吾<lb/>
亦人耳其心口鼻耳目無數寸之廣恤恤乎夜氣之不<lb/>
存以營其身猶且弗給吾何為與是蚩蚩者憂且勞乎<lb/>
苟以是為心彼烏知上畏天命而下憂人窮也哉是未<lb/>
可與言也某游京師四方蚤夜孜孜求古之人每聞大<lb/>
夫之賢者士之仁者雖在薦紳山林莫不願見而求之<lb/>
<pb n="KR4d0039_WYG_018-6a"/>
比見欽之於河陽與之議論誠嘉矣觀其材與文誠美<lb/>
矣然而未知其仁今將去汙滯而升亨衢也百里之邑<lb/>
有民社可以為政吾於是觀焉欽之將求賢於今之從<lb/>
政者歟固巳倍蓰於人矣是烏足為欽之言若曰予不<lb/>
忍天民之窮奮不顧世之是非將求配於古人有所利<lb/>
於天下摩頂至踵為之則自今以往請從事於斯說庻<lb/>
幾欽之後日其為邦家之福也欽之勉焉<lb/>
　　送管師常秀才序<lb/>
<pb n="KR4d0039_WYG_018-6b"/>
管生兄弟處州龍泉人其始不告父母奔走而来學數<lb/>
歳不應詔書其志固巳異於人矣然所居逺方窮阨辛<lb/>
苦亦人之所難二生閉門官舍中絶人物之知惡衣而<lb/>
麤食朝寒而夕饑兩聞大功喪疏食百日顔色枯槁見<lb/>
之令人輙悲獨能處之訢然無有難色出聽吾言而信<lb/>
入聞聖人之道而說聞古之善言善行必欲力行而追<lb/>
之吾觀二生何其異今人也二生皆天性孝友而師復<lb/>
尤暴於外每與人言其親之老則涕泗滂沛而不能收<lb/>
<pb n="KR4d0039_WYG_018-7a"/>
善愛其弟而忘其矜說生居親長左右則善用力其大<lb/>
者見諸徳行亊業焉師復之為人仁勇且直作事義而<lb/>
好古於朋友善爭有暴戾而弗革必屢屈之或至泣下<lb/>
者後皆感服其義激昂以自立常為學糾彈諸生畏憚<lb/>
之無犯規矩邑童子之願學者悉羣聚而教之盡心焉<lb/>
師復歸學無糾彈在學之士三十有餘人隂不相謀<lb/>
盡以舉生生之行尤峻於人其行事於學也不戚戚於<lb/>
糾察惟修身自律以勸率學者其容止莊謹無一日之<lb/>
<pb n="KR4d0039_WYG_018-7b"/>
懈雖退食不脫冠帶横經夜坐如對古人如是者三年<lb/>
矣夫與人久居然後其賢可知昔者夫子謂顔淵其心<lb/>
三月不違仁其餘則日月至焉而巳僕觀古之高弟其<lb/>
志與行亦孰能大過於生但彼居夫子之門日聞禮義<lb/>
之大又有至聖為之依歸耳若僕之道何足取資于生<lb/>
宜有所足者然則非生材之罪也道有所未遇力有所<lb/>
未至耳持是而歸以寜其父母亦無愧焉行身乎大方<lb/>
之塗飬心乎至義之源游泳乎詩書之和沉潛乎易春<lb/>
<pb n="KR4d0039_WYG_018-8a"/>
秋之㣲博之以文藝約之以禮法而歸誠其性五官吾<lb/>
用也吾則不為之用萬物吾役也吾則不為之役如是<lb/>
者又數年其亦庻乎其至也天其不欲用予于斯文也<lb/>
予如生何如欲用予于斯文也生其必在太學矣<lb/>
　　送章衡秀才序<lb/>
予觀天地人物有可合之勢求合乎天下之方圓者在<lb/>
知規矩求合乎天下之輕重者在知權衡天地之道難<lb/>
通也神明難明也萬物之理難齊一也聖人盡心而誠<lb/>
<pb n="KR4d0039_WYG_018-8b"/>
焉罔不通㒺不明㒺有不齊一聖人者天地之合也賢<lb/>
人者求合乎聖人者也然則聖人不世出烏乎合曰存<lb/>
則合乎人亡則合乎經顔淵氏合乎人孟荀揚韓合乎<lb/>
經其事則同好學以盡心誠心以盡物推物以盡理明<lb/>
理以盡性和性以盡神如是而巳章衡子平年弱冠為<lb/>
予縣學生家居毘陵祖母既老一日摯書於門告予歸<lb/>
寜其親義不可留惜乎章生吾不得以聖人之經為吾<lb/>
子合也孔子没六經之道不明于世諸儒駁雜之說綸<lb/>
<pb n="KR4d0039_WYG_018-9a"/>
紛乖錯周環天下借使章生有賢知人之材質焉往而<lb/>
質語吾以是為章生惜章生汲汲求一官以為父母榮<lb/>
耶則四方有餘師其塗甚徑其術甚易學將求合於聖<lb/>
人耶則無近名無躐學無急於奔競發䝉乎四子言行<lb/>
乎詩書性命乎周易觀法乎二禮作事乎春秋富貴合<lb/>
乎是貧賤合乎是死生榮辱合乎是而巳也或曰說經<lb/>
者多矣焉攸從曰烏用彼穿鑿也誠至則經合經至則<lb/>
聖人合聖人至則天合矣或曰焉知子是而信之曰質<lb/>
<pb n="KR4d0039_WYG_018-9b"/>
諸經輔以四子何疑而不信哉章生求予言予學徒也<lb/>
不敢以教重章生之材往而無所合姑以是為贈<lb/>
　　何秉字序<lb/>
何氏子秉其名者予字之曰正通夫君子之道正以持<lb/>
之通以行之正者道之經通者道之權經礙則資之權<lb/>
權通則歸之經二者相用而成事業大人之道備矣然<lb/>
則孰爲正曰中庸是也孰為通曰隨時之義是也仁以<lb/>
居之義以由之正在其中矣智以遷之禮以和之通在<lb/>
<pb n="KR4d0039_WYG_018-10a"/>
其中矣君子知是四者所以藏身也庸言之信庸行之<lb/>
謹鷄鳴而起孳孳焉守之而勿失其善持之也是故謂<lb/>
之正萬物相感而情偽生萬事相交而利害生故其道<lb/>
有否泰時有險易而濟之屈伸進退語嘿之變其善行<lb/>
之也是故謂之通故易曰亨者嘉之㑹貞者事之幹其<lb/>
是之謂歟予觀何氏子可謂謹而好學不知其能信吾<lb/>
言而篤行之否歟作字序<lb/>
　　題忠定張公書後<lb/>
<pb n="KR4d0039_WYG_018-10b"/>
忠定公生有大節人至于今稱之公之曾孫堯夫為宛<lb/>
丘令出公墨蹟二本予讀久之嗟慕無巳况功行偉卓<lb/>
傳於後人口者宜其不忘也<lb/>
　　天台山習養瀑記<lb/>
夫水有君子之道二其大焉者易曰習坎有孚言其用<lb/>
焉者孔子曰水哉水哉言其本焉者聖人有憂患言能<lb/>
行天下之險者莫善於水故文王取之君子之道猶原<lb/>
泉之有積不可以不養也故孔子取之予遊天台山始<lb/>
<pb n="KR4d0039_WYG_018-11a"/>
至福聖觀觀瀑尋而上觀三井渉潭洞歴桐柏觀登瓊<lb/>
臺下龍湫顧其飛流壯猛出高入下不見所困竟又不<lb/>
得其原焉其畜之也不匱其施之也不困非善習險而<lb/>
固有本者歟宜名其前曰習養之瀑縣令石牧之進士<lb/>
余京與吾勉焉其餘嵓峯之秀林麓之好真神人所居<lb/>
吾不能言<lb/>
　　天台縣孔子廟記<lb/>
孔子聖人之大備者也使得百里之國以為政於天下<lb/>
<pb n="KR4d0039_WYG_018-11b"/>
雖堯舜不可及巳為天子者不以有已聽命以治其天<lb/>
下為諸侯者不以有已聽命以治其國則必期月而為<lb/>
東周矣惜乎天民之不遇命也自唐以来天下郡縣始<lb/>
立孔子廟追尊王爵春秋釋奠天子以下皆執弟子禮<lb/>
世以為尊用孔子之道如是豈其然耶生而有盛徳於<lb/>
民死以祭禮報之如曰尊用其道則未也天下之文弊<lb/>
久矣自周至于今宜黜浮偽尚忠實百物或有失職者<lb/>
宜正名王澤或有壅滯者宜任大臣逺近官政或有冗<lb/>
<pb n="KR4d0039_WYG_018-12a"/>
濫者宜能官人賢者以政不賢者以禄教或有未至者<lb/>
宜興學校隆師儒禮或有未修者宜教民冠婚喪祭樂<lb/>
或有未作者宜考五聲十二律放鄭衛豪傑或有未出<lb/>
者宜㧞賢才舉逸民鰥寡孤獨或有未養者宜弛力舍<lb/>
禁授田以制取財以節民之蠧或有未去者宜黜佛老<lb/>
戎狄民之患或有未備者宜足兵孔子之道用必先於<lb/>
此數者夫能立廟以守其祭祀尚無得禮者而况於用<lb/>
乎天台縣有孔子廟不修縣令石牧之始至嵗十月相<lb/>
<pb n="KR4d0039_WYG_018-12b"/>
縣之城南隅大作新廟屋總六十有二楹先樹正殿塑孔子<lb/>
南向左右十哲曾子自餘弟子六十有一人與諸儒傳<lb/>
經者二十有一人皆圖諸壁間皆以其所追爵等降如<lb/>
周之服冕圭璧惟孟軻荀卿揚雄韓愈氏服儒服焉中<lb/>
樹講堂圖古之儒服禮樂之器於其兩壁後又設學舍<lb/>
師生講習咸有位序祭器在西房庖厨在東房周圍門<lb/>
廊環以墻宇又考古器作籩豆簠簋樽罍爼爵之屬十<lb/>
二月廟成明年春秋釋奠入而行禮生徒與事品物如<lb/>
<pb n="KR4d0039_WYG_018-13a"/>
制像圖尊嚴籩豆新嘉神明燕喜人物觀化先兹邑民<lb/>
不識儒學又故廟湫隘與民雜居侮慢不尊至是耳目聞<lb/>
覺始有學者嗟乎石君可謂有志矣區區小邑而能為<lb/>
孔子立廟制度以禮春秋以時祀之俾民不忘是巳無<lb/>
愧於心如其欲用孔子則天也非力之所能及也天其<lb/>
不欲以斯道覺斯民也則其巳矣乎如欲以斯道覺斯<lb/>
民也石君之志其必有遇矣<lb/>
　　縣學䟽<lb/>
<pb n="KR4d0039_WYG_018-13b"/>
伏以國家嚮用儒術毎嵗取士多求體用士之應詔者<lb/>
惟博文深識明於教化可以稱朝廷之意雖然不養不<lb/>
可以勸養之之術捨學無由焉故前嵗詔郡邑設庠序<lb/>
意恢闡聖訓為諸儒育材之地也于時本邑廣學經始<lb/>
未就而署版者且四百餘人適㑹詔下列下鄉舉因以<lb/>
罷去今者某歸自潘山承乏縣政首謁先聖周視堂奥<lb/>
惜其宏敞而絃誦之聲寂然思與諸生共興起之凡有<lb/>
志學者與父之欲教其子者兄之欲教其弟者宜悉和<lb/>
<pb n="KR4d0039_WYG_018-14a"/>
㑹即當明立規矩申行約束使來修飭而安學焉則又<lb/>
擇專經者一人朝夕講說每遇旬日條問大義間五日<lb/>
則一習舉業以備程試其他模範當更整齊書曰惟學<lb/>
遜志務時敏厥修乃来又曰念終始典于學衆君子其<lb/>
思之勿以切磨為無益無忽日限而不来是所謂善學<lb/>
者也<lb/>
　<lb/>
　<lb/>
<pb n="KR4d0039_WYG_018-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻十八<lb/>
</p>
<p>
</p>
  </div>
<div>
<head>古靈集巻十九</head> <lb/>
    <p>
<pb n="KR4d0039_WYG_019-1a"/>
欽定四庫全書<lb/>
　古靈集巻十九<lb/>
　　　　　　　　　　　　　宋　陳襄　撰<lb/>
　文<lb/>
　　杭州勸學文<lb/>
某嘗謂學校之設非以教人為辭章取禄利而巳必將<lb/>
風之以徳行道藝之術使人陶成君子之器而以興治<lb/>
美俗也杭東南之㑹藩也其山川清麗人物秀穎宜有<lb/>
<pb n="KR4d0039_WYG_019-1b"/>
美才生於其間然自建學以來絃歌之聲蕭然士之卓<lb/>
然有稱於時者蓋鮮反不迨於支郡何也豈非渤海之<lb/>
民罕傳聖人之學習俗浮泊趨利而逐末顧雖有良子<lb/>
弟或淪于工商釋老之業曾不知師儒之道尊而仁義<lb/>
之術勝也某之至是邦也固當以教育為先務而必致<lb/>
學者首明周官三物之要使有以自得於心而形於事<lb/>
業然後可以言仕此所謂學之序也雖然自以為愚蔽<lb/>
弗明而力不足且勝其任責不逮思得明誠篤行之士<lb/>
<pb n="KR4d0039_WYG_019-2a"/>
相與講議其道而推行之<lb/>
　　仙居勸學文<lb/>
咨汝邑父老夫人之為善莫善于讀書為學學然後知<lb/>
禮義孝悌之教故一子為學則父母有養一弟為學則<lb/>
兄姊有愛一家為學則宗族和睦一鄉為學則閭里康<lb/>
寜一邑為學則風俗美厚雖有惡人將變而為善矣今<lb/>
天子三年一選士雖山野貧賤之家所生子弟苟有文<lb/>
學必賜科名身享富貴家門光寵户無徭役休䕃子弟<lb/>
<pb n="KR4d0039_WYG_019-2b"/>
豈不為盛事予自到任以来居常憫汝邑民不識為學<lb/>
父子兄弟不相孝友鄉黨鄰里不相存恤其心汲汲惟<lb/>
爭財競利為事以至身冒刑憲鞭箠流血而不知止予<lb/>
甚哀焉余奉天子詔條不可私恕每刑一身若傷膚髪<lb/>
而汝邑民不知予心乃相扇熾搆訟成獄自以為能使<lb/>
予日不得食夜不得寢欲與革弊畧不能改是誠何心<lb/>
雖然非汝百姓之樂於此也盖不知讀書之故也前年<lb/>
曽有文書告諭汝鄉民令遣子弟入學於今二年矣何<lb/>
<pb n="KR4d0039_WYG_019-3a"/>
其無人也古者十室之邑必有忠信今百里之邑良民<lb/>
子弟不少其間豈無聰眀瓌茂朴美之器可使為公卿<lb/>
者然而不使之為學真可惜也今汝父老歸告其子弟<lb/>
遠令來學予其擇明師而教誨之庻幾有成如前所說<lb/>
予明年十二月官滿即去汝父老其聽予言<lb/>
　　勸諭文<hi>知仙居縣日作</hi>
為吾民者父義<hi>能正其家</hi>母慈<hi>能飬/其下</hi>兄友<hi>能愛/其弟</hi>弟恭<hi>能敬其兄</hi>子<lb/>
孝<hi>能事父母</hi>夫婦有恩<hi>貧窮相守為恩若棄妻不養夫喪改嫁皆是無恩也</hi>男女有别<lb/>
<pb n="KR4d0039_WYG_019-3b"/>
<hi>男有婦女有夫分别不亂</hi>子弟有學<hi>能知禮/義亷恥</hi>鄉閭有禮<hi>嵗時寒暄有以恩意往来</hi>
<hi>燕飲序老少坐立拜起</hi>貧窮患難親戚相救<hi>借貸錢穀</hi>婚姻死喪鄰保<lb/>
相助無墮農桑無作盗賊無學賭博無好爭訟無以惡<lb/>
凌善無以富呑貧行者讓路<hi>少避長賤避貴輕避重去避来</hi>耕者讓畔<lb/>
<hi>地有界畔不相侵奪</hi>班白者不負戴于道路<hi>子弟負重執役不令老者擔擎</hi>則為<lb/>
禮義之俗矣<lb/>
　　知謗文<lb/>
人有告予曰子教孺子之學而為利諸否乎予應之曰<lb/>
<pb n="KR4d0039_WYG_019-4a"/>
甚矣子之鄙予也使予訓人以利夫子孰以為義哉或<lb/>
曰人有以是謗子於大人者子盍辯曰是不知予者而<lb/>
為之也焉用辯語曰人不知而不愠孔子仕于魯祭肉<lb/>
不至不稅冕而行不知者以為為肉也孟子館於上宫<lb/>
館人失屨而謂從者之廀夫聖賢之為衆人之所不知<lb/>
烏足<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>哉予固不敢竊比于是抑有所不知者凡士之<lb/>
行已自信不顧世之毁譽而能免夫小人之口幾希日<lb/>
月之交而薄蝕生君子小人之交而誹謗興理勢之常<lb/>
<pb n="KR4d0039_WYG_019-4b"/>
然雖聖人不能無是患顧自為何如爾焉用辯或曰古<lb/>
之鴟鴞巷伯曷為辯且愠乎曰彼不獲巳也二叔之亂<lb/>
將危王室周公不陳戒成王業之艱難以告于王則周<lb/>
道墮矣讒人之言行于亂世寺人孟子不聲其惡而誅<lb/>
之則禍及善人矣子何憂哉或曰然則寜無慊乎人謂<lb/>
子教孺子而利之子盍屏諸曰不然是又惑矣予方推<lb/>
古人之心至誠不倦將以進夫學者今聞小人之言中<lb/>
道而遂畫是使予終身不得與人為善也可乎若人有<lb/>
<pb n="KR4d0039_WYG_019-5a"/>
謂周公吐握身下白屋之士其亦利為之也周公聞其<lb/>
如是將為之畏避而不敢下士乎有謂孔子之徒三千<lb/>
門弟子七十有餘人其亦利為之也孔子聞而畏避而<lb/>
不受門弟子乎殆不然也予聞之君子有三畏畏天命<lb/>
畏大人畏聖人之言未聞為善而畏小人也雖然豈盡<lb/>
無所畏哉抑亦有所未至而翹之耳故予之所畏于彼<lb/>
祗其所以自畏也人有謗予以不仁者予聞而思之曰<lb/>
我誠不仁矣古之人有孔子者其為仁也如是我無能<lb/>
<pb n="KR4d0039_WYG_019-5b"/>
焉雞鳴而起孳孳焉盡其所為孔子之道而後止焉人<lb/>
有謗予以不義者予聞而思之曰我誠不義矣古之人<lb/>
有孟軻者其好義也如是我無能焉雞鳴而起孳孳焉<lb/>
盡其所為孟軻之道而後止焉若是則予之所畏也夫<lb/>
能以仁義不如孔子孟軻責其身而自視不惑者雖舉<lb/>
天下之人非謗之又何患焉吾故曰雖聖人不能無是<lb/>
患顧自為何如耳韓愈既作原毁以明乎怠與忌者之<lb/>
患予又作知謗為之自治云<lb/>
<pb n="KR4d0039_WYG_019-6a"/>
　　祈雨祝文<lb/>
某以王事不能遍走山川神祇謹擇日月牲酒陳於龍<lb/>
壇之隅置諸位来爾諸廟之神以告之神其聽予言今<lb/>
來自春徂夏膏雨不時川澤既竭田苗將稿人大恐怖<lb/>
若無所依託予亦不暇于飲食今農夫終嵗勤勞于稼<lb/>
穯惟天子租賦是供亦惟爾神明粢醴是奉爾尚庇庥<lb/>
于人不可安以處也縣令既否徳不能活民惟神活之<lb/>
亦惟爾世世于民永有康食予雖比于罰敢有詞神其<lb/>
<pb n="KR4d0039_WYG_019-6b"/>
降甘雨<lb/>
　　謁廟祝文<lb/>
某伏聞縣有官屬到任禮上訖凡三日始往拜諸廟之<lb/>
有靈徳庇庥于邑人者某職掌縣簿而且承長官闕以<lb/>
躬臨民敢不夙戒奔走承事以告其至明神降之<lb/>
　　祭張侍讀文<lb/>
嗚呼天之生物必篤其材傾者使覆栽者使培惟公之<lb/>
生實富才良器渾以厚徳博而方早踐書林晚登華近<lb/>
<pb n="KR4d0039_WYG_019-7a"/>
入論思忠危言屢進右官江表歴典州符安恬養素躭<lb/>
樂詩書謂公元老帝不遐遺置諸左右以卒其施自聞<lb/>
公喪痛悼嗟惜如何哲人天嗇其澤公之好善平昔相<lb/>
知公今逝矣知我其誰過公之廬不見靈輀銜哀奠斚<lb/>
以訢諸孤嗚呼哀哉<lb/>
　　祭同年楊緬察推文<lb/>
慶厯二年相遇京師兄時榮名余實繼之余居浦城兄<lb/>
曰宅里乃相訊問言語教指明年六月來掌簿書兄有<lb/>
<pb n="KR4d0039_WYG_019-7b"/>
母喪亦在其廬自爾往來情過于初予時不寜瘠瘦顛<lb/>
蹶僕夫遣走来訊来謁書辭之慇稠宻如髪及徂京師<lb/>
来無虛月聞得南昌惟命伊何不恃文書乃疾寢疴余<lb/>
匪其旁不撫以摩兄之才雋天實與畀既庸不施何遽<lb/>
以死六月四日得書泗水兄之手澤不忍熟視瞻彼日<lb/>
月相在孔邇喪車来歸我行在山不得往哭道途之難<lb/>
酒醪不嘗獻享不躬酌此永訣悲何可窮嗚呼哀哉<lb/>
　　祭錢舍人文<lb/>
<pb n="KR4d0039_WYG_019-8a"/>
噫公之生氣直以方藴蓄道學發為文章力取巍科驟<lb/>
登顯仕校書東觀記言右史翺翔禁掖潤色王言輸忠<lb/>
獲戾困不失亨龍飛彚征帝命甄復還為諫官其言諤<lb/>
諤暫居藩翰人曰非宜謂即登庸大業敷施天之生材<lb/>
俾乂王家公乎謂何夀爾不遐嗟余有官葬不臨穴過<lb/>
門奠觴永以哀訣嗚呼哀哉<lb/>
　　祭浦城黄虞部瑊文<lb/>
某曩為屬吏最荷公知自聞公喪攀號無巳比者被命<lb/>
<pb n="KR4d0039_WYG_019-8b"/>
出守四明歸省松楸道過墳下追惟恩舊涕泗横流薄<lb/>
奠斯陳以告于幽<lb/>
　　祭妹三縣君文<lb/>
嗚呼兄弟之愛如四體之於身爾其死矣吾何愛其生<lb/>
先子早世兄弟孤惸爾年最㓜尤種愛于母兄棲遲窮<lb/>
居十有餘年惡衣糲食同茹艱辛兄既得仕爾徳修明<lb/>
學禮與詩習以蘩蘋後又十年爾乃從人事夫柔嘉琴<lb/>
瑟鏘鳴生雖孔艱克配賢仁孰謂不遐福祉臻臻聞爾<lb/>
<pb n="KR4d0039_WYG_019-9a"/>
訃音哀不勝情哭不憑棺不見容聲酹酒以文尚感精<lb/>
神死生永訣長想無因嗚呼哀哉<lb/>
　　祭仙孫五郎文<lb/>
嗚呼仙孫生汝七十日未熟汝面汝遽亡耶黄巖之别<lb/>
舟中抱汝不覺出涕深知汝㓜不利逺行過在父母復<lb/>
將誰寃吾在京師聞汝之歸舉家疾疫十死四五凡十<lb/>
月餘日不得汝孃一書心亦驚憂然又聞汝子母康寜<lb/>
不復省察豈宜汝遽如此耶朋友家人具知汝事諱不<lb/>
<pb n="KR4d0039_WYG_019-9b"/>
吾言故吾今日之心猶望望然欲即見汝梁益来汝孃<lb/>
書又諱不言及得季甫先生書始知汝誠亡也嗚呼仙<lb/>
孫汝負吾耶吾朋友四五人皆憂驚晚娶未有嗣子吾<lb/>
又多病不保久長及汝之生始安吾心故吾日夕冀汝<lb/>
長立上奉汝先翁之祀下以繼吾之老豈知汝遽如此<lb/>
耶汝將不為吾兒則不如勿生生既不幸而夭亦當使<lb/>
吾見而訣之曷為使吾終身置汝不足于心也吾嘗與<lb/>
汝孃言人之于骨肉無老㓜生則相飬死當葬埋封識<lb/>
<pb n="KR4d0039_WYG_019-10a"/>
使之不忘聞汝亡時孃亦不得聞知未知置汝于何所<lb/>
耶汝身幸存是天錫吾兒也汝身不存我生何樂也吾<lb/>
無意于世久矣思汝先亡翁與二先亡婆洎汝世母皆<lb/>
早世墳墓未安常欲買一山族而葬之捨官廬其旁以<lb/>
老吾身今汝又亡吾志愈决矣使吾今日即居顯官享<lb/>
豐禄以苟富貴若吾親與吾子血肉在土于吾何安雖<lb/>
然吾今日之力未能圖之尚須任滿河陽繼入逺官可<lb/>
六七年汝身幸存即圖南歸卜廬墓事瘞汝于亡翁之<lb/>
<pb n="KR4d0039_WYG_019-10b"/>
側安汝于吾廬之旁吾心始安嗚呼仙孫恨汝未知吾<lb/>
言汝知吾心之苦否也今遣梁益歸請汝孃澆酒瘞吾<lb/>
文于汝旁以安汝魂汝能知乎嗚呼哀哉<lb/>
　<lb/>
　<lb/>
　<lb/>
　<lb/>
　古靈集巻十九<lb/>
</p>
<p>
</p>
  </div>
<div>
<head>古靈集巻二十</head> <lb/>
    <p>
<pb n="KR4d0039_WYG_020-1a"/>
欽定四庫全書<lb/>
　古靈集巻二十<lb/>
　　　　　　　　　　　　　宋　陳襄　撰<lb/>
　墓誌銘<lb/>
　　夫人吳氏墓誌銘<lb/>
夫人姓吳氏世為錢塘人大父事吳越王至將相歸朝<lb/>
為刺史考諱充右侍禁湖州兵馬監押妣錢氏工部侍<lb/>
郎贈刑部尚書諱昱之女夫人於倫次最季年十嵗而<lb/>
<pb n="KR4d0039_WYG_020-1b"/>
妣錢氏亡諸兄以故時器服匳具厚自殖夫人獨不顧<lb/>
之養侍禁謹甚而事其兄以順卒相視歡然及侍禁棄<lb/>
舍館貧敝零丁無所歸他人視之若不勝其憂者夫人<lb/>
能自刻削習為儉薄不以困約有所不足禮賓副使知<lb/>
鳳州錢公諱絳之室南宫縣君吳氏盖夫人之族也念<lb/>
其子大理寺丞諱訪之賢難所以配者習知夫人所為<lb/>
隆愛之遂以為大理君之配夫人之歸大理君方栖栖<lb/>
簿領顧其家枵然南宫與所生宣氏皆無恙夫人事之<lb/>
<pb n="KR4d0039_WYG_020-2a"/>
能盡莫有間言者二人交稱于其族人曰吾老矣非此<lb/>
婦不能以安我夫人始三十七嵗而大理君早世家益<lb/>
困諸孤纍然二子長文長卿尚穉未有所識夫人攻苦<lb/>
食淡躬自誨之損資幣使就學暮歸必考其業而驗其<lb/>
記誦之精否平居督戒不得妄與人游常所往来必一<lb/>
時聞人毎客至夫人從户窺之信賢歟為親具酒食數<lb/>
延見不厭也一有非是立誡以絶故二子稍長皆好學<lb/>
而文吳中多以夫人教子為法其後長卿以主簿侍夫<lb/>
<pb n="KR4d0039_WYG_020-2b"/>
人之官所給俸甚薄常以甘毳不備為媿夫人諭之曰<lb/>
節儉以立名而職也顧吾何累焉在吳門聞安定先生<lb/>
之賢四方之士從之遊者多為望人其主教太學也長<lb/>
卿適求調于京師夫人實命從之及其官久不遂同時<lb/>
進士往往見進用且顯矣族屬悉以為夫人憾夫人笑<lb/>
且言曰士之窮逹有命恃吾有以待之速進何慕耶平<lb/>
生自奉寡約華簪侈珥不以動其意族人之来者必厚<lb/>
遇之雖歴年不倦也視其空無能振之亦不為後日毫<lb/>
<pb n="KR4d0039_WYG_020-3a"/>
髮計故其子閱官且二十年矣其憊滋甚夫人尚敝衣<lb/>
惡食自如也其治家事委曲皆有法處用度不肯輙過<lb/>
而于嵗時祭祀必盡其恭嚴治果蔬魚肉常身先之不<lb/>
自其手不以祭故其子婦不懈益恪天資慈祥不忤物<lb/>
其下有所忤巳即置之未嘗輙懐忮恨于其心也熙寜<lb/>
三年十月三十日以疾終享年六十八子七人三男長<lb/>
曰長文屢薦于有司次曰長卿秘書省著作佐郎御史<lb/>
臺主簿樞密院編修經武要畧兼删定諸房例冊次曰<lb/>
<pb n="KR4d0039_WYG_020-3b"/>
長倩早亡四女長適舒州望江縣令姚琪次適西安詹<lb/>
玠次適劍南西川節度推官知桂州永寜縣事賈逢早<lb/>
亡次適丹陽邵褒孫男五人曰轙轍軹軫一尚㓜孫女<lb/>
六人長適太常寺奉禮郎魏漳餘尚㓜以五年五月庚<lb/>
申合大理君之喪塟潤州丹徒縣崇徳鄉鴻鵠山之原<lb/>
前事長卿以屯田員外郎長樂孫奕之狀再拜泣血問<lb/>
銘于予曰吾母劬勞燾後其行事可考不誣如此願先生<lb/>
賜之銘於以圖其傳於不朽可不可耶予以為昔者先<lb/>
<pb n="KR4d0039_WYG_020-4a"/>
王之澤存所以致法于天下者必起于閨門之隠至其<lb/>
教明俗成則兔罝之武夫猶好徳而汝墳之婦人知勉<lb/>
君子以正盖其法度之盛有以致然也及先王之澤亡<lb/>
而室家之治槩無法以成之故婦人女子之冺然無足<lb/>
恠也自非知識髙明操行之持立其能終止于禮義乎<lb/>
以是論之則夫人之徳賢于人逺矣此法之所宜銘也<lb/>
遂受而銘之銘曰<lb/>
噫嗟夫人行則仁兮兩承而歡極志飬兮示子義榮徳<lb/>
<pb n="KR4d0039_WYG_020-4b"/>
髙明兮不憫阨窮能順命兮周無振乏廣睦族兮敗衣<lb/>
惡食其樂全兮采蘋為羞後所循兮忤已不校恩逮下<lb/>
兮謂當難老將福禄兮理有芒昧止此極兮我知其賢<lb/>
宜始風兮作為銘詩永厥聲兮<lb/>
　　左侍禁陸君墓誌銘<lb/>
君諱廙字彦恭故司封員外郎集賢校理廣之同母弟<lb/>
也其先吳郡人四世徙居福州侯官縣曾祖諱景遷為<lb/>
吳越驍衛上將軍祖諱崇扆以威武軍觀察推官從錢<lb/>
<pb n="KR4d0039_WYG_020-5a"/>
氏舉國歸朝官至殿中丞考諱中和贈官至職方員外<lb/>
郎生二子君其季也君累進士常與廷試慶厯二年春<lb/>
特奏名試中方畧為三班奉職四轉至左侍禁歴官河<lb/>
中府及建州劍州汀州邵武軍五廵檢以母太君居京<lb/>
師就監順成倉遂為泉州兵馬監押母喪乞解官服除<lb/>
用三司判官今翰林侍讀滕公甫奏舉監饒州之鑄錢<lb/>
監未行以疾卒于京師享年六十有二即治平二年四<lb/>
月朔旦也為人孝友少事母兄人無間言初職方之亡<lb/>
<pb n="KR4d0039_WYG_020-5b"/>
母太君以二子㓜不克起家為憂校理與君聞之相與<lb/>
泣涕發憤就學置書數千巻閉門誦之不休而校理登<lb/>
甲科君雖連蹇場屋益自刻苦以至得官其後陸氏相<lb/>
繼登第者凡數人閭里稱為顯族校理與君之力也君<lb/>
資性純厚而色嚴毅若不可犯久與之處温温然若不<lb/>
能言居官小心而謹畏與人恭而有禮娶吳氏賢淑故<lb/>
太常博士諱千仭之女生二子曰憲元登進士科卒于<lb/>
開封府祥符縣主簿次曰長賓蔡州司理參軍咸有善<lb/>
<pb n="KR4d0039_WYG_020-6a"/>
行一女適起居舍人知諫院陳襄孫男六人恂悚忱愷<lb/>
惲恪尚㓜皆俊敏而好學長賓奉喪歸福唐以治平四<lb/>
年三月已酉葬于州城之東閩縣孝義里以從考妣之<lb/>
墓成君志也考以校理故贈官享年五十有六卒於天<lb/>
禧三年十月六日塟于五年十一月妣林氏叙封壽安<lb/>
縣太君享年八十有四卒于嘉祐六年二月二十七日<lb/>
塟于七年八月初七日去君之塋盖百步所謂瑞聖里<lb/>
也墓皆無誌襄謹銘君之竁而附卒塟云銘曰<lb/>
<pb n="KR4d0039_WYG_020-6b"/>
行已恭居官勤不愧于身生能飬死能塟不離于身善<lb/>
有澤躬不亨在後人<lb/>
　　開封府祥符縣主簿陸君墓誌銘<lb/>
河南陸君諱憲元字道祖生而竒俊其母吳氏賢而常<lb/>
親教之曾未數嵗通習羣書十七嵗來京師從聱隅先<lb/>
生黄晞治易春秋晞畏其才不敢以弟子處之其為文<lb/>
章落筆數千言辭理典奥難讀有自名一家之意累舉<lb/>
進士不第既而歎曰人莫吾知也大丈夫不獲巳而干<lb/>
<pb n="KR4d0039_WYG_020-7a"/>
禄飬烏用犛牛以捕䑕哉自是稍稍習為聲律其詞務<lb/>
于精麗明白而歸之閒暇學者多宗之嘉祐二年賜進<lb/>
士出身為陳州司户參軍再調開封府祥符縣主簿待<lb/>
次都下治平元年二月六日遇疾以卒享年四十縉紳<lb/>
聞人素興之遊者相與哭而斂之君少負竒才志氣豪<lb/>
放常謂功名可以坐致而富貴不足用吾力焉既應舉<lb/>
沮衂復為小吏奔走憂愁悔咎無所不至由此揉練人<lb/>
事飬心治性泊然有寛厚老成之風雖臨之以得喪榮<lb/>
<pb n="KR4d0039_WYG_020-7b"/>
辱氣無所撓居家愷弟與朋友信通財而好施知以節<lb/>
義自重論議時事雅有器識大臣有欲置之文字職者<lb/>
辭而不受命也君之先世事吳越五代祖避唐季之亂<lb/>
自吳遷閩遂為侯官人曾大父福州觀察推官諱崇扆<lb/>
從錢氏納土始為皇朝官終于殿中丞至君之伯父司<lb/>
封員外郎集賢校理諱廣而子孫始顯大父以校理故<lb/>
贈職方員外郎諱中和父故左侍禁諱廙妻劉氏生三<lb/>
男悚惲恪皆㓜弟長賓奉君之喪以歸卜治平四年三<lb/>
<pb n="KR4d0039_WYG_020-8a"/>
月已酉葬于福州東門之外閩縣孝義里祖考塋之側<lb/>
襄實娶君之女弟而知其行謹誌其墓為之銘曰<lb/>
嗚呼君乎才非不足兮辭固有餘習險慮患兮志氣和<lb/>
舒既培且覆兮命也何如<lb/>
　　殿中御史陳君墓誌銘<lb/>
嘉祐六年九月十五日殿中侍御史裏行陳君卒京師<lb/>
士大夫與之游者弔而哭之哀御史中丞等上言乞優<lb/>
加賻贈與一子官天子聞而悼之賜賻錢一十萬其弟<lb/>
<pb n="KR4d0039_WYG_020-8b"/>
太子中舍涇與諸孤泣而請銘於君友人陳襄以志其<lb/>
葬云君諱洙字師道建州建陽人贈刑部侍郎商之長<lb/>
子也少以父䕃推與諸弟力學自奮以文行稱于時舉<lb/>
進士高第為壽亳杭三州節度推官未赴杭為河北轉<lb/>
運使魚周詢奏署掌真定府書記明鎬帥府就辟筦機<lb/>
宜事俄用參知政事丁度薦召充國子監直講改著作<lb/>
佐郎大饗明堂覃恩加秘書丞以侍郎告老還鄉解職<lb/>
太學治福州之長溪轉運使奏監建州茶未至丁侍郎<lb/>
<pb n="KR4d0039_WYG_020-9a"/>
憂服除知湖州之烏程轉太常博士發運使薦監泗州<lb/>
之轉般倉㑹朝廷建局編定館閣所藏書召入𨽻昭文<lb/>
館編校書籍遷屯田員外郎未幾擢為御史裏行其在<lb/>
壽陽也與侍中張耆辯事固爭耆雖怒厲聲不為之屈<lb/>
必直而後止居亳佐夏英公有大胥倚勢為威福僚佐<lb/>
無敢指議者君獨發其姦贓以法黥竄州人安之明鎬<lb/>
辟機宜軍府之政無巨細一以咨君乃白簡練鄉兵以<lb/>
備警急時號精銳鎬還朝及預大政凡兩對上前薦君<lb/>
<pb n="KR4d0039_WYG_020-9b"/>
器業非臣所及宜居館閣其器重如此長溪瀕海無耕<lb/>
桑之饒民鬻鹽以為生禁雖嚴而盗販日益衆君至一<lb/>
切不問使民衣食然後修其政刑道之以禮義居二年<lb/>
獄訟衰息至有暴悍化為愿民者其治烏程大概亦如<lb/>
之君嘗病近年臺諫之臣言事苛細不務大體既居言<lb/>
路上疏首陳取士任官考課之失乃言餘事皆有益于<lb/>
國家者一日謂其親友曰吾為御史得論天下得失前<lb/>
日之所陳終非吾心方今皇嗣未育宗廟社稷之計莫<lb/>
<pb n="KR4d0039_WYG_020-10a"/>
大于是而近臣無敢議者吾復畏避而無所開陳則是<lb/>
苟禄自私以欺君父焉用御史為哉吾將言之萬一若<lb/>
不察繼之死而後巳君之將亡也其日夙興齋戒言事<lb/>
疏入未報而以疾暴卒人莫知其所言何事也君為人<lb/>
剛正潔直義形于色執親之喪以孝聞自斂及葬不為<lb/>
佛事而一踐先王之禮居家豈弟而厚于宗族與朋友<lb/>
信聞人之善如已出雖古人之風節無以尚也為政嚴<lb/>
明吏不敢欺至于民事則多所簡恕博涉經史尤深於<lb/>
<pb n="KR4d0039_WYG_020-10b"/>
春秋為文辭詣理不事雕飾善品藻人物臧否有進賢<lb/>
退不肖澄清中外之志惜其中道而殞命也嘗著春秋<lb/>
索隠論五巻辨諸儒異同之說盛行于世有文數百享<lb/>
年四十九曾大父仁魯為大理評事大父應期贈官至<lb/>
刑部尚書郎君娶王氏賢淑生三男長曰師韓郊社齋<lb/>
郎次曰師雄師<hi>闕</hi>皆㓜而好學一女適揚州司法上官<lb/>
塏卜嘉祐七年月日葬于建陽考亭鄉聚星里之原銘<lb/>
曰<lb/>
<pb n="KR4d0039_WYG_020-11a"/>
義充諸中言無邪憂嗣欲陳乂王家志不克施豈命耶<lb/>
以銘誌之示幽遐<lb/>
　　駕部陳公墓誌銘<lb/>
君諱安定字子由吏部尚書貫之猶子也世家安陽祖<lb/>
芳贈光禄少卿始葬于孟遂為河陽人父贄君生三日<lb/>
而父殁所生母壽寜縣太君張氏抱而委諸吏部鞠以<lb/>
為子君少知孤苦能奮激自立刻志讀書年十六舉進<lb/>
士與鄉貢試于禮部不中第以吏部恩補試校書郎調<lb/>
<pb n="KR4d0039_WYG_020-11b"/>
河南登封縣尉丁吏部憂為子去官服除再調懐州司<lb/>
户參軍用薦就遷河内縣令初至吏皆易公之少以積<lb/>
牘疑事致前請决又嗾民投牒興訟交来盈庭欲以觀<lb/>
君能否君度知其計禁吏不得出即時勾稽牒訴區别<lb/>
枉直立斷不疑摘姦胥以寘于法吏乃畏不敢慢踰月<lb/>
境内翕然稱治㑹甘陵戍卒閉城叛方事攻討又商胡<lb/>
塞决河傍郡調發以軍法促辦時州當輸栗十萬斛伐<lb/>
官竹數十萬箇舟車之役暴率于民上下騷然委君總<lb/>
<pb n="KR4d0039_WYG_020-12a"/>
督之莫不及期悉至由是頗以才能稱郡水災之餘田<lb/>
廬蕩溺流離餓殍之民相望道路集于河内者十餘萬<lb/>
口詔所在發倉廩賑救使君主其事為之夙夜營視居<lb/>
處時其給食全活者甚衆朝廷嘉之賜以縑帛嵗滿改<lb/>
大理丞知鳳翔扶風縣遷太子中舍扶風多豪俠大姓<lb/>
與横吏相表裏凌上慢法憚君嚴明不得逞其志遂造<lb/>
飛語幸中君得罷去府守不明受譖愬因掎拾縣事過<lb/>
失至取案牘覆視終無一可累君者移監成都軍資庫<lb/>
<pb n="KR4d0039_WYG_020-12b"/>
遷殿中丞蜀之西南邊曰黎州舊守用武臣多不職朝<lb/>
廷自此始改用朝臣且令轉運使得以所部才官薦任<lb/>
即以君應詔從之君以州處邊徼接邛部川堡塞諸蠻<lb/>
居常有寇患苟不先惠飬吾民其孰與守於是明教令<lb/>
去煩苛絶誅斂興起學舍以儒術訓民子弟訪嘗執經<lb/>
者厚禮之人始知教帖然以安而又外示恩威以結諸<lb/>
蠻邛部之酋牟墨者最强自稱百蠻都王朝廷羈縻惠<lb/>
撫之許其嵗以馬入市償之金帛其来有讌其去有贐<lb/>
<pb n="KR4d0039_WYG_020-13a"/>
留日有數明年牟墨来皆衷甲及城君使人止之以制<lb/>
禁甲不得入牟墨乃令置甲于外而入事既止傳舍逾<lb/>
日不去忽縱十餘蠻入市歐攘人物君不復用夷法即<lb/>
擒于市杖之牟墨大懼負裝馳出濟大渡河君以贐物<lb/>
追付之既去銜君辱其徒且聲言將舉兵入以為報州<lb/>
人咸恐本路帥亦移書詰責戒自為備君度其勢不足<lb/>
慮後終無能為患其沉識處事多如此類遷國子博士<lb/>
虞部員外郎代還以勞得旨除知軍乃通判荆南府事<lb/>
<pb n="KR4d0039_WYG_020-13b"/>
遷比駕二員外嵗餘以病丐就醫得請行次襄州卒四<lb/>
十有七即治平元年三月十日也歸殯于鄉之佛舍君<lb/>
為人忠信明敏重節義喜稱人之善内和而外莊士大<lb/>
夫多與之遊尤長于民政所更州縣既去而人益思之<lb/>
前妻楚氏今慶州經畧使天章閣侍制建中之妹再娶<lb/>
張氏河南縣君贈光禄少卿汝士之女河南壽寜皆以<lb/>
君恩封長子寛之商水縣主簿次賔之應進士皆好學<lb/>
克家四女一適安化主簿高士彦一適試校書郎王審<lb/>
<pb n="KR4d0039_WYG_020-14a"/>
言二未嫁皆令淑由河南賢而能教有相于内也其子<lb/>
將以熙寜七年正月八日舉君之喪與楚氏祔葬于祖<lb/>
禰兆次河南之兄今福建路轉運副使職方員外郎張<lb/>
吉甫狀君之行屬襄為銘其詞曰<lb/>
噫君早孤身世艱勤發憤强學迄于有聞長而補吏明<lb/>
敏剛决施于事為往有風烈才而不遇盖委之命瘞文<lb/>
美原孫子有慶<lb/>
　　吳君唐卿墓誌銘<lb/>
<pb n="KR4d0039_WYG_020-14b"/>
君諱輔堯字唐卿建之浦城人也慶厯中予為縣主簿<lb/>
有吳生道者來學于予年方十數嵗而好古有志即君<lb/>
之子也予官浦城三年衣冠大姓有以事瀆于官者常<lb/>
無虚日而君在鄉閒居謹畏其足跡未嘗一躡公門君<lb/>
之為人可知矣皇祐四年予復過浦城君趣令諸子走<lb/>
見而道之文行益有可觀惜無師友以成之將挈而西<lb/>
與君相見具道其事君聞之訢然無難色道既與予偕<lb/>
至京師館于河陽後又肄業于太學求試于禮部捨親<lb/>
<pb n="KR4d0039_WYG_020-15a"/>
之飬凡八年而君無一言以飭其歸視其子之于學雖<lb/>
在數千里之外其心安焉如在其左右故君之亡四十<lb/>
餘日而道始歸而哭焉君之始家閩中曾祖承藴仕五<lb/>
代至顯官祖仁凱國初為廣州新㑹縣令父朴不仕以<lb/>
剛直負氣為權貴者誣搆而卒于獄君年甫及冠無昆<lb/>
弟之親悼父非辜激昂自立治家事産業奉母以孝母<lb/>
且老斯須不去其側稼穯辛勤給于家君為人資性謹<lb/>
重奉身儉約而與人周不漁細民不徇汙俗聞人有善<lb/>
<pb n="KR4d0039_WYG_020-15b"/>
則喜之見人患難則戚戚若有疾先有女兄適掌書記<lb/>
章鐸鐸之殁諸孤㓜弱君為之營置田廬以處之娶李<lb/>
氏始終順睦及迎李氏之寡母徐氏飬之終身葬送以<lb/>
禮嵗時不絶其祀焉君少以家難廢學頗自為恨因力<lb/>
帥諸子出就師友嵗計之入惟供給嫁娶伏臘自餘悉<lb/>
以與諸子為學之資嘗誨其子曰汝曹苟有一介之善<lb/>
使吾耳聞目見雖死無恨矣故其子五人長曰識者早<lb/>
亡其次曰誠曰詡曰道曰詳皆舉進士而道尤有志節<lb/>
<pb n="KR4d0039_WYG_020-16a"/>
能修身治性將不為事物之惑使之不巳必能有見于<lb/>
世斯亦足以成君志也女三人長適李氏其次皆適黄<lb/>
氏孫十有一人女四人享年七十有四卜嘉祐四年冬<lb/>
十有二月十一日葬于安仁鄉龍興里溪北社蓮寺之<lb/>
西岡從君之志也其子道論次君之行實遣奴齎狀如<lb/>
京師見屬為銘曰<lb/>
莫生惟勤令于其身莫死為已克昌厥子蓮華之岡式<lb/>
安以藏<lb/>
<pb n="KR4d0039_WYG_020-16b"/>
　　崇國太夫人符氏墓誌銘<lb/>
夫人姓符氏故尚書屯田郎中贈給事中張公諱宗雅<lb/>
之妻今寜州團練使駙馬都尉敦禮之母元豐元年六<lb/>
月二十二日以疾卒于京師昭化坊之第訃聞三宫繼<lb/>
遣中使奠遺恩典周渥追封崇國太夫人衛國長公主<lb/>
制齊衰服朝夕哭臨如禮以其年九月二日以一品禮<lb/>
祔葬于開封府祥符縣開封鄉馬店村給事之塋按符<lb/>
氏盖出于夏后氏之世其初以蒲為氏晋征北大將軍<lb/>
<pb n="KR4d0039_WYG_020-17a"/>
廣川郡公曰洪與其孫堅因改姓符氏其後子孫居陳<lb/>
夫人高祖諱彦卿宛丘人也仕五代之唐太師中書令<lb/>
封魏王諱昭原嗣為後周興州刺史開寳中入朝從征<lb/>
太原攻幽州官至防禦使贈太師子諱承祐贈左武衞<lb/>
將軍武衞生諱惟忠閤門副使贈左屯衞上將軍即夫<lb/>
人之考也屯衛娶故燕國英惠大長公主女長樂郡太<lb/>
君吳氏實生夫人夫人㓜而柔慧長而端偉事父母孝<lb/>
稱于族人嘗侍屯衞讀漢唐史聽而悦之屯衞曰此女<lb/>
<pb n="KR4d0039_WYG_020-17b"/>
喜事非貴戚家子異日當配儒士以光吾族時給事方<lb/>
應科舉以文學遊公卿名稱籍甚屯衞乃以夫人妻之<lb/>
未幾給事由鄉貢以説書賜進士出身人始謂符君知<lb/>
人矣給事㓜為小官家甚貧夫人居窮約中甘心藜糗<lb/>
怡然無不足色而忘其世家貴侈之習毎歸寜膝下獨<lb/>
以儒素自尚屯衞益嘉其志而知其器識之逺也夫人<lb/>
歸嘗以不逮事舅姑為恨春秋享祀必躬治蘋藻致其<lb/>
追奉之意凡親戚之孤遺匱乏者則嫁娶而周給之如<lb/>
<pb n="KR4d0039_WYG_020-18a"/>
給事之欲雖力不足竭衣珥所有以資之無所愛也給<lb/>
事居常與士大夫議論夫人多竊聽之退而品第其人<lb/>
物賢否無不曲當尤喜聞政事與訟獄之疑難者悉能<lb/>
區别情偽裁之義理故給事所治有異政號為良吏抑<lb/>
夫人之助也給事捐館之日家無餘貲夫人節儉居身<lb/>
以贍親族外終襄事入訓諸孤一日召其子而謂之曰<lb/>
汝父以儒術起家厥有餘構汝惟激昂自立毋忝前人<lb/>
菽水之須吾自有處非而曹憂也諸子涕泣承教相與<lb/>
<pb n="KR4d0039_WYG_020-18b"/>
憤悱出從師學遂得卒業既而第三子敦禮以文行預<lb/>
貢王府士論翕然推重天子知其名選尚衞國夫人入<lb/>
見禁中訓辭優厚進封延安郡君仍賜命服當世榮之<lb/>
上方敦叙睦婣深惟春秋正本之義必自貴近者始嘗<lb/>
飭諸長公主下嫁當行家人之禮以見舅姑衞國既歸<lb/>
祗循典則庭闈温凊閨閫肅雝僉以夫人義訓之效積<lb/>
徳之致然也夫人慈儉莊淑得之天性其事人有禮居<lb/>
家有法待物有恩内以輔佐君子始終順睦無須臾之<lb/>
<pb n="KR4d0039_WYG_020-19a"/>
失外以親厚婣族承上遇下皆得其驩心奉給事之喪<lb/>
哀毁踰制服除屏去簪珥終身不事華靡日課内典求<lb/>
真如寂滅之趣尤以殺生為深戒常曰彼之怖死愛生<lb/>
其情一也如之何刲而食之忍人也遂不復鮮食閒居<lb/>
清淨不見喜愠奉飬之具不擇豐約居富貴不忘貧窶<lb/>
外物至心無所攖殁之日曲肱而逝神色自若可謂篤<lb/>
善令終夫人笄而歸給事四十二年享年五十七以給<lb/>
事恩封仁壽縣君以燕國甥賜冠帔由延安郡君進封<lb/>
<pb n="KR4d0039_WYG_020-19b"/>
夫人皆特恩也永嘉郡太君吳郡太夫人明堂南郊禮<lb/>
也至崇國凡六封子三人敦仁守將作監主簿早卒敦<lb/>
義山南東道節度推官敦信大理評事皆有學行女五<lb/>
人長適宗室右監門衞大將軍唐州團練使仲銑封永<lb/>
安縣君次適試將作監主簿燕琪次適大理評事錢景<lb/>
歴次適光禄寺丞李士衮先卒其次繼室皆以婦道宜<lb/>
其家孫六人秉淵北京副使衞國子也璹郊社齋郎球<lb/>
試將作監主簿璠琮玠皆㓜未仕女孫十一人長適右<lb/>
<pb n="KR4d0039_WYG_020-20a"/>
班殿直趙思行餘未嫁都尉嘗舉進士某時為考官愛<lb/>
其文而薦之久與游聞其親之賢舊矣都尉又以伯父<lb/>
工部宗益狀夫人之行請銘宜為銘曰<lb/>
晉有符氏曰洪與堅其後魏王乃家于陳皇祖二世為<lb/>
我虎臣惟考屯衞實生夫人夫人賢慧燕國之甥志在<lb/>
圖史職司組紃既歸于家降志安貧惠施婣族孝薦蘩<lb/>
蘋執夫之喪居室辛勤諸孤卒業令聞日振昂昂都尉<lb/>
簡帝之聞王姬下降天屬聨婣夫人入覲帝有温言啓<lb/>
<pb n="KR4d0039_WYG_020-20b"/>
封錫服福祉便蕃謂宜遐壽胡不畀純三宫遣奠崇國<lb/>
疏恩禮備一品真歸九原徳音不冺昭此銘文<lb/>
　　秦國太夫人竇氏墓誌銘<lb/>
秦國太夫人竇氏太師中書令楚國公諱某之夫人今<lb/>
丞相集賢殿大學士諱某之母也其先鄴之安陽縣人<lb/>
曽祖諱某不仕祖諱某官至太子中舍考諱某為比部<lb/>
員外郎史館檢討累贈刑部侍郎而家始顯太夫人生<lb/>
頴悟莊淑奉親克孝侍郎頗鍾愛為之選壻而歸楚國<lb/>
<pb n="KR4d0039_WYG_020-21a"/>
令公初令公釋褐為州縣官家無儋石之儲太夫人雖<lb/>
少貴處之泰然無不足色及令公之亡也纔為泰州軍<lb/>
事推官舉家蕭然無所依庇太夫人乃以丞相與其季<lb/>
女歸鞠于外氏常顧丞相而憂曰陳氏之後惟此孤爾<lb/>
吾雖保鞠之勤而不能教之使顯門閥非愛之也於是<lb/>
蚤夜訓勉令出從學又躬為之督責非正言善行不以<lb/>
誨故人以孟母比之丞相雖在㓜童亦由此奮發勤苦<lb/>
卓然有立景祐中舉進士果中甲科後為御史諫官敭<lb/>
<pb n="KR4d0039_WYG_020-21b"/>
歴清要至登二府天下稱為名宰相抑太夫人素教然<lb/>
也丞相自秘書丞龍圖閣直學士樞宻副使累封扶風<lb/>
縣安康郡太君及安康仁壽二郡太夫人熙寜初丞相<lb/>
以太夫人年高請守㑹稽未期召還道中再表請便郡<lb/>
以奉温凊詔不從遣中使諭旨且以撫問太夫人入朝<lb/>
除知樞密院事特恩用宰臣樞密使錫封例進封衞國<lb/>
太夫人明年拜集賢又加秦國太夫人丞相居中書之<lb/>
一年以機務廢養辭解政柄方天子慨然有意三代之<lb/>
<pb n="KR4d0039_WYG_020-22a"/>
治深倚一二輔弼臣謀立法度事初改更中外詾詾莫<lb/>
不屬望丞相有以扶持安静之咸以不當去為言獨太<lb/>
夫人謂丞相曰吾老矣不宜久處高位以重天下之責<lb/>
上或見察懇辭可也未幾寢疾於熙寜三年冬十月十<lb/>
有九日以薨享年八十有八初天子聞其有疾數遣中<lb/>
使臨問尚醫診視既薨上為之惻然即遣使致奠于第<lb/>
敕内侍貴人營䕶襄事及官給諸費嗚呼亦榮矣太夫<lb/>
人資性仁厚而篤于慈愛有均一之徳遇事容納不形<lb/>
<pb n="KR4d0039_WYG_020-22b"/>
於喜愠子為丞相身享國封而自視淡然不異平素嘗<lb/>
謂其家人曰夫高爵寵禄不可恃而無懼也長驕侈以<lb/>
召危溢未始不由于此吾所欲者惟以清白貽子孫爾<lb/>
故其居處恭儉而履尚介潔不為華靡之費有餘則以<lb/>
分遺諸舊而繼之散施常以不逮舅姑之養為不幸無<lb/>
所申其誠志毎視其屬無踈戚必以恩禮周之故薨之<lb/>
日内外姻族聞者莫不哭而為之慟也嗜佛書理性之<lb/>
說尤曉音律女一人適屯田郎中馮浩封長安縣君二<lb/>
<pb n="KR4d0039_WYG_020-23a"/>
孫曰閌曰閎皆大理評事丞相以神柩歸卜某年某月<lb/>
某日葬于潤州之丹徒縣某鄉某里某原使門人書太<lb/>
夫人之行命于襄也銘曰<lb/>
居家孝承夫順貧不愠保孤艱致位隆教之功貴能儉<lb/>
危思戒家不殆篤睦婣惠施均歸于仁生也淑殁斯榮<lb/>
視斯銘<lb/>
　<lb/>
　<lb/>
<pb n="KR4d0039_WYG_020-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻二十<lb/>
</p>
<p>
</p>
  </div>
<div>
<head>古靈集巻二十一</head> <lb/>
    <p>
<pb n="KR4d0039_WYG_021-1a"/>
欽定四庫全書<lb/>
　古靈集巻二十一<lb/>
　　　　　　　　　　　　　宋　陳襄　撰<lb/>
　古賦<lb/>
　　咸陽宫賦<lb/>
周失王緒秦受天數始皇崛起狼心奮怒六國并吞黑<lb/>
旗森布分諸侯而立郡縣銷五兵而造鐘鐻混車書一<lb/>
法度陸讋水慄之所來嚮航琛輦賮之所屯聚於是遷<lb/>
<pb n="KR4d0039_WYG_021-1b"/>
豪徙富離邦易土擇徒<hi>闕</hi>然隆隆然制是宫也蓋莫得<lb/>
而殫言始其擇吉日申舊章坦隆基於四隅鬱華構於<lb/>
中央分左宗右社之規矱正面朝後市之紀綱順隂陽<lb/>
之開闔放太紫之圓方由是入九貢之資詔六工之良<lb/>
度材用之經費旅珍産之非常離婁督繩以分其曲直<lb/>
公輸削墨以形于短長運雄風於斧斤架文虹於棟梁<lb/>
藻井燦兮羣葩競芳觚稜聳兮金爵交翔羅玉階兮彤<lb/>
庭儼峻宇兮雕牆朱紫炳煥下以被其土金璧峥嶸上<lb/>
<pb n="KR4d0039_WYG_021-2a"/>
以飾其璫其高也侔列宿於紫宮其大也出冠山之朱<lb/>
堂顒顒昻昻複道還相上截乎渭川直走于阿房是何<lb/>
蠖濩相經連綿不止映朱闕之雙立壓金城之百雉被<lb/>
卿靄以上覆馥天香而特起巍巍乎若高浪之奔架蓬<lb/>
萊而直上盤盤乎若巨鼇之出戴靈山而遐峙則有千<lb/>
廬傳呼洞門方軌披廣路之三條列金人之十二上下<lb/>
端直左右環衛執玉帛者來朝綰銀黄者近侍如雲臺<lb/>
之上縹組而摩肩臨淄之間成帷而舉袂聞之者倐爾<lb/>
<pb n="KR4d0039_WYG_021-2b"/>
而歎望之者儼然而畏其間䘲威盛容殊形詭制鐘鼓<lb/>
喤喤有二四之列衣裳楚楚有三千之麗珠金玉翠衒<lb/>
其珍組織文章逞其貴而又植苑囿開沼沚草木繁蕪<lb/>
蔽朱實之離離魚鳥遨翔漾清流之亹亹朝夕之所娛<lb/>
樂而不知其晦明寒暑之所隔閡而不知其啓閉既而<lb/>
窮侈德盡澆風目倦五色耳亡四聰將欲慕神仙之峩<lb/>
峩脱天下之洶洶謂上游之迹可以拍肩於洪崖謂積<lb/>
學之致可以問道於崆峒由是擬丹臺之壯麗造秘宇<lb/>
<pb n="KR4d0039_WYG_021-3a"/>
之穹崇飛甍舛互連閣交通㝠㝠乎二百餘里杳不知<lb/>
其所終然後巡於隴西封於岱宗紀德瑯琊之臺列爵<lb/>
大夫之松伐湘山於既仆破胡城於已攻故乃儼彩仗<lb/>
坐瓊宫建靈旗之五丈排法駕於六龍文武肅儀而在<lb/>
下嬪嬙肆樂乎其中韻乎鈞天之樂翼乎妙舞之容左<lb/>
殽右胾兮百品椒漿桂酒兮千鍾喜氣交盛歡聲一同<lb/>
而皆罄山呼而浹洽祝天夀以龎鴻自以為子孫帝王<lb/>
之業垂萬世而無窮洎乎時運更迭基扃一空弋林釣<lb/>
<pb n="KR4d0039_WYG_021-3b"/>
渚榛蕪外玉殿珍臺煨燼中項羽西歸二三世之秦風<lb/>
巳蕩高皇東起四百年之漢德彌隆士有聞而嘆曰夫<lb/>
聖皇之有天下也握乾符御璇極納百姓於醇粹樂羣<lb/>
生於休息故宫室之作無傷民之利興作之所不勞民<lb/>
之力軒轅合宫而昭儉唐堯采椽而示質總章合制重<lb/>
華乃建於宏基卑室興居夏禹遂隆於聖德若乃商受<lb/>
喪乎瑤臺夏桀隕於瓊室夫差一去遊姑蘇之鹿麋晉<lb/>
武既亡生銅駞之荆棘斯皆聖人以節用而興邦愚者<lb/>
<pb n="KR4d0039_WYG_021-4a"/>
以宣驕而亡國且强秦虎視蒸民宸居華域如建瓴之<lb/>
地無以極其險隘若秋荼之網無以加其苛刻收大半<lb/>
之賦斂焚詩書之典則而復開宫禁之宏址敺生民於<lb/>
重役農者失其耕耨女工廢其絍織上天為之震怒四<lb/>
方為之沮色又安得延茂其邦家而興隆乎社稷嗟乎<lb/>
源之澄兮流必清本非固兮枝必傾始皇去兮沙丘既<lb/>
平子嬰滅兮咸陽已并歸赫赫之漢祚兮為帝畿之三<lb/>
成又何必指東門之界兮柱立石於滄溟者也<lb/>
<pb n="KR4d0039_WYG_021-4b"/>
　　古琴賦<lb/>
客有孫枝之琴號曰太古之器朴兮不文淡焉無味痕<lb/>
交錯而蠧生色斕斑而塵蔽疎絃危而不紊瑶軫屼而<lb/>
幾廢吁至道之難行悵知音之未至凄凄然泠泠然故<lb/>
獨以因時而遣意洎乎夕照西沈蒼梧半隂對明月之<lb/>
千里上高臺之百尋爾乃豁妙慮開沖襟撫玉柱揚清<lb/>
音不獨解吾人之慍將以平君子之心太丘子乃輾轉<lb/>
不寐振衣而起悄焉凝懷寂焉傾耳意躑躅於幽蘭心<lb/>
<pb n="KR4d0039_WYG_021-5a"/>
彷徨於流水由是納中和蠲侈靡審朴畧之遺韻達真<lb/>
純之妙理忽然不覺至道之入神而大化之陶巳别有<lb/>
宛洛佳客金張貴侯塗歌兮邑詠朝歡兮夕遊設瓊漿<lb/>
兮綺席張翠幙兮青樓莫不弄秦聲歌郢曲吹女媧之<lb/>
笙簧播子文之絲竹然後酩酊乎醉鄉駢闐乎歸軸又<lb/>
安能審雅操之微妙聽丹絃之㫁續而巳哉嗟乎大道<lb/>
既傾澆風益行雖歌吹之沸天徒管絃之亂人方今朝<lb/>
廷淑清天下化成願以古人之風變今人之情以今人<lb/>
<pb n="KR4d0039_WYG_021-5b"/>
之樂復古人之聲則斯琴也可以易俗而移民而斯世<lb/>
也可以背偽而歸真<lb/>
　律賦<lb/>
　　黄鍾養九德賦<lb/>
惟黄鍾之起一本太極以函三導微陽而敷暢養九德<lb/>
以稽參五聲正而八音和清宮旁達六府修而三事治<lb/>
元化中含始其天地發乎大生氣序轉乎三統黄者中<lb/>
之色配土位以居正鍾者聚於下首天陽而施種故此<lb/>
<pb n="KR4d0039_WYG_021-6a"/>
致德産之盛大阜民財而錯綜氣鍾於子斯為萬事之<lb/>
本原物遂其生宜合九功之歌頌且以宣和禮樂入應<lb/>
虛危四方統理而以序萬寳滋生而不遺得非致九序<lb/>
以咸若居中央而主之内播宫聲暢百穀共成之利上<lb/>
推天統協五行時序之宜又若統一氣之元冠三微之<lb/>
首應律本以吹萬配乾元之初九使施生者曲盡於亭<lb/>
毒正德者盡躋於仁夀權衡度量從而出使利用之得<lb/>
宜隂陽氣序統以和致常生之滋厚豈不以十二之律<lb/>
<pb n="KR4d0039_WYG_021-6b"/>
兮推候管以相旋八十之絲兮調正聲而内宣況其稱<lb/>
道唱始權輿率先羣生重畜我總其化九德萬事我總<lb/>
其權亦由太蔟贊陽達庶物于厚地璿璣觀運齊七政<lb/>
於高天得不觀律府以宣揚謹伶人而職掌命之宫而<lb/>
商必應祀於天而神必享雖幽滯以咸出無忽微而或<lb/>
爽不然何以成之數而該之積鬯百穀以萌滋功惟叙<lb/>
而叙惟歌同六氣之宣養夫此統氣成類含元處中和<lb/>
於樂也以中和而育物養其化也以造化而為工稽合<lb/>
<pb n="KR4d0039_WYG_021-7a"/>
天元首鍾師而調律陶成化本贊夏禹之謨功聖人由<lb/>
是作樂以暢乎清明制器以規其小大維兹六律之首<lb/>
總乎萬化之㑹故伶倫深戒於景王極天人之交泰<lb/>
　　璅藉賦<hi>以圭瑞之藉文藻為飾為韻</hi>
器由禮制飾貴文為嘉寳圭之致用資璅藉以成儀絢<lb/>
組交陳妙極彰施之度縷綦錯布光含溫潤之姿聖典<lb/>
遐稽邦儀順考謂玉器之攸重欲朝家之永保必有藉<lb/>
以承其瓌異必有飾以加其文藻英華挺制誠資設色<lb/>
<pb n="KR4d0039_WYG_021-7b"/>
之功廣袤中儀式蘊非常之寳炳作良具裁成茂規詔<lb/>
玉人而慎守飭典瑞以勤司莫不昭其文也禮以行之<lb/>
備三采五采之容中含瑞信分一就再就之式内掩瓌<lb/>
竒其或朝有多儀國陳大事君臣分上下之等珪璧顯<lb/>
尊卑之摯非璅無以成其飾非藉不能成其瑞木為内<lb/>
幹蔽瑜瑾以光昭韋作外衣煥朱蒼而色異蓋夫國有<lb/>
至寳時稱大圭倘非加於慎重誠有患於顛隮故我制<lb/>
藻率以為用表禮文而可稽有方有圓式薦諸侯之瑞<lb/>
<pb n="KR4d0039_WYG_021-8a"/>
授賓授介終高十襲之緹若然則昭備禮容欽承玉德<lb/>
周陳藻繪之制密蔽孚尹之色炳然發彩侔水草以成<lb/>
章煥乎有文異錦琮而著飾故得規模煥備等數咸分<lb/>
蘊六玉而中度昭大彩以成文彼武有鞬櫜但取包戈<lb/>
之用使持英簜徒彰輔節之勳曽未若保兹希代之珍<lb/>
重爾連城之價欲節度以無越設璅文而是藉宜乎自<lb/>
天子達於諸侯置等威而相亞<lb/>
　　百工由聖人作賦<hi>以工善其事由聖人作為韻</hi>
<pb n="KR4d0039_WYG_021-8b"/>
統爾六職良哉百工何藝事以斯作由聖人而是崇辨<lb/>
器成能自乃神而立制化材適用本惟睿以興功賾姬<lb/>
旦之明文見冬官之盛典謂夫智之出也始創物以興<lb/>
制工之立也乃成器而盡善嘉衆藝之勃興本聖謀而<lb/>
丕闡攻金攻木資濬哲以裁成作舟作車由靈機而洞<lb/>
顯自兹立器為利因材究竒雖大匠之述作皆往哲之<lb/>
規為既執技而紛若誠取法以宜其所以鳬氏成鐘自<lb/>
高辛而立軌車人作耒本炎帝以垂規且夫國有四民<lb/>
<pb n="KR4d0039_WYG_021-9a"/>
工分百事或居肆以成業或飭材而興利率皆由上聖<lb/>
以資始致宏規而綽備依於法而游於藝肇自神謨智<lb/>
者憂而巧者勞出由睿意豈不以工之立事者蓋本於<lb/>
前修事之經始者必資於善謀伊衆制之雖盛非聖作<lb/>
以奚由網罟以畋實庖羲之肇用杵臼之利因熊氏以<lb/>
垂休自然衆技靡紛大模率正雖云乎代守其業但見<lb/>
乎作者之聖亦由五聲兆黄鍾之律節奏爰彰大輅起<lb/>
椎輪之姿雕幾彌盛此則藝能交舉物用具陳祖述雖<lb/>
<pb n="KR4d0039_WYG_021-9b"/>
資於匠者經營率自於古人案乃度程實聰明之制作<lb/>
勤乎樸斵資睿哲之經綸噫夫世變澆漓時蠲朴畧高<lb/>
曽之矩交喪器用之資惟錯今上方稽古道而復淳源<lb/>
立是工也體聖明之所作<lb/>
　　三公調隂陽賦<hi>以中輔之職燮理隂陽為韻</hi>
朝無闕政官有居方故三公俾輔和於邦國用調燮於<lb/>
隂陽居槐位以分班洞均舒慘列鼎司而效職灼序柔<lb/>
剛伊昔令王寵綏綿宇以為設官分職兮非政而曷任<lb/>
<pb n="KR4d0039_WYG_021-10a"/>
曰隂與陽兮非公而莫主由是統爾和氣委兹中輔兢<lb/>
兢論道順消長以無差業業在朝致中和而兹取誠以<lb/>
翼奉君上贊臨域中竭股肱而胥附調變化以無窮位<lb/>
應六符正居夏居冬之氣爵隆八命定為刑為德之功<lb/>
況夫子育羣生君臨大國二儀有愆伏之運四時異往<lb/>
來之則得不命乃上公謹兹常職庶天令以惟和裨歲<lb/>
功而無忒卓爾量才之任式序為綱居然明理之司用<lb/>
期合德則知隂不治也惡肅殺以非宜陽不順也慮生<lb/>
<pb n="KR4d0039_WYG_021-10b"/>
成之有遺故我法三光而昭若專二氣以調之使萬物<lb/>
各得其所庶人不失其時禀四海之儀率正耀藏之度<lb/>
居萬民之表庸均唱和之期夫如是則居職儼然經邦<lb/>
翼爾順成開闔之化曲致雍熙之美是以丙吉有問牛<lb/>
之志蓋務協和陳平無對獄之辭用勤燮理懿夫國之<lb/>
治也必頒官而分務物之生也蓋抱陽而負隂惟此承<lb/>
君之職式勤觀變之心九卿通寒暑之權功惟並致太<lb/>
史司星辰之候事匪同欽誠哉茂建官儀昭垂邦牒萬<lb/>
<pb n="KR4d0039_WYG_021-11a"/>
幾之政是輔三台之宜用燮自然天地節而歲時和致<lb/>
生成之允協<lb/>
　　學問至芻蕘賦<hi>以學問而至芻蕘之善為韻</hi>
上聖以文明闡化撝讓臨朝每精窮於學問爰下至於<lb/>
芻蕘心專探討之勤率親草芥志切諮詢之道靡間薪<lb/>
樵斯蓋務小善以畢納庶大猷而孔昭者也嘉往哲之<lb/>
徽言述先王之至治必有學以務其訓誘必有問以通<lb/>
夫擬議欲求善以無斁乃詢蕘而聿至且夫聖人有狂<lb/>
<pb n="KR4d0039_WYG_021-11b"/>
言之擇實務多聞而樵夫知王道之談豈宜遐棄莫不<lb/>
功專時集事切疑思罔間丘樊之賤率求訓敎之辭是<lb/>
必擇其善者俯而就之當請益請業之初蒿莱盡及暨<lb/>
咨事咨才之際草莽無遺誠以統御綿區興隆景運君<lb/>
雖尊有敎則不可弗學民雖小有善則誠宜下問故乃<lb/>
罄藪澤以旁求奉謀猷而不紊祗承誘誨當刈楚之良<lb/>
材廣務諮謀受析薪之丕訓則知學不好也無以臻乎<lb/>
善道問非博也無以納乎嘉謨故我每樂聞於典敎遂<lb/>
<pb n="KR4d0039_WYG_021-12a"/>
俯及於薪芻將務四聰之達何慙一德之愚博習親師<lb/>
奚間采樵之士疇咨咸載必親往囿之徒夫如是則閲<lb/>
習彌勤諮諏益顯雖莠言之勿用諒蕪音而必選不窮<lb/>
不倦率求林藪之譚曰都曰俞並及草萊之善向若非<lb/>
求博諭靡極周咨雖愚言之或善在上德而罔知又安<lb/>
能恢敎本以昭若導化源之遠而是以高宗求巖野之<lb/>
賢命而納誨西伯舉屠釣之老立以為師此所謂詢事<lb/>
考言篤信好學伊片善以咸取欲大謀之先覺故詩曰<lb/>
<pb n="KR4d0039_WYG_021-12b"/>
先民有言而詢于芻蕘播英規而孔邈<lb/>
　　周公成文武之德賦<hi>以公旦成此文武之德為韻</hi>
天開周道臣有姬公滅管蔡流言之亂成文武盛德之<lb/>
風攝政宣謀纂徽柔之懿鑠勤王致理集保定之元功<lb/>
足以紹重光於有後揚休命於無窮者也當其待旦輸<lb/>
忠攝儀建極謂文考之興也方啓於周祚武王之立也<lb/>
肇平於商國念遺業之至重非沖人之可測我乃兼彼<lb/>
三王之事成此二后之德踐阼而治綽興純被之謨陪<lb/>
<pb n="KR4d0039_WYG_021-13a"/>
扆以朝庶廣丕承之則才美中著勳勞外施能勤教之<lb/>
行也遂竭節以成之業業為師纘居岐之茂烈拳拳作<lb/>
相隆在鎬之丕基蓋夫國得士而乃昌后非賢而罔理<lb/>
惟文也順帝則而撫方夏是武也遏亂畧而為天子懿<lb/>
王業以昭若賴我公而成此股肱周室啟明明在上之<lb/>
猷左右成王紹諤諤以昌之美用能蕃衛中國疑丞大<lb/>
君恢好仁之景範集偃武之清芬將以垂綿綿之瓞昭<lb/>
郁郁之文白屋禮賢緝多士濟寧之化東山祗役固一<lb/>
<pb n="KR4d0039_WYG_021-13b"/>
戎大定之勳苟非績著勤勞心專夾輔上以追奉乎西<lb/>
伯下以欽承於姬武成休德於二代固重基於下土則<lb/>
何以父作子述七百年永著徽猷發粟散財三十世茂<lb/>
隆丕矩蓋以憂勞幹國忠利推誠遠啟中興之道光揚<lb/>
未墜之名臯陶為舜帝之謨功宜一貫管仲霸齊桓之<lb/>
業道匪相成此則昭致純熙削平暴亂本枝百世兮寳<lb/>
系丕圖子孫千億兮英猷克煥噫奚知聖德之成焉由<lb/>
兹公旦<lb/>
<pb n="KR4d0039_WYG_021-14a"/>
　　善勝不武賦<hi>以能善勝者無煩威武為韻</hi>
以威治國者國罔乂以義服人者人必歸故王者因善<lb/>
勝而無越在黷武以誠非將成不陣之功豈煩戎事自<lb/>
得無為之戰奚用兵機斯盖本道德以為治異權謀而<lb/>
尚威者也伊昔良臣上言聖者以為君有其德則固於<lb/>
邦本國用其武則黷於天下但為善之可勝必興戎而<lb/>
無假既守不爭之道率服羣心奚資因敵之勞始平諸<lb/>
夏善敎旁出純誠誕敷自格華夷之俗且忘征伐之虞<lb/>
<pb n="KR4d0039_WYG_021-14b"/>
蓋以道自吾有爭將爾無不怒而威豈假闐闐之旅惟<lb/>
仁無敵奚煩赳赳之夫且夫耀德者匪尚於觀兵修文<lb/>
者是期於偃武嘉聖治以昭格且軍儀而何取自然邦<lb/>
乃其昌人誰敢侮運籌於帷幄之内豈尚戈矛折衝於<lb/>
樽俎之間詎揚卒伍則知善而能勝者由敎化以彌敦<lb/>
勝而不武者示威懷而可尊既蒸黎而自化信攻敵以<lb/>
無煩所以舜格苖頑且班師而勿用周降崇國惟務德<lb/>
以斯存此則治道光昭聖猷丕闡括民下以遠服惡戎<lb/>
<pb n="KR4d0039_WYG_021-15a"/>
容而外顯不戰而克非勞繕甲之能廣德而强詎假行<lb/>
兵之善彼大勇推乎不鬭善結本於無繩曷若我守彼<lb/>
自强之志昭夫去敵之稱武王之七伐乃齊終慙撥亂<lb/>
文公之一戰而霸豈足矜能斯所謂聖化光敷民心嚮<lb/>
應非烈烈以威取蓋巍巍而道勝故得大邦懷德而小<lb/>
邦畏威成功允稱<lb/>
　　至誠盡人物之性賦<hi>以惟至誠盡人物之性為韻</hi>
性理雖奥聖神可知翳此誠明之德盡夫人物之為稟<lb/>
<pb n="KR4d0039_WYG_021-15b"/>
上知於中和㝠通化育燭羣生於動植深極謀惟凡厥<lb/>
民生應夫天粹有性之德曰仁與義罔之生也則失誠<lb/>
而明之則備故窮本以知本推類而知類上以觀三代<lb/>
之道可得而明下以究萬物之情亦莫不至所謂與性<lb/>
俱生配天而誠不思而理得無為而化成深則盡人之<lb/>
道微而極物之精湛一德以清明坐無遺照格二儀之<lb/>
覆載居得輿情蓋夫人性均義也在推其所不為人性<lb/>
均仁也在行其所不忍將悠久以無息兹昭著於未朕<lb/>
<pb n="KR4d0039_WYG_021-16a"/>
窮吾理則人理斯得推吾情則人情可凖心渝金石則<lb/>
毫釐千里而差孚格豚魚則天地一言而盡且夫蠢焉<lb/>
非齊者庶物危而難保者蒸人何治之能格何施而能<lb/>
臻必在先誠其性内本諸身其深也有以通天下之志<lb/>
其幾也有以盡天下之神凡在化育孰不尊親大不失<lb/>
夫婦之愚必䝉其澤小不遺草木之細亦被其仁若然<lb/>
則情靡有遷道無所屈大人之事斯備赤子之心無拂<lb/>
伊尹之聖且思拯於匹夫虞舜之仁亦推明於庶物斯<lb/>
<pb n="KR4d0039_WYG_021-16b"/>
乃性格天道德為人師有氣帥以為之用有心官而為<lb/>
之思宜爾小者大者樂之利之神藏在中通變而民罔<lb/>
倦智周於下曲成之類無遺故孟軻明四端之由荀子<lb/>
辨五音之正知之者善成之者聖稽諸高厚而不悖質<lb/>
之幽明而孰病况於人乎况事倫乎莫不盡其性<lb/>
　　損先難而後易賦<hi>以損德之修先難後易為韻</hi>
損有至理聖能極觀謂修身而謹行必後易以先難始<lb/>
克已以圖仁敢忘劼毖終置躬而無患以訖多盤聖人<lb/>
<pb n="KR4d0039_WYG_021-17a"/>
贊易於神周身以智因憂患而發乎慮著損益必明其<lb/>
義故乃取山澤之二體寓人時之深㫖謂進德修業當<lb/>
克已以艱難則心逸日休斯措身於樂易誠以惴惴夕<lb/>
惕乾乾日修内懲忿以窒慾外損剛而益柔義既無侮<lb/>
福斯來求當兹遠害之初已事遄往及爾有孚之吉俾<lb/>
躬處休且夫難莫難於初慎莫慎乎損況經綸乎德業<lb/>
修思乎誠悃無忘克責之意斯乃安樂之本雖二簋之<lb/>
可用享志乃先勞洎十朋之弗克違事非往蹇兹所謂<lb/>
<pb n="KR4d0039_WYG_021-17b"/>
艱乃無咎損之有時事君庇民吾不以為德屈身降志<lb/>
吾不以為卑雖一時之勞止終百禄以康之所以菲食<lb/>
卑宮夏禹享聖功之茂跋胡㚄尾周公成王業之基蓋<lb/>
先聖居憂虞之時明止説之則物視其化民懷其德必<lb/>
先損益以修巳然後安樂而享國亦猶否既傾而後喜<lb/>
乃勵危心謙以勞而有終亦為矜式若然則圖其終者<lb/>
必慎其始逸於後者必勞於先苟不刻意以慮患謹身<lb/>
而圖全又安得永有終譽祐之自天昔也利艱雖甚涉<lb/>
<pb n="KR4d0039_WYG_021-18a"/>
川之患俄而引逸斯為致福之筌況一卦之始終六時<lb/>
之先後著聖王克損之德戒君子操修之厚故曰終於<lb/>
逸樂者始於憂勤吉又何咎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0039_WYG_021-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻二十一<lb/>
</p>
<p>
</p>
  </div>
<div>
<head>古靈集巻二十二</head> <lb/>
    <p>
<pb n="KR4d0039_WYG_022-1a"/>
欽定四庫全書<lb/>
　古靈集巻二十二<lb/>
　　　　　　　　　　　　　宋　陳襄　撰<lb/>
　古詩<lb/>
　　郊祀慶成詩<lb/>
皇帝即位厲精求治翼翼兢兢以畏天異乃見宗廟乃<lb/>
嚴郊祭赫赫烈祖陟配上帝皇帝肇祀心䖍誠至齋居<lb/>
撤饍夙興弗寐不履黄道不御小次出宿于廟隂雨翳<lb/>
<pb n="KR4d0039_WYG_022-1b"/>
翳既其徂郊日出晣晣登丘奏假天地澄霽禮終樂闋<lb/>
神貺來暨皇帝還蹕千乗萬騎雷動天旋臣民欣慰御<lb/>
樓肆赦躬冊丹地恩流澤洽周匝無際惟誠感神惟德<lb/>
銷沴皇帝能饗時賜坐致臣願皇帝事天寅畏左右惟<lb/>
賢安民惟惠無咈忠諫無輕政事日新一日庶答天意<lb/>
　　洛陽曲<lb/>
有客頓征轡暮宿洛陽堤洛陽繁華地慨然心傷悲憶<lb/>
昔季倫家朱門鼎貴時錦步四十里冠葢相追隨寵移<lb/>
<pb n="KR4d0039_WYG_022-2a"/>
百琲珠醉擊珊瑚枝一旦委溝壑身隨朝露晞綺樓日<lb/>
顛仆金谷無人歸緑珠千古魂散作香塵飛荒榛塞中<lb/>
道惟有寒螿啼嗟哉百世後驕奢徒爾為<lb/>
　　人生天地間<lb/>
天無私覆心地無私載德人生天地間榮辱何相隔農<lb/>
者不釋耒朱門列鼎食巧婦不下機公子羅紈飾富貴<lb/>
豈勞心饑寒空努力惟有北邙山冡墓皆荆棘<lb/>
　　天道不可躋<lb/>
<pb n="KR4d0039_WYG_022-2b"/>
天道不可躋以其高且危地道不可尋以其幽且深土<lb/>
圭測日影可以分照臨桐魚擊石鼓可以求聲音嗟乎<lb/>
世之人不知方寸心<lb/>
　　古劍謝李惟肖示所業<lb/>
天工鑄劍挺鋒鋩紅鑪百鍊金為剛閃鑠神鎚飛電光<lb/>
磨礪七彩成文章豐城地僻淪精久紫氣雄雄射星斗<lb/>
未得神功倚天外一朝誤入張華手青霜為鍔寳為環<lb/>
有時捧出黄金盤萬靈照灼妖氛走天地無光秋水寒<lb/>
<pb n="KR4d0039_WYG_022-3a"/>
聞道華隂有竒土試拭繁星袖中舞風胡側目觀如堵<lb/>
一唱人間萬金賈夜來幾度風雷嗔雌雄出没光如神<lb/>
來年決定化延津坐中有客攀龍鱗<lb/>
　　送鄭洙赴舉<lb/>
天上奎星專主文地下嵩嶽惟降神含靈孕粹五百載<lb/>
挺然間出非常人滎陽才子東山客滿腹精神太英特<lb/>
掞天辭藻駕曹王炙地聲華壓元白等閒奮筆摛鸞龍<lb/>
烟霄凜凜横辭鋒稷下千人推勁敵昻頭不敢争英雄<lb/>
<pb n="KR4d0039_WYG_022-3b"/>
吾皇新命招宏博紫宙風清飛一鶚驪龍臥起滄海空<lb/>
燦燦靈珠光滿握明年二月春水來桃花浪起龍門開<lb/>
青雲岐路無多地定須迅擊狂風雷<lb/>
　　苦熱謠<lb/>
瑶姬不下巫陽臺山屏樹色連雲開瞥見羲和整朝馭<lb/>
放出金烏天上來炎炎六月方凝暑天地生成渴霖雨<lb/>
呼號縮手太無端顦顇羣芳不為主吾當化出沖天羽<lb/>
上與天公振雷鼓迴却日輪開水府六龍驅下飲洪濤<lb/>
<pb n="KR4d0039_WYG_022-4a"/>
大作甘澍濟區宇<lb/>
　　喜雪<lb/>
有客何方來粲然游我庭推户出見之顔色如瑶英問<lb/>
之不吾語微風若聞聲曰予朔方士欽子南方名萬里<lb/>
不相識修途一來經聞子官大府高車塵㝠㝠有言未<lb/>
嘗吐低頭斂光精西人趨向異念子孤䝉行我欲友其<lb/>
德顧已鴻毛輕予起謝不敏過辭非予聆感子虛白德<lb/>
來化純愚誠高風激萬世凛如伯夷清留子永今日願<lb/>
<pb n="KR4d0039_WYG_022-4b"/>
言報英瓊<lb/>
　　通判國博命賦假山<lb/>
去年水潦百榖死居民無食食糟粃州之餓者數千人<lb/>
黄巖之民猶倍蓰携持老少出城郭盡撤牆屋無居止<lb/>
鬻妻棄子人不售價例不復論羊豕白日市井聞號叫<lb/>
夜堆廊廡如蟲豸縣官哀憐發賑救一飯纔得一盂爾<lb/>
出門未暇充喉咽已有數十填溝水我時過之不忍顧<lb/>
往徃悲咽胸填委豈無智慮禆萬一遠地不得號君耳<lb/>
<pb n="KR4d0039_WYG_022-5a"/>
錢侯作倅忠且仁悲憐餓殍如親子日開官廪與之食<lb/>
又令豪右發儲峙昨日馳書白轉運披陳肝腎獻金矢<lb/>
更乞兵儲二萬石民之大命方有倚侯從今年作假山<lb/>
自聞民饑不得視非無泉石可般樂人今方瘁何能喜<lb/>
願侯勿遽愛此山念此膢臘存狐蟻天無疫癘五榖豐<lb/>
生者保聚歸田里此山之石堅不堅將與侯德無窮已<lb/>
　　送李惟肖尉尤溪<lb/>
朝廷厭煩苛往還按察詔四方小大官政惡日無譙悲<lb/>
<pb n="KR4d0039_WYG_022-5b"/>
哉窮遠民天耳不可嘂訟争細毛髪吏議舉烽爝追胥<lb/>
煩閭里符牒紛以炤利手肆拂攖百巧鑿孔竅齊氓一<lb/>
擾攘沸若烹鮮銚上下漫不省鰥寡日相弔咨嗟夢得<lb/>
材連蹇十銓調今復欝不施一尉濵海嶠蠢兹尤溪民<lb/>
習俗攻險僄尺表易為直長戈固難掉吾聞政無小媺<lb/>
惡出號召雖爾主盜官操權寧非要近歲民艱食羣小<lb/>
屢軒趒揮刀力誅鋤加以原火燎政令務寛簡威肅宜<lb/>
震曜武事戒不習賤策貴前料山林剔逋逃道路剪攻<lb/>
<pb n="KR4d0039_WYG_022-6a"/>
剽食禁寧疏網私兵勿容鞘嘗聞伍保法慎置理宜妙<lb/>
<hi>議者多善伍保之法可以糾察姦盜然行有利害在得人不慎則為擾</hi>法至姦可革無事<lb/>
省巡徼<hi>尉司多差弓手下里巡盜捕禁以擾其民</hi>勿嗟厥位淹十室聊歌笑<lb/>
徃矣有吾民瘡痍方爾療<lb/>
　　病驥<lb/>
騏驥出大野天姿非權竒俄然病槽廏筋力不克施世<lb/>
人不識馬共以駑駘期芻菽不得飽膏砭不得醫伯樂<lb/>
聞驥病心中始懷疑及觀果無妄引銜脫其羈騏驥心<lb/>
<pb n="KR4d0039_WYG_022-6b"/>
感激雙眸雨淋漓懷恩未能報舉聲一鳴悲馬得起此<lb/>
疾上争靈烏馳朝出扶桑野暮扳鄧林枝追隨日月下<lb/>
獨立寒且饑此力豈足詫願酬主人知<lb/>
　　幽菊燕貢士<lb/>
　幽菊燕貢士也因以送之<lb/>
有幽斯菊濯濯其芳烝爾髦士惟其修兮有美於鄉照<lb/>
予無以説兮惟醴之觴有幽斯菊郁郁其華烝爾髦士<lb/>
惟其施兮有顯於家往予無以將兮惟古之歌<lb/>
<pb n="KR4d0039_WYG_022-7a"/>
　　送闗都官致仕<lb/>
　鴻鳥于飛送關公也公能以禮致仕惜其有老成徳<lb/>
　不衰不養於朝天子不用古禮留之故作是詩也<lb/>
鴻鳥于飛歸戾于澤君子于田亦適維則旅力不愆曷云其<lb/>
極庶民之耋職自為愚君子之耋其德有濡旅力不愆<lb/>
曷云其劬有堅松柏君子斧之有實秠稷農夫有之天<lb/>
子有老曷其與歸野有白駒來食我麰君子之往胡不<lb/>
小留我心悠悠為天子憂<lb/>
<pb n="KR4d0039_WYG_022-7b"/>
　　祈雨<lb/>
慶厯甲申歳旱極憂民田農夫不得耕相顧愁凶年帝<lb/>
心恐民憂詔遣祈山川郡國舉祀典齋戒陳豆籩望祭<lb/>
復雩龍禱之必精䖍經旬杳無報旱氣増于前菑田揚<lb/>
飛塵井谷無寸泉炎炎天地中草木皆欲燃俗云有鰻<lb/>
魚靈異古所傳太守順民心命駕而迎焉樂以鐘鼓音<lb/>
薰以沈檀烟儵驚西郊寒靄靄離山巔急雨下滂沱迅<lb/>
雷亦填填須臾畎畝盈一境皆欣然始為穴中魚竊弄<lb/>
<pb n="KR4d0039_WYG_022-8a"/>
隂陽權山川豈無神不能通于天蛟龍豈無靈不能興<lb/>
於淵有若賞罰柄反使姦臣專<lb/>
　　寄弟衮<lb/>
作書寄弟衮寫我心之幽比聞堂上安讀書可優游昨<lb/>
者得兄書言汝看蔡侯蔡侯實君子小善固所收知汝<lb/>
言可否果聞書相酬蔡侯讀吾䇿言語何贅疣吾言至<lb/>
草畧聞説良可羞昨又得汝書嗟汝誠拙謀自言巳可<lb/>
進曽知易春秋人不患無位患已德不修古人亦有言<lb/>
<pb n="KR4d0039_WYG_022-8b"/>
富貴焉可求吾初將移任將白高與劉恐人不我知自<lb/>
後遽止休前時陸通判令我速置郵吾誠欲求之豈自<lb/>
無舌喉奈何不為耳死且垂直鈎自吾到山治于物無<lb/>
侵牟小民得辛苦稍稍知饒優官家足厚利私亦不怨<lb/>
尤福哥賣銀鑛軍人却首偷案成被官杖鞭箠見血流<lb/>
私恩重血肉官法難庇庥此奴實癡戅教誨不轉頭吾<lb/>
心不樂此疾病苦未瘳淹忽兩月餘讀易未一周夜思<lb/>
夢還家朝食不滿甌為吾告兄長選試在今秋汝姑事<lb/>
<pb n="KR4d0039_WYG_022-9a"/>
恬尚不忘在阿丘夀姊可出嫁言容常婉柔教詔寧螺<lb/>
妹摻摻縫衣裘無令澤孫散照管六與留吾歸見汝時<lb/>
一一訴所憂<lb/>
　　送章舍人知汝州<lb/>
神馬産渥洼舉世蓋云罕使之循蟻封曽不逮駑欵丈<lb/>
夫懷義命所學務充滿惟憂用捨非富貴庸可算吾君<lb/>
優輔郡責任地非散牛刀久投虚足以導大窽孟軻言<lb/>
仁術民事戒毋緩矧兹凋瘵餘食餒衣不暖厚生為政<lb/>
<pb n="KR4d0039_WYG_022-9b"/>
先聚斂吾徒短歸來奏優課行道非遲晚<lb/>
　　樓上曲<lb/>
金徒抱箭寒更起寂寞孤城一千里嫦娥擎出月華來<lb/>
白玉樓臺瑩如水上有佳人紅粉粧妙年學得吹霓裳<lb/>
呼兒將出紫玉笛一聲天上流宫商清商欲盡何幽咽<lb/>
曲調不成聲㫁絶羅衣掩淚愁向天手把瑶華歌一闋<lb/>
寒蟾出兮明星稀良人阻兮天一涯憑軒遥望兮心傷悲<lb/>
願隨鴻鵠兮高飛<lb/>
<pb n="KR4d0039_WYG_022-10a"/>
　　荔枝歌<lb/>
番禺地僻嵐烟鏁萬樹纍纍産嘉果漢宫墜落金莖露<lb/>
秦城散起驪山火炎炎六月朱明天映日仙枝紅欲燃<lb/>
自古清芬不能遏留得嘉名為椹仙上皇西去楊妃死<lb/>
蠻海迢迢千萬里華清宮闕閴無人南來不見紅塵起<lb/>
至今榮植徧閩州離離朱實繁星稠一日為君空變色<lb/>
千里憑誰速置郵可憐錦幄神仙侣為飲凝漿滌煩暑<lb/>
綺筵不惜十千錢酩酊秦樓桂花醑秦樓女子繡羅裳<lb/>
<pb n="KR4d0039_WYG_022-10b"/>
鳯簫嗚咽流宮商醉歌一曲荔枝香席上少年皆㫁腸<lb/>
　　對酒歌<lb/>
我聞靈鼇萬丈居海宫峨峨頭戴三神峯匣有神刀刃<lb/>
如雪便欲鱠之雕俎中又聞銀河一派天上來寒光湛<lb/>
湛浸瑤魁心有窮愁萬餘斛便欲沃為三兩杯無人為<lb/>
把天闗叩不放金烏飛玉兔走大嚼一臠肉滿酌十分<lb/>
酒然後酩酊歸醉鄉不問其天之高地之厚<lb/>
　　古靈山試茶歌<lb/>
<pb n="KR4d0039_WYG_022-11a"/>
乳源淺淺交寒石松花墜粉愁無色明星玉女跨神雲<lb/>
鬭剪輕羅縷殘碧我聞巒山二月春方歸苦霧迷天新<lb/>
雪飛仙鼠潭邊蘭草齊露牙吸盡香龍脂轆轤繩細井<lb/>
花暖香塵散碧琉璃椀玉川氷骨照人寒瑟瑟祥風滿<lb/>
眼前紫屏冷落沈水烟山月堂軒金鴨眠麻姑癡煮丹<lb/>
巒泉不識人間有地仙<lb/>
　　登彼公堂燕貢士<lb/>
　登彼公堂燕貢士也因以勉之<lb/>
<pb n="KR4d0039_WYG_022-11b"/>
登彼公堂維水湯湯君子燕湑其言有章登彼公堂有松<lb/>
有柏君子燕湑其儀孔特登彼公堂維山崔嵬君子燕湑<lb/>
其志不回登彼公堂鴻飛戾止君子燕湑維其不已<lb/>
　右登彼公堂四章章四句太守陳公之詞也蘇子曰<lb/>
　士之求仕也志于得也仕而不志于得者偽也苟志<lb/>
　于得而不以其道視時上下而變其學曰吾期得而<lb/>
　已則凡可以得者無不為也而可乎昔者齊景公田<lb/>
　招虞人以旌不至孔子善之曰招虞人以皮冠夫旌<lb/>
<pb n="KR4d0039_WYG_022-12a"/>
　與皮冠於義未有損益也然且不可而況使之棄其<lb/>
　所學而學非其道歟熙寧五年錢塘之士貢於禮部<lb/>
　者九人十月乙酉燕于中和堂公作是詩以勉之曰<lb/>
　流而不反者水也不以時遷者松柏也言水而及松<lb/>
　柏于其動者欲其難進也萬世不移者山也時飛時<lb/>
　止者鴻鴈也言山而及鴻鴈於其静者欲其及時也<lb/>
　公之於士也可謂周矣詩曰無言不酬無德不報二<lb/>
　三子其何以報公乎眉山蘇軾序<lb/>
<pb n="KR4d0039_WYG_022-12b"/>
　　游宜興法藏院觀桂紫菊花<lb/>
山茶花開菊花紫青桂童童立花裏柔姿翠幹已可憐<lb/>
更傍幽叢看花蘂山僧揖我臨階坐眼到欄邊心即喜<lb/>
便欲攜歸種郡齋忍令此地風烟埋<lb/>
　　潘家山同章衡諸生飲次行令探得隱君子為章<lb/>
　　衡搜出故賦詩云<lb/>
吾聞隱君子大隱㕓市間道義充諸中測度非在顔堯<lb/>
帝神且智知人亦孔艱勉哉二秘閣賢行如高山<lb/>
<pb n="KR4d0039_WYG_022-13a"/>
　　每用紙帖子其一書司舉其二書秘閣其三書隱<lb/>
　　君子其餘書士令在座黙探之得司舉則司貢舉<lb/>
　　得秘閣則助司舉搜尋隱君子進於朝矣搜不得<lb/>
　　則司舉并秘閣自受罰酒<lb/>
　　後復増置新格聘使館主各一員若搜出隱君子<lb/>
　　則要此二人伴飲二人直候隱君子出即時自陳<lb/>
　　不待尋問隱君子未出之前即不得先言違此二<lb/>
　　條各倍罰酒<hi>聘使葢賞其能聘賢之義館主兼取其館伴之義唐有昭文館學士人號</hi>
<pb n="KR4d0039_WYG_022-13b"/>
　　<hi>為館主</hi>
　　一秘閣雖同搜訪隱君子或司舉不用其言亦不<lb/>
　　得争權或偶失之即不得以司舉不用巳言而辭<lb/>
　　同罰也然則倍罰<lb/>
　　一司舉秘閣既探得即各明言之不待人發問如<lb/>
　　違先罰一觴<lb/>
　　一司舉秘閣止得三搜客滿二十人則五搜<lb/>
　　一餘人探得帖子並黙然若妄宣傳罰巨觴别行令<lb/>
<pb n="KR4d0039_WYG_022-14a"/>
　　瀑布<lb/>
靈源寂寂何杳寞先天後天誰疏鑿疑是媧皇功未全<lb/>
漏泄銀河斜界落<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0039_WYG_022-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻二十二<lb/>
</p>
<p>
</p>
  </div>
<div>
<head>古靈集巻二十三</head> <lb/>
    <p>
<pb n="KR4d0039_WYG_023-1a"/>
欽定四庫全書<lb/>
　古靈集巻二十三<lb/>
　　　　　　　　　　　　　宋　陳襄　撰<lb/>
　律詩<lb/>
　　此景<lb/>
晚崿殘霞㫁晴空宿靄收緑蕪天共逺明月水同流落<lb/>
葉填秋望孤碪答旅愁提壺伴詩筆獨醉庾公樓<lb/>
　　樓上旅懷<lb/>
<pb n="KR4d0039_WYG_023-1b"/>
樓上憶鄉闗凭高獨倚欄遠眸天外盡愁思酒中寛澤<lb/>
國吳蓴老山城蜀道難客帆歸未得落日暮江寒<lb/>
　　晚目<lb/>
攬景獨凝眸江城暮雨收長江隔山㫁野水混空流天<lb/>
上一輪月人間萬古秋感時并怨别費盡庾郎愁<lb/>
　　幽齋<lb/>
幽徑絶塵蹤莓苔上粉墉秋聲連夜雨寒色一溪松學<lb/>
有書千巻歡無酒萬鍾雲屏孤夢㫁寂寞掩巫峯<lb/>
<pb n="KR4d0039_WYG_023-2a"/>
　　驪宮悼往<lb/>
鳳輦情傷别驪宫信不還雨鈴悲蜀道金鈿杳蓬山玉<lb/>
笛涼州怨梨園法部閒西京人未至樓閣五雲間<lb/>
　　對景偶書<lb/>
天角暝光收空中爽氣流雨迴巫峽暮波起洞庭秋塞<lb/>
濶歸鴻逺林疎敗葉稠碧雲音信絶目㫁五城樓<lb/>
　　金華山人<lb/>
幽居倚翠巒塵事不相干天地醉來小琴棋静裏歡雨<lb/>
<pb n="KR4d0039_WYG_023-2b"/>
苔春徑緑風竹夜窗寒若問長生術金爐有寳丹<lb/>
　　宮辭<lb/>
六六上陽宮嬋娟被寵封三千香輦路十二枕屏風紈<lb/>
扇傷秋詠梅花妬暁容粧臺銀燭盡寳帳泣芙蓉<lb/>
　　荷華<lb/>
翠葢田田緑繁華艷艷紅有容欺水國無力舞秋風緩<lb/>
步迎潘后纖腰學楚宮涉江人不見兩槳石城東<lb/>
　　夕霽<lb/>
<pb n="KR4d0039_WYG_023-3a"/>
積雨向宵晴雰埃蕩杳㝠高樓微射月腐草半流螢電<lb/>
女千嬌斂雲臺一夢醒上皇歸未得歌㫁雨中鈴<lb/>
　　題積善院<lb/>
幽寺訪禪客煩襟此一開山空有猿鶴地僻無塵埃烹<lb/>
茶緑雲起鼔扇清風來覽景不歸去暮烟生古臺<lb/>
　　和鄭閎中仙居十一首<lb/>
我愛仙居好臨民必以誠簿書無日暇獄訟積年生<hi>予始</hi>
<hi>至邑豪有以債負憑折細民田土者迹驗分明予治而歸之或有年深而無稽者亦忘詞訟三年分户二千凡</hi>
<pb n="KR4d0039_WYG_023-3b"/>
<hi>有産而無業積年空納其租許其還主者不可勝數</hi>百疾求箴補千鈞待凖平嗟<lb/>
予不如古斯道未能宏<lb/>
　　其二<lb/>
我愛仙居好安民去百姦誠心雖照物政體昧循環喜<lb/>
有綱條立慙無敎令頒三年憂且病王事豈能閒<lb/>
　　其三<lb/>
我愛仙居好園池日退居馴禽來鶴鶴野水進徐徐<hi>園鑿</hi>
<hi>新沼引水經竹林間以環流釣翁臺習坎嘉魚二亭</hi>草樹通樵採<hi>園有短垣薪樵桐子之屬時為</hi>
<pb n="KR4d0039_WYG_023-4a"/>
<hi>邑民所拾</hi>桑麻有老鋤猶言民未樂更待寢刑書<lb/>
　　其四<lb/>
我愛仙居好經營盡國工庶民心喜悦小邑勢尊隆萬<lb/>
瓦如雲合千題不日礱自非仁惠術愧子一觀風<hi>閎中過美</hi>
<hi>其事傷財害民予有慙德</hi>
　　其五<lb/>
我愛仙居好官卑分已盈才非漢循吏道似魯狂生擊<lb/>
柝心雖樂觀民志未平寧如孟夫子不食去齊卿<lb/>
<pb n="KR4d0039_WYG_023-4b"/>
　　其六<lb/>
我愛仙居好隆儒尠大方諸生令講藝<hi>予每講書罷又令諸生各轉相</hi>
<hi>教授</hi>童子俾升堂<hi>公暇每有童子十數人至堂上教授經書或試之詩</hi>買地興民學<lb/>
<hi>因孔子廟後修起學舍買三家之地以廣其基</hi>驅車下黨庠<hi>予每出行諸鄉遇有小學則下以觀</hi>
<hi>童子</hi>童年邑未化官滿意彷徨<lb/>
　　其七<lb/>
我愛仙居好公餘日在房憂民極反覆責已未周詳法<lb/>
律行隨手詩書坐滿箱老來須向學多病喜平康<lb/>
<pb n="KR4d0039_WYG_023-5a"/>
　　其八<lb/>
我愛仙居好家居十數人民窮惟有疾俸薄不知貧弟<lb/>
妹閒成癖妻孥老未淳自餘無所恨寸禄及偏親<lb/>
　　其九<lb/>
我愛仙居好慙無德政馨下車時問疾治獄日空囹老<lb/>
吏貧歸里<hi>有老吏徐彬者貧無以自給每歸耕田里數月而後出</hi>蒼生餒在庭惟<lb/>
憂澤未至豈敢瀆邦刑<lb/>
　　其十<lb/>
<pb n="KR4d0039_WYG_023-5b"/>
我愛仙居好三年理尚寛民雖離網罟政未息風瀾<hi>邑民</hi>
<hi>大水之後困于賦役予欲少息然州縣科率勢不獲已者比嘗有之</hi>憫物刑多省勞心席<lb/>
少安祗慚無惠術求配古人難<lb/>
　　其十一<lb/>
我愛仙居好民純不用拘閭閻興禮讓囹圄長榛蕪網<lb/>
濶姦逾少風恬惡自無一年人已信感激謝張弧<lb/>
　　送崔黄臣知廬山縣<lb/>
勿歎廬山遠天涯總是民還家安老母去國慕忠臣斜<lb/>
<pb n="KR4d0039_WYG_023-6a"/>
月秦闗曉穠花錦里春臨行無所贈為邑莫如仁<lb/>
　　仙居縣樹巖老亭<lb/>
手持養性書此地學耕漁身似龍蛇蟄情忘木石居地<lb/>
迷成遠復政静得中虚何必求深隱幽䝉即所廬<lb/>
　　贈剡縣過頊秘丞<lb/>
賢哉過縣尹德政是吾師萬事無鋒穎一心惟孝慈家<lb/>
貧因客冗<hi>時劉彝鄭穆盡寄居剡縣</hi>髮白為民飢誰刻前山石令人<lb/>
去後思<lb/>
<pb n="KR4d0039_WYG_023-6b"/>
　　和運使兵部秋成<lb/>
重湖收積潦多稼結盈疇貸息移書減逋租案籍求民<lb/>
情寛蹙頞歲計上參謀寄語昆堂老生初早晚修<lb/>
　　皇祐四年春重到浦城縣南峯寺因懷舊遊<lb/>
重到南峯寺尋思九日遊黄花何處去白雪有誰留<hi>某昔</hi>
<hi>年官浦城重陽日其縣學諸生二百人子此寺作賦歌詩</hi>薄宦三千里流光四十秋<lb/>
歸來見諸子林下好相求<lb/>
　　重陽席上賦菊花<lb/>
<pb n="KR4d0039_WYG_023-7a"/>
折菊東籬下攜觴為燕遨閒情秋後放幽艷静中高九<lb/>
月陶公酒三閭楚客騷及時須採掇忍使棄蓬蒿<lb/>
　　依韻和疇子直重陽送酒<lb/>
君有雲泉酒詩來寄我嘗色過金菊淡味帶木蘭香北<lb/>
固山城秀東園水榭涼無因陪落帽孤酌負重陽<lb/>
　　次韻朱兵部上已錫宴<lb/>
禊飲開天苑英遊綴士林鹿苹常長養魚藻遂浮沈和<lb/>
氣春臺暖恩波曲水深追隨方外樂歌吹夢中音忽起<lb/>
<pb n="KR4d0039_WYG_023-7b"/>
江湖與久無軒冕心鶯花應笑我華髮已盈簪<lb/>
　　墨崖道中作<lb/>
隂山窮漠外六月苦行人水迸金蓮暁湯回鐵脚春馬<lb/>
饑思漢草僕病卧沙塵夜夢金華阻披衣望北辰<lb/>
　　水口贈别大吉祖師長老<lb/>
直向此間明縱横語論精山中曾出海世上未知名一<lb/>
雨春溪漲千峯暁雪晴臨分無别說相送水邊行<lb/>
　　舟次巴峽<lb/>
<pb n="KR4d0039_WYG_023-8a"/>
江流何險阻次第入三巴崖㫁時無路山深更有家林<lb/>
蔬饒竹笋鄉果足枇杷況有荆州酒淹留不用嗟<lb/>
　　哭倪氏女弟亡兒傳孫<lb/>
骨肉天涯别風塵客子悲孟州新喪妹䕫峽繼亡兒燭<lb/>
暗猿啼夜城空日落時肝腸巳無淚只是腦中脂<lb/>
　　觀海<lb/>
天柱支南極蓬山壓巨鼇雲崩石道險潮落海門高客<lb/>
館聞鼉鼓秋風憶蟹螯倚欄望鄉墅千里楚江臯<lb/>
<pb n="KR4d0039_WYG_023-8b"/>
　　詠雪<lb/>
三日連綿雪豐年預可占隂寒驅瘴毒刑殺助天殲片<lb/>
片尋衣袂花花釘屋簷來時須浩漫到地即微纖狼籍<lb/>
無由掃虚空不易拈溪流成瀺灂野色變青黔洗硯氷<lb/>
霜合烹茶氣味甜行人留趾跡村老上髭髯只被交加<lb/>
感寧為冷凍厭價高龜手藥勢壓酒家帘書案煩收拾<lb/>
銅鑪減顧瞻先春嬌栁絮永夜奪銀蟾磵石懸飛瀑園<lb/>
籬掛織縑山光韜美玉水鹵出形鹽圓若珠璣剖輕如<lb/>
<pb n="KR4d0039_WYG_023-9a"/>
鵠鷺燖高疑翻箭浪碎是擲牙籖蕭洒偏低竹綢繆更<lb/>
倚蒹絲繩浮井谷寳鑑照粧奩毫髪吹先起脂膏著自<lb/>
黏垂枝多線縷鬅物利刀鎌粲者詩風美皤如賁主嫌<lb/>
夷齊羞潔白郅甯等威嚴草樹多摧折萌芽苦滯淹露<lb/>
濡雖近惠染汚劇傷廉黒帝由容慝黄人但守謙蒼茫<lb/>
施粉繢枯枿露鋒銛岳瀆何曽補塵泥漸覺添饑貧逢<lb/>
道路富貴隔帷簾飽得兒童戯稀令烏雀覘未應平坎<lb/>
窞故欲峙峰尖魍魎皆迷愕蛟龍亦遁潛豪門生間阻<lb/>
<pb n="KR4d0039_WYG_023-9b"/>
坐市獲併兼米穀方騰躍簞瓢足養恬四垂雲黯黯一<lb/>
室火炎炎已厭填溝壑那思溉釡鬵此情終待訴誰肯<lb/>
到窮閻<lb/>
　　留題表兄三哥養浩亭<lb/>
華構敞雲扃人幽境亦靈心閒生浩氣味薄得真經鑿<lb/>
沼觀魚樂開樽與酒盟由來知此趣何暇問攖寧<lb/>
　　九日與浦城縣學諸生遊南峯院<lb/>
九日黄花節新樽緑蟻浮投壺鳴魯鼓歌者似商謳諸<lb/>
<pb n="KR4d0039_WYG_023-10a"/>
子衣冠盛先儒禮樂修西巖山景好為爾作陽秋<lb/>
　　遊南塔<lb/>
今日遊南塔愁還不自勝年華催鬒髮身計憶巖稜道<lb/>
業慚諸子根源畏老僧何當論去就細問是龜朋<lb/>
　　送别探得南字<lb/>
謫宦情牢落窮通理更諳讀書閒不廢事道古何慙昔<lb/>
喜隣州守嘗陪後乗驂西湖遊未厭北海飲方酣躡蹻<lb/>
登雲嶠捫蘿訪竹庵鷺濤千頃雪鷲嶺萬堆藍聲遇時<lb/>
<pb n="KR4d0039_WYG_023-10b"/>
難一睽離歲忽三陪京方接畛歸省㑹同參士子文宗<lb/>
愈朝廷禮問耼好留君左右俄領郡東南歲旱錢仍貴<lb/>
民饑命不堪下車寛賦役露冕訓田蠶畫舸乗春别新<lb/>
書卜日覃牙旗風發發瑞節虎躭躭龍鳯吳王國烟霞<lb/>
古佛龕荷香輕泛浦桂子静飄嵐草澤行吟苦蘭陔奉<lb/>
養甘子文無愠色夷甫足清談物外㝠天籟樽前據石<lb/>
楠惟應憐舊尹漁釣負江潭<lb/>
　　蘇明允府君挽詞<lb/>
<pb n="KR4d0039_WYG_023-11a"/>
禮閣儀新奏延英席久虚自從掩闗卧無復草𤣥書東<lb/>
府先生誄西山孝子廬誰言身後事文止似相如<lb/>
　　故太師中書令曾魯公挽詞二首<lb/>
天錫興王佐三朝秉化鈞平生清儉節臨老退閒身赤<lb/>
舄榮封國緇衣美世臣<hi>公之子繼登二府</hi>永陪英廟享千載德<lb/>
名新<lb/>
　　其二<lb/>
南臺沙合後元宰應時生兩控龍飛馭三調寳鼎烹築<lb/>
<pb n="KR4d0039_WYG_023-11b"/>
山裴相樂賜杖孔家榮無復安輿出兒孫衣綵迎<lb/>
　　寄謝三井山禱雨二首<lb/>
曽禱神龍井雲林杳莽間蘋蘩朝薦廟風雨夜離山百<lb/>
里田疇熟一年囹圄閒因循失報謝石險路難攀<lb/>
　　其二<lb/>
何年修廟貌棟宇已摧殘牲幣三時少風泉四月寒野<lb/>
僧多稌穥古木有衫欒深欲重修葺蹉跎又解官<lb/>
　　潁州府學釋奠先聖郡中童子亦來拜謁以詩勉<lb/>
<pb n="KR4d0039_WYG_023-12a"/>
　　之<lb/>
藹藹青衿子來修謁廟儀憐他眉宇秀中有起家兒<lb/>
　　慈竹<lb/>
天生爾慈竹恩義不相分直節雖然勁虚心所以羣兒<lb/>
孫同約束霜雪共辛勤我願座中客結交同此君<lb/>
　<lb/>
　<lb/>
　<lb/>
<pb n="KR4d0039_WYG_023-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古靈集巻二十三<lb/>
</p>
<p>
</p>
  </div>
<div>
<head>古靈集巻二十四</head> <lb/>
    <p>
<pb n="KR4d0039_WYG_024-1a"/>
欽定四庫全書<lb/>
　古靈集巻二十四<lb/>
　　　　　　　　　　　　　宋　陳襄　撰<lb/>
　律詩<lb/>
　　經武夷山<lb/>
萬疊層巒接遠空瑞雲晴靄氣溶溶高於太華五千仞<lb/>
秀出巫陽十二峯蕙帳曉寒飛鶴怨桃源春盡落花穠<lb/>
鸞凰一嘯最深處仙客樓臺有幾重<lb/>
<pb n="KR4d0039_WYG_024-1b"/>
　　悼古<lb/>
碧城樓角重凝眸迤邐平原接古丘七國戰爭人不見<lb/>
六朝興廢水長流遠烟芳草年年事明月清天夜夜愁<lb/>
范蠡功成在何處五湖波上一扁舟<lb/>
　　春日宴林亭<lb/>
把酒春亭覽衆芳水精簾薄逗山光孤松冷落千年挺<lb/>
野槿紛花一日香緑圃烟深迷蛺蝶曲池波暖睡鴛鴦<lb/>
文園莫惜驦裘費買取宜城作醉鄉<lb/>
<pb n="KR4d0039_WYG_024-2a"/>
　　寄遠<lb/>
飛鵲翩翩暮欲棲楚天新月射璇題袖中已滅三年字<lb/>
心曲惟通一㸃犀步障影迷金谷路桃花香隔武陵溪<lb/>
瑶華好折無人寄腸㫁江樓百尺梯<lb/>
　　織女<lb/>
明河清淺曙星稀一夕歡娛一歲違不是盈盈隔流水<lb/>
也應軋軋廢殘機人間累鵲經秋㑹天上奔龍逐暁歸<lb/>
期約黄姑重相見伯勞東翥燕西飛<lb/>
<pb n="KR4d0039_WYG_024-2b"/>
　　寄李惟肖<lb/>
峩峩神嶽吐靈襟弱冠飛英翰墨林楚國未登和氏璧<lb/>
晉人惟重孔家金文高千丈雲霞彩賦敵三都鼓吹音<lb/>
聖代已昭巖穴士傅生他日定為霖<lb/>
　　春日書事<lb/>
三城樓閣半沈烟雨霽春華鬭逞妍萬疊翠茵芳草地<lb/>
一番輕雪落梅天南園暁色迷蝴蝶西蜀風光怨杜鵑<lb/>
誰向武陵歸未得桃花流水路綿綿<lb/>
<pb n="KR4d0039_WYG_024-3a"/>
　　夜意<lb/>
薰爐香燼蕙烟沈凛冽寒生翡翠衾南國音塵千里絶<lb/>
仙山樓閣五雲深離懐暗耿金壺漏獨夢多驚玉女碪<lb/>
騎省中郎才調逸擬將文筆賦秋心<lb/>
　　謁眞祠<lb/>
海宫天路杳無涯萬里星津駐客槎月下旌旗仙女仗<lb/>
雲中樓閣羽人家鸞絲緩引霓裳曲綺席深傾玉酒霞<lb/>
阿母未歸方朔去碧桃何日重開花<lb/>
<pb n="KR4d0039_WYG_024-3b"/>
　　懷友人陳烈<lb/>
思君苦節直艱難四十窮經草野間文為周衰能力救<lb/>
禮遭秦禍欲重刪<hi>烈自慶厯初下第退居東山潛心禮書巳十年矣</hi>時無正説<lb/>
非楊墨天與多才繼孔顔吾主聘賢方仄席好將書幣<lb/>
起東山<lb/>
　　白頭<lb/>
白頭四十末逢知鍜石禆天已後時正好中行求獨復<lb/>
豈能上施學顛頤生榮死辱如觀火吉去凶來莫問龜<lb/>
<pb n="KR4d0039_WYG_024-4a"/>
若有名山歸便隱一編周易是吾師<lb/>
　　次韻友人鄭穆病起感懷<lb/>
五老村中㑹隱時投梭即是十年期自諳海燕歸巢去<lb/>
祗恐山桃結實遲伊吕功名何日到馬揚辭業是人知<lb/>
如君未忍抛簪去買取青山寄嶺陲<lb/>
　　和子直聞運使兵部駐節京口寄呈如晦<lb/>
南徐新政煥秋陽九日登臨喜命觴送酒客尋方外士<lb/>
<hi>子直重陽齎酒與詩惠如晦葢用白衣送酒與淵明故事</hi>觀風人是省中郎千家絃<lb/>
<pb n="KR4d0039_WYG_024-4b"/>
管聞謠俗萬頃湖山入燕堂使節未歸深有意欲疏涇<lb/>
瀆利吳艎<lb/>
　　和正辭職方以濬河留滯<lb/>
萬鍤如雲濬禹溝荀卿橋畔艤行舟珠躔合照賢人聚<lb/>
銀漢無波海客留且作東山㩦伴樂未應南浦送君憂<lb/>
辛夷花發春醅熟只俟郊原雨少休<lb/>
　　依韻和通判徐郎中毗陵重陽<lb/>
自愴宫車别帝臺寄言籬菊不須開心喪忍到行春浦<lb/>
<pb n="KR4d0039_WYG_024-5a"/>
耳病慵携遲月杯<hi>行春臺遲月亭皆在東園</hi>天色隂沈鳴鴈過物華<lb/>
零落暗蛩催却輸小杜憐嘉節酩酊齊山夜始迴<lb/>
　　和通判九月望日始見菊花二首<lb/>
月滿霜飛菊始華幽叢冷落帶烟斜籬邊過却重陽酒<lb/>
澤畔誰憐野草花湖學先生歸解組<hi>胡翼之先生年六十餘始作學官天</hi>
<hi>章閣待詔朝廷方用而以疾告老</hi>安州司户老居家<hi>季甫年四十始授安州司戸國子監</hi>
<hi>直講而終</hi>皆因晚節無人用隕涕臨風為爾嗟<lb/>
　　其二<lb/>
<pb n="KR4d0039_WYG_024-5b"/>
灼灼秋英綴露華白衣不見日空斜細看未減重陽淚<lb/>
更晚猶勝二月花城裏好山何處寺門前多竹甚人家<lb/>
直須載酒頻來賞莫為衰遲便感嗟<lb/>
　　題少述望海樓<lb/>
百尺樓頭水際天樓東直與海相連江山氣古南朝後<lb/>
風物神清北固前沙鳥晴棲甘露月布颿時度廣陵烟<lb/>
何年乞得丹陽守來此登臨養浩然<lb/>
　　和東玉少卿見遺<lb/>
<pb n="KR4d0039_WYG_024-6a"/>
束芻彌月館行人白首無殊一面新朔漠持麾慚未達<lb/>
東方連騎喜相親巵言坐遣壺中月<hi>嘗陪道論不覺日月之久</hi>物色<lb/>
頻驚塞下春使者不知為旅意佳篇猶擬駐征輪<lb/>
　　和東玉少卿謝春卿防禦新茗<lb/>
嘗陪星使欵高牙三月欣逢試早茶緑絹封來溪上印<lb/>
紫甌浮出社前花休將潔白評雙井自有清甘薦五華<lb/>
帥府詩翁真好事春團持作夜光誇<lb/>
　　和公序庫部觀孔雀因呈東玉少卿<lb/>
<pb n="KR4d0039_WYG_024-6b"/>
修尾峩冠蜀錦裁飄流應自玉闗來閒窺水鑑精神出<lb/>
靜刷金華羽翼開野思未饒鷳灑落羈栖聊與鴈低囘<lb/>
<hi>州園兼有白鷳鴻鵠之玩</hi>不因久在司空館平日誰憐五客才<lb/>
　　和東玉少卿後池羣鴈<lb/>
生意淹留白水塘樊籠多事豈吾鄉江湖已失秋南望<lb/>
歲月猶欣塞北涼白日稻粱應飽足青雲岐路莫思量<lb/>
主人憐爾能鳴久肯放逍遥物外翔<lb/>
　　次韻程少卿暮春<lb/>
<pb n="KR4d0039_WYG_024-7a"/>
纔覺逢春春又還風光揺蕩客心闌宮花不見姚黄蘂<lb/>
苑茗初嘗葉白團擥照秪驚霜鬢改尋幽寧放馬蹄乾<lb/>
夜來遊徧韓王宅猶喜芳菲有百般<lb/>
　　次韻和程少卿省宿寄齊熙業少卿<lb/>
名卿猶此滯閒曹賁育何須舉一毫夜伴甘泉西掖近<lb/>
曉趨嶤闕北辰高䝉莊吏隱機心息老杜詩成筆力豪<lb/>
秖恐多才難久次不同新進累資勞<lb/>
　　送太君之建昌<lb/>
<pb n="KR4d0039_WYG_024-7b"/>
聞說廬山對縣樓蒲魚聊足奉晨羞寛心便是無絃樂<lb/>
省事還同不繫舟服藥養真須少病看經遮眼自忘憂<lb/>
所嗟無計隨親戚日與兒孫衣綵遊<lb/>
　　登雄州南門偶書呈知府張皇城<lb/>
城如銀甕萬兵環悵望孤城野蓼間池面緑隂通易水<lb/>
樓頭青靄見狼山漁舟掩映江南浦<hi>雄州人謂塞北江南</hi>使驛差<lb/>
池古北闗雅愛六韜名將後塞垣無事虎貔閒<hi>何六宅有蓼花</hi>
<hi>亭在城西南</hi>
<pb n="KR4d0039_WYG_024-8a"/>
　　使還咸熙館道中作<lb/>
土曠人稀使驛賖山中殊不類中華白沙有路鴛鴦泊<lb/>
芳草無情妯娌花氊館夜燈眠漢節石梁秋吹動邊笳<lb/>
歸來攬照看顔色斗覺霜毛兩鬢加<lb/>
　　和程公闢大卿遊越山亭<lb/>
荔子園林海日邊幽亭更在碧雲巔江山舊是無諸國<lb/>
樓殿今為極樂天五馬如君多暇少一樽惟我共遊偏<lb/>
須知白首留連意已有新詩寄北船<lb/>
<pb n="KR4d0039_WYG_024-8b"/>
　　春晚賞牡丹奉呈席上諸君<lb/>
逍遥為吏厭衣冠花謝還來賞牡丹顔色只留春别後<lb/>
精神寧似日前看雨餘花萼啼殘粉風静竒香噴寳檀<lb/>
秪恐明年開更好不知誰與竝欄干<lb/>
　　和程公闢遊宿猿洞二首<lb/>
幾年營此草堂棲施飾名園百卉齊曽學子真耕谷口<lb/>
今容摩什老山西<hi>洞中有老僧</hi>龍臺日上千峯出鴈塔雲生<lb/>
一徑迷知有嶺猿猶在否使君高臥莫敎啼<lb/>
<pb n="KR4d0039_WYG_024-9a"/>
　　其二<lb/>
老來歸鞅海邉村猶喜諸親聚里門漢守朱轓臨祖帳<lb/>
韓侯清酒滿離樽猿驚出洞時三哭梅送行人早一番<lb/>
此去蓬萊峯頂月夢魂應到荔枝園<lb/>
　　和程公闢紅梅<lb/>
誰把繁英染絳脂暁粧紅淡臘前時栽培上苑無多地<lb/>
囑付行人第一枝朔雪有情相掩映東風何事少嘘吹<lb/>
莫嫌冷落天涯遠他日和羮氣味移<lb/>
<pb n="KR4d0039_WYG_024-9b"/>
　　席上探得隨字送曼叔密學赴太原<lb/>
帝念唐風古未衰便蕃恩寵命中師蹔驅太守朱幡去應<lb/>
有兒童竹馬期<hi>郭伋為并州牧有兒童百數騎竹馬迎伋於道次</hi>塞外烟雲千里<lb/>
靜帳前貔虎萬兵隨誰憐白髪詩書帥曽見<hi>闕</hi>
　　送彦祖學士赴兖州<hi>王汾</hi>
蹔辭天禄請名藩養志安貧道可尊南國士歌陽羨政<lb/>
東州人識翰林孫<hi>公祖翰林濟人嘗為武城主簿後寄單州</hi>重興闕里諸生<lb/>
學好薦徂徠一子恩<hi>胡翼之李泰伯梅聖俞之亡並特恩得一子官石守道學士忠義經</hi>
<pb n="KR4d0039_WYG_024-10a"/>
<hi>術名于一時聞其子尚收遺書公可為言之</hi>平日皂囊應草疏由來忠讜出<lb/>
家門<lb/>
　　和御製賞花釣魚<lb/>
仙蹕傳呼禁苑開兩班迎拜玉輿來花圍帝座重張幄<lb/>
鱗上天鈎曲賜杯鳥散香叢聲睍睆人觀靈沼樂徘徊<lb/>
君恩更錫回鸞藻還許儒生給筆陪<lb/>
　　重陽閣下和同舍<lb/>
君逢佳節憶還家我亦淹留感歲華清禁讐書驚白<lb/>
<pb n="KR4d0039_WYG_024-10b"/>
髪故園吹帽負黄花謝安行有登山屐揚子居無載酒<lb/>
車何日得歸溪上隱大收圖史作生涯<lb/>
　　寒食日常州宴春園<lb/>
曲池收雨静無塵結客留連半月春洞裏桃花青葉嫩<lb/>
墻頭杏火緑烟新風光冉冉非前日物色依依似故人<lb/>
官滿义歸延閣去忍將詩酒負佳辰<lb/>
　　依韻和解空長老雪頌<lb/>
片片分明是六花迷人只見亂如麻窮閻處士愁穿屐<lb/>
<pb n="KR4d0039_WYG_024-11a"/>
明眼高僧笑㸃茶十二玉樓開閬苑三千銀界遍河沙<lb/>
解空老子能提唱郢曲幽蘭未足誇<lb/>
　　和程太卿遊昇山<lb/>
相逢不及荔枝期況值千巖雪灑時南國小棠偏去近<lb/>
北山逋客獨來遲雲中真有玉清路<hi>山有任真君殿</hi>塵外都如<lb/>
一局棋聞欲引泉添洗藥未應奪我鳯凰池<lb/>
　　送鍾離郎中知婺州<lb/>
皓首潘郎少似君一麾新得浙江濆神仙窟宅金華近<lb/>
<pb n="KR4d0039_WYG_024-11b"/>
吳越封疆寳婺分沈約瘦來題八詠張顚醉後掃千文<lb/>
才高政美應無事莫厭雙溪臥白雲<lb/>
　<lb/>
　<lb/>
　<lb/>
　<lb/>
　<lb/>
　古靈集巻二十四<lb/>
</p>
<p>
</p>
  </div>
<div>
<head>古靈集巻二十五</head> <lb/>
    <p>
<pb n="KR4d0039_WYG_025-1a"/>
欽定四庫全書<lb/>
　古靈集巻二十五<lb/>
　　　　　　　　　　　　　宋　陳襄　撰<lb/>
　律詩<lb/>
　　和程大卿遊鳳池院<lb/>
白雲深處一軒開鳳去池空折野梅山接九龍爭夭矯<lb/>
路盤千騎久徘徊煙嵐翠入樽前滴水石深從澗底來<lb/>
誰與忘機此棲息笑看林鳥下層臺<lb/>
<pb n="KR4d0039_WYG_025-1b"/>
　　題蒲傳正舍人清風閣<lb/>
清白傳芳奕世居閬峰華閣峻凌虚千金不買連城璧<lb/>
萬巻惟存舊宅書魯邑絃歌興國俗謝家蘭玉滿庭除<lb/>
今朝巳覺孫謀遠人在西垣直禁廬<lb/>
　　觀太原丞相寄惠紫霞園庵新居詩和太素先生<lb/>
　　<hi>丞相韓子華也太素李顥也</hi>
翠竹庵前白藕池修真常惜寸隂移别生五氣根原固<lb/>
妙藥三清出處宜黄閣主人思訪道絳紗弟子許觀頤<lb/>
<pb n="KR4d0039_WYG_025-2a"/>
興來即到維摩室豈待留侯脱屣時<lb/>
　　東園觀雪<lb/>
風毛雨絮小園東天幙低垂慘澹空蘋浦萬家雲覆瓦<lb/>
花蹊千樹玉雕籠穿林巳奪春梅早夾隴潛滋夏麥豐<lb/>
湘酎狐衣雖可賦豈無捐瘠在溝中<lb/>
　　留題天逰閣<lb/>
誰榜天逰向此軒欲令幽隱味真篇一心泯絶渾無計<lb/>
萬事攖寧付自然持鉢隨縁朝乞供閉門扣寂夜安禪<lb/>
<pb n="KR4d0039_WYG_025-2b"/>
如師早契南華㫖即是逍遥物外仙<lb/>
　　次韻李學士勾院海棠<lb/>
幽芳寧貴俗人知北省仙郎只自奇顔色定應西蜀品<lb/>
馨香不減上林枝臙脂著雨深紅日葆髪臨風半白時<lb/>
幾欲相從花下飲許昌詞藻愧難追<lb/>
　　寄題福唐林迥南華洞<lb/>
梅嶺峰前習隱亭拂衣聊此玩真經四時花木錦繡谷<lb/>
十里江山水墨屏猿鶴只愁空北嶽鵾鵬終待化南溟<lb/>
<pb n="KR4d0039_WYG_025-3a"/>
知君不是榮軒冕未忍鏘鏘去帝庭<lb/>
　　古城<lb/>
蘆葦蕭疎天氣清水含山色照重城緑蕪何處管絃地<lb/>
碧落舊時鐘鼓聲三峽橋邊秋雨過六鼇宫裏夜潮生<lb/>
蕭郎秦女無歸約十二瑶臺空月明<lb/>
　　和詠鶴<lb/>
恥與籠禽飫稻泉滿懐霜雪獨蕭然千年華表曽留語<lb/>
萬里青雲此息肩養性最宜棲露苑引吭時得唳晴天<lb/>
<pb n="KR4d0039_WYG_025-3b"/>
神仙骨法人難相除向瑶臺玉簡編<lb/>
　　監簿楊倜得第南歸專詩因和元韻贈其行<lb/>
楚客多年澤畔吟文窮尤見用功深尺書屢貢賔王府<lb/>
斗粟寧醻事道心長鋏由來歌舊館鳴騶從此别中林<lb/>
寄言鄉校青衿子君去何人更嗣音<lb/>
　　和蘇子瞻通判在告中聞余出郊以詩見寄<lb/>
郊原緑意動逰人湖上晴波見躍鱗閒逐牙旗千騎遠<lb/>
暗驚梅萼萬枝新尋僧每拂題詩壁邀客仍将濾酒巾<lb/>
<pb n="KR4d0039_WYG_025-4a"/>
寄語文園何所苦且來相伴一行春<lb/>
　　和子瞻沿牒京口憶西湖寒食出逰見寄二首<lb/>
乞得湖山養病身花時曽共憶行春嚶鳴幽鳥還遷木<lb/>
觱沸清泉復采芹皂蓋尋芳丘有李綵樓觀戲巷無人<lb/>
錦袍公子歸何晩獨念溝中菜色民<hi>時子瞻沿漕檄賑濟常潤饑民</hi>
　　其二<lb/>
春隂漠漠燕飛飛可惜春光與子違半嶺烟霞紅斾入<lb/>
滿湖風月畫船歸緱笙一闋人何在遼鶴重來事巳非<lb/>
<pb n="KR4d0039_WYG_025-4b"/>
猶憶去年題别處鳥啼花落客霑衣<lb/>
　　和子瞻沿牒京口憶吉祥牡丹見寄<lb/>
新折枝頭色倍添馬蹄尋處帽欹簷春江别與鉛華麗<lb/>
佛地偏資好相嚴紅蘂欲開丹未渥素香堪茹雪非甜<lb/>
詩翁何事辜真賞不許浮根浪發黏<lb/>
　絶句<lb/>
　　過江外感懷<lb/>
江水無情含野烟江風還似舊時天先生隱去思成死<lb/>
<pb n="KR4d0039_WYG_025-5a"/>
今日重來十六年<lb/>
　　常州郡齋六首<lb/>
近來無事學攖寧聊得齋居養性靈臥著麻衣穿草履<lb/>
誰知參魯解忘形<lb/>
山亭側畔構山房便是耕雲釣月鄉未達功名窮飲水<lb/>
此生應不誤行藏<lb/>
桐花著地雪成痕時有幽禽巧語言應笑使君林野性<lb/>
日依山水避塵諠<lb/>
<pb n="KR4d0039_WYG_025-5b"/>
使君非是愛山閒道在盈虚消息間不見白雲無一事<lb/>
等閒為雨却歸山<lb/>
荀令當年此謫居空文惟有七篇餘我今亦作蘭陵守<lb/>
不忍援毫便著書<lb/>
一麾來此下巖丘也學東山謝傅逰今日鳥聲併水色<lb/>
不知何似五亭幽<lb/>
　　遊善權洞二首<lb/>
隂陽融結此山川便有鹽堆與石田<hi>乾洞中有鹽米堆石田數丘鄉人嵗</hi>
<pb n="KR4d0039_WYG_025-6a"/>
<hi>時禱祈以占水旱云田中有水即為豐年之兆</hi>風俗每來占水旱即疑乾洞有<lb/>
神仙<lb/>
水洞深無百尺泉白龍奮蟄巳多年誰知此物能雲雨<lb/>
常濟山南萬頃田<hi>圖經云水洞中有泉大旱不竭常有雲氣昇騰太和中白龍出於洞中以</hi>
<hi>為雲雨</hi>
　　題張渚道中<lb/>
班春無術勸汙萊五十年間此一回黄髪路旁應怪問<lb/>
使君何事入山來<lb/>
<pb n="KR4d0039_WYG_025-6b"/>
　　和如晦二首<lb/>
俱為澤國朱轓守同是氷㕔白首郎且喜朝廷憂外寄<lb/>
故從書府輟班揚<lb/>
一別瀛山嵗未期三州聲價巳齊飛欲将吏事文經術<lb/>
獨恐迂儒取世譏<lb/>
　　簡子直<lb/>
呉郡三年困水災昔時從事建麾來遥知到後疎逰燕<lb/>
不比蘇韋放酒杯<lb/>
<pb n="KR4d0039_WYG_025-7a"/>
　　簡如晦<lb/>
登閣始聞公府薦出轓俄擁使旌隨無人不説南徐守<lb/>
儒雅風流獨一時<lb/>
　　簡子容<lb/>
同館分飛來右浙一麾瀟灑出南河琴書滿榻王常在<lb/>
<hi>王君回常君秩皆居潁上</hi>不獨西湖勝賞多<lb/>
　　和如晦桃<lb/>
一色胚紅染露柯誰栽安石舊巖阿自嗟老大無心賞<lb/>
<pb n="KR4d0039_WYG_025-7b"/>
不及流鶯管領多<lb/>
　　和桃花因戲如晦<lb/>
顔色巳饒丹杏蘂馨香不減雪梅疎自從移入青陽觀<lb/>
前度劉郎記得無<lb/>
　　過罨畫溪<lb/>
五雲無處問新亭月裏乗舟夜半行不見藤花相掩映<lb/>
鄉人遥指畫溪名<lb/>
　　和程大卿荔枝<lb/>
<pb n="KR4d0039_WYG_025-8a"/>
棠隂為政有光晶號令風行鬼亦驚和氣發來藏不得<lb/>
直教丹荔背時生<lb/>
　　余自白陽馳謁宜都周夢得長官飲于清江亭愛<lb/>
　　其山水之勝留題<lb/>
丹山西去水東流亭在山南隔蓼洲船繫白楊歸不得<lb/>
清江如畫主人留<lb/>
　　和程大卿新闢諸寺門<lb/>
政絶多門寺却通靈山勝境盡牢籠應憐去魯遲遲意<lb/>
<pb n="KR4d0039_WYG_025-8b"/>
令遍諸天國土中<lb/>
　　和張運使題長樂臺<lb/>
雲暗騶鳴出谷時一方生齒庇餘輝知君才業非張翰<lb/>
莫為鱸魚有意歸<lb/>
　　程大卿書宿猿洞<lb/>
聞説山光是舊山衣冠家此百年間自嗟亦有同來祖<lb/>
兩處松楸得往還<lb/>
　　和定慧超勝長老寄謝紫衣頌三首<lb/>
<pb n="KR4d0039_WYG_025-9a"/>
恩袍出掛壯禪扉試問何人達此機船子夜來親下釣<lb/>
碧潭明月有餘輝<lb/>
童子南來遺我詩維摩方丈一伸眉不勞言語通消息<lb/>
夏熱春寒各自知<lb/>
得道無求幻與真一笻一衲似閒人忽聞師唱報恩曲<lb/>
百草千花特地春<lb/>
　　偶書<lb/>
朝居晦息與山鄰物理由來有屈伸獨把一心經萬事<lb/>
<pb n="KR4d0039_WYG_025-9b"/>
逍遥須養谷中神<lb/>
　　題毗陵郡圖<lb/>
平湖千里接荆溪萬頃良田不可隄我欲決渠疏積水<lb/>
干塘江口地形低<lb/>
　　熈寧七年八月望日自杭之宋過永樂院觀承天<lb/>
　　佛日廣慧洎永樂四老上堂因而留題<lb/>
雷音一振絶㣲言末學方知祖道尊莫訝師僧見無處<lb/>
人人俱解句中論<lb/>
<pb n="KR4d0039_WYG_025-10a"/>
　　和宛丘長官賞花<lb/>
遺我新詩雅興長一時花譜為傳芳不須滿縣栽桃李<lb/>
却羨風流騎省郎<lb/>
　　潁川賞花二首<lb/>
閒入郊園駐隼旟百花紅紫萬千株如何春意多風雨<lb/>
不惜漫天錦繡鋪<lb/>
千騎重來此建旟新年花發舊年株東皇應是憐孤宦<lb/>
十里全歸錦帳鋪<lb/>
<pb n="KR4d0039_WYG_025-10b"/>
　　贈禪者<lb/>
昔年曽到此山中正見山花滿砌紅今日花開還照眼<lb/>
分明見處本來同<lb/>
　　攜家逰東園<lb/>
紅塔寺前千頃稻青山門外百家村年豐米賤無公事<lb/>
不惜時來倒一罇<lb/>
　　贈鷺鷥<lb/>
兩個鷺鷥相對立江邊無物蓼花疎知君潔白如霜雪<lb/>
<pb n="KR4d0039_WYG_025-11a"/>
何必臨川更羨魚<lb/>
　　寄戲劉道淵<lb/>
陸羽茶亭枕水隈為言無酒且徘徊山中此物尤難得<lb/>
應是劉生不肯來<lb/>
　　題杭州寶巖寺垂雲亭<lb/>
小亭巉絶出雲間萬象升沉不得閒莫怪詩翁頭白早<lb/>
時來向此寫湖山<lb/>
　　寄興教淨慈二長老<lb/>
<pb n="KR4d0039_WYG_025-11b"/>
老來為郡苦間關不及江雲自往還忽憶湖邊二禪老<lb/>
等閒騎馬入南山<lb/>
　　題仙居韋羌山六絶<lb/>
去年曽擥韋羌圖云有仙人古篆書千尺石巖無路到<lb/>
不知科斗字何如<lb/>
盤盤英氣四紆餘定有仙人此地居天子正求伊與吕<lb/>
如何不見起耕漁<lb/>
天掬精靈久貯儲中間豪傑出無虚鄉民世世家於此<lb/>
<pb n="KR4d0039_WYG_025-12a"/>
爭使兒孫不讀書<lb/>
峭壁回環幾百區其間巖石可耕鋤如何得片山如此<lb/>
白首相将老母居<lb/>
古意巑岏與世疎一官羈絆可歸歟此山未及西山好<lb/>
下有仙人結草廬<lb/>
四友之賢世莫如白頭須作一鄉居此山不惜将錢買<lb/>
歎息無人共結廬<lb/>
　　中和堂木芙蓉盛開戲呈子瞻<lb/>
<pb n="KR4d0039_WYG_025-12b"/>
千林寒葉正疎黄占得珍叢第一芳容易便開三百朶<lb/>
此心應不畏秋霜<lb/>
　　次韻柯弟太博見示超化牡丹<lb/>
百草蕭條病朔風雙枝成染魏家紅直疑天與凌霜色<lb/>
不假東皇運化工<lb/>
一朶鞓紅折寺園忽驚寒律動春暄非關花好難栽接<lb/>
自是天時變木根<lb/>
附録<lb/>
<pb n="KR4d0039_WYG_025-13a"/>
　　先生行狀<lb/>
　　　承奉郎守秘書省著作郎太常寺葉祖洽撰<lb/>
公諱襄字述古其先本光州固始人當五代之末隨王<lb/>
氏入閩因家于閩之福唐今為福唐人公之考以公贈<lb/>
兵部侍郎昆弟五人長兄諱則之好古力學以文行稱<lb/>
鄉黨間號為處士挈諸孤隱居古靈村侍郎尚幼長兄<lb/>
知其質美可以起家趣使事學卒克有成得官真宗朝<lb/>
主邵武軍歸化簿公時隨侍在官始十餘歳侍郎常選<lb/>
<pb n="KR4d0039_WYG_025-13b"/>
縣之老儒使教焉每為文辭教者多自以為不及往往<lb/>
辭避知縣沈君一日過侍郎至公之書室見其榻凝塵<lb/>
枕席皆不治因告侍郎曰公之子器度甚遠宜善視之<lb/>
而侍郎亦自謂是子必能大吾門後授台州之黄巖尉<lb/>
未赴任而卒於道公方十八歳扶柩反葬執喪盡禮公<lb/>
既孤且多病常以先君侍郎之言為念居閒益自䇿勵<lb/>
上事繼母以孝下教弟妹以義方求士之賢者親而友<lb/>
之得其鄉士陳烈周希孟鄭穆為之友四人者氣古行<lb/>
<pb n="KR4d0039_WYG_025-14a"/>
高磨礱鐫切相期天下之重為已任是時學者方溺於<lb/>
雕篆之文相高以收名聲所謂知天盡性之説皆指以<lb/>
為迂濶而士亦莫之講也公與三人者獨以斯道鳴于<lb/>
海隅聞者始皆笑之而驚四人者不為變守之益堅躬<lb/>
行于其家由家達于州閭人卒信而化之父兄皆飭其<lb/>
子弟請從之由是閩中士人宗之謂之四先生雖有誕<lb/>
突惰傲不可率者不敢失禮于其門巳而四先生之名<lb/>
且傳之四方從之學者日益衆然出公之門顯者居多<lb/>
<pb n="KR4d0039_WYG_025-14b"/>
公慶厯之二年中進士及第主建州之浦城簿㑹邑闕<lb/>
令公獨當縣事邑之封疆遠且多世族前後令罕能制<lb/>
蔽蒙請託習以為常公夜寐夙興務究其弊訟之難聽<lb/>
而積久者窮極本源剖决無留有請託者惜其士類不<lb/>
欲遽繩以法每聽訟必使數人環列於前私謁者無所<lb/>
發由是邑人知公之不可干老姦宿贓縮手䘮氣民畏<lb/>
且愛爭圖公之像以神事之至今先有詔郡邑興學公<lb/>
遂諭邑之富人出所餘以繕學舍學成使邑之子弟造<lb/>
<pb n="KR4d0039_WYG_025-15a"/>
焉公為入學講説不斁士之自遠方來者至數百人部<lb/>
使安刑部積始至其縣公即以十事便于民者干之安<lb/>
呼吏議之立行其七徐又行其三人受其賜部有疑獄<lb/>
多委公决俄舉台州仙居令時新有詔舉令而公裦然<lb/>
為首仙居為縣僻陋民不知教公以正歳因耆老來賀<lb/>
作勸學一篇使門人管師復讀於庭且諭之曰吾秩滿<lb/>
即去爾有子弟亟遣就學于是耆老相與感泣歎嗟從<lb/>
之翕然每過社稷孔子廟必下而趨邑人自是有所矜<lb/>
<pb n="KR4d0039_WYG_025-15b"/>
式學者興起縣有西圃蕪廢弗葺縱民耕種其中然每<lb/>
有興建必為民利故瓦木之資不責于民而民樂輸之<lb/>
下至織席之㣲亦願出所得以助焉及君去也老幼攀<lb/>
車遮道幾不得出境皇祐三年改著作郎知孟州河陽<lb/>
縣㑹司徒富公亦自鄆移鎮河陽公常以自負所學不<lb/>
見知於當世名卿及得富公從之甚喜富一見公亦厚<lb/>
遇之二人相得以道義故有所為無不以公言為聽燕<lb/>
逰登臨必與之偕吟詠樽爼更和迭倡富嘗曰陳著作<lb/>
<pb n="KR4d0039_WYG_025-16a"/>
竒才也公亦自以為伸于知已縣之西有齋舍俾治新<lb/>
之率邑子弟至弛身役以誘之又命其徒張公諤呉道<lb/>
分教之民莫不聳勸俄有謗者謂公誘邑子以資過客<lb/>
富公聞之不能無惑志以問公公對曰自反而縮雖千<lb/>
萬人吾往矣公苟惑謗何以為知已富不能折其親舊<lb/>
聞之有自京師來責公者曰可毁校以塞謗公笑謂曰<lb/>
以一謗者使諸生遂不得聞道其于自任何如卒不毁<lb/>
講説亦不為少懈然後富公始竒之知其自信之篤先<lb/>
<pb n="KR4d0039_WYG_025-16b"/>
是邑人多不事學公為令於此士之名于薦書而取科<lb/>
第於朝者累累有焉士人不習水田之利上之人雖有<lb/>
知者憚於興事亦莫之敢行公因政之暇行相地宜得<lb/>
水之可以溉田者言之州州未之信公命其徒出錢十<lb/>
萬僦田二頃以試之粳稻果大收得穀以償出錢者其<lb/>
餘猶足以供官河陽人大享其利至和初遷秘書丞就<lb/>
移彭州濛陽縣舟行至䕫而富公自太原入相以文學<lb/>
政事薦公嘉祐二年遷太常博士召試祕閣校理明年<lb/>
<pb n="KR4d0039_WYG_025-17a"/>
判尚書祠部遇權貴人奏乞寺觀名額且度僧人道士<lb/>
公堅執著令不為行因奏言近年以來自宫闈宦官以<lb/>
及要近一例陳乞蓋秉政大臣不為陛下愛惜典刑首<lb/>
為瀆亂所有詔令未敢奉行尋罷祠部編書昭文館六<lb/>
年以祠部員外郎出知常州州南濵太湖民欲取水浸<lb/>
灌而限以運渠之高勢不能導浚修之則費極大累政<lb/>
患之公與漕使今集賢殿修撰李復圭同志協力一月<lb/>
畢功州民到今頼之郡庠下窄不足以容師生公勤於<lb/>
<pb n="KR4d0039_WYG_025-17b"/>
經始成以不日其規模氣象遂為諸郡庠序之冠公晨<lb/>
入其中坐授諸生經義旁决郡事由是毗陵學者盛于<lb/>
二浙每歳取士得常多于他處八年由度支員外郎為<lb/>
司封員外郎賜緋衣銀魚治平初以開封府推官召之<lb/>
将行委官閲公帑得雜收無名錢數百萬因召積年有<lb/>
官逋未償情可矜而力不足者悉以輸之蓋君淡于宴<lb/>
樂故有餘足以周物三年由開封府入三司為鹽鐵判<lb/>
官明年上即位奉命使契丹契丹欲以坐先之公以使<lb/>
<pb n="KR4d0039_WYG_025-18a"/>
者不當辱命固爭以禮彼不能屈使還以工部郎中知<lb/>
明州未至熈寧初召還以刑部郎中修起居注尋知諌<lb/>
院管勾國子監時有詔令兩制臺閣臣僚議學校貢舉<lb/>
之制公因奏事得其本則為之甚易陛下先求賢德使<lb/>
位師長則百度可不勞而成伏見常秩陳烈管師常程<lb/>
頤經行修明宜召為太學官使學者有所師法未幾罷<lb/>
諌院兼侍御史知雜有旨候知制誥有闕典試公上疏<lb/>
言陛下必以臣自内史過為臺雜乃是下遷遂有此命<lb/>
<pb n="KR4d0039_WYG_025-18b"/>
陛下以義使臣臣當惟命是聽豈敢較計以為重輕况<lb/>
知雜之任上裨朝政下正臺綱豈知鈇鑕之在前寵利<lb/>
之在後一有顧避之心則依違姑息無所不至願寝前<lb/>
命詔從之俄兼判吏部流内銓賜金紫銓中士人被舉<lb/>
者常積二百餘員累年方得召執政苦官之冗欲難其<lb/>
進以為澄吏良法公曰不清其源而澄其末何益遂白<lb/>
執政請得併伸引對自是被舉者無滯淹之患又言近<lb/>
日臣僚家用恩例陳乞親屬任使多是衝改巳授人遠<lb/>
<pb n="KR4d0039_WYG_025-19a"/>
方寒族往復疲敝非立法之意乞自兩府而下如有陳<lb/>
乞並于季闕以前預指某處不得臨時換易士人便之<lb/>
方是時朝廷一新天下法度革故之始尚駭羣聽公數<lb/>
上疏論列言多留中嘗言人君先于知道其次在得賢<lb/>
然後務立法度其説多見嘉納偶論事未報一日中書<lb/>
來召稱有㫖令試知制誥公辭免不肯下筆時有執政<lb/>
使人趣之公逡巡謝之徐奏曰臣以負憂責不敢不言<lb/>
所欲言未能開悟聖心方且待不職之罪未知譴所所<lb/>
<pb n="KR4d0039_WYG_025-19b"/>
有召試非臣敢當旋罷言責除直舍人院兼天章閣侍<lb/>
講復兼修起居注皆固辭仍乞補外上深器之遂賜手<lb/>
詔云近以卿知制誥卿以言事未遂懇不受命且求外<lb/>
補朕素慕卿經術行已深惜逺去特還舊職庶幾左右<lb/>
經席漸磨道義以適所願聞今覽來奏尚欲固辭豈未<lb/>
悉朕意歟還卿來章當亟就職不獲辭命復修注判銓<lb/>
四年除知制誥兼直學士院不數月出知陳州未期移<lb/>
杭州杭為都㑹賔旅之衝又屬朝廷相繼遣使公外應<lb/>
<pb n="KR4d0039_WYG_025-20a"/>
接使客内撫循士民州不知其擾杭雖號水鄉而其地<lb/>
斥鹵可食之水常不繼唐相國李長源舊為六井引西<lb/>
湖以食民井既乆廢不修水遂不應民用公命工討其<lb/>
源流渫而甃之井遂可食雖遇旱歳民用沛然皆誦佛<lb/>
以祝命通判蘇軾為之記公在杭二年移應天府未至<lb/>
又移陳州陳地勢卑每遇霖雨遂無通溝州民苦之公<lb/>
命修八字溝以渫水城中無泥行之阻州之學舍隘甚<lb/>
自范文正公有意闢之數十年矣公一朝以官舍廣之<lb/>
<pb n="KR4d0039_WYG_025-20b"/>
親入學與諸生講中庸州人始不務學至是踊躍自奮<lb/>
公嘗釋奠學中州人各遣童稚觀禮公一以善言循循<lb/>
誘之莫不感勵八年召還知通政銀臺司兼門下封駁<lb/>
提舉進奏院公去國數年一旦見上慰勞有加宣諭久<lb/>
之即除右司郎中樞密直學士判太常寺兼禮儀事明<lb/>
年兼侍讀知審官東院又明年提舉司天監元豐元年<lb/>
修郊廟奉祀禮文明年兼判尚書省是年十月慈聖光<lb/>
獻皇后山陵上特選公為鹵簿使䕶葬事受命而公巳<lb/>
<pb n="KR4d0039_WYG_025-21a"/>
病矣上使中貴撫問公且辭使期迫猶不改差三年三<lb/>
月十一日卒于京師将終其妻子環泣求所以語後者<lb/>
公汎然而應曰夫何言安以竢之耳因索紙筆書先聖<lb/>
先師四字付其子嗚呼然後知公深達于性命之理而<lb/>
其所以語後者孔顔之道而巳公之疾也上數問左右<lb/>
大臣曰陳襄疾減耶其亟也再遣中貴存問而公巳不<lb/>
及見矣其亡也奏至上為愴悼贈給事中官其子姪特<lb/>
及外孫加賻贈焉上方知公行且用矣公亦素有自任<lb/>
<pb n="KR4d0039_WYG_025-21b"/>
之志期見于用而命有所制悲夫公為人寛厚長者而<lb/>
臨事有不可犯之色勇于為義其氣渾然人欲以喜怒<lb/>
探之終莫之得遇利害得䘮恬如也其接物誠其與人<lb/>
恭而温與之逰者不覺鄙吝之失於心也公之亡士大<lb/>
夫相弔於朝處士相弔於家皆曰德人往矣所至汲汲<lb/>
以興利教民為事蓋其兼濟樂育之心出于天性非有<lb/>
所徇而然也平居與所知論極天人之際因及燮理之<lb/>
事未嘗不慨然有志惜哉不見於事享年六十有四階<lb/>
<pb n="KR4d0039_WYG_025-22a"/>
累升為朝散大夫勲累升為䕶軍爵累升為上黨郡開<lb/>
國侯教畜弟妹甚勞皆有成立弟章舉進士第今為都<lb/>
官員外郎妹長適前祠部郎中直史館劉彞次適進士<lb/>
倪天隱次適司封員外郎集賢校理鄭穆皆當世有聞<lb/>
者公娶陸氏累封文安郡君子男二人長紹夫守秘書<lb/>
省正字次中夫守将作監主簿女五人長適蘇州録事<lb/>
參軍傅楫次適宣德郎方䝉次適承奉郎孫之敏二女<lb/>
未嫁公三遇大禮不奏子弟以官欲其自立也而追念<lb/>
<pb n="KR4d0039_WYG_025-22b"/>
伯父嘗有功吾門其後未有仕者故于知制誥年先奏<lb/>
其孫良夫郊社齋郎嗚呼士常患德不足以充位而位<lb/>
過其德夫擁高軒䇿駟馬懐黄金之印結紫綬于腰非<lb/>
不崇且貴也而論之以事業則蔑然無聞所以榮于勢<lb/>
者得矣其榮于義者安在是故君子不患無位患所以<lb/>
立不患位不及人而患德之不足今公官不過郎中職<lb/>
不過學士而道之在人利之在物者如此雖使公極位<lb/>
望於一時以彼較此未知其孰愈也公于六經之義自<lb/>
<pb n="KR4d0039_WYG_025-23a"/>
有所得方将營一丘之地為退居之計著書以自見其<lb/>
志志不遂故其平生所為文集止二十五巻以元豐四<lb/>
年九月十九日葬于常州宜興縣永定鄉蒋山之原祖<lb/>
洽晩得識公于京師舉進士於開封也公為考官及公<lb/>
移陳州祖洽嘗在幕府朝夕相與處受公之教而觀公<lb/>
之德為多故得公行事尤詳而祖洽謹掇其大者為行<lb/>
狀請有道而能文者圖其不朽焉謹狀<lb/>
　　先生墓誌銘　　　　　　　門生孫覺撰<lb/>
<pb n="KR4d0039_WYG_025-23b"/>
公姓陳氏諱襄字述古其先光州固始人五代時王氏<lb/>
入閩因隨家焉今為福州侯官縣古靈人曽祖諱令圖<lb/>
仕閩通顯祖諱希穎文林郎果州司户參軍父諱象台<lb/>
州黄巖縣尉累贈尚書兵部侍郎母黄氏永嘉縣太君<lb/>
繼母王氏集慶郡太君慶厯二年進士及第建州浦城<lb/>
縣主簿浦城多世族侵擾請託以撓法敗政為常縣闕<lb/>
令者久之公不為䘏辨治有能名移台州仙居縣令益<lb/>
務以禮法教其民民愛樂之莫肯犯皇祐三年改秘書<lb/>
<pb n="KR4d0039_WYG_025-24a"/>
省著作佐郎知孟州河陽縣時司徒鄭國富公為之守<lb/>
一見而知之土人不知水種之利公度田二百畝為法<lb/>
以示人人習行之至今移彭州濛陽縣富公入相薦之<lb/>
召試充秘閣校理判尚書祠部有乞寺觀額度人為僧<lb/>
道士者公論不可編定昭文館書籍知常州州濵大湖<lb/>
而運渠高水不能溉公為剗去堰埭浚之與湖通波賴<lb/>
其利者二百里民有父母存而出贅公叱使還養凡數<lb/>
十人召為開封府推官三司鹽鐵判官上初即位使契<lb/>
<pb n="KR4d0039_WYG_025-24b"/>
丹契丹欲屈公下坐公以禮固爭不為屈還知明州未<lb/>
至召修起居注知諌院管勾國子監有詔兩制臺閣議<lb/>
學校貢舉之制公因奏常秩等四人知經有實行宜以<lb/>
禮召見補太學官未幾罷諌院兼侍御史知雜事有㫖<lb/>
知制誥闕召試公上言陛下以義使臣臣當聽命之不<lb/>
暇敢懐利以事上哉從之兼判吏部流内賜紫衣金魚<lb/>
言内外臣僚乞親屬官多選人巳授者請以三月為限<lb/>
從之時朝廷大新法度而聽者為屈公數上疏論列輙<lb/>
<pb n="KR4d0039_WYG_025-25a"/>
留中不下召試知制誥公奏辭曰臣有言責不敢不言<lb/>
言未足塞責譴其可逃召試臣何敢當又除直舍人院<lb/>
天章閣侍講兼修起居注皆固辭乞補外官上賜手詔<lb/>
曰近以卿知制誥卿以言事未遂懇不受命且求外補<lb/>
朕素慕卿經術行已深惜遠去特還舊職庶幾左右經<lb/>
席漸磨道義以適所願聞今覽来奏尚欲固辭豈未悉<lb/>
朕意歟還卿來章當亟就職乃復起居注判流内銓明<lb/>
年知制誥兼直學士院詔河決河北諸郡公當視草以<lb/>
<pb n="KR4d0039_WYG_025-25b"/>
水不潤下為言中書改之乞知陳州移杭州復唐相國<lb/>
李泌六井通判杭州事蘇軾為之記僧方人居而禪學<lb/>
久廢不傳公以宗本宗傳二人為之倡其徒至奔走天<lb/>
下移應天府未至又移陳州修八字溝以泄城中霖雨<lb/>
水潦之苦州人便之召還知通進銀臺司兼門下封駁<lb/>
事提舉進奏院公乆去朝廷上見而勞問之甚渥除尚<lb/>
書右司郎中樞密直學士判太常寺兼禮儀事明年兼<lb/>
侍讀知審官東院又明年提舉司天監元豐元年詳定<lb/>
<pb n="KR4d0039_WYG_025-26a"/>
郊廟奉祀禮文明年兼判尚書都省是年十月慈聖光<lb/>
獻太后山陵以公為鹵簿使公蓋巳病矣三年三月十<lb/>
一日卒于京師享年六十有四公在告久上數以問大<lb/>
臣及遣中貴人臨視而公巳卒奏至上為愍悼贈給事<lb/>
中録其子之未官者且及其外孫焉階朝散大夫勲䕶<lb/>
軍公布衣居里巷與陳烈周希孟鄭穆㳺鄉人尊之號<lb/>
四先生仕宦所至必大葺學舎新祭器歳時行禮其中<lb/>
親為諸生横經以講及任太府事劇體重猶不倦以止<lb/>
<pb n="KR4d0039_WYG_025-26b"/>
其樂善好學殆天性也歟資禀温厚未嘗見其喜愠之<lb/>
色與人交久而彌篤折節下士所游多時聞人鄭穆劉<lb/>
彞皆其女弟之婿娶陸氏封文安郡君子男二人紹夫<lb/>
秘書省正字中夫将作監主簿女五人長適蘇州録事<lb/>
參軍傅楫次適宣德郎方蒙次適承奉郎孫之敏二女<lb/>
未嫁所著文集二十五巻以元豐四年九月葬于常州<lb/>
宜興縣永定鄉蒋山之原銘曰<lb/>
有嚴陳公不降色辭躬厲以正去嘗見思小邑大州視<lb/>
<pb n="KR4d0039_WYG_025-27a"/>
之若一勸學談經人罔不率問學醇古操行則高經術<lb/>
行已天語之褒如公羇孤又無黨援學士殁身維帝之<lb/>
眷行信于友有德在人雖不百年在公猶存毗陵宜興<lb/>
公治昔者今葬其鄉将配公社<lb/>
　　陳先生祠堂記　　　　　　友人劉彞撰<lb/>
元豐三年歳次庚申三月十有一日樞密直學士侍讀<lb/>
陳公襄捐館于京師天子聞之震悼遣使恤厥家而問<lb/>
其所乏賻贈有加焉朝廷公相卿大夫莫不為國家惜<lb/>
<pb n="KR4d0039_WYG_025-27b"/>
其不大任也兩禁近侍共臨其殮哭之盡哀凡十有八<lb/>
人列奏稱其道德之重補維國家莫非先王之法生平<lb/>
恩例不奏子弟者三其所奏者皆先疎族長子弱冠矣<lb/>
未沾一命天子愈賢之録其長子守秘書省正字及其<lb/>
猶子外孫皆命以官一日御邇英經筵不見其侍讀也<lb/>
又嗟憫之遣使錫賚撫存其孤比葬于宜興又詔常州<lb/>
供應所闕公之平生以道德教育天下英才為已任故<lb/>
以學業出入其門者無慮千人而齒于仕版輔大政親<lb/>
<pb n="KR4d0039_WYG_025-28a"/>
近侍列臺閣帥邊防者有矣守方州使諸路佐郡邑宰<lb/>
人民者所至多焉莫不知所以仁民為固國之本也治<lb/>
已為臨下之範也學古為修身之資也事親為行道之<lb/>
始也官于四方而民受其賜者皆公之所教也不止如<lb/>
是焉自始達及終身凡聞天下之賢有學行者有吏能<lb/>
者有道德者有忠義者其才可以進之于朝以為民庇<lb/>
及具表則者不必識其人也必書其實以遺于所部使<lb/>
牧守或執政柄者未登其賢而用不巳也因之拔擢致<lb/>
<pb n="KR4d0039_WYG_025-28b"/>
身於亨顯而不知其自于公者衆矣是以其亡四方髦<lb/>
士及公卿大夫識與不識若䘮其朋咨嗟靡息焉公之<lb/>
于學志在倣古以治其性為本事君以建其忠為業故<lb/>
雖燕居必持厥志謂暴其氣者不可以入君子之德是<lb/>
以雖家人臧獲平生未始見其不足之色始與里人陳<lb/>
烈周希孟鄭穆友善同志于道比仕則彞也又以經術<lb/>
政事更相磨琢而鋭於經綸天下大務尤能受盡言樂<lb/>
聞已過喜于為善而夙夜弗忘者詩與易也故其鈎考<lb/>
<pb n="KR4d0039_WYG_025-29a"/>
皆得姬孔幾㣲之藴傳注所至弗迨其藩籬矣乃能誠<lb/>
其言信其行所臨之民莫不允之仰以為範焉至于圖<lb/>
形或寫其名位置于屋壁致誠以香烟餘二三紀而愈<lb/>
篤者其仁洽於民蓋如是浦城尤甚焉度量淵廣長于<lb/>
包荒樂于教民其職精于治體其政先于變俗其仁勤<lb/>
于濟衆其交貴于謙光故其出入中外裕裕然弗以進<lb/>
退榮辱動其心焉毎曰惟大人為能格君心之非吾徒<lb/>
之事也其知諌知雜言出至誠詳審有緒不為激訐以<lb/>
<pb n="KR4d0039_WYG_025-29b"/>
求沃寤故雖譏病大臣補救時政上每嘉納而多留中<lb/>
人疑其必将大用也後進掀騰躐公以進者衆乃能安<lb/>
其素守不忘致君之志竭勞庶職益用勤瘁焉其與門<lb/>
人議論則曰欲致君如堯舜者莫若得大賢進之為先<lb/>
焉經綸國事欲致治如古者莫若采智識高者用之為<lb/>
急也其講求賢才以永基祚莫若興起學校教之經術<lb/>
用其德行之為要也故其初筮仕於浦城則創學舎三<lb/>
百楹躬自講授從之學者餘五百士仙居河陽之學人<lb/>
<pb n="KR4d0039_WYG_025-30a"/>
雖不滿百而遂能變其風俗常州之學閎大可肩于湖<lb/>
人材軰出世以其功比安定先生胡公焉公字述古其<lb/>
先光州固始人唐廣明初巢賊亂中原豪傑乗之蜂起<lb/>
善族往往避地遐遠故隨王潮入閩尋仕于閩王審知<lb/>
乃居福州宋有天下公之祖既仕為掾吏卒于東川有<lb/>
子五人長曰則之以儒術率諸弟皆用學行居于鄉閭<lb/>
遂遷宅于侯官縣之西南百里村曰古靈耕且學而兄<lb/>
弟屢以賢能薦于春官公考侍郎諱象遂以五舉入仕<lb/>
<pb n="KR4d0039_WYG_025-30b"/>
于王公十有八歳䘮其所怙二十有六始登進士第主<lb/>
建州浦城簿以文學政事稱于當時高卓拔乎倫類矣<lb/>
遷台州仙居令改佐著作知河陽縣移知彭州濛陽縣<lb/>
司徒富鄭公入相仁宗進賢惟急首以文行詔公試秘<lb/>
閣校理判尚書祠部兩府奏立寺院度僧道于墳莊者<lb/>
三四人勅下祠部公執奏以為社稷萬年公相無極人<lb/>
人胥效則盡天下之士歸于僧道矣朝廷移公編校書<lb/>
籍以遂其事焉出知常州入為開封推官三司鹽鐵判<lb/>
<pb n="KR4d0039_WYG_025-31a"/>
官使北庭還知明州未至召修起居注知諫院管勾國<lb/>
子監御史知雜有㫖候知制誥闕與試公疏曰陛下必<lb/>
以臣自内史過為臺雜乃是下遷爰降德音俾諭聖意<lb/>
然非所以使臣以義者也謹當夙夜上裨朝政下葺臺<lb/>
綱震肅百僚繩糾非法不知鈇鑕之在前矣所有試命<lb/>
乞賜寝罷遂判吏部流内銓皆有所發以革宿弊天下<lb/>
稱之未幾召試知制誥公不就奏曰朝廷比以制置條<lb/>
例司更改常平新法中外之議皆以為擾臣負憂責不<lb/>
<pb n="KR4d0039_WYG_025-31b"/>
得不言未能開悟聖心蚤令寝罷不職之罪不知譴所<lb/>
其有召試臣不敢當旋罷知雜直舍人院兼天章閣侍<lb/>
講復修起居注皆辭以為言事不職不敢承命仍乞外<lb/>
補御批其疏近除知制誥卿以言事未遂懇不受命且<lb/>
求外補朕素慕卿經術行已深惜遠去故特還舊職庶<lb/>
幾左右經席漸磨道義以適所願聞今覽來奏尚欲固<lb/>
辭豈不悉朕意歟今還卿來章當亟就職遂復修注判<lb/>
銓焉熈寧四年乃知制誥直學士院嘉謀嘉猷入告于<lb/>
<pb n="KR4d0039_WYG_025-32a"/>
后出稱其德寵任方隆而疾之者繩以他事出知陳州<lb/>
未期移知杭州再期移應天府留守未至復知陳州八<lb/>
年冬召赴闕知通進銀臺司遷尚書右司郎中充樞密<lb/>
直學士判太常寺兼禮儀事九年兼侍讀知審官院提<lb/>
舉司天監元豐元年奉勅修郊廟奉祀禮文兼判尚書<lb/>
省二年十月仁宗慈聖光獻皇后崩公為山陵鹵簿使<lb/>
于時一身總判十局雖瘦病而不敢辭焉其創新規懲<lb/>
宿弊條析類舉皆中機要而被受奉行者莫不以為宜<lb/>
<pb n="KR4d0039_WYG_025-32b"/>
焉享年六十有四訃聞上下朝野莫不惜其志業之隆遇<lb/>
君之厚而終于散地也世以浦城為難治者數大族在<lb/>
焉其仕於朝者累百而姻婭在宦途者倍之子弟為士<lb/>
為農不知其數也挟權營私虐其閭里干請州郡以迫<lb/>
縣吏使不能自存以立其政者歳常有之公為主簿集<lb/>
其子弟及庶民之好學者教于縣庠使孝于其親順于<lb/>
其昆信于其鄉仁于其民由是為其父兄者更相糾戒<lb/>
不可以非禮干吾簿焉時有近禁大臣扶䕶親䘮還閩<lb/>
<pb n="KR4d0039_WYG_025-33a"/>
衢州以南所過邑皆召民丁七百送其行李至浦城公<lb/>
曰農時方作雖王命尚不可奪之矧以為私耶乃令僦<lb/>
賃以役其境仙居之俗不知學之可為也公率其子弟<lb/>
躬為講教至有父為吏于庭下而子為士於堂上與其<lb/>
燕飲者翕焉大變河陽亦然而謗之者曰以講教為名<lb/>
而實取其齎貨也鄭公惑焉召以告之俾罷縣學公對<lb/>
之曰自反而縮雖千萬人吾往矣不恤不罷終化其俗<lb/>
為鄒魯邑居隘陋盛暑公出家人間或垂簾納凉於㕔<lb/>
<pb n="KR4d0039_WYG_025-33b"/>
事既而其櫝失官緡錢二萬守者以為辭公不辨出已<lb/>
俸償之物議喧騰鄭公亦以為信未幾獲盗于他邑乃<lb/>
守櫝者為之其厚重多此類河陽里胥運置酒材破蕩<lb/>
産業者世以為病公命浙東從之學者張公諤以百金<lb/>
僦田兩夫募農師引沃水灌為稻畦種以糯穀比其耕<lb/>
挿耘耨收刈也必躬涖之而其往來皆用盛樂招集其<lb/>
民但觀稼穡之法酒材既足民胥效之瘠鹵之地遂為<lb/>
膏腴温造故迹復生秔稻矣迨今仰焉常州運渠横遏<lb/>
<pb n="KR4d0039_WYG_025-34a"/>
震澤積水不得北入于江以為常蘇數邑民田之害者<lb/>
累世矣公以渠之丈尺對民田之步畝分授以浚深廣<lb/>
有制不月而成遂削望亭古堰而震澤積水乃克北流<lb/>
民害以除而田旱有溉豐穰嵗享矣杭州濵海其地鹹<lb/>
鹵水不可食居民數十萬家皆市山泉以給日用公按<lb/>
李長源舊迹砌石為函接竹引西湖之水以注六井散<lb/>
在閭里一城汲用有餘潤也民荷其惠焉生平講求萬<lb/>
民利害雖非其職必録于篇㑹其部使可以立事者則<lb/>
<pb n="KR4d0039_WYG_025-34b"/>
以授之利及四方者又不知其數焉凡于朝廷治體州<lb/>
縣養民之事必求其術之可以為法鰥寡孤獨遺棄幼<lb/>
子災傷水旱凶札疾疫恤窮安富養老勸農治兵牧馬<lb/>
練将守邊積穀生財差役漕運之事莫不夙夜圖營精<lb/>
密曲盡之術而又以詢於賢者明者能者不憚謙遜屢<lb/>
求廣諮博訪既得一善則又稱其得之所自而推以授<lb/>
人此其平生存心凡四十年而弗懈也既亡彞檢其手<lb/>
書議及民政講求治道或以相授或以相咨凡百餘本<lb/>
<pb n="KR4d0039_WYG_025-35a"/>
或累十幅盈紙細書講論得失則其以天下為已憂也<lb/>
又如此使之大用豈可量哉其行藝及三代既請公卿<lb/>
為之誌銘彞惜其賢而志有不得發者既知其詳不忍<lb/>
黙而無傳嗚呼觀於是則知吾哭之哀為不徒然矣其<lb/>
既亡厥子與弟皆以書來告予曰公之将亡數日黙而<lb/>
無言恬愉自若妻子泣而環之求其誨諭之言乃命紙<lb/>
筆再書先聖先師四字授筆而終嗚呼誄曰<lb/>
皇極有本兮性情為先千載一獲兮幾絶又傳躬遇主<lb/>
<pb n="KR4d0039_WYG_025-35b"/>
聖兮灼知其賢弗用而殞兮乃命在天泰者若是兮茅<lb/>
茹其連嗚呼姬孔兮㝠㝠弗宣志在先聖兮死亦㒺遷<lb/>
筆以傳聖兮忠仁則堅<lb/>
元豐八年秋九月彭城劉彞既哭公于墓歸詣州學謁<lb/>
之于祠堂而哀情鬱鬱弗能巳也遂為之記而誄之将<lb/>
刋于其碑焉元祐八年五月延平陳瓘書<lb/>
　　富鄭公薦召試館職奏狀<lb/>
秘書丞知孟州河陽縣陳襄右件官行純有守才敏而<lb/>
<pb n="KR4d0039_WYG_025-36a"/>
通經術該深文藝典雅頃居鄉黨號稱師模雖從吏以<lb/>
甚勤其嚮學而益篤至于縣道之冗亦務已志之行為<lb/>
臣屬官備稔其能迹其人堪於文館儒官中任使近者<lb/>
竊見授勅就移知彭州濛陽縣雖于常格例合入川其<lb/>
如美才可惜逺去臣今保舉欲望聖慈召試三館職事<lb/>
或差充崇文院檢討觀其施設必有聳勸襄本閩人與<lb/>
臣非親戚故舊在朝亦無骨肉食禄如擢用後犯入已<lb/>
贜甘當同罪不如舉狀甘伏朝典謹具狀奏聞伏候勅<lb/>
<pb n="KR4d0039_WYG_025-36b"/>
㫖<lb/>
　　忠肅陳公瑩中詩<lb/>
廼公德望如丘山北斗以南誰可班熈寧天子自拔擢<lb/>
報君常以人所難忠誠皎皎落諫疏史臣編綴不敢刪<lb/>
當年十語九不用真譽闇隨公議還三十三公半台輔<lb/>
經筵薦墨猶未乾雖然年位俱不極却得千載聲名完<lb/>
薦賢之家門必大來者繩繩知可觀如君謹潔蹈規矩<lb/>
勇於為義心桓桓有兒巳覺門户穩慶源衮衮何時殫<lb/>
<pb n="KR4d0039_WYG_025-37a"/>
　元祐初紹夫為明州船場秩滿陳公大諌被召太學<lb/>
　博士時尋醫四明以詩送紹夫行大率發揚先君紹<lb/>
　夫得之不敢隱黙遂刋於石今編次先君文集謹録<lb/>
　大諌詩附于後庶以見吾父事君盡忠可以警勵為<lb/>
　人臣者宜如何爾嗣子右中散大夫提舉臨安府洞<lb/>
　霄宫賜紫金魚袋紹夫謹題<lb/>
　　跋尾<lb/>
公輔為兒童時聞陳公密學先生名今四十年始遇其<lb/>
<pb n="KR4d0039_WYG_025-37b"/>
長嗣中散來官臨海得公遺文而觀焉方熈寧間新法<lb/>
用事大臣以權利籠取天下士而一時沽榮希進之徒<lb/>
爭相傾附公獨忠憤激發忘身許國與君實獻可諸公<lb/>
出力排之公有青苗疏論尤詳知此法一行騷動天下<lb/>
胎禍之端自此始使當時從其言豈復有今日事哉雖<lb/>
然宣和靖康以來變故極矣民力匱竭邦財耗散冦敵<lb/>
侵陵國勢危迫紀綱紊亂禮義廉恥消亡望祖宗盛時<lb/>
邈不可見推原其本必有所自議者猶不以為然况在<lb/>
<pb n="KR4d0039_WYG_025-38a"/>
當日言之宜乎不見信也公于他文章皆渾全博雅不<lb/>
為纖巧浮偽片言隻字無非至誠擇善先義後利出入<lb/>
乎子思孟軻之説真所謂古之君子也嗚呼富貴易圖<lb/>
名節難保以公之道德才猷遭遇人主而其爵位終不<lb/>
至輔相然高名偉節則昭然獨著萬世不可掩亦安取<lb/>
夫富貴哉建炎二年九月旦右司諫陳公輔謹跋<lb/>
　　國史本傳<lb/>
陳襄字述古福州侯官人少孤能自立出逰鄉校與陳<lb/>
<pb n="KR4d0039_WYG_025-38b"/>
烈周希孟鄭穆為友時學者沉溺於雕琢之文所謂知<lb/>
天盡性之説皆指為迂濶而莫之講四人者始相與倡<lb/>
道于海濵聞者皆笑以驚守之不為變卒從而化謂之<lb/>
四先生襄舉進士調浦城主簿攝令事縣封疆逺多世<lb/>
族以請托脅持為常前令不能制襄欲稍革其俗每聽<lb/>
訟必使數吏環立于前私謁者不得發老姦縮手民有<lb/>
失物者賊曹捕偷兒至數軰相撑拄襄紿之曰某廟鐘<lb/>
能辨盗犯者捫之輙有聲餘則否乃遣吏先引以行自<lb/>
<pb n="KR4d0039_WYG_025-39a"/>
率同列詣鐘所祭禱隂塗以墨而下帷蔽之命羣盗往<lb/>
捫少焉呼出獨一人手無所汚扣之乃為盗者蓋畏鐘<lb/>
有聲故不敢觸遂服罪知河陽縣教民種稻富弼為郡<lb/>
守一見即禮遇之襄留意教化進縣子弟於學或讒之<lb/>
于弼謂其誘邑子以資過客弼疑焉所親勸毁學舍以<lb/>
塞謗不聽久之弼以語襄襄曰自反而縮雖千萬人吾<lb/>
往矣公苟有惑志何名知已益講説不少懈弼由是愈<lb/>
竒之及入相薦為秘閣校理判祠部譯經僧死遺表度<lb/>
<pb n="KR4d0039_WYG_025-39b"/>
十僧列子廟乞三年度一道士襄皆抑不行知常州運<lb/>
渠横遏震澤積水不得北入江為常蘇二州病襄度渠<lb/>
之丈尺與民田步畝定其數授以浚法未幾而成遂削<lb/>
望亭古堰水不復積入為開封府推官鹽鐵判官神宗<lb/>
立奉使契丹以設席少異于常不即坐契丹移檄疆吏出<lb/>
知明州明年同修起居注知諌院改侍御史知雜事論<lb/>
青苗法不便曰臣觀制置司所議莫非引經以為言而<lb/>
其實則稱貸以取利事體卑削貽中外譏笑是特管夷<lb/>
<pb n="KR4d0039_WYG_025-40a"/>
吾商鞅之術非聖世所宜行望貶斥王安石吕惠卿以<lb/>
謝天下又乞罷韓絳政府以杜大臣爭利而進者且言<lb/>
韓維不當為中丞劉述范純仁等無罪宜復官皆不聽<lb/>
召試知制誥襄以言不行辭不肯試願補外安石欲以<lb/>
為陜西轉運使帝惜其去留修起居注襄懇辭手詔諭<lb/>
之乃就職踰年為知制誥安石又欲出之帝不許尋直<lb/>
學士院安石益忌之摘其書詔小失出知陳州徙知杭<lb/>
州以樞密直學士知通進銀臺司兼侍讀判尚書都省<lb/>
<pb n="KR4d0039_WYG_025-40b"/>
卒年六十四贈給事中襄涖官所至必務學校平生存<lb/>
心以講求民間利病為急既亡友人劉彞視其篋得手<lb/>
書累數十幅盈紙細書大抵皆民事也在經筵時神宗<lb/>
顧之甚厚嘗訪人材之可用者襄以司馬光韓維吕公<lb/>
著蘇軾至于鄭俠三十三人對謂光維公著皆股肱心<lb/>
膂之臣不當久外謂俠愚直敢言發于忠義投竄瘴癘<lb/>
朝不謀夕願使得生還帝不能盡用紹興元年光堯太<lb/>
上皇帝下詔褒襄所奏俾内外侍從各舉所知者三人<lb/>
<pb n="KR4d0039_WYG_025-41a"/>
蓋本于此史臣曰獬襄公輔洙用儒學奮身為治平熈<lb/>
寧間名侍從皆以言論据正為王安石所不容狙伺間<lb/>
隙排而去之無復有為國家愛惜人材之意洙且用而<lb/>
死世猶悲之襄薦士之章不為一言虚美唯賢知賢於<lb/>
是為至紹興天子褒詔表而出之襄之名其足以不朽<lb/>
矣<lb/>
古靈先生年譜<lb/>
　陳氏出自媯姓虞帝舜之後夏禹封舜子商均於虞<lb/>
<pb n="KR4d0039_WYG_025-41b"/>
　城三十二世孫遏父為周陶正武王妻以元女大姬<lb/>
　生滿封之于陳賜姓媯以奉舜祀是為胡公胡公二<lb/>
　十六世孫軫為楚相封潁川侯因徙潁川稱陳氏支<lb/>
　分派别不可得而考在唐有陳忠其先江左諸陳世<lb/>
　客潁川一子邕邕三子夷行夷實夷則夷行為太子<lb/>
　太保檢校司空相文宗一子翿翿一子嘉為陵州别<lb/>
　駕别駕一子聞為陵州刺史刺史三子顯為檢校侍<lb/>
　中江南道節度使勲為兵部侍郎黯為職方郎中侍<lb/>
<pb n="KR4d0039_WYG_025-42a"/>
　郎一子檄自光之固始從王潮入閩家于福州仕閩<lb/>
　為太尉推誠奉國功臣太尉三子令鎔為大中大夫<lb/>
　令圗為客省使令猷為檢校工部尚書客省一子希<lb/>
　穎皇朝淳化中以文林郎守果州司戸參軍戸曹五<lb/>
　子則之拱之象之恢之裕之象之台州黄巖縣尉累<lb/>
　贈尚書兵部侍郎後改贈金紫光禄大夫舊名後去<lb/>
　之字金紫三子交将仕郎試将作監主簿贈正奉大<lb/>
　夫襄樞密直學士尚書右司郎中兼侍讀贈少師章<lb/>
<pb n="KR4d0039_WYG_025-42b"/>
　朝議大夫提舉杭州洞霄宫贈金紫光禄大夫<lb/>
真宗皇帝天禧元年丁巳<lb/>
　是年三月公生于福州之古靈後鄉人號為古靈先<lb/>
　生東坡先生熈寧中倅杭州有詩貽公云去年栁絮<lb/>
　飛時節記得金籠放雪衣注杭人以放鴿為太守夀<lb/>
天禧五年辛酉<lb/>
乾興元年壬戌<lb/>
仁宗皇帝天聖元年癸亥<lb/>
<pb n="KR4d0039_WYG_025-43a"/>
天聖九年辛未<lb/>
明道元年壬申<lb/>
明道二年癸酉<lb/>
景祐元年甲戌<lb/>
景祐四年丁丑<lb/>
寶元元年戊寅<lb/>
寶元二年已夘<lb/>
康定元年庚辰<lb/>
<pb n="KR4d0039_WYG_025-43b"/>
慶厯元年辛巳<lb/>
慶厯二年壬午<lb/>
　公年二十六于楊寘榜登進士第授試秘書省校書<lb/>
　郎建州浦城縣主簿<lb/>
慶厯三年癸未<lb/>
　公年二十七六月到浦城有謁廟祝文<lb/>
慶厯四年甲申<lb/>
　公年二十八有祈雨詩祈雨祝文送章衡秀才序<lb/>
<pb n="KR4d0039_WYG_025-44a"/>
慶厯五年乙酉<lb/>
　公年二十九有答吕寺丞書答黄殿丞書<lb/>
慶厯六年丙戌<lb/>
　公年三十有答黄殿丞書是年十月秩滿<lb/>
慶厯七年丁亥<lb/>
　公年三十一以部使者舉為台州仙居縣令有仙居<lb/>
　勸諭文<lb/>
慶厯八年戊子<lb/>
<pb n="KR4d0039_WYG_025-44b"/>
　公年三十二有謝關郎中書<lb/>
皇祐元年已丑<lb/>
　公年三十三有勸學文天台山習養瀑記天台縣孔<lb/>
　子廟記<lb/>
皇祐二年庚寅<lb/>
　公年三十四有和鄭閎中仙居詩十二首<lb/>
皇祐三年辛夘<lb/>
　公年三十五用薦者改秘書省著作佐郎知孟州河<lb/>
<pb n="KR4d0039_WYG_025-45a"/>
　陽縣有懐友人陳烈詩祭仙孫五郎文<lb/>
皇祐四年壬辰<lb/>
　公年三十六春過浦城有留題南峰寺詩到河陽有<lb/>
　與蔡舍人二啓<lb/>
皇祐五年癸巳<lb/>
　公年三十七<lb/>
至和元年甲午<lb/>
　公年三十八遷秘書丞就移知彭州濛陽縣<lb/>
<pb n="KR4d0039_WYG_025-45b"/>
至和二年乙未<lb/>
　公年三十九鄭國富公自太原入相以文學政事薦<lb/>
　公<lb/>
嘉祐元年丙申<lb/>
　公年四十有白頭詩<lb/>
嘉祐二年丁酉<lb/>
　公年四十一遷太常博士以鄭公之薦召試秘閣校<lb/>
　理<lb/>
<pb n="KR4d0039_WYG_025-46a"/>
嘉祐三年戊戌<lb/>
　公年四十二判尚書祠部<lb/>
嘉祐四年已亥<lb/>
　公年四十三編定昭文館書籍有郊祀大禮慶成詩<lb/>
　併表吳君唐卿墓誌銘<lb/>
嘉祐五年庚子<lb/>
　公年四十四著中庸講義<lb/>
嘉祐六年辛丑<lb/>
<pb n="KR4d0039_WYG_025-46b"/>
　公年四十五有殿中御史陳公墓誌銘是年冬遷尚<lb/>
　書祠部員外郎出知常州<lb/>
嘉祐七年壬寅<lb/>
　公年四十六有請顧臨秘校主學書<lb/>
嘉祐八年癸夘<lb/>
　公年四十七英宗皇帝即位公由尚書度支員外郎<lb/>
　遷尚書司封員外郎賜五品服<lb/>
英宗皇帝治平元年甲辰<lb/>
<pb n="KR4d0039_WYG_025-47a"/>
　公年四十八召為開封府推官是年常假諌議大夫<lb/>
　充接伴北遼使<lb/>
治平二年乙巳<lb/>
　公年四十九著大易講義<lb/>
治平三年丙午<lb/>
　公年五十除三司鹽鐵判官有蘇明允府君挽詞<lb/>
治平四年丁未<lb/>
　公年五十一神宗皇帝即位公以諫議大夫奉使於<lb/>
<pb n="KR4d0039_WYG_025-47b"/>
　遼八月還有使遼録一巻遷尚書工部郎中充秘閣<lb/>
　校理出知明州有英宗皇帝挽詞使還咸熈館道中<lb/>
　詩二首黒崖道中詩和東玉少卿見遺詩過雄州南<lb/>
　門偶書呈知府張皇城詩奉使回上殿劄子左侍禁<lb/>
　陸公墓誌銘開封府祥符縣主簿陸君墓誌銘祭黄<lb/>
　虞部文<lb/>
神宗皇帝熈寧元年戊申<lb/>
　公年五十二還鄉省松楸有和程公闢遊越山亭詩<lb/>
<pb n="KR4d0039_WYG_025-48a"/>
　春晩賞牡丹奉呈席上諸君詩和程公闢遊宿猿洞<lb/>
　詩二首和程公闢紅梅詩和程大卿遊昇山詩和程<lb/>
　大卿遊鳳池寺詩和程大卿茘枝詩和程大卿新闢<lb/>
　諸寺門詩和程大卿書宿猿洞詩是年冬被召<lb/>
熈寧二年已酉<lb/>
　公年五十三夏到闕遷尚書刑部郎中修起居注知<lb/>
　諌院管勾國子監公事秋除侍御史知雜事有㫖候<lb/>
　知制誥闕召試公上疏力辭詔從之兼判吏部流内<lb/>
<pb n="KR4d0039_WYG_025-48b"/>
　銓賜三品服有辭修起居注知諌院四狀修起居注<lb/>
　舉自代狀侍御史知雜事舉自代狀辭中書候試知<lb/>
　制誥狀赴召修注上殿劄子進誠明説併劄子知諌<lb/>
　院進劄子乞正臺諌官劄子議學校貢舉劄子乞免<lb/>
　御史劉述等罪狀論制置三司條例乞行均輸法狀<lb/>
　彈劉攽王介狀論祖無擇下獄狀乞疎放秀越二獄<lb/>
　干繫人狀<lb/>
熈寧三年庚戌<lb/>
<pb n="KR4d0039_WYG_025-49a"/>
　公年五十四春召試知制誥公自言嘗論常平新法<lb/>
　不聽辭不就試執政以為當出乃欲罷御史以集賢<lb/>
　殿修譔陜西轉運使勅未下上批别進呈謂執政曰<lb/>
　呉申全不能講欲候陳襄受職留講筵于是除秘閣<lb/>
　校理復修起居注直舍人院兼天章閣侍講仍判銓<lb/>
　有辭中書召試知制誥狀併申中書省狀辭直舍人<lb/>
　院狀辭判吏部流内銓勅内名銜狀辭直舍人院判<lb/>
　吏部流内銓兼天章閣侍講狀辭修起居注狀擇日<lb/>
<pb n="KR4d0039_WYG_025-49b"/>
　秪受修起居注勅命狀秘閣校理修起居注狀自代<lb/>
　狀辭兼天章閣侍講狀彈李南公除京西運判不當<lb/>
　狀乞召還范純仁狀彈御史裏行王子韶狀彈步軍<lb/>
　副都指揮使宋守約三狀論差擇縣令劄子論流内<lb/>
　銓奏辟屬官劄子論差選京朝官知縣劄子彈秀州<lb/>
　軍事判官李定狀乞止絶權貴陳乞恩例劄子論散<lb/>
　青苗不便乞住支五狀論李常待罪不報及吕公著<lb/>
　落職劄子論王安石劄子論韓維充御史中丞與韓<lb/>
<pb n="KR4d0039_WYG_025-50a"/>
　絳領制置司妨礙狀論韓絳參知政事乞罷制置司<lb/>
　狀<lb/>
熈寧四年辛亥<lb/>
　公年五十五秋知制誥遷尚書吏部郎中兼直學士<lb/>
　院冬出知陳州有内制一巻謝知制誥啓到陳謝富<lb/>
　相公啓<lb/>
熈寧五年壬子<lb/>
　公年五十六秋移知杭州有勸學文夫人吳氏墓誌<lb/>
<pb n="KR4d0039_WYG_025-50b"/>
　銘十月餞送錢塘貢士登彼公堂詩題忠定張公書<lb/>
　後是年修錢塘六井<lb/>
熈寧六年癸丑<lb/>
　公年五十七有駕部陳公墓誌銘是年春六井訖工<lb/>
　東坡先生為之記有和子瞻吉祥冬日牡丹詩三首<lb/>
熈寧七年甲寅<lb/>
　公年五十八有和子瞻沿牒京口憶西湖寒食詩秋<lb/>
　移應天府留守未至復移知陳州有陳州謝到任表<lb/>
<pb n="KR4d0039_WYG_025-51a"/>
　自杭之宋過永樂院留題詩<lb/>
熈寧八年乙夘<lb/>
　公年五十九有潁川府學釋奠勉童子詩潁川賞花<lb/>
　詩二首是年冬召還知通進銀臺司兼門下封駁事<lb/>
　提舉進奏院遷尚書右司郎中樞密直學士判太常<lb/>
　寺兼禮儀事有論差除勅不由封駁司劄子謝轉樞<lb/>
　密直學士啓<lb/>
熈寧九年丙辰<lb/>
<pb n="KR4d0039_WYG_025-51b"/>
　公年六十兼侍講知審官東院有理㑹吏部資序劄<lb/>
　子乞審審官東院條例狀與富相公書<lb/>
熈寧十年丁巳<lb/>
　公年六十一提舉司天監冬郊祀大禮為禮儀使有<lb/>
　依赦文舉陳烈狀經筵薦温國司馬公而下三十三<lb/>
　士章藁一巻<lb/>
元豐元年戊午<lb/>
　公年六十二春奏勅詳定郊廟奉祀禮文夏決口塞<lb/>
<pb n="KR4d0039_WYG_025-52a"/>
　詔改新閉決河曹村埽曰靈平遣公為祭謝使有詳<lb/>
　定禮文併制樂所定銅木尺度一巻論樂劄子祭天<lb/>
　用樂劄子崇國夫人符氏墓誌銘故太師中書令曽<lb/>
　魯公挽詞二首<lb/>
元豐二年已未<lb/>
　公年六十三春兼判都省事慈聖光獻皇后崩命公<lb/>
　為山陵鹵簿使有慈聖光獻皇后挽詞二首<lb/>
元豐三年庚申<lb/>
<pb n="KR4d0039_WYG_025-52b"/>
　公年六十四三月薨于京師享年六十四贈給事中<lb/>
　将終書先聖先師四字付其子階為朝散大夫勲為<lb/>
　䕶軍爵為上黨郡開國侯明年九月葬于常州宜興<lb/>
　縣永定鄉蒋山之原特詔常州供應所闕後累贈少<lb/>
　師<lb/>
　<lb/>
　<lb/>
　古靈集巻二十五<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集巻十三</head>
    <p>
<pb n="KR4d0071_WYG_013-1a"/>
欽定四庫全書<lb/>
　范忠宣集巻十三　　　　宋　范純仁　撰<lb/>
　　墓誌銘<lb/>
　　　范府君墓誌銘<lb/>
君諱純誠字子明汝南范文正公族兄之子也五世祖<lb/>
唐麗水縣丞諱隋之子曰太保諱夢齡即文正公之曾<lb/>
祖也太保公有子五人第三子曰杭州餘杭令諱光謨<lb/>
生同州朝邑尉諱埴朝邑府君生蘇州長洲縣尉諱鈞<lb/>
<pb n="KR4d0071_WYG_013-1b"/>
即君之考也君九嵗而孤事太夫人孫氏居於河南偃<lb/>
師縣孝謹俊辯有成人之風文正公見而竒之未冠丁<lb/>
太夫人憂其弟純貺方在童幼君撫育勞瘁情均怙恃<lb/>
皆嗟其友愛文正公自西帥贊機務道由偃師遂擕而<lb/>
教養之及長才性通敏勤於文史奏補太廟齋郎為娶<lb/>
同年兵部郎中朱公實之女孫為婦留居左右皇祐二<lb/>
年文正公置義田於蘇州以贍族人因謂君曰非汝莫<lb/>
辦吾事乃奏以為長洲縣尉俾立規法以貽永久長洲<lb/>
<pb n="KR4d0071_WYG_013-2a"/>
先有羣盗名聞於朝君至獲其黨有脅從者輒釋之故<lb/>
賞典弗及曰殺人遷官非吾心也嘉祐初大旱請通烏<lb/>
溪水東流以溉民田至今人以為利上官才之用三司<lb/>
薦監衡州茭源銀場惠工整弊嵗課增羡以某年月日<lb/>
卒於官臨終神意不亂享年三十有四子三人時尚㓜<lb/>
曰正倫正辭正邦朱夫人䕶其喪北歸守義訓子今皆<lb/>
有文而舉進士君為人慷慨多能曉逹吏治善睦宗族<lb/>
尤好賙人之急以此所至有稱而鄉黨宗族多愛信之<lb/>
<pb n="KR4d0071_WYG_013-2b"/>
然其享年不永不克有施於世正倫以某年月日葬君<lb/>
於河南縣萬安山文正公墓之北而文正公嗣子某銘<lb/>
其壙曰<lb/>
士會之後我祖相唐麗水四世文正乃昌振振茭源惠<lb/>
于孩提教誨飲食文正之慈既仕而才將翼吾宗未究<lb/>
所藴甫壯而終有源者流有本者繁不享于躬其在後<lb/>
昆<lb/>
　　　蔡贊善墓誌銘<lb/>
<pb n="KR4d0071_WYG_013-3a"/>
君諱漸字進之仁宗朝參知政事文忠公之猶子也其<lb/>
先世系昔我先君文正公誌文忠公之墓詳矣君之曾<lb/>
祖諱某贈太傅祖諱某贈太師中書令父諱某以君伯<lb/>
仲登朝累贈太常少卿君用文忠公䕃補守秘書省校<lb/>
書郎五遷至太子右贊善大夫初監兗州稅丁母于夫<lb/>
人憂服除監鄆州鹽税歴瀛州監酒開封府長葛縣税<lb/>
知婺州金華縣事君亷平有守臨事不為苟簡故所至<lb/>
有能聲雖當煩劇嘗裕如也上官髙其才事多倚辦婺<lb/>
<pb n="KR4d0071_WYG_013-3b"/>
治金華而為劇邑君能發姦撫弱豪猾屏息初至獄有<lb/>
數嵗不决者君立為辨明邑以大治嘉祐二年大水浸<lb/>
州城君身率夫工晝夜保護城得以完未㡬得疾即棄<lb/>
官求醫至錢塘而卒享年三十有九君事親至孝尚義<lb/>
好施與人交久而益親娶李氏後君二十四年卒一男<lb/>
諲舉進士一女適奉議郎知青州博興縣事裴綸其子<lb/>
將舉君與夫人之喪葬於潁昌府陽翟縣某鄉某里文<lb/>
忠公之墓次裴君求銘於余而為之銘曰<lb/>
<pb n="KR4d0071_WYG_013-4a"/>
維門之慶維才之令亦施有政所禀則厚所有則富不<lb/>
畀之壽箕山之原葬從其先以歸其全<lb/>
　　　朝請大夫宋君墓誌銘<lb/>
公諱道字叔達其先館陶人後遷京兆復徙河南今為<lb/>
河南人曾祖諱温故任左補闕贈工部尚書祖諱泌任<lb/>
起居郎直昭文館越王府記室參軍贈光禄卿父諱緯<lb/>
任殿中丞通判撫州贈尚書右僕射公少孤事母彭城<lb/>
郡太君及兄大監以孝弟聞而力學自立應韜畧詔中<lb/>
<pb n="KR4d0071_WYG_013-4b"/>
選補郊社齋郎調興州順政縣主簿旋登進士甲科為<lb/>
益州節度推官與弟迪同榜大監公題其學室曰雙桂<lb/>
堂累遷祕書省著作郎句當御厨改殿中丞丁内艱服<lb/>
除監楚州鹽城縣都鹽倉累遷尚書屯田員外郎通判<lb/>
原州改都官英宗登極遷職方賜五品服轉屯田郎中<lb/>
以勞降州上即位改都官郎中同提舉三門白波輦運<lb/>
就差都大管勾廣濟河句催輦運改司封郎中提㸃福<lb/>
建路刑獄公事歴知晉邠二州以大監公捐館於洛迪<lb/>
<pb n="KR4d0071_WYG_013-5a"/>
坐三司火免官手足憂患不欲逺適請官京西以便其<lb/>
私除都大提舉三門白波輦運入為開封府推官求補<lb/>
外再除三門又請提舉鳯翔府太平宫起知同州㑹改<lb/>
官制為朝請大夫以年髙倦於民政遂請閒職得提舉<lb/>
西京崇福宫元豐六年五月丁酉終於洛之歸仁坊私<lb/>
第享年七十公性寛厚篤於慈愛仲兄早世養其孤如<lb/>
已子居官簡嚴職務皆有條理恕於用刑故所至人樂<lb/>
其政去而思之在益州攝犀浦令民有訴其子之不逞<lb/>
<pb n="KR4d0071_WYG_013-5b"/>
者使其父先笞之苦楚已至然後懲以輕法其子遂改<lb/>
過盡孝父語人曰吾有此子者宋君之賜也在鹽城詳<lb/>
究鹽法利病嵗課増損指其姦弊為鹽政要録一篇上<lb/>
之三司多行其說時包孝肅公方主計舉公糴麥於太<lb/>
倉纔一月登三十萬斛有詔褒之公嘗上五事一曰遣<lb/>
使觀風俗以察守令能否二曰復武臣提㸃刑獄以觀<lb/>
人才且使舉其類三曰復茶法以資國財四曰責官吏<lb/>
恤民憂以固邦本五曰増置沿邊弓箭手以省戍兵事<lb/>
<pb n="KR4d0071_WYG_013-6a"/>
多施行公在原州及歸朝凡五上言請倣古民兵之法<lb/>
籍編丁蠲其税無費縣官而習山川之便可得戰士二<lb/>
十萬至英宗朝遣使陜西籍民為義勇畧如公策焉又<lb/>
上言屬羌酋長久不補漢官部族滋多而統領者心不<lb/>
一倉卒恐為賊用詔公與經畧使議其事凡公所建置<lb/>
皆從之又州城近賊境而虞備巨弛及密分樓櫓所占<lb/>
而籍居人之附近者十家為保平時則主火備有寇則<lb/>
使登城以守民亦未嘗知也公自仁宗時迄上登極屢<lb/>
<pb n="KR4d0071_WYG_013-6b"/>
言邊事㑹朝廷輔臣宣撫陜西謀取朔方故地迺詔公<lb/>
登對將使赴宣撫司議事及上問西事公曰師出倉卒<lb/>
非萬全計遂罷公行公在福建福之民林氏自刃死吏<lb/>
疑其妹殺之已誣服將寘極法公面伸其枉而釋之治<lb/>
獄者皆抵罪衆服公之明在邠遇嵗饑有司發倉粟賑<lb/>
民而拘以常數公請計口給食不當為限朝廷從之所<lb/>
活者甚衆在同㑹出師西討調發嚴急公夙夜盡瘁事<lb/>
無愆期而不笞一人時民憚隨軍輸糧雖直十倍無肯<lb/>
<pb n="KR4d0071_WYG_013-7a"/>
行者公下令聽以一畜代一夫人皆便之既行諸郡多<lb/>
如公法同卒有戍邊而逃歸者伏不敢出或聚而為盗<lb/>
民不安其居公親出城遣其父母妻子招之使復其舊<lb/>
旬浹間得四百餘人以其事上聞於是詔諸郡皆如同<lb/>
州一路迺安公晩居洛陽與名公賢士大夫遊善為歌<lb/>
詩玩釋老書其燕居泊如也夫人李氏封福昌縣君子<lb/>
四人長曰子開早卒次曰子直舉進士次曰子明虢州<lb/>
司理參軍次曰子堅真定府法曹參軍孫三人元亨郊<lb/>
<pb n="KR4d0071_WYG_013-7b"/>
社齋郎次曰元才元衡孫女二人諸孤將以其年七月<lb/>
壬申𦵏公於開封府管城縣敦義鄉大吳里僕射公之<lb/>
塋以余忝公葭莩之末述其事来請銘其墓銘曰<lb/>
陟位以才避劇以年壽終於鄉葬則從先有子有孫公<lb/>
美具焉刻銘幽堂以永其傳<lb/>
　　　朝散大夫謝公墓誌銘<lb/>
公諱景初字師厚謝氏本姜姓世為陽夏人其子孫顯<lb/>
於江左公之先出於江左之謝十世祖賔始居河南緱<lb/>
<pb n="KR4d0071_WYG_013-8a"/>
氏六世祖希圖因官家吴越𦵏錢塘遂為錢塘人自君<lb/>
之考陽夏公始葬鄧今為鄧人曾祖諱崇禮泰寧軍節<lb/>
度掌書記贈尚書禮部郎祖諱濤太子賔客陳留公贈<lb/>
禮部尚書陽夏公諱絳尚書兵部員外郎知制誥贈司徒<lb/>
公以陳留公䕃為太廟齋郎再除試將作監主簿陳留<lb/>
公遺表恩為守主簿初監蘇州茶鹽務不赴簽書武勝<lb/>
軍節度判官公事中進士甲科遷大理評事知越州餘<lb/>
姚縣九遷至司封郎中歴通判秀州汾州唐州海州湖<lb/>
<pb n="KR4d0071_WYG_013-8b"/>
北轉運判官成都府路提㸃刑獄為怨者所誣坐免司<lb/>
封都官郎中又坐舉官免屯田郎中復除職方員外郎<lb/>
以病求分司西京權通判許州不赴改權通判襄州復<lb/>
屯田郎中㑹改官制遷朝散大夫以卒累勲上柱國公<lb/>
少竒俊七嵗能屬文十三從師受禮通其義講解無滯<lb/>
陳留公語夏陽公曰此兒必大吾門時夏陽公通判河<lb/>
南歐陽文忠公梅聖俞見公所為文相顧而驚持以示<lb/>
留守錢文僖公文僖公歎曰真竒童也十六遊京師赫<lb/>
<pb n="KR4d0071_WYG_013-9a"/>
然有聲羣公共稱之翰林學士胥公偃一見公異之許<lb/>
妻以女丁陽夏公憂陽夏公賙急宗族之無依者㡬百<lb/>
口及捐館家無貲公撫給孤遺如陽夏公之存有田在<lb/>
蘇杭嵗入千斛悉留以給宗族之在南者在武勝時賊<lb/>
張海擾京西屢敗縣邑而州無城與兵州官或稱疾避<lb/>
事或疲老去郡公兼衆職不勞而治是時朝廷憂賊使<lb/>
者旁午號令肆出人益勞擾公上書乞擇用守令精選<lb/>
使人寛脅從以購首惡皆中時病朝廷始建北京公作<lb/>
<pb n="KR4d0071_WYG_013-9b"/>
魏誥以獻士大夫爭傳寫李邯鄲公以文名天下深稱<lb/>
重之公登科時宋元獻公較殿試尚以不得寘公第一<lb/>
為恨餘姚濵海民喜盗煑鹽利厚而法不能禁公明立<lb/>
約束刑不加肅而民自戢鹽課羡於常嵗又為塘岸以<lb/>
禦潮漲之患民得安居是時荆公王介甫宰明之鄞縣<lb/>
知樞密院韓玉汝宰杭之錢塘公弟師直宰越之㑹稽<lb/>
環吴越之境皆以此四邑為法處士孫侔為文以紀之<lb/>
浙東和糴之法官以錢與茶易民芻糧民既輸而有司<lb/>
<pb n="KR4d0071_WYG_013-10a"/>
虐下不畀其直民以為病公在邠州上疏極言其弊至<lb/>
海州毁淫祠三百餘所時州郡敢輒羈置罪人公上言<lb/>
乞加禁止於法當坐者亦限以嵗年而釋之又言郡接<lb/>
京東多冦攘而海路通夷貊宜増戍兵以戒不虞治平<lb/>
中京師大水朝廷求直言公上章極言得失其辭見於<lb/>
文集公在湖北吏有以公田租勞人致於他郡而求善<lb/>
價者法雖無禁公移文喻之以革其心因請立以為法<lb/>
毎嵗五月下詔恤刑獨不及轉運司公以職兼刑賞乞<lb/>
<pb n="KR4d0071_WYG_013-10b"/>
預賜詔熙寧初河北大水公上疏言菑異之所致且緩<lb/>
郊禮大忤建議者蜀以逺方凡大獄之疑者皆鈐轄司<lb/>
專決公數上言此當奏讞於朝非臣下可專朝廷遂立<lb/>
以為天下法是嵗劍門減配𨽻出闗罪人之半鈐轄司<lb/>
措置邊事多不闗提刑司公亦論正之永康軍嘉州連<lb/>
接蠻徼公請舉擇守臣成都路公田有無不均公請均<lb/>
之以息貪競朝廷從之屬縣尉佐有皆以入貲流外得<lb/>
官者不能為政公因奏請縣唯許注流外若入貲官一<lb/>
<pb n="KR4d0071_WYG_013-11a"/>
員初行苖役之法且擢屬邑宰為之使而專其事公上<lb/>
言逺人樂安靜願罷使勿遣及使至公諳其為人因裁<lb/>
抑其過當使者遂怨公誣公燕飲事上之執政乃公向<lb/>
所忤者因入其言將置詔獄公恥於對吏乃自引咎及<lb/>
坐免公逍遥里中杜門讀書未嘗以譴謫為戚築室郊<lb/>
外時遊息其中毎歎曰詎知昨非而今是乎昨是而今<lb/>
非乎因自號今是翁為堂曰三疾曰我亦古之遺民也<lb/>
參知政事元厚之與近臣十人雪公罪於朝馮當世守<lb/>
<pb n="KR4d0071_WYG_013-11b"/>
成都還知樞密院又訟公寃及除襄州公不得已之官<lb/>
多以病卧家大水州城㡬没公歎曰民如此我何病乎<lb/>
力疾以出築堤捍水城卒獲完公既少有才名天下皆<lb/>
聞風企服而性剛直不與俯仰遇事明鋭勇於敢為奬<lb/>
善嫉惡出於天資於書無所不該詳練本朝典故宋次<lb/>
道最為博洽毎歎以為弗如為文簡重雄深出言落筆<lb/>
皆有章采若不經思而人莫可及尤喜為詩梅聖俞與<lb/>
公少長相陪而為酬唱之友晏元獻公杜正獻公先君<lb/>
<pb n="KR4d0071_WYG_013-12a"/>
文正公皆器待之與之議論不敢以年少之公與人交<lb/>
始終不渝窮悴者顧之益勤雖貴顯至於是非不少借<lb/>
也與歐陽文忠公劉原甫尤相善參知政事胡武平最<lb/>
重之屢薦於朝士人多從學公教人以明義理為本而<lb/>
重尚氣節不妄許與故特立寡合平居罕笑語夫婦相<lb/>
待如賔幼䘮母真定郡夏侯太君事繼母丹陽郡髙太<lb/>
君至孝與兄弟深相友愛上之登極當遣子進奉而例<lb/>
得補官公舍子而畀甥李掖公自襄還鄧屬疾即戒左<lb/>
<pb n="KR4d0071_WYG_013-12b"/>
右治後事而妻子不知自疾至終語言情思如平常實<lb/>
元豐七年四月乙酉享年六十有五妻蘭陽縣君胥氏<lb/>
翰林之女子四人忱知海州懷仁縣愔郢州長壽主簿<lb/>
悰蔡州汝陽主簿悱假承務郎女四人長早夭次適湖<lb/>
州烏程主簿胥茂諶次適宣德郎黄庭堅皆先公而亡<lb/>
幼未嫁孫四人元曽基一未名孫女七人有文集五十<lb/>
巻諸孤將以某年月日葬公於鄧州穰縣五龍山陽夏<lb/>
公之墓次使以狀来請銘銘曰<lb/>
<pb n="KR4d0071_WYG_013-13a"/>
申邑于謝氏自南國以及于公世有顯德英才異稟敏<lb/>
學博聞百代典制心羅口陳爰自宰邑以暨出使落落<lb/>
任職坦坦由義衆所畏縮公勇無難卒困于仇公則不<lb/>
患公之所有百未一試齎蘊而終志士揮涕葬於穰郊<lb/>
陽夏是從刻辭幽穸以諗無窮<lb/>
　　　侍衞親軍馬軍都虞候林侯墓誌銘<lb/>
侯諱廣字公逺其先莒人後徙莱州之膠水遂為膠水<lb/>
人曽大父某大父某皆不仕父某終龍衞副指揮使以<lb/>
<pb n="KR4d0071_WYG_013-13b"/>
侯貴贈左領軍衞大將軍侯少以材勇𨽻捧日軍擢補<lb/>
殿前指揮使為再任行門治平三年英宗臨軒閲試武<lb/>
士以挽彊授内殿崇班充秦鳯路教押軍隊徙環慶路<lb/>
經畧使蔡公挺奏充管勾東路都廵檢司軍馬西賊大<lb/>
舉冦邊侯駐大順城諒祚率精鋭攻城侯開門逆戰伏<lb/>
弩中諒祚歸未及其國而死以功遷内殿承制四年今<lb/>
天子即位以恩遷供備庫副使是冬率兵破華陽寨熈<lb/>
寧元年徙北路廵檢使三年夏賊冦荔原堡李信戰不<lb/>
<pb n="KR4d0071_WYG_013-14a"/>
利本道命侯將兵深入牽制賊勢遂破十二盤多娘大<lb/>
原詐娘四寨遷西京左藏庫副使開淘卬州賊堡兵數<lb/>
萬来侵侯率所部奮擊斬獲甚衆遷左藏庫副使七月<lb/>
攻白豹城賊敗不敢守遁去又與大順荔原兵各取便<lb/>
道入賊境兩軍失期不㑹侯以孤軍深入遇賊數千人<lb/>
戰敗之因擊至金湯城又大破走之因毁其城壘引兵<lb/>
歸夜過洛河有賊来襲侯揚聲令軍中選彊弩數百列<lb/>
岸側待賊實巻甲疾行賊聞疑不敢渡是月以兵䕶監<lb/>
<pb n="KR4d0071_WYG_013-14b"/>
軍行邊至懷安鎮還將及烏雞川遽率衆由間道萆山<lb/>
行道遇屬羌以路險逺告侯不聽衆莫測其意後果聞<lb/>
賊伏烏雞川及聞侯巳由他道還遂引去而屬羌来告<lb/>
者蓋亦賊諜也軍吏皆悅服賊既不得侯乃益兵攻柔<lb/>
逺初柔逺外城處屬羌賊攻外城急屬羌夜以老幼求<lb/>
入保内城諸將議屬羌反覆不可信勿納之虞有他變<lb/>
侯曰屬羌為我藩籬久矣乃吾民也今有急棄而不恤<lb/>
後且不復為我用矣遂納之卒無他虞賊初圍城侯預<lb/>
<pb n="KR4d0071_WYG_013-15a"/>
戒守者不得輕動雖火城中無輒擾已而果有諜發火<lb/>
於蒿塲城中寂然賊計遂不得行翌日賊至馬平川大<lb/>
持攻具来攻城衆恟懼侯被甲引兵開它門示將出奪<lb/>
其馬賊去城救馬侯復入遂得益脩守備因募屬羌敢<lb/>
死者夜縋城下潛攻賊營賊數不利迺引去遷禮賔使<lb/>
韓丞相宣撫陜西奏充環慶路將領駐慶州邠寧土番<lb/>
兵據慶州北城以叛侯守南城自樓上望賊衆進退遲<lb/>
疑有悔亂者侯乃身開城出賊後諭其衆以逆順衆多<lb/>
<pb n="KR4d0071_WYG_013-15b"/>
侯之舊卒皆投兵爭聽命於是已有亂兵三百餘人出<lb/>
城去侯因謂曰亂者遯矣爾曹本非同惡且事我久能<lb/>
聽我不唯得活遂各有功不然死無救請先殺我因披<lb/>
腹示之衆感侯誠皆泣涕羅拜曰唯公令侯収集得百<lb/>
餘人入其營坐軍校㕔事激勵約束授以兵器令反攻<lb/>
城下兵城下兵潰擒戮皆盡北城遂平亂兵三百餘人<lb/>
既前走侯復領兵追至石門山與賊遇未及擊侯語賊<lb/>
曰速降尚可全賊不聽方夜侯先約兩將扼其走路侯<lb/>
<pb n="KR4d0071_WYG_013-16a"/>
自後縱兵擊之賊廹遽方詣兩將降至謂曰爾不從吾<lb/>
言今窘急就死非降也俘至朝天驛一夕皆斬之遷崇<lb/>
儀使五年改六宅使六年詔乘驛詣闕既對上語曰金<lb/>
湯石門卿功為多所以慰奬之甚厚還任未㡬陞本路<lb/>
兵馬鈐轄移鄜延路環慶經畧使楚公表請留之七年<lb/>
詔以本道兵二千五百人策應熙河攻踏白城斬首五<lb/>
百餘級遷皇城使果州刺史攻討洮州番賊斬首三百<lb/>
餘級加帯御器械權發遣環慶路馬步軍副總管㑹伐<lb/>
<pb n="KR4d0071_WYG_013-16b"/>
交趾侯再表乞自効有㫖令侯詣闕上諭曰南方卑濕<lb/>
聞卿數苦足疾且西邊開拓不可乏人侯不敢復請時<lb/>
僕經畧環慶奏乞還侯元豐元年詔以侯再任就除龍<lb/>
神衛四廂都指揮使英州刺史邊臣有言昔年劉平因<lb/>
救鄰道戰殁自今宜罷鄰路兵相應援侯以謂諸路同<lb/>
力蓋國家制賊之長計苟賊併兵冦一路而鄰道不救<lb/>
雖古名將亦無能為也平之陷賊非援救之罪也乃抗<lb/>
章力言卒得不廢二年遷捧日天武四廂都指揮使四<lb/>
<pb n="KR4d0071_WYG_013-17a"/>
年遷侍衛親軍步軍都虞候先是瀘南蠻冦邊殺戎瀘<lb/>
將王宣等朝廷命涇原總管韓存寶討之既而存寶以<lb/>
逗撓不進誅詔侯詣軍代之侯至乃請兵三萬合二十<lb/>
將為前後軍又以壯怯分人材為三等日遣諸將分營<lb/>
𨽻習擊牛享軍士皆樂戰威聲大振初蠻酋乞弟世為<lb/>
歸徕州刺史及叛天子赫然欲必致之侯遣人至賊所<lb/>
諭禍福及求前王宣時所亡卒賊懼歸陷卒七人送書<lb/>
乞降而身不至侯乃决策深入於是厚齎金帛行間西<lb/>
<pb n="KR4d0071_WYG_013-17b"/>
南番離其支黨使相捕擊未㡬舊管諸夷長寧隴例淯<lb/>
州及生夷思峩晏州等族皆内屬冬十月大軍啓行陳<lb/>
師徒於瀘江之湄侯率將吏東鄉再拜誓以滅賊報國<lb/>
衆皆感激爭奮既行以所降夷人渠帥及其質子皆在<lb/>
軍復令其次諸酋各占所居地防援餉道諸夷畏恐不<lb/>
敢輒息以是入夷境雖險逺而無冦鈔之患始軍有三<lb/>
道可進自納溪移勞口至江門則近而險自寧逺至樂<lb/>
共壩則囘逺而夷平賊意官軍必出江門盛兵拒險而<lb/>
<pb n="KR4d0071_WYG_013-18a"/>
大軍實趨樂共賊兵不能支賊皆遁逃侯乃分兵繞行<lb/>
席帽溪掩江門後破賊隘降其斗鐵姓始其亦竝部於<lb/>
是江門樂共兩道水陸運通糧饋不絶王師次落介綱<lb/>
山西南番酋帥率其部族降者相繼落始兠山河徐池<lb/>
部相率守三隘以拒官軍侯遣將攻之力戰未克侯從<lb/>
亦進軍中有呼都使来士卒皆殊死鬭又分兵出賊背<lb/>
賊驚三隘不守大破之斬首二千餘級十二月王師次<lb/>
落婆逺乞弟遣人詣軍門貢馬請命明日乞弟擁千餘<lb/>
<pb n="KR4d0071_WYG_013-18b"/>
人稱降侯從十餘卒出軍壘以待之乞弟猶豫不肯前<lb/>
侯度其偽即發伏擊之賊奔潰斬乞弟弟叔酋豪二十<lb/>
八人首三百級獲馬及鎧仗甚衆餘黨散走縱兵追擊<lb/>
抵歸徠州擣其巢穴窮盡賊境遂班師於是築樂共江<lb/>
門大洲鎮溪梅嶺五城寨降附生夷三萬餘人其旁近<lb/>
諸蠻後蕃羅氏鬼主鋪永西南石門君長等皆願輸貢<lb/>
職㨗書聞天子嘉其功在道遷馬軍都虞候衛州防禦<lb/>
使又詔速上將功狀㑹西邊用兵侯復上章請覲面陳<lb/>
<pb n="KR4d0071_WYG_013-19a"/>
方畧詔許之既至天子遣使者就第撫問及入見深言<lb/>
邊防利害及攻守之策上皆嘉納於是環慶方宿重兵<lb/>
即遣侯舊任行至閿鄉以疾終於驛舍享年四十八上<lb/>
聞訃惻然遣中貴人往䕶喪事其孤以某年某月某日<lb/>
葬侯河南府河南縣北邙山宣武村之原夫人曹氏徳<lb/>
陽縣君生子三人琬琰琪皆三班奉職女一人早亡孫<lb/>
一人舜卿尚幼侯少慷慨有大志初不知書年過三十<lb/>
方從儒生文士諮所宜學遂通左氏春秋能臧否古今<lb/>
<pb n="KR4d0071_WYG_013-19b"/>
將帥用兵成敗得失為將持重長於料敵善御衆士卒<lb/>
樂為其用凡軍中之事必與衆共議而取其長聽受不<lb/>
疑及成功則推以歸之故雖文士亦樂與侯共事而為<lb/>
之謀還自瀘南以不能獲元惡即上表待罪及陛見復<lb/>
面陳奉使無狀不能副朝廷興師伐罪之意唯上稟宸<lb/>
算下資衆力故得不致敗事其言嘗閔存寶之難而未<lb/>
嘗及其失士大夫以此多之常撰陣法其變易分合疾<lb/>
速周密邊地或推行焉又為隊號法毎於行師各於衣<lb/>
<pb n="KR4d0071_WYG_013-20a"/>
幟人自為别置陣之際行列速就又撰行軍約束百餘<lb/>
條皆列上之輕財樂施徇公寡私臨終猶以不死於邊<lb/>
陲為恨僕帥環慶侯為副僕嘗以其能薦於朝今其孤<lb/>
以銘文見屬故不得辭銘曰<lb/>
將以武用難乎知權有謀有勇其材為全桓桓林侯奮<lb/>
迹自邊握兵制敵圖勝於先獠夷叛吏大將無功命侯<lb/>
徃伐取彼頑兇近帥瀘江萬里折衝鋤逆撫順皇威以<lb/>
隆仗節西馳亟以疾萎天子隠悼多士嗟咨邙山之原<lb/>
<pb n="KR4d0071_WYG_013-20b"/>
維侯之墓納銘幽宫以諗終古<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠宣集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集卷六</head>
    <p>
<pb n="KR4d0071_WYG_006-1a"/>
欽定四庫全書<lb/>
　范忠宣集卷六　　　　　宋　范純仁　撰<lb/>
　　表<lb/>
　　　安州通判到任表<lb/>
臣某言伏奉勅命依前朝奉郎守侍御史通判安州軍<lb/>
州事已於今月某日到任訖者進思盡忠乃臣子之常<lb/>
節退人以禮蓋君父之至慈俯仰戴天凌兢跼地<hi>中謝</hi>
竊以昔在治隆之世多求諫爭之臣謂聰明不足以自<lb/>
<pb n="KR4d0071_WYG_006-1b"/>
勞故耳目必資於衆助仁皇嘗行此道以致太平先臣<lb/>
適會兹時屢陳讜論洪惟繼統之始深慮守成之難方<lb/>
求正人俾在言路而臣學非遵古才不適時非由左右<lb/>
之薦揚獨以家世而掄選處之憲府加以法冠敢顧已<lb/>
以偷榮遂竭忠而論事朝廷方行於大典理必正名廟<lb/>
堂欲遂於初謀惡其異巳言皆不用分固難安投劾告<lb/>
歸閉門待罪本忘身而狥義庶盡節以報君鼎鑊加誅<lb/>
乃其始望雷霆收怒敢意復生尚作貳車之行仍居綏<lb/>
<pb n="KR4d0071_WYG_006-2a"/>
服之近人皆閔其遷謫臣實謂之恩榮此蓋伏遇皇帝<lb/>
陛下睿知察微寛仁容物謂誠心可諒止於愚直以無<lb/>
他雖怨敵在前不使毁傷而過甚保全至此感幸何涯<lb/>
臣敢不益勵孤忠勉堅素節死而後巳希先哲之逺圖<lb/>
知無不為醻聖君之大徳臣無任<lb/>
　　　信陽軍謝上表<lb/>
喧訟亟興駭人情而莫測誣辭終辨蓋天聽之難欺恩<lb/>
從推究之明感極矜容之大<hi>中謝</hi>竊念臣性資愚淺學<lb/>
<pb n="KR4d0071_WYG_006-2b"/>
術迂踈仕緣家世而聞進乏左右之助先帝慎臺閣之<lb/>
選嘗被甄收陛下求諫爭之臣首叨柬㧞自謂大恩之<lb/>
難報誓竭忠勤詎知適道而寡權動貽悔吝暨屢䝉於<lb/>
器使卒無取於寸長僅同鼷䑕之五窮徒過古人之三<lb/>
黜向由罪戾之迹驟當帥領之名詔命初頒巳致有司<lb/>
之駁議懇辭弗獲遽承中㫖之促行果貽負乘之羞自<lb/>
速簡書之謗内辜朝寄外辱將權省愆甘竄於遐荒屈<lb/>
法至煩於全度此蓋伏遇皇帝陛下堯雲溥覆湯網廓<lb/>
<pb n="KR4d0071_WYG_006-3a"/>
開記憐舊物之微闊畧小臣之過止鐫閣籍尚畀軍麾<lb/>
矧松檟之匪遥復土風之不惡田寛榖賤民樸訟稀蚩<lb/>
蚩本樂於太平斷斷或成於静治庶收來效少塞愆尤<lb/>
臣無任<lb/>
　　　謝換朝散大夫直集賢院表<lb/>
臣某言閏九月二十五日進奏院遞到敕誥各一道特<lb/>
授臣朝散大夫直集賢院仍加上䕶軍差遣賜如故者<lb/>
承流居外荷謫命之寛優渙汗從中拜恩榮之併至省<lb/>
<pb n="KR4d0071_WYG_006-3b"/>
躬無地䝉施若天<hi>中謝</hi>伏念臣學不知方戇唯拙守濫<lb/>
霑祿仕自託公朝先帝采其家聲擢居言路陛下博於<lb/>
器使驟玷清班每投劾以下遷輒掩瑕而收用向冒邊<lb/>
防之寄猥分節制之嚴奉陛下之訓辭識先臣之遺教<lb/>
謂宜綏靜而復紛紜既速煩言且無善状至干吏議甘<lb/>
擯棄於明時獨賴君恩獲安全於散地豈期簡記靡俟<lb/>
終更因宗祀之慶成易官名而還職朝家新制遽叨等<lb/>
級之榮書館舊遊再竊光華之選仍加勲號盡出洪私<lb/>
<pb n="KR4d0071_WYG_006-4a"/>
式示優遷非徒起廢此蓋伏遇皇帝陛下體天洪覆秉<lb/>
道建中恢全徳以博臨憲先猷而致治謂臣閥閱之後<lb/>
雖屢試以無成憫臣齒髮將衰俾自新而圖效致兹寵<lb/>
奬下及孤孱臣敢不仰體深仁俯追往咎居官弗懈庶<lb/>
無門户之羞論報何階猶有簿書之責臣無任<lb/>
　　　同天節進功徳疏表<lb/>
伏以純乾盛旦甲觀聖期爰脩梵席之儀願效華封之<lb/>
祝臣職縻符守望逺槐宸稱觴執玉之庭莫陪盛禮脩<lb/>
<pb n="KR4d0071_WYG_006-4b"/>
供布金之地但集勝因泰元増授䇿之休上帝永與齡<lb/>
之福臣無任謹具功徳疏隨表上進以聞<lb/>
　　　又<lb/>
伏以朱明戒候真聖挺生前彌月之盛期效祈年之善<lb/>
祝臣州符是守宸扆方遥仰望堯雲莫預大庭之列逺<lb/>
陪嵩嶽徒稱萬嵗之聲<lb/>
　　　慰皇帝表<lb/>
臣某言伏奉中書門下牒降到十月二十日太皇太后<lb/>
<pb n="KR4d0071_WYG_006-5a"/>
遺誥臣即時與本軍官吏舉臨掛服訖禍鍾長信哀激<lb/>
中宸下逮蒼黔同深悲愴伏以太皇太后功超十亂徳<lb/>
厚三朝輔仁宗與子之明啟先帝繼天之業徽猷冠古<lb/>
隂賜在民方期萬夀之遐奄棄二宫之養恭惟皇帝陛<lb/>
下誠深舜慕孝篤天心痛問寢之長違悵陞僊之莫返<lb/>
然而逝川難遏大化必遷伏望俯抑聖情勉從禮節寛<lb/>
慈闈之至念副宗祏之永依臣以官守所拘不獲奔詣<lb/>
闕庭<lb/>
<pb n="KR4d0071_WYG_006-5b"/>
　　　進南郊絹表<lb/>
伏以大祀蕆儀方盛禋天之報羣方效職宜脩任土之<lb/>
誠前件絹嵗賦所輸邦經攸羡媿乏篚纎之美幸供庭<lb/>
實之繁干冒宸嚴臣無任<lb/>
　　　河中府謝上表<lb/>
伏奉誥命差權知河中軍府事巳於今月十二日到任<lb/>
訖養痾竊祿早䝉從欲之仁起廢叨榮再玷惟良之選<lb/>
大恩曲被感涕交零<hi>中謝</hi>伏念臣生偶昌期幼承先訓<lb/>
<pb n="KR4d0071_WYG_006-6a"/>
才疏學淺志廣識微荷先帝之誤知擢居言路遇大明<lb/>
之繼照首玷清班嘗簮筆於螭頭復建牙於玉塞曽乏<lb/>
涓埃之報旋貽負乘之羞竒薄易艱疎拙多罪每蒙容<lb/>
覆未即竄誅頃以積釁招殃私息多故由賦情之滯塞<lb/>
至得疾於悲傷疲駑雖切於戀軒荒忽詎任於陳力冒<lb/>
至慈而瀝懇獲閒局以偷安甫閱再朞忽更優寄矧河<lb/>
中古郡陜右奧區表裏山河地交馳於使傳足給兵食<lb/>
民薦困於賦輸宜得名臣倚為良翰豈容孱<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>可副柬<lb/>
<pb n="KR4d0071_WYG_006-6b"/>
求此蓋伏遇皇帝陛下廣度包荒至明燭逺如堯仁而<lb/>
天覆邁湯聖之日躋憐舊物而弗遺無一夫之不獲有<lb/>
如羇賤尚在采收敢不策勵昬愚罄竭忠義頒宣聖澤<lb/>
撫養疲甿誓於捐糜以為報稱<lb/>
　　　慶州謝上表<lb/>
伏奉誥命特授臣直龍圖閣權發遣慶州軍州事兼發<lb/>
遣環慶路經畧安撫使兼馬歩軍都總管公事巳於今<lb/>
月初三日到任訖内閣圖書復登於顯地藩方印紱還<lb/>
<pb n="KR4d0071_WYG_006-7a"/>
守於故封恩榮曲被於訓辭瞬息但驚於嵗月彷徨自<lb/>
失跼蹐難安<hi>中謝</hi>伏念臣樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>散才迂疎淺識因緣世<lb/>
閥遭遇聖時鼯䑕多窮徒施於五技鷦鷯自足常守於<lb/>
一枝入踐諫垣出持使節雖數更於眷任常抵冒於譴<lb/>
訶求散地以置身荷公朝之從欲自安遲暮絶望進升<lb/>
假守河壖方愧麾符之寵統兵塞上俄兼連帥之權此<lb/>
蓋伏遇皇帝陛下天授睿文日躋峻徳善貸不遺於舊<lb/>
物噓枯特借於殊恩衰拙無堪齒髪僅同於蒲栁忠勤<lb/>
<pb n="KR4d0071_WYG_006-7b"/>
自效涓埃覬展於桑榆<lb/>
　　　又<hi>上詞同前</hi>
太皇太后殿下保佑皇家統持大業政自脩於帷幄徳<lb/>
已被於海隅噓枯無間於寒荄求舊不忘於遺履故兹<lb/>
衰晩亦預柬求臣敢不宣布上仁懐柔逺俗奮揚弱翮<lb/>
乘時猶待於一鳴䇿勵駑蹤竭力尚期於再駕<lb/>
　　　辭免天章閣待制表<lb/>
今月九日都進奏院遞到誥命授臣朝議大夫充天章<lb/>
<pb n="KR4d0071_WYG_006-8a"/>
閣待制差遣勲賜如故者斗筲之器常懼滿盈天地大<lb/>
恩豈宜忝冒<hi>中謝</hi>伏念臣秉心拙懦渉世迂疏託先臣<lb/>
之緒餘叨聖朝之祿仕偶超末路獲玷清途當英皇御<lb/>
極之初擢居言職會先帝承祧之日復在諫垣一無建<lb/>
明冄取罪戾起廢旋霑於雨露包荒實賴於乾坤預八<lb/>
使以觀風假一麾而出守俄升内閣俾治西州雖夙夜<lb/>
以在公終負乘而致寇尚䝉善貸得逭嚴誅去國累年<lb/>
屢轉萍蓬之迹愛君一志常傾葵藿之心遼水猶冀於<lb/>
<pb n="KR4d0071_WYG_006-8b"/>
鶴歸荆山遽悲於龍去皇明嗣統聖治惟新適當兵賦<lb/>
之餘尤重邉防之寄特還故職再領舊封任總連城時<lb/>
方累月遽膺寵數遂越衆人况素乏於事功恐難堪於<lb/>
侍從雖大君之命義不當辭然匹夫之誠志有難奪伏<lb/>
惟皇帝陛下聖文天縱睿智日躋邁虞舜之聰明繼商<lb/>
宗之恭黙正人彚進率土阜安豈兹孱微敢當柬拔非<lb/>
矯情而固避懼過分之難勝仰祈宸嚴追寢成命力小<lb/>
任重實畏於官箴天髙聽卑願從於人欲<lb/>
<pb n="KR4d0071_WYG_006-9a"/>
　　　又<lb/>
太皇太后殿下坤儀厚載天徳髙明化巳冒於海隅政<lb/>
允脩於帷幄正人居位多士向風豈兹孱微敢當柬拔<lb/>
非矯情而固避懼過分之難勝仰祈宸嚴追寢成命<hi>下同</hi>
　　　賀立皇太子表<lb/>
離明有繼震器攸歸正朔所加歡愉遐暨<hi>中賀</hi>臣聞遂<lb/>
古以降謳歌或尚於歸賢逮夏而來歴數丕承而與子<lb/>
恭惟皇帝陛下憲天立極體道宅師以謂下武繼文有<lb/>
<pb n="KR4d0071_WYG_006-9b"/>
以終光華之運唐堯授舜使之繼巍蕩之勲爰因冢嗣<lb/>
之良肇峻青宫之毖問安視膳日滋孝友之聲監國撫<lb/>
軍允係天人之望璇源疏衍舄奕靈長臣限守方州久<lb/>
叨睿睠阻趨丹陛徒溢深𠂻<lb/>
　　　謝給事中表<lb/>
去國彌年方再臨於西壘還朝不日遂升𨽻於東臺仍<lb/>
參帝幙之游以待聖謨之及衆知其寵臣則甚慚<hi>中謝</hi>
伏念臣生匪異材長唯拙守在官論事既無經逺之謀<lb/>
<pb n="KR4d0071_WYG_006-10a"/>
為政治民又乏可書之績徒以朝廷之樂善或緣家世<lb/>
以用人巳廢復興雖窮若達逮四方之承化與萬物以<lb/>
歸心忽於鼓舞之中薦被甄收之渥黄扉嚴近遽使叨<lb/>
居黼座燕閒獲從勸講器能甚薄職守過優豈聖世之<lb/>
乏人迺宸𠂻之念舊懇辭弗獲虛受為慚此蓋伏遇太<lb/>
皇太后殿下淵懿内充聰明旁燭酌民言而布政公天<lb/>
下以為心致使衰遲亦䝉柬拔敢不深思官守屏去身<lb/>
謀務通中外之情勉究聖賢之藴腐儒巳老雖非適用<lb/>
<pb n="KR4d0071_WYG_006-10b"/>
之材善政日新姑盡可陳之力<lb/>
　　　又<lb/>
瑣闥要官經帷異選自唯衰晚猥玷詳延既辭命以靡<lb/>
從遂冒恩而居次<hi>中謝</hi>伏念臣受材迂拙臨事闊疎秪<lb/>
由門户之相傳得與衣冠而並進謬更煩使寖歩清塗<lb/>
志敢望於有成言以狂而無補謗雖不免寵亦繼來知<lb/>
無後效之可圖每愧先朝之再造及陛下重明委照麗<lb/>
澤旁流方悉力以乘邊敢萌心於處内既升要近復賜<lb/>
<pb n="KR4d0071_WYG_006-11a"/>
召還新政方行已喜朝聞之道舊游如夢更分夕拜之<lb/>
榮俾入講於金華將親承於玉色其為幸會逺絶尋常<lb/>
此蓋伏遇皇帝陛下聖道生知孝思善繼緒正朝廷之<lb/>
大體述成祖考之遺謀布政之初以人為急如臣不肖<lb/>
被睠尤深父子遭逢雖在一門之内君臣際會凡叨四<lb/>
聖之知施及衰年併䝉殊奬内惟白首殆種種以無堪<lb/>
顧有赤心尚惓惓而自奮臣無任<lb/>
　　　謝對衣金帶表<lb/>
<pb n="KR4d0071_WYG_006-11b"/>
睿恩申命顯服頒榮冒寵無堪撫躬増愧<hi>中謝</hi>伏念臣<lb/>
性資淺陋學術迂疎備官無補於涓埃竊祿分甘於冗<lb/>
散遽陪法從復假徽章此蓋伏遇太皇太后殿下發政<lb/>
惟新用人求舊特隆異數加恵邇臣拜賜知榮益勵竭<lb/>
忠之節捐軀圖報冀無虛受之羞<lb/>
　　　又<lb/>
便蕃寵命過推三錫之恩煥爛徽章加賜九鐶之帶徳<lb/>
非稱物慚已厚顔<hi>中謝</hi>伏念臣鼯䑕之技易窮駑馬之<lb/>
<pb n="KR4d0071_WYG_006-12a"/>
才屢試起之散地遽分守將之權收寘近班復玷從官<lb/>
之列重頒異數併示眷私此蓋伏遇皇帝陛下曲借寵<lb/>
光増輝樗櫟拜而受服敢忘彼其之譏束以立朝益勵<lb/>
匪躬之節<lb/>
　　　謝賜萬年縣君冠帔表<lb/>
誠意冒聞睿慈下逮靡從改授曲示匪頒顧同産之遭<lb/>
逢見異恩之特達<hi>中謝</hi>伏念臣早緣忠教寖服榮階尸<lb/>
祿巳多在公奚補雖弟兄之並仕顧姊妹之寡存偶因<lb/>
<pb n="KR4d0071_WYG_006-12b"/>
可請之恩願易從中之賜敢圖聖念深軫私門遂使遺<lb/>
嫠坐䝉華寵被之首服可慚圭竇之卑煥若霓衣如自<lb/>
璇霄之降榮逾所望感極何言此蓋伏遇太皇太后殿<lb/>
下體道安民示慈愛物靡間幽微之賤兼存衣被之功<lb/>
更以先臣賁其遺體寵均在笥置私室以光華徒有同<lb/>
胞望公朝而感泣<lb/>
　　　又<lb/>
恩在令中方瀝肺肝之請寵由意外遂霑手足之私雖<lb/>
<pb n="KR4d0071_WYG_006-13a"/>
加美於一身實増光於兩族叨榮為幸報賜何階<hi>中謝</hi>
竊以御人臣之衆而知念其私家憫公卿之勞而不忘<lb/>
其後世求之在昔已曰希逢而况事非出於故常澤徧<lb/>
加於内外實為殊遇蓋異泛恩唯是女兄蕞然嫠婦佩<lb/>
帉即事早悲託體之同恤緯在庭未遂飾身之請微誠<lb/>
仰達聰聽下臨特頒冠服之華不易衣裳之賜恩由上<lb/>
出榮可家藏此蓋伏遇皇帝陛下善與人同聖由天縱<lb/>
親奉神宗之遺澤緬思仁祖之任賢念及寡居曲為華<lb/>
<pb n="KR4d0071_WYG_006-13b"/>
飾庶家聲之不泯知徳賞之有由唯是孤臣將何報國<lb/>
拜天子之命幾顛倒於裳衣比大夫之妻更増華於車<lb/>
服臣無任<lb/>
　　　賀獲果莊表<lb/>
臣某言伏覩熈河經畧司奏今月十九日洮東安撫种<lb/>
誼領兵至洮州擊敗果莊軍活捉到果莊者天威昭赫<lb/>
師律訓齊罙入妖巢生致渠首<hi>中賀</hi>竊以裔夷小醜獷<lb/>
獸為心䝉被國恩不加報復侵犯邊圉數有震驚遂敢<lb/>
<pb n="KR4d0071_WYG_006-14a"/>
交通種羌結為黨與解仇合意伺隙成謀賊傷屬國之<lb/>
人竊據乘障之地先朝所不忍貰聖算嘗此留心至于<lb/>
罪稔禍盈天棄神怒偏師纔出元惡就擒昔髙宗鬼方<lb/>
至于三年漢元郅支逺在萬里而皆斬馘血刃之功率<lb/>
非係頸獻囚之事矧其稽積嵗月勞勩師徒豈如廟畧<lb/>
無遺虎臣思奮曽未旬浹已報翦夷吉語亟聞戎捷交<lb/>
上雪邊人夙昔之憤奪諸羌前却之心追視古先莫可<lb/>
倫比伏惟皇帝陛下神武天縱睿謀日新任衆材而責<lb/>
<pb n="KR4d0071_WYG_006-14b"/>
成因常徳以立事運陶鈞而獨化其易轉圜覃上仁以<lb/>
大同既思率服仰繄睿算逮此成功臣等叨預弼諧無<lb/>
禆洪造奉承嘉慶徒切歡愉臣某等無任<lb/>
　　　又<lb/>
天網無私本非好殺神理助順叛者自亡曽是偏師之<lb/>
出疆遂聞元惡之授首諸戎震疊西鄙肅清<hi>中賀</hi>伏惟<lb/>
太皇太后殿下天覆四方坤載萬物好生之德發於自<lb/>
然柔逺之功覃於無外昆蟲草木咸知此心天地鬼神<lb/>
<pb n="KR4d0071_WYG_006-15a"/>
隂相其業顧西蕃之遺種辜累聖之鴻私頃在熈寧之<lb/>
間誘陷思立之衆置而不問猶覬知恩爵秩兼隆賜予<lb/>
不絶而迺潛結西夏攻圍南川焚蕩傷夷動以萬計發<lb/>
掘驅虜不可數知築據臨洮傲睨天討當宁太息念疆<lb/>
場之無辜諸將激昂知背誕之不赦兵刃既接凶黨奔<lb/>
亡臨衝未施壁壘自破老羌奪氣白首就擒即聽檻車<lb/>
之行以正藁街之戮乃者托䟦小醜憑恃解仇之謀猖<lb/>
狂大言隂蓄窺邊之計脣亡則齒知難久臂解則肩不<lb/>
<pb n="KR4d0071_WYG_006-15b"/>
自持料其破膽之餘覬塞無日信矣得天之助本於愛<lb/>
物之誠臣等鎮撫無功黽勉備位仰依干羽之化庶覩<lb/>
兵革之蔵欣戴之心倍萬倫等臣等無任<lb/>
　　　謝賜御書表<hi>元祐丁卯九月十六日賜</hi>
右臣等伏䝉聖慈各賜御書一軸者帝謨濬哲有以知<lb/>
天縱之能宸翰昭回乃獲覩雲章之盛墨妙周於物覩<lb/>
聖心著於日新臣等叨備弼諧猥承睿睠雨露之澤方<lb/>
邱山而莫逾子孫之藏與鼎彞而増重臣無任<lb/>
<pb n="KR4d0071_WYG_006-16a"/>
　　　又<lb/>
金華畢講宴需既示於深慈雲漢垂章宸藻嗣隆於厚<lb/>
睠窺聖造之超詣知天縱之絶倫繇慈訓之夙成審睿<lb/>
謨之日就臣等自惟近器得備邇隣荷寵賜之不貲循<lb/>
懦心而載抃<lb/>
　　　進節尚書論語表<lb/>
臣伏覩今月十五日以經筵講畢論語賜執政及講讀<lb/>
官御筵是日内出皇帝御書唐賢律詩分賜臣等次日<lb/>
<pb n="KR4d0071_WYG_006-16b"/>
於延和殿簾前占謝䝉太皇太后宣諭皇帝好學在宫<lb/>
中别無所為唯是留心典籍天下幸甚天下幸甚臣伏<lb/>
思皇帝陛下睿哲之性出於天縱而復内禀慈訓日新<lb/>
典學誠以堯舜三代為法則四海不勞而治今來論語<lb/>
終帙進講尚書二書皆聖人之格言為君之要道願陛<lb/>
下念兹在兹以廣聖徳臣職在輔導無能禆補輒於尚<lb/>
書論語及孝經中節取要語共一百段進呈聖人之言<lb/>
本無可去取臣今唯取明白切於治道者庶便於省覽<lb/>
<pb n="KR4d0071_WYG_006-17a"/>
或游意筆硯之間以備揮染亦日就月將之一助也干<lb/>
冒宸嚴臣無任<lb/>
　　　潁昌府謝上表<lb/>
臣某言伏奉詔命除授觀文殿大學士右正議大夫知<lb/>
潁昌軍府事充京西北路安撫使已於今月九日到任<lb/>
訖者衮紱再紆尤積妨賢之咎錦衣未改更叨入里之<lb/>
榮復秘殿之隆名進治宫之崇秩恩私曲被感涕無從<lb/>
<hi>中謝</hi>伏念臣以一介之微生遭千年之盛際立身寡與<lb/>
<pb n="KR4d0071_WYG_006-17b"/>
但遇聖明謀國何功遂諧丞弼乏勤勞之濟務徒内外<lb/>
以尸官一昨召自鄉邦再司政筆氣與神而俱耗老隨<lb/>
病以交侵瞻視不全識慮尤短譬木心之巳朽安所取<lb/>
材顧鼎足之弗彊惟憂覆餗比以人言而自訟終煩聖<lb/>
度之含容待其疲極而不支然後逡廵而得請仍加異<lb/>
數付以舊藩兼出入之恩輝盡始終之體貌益為僥倖<lb/>
有靦心顔此蓋伏遇皇帝陛下體道曲成上仁兼覆念<lb/>
嘗充位幸樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>以無它雖或誤朝由衰遲之已甚不止<lb/>
<pb n="KR4d0071_WYG_006-18a"/>
奉身而善退仍容假寵以榮歸然臣被遇三朝徧更二<lb/>
府壯年遇事冀有補於萬分晩嵗得君竟無稱於一善<lb/>
尚累撫民之寄徒懐去國之慚誓以餘齡更醻洪造臣<lb/>
無任<lb/>
　　　謝賜詔書表<lb/>
伏䝉聖慈特降詔書以臣上第三劄子乞宫觀不允所<lb/>
請者需章既上宜干僭黷之誅温詔發中曲諭眷存之<lb/>
㫖仰荷矜憐之及此不知涕泗之何從<hi>中謝</hi>伏念臣以<lb/>
<pb n="KR4d0071_WYG_006-18b"/>
空乏之資遭休明之運進預宰司之宻勿退諧鄉閫之<lb/>
便安寵祿滿盈慮常憂於瞰室視瞻耗眊行幾至於索<lb/>
途内自省循義當屏伏俾安厥位有腆于顔此蓋伏遇<lb/>
皇帝陛下體虞舜之聰明邁周家之忠厚隆使臣之異<lb/>
數廣成物之深仁肆令罪戾之餘猶竊循良之寄臣敢<lb/>
不䖍遵聖訓祗服官箴恩愧未醻勉就承流之效疾如<lb/>
終廢即祈解組之歸臣無任<lb/>
　　　隨州乞致仕表<lb/>
<pb n="KR4d0071_WYG_006-19a"/>
耄及巳昬固難尸事目盲當廢寧復成人雖居譴謫之<lb/>
中敢露肺肝之請覬天威之曲霽幸物性之獲全<hi>中謝</hi>
伏念臣材乏寸長器非逺用徒承先閥被遇累朝曩緣<lb/>
聖眷之隆遂竊宰司之重立朝無補蓋鮮嘉謀出位有<lb/>
言自干明憲沐上恩之寛貸守邊郡之優閒而臣老病<lb/>
交侵雙瞳並瞽初猶粗分於白黑今則全廢於視瞻簿<lb/>
書盈前唯吏言之是徇賔客在坐須相者而後知詎堪<lb/>
率屬以長人何以承流而化俗輒冒冕旒之聽妄求田<lb/>
<pb n="KR4d0071_WYG_006-19b"/>
里之歸然臣名在刑書身罹罪罟省愆報國當誓捐軀<lb/>
告老乞骸豈為知退若非喪明於巳衰之境尚當戮力<lb/>
於垂盡之年審難自盡於涓埃故敢上訴於君父伏望<lb/>
皇帝陛下回日月之照廣天地之仁矜其昔玷於鈞衡<lb/>
憫其已儕於矇瞍許還故土俾養殘齡擿殖㝠行已迷<lb/>
於歸路回智反察終悟於昨非洪化無私餘生是託<lb/>
　　　永州謝表<lb/>
臣某言准告責授武安軍節度副使永州安置巳於今<lb/>
<pb n="KR4d0071_WYG_006-20a"/>
月十一日到永州訖孱愚誤國痛往咎之莫追聖哲當<lb/>
天詎明刑之可逭曲從寛典止竄遐陬泣血銜恩隕心<lb/>
知罪<hi>中謝</hi>伏念臣器能淺陋學術迂疎藉閥閱之餘資<lb/>
竊朝廷之顯仕度才量力每深負乗之憂冒寵叨榮果<lb/>
積山嶽之釁擢髪宜尸於兩觀分符尚玷於一麾未正<lb/>
嚴科難逃公議諒惜陛廉之體特寛斧鉞之誅貸其桑<lb/>
榆以禦魑魅身縈篤疾巳傷兩目之盲舟覆長江僅救<lb/>
全家之溺既緣自取為幸猶多此蓋伏遇皇帝陛下日<lb/>
<pb n="KR4d0071_WYG_006-20b"/>
月照臨乾坤覆載法比漢章之約仁同湯網之開矜臣<lb/>
簮履之餘曲加涵育憐臣帷幄之舊尚俾生全致是尫<lb/>
殘苟延視息臣敢不刻肌遷善沒齒思愆永同湖海之<lb/>
民均被唐虞之化餘齡向盡唯冀於首邱洪造未醻敢<lb/>
忘於結草臣無任<lb/>
　　　謝復觀文殿大學士充中太一宫使表<lb/>
竄逐餘生分永捐於荒服光輝旁燭遽復齒於清班望<lb/>
溢中情恩逾再造<hi>中謝</hi>伏念臣學非經世智不逮人荷<lb/>
<pb n="KR4d0071_WYG_006-21a"/>
累聖之深知躐羣髦而驟進召從藩國入奉宸居一秉<lb/>
樞衡再參揆路人微責厚恩重命輕徒知竭盡於愚誠<lb/>
冀或少禆於聖治恩忘分守冒進煩言亟蹈危機屈從<lb/>
輕典屏居湖外屢易嵗華疾病交侵尫羸就盡陛下昭<lb/>
陞寳祚特霈鴻私嘉與物以咸新視前垢而皆滌悉收<lb/>
故物猥及微臣顧罪戾之同時有死生之異趨如臣疲<lb/>
病猶是生還荷大施之無涯畢此生而寧報何期眷意<lb/>
益服便藩寵還秘殿之名兼以殊庭之職招驚魂於百<lb/>
<pb n="KR4d0071_WYG_006-21b"/>
粤薰嘉氣於長安心游魏闕之前夢入甘泉之仗然臣<lb/>
雙眸俱廢寧瞻舜日之光一體偏枯永絶堯階之奉自<lb/>
憐衰薄徒際盛明濫被休光唯知感涕殊常之遇既不<lb/>
敢以飾辭迫切之情亦少祈於俯徇伏惟皇帝陛下天<lb/>
地大徳日月兼明欲從不違所私官使必量其度恢其<lb/>
餘照鑒此衷誠許令養病於邱樊尚期擊壤於聖世<lb/>
　　　謝賜詔書銀合茶藥表<lb/>
使華臨降有問勞之寵書天語甚温錫扶衰之珍劑䰟<lb/>
<pb n="KR4d0071_WYG_006-22a"/>
魄稍收於去幹體貌已同於近司恩眷逾涯感傷繼泣<lb/>
<hi>中謝</hi>伏念箕裘世業帷幄舊臣竊過實之虛名冒公朝<lb/>
之重任每欲輸誠而許國不圖違衆以誤時愛君不敢<lb/>
殺身省咎但知闔户偶逢興運復振孤蹤特還秘殿之<lb/>
名俾使殊庭之職寵榮巳極報稱謂何此蓋伏遇皇帝<lb/>
陛下全度包荒常善救物黙運聖神之造逺追堯舜之<lb/>
隆知臣盛壯之時察臣朴直之節猶於衰朽欲備諮詢<lb/>
而臣歩趨甚難豈足班於廣内視瞻巳廢甘絶望於清<lb/>
<pb n="KR4d0071_WYG_006-22b"/>
光敢丐殘骸歸休故里桑榆既暮難效力於明時鐘漏<lb/>
有期徒懐忠於晚節臣無任<lb/>
　<lb/>
　<lb/>
　<lb/>
　<lb/>
　<lb/>
　范忠宣集卷六<lb/>
</p>
<p>
</p>
  </div>
</body>
</text>
</TEI>
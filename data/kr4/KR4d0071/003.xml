<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集巻三</head>
    <p>
<pb n="KR4d0071_WYG_003-1a"/>
欽定四庫全書<lb/>
　范忠宣集巻三　　　　宋　范純仁　撰<lb/>
　　律詩<lb/>
　　　寄辛化光<lb/>
疎閒心跡久相親一别江城兩見春身若孤鴻長慕侣<lb/>
道非尺蠖敢求伸優游嵗月空尸禄明潤溪山不染塵<lb/>
尊酒從容皆勝景欠君來作席中賓<lb/>
　　　和吳君平游蔣山兼呈王安國二首<lb/>
<pb n="KR4d0071_WYG_003-1b"/>
十年游宦阻朋從尊酒俄欣二友同單父能名推子賤<lb/>
襄陽髙節愛龎公六朝山色空陳迹十里松聲正晩風<lb/>
聫騎追攀不知暮却嫌歸路入塵中<lb/>
錢塘山色飽相從復此登臨景物同舊國池臺餘草碧<lb/>
夕陽樓閣半山紅當時言笑如朝夢今日心顔盡老翁<lb/>
終愛巖間坐禪客能將萬事付虚空<lb/>
　　　和吕獻可江口見贈<lb/>
世閥俱承父祖風又叨宦契十年中棠陰代領諸侯印<lb/>
<pb n="KR4d0071_WYG_003-2a"/>
棣蕚更聨御史驄<hi>先兄貫之已嘗與公同為御史</hi>白首相期唯信道清<lb/>
朝連貶為輸忠駑駘詎合參騏驥應合心能報主同<lb/>
　　　和吕獻可牡丹<lb/>
去年仁政與春來真賞曾䝉醉目囘紅斾已隨芝檢去<lb/>
滿欄芳意為誰開<lb/>
　　　龍峯寺寄堯夫三首　　　　　吕　誨<lb/>
江頭五日<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>輕舟欲去遲遲更自留目斷旌旗暮天闊<lb/>
龍峯峯上倚層樓<lb/>
<pb n="KR4d0071_WYG_003-2b"/>
去年同作南遷客今日更持刺史權推挽試知民吏意<lb/>
無因談㑹向尊前<lb/>
碧草茸茸照綠波暮春歸客興如何滄浪應有清渾處<lb/>
羞見漁人鼓枻歌<lb/>
　　　和獻可龍峯寺見寄三首<lb/>
驅車日日望行舟目斷風㠶不可留獨有召公遺愛地<lb/>
蒼山重疊滿晴樓<lb/>
丹心自許醻明主百謫那能避貴權此道方今誰復問<lb/>
<pb n="KR4d0071_WYG_003-3a"/>
望公須向古人前<lb/>
忠臣多快姦臣憤天意人情可奈何安得臯夔能致主<lb/>
早聞堯舜復賡歌<lb/>
　　　和獻可丙午二月六日别臺中僚友<lb/>
感時情緒已難禁况復懷賢恨愈深鴉噪晩林催逺客<lb/>
雲藏夕照弄輕陰松筠自信凌霜操葵藿長傾向日心<lb/>
同志飄零山館寂欲沽芳酒與誰斟<lb/>
　　　荆甘<lb/>
<pb n="KR4d0071_WYG_003-3b"/>
品珍方重寄來難長憶東吳把酒看笠澤煙閑排錦樹<lb/>
洞庭霜老摘金丸清香先透筠籠細甘液俄通玉齒寒<lb/>
不學荔枝遺國恨曽煩驛使到長安<lb/>
　　　兖墨<lb/>
誰爇長松製作勤輕煤勻膩雜蘭薫中疑𤣥石無纎翳<lb/>
外若靈犀有密紋溪石乍硏浮紫翠蜀牋試寫落烟雲<lb/>
㑹將㸃畫傳青簡千古忠邪為爾分<lb/>
　　　寄曼叔<lb/>
<pb n="KR4d0071_WYG_003-4a"/>
他年嘗苦見君難毎一相逢百倍歡正值風煙遙化邑<lb/>
敢期塵土共麤官夜談往往驚晨鼓樂飲時時解醉鞍<lb/>
遊遍洛陽佳勝地須將歸興暫盤桓<lb/>
　　　和張統貫之同年<lb/>
同榜同僚是别緣所存相近復相便性情疎懶忘官檢<lb/>
襟抱平夷學古賢仁者才謀當濟物吾曹名利久推天<lb/>
須知白首相逢日不失初心始自全<lb/>
　　　和韓侍中遊興慶池席上<lb/>
<pb n="KR4d0071_WYG_003-4b"/>
出郊尤喜雨初晴洗出川原物象明樓影半藏髙柳外<lb/>
池光遙與綠萍平鷗馴長近朱䦨戲民樂爭隨畫隼行<lb/>
主禮自忘台鼎貴芳尊盡日許同傾<lb/>
　　　和韓侍中埀蘿洞<lb/>
勝遊今屬相君家臺榭髙開碧水涯森聳綠梧常映日<lb/>
縈紆寒溜曲穿花藤牽柔蔓埀長帶竹引新萌走蟄蛇<lb/>
下吏不辭峩醉弁却愁歸汚繡茵車<lb/>
　　　和韓侍中上巳晩遊九曲池<lb/>
<pb n="KR4d0071_WYG_003-5a"/>
前朝池閣盡塵埃登覽慚無弔古才舊物祗餘蒼石在<lb/>
斷牆曽識翠輿來囘環竹徑穿幽鳥寂寞茅簷覆故臺<lb/>
游客靜觀興廢迹利名心息若寒灰<lb/>
　　　和韓侍中春陰馬上<lb/>
三月芳菲欲暮天可堪零雨晝連緜潤催隴麥將籠節<lb/>
寒阻春蠶趂早眠疎柳拂牆難結絮嫩苔鋪砌已成錢<lb/>
牡丹只待晴陽照看吐新花一尺圓<lb/>
　　　次韻韓侍中遊興慶池<lb/>
<pb n="KR4d0071_WYG_003-5b"/>
兩奉清歡到碧塘再遊無奈惜春光莎勻古岸添新綠<lb/>
蝶遶殘花採舊香佳木引陰交翡翠疎林迸筍補篔簹<lb/>
從容賞遍西園景化國偏知日月長<lb/>
　　　和韓侍中登廣教院閣<lb/>
兩陪千騎叩禪關每聽髙吟解客顔吉甫壯猶方北伐<lb/>
謝公髙興在東山僧軒深閉芳菲靜春晝初長鳥雀閒<lb/>
游覽不知歸逕晚火城看逐隼旟還<lb/>
　　　和韓侍中同賞牡丹<lb/>
<pb n="KR4d0071_WYG_003-6a"/>
秦地春光似洛陽牡丹名擅百花場巧鍾絶豔羣芳後<lb/>
髙翦紅雲萬葉彊露滿金盤看國色風囘綺席識天香<lb/>
酒酣只欲盈簪戴聊伴衰顔照玉觴<lb/>
　　　和孫曼叔北禪牡丹一蔕三花<lb/>
三花騈蔕吐芳叢曲盡東皇造化功疑是神山仙子㑹<lb/>
霞衣鼎立馭輕風<lb/>
　　　和韓侍中西禪牡丹<lb/>
秦川花品似伊川真賞應同上苑看衆卉先收推國豔<lb/>
<pb n="KR4d0071_WYG_003-6b"/>
五雲髙吐學仙冠烟苞添色資吟筆露蘂霑香滿酒盤<lb/>
勻壓春叢千萬朶欲歸猶復遶朱欄<lb/>
　　　和韓侍中初夏游興慶池<lb/>
池邊喜逐綵旗行初夏亭臺照水明筠籜乍開春後綠<lb/>
林梢長帶雨來聲新荷獵獵香風逺深洞沈沈晝景清<lb/>
珍重相君憂國意宴游終亦念農耕<lb/>
　　　與張靖學士游華清宫雍帥錢子飛端明以詩<lb/>
　　　　見寄次韻和<lb/>
<pb n="KR4d0071_WYG_003-7a"/>
金節煌煌柅使輈華清勝絶許陪遊東來渭水晴光動<lb/>
西望長安翠靄浮休羨青山供秀句好歸黄閣告嘉猷<lb/>
憶公何處偏囘首身在朝元最上頭<lb/>
　　　和吳仲庶龍圖西園海棠<lb/>
丹葩翠葉競夭濃蜂蝶翩飜㺯暖風濯雨正疑宫錦爛<lb/>
媚晴先奪曉霞紅芳菲劍外從來勝歡賞天涯為爾同<lb/>
却想鄉關足塵土只應能見畫圖中<lb/>
　　　贈眉陽致政程濬少卿<lb/>
<pb n="KR4d0071_WYG_003-7b"/>
清節髙風世所推秋毫名宦肯徘徊勇抛朝市無窮事<lb/>
笑指林泉獨自來吟榻未移溪月上醉巾長拂野雲囘<lb/>
塵衣欲作登門客几杖何妨許暫陪<lb/>
　　　和吳仲庶遊碑樓大慈二寺<lb/>
錦城寒食最繁華游騎翩翩雜鈿車烟染翠行環郭柳<lb/>
波搖紅影隔江花長年已覺春如夢逺客唯應醉是家<lb/>
囘首鄉關行樂地風光正好路岐賒<lb/>
　　　和吳仲庶上巳遊學射山<lb/>
<pb n="KR4d0071_WYG_003-8a"/>
天涯春色蜀川多勝賞相從到薜蘿遶郭烟蕪深似染<lb/>
隔林山鳥靜能歌花邊密擁青絲蓋陌上輕馳白玉珂<lb/>
察俗自知無逺術祇於民樂驗時和<lb/>
　　　和吳仲庶晩春遊海雲<lb/>
東郊行樂冠西州古寺岧嶤翠嶺頭化俗文翁傳豈弟<lb/>
尋山謝傅繼風流天涯尊酒欣相遇劍外三春得共遊<lb/>
雅興直須窮勝賞年光難使隙駒留<lb/>
　　　又和暮春蠶市<lb/>
<pb n="KR4d0071_WYG_003-8b"/>
古祠幽䆳錦城隈千騎懽游宴席開盡日風光隨綵斾<lb/>
一方民樂在春臺江頭佛寺藏深竹郊外人家䕃綠槐<lb/>
巳奉更書催别緒肯辭清賞屢追陪<lb/>
　　　寄臨卭致政常郎中<lb/>
東海抛官勇退時邦人留止任牽衣三朝報國丹心盡<lb/>
萬里還鄉一棹歸身向清閒添壽考德因潛隠更光輝<lb/>
常思把酒親髙議何日單車遂扣扉<lb/>
　　　寄持正都官按部嘉眉<lb/>
<pb n="KR4d0071_WYG_003-9a"/>
使者觀風過晚春逢山應暫柅征輪雲埋雪嶺鋪銀界<lb/>
日射金仙照碧津千里謳謡民足食萬家水竹地無塵<lb/>
未能結駟相從去簿領空嗟絆此身<lb/>
　　　以眉州綠茘枝寄吳仲庶有詩次韻<lb/>
嘉川茘子著芳名擕從歸鞍到錦城馳驛幸無唐日貢<lb/>
甘芹聊致野人情丹砂結顆藏膏露赭縠為囊貯嫩瓊<lb/>
京洛不須圖畫去得公佳句自分明<lb/>
　　　和仲庶江瀆避暑<lb/>
<pb n="KR4d0071_WYG_003-9b"/>
古祠清燕敞虚堂喬木森森晝景長池面雨來荷助響<lb/>
席間風細篆生香烏紗傾側朋簪樂翠縠翩飜舞䄂長<lb/>
牽俗自嗟行役去阻陪千騎醉瑶觴<lb/>
　　　將出蜀次仲庶送行詩韻叙别<lb/>
逺客親仁豈素期况陪文酒復經時自慚拙宦多遷逐<lb/>
每歎良朋易别離白首馮唐空已老清秋宋玉不勝悲<lb/>
仰公早展經綸志百辟方今待允釐<lb/>
　　　寄李審言龍圖<lb/>
<pb n="KR4d0071_WYG_003-10a"/>
英風一别幾經年尊酒相逢意灑然欲報重知慚國士<lb/>
喜同清議屬真賢武侯方屈南陽卧蕭相曽封漢水邊<lb/>
好及新春頒惠化行藏吾道合推天<lb/>
　　　醻張杲卿相公見招<lb/>
先君同榜更何人教育偏䝉契義親孔氏繫匏暫滯迹<lb/>
遼陽歸鶴羡閒身四朝盛事渾經眼千日濃醪好入脣<lb/>
箕潁更無髙放客只應梅柳為公春<lb/>
　　　和閻五秀才折海棠見贈<lb/>
<pb n="KR4d0071_WYG_003-10b"/>
蜀國海棠春最姸萬枝紅錦憶曽觀鄉人折贈情尤重<lb/>
肯與羣花一等看<lb/>
　　　宿州元太守北樓席上<lb/>
七月髙樓暑氣囘荷香細逐水風來翠蛾細袖歌聲逺<lb/>
綠野蒼山醉眼開羇客秋懷追屈宋主人交義繼陳雷<lb/>
他年林下相逢去詩酒何妨許重陪<lb/>
　　　和吳伯修洞霄宫<lb/>
三朝勤瘁不謀身今日官閒與道親紆組還鄉宜最樂<lb/>
<pb n="KR4d0071_WYG_003-11a"/>
居山得禄未全貧性情有暇窮真理門館無權少俗賓<lb/>
㑹待收蹤歸畎畞就君同醉洞天春<lb/>
　　　和滕中舍見寄<lb/>
蘄水分擕自昔時六年奔走困長岐人憐家世三朝舊<lb/>
身在風波一葉危白髪星星驚嵗月丹心皎皎仗朋知<lb/>
林泉早晚歸休去廩禄無厭愧漏巵<lb/>
　　　和李敷察推即席感舊二首<lb/>
相逢同榜盛當年喜復君來對此筵花下莫辭頻把酒<lb/>
<pb n="KR4d0071_WYG_003-11b"/>
月中曽是共登仙左遷還有麤官樂晚達何妨秀句傳<lb/>
得失已看如塞馬苦心勞力亦徒然<lb/>
一牓登科二十年江城偶得共盤筵鄭公雅喜中都職<lb/>
<hi>鄭谷作都官有詩自賀</hi>梅福曽由邑吏仙<hi>李兄自成都拜幕官</hi>白首相期情<lb/>
契厚素風猶待子孫傳狂歌醉舞形骸外吾道從來况<lb/>
坦然<lb/>
　　　送宋大卿歸淝上<lb/>
眉壽康寧位九卿人間五福最難并丹心報國冰霜潔<lb/>
<pb n="KR4d0071_WYG_003-12a"/>
白首還家里社榮化日盡輸髙世樂野雲應似出門情<lb/>
淮淝美事傳千載何止孤風激後生<lb/>
　　　和孔宗翰郎中見寄<lb/>
聖人流澤到真賢直節清名奕世傳惠政謳謡騰楚甸<lb/>
醉吟風月滿江天嗟予濫典劭<hi>音翹</hi>農印歸老幾無坐客<lb/>
氊一得新詩消百慮黄粱未熟且安眠<lb/>
　　　和傅欽之見寄<lb/>
至道潛心信有功目前超悟忽圓通三身不在諸塵外<lb/>
<pb n="KR4d0071_WYG_003-12b"/>
萬象全歸一照中念絶去來隨處樂法無取舍自然空<lb/>
䕶持雅屬當仁力枉問麻陽懶鈍翁<lb/>
　　　和余周郎中見寄<lb/>
宦遊從昔各艱難方寸寧禁百慮千憂患早催顔鬢老<lb/>
風波囘念骨毛寒詞埸久託平生契酒席方陪此日歡<lb/>
致主庇民嗟晚矣只堪相約挂塵冠<lb/>
　　　章伯望郊居<lb/>
獨愛髙居逺市㕓簷楹軒豁對江天門前一曲平橋水<lb/>
<pb n="KR4d0071_WYG_003-13a"/>
舍側千畦附郭田鷗鳥漸能親几杖兒童應解愛林泉<lb/>
朝廷方待忠賢急莫厭京塵撲馬韀<lb/>
　　　和張掞侍郎見寄<lb/>
戀德懷賢出禁城片心長挂苦摇旌留侯老棄人間事<lb/>
白傅詩傳海外名瀟灑琴尊資上壽太平風月屬髙情<lb/>
已知世故無關慮佳句猶煩訓後生<lb/>
　　　金陵懷古二首<lb/>
天兵從昔度長橋四海干戈一戰銷江叟豈能知帝力<lb/>
<pb n="KR4d0071_WYG_003-13b"/>
醉憑漁艇亢秋潮<lb/>
六朝文物今何在千里江山自宛然英武南征無殺伐<lb/>
至今樵牧尚能傳<lb/>
　　　和元子發學士見寄<lb/>
二紀區區困宦遊相逢莫迓鬢先秋清時無補身空老<lb/>
往事難追涕旋流舉世交情憐我少經旬行色為君留<lb/>
何時歸去江湖上風月同尋范蠡舟<lb/>
　　　和王著作見寄<lb/>
<pb n="KR4d0071_WYG_003-14a"/>
疎慵齋閣晝常扄忽喜君來病魄醒走訪禪山諸洞穴<lb/>
<hi>同祈雨褒禪山百里一日往返</hi>醉吟詞客舊林亭<hi>懷賢亭乃張水部舊宅</hi>十年多<lb/>
難頭俱白四友相看眼共青别後新詩收滿軸芝蘭雖<lb/>
逺有餘馨<lb/>
　　　和李敷重九席上遣興<lb/>
謫居閒僻少朋游珍重征㠶肯暫收多難共驚霜遶鬢<lb/>
重陽還喜菊盈甌樓前雨洗千山翠天際江横萬里秋<lb/>
節物相催人漸老此身何日得歸休<lb/>
<pb n="KR4d0071_WYG_003-14b"/>
　　　和謝師厚見寄<lb/>
地僻官麤儔侣稀鄉關囘首隔殘暉鬢霑楚霧人空老<lb/>
水落紅沙鴈自歸往事尋思都似夢素期乖失謾知非<lb/>
東風送雨長西去心逐輕雲日夜飛<lb/>
　　　中秋賞月<lb/>
碧落無雲玉鑑飛淨中毫髪了能窺光隨酒蟻斟銀榼<lb/>
彩瑩歌人發瓠犀露重已從巾角墊輪傾欲把斗杓擕<lb/>
醉狂直好探蟾窟安得陵空萬仞梯<lb/>
<pb n="KR4d0071_WYG_003-15a"/>
　　　和耿憲見贈<lb/>
仕途名迹本幽遐諌省俄登忝世家恩戴邱山宜盡瘁<lb/>
言關社稷敢欹邪獻芹寧識羔羊美抱甕徒為智士嗟<lb/>
君子一言華衮重此身被服愧無涯<lb/>
　　　和徐郎中柏枝甘露<lb/>
素液濃甘勝醴飴偏零翠柏瑞明時何如溥作豐年澤<lb/>
萬物涵濡被福釐<lb/>
　　　和曹職方至日<lb/>
<pb n="KR4d0071_WYG_003-15b"/>
宦遊將老愧蓬飄逢節他鄉倍寂寥世網縈身難自解<lb/>
鬢霜凝鑑不重消隨陽鳴鴈聞初急向日丹楓惜半凋<lb/>
飽暖全家盡君賜忍看編戸獨無聊<lb/>
　　　和耿憲秘校喜雨<lb/>
愆陽六月氣仍驕多士身勞思亦焦膏澤俄隨恩詔溥<lb/>
螟蝗半逐野雲飄嵗時敢望家聊給賦歛能供政有條<lb/>
鑿井耕田忘帝力何當鼓腹播民謡<lb/>
　　　題李子髙虞部園四首<lb/>
<pb n="KR4d0071_WYG_003-16a"/>
今時難得是髙人里社因君俗愈醇松竹漸成風月好<lb/>
只應終日聽韶鈞<lb/>
修鍊工夫合自然河車潛引玉池泉老君道德人難識<lb/>
復見雲孫達二篇<lb/>
全家歸隠似前賢碧酒醇醲白蟹鮮心欲生民常富壽<lb/>
髙歌㑹樂太平年<lb/>
不教外物翳襟懷明合蓍龜亦信哉駑蹇自慚無駿骨<lb/>
謾勞伯樂品題來<lb/>
<pb n="KR4d0071_WYG_003-16b"/>
　　　和曹演甫中秋見懷<lb/>
去年對月憶良朋今夕誰同塞上情華髪蒼顔人易老<lb/>
賞心樂事古難并戍樓笛響千山迥沙漠霜寒萬里明<lb/>
半夜歸鴻飛不斷好將幽夢到淮城<lb/>
　　　和閻灝屯田五十嵗元日感懷<hi>與予同榜同甲</hi>
君緣直道阻横飛我愧無才振國威同榜同僚忝契分<lb/>
使秦使蜀重親依裹糧衣帛身空老學易知天志尚違<lb/>
白首相期惟信義世情徒是亦徒非<lb/>
<pb n="KR4d0071_WYG_003-17a"/>
　　　和吳仲舉通判見贈<lb/>
侍行曽見羽書飛獨鶴歸遼想令威三紀家聲幾泯泯<lb/>
重來民俗尚依依脱身負擔誠多幸屏迹山林願正違<lb/>
主諾已繄賢者助第承先業愧才非<lb/>
　　　塞下追憶烏江之㑹寄李誠之待制<lb/>
主人忘倦客忘歸長憶江邊惜别時日下青山猶促席<lb/>
風衝畫鷁正醻詩盤堆白玉鱸腴美手擘黄金蟹殻肥<lb/>
今日相思孤戍裏塵沙滿眼鬢埀絲<lb/>
<pb n="KR4d0071_WYG_003-17b"/>
　　　和閻灝重陽見贈二首<lb/>
秋懷多感怯清笳判向西風醉帽斜塞上星霜人易老<lb/>
幕中談笑客偏嘉金英浮酒稠於蟻丹葉粧林逺似花<lb/>
身健幾逢佳節在登臨尤更惜年華<lb/>
登髙宜不負良期須信時光似隙暉碧穗引鑪香滿坐<lb/>
黄金遶席菊成圍物華旋逐鳴飈減客思空隨去鴈飛<lb/>
莫訝尊前偏醉倒醉鄉纔到便忘歸<lb/>
　　　和曹演甫秋日見寄<lb/>
<pb n="KR4d0071_WYG_003-18a"/>
九日天邊倚戍樓他年江國想陪遊鱸腴滑與蓴絲薦<lb/>
菊蘂香隨酒蟻浮别後星霜催老態秋來顔鬢染鄉愁<lb/>
懷賢感舊情難盡待向東西丏一州<lb/>
　　　王聖美太丞奉使西來喜而有贈<lb/>
賢愚雖間契稠重科籍同兼甲子同省斂劭農明主意<lb/>
霽威問俗古人風陽和煦物先春到膏澤隨車大旱中<lb/>
感舊知恩誰最篤塞垣憔悴一衰翁<lb/>
　　　和聖美觀騎士翥坡<lb/>
<pb n="KR4d0071_WYG_003-18b"/>
翩翩飛鞚發雲間壯士旁觀亦汗顔勢若投丸當峻坂<lb/>
影如掣電下空山漢兵神速從天落楚騎飈馳取將還<lb/>
聖主恩深懷獷俗謾教角逐向安閒<lb/>
　　　和聖美壁間題<lb/>
胡懾天威自走藏腐儒焉用合還鄉駑駘戀主心終在<lb/>
鼯鼠營身技不長晩嵗胷襟成濩落故山林壑謾青蒼<lb/>
進趨無術歸無計聊得君詩浣肺腸<lb/>
　　　和聖美三岔鋪留題<lb/>
<pb n="KR4d0071_WYG_003-19a"/>
今日天涯同一笑當年澤畔共長吟<hi>公謫上元予謫歴陽封畛相接</hi>還<lb/>
朝未復中臺職報主長存國士心<lb/>
　　　蕃舞<lb/>
低昂坐作疾如風羌管夷歌唱和同應為降胡能蹈抃<lb/>
不妨全活向軍中<lb/>
　　　觀疆人翥坡<lb/>
蟻分突騎向髙岑馳下危塗萬丈深獷俗輕生唯鬭險<lb/>
埀堂寧復戒千金<lb/>
<pb n="KR4d0071_WYG_003-19b"/>
　　　和聖美華池感事<lb/>
聖主憂勤百職修忠臣那復作身謀遐方民力資周度<lb/>
晩嵗人情樂小休郭震能僵烏質脛陳湯解斬郅支頭<lb/>
知賢獨恨官疎逺珠璧何時免暗投<lb/>
　　　寄陳述古賓客萬璉郎中二首<lb/>
智淺才疎合竄流生逢堯舜忍空休猶慙世舊埀青眼<lb/>
未報君恩已白頭貴老何由操几杖愛賢曽是繼箕裘<lb/>
<hi>先文正已與二公相知</hi>新春遙祝増眉壽阻向賓筵跪一甌<lb/>
<pb n="KR4d0071_WYG_003-20a"/>
欣欣萬物占芳春對景那知放逐身粗守素風諳左宦<lb/>
擬投白社愧髙人漢疏蚤命東門駕<hi>器之致仕巳久</hi>商老方為<lb/>
少海賓空辱忘年微報稱浪醻佳唱恃心親<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0071_WYG_003-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠宣集巻三<lb/>
</p>
<p>
</p>
  </div>
</body>
</text>
</TEI>
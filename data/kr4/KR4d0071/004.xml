<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集巻四</head>
    <p>
<pb n="KR4d0071_WYG_004-1a"/>
欽定四庫全書<lb/>
　范忠宣集巻四　　　　　宋　范純仁　撰<lb/>
　　律詩<lb/>
　　　和王定國見寄<lb/>
危蹤俄復罣刑書得喪情懷久已無憂道不知身竄逐<lb/>
登山未敵世﨑嶇戀軒無計慚疲馬向日低飛作晩烏<lb/>
<hi>虞世基詩云向日晚低飛</hi>薄禄未抛生事拙涸鱗徒憶縱江湖<lb/>
　　　和張伯常見寄<lb/>
<pb n="KR4d0071_WYG_004-1b"/>
芳信初傳喜滿胷開緘氣𦦨若長虹文牆目視曹劉短<lb/>
詩將壇登李杜雄一别寒暄迷甲子十年塵土謾西東<lb/>
知君善誘存先契不欲疎頑墜素風<lb/>
　　　春日寄許州韓持國<lb/>
湖上春游阻重陪朱轓紅斾想徘徊鸎花對席應相覓<lb/>
不見頻擕醉客來<lb/>
　　　和李康侯屯田見寄韻二首<lb/>
心為積仁唯豈弟官因任直少升遷處常自享榮期樂<lb/>
<pb n="KR4d0071_WYG_004-2a"/>
早退皆輸白傅賢官路風波今免矣善人福壽固宜然<lb/>
謫居未遂歸田計猶欲希風向暮年<lb/>
仕途三黜信多難名迹常憂不自完幸頼聖恩寛罪戾<lb/>
敢辭閒地儘盤桓孟生墜甑何能顧貢禹塵冠豈復彈<lb/>
俸入雖貧家世事釡魚前世已稱丹<lb/>
　　　雪中池上<lb/>
碧玉為池白玉堤千林萬木盡花開擕賓欲覓開尊處<lb/>
秪得清香辨野梅<lb/>
<pb n="KR4d0071_WYG_004-2b"/>
　　　和管滂著作見寄韻<lb/>
生平迂拙畏非彞苦愛曽顔道甚夷麋鹿豈堪嬰組紱<lb/>
漁樵只合在山陂遭時不歎馮唐老忍恥空慚鮑叔知<lb/>
盈紙更煩佳句贈雅情深厚俗難窺<lb/>
　　　又和席上見贈<lb/>
官舍荒涼近古城園林七月起秋聲偶來嘉客從芸省<lb/>
似對清冰滿玉罌談笑從容誠吏隠逢迎疎野愧朝英<lb/>
田廬未得長歸去山鳥知人半夜鳴<lb/>
<pb n="KR4d0071_WYG_004-3a"/>
　　　和任夔節推見寄<lb/>
暗拙行身足險艱青雲有路敢思攀學承詩禮難窺奧<lb/>
仕偶唐虞樂抱關掌諌何能裨衮職䕶邊無術勒燕山<lb/>
風波忽起人情外瓜李終由自處間白髪報君嗟已晩<lb/>
清朝謫宦愧多閒夫君年壯才方劭豈合迂遲與我班<lb/>
　　　和王樂道西湖席上<lb/>
春湖景物畫圖中朱閣偏宜翠柳籠上客縱談髯奮白<lb/>
佳人醉舞臉舒紅鋪張錦繡花邊日堆疊琉璃水面風<lb/>
<pb n="KR4d0071_WYG_004-3b"/>
民俗歡游魚鳥樂主人才合代天工<lb/>
　　　和王定國見寄<lb/>
謫居終日省愆尤貝錦雖成職我由萍梗屢嗟罹放逐<lb/>
風波更險信沈浮生還故里誠多幸坐廢明時敢不憂<lb/>
自是無才速官謗非關有命壓人頭<hi>來詩有數竒信有將軍命之句</hi>
　　　病起和李康侯屯田見寄<lb/>
養生不達嵇康論知止聊遵老氏書左宦行將三嵗許<lb/>
羸痾復卧四旬餘手扶瘦竹形相稱鬢擬新霜色一如<lb/>
<pb n="KR4d0071_WYG_004-4a"/>
獨枉故人詩意重湼磨無改是璠璵<lb/>
　　　和郭昌朝寺丞見寄二首<lb/>
岷峨秀氣入京華鵬翼摶風勢莫涯崑玉照人呈美璞<lb/>
楚蘭芬畹擢新芽朝廷遷陟先諸彦<hi>君於同榜先改京秩</hi>閭里光<lb/>
榮在一家不鄙義陽疲病守肯來同醉岸烏紗<lb/>
言路再居無少補䕶邊三嵗乏微勛非才自合投閑地<lb/>
竭節終期報聖君老去年光流似水病來世味薄如雲<lb/>
讀書記一將忘十少壯誰教不自勤<lb/>
<pb n="KR4d0071_WYG_004-4b"/>
　　　和王微之同持國泛舟登樓<lb/>
故人還喜笑言同把酒相看似夢中老去卜隣逢晏子<lb/>
從來解榻賴陳公畫船穏泛平溪緑層觀髙横落日紅<lb/>
莫訝狂歌先盡醉預愁羇旅向山東<lb/>
　　　和鄭通議青州范公泉<lb/>
勝概因人得久存此泉疏鑿自先君發源不負當時意<lb/>
清影猶涵昔日雲養正迥當深澗下朝宗應與衆流分<lb/>
今逢賢帥光陳迹名逐新詩海内聞<lb/>
<pb n="KR4d0071_WYG_004-5a"/>
　　　張掞侍郎讀書堂<lb/>
三紀仁皇侍從臣當時文學動簪紳髙明已入儒林傳<lb/>
舊室長存歴水濱峴首空留王粲宅香山猶識白公真<lb/>
他年遺跡應無廢不墜詩書世有人<lb/>
　　　和劉孝叔吏部見寄<lb/>
一自淮陽阻見賢俄驚壯齒變衰年宦游嗟我身名玷<lb/>
早退輸君福壽延别後童顔應不改何時醉袂復相連<lb/>
白頭猶忝山城守常愧君恩未盡宣<lb/>
<pb n="KR4d0071_WYG_004-5b"/>
　　　和北都王宣徽贈覺海大師<lb/>
心鏡如如絶斷常人天魔怨詎能傷本來面目超諸相<lb/>
自在威儀遍十方石火電光隨事過龜毛兔角竟誰長<lb/>
真風到處堪行化何必江西選佛埸<lb/>
　　　和黄康侯推官二首<lb/>
得請西臺鬢已班便乘驄馬出齊山舉頭桑梓休懷土<lb/>
信脚伊嵩勝抱關憔悴精神宜早退太平官職自多閒<lb/>
三公天下稱人傑名迹何堪比數間<hi>時君實鄭公文潞公皆在洛</hi>
<pb n="KR4d0071_WYG_004-6a"/>
少多狂拙老慚非富貴功名得巳遲六秩筋骸難任事<lb/>
十年臺閣謾逢時聖朝貧賤雖堪恥吏隠優閒合作知<lb/>
囘首螭頭嚴近日恍如曾夢到龍墀<lb/>
　　　以府㑹阻赴王安之招集次安之韻二首<lb/>
西都風物最繁華真率相延有幾家遊賞直判連日醉<lb/>
殘春可忍負鸎花<lb/>
洛陽春色古稱竒况復名花世所希偶阻嬉遊同一醉<lb/>
任從<hi>闕</hi>卉麗朝暉<lb/>
<pb n="KR4d0071_WYG_004-6b"/>
　　　和文太師真率㑹<lb/>
賢者規模衆所遵屏除外飾貴全真盍簪既屢宜從簡<lb/>
為具雖疎不愧貧免事獻酬修末節都將誠實奉嘉賓<lb/>
豈唯同志欣相照清約猶能化後人<lb/>
　　　上文潞公同甲㑹<hi>潞公程珦中散席汝言司封司馬旦太中各年七十八</hi>
四公眉壽復均年此㑹前修未省傳筋力輕安同少壯<lb/>
風標蕭灑似神仙分司東洛榮難並<hi>白樂天詩云今年四皓盡分司</hi>聚<lb/>
德西豪事莫肩今夕天官應有奏老人星彩近台躔<lb/>
<pb n="KR4d0071_WYG_004-7a"/>
　　　送司馬伯康君實歸夏縣<lb/>
金昆玉季老相親孝弟傳家四海聞白首還鄉疑廣受<lb/>
清朝得志異機雲塤箎迭奏聲相應鴻鴈連飛翼不分<lb/>
一夜西風響黄葉蕭騷助我歎離羣<lb/>
　　　潞國公生日<lb/>
一陽將復昴當躔毓粹儲精降巨賢啟廸先朝承大統<lb/>
贊襄仁祖格皇天備膺百順人誰擬達有三尊我獨全<lb/>
嵩嶽穹崇河水逺髙名遐壽與之肩<lb/>
<pb n="KR4d0071_WYG_004-7b"/>
　　　安之家庭甘結實三首<lb/>
温甘移種自君家香雪年年只吐花結實定非江北枳<lb/>
新詩先費主人誇<lb/>
遮藏霜雪免摧殘緑實初埀未滿欄想見主人珍惜意<lb/>
一囘出戸一囘看<lb/>
花果從來盛洛都黄甘結實古來無分金未足均閭里<lb/>
就賞應須倒百壺<lb/>
　　　子駿作真率㑹招安之不至二首<lb/>
<pb n="KR4d0071_WYG_004-8a"/>
鄉閭貴老寧牽彊德齒俱尊合便安况是耆英㑹中客<lb/>
須同八十主人看<lb/>
齊眉舉案人誰似異膳常珍必自調真率攀邀宜莫應<lb/>
蚍蜉大木固難摇<lb/>
　　　八月十六日張伯常見訪賞月四首<lb/>
空庭待月喜佳賓杯杓頻傳酒易醺長笛悠揚侵萬籟<lb/>
圓蟾瀲灎出重雲辭榮風節輕三事破的功能伏一軍<lb/>
髙興未䦨天宇靜笑談不覺夜將分<lb/>
<pb n="KR4d0071_WYG_004-8b"/>
老來尤喜見朋游况是才名第一流今日偶逢甘共醉<lb/>
他年相憶苦三秋髙吟灑落過千首遺愛深濃在幾州<lb/>
我亦官閒少拘檢留連寧復問更籌<lb/>
白首相知有幾人良宵難惜醉醺醺此心直欲清如月<lb/>
外物何妨薄似雲飲若長鯨吞巨浪詩如老將納降軍<lb/>
過從幸得閒中樂好惡榮枯莫彊分<lb/>
今夕無煩秉燭遊露華埀葉若珠流翰林偏愛尊中月<lb/>
詞客休悲洛下秋金谷池臺多勝概伊川山水近神州<lb/>
<pb n="KR4d0071_WYG_004-9a"/>
從兹只合追清景世故何煩妄計籌<lb/>
　　　和子駿洛中書事<lb/>
周公作邑遺成康玉帛從兹走萬方四向山河圍殿閣<lb/>
千家花竹間田桑遊人選勝停車馬詞客尋春雜詠觴<lb/>
幸得閒官陪几杖欲醻佳句愧荒唐<lb/>
　　　和君實姚黄玉玲瓏二品牡丹二首<lb/>
洛城花美四方歸獨有姚黄得見稀曽入黼闈參近侍<lb/>
分明新染赭黄衣<lb/>
<pb n="KR4d0071_WYG_004-9b"/>
花得新朋自我公潔如明玉狀玲瓏芳心有待人難見<lb/>
小圃深藏洛水東<lb/>
　　　元日分壺酒贈楊舜俞大卿<lb/>
一别年光已浹辰相逢重憶蜀江春欲知盈榼分甘意<lb/>
㫖酒思柔屬故人<lb/>
　　　寄和浮光曹九章大夫<lb/>
賢守班條俗易從戴其仁厚服其功虚心足以求民瘼<lb/>
實效應須柬帝衷繾綣交情由道合連緜榜契復官同<lb/>
<pb n="KR4d0071_WYG_004-10a"/>
當時賜第今無幾共喜優游作老翁<lb/>
　　　妙覺晩吟呈席上諸公<lb/>
半生奔走困塵埃晩得優游掌舊臺庭柏嵗寒青獨在<lb/>
林烏朝夕倦重來閒霑薄禄誠多愧老向清朝信不才<lb/>
唯喜洛城儔侣盛從容相遇即銜杯<lb/>
　　　送伯常歸郢中<lb/>
穰鄧相看少壯時中間薄宦阻親依幸君西洛休官早<lb/>
值我東齊謝病歸春色滿城游騎縱月光照席酒觥飛<lb/>
<pb n="KR4d0071_WYG_004-10b"/>
遙知漢上幽棲樂飽暖全家卧翠微<lb/>
　　　和韓子華相公同游王君貺園二首<lb/>
偶陪旌斾縱春游好景偏銷倦客愁紅杏都開如趂賞<lb/>
夭桃欲坼尚含羞<lb/>
善政多閒若解牛尋春選勝遍深幽紅芳翠竹圍松島<lb/>
彊醉清尊蓋自由<lb/>
　　　和君實雨中即事二首<lb/>
放盡羣花春欲歸惜春遊樂幸相依不堪風雨成暌阻<lb/>
<pb n="KR4d0071_WYG_004-11a"/>
卧聽蕭騷灑竹扉<lb/>
熟寢飜知計慮長閒齋一枕事都忘自然便是無何境<lb/>
夢到華胥亦異鄉<lb/>
　　　君實邀遊南園雨止<lb/>
名園選勝許參陪游騎俄衝急雨囘花裏不聞鶯弄舌<lb/>
甕頭空愛蟻浮醅寒雲重結三冬雪暖律虚飛二紀灰<lb/>
深恐羣芳便彫落主人還引上春臺<lb/>
　　　子華相公應天院行香歸洛川<lb/>
<pb n="KR4d0071_WYG_004-11b"/>
春色鮮明滿洛川青蕪白鳥望中間千門金碧明初日<lb/>
四面煙嵐簇逺山橋偃長虹當上苑水淙鳴玉過通闤<lb/>
乘驄幸託車塵後時賴清尊破客顔<lb/>
　　　和君實南園獨酌三首<lb/>
晚年光景更關心尤向芳時惜寸陰每到園林花好處<lb/>
常思貰醉解貂金<lb/>
寒食三春氣候深落英榆莢滿牆陰未甘密葉成翠幄<lb/>
不愛黄花如散金<lb/>
<pb n="KR4d0071_WYG_004-12a"/>
累日懷賢痗寸心誰知獨酌醉花陰公詩字字如珠玉<lb/>
倂得三篇勝萬金<lb/>
　　　醻韓持國<lb/>
獨想當年春宴遊湖邊日日醉金甌三年阻作登龍客<lb/>
不謂相思已白頭<lb/>
　　　牡丹二首<lb/>
牡丹竒擅洛都春百卉千花浪糾紛國色鮮明舒嫩臉<lb/>
仙冠重疊翦紅雲競馳絶品供天賞旋立佳名竦衆聞<lb/>
<pb n="KR4d0071_WYG_004-12b"/>
園吏遮藏恐凋落直欹青蓋過殘曛<lb/>
奪盡春光勝盡花都人巧植鬭鮮華摉竒不憚過民舍<lb/>
醉賞唯愁汚相車密蘂攢心承曉露繁紅添色映朝霞<lb/>
何妨縱步家家到園圃相望幸不賒<lb/>
　　　上巳泛舟醻子華相公<lb/>
佳節仍逢善政初熈然民物在華胥龍樓影裏囘仙棹<lb/>
隼斾光中從相車明媚山川鋪晩照啁啾絲管響清虚<lb/>
太平應似羲皇世早晩重看洛出書<lb/>
<pb n="KR4d0071_WYG_004-13a"/>
　　　和文潞公歸洛賞花<lb/>
公從帝所享鈞天歸及三春景物妍洛鯉烹鮮隨玉饌<lb/>
姚黄開晩待瓊筵身同五福居周分心似南風助舜絃<lb/>
花木只堪供暫賞直須嵩少伴長年<lb/>
　　　文潞公謝事歸洛二首<lb/>
雲漢成章湛露晞都門宴餞羽觴飛謝安不復東山起<lb/>
爭似阿衡得謝歸<lb/>
相國東郊迓帝師紅幢交映碧參差都人共喜安輿到<lb/>
<pb n="KR4d0071_WYG_004-13b"/>
正是餘花可惜時<lb/>
　　　和子華陪文潞公宴東田<lb/>
湍流湱湱走平田清曠園林未暑天遶圃曲堤都種竹<lb/>
泛舟雙沼不栽蓮沙邊白鷺翹來靜叢上幽花晩更妍<lb/>
乗月陪歡忘夜久莎間潛有露珠圓<lb/>
　　　效宫詞體上文太師十絶<lb/>
三紀中書更有誰致君堯舜似臯夔頻年力請方歸第<lb/>
天子臨軒冊太師<lb/>
<pb n="KR4d0071_WYG_004-14a"/>
太師還政異尋常前殿鋪張冊禮忙入對誰知年八十<lb/>
身輕拜舞謝吾皇<lb/>
吾皇重喜見儀形對御排場結綵棚纔見罷時先賜宴<lb/>
御前親勸一金觥<lb/>
上前一飲釂金觥侍宴羣公喜且驚吕尚鬻熊今復見<lb/>
神仙不必在蓬瀛<lb/>
蓬瀛聞説有仙居甲第園林想亦如遶圃琅玕抽翠竹<lb/>
平流瑟瑟走清渠<lb/>
<pb n="KR4d0071_WYG_004-14b"/>
清渠瀉水灌東田十頃方塘不種蓮白鳥往來明鏡裏<lb/>
畫船安穏坐青天<lb/>
天上雖傳周伯星應期為瑞有常經未如全享康寧福<lb/>
訪水尋山到處行<lb/>
行樂心清日日添詩豪酒健獨能兼從容對客忘威重<lb/>
自是天真不是謙<lb/>
謙虚久已得民心三尹西都惠愛深一自安車朝闕去<lb/>
萬人側耳聽歸音<lb/>
<pb n="KR4d0071_WYG_004-15a"/>
歸日天恩賜畫船傾城士女盡迎觀園家連夜擎筠籠<lb/>
為趂明朝獻牡丹<lb/>
　　　和子華游韓王園懷故園池蓮紅薇二首<lb/>
丞相園池冠壁田娉婷次第坼紅蓮主人居守麟符重<lb/>
誰見新粧照水妍<lb/>
鮮葩嫩蘂吐香濃千朶妖饒顫晩風却想許園仙品盛<lb/>
姝衣輕透玉肌紅<lb/>
　　　再赴蒲津陪解梁張守安邑王宰游靜林<lb/>
<pb n="KR4d0071_WYG_004-15b"/>
千騎翩翩逐郡侯條山重繼昔年遊翠深疊嶂煙嵐晩<lb/>
綠滿長郊稼穡秋勝概不知行客老征驂聊為主人留<lb/>
預思别後登臨處應見黄河入海流<lb/>
　　　贈張大夫<lb/>
白首衰顔愧復來當時懷抱向誰開登臨髣髴驚前夢<lb/>
遊賞從容憶舊臺㫖酒欲斟懷老伴髙吟難敵想天才<lb/>
㑹須早逐君歸去茅屋荒田半草萊<lb/>
　　　寄上文潞公<lb/>
<pb n="KR4d0071_WYG_004-16a"/>
孫閣重登愧玳簪情同倦翼託髙林嵩邙未敵仁基厚<lb/>
河洛寧如福海深善教每聞當鏤骨重知難報欲霑襟<lb/>
至誠懷德逾飢渴不比尋常勢利心<lb/>
　　　寄上西京留守子華相公<lb/>
疎頑曾是費鑪錘從昔叨䝉國士知一阻門牆驚嵗月<lb/>
幾囘魂夢到嵩伊神仙客佩黄金印燕趙人斟白玉巵<lb/>
薄宦浪抛東閣去君恩未報歎衰遲<lb/>
　　　寄鮮于子駿西臺<lb/>
<pb n="KR4d0071_WYG_004-16b"/>
僚友難逢不世賢洛臺經嵗共清閒蒹葭豈合依良玉<lb/>
培塿何能望泰山直道難堪從俗尚清新原足重人間<lb/>
期君致主登廊廟茅屋荒田我自還<lb/>
　　　和薛中散踏青詞<lb/>
遶郭依依柳漸青綺羅深處畫船横坐中唯欠賢鄉老<lb/>
把酒向風無限情<lb/>
　　　寄和子華相公王園賞梅<lb/>
玉豔霜葩萬朶攢曽陪宴席醉中看西州縱有尋花處<lb/>
<pb n="KR4d0071_WYG_004-17a"/>
亦待頑童格舞干<lb/>
　　　題河中府名閫堂<lb/>
誰擘中條太華開萬家填郭聳樓臺嶽呈仙掌日邊見<lb/>
河瀉龍門天上來煙靄逺分秦甸闊山川都抱舜城囘<lb/>
堅碑應是當年石重見吾皇詠起哉<lb/>
　　　寄題張運使先壠永慕亭<lb/>
武夷山色倚天青中有賢儒謝世榮自以髙名傳積慶<lb/>
不教黄壤掩清名搆亭傍壠同虚寢陟岵無時見孝誠<lb/>
<pb n="KR4d0071_WYG_004-17b"/>
寧獨顯親由富貴還能厚德庇羣生<lb/>
　　　入河中府<lb/>
道傍禾黍穗交埀旌斾紛紛曳綵霓山夾兩河嗟地險<lb/>
雲埋萬堞覺城低十年不到身如夢五馬重來路欲迷<lb/>
却據歸鞍下長坂轅門迎謁引行齊<lb/>
　　　謝張解州作名閫堂記<lb/>
氣如巨浪瀉長江清似寒冰滿玉缸幾與賈生摩壁壘<lb/>
未令張子見麾幢色絲幼婦宜傳久肉袒牽羊合亟降<lb/>
<pb n="KR4d0071_WYG_004-18a"/>
欲近雲章刋翠石却憂染翰孰能雙<lb/>
　　　秋日席上<lb/>
邊霜肅肅滿川梁無限秋懷付一觴白酒聊同佳客醉<lb/>
黄花不減故園香民兵已許歸南畞聖澤行聞赦叛羌<lb/>
得脱征衣歸里社大能酩酊樂時康<lb/>
　　　遊寡阜廟二首<lb/>
古祠東北據孤峯臺殿岧嶤出半空㕓市縱横棊局布<lb/>
雲煙重疊畫圖中登髙覽勝慚吾祖放意尋山憶謝公<lb/>
<pb n="KR4d0071_WYG_004-18b"/>
却愛夕陽照歸騎翩翩旗斾滿川紅<lb/>
逾旬積雨喜新晴民物熈然百穀成風葉蕭騷林野薄<lb/>
霜天寥廓日華清千山甫隔烏延塞兩水傍臨不窟城<lb/>
但得年豐人足食犬羊餘種豈須平<lb/>
　　　和韓持國見贈兼簡王微之<lb/>
身由疲病難從政性本顓愚不學禪到老豈能成一事<lb/>
飢飡渴飲謾隨縁<lb/>
　　　和持國<lb/>
<pb n="KR4d0071_WYG_004-19a"/>
時奉清歡消鄙吝真同寒水滌塵沙尊傾玉粒醅浮蟻<lb/>
叢合金英菊有花湖面烟霞如澤國波心亭館似仙家<lb/>
四時風月皆堪賞不獨霜前愛物華<lb/>
　　　偶成<lb/>
横笛佳人用意深數聲髙起潩湖隂梅花落盡還堪惜<lb/>
留取殘英伴醉吟<lb/>
　　　西湖四時四首<lb/>
白鷺文鴛鑑裏飛紅橋朱閣影參差疎林密雪皆堪賞<lb/>
<pb n="KR4d0071_WYG_004-19b"/>
不特尋芳避暑時<lb/>
萬頃琉璃蹙翠鱗日遲風暖物華新千花百草遊人路<lb/>
應謂壺中别有春<lb/>
深堂髙閣啟清風舟泛荷香柳影中日月待公逃暑飲<lb/>
官無拘檢是琳宫<hi>持國微之皆領崇福宫</hi>
夕陽照水晚登樓皎月涵波夜泛舟珍重前賢開展意<lb/>
中年長願守閒州<hi>宋相詩願賜閒州不計年</hi>
　　　和微之以足疾不赴西湖賞雪<lb/>
<pb n="KR4d0071_WYG_004-20a"/>
年來遇景彊追攀長恐身衰興易䦨八十康寧天下少<lb/>
四并聚㑹古為難客塵隨念須頻拂世網縈人且自寛<lb/>
布政未能躋樂俗愛賢猶喜共清歡湖光映雪凝深碧<lb/>
野色當軒展素紈心似白公何慮脚<hi>白公詩云既有心情何用脚</hi>燕<lb/>
堂深暖小安禪<hi>音丹</hi>
　<lb/>
　<lb/>
　<lb/>
<pb n="KR4d0071_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠宣集巻四<lb/>
</p>
<p>
</p>
  </div>
</body>
</text>
</TEI>
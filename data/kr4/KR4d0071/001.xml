<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集巻一</head>
    <p>
<pb n="KR4d0071_WYG_001-1a"/>
欽定四庫全書<lb/>
　范忠宣集巻一　　　　　宋　范純仁　撰<lb/>
　　古賦<lb/>
　　　秋風吹汝水賦<hi>時作襄城宰汝州太守席上賦</hi>
嵗作噩之窮秋兮䇿羸驂而獨征嗟旅懷之羇憤兮感<lb/>
時律之崢嶸遵汝流之縈紆兮背嵩峯之翠横號霜風<lb/>
之憭慄兮肅天地而淒清獵葭葦于晩岸兮雜紅翠之<lb/>
搖旌脱林實於沙際兮浮瑣碎之秀瑩激囘流之平迥<lb/>
<pb n="KR4d0071_WYG_001-1b"/>
兮蹙綃文之細輕涵夕照之演漾兮蕩澄潭之空明促<lb/>
東逝之滔滔兮方感慨於余行縻王事以去留兮蹟未<lb/>
安而遽更佩主人之眷勤兮服友生之意誠何㑹合之<lb/>
難久兮特離憂之易并儻丘園之可服兮將就濯其塵<lb/>
纓臻聖賢以相期兮惟道義之是營苟沒身以無愧兮<lb/>
亦奚事於成名<lb/>
　　　喜雪賦<lb/>
余謫守於山城兮唯土瘠而民窮加農事之鹵莽兮仰<lb/>
<pb n="KR4d0071_WYG_001-2a"/>
雨暘之適中昧豐凶之迭有兮蓋天道猶張弓雖唐商<lb/>
之盛兮亦難恃乎全功賴睿明之在上兮常十雨而五<lb/>
風偶愆陽之微疹兮候甫涉乎季冬既四聰之旁達兮<lb/>
復親覽乎奏封詔禱祠於羣望兮戒守牧以稠重邁成<lb/>
湯之憂民兮軫淵衷而有忡宜小臣之承命兮增惕懼<lb/>
而䖍恭豈人子之失職兮煩慈父而尸饔走名山以展<lb/>
祀兮忘崖巇而谷穹致帝命之丁寧兮爰震起乎蟄龍<lb/>
矧聖人之先天兮固天心之所同降嘉雪於八紘兮與<lb/>
<pb n="KR4d0071_WYG_001-2b"/>
和氣而並充唯駿德之昭格兮方有變乎時雍寧止瑞<lb/>
于一朝兮穫麥黍之芃芃民既富而後教兮將神化之<lb/>
日隆當刑清而訟息兮士得委蛇而自公嗟一人之餘<lb/>
慶兮賚億兆以何豐<lb/>
　　古詩<lb/>
　　　北遊寄崔象之<lb/>
塵埃都門路羸馬復北首徘徊孤客心厭此行役久秋<lb/>
雲結層隂風葉下髙柳解鞍止孤館斜雨入戶牖愁懷<lb/>
<pb n="KR4d0071_WYG_001-3a"/>
寫長川時運付杯酒囘念宇宙間無一真我有功名聖<lb/>
賢事世味俗自厚行心弗愧天安俟傳不朽偶為細故<lb/>
牽還成浪犇走矧庇吾族繁折腰仰五斗營營百年内<lb/>
此累難遽否田廬儻其完尚可歸老醜人事固莫定此<lb/>
志誠不苟誦言成短章聊以告吾友<lb/>
　　　寄謝師直<lb/>
去夏謁君時踏雨溵川路癯然泣相弔心苦别亦遽窮<lb/>
愁但急急崢嶸嵗還暮羇旅念友朋天寒感霜露孤懷<lb/>
<pb n="KR4d0071_WYG_001-3b"/>
雜離憂紛亂疇可訴計我之官期迨君祥琴御邑館臨<lb/>
通途車馬當迎遻言笑釋所願此喜良可預欲致情抱<lb/>
勤音書豈能叙<lb/>
　　　陳東父示及新文<lb/>
世德鍾良士爽氣横清秋公才輔經術文價伏時流近<lb/>
從計廷召暫為梁苑遊京都利名地趨謁先公侯髙情<lb/>
逺俗尚壯麗資㝠摉清尊破旅顔黄菊迎歸舟佳藻盈<lb/>
大軸遺我蠲窮愁正聲和羣心明珠炫雙眸詞髙不可<lb/>
<pb n="KR4d0071_WYG_001-4a"/>
繼惠重終可酬愧君樂善懷行義愚當修<lb/>
　　　休心亭<lb/>
吾友明知士結廬汝水邊名亭號休心休心師昔賢將<lb/>
期一寸誠悠久如青天我聞人最靈至性初純全吉凶<lb/>
以情變善惡緣習遷湍水決其防放蕩無由還所以古<lb/>
聖師三絶窮韋編曽子善守約孟軻養浩然皆能保誠<lb/>
明千載光華傳夫君真其徒墳史尤精硏恬然安粹靈<lb/>
外慮何由牽進退固有道用舍豈必專丘疾不俟禱顔<lb/>
<pb n="KR4d0071_WYG_001-4b"/>
樂無窮年寧同避俗者身迹空拘攣<lb/>
　　　累約舍弟純禮以職事未至<lb/>
落葉猶同飛寒鳥猶竝枝我汝獨何負不得長相隨偶<lb/>
為細累拘跬步成天涯後日更逺適㑹合信難期尚願<lb/>
家國寧且作千日離悠悠百年間幾别顔即衰從宦非<lb/>
我志功名徒自欺誰言干寸禄坐使手足違逐末背本<lb/>
心得一萬已遺我汝粗有識此事良同悲安得長洲田<lb/>
清水稻百畦將汝入故廬親戚坐成圍幼弟就文史長<lb/>
<pb n="KR4d0071_WYG_001-5a"/>
兄近砭毉孝謹奉諸宗祭祀潔四時此外逐風月對酌<lb/>
白酒巵畢世為善人不負生育慈斯志儻未遂終為路<lb/>
人嗤<lb/>
　　　㑹師宰<lb/>
憶昨相逢際風喧洛城春芳菲供愁眼衣袂偕京塵艱<lb/>
難各之適㑹合寧逡廵君歸來何時我約赴無因<hi>嘗許往謁</hi>
<hi>師厚</hi>自此還相望渇臆生埃氛晚嵗留故丘山村寂無隣<lb/>
落日送樵牧蒼烟起荆榛季弟自城至開顔慰天倫遽<lb/>
<pb n="KR4d0071_WYG_001-5b"/>
言長者車相過止來晨兹遇出意表俟迎屢冠巾寒途<lb/>
馬歴歴幽扉犬狺狺野夫競走報似能喜佳賓空堂揖<lb/>
顔色和氣相氤氲開尊共燈燭笑語何諄諄朝遊禹門<lb/>
寺暮歴清伊濱危龕儼金像逺波舒翠鱗石樓最清絶<lb/>
就宿同裯茵灘聲夜逾急天然謝韶鈞閒淡盡物理至<lb/>
樂還天真人生足羈束此㑹尤難頻所期道義心白首<lb/>
長相親<lb/>
　　　久雨<lb/>
<pb n="KR4d0071_WYG_001-6a"/>
季夏德陽盛炎赫恢洪鑪俄然積陰來直掩造化樞蒸<lb/>
雲滿乾坤澍雨傾江湖晝夜不停灑動植寧得蘇深虞<lb/>
墊地軸遂恐沈日車火官弛權綱朱鳥憂沾濡薫風阜<lb/>
民物反逢怒飈驅川盈浩無津龍卧埋深淤晦霧擁城<lb/>
門驚瀾起康衢雖經禹力勤尚畏赤子魚叢蘭委泥滓<lb/>
祥木掩蒿蕪罅漏生廣廈浸淫矧吾廬澀蘚上明鏡蠧<lb/>
腐盈縑書牆茨漸衣繡網蟲競纓珠螺蚓恣緣繞蛙黽<lb/>
爭讙呼幽人志自苦隂處情難舒憂頽詎安席避溺思<lb/>
<pb n="KR4d0071_WYG_001-6b"/>
乘桴安得赤帝悟却使政令敷盡屏沴祲昬大明升震<lb/>
隅六合仰清光九州免淪胥四序各有主一物長歡娛<lb/>
　　　道旁柵<lb/>
鱗鱗田邊柵意欲全嘉禾不念大道隳輪蹄苦難過還<lb/>
來踐旁畞害稼良愈多願以樹柵心治道夷險坡行子<lb/>
得坦途羇旅逺詆訶芃芃滿隴翠誰冒蹊田科<lb/>
　　　游渶川石橋<lb/>
英山富泉石翠巖映清漣近可杖屨及寂無市井喧良<lb/>
<pb n="KR4d0071_WYG_001-7a"/>
辰惜虚過幽尋忍空還幸接鴻鴈序愧在驊騮前一徑<lb/>
入嵐靄遍野皆蘭荃洗耳慕潁曲散髮非伊川芳意動<lb/>
宿楚暖脈通幽泉遙源發何所積流浩成淵斷岸矗蒼<lb/>
壁澄瀛印晴天人稀石有彴村逺魚無筌初開臘甕酒<lb/>
乍減春衣緜風光入雩詠暄和臨禁煙柔莎當茵席輕<lb/>
漪泛觥船天日正清潤水雲共澄鮮靈苗恣采擷古跡<lb/>
皆窮硏髙㑹屏紛雜野具無葷羶繁英落如糝幽禽語<lb/>
如絃嫩香小杏肥深碧新荷圓游鯈忽上下戲蝶時翩<lb/>
<pb n="KR4d0071_WYG_001-7b"/>
翾芳樹蔭坐釣平石醒醉眠共得真隠趣勿為豪華傳<lb/>
滿目是圖畫在處皆潺湲春風拂歸袂暮景生吟鞭恨<lb/>
不見山月月曉山南邊<lb/>
　　　暑雨<lb/>
暑候積隆暵驕陽變重陰朱靈弛綱權蒸鬱資霖淫驚<lb/>
聲遞洶洶密脚羅森森階除埀玉霤朝暮無停音修虹<lb/>
掛明帶奔雲仆危岑雷電收震耀曦光久潛沈老火不<lb/>
復炎淒飈迓柔金大道瀉溪壑窮巷多汙涔朝泥涴羸<lb/>
<pb n="KR4d0071_WYG_001-8a"/>
屐夜氣凌疎衾腐耳帖朱檻美實墮青林蛙黽生意氣<lb/>
螻蚓相謳吟嘉穀失耘耨坐忍萊莠侵白屋生罅漏工<lb/>
女停機紝庭圃亦蕪蔓誰能辨藁芩長夏方長養漸漬<lb/>
所不禁伊予抱最靈咨戚何由愔安得排九閽感激露<lb/>
至忱訴帝求陽明咄嗟破凝霃薫風阜萬物復將歌舜<lb/>
琴天髙不可達耿耿徒此心<lb/>
　　　寄友人<lb/>
時君養多士本欲康生民服章與奉禄豈但榮其身士<lb/>
<pb n="KR4d0071_WYG_001-8b"/>
昔志於學寧曰利欲親得位以行道修巳將安人夫君<lb/>
青雲姿文行尤彬彬明主親選士往作諸侯賓兹義雅<lb/>
所尚有懷竝松筠當令千載間炯炯尊儒紳<lb/>
　　　謁辛化光<lb/>
濃陰結秋意疎林嘯松聲時節感壯懷挈酒慰友生友<lb/>
生冰玉士節行映古清十五簪儒冠四十無華纓家貧<lb/>
道彌富身困譽益榮殷勤數賓侣足趨顔巷輕髙齋面<lb/>
幽圃修筠擁軒盈班班寒露叢竟吐籬下英食具簡且<lb/>
<pb n="KR4d0071_WYG_001-9a"/>
潔盤蔬亦晶明飲適言笑和至樂不亂情郁然蘭芷芬<lb/>
薫灼通心誠因嗟朝市間利欲空自兵<lb/>
　　　留别洛中諸友<lb/>
少孤多旅遊解驂幸吾里親友皆賢豪相逢有餘喜世<lb/>
事如浮雲離合寧暫止酒罷予其東幽蹤逐伊水<lb/>
　　　同成都尹吳仲庶運判韓持正㑹飲<lb/>
宦遊鮮寧居未定即奔走踰年官岷峨較昔已云久所<lb/>
喜風物繁聫職多舊友平生道義心相期各白首公餘<lb/>
<pb n="KR4d0071_WYG_001-9b"/>
事招尋談笑共尊酒時方積雨歇涼氣生戸牖紅蘂照<lb/>
平池蒼烟羃髙柳清歡正蕭散離思巳紛糾後遇復何<lb/>
鄉此樂能再不念初撫遐氓力薄顔亦厚飽歴風波危<lb/>
僅脱虎狼口何當掛塵冠杖屨醉林藪俯仰適所願榮<lb/>
利亦何有世故浩難必逍遙慕莊叟<lb/>
　　　寄趙大觀度支<lb/>
上天生賢傑有意康斯民六十不大用徒勞何足云堂<lb/>
堂趙夫子德與往哲隣嘗冠獬豸冠血面嬰龍鱗身輕<lb/>
<pb n="KR4d0071_WYG_001-10a"/>
秋葉危大典虞湮淪予時忝同僚附驥願亦伸自爾均<lb/>
出處荏苒十四春不肖罷蜀使迂謬衆所矉君獨憐其<lb/>
心撫勞意益親特枉廉按車再宿驂行塵愧無管氏才<lb/>
䝉此鮑叔仁蒼皇摻袂去分老江湖濱前年易邊麾揖<lb/>
君東都門君方領部使迎遇謂可頻不作旬浹别各走<lb/>
西征輪前後數舍間音㫖徒相聞到官但引領莫覿綦<lb/>
與巾道大果難合稅冕寧逡廵投劾勇自丐就養歸丘<lb/>
樊君志固為得我懷誰與論命駕適千里兹義古所敦<lb/>
<pb n="KR4d0071_WYG_001-10b"/>
有守念繫匏空望南山雲<lb/>
　　　秋意<lb/>
日躔囘南陸炎氣徹厚地鬱蒸堆火雲飄雨良快意闇<lb/>
穴蟪蛄鳴濕翼𤣥蟬墜潛陰生早涼熇暑不得熾羇懷<lb/>
感時節撫事増愁思倦遊老將至歸興勞夢寐<lb/>
　　　題楊希元朝議南軒<lb/>
卜居俯澗瀍開軒面嵩洛迥占西都勝髙據北邙脚千<lb/>
門凝紫烟羣峯參碧落神臯勢囘抱天闕誰開鑿朝陽<lb/>
<pb n="KR4d0071_WYG_001-11a"/>
麗金碧半空横殿閣灘聲夜潺湲雲氣暮慘錯春花敷<lb/>
爛錦夏木成翠幄三川披畫圖八極開綷幕曽無登涉<lb/>
勤坐享仁智樂主人富才識大隠當城郭早解郡印還<lb/>
勇脫官檢縛清心對萬景真趣絶外鑠可笑學神仙妄<lb/>
意向寥廓<lb/>
　　　和子駿<lb/>
夏木擁髙陰微風蕩輕靄開軒延衆賓置榻臨爽塏清<lb/>
談析妙理塵臆滌煩痗至樂從中來外物亦何待頻登<lb/>
<pb n="KR4d0071_WYG_001-11b"/>
君子堂道義庶無餒<lb/>
　　　王安之朝議蛙樂軒<lb/>
羣響本無異悲歎由感懷蛙鳴得其所人樂與之偕既<lb/>
泯物我念寧煩絲竹諧誰能同此適應亦少朋儕<lb/>
　　　和君實病中子駿招不至<lb/>
君子固無患雖有亦何病公偶無妄疾居養仁者静懷<lb/>
賢本心服非由譽望盛庶以德義風化此愚䝉性欣陪<lb/>
杖屨遊晨夕不為併暫阻如三秋斯言猶未稱屢詗期<lb/>
<pb n="KR4d0071_WYG_001-12a"/>
勿藥敢怠走門徑<lb/>
　　　君實南園飲罷留宿二首<lb/>
間從長者車名園宴初闋佳賓薄暮散歸鞍帶明月珠<lb/>
玉良有德芝蘭香不絶夜久卧北窻魂夢亦清潔<lb/>
繁花錦鬬鮮好鳥歌無闋逍遙涉其間豈獨娛嵗月修<lb/>
竹色常佳清渠流不絶客散掩幽扉圓蟾正明潔<lb/>
　　　次韻景仁寄君實決樂議之作<lb/>
餘生苦多難所向招詆讕前年失二子悲腸劇刳剜悸<lb/>
<pb n="KR4d0071_WYG_001-12b"/>
魂念職守憂患何瀰漫叫閽輒自陳聞者為辛酸朝恩<lb/>
俯從欲幸忝留司官薄廩霑甑釡尚愧逺祖丹西都多<lb/>
巨公賢哲羅衣冠親炙挹髙義朝夕陪清歡蒹葭倚白<lb/>
玉蟻蛭對層巒肴羞屢陳列桃梨煩簇鑽<hi>通作攅</hi>翰林壺<lb/>
冰潔祕殿朱繩端逺識固莫測確論宜不刋立行皆表<lb/>
的析理亡髀髖從容及議樂辯論生酒䦨相圃衆如堵<lb/>
楚戰惴旁觀辭鋒奮銛利學海飜波瀾解帶拒班輸登<lb/>
壇劫齊桓焚舟却魏武火牛快田單守義若據險持說<lb/>
<pb n="KR4d0071_WYG_001-13a"/>
侔執干當仁不相讓食馬幾及肝聽者如餒人得味皆<lb/>
珍餐折衷無聖師簡編闕且殘誰能置輕重愈見制作<lb/>
難兩家難未解宜僚徒弄丸辨璞待炎火知松須嵗寒<lb/>
善教巳乃孚大器久始完人雖不我合留俾後世看行<lb/>
道匪彊聒賢藴寧遽殫用舍繫所逢明哲固能安樂天<lb/>
復知命頥養資廣胖<lb/>
　　　歴陽彭衛字明微棄官養母築堂名曰壽燕取<lb/>
　　　　壽老燕安之義得古人養志之道作詩以紀<lb/>
<pb n="KR4d0071_WYG_001-13b"/>
　　　　實<lb/>
養親不擇禄昔有仕為貧唯有席先疇足以供昬晨超<lb/>
然舍禄位一志親耕耘既無王事盬亦免賈用勤雞豚<lb/>
畜以時梁稻盈倉囷處身但清約甘㫖極鮮珍堂上埀<lb/>
素髪含飴弄兒孫綵服不離膝終日常欣欣園中復構<lb/>
室花竹圍四隣窻戸儼羅列開闔隨寒温慈顔縱遊適<lb/>
日涉不為頻雅當壽燕名安康保靈椿門多長者車間<lb/>
可延嘉賓講道資朋友德譽日以新孝誠動金石豈獨<lb/>
<pb n="KR4d0071_WYG_001-14a"/>
化鄉枌顯揚久益大聖世求忠臣<lb/>
　　　自警<lb/>
憶昔為小官位卑職易營朋知喜其勤民口亦見稱中<lb/>
間忝臺諫已覺言難行然頼識者恕尚謂無欹傾數年<lb/>
忽遭遇用大過其能名虚稱不實任重力難勝具瞻不<lb/>
可欺舉動招譏評士論固不與自知亦甚明禄厚難報<lb/>
荅徒滋驕侈萌子孫忘艱難服用饒夸矜清白素風減<lb/>
冗長浮費増親舊多責望厚薄貽怨憎貧賤勝富貴古<lb/>
<pb n="KR4d0071_WYG_001-14b"/>
語信可憑請病䝉罷免方幸憂責輕俄復統一道撫民<lb/>
帥邊兵寇狂適偃蹇民疲未蘇醒勝負繫司命休戚及<lb/>
羣民細務委將佐大事稟朝廷所稟有違從委擇有不<lb/>
精差失雖毫釐致敗或<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>陵殞身何足道誤國玷家聲<lb/>
可不常惕懼臨淵履春冰庶幾免危溢書此為心銘<lb/>
　　　自砭<lb/>
人有好勝心當以善勝惡豈宜執人我與彼較彊弱所<lb/>
得無毫釐所失已山嶽事過徒自悔駟馬追不却况臨<lb/>
<pb n="KR4d0071_WYG_001-15a"/>
衰暮年事尤資審度如人行逺道日暮將憇泊遵途益<lb/>
須慎勿使趣向錯逆境是吾師苦口多良藥豈止人難<lb/>
欺將為鬼所噱有病在速治姑以自砭灼<lb/>
　　　次韻曼叔見寄<lb/>
予生三十愚且惷樂善自許人難雙前年杞城拜夫子<lb/>
似處幽蔀逢明缸交情期與道義久苐愧蟻蛭臨崆㟅<lb/>
兵廚得酒不自飲擕挈過我盈尊缸追遊頗縱山水樂<lb/>
涼風皓月臨溪矼長歌髙嘯助清景徹曙未肯囘艂艭<lb/>
<pb n="KR4d0071_WYG_001-15b"/>
别來節物皆一換秋風憀慄陵疎牕韓庵幽蓮墮紅粉<lb/>
崔榭密竹森雲幢過從往往臻靜黙兀坐終日如枯樁<lb/>
得君新詩成杼軸目未窮紙心先降指摘萬象無不到<lb/>
發慮百中如甘逢摉情引思勉欲和畎溜豈合追湍瀧<lb/>
念君懷道滯山邑誰者肉食居髙龎<hi>龎髙屋也</hi>方今明聖締<lb/>
堂搆采拔材榦恢鴻厖長松偃蹇卧澗谷梓匠誰與來<lb/>
扶扛入登明堂柱九室氣象凛凛尊家邦復使天下貴<lb/>
儒術頌聲千載長錚淙<lb/>
<pb n="KR4d0071_WYG_001-16a"/>
　　　同王弱翁宿廣化寺<lb/>
能知真樂唯吾曹聲利外物誠無僥深山窮谷苟遂性<lb/>
膚體不厭常枯焦况如佳景擅天巧㑹與仁友相追邀<lb/>
龍門伊洛古今勝蒼巖翠壁雙岧嶤疏鑿宛見神禹迹<lb/>
懷襄既乂熈堯朝千龕萬宇變佛室鐘磬梵唄何喧囂<lb/>
唐僧無畏號神雋當時聲勢尤翹翹開山撥壤盡竒秀<lb/>
樓殿勢若風中飄髙甍埀空挿雲翼連閣跨路馳星橋<lb/>
深沈神物潛擁護顯敞燕雀如矜驕摉竒選勝幸遲日<lb/>
<pb n="KR4d0071_WYG_001-16b"/>
禪堂解榻眠清宵灘聲蕭蕭雜羣籟天真不啻聞咸韶<lb/>
陵晨擕策度翠巘竹溪深處從僧招融融朝暉射巖谷<lb/>
雜花爛漫紅欲燒令人即欲置萬累百年盡向遊中消<lb/>
乃知神仙有窟室我意已欲陵煙霄<lb/>
　　　龍門行<lb/>
皇圖經野臨中天北有大河南陸渾陸渾之下伊之源<lb/>
直走關塞侵山根此山不斷亘坤軸逆為汝海波濤飜<lb/>
忽焉天意有不測疈開峽口流如吞長波萬練巻空過<lb/>
<pb n="KR4d0071_WYG_001-17a"/>
貫都㑹洛風霆奔崖岸相嶔竦天闕此號鑿龍為禹門<lb/>
石道盤紆入幽䆳杉松隠映皆祗園下窺朝市但塵土<lb/>
不與人世同囂喧天章閣老真相嗣詔委北陲嚴國藩<lb/>
前騶驅弩聊盤桓憑髙置酒臨巖軒是月嘉平臘將盡<lb/>
春風料峭煙霾昬圭隂表日景漸正玉沙透水波先温<lb/>
杳杳端闈照宸極壯以崤函周轘轅超然宴覽動咨歎<lb/>
坐預國論慚㝠頑乃知公旦卜洛意根本繫時亡與存<lb/>
法宫在今宜有制上憲太微尊至尊乘杓布政朝萬玉<lb/>
<pb n="KR4d0071_WYG_001-17b"/>
莫如洛宅當乾坤三陵氣象貫星野慶雲祚百雲來孫<lb/>
豈唯設險御諸夏亦以捍患安元元為於可為事乃濟<lb/>
器大重遷咸有言賤臣幽退冒及此願對上前圖籍論<lb/>
　　　梁貺之惠酒分餉張伯常朝議<hi>貺之時為提刑</hi>
黄衣健卒肩乘壺口傳好語無緘書為言八使致新釀<lb/>
赤泥翠籠來兵廚軫予官冷乏斟酌補助不足均贏餘<lb/>
殷勤拜貺興不淺對月開縢露華滿金波瀉出紫玉瓶<lb/>
珠光飛入琉璃醆獨酌雖甘少遺味懷友思賢動深意<lb/>
<pb n="KR4d0071_WYG_001-18a"/>
走送城西詩酒家珠玉琅琅發清思李白一斗詩百篇<lb/>
劉伶一石髙七賢吏部興來卧甕邊賀公眼花井底眠<lb/>
乃知醉鄉路安穏華胥有國無圻畛願君愷樂游其間<lb/>
千秋萬嵗歡難泯<lb/>
　　　和君實同年㑹作<lb/>
詩酒相娛誠得䇿洛社當年有牛白况公同榜三四君<lb/>
從宦天涯久相隔一朝把酒對春風餘花紅白猶堪摘<lb/>
不鄙賤生年輩晩招延亦預尊前客清歡盡日信忘形<lb/>
<pb n="KR4d0071_WYG_001-18b"/>
醉舞狂歌不知拍<lb/>
　　　和王微之赴韓持國燕集<lb/>
潁川太守無羈束為政課卑纔第六里中耆舊六七翁<lb/>
漸閒勇退皆髙躅獨愧衰疲掌民社謾擁熊軒駕丹轂<lb/>
身病何由安百姓才薄豈當尸厚禄巧匠居旁只坐觀<lb/>
老手真能袖間縮唯有過從相愛心青松不肯更寒燠<lb/>
韓公開宴坐髙堂帳帟埀紅窻綺綠簾深不散玉爐香<lb/>
夜長屢剪銅盤燭從容談笑雜笙歌爛漫肴烝兼海陸<lb/>
<pb n="KR4d0071_WYG_001-19a"/>
翩翩舞態學驚鴻嘹喨龍吟出横竹與公進退晩相同<lb/>
曽共憂勤參大麓酒量從兹減壯年豈復長鯨呑百谷<lb/>
興來猶勉奉公歡金尊未釂先頽玉且同萬物樂時康<lb/>
况慕諸君知止足<lb/>
　<lb/>
　<lb/>
　<lb/>
　<lb/>
<pb n="KR4d0071_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠宣集巻一<lb/>
</p>
<p>
</p>
  </div>
</body>
</text>
</TEI>
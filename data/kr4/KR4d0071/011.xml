<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集巻十一</head>
    <p>
<pb n="KR4d0071_WYG_011-1a"/>
欽定四庫全書<lb/>
　范忠宣集巻十一　　　　宋　范純仁　撰<lb/>
　　祭文<lb/>
　　　祭謝秘丞文<lb/>
維治平二年嵗次乙巳四月庚寅朔某日具位范某謹<lb/>
遣人以清酌庶羞之奠致祭於亡友秘丞謝君師宰之<lb/>
靈嗚呼師宰自天生徳仁孝愷弟温恭正直言參典章<lb/>
動唯法則清静寡私心如止水謙虚無我賢不自恃年<lb/>
<pb n="KR4d0071_WYG_011-1b"/>
方及壯道已充已曾未設施疾以不起時惟聖師獨喪<lb/>
顔子嗚呼哀哉識君之初君方幼齡龍駒鳯雛神骨天<lb/>
成騰鶱萬里誰測其程我之慕君聞道為先君之厚我<lb/>
世舊以憐交深義合恩契綿聨情均手足㡬二十年君<lb/>
罷山陽我官東畿維舟相從浹日燕嬉君病東還我憂<lb/>
惙惙執手相視忍涕而别孰謂伊人於斯永訣嗚呼哀<lb/>
哉天之生君將澤蒸民君之不幸寧止其身朋友慟哭<lb/>
善人悲辛嗚呼哀哉我從兄喪歸葬洛師纒哀在途銜<lb/>
<pb n="KR4d0071_WYG_011-2a"/>
命東馳音問不繼承訃後時哭不瞻柩祭不及尸為我<lb/>
之恨終身孔悲千里馳奠誠過乎辭君之神明鑒此不<lb/>
欺尚饗<lb/>
　　　祭韓魏公文<lb/>
維熈寧八年嵗次乙卯某月日具位范某謹以清酌庶<lb/>
羞之奠致祭於故司徒侍中贈尚書令魏國韓公之靈<lb/>
唯公量包宇宙誠貫金石伊吕兼材淵騫比徳降精星<lb/>
辰瑞我王國在茂業與元勲信輝今而映昔仁祖夢卜<lb/>
<pb n="KR4d0071_WYG_011-2b"/>
公秉鈞軸志扶社稷誓忘家族聖嗣勃興皇圖再續建<lb/>
萬世不㧞之基為四海無窮之福非天下之至明則孰<lb/>
定計之神速若夫三紀弼亮兩朝顧囑智周慮逺仁深<lb/>
義篤以名教為已任俾多士之誠服功盖天下而沖退<lb/>
不居貴極公相而謙卑自牧罄竹帛以難紀詎筆舌之<lb/>
能録薨於晝錦贈典繁縟祠於大烝盛美完足浹遺愛<lb/>
於華夷痛云亡於比屋昔我先君志同體均出處竝命<lb/>
六偕絲綸金蘭之契雖古罕倫矧余不肖辱視猶子推<lb/>
<pb n="KR4d0071_WYG_011-3a"/>
輓保全教誨飲食聞一善則喜見顔色憫獲罪則憂形<lb/>
歎喟滲骨淪肌恩深莫計念初違離八年於兹移官鉅<lb/>
鹿瞻拜有涯中途改轅志願復違守官之邈神䰟坐馳<lb/>
豈圖承訃畢世長辭驚呼沈痛不特以私為朝廷惜與<lb/>
蒼生悲生不能奉教於朝夕没不獲盡哀於寢闈徒侑<lb/>
奠以空言我公知乎不知嗚呼哀哉尚饗<lb/>
　　　與慶州官吏祭韓魏公文<lb/>
年月日具位范某遣指揮傅政謹以清酌庶羞之奠致<lb/>
<pb n="KR4d0071_WYG_011-3b"/>
祭于魏國韓公之靈唯公道足以窮聖人之奥故闗盛<lb/>
衰而不倚徳足以憲萬邦之重故踐文武而竝濟弼亮<lb/>
三朝之盛扶登二聖之隆朝廷治忽伊尹所以自任邦<lb/>
國若否山甫所以儀圖翊成隆平坐致熙洽哲謀肅又<lb/>
宜神理之助順昌熾壽臧固輿心之善頌天不慗遺人<lb/>
將安仰薨謝之訃上深惻於宸衷褒贈之章詔益進於<lb/>
寵數名固耀於青史祀巳躋於大烝哀榮所加夷夏増<lb/>
欷唯斯邊氓早沐恩化爰從慶厯西討科役繁興綏輯<lb/>
<pb n="KR4d0071_WYG_011-4a"/>
疲羸繄公是頼繼輟樞筦之責復將西撫之命厥後横<lb/>
山用武狂寇竊發公持四道之柄密授神算鎮以山嶽<lb/>
之重迄臻安靜則唯兹土受賜為尤凶問之来孰不揮<lb/>
涕某久被鈞播方兹官守謹同吏民之情逺致薄奠報<lb/>
德匪稱致哀無窮唯公英靈鑒此誠意尚饗<lb/>
　　　祭廟文<hi>二首</hi>
年月日時具位范某謹以清酌時果之奠祭于某神某<lb/>
被詔守土唯禮是循事神之意不敢不謹爰伸祗肅躬<lb/>
<pb n="KR4d0071_WYG_011-4b"/>
謁祠下尚祈聰明俯垂鑒佑<lb/>
熈寧八年乙卯嵗二月癸亥朔八日庚午具位謹遣指<lb/>
使侍禁郭進以清酌之奠敢昭告于土地之神某方兹<lb/>
莅職宜新庶務廨宅弊陋將加繕完唯神相之宜無後<lb/>
害不日告畢敢忘神休<lb/>
　　　脩文正祠堂祭文<lb/>
維熈寧八年嵗次乙卯二月癸亥朔十日壬申嗣子朝<lb/>
奉郎守尚書工部郎中直龍圖閣知慶州軍州兼權發<lb/>
<pb n="KR4d0071_WYG_011-5a"/>
遣環慶路經畧安撫使兼馬步軍都總管輕車都尉賜<lb/>
紫金魚袋范某謹以清酌時果之奠敢昭告于先考太<lb/>
師令公文正公之靈某䝉賴貽謀獲踐世職瞻仰祠貌<lb/>
哀榮交心唯是塑繪弗工羣情未厭爰加脩繕以傳無<lb/>
窮髣髴慈顔不任永慕尚饗<lb/>
　　　祭廟文<lb/>
天久不雨禾稼將稿是用竭誠于神以祈濡澤薄奠屢<lb/>
陳未䝉嘉應大懼執事者不克蠲潔牲牢不肥粢盛不<lb/>
<pb n="KR4d0071_WYG_011-5b"/>
精而神不顧享夙夜惴畏不遑寧居乃涓日改牲再禱<lb/>
于神唯神歆鑒以施沛然之賜尚饗<lb/>
　　　祭終南太白湫文<lb/>
比嵗不雨被邉之民流離莩亡所不忍視今夏驕亢復<lb/>
甚焦灼涓禱羣望曾莫我助是用逺邀靈液以祈濡澤<lb/>
神既戻止遽獲嘉應旱稼復蘇優渥霑足皆神所賜敢<lb/>
不竭誠敢不腆禮以謝神貺惟聰明正直尚終沛施以<lb/>
庶乎有秋也尚饗<lb/>
<pb n="KR4d0071_WYG_011-6a"/>
　　　祭吕虞部文<lb/>
維熈寧八年六月日具位范某洎諸同僚謹以清酌庶<lb/>
羞之奠致祭於故通判虞部吕君之靈嗚呼惟君奮身<lb/>
經術潛心政事美績休聲聞於已試屈貳邊藩民懷吏<lb/>
畏綱領衆務興頽舉弊人方荐飢溝壑誰濟君實孜孜<lb/>
存養撫視憂勞成疾以至殄瘁仁者不壽天理曷恃邦<lb/>
失賢佐孰不揮涕旅櫬東還川陸迢遞一慟長别痛徹<lb/>
肝肺魂兮有知歆此薄酹<lb/>
<pb n="KR4d0071_WYG_011-6b"/>
　　　祭廟文<lb/>
熈寧八年三月二十日具位謹遣隨行指使庫崇禧以<lb/>
清酌庶羞之奠致祭于城隍土地之神某莅職之初廨<lb/>
宅是葺隂期攸相有禱于神衆工經營逾月告畢土木<lb/>
無變庭堂一新獲此安居允神之賴爰陳薄奠以答靈<lb/>
休<lb/>
　　　送太白湫水祭文<lb/>
熈寧八年五月二十四日具位謹以清酌庶羞之奠告<lb/>
<pb n="KR4d0071_WYG_011-7a"/>
于太白湫之神惟神宅終南太白之奥出入變化濡澤<lb/>
千里環慶邊壤比年旱亢守土者惕然逺求一勺之靈<lb/>
以救枯槁神已賜之雨少有秋望不敢稽怠謹復遣供<lb/>
奉官楊正奉神以歸神其鑒兹終是嘉貺<lb/>
　　　祭蔡資政文<lb/>
元豐二年六月日具位謹以清酌庶羞之奠致祭于資<lb/>
政諫議蔡公之靈嗚呼天生賢傑以翊昌時河嶽鍾秀<lb/>
星辰孕竒唯公堂堂王佐之資少掇詞科出賔侯幕才<lb/>
<pb n="KR4d0071_WYG_011-7b"/>
動羣公交章薦鶚歴職中外規模宏博按刑南服鹺禁<lb/>
方愆兇狡冒利俗弊刑煩公拯其頽息賸人安畿甸置<lb/>
使公膺首選掌漕于西金榖以羡荐帥慶渭兵鋭甲堅<lb/>
邊塞要地夷夏謳歡上新庶政注意鼎司公則大用文<lb/>
武是毗憂勞積躬位以疾辭分臺别都方優養頥天乎<lb/>
不憗明哲其萎昔我先門學多良士公實覩奥許以重<lb/>
器公於不肖眷矚為尤不鄙衰零姻婭是求自我别公<lb/>
於今五年訊問稠重日覬平痊喪訃忽承悲徹肺肝謫<lb/>
<pb n="KR4d0071_WYG_011-8a"/>
居千里哭奠莫前嗚呼永訣抱恨終天<lb/>
　　　祭監押劉供奉文<lb/>
年月日具位致祭于監押供奉劉君之靈惟靈勤儉持<lb/>
躬亷謹率職忽焉壽終孰不哀惻矧我同僚涕泗盈臆<lb/>
奠兹酒醴旅兹肴核魂兮来歆幽顯永隔嗚呼哀哉<lb/>
　　　信陽軍脩鼓角門祭文<lb/>
軍雖小邦古亦建國門闕所設號令攸宣眷惟樓觀之<lb/>
隳曷聳吏民之望度材有素更制未遑方卜日以肇新<lb/>
<pb n="KR4d0071_WYG_011-8b"/>
在前期而除舊土木無變工徒用安有望於神隂相厥<lb/>
事<lb/>
　　　祭張復禮提刑文<lb/>
天生賢傑將翊昌辰聖運龍興多士雲臻偘偘張公才<lb/>
識邁倫邑政殊尤超陞部使更典濟隂龔黄其治按刑<lb/>
畿右察亷是職舉善如飢化姦以徳三載忠勞熈然美<lb/>
績盗發申郊戕民敗吏申無城兵比屋驚惴公来指蹤<lb/>
殱厥兇類千里獲安繄公是頼予方左遷始獲公遇推<lb/>
<pb n="KR4d0071_WYG_011-9a"/>
借維持危乃弗仆軺車所臨謳頌洋洋天宜報公昌熾<lb/>
壽臧胡奪民望而公云亡哲人之萎孰不痛傷家有令<lb/>
子慶澤之長朝有令名後世之光公亦何憾歆此一觴<lb/>
　　　祭韓國富公文<lb/>
嗚呼我公一代師臣始終名節玉潔金純策中大科王<lb/>
佐之資入掌誥命朝夕論思慶厯西討師人財費北狄<lb/>
驕慢乘我之匱命公徃使仗節專對折其姦謀朔陲用<lb/>
乂進貳樞筦謨謀宏逺權倖交愬東藩是典易帥青淄<lb/>
<pb n="KR4d0071_WYG_011-9b"/>
河北荐饑流冗百萬稚艾相携鬼形烏面蟻聚三齊公<lb/>
命羣吏築室止棲貸貲哺食如母憐兒卒逢善嵗完飽<lb/>
而歸孰謂公仁可敵天時仁祖命相公居冡席密議建<lb/>
儲宗室是擇先皇繼明扶天之力功初不聞後益顯赫<lb/>
今上御極首膺注意以疾避權還政居第上壽而終五<lb/>
福惟備國喪元老時頽泰山天子震悼士民悲酸嗚呼<lb/>
哀哉先君文正識公於㣲矧伊不肖復辱公知狂率抵<lb/>
罪屢貽嗟咨軫其顛危憂見色詞既獲安全終莫瑕疵<lb/>
<pb n="KR4d0071_WYG_011-10a"/>
情均父兄恩重山丘公今殁矣誰復顧周既百身之莫<lb/>
贖諒畢世而難酬嗚呼哀哉<lb/>
　　　祭河中宋司録文<lb/>
元豐七年十月十三日具位謹遣司戸參軍劉格以清<lb/>
酌庶羞之奠昭告于故司録宋君之靈嗚呼盛徳之門<lb/>
文風孔碩唯君克世壽也奚嗇瞻言昊蒼俾予心惻奠<lb/>
以告違君其来格<lb/>
　　　祭謝大夫文<hi>元豐七年祭謝師厚</hi>
<pb n="KR4d0071_WYG_011-10b"/>
嗚呼嗟予生之多釁喪二子於濟南追殃咎以丐閒尚<lb/>
淚迹之盈襟柰何良朋之復失益知天道之難諶枉孝<lb/>
子之嘉命俾勒志于泉隂曾懇辭而莫獲愧才薄而弗<lb/>
任叙賢業以直書乏顯發於髙深公有文以自傳既鏗<lb/>
玉而鏘金奚他人之復仗固光耀於來今念相親於疇<lb/>
昔辱洞照其誠心收蟠木以為器憐舊物於遺簪端嵗<lb/>
寒以見期寧燥濕而移音痛生死之俄隔邈標韻之難<lb/>
尋昔郢人喪兮匠石廢斤子期亡兮伯牙絶琴今我存<lb/>
<pb n="KR4d0071_WYG_011-11a"/>
而公沒悵星孤而月沈指新阡而一奠庶英魂之来歆<lb/>
　　　祈雪祭文<hi>二首</hi>
爰自初冬時雪未降二麥虞枯稿之害庶民憂瘟疫之<lb/>
疾刺史之政不能召致和氣是用蠲潔酒醴有禱于神<lb/>
庶㡬驅滌旱暵霶灑膏澤致民豐康繄神之賜<lb/>
時雪久愆宿麥不滋是用有禱于神以丐甘澤既浹日<lb/>
矣寂爾無應豈刺史之誠不能感通神明而禮或不蠲<lb/>
而致然耶是用齋心潔醴再禱于神惟神聰明宜垂昭<lb/>
<pb n="KR4d0071_WYG_011-11b"/>
鑒<lb/>
　　　祭程宗丞文<hi>元豐八年祭程伯醇</hi>
天生賢傑必將濟時胡屯其位不俾設施復奪之壽天<lb/>
豈徒為伯醇之亡理益難推唯君之徳顔氏庶幾唯君<lb/>
之道孟軻無疵嘉言逺識後學所師進為御史言直身<lb/>
危退治畿民如母憐兒再謫筦庫恬窶安卑伯仲孝養<lb/>
親顔怡怡或禄或耕如壎應箎聖上繼明政推母儀選<lb/>
登俊賢以輔邦基君首被召捧詔伸眉畎畝愛君心同<lb/>
<pb n="KR4d0071_WYG_011-12a"/>
商伊如何遘厲梁壞山頽繄予不肖辱君重知夷吾多<lb/>
罪鮑叔不疑君今殁矣吾道疇依身縻窮邊素車莫馳<lb/>
遥陳薄奠寓哀以詞音容永隔畢世長思嗚呼哀哉<lb/>
　　　祭毋中散文<hi>毋清臣元豐八年十一月</hi>
南山峩峩八川蕩潏鄠杜之郊挺生人傑粲粲毋公靜<lb/>
深秀發徒步起家九卿是列澹然無營白首一節謝事<lb/>
退居塵紛屏絶琴奕壺觴寄傲風月遽驚淪謝呑聲悲<lb/>
噎平昔故僚契義稠結何以叙懷尊酒徒設長夜㝠㝠<lb/>
<pb n="KR4d0071_WYG_011-12b"/>
音容永訣嗚呼哀哉<lb/>
　　　祭李運使太夫人文<lb/>
猗歟夫人懿徳如玉閨房之秀来嬪大族二子顯赫養<lb/>
有榮禄千戸疏封是宜象服繐帳俄垂風飄殘燭悠悠<lb/>
素旐去此華屋獨有壺觴陳於路曲嗚呼哀哉<lb/>
　　　祭閻朝議文<hi>元豐八年十一月</hi>
唯公仁孝愷悌稟乎天資精金美玉内外無疵力學登<lb/>
科甘貧樂卑教吏愛民如母憐兒出宰衛南警卒將叛<lb/>
<pb n="KR4d0071_WYG_011-13a"/>
匹馬徃喻式曷其亂後遷代城築防禦患河水大至役<lb/>
夫奔散公卧堤上將死其難衆皆驚還死力救捍屹然<lb/>
功成千里咨歎將陵被水徙逺河濵部使薦公徃宰其<lb/>
民邑人遮留城門晝闗三日不行夜遁之官其狀上聞<lb/>
命公復還兩邑爭公白挺盈野諭以朝命哭不肯捨帝<lb/>
乃命公入佐大計非制之常以旌循吏時宰不合公則<lb/>
外補更符四郡人歌召杜博陵借寇久將變俗忽若使<lb/>
者手披公牘鬼録之姦四十有六隂君召公典司其獄<lb/>
<pb n="KR4d0071_WYG_011-13b"/>
無疾而終河朔所傳以公正直事或有然時方安民公<lb/>
則違世天不遺公来佐聖治豈公不偶人斯殄瘁交親<lb/>
之分金石相期官守遐阻歸紼莫持千里一奠曷窮我<lb/>
悲公乎聞乎永世長思嗚呼哀哉<lb/>
　　　祭司馬溫公文<lb/>
維元祐元年嵗次丙寅九月戊戌朔二十九日甲申中<lb/>
大夫同知樞密院事上柱國范某謹以清酌庶羞之奠<lb/>
致祭於故贈太師溫國公之靈嗚呼天胙有邦俾之元<lb/>
<pb n="KR4d0071_WYG_011-14a"/>
龜篤生我公為世父師夷齊之清淵騫之徳子産之惠<lb/>
叔向之直人有其一足以成名公兼衆徳乾乾不寧九<lb/>
流百家金匱石室鈎索沈隱裁其失得根柢治亂經綸<lb/>
皇極作為文章有書秩秩寶圭大裘望之肅然冬陽夏<lb/>
冰赴者爭先仁英兩朝煌煌厥聲國有正人折姦于萌<lb/>
荏苒者木求直于繩我公盡規君心則寧赫赫神考體<lb/>
貌有徳公獻其可嚴嚴翼翼言有未用不敢愛爵深衣<lb/>
幅巾歸休於洛公則休矣四方顒顒君子野人洎於他<lb/>
<pb n="KR4d0071_WYG_011-14b"/>
邦聞風懷歸於父於兄天施不齊或怨寒暑公獨何施<lb/>
四海一譽元豐之末國有大事穆穆文母佑我聖嗣爰<lb/>
立作相媚于神人我公在廷其重千鈞士賀於朝民歌<lb/>
於㕓農慶於野兵休於邊燠爾慄寒養其飢孱無痏於<lb/>
肌無莠於田培其本根枝葉則茂豈曰我作憲章惟舊<lb/>
於赫聖考左右上帝休公於家實遺聖子巻耳思賢夙<lb/>
夜周京不惑不疑成此太平公之去来人之戚嬉非人<lb/>
戚嬉帝之從違豈人事耶天實為之某不才辱公知深<lb/>
<pb n="KR4d0071_WYG_011-15a"/>
人之相知貴相知心唯公我知洞達表裏采其所長謂<lb/>
或可使申固義好丘山不移匪我則然公實取之泚泚<lb/>
清洛獨樂之園嘉藥春敷脩竹夏寒清酌翛然我招我<lb/>
從琅琅嘉言有銘在躬朝聽過實備位樞機入與國論<lb/>
獲親風規六七年間為益不貲私祈白首從公以歸憂<lb/>
勞傷生公既遘疾庶㡬有瘳卒相王室國祠既誓公以<lb/>
喪聞我心之悲不獲走門入哭於室公既大歛終天永<lb/>
違不一見面人生有死如旦夜耳曾子將殁知免而喜<lb/>
<pb n="KR4d0071_WYG_011-15b"/>
公身既脩公志既畢既壽令終無一或失有如公者古<lb/>
今萬一我毎念此紓心之悲猶有鬼神實聞我辭嗚呼<lb/>
哀哉<lb/>
　　　祭太中大夫司馬公文<hi>字伯康元祐二年正月</hi>
唯公純孝愷悌剛明篤實精金璞玉混然天質致身三<lb/>
朝躋位九列終始無瑕險夷一節生於徳族出逢累聖<lb/>
考貴而賢季則文正嫡配令壽化行閨門執笏垂魚多<lb/>
子與孫天下達尊公全其三洪範五福公則能兼予謫<lb/>
<pb n="KR4d0071_WYG_011-16a"/>
安陸公来守邦見賢就善我心則降公不鄙予定交忘<lb/>
年久要不忘婚姻有聨予官京師季相當朝公處於鄉<lb/>
将赴季招予亦思公心焉忉忉相以疾薨公不克来予<lb/>
念公年羸不勝哀果聞訃音梁壞山摧嗚呼哀哉相知<lb/>
以心世莫如公死生契闊喪事弗躬天實為之匪予負<lb/>
公既悲且恨終天莫窮嗚呼哀哉<lb/>
　　　祭周朝散文<hi>字敦夫元祐二年四月十日</hi>
生之有死是惟朝暮百齡大期鮮或能度間有促延孰<lb/>
<pb n="KR4d0071_WYG_011-16b"/>
識其故享非所宜悲用難措嗚呼敦夫生徳則豐孝友<lb/>
自少仁義積躬純懿之行鄉黨式宗錯綜之文士服其<lb/>
工奮於清朝寔有成績所至必顯厥聞無斁領使一道<lb/>
寛不容惡俗方察察君獨綽綽衆嫉君異君安我仁逡<lb/>
巡後時逍遥道真少尹西都監州朔方有政有議不柔<lb/>
不剛仁宜有年徳宜有位曽未耆耋俄驚川逝越我士<lb/>
夫痛此凶鞫曰天佑善胡斯不淑矧伊涼薄義忝姻好<lb/>
稔君家行既久彌卲兹焉永訣孰均予悼冩哀於辭一<lb/>
<pb n="KR4d0071_WYG_011-17a"/>
奠以告嗚呼哀哉<lb/>
　　　祭王中散文<hi>字不疑元祐二年五月</hi>
唯公國士之秀相門之英行著温恭道惟直清老盡色<lb/>
養外忘寵榮退就間官沖淡無營夢奠兆凶逝川莫停<lb/>
仁者宜壽公享遐齡徳必有位公登列卿積善之報子<lb/>
孫繩繩在公無憾善人戚咨矧其朋游涕泗交頥絶絃<lb/>
有恨廢斤抱思祖奠弗躬葬紼靡持寓哀以言公知不<lb/>
知嗚呼哀哉<lb/>
<pb n="KR4d0071_WYG_011-17b"/>
　　　祭正議大夫張昌言文<hi>元祐三年</hi>
唯公植徳忠厚立心醇和積其奥學奮於賢科樂行内<lb/>
實不求世名畏人我知聲恐過情奉身清約布衣菲食<lb/>
及其臨義坦不少惜委已有餘以活餒寒公之所易人<lb/>
之所難氣夷色温若無不容及所當仁未嘗苟同道行<lb/>
則進言違則退去就蕭然莫能留礙武濟之論萬世所<lb/>
偉河朔之奏百萬復起仁者必壽古聖謂宜公雖有年<lb/>
不究期頥士夫歎息民吏嗟咨家父征西公實從事忘<lb/>
<pb n="KR4d0071_WYG_011-18a"/>
年見親漸磨以義遽喪良朋捨斤揮涕柩不引紼窆不<lb/>
親臨寓辭寫哀尚想徽音<lb/>
　　　祭康國韓公文<hi>元祐三年四月十三日</hi>
嗚呼我公篤生大家不以世資奮於詞華甲科巍峩聲<lb/>
名益夸遂躋臺閣論議蹇蹇忠亮實塞寛仁剛健憂國<lb/>
愛君發於至誠知無不為見於益爭一時建明或大或<lb/>
細或既設施或梗而止然其大體一本公忠無有秋毫<lb/>
介私取容樞府兵柄幽贊㡬密遂相天子具瞻赫赫夷<lb/>
<pb n="KR4d0071_WYG_011-18b"/>
險百途我心唯一憎愛萬變以義始卒尊重簡嚴隂消<lb/>
邪慝衣冠堂堂稱是柱石閨門烝烝仁愛孝慈孰寡孰<lb/>
鰥我與均之推轂善人不愛其力我任其咎無爾失職<lb/>
禄賜萬鍾人不譏富平生親交予求予取燕語笑談孔<lb/>
樂無嚴賔客滿堂不知其尊唯是不肖待以國士豈無<lb/>
知巳厚孰公似我之惷愚中遭擯斥推抵屏卻誰嗟孰<lb/>
惻公獨拳拳隻手引溺以其進退為巳休戚守慶闕人<lb/>
薦我貶所我誠負公不究任使歸来見公愧發於顔公<lb/>
<pb n="KR4d0071_WYG_011-19a"/>
獨存撫知我過前延我室堂敦叙中外賢姉白髪命我<lb/>
使拜遺親棄舊自昔匪今聞公之風實感人心告老去<lb/>
位非天子意請不可奪三公就第公雖家居徳義在人<lb/>
山嶽隱然朝廷自尊具舟有司申伯信邁安車臨我握<lb/>
手出涕謂宜百年黄髪齯齒人之云亡心之憂矣於穆<lb/>
文母天子聖明兩宫来臨慟哭老成賻喪則豐贈官則<lb/>
崇姑慰我心不能還公歸葬有期屬我以銘不腆之文<lb/>
敢不顯明一觴在前如聞玉音嗚呼亡矣有涕如傾尚<lb/>
<pb n="KR4d0071_WYG_011-19b"/>
饗<lb/>
　　　祭廣濟使君蔡承議文<hi>元祐三年二月</hi>
唯君慶門之嗣清世之賢位不滿能沒於盛年天道難<lb/>
知善人咨歎人有所懷失則惘然況於死生親舊之間<lb/>
君少負才凌厲奮舉既将鶱騰則復齟齬十年之間進<lb/>
退相補謂宜耆壽身顯名揚云何中道齎志而亡願既<lb/>
違矣人既非矣懷資抱器弗克施矣侑奠以言寓余悲<lb/>
矣嗚呼哀哉<lb/>
<pb n="KR4d0071_WYG_011-20a"/>
　　　祭申國司空吕公文<hi>元祐四年三月二十六日</hi>
嗚呼我公清浄寡欲足以革化鄙汚寛厚有容足以消<lb/>
伏訛慝其黙也能服物而不孚其簡也能治煩而不惑<lb/>
嗚呼公能有餘於無為而他人不足於竭力也羣言繁<lb/>
興辯者不給於口而公獨漠然而不唱大議未定智者<lb/>
夙夜以思而公方安然而居息謂若後也而常先疑若<lb/>
失也而皆得此四方視之以為表儀而二聖倚之以為<lb/>
柱石也若其左右侍從密勿致君之謨與夫出入鎮守<lb/>
<pb n="KR4d0071_WYG_011-20b"/>
慈惠愛物之績於公之長曽不咫尺也唯其左右王室<lb/>
宰制萬物内尊朝廷外撫夷狄者庶㡬究公之盛徳也<lb/>
某中年流落白首秉國獲同勤勞日奉顔色淡然其日<lb/>
親裕然而多益也其心之所向意之所宅某既恃公之<lb/>
相知而公亦了見其胷臆也嗚呼曷為少疾而莫救一<lb/>
卧而永息也昨日揖於朝而今日哭於室也上公一品<lb/>
固公職也仁者必壽七十嗇也嗚呼公乎小人之所望<lb/>
以革心而善人之所恃以取直也老成云亡君子弔戚<lb/>
<pb n="KR4d0071_WYG_011-21a"/>
徃者何憾而存者惻也嗚呼啟國備禮天子之澤休功<lb/>
顯問史有筆墨唯予心之哀曽是莫抑也尚饗<lb/>
　　　祭陳龍圖文<hi>紹聖元年十一月</hi>
唯公材猷膚敏學術淵通牓竝龍虎光垂蜺虹踐履要<lb/>
路華外煜中所至可述名髙實充宣力累朝服休四紀<lb/>
臨劇而簡視難如易屢領使權十年近侍晩請琳宫告<lb/>
歸故里昔我充貢已挹風規同年賜第竝拜彤墀仕宦<lb/>
相望鮮合多離公居河橋我忝并帥假道来之再陪髙<lb/>
<pb n="KR4d0071_WYG_011-21b"/>
誼别未㡬年訃音遽至我病辭位聞公遘凶徃弔莫可<lb/>
哀情曷窮朅来許下公穴將封敬陳薄奠聊寫初終尚<lb/>
饗<lb/>
　　　拜掃祭文<hi>考妣同</hi>
雨露既濡追逺増慕時享之禮敢忘䖍恭謹陳薄奠以<lb/>
伸拜掃<lb/>
　　　祭十九兄監簿文<lb/>
雨露既濡對時興感薦享之禮敢忘䖍恭謹陳薄奠以<lb/>
<pb n="KR4d0071_WYG_011-22a"/>
伸拜掃<lb/>
　　　祭鮮于子駿文<lb/>
嗚呼子駿居今之世志古之道白首好學耽玩易老見<lb/>
於事業發為文章治民則惠執義則彊柔亦不茹剛亦<lb/>
不吐邪則我仇正則吾與予昔使蜀封部實鄰聞其風<lb/>
聲愛慕其人同分西臺晩益相親茂林脩竹美景良辰<lb/>
杯盤草具笑語天真通家之好徃事空陳年將從心乃<lb/>
補衮職拳拳朴忠侃侃正色病不克施終古遺直告滿<lb/>
<pb n="KR4d0071_WYG_011-22b"/>
三月退卧淮陽凶訃遽来我心隕傷歸於其邱實邇吾<lb/>
鄉涕灑秋風醉此一觴<lb/>
　<lb/>
　<lb/>
　<lb/>
　<lb/>
　<lb/>
　范忠宣集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>范忠宣集巻十八</head> <lb/>
    <p>
<pb n="KR4d0071_WYG_018-1a"/>
欽定四庫全書<lb/>
　范忠宣集巻十八<lb/>
　　附録<lb/>
　　　忠宣公國史本傳<lb/>
范純仁字堯夫世家蘇州父仲淹嘗參知仁宗政事諡<lb/>
文正葬河南遂為河南人純仁五嵗知讀書八嵗為其<lb/>
徒誦說書義以父任為太常寺太祝皇祐元年第進士<lb/>
調知武進長葛二縣俱不赴文正薨始出仕以秘書省<lb/>
<pb n="KR4d0071_WYG_018-1b"/>
著作佐郎知襄城有恵愛課民種桑號其桑為著作林<lb/>
云召編校昭文館書籍辭不就簽書許州觀察判官公<lb/>
事賈黯知開封薦宰襄邑縣有牧地衞士挾以暴民田<lb/>
純仁取一人杖之牧地初不𨽻縣有詔劾純仁純仁言<lb/>
兵須農以贍䘏兵當先䘏農朝廷直之釋不問且聽牧<lb/>
地𨽻縣自純仁始治平中自江東運判召為殿中侍御<lb/>
史遷侍御史時方議濮安懿王典禮大臣與從官異議<lb/>
純仁曰陛下親受仁宗詔而為之子與前代定策入繼<lb/>
<pb n="KR4d0071_WYG_018-2a"/>
之主不同請如從官議繼與御史吕誨引誼據經語斥<lb/>
大臣尤切納告牒家居待罪已而内出皇太后手書尊<lb/>
王為皇夫人為后純仁復言陛下以長君臨御奈何使<lb/>
命出房闥異時或為權臣矯託之地非人主自安計尋<lb/>
詔罷追尊趣純仁就職純仁猶以不俱如從官請去益<lb/>
堅上不得已出純仁通判安州由是純仁之名震於天<lb/>
下徙知蘄州歴京西提㸃刑獄京西陜西轉運副使召<lb/>
還除尚書兵部員外郎兼起居舍人知諌院未㡬加直<lb/>
<pb n="KR4d0071_WYG_018-2b"/>
集賢院同修起居注判國子監神宗厲精求治任用王<lb/>
安石事多所更純仁言驟更法度人心不寧書曰怨豈<lb/>
在明不見是圖願陛下圖不見之怨上問何謂不見之<lb/>
怨純仁曰古人所謂天下之人不敢言而敢怒者是也<lb/>
上善之令條故事可為戒者以聞純仁作尚書解以進<lb/>
及為諫官前後為上言者以休兵省事節用富民進君<lb/>
子退小人愛人材申公論為急崇聚斂事苛刻親䜛佞<lb/>
任偏聽為戒大則廷論小則疏逹未聽則連章累牘不<lb/>
<pb n="KR4d0071_WYG_018-3a"/>
苟止其於君子小人之際尤激切無所諱避又言道逺<lb/>
當馴致事大難速成人材不可遽求積弊不可頓革自<lb/>
古人君欲事急就必為憸佞所乘不可不察純仁雅與<lb/>
安石厚善至是數言安石以五霸富國彊兵之術啟廸<lb/>
人主失天下望既而劉琦錢顗孫昌齡同時罷御史純<lb/>
仁又言琦等一言柄臣遽以罪去今在廷阿附者衆奈何陛下更<lb/>
以法驅之言益指切安石并及他大臣上寢其章罷諫院<lb/>
留修起居注固辭出知河中府徙成都府路轉運使坐<lb/>
<pb n="KR4d0071_WYG_018-3b"/>
失覺察僚佐宴游左遷知和州徙邢州未至加直龍圖<lb/>
閣環慶路經畧安撫使入見上問兵法邊事皆對非所<lb/>
習固懇辭邊任不許慶自文正為帥有恩純仁至屬嵗<lb/>
饑賑發以時全活甚衆既而蓬生蔽野結實如粟可食<lb/>
公私獲助復為營來嵗耕稼之具嵗以大熟或言其廪<lb/>
貸過多遣使按視民聞之爭先輸官比使至無負者㑹<lb/>
屬郡流人道慶稱寃按得寃狀郡將种古訟純仁挾情<lb/>
變獄詔移獄比郡出御史治之逮純仁就對部人數萬<lb/>
<pb n="KR4d0071_WYG_018-4a"/>
號泣遮道兒童相率誦詩隨之久迺得去獄成古坐誣<lb/>
告扺罪純仁猶以他事奪職知信陽軍徙齊州以䘮子<lb/>
請罷得管勾西京留司御史臺再知河中府論教保甲<lb/>
妨農事甚力累遷朝議大夫元豐八年夏直龍圖閣知<lb/>
慶州嵗中擢天章閣待制召還充侍講又除給事中時<lb/>
哲宗宣仁太后共政司馬光入相首改差役法純仁力<lb/>
言之曰事當熟講而緩行之不然滋為民病於是人服<lb/>
純仁平直知前於安石非苟為異也明年二月進吏部<lb/>
<pb n="KR4d0071_WYG_018-4b"/>
尚書數日拜中大夫同知樞密院事初純仁召還兩宫<lb/>
亟遣中使賜大官饍出手詔問備禦西戎之策純仁請<lb/>
還兵棄地因使歸所掠漢人執政持未决㑹純仁入樞<lb/>
府復申前議又請予地之外歸一漢人與十縑事俱施<lb/>
行既而夏人未順純仁請陜西一郡自效不許㑹邊臣<lb/>
俘蕃酋果莊以獻兩宫歸功輔臣褒賜異甚純仁請誅<lb/>
果莊塞上以謝邊人而議者欲致其子收河南故地赦<lb/>
不殺其後又欲官之純仁復固爭然果莊子卒不至元<lb/>
<pb n="KR4d0071_WYG_018-5a"/>
祐三年春拜大中大夫尚書右僕射兼中書侍郎純仁<lb/>
自為執政務以博大開上意忠篤革士風在樞府時言<lb/>
者攻章惇鄧綰皆力為捄解因言臣嘗為綰誣奏坐<lb/>
黜今日所陳恐録人之過太深實繫國體兩宫感悟即<lb/>
日遣中使手詔嘉納因下詔書前日希合附㑹之人一<lb/>
切勿問言者亦勿復以言既而在廷頗分朋黨議論多<lb/>
出私意浸潤之說稍行學士蘇軾草策題被詰韓維罷<lb/>
門下侍郎補外純仁奏軾無罪維盡心國家不可因譖<lb/>
<pb n="KR4d0071_WYG_018-5b"/>
言黜及在相位諌官王覿坐論朋黨貶純仁復為辨君<lb/>
子小人朋黨之異因極言前世朋黨之禍并録歐陽修<lb/>
朋黨論以進明年吴處厚以蔡確安州所為詩箋釋以<lb/>
聞臺諌執政主其說且欲貶之死地純仁謂吕大防曰<lb/>
此路荆棘已七八十年矣不可自吾軰開之欲約大防<lb/>
相與論列既至簾前宣仁后曰蔡確以吾比武后大防<lb/>
不敢言獨純仁與王存同奏乞薄確之罪不從於是吴<lb/>
安詩劉奉世論純仁不當救確而純仁亦堅求罷迺以<lb/>
<pb n="KR4d0071_WYG_018-6a"/>
觀文殿學士知潁昌府踰年進大學士為河東經畧安<lb/>
撫使瘞民燼骨未葬者三千餘䘮徙河南府再徙潁昌<lb/>
府召還復為右僕射仍遷通議大夫純仁於事無所回<lb/>
隠同列或病之㑹宰相吕大防引楊畏為諫議大夫以<lb/>
自助純仁以畏不端不可用大防曰豈以畏嘗言相公<lb/>
耶門下侍郎蘇轍從傍誦其彈文純仁初不知也由是<lb/>
乞罷政不聽因固請時哲宗方親政於大臣中獨注意<lb/>
純仁有密薦人材者輒以問又問先朝法度純仁悉實<lb/>
<pb n="KR4d0071_WYG_018-6b"/>
以對因勸哲宗擇臺諫官且言仁宗朝委事執政而臺<lb/>
諫參議論可以為法然不可非其人哲宗嘉納之宣仁<lb/>
崩後小人爭論垂簾時事純仁力陳太皇太后勤勞保<lb/>
佑之功請依明道故事下詔戒妄議者蘇轍以論改先<lb/>
朝法度引漢武為言哲宗怒擬非其倫貶汝州方哲宗<lb/>
怒轍不敢自明純仁獨前奏武帝雄才大畧史無貶詞<lb/>
况轍所論事與時也非論人也哲宗怒稍解轍平日與<lb/>
純仁不相能至是服其為人章惇用事純仁請罷乃復<lb/>
<pb n="KR4d0071_WYG_018-7a"/>
以觀文殿大學士加右正議大夫知潁昌府未㡬奪一<lb/>
官徙河南府改知陳州純仁當政時哲宗問貶竄之人<lb/>
殆難永廢純仁前賛曰陛下及此堯舜用心也因請以<lb/>
時叙復及明堂肆赦章惇等先疏吕大防巳下數十<lb/>
人終身勿徙純仁為申理請追還辭甚懇至忤惇等<lb/>
意落職知隨州明年以武安軍節度副使貶永州元符<lb/>
三年徽宗既即政即日走中貴人湖南致上及皇太后<lb/>
命勞賜甚寵所啟皆國家大體葢將屬以重任初授光<lb/>
<pb n="KR4d0071_WYG_018-7b"/>
禄卿分司南京道進右正議大夫提舉嵩山崇福宫不<lb/>
數月以觀文殿大學士中太一宫使召使者問賚相屬<lb/>
純仁以疾辭遣國醫往視又固請還潁昌里第上察其<lb/>
不可彊起許之然每對輔臣以不見純仁為恨又手詔<lb/>
之曰卿有忠言嘉謨宜時陳奏以副朕眷待耆德求治<lb/>
之意既而疾益侵請老不許建中靖國元年年七十有<lb/>
五薨上聞震悼㑹皇太后崩不視朝贈開府儀同三司<lb/>
勅潁昌河南給其葬事賜世濟忠直四字以是書於墓<lb/>
<pb n="KR4d0071_WYG_018-8a"/>
隧碑首諡曰忠宣純仁性夷易寛簡嘗曰吾平生好學<lb/>
得之忠恕二字而巳厯事四世無間言自為布衣至宰<lb/>
相亷儉如一所得俸賜皆以廣義莊前後任子恩多先<lb/>
疎族歿之日幼子五孫猶未官有文集行於世子正民<lb/>
正平正思正路正國<lb/>
　<lb/>
　<lb/>
　<lb/>
<pb n="KR4d0071_WYG_018-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠宣集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集卷九</head>
    <p>
<pb n="KR4d0071_WYG_009-1a"/>
欽定四庫全書<lb/>
　范忠宣集卷九　　　　　宋　范純仁　撰<lb/>
　　經解<lb/>
　　　進尚書解<lb/>
臣近奉徳音俾將前世君臣議論諫争之言編次進呈<lb/>
臣以史籍浩博采掇未能遽就而君臣之際莫盛於堯<lb/>
舜三代故取尚書自古君臣相飭戒之言闗於治道者<lb/>
錄為三十章仍於每章之後輒有解釋或用孔氏注意<lb/>
<pb n="KR4d0071_WYG_009-1b"/>
或與孔說不同但取理當義通以伸裨補之誠幸陛下<lb/>
赦其愚而少垂采擇亦聖人不以人廢言之義也<lb/>
堯典<lb/>
堯曰咨四岳湯湯洪水方割蕩蕩懐山襄陵浩浩滔天<lb/>
下民其咨有能俾乂僉曰於鯀哉帝曰吁咈哉方命圯<lb/>
族岳曰异哉試可乃巳帝曰往欽哉九載績用弗成<lb/>
　　臣某曰堯知鯀方命圯族而終以四岳之言而用<lb/>
　　之至于九載然後殛之可以見聖人不以巳之智<lb/>
<pb n="KR4d0071_WYG_009-2a"/>
　　識出倫過人而違衆獨用也又不以一鯀不職而<lb/>
　　遽易三考黜陟之法也蓋人以久則可責其成功<lb/>
　　若嵗月不久而中易不唯大功不成而黜者亦得<lb/>
　　以為辭然非堯徳之大孰能容之故曰唯天為大<lb/>
　　唯堯則之也<lb/>
大禹謨<lb/>
禹言於舜曰后克艱厥后臣克艱厥臣政乃乂黎民敏<lb/>
徳帝曰俞允若兹嘉言罔攸伏野無遺賢萬邦咸寧稽<lb/>
<pb n="KR4d0071_WYG_009-2b"/>
于衆舎已從人不虐無吿不廢困窮惟帝時克<hi>註云帝謂堯也</hi>
　　臣某曰孔子曰為君難為臣不易如知為君之難<lb/>
　　也不幾乎一言而興邦乎又君牙曰思其艱以圖<lb/>
　　其易民乃寧故雖舜禹在上而不敢忽天下之務<lb/>
　　復相戒以艱難信乎君臣之不易也善言不隠則<lb/>
　　賢者皆進用衆捨巳則君上無過困窮不廢則不<lb/>
　　困窮者可知以舜之大聖而稱此可見惟堯為能<lb/>
　　又見乎為君之難也<lb/>
<pb n="KR4d0071_WYG_009-3a"/>
益曰吁戒哉儆戒無虞罔失法度罔遊于逸罔淫于樂<lb/>
任賢勿貳去邪勿疑疑謀勿成百志惟熈罔違道以干<lb/>
百姓之譽罔咈百姓以從巳之欲無怠無荒四夷來王<lb/>
　　臣某曰有憂虞而後戒捨法度而自任留心于樂<lb/>
　　逸任人以疑貳忘道以求名違衆以徇已皆中主<lb/>
　　之所不為而益以戒舜可見古之君臣相戒深切<lb/>
　　而益能盡言舜能善聽也匹庶不以善鬬服隣里<lb/>
　　王者不以善戰服戎狄唯無怠荒庶政脩舉則夷<lb/>
<pb n="KR4d0071_WYG_009-3b"/>
　　狄自賔<lb/>
臯陶稱舜曰帝徳罔愆臨下以簡御衆以寛罰弗及嗣<lb/>
賞延于世宥過無大刑故無小罪疑唯輕功疑唯重與<lb/>
其殺不辜寧失不經好生之徳洽于民心兹用不犯于<lb/>
有司<lb/>
　　臣某曰孔子曰寛則得衆易曰乾以易知坤以簡<lb/>
　　能有以見居上不以寛則刻急而鮮仁臨下不以<lb/>
　　簡則叢脞而害政唯好生之徳可以服民心民心<lb/>
<pb n="KR4d0071_WYG_009-4a"/>
　　服則有恥而從化自不犯於有司矣<lb/>
舜曰咨禹唯時有苗弗率汝徂征禹乃會羣后誓于師<lb/>
曰濟濟有衆咸聽朕命蠢兹有苗昬迷不恭侮慢自賢<lb/>
反道敗徳君子在野小人在位民棄不保天降之咎肆<lb/>
予以爾衆士奉辭罰罪爾尚一乃心力其克有勲三旬<lb/>
苗民逆命益贊于禹曰惟徳動天無逺弗届滿招損謙<lb/>
受益時乃天道帝初于歴山往于田日號泣于旻天于<lb/>
父母負罪引慝祗載見瞽瞍夔夔齋慄瞽亦允若至諴<lb/>
<pb n="KR4d0071_WYG_009-4b"/>
感神矧兹有苗禹拜昌言曰俞班師振旅帝乃誕敷文<lb/>
徳舞干羽于兩階七旬有苗格<lb/>
　　臣某曰禹受舜命徂征有苗聞益之言遂拜而班<lb/>
　　師信乎能取善而不以巳智自任矣舞干兩階而<lb/>
　　有苗遂格信乎文教之可以服逺至誠之可以感<lb/>
　　物矣後之人君有興甲兵危士民與異類争一旦<lb/>
　　之命使生靈肝腦塗地而欲安民阜俗不亦逺乎<lb/>
臯陶謨<lb/>
<pb n="KR4d0071_WYG_009-5a"/>
臯陶曰都慎厥身脩思永敦敘九族庶民勵翼邇可逺<lb/>
在兹禹拜昌言曰俞臯陶曰都在知人在安民禹曰吁<lb/>
咸若時惟帝其難之知人則哲能官人安民則惠黎民<lb/>
懐之能哲而惠何憂乎驩兠何遷乎有苗何畏乎巧言<lb/>
令色孔壬臯陶曰都亦行有九徳亦言其人有徳乃言<lb/>
曰載采采禹曰何臯陶曰寛而栗柔而立愿而恭亂而<lb/>
敬擾而毅直而溫簡而㢘剛而塞彊而義彰厥有常吉<lb/>
哉日宣三徳夙夜浚明有家日嚴祇敬六徳亮采有邦<lb/>
<pb n="KR4d0071_WYG_009-5b"/>
翕受敷施九徳咸事<lb/>
　　臣某曰夫脩身必在慎思久行慎思則無悔久行<lb/>
　　則人信然後可以厚族人而善人皆勉思翼戴矣<lb/>
　　自近及逺之道在此而巳知人之難宜察以事而<lb/>
　　象恭滔天巧言令色者聖人尚或畏之取人之道<lb/>
　　不可不廣故於九徳各取其所長但人君能合而<lb/>
　　用之則九徳皆見於事為矣<lb/>
又曰兢兢業業一日二日萬幾無曠庶官天工人其代<lb/>
<pb n="KR4d0071_WYG_009-6a"/>
之<lb/>
　　臣某曰夫幾微之不可以不慎也以舜禹之聖尚<lb/>
　　兢兢業業一日二日而至萬事矧後世之君哉<lb/>
天聰明自我民聰明天明畏自我民明威<lb/>
　　臣某曰聖人以民之視聽為天之視聽故萬事不<lb/>
　　可不察於民也則民之可畏如畏天矣故曰可畏<lb/>
　　非民則君之施於民者可不慎哉<lb/>
益稷<lb/>
<pb n="KR4d0071_WYG_009-6b"/>
禹曰都帝慎乃在位帝曰俞禹曰安汝止惟幾惟康其<lb/>
弼直惟動丕應徯志以昭受上帝天其申命用休帝曰<lb/>
吁臣哉隣哉隣哉臣哉禹曰俞帝曰臣作朕股肱耳目<lb/>
　　臣某曰夫止者所以制動也人君不先自安所止<lb/>
　　則好惡無節矣是以君正則臣直先安其止而動<lb/>
　　則天下大應之然後可以明享上天之休命夫君<lb/>
　　臣相親則萬事治宜其舜之再言而喻以手足耳<lb/>
　　目也<lb/>
<pb n="KR4d0071_WYG_009-7a"/>
禹曰俞哉帝光天之下至于海隅蒼生萬邦黎獻共惟<lb/>
帝臣惟帝時舉敷納以言明試以功車服以庸誰敢不<lb/>
讓敢不敬應帝不時敷同日奏罔功<lb/>
　　臣某曰萬國衆賢皆帝之臣在帝能舉而用之爾<lb/>
　　進之以言試之以功然後賞之以車服既明試之<lb/>
　　有法則羣臣孰敢争先而進乎孰敢不謹奉於職<lb/>
　　乎向若舜不如此施為使賢愚同進則宜其無成<lb/>
　　功矣<lb/>
<pb n="KR4d0071_WYG_009-7b"/>
帝庸作歌曰敇天之命惟時惟幾乃歌曰股肱喜哉元<lb/>
首起哉百工熈哉臯陶拜手稽首颺言曰念哉率作興<lb/>
事慎乃憲欽哉屢省乃成欽哉乃賡載歌曰元首明哉<lb/>
股肱良哉庶事康哉又歌曰元首叢脞哉股肱惰哉萬<lb/>
事墮哉帝拜曰俞往欽哉<lb/>
　　臣某曰股肱之臣喜於任事則君徳日起而百官<lb/>
　　安職矣臯陶復戒舜以興作宜慎法度而屢加省<lb/>
　　察迺有所成君有明徳則良臣獲進君道煩細則<lb/>
<pb n="KR4d0071_WYG_009-8a"/>
　　萬事墮惰此有虞君臣相戒之言萬世之成憲也<lb/>
　　可不慎哉<lb/>
五子之歌<lb/>
　太康失邦兄弟五人須于洛汭作五子之歌<lb/>
太康尸位以逸豫滅厥徳黎民咸貳乃盤遊無度畋于<lb/>
有洛之表十旬弗反有窮后羿因民弗忍距于河厥弟<lb/>
五人御其母以從徯于洛之汭五子咸怨述大禹之戒<lb/>
以作歌其一曰皇祖有訓民可近不可下民惟邦本本<lb/>
<pb n="KR4d0071_WYG_009-8b"/>
固邦寧予視天下愚夫愚婦一能勝予一人三失怨豈<lb/>
在明不見是圖予臨兆民懍乎若朽索之馭六馬為人<lb/>
上者奈何不敬<lb/>
　　臣某曰孟子曰得其民斯得天下矣則民為邦本<lb/>
　　也宜矣又曰得其心斯得民矣則可近而不可下<lb/>
　　也明矣夫人君處於億兆之上而安者非力能制<lb/>
　　億兆之人也所恃者上下之分君臣之義耳以分<lb/>
　　義之微而馭兆人何異朽索之馭馬哉苟君失其<lb/>
<pb n="KR4d0071_WYG_009-9a"/>
　　道則匹夫皆可以勝之矣大凡不明之怨其怨必<lb/>
　　甚故杜牧言秦民不敢言而敢怒也故聖人達民<lb/>
　　之情而宣之使言所以圖怨於未見之前也禹不<lb/>
　　獨行於其身又以訓後嗣慎哉<lb/>
仲虺之誥<lb/>
惟王不邇聲色不殖貨利徳懋懋官功懋懋賞用人惟<lb/>
已改過不吝克寛克仁彰信兆民<lb/>
　　臣某曰夫聲色貨利人皆好之惟聖人為能無欲<lb/>
<pb n="KR4d0071_WYG_009-9b"/>
　　用人如已則心一而無疑間故動有成功夫以成<lb/>
　　湯之徳不以無過為美而以改過為美不以法令<lb/>
　　服民而以寛仁彰信於民則聖王所行與夫申韓<lb/>
　　雜家之說異矣<lb/>
又曰徳日新萬邦惟懐志自滿九族乃離王懋昭大徳<lb/>
建中于民以義制事以禮制心垂裕後昆予聞曰能自<lb/>
得師者王謂人莫已若者亡好問則裕自用則小<lb/>
　　臣某曰聞善不懈則徳日新矣謂人莫已若則志<lb/>
<pb n="KR4d0071_WYG_009-10a"/>
　　自滿矣以義制事則不自任矣以禮制心則無暴<lb/>
　　慢矣屈已取人則能自得師矣故孟子曰大有為<lb/>
　　之君必有所不召之臣若謂人莫己若則人之善<lb/>
　　言皆不可入矣人之善言不可入則過失雖多而<lb/>
　　不聞矣怨怒雖盈而不恤矣如此者不亡何待好<lb/>
　　問而行則合取衆智而過不在己豈不裕哉自用<lb/>
　　則專其私意而過必歸巳豈不小哉<lb/>
湯誥<lb/>
<pb n="KR4d0071_WYG_009-10b"/>
湯曰其爾萬方有罪在予一人予一人有罪無以爾萬<lb/>
方<lb/>
　　臣某曰孟子謂治人不治反其智夫金不成器由<lb/>
　　陶冶之不良也民不為善由教化之未至也故萬<lb/>
　　方有罪罪不在民而由上之徳有所未孚爾然則<lb/>
　　禹湯罪己亦其誠矣<lb/>
伊訓<lb/>
伊尹訓太甲曰先王肇脩人紀從諫弗咈先民時若居<lb/>
<pb n="KR4d0071_WYG_009-11a"/>
上克明為下克忠與人不求備檢身若不及以至于有<lb/>
萬邦兹惟艱哉敷求哲人俾輔于爾後嗣<lb/>
　　臣某曰夫從諫弗咈而古人是若則君道明矣與<lb/>
　　人不求備則能任人之長檢身若不及則喜聞己<lb/>
　　之短任人之長則人盡其才聞已之短則已將無<lb/>
　　過夫為人上使己無過而人盡其才天下安有不<lb/>
　　治者哉<lb/>
又曰爾惟徳罔小萬邦惟慶爾惟不徳罔大墜厥宗<lb/>
<pb n="KR4d0071_WYG_009-11b"/>
　　臣某曰君不厭小善則可以成大徳故為天下之<lb/>
　　慶不恤小惡則可以成大禍故墜厥宗有以見人<lb/>
　　君不可以小事忽於聽納而憚於更張也<lb/>
太甲中<lb/>
伊尹曰脩厥身允徳協于下惟明后<lb/>
　　臣某曰傳曰脩己以安百姓堯舜其猶病諸故人<lb/>
　　君不脩身則百姓不信其命令故須先脩身使已<lb/>
　　之徳信於天下則民從而化之迺為明主<lb/>
<pb n="KR4d0071_WYG_009-12a"/>
又曰無時豫怠奉先思孝接下思恭視逺惟明聽徳惟<lb/>
聰朕承王之休無斁<lb/>
　　臣某曰見近效而忘逺圖視不明矣聽近習而疑<lb/>
　　君子聽不聰矣惟能見逺大者為明能聽有徳者<lb/>
　　為聰則君道之美垂無窮矣<lb/>
太甲下<lb/>
伊尹訓太甲曰若升髙必自下若陟遐必自邇無輕民<lb/>
事惟難無安厥位惟危慎終于始有言逆于汝心必求<lb/>
<pb n="KR4d0071_WYG_009-12b"/>
諸道有言遜于汝志必求諸非道嗚呼弗慮胡獲弗為<lb/>
胡成一人元良萬邦以貞君罔以辯言亂舊政臣罔以<lb/>
寵利居成功邦其永孚于休<lb/>
　　臣某曰升髙自下陟逺自近蓋言人君之徳以積<lb/>
　　累而成庶事皆有漸也夫民事至重不可以輕舉<lb/>
　　尊位至危不可以驕處凡人之情喜於合已故迎<lb/>
　　合之人易進惡於異已故忠直之言難入苟非明<lb/>
　　君以道而求其心則邪正亂矣君好以辯言拒臣<lb/>
<pb n="KR4d0071_WYG_009-13a"/>
　　下則臣下之情不能盡臣下之情不盡則政斯亂<lb/>
　　矣<lb/>
咸有一徳<lb/>
伊尹曰嗚呼天難諶命靡常常厥徳保厥位厥徳匪常<lb/>
九有以亡夏王弗克庸徳慢神虐民皇天弗保監于萬<lb/>
方啟迪有命眷求一徳俾作神主惟尹躬暨湯咸有一<lb/>
徳克享天心受天明命以有九有之師爰革夏正非天<lb/>
私我有商惟天佑于一徳非商求于下民惟民歸于一<lb/>
<pb n="KR4d0071_WYG_009-13b"/>
徳徳惟一動罔不吉徳二三動罔不凶惟吉凶不僭在<lb/>
人惟天降災祥在徳今嗣王新服厥命惟新厥徳終始<lb/>
惟一時乃日新任官惟賢材左右惟其人臣為上為徳<lb/>
為下為民其難其慎惟和惟一徳無常師主善為師善<lb/>
無常主協于克一<lb/>
　　臣某曰聖人久於其道則為恒徳在易恒卦之初<lb/>
　　則曰浚恒貞凶象曰浚恒之凶始求深也故人君<lb/>
　　欲行恒久之道不宜深求於其初則人情不擾而<lb/>
<pb n="KR4d0071_WYG_009-14a"/>
　　位可保也夫君臣一徳則動而獲吉能當天心故<lb/>
　　武王曰予有亂臣十人同心同徳又曰予有臣三<lb/>
　　千惟一心致一之道在人主推誠待下無偏無黨<lb/>
　　則衆心咸服故能一矣<lb/>
又曰后非民罔使民非后罔事無自廣以狹人匹夫匹<lb/>
婦不獲自盡民主罔與成厥功<lb/>
　　臣某曰人君自廣以狹人則羣下之情不通一夫<lb/>
　　一婦不能自盡其情人君猶不能成功况士大夫<lb/>
<pb n="KR4d0071_WYG_009-14b"/>
　　乎<lb/>
說命上<lb/>
高宗命說曰惟暨乃僚罔不同心以匡乃辟俾率先王<lb/>
迪我高后以康兆民嗚呼欽予時命其惟有終說復于<lb/>
王曰惟木從繩則正后從諫則聖后克聖臣不命其承<lb/>
　　臣某曰人君不以納諫為難而以從諫為難能從<lb/>
　　諫則羣臣之善皆歸於君矣合天下之善以為政<lb/>
　　安有不聖乎<lb/>
<pb n="KR4d0071_WYG_009-15a"/>
說命中<lb/>
說進于王曰嗚呼明王奉若天道建邦設都樹后王君<lb/>
公承以大夫師長不惟逸豫惟以亂民惟天聰明惟聖<lb/>
時憲惟臣欽若惟民從乂惟口起羞惟甲胄起戎惟衣<lb/>
裳在笥惟干戈省厥躬王惟戒兹允兹克明乃罔不休<lb/>
惟治亂在庶官官不及私昵惟其能爵罔及惡徳惟其<lb/>
賢慮善以動動惟厥時有其善喪厥善矜其能喪厥功<lb/>
惟事事乃其有備有備無患無啟寵納侮無恥過作非<lb/>
<pb n="KR4d0071_WYG_009-15b"/>
惟厥攸居政事惟醇黷于祭祀時謂弗欽禮煩則亂事<lb/>
神則難王曰㫖哉說乃言惟服乃不良于言予罔聞于<lb/>
行說拜稽首曰非知之艱行之惟艱王忱不艱允協于<lb/>
先王成徳<lb/>
　　臣某曰天之聰明廣大含容故人君當法則之夫<lb/>
　　號令不慎則貽羞辱甲兵不慎則召寇讐衣裳當<lb/>
　　擇人而後賜干戈必省已而後動君能信此則無<lb/>
　　不休美夫官及私愛則士不勸爵及惡徳則民不<lb/>
<pb n="KR4d0071_WYG_009-16a"/>
　　安慮事不可以不善舉動不可以不時矜能眩智<lb/>
　　者自滿之道事事有備者消患之本寵小人者欺<lb/>
　　罔之言日進非納侮而何志欲革俗而嗜好不免<lb/>
　　同俗非恥過作非而何傅說陳此言髙宗信而服<lb/>
　　行之猶曰非知之艱行之惟艱可見賢臣戒君之<lb/>
　　深切也行此數事而中興商祚可見王道之簡易<lb/>
　　也<lb/>
說命下<lb/>
<pb n="KR4d0071_WYG_009-16b"/>
說曰王人求多聞時惟建事學于古訓乃有獲事不師<lb/>
古以克永世匪說攸聞惟學遜志務時敏厥脩乃來允<lb/>
懐于兹道積于厥躬惟斆學半念終始典于學厥徳脩<lb/>
罔覺監于先王成憲其永無愆惟說式克欽承旁招俊<lb/>
乂列于庶位<lb/>
　　臣某曰夫人君不可不學不學則聞見狹而智不<lb/>
　　明聞見狹則逺大之言不能用智不明則邪佞之<lb/>
　　說易以欺况天下之廣萬務之衆不可率己意而<lb/>
<pb n="KR4d0071_WYG_009-17a"/>
　　治之必當稽先王之成法莫大乎堯舜禹湯文武<lb/>
　　周孔之道人君信懐此道積于其身使邪說異行<lb/>
　　不能惑亂然後廣用賢俊列于衆職而王道成矣<lb/>
洪範<lb/>
五皇極皇建其有極斂時五福用敷錫厥庶民惟時厥<lb/>
庶民于汝極錫汝保極凡厥庶民無有淫朋人無有比<lb/>
徳惟皇作極凡厥庶民有猷有為有守汝則念之不協<lb/>
于極不罹于咎皇則受之而康而色曰予攸好徳汝則<lb/>
<pb n="KR4d0071_WYG_009-17b"/>
錫之福時人斯其惟皇之極無虐煢獨而畏髙明人之<lb/>
有能有為使羞其行而邦其昌凡厥正人既富方榖汝<lb/>
弗能使有好于而家時人斯其辜于其無好徳汝雖錫<lb/>
之福其作汝用咎無偏無陂遵王之義無有作好遵王<lb/>
之道無有作惡遵王之路無偏無黨王道蕩蕩無黨無<lb/>
偏王道平平無反無側王道正直會其有極歸其有極<lb/>
　　臣某曰人君立大中之道則政化平均民不窮夭<lb/>
　　而俗皆好善是錫五福于天下也上無偏政則人<lb/>
<pb n="KR4d0071_WYG_009-18a"/>
　　無朋比而咸趨大中雖有不合于中但未入于咎<lb/>
　　惡皆可容而納於中道故孟子曰中也養不中此<lb/>
　　之謂矣夫有才有為之士患在行不羞進行不羞<lb/>
　　進則挾才為姦足以亂國進其行則其才可用足<lb/>
　　以興邦人君又當脩徳使正人好于我家然後人<lb/>
　　陶善化而下無罪辜人君之心當如止水不作好<lb/>
　　惡偏黨其邪正自辨而天下不治者未之有也<lb/>
旅獒<lb/>
<pb n="KR4d0071_WYG_009-18b"/>
召公作旅獒訓于成王曰徳盛不狎侮狎侮君子罔以<lb/>
盡人心狎侮小人罔以盡其力不役耳目百度惟貞玩<lb/>
人喪徳玩物喪志志以道寜言以道接不作無益害有<lb/>
益功乃成不貴異物賤用物民乃足犬馬非其土性不<lb/>
畜珍禽竒獸不育于國不寳逺物則逺人格所寳惟賢<lb/>
則邇人安嗚呼夙夜罔或不勤不矜細行終累大徳為<lb/>
山九仞功虧一簣<lb/>
　　臣某曰孔子謂使民如承大祭則君之盛徳在不<lb/>
<pb n="KR4d0071_WYG_009-19a"/>
　　狎侮而成也人之聰明志意惟可用之於道不役<lb/>
　　於無益之事則百度斯正當以賢者為寳不以珍<lb/>
　　竒為寳又能不忽細微則大功可成君或不恤小<lb/>
　　過而憚於改為終将虧損大徳九仞之山起於累<lb/>
　　土或闕一簣則妨成功况甚於一簣者乎<lb/>
無逸<lb/>
周公作無逸戒成王曰自殷王中宗及髙宗及祖甲及<lb/>
我周文王兹四人廸哲厥或告之曰小人怨汝詈汝則<lb/>
<pb n="KR4d0071_WYG_009-19b"/>
皇自敬徳厥愆曰朕之愆允若時不啻不敢含怒此厥<lb/>
不聽人乃或譸張為幻曰小人怨汝詈汝則信之<lb/>
　　臣某曰聖人欲聞其過如此之急也其反身克已<lb/>
　　如此之深也雖聞怨詈之言不止不怒而又自脩<lb/>
　　恭徳曰朕之過信如此宜其見美於周公而為法<lb/>
　　於後世也有不信此道之君為人譸張幻惑則信<lb/>
　　而怒之矣<lb/>
君陳<lb/>
<pb n="KR4d0071_WYG_009-20a"/>
成王命君陳曰爾惟風下民惟草圖厥政莫或不艱有<lb/>
廢有興出入自爾師虞庶言同則繹<lb/>
又曰必有忍其乃有濟有容徳乃大簡厥脩亦簡其或<lb/>
不脩進厥良以率其或不良惟民生厚因物有遷違上<lb/>
所命從厥攸好<lb/>
　　臣某曰上之化下如風之偃草則上之所向不可<lb/>
　　不慎也凡有廢興出納之命必與衆人虞度俟其<lb/>
　　議同而後行之夫忍小則可以成大容衆則可以<lb/>
<pb n="KR4d0071_WYG_009-20b"/>
　　成徳舉直而錯枉則使枉者直民之從上惟視其<lb/>
　　所好故孔子曰上好信則民莫敢不用情若以命<lb/>
　　令驅之而身不自行則民終亦不從也<lb/>
冏命<lb/>
穆王命伯冏為周太僕正曰慎簡乃僚無以巧言令色<lb/>
便辟側媚其惟吉士僕臣正厥后克正僕臣諛厥后自<lb/>
聖后徳惟臣不徳惟臣爾無昵于憸人充耳目之官迪<lb/>
上以非先王之典<lb/>
<pb n="KR4d0071_WYG_009-21a"/>
　　臣某曰僕臣王之賤官而皆必用正人可見人君<lb/>
　　左右不可以便辟邪媚之人為僕侍也後世宦官<lb/>
　　僕侍既乏正人吉士而人君朝夕與處或訪以事<lb/>
　　則以淺狹憎愛之言開導人主又豈止非先王之<lb/>
　　典也可不戒哉<lb/>
右臣竊觀二帝三代君臣議論之際皆言切而意逺宜<lb/>
於後世治亂無不闗也而輒釋以愚臣淺陋之言固不<lb/>
能發明奧義惟陛下稽古博達深求其㫖則益逺益大<lb/>
<pb n="KR4d0071_WYG_009-21b"/>
將可以比隆虞夏商周之盛矣惟陛下留神愚臣不勝<lb/>
大願取進止<lb/>
　<lb/>
　<lb/>
　<lb/>
　<lb/>
　<lb/>
　范忠宣集卷九<lb/>
</p>
<p>
</p>
  </div>
</body>
</text>
</TEI>
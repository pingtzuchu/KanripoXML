<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集卷十</head>
    <p>
<pb n="KR4d0071_WYG_010-1a"/>
欽定四庫全書<lb/>
　范忠宣集卷十　　　　宋　范純仁　撰<lb/>
　　記<lb/>
　　　安州白兆山寺經藏記<lb/>
予自少喜為山水之遊凡所至有名山勝槩雖遐險必<lb/>
造焉治平二年自侍御史責倅安陸安之西有金峯山<lb/>
山有古白兆僧寺時道人垂素為之長老而衆皆稱其<lb/>
名徳寺有本朝列聖御書嵗時郡遣從事檢校予到官<lb/>
<pb n="KR4d0071_WYG_010-1b"/>
纔數月遂自求以往至則愛其林泉幽茂嵒谷深䆳周<lb/>
遊登覽而邀素從焉惟法堂土木新詢之則素所營也<lb/>
予益嘉其必葺又至僧堂北隅有老屋若殿而小視其<lb/>
榜則經藏也素指謂予曰此雍熙中所建有龔御史石<lb/>
記在焉然地址隩僻蠧腐所滋遊禮者或不能至将徙<lb/>
而置于大殿之西爽塏之地而新之予詢其期則曰釋<lb/>
子舉事待信施而集雖志於有成未可必其期也予移<lb/>
官去後一紀謫守義陽距安為近地僻少賔友思得素<lb/>
<pb n="KR4d0071_WYG_010-2a"/>
談老莊而聞其老益髙介棄其寺而庵居罕與俗接予<lb/>
謾以書招之書未達而素巳恵然見訪矣語道之暇因<lb/>
曰昔者欲徙之經藏今巳成矣自治平三年冬十月經<lb/>
始至熈寜四年夏五月告畢計用檀施之材八十萬將<lb/>
刻石以記嵗月願公為我書之予曰師嘗自謂傳逹磨<lb/>
之宗不立語言文字直指心源見性成佛奚取五千之<lb/>
書而復新其藏為又以一切有為皆如夢幻已則忘之<lb/>
何用嵗月名氏之記而求知於後人哉師曰不然夫衆<lb/>
<pb n="KR4d0071_WYG_010-2b"/>
生静明真心與佛齊等由情著於物故翳而為病佛猶<lb/>
良醫知病之本皆稱其淺深緩急為藥以治之今之經<lb/>
猶對病之藥也物之感情無窮故衆生之病無窮則其<lb/>
所治之藥亦無窮此五千之書所以必有也今之經藏<lb/>
猶藥之府也則其棲貯不得不嚴將以應夫病者之求<lb/>
則亦藥之肆也其置設不得不顯此藏之所以必徙而<lb/>
新之也大凡前人有為必告後人以為之之意則庶幾<lb/>
其守而不墜矣此記之所以必作也予聞師之言愛其<lb/>
<pb n="KR4d0071_WYG_010-3a"/>
有理故為之書元豐元年冬十有一月壬申記<lb/>
　　　薛氏樂安莊園亭記<lb/>
蒲舜都也秦分為河東郡地沃人富自漢唐至今為秦<lb/>
晉之都會固宜人物之多竒也薛氏為河東著姓世有<lb/>
顯人皇朝樞宻直學士樂安公以清徳直道事太宗及<lb/>
真宗皇帝門族尤盛今中大夫公即其第幾子也象賢<lb/>
繼世詔封五郡三領部使四典巨鎮髙識懿行為時名<lb/>
臣六十丏閒七十請老以三品歸第乃於郡郭之東北<lb/>
<pb n="KR4d0071_WYG_010-3b"/>
披岡帶河擇爽塏之地逺城市之喧築室以居焉因所<lb/>
封之郡名之曰樂安莊前啟重門内曰含幽閉闗却掃<lb/>
非幽人佳客履迹罕至南北分為二園其西種杏數百<lb/>
中曰静居内外重寢妍華芳卉交植於庭踈竹蕭蕭夀<lb/>
石雪頂開軒對之各以為名其北曰逸老堂乃公寄傲<lb/>
宴息之所也其東曰三經堂以藏儒道釋氏之書公以<lb/>
寄懐於簡册也其西曰無無堂公自以無欲無營又取<lb/>
夫莊生之言而名之也東南構亭築址數仞中條太華<lb/>
<pb n="KR4d0071_WYG_010-4a"/>
列峙如屏其最近者有五老峯因名曰五老榭次東為<lb/>
臺登覽曠迥清宵月明千里如晝名曰日月臺莊西北<lb/>
隅據垣乘髙下列蔬圃時使老圃村童引水溉畦名曰<lb/>
瞻蔬臺積土踰尺周植美楸春花夏隂如幄如蓋名曰<lb/>
楸壇芳條雲布繁英玉坼垂架飄香深若洞户名曰酴<lb/>
醿塢脩篁擁徑翠影䝉宻新筠解籜嘉色如染名曰猗<lb/>
猗塢衆木交隂晝不見日清風自來好鳥時下名曰翠<lb/>
隂塢鑿井轉車以汲甘泉或沈浮𤓰李揮弄冰雪或烹<lb/>
<pb n="KR4d0071_WYG_010-4b"/>
茶煑蔬飲啜飴醴外設客舎庖廩廐庫殆将百楹其締<lb/>
搆製作儉而適用潔而不華夏無蠅蚋之苦冬無風霰<lb/>
之患其服用皆陶器䔧床褐裘葛衣俾君子有以取法<lb/>
小人無所可欲蓋盡得夫郊居之道或霽色澄明開軒<lb/>
極望或落花滿徑曵杖行吟或解榻留賔壺觴共醉或<lb/>
焚香啟閤圖書自娯逍遥遂性不覺嵗月之改而年夀<lb/>
之長也此其遊適之樂居處之安又稱其莊之名矣今<lb/>
士大夫或身老食貧而退無以居或髙門大第而勢不<lb/>
<pb n="KR4d0071_WYG_010-5a"/>
得歸自非厚積累之徳鍾清閒之福安能享此樂哉愚<lb/>
將老矣固將倣公而退也以人事之難必姑識公之善<lb/>
處以自勉云公名俅字肅之<lb/>
　　　王尊道先生講學記<lb/>
古之哲王一道徳以同俗故自鄉黨至于國都皆設學<lb/>
校以教其人凡為士者自少至長必處于學其所學者<lb/>
惟先王之道則在乎先誠身脩已而後有施于人故其<lb/>
仕而立于人之朝也則用其所學以事其君而治其民<lb/>
<pb n="KR4d0071_WYG_010-5b"/>
故其君之所聞者皆先王之道徳民之所服者皆先王<lb/>
之教化然後君得以為堯舜之君而民得以為唐虞之<lb/>
民矣自周衰秦漢而後學校養士之法既廢則士之所<lb/>
學不必誠身脩已而各務肆其所為是以邪說怪行得<lb/>
以眩亂乎其間故仕於朝者非一道也致其君者非一<lb/>
術也施於民者無定法也甚則至于國異政而家殊俗<lb/>
矣而欲致其時於堯舜三代不亦難哉今之為士而知<lb/>
斯者有矣患無位而不得言也有位而言者有矣患乎<lb/>
<pb n="KR4d0071_WYG_010-6a"/>
不能行也若其林野邱園之士能自奮勵篤信先王之<lb/>
道不待上之教化而推其所學以教導於閭里如古之<lb/>
所謂庠序者則見夫滑之胙城尊道先生焉先生讀聖<lb/>
人書窮之三十年五經之旨卓然自得不為諸儒傳注<lb/>
之所牽其言行淳質亦未嘗有繆於道故滑之學者多<lb/>
歸之先生乃為之講解俾識其所趨向又作室以延之<lb/>
而名曰講堂俯堂之北則其先君之墓也或者以為非<lb/>
絃誦之地先生曰吾聞立身揚名所以顯親也吾孜孜<lb/>
<pb n="KR4d0071_WYG_010-6b"/>
於是道勉其身於君子之途者是使吾親為君子之親<lb/>
也顯孰大焉苟吾親有知聞吾朝夕講聖人之言於此<lb/>
顧不樂哉又况使鄉里之人瞻斯堂則知吾先君之墓<lb/>
則吾親之名蓋亦不朽矣先生以是言語予而欲記焉<lb/>
予昔先生之青衿也其言雖不足發明先生之道而且<lb/>
不敢以辭故因感學校之廢復樂先生能自奮勵以先<lb/>
王之道教導其鄉里而為之記云先生姓王氏名大中<lb/>
尊道即其字也時治平四年九月記<lb/>
<pb n="KR4d0071_WYG_010-7a"/>
　　序<lb/>
　　　司馬公詩序<lb/>
古之君子脩身以齊家然後刑于國與天下蓋其言動<lb/>
有法出處有常子孫㓜而視之長而習之不為外物之<lb/>
所遷則皆當為賢子弟猶齊人之子不能無齊言也書<lb/>
曰積善之家必有餘慶詩云貽厥孫謀以燕翼子由此<lb/>
道也端明殿學士司馬公以清徳直道名重天下其脩<lb/>
身治家動有法度其子弟習而化之日趨于善蓋亦不<lb/>
<pb n="KR4d0071_WYG_010-7b"/>
言之教矣又伸之以詩章俾其諷誦警䇿則其積善貽<lb/>
謀之道可謂至備宜其子子孫孫世有令人苟尚不能<lb/>
自脩而入於君子之塗者則其人可知矣宏予之子壻<lb/>
也持公詩求序於予予樂道公之盛徳又因以勉之熙<lb/>
寧八年月日髙平范某序<hi>舊本後有望日示康廣宏律詩一首今附入第五卷</hi>
　　　完美集序<lb/>
自古國家將興隆平之運建不拔之基者則必上天為<lb/>
生賢傑之佐啟佑其主戴翊其世而成非常之功故有<lb/>
<pb n="KR4d0071_WYG_010-8a"/>
商之興也湯得伊尹髙宗得傅說周之興也文王得吕<lb/>
尚宣王得申甫漢之興也髙祖得三傑光武得㓂鄧唐<lb/>
之興也太宗得房杜肅宗得郭李故皆能光啟皇圖成<lb/>
中興王業至于我朝仁宗皇帝享御綿久道冠百王澤<lb/>
浸四海純誠駿徳格于皇天故天將錫我宋以無窮之<lb/>
祚是生良弼以賛襄大議定策元嗣置天下於泰山之<lb/>
安神器有覆盂之固時則有若康節張公以清徳直道<lb/>
奮於寒儒歴職試位由河東轉運使入為御史知雜正<lb/>
<pb n="KR4d0071_WYG_010-8b"/>
色抗論以肅朝政仁宗從諫知臣眷公甚厚公感上知<lb/>
遇夙夜思報于時國本未立公因啟建儲之議事未果<lb/>
出典外藩及拜御史中丞復進前說仁宗益愛其言而<lb/>
將行之遂用公為執政至嘉祐末公既為樞宻使長西<lb/>
府會韓魏公為元宰二府協力以賛丕命英宗皇帝遂<lb/>
繼大統公之勲烈輝映萬世乃退身養道十有餘年康<lb/>
寜夀考薨于正寢而朝廷贈有誥諡有議士大夫慕公<lb/>
之徳者哀有詞祭有文及銘於壙紀於碑而狀於太史<lb/>
<pb n="KR4d0071_WYG_010-9a"/>
者皆所以述公之功徳然尚得其髣髴而未之盡也至<lb/>
今上特題其碑之額曰清忠舊徳之碑然後公之大節<lb/>
於是乎稱矣國家崇徳報功之道於是乎備矣天下脩<lb/>
已為善之人於是乎勸矣一舉而三善從之可不謂之<lb/>
美歟在昔人臣立大節成大功為天下士民之所稱愛<lb/>
者未必見知於時君居髙位席盛寵䝉遇於時君者未<lb/>
必見稱於士大夫善其初者未必能保其終盛其名者<lb/>
未必能安其身如公者兼得而並有之可不謂之完歟<lb/>
<pb n="KR4d0071_WYG_010-9b"/>
嗣子虞部君集公之贈誥諡議哀辭祭文行狀碑誌為<lb/>
上下二卷以藏于家以傳于世蓋孝子繼志述事之一<lb/>
端矣屬某名其集而為之序某以先君文正公有同榜<lb/>
之契而知公行事為詳義不得辭請名其集曰完美因<lb/>
以公之大節而敘其說云<lb/>
　　銘<lb/>
　　　布衾銘<lb/>
藜藿之甘綈布之温名教之樂徳義之尊求之孔易享<lb/>
<pb n="KR4d0071_WYG_010-10a"/>
之常安綺繡之奢膏粱之珍權寵之盛利欲之繁苦難<lb/>
其得危辱旋臻取易捨難去危就安至愚且知士寕不<lb/>
然顔樂簞食萬世師模紂居瓊臺死為獨夫君子以儉<lb/>
為徳小人以侈喪軀然則斯衾之陋其可忽諸<lb/>
　　　鼎銘<lb/>
河内之范文正之嗣以薦以享子孫勿墜<lb/>
　　青詞<lb/>
　　　祈雨<lb/>
<pb n="KR4d0071_WYG_010-10b"/>
天心仁愛遂羣物之長生神道聰明感至誠而善應下<lb/>
國方罹于耗斁真科曲示於祈禳敢瀝懇以求哀冀轉<lb/>
菑而為福伏念臣欽承君命假領帥權爰當莅職之初<lb/>
適遇荐饑之後盜賊盈獄餓莩蔽塗賑發将竭於囷倉<lb/>
疲瘵尚虞於溝壑近從初夏復遘亢陽田野焦枯公私<lb/>
窮蹙豈斯牲之敢愛曽靡神而不宗徒罄羣心未䝉嘉<lb/>
澍臣之危懼日甚焚惔疾魃虐之方揚嗟民命之近止<lb/>
呌閽無路蹐地何容是用祗叩琳宫䖍遵寳籙降九天<lb/>
<pb n="KR4d0071_WYG_010-11a"/>
之真聖延三界之靈神恭脩豺獺之誠仰致潢汙之薦<lb/>
敢冀髙穹悔禍上帝垂慈霈為三日之霖滌此一方之<lb/>
沴不違物願咸繫鴻私<lb/>
　　　刑獄<lb/>
元功黙定顧動植之難量大徳好生諒祈禳之可格既<lb/>
昧效官之術敢忘謝過之心伏念臣領郡再期長人萬<lb/>
室慎罰固遵於國典用刑恐戾於物情或囚繫踰時或<lb/>
重輕失實或欺誣罔辨或疾苦不聞矧庶獄之繁興豈<lb/>
<pb n="KR4d0071_WYG_010-11b"/>
斯民之多僻蓋在位乏移風之舉故編氓無遷善之由<lb/>
積痛憤于九幽貽凶菑於一境敢伸精禱庶格洪休是<lb/>
用恪奉仙儀嚴陳法供普祈衆聖延降上真伏願錫福<lb/>
庶民降康下土滌圜扉之寃滯佐比屋之熈淳更願帝<lb/>
化所陶不犯畫衣之禁民知逺罪常無觸網之愚誓堅<lb/>
忠孝之誠仰荅乾坤之造<lb/>
　　　禳謝<lb/>
大道難名黙運生成之化至神莫測?司禍福之權顧<lb/>
<pb n="KR4d0071_WYG_010-12a"/>
纎介之微軀沐堪輿之大賜敢忘報謝用致忱誠伏念<lb/>
臣幼服儒風早䝉道廕職免耕桑之苦身無飢凍之憂<lb/>
親遇聖明官居繁要姻族百口不逢夭横之菑仕宦四<lb/>
方常脫傾危之禍報國蔑聞於績效臨民有愧於循良<lb/>
自知禄厚而才輕惟懼福盈而禍至是用䖍依秘範延<lb/>
降上真勉脩豺獺之誠恭備蘋蘩之薦敢望好生垂徳<lb/>
福善敷恩保家國之和平遂性情之安逸行身迪吉為<lb/>
道日新悉均動植之倫咸享康寜之福願堅善行仰荅<lb/>
<pb n="KR4d0071_WYG_010-12b"/>
鴻私<lb/>
　　　禳謝<lb/>
大道難名黙運生成之化至神莫測誕彰感應之方是<lb/>
以聖賢益務於畏天豺獺猶知於報本竊念臣生居善<lb/>
族親遇明時由父訓以入官荷朝恩而尸禄罪雖多而<lb/>
苟逃禍譴徳靡積而濫享休寜豈愚分之能招蓋隂隲<lb/>
之?佑故敢恭脩薄薦延降上真嚴醮席於中宵遵𤣥<lb/>
科之往範罔揆幽微之品用伸禳謝之誠伏願諸聖垂<lb/>
<pb n="KR4d0071_WYG_010-13a"/>
慈明靈洞鑒察丹𠂻之懇懇錫多福之穰穰庶乎家族<lb/>
平康身心安㤗長幼罔罹於菑害公私常免於訟刑誓<lb/>
堅為善之誠仰荅難諶之造<lb/>
　　　禳謝<lb/>
大徳難名運真功於不宰至誠有感通神化以無方敢<lb/>
稽金簡之明科延降玉虛之真聖恭脩薄薦庶達微誠<lb/>
伏念臣生遇明時幼聞義訓紹簮纓於仕族竊台鼎之<lb/>
榮名脩已安人既慚于成徳代工理物固乏於周才常<lb/>
<pb n="KR4d0071_WYG_010-13b"/>
虞厚禄以貽殃每懼器盈而致覆哀疲感疾蓋盡瘁而<lb/>
弗勝旱暵興菑亦燮調之無效徒欲報君而竭節復嫌<lb/>
冒寵以妨賢進退惟艱憂思曷濟是用䖍遵寳籙恭啟<lb/>
蘭場祈元造之垂慈覬上靈之敷佑庶俾道由天相輔<lb/>
聖化以無虧善克世傳守先猷而不墜然後閨門舉族<lb/>
共臻安泰之祥蒲栁餘生早遂退閒之福誓堅素守仰<lb/>
荅鴻私<lb/>
　　　禳謝<lb/>
<pb n="KR4d0071_WYG_010-14a"/>
洪造無私雖不言而示化至神莫測諒有感而必通䖍<lb/>
遵金簡之儀仰叩璇穹之聽伏念臣幼承道廕長遇聖<lb/>
時荷恩眷於累朝叨顯榮於三事常念滿盈之戒每希<lb/>
止足之心爰自去年得辭大政既免觸藩之困幸逃覆<lb/>
餗之羞雖嘗遘於菑屯亦屢銷於禍釁用舎偶完於素<lb/>
節退休將遂於本心豈愚慮之能周實神靈之隂相是<lb/>
用罄伸丹懇歸命上真尚虞衰晩之多艱猶覬保全於<lb/>
終吉更願身心康樂家國安寧子孫䝉徳慶之祥骨肉<lb/>
<pb n="KR4d0071_WYG_010-14b"/>
享安平之祉早遂引年之請咸蠲違道之愆俾於衰暮<lb/>
之齡錫以清閒之福臣敢不服膺聖訓克意善經盡蒲<lb/>
栁之餘生荅乾坤之大賜<lb/>
　　　禳謝<lb/>
洪造難諶降災祥而在徳至神莫測召禍福以唯人積<lb/>
行累功當效聖師之久禱識昬情蔽敢云愚慮之無愆<lb/>
故僊經開禳謝之科禮典有報祈之祀罔揆桑榆之景<lb/>
輒脩豺獺之儀仰叩髙真歸依妙教伏念臣生䝉道廕<lb/>
<pb n="KR4d0071_WYG_010-15a"/>
品與最靈繼承慶善之門遭遇聖明之世歴塵仕路兩<lb/>
玷宰司有位無能虛名過實既乏致君之畧曽微及物<lb/>
之功矧復形憊而神消齒衰而耄及或刑賞之失當或<lb/>
議論之過中流弊久長貽菑匹庶自難知覺釁積纎微<lb/>
尚逃尸素之誅獲全進退之分豈圖殘朽猶覬安全蓋<lb/>
君父之深恩亦神靈之宻佑敢不追循往咎懴謝前愆<lb/>
誓堅止足之心永絶貪私之妄伏願上真降佑衆聖垂<lb/>
慈護持向善之誠開迪自新之路完戰兢之晩節保閒<lb/>
<pb n="KR4d0071_WYG_010-15b"/>
退之餘生更願家族平康子孫孝謹永頼昇平之化不<lb/>
逢非横之殃<lb/>
　　　禳謝<lb/>
洪造難諶雖無私而示化至神莫測諒有感而必通靡<lb/>
量微𦕈之誠輒覬髙明之鑒竊念臣生逢聖世幼習義<lb/>
方遭遇忝歴於四朝年齒將彌於六紀兩叨言路十領<lb/>
郡符三總帥權五更使寄驟由樞筦再陟宰司或持生<lb/>
殺之權或操刑賞之柄輕重固多於差誤施為或爽於<lb/>
<pb n="KR4d0071_WYG_010-16a"/>
中和冒榮寵以踰涯積咎愆而既久揣分每驚於盈滿<lb/>
于身宜被於菑殃然猶享寵禄於近藩保行藏於善退<lb/>
妻室危病旋獲痊安目視昬䝉幸無苦楚既乏功行之<lb/>
能致莫原僥倖之曷從上由君父之恩容隂頼神明之<lb/>
相佑是敢輒伸丹懇仰謝真功伏望聖衆垂慈羣靈延<lb/>
貺更願乞骸遂志養疾如期保家族之平康完桑榆之<lb/>
晩節誓師慈儉仰荅生成<lb/>
　　　請死<lb/>
<pb n="KR4d0071_WYG_010-16b"/>
物居過盛必有虧傾器忌滿盈理當顛覆矧無才徳宜<lb/>
取危言猶可自知難逃天鑒伏念臣生䝉道廕長遇明<lb/>
時世習儒風存心必歸于仁義家傳聖訓立身咸傚于<lb/>
詩書早承教於父兄晩叨榮於禁近再持宰柄十領州<lb/>
麾今則感疾顛危垂年遲暮精神荒落手足萎蕤舉必<lb/>
待人神將去體敢求延於鐘漏冀速返於泉扃伏望諸<lb/>
聖垂慈上靈降佑但就<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>盤之清潔靡罹牀枕之艱辛<lb/>
而况平生絶施設之殃自信無?蔵之慝宣尼嘗曰邱<lb/>
<pb n="KR4d0071_WYG_010-17a"/>
禱久矣釋氏有云我向則消臣謹當永結勝縁堅持正<lb/>
念期為慶瑞以福善人或有光靈仰禆神化<lb/>
　　疏<lb/>
　　　同天節功徳疏<lb/>
右臣伏以西方妙教實資有道之因太上真文能益無<lb/>
疆之算方正陽之盛月乃誕聖之昌辰延梵衆於精廬<lb/>
肅道流於浄館潔伊蒲之饌冀調禦之等慈誦靈寳之<lb/>
篇宜虛空之來相集多祥於帝所符善祝於封人竭螻<lb/>
<pb n="KR4d0071_WYG_010-17b"/>
蟻區區之誠但瞻禮於北闕祝神堯巍巍之夀願獻頌<lb/>
於南山臣無任<lb/>
　　　同前<lb/>
右臣伏以露囊紀節星電標祥當正陽用徳之辰祈上<lb/>
聖無疆之算集法筵之清衆誦貝葉之真文天子萬年<lb/>
願固岡陵之遐福封人三祝徒殫螻蟻之微誠<lb/>
　　　私忌疏文<lb/>
右伏以奉先追逺敢忘如在之誠供佛營齋庶備薦嚴<lb/>
<pb n="KR4d0071_WYG_010-18a"/>
之福爰當諱日恭集妙因伏願慧日圎明智燈寂照悟<lb/>
萬緣之非有了諸幻之無常不染一塵頓超十地<lb/>
　　　慈聖周祥道塲疏<lb/>
右伏以真遊遽邈奄及於朞周佛事致嚴恭崇於梵果<lb/>
太皇太后徳侔坤載世頼母儀爰當新榖之升始及收<lb/>
神之旦聖孫孝享昭格於天心率土永懐咸均於孺慕<lb/>
仰資僊馭式仗勝緣<lb/>
　　　同前<lb/>
<pb n="KR4d0071_WYG_010-18b"/>
右伏以仙蹤既邈奄及於周祥佛事載嚴用伸於永慕<lb/>
式薦在天之福罄輸率土之心恭惟尊號皇后定䇿兩<lb/>
朝叅功十亂髙名輝於圖史隂賜被於華夷爰當厭代<lb/>
之辰䖍設浄方之供伏願夙憑覺慧超證真乘悟圎妙<lb/>
之勝因佑延鴻之寳祚<lb/>
　　　奉㫖詣河瀆西海祈福消菑道場疏<lb/>
右伏以金輪正覺唯主善而降康玉鏡髙真每應誠而<lb/>
孚佑至誠所達有感必通恭惟皇帝陛下徳配乾坤恩<lb/>
<pb n="KR4d0071_WYG_010-19a"/>
霑動植擁百祥之大順錫五福於羣生以道乘禧自天<lb/>
垂佑宜享襲黽之吉旋臻勿藥之休仗幽賛於勝緣増<lb/>
無疆之睿算臣無任<lb/>
　　　神宗皇帝升遐功徳疏<lb/>
右伏以翠輦超升閴徽音於軒鼎普天追慕想睟表於<lb/>
堯牆爰憑十號之慈仰薦三清之福大行皇帝伏願常<lb/>
居金地安住玉京陪五聖之真游佑羣生於法界<lb/>
　　　同前<lb/>
<pb n="KR4d0071_WYG_010-19b"/>
右伏以乘雲厭代悲仙馭之難留率土摧心攀龍髯而<lb/>
莫及仗金僊之妙教資玉鏡之真遊恭惟大行皇帝徳<lb/>
配乾坤恩霑動植新一王之制度復萬里之土疆方丕<lb/>
顯於基圖俄遽遺於弓劍華夷孺慕寰海震哀爰遵乾<lb/>
竺之文廣集苾蒭之衆香花嚴供鍾梵交音仰憑出世<lb/>
之緣恭薦在天之果伏願逍遥寳地超悟真乘度沙界<lb/>
之羣生佑鴻圖於億世<lb/>
　　　坤成節疏文<lb/>
<pb n="KR4d0071_WYG_010-20a"/>
右伏以神光滿室共傳載育之祥梵印傳經遥祝無疆<lb/>
之算寳花零亂浄域莊嚴周法界之三千賛夀齡之萬<lb/>
億伏願太皇太后殿下東朝奠枕南面垂衣如月之恒<lb/>
爰照臨於四國擬天之運永覆冒於羣生<lb/>
　　　同前<lb/>
右伏以星流玉宇六宫曽慶於殊祥香散金田萬國共<lb/>
祈於難老旃檀顯質貝葉飜經獻承露之仙囊布望雲<lb/>
之法席伏願太皇太后殿下松筠比茂金石同堅房闈<lb/>
<pb n="KR4d0071_WYG_010-20b"/>
燕居常範圍於天地車書共貫永帶礪於山河臣無任<lb/>
　　　坤成節開啟文<lb/>
氣應金成當上秋之既望徳符坤正屬聖母之題期肅<lb/>
披西竺之文共獻南山之頌恭惟太皇太后殿下道隆<lb/>
華渚慶邁層沙享榮養於先朝翊丕圖於興運式臨誕<lb/>
節肇紀鴻名臣等志切同寅誠深報上䖍趨梵宇仰祝<lb/>
椿齡所覬川至日升擁珍祥而有永天長地久續睿算<lb/>
以無疆祗欵能仁洞祈昭鑒<lb/>
<pb n="KR4d0071_WYG_010-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0071_WYG_010-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠宣集卷十<lb/>
</p>
<p>
</p>
  </div>
</body>
</text>
</TEI>
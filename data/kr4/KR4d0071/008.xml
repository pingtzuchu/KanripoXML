<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集卷八</head>
    <p>
<pb n="KR4d0071_WYG_008-1a"/>
欽定四庫全書<lb/>
　范忠宣集卷八　　　　宋　范純仁　撰<lb/>
　　啟狀<lb/>
　　　賀光州石郎中得替<lb/>
伏審解符劇郡奏課中宸方脂牽之有期阻班荆而伸<lb/>
餞矧久隣於封壤復幸託於葭莩深荷庇存殊増感戀<lb/>
伏惟某官清規表俗雅量鎮浮屢更共治之權藹著于<lb/>
蕃之績鋒車入覲宜多獻可之謨芝檢頒恩佇被陟明<lb/>
<pb n="KR4d0071_WYG_008-1b"/>
之典炎歊在候保練是期嚮往之勤敷陳曷罄<lb/>
　　　荅門生改官<lb/>
某啟向以輕言輒揚善最果遷美秩彌慰下𠂻馳慶幅<lb/>
之未遑辱華牋之首及感銘交至敷敘奚殫<lb/>
　　　謝潘著作<lb/>
伏審奏課宸庭陞華芸省伏惟慶慰某官清規表俗雅<lb/>
望映時果膺當宁之知峻被出綸之命佇騰驥歩别迓<lb/>
龍光先沐榮音罙深感素<lb/>
<pb n="KR4d0071_WYG_008-2a"/>
　　　謝王長官<lb/>
言念髙風久阻牢想空馳幸兹官守之隣稔服民謡之<lb/>
美徒懐矜式闕奉音題豈圖謙眷之隆特貽長牋之貺<lb/>
愧銘交積敷敘奚殫<lb/>
　　　回蔡州胡完夫史君<lb/>
某比者官忝新名職還舊物恩榮併至衰拙何堪荷湔<lb/>
滌於君仁頼吹噓於朋好此蓋知府學士道充在巳恕<lb/>
及於人愍同志而不遺借片言而為寵致兹朽質復玷<lb/>
<pb n="KR4d0071_WYG_008-2b"/>
清途深䝉引重之私莫識醻知之地仙山重到恍如丁<lb/>
令之歸宣室召還行聞賈傅之命尚賒瞻晤更冀保頥<lb/>
　　　回時狀元<lb/>
伏審射䇿明庭冠名多士伏惟慶慰狀元廷評識臻道<lb/>
奧學洞聖源旦暮昌辰超騰夷路仁義之澤將兼善於<lb/>
斯民金玉之聲巳聳聞於海内承風竊抃馳慶未遑辱<lb/>
牋問之先臨荷謙私之過厚佇膺大任以耀吾儒瞻頌<lb/>
之勤敷宣曷究<lb/>
<pb n="KR4d0071_WYG_008-3a"/>
　　　回王郎中<lb/>
右某言念幸居仁里久服於聲猷邈守官箴阻親於風<lb/>
矩徒積懐賢之素闕伸置牘之儀豈意撝謙逺貽榮翰<lb/>
欣審頒條之暇妙臻視履之祥恭惟某官才識髙時公<lb/>
忠奕世屢領蕃宣之寄浸深旒扆之知側聽褒遷式符<lb/>
瞻頌披承尚阻保錬為宜<lb/>
　　　别京東監司赴西臺<lb/>
右某啟綿力支離輒露投閒之請綸言溫厚遽推從欲<lb/>
<pb n="KR4d0071_WYG_008-3b"/>
之恩事與願諧感深涕下伏念某賦性迂闊遭時盛明<lb/>
徒以家聲早塵器使諫垣將幕曽屢試以無堪澤國山<lb/>
城迨三黜而何補以勤裨拙沈迷簿領之勞有過知非<lb/>
憔悴風濤之險尚獲神明之殛再罹嗣息之殃悲苦纒<lb/>
心驚惶失志畏郡條之瘝曠累部使之庇容陳力知難<lb/>
叫九閽而瀝懇量能授職叨一札以頒榮解劇東藩分<lb/>
班西洛身閒名美猶肅臺儀禄厚責輕真同吏隠此蓋<lb/>
某官義均錫類徳重包荒曲全衰晩之蹤俾逭譴訶之<lb/>
<pb n="KR4d0071_WYG_008-4a"/>
域青泥脫翼敢忘吏部之仁斗水活鱗永識監河之賜<lb/>
載思感遇罔罄敷陳<lb/>
　　　到河中謝雍帥劉龍圖<lb/>
右某祇奉朝恩誤膺州寄獲依大庇竊抃下風恭惟某<lb/>
官盛徳映時英猷冠古夙蘊致堯之業暫膺分陜之權<lb/>
化茂棠隂巳坐康於疲俗寵登槐府行入賛於重熙某<lb/>
受命云初棲蹤有幸尚祈葆輔式副傾瞻<lb/>
　　　謝延帥太尉<lb/>
<pb n="KR4d0071_WYG_008-4b"/>
右某祗受朝恩誤膺州寄獲依大庇竊抃下風恭惟某<lb/>
官勲業光朝公忠映古顯被凝旒之眷寵分推轂之權<lb/>
仗鉞專征久巳寛於宵旰追鋒促召行入賛於樞機某<lb/>
受命云初趨承尚阻更祈葆輔式副傾瞻<lb/>
　　　謝提舉茶場陸奉議<lb/>
右某祗奉朝恩誤膺州寄獲依大庇竊抃下風恭惟某<lb/>
官蹈道深醇賦才英敏夙蘊經綸之業早膺簡注之求<lb/>
攬轡宣風已坐豐於邦計泥封促召行入踐於禁林某<lb/>
<pb n="KR4d0071_WYG_008-5a"/>
受命云初棲蹤有幸尚祈葆輔式副傾瞻<lb/>
　　　回同州知府朝請<lb/>
某忝恩移郡揆日頒條隣大國之樂封託洪河之餘潤<lb/>
恭惟某官清規表俗雅望映時被乃聖之深知膺惟良<lb/>
之優寄佇還近侍式協僉言某脫駕方初瞻風徒切未<lb/>
伸竿牘之懇遽貽金玉之音愧荷所叢敷陳罔罄<lb/>
　　　謝陜州知府大夫<lb/>
某比者䝉恩假守取道之官既獲望於下風復驟承於<lb/>
<pb n="KR4d0071_WYG_008-5b"/>
異眷伸講故人之好盛敦主禮之優逮爾暌違徒布龔<lb/>
黄之治入參近侍行並徐嚴之游某方稅單車適遥外<lb/>
屏未綴荒蕪之懇先垂華藻之音愧荷所叢敷陳罔罄<lb/>
　　　回新鳳翔知府范學士<lb/>
某分符守郡竊愧誤恩揆日頒條獲遵成矩内惟天幸<lb/>
益仰賢標恭惟某官厚徳鎮浮髙才名世早升華於禁<lb/>
省巳深柬於帝心屢殿大邦藹聞佳政側聽鋒車之召<lb/>
入陪法從之嚴某稅駕方初瞻風徒切置牘之儀未展<lb/>
<pb n="KR4d0071_WYG_008-6a"/>
摛華之問遽臨荷謙眷之過隆祝珍調而倍切載惟欽<lb/>
頌曷罄敷宣<lb/>
　　　回大寧知監張奉議<lb/>
右某分符守郡揆日頒條懼衰拙之瘝官愧朋知之為<lb/>
地未馳謝懇遽辱榮音荷謙眷之載隆企賢風而増慕<lb/>
方賒晤對更冀保調佇迓寵休式符言願<lb/>
　　　到慶州謝兩府啟<lb/>
　　　　左僕射<lb/>
<pb n="KR4d0071_WYG_008-6b"/>
衰年屏迹漸謀三逕之歸邉鎮分符誤被一麾之寄寵<lb/>
還近職榮届舊邦光輝巳逮於覆盆嵗月徒驚於過隙<lb/>
載量忝冒唯極震驚伏念某錄録無能規規自守渉世<lb/>
但憂於蒿目觀時獨苦於蓬心入備諫臣言未良於藥<lb/>
石出宣使指功莫著於涓埃幅巾將遂於息肩窮巷惟<lb/>
期於沒齒假麾便郡聊燕息於河濵易地名藩使折衝<lb/>
於境外此蓋伏遇某官夾輔王室澄清化源端委巖廊<lb/>
大任方隆於柱石和調鼎鉉元功已格於鹽梅啟沃清<lb/>
<pb n="KR4d0071_WYG_008-7a"/>
𠂻甄收舊物顧未捐於弱植誠有自於洪鈞晩嵗無聊<lb/>
從事巳逾於三黜壯心未巳乘時猶效於一鳴過此以<lb/>
還未知所措<lb/>
　　　　右僕射<lb/>
河濵樂土方忝於郡章閫外名藩遽持於兵柄念流年<lb/>
之遲暮還内閣之榮華固陋何勝彷徨失措念某伎能<lb/>
譾薄藝業迂疎學未啟於斵輪才巳慚於投刃涖官行<lb/>
法苟全蕞爾之軀問舎求田常有終焉之志偶䝉收用<lb/>
<pb n="KR4d0071_WYG_008-7b"/>
未忍棄捐禁闥圖書重討論於簡牘邉陲斧鉞方鎮遏<lb/>
於羌戎此蓋伏遇某官一代名臣三朝耆徳廟堂決䇿<lb/>
忠言切於借籌寰海具瞻大任隆於調鼎不忘疎賤獲<lb/>
被褒升過䝉雨露之恩實自坯陶之力窮通守節志益<lb/>
固於胷中夙夜服勤功庶期於毫末<lb/>
　　　　右丞太中<lb/>
憂患飄零分安於退處寵光稠疊特冒於遷升俾還内<lb/>
閣之華復任連城之重年鬢但驚於晩節山川無改於<lb/>
<pb n="KR4d0071_WYG_008-8a"/>
當時恩大莫量懼無以稱伏念某才非應變學昧向方<lb/>
得從諸彦之游適際千年之運擢居言職未能補過而<lb/>
拾遺彊赴吏功不事循名而責實空踰二紀無補萬分<lb/>
乞身猶幸於息肩固位敢希於投足盛時易失久絶望<lb/>
於彈冠舊物不忘猶見收於墜履此蓋伏遇某官保佑<lb/>
一徳協和庶方獻納嘉謨奉兩宫之清問弛張大政宜<lb/>
四海之具瞻英賢方處於廟堂朽質誤分於印組桑榆<lb/>
暮景雖自愧於衰遲金石素心誓不忘於顛沛<lb/>
<pb n="KR4d0071_WYG_008-8b"/>
　　　　門下侍郎<lb/>
司文禁閣載領於簡編假守名藩謬分於印紱過隙但<lb/>
驚於嵗月據鞍重攬於山川自顧瑣微何勝眷任伏念<lb/>
某粗觀章句偶繼簮紳賦蕞爾之小才乏超然之逺識<lb/>
一從吏役常寄迹於萍蓬久負歸心欲置身於桑苧衰<lb/>
颯巳隣於暮齒施為何益於秋毫出守蒲津聽訟唯期<lb/>
於卧閣統臨榆塞觀風遽效於褰帷此蓋伏遇某官望<lb/>
重本朝功深名教道兼資於文武學洞達於古今歸卧<lb/>
<pb n="KR4d0071_WYG_008-9a"/>
里閭謝萬鍾之厚禄進登廊廟為一代之宗臣某愧憔<lb/>
悴之餘生沐便蕃之異數宣揚明詔思恵養於疲民推<lb/>
廣上仁務懐來於逺俗<lb/>
　　　　中書侍郎<lb/>
退安散地雖自棄於明時假守舊藩蓋曲頒於異數職<lb/>
載升於禁閣任兼擁於連城内典圖書出持符印故物<lb/>
未忘於墜履餘光俄照於覆盆伏念某學未知方才非<lb/>
周用投身斥澤豈慕於鵾鵬竊食太倉僅同於雀䑕久<lb/>
<pb n="KR4d0071_WYG_008-9b"/>
叨任使何所建明流年漸廹於桑榆衰髮巳先於蒲柳<lb/>
出麾河上安閒頗類於幽居促駕塞垣委寄獨司於戎<lb/>
事此蓋伏遇某官發揮王度裁決政機治達本源兆姓<lb/>
共勤於農畝謀無遺䇿四方咸偃於徳風致此孱虛竊<lb/>
膺褒異保完瘡痏固無間於邇遐勉勵筋骸敢自寧於<lb/>
夙夜<lb/>
　　　　樞宻<lb/>
優游便郡乞身將賦於歸田繁會名區受詔俾專於持<lb/>
<pb n="KR4d0071_WYG_008-10a"/>
節翰墨方還於近職旌旗復指於舊邦揣已若驚不寒<lb/>
而栗伏念某學未窺於堂室器自局於斗筲誤被選掄<lb/>
久更任使驅馳郡國不知髀肉之消苒荏嵗時但覺鬢<lb/>
毛之改數罹憂患自請退閒息駕河濵得逍遥於外補<lb/>
守藩闗外俄統制於中權此蓋伏遇某官平格治功裁<lb/>
成武徳講明萬化常進對於前旒討治五兵欲懐來於<lb/>
左衽顧兹重鎮尚畀非才莫量天地之私實出陶鈞之<lb/>
力發生朽質終有待於再榮淬礪鉛刀用或堪於一割<lb/>
<pb n="KR4d0071_WYG_008-10b"/>
　　　　副樞<lb/>
專城假守方退食於河濵内閣升華遽剖符於闗外遲<lb/>
暮但慚於白首褒遷更累於清時伏念某固陋鄙人飄<lb/>
零疎跡悟意濫階於朝位奮身本出於儒家游宦積年<lb/>
坐費太倉之粟躬耕有日行尋負郭之田厭俯仰以隨<lb/>
人聊優游而卒嵗豈宜疎逺輒冒寵榮此蓋伏遇某官<lb/>
協賛九功輔成一徳干戈不試獨先堂上之兵夷狄來<lb/>
庭潜契幄中之算顧惟邉寄尚付瑣才方隅得預於守<lb/>
<pb n="KR4d0071_WYG_008-11a"/>
藩廊廟實資於推轂髙臺未輟收功終累於九層末路<lb/>
争先駑力尚期於十駕<lb/>
　　　賀左僕射蔡相公<lb/>
伏審進被命書首登宰席顯赫上公之任澄清大政之<lb/>
原羣生咸頼於陶鈞盛禮方脩於典册伏惟慶慰恭以<lb/>
僕射門下相公學臻聖閫道協昌期久平格於㤗階實<lb/>
勤勞於王室居調玉鉉已寅亮於九功榮被衮衣永總<lb/>
司於百揆某誤分印紱久沐陶甄三事登朝喜平津之<lb/>
<pb n="KR4d0071_WYG_008-11b"/>
開閤一麾出守阻魏勃之掃門<lb/>
　　　賀右僕射中書韓相公<lb/>
伏審寵膺册命進位鈞衡内親附於兆民外懐柔於四<lb/>
國大賢登用衆望攸歸伏惟慶慰恭以某官學洞九流<lb/>
智周萬變久居宥宻克壯謀猷光華果陟於公台感會<lb/>
潜符於夢卜君臣堂陛素尊用於鼎司伯仲塤箎遂同<lb/>
陞於衮職某侵尋末路瞻企餘光假守西陲偶坐縈於<lb/>
符竹緬懐東閣阻進預於簮紳<lb/>
<pb n="KR4d0071_WYG_008-12a"/>
　　　賀樞宻章通議<lb/>
伏審進被寵榮超升宥宻内以講脩於七徳外將震疊<lb/>
於四夷應率土之具瞻喜大賢之登用伏惟慶慰恭以<lb/>
某官機籌獨運文武兼資挺生杞梓之材蔚為廊廟之<lb/>
器果由省闥入踐樞庭協賛治功久預裁於國論發揮<lb/>
雄略遂專決於兵謀聖時方偃於干戈寵任爰資於柱<lb/>
石某偶分重寄得附餘光堡戍臨邉方假一麾之守冠<lb/>
裾就列阻瞻數仞之牆<lb/>
<pb n="KR4d0071_WYG_008-12b"/>
　　　賀門下司馬侍郎<lb/>
伏審進被絲綸入登廊廟將致君於堯舜當並駕於伊<lb/>
周方日月之光明宜風雲之感㑹伏惟慶慰恭以某官<lb/>
行造聖藴學為儒宗不繫意於窮通久忘言於用捨幅<lb/>
巾去國燕居將老於洛濵端委造朝大任爰參於鼎足<lb/>
某側聞新命幸處洪鈞闗塞一麾符印尚縻於尺組山<lb/>
川千里門䦨阻曵於長裾<lb/>
　　　吕左丞光祿<lb/>
<pb n="KR4d0071_WYG_008-13a"/>
伏審光被絲綸參居衡軸内講明於法度上調燮於隂<lb/>
陽宜四海之具瞻喜大賢之登用伏惟慶慰恭以某官<lb/>
直而不撓静以有謀智周事物之原學貫天人之際出<lb/>
宣藩翰暫分寄於銅符進陟廟堂載入司於玉鉉某喜<lb/>
聞休命獲處洪鈞違離巳歎於累年眷待嘗䝉於一顧<lb/>
山川脩闊但託意於歸鴻門仞深嚴阻進趨於行馬<lb/>
　　　回田總管黄走馬張機宜<lb/>
右某祗奉朝恩復叨邉寄幸朋僚之有頼顧衰拙以何<lb/>
<pb n="KR4d0071_WYG_008-13b"/>
堪豈意謙私首貽榮翰辱寵褒於華衮荷重惠於兼金<lb/>
展晤匪遥保頥為祝<lb/>
　　　謝提舉茶場陸奉議<lb/>
比者叨奉上恩併還舊秩棲迹尚叨於封部兹行誠頼<lb/>
於廕庥揣拙分以逾涯奉訓辭而曷稱此蓋某官義深<lb/>
錫類徳盛包荒軫舊物而不遺借片言而為寵致兹衰<lb/>
晩復被柬求社木百圍既久慚於無用鉛刀再割諒難<lb/>
必於收功屬便道以之藩阻趨塵而拜賜載惟感戀曷<lb/>
<pb n="KR4d0071_WYG_008-14a"/>
罄敘宣<lb/>
　　　回歩軍苗太尉<lb/>
右某比者誤被朝恩再膺寵寄邑里尚存於故老山川<lb/>
復覩於舊封顧遲暮之何堪蓋奬存之有自伏惟某官<lb/>
沈潜妙算卓犖英才擁旌久握於帥權出塞屢分於將<lb/>
鉞折衝萬里指黠虜於掌中制勝兩楹出竒兵於堂上<lb/>
職嚴武衛任總師干軫舊物而不遺借片辭而為寵致<lb/>
兹忝幸曷稱眷私未遑置牘之儀先辱貽音之及載惟<lb/>
<pb n="KR4d0071_WYG_008-14b"/>
感頌曷罄敘宣<lb/>
　　　賀秦州范龍圖<lb/>
伏審光被命書出臨藩閫飭轅門之三令懐罽幕之諸<lb/>
戎側聞屏翰之賢深協搢紳之望伏惟慶慰恭以某官<lb/>
才兼文武學洞古今衣冠有待於宗師宇量素懐於逺<lb/>
業麟符守土巳載領於旌麾虎節治兵果嚴持於斧鉞<lb/>
巨鎮昔推於秦隴提封宻邇於河湟壯樓堞以連城列<lb/>
鞬櫜而夾轂某幸聨末契竊慶異恩屬部歡迎望朱轓<lb/>
<pb n="KR4d0071_WYG_008-15a"/>
而入境故人登用思白首以彈冠瞻詠之勤敘陳難既<lb/>
　　　賀秦州呉待制赴闕<lb/>
伏審光膺詔札入覲宸廷造朝榮踐於文昌解組遽違<lb/>
於邉服伏惟户部侍郎誠開金石文麗丹青啟宻勿之<lb/>
嘉謀處光華之近列分權龜紐時未歴於再朞賜對龍<lb/>
墀顧已深於三接未遑賛善先沐惠音聞六轡之啟行<lb/>
屬九秋之方晏勉其保嗇聊慰繫瞻欣戀至深序陳莫<lb/>
罄<lb/>
<pb n="KR4d0071_WYG_008-15b"/>
　　　太原到任謝宰相執政<lb/>
右某啟比膺恩制就易師權仍増書殿之華適付屏門<lb/>
之重辭榮莫遂彌劇愧慚涖職云初率皆忝冒此蓋某<lb/>
官代工有體全舊為心忘其齒髪之衰付以兵民之寄<lb/>
初臨藩鎮唯祗畏於簡書夙恃鈞庥更仰資於廟略瞻<lb/>
頌感激實倍常情<lb/>
　　　回知鄭州陳龍圖<lb/>
分服鄉邦方慚竊禄易麾邉閫彌愧優恩宣上化以方<lb/>
<pb n="KR4d0071_WYG_008-16a"/>
初企髙風而徒切某官忠良挺操愷悌存心久翔侍從<lb/>
之華屢寄藩宣之重未遑馳問先辱緘縢感佩攸深敷<lb/>
宣罔罄<lb/>
　　　回延帥趙端明<lb/>
伏審中權報政秘殿升華矧惟耆哲之賢益重專征之<lb/>
寄髙才映古重望冠時久參法從之榮夙寄長城之任<lb/>
果膺異數益簡上心竚奉綸言别登柄任顧慶儀之未<lb/>
展辱榮問之先臨感愧兼深敷陳罔罄<lb/>
<pb n="KR4d0071_WYG_008-16b"/>
　　　西京韓相公賀冬<lb/>
伏以陽徳方升振嘉生於潜戸天端首正候祥氣於迎<lb/>
雲恭惟某官望重累朝徳尊元老方告猷而翊國暫均<lb/>
逸於留都坐推及物之仁茂集履長之慶顧惟衰跡逺<lb/>
託餘庥瞻頌攸深敷陳罔罄<lb/>
　　　賀中書僕射劉相公<lb/>
伏審典册告廷公台進位欽聆褒制均慰輿情恭惟某<lb/>
官川嶽儲靈珪璋挺瑞懐久大之賢業際光華之盛時<lb/>
<pb n="KR4d0071_WYG_008-17a"/>
出入三朝始終一節逮真人之訪落陪機事之賛襄徳<lb/>
合天心功符世賴具瞻隆於民望注意簡於宸𠂻果膺<lb/>
夢卜之求入正鈞衡之任延登揆路升踐宰司論道經<lb/>
邦告嘉猷於我后奮庸熈載下膏澤於斯民益隆乃聖<lb/>
之知永輔太平之運屬居藩服阻慶賔閎置牘翹誠敷<lb/>
文罔喻<lb/>
　　　賀蘇右丞<lb/>
伏審光膺制命進轄文昌三事得賢萬方交慶某官徳<lb/>
<pb n="KR4d0071_WYG_008-17b"/>
器端重學術淵深體明哲之姿挺直方之操進退不更<lb/>
其守言行必本於忠啟沃聖心尊崇王度果繇中憲入<lb/>
預政機蓋人望之久稽故輿情之共快載惟欽仰倍越<lb/>
常倫<lb/>
　　　簽書樞宻王宻學<lb/>
伏審顯膺制綍榮貳鴻樞簡自上心協于僉論某官髙<lb/>
才映世直道事君維古訓而是經輔聖猷而濟美果繇<lb/>
天府入掌機衡躋侍從之清班未容溫席參弼諧之近<lb/>
<pb n="KR4d0071_WYG_008-18a"/>
列寔慰具瞻某適逺賔閎阻通慶謁欣企之素敷叙奚<lb/>
周<lb/>
　　　回工部李侍郎<lb/>
恭審光膺中詔進貳冬官當賢哲之彚征實朝廷之盛<lb/>
事行登近列益副僉言未遑簡牘之脩先辱緘縢之貺<lb/>
愧銘交至敷敘奚殫<lb/>
　　　賀趙内翰<lb/>
伏審光奉制恩榮登翰苑豈特儒林之推重固宜國體<lb/>
<pb n="KR4d0071_WYG_008-18b"/>
之増華邦寵既行朝僉胥慰某官器深且博徳厚而淳<lb/>
薫然君子之慈隠若大儒之效果膺芝檢入掌辭林典<lb/>
章暫繫於發揮民物尚需於康濟顧未遑於脩慶愧先<lb/>
辱於貽牋欣感攸深敷陳曷罄<lb/>
　　　賀知定州許資政<lb/>
伏審懇辭機務榮殿名藩爰擇剛辰已開盛府諒惟慶<lb/>
慰恭以某官純誠亮直和惠敦方重望鎮時精忠體國<lb/>
雅挾佐王之畧克成輔世之功名以盛而不居賢因勞<lb/>
<pb n="KR4d0071_WYG_008-19a"/>
而思佚暫繄舊徳坐鎮朔陲方布上恩已聞於美政再<lb/>
調元化行副於具瞻竊幸衰蹤匪遥善庇方積懐賢之<lb/>
抱先煩置牘之儀感愧兼深敷陳罔罄<lb/>
　　　回文太師<lb/>
伏審連上奏封懇還政柄雖勞謙之曲至顧體貌之方<lb/>
隆况巳協於康寧敢與聞於去就伏惟某官道行當世<lb/>
名軋古人早得位以濟時晩未忘於憂國竒兵不再建<lb/>
宗社之元勲大節可書作邦家之盛福親輔三朝之治<lb/>
<pb n="KR4d0071_WYG_008-19b"/>
尊為萬乘之師會初政之清明因上心之恭黙爰起大<lb/>
老以圖久安天下想聞其風廷臣無出乎右長城在望<lb/>
坐消邉境之虞寳鼎復來自使朝廷之重偶愆和豫稍<lb/>
倦晨昬浩氣内融明神隂相不假蓍龜之卜已聞藥石<lb/>
之功遽辱誨音願從髙退然而公旦雖老不離成周山<lb/>
甫就封永懐王室蓋義之所在則雖出猶處道可以進<lb/>
則當止而行矧五詔之丁寜而兩宫之倚注欲立非常<lb/>
之事方須不世之謀曽是弱姿徒煩委教再三加命雖<lb/>
<pb n="KR4d0071_WYG_008-20a"/>
逾考父之恭九十在公尚覺鬻熊之少願回冲挹以就<lb/>
太平<lb/>
　　　謝同知樞宻院<lb/>
右某啟輔弼之任必唯其人樞機之權尤慎所與䝉恩<lb/>
忝冒撫巳震驚伏念某賦命數竒受才不敏學古雖專<lb/>
而疎於接物更事徒久而昧於趨時唯知義命之安敢<lb/>
意功名之會值遭興運㧞擢過優豈兹一介之微可陪<lb/>
三事之列南箕之名匪實鼯䑕之技易窮自知甚明懇<lb/>
<pb n="KR4d0071_WYG_008-20b"/>
辭弗獲莫回成命終冒殊私深虞竊禄之譏曷副經邦<lb/>
之望此蓋伏遇某官權衡萬物髙下一心廊廟之間材<lb/>
適長短之用陶鈞之内器無苦窳之嫌致此孤生驟當<lb/>
大柄敢不勉濟協恭之義益堅許國之心仰稱茂恩用<lb/>
醻洪造感銘之素敷敘奚周<lb/>
　　　又<lb/>
比者祗膺吿命獲貳樞庭越次而居殆非其分徒深形<lb/>
於懇避終進冒於恩榮伏念某學古甚迂承家不克偶<lb/>
<pb n="KR4d0071_WYG_008-21a"/>
緣際會亦預招延少也無成蓋乏適時之畧長而不偶<lb/>
殆繇接物之疎空歴四朝未聞一善敢祈晩節併被殊<lb/>
私進以美官還之要地清途入踐未逾三月之賒機事<lb/>
與聞乃簉八人之列靖言非據靡自遑安此蓋某官道<lb/>
可濟時心唯體國謂技能之雖少且事任之常更隂借<lb/>
品題使階進用智謀非逺知難就於功名忠義在前敢<lb/>
自羞於門户庶幾小補永服下風<lb/>
　　　賀知河中府王待制<lb/>
<pb n="KR4d0071_WYG_008-21b"/>
伏審光奉詔綸進居文閣既遷升於顯地復鎮守於名<lb/>
區伏惟慶慰恭以某官道極淵源學臻堂奥廓髙明之<lb/>
逺識挺卓越之宏才嘉謨沃於上心儒術施於吏事披<lb/>
文禁闥遂從金馬之游問俗大邦方任銅魚之寄某久<lb/>
嗟離闊載預交承向風但切於馳情晤語未期於促膝<lb/>
喜聞持節莫遂造門思詠良多敘陳難既<lb/>
　<lb/>
　范忠宣集卷八<lb/>
</p>
<p>
</p>
  </div>
</body>
</text>
</TEI>
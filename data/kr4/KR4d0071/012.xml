<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集巻十二</head>
    <p>
<pb n="KR4d0071_WYG_012-1a"/>
欽定四庫全書<lb/>
　范忠宣集巻十二　　　　宋　范純仁　撰<lb/>
　　祭文<lb/>
　　　祭郭宣徽文<hi>元祐三年十二月</hi>
惟公奮由武衛宣力王家仁皇之朝扞城心膂被遇英<lb/>
祖升贊樞機先帝經武緯文懐柔震疊中權之任屬之<lb/>
於公西守南征海外有截敦詩説禮想聞郤縠之風振<lb/>
旅全師屢上充國之畧退卧西洛於今十年李廣數竒<lb/>
<pb n="KR4d0071_WYG_012-1b"/>
功業未究英公賞鍳幕府多賢矧今邊備尚嚴蠻落猶<lb/>
警思得名將以為長城公今云亡豈不懷疚求其繼者<lb/>
實唯才難嗚呼昔我先公㧞公戎行待以國士及予之<lb/>
世重以婚姻知公之深誰過予者奠哭罔及寓此哀詞<lb/>
尚饗<lb/>
　　　祭曹沂王文<lb/>
惟王以懿戚之重元舅之尊位髙而貌愈恭爵隆而志<lb/>
彌降謙溫和粹體之自然動作興居不蹈非禮出殿藩<lb/>
<pb n="KR4d0071_WYG_012-2a"/>
服有民社之勞入奉燕朝無夙夜之懈善守富貴克享<lb/>
康寧歴事四朝終始一節天不憗遺人之云亡二聖惻<lb/>
嗟萬乘臨奠賻䘏交道恩禮有加某嘗同班聨實均休<lb/>
戚悵靈輀之首路痛永訣以終天聊陳一觴以薦丹懇<lb/>
　　　祭蔡仲逺侍郎文<lb/>
惟公稟性粹和受材明敏利不苟得義無苟進膴仕熈<lb/>
朝出入忠藎帝眷滋厚尹正天府雖云浩穰衆務咸舉<lb/>
既代王言絲綸有序帥於邊方談笑尊俎夷畏其威莫<lb/>
<pb n="KR4d0071_WYG_012-2b"/>
予敢侮年踰耳順作貳卿列如何不淑遽失宗哲嗚呼<lb/>
哀哉奠莫持觴葬弗臨穴寄哀以辭傷哉永訣<lb/>
　　　祭滕達道龍圖文<hi>元祐五年十二月</hi>
嗚呼達道英邁豪俊得於天資文章翰墨雄健而竒甲<lb/>
科上第名動京師平歩清塗上所眷知視草禁林秉憲<lb/>
中司方圓不合出守一麾昔我先公樂育多賢才傑盈<lb/>
門君實居先我之得友喬木是遷中間契闊幾三十年<lb/>
比予易守君在晉陽交承道舊愈久彌光留不忍去把<lb/>
<pb n="KR4d0071_WYG_012-3a"/>
酒盈觴别未經時遽承公喪笑言在耳懷想痛傷嗚呼<lb/>
哀哉達道所藴志在康濟道未大施而遽殄瘁朝野共<lb/>
嗟親友垂涕唯有令名光顯後世我守塞垣君殁京師<lb/>
棺歛弗親心往神馳聊伸一奠以寓予悲嗚呼哀哉<lb/>
　　　祭楚正叔待制文<hi>元祐五年十二月</hi>
惟公立行脩潔起家儒素伯仲登科鄉里嗟譽昔我先<lb/>
公西帥延安公時從軍首薦才賢奮職計僚領麾淮壖<lb/>
外按邦刑庶獄不寃将輸數路才業彌宣擢升内閣歴<lb/>
<pb n="KR4d0071_WYG_012-3b"/>
守邊藩鎮静有方兵戢民安知足早退琳宫就閒太師<lb/>
潞公宴集耆英公游其間福壽康寧予漕京西寔聫公<lb/>
職僚契相歡親仁飽徳予守慶陽復承公政倉儲豐盈<lb/>
亭障安靜予官西臺公方懸車閒暇既多詩酒相娱司<lb/>
馬温公及諸名卿真率為具不待邀迎伊闕溪山洛下<lb/>
名園朝遊夕賞聨轡翩翩一時盛事人今尚傳季夏經<lb/>
途再登公堂公嬰羸疾幅巾據床握手道舊笑言琅琅<lb/>
别未逾時遽聞公喪身不獲往心徒悲傷遣奠千里終<lb/>
<pb n="KR4d0071_WYG_012-4a"/>
天弗忘尚饗<lb/>
　　　祭司馬公休文<hi>元祐五年</hi>
惟君志意脩立學行純固卓為碩儒與時際遇早登金<lb/>
華繼述賢父兼職諌垣秉筆史氏思忠憂國心勞形瘁<lb/>
先正之澤未及䝉享佐王之術未克大施曾不中壽而<lb/>
遽長逝两宫震動多士嗟咨伊予與君既親且知為國<lb/>
惜賢彌劇傷悲嗚呼哀哉君嗣尚幼君室少嫠上恩殊<lb/>
特存沒有歸唯有令名萬世永垂逺致薄奠心誠俱馳<lb/>
<pb n="KR4d0071_WYG_012-4b"/>
尚饗<lb/>
　　　祭范蜀公文<lb/>
嘉祐之初仁宗弗寧國嗣未建四方震驚羣公戚憂寒<lb/>
心噤舌孰不畏禍相顧莫發公為諫官引義自當國之<lb/>
憂危我以死嘗上章天子請選宗室擇賢而儲時不可<lb/>
失疏入不報在旁股栗騰書大臣開譬禍福我擇死所<lb/>
遑他是䘏非常之為中外遑遑一進一退瞻相低昻公<lb/>
心如山公語金石章十有七一意始卒言不時孚卒以<lb/>
<pb n="KR4d0071_WYG_012-5a"/>
去職烈烈英考繼天而王嗚呼我公寔發其祥熈寧之<lb/>
初有政有事有利有害譁然大議孰不知之孰克言之<lb/>
匪言之艱而身孔危公曰我責上書列陳如彼蓍龜協<lb/>
謀鬼神公言益切沮者益至公曰我愧身用言廢遂請<lb/>
致仕沮者意行乘為謗詆匪謗伊榮捨禄卧家纔六十<lb/>
餘孰不事君包羞以居唯二大節人一有之足以不朽<lb/>
而公優為詞賦文章為學者師清淨恬和無有吝疵二<lb/>
聖急賢耉老咸仕起公於家公謝不至穆穆衆德獨公<lb/>
<pb n="KR4d0071_WYG_012-5b"/>
弗臨唯俾搢紳化我遐心國樂無章郊廟弗燕公之審<lb/>
音匪學自天推析毫絲至於窮年將沒之嵗以樂来上<lb/>
國有和聲實治之象道德壽老孰與公鄰不卒用公憾<lb/>
有斯人某惷拙晩奉公游出處義同辱公我收於許於<lb/>
洛燕歡徘徊一别不再聞訃而哀一時老成零落山丘<lb/>
豈唯交知邦國之憂寫哀斯文涕泗横流尚饗<lb/>
　　　祭傅侍郎文<hi>中書侍郎傅欽之元祐七年正月</hi>
惟公敦大宏逺渾然徳備天之生公乃國重器克難於<lb/>
<pb n="KR4d0071_WYG_012-6a"/>
初厥後益艱正色直節人之所難治平廟議公在諫職<lb/>
挺挺守經甘心竄謫間關逺宦曽未還朝一廢十年樂<lb/>
道衡茅二聖當天公以彚升乃丞中憲百辟是䋲以道<lb/>
去就尚求補外肆秉大政位實超拜在帝左右亦越再<lb/>
朞天下拭目望公有為楊公素望韋相清徳未及大施<lb/>
遽聞疾革嗚呼哀哉某辱公之知出處頗同屯邅流落<lb/>
我則知公元祐進用公不我先位髙徳薄愧在公前笑<lb/>
言從容暌離未㡬秩秩德音今則已矣臨奠莫及寓誠<lb/>
<pb n="KR4d0071_WYG_012-6b"/>
一觴公有典刑公則不亡尚饗<lb/>
　　　祭張宣徽文<hi>元祐七年四月</hi>
嗚呼人生百年亦竟何有沒世昭昭是為不朽唯公之<lb/>
學包括古今發為文章光耀百尋忠誠所藴見之大對<lb/>
仲舒據經賈生流涕豈徒言之亦既有行載翶載翔進<lb/>
參宰庭入則造膝嘉猷是進乃所自許致君堯舜既退<lb/>
雖勇惓惓不忘感激切直屢形奏章二聖臨御圖任唯<lb/>
舊謂宜来思胡奪之壽天不慗遺哲人其逝梁木之摧<lb/>
<pb n="KR4d0071_WYG_012-7a"/>
孰將安倚某昔者荷知最深違逺積年莫承教音今則<lb/>
已矣其恨何極辭以寓哀神庶昭格<lb/>
　　　祭趙端明文<hi>禼</hi>
惟公以積學力行登進華要以宏才逺畧揚歴方面獷<lb/>
俗懷向王猷允塞方將贊舞干之美化隆戢兵之髙致<lb/>
廣帝王好生之徳永廟社無疆之休天胡不相亟奪其<lb/>
年志崇山丘遺恨何極某昔恭交承實敦契好聞訃之<lb/>
初王事靡盬逮遷官守遽閱時序弔賻之情闕然莫伸<lb/>
<pb n="KR4d0071_WYG_012-7b"/>
緘辭寓誠神式鑒兹尚饗<lb/>
　　　祭衡嶽文<lb/>
維紹聖四年嵗次丁丑四月甲申朔十一日甲午責授<lb/>
武安軍節度副使永州安置范某謹稽首上啓南嶽司<lb/>
天昭聖帝伏念臣幼承父訓長服朝紳從宦四十五年<lb/>
歴官三十一任毎願竭忠而報國常思懲惡以安人然<lb/>
而賦性不明渉道未至智難周物事靡盡情長郡邑則<lb/>
慮刑罰過中居臺諫則恐議論失當備使寄則有按察<lb/>
<pb n="KR4d0071_WYG_012-8a"/>
不明而吏民受弊專帥權則有戰守寡謀而番漢罹殃<lb/>
及遭遇於兩宫遂叨塵於三事再為真相各僅彌年然<lb/>
而識昧㡬微性資孱懦智及而仁不能守言出而躬不<lb/>
逮行致君之效蔑聞及物之功蓋寡知難而退冒寵尚<lb/>
優負朝廷㧞擢之私失士民期望之意德薄禄厚恩重<lb/>
報輕積罪釁之浸深宜菑殃之併至今䝉削除禄秩投<lb/>
竄遐方適當垂死之年無復全生之望雙瞳矇瞽百口<lb/>
流離同氣阻急難之情病妻乖將養之便屯難已極憂<lb/>
<pb n="KR4d0071_WYG_012-8b"/>
懼未涯非人事之可圖庶隂靈之或佑今者奔之貶所<lb/>
甫邇靈宫是敢直罄危誠仰干神造伏惟某神鎮奠南<lb/>
服司主離方分持造化之權平施善惡之報伏望察其<lb/>
素志原其本心無造作邪險之愆皆暗懦依違之咎特<lb/>
加矜宥少逭譴誅㣲軀早遂於生還病室速諧於痊愈<lb/>
兄弟獲會合之樂子孫享平泰之祥螻蟻之誠威靈是<lb/>
託<lb/>
　　　告家廟文<lb/>
<pb n="KR4d0071_WYG_012-9a"/>
維紹聖四年嵗次丁丑七月一日壬子嗣孫具位某謹<lb/>
以清酌庶羞之奠敢昭告於四代尊靈伏念某前者受<lb/>
國大恩輔政無状流殃存殁獲譴幽明今則從坐邦刑<lb/>
羞貽宗廟反身自咎泣血難追向以秩預三公享臻四<lb/>
代而復祭從先志月設常羞今則逺竄遐陬盡除真俸<lb/>
官無封爵迹比縲囚自今顯考顯妣不獲時祀謹自中<lb/>
元及將来冬至元正寒食四節唯享三代尚擬無田之<lb/>
薦聊伸追逺之誠所有祭器食品勉從簡儉難守故儀<lb/>
<pb n="KR4d0071_WYG_012-9b"/>
月朔常羞亦不遑設止祭酒果香茶又念某年逾掛冠<lb/>
身罹篤疾莫獲朝衣而親事當傳嗣子以奉祠某止具<lb/>
野服使人扶持陪位伏望神靈降祐祖禰垂慈鑒此哀<lb/>
誠恕其徃咎永保子孫之禄弗虧薦享之儀慙懼之誠<lb/>
啟處無地<lb/>
　　　祭王職方文<lb/>
惟君奮身經術潛心政事美績休聲聞於已試屈貳邊<lb/>
藩民懷吏畏綱領衆務條目舉治嵗方饑饉莩不遑瘞<lb/>
<pb n="KR4d0071_WYG_012-10a"/>
救菑恤窮君實勞瘁憂職成疾逾日而逝仁者不壽天<lb/>
理曷恃郡失賢僚孰不揮涕旅櫬東還川陸迢遞酹觴<lb/>
告别痛徹肝肺魂兮有知鑒此誠意<lb/>
　　墓誌銘<lb/>
　　　秘書丞許君墓誌銘<lb/>
君諱渤字仲容其先許昌人也曽祖諱徳恭終於華州<lb/>
蒲城主簿遂為蒲城人祖諱知嵒父諱仁愿皆不仕君<lb/>
少沈悟慨然思自奮勵以起其家讀書業文不舍晝夜<lb/>
<pb n="KR4d0071_WYG_012-10b"/>
天禧三年舉進士擢髙第為原州軍事推官再調邠州<lb/>
觀察推官移監鳯翔府太平宫歴興州軍事推官隴州<lb/>
防禦判官權知天興縣又為潤州觀察推官凡五為從<lb/>
事積十四考徒以無薦者不得遷而君益以剛介自守<lb/>
亦不以人不已知為愠孔子所謂君子者乎其罷天興<lb/>
也嘗退居終南山下葬其三世既而以林泉為樂者凡<lb/>
五六年貧甚親友不堪其憂以義勸之遂強起官丹陽<lb/>
時先文正自饒移潤適君在幕中遂知其賢因暇日問<lb/>
<pb n="KR4d0071_WYG_012-11a"/>
之曰以君文行之髙何知者之少耶君對曰相知之道<lb/>
固未易也未嘗苟欲人知故人亦不知蓋聞君子病乎<lb/>
無能不知非所病也文正公愛重嗟歎之遂薦於朝改<lb/>
著作佐郎以不善史事求監鄧州商税又移監西京税<lb/>
遷秘書丞監嵩山崇福宫宫舊無監官文正公方在政<lb/>
府以君髙介之節不可勞以俗務故特奏置監官以處<lb/>
君而與宦者不合罷去監郾城縣税年六十八告老於<lb/>
朝得以本官致仕文正公解賜帶以贈之今僕射富公<lb/>
<pb n="KR4d0071_WYG_012-11b"/>
亦遺錢十萬遂買山居於箕潁之間慶厯丁未嵗七月<lb/>
一日以疾卒享年七十君疾中為文二篇以示子孫其<lb/>
大㫖皆窮理盡性之言嗚呼死生且不能累君之心況<lb/>
名利邪娶武氏屯田員外郎驤之女治家有賢淑稱二<lb/>
男長曰惟忠以君致仕恩累官為德順軍判官後君若<lb/>
干年而亡次曰惟孝奉君之喪以某年某月日葬於潁<lb/>
陽縣醴泉鄉蓋祖里夫人武氏祔女一人適屯田員外<lb/>
郎薛仲恪孫男三人宗述宗逸宗逺孫女二人竝幼君<lb/>
<pb n="KR4d0071_WYG_012-12a"/>
性髙潔而尚仁恕平居不妄言笑尤精於鑒裁其為文<lb/>
章必本仁義而以教化為主有文集十巻注文中子三<lb/>
巻藏於家嘗以所業投富公公以為黜邪輔正崇立經<lb/>
術得孟韓之所存噫以富公之稱固可信其文矣以文<lb/>
正公之知固可信其行矣葬既有期惟孝持君之行狀<lb/>
泣來請銘予以先公所知義不可辭而為銘曰<lb/>
學臻乎原仕恬其進世不我知樂以自信金玉其堅芝<lb/>
蘭其芳潛英隐華久而迺彰位不克顯道則有餘嗚呼<lb/>
<pb n="KR4d0071_WYG_012-12b"/>
許君其君子儒<lb/>
　　　觀察支使劉君墓誌銘<lb/>
君諱貽慶字天錫其先長安人曽王父諱著唐末避亂<lb/>
徙家金陵至王父諱元載仕偽唐為刑部郎中開寶末<lb/>
江南平遂復歸京兆故今為京兆萬年人父諱溥雍熈<lb/>
二年登進士第任益州觀察推官李順之亂死於難太<lb/>
宗嘉之録其後賜君神童出身仍賜今名祥符中陜西<lb/>
轉運使句克儉表君為耀州叅軍以養親不就職後起<lb/>
<pb n="KR4d0071_WYG_012-13a"/>
為同官縣主簿丁王父憂遂退居不樂仕進㡬六年以<lb/>
季父之命彊起赴調為筠州司户亳州司法二掾歴海<lb/>
虢二州録事叅軍遷武信軍節度推官移鳯翔府改靜<lb/>
難軍觀察支使秩滿至京師感疾而歸以皇祐五年八<lb/>
月五日終於家享年六十有二君性厚重篤實居官以<lb/>
亷平得人心在武信聲績尤著罷官郡人多以金帛贐<lb/>
行君一無所受至有假以饋藥而遺金者君亦却之故<lb/>
當世賢公卿如天章沈公邈者十數人皆薦君於朝將<lb/>
<pb n="KR4d0071_WYG_012-13b"/>
用是遷官而君抱疾歸矣嗚呼命矣夫娶東平吕氏大<lb/>
理寺丞臯之女有賢行後君六年而終子五人景早亡<lb/>
方光常棠皆應進士舉為鄉里善人女四人其二早亡<lb/>
一適文州録事參軍温宗顔一適清源王泰其子光將<lb/>
以熈寧二年二月六日葬君於萬年縣洪固鄉太王里<lb/>
夫人呂氏祔而以予先文正公守邠州君在幕中故求<lb/>
予銘銘曰<lb/>
行信于鄉能施于官出處無憾惟徳之完位不克顯命<lb/>
<pb n="KR4d0071_WYG_012-14a"/>
也何言源深流長其在子孫<lb/>
　　　比部杜君夫人崔氏墓誌銘<lb/>
尚書比部員外郎杜君名某之夫人崔氏以某年某月<lb/>
某日卒于其子光州定城縣令儀之官舍熈寧二年四<lb/>
月某日比部君舉夫人之喪葬於某所將葬夫人之弟<lb/>
象之狀夫人之行以求予銘象之予之執友也故不得<lb/>
辭而銘之按崔氏之先出於齊丁公之後食采於崔因<lb/>
以為氏積二十八世而至漢東莱侯業又二十三世而<lb/>
<pb n="KR4d0071_WYG_012-14b"/>
至後魏七兵尚書休休之弟宣遂分為大小二族大崔<lb/>
之裔至唐尤盛冠於諸姓又十二世至夫人之曾祖諱<lb/>
某為周兖州從事以慕容彦超之叛說以大義不聽而<lb/>
死周祖嘉之贈秘書監録一子官為殿直殿直諱某累<lb/>
贈某官生工部侍郎諱某以清徳懿行顯於皇朝累贈<lb/>
工部尚書夫人即尚書之長女也少而賢惠為父母所<lb/>
鍾愛年十九尚書聞比部君有俊譽遂以歸之事舅姑<lb/>
至孝曲盡婦道皇姑福昌君以嚴嗃治内人不堪其勞<lb/>
<pb n="KR4d0071_WYG_012-15a"/>
而夫人奉順益謹諸姑方年少頗加譖訴而夫人引咎<lb/>
不較及其出適必罄奩槖以資之有喪夫而歸者撫之<lb/>
彌厚福昌君感疾累年手足不能自舉飲食盥櫛皆俾<lb/>
夫人為之而未嘗有倦色及居喪哀毁動人有古孝婦<lb/>
之風嵗時祭祀必親具薦羞極於精潔平居好讀經史<lb/>
佛書既曉其義亦必終身行之復間為歌詩皆有清思<lb/>
善教諸子而均其撫養人莫知其有嫡庶焉以比部君<lb/>
登朝封萬年縣君改封壽安晩年又以季妹為相國韓<lb/>
<pb n="KR4d0071_WYG_012-15b"/>
公元妃恩加冠帔時内外姻族多以華侈相尚獨夫人<lb/>
布素自若左右或羞之夫人曰婦人之服當視夫之爵<lb/>
秩豈宜過奢自取失禮邪既寢疾謂諸子曰吾其終乎<lb/>
吾所遺汝曹者清白孝謹而已無他物也歛送之具悉<lb/>
使預備遂瞑目誦佛而逝享年七十有二嗚呼幼為淑<lb/>
女長為賢婦其老也能盡為母之道其終也能順性命<lb/>
之理可謂徳之全而人之難矣子八人長曰偉池州軍<lb/>
事判官次即儀也皆亷直有吏能次僎試將作監主簿<lb/>
<pb n="KR4d0071_WYG_012-16a"/>
次伾早卒次偕任偓佺皆業文未仕女三人長適内殿<lb/>
承制張瑛次適大理評事張及孫次適應茂材異等科<lb/>
張繢諸孫及曾孫十人銘曰<lb/>
夫人之徳生與性俱孝于家庭以及舅姑古人之難我<lb/>
獨有餘積善之報福慶以隆壽天令子順理而終納銘<lb/>
于壙以告無窮<lb/>
　　　許駕部墓誌銘<lb/>
君諱某字某懷州河内人尚書職方員外郎贈兵部侍<lb/>
<pb n="KR4d0071_WYG_012-16b"/>
郎諱某之子尚書兵部員外郎直昭文館同脩起居注<lb/>
贈刑部侍郎諱某之孫曾髙而上世系所出我先君文<lb/>
正公銘刑部公墓載之詳矣君以兵部公䕃補試將作<lb/>
監主簿調潤州司法參軍用部使者薦監婺州商税丁<lb/>
兵部公憂起為趙州軍事推官遷大理寺丞知大名府<lb/>
朝城縣事改某官徙滄州鹽山提舉滄濵棣州鹽税遷<lb/>
某官又徙成都府郫縣遷比部員外郎以帥漕交薦就<lb/>
知眉州事遷駕部員外郎秩滿通判成都府以熈寧七<lb/>
<pb n="KR4d0071_WYG_012-17a"/>
年某月某日終於官享年六十有一君為人剛毅明恕<lb/>
事親至孝樂善好施仁於宗族初仕在潤州已能守法<lb/>
不阿轉運使杜杞竒之委兼他局至十數事益精婺州<lb/>
市征課久不登君主之逾年増課二千萬嘗攝東陽令<lb/>
民以明鑑目君其居喪雖貧甚非善人之賻皆避而不<lb/>
受在趙州有譖其守將於上官者君力為之辨不以僚<lb/>
吏自嫌事因得解時人髙其義安撫舊不薦部吏吕溱<lb/>
在鎮陽以君有竒才特薦之自此安撫使始得舉吏嘗<lb/>
<pb n="KR4d0071_WYG_012-17b"/>
建議廣某州南闗城後數年朝廷卒用君言有部使者<lb/>
干君以私君守正不納使者雖怒而君清約無玷終不<lb/>
能害朝城民喜為盗由君善治而俗為之變邑之徭役<lb/>
素重且不均君為節省而均之民得以安時議廢清平<lb/>
縣唯君議不當廢丞相文潞公為尹喜君公正以國士<lb/>
待之其治鹽山五年課増至萬萬邑屢逢河菑民逋租<lb/>
田課積及千萬久皆流亡責及齊人君上疏極論其事<lb/>
詔為蠲免綦莎河決君築隄五十九里以障水患復鹽<lb/>
<pb n="KR4d0071_WYG_012-18a"/>
竈税七百萬民田税二百三十萬時滄州治州城科邑<lb/>
民輸大木君白俾民改輸錢而官為市木省民費八千<lb/>
萬至於民間婚姻疾病皆為立聘幣之數醫藥之法州<lb/>
將李壽朋聞而歎曰兹古人之政也郫人侈於遊觀君<lb/>
至教以節用而亦不廢其俗朝廷遣使講募役之法君<lb/>
具以民之所欲為陳之忤使者遂劾奏君而君處巳自<lb/>
若朝廷亦不之罪在眉二年宣行詔令皆能體公上之<lb/>
意而民獨晏如建二堂繪兩漢循吏及歴代勸學之臣<lb/>
<pb n="KR4d0071_WYG_012-18b"/>
以為長人者之規昔兵部嘗從事於眉有徳於其人及<lb/>
君去眉民遂畫君父子像而祠之及殁成都尹趙公抃<lb/>
尤深嗟惜為之厚加賻贈君事上恭而不阿御下嚴而<lb/>
不苛事有利於人雖難必為於其私雖小必慎當世名<lb/>
公鉅儒多喜其為人而薦之於朝其所至必興庠序之<lb/>
教而其考課皆為第一然其位不大顯亦命矣夫著治<lb/>
縣録五巻藏於家凡四娶元配徳昭縣君梁氏丞相適<lb/>
之猶子繼室延慶縣君趙氏仁壽縣君龎氏福昌縣君<lb/>
<pb n="KR4d0071_WYG_012-19a"/>
滕氏七子長賁嘉祐六年登進士第方為秀州推官知<lb/>
蘇州崑山縣丞次鼎早卒奉世咸損震巽皆舉進士六<lb/>
女其三適進士髙徽鮑湜孫珏其一早亡二人在室七<lb/>
孫秉均秉文秉璋秉仁秉徳秉禮秉彞諸孤將以熈寧<lb/>
八年七月某日奉君之喪葬於兵部公之墓次求銘於<lb/>
予予以先君文正公與兵部公皆祥符八年進士少兄<lb/>
事君又君之在郫及遷眉守時予方使蜀知君始終為<lb/>
詳不可不銘銘曰<lb/>
<pb n="KR4d0071_WYG_012-19b"/>
顯允許君良吏之師神明其政父母其慈歴官七邦吏<lb/>
肅民嬉爵不充徳善人之咨慶貽後昆在理則宜太行<lb/>
之趾洪河之湄君之安宅萬年於兹陵谷有遷君名永<lb/>
垂<lb/>
　　　李水部墓誌銘<lb/>
君諱庠字彭年唐郇王某之裔今為京兆萬年人曽祖<lb/>
兵部郎中贈左諫議大夫諱某祖右諌議大夫贈司空<lb/>
諱某考右諫議贈兵部尚書諱某君天聖六年用尚書<lb/>
<pb n="KR4d0071_WYG_012-20a"/>
䕃補郊社齋郎為萬年主簿棄官就養起為耀州觀察<lb/>
推官丁尚書憂終喪為保平軍節度推官以母喪去職<lb/>
授洋州觀察推官稱疾不行鄭文肅公戩帥河東辟掌<lb/>
機事隨府罷改大理丞知藍田縣事又從涇原帥王公<lb/>
素之辟遷太平中舎久之分司西京用大臣薦起監鳯<lb/>
翔府上清太平宫遷殿中丞賜五品服加國子博士遷<lb/>
水部員外郎㑹給事中王公舉充經畧環慶復奏典軍<lb/>
機三辭不得免熈寧二年遂致仕以歸九年正月以疾<lb/>
<pb n="KR4d0071_WYG_012-20b"/>
卒於家享年六十有五君天資忠厚非仁義罕言既言<lb/>
必思行之平居不妄喜愠對妻子常若賔客善睦族與<lb/>
從父昆弟居人不知其非同産也家用有常節唯厚於<lb/>
賔客而勇於周急待朋友以信義殁為營葬及畢其孤<lb/>
之嫁娶者甚衆故君之捐館友人多為之制服其處鄉<lb/>
里士子信而師之小人悦而化之尤長於吏事尚書在<lb/>
真定有疑獄試以語君君一言遂決尚書之令名君有<lb/>
助焉初佐萬年為政必務窒訟之原性恬於名利不喜<lb/>
<pb n="KR4d0071_WYG_012-21a"/>
仕進第以知已感激故三就戎幕時之賢公鉅儒多力<lb/>
薦之如相國韓公琦樞密使田公況章皆屢上嘗召試<lb/>
學士院而君辭不就趙元昊反君為西兵賦陳古今禦<lb/>
戎之策甚備鄭文肅公以聞仁宗嘉納之在河東白分<lb/>
諸將占地總兵使應機制敵各專其責籍戍兵以時更<lb/>
代人皆便之時錢法驟變市絶交易兵民數千喧訴於<lb/>
府府門閉不納兇勃者將倡以為亂君遽白尹曰衆忿<lb/>
難遏抑之懼生變請召而面諭所以尹從之衆遂退城<lb/>
<pb n="KR4d0071_WYG_012-21b"/>
中賴以安涇原嵗饑主計者以乏軍儲不蠲民租守將<lb/>
爭不能得君請減邊兵就食内地租遂得蠲人服其通<lb/>
太平宫官號閒散而君恪職無倦曰不然何以醻俸廩<lb/>
耶時方饑省官之冗費以濟貧人所活甚衆環慶羌衆<lb/>
逼境四路都帥遣使促本道兵撃賊君請堅壁清野以<lb/>
困之可不煩興師帥用君言賊果去常賛諸帥宜嚴侵<lb/>
掠之禁薄俘馘之賞以絶貪功致冦之患且曰使夷狄<lb/>
之人知天子仁愛之恩則心皆柔服其酋安能獨為亂<lb/>
<pb n="KR4d0071_WYG_012-22a"/>
哉此孟子所謂率其子弟攻其父母者也故所至封守<lb/>
為寧嗚呼惜其志不大用於時戎夏不皆被澤也娶王<lb/>
氏太尉文正公之孫封萬年縣君先君若干年而亡其<lb/>
子燾髙陵縣主簿一女適進士翟彦通燾將以其年夏<lb/>
四月葬君於萬年縣洪固鄉少陵原尚書之墓次以予<lb/>
與君為友壻知君為深俾為之銘義不得辭銘曰<lb/>
道足乎已仕不必顯行信於人唯言之踐彭年之徳化<lb/>
自閨閫閭里所資仁規義凖三佐邊幕夷漢為寜家邦<lb/>
<pb n="KR4d0071_WYG_012-22b"/>
必達宣父則稱生不愧古名不欺後年㡬從心葬從先<lb/>
阜君可以為無憾人尚嗟其不偶閟銘辭于幽堂庶貽<lb/>
芳于永久<lb/>
　<lb/>
　<lb/>
　<lb/>
　<lb/>
　范忠宣集巻十二<lb/>
</p>
<p>
</p>
  </div>
</body>
</text>
</TEI>
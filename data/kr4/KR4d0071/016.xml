<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>范忠宣集巻十六</head>
    <p>
<pb n="KR4d0071_WYG_016-1a"/>
欽定四庫全書<lb/>
　范忠宣集巻十六　　　　宋　范純仁　撰<lb/>
　　墓表<lb/>
　　　范大夫墓表<lb/>
朝散大夫范君諱子儀字中存贈太師中書令兼尚書<lb/>
令諱德隆之曽孫資政殿大學士禮部尚書贈開府儀<lb/>
同三司祈國忠獻公諱雍之孫尚書兵部員外郎直史<lb/>
館贈兵部尚書諱宗傑之第三子妣永安縣太君陳氏<lb/>
<pb n="KR4d0071_WYG_016-1b"/>
故相鄭國文惠公之女也范氏其先太原人自忠獻公<lb/>
在仁宗朝入陪樞衡出秉旄鉞有勲勞于王室太原之<lb/>
范於是大顯子孫蕃昌世推以爲盛族君以忠獻公䕃<lb/>
授秘書省校書郎公薨遺恩遷太常寺奉禮郎君年尚<lb/>
幼請於祖母臧夫人曰不幸吾祖捐館忍復因此進官<lb/>
耶願改奏他親夫人竒其言遂奏尚書從堂兄宗本屬<lb/>
告命已出弗許辭衆知其志趣逺矣初命監鄧州商稅<lb/>
有持金帛私出城者吏執之欲倍稅而縱之君察其物<lb/>
<pb n="KR4d0071_WYG_016-2a"/>
非所宜有送州以治果皆巨盗監西京長泉稅兼採柴<lb/>
務舊制役卒日有定課雖祁寒暑雨必如其數卒或買<lb/>
薪輸官以是多凍餒爲盗民居患之君撫存區處積日<lb/>
㑹數併輸皆樂事勸功不踰嵗所増者千餘萬而卒尚<lb/>
有餘閒得以爲生于今便之監杭州稅凡掌市征取之<lb/>
若太寛而嵗計入則倍歴知忻州秀容河南府伊闕二<lb/>
縣簽書彰武軍節度判官丞相韓公宣撫陕西雅知其<lb/>
才就舉通判州事塞下華戎錯居歲月浸乆多冐耕者<lb/>
<pb n="KR4d0071_WYG_016-2b"/>
經畧使上聞委君提舉根括得二萬餘頃以増募弓箭<lb/>
手歩騎萬有六千邊兵益彊考課爲天下第一特除知<lb/>
博州又易趙州皆以避親不赴乃知汾州又避親改耀<lb/>
州還朝爲開封府司録参軍大臣交章薦之改三司勾<lb/>
當公事擢提舉京東西路常平倉河決澶濮水汎諸郡<lb/>
嵗荐饑民流散天子憂之詔委君賑濟東西兩路君多<lb/>
爲方計所存活二十餘萬時諸郡方完城壘君請募饑<lb/>
民給糧以役之計工十有九萬未幾而成公私賴焉初<lb/>
<pb n="KR4d0071_WYG_016-3a"/>
朝㫖賑濟及夏成而止君上言民遺棄幼稚尚數萬無<lb/>
歸請賑至秋聽人得收養詔從之所活老幼者又數萬<lb/>
就爲本路轉運判官君奉使不爲苛察務安全官吏法<lb/>
令有未便於民者必以上聞率皆見從故所至以寛厚<lb/>
稱丁永安太君憂服除授廣南西路轉運判官未行改<lb/>
利州路君以職在廵察當勤恤民隱州縣多居山險君<lb/>
不避䟦履之勞雖窮僻無不至以衝冐得疾元豐六年<lb/>
十月六日終于官舎年五十有三累階朝散大夫勲上<lb/>
<pb n="KR4d0071_WYG_016-3b"/>
護軍服五品娶周氏封壽昌縣君子二人長曰鎬太廟<lb/>
齋郎次曰鐸女六人諸孤奉君之喪以七年二月三日<lb/>
葬河南宣武村北邙山先塋之次既葬請余文以表其<lb/>
墓余與君有葭莩之親知君之行爲詳故不得辭惟君<lb/>
生於貴閥而不驕長於吏道而不矜仕優而志愈謙治<lb/>
辦而力愈彊其居家也孝恭其事上也忠篤其涖官也<lb/>
勤恪其治民也愷悌行已始終人無間言可謂士君子<lb/>
矣君之昆弟六人皆以才行稱顯用於朝而君不幸未<lb/>
<pb n="KR4d0071_WYG_016-4a"/>
中壽而没不克究其所有其命矣夫故書以表其墓<lb/>
　　神道碑<lb/>
　　　太子太保宣簡田公神道碑銘<lb/>
惟宣簡公既改葬於河南府壽安縣甘泉郷之龕澗里<lb/>
後十有六年其配永嘉夫人富氏命其子承奉郎旦以<lb/>
公功行之狀易名之議誌壙之銘屬范某曰昔先文正<lb/>
公當朝號知人而吾夫乃所薦進士及公輔政吾夫遂<lb/>
居近侍而繼亦大用周旋嵗乆爲志同道合唯是墓隧<lb/>
<pb n="KR4d0071_WYG_016-4b"/>
之碑至今無辭以刻敢以爲請某竊惟慶厯嘉祐之際<lb/>
盛矣君明臣賢相與講圖治功而公以髙文大䇿進預<lb/>
國論出入要顯遂總機政某幼侍先君熟公之貌及長<lb/>
又得公出處終始之大節爲最詳乃不敢辭惟公其先<lb/>
京兆田氏後徙信都晉末契丹畧地河朔以公皇祖太<lb/>
傅北歸生皇考太師景德初契丹寇澶州以生口數百<lb/>
屬太師哀之曰是皆何罪而使就死地夜悉縱去乃自<lb/>
㧞來歸朝廷官之至太子率府率以終始家開封而葬<lb/>
<pb n="KR4d0071_WYG_016-5a"/>
陽翟遂爲開封人公太師長子也少有竒志慨然喜功<lb/>
名讀書彊記博覧一經目終身不忘爲文章秉筆立成<lb/>
瓌富雅健尤長於論事初舉進士賜同學究出身不就<lb/>
再舉遂中甲科補江寧府觀察推官以母英國太夫人<lb/>
李氏喪罷服闋調楚州團練推官就監轉般倉改秘書<lb/>
省著作佐郎舉賢良方正對䇿第一遷太常丞通判江<lb/>
寧府上書論時政甚切賜詔奬諭方且以諫官召㑹趙<lb/>
元昊反西邊用兵夏文莊公韓忠獻公與先公經畧陕<lb/>
<pb n="KR4d0071_WYG_016-5b"/>
右言公材請以自佐乃爲經畧判官直集賢院參都部<lb/>
署司軍事時承平乆將不知兵兵不知戰毎出輙敗衂<lb/>
人心危懼其後制宜防患卒能以計禦賊公禆益爲多<lb/>
大將前設攻守二䇿又欲專用攻策悉數路兵出擊賊<lb/>
已得請公力言其不可乃止又上備邊十四事多見施<lb/>
用召還爲右正言判三司理欠憑由司權修起居注遂<lb/>
知制誥判國子監西兵乆不觧闗陜大困韓忠獻公以<lb/>
樞宻副使出宣撫而公爲之副使還判三班院又詔公<lb/>
<pb n="KR4d0071_WYG_016-6a"/>
視河北兵食而保州兵士殺通判嬰城作亂即以公為<lb/>
龍圗閣直學士知成德軍真定府路安撫使公以兵至<lb/>
城下賊懼開門自縛入誅首惡數十人遂定以功遷起<lb/>
居舎人移秦鳳路兵馬都部署經畧安撫使知秦州丁<lb/>
太師憂是時邊帥遭親喪多爲詔奪公懇辭起復上又<lb/>
遣中貴人手勅起公公不得已請歸葬陽翟然後還治<lb/>
既葬託邊事求見上曰陛下以孝治天下今朝廷不爲<lb/>
乏人而螻蟻之志不獲自盡臣死不瞑矣因泣數行下<lb/>
<pb n="KR4d0071_WYG_016-6b"/>
上聞其言惻然又視公貌瘠甚不忍奪其志乃許終喪<lb/>
服除加樞宻直學士涇原路兵馬都部署經畧安撫使<lb/>
知渭州轉尚書禮部郎中俄遷右諫議大夫知益州充<lb/>
益梓利蘷路兵馬鈐轄淯井夷人犯邊勢且與烏蠻合<lb/>
公盛兵甲臨之因遣人招輯皆惶懼請命蜀經王均李<lb/>
順之亂人易動先是許守將以便宜多專殺立威雖小<lb/>
罪或幷徙其妻子出蜀以故老幼死道路丁壯逃而爲<lb/>
盗者甚衆公至首詢問民間疾苦視貧弱不能自存者<lb/>
<pb n="KR4d0071_WYG_016-7a"/>
振業之先教誨後刑罰果桀惡然後致之法蜀人安之<lb/>
奏減三司市布増常平歲糴以備凶歉蜀大饑人無莩<lb/>
亡論者以公治蜀大畧有張忠定公之風治狀聞璽書<lb/>
褒諭遷給事中召守御史中丞充理檢使未至復以舊<lb/>
職權三司使加龍圖閣學士翰林學士遷禮部侍郎遂<lb/>
正充使天下財賦自景德中嘗㑹計至是公始復鈎考<lb/>
出入虗實之數盖歲入多於景德而所出亦倍公以謂<lb/>
天子㳟儉無妄費而有司用度乃如此其弊不革則殫<lb/>
<pb n="KR4d0071_WYG_016-7b"/>
民匱國日益以甚顧非主計者所得專則爲皇祐㑹計<lb/>
録六篇上之并乞頒示二府冀人主知其故而與執政<lb/>
圖之上覧之嘉歎未幾遂以爲樞宻副使天子平日固<lb/>
待公以有爲及是任事事無巨細悉以訪公公知無不<lb/>
爲亦言無不從嘉祐三年六月除檢校太傅充樞宻使<lb/>
故事大臣進拜多以次遷公始超其列人皆知上屬任<lb/>
意篤不乆公且相矣是年十二月暴得疾不能興上聞<lb/>
惋駭亟勅太醫診視中貴候問加損相望於道公辭求<lb/>
<pb n="KR4d0071_WYG_016-8a"/>
去位章凡十五上猶賜告不許公意愈堅乃以爲尚書<lb/>
左丞觀文殿學士翰林侍讀學士提舉景靈宮事公請<lb/>
不已於是以太子太保致仕居數年疾遂篤以八年二<lb/>
月乙酉薨於第享年五十九詔輟視朝贈太子太傅賻<lb/>
卹甚厚公仁厚長者貌稱其心與人言諄諄欵宻唯恐<lb/>
失其意而其中有以自守嶷如也友愛諸弟人無間言<lb/>
自爲小官未嘗私謁執政器宇恢然常以天下自任識<lb/>
者知其必至公輔在諫職於小事未嘗言獨引大體啟<lb/>
<pb n="KR4d0071_WYG_016-8b"/>
廸上心凡欲人主總攬威權分别賢不肖抑僥倖明賞<lb/>
罰以救時弊當是時仁宗銳意太平數咨訪大臣以天<lb/>
下事其所興爲公建明爲多與富文忠公少相友善夫<lb/>
人即文忠公女弟也迨公爲樞宻使而文忠公實爲上<lb/>
相同時道行位冠百僚搢紳不以爲二公榮而相賀以<lb/>
爲天下福也公既被疾下至閭巷咸戚嗟聽伺冀公復<lb/>
起而公竟以疾薨矣悲夫公諱况字元鈞皇曽祖諱某<lb/>
贈太保皇祖諱某贈太傅皇考諱某贈太師無子以弟<lb/>
<pb n="KR4d0071_WYG_016-9a"/>
之子至安爲嗣卒又以至平爲後焉始公以嘉祐八年<lb/>
四月葬許州陽翟三封郷西吳里之先塋居乆之夫人<lb/>
夢公若平生以爲水不可居既而復夢云然即發壙公<lb/>
柩果爲水欹夫人乃自護還洛而以熈寧七年五月改<lb/>
竁焉嗚呼公之神靈其不昩如是亦異哉銘曰<lb/>
田氏隂德由太師積脫人而死報不躬獲克生宣簡爲<lb/>
時賢臣其賢維何於時有陳秉哲蹈仁有煜其文於皇<lb/>
仁宗俊乂盈朝發䇿大庭公維董晁乃司邊畫荒穢以<lb/>
<pb n="KR4d0071_WYG_016-9b"/>
薅乃理邦財公私以饒遂都廟堂謀謨樞極帝曰休哉<lb/>
維吾夔稷文經武服無施不當帝疇公勞方倚爲相胡<lb/>
以疾嬰而失民望士懷致君所難者時功多享厚讒毁<lb/>
或随公遭聖明坦然設施不終大耄天實爲之新宮孔<lb/>
安壽安之道刻碑墓隧來世之考<lb/>
　　行狀<lb/>
　　　大中大夫充集英殿脩撰張公行狀曽祖誼皇<lb/>
　　　任中書舎人累贈左僕射曽祖母太君李氏祖<lb/>
<pb n="KR4d0071_WYG_016-10a"/>
　　　去華皇任尚書工部侍郎累贈司徒祖母郡君<lb/>
　　　王氏郡君王氏郡君髙氏父師德皇任左諫議<lb/>
　　　大夫累贈太尉母郡君潘氏隴西郡太君李氏<lb/>
　　　本貫開封府襄邑縣錦繡郷濯錦里<lb/>
公諱景憲字正國太尉公第二子其先河朔人七代祖<lb/>
達唐末爲亳州刺史遂家於襄邑至司徒公始爲洛陽<lb/>
人公天聖四年以太尉公薨授守將作監主簿明道元<lb/>
年遷太常寺太祝監西京商稅院局事脩舉吏不敢欺<lb/>
<pb n="KR4d0071_WYG_016-10b"/>
遷大理評事衛尉寺丞康定初河東始籍民兵慎擇令<lb/>
宰公以安撫使天章閣待制吳遵路秘閣校理石延年<lb/>
薦擢知并州榆次縣榆次素號劇邑前令多以不職免<lb/>
公至則大治改大理寺丞慶厯四年丞相杜正獻公參<lb/>
政丁文簡公連章薦公超遷通判棣州改太子中舍以<lb/>
本路職司避親就移通判齊州齊多盗賊而獄訟繁夥<lb/>
公謂民廹於饑寒不能逺罪若一置於法則何所措其<lb/>
手足由是原其情之輕者皆釋不問自此盜賊衰而獄<lb/>
<pb n="KR4d0071_WYG_016-11a"/>
訟簡少公以辭學嘗預貢士之選而見遺於禮部遂不<lb/>
復再舉後丞相程文簡公兩薦公乞召試出身公曰君<lb/>
子進以道仕以義何必假此而後奮乎卒辭不就八年<lb/>
改殿中丞知梁山軍梁山介於川陜民俗乖戾至有父<lb/>
子異居而殺人以祭鬼者公以謂雖逺方亦當齊其風<lb/>
教即峻加懲革未朞月而民不敢犯以祀明堂恩遷國<lb/>
子博士賜五品服皇祐五年以尚書虞部員外郎知海<lb/>
州州有富民丐子以養而爲兇人教其怨家訟之累嵗<lb/>
<pb n="KR4d0071_WYG_016-11b"/>
不決公親訊其事盡得誣枉之狀即流所教人於逺州<lb/>
其連繫幾百人盡釋之莫不懽呼而去遷比部嘉祐初<lb/>
仁宗患茶稅不均遣使諸路較定公被命湖北凡一年<lb/>
悉按園户虛實以定其稅所入不減舊而民無不均之<lb/>
患四年使還權三司開坼司兼提點催驅公事未幾改<lb/>
開封府判官天府浩穰自非通才敏識則不足以勝其<lb/>
任公發姦摘伏洞見情僞老胥猾吏傍視惕息畏之猶<lb/>
神明時豪宗大姓犯法者嘗請託於府僚有與故嘗往<lb/>
<pb n="KR4d0071_WYG_016-12a"/>
還者亦隂爲之地公持之益堅而於法終不少撓自是<lb/>
都下翕然稱之以爲一府之望開封捕盗賞法獲賊於<lb/>
舊城者比新城爲厚時有殺人於新城外而捕者乃云<lb/>
獲於舊城以覬厚賞辭已具公密訊其囚乃捕者日以<lb/>
飲食恩意誘使殺人且邀於舊城而執之遂置捕者於<lb/>
法有忌公者乃諷言路謂公侵擅尹權仁宗察公之直<lb/>
而不聽遷駕部充淮南轉運副使山陽令鄭昉貪贓累<lb/>
十萬監司以其親族多在顯要莫敢按公曰法當先於<lb/>
<pb n="KR4d0071_WYG_016-12b"/>
貴權而於憑藉聲勢者有所不行則法尚可存哉乃窮<lb/>
治其狀㑹英宗登極赦昉得以不死猶除籍流竄嶺南<lb/>
自是貪吏震畏引去者數人淮南發運司常預借濵淮<lb/>
廩米以充諸路上供之數雖有文具而不即償公以謂<lb/>
諸路漕輓各有所職不容相侵即戒郡縣不復得借因<lb/>
此銜怨搆飛語於三司務爲中傷公曰我職當爾豈可<lb/>
詭隨以苟自安設三司不我察我何恤哉八年英宗即<lb/>
位遷主客郎中又遷金部九年移京西轉運使丁母憂<lb/>
<pb n="KR4d0071_WYG_016-13a"/>
公至性過人一夕號慟髭髪盡白終喪哀毁若不勝服<lb/>
治平三年服除授京東轉運使今上即位恩遷司勲某<lb/>
官王逵嘗累任監司以苛酷聞及致仕還鄉里而貪恣<lb/>
不法爲鄉邑之害妄稱受朝廷宻㫖察郡縣過失以脅<lb/>
持上下因取賄貨一路畏之莫敢與校公悉條其罪上<lb/>
之遂羈徙宿州郷邑莫不稱快所部郡守有以貪汙聞<lb/>
者未至官先謁公公曰君昔在齊州已爲民患今又欲<lb/>
爲兖州患耶其人懼即請老而歸未踰年移江南東路<lb/>
<pb n="KR4d0071_WYG_016-13b"/>
因奏議漕輓之弊盖由主者皆三司冗吏本無㢘隅與<lb/>
舟人侵攘爲姦甚者沈其舟以滅跡宜代以命官且明<lb/>
其賞罰之格則可以絶其弊朝廷行其議迄今爲便熈<lb/>
寧二年移成都府轉運使過闕上嘉公才留爲三司戶<lb/>
部副使未幾奉使北敵還復使西陲按視囉兀府寧二<lb/>
城公受命即奏曰二城不可守臣固不待到而后知既<lb/>
而行未半道而府寧果已失守及還朝更陳囉兀不可<lb/>
守之狀且曰邊防本無事皆王人生事邀功罔惑朝聽<lb/>
<pb n="KR4d0071_WYG_016-14a"/>
以至於罪非嚴行懲戒則疆場無由安静一日上謂公<lb/>
曰河東凋瘵卿當出總漕事授集英殿脩撰河東都轉<lb/>
運使仍賜金紫時朝廷方行民輸錢免役之法議法者<lb/>
有希司農㫖欲以傭直之外廣増其數以寛剩爲名者<lb/>
公折之曰免役之法正欲惜民力可因以重歛乎况河<lb/>
東地多山瘠民情儉嗇多取之則虐矣迨所議定總一<lb/>
路歳費傭直之外纔取數萬緡以備凶嵗朝廷從之暨<lb/>
常平新法之行州縣多不曉法意而失於宣布司農奏<lb/>
<pb n="KR4d0071_WYG_016-14b"/>
請下諸路監司覆按所部行之差謬者悉俾正之他路<lb/>
或即加按劾羣吏訩訩唯公所部但改正而已未嘗有<lb/>
所劾也議者欲以河東分爲兩路朝廷以問公公曰河<lb/>
東之田肥磽不同郡縣財賦兩屬不能相通而用矣分<lb/>
路爲不便朝廷從之時民力疲困倉廩虛匱公均其稅<lb/>
賦乘嵗豐爲儲積未逾年民力遂寛而兵食有羡逮公<lb/>
之去雖窮邊小壘皆有數年之蓄六年改太常少卿七<lb/>
年擢授右諫議大夫再任明年移髙陽闗路安撫使兼<lb/>
<pb n="KR4d0071_WYG_016-15a"/>
馬歩軍都總管知瀛州先是雄覇之間嵗出金帛購諜<lb/>
者以揣知虜情公下車未乆諜者自雄踰莫而至公謂<lb/>
幕府曰諜者逺來徒覬厚賞若不抑之殆且生事即醉<lb/>
以酒夜遣親信吏載還雄州俾雄守以狀聞他日王人<lb/>
錫冬服部將有被酒後至公召立庭下責之由是軍中<lb/>
肅然有掌庾吏曹諫恃戚里不法累贓至死監司庇之<lb/>
猶欲薦舉公悉按其罪無所顧避元豐二年召赴闕因<lb/>
登對具奏熈寧以來嵗多凶歉百姓積逋甚衆今嵗一<lb/>
<pb n="KR4d0071_WYG_016-15b"/>
小登州縣督促使償累嵗之負道路流言以謂其害甚<lb/>
於凶歲願少假以紓元元之急天子可其奏以付有司<lb/>
因自乞便郡就差知河東陛辭日從容奏曰臣愚誤䝉<lb/>
陛下㧞擢猥備法從常愧緜力不能補報今犬馬齒衰<lb/>
恐一旦捐溝壑不復再望清光區區之誠終欲竭盡臣<lb/>
聞聖人以天下爲度其於四夷何所不容以陛下英武<lb/>
宜無不服比來西南逺羌乃敢跳梁犯邊殆邊臣擾之<lb/>
耳若進兵逺討則恐糧餉不繼坐困我師亦恐交相殺<lb/>
<pb n="KR4d0071_WYG_016-16a"/>
傷干犯和氣將致饑疫之菑則邇人先受其弊矣上曰<lb/>
卿言是也盖朝廷有不得已耳三城爲京輔要郡毎郡<lb/>
嵗秋夏常以大河爲憂水官務省近費而不計逺功故<lb/>
連年決溢以爲民害公至請増嵗費又展北塘以當水<lb/>
衝其害遂息俄以本路轉運使親嫌乞移他郡元豐三<lb/>
年徙知同州坐失舉左遷朝議大夫知房州踰嵗上惜<lb/>
其才復大中大夫知兖州未赴感疾以是年十月十五<lb/>
日考終於房陵之正寢享年六十有七公天資英特少<lb/>
<pb n="KR4d0071_WYG_016-16b"/>
有大志方爲兒時從母夫人過外氏李文靖公家與羣<lb/>
兒遊獨不好戱弄外家異之太尉公捐館公方十二嵗<lb/>
處喪已如成人母夫人嘗有疾公憂形於色寝食兼廢<lb/>
躬治藥劑爲杵傷指亟以衣覆之懼貽母夫人之憂母<lb/>
夫人李氏父太傅公有人倫之鍳嘗撫公背曰此兒風<lb/>
骨秀異發言不妄必能大張氏之門相國王沂公亦以<lb/>
太傅公言爲然及長侍奉母夫人竭力養志凡四十餘<lb/>
年未嘗少有顔色之忤龍圖尹公師魯負天下重名愛<lb/>
<pb n="KR4d0071_WYG_016-17a"/>
公之才兩以女配之公既游師魯門益好春秋學與朋<lb/>
友論辨古今至忠義名節之際必慨然歎息常欲身行<lb/>
之故歴官所至無不稱治雖有積弊素不振者於談笑<lb/>
間决之莫不當理退食宴坐披翫圖史淡然視軒冕若<lb/>
無足以動其心者又其自奉甚薄所得俸禄皆均施内<lb/>
外親族故歴仕雖乆而家無餘貲視兄弟之子情均已<lb/>
子有少孤者必先已子而保任之家居有法度嘗戒諸<lb/>
子曰汝曹立身行已當以孝悌忠信爲先苟不由禮義<lb/>
<pb n="KR4d0071_WYG_016-17b"/>
而進雖富且貴亦吾所耻矣方其副三司也士論已爲<lb/>
即當進用而公守道自信非公事未嘗及執政之門故<lb/>
居三司最乆而不遷凡出仕五十年厯敡三朝其所設<lb/>
施皆可爲法然公性謙厚既不自矜異復不妄許可故<lb/>
獨爲當世賢者所知杜祁公富韓公尤所信重及坐失<lb/>
舉謫守房陵雖僻陋無醫藥怡然順適家人不見有憂<lb/>
愠之色疾革召諸子屬以後事神色不亂先夫人追封<lb/>
天水郡君今夫人封長樂郡君子五人長塾通直郎河<lb/>
<pb n="KR4d0071_WYG_016-18a"/>
東轉運使勾當公事次量前定州唐縣主簿次益承務<lb/>
郎權知鄆州壽張縣次重承務郎次直夏進士女六人<lb/>
長適宣徳郎簽書集慶軍節度判官㕔公事石熈次適<lb/>
前頴州團練推官李堅次適通直郎審官西院主簿李<lb/>
士京次適承務郎韓宗質二女在室孫男三人孫女七<lb/>
人將以元豐六年某月某日卜𦵏公於北邙之原以先<lb/>
夫人天水郡君祔焉公之大節始終可紀以直道事君<lb/>
方正率下傳家清白而信於朋友位雖居兩禁猶未足<lb/>
<pb n="KR4d0071_WYG_016-18b"/>
以究其才今不幸已矣某勉從諸孤之請直叙所聞爲<lb/>
公行狀託當世名公大人以爲之誌而埀不朽焉謹狀<lb/>
　<lb/>
　<lb/>
　<lb/>
　<lb/>
　<lb/>
　范忠宣集巻十六<lb/>
</p>
<p>
</p>
  </div>
</body>
</text>
</TEI>
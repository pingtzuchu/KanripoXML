<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>范忠宣集附録</head> <lb/>
    <p>
<pb n="KR4d0071_WYG_023-1a"/>
欽定四庫全書<lb/>
　范忠宣集附録<lb/>
　　諸賢論頌<lb/>
　　　忠宣公諡議<hi>節文</hi>　　　　鄧忠臣<lb/>
議曰毎思捐身而進策嘗願休兵而息民祗知扶危而<lb/>
濟傾寧恤䟦前而疐後方讒言亂國而明蔡確之無實<lb/>
洎姦黨投石而謂大防之可原義形正色憤激至誠非<lb/>
徒救當世正人君子之網羅直欲戒後世亂臣賊子之<lb/>
<pb n="KR4d0071_WYG_023-1b"/>
迷惑徇公忘已為國惜賢又曰父母之國有時而去股<lb/>
肱之義於是或虧放之江湖去如草芥紉蘭澤畔更甚<lb/>
屈原之悲占鵩坐隅已分賈生之死又曰側席南望而<lb/>
抉浮雲之蔽趣節東歸而詠零雨之濛又曰法座想見<lb/>
其風采詔書相望於道途云云<lb/>
　　　論忠宣公有量　　　　　程氏遺書<lb/>
子言范公堯夫之寛大也昔予過成都公時攝帥有言<lb/>
公於朝者朝廷遣中使降香峨眉實察之也公一日訪<lb/>
<pb n="KR4d0071_WYG_023-2a"/>
予欵語予問曰聞中使在此公何暇也公曰不爾則拘<lb/>
束已而中使暴怒以鞭傷傳言者耳屬官喜謂公曰此<lb/>
一事足以塞其謗請聞於朝公既不折言者之為非又<lb/>
不奏中使之過也其有量如此<lb/>
　　　論忠宣公分資蔭與進士事<lb/>
　　　　　　　　　　　　　　楊龜山語録<lb/>
科舉取人不得間有得者自是豪傑之士因科舉以進<lb/>
耳且資蔭得官與進士得官孰為優劣以進士為勝以<lb/>
<pb n="KR4d0071_WYG_023-2b"/>
資蔭為慊者此自後世流俗之論至使人恥受其父祖<lb/>
之澤而甘心工無益之習以與孤寒之士角勝於埸屋<lb/>
僥倖一第以為榮是何見識夫應舉亦自寒士無禄不<lb/>
得已藉此進身耳如得已何用應舉范堯夫最有見識<lb/>
然亦以資蔭與進士分優劣建言於有無出身人銜位<lb/>
上帯左右字不可謂無所蔽也其言曰欲使公卿家子<lb/>
弟讀書耳此意甚善但以應舉得官者為讀書而加奬<lb/>
勸焉則彼讀書者應舉得官而止耳豈眞學道之人至<lb/>
<pb n="KR4d0071_WYG_023-3a"/>
如韓持國自是經國之才用為執政亦了得不可以其<lb/>
無出身便廢其執政之才曰堯夫所别異者莫非此等<lb/>
人否曰執政不是合下便做亦自小官以次遷之如後<lb/>
來吳坦求等在紹聖中被駁了學士以無出身故也彼<lb/>
自布衣中朝廷以其學行賜之爵命至其宜為博士乃<lb/>
復以為無出身奪之此何理也資蔭進士中俱有人惟<lb/>
其人用之加一右字亦自沮人為善<lb/>
　　　論忠宣公以德報怨　　　邵氏聞見録<lb/>
<pb n="KR4d0071_WYG_023-3b"/>
元符末吕惠卿罷延安帥陸師閔代之有訴惠卿多以<lb/>
人冐功賞者師閔以其事付有司未竟罷去曽布為樞<lb/>
密使素與惠卿有隙特自太原移德孺延安蓋德孺於<lb/>
惠卿亦有隙也德孺至取其事自治有自皇城使追奪<lb/>
至小使臣者德孺由是大失邊將之心議者謂有詞於<lb/>
前政事已在有司德孺乃取以自治失矣德孺聰明過<lb/>
人而為曽布所使惜哉未幾德孺亦以論役法罷如忠<lb/>
宣丞相則不然公帥慶陽時為總管种詁無故訟於朝<lb/>
<pb n="KR4d0071_WYG_023-4a"/>
上遣御史按治詁停任公亦罷帥至公為樞密副使詁<lb/>
尚停任復薦為永興軍路鈐轄又薦知隰州公毎自咎<lb/>
曰先人與种氏上世有契義純仁不肖為其子孫所訟<lb/>
寧論事之曲直哉嗚呼可謂以德報怨者也以德孺之<lb/>
賢於是乎有愧於忠宣矣<lb/>
　　　論李清臣　　　　　　邵氏聞見録<lb/>
紹聖初哲宗親政用李清臣為中書侍郎范丞相純仁<lb/>
與清臣論事不合范公求去帝不許范公堅辭帝不得<lb/>
<pb n="KR4d0071_WYG_023-4b"/>
已除觀文殿大學士判潁昌府召章惇為相未至清臣<lb/>
獨當中書益覬倖相位復行免役青苖法除諸常平使<lb/>
者惇至不能容以事中之清臣出知北京建中靖國初<lb/>
上皇即位用韓忠彥為相清臣為門下侍郎同平章事<lb/>
忠彥與清臣有連故忠彥惟清臣之言是聽清臣復用<lb/>
事范右丞純禮忠彥所薦也清臣罷之劉安世吕希純<lb/>
皆忠彥所重清臣不使入朝外除安世帥定武希純帥<lb/>
髙陽張舜民忠彦薦為諌議大夫清臣出之帥眞定其<lb/>
<pb n="KR4d0071_WYG_023-5a"/>
所出與外除及不使入朝者皆賢士清臣素所憚不可<lb/>
得而用者忠彥懦甚不能為之主曽布為右相用范致<lb/>
虛諌疏云河北三帥連衡恐非社稷之福劉安世吕希<lb/>
純同日報罷清臣亦為布所陷出知北京伯温常論紹<lb/>
聖建中靖國之初朝廷邪正治亂未定之際皆為一李<lb/>
清臣以私意幸相位壊之邪說既勝衆小人竝進而清<lb/>
臣自亦不能立於朝矣使清臣在紹聖初同范丞相在<lb/>
建中靖國之初同范右丞劉安世吕希純張舜民以公<lb/>
<pb n="KR4d0071_WYG_023-5b"/>
議正論共濟國事則朝廷無後日之禍而清臣亦得相<lb/>
位享美名矣此忠臣義士惜一時治亂之機為之流涕<lb/>
者也<lb/>
　　　論徽宗不及相忠宣　　　王　偁<lb/>
臣偁曰元符末命欽聖定䇿以立徽宗起范純仁于謫<lb/>
中欲任以相事而純仁以病不能造朝烏乎純仁不得<lb/>
相徽宗于初政此治亂之所以分也夫忠臣進則朝廷<lb/>
尊羣陰用則禍亂作徽宗既已悞矣於是改過不吝以<lb/>
<pb n="KR4d0071_WYG_023-6a"/>
彰信兆民遜位于子以克謹天戒雖二駕遂狩而大業<lb/>
復興有以也夫<lb/>
　　　本傳贊　　　　　　　王　偁<lb/>
臣偁曰純仁忠厚仁恕宰平天下不澄不撓人莫能窺<lb/>
其際而其愛君憂國之心凛然有仲淹之風噫使熈寧<lb/>
用其言則元祐無更改之患元祐行其說則紹聖無黨<lb/>
錮之禍孟子謂仲尼不為已甚者臣於純仁見之矣<lb/>
　　　論忠宣公不當與安燾同除<lb/>
<pb n="KR4d0071_WYG_023-6b"/>
　　　　　　　　　　　　　王巖叟<lb/>
王巖叟言伏覩畫黄除同知樞密院安燾知樞密院試<lb/>
吏部尚書范純仁同知樞密院者臣謹按燾資材闒茸<lb/>
器識猥庸立朝以來無一長為人所稱燾之不材舊位<lb/>
且非所據况可冠洪樞顓兵柄所有書命謹繳連封進<lb/>
其范純仁除命伏乞分為别敕行下又言臣聞古人有<lb/>
言曰賞當賢則臣下親罰當罪則姦邪止陛下一日逐<lb/>
章惇於汝州可謂罰當罪矣一日擢范純仁為執政可<lb/>
<pb n="KR4d0071_WYG_023-7a"/>
謂賞當賢矣燾之進則未有所當此臣所以當力為陛<lb/>
下言也又言陛下用范純仁雖驟何故無一人有言蓋<lb/>
當賢也一進安燾則諌官御史交章論奏蓋非公望所<lb/>
與也<lb/>
　　　祭丞相忠宣墓文　　　　額森布哈<lb/>
至正七年八月辛未朔越四日甲戌奉議大夫河南府<lb/>
路達嚕噶齊額森布哈奉議大夫河南府路同知郭文<lb/>
鼐承直郎河南府路判官董鉉將仕佐郎河南府路知<lb/>
<pb n="KR4d0071_WYG_023-7b"/>
事劉臣源河南府路照磨胡欽祖等祭墓文曰維公世<lb/>
濟忠直名昭日星眷兹洛土有崇其塋彼氓蚩蚩恣為<lb/>
盜賊既伐松楸又滋稼穯神雖未殛法實難容裔孫戾<lb/>
止爰復故封凡百邱壟莫之敢廢矧公父子有功於世<lb/>
戒飭禁約責在有司繼今以往孰敢弗祗崇酒於觴登<lb/>
肴於俎神其鑒之永安終古<lb/>
　　附贈荅侍郎公詩四首　　黄庭堅<lb/>
　　　送范德孺知慶州<lb/>
<pb n="KR4d0071_WYG_023-8a"/>
乃翁知國如知兵塞垣草木識威名敵人開戸玩處女<lb/>
掩耳不及驚雷霆平生端有活國計百不一試薶九京<lb/>
阿兄兩持慶州節十年騏驎地上行潭潭大度如卧虎<lb/>
邊頭耕桑長兒女折衝千里雖有餘論道經邦正要渠<lb/>
妙年出補父兄處公自才力應時須春風旍旗擁萬夫<lb/>
幕下諸將思草枯智名勇功不入眼可用折箠笞羌胡<lb/>
　　　德孺五丈和之字詩韻難以愈工輒復和成可<lb/>
　　　　發一笑<lb/>
<pb n="KR4d0071_WYG_023-8b"/>
且然聊爾耳得也自知之獨笑眞成夢狂歌或似詩照<lb/>
灘禽郭索燒野得伊尼早晚來同醉僧窻卧虎皮<lb/>
　　　次韻德孺新居病起<lb/>
潭潭經畧府寂寂閉門居京洛聖賢澤江湖魚鼈瀦官<lb/>
如一夣覺話勝十年書積喜過從近扶笻不駕車<lb/>
　　　次韻德孺恵貺秋字之句<lb/>
少日才華接貴游老來忠義氣横秋未應白髪如霜草<lb/>
不見丹砂似箭頭顧我今成喪家狗期君早作濟川舟<lb/>
<pb n="KR4d0071_WYG_023-9a"/>
漢家宗廟英靈在定是寒儒浪自愁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0071_WYG_023-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠宣集附録<lb/>
</p>
<p>
</p>
  </div>
</body>
</text>
</TEI>
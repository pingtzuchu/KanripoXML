<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>范忠宣集補編</head> <lb/>
    <p>
<pb n="KR4d0071_WYG_024-1a"/>
欽定四庫全書<lb/>
　范忠宣集補編<lb/>
　　尺牘<lb/>
　　　與<hi>闕</hi>
純仁啟奉别滋久良積欽想介來煩惠書深荷重意喜<lb/>
聞近日公外康寧衰拙出處無補朝廷惟養疴自便而<lb/>
已何日再㑹惟希自重不宣純仁上<lb/>
　附錄<lb/>
<pb n="KR4d0071_WYG_024-1b"/>
　　制詞<lb/>
　　　拜中大夫同知樞密院事加勲邑誥<lb/>
　誥曰朕出欵真室還祀合宫祗見昊天陟配文考禮樂<lb/>
　具舉華夷駿奔方恭默無言之中繄羣公顯相之頼<lb/>
　率履弗越肆予汝嘉具官范純仁慶厯名臣之家熈<lb/>
　寧正諌之士著績西鄙總任中樞謨猷靖深兵革銷<lb/>
　伏領使奉祠之日助成大享之勤降福孔多推恩宜<lb/>
　廣矧予宥密之地可無勲邑之加往服寵章益敬無<lb/>
<pb n="KR4d0071_WYG_024-2a"/>
　怠可封上柱國髙平縣開國男食邑七百戸食實封<lb/>
　二百戸賜紫金魚袋<lb/>
　元祐元年三月<hi>闕</hi>　日下<lb/>
　　　拜大中大夫守尚書右僕射兼門下中書侍郎<lb/>
　　　　誥<lb/>
　誥曰朕惟朝廷之盛衰常以輔相為輕重若根本强固<lb/>
　則精神折衝故蒍吕臣奉已而不在民則晉文無復<lb/>
　憂色汲長孺直諌而守死節則淮南為之寢謀朕思<lb/>
<pb n="KR4d0071_WYG_024-2b"/>
　得其人付之以政使天下聞風而心服則人主無為<lb/>
　而日尊咨爾在廷咸聽朕命中大夫同知樞密院事<lb/>
　上柱國髙平縣開國伯食邑九百戸食實封二百戸<lb/>
　賜紫金魚袋范純仁器逺任重材周識明進如孟子<lb/>
　之敬王退若蕭生之憂國朕覽觀仁祖之遺跡永懐<lb/>
　慶厯之元臣强諌不忘喜臧孫之有後戎公是似命<lb/>
　召虎以來宣雖兵政之與聞疑逺猷之未究坐論西<lb/>
　省進貳文昌増秩益封兼隆異數於戲時艱得而易<lb/>
<pb n="KR4d0071_WYG_024-3a"/>
　失民難安而易危予欲守在四夷以爾為偃兵之姚<lb/>
　宋予欲藏於百姓以爾為息民之蕭曹緬思古人以<lb/>
　稱朕意可特授大中大夫守尚書右僕射兼中書侍<lb/>
　郎進封髙平郡開國侯加食邑七百户食實封三百<lb/>
　戸餘如故主者施行<lb/>
　元祐三年四月六日下<lb/>
　　　以觀文殿學士出知潁昌府誥<lb/>
　誥曰百揆居中所以和庶政九牧在外所以阜兆民兹<lb/>
<pb n="KR4d0071_WYG_024-3b"/>
　出入之勢有殊而始終之恩無間式敷厥命其告諸<lb/>
　朝具官范純仁心總天常道濟民極顯致朝廷之上<lb/>
　竝收文武之長越進陪於萬幾遂升正於三事趙公<lb/>
　入相歎先父之遺忠韋氏繼侯嗟後人之愈畏方倚<lb/>
　成而熈績遽引疾以退身言雖重違禮實増厚加殿<lb/>
　中之近職涖環海之大州斯崇寵名益懋恩數於戲<lb/>
　九德咸事無曠官而代天工四國于蕃有良翰而周<lb/>
　邦喜位隆者報益重志深者用彌堅勉迪爾猷往宣<lb/>
<pb n="KR4d0071_WYG_024-4a"/>
　予治<lb/>
　元祐四年六月<hi>闕</hi>　日下<lb/>
　　　以通議大夫尚書右僕射兼中書侍郎再拜右<lb/>
　　　　相誥<lb/>
　誥曰朕嗣定丕后若昔大猷勞於求賢職在論相眷言<lb/>
　舊德還復宰司乃頒命書播告在位具官范純仁秉<lb/>
　心直諒履道坦夷寛閒出於天資忠義本於家學始<lb/>
　終一節出入四朝向解鈞衡少曠藩屏介圭脩覲喜<lb/>
<pb n="KR4d0071_WYG_024-4b"/>
　見儀型公衮言歸益隆體貎是用延登右弼仰應中<lb/>
　台寵進文階増陪井賦於戲髙宗恭默思道得傅說<lb/>
　以代言康王埀拱仰成有畢公之正色惟賢能俊傑<lb/>
　盡其用則陰陽寒暑得其和外鎭四夷内附百姓非<lb/>
　至公不能成庶務非一德無以底丕平厥殫乃心無<lb/>
　替朕命<lb/>
　元祐八年<hi>闕</hi>月<hi>闕</hi>　日下<lb/>
　　　復以觀文殿大學士加正議大夫出知潁昌府<lb/>
<pb n="KR4d0071_WYG_024-5a"/>
　　　　誥<lb/>
　誥曰謨謀廟堂入則股肱於大政偃息藩翰出則師帥<lb/>
　於一方惟時宗工引疾辭位均佚近輔敷告大廷具<lb/>
　官范純仁端良稟於世資樂易成於天性有砥名勵<lb/>
　行之志有面折廷諍之風越歴累朝寖登華要暨沖<lb/>
　人之嗣服適父母之仰成咨於臣隣付以宥密一踐<lb/>
　樞要再持國鈞朕恭己彤廷向明圖治緝熈緒業追<lb/>
　遹先猷方有望於弼諧遽固辭於機務重違爾志姑<lb/>
<pb n="KR4d0071_WYG_024-5b"/>
　即厥安増視秩之榮名進倍封之寵數式隆體貌何<lb/>
　吝眷私於戲論道經邦常在倚毗之地承流宣化勿<lb/>
　忘勵翼之心秖服朕言往供爾位<lb/>
　紹聖元年四月<hi>闕</hi>　日下<lb/>
　　　復以觀文殿大學士充太乙宫使召赴闕供職<lb/>
　　　　誥<lb/>
　豈惟尊德尚齒昭示寵優庶幾鯁論嘉猷日聞忠告<lb/>
　<hi>全文遺</hi>
<pb n="KR4d0071_WYG_024-6a"/>
　元符三年七月<hi>闕</hi>　日下<lb/>
　　題䟦<lb/>
　　　䟦忠宣公守尚書右僕射兼中書侍郎誥<lb/>
忠宣之誥蘇文忠之辭文正家之世寶希夷獲佐文昌<lb/>
公於儀曹遂得再拜敬觀竊謂與政慶厯而不登台司<lb/>
兩相元祐而僅逾再稔斯搢紳所共惜德厚流光又將<lb/>
有所待已詩人美召虎之辭曰自召祖命又曰作召公<lb/>
考希夷庶幾見之輙識巻末嘉定丙子上已眉山任希<lb/>
<pb n="KR4d0071_WYG_024-6b"/>
夷書<lb/>
此忠宣公誥余藏有朱巨川告身為顔文忠書顔告身<lb/>
又復自書此吿為子瞻制詞而視唐告稍不逮然規模<lb/>
皆建中法度也庚戌仲春得觀於文正十八代孫必溶<lb/>
玉暎堂謹題志幸陳繼孺<lb/>
　　　䟦御筆賜忠宣公早朝詩後<lb/>
辨色鳴珂歩玉墀君恩猶賜早朝詩明良相戒如無逸<lb/>
想見當年全盛時　有元至順壬申人日天台楊敬悳<lb/>
<pb n="KR4d0071_WYG_024-7a"/>
拜手書於嵗寒堂<lb/>
宰臣待漏入龍墀朝退君王寫賜詩未必權輿思紹述<lb/>
方當元祐太平時　元統二年上元日東陽胡助依韻<lb/>
謹題<lb/>
忠宣公於元祐三年拜尚書右僕射兼中書侍郎此詩<lb/>
當是其時所賜也公自為執政以博大開上意忠厚革<lb/>
士風上於大臣中獨注意於公尤渥云後學鄭僖敬題<lb/>
萬厯已酉夏漢陽守華亭孫克𢎞獲觀<lb/>
<pb n="KR4d0071_WYG_024-7b"/>
丙戌年之八月十九日觀於文正公之二十世孫孝廉<lb/>
公安柱即公柱之鳳來堂王心一謹識<lb/>
士竒荒陋於秋濤為同年友初夏雨中訪令子濂於芝<lb/>
蘭堂既觀文正公楷書伯夷頌又觀宋哲宗賜忠宣公<lb/>
御筆早朝詩當日君臣遇合成雍和之治流傳數百年<lb/>
世澤源長鄭重善守令人欽慕無已康熈庚辰三月廿<lb/>
六日錢塘髙士竒敬書<lb/>
　　諡議<lb/>
<pb n="KR4d0071_WYG_024-8a"/>
　　　覆忠宣公諡議<hi>考功郎中鄧忠臣撰</hi>
　觀文殿大學士右正議大夫充太乙宫使上柱國髙<lb/>
　平郡開國公食邑五千一百戸食實封二千戸贈開<lb/>
　府儀同三司范純仁諡曰忠宣議曰諡法曰慮國忘<lb/>
　家曰忠善聞周達曰宣古之慮國忘家者固嘗有焉<lb/>
　兼之善聞周達者蓋亦鮮矣全是二美歸之范公太<lb/>
　常既易其名博士有為之議移文覆訂屬於考功<hi>忠</hi>
　<hi>臣</hi>按公世系髙華天資開敏榮名委質早由父教之<lb/>
<pb n="KR4d0071_WYG_024-8b"/>
　忠學古入官益廣功崇之志為大臣之子布被脫粟<lb/>
　而不以為非都上公之司衮衣繡裳而不以為㤗要<lb/>
　終原始考實中聲歴事五朝堅持一節視同宗之族<lb/>
　猶葛虆之庇本根見慢上之人如鷹鸇之逐鳥雀凡<lb/>
　言責與官守皆諌行而計從讜論嘉猷確乎其不㧞<lb/>
　令名廣譽闇然而日章在畎畞未嘗忘君思飢渴不<lb/>
　獲由巳作尚書解以進如宋璟之為元龜抗濮園議<lb/>
　以聞如師丹之為黄耉臨公家之利知無不為得大<lb/>
<pb n="KR4d0071_WYG_024-9a"/>
　小之情矜而勿喜毎思捐身而開策常願休兵而息<lb/>
　民秪知扶危而濟傾寧恤䟦前而㚄後文有黄裳之<lb/>
　吉而内美言無白圭之玷而外華頃縁秉鈞適丁連<lb/>
　茹方讒言亂國而明蔡確之無實洎奸黨投石而謂<lb/>
　大防之可原當衆人莫敢言之時在偏州無所用之<lb/>
　地義形正色憤激至誠匪惟救當時正人端士之織<lb/>
　羅直欲戒後世亂臣賊子之迷㒺徇公忘已為國惜<lb/>
　賢興言歎嗟使人於邑天地有時而否股肱於是或<lb/>
<pb n="KR4d0071_WYG_024-9b"/>
　虧放之江湖去如草芥紉蘭澤畔更甚屈原之忠占<lb/>
　鵩坐隅已分賈生之死惟天與善惟君知臣適訪落<lb/>
　之初年講圖舊之新政側席南望而抉浮雲之蔽趨<lb/>
　節東歸而詠零雨之濛公望益隆恩敷彌渥法座想<lb/>
　見其風采詔書相望於道途欲入覲則未能願養疾<lb/>
　者益懇改元二日以不起聞天子於是震悼輟朝賻<lb/>
　贈加等告其第開儀同三司之府表其墓賜世濟忠<lb/>
　直之碑人臣哀榮無以尚此學訓有獲阿衡詎專美<lb/>
<pb n="KR4d0071_WYG_024-10a"/>
　於商君違不忘臧孫將有後於魯古云遺直今也則<lb/>
　亡諡曰忠宣於義為允謹議<lb/>
　　按長沙鄧忠臣字慎思宋神宗朝擢為秘書省校<lb/>
　　書郎知衡陽入為南宫舍人歴考功因覆諡忠宣<lb/>
　　公遂入黨籍出守彭門改汝海以宫祠罷歸終於<lb/>
　　家後贈直秘閣所居玉池峯自號玉池先生<lb/>
　　傳<lb/>
　　　宋觀文殿大學士尚書右僕射兼中書侍郎上<lb/>
<pb n="KR4d0071_WYG_024-10b"/>
　　　　柱國髙平郡公贈太師許國公諡忠宣堯夫<lb/>
　　　　公傳<lb/>
公諱純仁字堯夫文正公次子也其始生之夕母楚國<lb/>
太夫人李氏夣兒墮月中承以衣裾遂生公資警悟八<lb/>
嵗能講所授書仁宗慶厯三年以文正公任為太常寺<lb/>
太祝皇祐元年進士第調知武進縣以逺親不赴易長<lb/>
葛又不往文正公曰汝昔日以逺為言今近矣復何辭<lb/>
公曰豈可重於禄食而輕去父母耶雖近亦不能就養<lb/>
<pb n="KR4d0071_WYG_024-11a"/>
焉文正門下多賢士如胡瑗<hi>行狀作胡旦</hi>孫復石介李覯之<lb/>
徒公皆與從游晝夜肄業至夜分不寢置燈帳中帳頂<lb/>
如墨色<hi>其墨帳藏義莊至明季時猶存</hi>文正公薨始出仕以著作佐郎<lb/>
知襄城縣兄監簿有心疾奉之如父藥膳居服皆躬親<lb/>
時節之賈昌朝守北都<hi>今直𨽻大名府</hi>請叅幕府以兄辭宋庠<lb/>
薦試館職謝曰輦轂之下非兄養疾地也富弼責之曰<lb/>
臺閣之任豈易得何庸如是卒不就襄城民不蠶織勸<lb/>
使植桑有罪而情輕者視所植多寡除其罰民益頼慕<lb/>
<pb n="KR4d0071_WYG_024-11b"/>
後呼為著作林兄死葬洛陽韓琦富弼貽書洛尹使助<lb/>
其葬既葬尹訝不先聞公曰私室力足辦豈宜慁公為<lb/>
哉簽書許州觀察判官知襄邑縣<hi>今睢州</hi>縣有牧地衛士<lb/>
牧馬以踐民稼公捕一人杖之牧地初不𨽻縣主者怒<lb/>
曰天子宿衛令敢爾耶白其事於上劾治甚急公言養<lb/>
兵出於稅畞若使暴民田而不得問稅安所出詔釋之<lb/>
且聽牧地𨽻縣凡牧地𨽻縣自公始時旱久不雨公籍<lb/>
境内賈舟諭之曰民將無食爾所販五榖貯之佛寺候<lb/>
<pb n="KR4d0071_WYG_024-12a"/>
食闕時吾為糴之衆賈從命所畜十數萬斛至春諸縣<lb/>
皆饑獨境内民不知也英宗治平中擢江東轉運判官<lb/>
召為殿中侍御史遷侍御史時方議濮王典禮宰相韓<lb/>
琦叅知政事歐陽脩等議尊崇之翰林學士王珪等議<lb/>
宜如先朝追贈期親尊屬故事公言陛下受命仁宗而<lb/>
為之子與前代定策入繼之主異宜如王珪等議繼與<lb/>
御史吕誨等更論奏不聽公還所授告勅家居待罪既<lb/>
而皇太后手書尊王為皇夫人為后公復言陛下以長<lb/>
<pb n="KR4d0071_WYG_024-12b"/>
君臨御奈何使命出房闈異日或為權臣矯託之地非<lb/>
人主自安計尋詔罷追尊起公就職公請出不已遂通<lb/>
判安州改知蘄州歴京西提㸃刑獄京西陜西轉運副<lb/>
使神宗即位召還神宗問陜西城郭甲兵糧儲如何對<lb/>
曰城郭粗全甲兵粗脩糧儲粗備神宗愕然曰卿之才<lb/>
朕所倚信何為皆言粗對曰粗者未精之辭如是足矣<lb/>
願陛下且無留意邊功若邊臣觀望將為他日意外之<lb/>
患拜兵部員外郎兼起居舍人同知諌院奏言王安石<lb/>
<pb n="KR4d0071_WYG_024-13a"/>
變祖宗法度掊克財利民心不寧書曰怨豈在明不見<lb/>
是圖願陛下圖不見之怨神宗曰何謂不見之怨對曰<lb/>
杜牧所謂天下之人不敢言而敢怒是也神宗嘉納之<lb/>
曰卿善論事宜為朕條古今治亂可為鑒戒者乃作尚<lb/>
書解以進曰其言皆堯舜禹湯文武之事也治天下無<lb/>
以易此願深究而力行之加直集賢院同脩起居注神<lb/>
宗切於求治多延見疎逖小臣咨訪闕失公言小人之<lb/>
言聽之若可采行之必有累蓋知小忘大貪近昧逺願<lb/>
<pb n="KR4d0071_WYG_024-13b"/>
加深察富弼在相位稱疾家居公言弼受三朝眷倚當<lb/>
自任天下之重而恤已深於恤物憂疾過於憂邦致主<lb/>
處身二者胥失弼與先臣素厚臣在諌省不敢私謁以<lb/>
致忠告願示以此章使之自省又論吕誨不當罷御史<lb/>
中丞李師中不可守邊及薛向任發運使行均輸法於<lb/>
六路公言臣嘗親奉德音欲脩先王補助之政今乃效<lb/>
桑羊均輸之法而使小人為之掊克生靈歛怨基禍安<lb/>
石以富國强兵之術啓迪上心欲求近功忘其舊學尚<lb/>
<pb n="KR4d0071_WYG_024-14a"/>
法令則稱商鞅言財利則背孟軻鄙老成為因循棄公<lb/>
論為流俗異已者為不肖合意者為賢人劉琦錢顗等<lb/>
一言便䝉降黜在廷之臣方大半趨附陛下又從而驅<lb/>
之其將何所不至道逺者理當馴致事大者不可速成<lb/>
人材不可急求積弊不可頓革儻欲事功急就必為憸<lb/>
佞所乘宜速還言者而退安石荅中外之望不聽遂求<lb/>
罷諌職改判國子監去意愈確執政使諭之曰無輕去<lb/>
已議除知制誥矣公曰此言何為至於我哉言不用萬<lb/>
<pb n="KR4d0071_WYG_024-14b"/>
鍾非所願也其所上章疏語多激切神宗悉不付外公<lb/>
盡録申中書安石大怒乞加重貶神宗曰彼無罪姑與<lb/>
一善地命知河中府徙成都路轉運使以新法不便戒<lb/>
州縣未得遽行安石怒公沮格因讒者遣使欲捃摭私<lb/>
事不能得使者以他事鞭傷傳言者屬官喜謂公曰此<lb/>
一事足以塞其謗請聞於朝公既不奏使者之過亦不<lb/>
折言者之非後竟坐失察僚佐燕游左遷知和州徙邢<lb/>
州未至加直龍圖閣知慶州過闕入對神宗曰卿父在<lb/>
<pb n="KR4d0071_WYG_024-15a"/>
慶著威名可謂世職卿隨父既久兵法必精邊事必熟<lb/>
公揣神宗有功名心即對曰臣儒家未嘗學兵先臣守<lb/>
邊時臣尚幼不復記憶且今日事勢宜有不同陛下使<lb/>
臣繕治城壘愛養百姓不敢辭若開拓侵攘願别謀帥<lb/>
臣神宗曰卿之才何所不能顧不肯為朕悉心爾遂行<lb/>
秦中方饑擅發常平粟振貸僚屬請奏而須報公曰報<lb/>
至無及矣吾當獨任其責或謗其所全活不實詔遣使<lb/>
按視㑹秋大稔民讙曰公實活我忍累公耶晝夜爭輸<lb/>
<pb n="KR4d0071_WYG_024-15b"/>
還之使者至已無所負邠寧間有叢冢使者曰全活不<lb/>
實之罪於此得矣發冢籍骸上之詔本路監司窮治乃<lb/>
前帥楚建中所封也朝廷治建中罪公上疏言建中守<lb/>
法申請間不免有殍死者已坐罪罷去今縁按臣而及<lb/>
建中是一罪再刑也建中猶贖銅三十斤環州种古執<lb/>
熟羌為盜流南方過慶呼寃公以屬吏非盜也古避罪<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>訟詔御史治於寧州公就逮民萬數遮馬涕泗不得<lb/>
行至有自投於河者獄成古以誣告謫鄜延吕惠卿密<lb/>
<pb n="KR4d0071_WYG_024-16a"/>
奏公擅回宥州牒坐是黜知信陽軍移齊州齊俗强悍<lb/>
人輕為盜劫或謂此嚴治之猶不能戢公一以寛恐不<lb/>
勝其治矣公曰寛出於性若强以猛則不能持久猛而<lb/>
不久以治凶民取玩之道也有西司理院繫囚常滿皆<lb/>
屠販盜竊而督償者公曰此何不保外使輸納耶通判<lb/>
曰此釋之復紊官司往往待其以疾斃於獄中是與民<lb/>
除害爾公曰法不致死以情殺之豈理也耶盡呼至庭<lb/>
下訓使自新即釋去期嵗盜減比年大半丐罷提舉西<lb/>
<pb n="KR4d0071_WYG_024-16b"/>
京留司御史臺時耆賢多在洛公及司馬光皆好客而<lb/>
家貧相約為眞率㑹脫粟一飯酒數行洛中以為勝事<lb/>
復知河中諸路閱保甲妨農論救甚力録事叅軍宋儋<lb/>
年暴死公使子弟視喪小殮口鼻血出公疑其非命按<lb/>
得其妾與小吏姦因㑹寘毒鼈肉中公問食肉在第幾<lb/>
廵曰豈有既中毒而尚能終席者乎且訊之則儋年素<lb/>
不食鼈其曰毒鼈肉者蓋妾與吏欲為變獄張本以逃<lb/>
死爾實儋年醉歸毒於酒而殺之遂正其罪哲宗立復<lb/>
<pb n="KR4d0071_WYG_024-17a"/>
直龍圖閣知慶州召為右諌議大夫以親嫌辭改天章<lb/>
閣待制兼侍講除給事中時宣仁后埀簾司馬光為政<lb/>
將盡改熈寧元豐法度公謂光去其太甚者可也差役<lb/>
一事尤當熟習而緩行不然滋為民病願公虛心以延<lb/>
衆論不必謀自已出謀自已出則諂諛得乘間迎合矣<lb/>
役議或難回則可先行之一路以觀其究竟光不從持<lb/>
之益堅公曰是使人不得言爾若欲媚公以為容悅何<lb/>
如少年合安石以速富貴哉又云熈寧按問自首之法<lb/>
<pb n="KR4d0071_WYG_024-17b"/>
既已行之有司立文太深四方死者視舊數倍殆非先<lb/>
王寧失不經之意公素與光同志及臨事規正類如此<lb/>
初种古因誣公停任至是公薦為永興軍路鈐轄又薦<lb/>
知隰州毎自咎曰先人與种氏上世有契義純仁不肖<lb/>
為其子孫所訟寧論曲直哉元祐初進吏部尚書數日<lb/>
同知樞密院事初公與議西夏請罷兵棄地使歸所掠<lb/>
漢人執政持之未決至是乃申前議又請歸一漢人予<lb/>
十縑事皆施行邊俘果莊以獻公請誅之塞上以謝邊<lb/>
<pb n="KR4d0071_WYG_024-18a"/>
人不聽議者欲致其子收河南故地故赦不殺後又欲<lb/>
官之公復固争然果莊子終不至三年拜尚書右僕射<lb/>
兼中書侍郎公在位務以博大開上意忠篤革士風章<lb/>
惇得罪去朝廷以其父老欲畀便郡既而中止公請置<lb/>
往咎而念其私情鄧綰帥淮東言者斥之不已公言臣<lb/>
嘗為綰誣奏坐黜今日所陳為綰也左降不宜録人之<lb/>
過太深宣仁后嘉納因下詔前日希合附㑹之人一無<lb/>
所問學士蘇軾以發策問為言者所攻韓維無名罷門<lb/>
<pb n="KR4d0071_WYG_024-18b"/>
下侍郎補外公奏軾無罪維盡心國家不可因譛黜官<lb/>
及王覿言事忤旨公慮朋黨將熾與文彦博吕公著辨<lb/>
於簾前未解公曰朝臣本無黨但善惡邪正各以類分<lb/>
彦博公著皆累朝舊人豈容雷同罔上昔先臣與韓琦<lb/>
富弼同慶厯柄任各舉所知當時飛語指為朋黨三人<lb/>
相繼補外造謗者公相慶曰一網打盡此事未逺願陛<lb/>
下戒之因極言前世朋黨之禍并録歐陽脩朋黨論以<lb/>
進知漢陽軍吳處厚傅致蔡確安州車蓋亭詩以為謗<lb/>
<pb n="KR4d0071_WYG_024-19a"/>
宣仁后上之諌官欲寘於憲典執政右其說惟公與左<lb/>
丞王存以為不可争之未定聞太師文彦博欲貶於嶺<lb/>
嶠公謂左相吕大防曰此路自乾興以來荆棘近七十<lb/>
年吾輩開之恐自不免大防遂不敢言及確新州命下<lb/>
公於宣仁后簾前言聖朝宜務寛厚不可以語言文字<lb/>
之間瞹昧不明之過誅竄大臣今舉動宜與將來為法<lb/>
此事甚不可開端也且以重刑除惡如以猛藥治病其<lb/>
過也不能無損焉又與王存諌於哲宗退而上疏其畧<lb/>
<pb n="KR4d0071_WYG_024-19b"/>
云蓋如父母之有逆子雖天地鬼神不能容貸父子至<lb/>
親主於恕而已若處之必死之地則恐傷恩確卒貶新<lb/>
州大防奏確黨人甚盛不可不問公面諌朋黨難辨恐<lb/>
誤及善人遂上疏曰朋黨之起蓋因趣向異同同我者<lb/>
謂之正人異我者疑為邪黨既惡其異我則逆耳之言<lb/>
難至既喜其同我則迎合之佞日親以至眞偽莫知賢<lb/>
愚倒置國家之患率由此也至如王安石正因喜同惡<lb/>
異遂至黒白不分至今風俗猶以觀望為能後來柄臣<lb/>
<pb n="KR4d0071_WYG_024-20a"/>
固合永為商鑑今蔡確不必推治黨人旁及枝葉臣聞<lb/>
孔子曰舉直錯諸枉能使枉者直則是舉用正直而可<lb/>
以化枉邪為善人不仁者自當屏迹矣何須分辨黨人<lb/>
或恐有傷仁化司諫吳安詩正言劉安世交章擊公黨<lb/>
確公亦力求罷明年以觀文殿學士知潁昌府踰年加<lb/>
大學士知太原府其境土狹民衆惜地不葬公遣僚屬<lb/>
收無主燼骨别男女異穴葬者三千餘又推之一路葬<lb/>
以萬數計夏人犯境朝廷欲罪將吏公自引咎求貶秩<lb/>
<pb n="KR4d0071_WYG_024-20b"/>
有詔貶官一等徙河南府再徙潁昌召還復拜右僕射<lb/>
因入謝宣仁后簾中諭曰或謂卿必先引用王覿彭汝<lb/>
礪卿宜與吕大防一心對曰此二人實有士望臣終不<lb/>
敢保位蔽賢望陛下加察公之將再入也楊畏不恱嘗<lb/>
有言公不知至是大防約畏為助欲引為諌議大夫公<lb/>
曰諌官當用正人畏不可用大防曰豈以畏嘗言公耶<lb/>
公始知之後畏畔大防凡有以害大防者無所不至宣<lb/>
仁后寢疾召公曰卿父仲淹可謂忠臣在明肅皇后埀<lb/>
<pb n="KR4d0071_WYG_024-21a"/>
簾時惟勸明肅盡母道明肅上賔惟勸仁宗盡子道卿<lb/>
當似之公泣曰敢不盡忠宣仁后崩哲宗親政公乞避<lb/>
位哲宗語吕大防曰純仁有時望不可去可為朕留之<lb/>
且趣入見問先朝行青苗法如何對曰先帝愛民之意<lb/>
本深但王安石立法過甚激以賞罰故官吏急切以致<lb/>
害民退而上疏其要以為青苗非所當行行之終不免<lb/>
擾民也是時用二三大臣皆從中出侍從臺諌官亦多<lb/>
不由進擬公言陛下初親政四方拭目以觀天下治亂<lb/>
<pb n="KR4d0071_WYG_024-21b"/>
實本於此舜舉臯陶湯舉伊尹不仁者逺縱未能如古<lb/>
人亦須極天下之選又羣小力排宣仁后埀簾時事公<lb/>
奏曰太后保佑聖躬功烈誠心幽明共鑒議者不恤國<lb/>
事一何薄哉遂以仁宗禁言明肅埀簾事詔書上之曰<lb/>
望陛下稽倣而行以戒薄俗蘇轍論殿試策問引漢昭<lb/>
變武帝法度事哲宗震怒曰安得以漢武比先帝轍下<lb/>
殿待罪衆不敢仰視公從容言武帝雄才大畧史無貶<lb/>
辭轍以比先帝非謗也陛下親事之始進退大臣不當<lb/>
<pb n="KR4d0071_WYG_024-22a"/>
如訶叱奴僕右丞鄧潤甫越次曰先帝法度為司馬光<lb/>
蘇轍壊盡公曰不然法本無弊弊則當改哲宗曰人謂<lb/>
秦皇漢武公曰轍所論事與時也非人也哲宗為之少<lb/>
霽轍平日與公多異至是乃服謝公曰公佛地位中人<lb/>
也轍竟落職知汝州全臺言蘇軾行吕惠卿告詞訕謗<lb/>
先帝黜知英州公上疏曰熈寧法度皆惠卿附㑹王安<lb/>
石諌議不副先帝愛民求治之意至埀簾之際始用言<lb/>
者特行貶竄今已八年矣言者多當時御史何故畏避<lb/>
<pb n="KR4d0071_WYG_024-22b"/>
不即納忠今乃有是奏豈非觀望耶御史來之邵言髙<lb/>
士敦任成都鈐轄日不法事及蘇轍所謫太近公言之<lb/>
邵成都監司士敦有犯自當按發轍與政累年之邵已<lb/>
作御史亦無糾正今乃繼有二奏其情可知公凡薦引<lb/>
人材必以天下公議其人不知自公出或曰為宰相豈<lb/>
可不牢籠天下士使知出於門下公曰但朝廷進用不<lb/>
失正人何必知出於我耶哲宗既召章惇為相公堅請<lb/>
去遂以觀文殿大學士加右正議大夫知潁昌府入辭<lb/>
<pb n="KR4d0071_WYG_024-23a"/>
哲宗曰卿不肯為朕留雖在外於時政有見宜悉以聞<lb/>
毋事形迹徙河南府又徙陳州初哲宗嘗言貶謫之人<lb/>
殆似永廢公前賀曰陛下念及此堯舜用心也既而吕<lb/>
大防等竄嶺表㑹明堂肆赦章惇先期言此數十人當<lb/>
終身勿徙公聞而憂憤欲齋戒上疏申理之所親勸以<lb/>
勿為觸怒萬一逺斥非髙年所宜公曰事至於此無一<lb/>
人敢言若上心遂回所繫大矣不然死亦何憾乃疏曰<lb/>
大防等年老疾病不習水土炎荒非久處之地又憂虞<lb/>
<pb n="KR4d0071_WYG_024-23b"/>
不測何以自存臣曽與大防等共事多被排斥陛下之<lb/>
所親見臣之激切止是仰報聖德向來章惇吕惠卿雖<lb/>
為貶謫不出里居臣向曽有言深䝉陛下開納陛下以<lb/>
一蔡確之故常軫聖念今趙彦若已死貶所將來不止<lb/>
一蔡確矣願陛下斷自淵衷將大防等引赦原放疏奏<lb/>
忤惇意詆為同罪落職知隨州明年又貶武安軍節度<lb/>
副使永州安置時疾失明聞命怡然就道或謂近名公<lb/>
曰七十之年兩目俱喪萬里之行豈其欲哉但區區之<lb/>
<pb n="KR4d0071_WYG_024-24a"/>
愛君有懐不盡若避好名之嫌則無為善之路矣毎戒<lb/>
子弟毋得小有不平聞諸子怨章惇公必怒止之江行<lb/>
赴貶所舟覆扶公出衣盡濕顧諸子曰此豈章惇為之<lb/>
哉既至永韓維責均州其子訴維執政日與司馬光不<lb/>
合得免行公之子欲以公與光議役法不同為請公曰<lb/>
吾用君實薦以至宰相昔同朝論事不合則可汝輩以<lb/>
為今日之言則不可也有愧心而生者不若無愧心而<lb/>
死乃止居三年徽宗即位欽聖顯肅后同聽政即日授<lb/>
<pb n="KR4d0071_WYG_024-24b"/>
公光禄卿分司南京鄧州居住遣中使至永賜茶藥諭<lb/>
曰皇帝在藩邸太皇太后在宫中知公先朝言事忠直<lb/>
今虛相位以待不知目疾如何用何人醫之公頓首謝<lb/>
道除右正議大夫提舉崇福宫不數月以觀文殿大學<lb/>
士中太一宫使詔之有曰豈惟尊德尚齒昭示寵優庶<lb/>
幾鯁論嘉謀日聞忠告公以疾捧詔而泣曰上果用我<lb/>
矣死有餘責徽宗又遣中使賜茶藥促入覲仍宣渇見<lb/>
之意公乞歸許養疾徽宗不得已許之毎見輔臣問安<lb/>
<pb n="KR4d0071_WYG_024-25a"/>
否乃曰范純仁得一識面足矣遂遣上醫視疾疾小愈<lb/>
丏以所得冠帔改服色酬醫詔賜醫章服令以冠帔與<lb/>
族姪疾革以宣仁后誣謗未明為恨呼諸子口占遺表<lb/>
命門生李之儀次第之其畧云蓋嘗先天下而憂期不<lb/>
負聖人之學此先臣所以教子而微臣資以事君又云<lb/>
惟宣仁之誣謗未明致保佑之憂勤不顯又云未解疆<lb/>
埸之嚴幾空帑藏之積有城必守得地難耕凡八事建<lb/>
中靖國改元之旦受家人賀明日熟寐而薨年七十有<lb/>
<pb n="KR4d0071_WYG_024-25b"/>
五詔賻白金三千兩敕許洛官給其葬贈開府儀同三<lb/>
司諡曰忠宣御書碑額曰世濟忠直之碑公性夷易寛<lb/>
簡不以聲色加人誼之所在則挺然不少屈自為布衣<lb/>
至宰相廉儉如一所得奉賜皆以廣義莊又以文正所<lb/>
定規矩特奏聞取旨敕遵以埀永久前後任子恩多先<lb/>
疎族没之日幼子五孫猶未官嘗言曰吾平生所學得<lb/>
之忠恕二字一生用不盡以至立朝事君接待僚友親<lb/>
睦宗族未嘗須臾離此也毎戒子弟曰人雖至愚責人<lb/>
<pb n="KR4d0071_WYG_024-26a"/>
則明雖有聰明恕已則昏苟能以責人之心責己恕已<lb/>
之心恕人不患不至聖賢地位也又戒曰六經聖人之<lb/>
事也知一字則行一字要須造次顚沛必於是則所謂<lb/>
有為者亦若是爾豈不在人耶弟純粹在闗陜公慮其<lb/>
於西夏有立功意與之書曰大輅與柴車争逐明珠與<lb/>
瓦礫相觸君子與小人鬬力中國與外邦校勝負非惟<lb/>
不可勝兼亦不足勝不惟不足勝雖勝亦非也親族有<lb/>
請教者公曰惟儉可以助廉惟恕可以成德其人書於<lb/>
<pb n="KR4d0071_WYG_024-26b"/>
坐隅髙宗建炎四年詔配享哲宗廟廷贈太師追封許<lb/>
國公有文集二十卷奏疏二十卷國論五巻彈事五巻<lb/>
行於世五子正民正平正思正路正國<lb/>
　　　宋將仕郎將作監主簿天成公傳<lb/>
公諱純佑字天成文正公長子也性英悟自得尚節行<lb/>
方十嵗能讀諸書為文章籍籍有稱文正公守蘇州首<lb/>
建郡學聘胡瑗為師瑗立學規良密生徒數百多不率<lb/>
教文正患之時公尚未冠輒白入學齒諸生之末盡行<lb/>
<pb n="KR4d0071_WYG_024-27a"/>
其規諸生隨之遂不敢犯自是蘇學為諸郡倡寶元中<lb/>
西夏叛文正連官闗陜皆將兵公與將卒錯處鈎深擿<lb/>
隱得其才否由是文正任人無失而屢有功文正帥環<lb/>
慶議城馬舖砦砦偪夏境夏懼扼其衝侵撓其役公率<lb/>
兵馳據其地夏衆大至且戰且役數日而成一路恃之<lb/>
以安公事父母孝未嘗違左右不應科第及文正以讒<lb/>
罷公不得已蔭守將作監主簿又為司竹監以非所好<lb/>
即解去從文正之鄧得疾昬廢卧許昌富弼守淮西過<lb/>
<pb n="KR4d0071_WYG_024-27b"/>
省之猶能感慨道忠義問弼之來公耶私耶弼曰公公<lb/>
曰公則可凡病十九年卒年四十<hi>史作四十九按富弼墓誌公年二十二暴</hi>
<hi>得疾凡病十九年而卒則年止四十也家譜與誌同</hi>公幼有知畧十餘嵗時在洛<lb/>
與富氏家子游富氏引葬陳設從葬器用甚盛觀者如<lb/>
堵器用蓋錫造者公在側取一器擘以示衆曰此錫器<lb/>
爾等謂何物耶富氏子大怒以為笑已公徐謂曰爾何<lb/>
所見吾正恐愚民致疑害爾先塋耳富子服其言康定<lb/>
間元昊宼邊韓琦領四路招討駐延安忽夜有人擕匕<lb/>
<pb n="KR4d0071_WYG_024-28a"/>
首至卧内遽褰帷帳琦起問誰何曰某來殺諌議某不<lb/>
忍願得諌議金帶足矣遂取帶而出明日琦亦不治此<lb/>
事俄有守陴卒報城上得金帶乃納之時公在延安謂<lb/>
琦曰不治此事為得體蓋行之則沮國威今乃受其帶<lb/>
是墮賊計中矣琦執其手再三歎服曰非琦所及也其<lb/>
才器過人類如此不幸早以疾廢時人惜之一子正臣<lb/>
守太常寺太祝<lb/>
　　　宋中大夫尚書右丞上柱國髙平郡侯贈資政<lb/>
<pb n="KR4d0071_WYG_024-28b"/>
　　　　殿學士正議大夫諡恭獻彞叟公傳<lb/>
公諱純禮字彞叟文正公第三子也仁宗皇祐初以文<lb/>
正公蔭為秘書省正字治平中簽書河南府判官知陵<lb/>
臺令兼永安縣永昭陵建京西轉運使配木石塼甓及<lb/>
工徒於一路獨永安不受令使者以白陵使韓琦琦曰<lb/>
范純禮豈不知此將必有說他日衆質之公曰陵寢皆<lb/>
在邑境嵗時繕治無虛日今乃與百姓均賦曷若置此<lb/>
使之奉常時用乎琦是其對還朝用為三司鹽鐵判官<lb/>
<pb n="KR4d0071_WYG_024-29a"/>
元豐元年以比部員外郎出知遂州瀘南有邊事調度<lb/>
苛棘公一以静待之辦其可具者不取於民民圖像於<lb/>
廬而奉之如神名曰范公菴草場火民情疑怖守吏惕<lb/>
息俟誅公曰草濕則生火何足怪但使密償之庫吏盜<lb/>
絲多罪至死公曰以棼然之絲而殺之吾不忍也聽其<lb/>
家趣買以贖命釋其株連者除戸部郎中京西轉運副<lb/>
使元祐初入為吏部郎中遷左司又遷太常少卿江淮<lb/>
荆浙發運使以光禄卿召遷刑部侍郎進給事中公凡<lb/>
<pb n="KR4d0071_WYG_024-29b"/>
所封駮正名分紀綱皆國體之大者張來除起居舍人<lb/>
病未能朝而令先供職公批敕曰臣僚未有以疾謁告<lb/>
不赴朝叅先視事者來能供職豈不能見君壊禮亂法<lb/>
所不當為聞者皆悚動御史中丞擊執政將遂代其位<lb/>
先以諷公公曰論人而奪之位寧不避嫌耶命果下吾<lb/>
必還之宰相即徙公刑部侍郎而後出命轉吏部改天<lb/>
章閣待制樞密都承旨去知亳州提舉明道宫徽宗立<lb/>
以龍圖閣直學士知開封府前尹以刻深為治公曰寛<lb/>
<pb n="KR4d0071_WYG_024-30a"/>
猛相濟聖人之訓今處深文之後若益以猛是以火濟<lb/>
火也方務去前之苛猶慮未盡豈有寛為患也由是一<lb/>
切以寛處之中旨鞫享澤村民謀逆公審其故此民入<lb/>
戲埸觀優歸途見匠者作桶取而戴於首曰與劉先主<lb/>
如何遂為匠擒明日入對徽宗問何以處之對曰愚人<lb/>
村野無所知若以叛逆蔽罪恐辜好生之德以不應為<lb/>
杖之足矣曰何以戒後人曰正欲外間知陛下刑憲不<lb/>
濫足以為訓爾徽宗從之拜禮部尚書擢尚書右丞公<lb/>
<pb n="KR4d0071_WYG_024-30b"/>
辭奏云臣今月二十九日准閣門告報已降誥命特授<lb/>
臣中大夫守尚書右丞者天地隆恩實出非望犬馬賤<lb/>
質未知所從切以丞弼之任素號綱轄協贊機務阜安<lb/>
黎元非待偉人曷副聖選而臣起自謫籍召還近班議<lb/>
論疎闊智識蹇淺付以一職尚憂鰥曠使之叅秉國鈞<lb/>
陪輔聖訓非惟忝冒抑亦不能伏望睿慈察臣愚衷特<lb/>
寢成命使得稍安義分不勝惓惓詔不許公復以年老<lb/>
力辭上謂安燾曰范純禮作執政不應引年况精力康<lb/>
<pb n="KR4d0071_WYG_024-31a"/>
强當以國家圖任老成之意勉之御史陳次升乞辭罷<lb/>
言官並自内批不由三省進擬右相曽布力争不能得<lb/>
乞降黜次升公徐進曰次升何罪不過防柄臣各引所<lb/>
親且去不附已者爾徽宗曰然乃寢布議吕惠卿告老<lb/>
徽宗問執政執政欲許之公曰惠卿嘗輔政其人固不<lb/>
足重然當存國體又乞罷京城猪羊圈減山陵盟器之<lb/>
煩費布又奏議者多憂財用不足此非所急也願陛下<lb/>
勿以為慮公曰古者無三年之蓄曰國非其國今大農<lb/>
<pb n="KR4d0071_WYG_024-31b"/>
告匱帑庾枵空而曰不足慮非面謾耶因從容諌曰邇<lb/>
者朝廷命令莫不是元豐而非元祐以臣觀之神宗立<lb/>
法之意固善吏推行之或有失當以致病民宣仁聽斷<lb/>
一時小有潤色蓋大臣識見異同非必盡懐邪為私也<lb/>
今議論之臣有不得志故挾此藉口以元豐為是則欲<lb/>
賢元豐之人以元祐為非則欲斥元祐之士其心豈恤<lb/>
國事直欲快私憤以售其姦不可不深察也又曰自古<lb/>
天下治亂繫於用人祖宗於此最得其要太祖用吕餘<lb/>
<pb n="KR4d0071_WYG_024-32a"/>
慶太宗用王禹偁眞宗用張知白皆從下列寘諸要途<lb/>
人君欲得英傑之心固當不次飭㧞必待薦而後用則<lb/>
守正特立之士將終身晦迹矣左司諌江公望論繼述<lb/>
事當執中道不可拘一偏徽宗出示其疏公贊之曰願<lb/>
陛下以曉中外使知聖意所嚮亦足以革小人徇利之<lb/>
情乞褒遷公望以勸來者時韓忠彦雖首相而曽布專<lb/>
政漸進紹述之說公沈毅剛正曽布憚之激駙馬都尉<lb/>
王詵曰上欲除君承旨范右丞不可詵怒㑹詵館僚使<lb/>
<pb n="KR4d0071_WYG_024-32b"/>
公主宴詵誣其輒斥御名罷為端明殿學士知潁昌府<lb/>
提舉崇福宫崇寧中啓黨禁貶試少府監分司南京又<lb/>
貶静江軍節度副使徐州安置徙單州五年復左朝議<lb/>
大夫提舉鴻慶宫卒年七十有六<hi>按史作六十七誤</hi>公居二府<lb/>
布衾絁袍不事表襮沽名譽飲食不擇肥鮮不役婢妾<lb/>
中年即清居端坐容物不争而立朝端方乃不可犯人<lb/>
以劉寛卓茂方之其任江淮荆浙發運使時過吳謁郡<lb/>
學因復奏請於朝得南園隙地以廣其基又請給錢脩<lb/>
<pb n="KR4d0071_WYG_024-33a"/>
造添建齋宇一百五十餘楹至今學宫甲於天下紹興<lb/>
中贈資政殿學士諡恭獻一子正已<lb/>
　　　宋朝散大夫戸部侍郎龍圖閣直學士鄜延路<lb/>
　　　　經畧安撫使贈宣奉大夫德孺公傳<lb/>
公諱純粹字德孺文正公第四子也以文正公蔭遷至<lb/>
贊善大夫檢正中書刑房與同列有争出知滕縣遷提<lb/>
舉成都諸路茶埸元豐中為陜西轉運判官時五路出<lb/>
師伐西夏髙遵裕出環慶劉昌祚出涇原李憲出熈河<lb/>
<pb n="KR4d0071_WYG_024-33b"/>
种鍔出鄜延王中正出河東遵裕怒昌祚後期欲按誅<lb/>
之昌祚憂恚病卧其麾下皆憤焉公恐兩軍不協致生<lb/>
他變勸遵裕往問昌祚疾其難遂觧神宗責諸將無功<lb/>
謀欲再舉公奏闗陜事力單竭公私大困若復加騷動<lb/>
根本可憂異日言者必職臣是咎臣寧受盡言之罪於<lb/>
今日不忍黙黙以貽後悔神宗納之進為副使吳居厚<lb/>
為京東轉運使數獻羡賦神宗將以徐州大錢二十萬<lb/>
緡助陜西公語其僚曰吾部雖急忍復取此膏血之餘<lb/>
<pb n="KR4d0071_WYG_024-34a"/>
即奏本路得錢誠為利自徐至邊勞費甚矣懇辭弗受<lb/>
入為右司郎中哲宗立居厚敗命公以直龍圖閣往代<lb/>
之盡革其苛政時蘇軾自登州召還公與軾同建募役<lb/>
之議軾謂公講此事尤為精詳復代兄忠宣知慶州時<lb/>
與夏議分疆界公請棄所取夏地曰争地未棄則邊隙<lb/>
無時可除如河東之葭蘆吳堡鄜延之米脂義合浮圖<lb/>
環慶之安疆深在夏境於漢界地利形勢畧無所益而<lb/>
蘭㑹之地耗蠧尤深不可不棄請以所陷官吏丁夫歸<lb/>
<pb n="KR4d0071_WYG_024-34b"/>
朝廷以所削之地給賜之所言皆畧施行公又言諸路<lb/>
策應舊制也自徐禧罷策應若夏兵大舉一路攻圍力<lb/>
有不勝而隣路拱手坐觀其不㧞者幸爾今宜脩明戰<lb/>
守救援之法朝廷是之及夏侵涇原公遣將曲珍救之<lb/>
曰本道首建應援牽制之策臣子之義忘軀徇國無謂<lb/>
隣路被宼非我職也珍即日疾馳三百里破之於曲律<lb/>
擣横山夏衆遁去元祐中除寶文閣待制再任召為戸<lb/>
部侍郎又出知延州紹聖初哲宗親政用事者欲開邊<lb/>
<pb n="KR4d0071_WYG_024-35a"/>
釁御史郭知章遂論元祐棄地事以為棄四寨之地實<lb/>
啓戎心於時司馬光文彦博等主之於内公等行之於<lb/>
外乃降公直龍圖閣明年復以寶文閣待制知熈州章<lb/>
恪蔡卞經畧西夏疑公不與共事改知鄧州歴河南府<lb/>
滑州旋以元祐黨人奪職知均州徽宗立知信州復故<lb/>
職知太原初斷殺牛未得令牛死者官以數百買瘞之<lb/>
殺牛遂絶毎支官吏及軍士餱糧同出一廩雖有濕惡<lb/>
衆亦不以致怨建中靖國元年加龍圖閣直學士再臨<lb/>
<pb n="KR4d0071_WYG_024-35b"/>
延州奏言昨帥河東日聞晉州守臣所得職田因李君<lb/>
卿為州諭意屬邑増廣租入比舊數倍後襄陵縣令周<lb/>
汲力陳其弊郡守時彦嵗減所入十七八佃戸始脫苛<lb/>
歛之苦而晉綘陜三州圭腴素號優厚多由違法所致<lb/>
或改易種色或遣子弟公皂監穫貪汚猥賤無所不有<lb/>
乞下河東陜西監司悉令改正從之改知永興軍尋以<lb/>
言者落職知金州提舉鴻慶宫又責常州别駕鄂州安<lb/>
置錮子弟不得擅入都㑹赦復領祠久之以右文殿修<lb/>
<pb n="KR4d0071_WYG_024-36a"/>
撰提舉太清宫黨禁解復徽猷閣待制致仕卒年七十<lb/>
有二公沈毅有幹畧才應時須嘗論賣官之濫以為國<lb/>
法固許進納取官然未嘗聽其理選今西北三路許納<lb/>
三千二百緡買齋郎四千六百緡買供奉職竝免試注<lb/>
官夫天下士大夫服勤至於埀死不沾世恩其富民猾<lb/>
商捐錢數千萬則可任三子切為朝廷惜之疏上不聽<lb/>
凡論事剴切類此紹興中追復原官贈宣奉大夫所著<lb/>
詩文若干巻皆亡於兵獨存奏議十七巻五子正夫正<lb/>
<pb n="KR4d0071_WYG_024-36b"/>
圖正謩正輿正需<lb/>
史臣論曰純仁位過其父而幾有父風元祐建議攻熈<lb/>
豐太急純仁捄蔡確一事所謂謀國甚逺當世若從其<lb/>
言元祐黨錮之禍不至若是烈也仲淹謂諸子純仁得<lb/>
其忠純禮得其静純粹得其畧知子孰與父哉<lb/>
　　　宋單州推官子政公傳<lb/>
公諱正民字子政忠宣公長子文正公孫也居家以孝<lb/>
友稱於書無所不窺遇事剛正以蔭補單州團練推官<lb/>
<pb n="KR4d0071_WYG_024-37a"/>
紓賦恤民撫輯盡瘁三年歿於單父年三十有三忠宣<lb/>
痛惜之至求解職平生著述甚夥皆煨燼於兵火僅見<lb/>
於豫章黄庭堅題䟦中云士之學期於沒身而不朽君<lb/>
子之道百世以俟聖人而不惑故壽夭之際未嘗置言<lb/>
鳬鶴之短長物固不能齊也雖然有連城之璧操之甚<lb/>
栗中道而毁豈能無慨於心哉范正民子政予不及友<lb/>
也予於親友聞其人又得其言皆可傳授問其所與交<lb/>
游則司馬公愛之問其為吏則年三十試吏單父方使<lb/>
<pb n="KR4d0071_WYG_024-37b"/>
者割膚攫髓取於民以自為功子政以嵗饑獨捨民賦<lb/>
十之九雖早世可以不朽矣或謂子政父祖皆名臣賢<lb/>
士自宜如此應之曰文王割烹武王餁鼎叔旦舉而薦<lb/>
之管蔡不食誰能强之則子政賢於人逺矣其大概有<lb/>
如此一子直彦官朝奉郎<lb/>
　　　宋忠武軍判官贈朝奉大夫子夷公傳<hi>弟正思附</hi>
公諱正平字子夷忠宣公次子也學行甚髙雖庸言必<lb/>
援孝經論語以父蔭補太廟齋郎紹聖中為開封尉有<lb/>
<pb n="KR4d0071_WYG_024-38a"/>
向氏於其墳造慈雲寺戸部尚書蔡京以向氏后戚規<lb/>
欲自結奏拓四隣田廬民有訴者公按視以為所拓皆<lb/>
民業不可奪民又撾鼓上訴哲宗怒京坐罰金二十斤<lb/>
<hi>贖銅也</hi>用是蓄恨於公迨忠宣謫居永州徽宗嗣位之初<lb/>
欽聖皇后同聽政即日遣中使蔡克明至永州先除忠<lb/>
宣公光禄卿分司南京徙鄧州密諭曰皇帝與太后甚<lb/>
知相公在先朝言事忠直今虛位以待不知相公目疾<lb/>
如何當赴闕供職而忠宣病不能朝乞歸潁昌養疾詔<lb/>
<pb n="KR4d0071_WYG_024-38b"/>
許之繼上章告老不允比詔至而忠宣薨矣時公以特<lb/>
恩授忠武軍判官侍疾忠宣疾革時口占遺表凡八事<lb/>
命門生李之儀次第之公兄弟以所言皆朝廷大事防<lb/>
後患不敢上之繳申潁昌府印寄軍資庫及葬之儀作<lb/>
行狀論平生立朝行已之大節具詳其事於時蔡京當<lb/>
國乃言公矯撰父遺表又謂之儀所述忠宣行狀妄載<lb/>
中使蔡克明傳二聖虛佇之意遂逮公與之儀克明同<lb/>
下御史獄捶楚甚苦皆欲誣服獨中使不服曰舊制凡<lb/>
<pb n="KR4d0071_WYG_024-39a"/>
傳聖語受本於御前請寶印出注籍於内東門使從其<lb/>
家得永州傳宣聖語本有御寶又驗内東門籍皆同復<lb/>
下潁昌府取元繳納遺表八事亦實獄遂解然公猶羈<lb/>
管象州之儀羈管太平州公家屬死者十數人㑹赦歸<lb/>
潁昌唐君益為守表其所居為忠直坊取所賜世濟忠<lb/>
直碑額也公告之曰此朝廷所賜施於金石掲於墓隧<lb/>
假寵於范氏子孫則可若於通途廣陌中為往來之觀<lb/>
以聳動庸俗不可也君益曰此有司之事君家何預焉<lb/>
<pb n="KR4d0071_WYG_024-39b"/>
公曰先祖先君功名人所知也十室之邑必有忠信異<lb/>
時不獨吾家貽笑君亦受其責矣卒撤去之公退閒久<lb/>
益工詩尤長於五言著荀里退居編并理窟集三巻年<lb/>
五十有七終於家初元祐間忠宣公為相時公當入逺<lb/>
忠宣欲以恩例換近地公堅不肯曰正平當入逺不欲<lb/>
以恩例求僥倖是時公年二十餘其立志已如此忠宣<lb/>
公薨詔特増恩澤官其内外子孫公推與幼弟久之以<lb/>
黨錮興例追奪外官公遽納其第三子直舉官全其姪<lb/>
<pb n="KR4d0071_WYG_024-40a"/>
與二甥焉二甥一為司馬光姪孫一為郭忠孝之子也<lb/>
忠宣二女所出皆以外祖恩得官或謂公曰以親則異<lb/>
姓為疎以序則子為長公曰不然向使先君自處度其<lb/>
去取或於孫或於外孫可從也且孫與外孫等孫也今<lb/>
獨私吾子人其謂我何且傷老姊之心卒以納焉其後<lb/>
宰相徐處仁問公之為人於王實仲弓仲弓作卓行一<lb/>
篇以對大畧謂公力學為文通古今論議出人意表為<lb/>
宰相子有聲譽不朋比為進取資不可以勢屈不可以<lb/>
<pb n="KR4d0071_WYG_024-40b"/>
利誘質之神明而不疑行之屋漏而無愧云紹興中贈<lb/>
朝奉大夫弟正思字子黙學行亦為士林所推居父忠<lb/>
宣憂哀毁過甚因感疾釋服不調者十年遺表獄興公<lb/>
謂兄曰議行狀時兄方營窀穸之事叅預筆削者正思<lb/>
也兄何為哉兄曰時相意屬我且我居長我不往兄弟<lb/>
俱將不免不若一身任之公乃止以蔭起官至朝奉郎<lb/>
加武騎尉年五十有八致仕卒有惜羞集一巻纂忠宣<lb/>
言行録二十巻子直方官司農卿<lb/>
<pb n="KR4d0071_WYG_024-41a"/>
　　　宋朝請大夫荆湖漕運使贈中奉大夫子儀公<lb/>
　　　　傳<lb/>
公諱正國字子儀忠宣公第五子也以父蔭補承奉郎<lb/>
遷知開封府延津縣靖康之亂奉生母趙太宜人避兵<lb/>
蔡州旋丁母憂建炎三年隆祐太后如洪州公以樞密<lb/>
院幹辦官扈從累官至朝請大夫除荆湖北路漕運使<lb/>
秩滿當入覲㑹時相不樂遂卜居臨川既得告獨念先<lb/>
世祖塋在吳向以王事勤勞未遑拜省遂以乞休之暇<lb/>
<pb n="KR4d0071_WYG_024-41b"/>
至吳展謁墓下遇疾卒於天平山白雲功德寺年六十<lb/>
有二袝葬徐國公祖墓旁從公志也公長於吏治既内<lb/>
擢尚書比部員外郎請補外已而復召又力辭凡任監<lb/>
稅者一監倉草埸者一除轉運判官者三終於漕運使<lb/>
措置有方國用饒裕而民不困髙宗嘉之常錫三品服<lb/>
以示寵焉所著有詩文二十巻名斐然集申明利害奏<lb/>
議五巻惜未克大展其用以終有子六人長直筠官朝<lb/>
奉郎居臨川其後復遷於樂平遂為樂平人<lb/>
<pb n="KR4d0071_WYG_024-42a"/>
　　墓誌銘<lb/>
　　　范忠宣公墓誌銘<lb/>
　　　　宋曽肇撰<lb/>
元符三年今皇帝既即政虛心求賢首訪遺老時故丞<lb/>
相范公以武安軍節度副使安置永州即日走中貴人<lb/>
湖南致上及皇太后命勞賜甚寵所咨皆國家大體蓋<lb/>
將屬以重任初授光禄卿分司南京道進右正議大夫<lb/>
提舉嵩山崇福宫不數月以觀文殿大學士中太一宫<lb/>
<pb n="KR4d0071_WYG_024-42b"/>
使召使者問賚相屬公以疾辭遣國醫往視公固請還<lb/>
潁昌里第上察其不可强起許之然毎對輔臣以不見<lb/>
公為恨又手詔公曰卿有忠言嘉謀宜時陳奏以副朕<lb/>
眷待耆德求治之意既而公疾益侵請老不許建中靖<lb/>
國元年正月癸亥薨年七十有五上聞震悼㑹皇太后<lb/>
崩不視朝間對輔臣語及公輒動容常贈外賜其家銀<lb/>
三千兩贈開府儀同三司敕潁昌河南給其葬事賜世<lb/>
濟忠直四字曰以是書於墓隧碑首又詔葬為輟視朝<lb/>
<pb n="KR4d0071_WYG_024-43a"/>
有司節惠諡曰忠宣四月庚子葬公河南尹樊鄉萬安<lb/>
山之原公諱純仁字堯夫曽祖唐國公諱贊時祖周國<lb/>
公諱墉考楚國公嘗參知仁宗政事諡文正諱仲淹皆<lb/>
累贈太師開府儀同三司曽祖妣陳氏唐國太夫人祖<lb/>
妣陳氏周國太夫人謝氏秦國太夫人妣李氏楚國太<lb/>
夫人世家蘇州文正公葬河南遂為河南人文正公議<lb/>
論設張紀於國書暴於天下有德有勞為宋名臣蓄不<lb/>
盡施鍾於其子楚國太夫人夢兒墮月中承以衣裾得<lb/>
<pb n="KR4d0071_WYG_024-43b"/>
之寤而生公五嵗知讀書八嵗能為其徒誦說書義十<lb/>
有一嵗喪太夫人哭泣如成人既長力問學長於論議<lb/>
恩補太常寺太祝皇祐元年進士起家歴知常州武進<lb/>
許州長葛二縣皆不赴文正公薨乃出仕以秘書省著<lb/>
作佐郎知汝州襄城縣為政有惠愛課民種桑民獲其<lb/>
利號其桑為著作林用舉者召編校昭文館書籍辭不<lb/>
就簽書許州觀察判官事州頼以治賈黯知開封府薦<lb/>
知襄邑縣大興學校士争歸之衛士挾牧地暴民田公<lb/>
<pb n="KR4d0071_WYG_024-44a"/>
取一人杖之牧地初不𨽻縣有詔詰公公言兵須農以<lb/>
養䘏兵當先䘏農朝廷是之釋不問且聽牧地𨽻縣自<lb/>
公始治平元年以某官為江東轉運判官擢殿中侍御<lb/>
史時方議濮安懿王典禮大臣與從官異論公言陛下<lb/>
親受仁宗詔而為之子與前代定䇿入繼之主異請如<lb/>
從官議繼與御史呂誨等更入論奏不聽則皆納告牒<lb/>
家居待罪既而内出皇太后手書尊王為皇夫人為后<lb/>
公復言陛下以長君臨御奈何使命出房闥異日或為<lb/>
<pb n="KR4d0071_WYG_024-44b"/>
權臣矯託之地非人主自安計時已詔罷追尊趣公就<lb/>
職公猶以不皆如從官議請去益堅上不得已出公通<lb/>
判安州公在臺數言人所難言及争濮王事引誼據經<lb/>
語斥大臣尤切由是名震天下徙知蘄州歴京西提㸃<lb/>
刑獄京西陜西轉運副使召還除尚書兵部員外郎兼<lb/>
起居舍人同知諌院未幾加直集賢院同脩起居注判<lb/>
國子監神宗初即位慨然有追迹先王内脩政事外攘<lb/>
夷狄之志得王荆公任之多所更張公自還朝即勸上<lb/>
<pb n="KR4d0071_WYG_024-45a"/>
毋開邊隙又言變改法度人心不寧書曰怨豈在明不<lb/>
見是圖願陛下圖不見之怨上問何謂不見之怨公曰<lb/>
古人所謂天下之人不敢言而敢怒者是也上善之令<lb/>
條古事可為戒者以聞公作尚書解以進及為諌官前<lb/>
後為上言者以休兵省事節用富民進君子退小人愛<lb/>
人材申公論為急崇聚歛事苛刻親讒佞任偏聽為戒<lb/>
大則廷論小則疏達未聽則連章累牘不苟止其於君<lb/>
子小人之際尤反覆激切無所諱避嘗論富韓公在相<lb/>
<pb n="KR4d0071_WYG_024-45b"/>
位不當數移疾杜門自為形迹吕誨不當罷御史中丞<lb/>
李師中不可守邊薛向不可任發運使向行均輸法於<lb/>
六路必將掊克生民歛怨基禍他所開陳類如此上方<lb/>
銳於求治又言道逺當馴致事大難速成人材不可遽<lb/>
求積弊不可頓革自古人君欲事功急就必為憸佞所<lb/>
乘不可不察公雅與荆公厚善至是數言其以五伯富<lb/>
國强兵之術啓迪人主失天下望既而劉琦錢顗孫昌<lb/>
齡同時罷御史公又言琦等一言柄臣遽以罪絀今在<lb/>
<pb n="KR4d0071_WYG_024-46a"/>
廷阿附者衆奈何陛下更以法驅之益指切荆公并及<lb/>
它大臣詞氣甚厲上察其忠留章弗下而公請去不已<lb/>
至闔門不出乃罷諌院留脩起居注公固辭執政或遣<lb/>
所親諭公速起且除知制誥矣公曰是以利誘我也言<lb/>
不用萬鍾於我何加焉録所上章納中書門下執政見<lb/>
之怒出知河中府徙成都府路轉運使坐失察僚佐燕<lb/>
游事左遷知和州徙邢州未至加直龍圖閣知慶州環<lb/>
慶路經畧安撫使入見上問公兵法邊事皆對非所習<lb/>
<pb n="KR4d0071_WYG_024-46b"/>
因懇辭邊任不許慶自文正公為將有恩公至㑹嵗艱<lb/>
賑發以時全活甚衆既而蓬生蔽野結實如粟可食公<lb/>
私獲助復為營來嵗耕稼之具嵗以大穰或言公廩貸<lb/>
過多遣使按視民聞之争先輸官比使至無負者㑹屬<lb/>
流人道慶稱寃按得寃狀郡將种古訟公挾情變獄詔<lb/>
移獄比郡出御史治之逮公就對部人數萬號泣遮道<lb/>
童兒相率誦詩隨之久迺去獄成古坐誣告抵罪公猶<lb/>
以它事奪職知信陽軍徙齊州齊多盜訟前守率尚威<lb/>
<pb n="KR4d0071_WYG_024-47a"/>
嚴公獨治以恩信嵗終犯法者視舊减半以喪子請罷<lb/>
得管勾西京留守司御史臺再知河中府論教保甲妨<lb/>
農事甚力累遷朝議大夫元豐八年夏復以直龍圖閣<lb/>
知慶州嵗中擢天章閣待制召還充侍讀又除給事中<lb/>
時哲宗宣仁太后共政司馬温公入相首革差役法公<lb/>
聞之謂人曰此事當熟講而緩行不然滋為民病且宰<lb/>
相職在求人變法非所先也還朝力為温公言之溫公<lb/>
有所建請公復言宰相當虛心以延衆論不必謀自已<lb/>
<pb n="KR4d0071_WYG_024-47b"/>
出謀自已出則諂諛得乘間迎合而正士將巻懐退避<lb/>
是時初改熈寧案問自首法公奏立文太深又言四方<lb/>
奏議大辟有司一以八年十一月詔書從事坐死者視<lb/>
舊數倍非先王寧失不經之意蓋公雖與溫公同志及<lb/>
臨事有所矯正類如此於是人皆服公平直知前於荆<lb/>
公非苟為異也明年二月進吏部尚書不數日拜中大<lb/>
夫同知樞密院事初公還自慶兩宫亟遣中使賜大官<lb/>
饍出手詔問禦備西戎之策公請罷兵棄地因使歸所<lb/>
<pb n="KR4d0071_WYG_024-48a"/>
掠漢人執政持之未決㑹公入樞府復申前議又請予<lb/>
地之外歸一漢人予絹十兩事皆施行既而夏人未順<lb/>
公請陜西一郡自効不許㑹邊臣俘番酋果莊以獻兩<lb/>
宫歸功輔臣褒賜異甚公請誅果莊塞上以謝邊人而<lb/>
議者欲致其子收河南故地故赦不殺其後又欲官之<lb/>
公復固争然果莊子卒不至元祐三年春拜大中大夫<lb/>
尚書右僕射兼中書侍郎公自為執政務以博大開上<lb/>
意忠篤革士風在樞府時言者攻章惇鄧綰公皆力為<lb/>
<pb n="KR4d0071_WYG_024-48b"/>
捄解因言臣嘗為綰誣奏坐黜今日所陳恐録人之過<lb/>
太深實係國體兩宫感悟即日遣中使手詔嘉納因下<lb/>
詔書前日希合附㑹之人一切勿問言者亦勿復以言<lb/>
既而在廷頗分朋黨論議多出私意浸潤之說稍行學<lb/>
士蘇軾草策問題或言引用不當韓維罷門下侍郎補<lb/>
外公奏軾無罪維盡心國家勿避嫌謗不可因讒言絀<lb/>
及在相位諌官王覿坐論朋黨貶公復為辯君子小人<lb/>
朋黨之異因極言前世朋黨之禍并録歐陽文忠公朋<lb/>
<pb n="KR4d0071_WYG_024-49a"/>
黨論以進明年知漢陽軍吳處厚上蔡丞相確安州所<lb/>
為詩傅釋以為謗訕言者遂欲擠之死地執政主其說<lb/>
獨公與左丞王存以為不可公進則與同列争於簾前<lb/>
退則上疏極論無虚日蔡丞相貶新州言者指公二人<lb/>
異論公二人亦堅求罷乃以公為觀文殿學士知潁昌<lb/>
府築防備水後頼其利踰年進大學士知太原府河東<lb/>
經畧安撫使瘞民燼骨未葬者三千餘喪又推之一路<lb/>
夏人犯邊公直將佐引咎歸已章累上乃貶秩一等徙<lb/>
<pb n="KR4d0071_WYG_024-49b"/>
知河南府再徙潁昌召還復為右相仍遷通議大夫公<lb/>
前為相時有司請歸河故道二三大臣主其議公獨争<lb/>
以為壅水使髙必難成功况今公私匱乏當緩其役朝<lb/>
廷為出近臣往視還奏如公言主議者不懌密啓以手<lb/>
詔督趣公復固争両宫悟為收還手詔公既罷而河役<lb/>
復興調發及潁昌公又上疏極論兩宫然之而役猶不<lb/>
輟及公再相又遣從官御史經度不能易前說然主議<lb/>
者必欲成之後雖暫歸故道已而復決人力為之大敝<lb/>
<pb n="KR4d0071_WYG_024-50a"/>
至於今未復也公遇事不苟同列患之或諷公再相時<lb/>
御史嘗有言公即避位不聽固請上亦固留之時上方<lb/>
親政於大臣中注意獨厚有密薦人材者輒以質於公<lb/>
又嘗問先朝法度公悉心以對無所回隱因勸上愼擇<lb/>
執政臺諌官且言仁宗朝委事執政而臺諌實叅論議<lb/>
可以為法然不可用非其人上嘉納之初公召還宣仁<lb/>
嘗稱文正公在天聖明道間始終一節以勉公宣仁崩<lb/>
小人争論埀簾時事公力陳太皇太后勤勞公正保佑<lb/>
<pb n="KR4d0071_WYG_024-50b"/>
扶持之心請依明道故事下詔戒妄議者蓋明道中詔<lb/>
實文正公啓之及是公又以為言羣御史摭蘇軾所行<lb/>
制詞以為訕及先朝蘇轍常論改先朝法度引漢武昭<lb/>
父子為言上怒儗非其倫自門下侍郎貶汝州御史來<lb/>
之邵以為責輕之邵又論宣仁從弟髙士敦蜀中不法<lb/>
事公奏御史在位日久當軾轍勢盛時無所論士敦官<lb/>
蜀日之邵為監司未嘗按謫一旦乃爾其情可見上之<lb/>
怒轍也轍不敢自明公獨前奏武帝雄材大畧史無貶<lb/>
<pb n="KR4d0071_WYG_024-51a"/>
詞况轍所論事與時也非論人也上意稍解軾轍平日<lb/>
與公論異至是人益服公為平時上方更用大臣公力<lb/>
請罷復以觀文殿大學士加右正議大夫知潁昌於是<lb/>
元祐公卿大夫相繼貶竄公亦坐奪一官徙知河南府<lb/>
辭行改知陳州公在位時上嘗問公貶竄之人殆將永<lb/>
廢公前贊曰陛下及此堯舜用心也因請以時叙復如<lb/>
法及罷辭上又從容諭曰卿雖在外有所見宜悉以聞<lb/>
毋事形迹至是上方祀明堂肆赦大臣前疏吕丞相大<lb/>
<pb n="KR4d0071_WYG_024-51b"/>
防已下數十人終身勿徙公即為申理請悉追還辭甚<lb/>
懇至忤大臣意落職知隨州喪明告老大臣勿許通明<lb/>
年再貶永州在永三年怡然自得或加以横逆他人莫<lb/>
能堪而公不為動亦未嘗含怒於後也公性夷易寛簡<lb/>
勿以聲色加人及誼所在則挺然不少屈推誠好善不<lb/>
為忮克嘗曰吾平生好學得之忠恕二字而已矣由是<lb/>
所至人歸其仁而憚其正歴事四世始終無間言自為<lb/>
布衣以至宰相廉儉恭遜不少加損政府恩錫屢斥以<lb/>
<pb n="KR4d0071_WYG_024-52a"/>
廣義莊晚年南遷貧甚得賜輙均及衆人前後任子恩<lb/>
多先疎族故公歿之日幼子五孫未官頼上賻乃克葬<lb/>
公之配王氏天章閣待制質之女有賢德能成公志封<lb/>
魏國夫人卒永州今舉以祔五子正民單州團練推官<lb/>
正平忠武軍節度推官正思宣德郎正路正國五女歸<lb/>
將作監主簿崔保孫朝請郎莊公岳奉議郎司馬宏承<lb/>
議郎蔡轂通直郎郭忠孝正民正路崔氏司馬氏二女<lb/>
皆前卒孫男七直彦宣義郎直方郊社齋郎直雍直英<lb/>
<pb n="KR4d0071_WYG_024-52b"/>
直清直舉直儒孫女一曽孫一蓋文正公四子長子少<lb/>
有大志不幸疾廢公與叔季克世其家而公憂國愛君<lb/>
不以利害得喪二其心刻意名節難進易退雖屢黜廢<lb/>
志氣彌勵人以為有文正公之風焉其在朝廷務奬進<lb/>
人材故天下善類視公用舍以為消長有文章論議三<lb/>
十巻而論議之文實傳天下主於平恕不為已甚世謂<lb/>
使其言行於熈寧元豐時後必不至紛更盡申於元祐<lb/>
中必無紹聖大臣仇復之禍今上虚已待公天下亦幸<lb/>
<pb n="KR4d0071_WYG_024-53a"/>
公復用而公疾不能朝以至不起哀哉既病口授諸子<lb/>
遺奏數百言讀者益歎其忠初公南還道遇故人唐義<lb/>
問屬以後事比薨義問適守潁昌果頼其力其前知又<lb/>
如此某晚游公門辱知厚甚手書諉以銘文誼不得辭<lb/>
銘曰<lb/>
逺矣范宗陶唐其系更夏商周保姓受氏在晉宣子以<lb/>
告穆叔流非不長止曰世禄孰為不朽維後有人若公<lb/>
父子再秉國鈞有德有言百世弗泯公起諸生至位丞<lb/>
<pb n="KR4d0071_WYG_024-53b"/>
相一節不回雖老猶壯御史抗議公惟守禮諌垣建白<lb/>
公不言利封疆之畫公曰休兵廟堂之論公則持平利<lb/>
害異趣公為砥柱愛惡相讎公為虚舟世夸以争公避<lb/>
不有衆所憚行公惟恐後堂堂嶷嶷古社稷臣正色四<lb/>
世屢亨屢屯白首南遷縱心順命已僵復起天子之聖<lb/>
有澤在民有謀在國壽非不多人以為嗇惟其卓偉山<lb/>
髙日赫歸從先君嵩洛之側帝念公賢形於詔墨後人<lb/>
來哲不假方策請視豐碑世濟忠直<lb/>
<pb n="KR4d0071_WYG_024-54a"/>
　　祭文<lb/>
　　　祭范忠宣公文<lb/>
　　　　宋陳瓘<lb/>
昔文正公在仁祖時忠於謀國衆正所依心虛而明照<lb/>
了不疑先事而慮有如蓍龜兩遭勅榜益奮不移外禦<lb/>
元昊數蹈禍機國勢既安奚恤我危考公行事允也似<lb/>
之安不擇地難不敢辭至於言兵則曰不知豈曰為異<lb/>
各遵其時不述其迹是乃無違三年遽改生事者誰蔡<lb/>
<pb n="KR4d0071_WYG_024-54b"/>
相南行公獨救之一勝一復其兆在兹公可以默又進<lb/>
忱辭人亦有言公爾忘私孰能臨義舍安取危一斥四<lb/>
年盲廢始歸天子哀憐拜命涕洟其心不盲意欲有施<lb/>
人願公留為帝龍夔病不能對人所歎咨天子曰吁疾<lb/>
尚可為錫以上劑臨遣國醫丁寧訓飭速療勿遲云何<lb/>
不淑竟止於斯嗚呼哀哉公果已矣舉世思公公不來<lb/>
矣人之於公有合有暌聞公之歿暌者亦悲情隔生死<lb/>
公論乃出悲公之人始自今日臨終不昧忍死有述小<lb/>
<pb n="KR4d0071_WYG_024-55a"/>
其一身大我王室置小恤大自初訖終可使聞者勸而<lb/>
作忠太宗征遼喬苑不忘心之所慮奚獨一方願惜生<lb/>
靈願合朋黨願為宣仁一洗誣謗願正其事願辨其人<lb/>
願以中道行帝之仁嗚呼哀哉言惟心聲孰無此聲孰<lb/>
有此誠神器雖大如人之形愛養胃氣可以保生陽明<lb/>
之經徧於肢體呼吸之間無有不差左絡連右首脈應<lb/>
趾中經流行寧有定位彼執一者棄異取同異我曰偏<lb/>
同我曰中語各有心心各有物孰能審是而不彼恤公<lb/>
<pb n="KR4d0071_WYG_024-55b"/>
獨有言繼者誰乎公薨我悲豈縁葭莩公昔南遷我在<lb/>
北陲側身以望心往從之及公之還我有言責陳留雖<lb/>
近欲往不得平生想慕獨未識公見公之心何必形容<lb/>
文正歿後公又亡矣仲季方興公復有子其門益大其<lb/>
道益光公可無憾我亦奚傷<lb/>
　　　祭忠宣公文<lb/>
　　　　從孫直隱<lb/>
嗟嗟叔祖度量孰比江漢汪洋莫知涯涘嗟嗟叔祖功<lb/>
<pb n="KR4d0071_WYG_024-56a"/>
名曷擬日月昭明莫掩光暐兩秉鈞衡憂勤國是人不<lb/>
能為公則力致忠言憤激弗顧身計人或媢之謂其立<lb/>
異譖愬遂行謫居逺地烟巒一涯風濤萬里處之怡然<lb/>
曽不介意一日生還疇為之使能鑒其忠明明天子遣<lb/>
使屢召將欲眷倚拜章力疾丐歸舊第令德令名善終<lb/>
善始天宜報之黄髪兒齒胡為弗裕壽不遐俾朝廷節<lb/>
義誰復繼此元臣碩老今其亡矣公之燕居雍雍樂易<lb/>
薫然惠慈親疎一體直隱不肖最為受賜委曲成就使<lb/>
<pb n="KR4d0071_WYG_024-56b"/>
之從仕恩同山岳感激心髓方沾寸禄歸養所恃惡積<lb/>
禍生酷罰遽爾抱恨終天零丁憔悴去秋側聞舟御歸<lb/>
止扶力而趨白沙獲侍教誨諄諄言提其耳欲從西行<lb/>
勢不果遂山以新塋堂以靈几豈知一别永隔生死聞<lb/>
訃之來哀號驚悸征途雖邈匍匐而至撫棺一奠流涕<lb/>
如洗英靈有知敢冀來視尚饗<lb/>
　<lb/>
　范忠宣集補編<lb/>
</p>
<p>
</p>
  </div>
</body>
</text>
</TEI>
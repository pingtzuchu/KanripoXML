<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>華泉集</head>
    <p>
<pb n="KR4e0153_WYG_000-1a"/>
欽定四庫全書　　　　集部六<lb/>
　華泉集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案華泉集十四巻明邊貢撰貢字廷<lb/>
　　　　寔華泉其號也厯城人𢎞治丙辰進士官至<lb/>
　　　　南京户部尚書是集凡詩八巻文六巻魯中<lb/>
　　　　立海岳靈秀集曰華泉之作雖不逮何李然<lb/>
　　　　平淡和粹孝廟以前海岱之才無其倫比胡<lb/>
<pb n="KR4e0153_WYG_000-1b"/>
　　　　應麟詩藪曰世人獨推李何為當代第一余<lb/>
　　　　以為空同關中人氣稍過勁未免失之怒張<lb/>
　　　　大復之亮節俊語出于天性亦自難到但工<lb/>
　　　　於文句而乏意外之趣獨邊華泉興象飄逸<lb/>
　　　　而語尤清圓故當共推此人陳子龍明詩選<lb/>
　　　　則曰尚書才情甚富能于沉稳處見其流麗<lb/>
　　　　聲價在昌穀之下君采之上今考其詩才力<lb/>
　　　　雄健不及李夢陽何景明善于用長意境清<lb/>
<pb n="KR4e0153_WYG_000-2a"/>
　　　　逺不及徐禎卿薛蕙善于用短而夷猶于諸<lb/>
　　　　人之間以不戰為勝無慿陵一世之名而時<lb/>
　　　　過事移日久論定亦不甚受後人之排擊三<lb/>
　　　　人所論當以子龍為持平矣昔薛蕙于嚴嵩<lb/>
　　　　為同年頗相唱和及嵩柄國蕙即謝絶往還<lb/>
　　　　併削去舊作不留一字至今為論者所稱是<lb/>
　　　　集乃取送嵩之作列為壓巻不免見疑于清<lb/>
　　　　議然詩集為貢沒之後其里人劉天民所編<lb/>
<pb n="KR4e0153_WYG_000-2b"/>
　　　　時當嘉靖戊戌正嵩權熾盛之日或天民無<lb/>
　　　　識趨附時局以為榮非貢本志歟其文集亦<lb/>
　　　　大名魏允孚所續刋自明以來談萟家置而<lb/>
　　　　不論今核其品格實逺遜有韻之詞盖才有<lb/>
　　　　偏長物不両大附詩以行視為琬琰之藉可<lb/>
　　　　矣乾隆四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　　校　官　<hi>臣</hi>　陸　費　墀<lb/>
<pb n="KR4e0153_WYG_000-3a"/>
華泉集原序<lb/>
余讀華泉先生集葢有世道之感焉昔者孔子曰先進<lb/>
於禮樂野人也後進於禮樂君子也如用之則吾從先<lb/>
進文勝之敝人至以先進為野人此其已溺而不可返<lb/>
孔子豈不知之而猶力為之辨曰吾從先進云云聖人<lb/>
固以為文質彬彬吾志誠在斯焉已且安知斯人之果<lb/>
不吾從也我明當孝廟之世皇運熙宏人文樸茂學古<lb/>
之士並軫而翔闗西則李獻吉汝南則何仲黙吳中則<lb/>
<pb n="KR4e0153_WYG_000-3b"/>
徐昌穀歴下則邊庭實庭實先生字也獻吉之詞雄仲<lb/>
黙之詞逸昌穀之詞蒼先生之詞温然粹然即人自為<lb/>
家究之緣情示志體物敘倫動軌自然不殊也雖其人<lb/>
已往間嘗諷其詞猶足以想見其人與夫當時政治風<lb/>
俗之盛今之學士大夫文非左國遷固雄向則亡稱詩<lb/>
非丕植明逺靈運甫白則亡稱然其氣飄忽迅激驟而<lb/>
睹之色驚稍扣之汩汨乎無餘味焉何者數先生一於<lb/>
鑱古人之精而世學士大夫猶未免掇古人之華也鑱<lb/>
<pb n="KR4e0153_WYG_000-4a"/>
精者盛世之文掇華者季世之文今之文吾何敢以季<lb/>
世待之然其視盛世何如哉故曰余讀華泉先生集而<lb/>
有世道之感焉先生集舊有本歲久而蝕又遺所為文<lb/>
不載余理濟之明年從先生仲子搜得數十篇因敘入<lb/>
集中為重鋟之匪徒不朽於先生之詞且俾論世者有<lb/>
所考鑑庶幾慨然而興先進之思云大名魏允孚序<lb/>
</p>
<p>
</p>
  </div>
</body>
</text>
</TEI>
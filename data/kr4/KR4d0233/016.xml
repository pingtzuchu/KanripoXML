<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_016-1a"/>
止齋先生文集卷之十六<lb/>
　　外制<lb/>
　　　特進觀文殿大學士提舉臨安府洞霄宫廣陵郡開<lb/>
　　　國公食邑五千三百户食實封一千五百户葛邲明<lb/>
　　　堂加恩加食邑五百户食實封三百户<lb/>
敕朕新嗣服日有事扵合宫兢兢焉懼無以接三才之奥也<lb/>
駿奔在廟豈無辟公金玉爾音尚想故老具官某歴事兩朝<lb/>
蔚為元輔蓋甞温恭朝夕執事有恪侍我烈祖爰暨上皇執<lb/>
珪幣見上帝者屡矣肆子肇禋均佚就國相維穆穆扵以永<lb/>
懐方周盛時㣲子以二王之後聿来助祭有客頌之孝武始<lb/>
建漢家之封有臣如太史談而以留滯周南不與從事為恨<lb/>
朕雖不䏻比徳扵周邦視漢有光焉　其因舊章<lb/>
増大食采非苟為恩盖示不遺之意可<lb/>
<pb n="KR4d0233_SBCK_016-1b"/>
　　　在外宰執明堂加恩<lb/>
敕朕新嗣服日有事扵合宫兢兢焉懼無以接三才之奥也<lb/>
駿奔在廟豈無辟公金玉爾音尚想耆俊具官某歴事烈祖<lb/>
蔚為宗工蓋甞齊明盛服習扵侍祠之禮矣肆予肇禋均佚<lb/>
分閫相維穆穆於以永懐方周盛時有客助祭詩人頌之孝<lb/>
武始建漢家之封而太史談留滯周　南以為恨朕雖不<lb/>
能比徳扵周抑視漢有光焉其因舊章増太食采非苟為恵<lb/>
蓋示不遺可<lb/>
　　　在外侍從明堂<lb/>
敕朕新嗣服日有事扵合宫兢兢焉懼無以接三才之奥也<lb/>
駿奔在廟豈無辟公金玉爾音尚想故老具官某簡在烈祖<lb/>
蔚為名臣盖甞齊明盛服扵侍祠之禮矣肆予肇禋均佚殊<lb/>
舘<hi>或云越在輔郡或云越在外服或云亦旣謝事</hi>相維穆穆扵以永懐夫留太史<lb/>
<pb n="KR4d0233_SBCK_016-2a"/>
扵周南自昔浩嘆對賈生扵宣室至今羙談朕覧漢事豈<lb/>
能恝然扵卿等乎爰因舊章増大食采非苟為恵蓋示不<lb/>
遺可<lb/>
　　　張淑妃明堂恩贈三代<lb/>
　　　　曽祖<lb/>
敕朕有事扵合宫既蒙嘉貺均休扵戚里益廣茂恩眷言妃<lb/>
徳之賢夙備皇宫之列爰稽邦興追賁曽門具位某氏故曽<lb/>
祖某謙和本於性資醇厚推扵鄊黨善修扵身而不享其報<lb/>
慶流扵後而端有其原迨其三世之孫遂應四星之象兹朌祭<lb/>
澤爰陟師垣精爽如存寵光是服可<lb/>
　　　　曽祖母<lb/>
敕備慈庭之妃掖象應四星敷祭澤扵私門寵及二世具位某<lb/>
氏故曽祖母某氏柔嘉恊則淑謹流徽好善稱婣族之間<lb/>
<pb n="KR4d0233_SBCK_016-2b"/>
種徳及子孫之逺是生賢女　選皇宫慶霈漏泉䘏章告第<lb/>
懿魂未泯新渥其承可<lb/>
　　　　祖<lb/>
敕朕肇盛禮於明堂敷大賚于天下惟慈宫之妃列夙膺皇<lb/>
眷之隆加異典扵私庭實率邦彛之舊具位某氏故祖某官<lb/>
某善積扵巳行信扵人報不在扵一時慶乃流於再世澤𬒳<lb/>
女孫之淑象應四星　之恩寵齊三事兹開大國載錫<lb/>
愍書泉隧有光靈魂式慰可<lb/>
　　　　祖母<lb/>
敕熈事備成湛恩汪<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>乃眷四妃之貴列于皇宫爰加再世<lb/>
之封賁其祖配具位某氏故祖母某氏相夫以勤儉為本夀<lb/>
後多福慶之儲孫枝生賢門楣遂大朝敷祭澤邦有舊章爰<lb/>
改胙扵營丘尚歆承扵褒命可<lb/>
<pb n="KR4d0233_SBCK_016-3a"/>
　　　　父<lb/>
敕方𬒳神釐慶成三歲永言妃徳象應四星爰加愍章用慰<lb/>
禰廟具位某氏故父具官某劬躬有慶操行靡它豹畧之才<lb/>
髙於軰行鷄鳴之配出扵閨門兹誕布扵湛恩冝追朌扵䘏<lb/>
典爰因舊爵改卑新封精爽如存寵光是服可<lb/>
　　　　母<lb/>
敕朕方謹親祠恩如湛露亦懐妃掖念在蓼莪爰按邦彛載<lb/>
朌贈典具位某氏故毋某氏蔚有婦徳克相夫家凢此嬪則<lb/>
之賢莫匪毋儀之訓生蒙象服既極寵光沒啓茅封又多福<lb/>
履兹敷恵澤更建名邦尚克歆承以慰冥漠可<lb/>
　　　右丞相趙汝愚　明堂恩贈三代<lb/>
　　　　曽祖　贈太師<lb/>
敕朕觀成王踐祚肇稱盛<hi>禮而</hi>㱕羙辟公相維穆穆文武宣哲<lb/>
<pb n="KR4d0233_SBCK_016-3b"/>
燕及皇天朕甚慕焉属兹受釐無徳不報盖周道也具官某<lb/>
曽祖具官某積有善祥覃及来裔是生耆哲為吾相臣維周<lb/>
公孤並建五廟賜鬯㱕胙洊有寵嘉資爾曽孫共輯熈事而周<lb/>
制亡失何以崇報爰頒異数晉陟師垣庶㡬醻勞無愧在昔<lb/>
可<lb/>
　　　　曽祖母　氏贈陳國夫人<lb/>
敕周之祭澤至扵既醉盛矣其詩曰孝子不匱永錫爾類其<lb/>
類維何室家之壺則施及臣子不但其身而亦𬒳于室家具<lb/>
官某曾祖母具位某氏克相夫子行修閨門聿生曽孫間我<lb/>
兩社朕惟周人推廣孝思慰滿祖内扵兹𥘉禋佐佑乃辟實<lb/>
維爾孫則綏以寵光胙以大姬之國朕敢忘周道乎可<lb/>
　　　　祖　贈申國公<lb/>
敕朕閱宗人之譜盖因侍祠追錫其祖父尊寵多矣未有子<lb/>
<pb n="KR4d0233_SBCK_016-4a"/>
孫致位三事而後及此者具官某祖具官某雖在天族猶寒<lb/>
畯也克世其家濟以清約是生良弼簡在兩朝如周諸姬如<lb/>
唐諸李扵是度越凡例及扵茂恩矧惟肇禋澤及四海爰錫<lb/>
公爵作都于申其視宗牒不有光歟可<lb/>
　　　　祖母晁氏贈吴國夫人<lb/>
敕維昔宗婦不少概見而衛有碩人魯有令母扵周諸姬獨<lb/>
著名於六藝豈不盛㢤具官某祖母具位某氏以濟陽之晁<lb/>
来奉漢祀廼生孝子名在薦紳迺生聞孫功在清廟肆肦祭<lb/>
澤洽比幽明申命于吴增大爾邑盖與衞姜魯母相望千載<lb/>
亦足為宗婦之勸矣可<lb/>
　　　　父　贈　國公<lb/>
敕朕讀史至漢興以来宗室子弟無得公卿位者而坐酎<lb/>
金奪國動以百𢾗未甞不慨嘆也扵是既祠純用周政䇿<lb/>
<pb n="KR4d0233_SBCK_016-4b"/>
宗輔告其文人申錫名邦宏賁禰廟具官某父具官某以同<lb/>
姓而行誼篤扵韋布以右選而聲聞賢扵儒林即所躬行施<lb/>
及其子遂魁多士遂冠從班擢自樞筦徑司宰事疇昔之夕<lb/>
相予合宫三靈具依百福来下洪惟我家生此賢哲本支百<lb/>
世與周匹休下視漢事則九原可以自慰矣可<lb/>
　　　　毋李氏贈兾國夫人<lb/>
敕朕既舎爵書勞為公卿大夫崇報禰廟則毋氏與享可無<lb/>
褒典使之匹休具官某母具位某氏甞相其夫以孝聞扵四<lb/>
海甞教其子以賢著扵三朝日者爾予相予世室克輯盛儀<lb/>
而可忘所自乎因其舊號錫以新封我圖兾方用以命汝其<lb/>
世世享以綏後人可<lb/>
　　　　妻　氏贈益國夫人<lb/>
敕魯人之頌僖公至扵閟宮享祀不忒及其令妻以是為内<lb/>
<pb n="KR4d0233_SBCK_016-5a"/>
助之賢也具官某妻具位某氏嘗與吾相臣共隱約躬定省<lb/>
想夫蘋藻之共爼豆之飾以薦時事無或不䖍也日者合宫<lb/>
而爾夫有駿奔之恭無跛倚之色推本内助賢扵魯人我錫<lb/>
賛書晉封扵益奚斯作頌侯邦之私孰如爾名藏在王府可<lb/>
　　　知樞宻院事兼叅知政事陳騤　明堂恩贈三代<lb/>
　　　　曽祖贈少保斆贈太保<lb/>
敕朕觀成王踐阼肇稱盛禮而㱕羙辟公相維穆穆文武宣<lb/>
哲以克燕安甚心慕之属兹受釐無徳不報盖周道也具官<lb/>
某曽祖具官某躬行對于古人汎愛聞扵鄊譽而懐道不試<lb/>
士論惜之集為善祥覃及来裔是生耆哲為吾樞臣維周三<lb/>
孤並建五廟賜鬯㱕胙洊有寵嘉資爾曽孫共輯熈事而周<lb/>
制亡矣何以崇報申錫命書晉陞帝保以義起禮亦庻㡬焉<lb/>
可<lb/>
<pb n="KR4d0233_SBCK_016-5b"/>
　　　　曽祖母滕國夫人成氏贈福國夫人<lb/>
敕周之祭澤至扵既醉盛矣其詩曰孝子不匱永錫爾類其<lb/>
類維何室家之壷則周家忠厚施及臣子不但其身而亦𬒳<lb/>
于室家具官某曽祖母具位某氏克相夫子行修閨門是生<lb/>
曽孫功在宗社且夫既醉非旅酬之事歟推廣孝思慰滿梱<lb/>
内况朕𥘉禋懼闕扵禮佐佑乃辟實維爾孫則綏以寵光爲<lb/>
之報本侈其舊封胙以上國朕何愧扵周乎可<lb/>
　　　　祖贈少傳䇿贈太傅<lb/>
敕朕既本之六藝不愛髙爵以宏賁陳氏之祧則嗣有令徳<lb/>
休于後昆可無褒典以應經誼具官某祖具官某當天下之<lb/>
清得幽人之履太史之觀風不講而文采無以自見孝㢘之<lb/>
科廢而實行不上扵計書也天命弗僣爲之生孫既長樞庭<lb/>
又陪國論推夲所自當及茂恩肆予𥘉禋醻勞相祀冝及爾<lb/>
<pb n="KR4d0233_SBCK_016-6a"/>
考並為三公荷天之休其世世享可<lb/>
　　　　祖母崇國夫人朱氏贈福國夫人<lb/>
敕旣醉之卒章曰釐爾女士從以孫子言周之群臣皆有士<lb/>
行之女以為之妃使生賢智子孫足以傳世具官某祖母具<lb/>
位某氏夙以懿行嬪于名門儀于前人以詔婦子載篤厥慶<lb/>
萃於聞孫夷攷其行不足以當既醉之卒章乎有崇故封未<lb/>
足言稱大邦羙號聿從其姑質之二雅誰曰不可可<lb/>
　　　　父贈少師讜贈太師<lb/>
敕自亞保以来及是三葉盖王室百年之間而劬躬燾後如<lb/>
一日也扵吾宗工尊為禰廟朕豈敢嗇扵禮乎具官父具官<lb/>
某義方之教不以籝金隂徳之傳不以駟馬成我碩輔蔚為<lb/>
宗工緯武經文何鄊不可是不謂之賢考歟日者合宫有嚴<lb/>
羙報生民尊祖視古不慙而大臣之禰位不稱徳以卑臨尊<lb/>
<pb n="KR4d0233_SBCK_016-6b"/>
殆非周道申錫賛書冠班九棘非以為生盖禮之稱可<lb/>
　　　　母𣏌國夫人成氏贈福國夫人信國夫人王氏贈<lb/>
　　　　福國夫人<lb/>
敕為吾股肱之臣上自三世皆褒大之而况扵其母乎御不<lb/>
及百兩飬不及萬鍾也而無以慰之予心惻焉具官某母具<lb/>
位某氏承休襲羙發育自躬恩斯勤斯鞠我良弼采蘋所共<lb/>
雜佩所贈恭儉精白無非教也揆諸周制則𬒳以象服乗之<lb/>
魚軒為君夫人孰爾冝者亦視王母並建大邦雖曰均釐誠<lb/>
有以致此矣可<lb/>
　　　　妻　氏封<lb/>
敕朕誦二南之詩流荇采繁相與共祭自天子逹皆内助也<lb/>
仲尼序詩定為篇首寓意深矣具官某妻具位某氏来自名<lb/>
門克相夫子㑹期有鷄鳴相警戒之道而退食有鵲巢致節<lb/>
<pb n="KR4d0233_SBCK_016-7a"/>
儉之徳日者合宮而騤也相予肆祀吉蠲齋明迨及竣事禮<lb/>
無違者則豈唯關雎之助㢤而爾亦與有勞矣錫之羙號爰<lb/>
示寵光雖曰舊章實應經誼可<lb/>
　　　給事中兼直學士院楼鑰　明堂恩父贈通奉大夫<lb/>
　　　璩加贈正議大夫<lb/>
敕朕既舎爵書勞自卿大夫以次第賞矣則推其世家為之<lb/>
報本雖禮未有獨不可以義起乎具官某故父具官某生為<lb/>
才大夫而用不盡殁為賢考而何其流之長也属予𥘉禋百<lb/>
執事在廟爾鑰不但駿奔匪懈而發揮潤色凡祀之大號皆<lb/>
稱朕意非爾素教而克然歟追錫有彛爰進厥秩非以為生<lb/>
亦徳之称可<lb/>
　　　權吏部侍郎孫逢吉等明堂恩贈父<lb/>
敕朕既舎爵書勞自卿大夫以次第賞矣則推其世家為之<lb/>
<pb n="KR4d0233_SBCK_016-7b"/>
報本雖禮未有獨不可以義起乎具官某故父具官某生有<lb/>
種徳之羙而位不稱殁享義方之報<hi>袁說友章頴父云生爲才大夫而用不盡殁爲</hi>
<hi>賢考</hi>而何其流之長也属予𥘉禋百執事在廟爾某不但駿奔<lb/>
匪懈而敬之顯思之戒日徹扵聴聞也劬躬燾後非爾素教<lb/>
之所自来歟追錫有彛爰進厥秩非以爲生亦徳之稱可<lb/>
　　　煥章閣待制侍講朱熹　明堂恩贈父<lb/>
敕朕方舎爵書勞自吾從臣以次第報則推本世繫及其禰<lb/>
廟皆寵綏之亦祭澤也具官某故父具官某少而英發晚益<lb/>
深造渡江諸老多其師友甞歴郎闈秉史筆力詆和議緒正<lb/>
謗史盖官雖薄而志在扵天下後世也位不稱徳識者恨之<lb/>
属予肇禋有嚴羙報則爾有賢子勸講路門可無褒典以慰<lb/>
罔極之懐乎追錫崇階用賁泉壌非以爲生亦徳之稱可<lb/>
　　　　母<lb/>
<pb n="KR4d0233_SBCK_016-8a"/>
敕朕既為卿大夫宏賁禰廟以侈教忠之報則母氏與享可<lb/>
無申錫使之匹休具官某母具位某氏来自名家克相夫子<lb/>
本之純厚申以敬恭其仰而事姑備極順適俯視媵御又何<lb/>
其不察察也是冝篤慶聿生賢子蔚為儒宗名滿天下則加<lb/>
以羙號用慰孝思我有茂恩冝不汝吝可<lb/>
　　　右諌議大夫張叔椿　明堂恩贈毋<lb/>
敕朕方舎爵書勞自卿大夫以次第賞則為之報本及扵母<lb/>
氏使匹沐扵禰廟不亦可乎具官某故母具位某氐克相大<lb/>
雅如啇甘盤復生賢嗣如唐<hi>陽子</hi>然而生不得與扵從爵之榮<lb/>
晚不得享大五鼎之飬儻無愍章以賁幽壌何以慰爾之廢<lb/>
蓼莪也因其舊號益以新封雖曰邦彛亦足用勸可<lb/>
　　　　妻<lb/>
敕朕誦二南之詩勸以義勉以正皆室家也我有從班豈無<lb/>
<pb n="KR4d0233_SBCK_016-8b"/>
内助具官某故妻具位某氏儀于前人克濟其羙遂相夫子<lb/>
為吾諍臣夫與之䖏約扵雞鳴櫛盥之𥘉而不與之䖏樂扵<lb/>
象服委蛇之後儻無追錫得無若汝水之墳南山之側遭世<lb/>
不淑詠歌辛苦者乎爰錫賛書以賁幽宅可<lb/>
　　　孫逢吉　明堂恩妻恭人李氏封令人<lb/>
敕朕誦二南之詩至於流荇采蘩相與共祭自天子逹皆内<lb/>
助也故詩人誦之仲尼定為篇首其意深矣具官某具位某<lb/>
氏以爾夫子為吾從臣肆予𥘉禋執事有恪以朕之獲助扵<lb/>
長秋則爾亦可以　職之賞矣晋封羙號庸示寵光雖<lb/>
曰舊章實應經誼可<lb/>
　　　在外侍從　明堂恩贈父<lb/>
敕朕既舎爵書勞自卿大夫以次第賞矣則推其世家為之<lb/>
報本詩不云乎孝子不匱永錫爾類盖周道也具官某故父<lb/>
<pb n="KR4d0233_SBCK_016-9a"/>
具官某生有種徳之勤而位不稱沒饗義方之報而何其流<lb/>
之長也属予𥘉禋有嚴羙報生民尊祖視古不慚而可以忘<lb/>
爾某之禰廟乎本之經誼追錫崇階非以為生亦禮之稱可<lb/>
　　　在外侍從　明堂恩封妻<lb/>
敕朕誦二南之詩至於流荇采蘩相與共祭自天子逹皆内<lb/>
助也故詩人誦之仲尼定為篇首其意深矣具官某妻具位<lb/>
某氏以爾夫子為吾從臣肆予𥘉禋克輯盛典則豈惟長秋<lb/>
之故亦爾臣工嬪婦　其流及上則不失職之賞庸可後<lb/>
乎晋封羙號爰示寵光雖曰舊章實應經誼可<lb/>
　　　汪大定知力江郡<lb/>
敕具官某甞為嶺南郡卓然以廉恵聞而無以旌異之何以<lb/>
勸逺吏乎九江名邦牧以選授是用命汝式賞賢勞益圖民<lb/>
庸以俟迪簡可<lb/>
<pb n="KR4d0233_SBCK_016-9b"/>
　　倉部員外郎汪梓陞郎中<hi>八月十四日除</hi>
敕以日月為功固非所以待賢能也而功令亦不可廢况晋<lb/>
陟為郎與員外置者絶有間抑芝以昭宿業勸寡過庸可廢<lb/>
乎可<lb/>
　　朝散郎江西提舉汪逵除員外郎<lb/>
敕具官某難進易退賢士之操也爾某議禮容臺浸有休問<lb/>
汲汲焉以外服為請雖留行不顧也将指奏公亟頒召節則<lb/>
舒遲累月翔集可觀是不謂之士操歟郎闈之選南宫最清<lb/>
徃其欽承踐修家學可<lb/>
　　　中奉大夫提舉冲佑觀豊誼除吏部郎官奉議郎王<lb/>
　　　聞詩除考功郎官<hi>並九月八日</hi>
敕具官某等仕至扵刺史二千石亦通顯矣而浩然有㱕志<lb/>
是不謂廉退之操歟爾誼持節湖湘吏畏其敏而固稱老爾<lb/>
<pb n="KR4d0233_SBCK_016-10a"/>
聞詩秉麾淮甸民安其寛而固諗疾朕以是嘉之俾還郎省<lb/>
分治銓事徃祇成命母有遐心可<lb/>
止齋先生文集卷之十六<lb/>
<pb n="KR4d0233_SBCK_016-10b"/>
</p>
<p>
</p>
  </div>
</body>
</text>
</TEI>
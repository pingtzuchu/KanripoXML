<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_002-1a"/>
止齋先生文集卷之二<lb/>
　古詩<lb/>
　　　送同年林多益丞寜海<lb/>
同里衣冠近闊踈同年齒髪多衰變羙人宜在玉筍班隱吏<lb/>
亦隨花雨縣有杭一葦逢迎可每食雙魚甘㫖便顧瞻周道<lb/>
竟何如善為身謀吾豈願清廟笙鏞濟濟陳碧梧鸞鵠深深<lb/>
見由来盛事歲月晚誰到脩途肝膽徤楊花吹水酒揺波一<lb/>
請加餐再無倦<lb/>
　　　送謝希孟歸黄巖四首<lb/>
紛紛竹帛傳浩浩金石刻淪亡已無限存亦誰愛惜如何伏<lb/>
義氏文字二三畫姬孔豈不聖用以演周易<lb/>
法令如牛毛斯鞅信手成簿書積丘山趙張眼愈明萬人立<lb/>
下風國勢尊且榮未省三代前誰獨有此名<lb/>
<pb n="KR4d0233_SBCK_002-1b"/>
圭璧襲繅藉山龍餙衣裳不聞燧古𥘉而興自虞唐毀車崇<lb/>
騎射隷作篆籕藏至今人便之秦亦忽以亡<lb/>
累觴以爲歡班荆以爲儀交際貴如此勿使至意虧頗常恠<lb/>
小雅鹿鳴至魚麗賔主禮百拜六經似支離<lb/>
　　　看筍和潘養大韻<lb/>
兒童纔丱角兵衛忽森㦸十日不汝見㝷丈出咫尺隠几觀<lb/>
物化軒奮恣所極褰裳欲從之世事有䋲墨<lb/>
　　贈尹紹伊<lb/>
吾友尹紹伊十年抱心疾休然萬事廢豆子黒如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>從之問<lb/>
舊學歴歴不遺一佳篇間哇鄭法語雜方術豈其遇人耶託<lb/>
此訪遺逸張皇鬼物恠漏泄宫禁宻君看服烏喙孰與近參<lb/>
术<lb/>
　　　送郡守汪充之移治嚴陵<hi>方郡小旱汪禱雨甚急禱三日而雨至郡人大喜是</hi>
<pb n="KR4d0233_SBCK_002-2a"/>
<hi>日有改刺之命</hi>
挂梁龍骨經時蟄井井黄雲秋已及十日不雨民未急使君<lb/>
日膳長𬞞湆澄空䬃䬃雲霧入饁婦休眠兒覔笠村舂化出<lb/>
雲子粒市上明朝升二十農家語圃商語賈恒願使君無疾<lb/>
苦自今一飰吾腹果徤看将母從簫鼓馮翊扶風天尺五見<lb/>
說嚴陵在何所詔書奪去萬舌吐九重欲扣君門阻棲鳥護<lb/>
巢駒戀皂東人自視西人好那知湛露漙秋草春意平鋪無<lb/>
剰少有客解事飜然笑元祐治平諸故老身要人扶功未了<lb/>
誰知青絲絡馬横門道應笑江湖華髪早<lb/>
　　　寄題陳同甫抱膝亭<lb/>
稻梁不難謀軒冕亦易得胡為抱膝翁惻惻復惻惻秋風墮<lb/>
碧梧鳳鳥去無迹愁吟草際蛩兒女淚盈臆忽然一長嘯孤<lb/>
響起空寂令人識雅頌一唱三嘆息室廬在路傍耕鑿在民<lb/>
<pb n="KR4d0233_SBCK_002-2b"/>
籍行人聴笑語稚子共眠食讀書果何罪鬚髪又半白此意<lb/>
太勞勞此身長抑抑抱膝且不可出門更何適但勿問門外<lb/>
蓬蒿若干尺<lb/>
　　　送葉正則赴浙西憲幕<lb/>
頻年送行客酒罄詩不工最晚與君别柰此百感叢𡵨山有<lb/>
鳴鳳雅頌移豳風于時二老生出䖏海上同曺劉對匕箸失<lb/>
色一語中明朝蜀江水不與灞滻通人心起毫末世故關鴻<lb/>
蒙乃知貧賤交不下王覇㓛霜根宿病驥雲㠶背蜚鴻秋水<lb/>
䏻隔人白蘋况連空相從自束髪各去隨轉蓬今懐欣有合<lb/>
後㑹苦未重鱸魚直萬錢羊酪醅一鐘願君養盛年我友半<lb/>
巳翁<lb/>
　　　送陳益之架閣<lb/>
論事不欲如戎兵欲如衣冠佩玉嚴重而寛平作文不欲如<lb/>
<pb n="KR4d0233_SBCK_002-3a"/>
組繡欲如踈林茂麓窈窕而敷榮楨榦盍亦煩䋲墨滋味何<lb/>
如餘典則吾宗受才萬人敵排空所向無遺力親䘮三年面<lb/>
漆黒交情一語千金璧明朝不㸑鼾撼壁裘馬借人無徳色<lb/>
作掾閩山可蹤跡擬将秉秆空螟<graphic n="KR2833" url="https://raw.githubusercontent.com/kanripo/KR-Gaiji/master/images/KR2833.png" mimeType="image/png"/>相君有令民未得勿問<lb/>
堂髙若干尺春江㳽渺風張席欲言冮水何終極貧賤相依<lb/>
鬢毛白吾可雷同名送客浩歌未放情彌激君看風雅詩三<lb/>
百亦有𥘉章三嘆息<lb/>
　　　翁誠之慰慈溪再擬祖送不及<lb/>
昨来久佇驪駒集今来悵望檣烏急中年送客亦多違先事<lb/>
徒勞後無及江頭祖帳㡬百人落𥿄珠璣詩什什自哦短韻<lb/>
意甚得亟欲陳之復羞澁君方筮仕從兹始驊騮開路日千<lb/>
里若逢人話子陳子侏儒一節今如此<lb/>
　　　送鮑清卿教授莆中<lb/>
<pb n="KR4d0233_SBCK_002-3b"/>
閩中豈不好莆中况多儒其山有丹荔其水有子魚艾軒諸<lb/>
老生典則故所餘堂堂退傅門海内欲曵𥚑䆠逰得此樂餞<lb/>
者酒滿車我亦勸君酒我意獨未舒嘗聞入林獵不可背水<lb/>
漁背水漁尚可背時更﨑嶇方今朝廷尊紳笏日走趍官多<lb/>
豈勝記勢逺復易踈媒身衆所同藉口誰不如柰何但温飽<lb/>
去向天一隅平生拙自謀蓬巷歲月除更事亦既熟畫此未<lb/>
必愚豈有服茞蘭佩之以瓊琚令人愛不見搔首空踟蹰<lb/>
　　　作南塘記郡守沈持要以詩来謝次韻奉酬<lb/>
周公作雅頌退然在豳風功成貴無迹名大謗亦叢彼人自<lb/>
標置刻畫豈不工君看榛莾間斷碑卧頽墉想當在世時拳<lb/>
拳効深衷胡然今弗省身後議論公逹人悟物情玄覽昭有<lb/>
融區區強名我咨爾来何從沈公天下士於今萬夫雄邦人<lb/>
見未嘗譽之口不容請将氏南樓語盡意未窮公詩陳誼髙<lb/>
<pb n="KR4d0233_SBCK_002-4a"/>
耻與好事同年登百廢興解后吾何功勇去學休影倦㳺謝<lb/>
遺蹤吾方笑征南雙雙勒堅玒一以棲山顛一以沒水中<lb/>
　　　送謝倅景英赴闕<lb/>
言詩必南雅自鄶吾無譏嗟余生已晚觀人以觀詩人情日<lb/>
變化徃事十九非相從飾邉幅欲語懐衘覊久不見官寺下<lb/>
與家人夷渡江六十年得此心目疑早從諸公㳺晚佐一郡<lb/>
治居嘗陳誼髙動與作吏違大白浮朋簪單車欵民扉多文<lb/>
雖素履用拙真良規二年意綢繆一别事渺瀰有酒公不飲<lb/>
贈言我何禆穆穆清朝班僉曰尚徳宜何妨着此翁衣冠皓<lb/>
鬚眉<lb/>
　　　懐同舍石天民編脩<lb/>
山隂不得見見期在東陽東陽忽歲華欲徃又阻長貽書輒<lb/>
無報有便復寄将以君懶扵書我豈望得當永懐十年别動<lb/>
<pb n="KR4d0233_SBCK_002-4b"/>
止曽莫詳君貌今何如孰與我老蒼就使白髪同脚力誰弱<lb/>
強日飰米多少飲酒可㡬觴尚能甘寝耶比之昔對床嫂氏<lb/>
亦晚景吾婦伯姉行為君過客頻膏沐當不常有兒若干人<lb/>
巳未勝冠裳但要能譍門勿問鄙與臧一𥿄細說似慰此遥<lb/>
相望末乃及田舍何有還何亡丞郡禄已厚豈不可小康憶<lb/>
昔夜夢君託交少年場竦身而掀髯眸子烱烱光依然論時<lb/>
事悲壮淚以滂我方閉門嬉謁至即暫忙婆娑松竹下細數<lb/>
秋葉黄舊志益凋落羣書半遺忘請君勿他及却使我意傷<lb/>
　　　次韻蕃叟弟月下有感<lb/>
平原接翠微脩竹圍緑淨乃扵此中間更以皓月映佳人笑<lb/>
隱几萬物獨我正幸㢤吾有母侍飲得缾罄<lb/>
　　　夢人誦詩覺省　數句足成一首<lb/>
三人共一𬒳寒夜爭抽牽一人耻不讓起坐遟朝暄明朝復<lb/>
<pb n="KR4d0233_SBCK_002-5a"/>
雨雪忍豈無春妍四時各天運二人正鼾眠<lb/>
　　　送曹器逺試臨安二首<lb/>
青衫豈必貴未得不可巳皇皇海内人趨走共一軌生前極<lb/>
浮榮沒後抱深耻他山有隠淪一笑粲冰齒豈知天地間樹<lb/>
立在人紀<lb/>
大有扛鼎力小有挈瓶智誰當頓八紘舉以掩衆器煌煌一<lb/>
百年此道最宏𬒳雖躋三事尊亦起一藝試或云科目弊此<lb/>
語復有味<lb/>
　　　約同舍蜀人王徳脩三首<lb/>
逺莫逺關塞鴻鴈来年年我嘗按輿圖嶓漢在眼前胡為與<lb/>
君別壮齒今華顛下峽君有期會吴我何縁令人媿不如鴻<lb/>
鴈得自便<lb/>
疇昔夢遡江巴陵至瞿唐兩崖束秋旻中有一帶蒼安流進<lb/>
<pb n="KR4d0233_SBCK_002-5b"/>
分寸怒去千丈強求君竟不得望之涕淋浪徃日事已然来<lb/>
日理未詳<lb/>
橙橘方粲粲魚蝦亦多多能舂半年粮豈惜一見過良夜月<lb/>
如霜聴我苦别歌翳翳葭蘆郷風定水自波或者阻君舟柰<lb/>
此佇立何<lb/>
　　　次徳脩仙巖韻<lb/>
我家仙巖人跡稀客從何来此何時岷山之陽適海嶠萬里<lb/>
欲冩心精㣲瀑泉自雨一丘壑有龍蟄不隨羣飛病樵弛檐<lb/>
渇猿喜雖未作霖良已竒吾聞岷山天與齊仰止不見如調<lb/>
飢君登絶頂小天下此縦有山安足嬉翩然肯過非所期此<lb/>
道遼闊車誰脂願言稅駕母遄歸爲我更賦崧髙詩<lb/>
　　再用韻呈徳脩<lb/>
一日一見猶為稀如何十年見無期昔方壮歲意輕别一笑<lb/>
<pb n="KR4d0233_SBCK_002-6a"/>
聴君歌式徵江流永矣劎閣阻恨不羽翰能奮飛不圖今日<lb/>
巳華髪話此恠恠還竒竒桑麻不競蒿壓屋厚禄書斷兒恒<lb/>
飢誰當附熱斵氷雪歲晏獨可相從嬉功名冨貴各有時人<lb/>
亦空自為韋脂與君持此将安歸滄海雪山無盡詩<lb/>
　　夷門歌送脩徳還闕<lb/>
萬古江入海吴蜀有不通不通誰使然人自為異同昔在李<lb/>
孟錢士各懐土封靜言彼何尤亦各徇所忠恭惟宋受命三<lb/>
姓皆朝宗斯文已百年名世纔數公眉山與金陵柰何不相<lb/>
容大雅如闗洛亦復互詆攻朋分文字間禍起師友中四郊<lb/>
忽戎馬塵滿夷門宫徃事巳覆轍後事如飄蓬一飰忘苦飢<lb/>
一褐忘苦冬身謀每不長王事靡有終有客獨惻惻萬里興<lb/>
深衷相過話離合歴歴繇熈豐我乆世慮薄念之涕無從貧<lb/>
賤将安歸功名在其逢有䏻用斯人可使百阻空西人不為<lb/>
<pb n="KR4d0233_SBCK_002-6b"/>
西東人不爲東<lb/>
　　借書一首别薛子長<lb/>
山阿着柴扉陋甚誰盤桓羙人此何求鉅竹數十竿日閱書<lb/>
百篇尚覺日力寛欲從我借書我書何足觀辛勤抱遺經及<lb/>
此鬢髪班一語未領㑹累日不自安雖更聖人手亦恐衆說<lb/>
漫况復秦漢下曾莫脩與刪致之獲麟前存者今若干我無<lb/>
以裁之望洋乆空嘆羡君方盛年恣意渉浩漫又聞書少多<lb/>
不繫學缺完讀書固匪易用書良獨難昨来荷堤上嘗試及<lb/>
孟韓此話如㳙埃此道如丘山<lb/>
　　　寄陳同甫生日<lb/>
南國雨𥘉潤西風水㣲波持酒欲勸君柰此道阻何天地自<lb/>
乆長日月良䁟跎志士惜少年用意矢靡他豈無文字功百<lb/>
代名不磨胡然朝攬鏡夜起瞻星河思婦視貞操驕人視勞<lb/>
<pb n="KR4d0233_SBCK_002-7a"/>
歌曾㣲強飯書覆出為詆訶永懐姑射神尸居養天和下視<lb/>
塵㝠冥鴻鵠謝網羅身将世誰親得孰與䘮多請君以尊生<lb/>
我亦以養痾<lb/>
　　　述懐<lb/>
有客盈門飯不足有書千卷兒懶讀王公勞問煬爭竈樵牧<lb/>
相忘盗騎屋古来堪笑如我少生無一事䏻恰好獨有居閑<lb/>
可引年我又不然華髪蚤<lb/>
　　　簡鄭景元<lb/>
西風肅萬物扵卦曷為兊說言就凋蟄之死矢靡悔方當春<lb/>
和時動植出草昧喧號聒穹蒼怒長彌大塊紛紛誰則敢所<lb/>
恃蓋有在<lb/>
　　　簡王道父<lb/>
瞻彼萬仞巖亭亭上烟霞其下寒淵水清不容魚蝦閔予生<lb/>
<pb n="KR4d0233_SBCK_002-7b"/>
好修而居東海涯顧見泥中蔵日食百萬家浮名太累人未<lb/>
語衆已譁為海不為淵何道以自瑕<lb/>
　　　贈東陽吕望孫周登二武士<lb/>
鴻門無人易水寒安得壮士乆所患求之市隱戎行間紛不<lb/>
當意鬢已班逆胡未討憂萬端此得兩君聊自寛有石堂坳<lb/>
立礸　百夫睨之欲舉難兩君挾起如弄九舞空一葉風團<lb/>
團吕君忽作胡衣冠瀝酒扵地盟血殷長劒乆倚燕然山義<lb/>
欲為漢誅樓蘭九重深窈虎守關竟以劒器愽一飧語未良<lb/>
已聲珊珊兩蛟出沒萬馬攅夜闌月暗天汗漫滿堂悲憤淚<lb/>
欲澘嗟爾兩君誠義肝我方乗障荆之蠻五營諸将皆豢安<lb/>
<graphic n="KR2437" url="https://raw.githubusercontent.com/kanripo/KR-Gaiji/master/images/KR2437.png" mimeType="image/png"/>肉乆不堪征鞍誰能喚與百辟看但得汝等一解吾君顔<lb/>
書生老死不足歏<lb/>
　　　書黄巖丁明仲墓誌碑隂<lb/>
<pb n="KR4d0233_SBCK_002-8a"/>
葉君隻字雙南金予子拳石藏幽深百名以上辭不淫我豈<lb/>
識于猶漸襟黄山之阿墓林林斷碑日爍秋雨霖彼豈孫子<lb/>
力不任人莫過問嘷孤禽子以窮餓死苦吟束棺逆旅無衣<lb/>
衾末乃得此世所欽子視昔者孰與今區間壽短升與沉長<lb/>
留天地誰無心扵中詩人最嶇嶔竟亦朽腐如書蟫何獨遺<lb/>
子天球琳上與郊島名相尋雖無薦藉鬼巳歆况立之後主<lb/>
釡<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>期㠯數歲頭勝簮有田可稼桑可紝收拾舊藁編朱鋟<lb/>
未必千載無知音請我書此碑之隂大亮一語不肯侵嗚呼<lb/>
讀者悲不禁牛羊勿踐木森森<lb/>
止齋先生文集卷之二<lb/>
<pb n="KR4d0233_SBCK_002-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_047-1a"/>
止齋先生文集卷之四十七<lb/>
　誌銘<lb/>
　　　徐叔楙壙誌<lb/>
叔楙年二十二取科第始娶剡之周氏婦黨愛叔楙留之彌<lb/>
年不使其女行叔楙客乆念其親嘗欲得余書風刺之将持<lb/>
白其婦翁媪以乞歸余以叔楙意為書累百言道其主母老<lb/>
矣父母日夜望叔楙以佐其歸决叔楙於是乎歸而巳病矣<lb/>
余與叔楙同乾道八年進士是歲繇鄉貢以第者唯叔楙一<lb/>
人里中慕恱之奉羊酒賀徐氏之門者日至他父兄皆各咎<lb/>
其子弟謂吾之不如徐君也今叔楙調長樂主簿弗及禄又<lb/>
去親側逾年以病歸歸之日父母為之愁苦無聊累月而叔<lb/>
楙死嗚呼是不幸耶非耶叔楙名愧温永嘉人一子才周歲<lb/>
以淳熈某年某月某日卒父擴帥其同年進士請墓于郡太<lb/>
<pb n="KR4d0233_SBCK_047-1b"/>
守得某鄉慈雲院之後山以某年某月某日葬余悲叔楙之<lb/>
親之怨也故爲叙其才與志尚不愧於親者如此因以爲銘<lb/>
云<lb/>
　　　林安之壙誌<lb/>
安之姓林氏諱居實温瑞安邑人父堯賔母王氏安之以淳<lb/>
熈二年十月丙申卒以其卒後之六十有二日丁酉葬于邑<lb/>
西偏三里之横山余既爲圖銘於東菜吕伯恭氏而壙不可<lb/>
無識也盖安之從余㳺最乆余在城南時羣居累數百及屏<lb/>
仙巖之陽至者盖十一而安之實先越數年寓會稽之石氏<lb/>
藏書房至者盖百一而安之又先明年繇太學還過越安之<lb/>
猶栖然凍餒逆旅以竢将行天台則安之束書僦僕矣余察<lb/>
安之勤甚矣而趣好雜因辭却不與偕比至天台安之巳蹙<lb/>
容俛立戸外以請由是不以渉事物毫抄分志而趨於學余<lb/>
<pb n="KR4d0233_SBCK_047-2a"/>
師友雖在數百里外必徃依事諸公見安之咸曰佳士佳士<lb/>
年止三十四其葬也同舍生為之槨悲夫<lb/>
　　　趙夫人墓誌銘<lb/>
余友孫叔特将葬其内趙氏為余言内所以克相之者而拜<lb/>
乞銘曰昔吾母早世諸弟有尚結髮者吾父春秋髙多恙趙<lb/>
氏年二十餘来歸事字尊穉時節其服食飲藥各以意禁嗜<lb/>
無堕缺不自事㳺飾惟賔祭之饌腆㓗必致訓齊兒女色荘<lb/>
如文人至令僮婢則以恵及雖婦氏其行應銘敢以請按夫<lb/>
人温瑞安東郭人鄉貢進士耆孫之女生三男昭子明子宣<lb/>
子二女歸同郡士朱清何璠年五十二卒於乾道七年七月<lb/>
丙戌以淳熈三年十有一日壬寅朔葬于永嘉縣建牙鄉鵬<lb/>
飛里西華山之原余聞東郭與金奥趙皆清獻公之族熈寜<lb/>
中清獻公之子㞦来丞郡夫人曽大父岵從公問家法繇是<lb/>
<pb n="KR4d0233_SBCK_047-2b"/>
趙氏子姓有檢守自辟雍正霄以文名天下登進士第者至<lb/>
今不乏夫人行應銘有自来矣余娶城南張氏實金奥出昭<lb/>
子而下又從余㳺皆辭不可遂銘之曰<lb/>
維系之光維習之臧式謹婦常無年乎何傷<lb/>
　　　胡少賔墓誌銘<lb/>
少賔諱序姓胡氏胡氏繇婺徒温至荆湖制置司幹辦公事<lb/>
君諱褒通判滁州君諱裒宗正少卿君諱襄兄弟始著累贈<lb/>
其考諱觀國中散大夫妣趙氏恭人滁州君周氏安人無子<lb/>
以幹辦君之子為後是為少賔也少賔娶薛氏故起居舍人<lb/>
徽言之女世所稱薛士龍者其妻弟也年四十有九以淳熈<lb/>
五年後六月丁未卒于官所十有一月辛未歸葬于永嘉縣<lb/>
吹䑓鄉梅嶼山先兆之側子男五人宗宇守寅定女四人曩<lb/>
余問學于薛士龍氏徃徃見少賔巳而與鄭純全真徃還全<lb/>
<pb n="KR4d0233_SBCK_047-3a"/>
真雅從隠君子㳺間一至城邑必食寢於少賔之家余固心<lb/>
異少賔而未之知也前年官行在所少賔適赴調乆館於余<lb/>
師友鄭景望氏則日得與少賔䖏語是時少賔之從弟千秋<lb/>
待湖州監酒闕年方少母老矣不樂其爲是官使来換縣主<lb/>
簿若尉少賔念人人擇便利将誰聴吾弟昔授福州侯官尉<lb/>
推千秋嘗適市見宜春走卒問其族子教授時者忘恙乎曰<lb/>
既亡矣爲之涕泣奔走以求歸宜春之䘮與其父母妻孥者<lb/>
累日余始知少卿之篤行全真之不苟合鄭薛二氏之常與<lb/>
居有以也其後益聞少賔生平少嗜酒倔疆年三十盡捨故<lb/>
交竊聚糧走千里見黟人所謂金先生者先生名梁之嘗爲<lb/>
奉新尉一旦棄官變衣服垢面罵市難近即所可意復危坐<lb/>
講說若經生學士然者最善鄭全真也少賔介以見卒然相<lb/>
懽飲之於酒家竟醉少賔盖留黟數月而後歸其所云云懐<lb/>
<pb n="KR4d0233_SBCK_047-3b"/>
不以語人廼更自負恃愛惜非親黨慶唁未嘗出門巷獨旦<lb/>
暮與士龍孫䖏厚子詩相追逐上下議論士龍名在天下士<lb/>
爭趨和其言少賔亦自立我務不為同於子詩尤各出竒不<lb/>
相降下余頃聞滁州君初讀書天慶觀故相秦公在永嘉聞<lb/>
其名出不意杖䇿来覘之君方讀孟子書不為輟也秦因誦<lb/>
宋勾踐一章以感諷君君訖其去如初旦日且不還謁秦公<lb/>
再相有以君為薦者曰是固以三顧望人者耶滁州竟官不<lb/>
逹死幹辦君以布衣從大将岳飛定群盗僅得官以死少卿<lb/>
稍貴亦坐言者謂尚胡寅趙鼎之學擯十餘年不用少賔志<lb/>
益壮連調官丁内外艱不赴晚監湖酒名字纔出未㡬死矣<lb/>
胡氏父子盖如是宗来乞銘其可無辭叙哀之乎宗盡得外<lb/>
氏書率諸弟力學或者在兹耶銘曰<lb/>
璞也而或以為珉佀也而或以為真徒以屈伸云誰不泯吁<lb/>
<pb n="KR4d0233_SBCK_047-4a"/>
嗟乎少賔<lb/>
　　　承務郎陳公墓誌銘<lb/>
始余入太學故右文殿脩撰芮公為祭酒以士之有文行者<lb/>
職掌凢學之事而永康陳君聖嘉為選首余繇是與聖嘉往<lb/>
還甚熟嘗語余吾父春秋髙而吾之室亡矣因不復娶以與<lb/>
吾父同卧起者若干年豈忍一日離也而吾猶未免於諸生<lb/>
余聞其言而感之後數歲之官道過永康則聖嘉取上第調<lb/>
䖏州州學教授遇　太上皇慶夀恩授其親承務郎父子盖<lb/>
甚樂也明年秋聖嘉忽訪余行都衰經面墨拊膺哭拜曰某<lb/>
不孝某不孝不能夀先君以及扵禄尚不敢死而来乞銘扵<lb/>
吾子以䆒大事惟吾子恵存之余既泣弔即辭辤未就會罷<lb/>
官東㱕又道其州邑往往所至以其族子承議郎監左蔵南<lb/>
庫公亮之狀訪公之為人頗合且得其軼事盖自熈寕變古<lb/>
<pb n="KR4d0233_SBCK_047-4b"/>
役法不以主戸敏愿之士上公給事而浮食與政者類皆悪少<lb/>
州縣不勝其敝里居者同患之然自好非詘與齒也公習見<lb/>
前事獨堅忍不屑去以隂平一縣之賦訟痛自㓗謹雖有督<lb/>
察之長欲求其一二過差而不可得故䏻䆒其恵愛扵乎使<lb/>
當秦漢察舉之法行其因是以著見必有足觀者而其志豈<lb/>
但若是哉以余知其子十年見其休戚之變又得公行事如<lb/>
是是冝銘公諱某字某其先自頴昌徙婺曾大父某大父某<lb/>
父某公善事親不以家事累兄弟教子不問費雖事科舉業<lb/>
試不利不愠與人交非軰行不輒相字於童穉未嘗施爾汝<lb/>
家甚貧猶施及親故晚嘗杜門讀佛書間一日出比鄰歡迎<lb/>
之訖年八十齒髮不甚衰變娶鄭氏先卒男四人志同志莭<lb/>
志質志剛二女適邵去病倪資深男孫三人女四人以淳熈<lb/>
五年三月某日卒明年正月某日<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>縣之長安鄊西山原公<lb/>
<pb n="KR4d0233_SBCK_047-5a"/>
亮云而志同者聖嘉也銘曰<lb/>
謂為無位耶子姓以貴之謂為無傳耶鄊黨以譽之兹為其<lb/>
蔵後之人易忘也而我銘著之<lb/>
　　叔祖母韓氏墓銘<lb/>
夫人姓韓氏鄊先生汝翼之兄女年二十八㱕我族叔祖父<lb/>
歸二十一年而叔祖父卒塟所居前山之陽後二十六年而<lb/>
夫人卒叔父某以淳熈七年十有一月吉奉其柩祔于山陽<lb/>
之兆盖夫人㱕比葬歲復庚子矣叔父泣命　某曰吾塟以<lb/>
故緩而今屬吾子銘之也以尚亡悔　某不逮事叔祖父不<lb/>
嘗見夫人為冢婦時事而見為母乆是時長叔姒亦惸寡家<lb/>
日落二小郎䁀盛門户冷熱異夫人中䖏與外絶獨教子讀<lb/>
書一女愛甚擇以妻國子進士韓公禀婦子或㣲過但色不<lb/>
怡婦子謝已則復常雖隣未嘗聞語笑聲者而室廬園田無<lb/>
<pb n="KR4d0233_SBCK_047-5b"/>
秋毫損於叔祖父之舊叔祖諱某字某銘曰<lb/>
余叔祖父以善士稱叔父繼以善士稱族之願其妻若母者<lb/>
必以夫人也如之何勿銘<lb/>
　　　馮司理墓誌銘<lb/>
君諱施叔字孟博以淳熈六年某月某日卒于家年六十以<lb/>
八年十月庚申葬于永嘉縣建牙鄉桐嶺之下娶魏氏再娶<lb/>
薛氏三男琳瑜璋五女適吴仲洽林謙餘未行徃時吾郷尚<lb/>
名徳貴門地士大夫不苟為婚友永嘉如草堂先生張子充<lb/>
氏經行先生丁某父氏瑞安如唐奥先生林介夫氏皆名家<lb/>
也數家子弟賔客徃徃可稱數君考諱光庭娶介夫之孫女<lb/>
因林氏君得從草堂諸子學復因張氏得以其仲姊歸經行<lb/>
之孫君三歲䘮母十五䘮父家益落而迄以讀書屬文得官<lb/>
居有善譽出有㢘績盖其所漸習異也府君且卒召林張氏<lb/>
<pb n="KR4d0233_SBCK_047-6a"/>
以其子為寄兩家合教十數年丈人課之婦女飲食衣𬒳之<lb/>
比君偕計書上名于禮部兩家奉酒相勞苦以為可見府君<lb/>
地下矣余毎論婚友之不可苟於君故有感也余娶草堂仲<lb/>
子思豫之女則嘗教君者也既習聞其所繇成就如是而琳<lb/>
瑜又来問學亦雅馴不煩瑜也将葬因述君官政家政累千<lb/>
餘言以乞余銘余嘆曰士䆠不逹志不究見何足用書有以<lb/>
孤兒受教于外氏致其身以無辱其父其可以無傳乎銘曰<lb/>
維古論人必某出君克其家誰從得亦惟厥考好逑匹我銘<lb/>
旌之後為則<lb/>
　　　張忠甫墓誌銘<lb/>
忠甫為人嚴重深博善忍事鎮物絶有材智抑不使出其氣<lb/>
貌沈沈偉然丈人也年方少連五試禮部不中授特奏官忠<lb/>
甫每自悼不第進士雖䆠逹将不得與文墨議論亡足以著<lb/>
<pb n="KR4d0233_SBCK_047-6b"/>
儒效遂棄去以居養其母儀妻子是正朋友爲事盖晚而學<lb/>
詩書講誦數年既大通風人羙刺與古䘮祭上下之交立教<lb/>
微意以爲天下國家可推此而理此孔門之所教而傳也益<lb/>
負其學自刻苦貴愛或言諸朝禄以監嶽忠甫謂徒費縣官<lb/>
亡誼歴三任不食其禄亦不書考執母夫人黄氏之䘮自飯<lb/>
含至于既窆凢所以誠信其親者自括髮至于既祥凢所以<lb/>
哀恫其身者質諸士䘮禮無不合也𥘉忠甫獨追古軰好䋲<lb/>
俗以已學無以寓見則時時爲文章銘人父祖有諷有勸皆<lb/>
不虚書於族姻之䘮爲之治衣衾棺竁絀巫佛強其爲此禁<lb/>
其爲彼人頗謂恠至交口哂罵之忠甫說甚長而未之服予<lb/>
也及見其躬行極人之所難然後翕然加敬尊信其說有從<lb/>
之者雖不從者亦内愧莫之敢議也然而忠甫之言曰吾生<lb/>
不免爲今人吾行豈敢爲古人吾於閭里後進随和唯諾一若<lb/>
<pb n="KR4d0233_SBCK_047-7a"/>
庸庸然吾何賢哉嗚呼忠甫盖己顧避黽勉如此猶乆而後<lb/>
與鄉人合使盡巳有耶人必且大恠冝愈難合使得其位施<lb/>
行之則必恠之者愈衆亦愈流落不偶不得其志故忠甫一<lb/>
意忍窮以死而非其釋然不屑於世也忠甫與其友薛士龍<lb/>
鄭景望齊名於時而二人皆仕矣士龍一見人主語意合且<lb/>
大用而為政者不恱去之以卒景望三入朝二十餘年其卒<lb/>
也位不過九卿二人嘗勉忠甫仕忠甫不應久之而道不行<lb/>
功業不就也則未嘗不壯忠甫之决而推遜其髙嗚呼是可<lb/>
不謂之賢歟忠甫諱淳姓張氏世永嘉人曾祖某祖某父某<lb/>
娶潘氏休寜丞蔚之女年六十有一以歲之元日卒以其年<lb/>
十有一年乙酉祔葬于吹䑓鄉桐嶼黄夫人之兆實淳熈八<lb/>
年也二子凢几三女適袁州州學教授潘宇進士劉嗣僖盧<lb/>
趋将葬潘氏曰吾夫子之友惟陳君在且余家壻銘夫子無<lb/>
<pb n="KR4d0233_SBCK_047-7b"/>
以易君者然則某其可辭銘曰<lb/>
勇避而不趨人以為為異也愁苦以行之人以為為利也我<lb/>
師古人敦今不棄也猶有鬼神殁其寜于地也<lb/>
　　　章端叟墓誌銘<lb/>
淳熈八年九月日陳子端巳使来告章子之䘮曰端叟不幸<lb/>
旦日卒凢兩邑之諸生走相弔其自今将誰紏合以卒業夫<lb/>
子宜聞而哀之余既泣受辭即徃之其廬會哭哭皆盡哀越<lb/>
月端已復来告曰端叟不幸未及有子以仲兄之子士則後<lb/>
葬日得十有二月丙午而士則也㓜不任事諸生分治其䘮<lb/>
紀而端已實刻其墓敢請於夫子余復泣受之曰是宜銘端<lb/>
叟諱用中平陽萬全人考諱某妣周氏恣聴端叟學端叟從<lb/>
余游最乆又因余之金華依吕公伯㳟之霅川依薛公士龍<lb/>
而其名遂載於人口耳性温良汎無不愛於乆故能分酸苦<lb/>
<pb n="KR4d0233_SBCK_047-8a"/>
扵先生長者能受其煩辱之役扵其徒相厲以學責難勸義<lb/>
定爲期㑹程式稽攷有誚惰㳺有罰其人嚴惮之則所謂江<lb/>
南書社也嗚呼死生之際可以觀人矣端叟無毫髪氣力無<lb/>
父子兄弟可以納交又無壯子也而两邑之士交吊聚哭爲<lb/>
之執事焉圖銘焉惟恐其有憾且遂磨㓕也是可以妄得之<lb/>
耶若是固不冝銘歟娶葉氏先卒有二女顧言以季歸諸鄭<lb/>
氏姉之甥長托之友友合謀以余之兄子師宇爲之嫓盖端<lb/>
叟之志也銘曰<lb/>
距江五里寺曰寳積循除而西數十歩有壌隆然者吾端叟<lb/>
之宅也止過其下考視此石<lb/>
　　　　朱君佐壙識<lb/>
公姓朱氏諱興國字君佐温永嘉人考永妣王氏享年五十<lb/>
以淳熈二年十有一月卒君佐娶陳氏生子輙天以汲爲已<lb/>
<pb n="KR4d0233_SBCK_047-8b"/>
後晚得光孫而君佐之䘮未練又夭陳氏為君佐之愛光孫<lb/>
也以拱源為之後三女適丁子羙項敏中陳宗渊子羙宗渊<lb/>
皆嘗薦國子學亦輙不第死盖君佐卒七年汲始克葬于所<lb/>
居里西山之麓且葬陳氏使為志焉陳氏余族姑而宗渊之<lb/>
姑也予方哀宗淵<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>二女莫適顧託於是感余姑之經紀<lb/>
朱氏置孫以綿其祀乞言以不隕其名也喜且泣下而刻藏<lb/>
諸竁庻㡬其女不忍棄宗淵如其母然而亦以觧君佐之悲<lb/>
也葬以淳熈九年十有二月庚申<lb/>
　　　　冝人林氏墓誌銘<lb/>
建炎間天子柬㧞民譽之士一日而除䑓諌官四人趙䁀黎<lb/>
確沈與求而其一人監察御史諱惇禮者福州長溪楊君也<lb/>
御史生縝今以朝奉郎致仕朝奉生興宗嘗為尚書郎出知<lb/>
處州徙嚴州余所為銘林氏冝人之墓者朝奉之配嚴陵後<lb/>
<pb n="KR4d0233_SBCK_047-9a"/>
母也盖名家三世矣嚴州使人謂余曰始吾大父連以郎官<lb/>
御史召不起晚日益窶興宗生四歲矣而吾母死母賢可頼<lb/>
大父日夜念之不樂也而求継於母家是爲冝人冝人雖歸<lb/>
不及大父顧託然竟成其意有信士不能然者興宗不善爲<lb/>
言猶能言一二以圖銘於子也冝人嫁橐費且盡而劉氏姑<lb/>
死吾父至無以買棺歛哀亂計不知所出冝人泣謂曰不有<lb/>
吾頭上一金釵乎鬻之而棺具興宗之爲太學諸生也使遺<lb/>
之金若干两曰吾所紡績得此以資汝興宗之得樹立其身<lb/>
以荅元母者冝人之賜也吾父從事臨安以其暇問養生於<lb/>
恩州李處士得其方一切屏事務自夀冝人故清薄亦即将<lb/>
順毀飾飯菜爲浮屠氏學以迄偕老嗚呼以大父之不樂念<lb/>
此也至此而皆如其託言無咎興宗悲不能銘若遂不銘豈<lb/>
唯宜人何以慰大父於土中且冝人余同郡平陽縣人通奉<lb/>
<pb n="KR4d0233_SBCK_047-9b"/>
大夫林公祀之季女嚴州考試乾道八年進士而余又辱為<lb/>
門下士夫論述鄉黨之羙與諸老先生家事以著之後世抑<lb/>
余志也冝人二十三歲嫁又四十五歲卒卒一歲若干日而葬<lb/>
實淳熈九年十有一月某日女婿陳萬章孫男女四人銘<lb/>
曰　余嘗過括蒼見其人樂道太守之賢而逮事父母<lb/>
之榮龜井之原今為此銘孰無人心其永勿傾<lb/>
止齋先生文集卷之四十七<lb/>
<pb n="KR4d0233_SBCK_047-10a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_004-1a"/>
止齋先生文集卷之四<lb/>
　　古詩<lb/>
　　　始生七章章八句上　皇子嘉王生辰<lb/>
生為帝子貴本自歴數歸歴數萬億年帝子夀無其今夕果<lb/>
何夕欲頌皆贅辭但願王此心無忘始生時王看松柏萌未<lb/>
具葉與枝冲然一點春其大可十圍云胡間不茂為失雨露<lb/>
滋乃知生意同其異各所罹人均此生爾王生樂無涯如将<lb/>
與人同請自今夕推奉觴一何多于以介夀祺王其敬舉觴<lb/>
一念周八維百鼎羅珍羞世豈無調飢錦綺爛盈門藍縷還<lb/>
誰衣龍樓近日月茅舍或不支三宫子孫孫亦有孤與[婺-矛+牙]吾<lb/>
方貴吾生相彼多阽危豈伊天地公而獨及我私扵焉識仁<lb/>
端一物豈忍遺當思宇宙間夀域咸熈熈獵人愛麛　漁人<lb/>
愛鯤鮞萬物欣自遂况也民秉彛家有舉按婦人有譍門兒<lb/>
<pb n="KR4d0233_SBCK_004-1b"/>
王心至於此夀不數耆頥詩人誦稷功造周本𡵨嶷首言民<lb/>
初生次及稷誕彌民命繫扵稷此語非夸毗末僚甚拳拳所<lb/>
愧無周詩<lb/>
　　　送丘宗卿帥蜀戸部侍郎丘公被<lb/>
　　　命以煥章閣直學士出帥全蜀其反生永嘉陳某作<lb/>
　　　詩三章送之一章以重别也二章頌也三章以遄其<lb/>
　　　歸也<lb/>
嘗陪諸老後亦與晚進㳺有能一夕話可洗萬古愁昔君尚<lb/>
青衫今我巳白頭闕下何匆匆蜀江正悠悠一請工治庖再<lb/>
請拙操舟<lb/>
好靜從古始尚恩極今時寜使舉國貧勿與一士遺熈寜固<lb/>
前轍元祐誠良醫我亦欲宴興人方乏朝炊持之訊人傑人<lb/>
傑良自疑<lb/>
<pb n="KR4d0233_SBCK_004-2a"/>
前瞻及河隴内頋連江沱邊籌尚弹壓民瘴湏挼挱方當上<lb/>
懐逺况復歲薦瘥宜公去㠶輕歲月亦易多西人豈不好柰<lb/>
此東人何<lb/>
　　　短歌送吕子約丞郡天台<lb/>
露荷不肯附綠漲石榴自欲當朱明我無一物與君别持此<lb/>
薦以雙玉瓶榴花結子荷成的定亦扁舟去為客良集偏扵<lb/>
吾軰慳新功或向他山得我歌雖短聲苦長君不䏻飲湏滿<lb/>
觴申公何在麗澤死又送冥鴻謀稻梁<lb/>
　　　送黄子聞得縣瑞安<lb/>
西都循吏無墨綬宻令忽用為三公仁人遭時乃自見不係<lb/>
官爵汙與隆黄君﨑嶇髪半白得縣吾州滄海東平生經術<lb/>
乆未試今幸小試難為功休聲出自士論衆遺愛見於民力<lb/>
窮如君作吏豈擇便第勿謂難斯令終嗟余欲歸歸未得觀<lb/>
<pb n="KR4d0233_SBCK_004-2b"/>
政不在漁樵中逢人每似卓傳傳此道萬古君王同<lb/>
　　　送陳仲孚還里<lb/>
意勝不受暑交深欲忘言子車今日脂我經何時箋卜稼豈<lb/>
無疇頌橘亦有園掛冠特易耳柰何子盛年<lb/>
　　　教授李夢符恵宣聖畫像用韻奉酬<lb/>
一藝心有師尚論襄與䕫一國必有師尚論𬋩與伊信知師<lb/>
道尊分與君父夷吁嗟文王沒斯文屬之誰微言二十篇論<lb/>
次自學而傳之者顔曾其後則子思方當周之衰諸子出恠<lb/>
竒王公各師承一語可觧頥見之擁篲迎不見嚬其眉孟子<lb/>
獨推尊是惟聖之時苟不夲孔氏皆放其淫詞扵是尊孔孟<lb/>
誕作百世師自非戎翟秦孰背此道馳本朝郡為學簿海尸<lb/>
祝之徃徃屈萬乗降升廟庭垂我作暮春堂魯論以自隨扁<lb/>
題落天上鬼遁蛟龍移江山䕶昭囬誰敢或訕嗤中有夫子<lb/>
<pb n="KR4d0233_SBCK_004-3a"/>
像来從魯家兒廣文以遺我温厲尚可追吾今得吾師下視<lb/>
衆說卑世世萬子孫永此巢一枝<lb/>
　　　還徐叔子犀帶<lb/>
徐子贈我舊寳犀宣和國工所事治玄玉十截黄四垂厚且<lb/>
半寸徑尺圍方㢘整不刻毫釐金飾諸末柔丹韋寘之止齋<lb/>
光祿離天吴海若不敢窺柰何骨相堪蓑衣自得此帶逢百<lb/>
罹我服黒角二紀餘歲月㡬半蒙蛛絲識與不識皆歔欷恨<lb/>
不披拂来隆墀湖湘老把乗邊麾次第三節登王畿　脩門<lb/>
再入留郎闈上皇一見玉色怡闊歩蓬山上拗螭向者所恨<lb/>
今交譏惧瀝肝膽得請歸自意永與漁樵嬉急詔適際　濳<lb/>
龍飛誤恩狎至湛露斯古来逾分天不宜百炊未滿萬事非<lb/>
還觀櫝中一解頥吾腰安用爾帶為徐子盛年脩幹支才華<lb/>
不數紛紛兒請以帶去藏待時拖金縣玉未可知招招車騎<lb/>
<pb n="KR4d0233_SBCK_004-3b"/>
来何遲苦勿留此令我悲君不見在昔十圍終失之終朝三<lb/>
搋事尤危况我昏睡誰䕶持亦恐夜半神運蛟龍移<lb/>
　　　憶笻杖<lb/>
岷峨山下笻竹杖危者使安衰可壮秦皇漢武窮兵不可得<lb/>
我獨得之今丞相前年有㫖還故園其冬急召朝日邊半歲<lb/>
驅馳數千里頼有此杖常扶顛蒼黄又别脩門去私室無人<lb/>
謹呵䕶夜半雷霆下取将兒呌妻啼留不住我聞丞相下峡<lb/>
時一物無有杖自隨属當晏朝立仗乆憐我弱脛疲拗螭如<lb/>
今歩屧隨衰草十歩趑趄九歩倒假如杖在欲用之山精海<lb/>
怪震怒亦不保君不見杜陵桃竹歌常恐失之君山湖上之<lb/>
風波梓潼使君之贈尚爾耳况自丞相還如何<lb/>
　　　蘭花供夀國舉兄<lb/>
山丹吹出青藜火金蝶窺叢何妸娜朱槿更作猩𫀆紅夸道<lb/>
<pb n="KR4d0233_SBCK_004-4a"/>
風人嘗印可<hi>詩顔如舜華注舜木槿也</hi>沒利從旁粲然笑奄有諸香誰似<lb/>
我素馨蕭然山澤臞至香不數脂粉膄衆芳固自有醖藉要<lb/>
是傍人之庭除何如琉璃千頃水涵碧淤泥不解汙芙蕖幽<lb/>
蘭獨自倚脩竹生来未始受諸觸深知抱此竟安用用多亦<lb/>
豈芙蕖福若以滋味属厭人虀粉此身人不足今夕何夕新<lb/>
風露入秋一雨天西顧止齋有兄永難老止齋之弟愛莫助<lb/>
但以清白傳之萬子孫歲供蘭花羙無度<lb/>
　　　東陽郭希呂山園十詠<lb/>
幽人有遐心蔀屋涵澄空况復得此山心事與境同<lb/>
　　　右清曠亭<lb/>
一壑亦易得安得桂林林道人偶見之不是歲月深<lb/>
　　　右桂壑<lb/>
兩崖束青天中有月皎皎乍可謂月低不可謂天小<lb/>
<pb n="KR4d0233_SBCK_004-4b"/>
　　　右月峽<lb/>
促膝有仙凡爛柯無小大誰知桃源人不在秦晋外<lb/>
　　　右小爛柯<lb/>
嘗聞鳳棲梧梧老鳳未棲令我日佇立不知月東西<lb/>
　　　右傾月<lb/>
雲以無心出雲歸亦何心樵牧窺其藏妄意此阻深<lb/>
　　　右閟雲關<lb/>
清曉閱草木各具天一水安用學飡玉将以蘄不死<lb/>
　　　右玉泉<lb/>
㳙㳙自空来霏霏復不見安得自尤物使我耳目亂<lb/>
　　　右飛雪<lb/>
凭欄時獨立萬象皆見前若非着眼髙亦是天一偏<lb/>
　　　右壼天閣<lb/>
<pb n="KR4d0233_SBCK_004-5a"/>
<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>釡吾巳溉吾纓亦無塵窪石以潴之恐有抱甕人<lb/>
　　　右石井<lb/>
　　　送郭希吕<lb/>
我門閉重重我徑阻且深梅花獨相依聊以慰我心羙人從<lb/>
何来﨑嶇自幽㝷亦於琢氷中而和南風琴莱甲尚可羮新<lb/>
蒭足同斟不知歲巳華歸興生霜砧欲别復少住棲烏歸月<lb/>
林客去鳥翾飛落花滿墻隂<lb/>
　　　水仙花<lb/>
江梅丈人行歲寒固天姿蠟梅微着色標致亦背時胡然此<lb/>
柔嘉支本僅自持廼以平地尺氣與松篁夷粹然金玉相承<lb/>
以翠羽儀獨立萬槁中氷膠雪垂垂水仙誰強名相宜未相<lb/>
知刻畫近脂粉而况山谷詩吾聞抱太和未易形似窺當其<lb/>
自英華造物且霽威平生恨剛𥚹未老齒髪衰掇花寘膽瓶<lb/>
<pb n="KR4d0233_SBCK_004-5b"/>
吾今得吾師<lb/>
　　　止齋曲廊𥘉成<lb/>
但酒勝如水但花勝如草小廊曲通幽竹椽亦良好止齋十<lb/>
數間足以便衰老簷低逺風露地窄易汛掃淺溪浮薄觴短<lb/>
屏糊舊藁著書僅玄易過客多韋縞於中榜退思誰其諒深<lb/>
抱吾思亦已晚吾退盍更早懐㢤彭澤令仰止啇山皓維淵<lb/>
有潜龍維岳有藏寳煌煌暮春堂三字落穹昊昭囬際南極<lb/>
鎮撫及東島胡然迺在斯夙夜惧不保鬼神無世情呵護必<lb/>
有道<lb/>
　　　次沈儉夫求花木韻<lb/>
我意何不樂我顔復何㥏止齋有新畬耕犢甫已繭止齋有<lb/>
溪水釣席隨所展兩山夾精舎佳䖏迫廬峴朋来盡名流燕<lb/>
坐皆勝踐頺然止齋翁心故不可轉厭書或窺園乗興時陟<lb/>
<pb n="KR4d0233_SBCK_004-6a"/>
巘日月之蔽虧木隂自幽顯雨露之宻踈草色自深淺翁乎<lb/>
一觴詠𥘉不着姝孌易老探醇駁風騷較寛𥚹眠食雖甚佳<lb/>
病患盍加勉謗篋况所招訟缿那䏻辨扵焉更悟入豈但苟<lb/>
排遣寄言子沈子所欲果何件葭豕来春田冥鴻脫秋獮谷<lb/>
蘭猶見紉月桂不可搴慕逺失之近求多得常鮮請以壮縣<lb/>
才從兹益懐卷深居勿近市隘巷莫容輦有花門擁篲無花<lb/>
地生蘚嘗試玩喧寂何者是眞舛舊學枉初心新㓛費重研<lb/>
何如過止齋我亦精文選<lb/>
　　　春晚書懐二首奉簡陳益之<lb/>
百舌喜太甚杜䳌恨何深睍睆斯黄鸝律中宫之音物情自<lb/>
不齊天運𥘉無心道人獨領㑹杖藜立芳隂<lb/>
百卉得雨露華滋巧相娱但知說姚魏河洛竟何如我方悟<lb/>
吾生箋經未成書安得小學師從之注虫魚<lb/>
<pb n="KR4d0233_SBCK_004-6b"/>
　　　題沈仲一所藏周氏羣公書帖<lb/>
紛紛世上如落花東風即入西鄰家要亦餘事吾何嗟斯人<lb/>
故國之喬本枝葉胡然亦流落吾生巳晚講聞熟見欲堕淚<lb/>
那忍讀古来道徳功名上傳世不曾縁物重君不見人間秦<lb/>
漢鼎彛銘與頌子子孫孫永寶用<lb/>
　　　贈章虞卿并序<lb/>
　虞卿相別久意其困塲屋舍而它之也忽以書說来余喜<lb/>
　甚留數日晤語不但說書諸學無不渉也又愛之甚欲作<lb/>
　一詩亟稱之輙不就虞卿促歸姑贈數語<lb/>
章子一别二十年此来衘䄂書一編自出巳意說百篇至說<lb/>
五誥尤愕然我今萬事付幽屏是書揷架漫不省子之書意<lb/>
吾巳領且探梅花試湯餅<lb/>
　　　題僧法傳為沈仲一畫聴松圖<lb/>
<pb n="KR4d0233_SBCK_004-7a"/>
古松不知㡬千年直幹欲上干青天樛枝下與人世接冷風<lb/>
過之萬壑喧猿驚鶴恠樵牧遁百鬼愁絶誰傍邊紛紛海内<lb/>
絲竹耳何䖏縹緲来臞仙整襟拱聴移永日置琴弗頋僮欹<lb/>
眠松風有際意無盡荘騷不數惟易玄嗟乎深山大澤松不<lb/>
乏斯人徃徃千載之陳編筆端若有夜半力一日忽在軒楹<lb/>
前止齋虚靜對立久晴昊亦為生蒼烟畢宏韋偃骨已朽畫<lb/>
工一世脂粉便北湖居士安得此奄有二子雲山傳北湖居<lb/>
士雲山傳吾詩孰與杜老起九原<lb/>
　　　送畫僧法傳<hi>雪菴禅師從瑾之弟子</hi>
問訊雪庵今何如子来搔首更踟蹰時扵戯墨窺禪恱尚想<lb/>
家傳及緒餘曾點尔各言尔志陶濳吾亦愛吾廬誰人解冩<lb/>
二歸意欲放風㠶還撡祛<lb/>
　　　題瑞安宰朱元成乃祖雲壑莊圗<lb/>
<pb n="KR4d0233_SBCK_004-7b"/>
功成不受冨貴汙䡖舟扁然下五湖至今風流在姑蘇我復<lb/>
見此雲壑圗兩坡喬木樛相扶殘山剰水千里餘天際未知<lb/>
何有無一葦横絶雙風蒲楊花春岸秋蓴鱸在在着此儒仙<lb/>
臞世無宗師貌不如誰其嗣之吾大夫<lb/>
　　　詠梅分韻得蘂字<lb/>
惜樹湏惜枝看花湏看蘂枯瘦彂纎穠况此具衆羙千林堕<lb/>
黄埃數點昭青泚誰知霜雪深天意欲玉女<lb/>
　　　送蕃叟弟赴江西帥幕分韻得獨字<lb/>
生平未省友松竹愛言從䆠輸幽獨子也諸矦老賔客襆𬒳<lb/>
僅縁升斗禄為問江神何世情霽月光風送㠶幅天意元来<lb/>
向事功謹母遐心自金玉<lb/>
　　　皷琴行送許深父同知𬒳　詔赴闕<hi>并序</hi>
　廼季秋朔旦　上御祥琴公亦始免䘮盖五日而趣召至<lb/>
<pb n="KR4d0233_SBCK_004-8a"/>
　揆路虚左以待公者三年矣盛事盛事𥘉某識<lb/>
　髙宗所賞之琴僧扵西湖晚入太學　髙宗晏居殊宮而<lb/>
　曾亦希得進見數與之逰歸琴一張寳之有年今覩盛事<lb/>
　而不敢愛持以贈別故作是詩以道其所從来因禱以爲<lb/>
　辭焉<lb/>
伯牙非不善鼔琴指下能冩山髙而水深亦有師曠號精絶<lb/>
蜚雪白晝爲重隂吾琴不以與二子二子不過衰季愁嘆而<lb/>
悲吟后䕫安在九嶷逺南風不競鳳鳥瘖恭惟　髙宗<lb/>
復古殿得此凈洗禁昧朱離任一鼔朝綱日井井再鼔邊拆<lb/>
秋沉沉桑麻萬里皆桉堵笙歌三紀無沾襟橋山遺此歲月<lb/>
侵何時雅頌得所籥不僭寳藏豈愛五重玉市價敢論雙南<lb/>
金公歸舊隠三霜砧天子恭黙思啇霖君臣祥琴適相際使<lb/>
者十軰来駸駸白麻巳草弄印久端揆虚左誰當今我抱此<lb/>
<pb n="KR4d0233_SBCK_004-8b"/>
琴病山林不如送公西歸調釡<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>但願為作南風音上以對<lb/>
揚髙宗中興之大業下以追還虞舜萬國之歡心<lb/>
　　　送徐一之客贛上兼簡贛守薛象先<lb/>
清冰一叚出萬壑越玉五重陳兩廂羙人去作諸侯客㡬年<lb/>
薖澗籌行蔵<hi>一之自號所居曰薖潤</hi>繫舟夷猶暮春堂細雨冥冥烟樹<lb/>
蒼竹萌梅實盡此觴别恨豈但山川長章貢分流合江水西<lb/>
風為我送雙鯉休言相憶強加餐報道吴㠶何日起<lb/>
止齋先生文集卷之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_046-1a"/>
止齋先生文集卷之四十六<lb/>
　祭文<lb/>
　　　祭沈叔阜<lb/>
嗚呼以先大夫之於子屬望也以夀母之恃子以亡恙也以<lb/>
伯仲與子相和唱也以朋友交㳺謂子足嘉尚也然不待中<lb/>
年而夭矣豈惟家人盖鄉黨隣里同心悲愴也嗚呼萬事如<lb/>
意豈必永年有一弗爾禍不待旋来者可追徃者巳然我不<lb/>
能規文以自鐫<lb/>
　　　族祭八一叔<lb/>
惟靈厚重之徳温恭之度語無厲聲動無疾歩盖嘗深居燕<lb/>
坐玩意緗素娯翰墨以永日時杖藜而觀圃雖比鄰聚訟轍<lb/>
跡旁午而澹然不顧至於里有恙苦族有䘮故曽不渝於風<lb/>
雨必躬問而身助若廼内将順於慈母外服勞於諸父弥歴<lb/>
<pb n="KR4d0233_SBCK_046-1b"/>
年如一日及二毛而猶慕眷旁洽於弟姪一色笑而匪怒然<lb/>
其胸中昭然自有䋲尺臧否不言莫可欺以智數者矣嗚呼<lb/>
文足以决科而老於布衣實足以長世而不昌於㣧祚以歲<lb/>
寒之喬木亦半夜而晞露䆒人事其何闕莾蒼蒼之難訴觀<lb/>
其前十日而戒客却私昵以宻布<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>児曺之奚擇曰阿牙其<lb/>
可付余聞継宗之子經禮攸著豈聖賢謂之弗祥徒世俗以<lb/>
為諱苟牙也足以汛掃門户典護墳墓渺一芥其何嗇将九<lb/>
原焉如赴偉顧言之勇甚又古人無以逺過者也惟是枝葉<lb/>
凋零歲月遲暮乏一老之導前嗟衆穉之失措此某等所以<lb/>
羅柩下而長慟想儀刑以摧仆<lb/>
　　　祭張囯紀<lb/>
嗟呼囯紀吾欲誦子之羙兮累百紙而莫殫吾欲哀爾夭兮<lb/>
涙懸河而何乾招子之䰟兮冥冥其安逝托子之孥兮交貧<lb/>
<pb n="KR4d0233_SBCK_046-2a"/>
而力不逮盖自故老之傳書籍具在疾驅者途短軸不折者<lb/>
厚載髙明兮鬼瞰其屋愁苦兮弗菑與害曼膚兮鼎食銳頭<lb/>
児兮無盖仁三族兮報之豊自營焉不延厥世以余講聞兮<lb/>
籍甚於目睹兮毎背至國紀而一不酬兮余誰問兮茫昧豈<lb/>
天若不謀或邂逅兮聖賢以為定計匹夫兮細故将善十勇<lb/>
兮九悔徒長言兮何尤聊一觴兮以酹<lb/>
　　　代兄祭林承事<lb/>
維公劬躬植門自約而嬴爰始為儒𬒳之家聲閨閫無慚鄉<lb/>
閭有称昔者婦黨缺無佀承克立之後祀事有慿昔者族黨<lb/>
伯季凋零輯其孤婺以迄厥成夫人於此苟或一䏻則為善<lb/>
士况是合并柰何無年雖天㝠㝠嗚呼方女既笄實繁問名<lb/>
公為相攸莫如書生我時鰥居少公數齡廼以我歸嘉我弟<lb/>
兄待不以婿而如軰朋自其室事来諮来評有不釋然輙以<lb/>
<pb n="KR4d0233_SBCK_046-2b"/>
我平頃我屬疾中寒善驚公亟問拊弥時不寕及公舁毉省<lb/>
之郡城謝言再三勿揚夜舲誰無舅甥所感此情雅有室廬<lb/>
可以止興新有子婦可以使令柰何無年胡不涕零矧辱深<lb/>
厚此酒忍傾<lb/>
　　　祭鄭龍圖母夫人<lb/>
觀嶽者於麓觀河者於涘猗歟夫人克生二子夫以龍圖經<lb/>
明行脩名重天下南渡以来張吕之比而景元㓗㢘忠信邁<lb/>
徃而絶出又為當世雋傑之士譬之天球琬琰和弓垂矢粲<lb/>
然房中重英襲美㡬所謂維其有之是以佀之者矣至於龍<lb/>
圖稍稍䆠逹位逮九卿夫人固為之歡而亦不以景元之負<lb/>
志流落不逢為耻龍圖怡聲下氣坐不垂堂夫人取焉而亦<lb/>
不謂景元單車暮夜赴人之急難為非是則其髙懐逺度兼<lb/>
識二子之才往往揔攬人物者或有恨於此也嗚呼夫人之<lb/>
<pb n="KR4d0233_SBCK_046-3a"/>
衰自喪伯氏仲懼弗任誓不以仕藥物之良飲膳之㫖儻可<lb/>
一笑不逺千里今也夀終孫曾百指棺槨衣衾聞者興起永<lb/>
惟人生及此有㡬然景元猶哀恫憤恚自謂遺憾盖不但以<lb/>
遲莫困窮力有所止也某等蚤㳺門墻欽誦儀軌以受祉之<lb/>
既多而哭少於餘齒且歲籥之四周凢奠斚之三跪冝盛徳<lb/>
者不然将永傷其曷巳况有感於百懐曽莫殫於一𥿄<lb/>
　　　祭梁丞相<lb/>
麟鳯不摯帝王瑞之木徳為春萬物善時維皇龍潜公為舉<lb/>
首天授之相有司之手維皇至聖維天之仁維相休休嘉靖<lb/>
此民澤農欲晴山農欲雨公在相位髙秔下黍彼有言戰此<lb/>
有言守公在相位兵不挂口人亦有言誰怨誰徳公曰賞刑<lb/>
具在三尺人亦有言匪同斯異公何適莫靡立一意乾道經<lb/>
略淳熈無為從容其間不競不随上之咎言下之觖望弗及<lb/>
<pb n="KR4d0233_SBCK_046-3b"/>
其身人自得喪公疾未劇公歸巳决帝曰如何咨爾同列至<lb/>
于領祠至于賜第宿留經帷愈好勿替我觀自昔蕭曺周召<lb/>
經史云云如公特少方舜命禹冝師冝保薄海有恨公不夀<lb/>
考公不壽考薄海恨之矧如傅良辱愛辱知属官窮楚遭歲<lb/>
之繆爰及祥琴文始克就太常有詠太史有傳廼如斯文聊<lb/>
以哭奠<lb/>
　　　祭劉子澄<lb/>
惟靈學不事於章句仕從容於禄爵積之身以力乆試在邦<lb/>
其太略我特立而衆同曰好名而奚怍若夫<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>企慕於前修<lb/>
圖報稱於隠約豈與世以多違懐良朋而獨樂孰遺貌以觀<lb/>
心悵此風之不作以余交之最晚知君意之匪薄方前猛之<lb/>
切磋收後尤於戯謔何手墨之未乾而遽遺於今昨儻絮酒<lb/>
之可漬将陳根而亦哭<lb/>
<pb n="KR4d0233_SBCK_046-4a"/>
　　　祭蘓訓直<lb/>
元祐故家封殖百年百年舊聞嘗失其傳疑将孰問孰備次<lb/>
詮如公㡬人庶㡬像賢然而位不過外郎而僅止中夀是不<lb/>
謂之天耶累舉不第屈于賞延﨑嶇州縣曽諱自言晚以民<lb/>
庸著之淮堧積有令聞爰始綜銓向使第公之文少而騰騫<lb/>
則于史觀則于詞垣何處非宜而躓莫前則天之嗇公非適<lb/>
今日然也嗟乎魏公之功鼎彛所鐫比及三世中更百遭継<lb/>
先大夫義不附權天下冤之臨汀之遷公論既開忽詣九原<lb/>
凢是天理莾不可言某幸兹為寮情相後先即之謙謙聴之便<lb/>
便一日不見而我棄捐寓哀斯文三致意焉而哀不勝有淚<lb/>
如泉<lb/>
　　　祭張孟阜<lb/>
我識諸張餘三十年仰止端明恨不執鞭架閣勇為而挺出<lb/>
<pb n="KR4d0233_SBCK_046-4b"/>
忠甫肥遯而孤騫雅矢寛夫接于英躔亦有婣婭聲華滿前<lb/>
我来雙清詩書之淵孟阜妙齡玉潔蘭姢前規後模足不及<lb/>
㕓既而諸老淪亡松凋蔓延於赫家聲䆮以弗綿孟阜永嘆<lb/>
逝将誰愆吾學未就于何食眠習爲文詞短章鉅篇駿不可<lb/>
覊闊略注箋及試埸屋句磨字研務入䋲尺以取衆憐屢賈<lb/>
弗就愈强益堅妻帝児號語方諱錢必以青衫侍親九泉晚<lb/>
喜世科至於澘然而其料事察於著龜憂時過於貂蟬每一<lb/>
發憤于酒是便竟成沉疴殆若自捐嗚呼孟阜工於成家而<lb/>
拙於謀身有恨於貽後而無忝於奉先求之昔人亦足謂賢<lb/>
我妻厥姉見推師傳忠何疵之弗告愛何善之弗宣病革之<lb/>
書筆墨倒顛属子以婿抑何惓惓㑹余東歸哭此殯筵莫塞<lb/>
爾悲爲之矢言謂余不信有如大川<lb/>
　　　祭令人張氏<lb/>
<pb n="KR4d0233_SBCK_046-5a"/>
嗟余與子於窮相遭以子潔清濟余之豪何以觴客取之衾<lb/>
𫀆殆将兼旬蓬首不膏矧余力學往往獨旦每興視夜青燈<lb/>
在案於焉勞苦於焉咨嘆苟余飢渇則自涖㸑凢我族居以<lb/>
私為公凢我嗣息以異為同亦既聲名胡謗是叢亦既膴仕<lb/>
奚歸匆匆雖則信已豈余所獨亦豈無人共此心曲知余孰<lb/>
深愛敬之篤子嘗有言舎我無復嗚呼子病之乆余靡所愛<lb/>
顧笑謂余日月有待疇昔之夢雲鸞下逮夫豈凢骨而及斯<lb/>
賚余亦宵夣殊庭祕嚴有二黄冠縞衣襜襜求子食器與子<lb/>
鏡奩而遂棄余曽日不淹嗚呼以子生平死且有守奈何衰<lb/>
惰失此益友強欲述子悲掣之肘尚圖能言託子不朽<lb/>
　　　祭林懿仲<lb/>
我老哭子云胡不哀豈以斯今㣲子之才有才如子學以自<lb/>
培少却寘之辟雍蓬莱而年不逮公論之開是懸於天我哀<lb/>
<pb n="KR4d0233_SBCK_046-5b"/>
何哉我懐古人風凋誼零匪無群居謂為友朋亦既樂推俄<lb/>
而譏評亦既洽比俄而背憎誰其卄　年篤師一經凢曰同<lb/>
門視猶弟兄毀譽合離弗移弗傾譬彼松柏可以永齡則知<lb/>
我哀豈徒私情嗚呼喪歸自淮潸焉曷勝屬我悼内拊棺未<lb/>
曽今辭酹之尚其歆聽有盡之觴無窮之名<lb/>
　　　祭瑞安宰留公弼<lb/>
吾邑之難聞于浙閩有𪠘一區洞無門垠籍入誰家何所就<lb/>
詢邦賦有常夫豈不仁令日𫾣朴吏加斧斤役無完家帑無<lb/>
見緍累歲于兹交相為貧間有恵令不怒以嚬譬彼沸鼎而<lb/>
忍益薪匪憂則慚以及其身自我公弼飾壊為新一術不施<lb/>
笑言津津役戸晏開吏袍前陳州家曰能使家曰動且以其<lb/>
暇豆觴佐賔縣門之樓圯為荆榛忽焉山立曽目不㫬以此<lb/>
長材與意之真豈徒百里可以長民輯睦怨慝整齊紛繽寘<lb/>
<pb n="KR4d0233_SBCK_046-6a"/>
君其間亦志可伸遽止斯耶天何昊旻自君屬疾愁聚為群<lb/>
識者于毉昧者于神冀其夀祺以勸後人聞之不起萬里霑<lb/>
巾我忝同登晚交益親况此酹别不知所云峴山之石巋然<lb/>
嶙峋尚刻遺愛庻㡬不冺<lb/>
　　　祭潘省之<lb/>
嗟乎惟靈以家學之未顯掇巍科以娯親以里仁之未博求<lb/>
三益以淑身惠分人而清約嚴律巳而殷勤若夫歸愛女於<lb/>
心許擇冡婦於素貧資壮士以趨急遜旁枝而圖新皆在昔<lb/>
之所難得一節而過人廼具羙而弗矝爰好修而益振自發<lb/>
軔於州佐亦彯纓於京塵有衆允之嘘拂無一疵之緇磷雖<lb/>
混迹於莞庫遂揚名於縉紳及兩鬂之已華領壮縣而獨欣<lb/>
棄訟銗而弗設惟經師之是遵叅累政之短長從百里之笑<lb/>
嚬酌民言而徑行或黄堂之未聞有負租而弗問奚加賦之<lb/>
<pb n="KR4d0233_SBCK_046-6b"/>
敢云積棠隂之劬勞忘梱内之欠伸俄遺恨於偕老遽傷和<lb/>
而損神嗟乎志如公之濶逺行如公之真淳儻少假之歲年<lb/>
将䇿足於要津盖庻㡬於有徳輯群駁以爲純忽兩櫬之旅<lb/>
歸徒夾道而酸辛某嘗同升於仕版又洽比於昏鄰方欽遲<lb/>
於晚休尚幸陪於後塵隔古今於一觴故不知涕泗之沾吾<lb/>
巾也<lb/>
　　　祭蕃叟弟母夫人<lb/>
嗚呼悲夫季路之母及於負米而不得與其子共禄於三釡<lb/>
孟子之母及於衣衾棺槨之羙而不得與其夫偕老於五鼎<lb/>
自古賢者固多遺恨吾於吾嬸尚何言哉尚何言哉一觴之<lb/>
奠永隔千古嗚呼悲夫<lb/>
　　　祭沈次卿<lb/>
吾毎過吾邑必欵二沈之門以資舊聞訪遺跡也元誠云亡<lb/>
<pb n="KR4d0233_SBCK_046-7a"/>
官無諏咨之助士無切磋之益幸公無恙尚有典則言可記<lb/>
注行可蹤跡而止中夀誰不沾臆嗚呼十八丈之賢盖庻㡬<lb/>
徐孺子元魯山焉而世無孝㢘之科竟淪謝于幽仄相彼後<lb/>
進車馬赫奕韋布三葉令人太息始余過邑多見徃昔㳺有<lb/>
觀潮翫有古栢追随諸公好我顔色自公獨存我亦皓白恨<lb/>
不鄰巷相與朝夕日治草具屈為上客我懐則多豈以飲食<lb/>
曽謂背面存亡之隔文以哭之未叙潜徳匪無強宗為刻拳<lb/>
石<lb/>
　　　祭豊山陳國噐<lb/>
嗚呼自昔格言誰敢　種徳之乆仁及閭巷悼内屬<lb/>
耳而遽至此何歟余觀氣貌甚偉言動有常下逮僮奚不見<lb/>
呵詰是豈不足以夀歟食飢衣寒勿問踈戚東塘之成通國<lb/>
利之是柰何不享其報歟冝夀不夀冝享不享神理茫昧世<lb/>
<pb n="KR4d0233_SBCK_046-7b"/>
亦多有若夫奕世慈孝滿門問學盎然春和無以致異而賀<lb/>
觴未舉衰絰相尋行道嗟涕殆未之睹則又何至於此極歟<lb/>
豈禍福無端而自昔格言姑以為訓歟胡能籲天寓此哀奠<lb/>
　　　祭朱文昭母夫人<lb/>
吾友滿天下今四五十年升沈通塞之變多矣盖僅有存者<lb/>
率一歲或再三歲惠然造吾門者必皆蒼然華顛者也否則<lb/>
其子若孫以其父祖藉口為謁以請見而非其人矣况於其<lb/>
親則又凋落至闔郡或數百里間有人焉以余之少孤不及<lb/>
奉其親苟間見之則未嘗不為之起敬且自愧恨其不若也<lb/>
嗚呼今夫人氏吾友文昭之母則一人之數也文昭自為諸<lb/>
生知名一世屢舉不第而業益修謝客深居而士益附無分<lb/>
寸之柄而吊亡悼屈恤孤而惠覊旅而家不困皆夫人之教<lb/>
也嗚呼何其整也余自罷掖垣謫籍弥乆夫人以其女孫歸<lb/>
<pb n="KR4d0233_SBCK_046-8a"/>
為吾伯氏婦傾<hi>囷以</hi>餙其行輟田以佐其養人所諱交無難辭<lb/>
焉嗚呼又何壮也以余少孤不及養其親於闔郡或數百里<lb/>
間見吾友之親則為之起敬自愧恨其不若則於夫人宜如<lb/>
何也春有饋絲秋有饋鮮果蓏之實凢羙必饋問其将命徃<lb/>
徃出夫人之手夫人之夀八十有六属余抱痾撫棺無及寫<lb/>
徳布私非文安寄力憊言略尚昭鍳之<lb/>
止齋先生文集卷之四十六<lb/>
<pb n="KR4d0233_SBCK_046-8b"/>
</p>
<p>
</p>
  </div>
</body>
</text>
</TEI>
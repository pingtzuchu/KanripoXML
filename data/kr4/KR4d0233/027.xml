<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_027-1a"/>
止齋先生文集卷之二十七<lb/>
　　奏狀劄子<lb/>
　　　繳奏羅良臣供給免折酒狀<lb/>
准中書門下省送到錄黄臨安府狀今月二十八日承修内<lb/>
司提轄劉信之白劄子得㫖宣諭安撫令臨安府宣借廂軍<lb/>
一十五人付浙西緫管羅良臣使喚所有羅良臣每月供給<lb/>
免折酒與依韓侂胄例支破仍具知委聞奏本府除巳恭禀<lb/>
聖㫖指揮施行從條合行奏審伏候指揮閏十月一日奉<lb/>
聖㫖依巳得㫖揮令臣書行右臣不知羅良臣為何人但為<lb/>
陛下愛惜此　聖㫖指揮不敢不具奏耳何者差兵士十五<lb/>
人與之使喚此至猥瑣也請受不折酒此至微末也今也遣<lb/>
中使傳隆㫖下諭天府之尹而及此至猥瑣至微未之事豈<lb/>
不虧損國軆玩瀆主威乎臣忝為詞掖論駁此等小事固有<lb/>
<pb n="KR4d0233_SBCK_027-1b"/>
慚色區區願望　陛下以此類推之特垂省察繼今或有無<lb/>
厭之軰敢復以此干冐天聴並勿施行如至再三即湏行遣<lb/>
使天下曉然知　陛下一號一令皆有關繋不出於私謁皆<lb/>
足聳動不至於徒行幸甚幸甚臣愚欲望睿慈将上件指揮<lb/>
特賜追寢所有錄黄臣未敢書行謹録奏聞伏候勑㫖<hi>五年閏十</hi>
<hi>月𥘉三日奏</hi>
　　　繳奏謝淵請給合支本色狀<lb/>
准中書門下省送到錄黄一道中奉大夫守給事中兼直學<lb/>
士院兼實錄院同修撰臣樓鑰奏准中書門下省送到錄黄<lb/>
為知閤門事謝淵為係皇太后親弟其請給等可依韓侂胄<lb/>
例特與依禄格全支本色日後遷轉准此事令臣書讀臣仰<lb/>
惟　陛下奉承三宫惟恐不能順適聖意然法制之設所以<lb/>
公天下而共守之有不可踰者知閤謝淵為皇太后親弟請<lb/>
<pb n="KR4d0233_SBCK_027-2a"/>
給等依韓侂胄例特與依禄格全支本色有以見　陛下奉<lb/>
祖后之意然真俸之支則有不可吴瓌吴琚同為太皇太<lb/>
后之親姪同為檢校少保節度使可謂事軆至切矣然吴瓌<lb/>
之請真俸巳久無有議者而呉琚之請　太上皇為之降㫖<lb/>
則黄裳以給事中力陳者三四　陛下為之降㫖則黄由以<lb/>
攝給事中又至於再三論奏而後止疑若有甚異者無他瓌<lb/>
在紹熈元年十月指揮之前而琚在指揮之後也指揮既定<lb/>
之後若又開此門則戚里扳援何時而巳兩朝聖明終允其<lb/>
奏韓侂胄之真俸以淳熈十五年十一月降㫖正與呉瓌事<lb/>
軆一同謝淵之請切似呉琚臣是以不容不論欲望　聖慈<lb/>
收寢前項内批指揮自後若不係南班隨龍統兵戰守之人<lb/>
以真俸為請者一切以定制　之既以杜僥倖之門於節用<lb/>
之政不為小𥙷所有錄黄臣未敢書讀謹隨狀繳奏以聞伏<lb/>
<pb n="KR4d0233_SBCK_027-2b"/>
候勑㫖<lb/>
閏十月十一日三省同奉　聖㫖謝淵為係皇太后親弟可<lb/>
特與書者餘人不得援例令臣書行湏至奏聞者右臣昨来<lb/>
巳嘗書行謝淵錄黄去訖今竊見給事中樓鑰繳駁文字委<lb/>
是允當始知臣當来鹵莽失於檢照不及論奏今臣若但奉<lb/>
御筆指揮准前書行即臣實有三罪一則迎合聖意不敢執<lb/>
爭二則衝改紹熈元年十月指揮使自今有司無所慿守三<lb/>
則耻過遂非無見善則遷之義此臣所以湏至煩瀆也欲望<lb/>
聖慈特賜追寢上件御筆指揮仍将臣當来鹵莽之罪併行<lb/>
譴責抑臣區區更有愚見㳟惟　陛下臨御未久每事只宜<lb/>
遵守法度竊見近来多因臣下妄有陳乞直降内批或與差<lb/>
遣或添請給人從今来御筆又有餘人不得援例之文臣竊<lb/>
以為此等指揮皆是人主在位日久快意尚㤙浸開倖門自<lb/>
<pb n="KR4d0233_SBCK_027-3a"/>
亂成憲豈容𥘉政有此不肅更乞　陛下念付托之重正當<lb/>
加兢懼之時思調護之難未暇及閑慢之事除却朝廷公衆<lb/>
啓擬即與施行應干宫禁小可請求㫁勿垂聴所貴凡事務<lb/>
令整齊母使外人輙有指議則宗社幸甚天下幸甚所有錄<lb/>
黄臣未敢書行謹錄奏聞伏候勑㫖<hi>閏十月十四日奏入</hi>
　　　繳奏朱熹宫觀狀<lb/>
准中書門下省送到錄黄一道三省同奉　聖㫖朱熹依舊<lb/>
煥章閣待制提舉隆興府玉隆萬夀宫任便㞐住又准送到<lb/>
并免朱熹謝辭錄黄一道令臣書行右臣竊以為朱熹者三<lb/>
朝故老難進易退二十餘年多任祠禄今也欣慕聖明幡然<lb/>
一出天下相賀以為得人則進退之間豈宜容易未審何故<lb/>
遂聴退閑除目之頒滿朝失色一則歸咎宰執不能囬宻㫖<lb/>
於未出之初一則交譏給舍不能還成命於已行之後紛紛<lb/>
<pb n="KR4d0233_SBCK_027-3b"/>
之言其来未巳臣所以纔有所聞一一具奏未蒙報可方切<lb/>
惶惑今此錄黄當臣書行臣若嚴憚天威俯首惟命則是上<lb/>
累主徳下喧士論皆臣之故臣必不敢區區欲望聖慈追寢<lb/>
上件指揮所有錄黄臣未敢書行謹録奏聞伏候勑㫖<hi>閏十月二</hi>
<hi>十四日奏入</hi>
　貼黄臣伏思念若但寵其行未足以彰　陛下不吝之徳<lb/>
　莫若留之方慰人望伏乞　睿照<lb/>
　　　繳奏紫霄宫免科敷等事狀<lb/>
准中書門下省錄黄一道奉　聖㫖𬗋霄宫五嶽殿係專一<lb/>
崇奉　太上皇帝及御前本命香火去訖除依條送納二稅<lb/>
外特與蠲免諸般科敷措借指占安泊等事令臣書行右臣<lb/>
嘗論奏𥘉政不宜以　小可陳乞直降内㫖巳蒙開納今𬗋<lb/>
霄宫復有御筆指揮特與蠲免科敷措借等事可謂煩瀆天<lb/>
<pb n="KR4d0233_SBCK_027-4a"/>
聴玩狎主威矣况今貧民困於科折若更令㳺手坐食之徒<lb/>
反得幸免即本宮逓年合輸財賦官司難與除豁湏至均敷<lb/>
在人戸名下是㤙足以及游手而不至於百姓尤臣所深惜<lb/>
也臣愚欲望　聖慈更不施行上件指揮仍自今後似此陳<lb/>
乞一切㫁絶天下幸甚所有錄黄臣未敢書行謹錄奏聞伏<lb/>
候勑㫖<hi>閏十月二十九日奏入</hi>
　　　繳奏陳峴知贛州狀<lb/>
准中書門下省送到錄黄節文三省同奉　聖㫖陳峴差知<lb/>
贛州填見闕不候受告疾速之任候任滿前来奏事令臣書<lb/>
行右臣竊以爲陳峴早爲從官素號鄙俗多歴方牧篾聞㢘<lb/>
稱前後臣寮屢有論奏而峴貪不知止謀欲復用睥睨累歲<lb/>
經營萬端今若果如所欲則是朝廷真無公論士大夫真不<lb/>
必事㢘耻而巧官者皆有僥倖之圗益無靖共之操矣然則<lb/>
<pb n="KR4d0233_SBCK_027-4b"/>
臣豈與峴爭區區一郡哉况峴自駮罷帥廣西之命不聞務<lb/>
自洗濯省愆遷善但聞其身為次對謟事太守以為諸兒求<lb/>
權局而巳共惟始初之政方尚旌別似此不知厭足之人豈<lb/>
宜奨用臣愚欲望聖慈将陳峴知贛州指揮時賜寢罷所有<lb/>
錄黄臣未敢書行謹錄奏聞伏候勑㫖<hi>十一月𥘉十日奏入</hi>
　　　辭免實錄院同修撰第一狀<lb/>
准尚書省劄子三省同奉　聖㫖差臣兼實錄院同修撰臣<lb/>
聞命震驚罔知所措伏縁尚有管見不敢輙冐受上件兼職<lb/>
湏至煩瀆乞賜寢免盖臣自為郎官即兼檢討㡬渉三年未<lb/>
嘗得効鈆槧之勞以臣平生辛苦頗好編述比入史院無以<lb/>
自効何也史院無專官故也三年之間修撰同修撰官繇今<lb/>
丞相趙汝愚以来繼以尤袤倪思李巘沈揆及近来朱熹無<lb/>
慮數人檢討官亦自章頴黄艾沈有䦕黄由薛叔似及葉適<lb/>
<pb n="KR4d0233_SBCK_027-5a"/>
無慮數人皆不甚久别有遷除所謂實錄缺然如故與臣未<lb/>
入院以前無所増益以此灼見若無專官則一朝大典卒無<lb/>
就篇之日臣嘗論奏雖蒙上皇嘉納未見施行今臣謹繳<lb/>
進向来劄子欲望聖慈特垂省覽令提領大臣勿拘近例别<lb/>
置專職一二人使其他兼官以時入局同共啇量分擘修纂<lb/>
庻㡬年歲稍見次第若不課其効但添兼職是㤙寵之而非<lb/>
事實也臣不敢奉明詔所有上件劄子未敢祇受伏候<lb/>
勑㫖<hi>十一月二十七日三省同奉聖㫖不允</hi>
　　　第二狀<lb/>
臣昨具状奏乞寢罷兼實録院同修撰指揮准尚書省劄子<lb/>
今月二十七日三省同奉　聖㫖不允伏縁臣當来辭免文<lb/>
字且申前請乞置專官不宜但添兼職以為㤙寵而未嘗及<lb/>
臣不堪使令之故致蒙天意未遽從欲則臣豈敢冐昧不盡<lb/>
<pb n="KR4d0233_SBCK_027-5b"/>
其情盖見今史官皆極天下之選徒以各有攸司各率其職<lb/>
志慮所分精力不逮是以具員雖衆成書尚難如臣於今朝<lb/>
行最為衰退舊學昏忘前聞遺失巳試罔功方切自訟豈可<lb/>
復玷此選乎以臣所見當今良史之才莫如朱熹葉適其餘<lb/>
如吴入傑王明清之徒皆有志於此者也朱熹葉適近嘗入<lb/>
院未㡬而熹帥江陵適緫淮餉秉筆之士相顧嗟惜　陛下<lb/>
誠聴臣言以一朝大典之重不吝改作復用此二人者使之<lb/>
專領将天下皆以為得人豈非聖朝之羙事明主之盛舉㢤<lb/>
但熹既去國假如強起猶在數月之後而適尚未朝辭足可<lb/>
下留行之命臣愚欲望聖明發於英㫁以所除臣同修撰一<lb/>
官改作右文殿修撰或祕閣名目以留葉適則不過年歲可<lb/>
兾奏篇恭惟　髙宗中興盛徳大業可傳萬世　陛下何愛<lb/>
此一官不以擇才臣備員法從而隠黙不言亦有蔽賢之罪<lb/>
<pb n="KR4d0233_SBCK_027-6a"/>
兼臣縁多病正欲少湏别求一在外差遣以便休養所有上<lb/>
件兼職指揮臣不敢祗受伏候勑㫖<lb/>
　貼黄稱照對葉適與臣有鄉曲朋友之好臣以公論不敢<lb/>
　避嫌如蒙采聴之後有以爲其人不堪此選即臣當伏罔<lb/>
　上之罪伏乞　睿照<hi>十二月二日三省同奉聖㫖依巳降指揮不允</hi>
　　　應詔薦宗室趙師虙趙師淵狀<lb/>
准紹熈五年閏十月二十一日三省同奉　聖㫖比来宗室<lb/>
在朝者少可令兩省䑓諌侍從各舉有文學器識者二人以<lb/>
備選擢右臣仰惟明詔深切事情伏縁近来不以宗室與庻<lb/>
姓同進是致在朝稀少上關宸慮但以臣所識仍加訪問欲<lb/>
如詔指求備頗難其人伏見其中尚沉下僚最有士譽如宣<lb/>
教郎新知袁州宜春縣事趙師虙文林郎前寜海軍節度推<lb/>
官趙師淵行誼修飾趣操亷靜可以仰備選擢敢以上聞謹<lb/>
<pb n="KR4d0233_SBCK_027-6b"/>
録奏聞㐲候勑㫖<hi>五年十二月𥘉三日奏入</hi>
　　　潜邸講堂轉官辭免申省狀<lb/>
准都進奏院逓到朝散大夫告一道為係潜邸講堂官轉一<lb/>
官者伏念某一介踈庸本無學術偶遭休明備數勸誦累年<lb/>
於此蒙眷甚隆曾乏㳙塵仰禆海嶽反以尸素上累知人之<lb/>
明又况自致煩言尚叨祠禄竊伏思念罪重責輕䘖荷㤙私<lb/>
不知所報豈當復與儲僚群賢同在論功行賞之數所有上<lb/>
件㤙命不敢祗受除巳寄納温州軍資庫外伏候指揮<hi>慶元元年</hi>
<hi>七月七日三省同奉聖㫖不允</hi>
　　　辭免與郡申省狀<lb/>
准尚書省劄子閏十二月五日奉　聖㫖陳傳良沈有開並與<lb/>
郡拜㤙殊特揣分驚皇伏念某罪戾之餘惟知循省驟蒙<lb/>
聖慈還官賦禄闔門千指叨竊温飽衘戴隆天厚地之施莫<lb/>
<pb n="KR4d0233_SBCK_027-7a"/>
知稱塞曾未改歲再蒙抆拭俾司民社仰惟　聖上矜憐簮<lb/>
履之舊致兹誤寵感銘次骨誓竭縻殞伏念某衰病日侵鞭<lb/>
䇿不前矧巳試罔功愆尤素積不於此時力祈寢免異日成<lb/>
命遂下冐昧祗受必致顛隮重煩造化欲望特賜敷奏許某<lb/>
終滿祠禄庶㡬少安愚分<hi>嘉奉二年閏十二月二十七日三省同奉聖㫖不允</hi>
　　　辭免知泉州申省狀<lb/>
准尚書省劄子備奉　聖㫖差知泉州替葉適闕有合奏陳<lb/>
湏至煩瀆者怜貧恤老君相之㤙量力効官人臣之誼伏念<lb/>
某生平辛苦積成痼疾自嵗庚申至今未已浮腫如水顫掉<lb/>
如風神明支榦日就昏塞不省人事者屢矣此豈可尚堪驅<lb/>
使将以寄千里之命乎况温陵大邦甲於閩部蕃漢雜居獄<lb/>
市難擾而使衰瘁當之必見闕誤課以禆報徒遭罪責載念<lb/>
臣自叨誤㤙卑以祠禄月有所入足了醫療若及滿歲庶保<lb/>
<pb n="KR4d0233_SBCK_027-7b"/>
殘齡貪戀公朝豈所覬望失此私便忽然永巳却抱無窮之<lb/>
恨又况此邦比年選牧多䖏法從某徃者疵釁之深患在髙<lb/>
位雖循省不為不久抆拭不為不至若一日起廢復此逾越<lb/>
公論不置且見顛隮又非所以保全之也欲望朝廷特賜敷<lb/>
奏收囬成命仍舊奉祠<hi>嘉㤗三年三月十三日同奉聖旨不允</hi>
止齋先生文集卷之二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_052-1a"/>
止齋先生文集附録卷之五十二<lb/>
　宋故寳謨閣待　制贈通議大夫陳公神道碑<lb/>
　　　龍圖閣直學士通議大夫致仕奉化郡開國侯食邑<lb/>
　　　一千樓鑰撰<lb/>
嘉定三年集英殿修撰陳公告老于　朝　天子歎曰此吾<lb/>
舊學且書命之臣也除寳謨閣待制遺奏　聞贈四官錄其<lb/>
後所以飾其終者如故典門弟子哭之失聲里人聚而相吊<lb/>
四方士夫聞之無不䀌傷者蓋非它人云亡之比也公諱傳<lb/>
良字君舉其先自閩徙温州瑞安縣㠶逰鄉湗村里至公八<lb/>
世矣曾祖靖祖邦父彬皆不仕父以公貴累贈朝請大夫妣<lb/>
徐氏贈令人朝請邃於易教授鄉里以篤行稱公天分髙勝<lb/>
其於學問心悟神解而苦志自勉精力亦絶人隆師親友有<lb/>
不可觧於心者興化劉復之朔以南省第一人来為司户參<lb/>
<pb n="KR4d0233_SBCK_052-1b"/>
軍攝教官得公程文以為絶出公之年甚少也而名巳髙開<lb/>
門授徒於仙巖僧舍士子莫不歸敬薛寺正士龍季宣見公<lb/>
問所安公曰毋不敬士龍曰比參倚如何公釋然増進歸心<lb/>
薛氏後又相從於滆上讀書一日千里其為薛氏祭文云我<lb/>
昔自喜壁立倚天見兄梅潭忽若隊淵梅潭即仙巖也伊洛<lb/>
之學東南之士自亀山楊公時建安㳺公酢之外惟永嘉許<lb/>
公景衡周公行巳數公親見伊川先生得其傳以歸中興以<lb/>
来言理性之學者宗永嘉惟薛氏後出加以考訂千載自井<lb/>
田王制司馬法八陣圗之屬該通委曲真可施之實用凢今<lb/>
名士得其說者小之則擅塲屋之名大可以臨民治軍之際<lb/>
惟公㳺從最乆造詣最深以之研精經史貫穿百氏以斯文<lb/>
為巳任綜理當世之務攷覈舊聞於治道可以興滯𥙷敝復<lb/>
古至道條畫本末粲如也　本朝名公鉅卿不可縷數然自<lb/>
<pb n="KR4d0233_SBCK_052-2a"/>
韋布而名動宇内者不過數人公自為舉子業其所論著如<lb/>
六經論等文所在流播㡬於家有其書蜀中文學最盛讀之<lb/>
者無不動色文軆為公一變至傳入夷貊視前賢為尤盛乾<lb/>
道六年始入太學士無賢不肖歛祍下風八年公之髙弟蔡<lb/>
公㓜學為省元公次之徐公誼又次之薛公叔似鮑君繡劉<lb/>
君春胡君時等皆鄉郡人非公之友則其徒也尤為一時盛<lb/>
事既登甲科朝野想望風采授㤗州教授以歸叅政龔公茂<lb/>
良帥江西以書幣招之碩與定交公曰此古人羔鴈之禮不<lb/>
行於世有年矣善辤之未赴㑹太學録闕求之者衆龔公實<lb/>
行宰相事奏<lb/>
孝宗曰待次不改闕初官不堂除　陛下良法也太學録一<lb/>
闕而睥睨者衆臣欲擇取名儒為士林所推者越拘攣而用<lb/>
用則人自服矣　上問為誰以公對　上曰是朕所素知者<lb/>
<pb n="KR4d0233_SBCK_052-2b"/>
除命一下果無異辤就職㡬月　車駕幸學改承奉郎龔公<lb/>
既罷政亦浸有相嫉者添差通判福州帥相梁公克家得公<lb/>
喜甚以政委之公亦悉心禆賛不事形迹卒以專擅論罷時<lb/>
淳熈七年也尋主管台州崇道觀起知桂陽軍閒居八年始<lb/>
赴郡提舉荆湖南路常平茶塩事就迁轉運判官改兩浙西<lb/>
路提點刑獄公在桂楊蠲除宿負罷弛斜科倉司則補糴諸<lb/>
郡米至十萬斛漕司亦蠲錢數萬緍力講荒政所及者廣進<lb/>
登極銀三千兩屬力救荒力不能辦申請减額損三之二實<lb/>
恵遂及一方以服勤使事嘗感寒疾至是以奏事再入脩門<lb/>
鬚鬢如雪丞相留公正一見嘆曰㡬年陳君舉尚可使外𥙷<lb/>
邪奏留爲吏部員外郎𥘉對　上曰卿去國㡬何朕時欲見<lb/>
卿乆矣知卿學問深醇有所著書進来時　上臨朝淵黙罕<lb/>
有　聖語公敬謝而退以周禮說進擢祕書少監訓詞曰朕<lb/>
<pb n="KR4d0233_SBCK_052-3a"/>
日御便朝延見郎吏有郎白首色夷而氣温儐者賛其名則<lb/>
汝傅良也朝列傳誦實黄公裳之詞也兼實錄院檢討官<lb/>
皇子嘉王府妙選官寮以公兼賛讀未㡬除起居舍人兼權<lb/>
中書舍人期年始迁起居郎紹熈末年　龍樓問寢不以時<lb/>
自大臣而下更進讜言從班多連名騰奏或同班叩請公自<lb/>
以受不世之遇必欲身任其責請對直前㡬無虚月剴切痛<lb/>
憤指陳利害無所不用其至蓋嘗賛　嘉邸為　中宫言之<lb/>
又嘗奏䟽謂臣等在　王邸於古今父子君臣之際人之大<lb/>
倫天地之正義以開導賢王而　㑹慶闕上觴之禮長至虧<lb/>
称賀之儀區區口耳之感必不能勝躬行之化紙上之習必<lb/>
不如家傳之法今既上失　三宫之歡則臣等講讀皆為空<lb/>
言矣其餘骨鯁之言有敵巳以下所不能堪者上終不加譴<lb/>
而言亦不用一日奏云　陛下屢許臣以出又令傳㫖於廟<lb/>
<pb n="KR4d0233_SBCK_052-3b"/>
堂而復不然臣貪戀厚㤙未忍决去容臣退思補過更圖入<lb/>
奏若不垂聴則有致為臣而去耳又從而草奏曲盡事節犯<lb/>
顔極論度　上意不囬遂上掛冠之奏　上雖不受　玉音<lb/>
賜可公即申省乞致仕宰輔留之不可既行授祕閣修撰<lb/>
嘉王府賛讀皇上御極以中書舍人召還兼侍講兼直學<lb/>
士院同國史院修撰謂可以行素藴矣而言者指其學術不<lb/>
正罷為提舉江州太平興國宫慶元二年復劾其在　太上<lb/>
朝奏對狂率降三官罷祠嘉㤗二年叙復元官再卑祠祿遂<lb/>
除泉州以病力辤至再除集英殿修撰病革謝事遂有次對<lb/>
之命十一月十有二日終于里第享年六十有七積官至朝<lb/>
議大夫爵永嘉縣開國男食邑三百戸娶張氏名㓜昭字景<lb/>
惠主管禮兵部架閣文字孝愷之女以婦徳著聞先公九年<lb/>
卒子男二人師轍迪功郎安豐軍夀春縣主簿師朴承務郎<lb/>
<pb n="KR4d0233_SBCK_052-4a"/>
女七人長適迪功郎監鎮江府淩口茶庫潘子順次適從政<lb/>
郎新福州連江縣丞薛師雍次適迪功郎處州州學教授林<lb/>
子熈次適廸功郎新福州連江縣尉徐冲次適進士張紹次<lb/>
適進士張疇一尚㓜令人葬於前山開禧元年三月庚申二<lb/>
子奉公之䘮合焉嗚呼以公之抱負偉傑學博而精觀書别<lb/>
有髙識作文自出機杼類非今人所可企及求之古人亦未<lb/>
易多得也受知　三朝掌内外制經帷史館不為不遇而名<lb/>
髙多忌卒不得䆒其經世之學為可痛也公行誼著于鄉曲<lb/>
述作擅于當世不待屡書敢摭其論奏之大者列之然後知<lb/>
其非䛕墓之詞也公之赴郡免奏事而去歸覲　光宗以舊<lb/>
欲奏之　孝宗者陳之蓋公憂國之心澤民之具其說不易<lb/>
謂　藝祖創業垂統無非可傳之法而深仁厚澤𥙿我後人<lb/>
則專以愛惜民力為本攷之故牘自建隆至景徳四十五年<lb/>
<pb n="KR4d0233_SBCK_052-4b"/>
間南征北伐未嘗無事而金銀錢帛粮草雜物七千一百四<lb/>
十八萬計在州縣不㑹古所謂冨藏天下者也諸道上供随<lb/>
所輸送初無定額留州錢物雖盡曰係省而不盡取大中祥<lb/>
符元年三司始奏立上供稅額熈寜用事者始取　藝祖之<lb/>
約束一切紛更之新法既行増上供之額一倍至崇寜遂増<lb/>
數倍此特上供耳其它雜徭熈寜則有令項封樁元豐則有<lb/>
無額上供宣和之經制紹興之緫制月樁皆至今為額而折<lb/>
帛和買之類不與焉茶引盡歸都茶塲塩鈔盡歸榷貨務秋<lb/>
苗以十之八九為綱運是皆不在州縣於是取之斛面取之<lb/>
折變取之科敷抑配贓罪而民之困極矣方今之患<hi>何但</hi>夷狄<lb/>
蓋天命永不氷在民力之寛不寛豈不甚可畏哉　上曰莫<lb/>
急於此但以䖏置為難公奏第三劄子乃是䖏置之說既奏<lb/>
褒羙再三其大畧曰嗣位之初詔為寛民置局講䆒而民<lb/>
<pb n="KR4d0233_SBCK_052-5a"/>
窮如故蓋以裁抑細微或蠲空張之數未有以稱明詔慰民<lb/>
望也國家財力竭於養兵又莫甚於江上之軍故每欲省賦<lb/>
朝廷以為可則版曺不可版曺可則緫領不可緫領可則都<lb/>
統司不可以謂之御前軍馬雖　朝廷不得知謂之大軍錢<lb/>
糧雖版曺不得預中外勢分職掌不同事權不一施行不專<lb/>
雖欲寛民得乎都統司之兵與向者在制置司時無異緫<lb/>
領所之財與向者在轉運司時無異事出一軆而後可議寛<lb/>
民力矣轉對又論　藝祖治大而不治細以上書人文字令<lb/>
知制誥看詳升降以次對章奏下尚書省叅詳人主所自擇<lb/>
不過䑓省長官豈不甚易行哉又嘗論役法謂免役錢者本<lb/>
以恤民使出錢雇役而逸其力也自罷募戸長壮丁而取其<lb/>
錢今隷緫制之類於是役者白著而法不得不壊保正長催<lb/>
科是以保甲法亂役法而行之也熈寜自有役法五等簿是<lb/>
<pb n="KR4d0233_SBCK_052-5b"/>
也自有保甲法魚鱗簿是也五等則通縣計之魚鱗以比屋<lb/>
計之保甲但以機察盗賊與免役初不相関熈寜七年始以<lb/>
保丁充甲頭催稅而耆戸長壯丁之属以次罷募利其雇錢<lb/>
而封樁之法起矣元豐遂著為令以甲頭同大保長催科元<lb/>
祐匆匆復舊随即紛更至紹聖二年催科悉用大保長役法<lb/>
轉而為保甲嘉祐以前固無此法至此又非王安石之舊特<lb/>
章厚為之今士大夫耻言安石之為人指章厚為罪魁而方<lb/>
世守其變亂之餘以為成憲萬古設法一安石能改之章厚<lb/>
能力行之此斯民最大之害乃若出於三代之舊而莫敢議<lb/>
有議之者則付之有司不過檢坐見行條法申嚴行下此臣<lb/>
尤所未喻也誠能不以保甲法亂役法雖未足以盡寛民力<lb/>
亦可謂至㤙矣進故事以真宗詔兩浙福建荆湖身丁錢並<lb/>
特除放其論尤詳以為减折帛不如身丁切於窮民此皆公<lb/>
<pb n="KR4d0233_SBCK_052-6a"/>
平時考古驗今可舉而行非若泛然羙觀之言卒不得見於<lb/>
用若其封還詞頭遇事輒彂未易悉數如請還黄裳給事中<lb/>
則引唐吕元膺紹興程瑀以為比論張子仁之建節則請先<lb/>
䖏分留正之去留吴挺之除代而其甚難者莫如陳源與率<lb/>
逢原二者源之貫盈幸不及誅忽除内侍省押班瑣闥攝事<lb/>
者繳章五上人皆傳誦大臣力請觸雷霆之怒㡬不自全一<lb/>
為書行公議沸騰黨與凶熖不可嚮邇而公獨當之逢原麄<lb/>
暴恃有奥援所至兇横其在池陽㡬至軍變為緫領鄭湜所<lb/>
彂按其偏禆　上命樞臣鐫戒方待罪間自副統制升都統<lb/>
公又論之源供職自如而詞命不行終不得俸逢原先𬒳宣<lb/>
劄巳自書䘖而公於二者執奏再三終不奉　詔以至乞身<lb/>
而去公去未㡬而　内禪子仁訖不得節鉞源亦罷去逢原<lb/>
以病廢惟此三事無敢嬰其鋒者公神色不動来則繳奏旁<lb/>
<pb n="KR4d0233_SBCK_052-6b"/>
觀者為之寒心而外間罕知之者鑰與公同生於丁巳少我<lb/>
九日自分教東嘉為布衣交義兼師友後雖一同朝蹟而情<lb/>
義日篤一旦同在西掖同攝北門相與如弟昆然至於同寅<lb/>
恊恭尤非他人之比　藝祖東嚮宗廟大典集議至再始正<lb/>
百年之禮而䑓諌有異論鑰極論之丞相趙公宣　㫖鑰又<lb/>
執不可公從旁力賛其决而事遂定謝知閤淵以　太母之<lb/>
弟有　㫖請給等依祿格全支公已書行而鑰駮之再　命<lb/>
特與書行公上奏先具鑰之駮章且曰樓鑰駮章委是允當<lb/>
始知臣失於點檢不及論奏若更書行臣有三罪一則迎合<lb/>
聖意不敢執奏二則衝改　揮使有司無所馮守三則耻<lb/>
過遂非無見善則迁之義欲望追寢　御筆仍正臣鹵莽之<lb/>
罪其事遂巳嗚呼孰有負重名於時致身至此而服義引慝<lb/>
同濟公議如公者乎汲引人才如恐不及在湖南應　詔薦<lb/>
<pb n="KR4d0233_SBCK_052-7a"/>
宋文仲吴獵蔣礪楊炤在　朝則薦朱熹葉適吴仁傑王明<lb/>
清修史苟知其賢不復以私嫌為忌其他成就延譽使就聲<lb/>
名者不知其㡬也博極羣書而於春秋左氏尤䆒極聖人制<lb/>
作之本意左氏翼經之深㫖著春秋後傳左氏章指二書蓋<lb/>
經止獲麟孔子卒傳止韓魏反而䘮之之後殆未有此書也<lb/>
願見不可得則曰此吾身後之書近既得之誦讀不巳不揣<lb/>
而為之序其門人遂以銘為請鑰欲述公行事或恐有觸忌<lb/>
之嫌自以投閒十有三年已挂衣冠視䕃㡬何知公為最詳<lb/>
若畏避而沒其實豈不負吾亡友㑹稿未集而病深恐溘先<lb/>
朝露不䆒此志小愈遂扶憊而畢之公風度髙逺動輙過人<lb/>
詩律之精深字畫之遒媚登覽髙致吟諷低昻親之則使人<lb/>
意消王謝韻度尚可想也方　主上在宫邸時寮寀以詩為<lb/>
夀惟翊善黄公與公之詩皆有諷諌　上為置酒各親書所<lb/>
<pb n="KR4d0233_SBCK_052-7b"/>
上詩謝之公後嘗奏知以　御札登諸石而䟦其下以其藁<lb/>
示鑰未及刻而公歸訪求此藁不可復得猶記其略云季札<lb/>
觀樂歌頌而曰哀而不愁太史公讀虞書至於君臣相敕維<lb/>
是㡬安未嘗不流涕也成王作頌推已懲艾可不謂戰戰恐<lb/>
惧善守善終哉蓋頌者不專於羙盛徳之形容皆敕戒之<lb/>
義秦斯以来此義殆絶鑰讀之為之感咽嗚呼此又先儒之<lb/>
所未彂也銘曰<lb/>
　　温居瀛壖　儒學之淵　間氣所鍾　挺生斯賢<lb/>
　　向舒金玉　游夏淵源　羣書博極　本末貫穿<lb/>
　　退然布衣　名震八埏　晚登周行　帝席為前<lb/>
　　典刑其存　訓詞是專　王邸螭陛　史館經筵<lb/>
　　獨當雷霆　力欲囬天　經世澤民　齎志終焉<lb/>
　　天之生才　夫豈偶然　儲神毓秀　其必有年<lb/>
<pb n="KR4d0233_SBCK_052-8a"/>
　　䆠匪不逹　受才則全　道之不行　頼有遺編<lb/>
　　後有百載　復見儒先　哀哉止齋　見此銘鐫<lb/>
　宋故寳謨閣待制致仕贈通議大夫陳公行狀<lb/>
公諱傳良字君舉姓陳氏其先自閩徙温州瑞安縣之㠶逰<lb/>
鄉至公八世矣曽祖靖祖邦皆有隱徳考彬深於易學潔行<lb/>
自晦鄉里稱為長者以公貴累贈朝請大夫妣徐氏贈令人<lb/>
公英邁不羣疆學篤志其為文出人意表自成一家人相與<lb/>
傳誦歲從㳺者常數百人宗正少卿鄭公伯熊大理正薛公<lb/>
季宣皆以經學行義聞于天下公每見二公必孜孜求益脩<lb/>
弟子之禮一日與薛公語恍然若有所失乃獨潜心易論語<lb/>
二書求古聖賢所以窮理盡性之要近思深探弗造其極致<lb/>
弗措也既而薛公客晋陵公徃從之薛公與公語合喜甚益<lb/>
相與考論三代秦漢以還興亡否泰之故與禮樂刑政損益<lb/>
<pb n="KR4d0233_SBCK_052-8b"/>
同異之際蓋於書無所不觀亦無所不講經年而後别去還<lb/>
過都城始識侍講張公栻著作郎吕公祖謙數請間扣以為<lb/>
學大指互相彂明二公亦喜得友恨見公之晚是歲乾道六<lb/>
年也其秋入太學國子祭酒芮公曄雅聞公名親訪公于所<lb/>
隷齋見其二子且即以公為學諭俾為諸生講說經義公以<lb/>
非故事固辭芮公不可公遂謁吿去從容天台鴈蕩間益䆒<lb/>
其學越二年禮部以名聞　孝宗方銳志治功慨然慕唐太<lb/>
宗之為人於是臨軒以太宗事䇿新進士公對言　陛下有<lb/>
無我之量而累於自喜有知人之明而累於自恃是以十有<lb/>
一年于兹而治績未進於古下情猶鬰公論猶沮士大夫猶<lb/>
有懐不敢盡且以太宗求諌崇儒等事反復規諷其言深婉<lb/>
切至有司竒之将請寘第一或議不合猶在甲科當是時公<lb/>
名震天下其文流入夷貊授迪功郎泰州州學教授未赴參<lb/>
<pb n="KR4d0233_SBCK_052-9a"/>
知政事龔公茂良為　孝宗稱公之材特除太學録　車駕<lb/>
幸學改承奉郎居歲餘力求外𥙷吕公方在三館謂公曰盍<lb/>
少留公曰出䖏之義不敢不謹其始也添差通判福建丞相<lb/>
梁公克家領帥事委成于公公為之畫凢一路若郡所當興<lb/>
廢及訟獄之曲直一裁以義無所囬屈疆禦者不得售其私<lb/>
始忌且怨州人有方在諌省者論公罷之居二年主管台州<lb/>
崇道觀又二年差知桂楊軍又三年乃之官居閒既乆日覃<lb/>
思於六經将有所述以開後學一室蕭然與士友終日澹如<lb/>
也治桂楊首為教條戒其吏以徙善逺罪諭其民以孝弟婣<lb/>
睦人感公徳意不嚴而化蠲民宿負及縣月輸之未入者凢<lb/>
廩藏受輸以例取嬴者悉裁之明條目簡文移縣得逹情於<lb/>
郡而吏無所容姦郡計自𥙿歲小旱預出錢糴于旁郡置數<lb/>
塲以糶糶巳復糴循環不乏又聴民以薪易官粟或就役于<lb/>
<pb n="KR4d0233_SBCK_052-9b"/>
官食其力民無飢者連帥潘公畤以緡錢五千助糴公益以<lb/>
郡錢立式貸之約歲登償及期不復索　光宗受禪除提舉<lb/>
湖南常平茶塩去郡老稚遮送不絶明年就除轉運判官湖<lb/>
湘民無子孫者率以異姓為後吏利其貲輙沒入之公曰使<lb/>
人絶祀非政也况養遺棄固有法存其後者㡬二千家潭州<lb/>
常平粟且四十萬而全永道等州數絶少無以備歉歲公曰<lb/>
移多益寡使者職也既掌漕猶攝庾事乃令諸州各留歲運<lb/>
粟以益常平以潭之常平代其輸郡告乏者减其送漕司之<lb/>
錢民輸折苗錢重為損其直潭州櫧州市酒課歲嘗至緡錢<lb/>
二十萬遂以配于民為額公攝州事按舊籍頓减之民得少<lb/>
紓改提點浙西刑獄過闕留為吏部員外郎論對奏言　藝<lb/>
祖皇帝垂𥙿後人專以愛惜民力為本熈寜以来用事者始<lb/>
取　藝祖約束一切紛更之諸路上供歲額増於祥符一培<lb/>
<pb n="KR4d0233_SBCK_052-10a"/>
崇寜重修上供格頒之天下率増至十數倍其他雜歛則熈<lb/>
寜以常平寛剰禁軍闕額之類今項封樁而無額上供起於<lb/>
元豐經制起於宣和緫制月樁起於紹興皆迄今為額折帛<lb/>
和買之類又不與焉茶引盡歸於都茶塲塩鈔盡歸於榷貨<lb/>
務秋苗斛斗十八九歸於綱運州縣無以供則豪奪於民民<lb/>
困極矣方今之患何但夷狄蓋天命之永不永在民力之寛<lb/>
不寛耳豈不甚可畏哉　陛下宜以救民窮為巳任推行<lb/>
藝祖未泯之澤以為萬世無疆之休且言今天下之力竭於<lb/>
養兵而莫甚於江上之軍都統司謂之御前軍馬雖朝廷不<lb/>
得知緫領所謂之大軍錢糧雖版曹不得與於是中外之勢<lb/>
分而事權不一施行不專雖欲寛民其道無繇誠使都統司<lb/>
之兵與向者在制置司無異緫領所之財與向者在轉運司<lb/>
無異則中外為一軆中外一軆則寛民力可得而議矣　上<lb/>
<pb n="KR4d0233_SBCK_052-10b"/>
從容嘉納謂公曰朕思見卿乆矣卿學問深醇著書必多可<lb/>
悉以進也遂遷秘書少監公進周禮說以格君心正朝綱均<lb/>
國勢爲目目各四篇兼實錄院檢討官選兼　皇子嘉王府<lb/>
賛讀公以爲王者之學經世爲重　祖宗成憲尤當先知<lb/>
乃纂次　建隆以来行事之要爲　王講誦大指每至立<lb/>
國規摹必歴叙　累朝因革利害附見其下本末粲然如示<lb/>
諸掌紹熈三年十二月擢起居舍人四年正月兼權中書舍<lb/>
人先是　上少不豫群臣奏請或弗時决公言一國之勢譬<lb/>
如一身少有壅底便生疾恙若今日遷延某事明日阻節某<lb/>
人人心益玩主勢益䡖設有姦憸乗時爲利則中外之情不<lb/>
接威福之柄可移雖是擅傳㫖揮将亦無從覺察陛下何<lb/>
不務自寛大以怡精神出則從順動之宜居則享燕聞之福<lb/>
而乃徒速無故之謗且貽萬一之憂哉又言人主不自疆則<lb/>
<pb n="KR4d0233_SBCK_052-11a"/>
䜛間迎合之訃得以乗之因其厭省覽也則有以好名之說<lb/>
中傷忠讜因其憚改作也則有以生事之說沮壊事功凢若<lb/>
此皆䜛間也因其近聲色也則有以勿問外人之說固結宫<lb/>
禁因其樂燕飲也則有以勿親小事之說竊弄威福凢若此<lb/>
皆迎合也䜛間之計中則君子日踈迎合之計中則小人日<lb/>
親而其極至於天變不告邉警不聞如是而天下不多事者<lb/>
未之有也給事中兼　嘉王府翊善黄公裳以封還除目改<lb/>
兵部侍郎公言給舍封駮是謂官守若以為是則當聴從若<lb/>
以為非則當罷黜今隂廢其言而陽遷其官是非不明賞罰<lb/>
倒置不謂清時有此過舉乞令裳依舊供職以釋在廷之疑<lb/>
池州副都統制率逢原就除都統制公言逢原專横掊尅士<lb/>
伍咸怨淮西緫領鄭湜姑按其偏将以警之逢原懼而自劾<lb/>
方詔放罪不應信宿之間遽有遷擢　詔依巳降旨揮公復<lb/>
<pb n="KR4d0233_SBCK_052-11b"/>
<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>論之陳源除入内内侍省押班給事中駮之不可以書讀<lb/>
矣公言源僣侈專横得罪　髙宗投竄逺方籍入家産及許<lb/>
逐便以来間有㤙命則臣僚相繼論奏悉蒙開納今瑣闥迫<lb/>
於天威黽俛書讀臣必不敢奉　詔草詞　内批張子仁除<lb/>
節度使公言留正輔相𥘉政于今五年待罪郊外而去留未<lb/>
决趙雄以前宰相起帥江西抱病告終而恤典不及西陲擁<lb/>
兵十萬吴珽物故擇代不可不謹恤終不可不至而屏去申<lb/>
奏以為失實當此時也乃遽獨加㤙於勲舊之家輕重不倫<lb/>
先後失序臣深為聖明惜之　詔子仁係勲臣子可與書行<lb/>
公又言報荅舊勞孰與輔𥘉政者之為親矜憐後裔孰與專<lb/>
帥閫者之為重　陛下儻下察末議少霽威嚴天意豁然群<lb/>
疑冰釋事関廊廟則立賜施行憂在疆埸則亟湏䖏置庻㡬<lb/>
國家尊榮朝野欣豫奏雖不報然陳源竟不命詞張子仁亦不<lb/>
<pb n="KR4d0233_SBCK_052-12a"/>
果授越是歲十二月遷起居郎公言　陛下覆護臣子容忍<lb/>
不棄而不務明其去就之誼比有以䑓官察宰屬者矣　陛<lb/>
下皆出之俄而並召並用為卿将孰是孰非耶有以後省駮<lb/>
從班者矣　陛下為罷給事中巳而並除職名一去為郡一<lb/>
為王府官然則是俱有罪耳有以諌官䟽大臣者矣　陛下<lb/>
欲並用之大臣乞去不得請諌官乞去又不得請然則是俱<lb/>
賢耳至如臣不度踈賤論奏内侍不當為知省官　陛下雖<lb/>
納臣之章不行詞不賦祿而其人至今出入禁闥與見任無<lb/>
異則是中書後省與黄門相持不决尤所未喻碩　陛下明<lb/>
人臣去就之誼自不肖臣始時　上疾猶未平重華之朝稍<lb/>
闕大臣而下交進更諌公自以受知最深每入對必以父子<lb/>
天性及古今禍福安危之際委曲開陳期以感悟　上心<lb/>
上亦為之動及　孝宗有疾公踰旬三請對以為兩年以来<lb/>
<pb n="KR4d0233_SBCK_052-12b"/>
以不過宫諌者多矣　陛下間或聴之亦無過勉疆一出臣<lb/>
獨私念　陛下特誤有所疑積憂成疾以至于此每於　陛<lb/>
下心事之間反覆開明至於深入切中　陛下爲臣傾倒一<lb/>
無隱情然而今日確許明日中變以誤爲實而開無端之釁<lb/>
以疑爲信而成不療之疾是　陛下自貽禍也公敷奏剴切<lb/>
上未能聴因面乞納祿不許最後復言今天下本無事而<lb/>
陛下以憂疑失人心若聖意釋然則群情自觧轉禍爲福不<lb/>
過反掌之間臣言不足聴當永辭闕庭是以復論人心可畏<lb/>
之說碩　陛下亟圖之是日公論諌益切度　上意弗囬乃<lb/>
上致仕之奏　上曰甚好甚好公退則申尚書省自免而歸<lb/>
改祕閣修撰復兼　嘉王府賛讀公辭不拜　今上受内禪<lb/>
三日　詔公歸班又四日除中書舍人公三辭而後受未至<lb/>
命兼　侍講時方博延名徳之士進諸朝廷知潬州朱公熹<lb/>
<pb n="KR4d0233_SBCK_052-13a"/>
召為煥章閣待制侍經筵與公同日造朝班行相慶公入見<lb/>
首言　陛下嗣守丕圖宜上稽　孝宗明㫁緫攬之政兼軆<lb/>
上皇隆寛不自用之羙參酌　兩朝治軆擇其為天下後世<lb/>
便者兼行之　詔知閣門事謝淵係　皇太后親弟特給全<lb/>
俸今同知樞宻院事樓公鑰時為給事中封還錄黄公言樓<lb/>
鑰所駮允當望追寢前命臣失於論奏乞正鹵莽之罪因言<lb/>
陛下臨御未乆每事當遵守法度近因臣下妄有陳乞徃徃<lb/>
直降　内批或與差遣或添請給人從深恐自此浸開倖<lb/>
門願　陛下念付託之重加兢惧之誠凢宫禁謮求㫁勿<lb/>
垂聴兼直學士院㑹有　詔朱熹與在外宮觀公請對将陳<lb/>
其不可　詔俟别日宣引公連䟽言朱熹三朝故老難進易<lb/>
退欣慕聖明幡然一出天下相賀以為得人則進退之間豈<lb/>
宜容易　内批之下舉朝失色臣不敢書行後四日　詔朱<lb/>
<pb n="KR4d0233_SBCK_052-13b"/>
熹進寳文閣待制與郡未㡬以公兼實錄院同修撰公以史<lb/>
事宜有專官再辭不許阜陵復土　上始自　重華宫入居<lb/>
大内公首請増置諌貟收用恬退之士詔問民間疾苦　上<lb/>
雅敬公每對必虛巳以聴始上在潜邸寮寀因誕日以詩為<lb/>
夀公與翊善黄公詩皆以開導徳性冀有所規益　上感二<lb/>
公意各親書其詩謝之於是　上屢趣公為䟦語刋石同進<lb/>
者以　上眷公厚始多忌之知閣門事韓侂胄浸竊威福倚<lb/>
言路以排斥忠正有上章詆公者　詔提舉江州太平興國<lb/>
宫慶元二年夏言者復交章詆公　詔降三官罷宫觀公屏<lb/>
居杜門一意韜晦榜所居室曰止齋日徜徉其間賔至則相<lb/>
與講論經史亹亹不厭故舊之在朝者或因人問公起居公<lb/>
皇恐遜謝而巳嘉泰二年正月　詔復元官提舉江州太平<lb/>
興國宮三年起知泉州公以疾力辭許之授集英殿修撰疾<lb/>
<pb n="KR4d0233_SBCK_052-14a"/>
益侵請謝事授寳謨閣待制以其年十有一月丙子卒于家<lb/>
屬纊酌酒與兄訣凝然而逝年止六十有七積階至朝議大<lb/>
夫爵永嘉縣男訃聞贈通議大夫娶張氏主管禮兵部架閣<lb/>
文字孝愷之女封令人以婦徳称先公八年卒子男一人師<lb/>
轍承務郎新監臨安府塩官縣買納塩塲師朴承務郎女七<lb/>
人長適迪功郎新光化軍司理參軍潘子順先卒次適從政<lb/>
郎福州連江縣丞薛師雍次適迪功郎新䖏州儒學教授林<lb/>
子熈次適迪功郎新福州連江縣尉徐冲次適進士張紹次<lb/>
適進士張疇次未行孫女一人𨳩禧元年三月庚寅師轍等<lb/>
奉公之䘮合葬于所居前山令人之兆公剛毅洞逹寛博樂<lb/>
易其為學先於致知充以涵養黙識自得不可企及而篤於<lb/>
躬行周於人情事物兼博約貫精粗不倚于一偏與同志論<lb/>
學必以兢業為先蓋其所自用功䖏也事兄恭謹終老不懈<lb/>
<pb n="KR4d0233_SBCK_052-14b"/>
自奉清約閨門肅然其接人委曲周盡人人得其歡心汲引<lb/>
後進如恐不及小善曲藝奨予無倦士多不逺數千里樂從<lb/>
公逰公随其所長誘掖磨琢以成其材在湘中奉詔薦湖廣<lb/>
之士以今四川安撫制置使吴公獵為稱首其他如宋文仲<lb/>
楊炤蔣礪皆一時之選及在後省丞相留公正知樞宻院事<lb/>
胡公晉臣數訪人物公為言某人有徳某人有材冝兼收而<lb/>
器使之毋有所偏廢二公以公言多所引用公未嘗以語人<lb/>
也公早有重名<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾者衆徃徃為謗語以中傷公故當<lb/>
孝宗有為之時　主上碩治之始而不得少安於朝退而家<lb/>
食者前後且二十年比　上念公起鎮名藩天下期以復用<lb/>
而公巳病篤矣卒之日室無餘貲田不過二頃其葬也資友<lb/>
朋之<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>以集事然後誘沮公者始皆愧服公在三山閱故府<lb/>
所藏　累朝詔條凢財賦源流　國史所不盡載者考之悉<lb/>
<pb n="KR4d0233_SBCK_052-15a"/>
得其要領常以為　祖宗徳澤深厚而後来有司乗時易令<lb/>
取民之數乃過於前代宜有以變而通之故一見　光宗首<lb/>
陳其要及轉對則乞議免役錢進故事則乞除身丁錢至<lb/>
上𥘉親政則又乞出内帑助版曹經費少寛催理以紓民力<lb/>
然皆言之而未及用天下不少𬒳其澤也公既沒之四年<lb/>
上誅韓侂胄盡黜其黨一時故老為侂胄所排斥者收用略<lb/>
盡使公尚在得復見　上以素所考論次第條奏見於施行<lb/>
其所補豈有淺淺哉公有毛氏詩觧詁二十卷周禮說三卷<lb/>
春秋後傳十五卷左氏章指三十卷讀書譜一卷建隆編一卷<lb/>
制誥集五卷文集三十卷公深於春秋其於王覇尊卑華夷消<lb/>
長之際及亂臣賊子之所由来發明獨至又以為左氏最有功<lb/>
於經能存其所不書以實其所書故作章指以明筆削之義<lb/>
樓鑰為之序曰自有春秋以来蓋未有此書也平生篤於學<lb/>
<pb n="KR4d0233_SBCK_052-15b"/>
易嘗爲之說而未及就㓜學未冠從公逰朝夕侍側者且十<lb/>
年公愛而教之勉以前輩學業㓜學雖不敏然佩公之訓不<lb/>
敢自棄每視公以爲出䖏知公獨詳敢狀其言行之大略以<lb/>
上於太史氏謹狀<lb/>
嘉定元年十一月日學生朝議大夫試尚書吏部侍郎兼侍<lb/>
　講兼直學士院蔡㓜學狀<lb/>
宋故通議大夫寳謨閣待制陳公墓誌銘龍泉葉適撰<lb/>
公姓陳氏諱傳良字君舉温州瑞安人𥘉講城南茶院時諸<lb/>
老先生傳科舉舊學摩蕩鼓舞受教者無異辭公未三十心<lb/>
思挺出陳編宿說披剥潰敗竒意芽甲新語懋長士蘇醒起<lb/>
立駭未曾有皆相號召雷動從之雖縻他師亦籍名陳氏由<lb/>
是其文擅於當世公不自喜悉謝去獨崇敬鄭景望薛士龍<lb/>
師友事之入太學則張欽夫吕伯恭相視遇兄弟也四方受<lb/>
<pb n="KR4d0233_SBCK_052-16a"/>
業愈衆乾道八年䇿進士殿臚定公對第一奏入不果用教<lb/>
授泰州　朝廷難以銓法持之遂除太學錄将召試館職復<lb/>
不果使告公将以為編修官公辭焉通判福州右正言黄洽<lb/>
引王安石事劾公罷主管崇道觀知桂陽軍或言知名士廢<lb/>
不用凢三十三人公為其首執政病之稍遷提舉湖南常平<lb/>
茶塩轉運判官浙西提刑吏部員外郎去　朝十四年至是<lb/>
而歸鬚髪無黒者都人聚觀嗟歎號老陳郎中　光宗逆勞<lb/>
曰卿昔安在　朕思見乆矣其以所著書示　朕遷祕書少<lb/>
監兼實録院編修官皇子賛讀歴起居郎舍人兼中書舍人<lb/>
㑹　上疾不能覲　重華公隂諷顯諌危論婉說因乞致仕<lb/>
岀殿不返舍改祕閣修撰復兼賛讀不至　今上即位除中<lb/>
書舍人侍講同實錄院修撰直學士院　御史中丞謝深甫<lb/>
論公言不顧行提舉興國宫居二年察官交䟽削秩罷時慶<lb/>
<pb n="KR4d0233_SBCK_052-16b"/>
元二年也嘉㤗三年始復官再為興國宫知泉州辤授集英<lb/>
殿修撰待制寳謨閣三年十一月丙子卒開禧元年三月庚<lb/>
寅葬于㠶逰鄉湗村前山距家巷語可逹也夫人張氏封令<lb/>
人子師轍師朴師朴承務郎師轍新監塩官買納塲潘子順<lb/>
薛師雍林子熈徐冲皆婿也既仕未仕者張紹張疇未嫁者<lb/>
一女孫女二人公之從鄭薛也以克巳兢畏為主敬徳集義<lb/>
於張公盡心焉至古人經制三代治法又與薛公反復論之而<lb/>
吕公為言　本朝文獻相承所以垂世立國者然後學之本<lb/>
末内外備矣公猶不巳年經月緯晝驗夜索詢世舊繙吏牘<lb/>
蒐㫁簡采異聞一事一物必稽於極而後止千載之上珠貫而<lb/>
絲組之若目見而身折旋其間吕公以為其長不獨在文字<lb/>
也公既實究治軆故常本原　祖　宗徳意欲减重征捐末<lb/>
利還之於民省兵薄刑期於富厚而稍修取士法養其義理<lb/>
<pb n="KR4d0233_SBCK_052-17a"/>
㢘耻爲人才地以待上用其於君徳内治則欲内朝外廷爲<lb/>
人主一軆群臣庻民並詢迭諌而無壅塞不通之情凢成周之<lb/>
所以爲盛皆可以行於今世視昔人之致其君非止以氣力<lb/>
負荷之華藻潤色之而巳也嗚呼其操術精而致用逺弥綸<lb/>
之義弘矣蓋魯有臧文仲鄭有子産齊有晏嬰晉有叔向四<lb/>
人者當周之末造能新羙舊學而和齊用之尊奉前聞而斟<lb/>
酌行之不嗇於古不狃於今是能輔當時而傳後世此春秋<lb/>
名世之士孔子之所賢者也今公亦考元祐慶暦上極建隆<lb/>
以逹于紹興之後将<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>理弦續起廢疾解倒懸而燠休之使<lb/>
公而得盡其用則未知於四人者孰先後也始公以盛名天<lb/>
下歸重意其将有爲矣其錄太學也議科舉敝法頗<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括之<lb/>
而已然而拘於常而習於故者以爲異矣其倅福州也平一<lb/>
府曲直使不得隱而巳然而畏其明而苦其决者以爲專矣<lb/>
<pb n="KR4d0233_SBCK_052-17b"/>
流言轉易應和喧然而公之道不得行矣　孝宗嘗於禁中<lb/>
從容讀公所論著　光宗嘗因直前獨對許公且大用及<lb/>
今上御極有講堂之舊招来𥘉載有咨謀之羙然而䜛之慘<lb/>
者奪其眷忌之巧者蔽其知而公之身竟以斥矣如彼四人<lb/>
者使其君臣之際上下之交不遂靡然為時所向而謗譽雜<lb/>
於朝市疑信異其始終則夫功烈之成就曽不能萬一而况<lb/>
其有大於四人者乎此余所以歎其開物之易而周身之難<lb/>
成名之厚而收功之薄也悲夫公葬四年吏部侍郎蔡行之<lb/>
始狀其行於太史行之從公蚤載之詳余亦陪公逰四十年<lb/>
教余勤矣故掲其平生大指刻於墓上以記余之哀思而行<lb/>
之巳載者不復述也銘曰<lb/>
　嗚呼陳公未壮而興群士驚奔来師来承三代統紀漢唐<lb/>
　制度百世雖逺一二以數事研於終徳復於𥘉彂為辭華<lb/>
<pb n="KR4d0233_SBCK_052-18a"/>
　乃學之餘内聖外王本末鴻纖春秋四人孔子所嚴建隆<lb/>
　之元實為下武斟酌損益可繼堯禹天欲平治必待其才<lb/>
　生之甚難莫我肯培名胡忌髙實奚惡富裂棄文錦縫彼<lb/>
　敗素寄印如纍其䜛云云擁書如林其樂欣欣有橘之菔<lb/>
　有<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>之芬有挐其舟音逺不聞我瞻湗村泚矣南塘二物<lb/>
　則存公乎在亡<lb/>
止齋先生文集附録卷之五十二<lb/>
<pb n="KR4d0233_SBCK_052-18b"/>
</p>
<p>
</p>
  </div>
</body>
</text>
</TEI>
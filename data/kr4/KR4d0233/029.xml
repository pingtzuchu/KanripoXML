<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_029-1a"/>
止齋先生文集卷之二十九<lb/>
　　　壬辰廷對<lb/>
臣恭惟陛下彂徳音下明詔博考漢唐巳然之効下問承學<lb/>
之臣慊然有師古不自用之心頋臣淺陋何以稱塞抑臣聞<lb/>
自古建議之臣赴功之臣翊扶治道之臣類竊嘆曰不遇聖<lb/>
主如遇聖主當不自用則言無難行事業無難就者臣亦稽<lb/>
之漢唐興王雖六七作考論君徳鮮能全羙是以規模𥚹迫<lb/>
而治効凡近陛下寛仁神武對于二五之隆粤自紹堯所以<lb/>
剪除文具脫畧邉幅嘉與群臣洗凡而破陋以躋至治以迓<lb/>
宏休甚盛甚羙臣愚妄自量度陛下之　聖誠具二羙何謂<lb/>
二羙臣觀比年有大更張有大施設造命之初慮不可奪一<lb/>
旦事狀陳露　陛下頓悟立改曾無留難天下咸曰陛下之<lb/>
無我自昔所進今不知其為何以其間盖有違詔令負任使<lb/>
<pb n="KR4d0233_SBCK_029-1b"/>
者陛下察見情偽一予一奪動中公議天下咸曰陛下之知<lb/>
人夫以無我之量知人之明於漢唐可俯視焉而臣伏讀聖<lb/>
䇿曰朕丕承大統司牧兆人寅畏嚴恭懼徳弗類是以順考<lb/>
帝王之憲鋪尋載籍之陳求其可師以濟于治盖方慊然師<lb/>
古而不自用如此則臣所謂言無難行事業無難就者捨此<lb/>
時尚安湏耶然而十有一年于兹而治績未進于古下情猶<lb/>
欝公論猶沮士大夫猶有懐不敢盡獨何歟或者陛下之所<lb/>
以聖亦所以累盛徳歟不自用之心雖能形之於言未能克<lb/>
之於事歟臣竊迹前事曩者創復彂運經營移屯當時廷臣<lb/>
亦有䟽其非是者而　陛下姑惟試之終於無狀今謀者有<lb/>
譴矣<hi>将命者有譴矣豈惟朝野</hi>誦九重之不吝而服其英㫁哉雖陛下将<lb/>
自喜矣苟惟自喜是以為累夫有去故之喜則有圖新之謀<lb/>
抑臣未知来者之獻計果有以異乎此否也以臣叅之輿言<lb/>
<pb n="KR4d0233_SBCK_029-2a"/>
揆之事情其誕謾苟且舉是類耳陛下捨彼取此而不察其<lb/>
適相類臣恐後之悔今亦猶今之悔昔無乃以大有為之時<lb/>
徒費而為改過之日月乎夫以天子聖明春秋鼎盛何向不<lb/>
立今且二紀歴日彌長歲復一歲改過不給可不為惜乎漢<lb/>
元帝唐徳宗寵任群佞不移如山遇主如此政復何恨柰何<lb/>
以虚心大度過不憚改而僅足以度越庸主而　竟無所施<lb/>
也聴言之道亦於誤者察之耳假如曩者以好邊功誤繼今<lb/>
言邉功者無遽聴可也反而求之愛根本可也曩者以徼近<lb/>
利誤継今言近利者無遽聴可也反而求之識大軆可也且<lb/>
陛下何不一思曩者誰為主張是乎時不再来事且積廢毎<lb/>
試不効曾未决捨巳乃數悔而頻改之豈所以圖全耶臣是<lb/>
以妄議陛下雖有無我之量而累於自喜也且陛下之所尊<lb/>
信所寵任其果以為皆忠實而無欺乎深謀逺慮而無敗事<lb/>
<pb n="KR4d0233_SBCK_029-2b"/>
乎若果待之如此臣知陛下必巳舉國以授之矣今乃不然<lb/>
雖巳尊信巳寵任盖至於論人論亊之際陛下類有執而不<lb/>
從從而不盡者然則尚疑之歟夫尚疑其人則必既其情而待<lb/>
遇如故委寄如故　何耶豈非聖明之意自謂吾能<lb/>
知之吾能駕馭之彼雖欲為欺不可雖欲害吾治不可姑亦縱<lb/>
捨而弗問乎以此自恃所患滋大何者聦明所加豈無限極<lb/>
萬機之務烏能徧知陛下之所執　十不一二而轉移侵竊於<lb/>
冥冥之中殆不可勝數矣夫未知猶可耳既已知之彼且求<lb/>
固凡所以自歸於君上者惟有恭順耳惟有伺候趨和耳惟<lb/>
有養交借譽以蓋前愆耳　陛下見其如此因置弗慮豈知<lb/>
面從者皆所以為背違之地乎苟無誠慤豈足慿藉今予之<lb/>
亊權假之歲月足以遂其私矣徒曰駕馭隂受其害此臣所<lb/>
大惑也大抵使貪使詐惟瓜牙之賤役可也股肱心膂要湏<lb/>
<pb n="KR4d0233_SBCK_029-3a"/>
忠良用人之道百王一法不宜以洞見是非易此弗守臣是<lb/>
以妄議陛下雖有知人之明而累於自恃也夫　陛下之<lb/>
　師古豈不曰吾将不自用也然而陛下以無我之量而累<lb/>
於自喜以知人之明而累於自恃始臣管窺陛下之所以師<lb/>
古是誠不自用耶抑名曰師古而實自用也臣伏讀聖䇿曰<lb/>
惟七制之明后若三宗之顯王固本培基則有務徳之君振<lb/>
旅治兵則有雄才之主習聞其號未睹厥成咸有所偏未臻<lb/>
于極夫樂其號而考其成患其偏而要其極誠如所言信<lb/>
陛下有師古之實矣抑臣有疑焉何也臣伏讀聖䇿曰若孝文<lb/>
之徳則罪不孥官不女惜露䑓之費除租稅之征可謂仁矣<lb/>
然而恬芒刃之施釋斧斤之用惟尚寛厚其威不伸朕以孝<lb/>
文之文也而能厲之以武不亦善乎臣固知陛下慕文帝之<lb/>
寛仁足以冨民而所闕者武功也且陛下自度所以富民者<lb/>
<pb n="KR4d0233_SBCK_029-3b"/>
何如文帝耶臣觀文帝以錢榖問丞相而陳平不對謂是有<lb/>
司事耳非所以煩廟堂由是漢之計臣得以自盡倉廪之吏<lb/>
至以氏其子孫臣不識今之所謂家宰制國用於左藏之外<lb/>
別為南庫者何也且其辭曰經費一領於大農而増羡幣餘<lb/>
之入南庫受之其名頋不甚羙乎然而操制國之權與司農<lb/>
孰為輕重增羡者遄有遷擢經賦辦否則莫能黜陟也厥今<lb/>
漕臣守臣類多自營觀此二途意将安向是以比歲經賦日<lb/>
耗而南庫之積日滋大農告匱時捐數有萬緡以相𥙷足比<lb/>
及奏聞屢有徳色且均之為國用耳虚彼盈此竟何謂耶夫<lb/>
兵廪如昨吏禄如昨凡歲百湏如昨而大農甚匱将安取此<lb/>
陛下信以為版曹諸臣自賣以取辦乎抑甘受闕額擁虚数<lb/>
坐俟乏絶𬒳誅譴乎不能為此必且他為謬巧以苟逭嵗月<lb/>
之責是以上不加賦而民生嗷嗷夫暴征横歛出於朝廷則<lb/>
<pb n="KR4d0233_SBCK_029-4a"/>
羣臣得以論列細民得以赴愬今也州縣之賦一按故籍無<lb/>
秋毫加益焉而有司巧為斡旋暗相資奉旁縁科色誅求錙<lb/>
銖羣臣欲論列之耶細民欲赴愬之耶而獨無彰彰之名可<lb/>
以指摘所以至仁在上惻隠至矣而澤不下流是可不為寒<lb/>
心夫文帝以司農理財至於寡取　陛下以宰相理財至於<lb/>
多取臣故曰　陛下慕文帝之富民而不由其道所以評文<lb/>
帝者誠善矣而無益於治也臣伏讀聖䇿曰若孝武之功則<lb/>
選明将討不服匈奴逺遁百蠻向風可謂盛矣然而積屍暴<lb/>
骨快心胡越財賄耗而不贍干戈因以日滋朕以孝武之武<lb/>
也而能本之以仁不亦善乎臣固知　陛下慕孝武之雄才<lb/>
足以強兵而所不取者薄於仁也且　陛下選将厲兵亦嘗<lb/>
用武帝故事乎臣觀武帝操縱将帥最有䋲尺　旦乃以愛<lb/>
故欲将貳師夫以帝之威靈寵一偏将其誰敢議而帝也必<lb/>
<pb n="KR4d0233_SBCK_029-4b"/>
枚卜諸将貳師最吉然後行之誠不欲以女子之故弛廢家<lb/>
法抑絶廷議也今天下之兵不属之三衙與邉帥乎或云近<lb/>
者禁扈之際專閫之寄徃徃由徑抑臣䟽逺未知信否間亦<lb/>
得之防夫走卒街談巷議以為諸将平時所以侵尅廪錢隠<lb/>
占伍籍貿易稱貸以謀聚財大抵将以結交媒進身耳臣竊<lb/>
憤之夫以陛下䔍意戎事妙選授鉞雖大臣且不預議尚安<lb/>
有此日夜思念莫執其咎或者左右朝夕積譽之漸逰談之<lb/>
久亦足以宿留宸聦而宻囬天聴耶患生所忽殆不易知<lb/>
陛下習聞姓名忽不以次用之當是時豈敢有誦言論薦者<lb/>
乎蓋其於簡記之先借助多矣夫㫁自宸衷㤙顧歸下賂入<lb/>
私室怨在公家凢有愛君之心誰忍聞此况又将帥素輕士<lb/>
不素附而欲望其立功靖邉不亦難乎且武帝以私選将猶<lb/>
不廢公　陛下以公用人柰何不稽于衆顧得以容私耶臣<lb/>
<pb n="KR4d0233_SBCK_029-5a"/>
故曰陛下慕孝武之強兵誠得其所長而擇将之理未盡臣<lb/>
未見其能強兵也臣伏讀聖䇿曰文者帝王之利器武者文<lb/>
徳之輔助也文之所加者深則武之所及者大唐之太宗實<lb/>
惟兼之觀其内平禍亂外除夷狄安靖黎元各有生業史氏<lb/>
所以稱其功徳兼隆由漢以来未之有也臣又以知陛下小漢<lb/>
家之偏尚而想正觀之獨隆陛下之志豈不大而學豈不博<lb/>
哉然臣㩀漢鑒今未能無惑而折衷諸唐殆有四未諭焉夫<lb/>
陛下以古問臣臣不敢徒以古對如陛下誠有慕於唐歟臣<lb/>
請言今之所以異於唐者碩陛下審擇而更張焉則豈惟如<lb/>
唐将有隆於唐者惟陛下所欲耳太宗諌官入閤之制非以<lb/>
求諌耶而陛下不樂忤意之臣此臣之所未諭者一也太宗<lb/>
幕府學士之選非以崇儒耶而陛下有䡖視儒生之名此臣<lb/>
之所未諭者二也太宗感魏證之言使群臣不存形迹陛下<lb/>
<pb n="KR4d0233_SBCK_029-5b"/>
乃以近名責臣下此臣之所未諭者三也太宗屈意讎臣而不<lb/>
以秦府自衛陛下乃以合黨疑外庭此臣之所未諭者四也<lb/>
臣非但以太宗望陛下者安敢懐所未諭而不試陳于前曩<lb/>
者議除發運議遣泛使論思　臣一語不合徃徃罷斥甚或<lb/>
流竄事亦少異矣雖然是尚有可諉者曰是非官守言責也<lb/>
日近除授而䑓諌有所彈奏舍人不書黄學士不草詔是不<lb/>
曰官守言責乎蓋軄分常事耳而夜半一紙忽從中出或廢或<lb/>
逐曾不淹辰而吏卒譏訶不容置輦轂下夫震霆不及掩耳<lb/>
古所以待桀猾也此皆陛下忠愛臣子進退惟命安用若此<lb/>
忽忽惶惑民聴哉夫陛下有混一夷夏之志而不能容一二<lb/>
齟齬之臣将以垂宗社無窮之休而不䏻少屈湏臾之聴省<lb/>
闥䑓掖虚位㡬月臣竊恠此何景而見於不諱之時也太宗<lb/>
獨不怒諌臣乎宮中無髪之語尚能忍之深知言路閉塞乃<lb/>
<pb n="KR4d0233_SBCK_029-6a"/>
人主切身利害彼紛紛以口舌爭者果誰為也臣以為陛下<lb/>
誠慕大宗當自求諌始腐儒空談祗亂人聴豈惟人主厭此<lb/>
雖稍知務書生固自厭此陛下不與共事其誰念之哉然而腐<lb/>
儒端不可用而不可有輕視儒生之名何也非所以招徠其<lb/>
類也非所以令衆庻見也脫有真儒亦其儔輩或以取輕為<lb/>
媿而一動歸去来之心陛下安能有之夫燕昭之禮郭隗其<lb/>
虚聲猶足以致士焉有聖人撫御天涵地育而一旦有弃士<lb/>
之名哉且以陛下臨御以来凢所謂陋儒其被戮辱蒙頓挫<lb/>
者誰乎蓋未之見而逺方之士風傳料想徃徃過當或曰經<lb/>
筵特虚器耳科詔特故事耳賜出身特未混流品耳無乃闕<lb/>
盛羙矣乎十八學士豈盡全才間亦無過區區章句文墨淺<lb/>
事而太宗兼取並蓄厥意不獨為縁飾也臣以為陛下誠慕<lb/>
太宗當自崇儒始夫好名之士貌異而心不同如其浮躁剛<lb/>
<pb n="KR4d0233_SBCK_029-6b"/>
愎掠羙于已而歸過于君誠不足頋惜也以臣泛觀人才無<lb/>
慮數等蓋亦有介直而不隠踈易而寡慮其温言似掠羙其<lb/>
憤悱似歸過者要其存心至拳拳也至不自為計也若以好<lb/>
名槩視無乃非所以全愛之乎且陛下亦知其所以失者乎<lb/>
其器度不宏其所養未厚焉耳夫惟容小所以見大納汚所以<lb/>
成深人主固當有逺過天下之量也儻亦以不推遜為諱不<lb/>
彌縫為嫌不㡬於示天下狹耶正使不然而以聖徳洪深責<lb/>
備臣子稍稍矜露亦恐凢百在位俱不足以望清光佐下風<lb/>
矣陛下将誰與共理乎臣故以為陛下誠慕太宗惟無以近<lb/>
名責臣下可也獨不觀魏證請以諌藳付史官乎脫欲爭名<lb/>
将以焚草為賢矣仆碑之䜛乃晚節一恨又何足法臣竊考<lb/>
自昔黨議多興於下何者此人臣相傾之私而非君上之願<lb/>
也蓋黨成則大官重權利歸于巳誅戮斬殺怨在一人而禍歸<lb/>
<pb n="KR4d0233_SBCK_029-7a"/>
社稷若其不成又将沉浮苟免耳由此觀之黨議成否一無<lb/>
便於上者此太宗所以中持衡焉無所偏倚以銷伏其爭而<lb/>
和平其心臣愚不識近日戒令何為而合黨之言累累發也<lb/>
以臣觀今群臣大抵外同内異惟身是計何暇相黨假如議<lb/>
一大政䟽一大臣甲纔譴訶乙且退縮其餘立而觀之耳甚<lb/>
者反是而迎合耳陛下何不審觀比年亦有議一事而連章不<lb/>
置如曩時濮議新法事乎亦有用一人更數年不奉詔如曩<lb/>
時李定入䑓宋敏求李大臨蘇頌之徒乎亦有逐一人而同<lb/>
列乞與俱坐如曩時范仲淹尹洙余靖之徒乎正患人臣不<lb/>
同心耳而陛下方以為黨此人臣私議於國何利而可倡於<lb/>
君上哉臣故以為陛下誠慕太宗惟無以合黨疑外廷可也<lb/>
牛李之禍唐之所以亡也豈太宗家法乎臣伏讀聖䇿曰瞻<lb/>
言清風竊所嚮慕伊欲規其能事跂其成績何修何飾而外<lb/>
<pb n="KR4d0233_SBCK_029-7b"/>
户不閉行旅不齎何取何營而斷獄㡬刑措米斗直三錢歟<lb/>
家給人足厥道何由仁義功利四者之宜當安所施臣以爲<lb/>
太宗能事成績不越數端陛下所爲修飾莫若去其不如太<lb/>
宗而就其如太宗者捨是将有所營取焉非臣之所敢知也<lb/>
且陛下試思臣之所未諭者其與太宗異果何由歟豈非恃<lb/>
天資之髙明謂天下可獨運而專齗歟昔正觀之初蓋有以<lb/>
獨運之說惑太宗者矣而太宗卒莫之聴是以後功利先仁<lb/>
義而收家給人足之効陛下欲比迹焉而操其所不用之術<lb/>
臣竊爲陛下惜之方今下情猶欎公論猶沮士大夫猶有懐<lb/>
不敢吐而陛下方且顧盻周行類不適用慨嘆當世殆無其<lb/>
人非以忤㫖而去則曰是腐儒耳則曰是好名耳則曰是黨<lb/>
耳然則陛下臨事腹心将安寄乎於是乎雖有弃文尚武親<lb/>
内踈外之心臣豈不知陛下固非好違經常　然改圗而徒<lb/>
<pb n="KR4d0233_SBCK_029-8a"/>
蒙不韙之議哉誠以一時聞望之士歴試而甚亡具十年以<lb/>
来凢許國者皆不踐言也大功未立萬緒缺然展轉周囬莫<lb/>
能與濟是獨非人臣負陛下至此哉雖然意有所偏則事有<lb/>
其禍詩不云乎無田甫田惟莠驕驕無思逺人勞心忉忉臣<lb/>
竊憂陛下之他有所求将以獨運専㫁而去道愈逺徒以<lb/>
勞心也且陛下之所以右武臣未知何如也竊聆近制削下<lb/>
拜之禮升雜壓之序夫操馭英雄亦顧聖略何如耳安用此<lb/>
瑣瑣為耶是固其細者也彼閨閤賔賛之臣肺腑之戚强名<lb/>
曰武特服餙類焉耳爵號類焉耳欲實安能而陛下優㳺容<lb/>
與累年之乆而再卑之樞筦之地豈惟縉紳煩言韋布䘮氣下<lb/>
至於老兵悍卒亦籍籍後議有侮視不平之心方當大有為<lb/>
之時而但曰不必右武誠迂濶矣若陛下但以名取苟服餙<lb/>
爵號僅與文士異輙取而寵之百僚之上罷亦不失麾鉞居<lb/>
<pb n="KR4d0233_SBCK_029-8b"/>
不足與謀也出不足與戰也無乃似武而卒非乎夫以似是<lb/>
而非之人躐䖏民上而曰以作士氣以起戎功臣恐其去腐<lb/>
儒無㡬也陛下何不因群心之所共違而察一意之所獨嚮<lb/>
乎且陛下清心寡欲不翫細娱彼侍御僕從之臣凡所以承<lb/>
間而取憐者一無惑焉則陛下豈偏厚内廷者㢤或者徒以<lb/>
好事逺畧好察臣下興利除害之心動乎其中而或為容恱<lb/>
者所中耶何者欲撃射之便則不可與外廷共習欲探伺之<lb/>
宻則不可與外廷共議欲用甞試之說則不可與外庭共施<lb/>
行勢非此曺安用乎夫陛下用之纔不過此耳而影響氣艶<lb/>
足以傾人不惟容姦殆且生患比年群臣或以言斥或以事<lb/>
斥者相繼也獨侍御僕從未有聞焉豈在位皆浮偽而彼獨<lb/>
無所蔽欺耶其地宻邇其彌縫之計精也陛下手撓指頋彼因<lb/>
而趨之矣陛下聲嗟氣嘆彼従而和之矣若是而不䏻幸免<lb/>
<pb n="KR4d0233_SBCK_029-9a"/>
将誰幸免耶外議因是謂果親之也患且必至陛下何不因<lb/>
群心之所共違而察一意之所獨嚮乎陛下聖䇿之末丁寜<lb/>
於臣曰子大夫習先聖之術明當世之務合志變義其知之<lb/>
矣具明以啓告朕悉意正論無枉執事朕将親覽焉臣誠淺<lb/>
陋無所稱塞區區之愚獨以為陛下有師古不自用之心而<lb/>
頋恃於獨運專㫁任一意之所獨向而忽群臣之所共違是<lb/>
以下情猶欎公論猶沮而士大夫猶有懐不敢盡故於卒篇<lb/>
乎獻焉而不復它云詩云心乎愛矣遐不謂矣臣不勝拳拳<lb/>
止齋先生文集卷之二十九<lb/>
<pb n="KR4d0233_SBCK_029-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_035-1a"/>
止齋先生文集卷之三十五<lb/>
　　手書<lb/>
　　　與王徳脩<lb/>
伏承歸舟解䌫不勝瞻依之至人生不足把翫一别輙數年<lb/>
能復㡬别令人愴懐惟學問同源在彼猶在此也前軰所謂<lb/>
野色更無山㫁隔天光直與水相通足以自慰釋耳某還家<lb/>
才此數月觀書雖不得如台山靜僻然亦有緒左氏課日趣<lb/>
就候書成萬里相寄兄亦當終我易傳也大抵周禮古文尚<lb/>
書三代之法存焉讀者未易造次且如禹貢州末繋河先儒<lb/>
固曰運逆三於青州逹濟楊州逹泗荆止於南河雍止於西<lb/>
河則以為受上之爾不知此正裴耀卿節級轉輸之法不以<lb/>
江人入河不以河人入洛洛人入渭賈誼云漢都長安而以<lb/>
淮南　為奉　致輸非是豪傑之見略與古凖牧誓千夫<lb/>
<pb n="KR4d0233_SBCK_035-1b"/>
長百夫長之下　言庸蜀羗髳微盧彭濮諸國何也左氏<lb/>
謂蠻軍不陳盖無預於三軍　之以待令者也杜氏於春秋<lb/>
晋人姜戎一義亦得此意今　多言常平出漢耿中丞顔祕<lb/>
書且以為權道不知常平乃　法周官司稼所謂以年之上<lb/>
下出歛法出則减價粜歛則增價籴也是非常平乎自鄭氏<lb/>
以出其歛法為觧後人遂以周禮耳孟子亦曰狗彘食人食<lb/>
而不知檢野有餓莩而不知彂今又作益食貨志作歛是也<lb/>
載師所征稅或二十而一或十而五自漢来諸儒因此疑周<lb/>
不純用徹法亦輕重非二等是又失之不考凢征於載師皆<lb/>
非謂在野受田之民率士官賢牧所食公卿大夫王子弟采<lb/>
地耳凢此其收之民則什一也而自以其租歸公上則别以<lb/>
厚薄勞佚為差輕或二十而一重或二十而五此冡宰所謂<lb/>
邦中四郊稍甸都鄙之稅與萬民九職諸侯九貢各<lb/>
<pb n="KR4d0233_SBCK_035-2a"/>
調度耳漢律諸侯王自有少錢亦其租之所在也<lb/>
　　　荅潘叔昌<lb/>
周禮妄意熟讀豈敢言它委訪綱領闕然自失徃年薛常州<lb/>
先生問天官一編參之漢氏自宮衛分領光禄衛尉府蔵分<lb/>
隷司農少府一官分為數卿天子之奉又皆為私錢之属王<lb/>
后世子各養於冥宫謁者奄官亦散它局此紐一解未易操<lb/>
制隋唐之際殿中監内之吏作矣古人制度豈容輕改竊意<lb/>
天官而下徃徃盡然左右抄拾漢晋以来下及五閏官制幸<lb/>
以薛常州之意一一尋繹得其離合切告條示亦欲共講之爾<lb/>
　　　與呉　父直<lb/>
某賤不肖其所與游皆田野布衣儔類之士未嘗從王公大<lb/>
人之後盖謂之貢倨不可就見况敢望其即我哉来京都足<lb/>
下獨造窮巷夜　門而賜見焉其行不以車馬其謁不以爵<lb/>
<pb n="KR4d0233_SBCK_035-2b"/>
叙其簡牘不以記　几所以加乎賤不肖者願王公大人不<lb/>
能得之於其門　弟子乃今愧昔甚矣小人之懐厚誣當世<lb/>
君子也盖聞　之化於貴公子見之外戚立傳自秦漢始<lb/>
王道之行壹　之為此也将有繇然者矣君與相急士<lb/>
於其公貴家　盖為　於其私而一介之士無遺焉則國欲<lb/>
無治不可得也矣一　而関風俗係治道則豈僕私幸亦豈<lb/>
足下之私為　徳不肖誠謂非僕私幸且非足下之私為<lb/>
恵也寵光之未　戒今之不趍宜弗之罪是以敢遲遲而徃<lb/>
也雖然施有所不報扣有所不荅将以成其人之賢多而隂<lb/>
觀其嚮背戰國諸子為之孔門無是也僕雖不肖敢不謹於<lb/>
禮其将擇日　戒拜賜於下風<lb/>
　　　與林安之<lb/>
中間作懿仲書極欲如吾安之二三臭味脫去鄉邦来客山<lb/>
<pb n="KR4d0233_SBCK_035-3a"/>
國庻得淡中之腴尋承巳過巖下良用缺然安之飯之粗足<lb/>
亦屑就何耶僕乆厭此如沐<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>解去無由爾比来新昌亦欲<lb/>
漸與人踈稍囬鞭䇿自警督視家居良為未便然毎念吕后<lb/>
劉歆軰視張子房楊子雲真自苦者要之兩翁意未易與兒<lb/>
女道故雖未便樂也安之手子眞知味者南坡茹莱動踰月<lb/>
無憐色與友生語率不十四五相唯諾惟吾安之有聞如響<lb/>
天姿如許加之小自警督當入張楊㑹中謹勿為劉吕軰以<lb/>
兒女語相甘誘落身杯酌間某無過人但知非輙深悔恨亦<lb/>
漸去舊習矧如安之相愛之篤不知其言之苦亮之否<lb/>
　　　與鄭景望少卿二<lb/>
拜違誨席六七載百無一進獨幸於毗陵從百九兄㳺半年<lb/>
平生氣息為之遲緩推挽之賜何敢廢忘中間託子之命仰<lb/>
見盛徳簡在宸衷可為天下賀簿書之勞非所以溷儒者比<lb/>
<pb n="KR4d0233_SBCK_035-3b"/>
来轂下傳聞傳謾詳宻不見端　私用慰釋雖然百九元書<lb/>
盖期望不但此愚見偶合故未敢深喜也百九兄屡不應書<lb/>
自敵已猶倦况違尊者乎又從縣　請祠為禮率直如聞朝<lb/>
論頗不相然䑓符徑至殆非𥘉心而得書願欲一来捨昨就<lb/>
今或者胥失近知扁舟赴約計已全併得此消息馳報千萬<lb/>
詳審勿使易来難去甚善甚望芮祭酒僅及家易簀劉大著<lb/>
王詹事皆竟不療海内賢者相繼彫䘮令人䘮氣張侍講方<lb/>
結主知忽刺逺郡吕博士亦悼亡暫告未果復入年来所得<lb/>
師友亦次第渙散如此劇用無憀識罷還家了親事益逺得<lb/>
御儻憐其不自棄而終教之時賜尺𥿄略去少褒之辭直下<lb/>
砭針則千里猶膝下也<lb/>
拜違誨色忽復旬歲中間兩辱墜教一一具報後許簿報書<lb/>
亦嘗略布淺漏以求是正領令嗣書缺然不至左右為之歉<lb/>
<pb n="KR4d0233_SBCK_035-4a"/>
然建寜附問又嘗以大賢推轂不苟之意為請殆言輕無效<lb/>
許簿亦不欲復以上聞焉爾垂諭得䘮順正自是天資頑頓<lb/>
不甚領㑹世間羞辱一事非敢以為學力也見性之誨敢不<lb/>
從事盖讀孟子得百里之地而君之皆能以朝諸侯有天下<lb/>
行一不義殺一不辜而得天下不為則學力亦至矣猶以為<lb/>
與孔子異然則士之任可謂甚重得其一二以為盡在是端<lb/>
不敢也或蒙索見前二書他有以警䇿母惜頻示何時扣繋<lb/>
臨𥿄惘惘<lb/>
　　　荅天台張之望<lb/>
始僕讀足下所著書心許之亦心疑之繋辭篇末輙略去世<lb/>
俗相賛稱語託古致規以觀候足下之志嚮深淺堅脆其虚<lb/>
受我耶逝将與君咨其所巳至者而講求其所未至者其不<lb/>
恱辝我耶余豈舍之望者離未必合合未必相志越期年足<lb/>
<pb n="KR4d0233_SBCK_035-4b"/>
下果復携書已来且以先君子故弟之竒之遺藁與其季氏<lb/>
所為文十餘篇以相寵僕不自知釋然以喜非特喜足下亦<lb/>
喜吾交道之不阿素心之幸見察也且足下之書其於歴代<lb/>
傳統正偏南北宜宗宜絶自漢晋以来諸儒去取異同是否<lb/>
可以立㫁其於春秋三傳諸家章句孰得聖人意孰不得聖<lb/>
人意參互徃復辨論務明白乃已要其歸大抵貴平而惡鑿<lb/>
不以私意傳公道若足下之學可謂博且篤矣入適於用矣<lb/>
僕雖愚頗好古道及其文辝凢今以是稱者未有聞而不慕<lb/>
慕而不求交者也况得如足下恵然肯顧先施而過賜之者<lb/>
乎宜一見顔色趍向巳决然猶因請而後明逾年而始信甚<lb/>
矣吾未知足下之所歸也况足下容貌不能逾中人言語呐<lb/>
呐無以自表見卒然遇之庸常稠衆中猶若人也先儒之論<lb/>
正統者歐蘇張陳數公皆巳名世春秋之學至程氏胡氏義<lb/>
<pb n="KR4d0233_SBCK_035-5a"/>
精矣今人固習聞其人而好尚其書然猶曰吾方有舉子事<lb/>
未暇盡讀其視足下書何如嗜古者不必利於今足下其知<lb/>
之歟以僕觀先君子書䆒其淵源盖以樂貧賤尚志節為家<lb/>
世然則足下宜知之矣誠知之吾兾足下之無悔也無悔於<lb/>
今必有傳於後吾所望於足下也雖然僕所望於足下者又<lb/>
進乎此矣足下偏親在堂急朝夕之養卒卒引去有懐填然<lb/>
曽未䆒竟相期秋風不逺千里僕所謂咨其所已至而講求<lb/>
其所未至者有日矣僕雖愚敢不修飾以竢<lb/>
　　　與鄉守曽仲躬<lb/>
瑞安脚剰錢知蒙台慈除免甚厚又分給有次第仰見明逺<lb/>
千里無盖傳聞尚悉輸徃年夏秋租将繇省符抑漕檄也如<lb/>
漕檄度惟深仁必有以巳之果由上来将何以示恵盖積留<lb/>
而頓取之則昔日之奉今日之困曽不如勿倚閤也明道先<lb/>
<pb n="KR4d0233_SBCK_035-5b"/>
生嘗於新法中曲折便民盖大君子不願法如何於其中為<lb/>
致意則雖微恵猶無虐是道也非吏部将安望歟受知之深<lb/>
敢爾喋喋不以為僣易将博訪所以為便者嗣告<lb/>
　　　與閩帥梁丞相論耆長壮丁事<lb/>
切見熈寜保甲法行始以保正副大小保長代耆户長壮丁<lb/>
承引催科之役至元祐間復差耆戸長壮丁法其舊以保正<lb/>
長代者並罷紹聖復雇役法再以保正長催科　其保正長<lb/>
不願就顧者依舊召募耆戸長壮丁以此福建路耆户長壮<lb/>
丁徃徃與保正長並行不廢然其所以不為民病者以其猶<lb/>
有顧錢也自紹興十年以耆户長顧錢撥入經緫制司窠名<lb/>
十二年又併壮丁顧錢撥入緫制窠名由是江浙諸州耆户<lb/>
長壮丁並廢惟福建諸州至今有之某照得福州官司檢驗<lb/>
緝捉催率勘㑹煩重之事必責之保正副大小保長而耆壮<lb/>
<pb n="KR4d0233_SBCK_035-6a"/>
時時以縣司帖引追係搔擾夫役不給禄誠未易論然州縣<lb/>
曹吏日在官府猶可以繩檢譴訶之又不比耆壮散居鄉村<lb/>
為寄編戸莫知禁止也以某短見宜如江浙間事例一切廢<lb/>
罷毋重為民害亦仁政實恵之一端矣<lb/>
　　　荅長溪王佐之<lb/>
某無以愈人獨博交當代賢俊之心出於天然雖以之得謗<lb/>
訕或相背棄不悔以此凢先生長者徃徃見察幸肯與之㳺<lb/>
而士之好學者亦或過聴以為可師友也而欲與之㳺向者<lb/>
䑓評<hi>云云</hi>誠非過當然初不知其中實無所有偶然得此而遂<lb/>
疑其挾此以傲物也訟咎以来不敢復從群衆妄出巳見論<lb/>
事是非與人短長但杜門讀書不則熟睡足下廼欲舍几筵<lb/>
之奉從我于寂寞豈非益其疾乎息隂休影已出下䇿足下<lb/>
願秉燭而照之此某所以辝不敢也因事懲艾當蒙亮悉然<lb/>
<pb n="KR4d0233_SBCK_035-6b"/>
厚意不可虚辱繼此恵音不以淺漏将必有以奉報<lb/>
　　　荅林宗簡<lb/>
下問甚善古人之不可見所以壊人心者非一端也受田百<lb/>
畝皆足以自給嫁女無過純帛五兩無圭田則不敢祭薦魚<lb/>
菽而巳舉一隅則他費称是而自䘮祭射鄉噐服巳上率數<lb/>
百家合力為之每與一事閭里共其勞以此皆農夫也而其<lb/>
秀民得從亊於學盖二千五百家而後有序三年而興之是<lb/>
謂草澤之士於公無廪於朝市無制其升於國則異是其從<lb/>
公卿大夫之子匹學校者固有廪矣其市朝固有制矣士之<lb/>
子恒為士不敢捨而之他也漢承絶學之後猶謹鄉教授之<lb/>
法而取士以户口率不敢開游士之禁唐之四門學所謂俊<lb/>
士者則四方之所升進餘皆品子自國𥘉以行舉誘致偏方<lb/>
之士而聚之中都向之為閩蜀唐漢偽官者徃徃慕化從順<lb/>
<pb n="KR4d0233_SBCK_035-7a"/>
願仕於本朝由是家不尚譜牒身不重鄉貫以此得人而其<lb/>
流弊則在今日又自熈豐變役法而郷邑之豪無以自見鬻<lb/>
度牒而隠逸之路塞罷學䆒而椎魯之徒無所入若此類不<lb/>
可徧舉於是舉世悉由於進士合四瀆之流為一川而歸之<lb/>
海其不放而𬒳原野乎今其勢極矣度其變不逺上之抑揚<lb/>
闔闢恐非人事也<lb/>
　　　荅朱文昭<lb/>
書問濶踈未有似此别者然得之徃来人知讀書著文不休<lb/>
亦足慰釋彼所貺字帖具審所論譔不少其意若欲續史家<lb/>
之緒又極忻怏未得即觀遥想増氣耳某窮日益甚意思却<lb/>
不銷沮年来反覆古者與論當世之務頗覺嚮者鹵莽思得<lb/>
故人共論此徃徃隔阻每一上心於邑移日近到東陽哭吕<lb/>
著作墓又迫蕃叟弟<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>先叔匆匆遄歸疲頓不少且復休養<lb/>
<pb n="KR4d0233_SBCK_035-7b"/>
㡬時或能乗此暇日訪我仙巖之下何啻百𥿄相煖耶西漢<lb/>
士大夫深厚其季姦臣擅國群盗竊號而名卿大夫擇君而<lb/>
事之於是中興光武規摹窄狹而士氣薄矣晚来名節之盛<lb/>
要是衰俗一舉不勝散為吴魏之役率多喜功自見其不肯<lb/>
叛去者南陽一輩耳徃時嘗說西漢無節義東漢有節義殆<lb/>
未深考孝章一變明光之政漢祚遂微孝章誠可恨其不可<lb/>
𥙿後傳逺者大抵明光之為也攝　古䘮禮也蘇氏引之未<lb/>
當若周公誕保七年豈是事例魯隱當國攝云者傳從其初<lb/>
言之也<lb/>
　　　荅遽舜丞<lb/>
下諭律學極見詳博所欲著書無惜蚤下筆因以見寄前書<lb/>
云云正以方今功業當付儒者自建隆創業嘉祐守文熈寜<lb/>
變法宣政召禍其間盛衰何可勝道建炎諸賢竪立亡㡬紹<lb/>
<pb n="KR4d0233_SBCK_035-8a"/>
興季年粉飾上巳過獨慨然右克廣文聲之意而書生承紹<lb/>
類皆齪齪以至今日吾黨宜䆒觀大方深求<lb/>
則講求廢墜以興文物如来示亦将次第舉之耳不以為不<lb/>
足學也<lb/>
　　　荅賈端老五<lb/>
去載蒙肯来相與於寂寞之濵荷意不淺淺髪齒衰改無復<lb/>
它覬儻假之年獲與士友共圖不腐於經術之餘志願足巳<lb/>
閒居湏課一書要當自古文書始踰年便可到春秋之末而<lb/>
及通鑑可也益熱未知㑹期願言加愛<lb/>
别去殊恨匆匆以循陔之念不欲奉留然終不滿也左傳且<lb/>
熟讀見得隠桓以前僖文之際哀定終篇無慮三變綱目則<lb/>
成書舉矣其它依經為傳文無虚彂優㳺不迫而意巳獨至<lb/>
盖非二家所能及非一二面剖難以筆舌盡也懿仲諸友巳<lb/>
<pb n="KR4d0233_SBCK_035-8b"/>
决謀遷書院於先人壠下以爲来歲過從之地入春便下手<lb/>
春暮當奉約矣<lb/>
蒙㤙守壘交㳺借譽之力多矣幸甚以感讀左氏書頗有條<lb/>
貫䟽示於所當報已一一据見釋其左方有一二條似不足<lb/>
　疑也若今年了此書開歲便可從太史公史記下手陳了<lb/>
翁云譬如緝麻忙復暫舍暇而續之自成長條不忘室銘纔<lb/>
就即附上應不但巳也<lb/>
近稍爲眼昏花不能苦讀書每客去則玩想向来所誦習自<lb/>
　娯不足爲念也示諭看過左氏傳甚善䟽問數條只是小<lb/>
小事目未是穿貫五覇之變五覇功罪未分則東遷之不競<lb/>
與歴年多䖏未見着落春秋同是聖人經世之用要其託史<lb/>
見義以五覇爲㩀案而左氏合諸國之史發明經所不書以<lb/>
表見其所書因五覇之興衰䆒觀王道之缺則戰國之事起<lb/>
<pb n="KR4d0233_SBCK_035-9a"/>
周亡而秦漢出矣此其大略若夫精詳非面莫䆒太史公書<lb/>
又以接尚書春秋之統緒而下逮秦漢其用功略與左氏同<lb/>
而不敢比假春秋是以變爲紀傳世家書表耳何當合併共<lb/>
講其指<lb/>
讀史記甚善然有猥駮竒恠之疑何也獲麟以後孟荀推尊<lb/>
孔氏明禮義之統紀二子死百氏益亂真老儒如浮丘伯伏<lb/>
生之徒區區於秦楚之際抱經自　而其力不足以彂揮前<lb/>
　緒至漢六七十年間董大夫始䆒大業田何孔安國戴聖<lb/>
戴　徳毛莫並出各有所著而又未能合群書爲一削其<lb/>
不合以存其合者太史談有意矣然六家之論猶崇老抑儒<lb/>
遷卒家學乃盡百家之精而㫁以六藝易本田何春秋本<lb/>
董仲舒　書本孔安國禮本河間獨恨不見毛氏詩耳盖其<lb/>
融液九流萃爲一篇罷黜雜論<hi>自五帝紀以下盛有依㩀荀卿之後僅見此書尔其論五</hi>
<pb n="KR4d0233_SBCK_035-9b"/>
<hi>帝云再蒙言黄帝其文不雅馴搢紳</hi>先生難言之書缺有間其軼廼時時見於<lb/>
他說非好學深思心知其意固難為淺見寡聞者道則所得<lb/>
多而自負亦不薄矣惜自班固看渠不過妄有瑕摘後生㳂<lb/>
習遂成牢談千五百年之間此書湮晦正頼吾黨自開隻眼<lb/>
不惑於紛紛之論謹勿容易便生疑薄也老矣不能自白於<lb/>
後世常欲落筆少彂所自識破者為前哲出氣因循未果近<lb/>
諸友為遷仙巖書塾於屋西偏今未就工後月足以奉合簮<lb/>
之歡得三兩人相助檢討便可了此一項冬間肯来同社幸<lb/>
甚<lb/>
止齋先生文集卷之三十五<lb/>
</p>
<p>
</p>
  </div>
</body>
</text>
</TEI>
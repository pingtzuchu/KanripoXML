<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_043-1a"/>
止齋先生文集卷之四十三<lb/>
　　　筞問十四首<lb/>
問以文詞取士而病其不以實學應科難矣唐之科目繁宻<lb/>
巳甚然兼采譽望不専决於一日之藝猶少近古　國朝雖<lb/>
視唐制加詳而祖宗盛時盖有自潘邸熟聞其人巳廼定爲<lb/>
進士第一而大名舉子尚以徳行自相推先國子監嘗遺進<lb/>
士有司尋復懐賦上殿詔特取試禮部盖有唐之遺風焉賢<lb/>
公卿大夫率於是乎得之粤自一切任法而槩以䋲尺之文<lb/>
雖有茂材異䓁語不中程輒弗第録繇是塲屋始以綴緝揉<lb/>
熟淫靡之文相師而士氣日卑議者病之逮以時務發䇿以<lb/>
求實學要之不離於文詞胡能相逺周漢之制誠不可卒復<lb/>
伊欲尋祖宗之羙稍寛學校貢舉之法以漸復唐舊冝不甚<lb/>
難施行而難者咸曰世　益薄人益不足信将以私意撓公<lb/>
<pb n="KR4d0233_SBCK_043-1b"/>
道不備法而後可夫自鄉貢不得以待闕官考試日者銓選<lb/>
又増委保之員而國之貴㳺子弟将置別頭若是亦巳察矣<lb/>
於今士風何所損益諸君其各誦所聞焉<lb/>
問議臣以太學𥙷諸生羣試者動以萬計故改制以約之以<lb/>
天下間歲舉子之數百取三焉謂之待𥙷盖其嚴如此而邇<lb/>
臣之請廼欲博訪勲賢之後淪於編户者皆得附試胄監如<lb/>
國子生夫均之為士也禁其為舉子者而開其為國子者何<lb/>
哉且禁其為舉子者固曰将以抑競進也以今閩浙諸郡誠<lb/>
不可不抑然徃歲邉郡復言二廣之士率二十餘年赴春官<lb/>
者累數千人而上第者不能以十數方欲尋漢故事以户口<lb/>
率别路以考之以示優異夫均之為舉子也既仰内郡復於<lb/>
外郡加優焉何哉開其為國子者固曰将以勸世族也欲其<lb/>
知學誠不可不勸然近制自在京釐務官不得以緦麻親附<lb/>
<pb n="KR4d0233_SBCK_043-2a"/>
監試甚者雖公卿大臣去國逾月則子弟不得𥙷國子生夫<lb/>
均之為國子也在於昔寛之而今者顧吝嗇又何哉上方嘉<lb/>
與㝢内之士共成治功而有司選舉之說不勝異意且均一<lb/>
之政何所彼此苟無旌别必且猥<hi>并二</hi>者之論未知折衷諸君<lb/>
其切瑳䆒之庶有合焉<lb/>
問漢兵制皆秦制也自遷固諸史云爾夫漁陽之事秦効亦<lb/>
可覩矣而終漢無驕卒之患何歟将隄防之禁特宻歟田家<lb/>
子至不識尺籍五符而發諸侯兵或有非虎符驗者其隄防<lb/>
果有以過乎秦否也或者繇戍之法簡以便歟以淮南地逺<lb/>
徃来中都者甚苦西北邉郡五尺以上不得休息吾未見其<lb/>
蕳且便廼若是然也不然則餽餉足而賞賚之優歟塞卒之<lb/>
粮戦士無禄上功幕府輙見䋲於文吏盖當時巳病之矣又<lb/>
不然則士安於将素有以撫循之歟觀漢諸将大抵臨事輒<lb/>
<pb n="KR4d0233_SBCK_043-2b"/>
置不聞其兵乆隷焉者也抑有甚惑焉宰相之子不免戍邉<lb/>
而故二千石将軍都尉猶給軍賦亦甚士䓁矣而士大夫不<lb/>
以觖望又何也積是數者非制之得然則果秦制也而成敗<lb/>
異變豈獨幸然耶不惟士然凢漢置将奪之軍可也廢之可<lb/>
也累功不封可也甚者誅放而卒莫敢握兵於境負固以要<lb/>
上何因而得此不惟邉将自京師南北軍詣城門兵屯一時<lb/>
典領位尊寵渥㡬震主之威而亟拜亟罷無一人愠惠裴囬<lb/>
而吝權者又何道以馭之歟盖聞光武之興罷都隷<hi>升尉</hi>職<lb/>
削功臣之權而省材官騎士不置所以為兵慮詳矣東都顧<lb/>
竟以兵斃無廼闊畧者善而二者拙耶方今養兵甚厚而屡<lb/>
驕将帥無顯功徃徃冨貴極矣而意不滿上㤙視漢有加焉<lb/>
而無其報厥咎安在願與諸君啇漢氏之得失而悉數之以<lb/>
推見其明効㩀古馭今将於是乎取焉<lb/>
<pb n="KR4d0233_SBCK_043-3a"/>
問漢理財称蕭相國而史佚其事夫巴蜀之饒武帝用之西<lb/>
南夷矣悉租賦不足以更費至以都内錢續之均巴蜀也而<lb/>
相國以饟東郡数年無乏事闗輔流民徃徃就食其中其計<lb/>
果安出歟然尚有可觧者曰武帝逺輸耗耳諸葛武侯又用<lb/>
之關隴出師曽不過武功木牛流馬之智工矣而轉輸輒不<lb/>
継夫以相國視武侯未能逺過而武侯廼若此其缺安在方<lb/>
漢𥘉定大啓九囯居天下太半各擅其賦天子所自有僅十<lb/>
五郡列侯公主頗邑其中自山澤之租各自為私奉養外纔<lb/>
十五䅋一耳而治宫室建城闕講朝儀調兵山東無虚歲迄<lb/>
無經費之慮武宣以来諸侯之地亡慮多削入漢一日省酎<lb/>
奪侯者百餘囯大者至三四萬户賦入視曩時絶逺甚而用<lb/>
力益勞征算日益䌓亦必有故矣元狩元封之間天下盖多<lb/>
事矣始元以来號稱富實宣帝盖英主也一時司農又善為<lb/>
<pb n="KR4d0233_SBCK_043-3b"/>
計而西羗之役大司農錢輒不贍於用甚者請糴邉榖百萬<lb/>
斛不能具何直若是廪廪也方今版圖西奄岷冡巴蜀之饒<lb/>
自若也北界淮濵嶓漢之陽東薄于海南亘畨禺所謂九囯<lb/>
之略又十有六七恭惟祖宗盛時關河三邉宿兵迨五六十<lb/>
萬大抵倚辦東南為多今戍邉之衆　與河陜而東南所入<lb/>
視舊増羡計臣顧以日月為憂盖嘗推漢之所以嬴縮而不<lb/>
得其故且於今重有惑焉願悉陳之如欲曰得蕭相囯者而<lb/>
後可又似迂闊不切於事情者矣<lb/>
問風俗與世汙隆其所由来盖非歲月之故矣周漢之季可<lb/>
謂俗弊漢興經營四方日不暇給其教化未甚明其學校未<lb/>
甚興其公卿大臣多出戎行而學士經生相與講明者尚缺<lb/>
如也秦氏餘習矌然丕変髙者光明碩大可以任重其次亦<lb/>
篤厚忠實烝烝不至於姦下迨甿庻莫不自愛重於犯法自<lb/>
<pb n="KR4d0233_SBCK_043-4a"/>
唐<hi>衰今于五閏俗</hi>益大壊藝祖龍興曩時機変傾覆嗜利亡耻之風<lb/>
一旦銷磨無復存者文武遺烈可以燕及數世嗚呼盛矣以<lb/>
余論漢之澤至於隴西士大夫以李氏為愧而本朝之在人<lb/>
心者雖鎸工不肯附名黨錮之碑三代之盛庻㡬焉夫以三<lb/>
代積累漸磨之功深矣頋成効若彼未聞以大敝積壊之餘<lb/>
曾不必世百年而興起若是易者是則何道歟豈所謂今古<lb/>
之異事半而功倍者歟誠若是聖天子當宁慨嘆以善俗為<lb/>
問十餘年于兹矣而未覩其変則其咎又安在歟諸君試跡<lb/>
前事以稽當今之故本末源流必有可指陳者矣<lb/>
問以當世之治亂成敗考論古今之士略可覩矣春秋之季<lb/>
晏子在齊叔向在晋<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>伯玉在衛季札在呉皆賢士大夫也<lb/>
然浮沉自爱無所䏻發明功名者申韓蘓張盖戰囯傾覆之<lb/>
徒耳而富囯強兵所試輒効此其故何也漢自元成以来士<lb/>
<pb n="KR4d0233_SBCK_043-4b"/>
習偷堕視東都節義有愧焉及觀亡新之敗寇鄧耿賈之倫<lb/>
拳拳於漢卒復舊物三囯鼎分則散為曺呉之役者　不可<lb/>
勝數其不忍捨漢者諸葛亮數人而巳　是何節義成俗而<lb/>
識所嚮者滋寡也唐襲八代之衰歴房杜姚宋不䏻救也詩<lb/>
至李杜文至韓栁經術至啖趙庻㡬乎古而唐　衰矣内則<lb/>
朋黨外則藩鎮皆一時之俊何没沒也将所謂文與政通者<lb/>
非此之謂歟宋興七十餘載百度修矣論卑氣弱儒士猶病<lb/>
之及乎慶暦始以通經學古為髙救時行道為賢犯顔納說<lb/>
為忠嗚呼盛矣然向者丁冦吕范之朋黨興而復熄慶暦以<lb/>
後則朋黨遂熾而不可救而世故亦非向者之覩矣豈論卑<lb/>
氣弱廼所以為盛時耶有司惑焉碩與諸君訂之<lb/>
問恭惟主上嘉與宇内之士共成茂功日者除吏不以年勞<lb/>
不以等級庻㡬學士大夫洒心自奮行有歴年而齷齪守文<lb/>
<pb n="KR4d0233_SBCK_043-5a"/>
之慮未易於是順考祖宗之憲　流品不著左右所以并<lb/>
包兼容徳意甚備士思所以報稱捨此時尚安湏耶仰惟前<lb/>
朝訓迪在位雖無察察旌别殊異案其式程陟降抑揚厥有<lb/>
㣲旨願與諸君共紬繹焉以備採擇廼者改秩有雙轉有細<lb/>
轉均之入寺丞監丞耳或自大理或自衛尉均之入員郎耳<lb/>
或自屯田或自虞部於是有帶舘職顧與試衘等者有以兩<lb/>
使職官顧與判司簿尉等者艱易不相絶也今将比而同之<lb/>
歟廼者循資或以四考或以五考或以七考盖淹速有如此<lb/>
者今舉不以日月為功歟廼者任子有銓銓有限年今得例<lb/>
從調歟廼者特奏進士盖或隔郊然後官之攝官然後考第<lb/>
之矣今與正奏槩無所齟齬歟廼者堂後官流外雖有髙爵<lb/>
位不過郡丞佐今皆可以踐清要歟廼者以贓免叙復若員<lb/>
郎則自水部以轉與它官特間然今清雜之庸若無罪然歟<lb/>
<pb n="KR4d0233_SBCK_043-5b"/>
推本九重之意所以為是混一流品并包兼容盖曰勸士焉<lb/>
耳有如一遵舊章清濁畢見無乃非所以為勸歟但曰勸士<lb/>
母以見清濁為也或者非順考祖宗之成憲歟然則如之何<lb/>
而可<lb/>
問古者詢民於射以進士由是而擇於澤試於官而得為大<lb/>
夫若卿諸侯故禮樂修明而無敵於天下日者聖天子深監<lb/>
文弊采擇議臣之奏爰䛇進士乙科以上兼試之射文武官<lb/>
自五品人錫藴射於禁囿稽之徃古将宜於今四方之士亦<lb/>
旣靡然向風矣盖聞射禮自漢而下但曰朝儀具文云爾用<lb/>
之戰闘徃徃屬諸羽林期門材官騎士之倫是故升䧏揖遜<lb/>
野人莫之識佽飛射聲之伎亦不於經生學士取也今也不<lb/>
閱於田不習於鄉校而徒試之廷得無若具文然者如必曰<lb/>
閱於田習於鄉校次第而後至則井牧鄉黨之廢乆矣或曰<lb/>
<pb n="KR4d0233_SBCK_043-6a"/>
雖難卒行盍少近古故事陜西有弓箭手河北有弓箭社得<lb/>
古寓兵遺意而取士無與焉宜舉行之頗依漢選六郡良家<lb/>
子為郎之制間歲大叱以秀異者上之於春官春官雜用今<lb/>
武舉法既射然後科第其文詞於是而試之庭髙者試𥙷吏<lb/>
下者報罷其舉送若考試官亦頗依漢選舉法有賞有罰若<lb/>
是則庻㡬乎古或曰士文勝乆矣必且失業又曰民未知禮<lb/>
而閑於武事将有它患然則古終不可復歟諸君幸相與圖<lb/>
所以稱明詔之意<lb/>
問春秋以来楚之卿材晋不如也而越有君子六千人東南<lb/>
盖多士矣說者顧曰漢以豊沛功臣定天下唐𥘉人物并汾<lb/>
居名熈朝慶暦元祐之盛大抵關洛諸公卓有聞焉而東南<lb/>
之士功業不槩見於世何歟呉中子弟荆楚劍客宣潤弩手<lb/>
班班見史籍皆天下勁兵處也薄置都尉九十而九江臨淮<lb/>
<pb n="KR4d0233_SBCK_043-6b"/>
㑹稽丹陽䂊章財各一尉且它復缺略唐府兵六百三十餘<lb/>
所江淮兩道不過八九中朝義勇亦但取之關河三路夫苟<lb/>
欲強兵者必在西北豈其民亦不足用歟九州之險捨河渭<lb/>
則江漢淮海矣而山林沮澤之多至荆揚而窮用武之囯莫<lb/>
加焉竊迹前事七囯之秦楚三分之呉魏五閠之周唐成敗<lb/>
異効廼若彼夫形勢抑豈獨弱歟自昔轉輸之富曰江淮最<lb/>
而塩也茗也香礬珠貝之属也視田賦又數倍世所謂財貨之<lb/>
淵者方今擅有之矣比年大農之用厪厪無乏夫是數者之<lb/>
利自若也又何繇若是然歟儒者實知務才之不競兵之不<lb/>
鋭形勢之不及財用之不継務孰急此者而但曰勿講舉而<lb/>
咎之東南之故則何貴於儒者孟子曰得百里之地而君之<lb/>
皆能以朝諸侯有天下况以四海之半又况古人有用之如<lb/>
前所陳者矣豈曰不可願諸君䟽其方略以告<lb/>
<pb n="KR4d0233_SBCK_043-7a"/>
問古者重戎事冝亡一闕而舟師不槩見於經句哉舫人習<lb/>
水著於明堂月令之書而世所行太公六韜盖有水戰云然<lb/>
則古有之而失其傳耶案周制徒出於井馬出於丘車出於<lb/>
甸旗皷甲兵率賦民為之假令有舟師豈徒無所取給歟而<lb/>
莫詳其制何也春狄之季東諸侯亟用之矣伐兵之役楚舟<lb/>
以無政無功然則舟師宜亦有政明年　掩以并牧之法治<lb/>
楚兵賦車藉馬而舟楫不與夫舟楫不出於井牧之賦将安<lb/>
出歟呉疆之役沙汭之役継此累見豈其取辦於倉卒之間<lb/>
敺民而用之歟越之報呉也凢四萬五千人而習流二千耳<lb/>
越固澤囯也而可以水戦厪乃及此若然呉越之民殆未必<lb/>
盡習歟夫舟無定賦士無素習安在其為東南之長而類以<lb/>
得志何哉漢於邉郡置車騎水䖏置樓船各有員數且筭賦<lb/>
漢所以治庫兵車馬者也水䖏以樓船易車騎其亦以筭錢<lb/>
<pb n="KR4d0233_SBCK_043-7b"/>
充費歟否則未聞也案地理志廬江有樓船官今夫水䖏不<lb/>
但廬江郡而巳也它郡不置而廬江獨設官意者度縣官錢<lb/>
治船艦於此歟博考諸傳則㝷陽有船會稽有舩慱昌有船<lb/>
桂陽零陵豫章皆有舩夫廬江獨設官而他郡類有之豈其<lb/>
非在官之舩故無<hi>司存</hi>歟不出於官而調之民是亦所謂取辦<lb/>
倉卒間耳亦得有員數耶謂無員數也傳有之曰因南方樓<lb/>
舩士二十餘萬人以撃南粤而淮南之書亦有所謂樓舩卒<lb/>
水居者斯其為有員數昭昭矣士有員數其舩栰不以倉卒<lb/>
辦也亦昭昭矣然則舟孰從而具士何如而役可得而考歟<lb/>
中興以来材官騎士既罷而三郡棹卒四部黄頭班班猶見<lb/>
豈尚㳂西京之舊歟江左六朝舟師甚設而制度缺略不著<lb/>
梁史有公私舩之稱大抵或官或民𥘉無所定陳之末載防<lb/>
戎舩艦悉還都下江中至無一隻以此推見誠無足云者至<lb/>
<pb n="KR4d0233_SBCK_043-8a"/>
唐制府兵於樓舩未有處也然而荆襄揔管兼綂水陸鄂岳<lb/>
出討大　歩艦亦必有法矣而兵志無傳焉抑又何哉方今<lb/>
江海要撃其備嚴矣聞者有卒然之警猶調民艦以佐王旅<lb/>
漁賈無擬發之常州縣有乏興之遽一時趣督徃徃條理未<lb/>
彰或𬒳其患伊欲以鄂渚之戍施之㳂江自荆逹楊許浦之<lb/>
戍推之㳂海自呉逹閩聯次比伍輯以軍政使之大小相維<lb/>
逺近相及而稽之周漢叅之楚越按之梁唐之間靡有成憲<lb/>
且夫治舩置卒多靡官錢胡䏻贍之一切科民則有不忍儻<lb/>
曰國家暇時姑置勿講卒有檄發閩浙騷然尚循舊貫財戍<lb/>
要津而氣勢不通無益攻守冝安設施幸諸君察察陳之母<lb/>
徒曰道徳藩籬将安用此<lb/>
問昔者大禹排淮决漢導三江定震澤而荆揚之患去方今<lb/>
淮甸為囯藩籬震澤近在股肱郡言水利冝無先焉盖聞毗<lb/>
<pb n="KR4d0233_SBCK_043-8b"/>
陵呉興之間淪為沮洳者皆故墟井聚落也桒田積多征賦<lb/>
積减說者頗咎漕堤曰禹迹三江僅松江存耳自堤作而江<lb/>
不足以㵼湖繇是歲患澇溢冝决之便是說則然矣顧今行<lb/>
都北門堤居孔道芻糧衘艫可以坐集他如啇旅之湊傳之<lb/>
速使聘之便捨此　無由焉朝而亡堤數者夕告病矣如之<lb/>
何况㳂堤以東放于海斥徃徃桒麻沃懋利刺彌衆卒然墮<lb/>
壞怨讟交作如之何徃者范文正公欲䟽㶆浦以优松江之<lb/>
流蘓文忠公欲立千橋以通漕堤之壅儻可行乎雖然當范<lb/>
公時曽未有堤也殆不可與今同論若曰千橋橋成堤潰則<lb/>
患在數年之後與在旦暮何異未見其可也或曰六朝都建<lb/>
鄴運道不由京口盖自破崗瀆入秦淮自淮入江而破崗之<lb/>
東下荆溪道今蘓湖二州間所謂下塘者可以徑度設若無<lb/>
堤漕将出此雖然曩時都建鄰唯便漕　斯巳耳今都臨安<lb/>
<pb n="KR4d0233_SBCK_043-9a"/>
匪直為漕慮也假令萬一有疆塲之事長堤七八十里真所<lb/>
謂枕席上過師者廢陸而川是内自阻而他患且如故又如<lb/>
之何　堧陂堰不可勝計卒難編復其不可不復毋過數處<lb/>
泗口可以趨廣陵渦口可以向六合肥口可以下合肥古人<lb/>
於是因田以設險因農以置屯大抵安豊以東則有芍陂塩<lb/>
城以西則有射陂其間断流為阻則廬江有舒水龍舒有皖<lb/>
水巢有巢湖滁有滁水六合有瓦梁淮隂有白水塘皆用兵<lb/>
所逕也欲阻北道要無易此頗聞今兹豪右之家名田一𤱔<lb/>
占地數頃阨塞類有主名矣胡從而得之强之而歸縣官耶<lb/>
必紛然其擾不忍强民則地勢不比民居不聯而可以屯田<lb/>
者未知有也或曰更以他地否則歸之直天冒地以要公上<lb/>
倖民之利也為囯而利倖民奚以為政若但曰官治陂堰俾<lb/>
民自耕土曠人稀終為棄壌然則又如之何而可鄧艾之迹<lb/>
<pb n="KR4d0233_SBCK_043-9b"/>
杜預廢以成功何敬洙復以貽患夫豈皆不足為耶事有召<lb/>
禍法有起姦自昔病之矣淮浙之間而水利不興焉何以為<lb/>
國徒利之興一切不顧必有𬒳其殃者願諸公切磋究之有<lb/>
司将擇其中焉至若江漢以南嶓塚以東凢見於馬遷之書<lb/>
班固之志桒欽之經何者所當修理科鎻條畫世所論著若<lb/>
白氏之記六井曾鞏之叙鏡湖單鍔之論西浙何者所當依<lb/>
用併幸毋略<lb/>
問仰惟本朝至仁宗盛大仁厚擬周成康而過漢文景也自<lb/>
徳行言語政事文學極人物之成具在其時是何其盛哉盖<lb/>
歴年過於文景之相継而事業何止淳樸無他而已彼好治<lb/>
之心不宏如賈誼董仲舒為諸侯傳為博士無事功可述也<lb/>
仁宗朝士由一介恢振斯文卓然配古者四方相望而不世<lb/>
之賢能大用顯承與夫彚征于時衆矣慶暦間屡出手䛇開<lb/>
<pb n="KR4d0233_SBCK_043-10a"/>
天章閣銳然以天下事責成大臣然後諸公奉行佐助不為<lb/>
無大功者而韓公范公富公獨當建議又收用端　増置諌<lb/>
臣中外議論相應如明按察抑僥倖去冗食謹入官選将帥<lb/>
之類韓公所䟽非一至范富二公俱條當世急務如取士安<lb/>
邉之要减任子革磨勘謹赦今厚農桒擇守宰易監司數事<lb/>
而范富二公有所條相類而所條畫不同者又欲叅其所長<lb/>
大軆三公所陳汲汲於進才能退不肖而去宿弊也浸以施<lb/>
行矣而醜正者　去之他日所以委寄二府賜　給筆札軆<lb/>
貌不殊倉猝固　或未足數而不自同於諸生對䇿者其歸<lb/>
而條上亦有可　言歟此其尤著者班班上下若近若踈所<lb/>
以為人才之盛皆可攷也夫事有本未有名實有凢目而緩<lb/>
急細大係焉願以獨盛之日人物之盛所以有意太平或用<lb/>
或言者備陳之将以仰禆今日大有為之治毋易言也<lb/>
<pb n="KR4d0233_SBCK_043-10b"/>
問治亂廢興之故數千載間其既有聖賢之效者所不論矣<lb/>
自餘豈無渺然長思放言而太息者要皆謂成康後無善治<lb/>
周孔逺無正學其志徃徃磅薄宇内而求一世之盡從吾說<lb/>
而不可得也然至今獨以孟氏為是其果然乎彼荀卿於制<lb/>
作之原富强之效視帝王六經所論無一不周楊雄雖不如<lb/>
荀之詳也如梡革断鞠所以諄諄於唐虞成周云者意亦獨<lb/>
至自餘有師說家法者陳經制長筞者俱非魏晋以下所可<lb/>
及王通謂可以再造彛倫而悲末世之苟道韓愈推孟氏之<lb/>
功不在禹下原道所言亦非他儒者䏻及之雖然愈則曰孟<lb/>
氏之死不得其傳焉自是舉世同聲和之顧豈無人哉抑孟<lb/>
氏之名巳尊而人不敢異議也果有所見哉此不可因人而<lb/>
言也本朝歐陽公之門學者方盛尤善論文學政事耻一事物不<lb/>
知㤗山徂徠間則有行修經明學者所謂師表湖學胡公尤<lb/>
<pb n="KR4d0233_SBCK_043-11a"/>
篤治道其學者多有才効號為學術尤備放南周氏二程先<lb/>
生關中張氏以道學倡天下論學在當時遺言至今日世亦<lb/>
户知之矣雖然成康周孔之後道術為天下裂治効泯然不<lb/>
知由起之故所謂渺然長思放言太息數世不過㡬人而論<lb/>
議顧不復有如孔孟之一藉彼荒唐之鳴長短之說如昔日<lb/>
之甚不知學者何所取為不　之證以敵異端歟今而曰伊<lb/>
雒云也自周孔以来寜獨賢歟其間作者多矣若貌敬口<lb/>
是因人之言則非學者矣彼其曰治囯平天下物有先後也<lb/>
致知格物云也篤恭而天下平也無實可議無證可考夫作<lb/>
王制議大事儻幽冥而不知漢儒且深病之是其所論尚未<lb/>
周歟雖然彼其考古今精矣而顧多論大軆何歟其有得於<lb/>
古今之精所以守經遭変者可得聞歟若是與孔孟之傳無<lb/>
一不相似也則委吾心布四軆以求聖王之奥可也若不能<lb/>
<pb n="KR4d0233_SBCK_043-11b"/>
自信終身悠悠於一二之見則如昔之作者皆罪之書不云<lb/>
乎九川滌原四海㑹同願歴考作者相與輸中心而講之毋<lb/>
徒㳺言而巳<lb/>
問周官六典各有攸司而其間錯綜不齊若相輸而不相次<lb/>
何歟司馬兵官<hi>也宜凡夏</hi>官之屬皆介胄之士師田之役也今也<lb/>
司土掌群臣之版正朝儀之位而隷於司馬且夫掌群臣之<lb/>
版與介胄之士不可以同僚也正朝儀之位與師田之役不<lb/>
可以聮事也而周官顧合為一無乃非其倫乎豈以為折衝<lb/>
爼豆不過闕庭之上乎不然則必習於賔賛之儀而後可以<lb/>
治軍旅乎或者以為是秦火之後簡編雜揉然也儻以為簡<lb/>
編之雜揉而今制右選之士言事上閣殆有若周官之遺意<lb/>
則又未可以咎秦火矣其推原古今設官分職之本詳著于篇<lb/>
止齋先生文集卷之四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_026-1a"/>
止齋先生文集卷之二十六<lb/>
　　奏狀劄子<lb/>
　　　辭免再除起居郎狀<lb/>
温州遞鋪傳送到尚書省劄子一道七月八日三省同奉<lb/>
聖㫖陳<hi>傅良</hi>依舊除起居郎兼權中書舍人令疾速前来供職<lb/>
臣不勝螻蟻之誠仰干宸聴恭惟　陛下因天人之心應帝<lb/>
王之運屬夀皇之䘮紀以聖父之倦勤禀命慈闈嗣服大<lb/>
寳雖舜察人倫武王逹孝孔子聖之時春秋變之正無以過<lb/>
此宗祀幸甚天下幸甚臣偶縁末學嘗備勸誦潜飛之際攀<lb/>
附何榮而首被明綸趣還舊著維新之命獨先衆人豈臣區<lb/>
區所敢當此况臣立朝屢年曾乏㳙埃之𥙷幸蒙上皇矜<lb/>
憐齒髪将近朝露放還田里俾全晚節而　陛下顧以簮履<lb/>
之舊尚欲使令此臣所以踧踖不遑須至控免伏望<lb/>
<pb n="KR4d0233_SBCK_026-1b"/>
陛下察臣平昔素非矯飾念臣衰遲已是頽惰特收誤恩以<lb/>
示初政臣不勝祈天望聖激切屏營之至<lb/>
　　　辭免中書舍人狀<lb/>
准温州遞到尚書省劄子一道七月十三日三省同奉<lb/>
聖㫖陳<hi>傳良</hi>除中書舍人臣聞命震驚罔知所措臣竊惟古者<lb/>
設詞令之官𥘉意不過以人主勸懲罷行之政既與二三大<lb/>
臣共决之矣至其播告彂明冩之簡翰則苟能言者皆可使<lb/>
奏伎於其間不必人主一一親也久之而言益行官益重盖<lb/>
命令之有不當於人心者輙得封還始與聞政矣至扵本朝<lb/>
遂與諌官御史給事中三数人者最用事如是其人少不稱<lb/>
職徃徃能為天下患不但言語工不工也恭惟<lb/>
陛下龍飛急扵審官方将慱求天下俊良而如是官者尤所<lb/>
當謹擇也如臣學術荒落重以衰惰獨柰何先天下士玷此<lb/>
<pb n="KR4d0233_SBCK_026-2a"/>
選也以為濳藩之舊則示不廣以為攝官久則嘗不善於其<lb/>
職矣是皆不可矧兹惟新之命夷夏屬心不宜除授令人竊<lb/>
議臣所以不殫煩瀆仰干天威伏惟思詞臣之重守家法之<lb/>
嚴而先衆俊謹新政特寢誤恩昭示中外不勝幸甚<lb/>
　　　再辭免狀<lb/>
右臣昨具奏辭免新除中書舍人恩命事今月初九日准尚<lb/>
書省劄子七月二十八日三省同奉　聖㫖不允者恩深感<lb/>
極豈敢固辭伏縁臣昨来所奏文字意指姑為　陛下誦辭<lb/>
令之匪䡖明舉措之當謹而未嘗及臣進退之義是以天聴<lb/>
未囬俞音不下須至煩瀆再輸<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悃臣聞潜邸舊臣號為攀<lb/>
附其侍御使令之人耶則不過奉命承㫖故其人志在恩寵<lb/>
但以畏謹避權不預聞外事為義其切磋講習之人耶則嘗<lb/>
敷陳治道啓迪心術矣故其人志不在恩寵而以不徒空言<lb/>
<pb n="KR4d0233_SBCK_026-2b"/>
欲見之行事為義二者甚不同也臣愚不肖不謂遭際備數<lb/>
勸誦凡向者反覆言之正有望於今日　陛下誠尊所聞誠<lb/>
行所知以此荅天心以此𥙿民力則萬世之下臣與有榮耀<lb/>
焉即雖不在左右死且不朽况　陛下以睿哲之資日進不<lb/>
已加以方今百官之富非特徃時二三僚佐之比如臣陳言<lb/>
不足施行　陛下誠㫁自今搏求俊良與圖新政将所聞益<lb/>
髙明所知益光大矣即臣雖不在左右亦死且不朽苟惟不然<lb/>
皆恩寵爾况臣以休致之餘動關物議又與見在職者事情<lb/>
不類所以不敢冐昧於一来也所有省劄臣未敢祗受除已<lb/>
具申尚書省外謹錄奏聞伏候勑㫖<lb/>
　　　辭免兼侍講狀<lb/>
臣昨准尚書省劄子備奉　聖㫖除中書舍人方具奏辭免<lb/>
次又准省劄八月六日奉　聖㫖兼侍講臣正聽候前件指<lb/>
<pb n="KR4d0233_SBCK_026-3a"/>
撣故更不辭免兼職今臣巳迫威命前来供職所有兼侍講<lb/>
職事難以冐䖏湏至懇祈冀囬淵聴伏念臣向事朱邸備數<lb/>
勸誦方當　陛下潜龍勿用之𥘉不過講明為人臣為人子<lb/>
之道此則臣素所肄習者也夫惟素所肄習尚堪勉強故閱<lb/>
嵗月幸無罪悔若夫路門經幄事軆絶異盖非政事之臣而<lb/>
欲致其主於唐虞三代盛帝顯王之業凡所敷陳必至徳要<lb/>
道急先之務一話一言稍有悟合則天下國家隂受其賜非<lb/>
徒指摘章句累次篇帙而巳也然則如臣豈足堪此且以孟<lb/>
子名世之才猶自謂未學諸侯之禮房杜亦王佐也而不能<lb/>
奉禮樂之對由此言之苟非所習雖聖賢不可以強如臣之<lb/>
愚實非通識重以衰晚無温故知新之益今謂臣嘗為儲君<lb/>
講矣當能為天子講臣誠不敢自信也臣不敢自信而過使<lb/>
令之　陛下眷舊之恩則厚而臣不知懼是但貪寵也又况<lb/>
<pb n="KR4d0233_SBCK_026-3b"/>
府僚限員固難博擇今　陛下有百官之富賢俊林立欲求<lb/>
多聞豈無他士何乃眷簡獨私舊人所有上件兼職欲望<lb/>
聖慈特加謹重改授在庭鴻博之士庻有禆助伏候勑㫖<hi>十月</hi>
<hi>五日奉聖㫖不允</hi>
　　　辭免兼直學士院狀<lb/>
准尚書省劄子奉　聖㫖陳<hi>傳良</hi>兼直學士院臣聞命震驚莫<lb/>
知所措伏念臣以平生辛苦之志非不欲以文字得名以垂<lb/>
老攀附之榮非不欲以論思圖報既居西掖又直北扉豈非<lb/>
臣之所甚願哉重念臣少多憂患早以衰疾盖年未六十而<lb/>
齒牙脫落鬚髪皓然終日強餐不能杯飯未昏就寢畏見燈<lb/>
火以此聰明銷退徃徃善忘况自比年迭為二史脚力疲於<lb/>
乆立心事困於直前常恐一旦溘先朝露幸蒙上皇放還<lb/>
田里臣自謂得長徃之期更生之幸矣　陛下龍飛首加收<lb/>
<pb n="KR4d0233_SBCK_026-4a"/>
召一月之間除目三下臣伏自思念有君如此雖使髙人隠<lb/>
士影響　昧昧之人猶當興起奉令承教况臣嘗備官僚久<lb/>
辱使令最蒙眷遇者乎黽勉此来實出感激然自再入脩門<lb/>
故疾輙作謁告彌旬職事俱廢又適當郊霈之後覃轉封贈<lb/>
數倍常時詞命填委㡬以百數日不暇給下筆甚慚故臣區<lb/>
區方欲稍遲數月以承天意别求一官以便巳私不謂<lb/>
陛下驟寵異之使兼内制臣恐自此顛隮無日矣何者精力<lb/>
不足則必有弛慢之患思慮不強則必有闕誤之患假使隆<lb/>
寛不以為罪而書問之不酬請謁之不報亦必有不理於口<lb/>
之患此臣之所甚懼於顛隮也苟至於此豈是　陛下全度<lb/>
之意臣愚欲望　聖慈察臣悃愊實非飾偽曲垂淵聴将上<lb/>
件兼職特行寢免伏候勑㫖<hi>閏十月五日三省同奉聖㫖不允</hi>
　　　中書舍人供職後初對劄子<lb/>
<pb n="KR4d0233_SBCK_026-4b"/>
臣聞人主有大舉動必有以新天下之耳目而大慰民望恭<lb/>
惟　陛下始自宅恤移御廣内此大舉動也正天下顒顒望<lb/>
治之時伏想聖心先定将有仁聲徳意之事感恱士夫兼被<lb/>
黎庶者矣臣不肖輒有管見一二仰禆聖明惟　陛下財幸<lb/>
一乞三宫各置使領以盡孝養之道一乞降詔問民疾苦仍<lb/>
申儆見行賑濟州縣官吏諭以賞罰一乞自宰臣以至侍從<lb/>
管軍次第宣引從容賜坐訪以軍國機務以示責成之意一<lb/>
乞撫問㳂邉諸将并帥臣仍量加錫賚一乞増置諫官一乞<lb/>
收拾恬退滯淹之士一乞稍出内帑錢以助版曹經費少寛<lb/>
催理巳上特臣區區愚慮所及未足以廣宣主徳如蒙采納<lb/>
見之施行則嗣此有樂告　陛下以治安之䇿者矣臣不勝<lb/>
拳拳取進止<lb/>
　　第二<lb/>
<pb n="KR4d0233_SBCK_026-5a"/>
臣聞今之獻計者類曰　陛下宜以　孝宗為法　太上皇<lb/>
為鑒臣切以為是說也唯孝養三宫當如此耳而非通論也<lb/>
何者孝宗盛徳大業不可勝紀固皆足法若夫　上皇徒以<lb/>
積憂成疾浸不視事不可以為宗廟社稷主而非其治皆無<lb/>
足法者也　陛下嗣守丕圖凡所施設誠參酌兩朝之盛典<lb/>
擇其為天下後世便者兼行之則可謂集大成矣臣淺陋不<lb/>
能盡識兩朝之意輙以管見條上一二恭惟　孝宗銳意恢<lb/>
復耻於苟安雖以　徳夀在宥不敢北伐而追懐陵廟閔念<lb/>
中原之志枕戈嘗膽日不遑暇訓練儲峙常若臨敵此一可<lb/>
法也早朝晏罷寒暑不渝引見臣工省閱章奏日了一日勿<lb/>
問休暇至於暮夜必宣召入直官賜坐從容議論時事此二<lb/>
可法也留意人才求之如弗及一語契合立致通顯所言不<lb/>
酬始督過之取舍以公明白洞逹而無猜慮關防之意此三<lb/>
<pb n="KR4d0233_SBCK_026-5b"/>
可法也儉於用度一金不以濫予内帑之積累數鉅萬唯是<lb/>
振荒右武無所愛惜盖以天下之財為天下用而不用諸巳<lb/>
此四可法也監司帥守見辭之際各訪其䖏民間利病有以<lb/>
便民為請随即施行蠲除貸宥曾無留難未嘗輙怒官吏獨<lb/>
以貪虐獲罪於民者必罰無赦此五可法也臣以為　孝宗<lb/>
之治可為法者非一而　陛下宜法此五者帝王之盛羙也<lb/>
恭惟　太上皇無事付之外庭采於公論左右便嬖絶不預<lb/>
政不唯不聴其言又禁切之而金繒酒食之賜則不吝嗇此<lb/>
一可法也八廂渥土之人置而不用未嘗以浮言危動群臣<lb/>
此二可法也行都守臣兩浙漕臣三總領所悉以士人為之<lb/>
不以交結不以誕謾此三可法也管軍臣僚及㳂邉帥守不<lb/>
以為御前差遣皆從三省降詔除授此四可法也給舍封駮<lb/>
䑓諌論事雖累上迫終不以言為罪此五可法也臣嘗謂<lb/>
<pb n="KR4d0233_SBCK_026-6a"/>
太上皇之治可為法者非一而　陛下宜法此五者亦帝王<lb/>
之盛羙也　陛下誠上稽　孝宗明斷緫攬之政兼軆上皇<lb/>
隆寛不自用之意則天下可得而理矣臣所謂集大成者以<lb/>
此盖奉偏而𥙷其弊則能全兩朝之羙矯枉而過其直則反<lb/>
有一偏之患臣恐議者不察妄分取捨以惑聖聦敢昧死一<lb/>
言唯赦其狂愚而采擇之則天下幸甚<lb/>
　　　請對劄子一<lb/>
人主心術必有所尚何謂所尚先定其志而後力行之者是<lb/>
也臣不暇逺引前古且以　髙宗徳業為　陛下誦之方<lb/>
髙宗艱難百戰之初欲復大讎欲定中原欲還謁九廟則其<lb/>
志尚在恢復及大母巳歸徽廟之梓官巳還南北之勢巳成<lb/>
髙宗之責少塞而天下亦倦於用兵矣則其志尚在和好方<lb/>
志在恢復則用趙鼎用張浚自退朝之後延見臣下省閱章<lb/>
<pb n="KR4d0233_SBCK_026-6b"/>
奏游戯翰墨至於燕私皆恢復之謀也及志在和好則用秦<lb/>
<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>自退朝之後延見臣下省閱章奏游戯翰墨至於燕私皆<lb/>
和好之事也　髙宗所以享國之久動無過舉者以有定尚<lb/>
不襍不怠而巳雖然此臣借以為喻之說而非勸　陛下之<lb/>
說也今　陛下春秋鼎盛銳意於學而又聖禀純素絶無嗜<lb/>
好臣切以為　陛下之心方如止水方如明鑑以此為堯舜<lb/>
以此為三王無不可者臣獨未知　陛下之心所尚者何事<lb/>
欲先定者何志耳不尚一事則将並進人之言而無適從不<lb/>
先定一志則将汎汎然日復一日而無用力之地且夫人主<lb/>
天下之利勢也富貴尊榮之所自出也倘　陛下将聴並進<lb/>
之言而無適從汎汎然日復一日而無用力之地臣恐有乗<lb/>
間而入陛下之心者矣　陛下此心方如止水方如明鑑可<lb/>
以為堯舜可以為三王或萬有一先入者得　陛下之心而<lb/>
<pb n="KR4d0233_SBCK_026-7a"/>
用之臣恐　陛下聖明雖銳意於學無他嗜好而此心巳有<lb/>
所偏　也此臣私憂過計欲勸　陛下且以拯民窮為所尚<lb/>
此志先定則　陛下始有用力之地自退朝之後以此意引<lb/>
見臣下以此意省閱章奏至於游戯翰墨至於燕私此憂此<lb/>
念造次不忘臣切以為是亦　陛下養心之法不雜不怠充<lb/>
而大之堯舜三王之治可由是而致也何者以捄民窮為所<lb/>
尚即是仁心仁心即是堯舜三王之心孟子嘗言之臣嘗彂<lb/>
明之　陛下嘗深信之矣<lb/>
　　　第二<lb/>
臣切謂今天下亦多故矣臣未暇縷數獨念民力之困於此<lb/>
為極而莫與　陛下救之者耳賢士大夫不為不多曽莫與<lb/>
陛下救斯民者何也勢不行也何謂勢不行欲救民窮必為<lb/>
帥為漕為緫領而後可而三數官者雖賢士大夫不樂為之<lb/>
<pb n="KR4d0233_SBCK_026-7b"/>
故也既曰賢士大夫而不樂為帥漕緫領何也外權太䡖雖<lb/>
欲有所設施而不得騁故也是故不為法令之所束縛則為<lb/>
浮言之所動揺不為時政之所諱惡則為䆠游於其䖏而不<lb/>
得志者之所中傷有是四患雖賢者亦忍事苟歲月耳而况<lb/>
其餘人乎且夫人情誰不喜遷而惡滯誰不好伸而耻屈誰<lb/>
不趨利而避害今也立朝自郎察不一二年可至卿監<lb/>
　　　　　　　又不一二年鮮不得為從官若夫帥漕則<lb/>
有奔走徧天下而無一日朝蹟者其間僥倖或得監職自直<lb/>
閣積而至修撰極矣而所謂修撰者又必嘗為卿監而後得<lb/>
之是終身無復從官之望臣所謂喜遷而悪滯人情之不樂<lb/>
一也今夫立朝苟有親故欲入舘閣則可以移書帥漕若緫<lb/>
領而坐取之無不如意者至為帥漕連衘剡牘奏辟一屬官<lb/>
若准備差遣之類輙不可得若平工也則不過送部勘當訖<lb/>
<pb n="KR4d0233_SBCK_026-8a"/>
於陸沉若稍有過差之請徃徃該部詰難囬復甚者至𬒳論<lb/>
列臣所謂好伸而耻屈人情之不樂二也今夫立朝自釐務<lb/>
職事官皆得以親族子弟牒國子監𥙷解試及監司帥臣苟非<lb/>
在川廣二千里外即子弟無收試之所每遇大比無所附着<lb/>
稍知謹畏者大率無故而殿一舉不然則為謬巧遷就以避<lb/>
貢舉條制斯可矣臣所謂趍利而避害人情之不樂三也如<lb/>
前四患則是事權太輕雖賢者猶不樂為之如後三說則是<lb/>
㤙數太薄人人不樂也夫可與救斯民者必帥也漕也緫領<lb/>
也而人不樂為之至此柰何憚改乎臣竊以為今日之勢莫<lb/>
若稍稍重外重外之術必使帥漕緫領皆可馴致於從官可<lb/>
以馴致於從官而後可久任可久任而後可責事功如此則<lb/>
帥漕緫領始曉然知朝廷委寄不輕矣則夫前四患者次第<lb/>
自去而有為　陛下出力救斯民者矣<lb/>
<pb n="KR4d0233_SBCK_026-8b"/>
　　　乞放身丁錢劄子<lb/>
　真宗實錄大中祥符四年秋七月壬申朔詔曰朕臨御萬<lb/>
　邦厲精庻政一夫不獲尚切扵憂勞九賦用均唯思於寛<lb/>
簡惜其物力以厚民生眷惟浙江之區介彼東南之域而<lb/>
　自祖宗恢復聲教誕敷去率斂以居多俾樂康之斯洽洪<lb/>
　惟利澤巳浹編甿然計口筭緡尚存於偽制治財吝納仍<lb/>
　限於歲輸特俾蠲除式申曠蕩其兩浙福建荆湖南北路<lb/>
　身丁錢並特除放如有元以錢折征物色亦與除放<hi>自如有以</hi>
<hi>下十三字㩀福州法冊添入</hi>凡歲免緡錢四十五萬四百六貫<lb/>
身丁錢不知所始臣伏讀　御札則知其為東南偽制也本<lb/>
朝六路次第歸化所以加惠之者甚厚徃者婦人有之至淳<lb/>
化三年免<hi>見十月四日瓊州勅</hi>寺院行者有之至咸平五年免<hi>見七月四日兩</hi>
<hi>浙福建路勅</hi>攝官有之至至道二年免<hi>見正月十五日廣南勑</hi>鹽亭户有之<lb/>
<pb n="KR4d0233_SBCK_026-9a"/>
至太平興國元年免<hi>見九月福州路勑</hi>賃舍寄住者有之至咸平六<lb/>
年免<hi>見四月二日廣州勑</hi>死丁自咸平二年始與除放<hi>八月二十日杭越明睦台温䖏</hi>
<hi>衢婺秀蘓湖十二州勑</hi>逃丁自咸平四年始與檢閣<hi>見七月十一日荆湖南北路勑</hi>又<lb/>
僞命日如福州每丁三百二十五自太平興國五年定納錢<lb/>
一百<hi>七月髙象先奏請</hi>褔州長溪有温台等州投過一千七百餘戸<lb/>
二千餘丁每丁亦三百二十五自景徳二年定依温台州見<lb/>
納錢二百五十<hi>四月二十日劉炤奏請</hi>蘇州每丁納米自淳化五年定<lb/>
納錢二百<hi>見八月十七日蘇州勑</hi>睦州每丁六百九十五䖏州毎丁五<lb/>
百九十四自咸平三年許将縜折納<hi>五月二十三日兩浙路敕</hi>抑見偽制<lb/>
各出一時頗亦不等前後勑命大底多者使寡難者使易不<lb/>
宜有者使無而諸國苛歛漸趨於平至是廼一切蠲去與民<lb/>
更始天聖間侍御史章頻言先帝除放偽命身丁東南之區<lb/>
聖徳所被十六年矣放過錢七百餘萬貫而軍國之湏不聞<lb/>
<pb n="KR4d0233_SBCK_026-9b"/>
申匱乏可謂至論然臣又按實錄明道元年三月兩浙轉運<lb/>
司言大中祥符五年已放諸路身丁錢而婺秀州尚輸如故<lb/>
廼蠲除之蔡襄亦嘗言僞命日諸州各有丁錢唯漳泉州興<lb/>
化　作米七斗五升　真宗皇帝哀矜困窮蠲放兩浙<lb/>
褔建　身丁錢其時漳泉興化是亦丁錢折變作米無人論<lb/>
奏因依遂至先朝大恵不及三郡以此見祥符放丁溥及六<lb/>
路其間猶有至今輸納者皆府縣占吝奉行不䖍之故推而<lb/>
廣之宜在今日恭惟　陛下仁聖在上軫憂民瘼欲省賦甚<lb/>
矣間者㫁自　淵衷量减折帛之估有司以闕經費為言其<lb/>
議遂寢以臣愚見折帛固宜减不如身丁切於窮民且其為<lb/>
錢視祖宗折帛之估纔十之一而其為丁視納　折帛之家<lb/>
殆累數萬緡　陛下尋祥符之詔㫁而行之幸甚<lb/>
止齋先生文集卷之二十六<lb/>
</p>
<p>
</p>
  </div>
</body>
</text>
</TEI>
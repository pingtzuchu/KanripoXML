<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_041-1a"/>
止齋先生文集卷之四十一<lb/>
　　　宰臣以下　䟦　御制<lb/>
　　　至尊夀皇聖帝聖政序記<lb/>
臣上言臣聞前聖之徳業莫盛扵堯舜後聖之述作莫盛於<lb/>
孔子然二者相湏而不能以同時恭惟<lb/>
至尊夀皇聖帝道本於稽古功成於恊帝臨御二十有八年<lb/>
仁恩塞穹壌威聞憺蠻貊潤色中興之烈而増光揖遜之美<lb/>
薄海内外萬口同辭以為自舜以来一人而巳陛下奉若慈<lb/>
訓克昌丕緒見之行事緝熈光明而且欲以欽承允蹈之餘<lb/>
布在方冊昭示無極爰命史臣裒輯聖政鋪張表出作宋一<lb/>
經於是書成来上親灑宸翰攄發睿藻冠之篇端日星有爛<lb/>
著於天文而太極之妙自然陳露縉紳鈆槧之流又以為是<lb/>
孔氏之作也臣竊惟有虞之書𥘉與五典並行而無辨更千<lb/>
<pb n="KR4d0233_SBCK_041-1b"/>
五百年而得孔氏㫁爲書首序之百篇之上然後暴白於万<lb/>
世由此觀之虞舜雖極治嘗乆晦而後彰孔子能祖述矣蓋<lb/>
追誦而不相及未有父子兩朝聖以繼聖立徳立言自相發<lb/>
揮皇乎懿哉如今日之盛者也抑臣次舜之亊以底豫於孝<lb/>
遭人倫之變也以予賢於公因天命之改也惟我<lb/>
夀皇之事髙廟俻極五福彌歴三紀雍雍穆穆脗無間言曾<lb/>
未倦勤脫屣萬乗授之主鬯神人燕寕累聖一家世世同徳<lb/>
父子之間視舜有光焉則　陛下之序此書尤足以垂百王<lb/>
之範𥙷六藝之缺矣臣以非材待罪宰事適董攸司與托不<lb/>
杇而蔵之禁嚴未寫琬琰無以對揚宏休臣實甚懼用是百<lb/>
拜稽首昧死請以賜本大書深刻以幸来世而又百拜稽首<lb/>
髣髴大㫖敬書於序之下方太常丞兼國史日暦所編類聖<lb/>
政檢討官臣章頴著作佐郎臣王容臣李唐卿著作郎臣沈<lb/>
<pb n="KR4d0233_SBCK_041-2a"/>
有開臣黄由秘書少監臣陳傳良左丞相兼提舉監修國史<lb/>
日暦提舉編類聖政<lb/>
　䟦　皇子嘉王賜贐金劄子<lb/>
　竊審抗章得請暫爾間佚啓行有期輙以白金百星聊充<lb/>
　贐儀輕凂為愧指留幸甚乍逺倍加保愛至祝<lb/>
右紹熈甲寅五月四日潜邸所賜也臣是歲嘗數對<lb/>
上皇論事不合乞休致再不允於是又請對庻㡬感窹是日<lb/>
午皷趨待漏院會従官趙彦逾以下亦同班奏事閤門来約<lb/>
臣令随衆班俄有㫖獨令臣上殿下敷奏反復乆　天意弗<lb/>
順遂再乞休致忽發　玉音甚好甚好留下文字臣就榻前<lb/>
謝且辭下殿再拜退出國門具以　聖語申尚書省諫院御<lb/>
史䑓及奏知潜邱且請不獲禀逹之罪　上賜贐金㤙出意<lb/>
<pb n="KR4d0233_SBCK_041-2b"/>
外臣以不才𬒳遇最寵奎畫之號視翊善黄裳有加是冬急<lb/>
召入講　上數從容語臣所蔵朕字畫盍進来用寳如生辰<lb/>
詩何故乆不見䟦語臣每逡廵不敢當尋復趣取䟦稿僅成<lb/>
而臣罷去樓鑰髙文虎就觀臣家稿留案間家人倉皇不及<lb/>
收自入謫籍日夜危懼但謹櫝蔵不敢夸示一昭囬之光以<lb/>
震耀天下臣罪萬死言之感涕<lb/>
　　䟦　御書所進嘉邸生辰詩<lb/>
右傅良所上皇子大王生日詩　王意嘉賞手書一本以贈<lb/>
或者難曰此頌體耳而及於阽危飢寒之辭何也曰是獨不<lb/>
見太史遷論頌乎太史遷曰余每讀虞書至於君臣相敕惟<lb/>
㡬是安而股肱不良萬事墮堕成王作頌推巳懲艾悲彼家<lb/>
難可不謂戦戦恐懼善始善終者哉由此觀之虞周詩頌非<lb/>
耶知虞周之頌然後可與言詩矣因著其語又見　大王有<lb/>
<pb n="KR4d0233_SBCK_041-3a"/>
取於詩在此而不在彼也且以著見　王録小善嘉規益之<lb/>
意傳良不勝感懼無以得此因刻之石以侈大貺<lb/>
　右此序䟦真蹟乆尋不獲故前䟦賜金劄子深致歎惜之<lb/>
意而參政樓公復追記所見以紀之先生子師轍歲辛未<lb/>
　二月始於故書中得之今附此<lb/>
　　臣仰惟　皇帝陛下　龍潜嘉邱　毓徳進學一時官<lb/>
　　寮皆出遴選嘗逢　誕節咸獻詩頌旣而置酒髙宴𥘉<lb/>
　　酌黄裳　次酌陳傅良各出文書一通致謝再三及視<lb/>
　　之其一曰上呈翊善其一曰上呈賛讀御名謹封因<lb/>
　　敬請所以　謙賜之由　上曰二公之詩雖因為夀而<lb/>
　　作皆寓警誨之意輒依所恵　親書一本復以為贈以<lb/>
　　示不忘裳與傳良跽謝而退　龍飛之𥘉擢裳禮部尚<lb/>
　　書傅良中書舎人未㡬裳以疾沒傳良奏請以　御書<lb/>
<pb n="KR4d0233_SBCK_041-3b"/>
　　刋之堅珉　玉音賜許是時臣鑰待罪瑣闥與傅良同<lb/>
　　直北門嘗過其家傅良以䟦語示臣大畧白季札觀樂<lb/>
　　歌頌而曰哀而不愁太史公讀虞書至於君臣相敕惟<lb/>
　　是㡬安未嘗不流涕也成王作頌推巳懲艾可不謂戦<lb/>
　　戰恐懼善始善終者哉蓋頌不專於羙盛徳之形容皆<lb/>
　　有敕戒之義秦斯以来此義殆絶臣為之聳然作而曰偉<lb/>
　　哉論也自詩大序言以成功告於神明無有以頌為警<lb/>
　　戒者舜臯賡歌世但以為盛事非司馬遷不足以發聖<lb/>
　　賢相敕之㫖自李斯頌秦專務溢羙人亦不以為過韓<lb/>
　　愈有曰不以頌而以䂓也而傅良䏻發之臣於傅良平<lb/>
　　日所畏至是益以歎服促使刻之傅良曰今旣刋　宸<lb/>
　　翰於上方不敢使人代書適有目眚當竢少　愈曾未<lb/>
　　信宿而巳報罷未㡬臣亦去　國相忘於江湖者十餘<lb/>
<pb n="KR4d0233_SBCK_041-4a"/>
　　年傅良下世訪遺稿於其家則不知所在矣二子師轍<lb/>
　師朴求䟦其下将碑之以傳逺臣旣傷傅良不及見<lb/>
　更化之日敢直書始末上以彰　陛下好賢樂善之素<lb/>
　下以侈傅良等　際遇之寵抑使後學知古人頌詩賡<lb/>
　歌本非專於形容稱羙而諷諫之切未嘗不寓於斯云<lb/>
　嘉定三年歲在庚午秋八月丙辰朔正<lb/>
　兼太子賔客奉化郡開國公食邑三千　六<lb/>
　百户臣樓鑰<lb/>
　　　䟦歐王帖後<lb/>
魯直帖徃徃有之如歐王二公帖盖不多見靖康之變士大<lb/>
夫故家文物淪喪可勝道哉間見一二令人隕涕歐公以嘉<lb/>
祐四年罷府事明年書成是歲王仲儀以侍讀學士出知益<lb/>
州逢原遺腹女是生呉說傳朋傳朋嘗通判永興以其母念<lb/>
<pb n="KR4d0233_SBCK_041-4b"/>
逢原之墓乞改襄陽於是作養志堂焉余悲逢原無後併著<lb/>
于此<lb/>
　　　䟦徐薦伯詩集<lb/>
世多謂書生不知兵謂書生不知兵猶言孫武不善屬文耳<lb/>
今觀武書十三篇盖與考工記榖梁子相上下吾友徐薦伯<lb/>
登武舉第一日示余横槊醉稿余讀巳喜薦伯慷慨有烈丈<lb/>
夫氣其詩詞視唐諸子矻矻弄篇章者多哉當今諸公如見<lb/>
薦伯詩亦可解文武二途之惑<lb/>
　　　題杜大春畫梅<lb/>
偶與文叔時亨論十五國風次第取季札舊序參孔氏序特<lb/>
退秦於魏唐之後繋豳於末略經改定而意以獨至晚於燈<lb/>
下觀蜀客卿作梅筆墨無幾如在籬落因悟萬事無支離法<lb/>
　　　題石時亨所蔵吕真人畫像<lb/>
<pb n="KR4d0233_SBCK_041-5a"/>
他畫欲作塵外想類多輕楊今觀太清樓本儼若孔老予微<lb/>
笑曰得之矣真人固應如此彼不知其人而求其夀與他畫<lb/>
師何異<lb/>
　　　題張之望文卷後<lb/>
劉知㡬史通上下數千載間掊撃略盡盖剨然似庖丁解牛<lb/>
手觸足履動中節㑹矣至不見全牛一節未識知㡬尚費若<lb/>
干年耶此事殆非強博䏻到<lb/>
賈生太息一書首論諸侯王強大事可謂知務當是時文帝<lb/>
方從代来齊樊諸王皆有相疑之勢未虚侯功最隆及賞最<lb/>
晚帝意亦略可見議者因謂賈生首編蓋干時云嗟夫生豈<lb/>
干時者耶要知論事誠有次第一舛其序必有不相察者<lb/>
孔子作春秋一字無間然者非獨用功深也易其心而後語<lb/>
權衡自平耳後之秉筆者宜書輒不書不宜書輒書是其咎<lb/>
<pb n="KR4d0233_SBCK_041-5b"/>
安在如班孟堅史視司馬子長加精察而竟不䏻過徃徃有<lb/>
愧色亦豈力不足歟<lb/>
温公嘗言洛中士大夫淵藪談空說性多矣惟史事無所啓<lb/>
口蓋有譏云耳然公言性獨與楊子雲合自今觀楊孰與孟<lb/>
子子雲博極群書顧不見巳何哉<lb/>
程先生易傳未出門人亟以請先生曰吾獨不望進乎盖晚<lb/>
始授人其間有一字數改定者前哲重著書如此<lb/>
顔子不貳過論殆是慚筆今讀韓子書者於斯文特熟甚科<lb/>
舉之累自韓子不免冝夫人盡然於此可以興古道不行之<lb/>
嘆<lb/>
黄巖張君之望持所爲書二編越江山来問當然與否僕固<lb/>
辭張君固請㒒末學耳豈足断此書厚意不可虚辱輒題數<lb/>
語附名篇末非敢云何姑以見惓惓意耳<lb/>
<pb n="KR4d0233_SBCK_041-6a"/>
　　　䟦趙主簿所蔵詩後<lb/>
丞相清源梁公治閩之數月徙福清主簿趙君餘慶丞長溪<lb/>
主簿固辭丞相固遣之未㡬福清宰李君宗思来請主簿<lb/>
長溪宰李君遂夫又来請留主簿丞相益賢君也速致郡中<lb/>
属掌秋賦之入而趙君<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>訴某老矣又位卑下不宜度越他<lb/>
士叅郡政其為辭殊苦確不樂丞相不䏻奪也明年君秩滿<lb/>
将罷去忽過余出其先君子所嘗得於諸公詩䟦見示亟讀<lb/>
之乃知趙君蓋家學如此其仕進無先人之心有繇来矣<lb/>
　　䟦東坡所記程公逸事<lb/>
學者多不道鬼神如蘆菔之冤豈不異哉自唐末諸藩以鎮<lb/>
将求盗武夫徃徃略平民充數㡬及賞格藝祖定天下哀矝<lb/>
無辜縣復置尉始以儒生為之而鎮将廢賞格如故民鮮死<lb/>
焉二百年於此矣迩者有司以薦舉吏多奸少不應功令輙<lb/>
<pb n="KR4d0233_SBCK_041-6b"/>
見格惟尉以捕盗改秩善傳會其事得不用薦或者因是頗<lb/>
襲鎮将之舊上方閔焉議改制以防之此建安陳侯焞所為<lb/>
刻是石也<lb/>
　　　䟦孫氏誌述<lb/>
方國家肇造之𥘉将相大臣多西北舊族而東南未有聞者<lb/>
既而天下平七八十載之間而范公起呉杜公起越歐陽公<lb/>
起廬陵孫公起富春盖漢一大郡之地而二三公者皆極一<lb/>
時之望於是東南人物遂擅天下嗚呼當錢李二氏之時諸<lb/>
公皆安在耶余覧杜公所言孫卿墓誌并歐范之述為之太<lb/>
息感今而懐古東南之士柰何妄自菲薄<lb/>
　　　䟦爾雅䟽<lb/>
古者重小學爾雅所為作也漢興除秦之禁嘗置博士列於<lb/>
學官至今漢儒書行於世如毛氏詩訓許氏說文楊氏方言<lb/>
<pb n="KR4d0233_SBCK_041-7a"/>
之類盖皆有所本云隋唐以来以科目取士此書不課於舉<lb/>
子由是浸廢韓退之以古文名世尚以注蟲魚為不切則知<lb/>
誦習者寡矣國𥘉諸儒獨追古依郭氏注為之䟽爾雅稍稍<lb/>
出比于熈豊三經行學者非宇說不學自先儒注䟽皆罷絀<lb/>
而爾雅益廢余憶為児時入鄉校有以爾雅問題者余用䏻<lb/>
辨䑕豹不識蟛蜞為對其事至淺諸老先生徃徃驚嘆以為<lb/>
愽也郡有刋䟽并音釋若干卷以乆不就字畫多殘闕金華<lb/>
趙君子良来為推官繕𥙷之始頗可讀趙徴余言囙叙此書<lb/>
之所以廢且見子良之志子良學於東菜吕伯恭氏於余為<lb/>
同年進士名善珎<lb/>
　　　䟦史丞相祭諸葛夢叟文<lb/>
夢叟言貌退然不目表出聲蹟不著丞相乃獨得之何哉丞<lb/>
相門生故吏滿天下不聞有得此於丞相者夢叟顧一見得<lb/>
<pb n="KR4d0233_SBCK_041-7b"/>
之又何哉丞相之取人也異於今夢叟之取於人也尢異於<lb/>
今矣不竟其逢令人隕涕<lb/>
　　書種徳堂因記陳仲孚問詩語<lb/>
近讀古樂府始知後作者皆有所本至李謫仙絶出衆作真<lb/>
詩豪也然古詞務恊律而尤未工仲孚嘗問詩工所從始余<lb/>
謂謝元暉杜子美云謝眺每篇堪諷詠盖嘗得法於此耳觧<lb/>
道澄江静如練令人却憶謝元暉與子羙同意因書種徳堂<lb/>
遂記此語<lb/>
　　　䟦靈潤廟賜　敕額<lb/>
桂陽之民雖貧而有常産父子孫兄弟多挨居或至百口重<lb/>
䘮祭有䘮哭泣過時必葬埋未有火化者逾乆展奉猶哭泣<lb/>
如新䘮祭事謹潔至不敢糞瓜菜尤恥為人隷飢年不得巳<lb/>
鬻子舍曰奴婢而以養子為約盖其俗朴近古然也然拙而<lb/>
<pb n="KR4d0233_SBCK_041-8a"/>
惰農耕噐絶苦窳犂刅入土纔三四寸終歲置田勿問及春<lb/>
耨去陳草曾不待破塊輒下種水在田上節級溉注之是爲<lb/>
良田水在田下雖咫尺不䏻轆轤使之逆上徃徃夾江之田<lb/>
與並山同爲瘠薄易苦旱率十年八九耕不獲毎旱即立視<lb/>
苗槁而乞哀於神無問在不在祀典日撃羊豕聚群巫皷舞<lb/>
象龍或燃指以膏火薄肉供佛類不効則禱于龍渡山之神<lb/>
山在縣境内最著名其神邦人尊事之非巳甚不敢輒禱無<lb/>
不應今夏旱凢民之祠事且遍不雨於是属軍教授縣令謁<lb/>
祠下以靈潤源之水歸又兼旬不雨某遂宿戒親謁祠下三<lb/>
皷方作星河彌天行數里漸摵摵有聲鷄𥘉鳴至青蓮寺爲<lb/>
位望拜遲明登山俄時雨大至逹城下巳乃三日雨歲及下<lb/>
熟吏與民徳侯之賜推本所始得紹興十四年賜廟額敕黄<lb/>
一道於掌故仰惟　國家爲民秩祀篤於報功冝詔萬世敬<lb/>
<pb n="KR4d0233_SBCK_041-8b"/>
摹之石某為長吏不䏻履阡陌為方略教民治田而徒干神<lb/>
之澤又以窮自歸於當道連帥部使者咸以錢粟来周急可<lb/>
以免歲月矣要不可乆方将趣丞史以龍骨車若桔槔法下<lb/>
之鄉聚使民稍自力不但以瀆神益永尊事無怠故因對神<lb/>
之休與國家所以褒大之者并道其土俗善否為勸勵著之<lb/>
下方<lb/>
　　　䟦宋景文公帖<lb/>
景文公以皇祐四年二月自亳徙成徳明年正月徙定武實<lb/>
代魏公所謂丐任河朔一年有餘盖是歲也元憲公亦以是<lb/>
歲八月自河南徙許而晏公来河南公有九月朔日請入覲<lb/>
書欲㑹元憲于河陽卄五日書所謂相國也至和元年劉冲<lb/>
之相劉自叅預即領唐書故催書於公嘉祐改元仁宗不豫<lb/>
其曰河朔大臣則韓公在相䑓爾八月徙益州是時龎荘敏<lb/>
<pb n="KR4d0233_SBCK_041-9a"/>
自永興改河東其年五月元憲歸綴中書門下班公有此月<lb/>
二十三日書云云則猶在定武也三年王侍讀来成都於是<lb/>
還闕公言荘敏引歸不决元憲乃圖任之漸明年荘敏以築<lb/>
堡事寵節鉞元憲復筦樞務真見事之談云<lb/>
　　　䟦宋元憲公表槀<lb/>
景祐二年定新樂是時同在詞掖如胥公偃丁公度張李晁<lb/>
石皆前進元憲公以元年四月掌制乃獨属筆豈非其文檀<lb/>
一時諸公所推遜歟欽誦遺稿令人起敬<lb/>
　　　䟦趙延康公責偽楚書<lb/>
余嘗手抄建炎四年八月二日刑部状㑹㤙牽復士大夫名<lb/>
數延康公在焉一時状中如胡公寅劉公珏皆復用劉至位<lb/>
執政而延康竟謫死余聞京城之禍子昉以募義兵見囚范<lb/>
瓊世多言靖康無伏節之士有以宗室所暴白如此豈無人<lb/>
<pb n="KR4d0233_SBCK_041-9b"/>
哉而皆誣䧟於群小嗚呼悲夫<lb/>
　　　䟦趙延康詩<lb/>
余既於責偽楚書後著公行蔵復見所為詩嗟乎劉歆李白<lb/>
之文盛矣其節操何如詩不足為公道也<lb/>
　　　䟦温公與邢和叔帖<lb/>
熈寧間温公居洛公從崇徳縣再入崇文元豊四年兼史事<lb/>
以所蔵温公帖知是時相與甚厚也後一百十有二年某得<lb/>
見之於其曾孫遵仲修<lb/>
　　䟦張無盡與邢和叔帖<lb/>
紹聖四年公為吏部侍郎十月自權尚書遷御史中丞無盡<lb/>
此帖皆是歲無盡罷左司郎官去至是適兩年餘矣<lb/>
　　　䟦邢惇夫詩及諸公題<lb/>
以諸公之愛惇夫與惇夫之得此於諸公追想在昔令人起<lb/>
<pb n="KR4d0233_SBCK_041-10a"/>
敬<lb/>
　　　䟦邢氏慶國夫人手書<lb/>
余與天台謝傑景英為忘年交謝趙出也為余言外氏丞相<lb/>
家法甚悉今見邢氏趙夫人手書戒婦子一𥿄徃徃與景英<lb/>
語合邢尚書趙丞相事具國史至其故家典刑要自令人起<lb/>
敬<lb/>
　　　䟦劉元城帖<lb/>
余讀元城諫䟽徧刺元祐大臣而獨不及司馬文正公徧刺<lb/>
元祐大臣而不以為訕獨不及司馬文正公而不以為黨豈<lb/>
惟諫議之賢哉亦足以想見元祐以前深厚之俗矣余懐此<lb/>
乆因與子厚　得公遺墨遂書其後<lb/>
　　　䟦胡文定公帖<lb/>
浙間人家家有春秋傳而罕見公字畫余記為児時従鄉先<lb/>
<pb n="KR4d0233_SBCK_041-10b"/>
生學同學數十児児各授程易胡春秋范唐鑑一本是時三<lb/>
書所在未侵板徃徃多手抄誦也晚官湖湘間每過士大夫<lb/>
家輒見公遺帖皆甚貴惜然為春秋學者顧少如浙間何哉<lb/>
因見向氏所蔵帖書以勉之<lb/>
止齋先生文集卷之四十一<lb/>
</p>
<p>
</p>
  </div>
</body>
</text>
</TEI>
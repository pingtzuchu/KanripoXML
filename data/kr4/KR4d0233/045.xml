<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_045-1a"/>
止齋先生文集卷之四十五<lb/>
　　祭文<lb/>
　　　祭兊光居士林喬年<lb/>
齊魯兩生視漢功臣為貴列國之千乘不如洙泗之一言世<lb/>
固有公論也公名不至仕版而凛凛鄉評不在諸賢大夫下<lb/>
夫豈求之嗚呼士之聞見公者亦可以興矣功名一時典刑<lb/>
千古形噐雖亡道徳如故我等親舊今来哭公三年之䘮於<lb/>
此觀禮自今余郷起孝起敬其誰作之睠言耆老澘然涙零<lb/>
何啻此夕<lb/>
　　　祭王詹事<lb/>
吾鄉自昔諸儒有作剛毅敦龎是以為俗中更權臣擯排其<lb/>
尤喬木云凋何草不秋誰其佀之惟公嗣興矻立堂堂萬夫<lb/>
典刑梅溪之原簫䑓之下公車不駕市無翔價簫䑓之下梅<lb/>
<pb n="KR4d0233_SBCK_045-1b"/>
溪之原公休干廬巷無違言公行未乆公歸白首邦人父老<lb/>
欲執之手天子起之愛莫止之羽翼四海匪我敢私忽焉此<lb/>
觴涕泗如水百爾有恨不如我同里<lb/>
　　祭芮祭酒<lb/>
嗚呼欲從先生㳺十年于茲盖亦數相遭卒幸相親也而受<lb/>
教不少延何哉天耶人耶前年寓㑹稽㑹先生為部使者有<lb/>
来言先生将就顧汝　某　愧焉尋如毗陵弗敢見明年東<lb/>
還先生適長太學是秋将攷試増置生員又以嫌弗敢見既<lb/>
幸備數諸生先生孳孳焉望某来也比至相待如賔交甚者<lb/>
從二子辱臨拜又命史持立無荅拜為是懼也又逾月弗敢<lb/>
告而去嗚呼誰謂先生歟而遽止此也夫苟謂遽止此也其<lb/>
寓㑹稽必無以愧自違也其還毗陵必無以嫌自拘也况為<lb/>
諸生冝旦夕左右侍而又何忍以過相待一頃舎去夫以位<lb/>
<pb n="KR4d0233_SBCK_045-2a"/>
望之殊也法守之察也世俗之莫巳諒也顧小而失大其亦<lb/>
謂之人耶雖然自知求師友所得於天下纔數人耳去年哭<lb/>
劉莆田今年哭祭酒彼夀考者何限胡為於我師友頻歲而<lb/>
忽焉亡耶且賢者縱不得大用獨不可晋限遺吾黨耶且某<lb/>
也固無多求於世無乃亦不獲成就其私志考徳而問業耶<lb/>
今夫汎相與類有幸不至缺絶也是謂天耶非耶嗚呼一忤<lb/>
權臣白首瘴郷公論既開時謂　冝何位不過卿死無歸居<lb/>
豈惟門人有淚如雨<lb/>
　　　祭張南軒<lb/>
吁嗟先生惟以正終如何嘆嗟四海所同欲知先生當觀之<lb/>
公軍旅有言魏公之子恵我律我魏公是佀如其即戎誓與<lb/>
偕死學士有言瞻彼洛師昔在文獻徃徃闕遺曰惟南軒尚<lb/>
其嗣之朝廷有言豈無他人吏道趍變經生泥陳必若欽夫<lb/>
<pb n="KR4d0233_SBCK_045-2b"/>
可以致君去欲其歸病欲其愈及此盖棺萬事永已亦有咎<lb/>
怨莫或瑕毀嗚呼先生位曽不隆曽不卑卑與人為通抑不<lb/>
立異收聲于躬維學髙明維行粹夷維其待物一不以疑匪<lb/>
即求之人實秉彛君子在世勿問勿處譬彼川嶽無興雲雨<lb/>
三農頼之以藝稷黍矧惟世臣喬木勿伐矧惟儒術不墜一<lb/>
髮生能㡬何而堪契闊徃歲玉山前年秣陵二公云亡今我<lb/>
涕零又哭先生我懐實并念昔從逰為日則淺辱誨辱愛辱<lb/>
待甚逺自我不見常懼有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>有来湖嶺必恵問我對之翰墨<lb/>
如在右左䝉是曷稱罔敢違墮家有藏書囯有太史雖㣲功<lb/>
業先生不死我心哀傷盖不以此<lb/>
　　祭薛常州先生<lb/>
我昔自喜壁立倚天見兄栂潭忽若墜淵栂潭謂何其要日<lb/>
損自昜魯論餘勿挂眼明年㑹稽我圖西征匪適㑹稽從兄<lb/>
<pb n="KR4d0233_SBCK_045-3a"/>
毗陵毗陵何有聚書千卷曰此百氏各有攸見維古相授待<lb/>
豪傑然我辱過施如何克傳約我博我有源有涉譬彼草木<lb/>
自根徂葉匪我無師亦既多友繄兄不逄歲月空乆我無所<lb/>
願沒生為役于兄居㳺無以南北滆湖之上其樂未央為兄<lb/>
食貧去之他鄉兄使淮堧我客都邑繋名春官驅馳靡及霅<lb/>
川之招豈不欲往有婦方娠瑣瑣覊鞅會兄来歸我棲旁舎當<lb/>
暑之袢相期秋夜我嗟我命為此契闊矧今為虐復我中奪<lb/>
魚亦有依鳥亦有群我實何罪恃無其人顧瞻四方羣公日<lb/>
徂劉不在閩芮不在呉我居数人廼眷相顧幸踰其分罪此<lb/>
之故凡今海内知兄如林我雖庸陋特知之深我觀六藝師<lb/>
自為的書不見詩春秋無易我觀諸子其說並駕佛老見竒<lb/>
申韓每下我亦觀人鮮不異止此有遺事彼有䘮巳自兄作興<lb/>
廓之大同以断群疑匠師涖工人之見之于何不一可以右<lb/>
<pb n="KR4d0233_SBCK_045-3b"/>
左衡從伸屈我窺度之惟心之平豈惟不虧抑靡所増天不<lb/>
生賢生輒不試歎無全材雖全曷謂彼尺寸材功在夏屋而棄<lb/>
不顧徒為喬木凡今之人為此隕涕我獨私憂皇恤當世世<lb/>
艱道逺而使我獨有書未完有徒未淑誄之以詩哀哉巳而<lb/>
莫知我悲謂我胡為<lb/>
　　　祭林安之<lb/>
余㳺觀天下愽交當世之士以自治盖各有長矣矝畏潔修<lb/>
者或亡渉事之具䟽通雋逹者則放乎䋲墨之外而不可覊<lb/>
刳心而趨約者㡬矣又自六經百氏闊略而廢遺嗚呼安之<lb/>
余　徧閱而僅有焉引而寘之諸老先生之門亦不數數焉<lb/>
見之忽今亡矣余将奚望而誰期余㳺具區還會稽棲遲台<lb/>
鴈諸山之間人迹㡬絶安之徃徃先至而後歸金華之行積<lb/>
雪埋嶺安之之疾侵矣而猶不我遺夫十年﨑嶇不便于家<lb/>
<pb n="KR4d0233_SBCK_045-4a"/>
不利于有司不皇寜于其躬而無怠無悔是果何求者歟此<lb/>
意寂寥非篤學深思者未易與知也今年未四十多病而早<lb/>
衰自哭薛常州而百念弛矣獨将求古人之書日與吾徒講<lb/>
玩以卒歲而安之且死則吾志焉徃而可為世有公論於安<lb/>
之自不泯沒而非哭之慟則不足以塞予悲也<lb/>
　　　祭諸葛夢叟<lb/>
嗚呼夢叟死生安計昔歲薛殂今兹君逝朋友相期扶持絶<lb/>
學慨此存者晨星夏籜君之學問不為逕庭曰意苟誠萬物<lb/>
受命固嘗講論兹道閎大尺矩寸䋲其施或隘君曰余聞力<lb/>
行以充力之所至日月未窮閉戸十年讀易求志朋友謂君<lb/>
不仕無義授官長樂勉君載塗曾未及朞上下交孚少出所<lb/>
蔵巳有端緒遂昌熾之豈不大肆衆目棼絲萬命流膏天意<lb/>
何如遽奪人豪維昔子厚託韓以死君殁見貽琅琅及此㣲<lb/>
<pb n="KR4d0233_SBCK_045-4b"/>
君之屬於義猶然我力可及敢不後先酒體在壷脯醢列几<lb/>
酌古陳奠永承君意<lb/>
　　　學官同祭王司業<lb/>
公於載籍博覧強識上自班左旁洽百氏然不為空言而巳<lb/>
試之一二其於詞藻清潤豊媚而亦無断章半簡刻畫名家<lb/>
之意至於心度純明發為樂易望之簡如即不忍去情親語狎<lb/>
間以諧戯俄而肅歛訖事以治盖庶㡬徳人之容非尚同者<lb/>
之能暨若夫流離虜圍其年方穉南望君親生以為媿間關<lb/>
萬里卒伸大誼是又壮夫節士堅忍僅克而得之天與匪䛇<lb/>
匪諭嗚呼諫垣數月攄藴則未十年外服帝獨簡記晚歸周<lb/>
行善人有比兩學是師用有次苐士論方屬乃衘不施某等<lb/>
於官為僚有嚴位置公忘䓁衰家人儕類絶去繩軌恵風和氣<lb/>
胡然山立而忽淵墜靡人不懐我獨切至寓哀斯文百𥿄<lb/>
<pb n="KR4d0233_SBCK_045-5a"/>
莫旣<lb/>
　　　祭張簡之<lb/>
余讀架閣公犬人之誄盖聞兄之能服勞處約有孝敬之遺<lb/>
風矣晚見其行事自叔父一研一席蠧書敗簡汛掃䖍蔵旦<lb/>
旦不懈施及米塩講若疇昔余既謂是誄也信而於是重有<lb/>
感也盖余為壻恨不及架閣公無恙然猶及兄拊諸弟奉仲<lb/>
母以團居也俛仰之間事變不齊西東其廬几筵相望弟衰<lb/>
子經室自為孤嗚呼此余所以重有感也余辱歸妹最知最<lb/>
厚於兄卒葬屬在疾苦歛不慿棺窆不拊穴所以𫐠其平生<lb/>
而銘諸幽者亦不得掛名焉廼今彌年克具觴豆叙徳寫哀<lb/>
因以自鐫魂猶可招其在斯文<lb/>
　　　祭鄭自明<lb/>
嗚呼哀哉自明余與君㳺乆知君之重其死也自為諸生固<lb/>
<pb n="KR4d0233_SBCK_045-5b"/>
曰士以一死何郷不可及其居朝抗直自喜毎一進見以所<lb/>
聞於賔客厮役某小人某小人之說察察爲上言之無諱人<lb/>
數以爲甚危而君益奮然雖萬死無恨然而閱其私盖衞生<lb/>
甚謹也嘗訪君愛亭之上當暑命酒余食瓜果而君禁之勿<lb/>
多食他日過余羹<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>以饋君曰疇昔聞有以茹此死者至今<lb/>
不近也啜茗飲水靡不博問恐以疾傷其母嗚呼君誠重其<lb/>
死而将有以處此矣廼今死竒禍何哉余既甚悲而莫推其<lb/>
故且懼知君之不詳者亦爲惑也天嗇其年人害其名嗚呼<lb/>
哀哉自明余故爲斯文以哭君也<lb/>
　　　祭劉端木<lb/>
嗚呼端木而止於此歟謂其容貌不澤齒髮衰變而無夀徴歟<lb/>
謂其疾聲遽色太喜怒以干和歟抑謂其強心於事而敝敝<lb/>
其生歟而端木咸無焉然而止此将安咎也嗚呼端木其心将<lb/>
<pb n="KR4d0233_SBCK_045-6a"/>
以仁其三族其學将以著見當世而庻㡬於右人其儀抑抑其<lb/>
言恂恂至於居為畏友出為拂士而取予之際能不以不義<lb/>
加乎其身於今之世吾見亦寡矣豈古所謂直諒之益木訥<lb/>
而近於仁者耶晚得一官無損於貧母老子穉旁無強親盖<lb/>
擇地而蹈報効如此此某等所以哀籲之天莫知所云也<lb/>
　　　祭鄭龍圖<lb/>
嗚呼道之不明亦既千載宋興用儒涵育數世故經術盛於<lb/>
伊洛而王化行乎元祐之際秦漢而下庻㡬三代于何文獻奄<lb/>
忽淪替中興厈扶欲起復蹶晚生小子散無紀繋惟公及從<lb/>
渡江諸老尚有典刑之學不墮紹興季年靡然流俗之弊本<lb/>
之躬行加之講肄充養和平議論方大析義利於秋毫兼愽<lb/>
約而獨詣盖伊洛源流與元祐之視摹於是乎在苦節至於<lb/>
長貧靜退見於𥘉筮揚名二紀之乆致位九卿之二既物論<lb/>
<pb n="KR4d0233_SBCK_045-6b"/>
之惟允殆天意之将契我觀人物可為流涕瞻前靡及顧後<lb/>
孰継公於此時譬之東方未白明星晣晣續飄零之餘緒道<lb/>
倐歘之亨㑹方有識之自寛俄覆出於意外嗚呼哀哉痛在<lb/>
吾黨事關海内矧余從㳺辱誘以誨舍曰諸生視之流軰至<lb/>
於非望之期不言之愛儻手援其有益雖身危而不悔嗟今<lb/>
巳矣逝将安頼祭具殽而輙止文把筆而屢廢以遲遲之不<lb/>
忍尚發明而有待竟余懐之弗究聊一哀於此酹<lb/>
　　　祭吕大著<lb/>
嗚呼理固難言事堪永嘆尚斯文其未熄儻千載而一旦自<lb/>
夫孔門之徒盡經術闕馬遷而下史法亂㣲言卒堕於佛老<lb/>
多識不離乎箋傳惟公紹絶學之遺綂緬潜心於一貫立六<lb/>
藝之要津渉九流而弗畔既超乗於先得亦加鞭於後倦可<lb/>
謂明古人之大軆而能通當世之変汎觀人物粤自秦漢勲<lb/>
<pb n="KR4d0233_SBCK_045-7a"/>
臣檀其噐略儒雅隆於詞翰通人焉草草法士焉断断以余<lb/>
觀公與夫專善偏長之士豈可同日而論哉若乃推本皇家<lb/>
講明文獻以為　藝祖造邦上規周室而　仁皇継軆之際<lb/>
庻㡬於羞道管晏痛小雅之未復先群疑而獨辨推公之志<lb/>
歐富韓范緝熈寧之墜緒振元祐之餘筭又将㑹同錯綜招<lb/>
携集散囬萬牛於絶靷手六轡以徐按合當代之玉石出中<lb/>
原於塗炭盖自渡江諸老皆有遺恨者也嗚呼憶學者之𥘉<lb/>
識恠伏熖之方煽及脩門之晚別幸後會之猶徤相此意之<lb/>
攸屬若一軆而中判年偶同而智遲名近佀而實逺溘騏驥<lb/>
之先徂望孤征於欵叚參移兮斗沒長夜兮漫漫耿余懐其<lb/>
何極訴之人而有恨望新阡而長號兾精爽之一盻<lb/>
　　　祭朱處士<lb/>
嗟乎學問散於殊塗而尚徳之風鮮選舉出於一科而遺賢<lb/>
<pb n="KR4d0233_SBCK_045-7b"/>
之恨多幸清議之在下而吉人猶有自修於其家維公行誼<lb/>
可以堪宗婣之蹤跡襟度可以受師友之切磋位卑而樂施予<lb/>
齒老而工編摩自三尺之童待之若軰行而於一郷之衆未<lb/>
嘗有所誰何以余百念之俱冷而聞公之訃至於屢嘆而長<lb/>
嗟文以悼之我辭不訛非士無誄刻之山阿<lb/>
　　　祭章端叟<lb/>
吁嗟端叟今孰不如問其位年弗逮彼愚吁嗟端叟相爾志<lb/>
慕盖逹将與當代諸賢在文墨議論之選而窮亦庻㡬可祭<lb/>
於社識曰君子之墓中閫無相寄孥于旁盗騎屋山田園半<lb/>
荒士而至此可以悔矣而猶朋師不以四方誰為夏屋䏻置<lb/>
松柏于何雪霜不待盈尺安陽之南豈無士友胡獨端叟哭<lb/>
者十九或歛之床或沐之柩百爾無恨何必爾後余二十年<lb/>
交滿天下自春徂秋三泣大雅涕曾未收復奠斯斚侑可無<lb/>
<pb n="KR4d0233_SBCK_045-8a"/>
文其尚忍寫<lb/>
　　　祭張忠甫夫人<lb/>
鄭子将官由拳維夫人之子贈言卒篇曰予家耄弗暇顧官<lb/>
我感夫人為之涕漣少學旁舍動經歲年今我求母而為隴<lb/>
阡若彼有母亦惟故牽東西居㳺各天一邊借云懐依無能<lb/>
粥饘亦有将母朝芳夕鮮老與穉等于家之便百爾好羞不<lb/>
如式還曾是無憾惟夫人也全固也有子而誰俾然相他人<lb/>
無類以利言㣲禄㣲爵至莫子憐矧夫人子豈時舎旃再縻<lb/>
之祠盖云惓惓有如夫人願其翥軒豈敢自必乃林乃園凢<lb/>
此克孝厥安以專匪子之為羙夫人之賢惟賢實希近在乎<lb/>
婣聮嗚呼云亡見不自先<lb/>
　　　祭孫忱卿<lb/>
嗚呼忱卿而死於逆旅歟謂其藉禄以為養歟則田園室廬<lb/>
<pb n="KR4d0233_SBCK_045-8b"/>
於吾鄉可以甲乙數也為好馳聘倦㳺而至是歟則疇昔端<lb/>
居簡出雖隣不覩也抑為以資以世以塲屋得官而勢使然<lb/>
歟則舉不出此也夫士散而之四方略不過是數者而上焉<lb/>
者則名在當世欲退蔵而無繇也忱卿可以免此而卒以逆<lb/>
旅歛嗚呼是不謂之命耶雖然有鄉黨為之辦護有婦族為<lb/>
之受吊者先事之三日壮子適至而帥相聞之歸其鎮之逋<lb/>
俸為錢三十萬而凢事無缺以忱卿之得此又可以見天之<lb/>
報善人矣薄奠告哀文以慰之<lb/>
　　　祭妻母趙夫人<lb/>
有言城南張氏稱首架閣之配草堂之婦曰惟夫人相其孝<lb/>
友有言安固賢惟趙氏辟雍之孫郡丞之子曰惟夫人是習<lb/>
是佀傅良鄙人辱交忠甫是於架閣則其叔父爰及婚婣夫<lb/>
人季女我觀季女以我貧困旦旦謀食歸田是遜匪教之素<lb/>
<pb n="KR4d0233_SBCK_045-9a"/>
誰與無悶相彼從夫及閫外之議相彼愛子惟區區是遺靖<lb/>
惟夫人厥婦之懿自我来壻不見前作夫人猶存可以觀略<lb/>
今其亡矣将安儀度我是以哭之斯文而誦夫人之賢尚来<lb/>
者之知昨<lb/>
　　　祭孫諌卿<lb/>
吁嗟諌卿無年謂何彼日戕生白髮醉歌亦有苦心利析秋<lb/>
毫孰如簡靜曾靡殫勞亦有﨑嶇暴衣露冠胡然深居而祗<lb/>
自殘薙草彌原匵玉易毀謂天昭昭莾不可理我生空匱多<lb/>
朋為冨比年不圖交吊継訃匪我私哀善類之憂忌予是懲好<lb/>
予是尤吁嗟諌卿稚婦弱子殁與兄訣一語一止豈無胡耇<lb/>
終也暝惑世有權衡誰為喪得吁嗟諫卿盖事盖棺誰俾吾<lb/>
黨聲為爾吞<lb/>
　　　祭張忠甫<lb/>
<pb n="KR4d0233_SBCK_045-9b"/>
吁嗟忠父誰無死生短長㡬何胡足重䡖崇牙大纛百年之<lb/>
榮孰與身後誦其字名君行之脩君學既成方其獨行群聴<lb/>
以驚有譁咲譏不悔不傾卒厎于信家人父兄既信而從邦<lb/>
人友朋有官問政有故問銘緩急之請是非之評隠然衡門<lb/>
重於公卿自昔盖棺萬事愈明無禄何哀不朽有慿我媿則<lb/>
多事違其情君臨人䘮治其衾衣或設之祭稽經考儀割絶<lb/>
肺肝放像爼彛其為銘文刻切恠竒葬視其穿風雨必時今<lb/>
我喪君哭不及尸曾莫得詳何以歛之祭以今羞雞酒瘠漓<lb/>
銘又弗䏻撰徳慰悲葬也屬疾護棺以児遭時之偷交道日<lb/>
衰我不能惇又以自規唯是子凡昔在寝闈受君託言永矢<lb/>
弗隳吁嗟忠父其尚肯来<lb/>
止齋文集卷之四十五<lb/>
</p>
<p>
</p>
  </div>
</body>
</text>
</TEI>
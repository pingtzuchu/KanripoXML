<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_024-1a"/>
止齋先生文集卷之二十四<lb/>
　　奏状劄子<lb/>
　　　繳奏率逢原除都統制状<lb/>
准中書門下省送到録黄一道樞宻院關池州駐劄御前諸<lb/>
軍副都統制率逢原奉　聖㫖除都統制令臣書行右<hi>臣</hi>将<lb/>
措湖湘巳聞率逢原之為人且見其行事矣其在江陵其在<lb/>
㐮陽與今在池陽監司帥守皆患苦之屡有文字上煩朝廷<lb/>
雖然猶有可解者監司帥守與軍中事不相關未必非好堊<lb/>
之偏也近者淮西總領鄭湜親見其馭下無恩将士多怨徒<lb/>
以為管軍之人頗繋觀聴不欲斥言逢原之罪而按其中軍<lb/>
統制崔公亮以警動之逢原果不自安且無以掩諱其失至<lb/>
於自劾　陛下曲加覆護與降放罪指揮是豈以為無罪乎<lb/>
而遽進為都統制臣不知其說也<hi>臣</hi>聞中興之𥘉分置屯所<lb/>
<pb n="KR4d0233_SBCK_024-1b"/>
江淮之間付之諸将懼其專恣難制也而别置總領給餉其<lb/>
軍特以王人爲之用示威重淳熈三年六月七日特降<lb/>
聖㫖指揮令専一覺察諸軍掊克之事聖謨逺矣今率逢原<lb/>
爲帥無状宻院鐫戒尚不知故至爲總司所發上章待罪始<lb/>
稍有嚴惮王人之意若　陛下朝以爲罪而暮遷擢之則是<lb/>
教之不悛也以副統制陞都統制未爲超越但適當宥過之<lb/>
時未見改過之實遽此除授則有功者何以待之<hi>臣</hi>恐将帥<lb/>
觧體且傷總領之威重也欲望聖慈将率逢原新命特賜追<lb/>
寢使之深自循省士無愁歎然後進遷庻允物議所有録黄<lb/>
臣未敢書行謹錄奏聞伏候勑㫖<hi>十二月二十四日奏入</hi>
　　第二狀<lb/>
准中書門下省送到<hi>臣</hi>所繳率逢原除都統制奏狀奉<lb/>
御批依已降指揮右<hi>臣</hi>昨具論奏率逢原方以自劾放罪不<lb/>
<pb n="KR4d0233_SBCK_024-2a"/>
當遽遷都帥<hi>臣</hi>之愚見以為朝廷勸懲宜有次第不應功罪<lb/>
混為一區今率逢原以總領鄭湜按其偏将掊克士伍墮廢<lb/>
軍政於是稍知嚴憚務自刻責而　陛下為之覆護特從宥<lb/>
免此　陛下善将将之道而率逢原感激思奮以功𥙷過之<lb/>
時也若乃信宿之間遽有遷擢臣恐逢原麄人昧扵理義妄<lb/>
窺朝廷意出姑息却復專横愈無悛心故敢瀆犯天威乞寢<lb/>
新命不惟為陛下惜此舉措亦所以全逢原也至扵逢原<lb/>
為帥無狀事迹非一前後<hi>臣</hi>寮屢有文字臣不欲因此悉數<lb/>
暴逢原之惡正以事關軍衆慮傷事軆區區欲望聖慈特從<lb/>
所乞必須知改然後除授所有録黄<hi>臣</hi>未敢書行謹再録奏<lb/>
聞伏候勑㫖<hi>十二月二十六日</hi>
　　　内引劄子<hi>四年正月</hi>
人主無職事以愛惜人才為職事夫愛惜人才徒貴之以爵<lb/>
<pb n="KR4d0233_SBCK_024-2b"/>
位不若養其聲望之為羙徒榮之以恩寵不若全其操履之<lb/>
為大凡立乎人之本朝爵位隆而聲望汚恩寵盛而操履闕<lb/>
此公論所甚不與也公論不與将為庸人則是貴之者適所<lb/>
以賤之榮之者適所以辱之也恭惟祖宗承五代之後士風<lb/>
極衰而一旦作興之至過漢唐而無愧三代無他道也養其<lb/>
聲望全其操履而已在仁宗時范仲淹歐陽脩余靖尹洙之<lb/>
徒嘗以論大臣除授不當去國矣已而仲淹脩等之賢果信<lb/>
扵天下為時名臣向使當時不明諸臣去就之誼而苛留兩<lb/>
存之則雖仲淹脩不能暴白扵世而况不如仲淹脩者乎在<lb/>
神宗時司馬光吕公著蘇軾轍之徒亦嘗以爭新法去國矣<lb/>
巳而光公著等之賢果信於天下為時名臣向使當時不明<lb/>
諸臣去就之誼而苛留兩存之則雖光公著等不能暴白扵<lb/>
世而况不如光公著者乎由是觀之愛惜人才必如是而後<lb/>
<pb n="KR4d0233_SBCK_024-3a"/>
可不然将淪胥而為庸人夫庸人者一世所棄何鄉而立有<lb/>
臣如此國家何頼焉則亦非上之人之利也以臣所見近代<lb/>
人主覆護臣子容忍不棄未有如　陛下者然以為愛惜人<lb/>
才則未也既曰覆護之而不謂之愛惜之者何也眷之於爵<lb/>
位恩寵之間而不務明其去就之誼故也比者有以䑓官察<lb/>
朝士者矣　陛下皆出之出之誠是也俄而並召兼用為卿<lb/>
將孰是孰非耶有以後省官駁從班者矣而　陛下為罷給<lb/>
事中罷之可也已而並除職名一去為郡一降為王府官然<lb/>
則是均有罪耳有以諫官䟽大臣者矣而　陛下欲並用之<lb/>
大臣乞去不得請諌官乞去又不得請然則是俱賢耳雖然<lb/>
賢否混殽何以為國猶可解者則皆士大夫也至如臣衰懦<lb/>
攝官詞掖嘗不度踈賤論奏内侍不當為知省官雖蒙<lb/>
陛下納臣之章不行詞不賦禄　而其人至今出入禁闥與<lb/>
<pb n="KR4d0233_SBCK_024-3b"/>
見任無異近復有㫖令兼他官　中書後省與黄門相持而<lb/>
不决號令自今可廢此尤不可者臣故曰　陛下可謂覆護<lb/>
群臣者矣而非愛惜人才之謂也臣不勝拳拳欲望　陛<lb/>
下務明人臣去就之誼　誠以愛惜人才為職而明其<lb/>
去就之誼請自不　其　以臣之可備使令則當去内侍<lb/>
以臣為不足僃使令則當去臣臣之誼明則群臣亦各務明<lb/>
誼群臣各務明誼而後聲望不汚操履無闕群臣之聲望不<lb/>
汚操履無闕是不為　寜然後　陛下可以委任而責<lb/>
成則　非臣之私便也<lb/>
　　　再内引劄子<lb/>
人莫難於養其心而人主之養其心為尤難共惟本朝列聖<lb/>
養心之道備矣<hi>臣</hi>不敢逺引亦不敢稽深言之姑誦臣少壮<lb/>
時身所見聞髙宗夀皇兩朝時亊每自退朝扵起居食息之<lb/>
<pb n="KR4d0233_SBCK_024-4a"/>
暇無非以禮樂刑政之具務自檢束一日之内每亊有常以<lb/>
何時刻延見儒臣以何時刻省閱章奏以何時刻親方冊或<lb/>
㳺戯翰墨也然後以其餘景燕衎尊爼娱嬉苑囿至於暮夜<lb/>
又必宣召宿直官從容晤語間以觴詠如是者皆三二十年<lb/>
寒暑不渝忽一日不如是即内侍以近醫藥為請而中外惶<lb/>
惑矣夫以堯父舜子稽古學道度越漢唐之君而克勤小物<lb/>
課為日程拘拘不廢何也意者雖聖人不可以不持養之故<lb/>
也臣幸遭逢備員近侍每見　陛下臨朝之際莊敬肅穆儼<lb/>
然若神雖執禮名家無以竊議于以仰窺聖心持養必有道<lb/>
矣而比来傳聞徃徃以為玉音所發或異尋常機務之間稍<lb/>
失次第廷臣震灼莫曉其故妄意窺度其說多端以臣愚見<lb/>
或者　陛下言動偶有此差誤耳恭惟至聖至明動循法則<lb/>
而又春秋鼎盛剛徤日新何繇言動有此差誤無乃起居食<lb/>
<pb n="KR4d0233_SBCK_024-4b"/>
息之暇所以自持養者愆其常度而延見儒臣之時少歟省<lb/>
閱章奏不屑加意歟或親方冊㳺戯翰墨等事暫置弗講歟<lb/>
不然則燕衎尊爼娱嬉苑囿之樂惟意所適而無節歟又不<lb/>
然則是燥濕隂陽之冦或傷其和而忽忽不樂以得此也<lb/>
陛下幸因臣言試自省察萬一有此不可不反求之也孔子<lb/>
以終日無所用心為難而孟子論心亦曰出入無時莫知其<lb/>
鄉操存而舍亡則心之不可以無所繋也如此伏願　陛下<lb/>
法　髙宗　夀皇之所行存孔孟之所戒以其日力定為常<lb/>
度非徒以親政涖民亦　所以尊生介夀惟赦其狂僣留神<lb/>
財察社稷幸甚臣不勝忠愛之情<lb/>
　　　奏乞褒録傳察宗澤婁寅亮子孫劄子<lb/>
竊覩近者贈岳霖煥章閣待制與張某一子官仰見公朝旌<lb/>
念舊臣苟有勞烈即録其子孫承襲重爵以此勸士天下知<lb/>
<pb n="KR4d0233_SBCK_024-5a"/>
尊君親上之報不薄而徇國者衆矣幸甚臣嘗論本朝聖聖<lb/>
相承毎遇大事則有先見特立之臣奮不顧身爲國建事臣<lb/>
不暇逺論姑述宣和以来三朝所覩在　徽宗時則有傳察<lb/>
以死事爲節義之功之首　髙宗中興時則有宗澤以留行<lb/>
爲翊載之功之首　夀皇入繼大統時則有婁寅亮以建儲<lb/>
爲定䇿之功之首然而傳察贈典雖甚優渥宗澤致仕亦頗<lb/>
通貴而兩家子孫未蒙旌異棄善錄瑕令人於邑至於寅亮<lb/>
初以上虞縣丞敢建大議　髙宗嘉納擢爲御史其後時議<lb/>
不同竟死小官澤不及後遂以乏祀若以至和嘉祐故事言<lb/>
之宜在褒崇之典一切勿問臣恐傷忠厚之風塞敢言之路<lb/>
上無以發明　髙宗至公之心下無以對<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>　夀皇善繼之<lb/>
羙欲望聖慈以所以褒賞岳飛子孫之意推及三家以廣恩<lb/>
恵以勸忠力<lb/>
<pb n="KR4d0233_SBCK_024-5b"/>
　　　繳奏冊寳官吏推恩狀<lb/>
准中書門下省送到録黄一道節文爲冊寳都大主管所申<lb/>
奉上　尊號冊寳了畢被差一行官吏推恩事二月六日三<lb/>
省同進呈奉　聖㫖除巳推賞人外餘並特與三分减一推<lb/>
賞内第一等轉一官减二年磨勘第二等轉一官第三等减<lb/>
三年磨勘其軍兵願換犒賞者聴令臣書行須至奏聞者右<lb/>
臣恭覩上件聖㫖指揮係是依紹熈元年軆例三分减一推<lb/>
賞施行臣檢照紹熈元年正月一日修製奉上夀聖皇太后<lb/>
尊號　至尊夀皇聖帝夀成皇后尊號冊寳行禮了畢并正<lb/>
月十九日修製中宫冊寳行禮了畢推恩等第人數第一等<lb/>
五人轉兩官第二等十二人轉一官减二年磨勘第三等四<lb/>
十三人轉一官資今来所降上件推恩指揮内人數比紹熈<lb/>
元年第一等承受官多一員第二等除貼去外照管事務官<lb/>
<pb n="KR4d0233_SBCK_024-6a"/>
尚多一員行遣書冩奏報文字官多一員第三等承受并諸<lb/>
司行遣人多一員巳上共多四員臣竊詳紹熈元年推恩之<lb/>
人係是修製奉上三官四冊四寳事務繁重職掌稠疊計日<lb/>
甚乆為勞亦多所以當来恩數特異常典今来修製奉上慈<lb/>
福宫尊號冊寳雖曰千載一時非常之慶然而幹當臣寮偶<lb/>
𬒳驅使只合課計心力以為酬奨所是一宫一冊一寳既與<lb/>
三宫四冊四寳軆例逈然不同伏縁近日都大主管官不候<lb/>
一等具申尚書省取㫖推恩先次獲降　聖㫖指揮轉行兩<lb/>
宫一時後省皆失契勘只作特㫖放行以致逐人妄援前例<lb/>
保明陳乞今来雖經朝廷裁酌将都大主管官止轉一官餘<lb/>
人三分减一推賞比之元年委是太濫以此始知都大主管<lb/>
所申首為身謀上欺聖聴因芘儕軰大啔倖門而又増添員<lb/>
數至五六人恭惟國家對天下之休慶事未已竊恐濫恩寢<lb/>
<pb n="KR4d0233_SBCK_024-6b"/>
廣官爵益輕臣愚欲望聖慈軫矜民力吝惜名器将上件指<lb/>
揮除軍兵聴換犒設一項外其餘更加裁損務令允當仍将<lb/>
所増添人只依舊數不許増多庻㡬日後無疆之慶僥倖衰<lb/>
少所有錄黄臣未敢書行謹錄奏聞伏候勑㫖<lb/>
　　　　　　貼黄檢准紹熈三年十二月二十二日<lb/>
　　　　　　聖㫖指揮玉牒所進　夀皇聖帝玉牒會要<lb/>
　　　　　　所進　夀皇聖帝會要了畢與减半推恩縁<lb/>
　　　　　　上項進書篇帙少似巳前特行减半推賞與<lb/>
　　　　　　今来事軆一同伏乞　睿照<hi>五年二月十一日奏入</hi>
　　　繳奏孫拱之轉官狀<lb/>
准中書門下省送到録黄一道樞宻院關奉　聖㫖忠訓郎<lb/>
御前祗應孫拱之為　有勞可特與轉行一官令臣書行<lb/>
右臣取到吏部狀見得孫拱之自授承信郎以後十年之間<lb/>
<pb n="KR4d0233_SBCK_024-7a"/>
巳轉五官數内淳熈十六年轉了三官又自紹熈二年九月<lb/>
磨勘轉忠訓郎至今年十二月纔及兩年有餘更轉一官臣<lb/>
不知其有何功勞被此恩數歲月未久僥倖太多壊武臣年<lb/>
勞之法長䙝近私謁之風臣不得不為　陛下惜也所有録<lb/>
黄臣未敢書行謹錄奏聞伏候　勑㫖<hi>二月二十日奏入</hi>
　　　繳奏冊寳承受官免减一員狀<lb/>
准中書門下省送到錄黄樞宻院關二月十四日奉<lb/>
聖㫖巳降指揮　夀聖隆慈備福皇太后尊號冊寳承受官<lb/>
依淳熈十二年紹熈元年軆例差置縁各巳經大典職事與<lb/>
其他不同特與兑减一員餘依巳得指揮施行令臣書行須<lb/>
至奏聞者右臣照得紹熈元年修製奉上四冊四寳差人管<lb/>
幹不得不多今来修製奉上一冊一寳若初間從公差置便<lb/>
合取㫖省員却乃比如舊數増多六人其為欺罔不待力辨<lb/>
<pb n="KR4d0233_SBCK_024-7b"/>
徒縁業已施行重扵痛有鐫减此臣所以從寛論奏乞只依<lb/>
元年員額巳荷宸聰悉垂采聴不審何故復有上件指揮以<lb/>
臣窺度必非聖意自欲反汗以長倖臣只是此曹耻於退聴<lb/>
求勝公論且夫行法自貴近始今承受官係是第一等推恩<lb/>
人若許存留即其餘小官豈無辭說則是身為貴近者亂法<lb/>
度也恐非古人患不均之誼臣欲望<lb/>
聖慈將上件指揮特賜收寢令照應巳降指揮施行所有錄<lb/>
黄臣未敢書行謹録奏聞伏候勑㫖<hi>二月二十日奏入</hi>
　　　再繳奏孫拱之轉官及冊寳承受官免减一員狀<lb/>
准中書門下省送到臣所繳孫拱之轉官奏狀并錄黄一道<lb/>
㳟奉　御批為係實該五年年勞賞可特與書行續准尚書<lb/>
省劄子并送到録黄為臣所繳冊寳所承受官特與免减一<lb/>
員二月二十三日三省同奉　聖㫖依巳降指揮書行臣須<lb/>
<pb n="KR4d0233_SBCK_024-8a"/>
至再具奏聞者右臣語對三省将上臣所論奏冊寳官减員<lb/>
事得㫖依奏者今月十三日指揮也承受官免减一員十四<lb/>
日續降　聖㫖指揮也又三省将上臣所論奏孫拱之不當<lb/>
轉官事得㫖依奏者今月二十三日早指揮也可特與書行<lb/>
當日審奏續降　御筆指揮也以此見得得事可其奏者<lb/>
陛下之初心朝廷之公論也續准内降者　陛下之不得巳<lb/>
左右之乞憐也臣誠不肖攝承詞掖儻不能軆　陛下之初<lb/>
心而曲從其不得巳之意則非所以發明聖徳不能伸朝廷<lb/>
之公論而下比於乞憐之人則非所以禆賛邦政豈不爲廢<lb/>
司存忘法守乎則臣不敢奉詔必矣臣愚欲望　聖慈将十<lb/>
四日續降承受官免减一員　聖㫖指揮并二十三日續降<lb/>
書行孫拱之　御筆指揮並賜追寢只從元来三省将上巳<lb/>
得依奏　聖㫖指揮施行不勝幸甚所有元付到　御批粘<lb/>
<pb n="KR4d0233_SBCK_024-8b"/>
連在前所有錄黄臣未敢書行謹錄奏聞伏候<lb/>
勅㫖<hi>五年二月二十四日奏入</hi>
　　　　　貼黄恭准　御批孫拱之為係實該五年年勞<lb/>
　　　　　賞可特與書行令取到吏部狀御前祗應本部<lb/>
　　　　　即無立定年勞推賞條格指揮顯是難以施行<lb/>
　　　　　伏乞　睿照<lb/>
　　　繳奏饒州奏勘程廷倚斷案狀<lb/>
准中書門下省送到錄黄節文為饒州奏勘到程廷倚㫁案<lb/>
令臣書行右臣照元案見得程廷倚髙祖程節曾祖程鄰皆<lb/>
官至寳文閣待制内髙祖正議大夫祖父皆命官今廷倚以<lb/>
僧惠深受其賃錢誣以占屋而訟之縣又辱罵其骨肉迫逐<lb/>
起遣不勝忿耻倩人打僧其下手人王念四本州已從徒三<lb/>
年髠髮居役定㫁即廷倚元謀减一等徒二年半贖銅五十<lb/>
<pb n="KR4d0233_SBCK_024-9a"/>
斤罪止扵此矣本州復引勑有䕃人犯徒流罪情不可贖者<lb/>
奏裁臣不識廷倚所犯何以謂情不可贖乎徇一僧之欲而<lb/>
辱兩制之故家者是州司不平也從一州之請而廢千載之<lb/>
䕃法者是刑部不審也且夫情重奏裁必有大不得巳者近<lb/>
年守臣倚法作威徃徃多是以此籍口捃摭細故汙衊衣冠<lb/>
今若復因饒州所奏有此行遣臣恐郡守之專恣者援此為<lb/>
例操切士大夫之族矣臣愚欲望　聖慈将上件指揮特從<lb/>
末减所有錄黄臣未敢書行謹錄奏聞伏候勑㫖<hi>三月二十九日奏入</hi>
　　　入奏劄子<hi>四月</hi>
臣不勝螻蟻之忠輒有愚言仰干　天聴如蒙省覽即臣雖<lb/>
就誅戮不悔臣聞父子天性也孝慈之道不待教而能者也<lb/>
自士庻人皆然而况於人主乎然考之載籍則有尊為人主<lb/>
而隙開扵父子之間至扵禍敗反不若士庻人之家者何也<lb/>
<pb n="KR4d0233_SBCK_024-9b"/>
賤者群居其勢易親貴者異宫其勢易踈故也夫惟其勢易<lb/>
踈則離間之言易入離間一入則父之情不欲自䟽扵其子<lb/>
子之情不欲自明扵其父由是愈難於言而父子之隙開矣<lb/>
父子之隙開而禍敗至唐之西内則李輔國之徒前日之龍<lb/>
徳宫則梁師成之徒是也論至扵此可為寒心恭惟　陛下<lb/>
父子之間一同舜禹而比年以来稍虧定省之節臣誠卑賤<lb/>
不能知宫禁間事若以前鑒觀之或者亦當有離間兩宫者<lb/>
乎陛下孝謹本自無他偶以纎介動成疑阻　夀皇恐傷<lb/>
　陛下之意不欲自察察言之　陛下恐傷　夀皇之意又<lb/>
不敢自察察言之而左右之臣各憚　天威又亦以傳言為<lb/>
諱由是禮文寖踈情好日隔積成因循實駭聞聴此臣所以<lb/>
不避萬死而輒言之也言之也者将以通之也有如天意信<lb/>
謂如此即下臣此章明詔大臣使兩宫左右曉然知此務通<lb/>
<pb n="KR4d0233_SBCK_024-10a"/>
二聖之情則舜禹之徳千載同符矣臣無任拳拳激切祈<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
之至<lb/>
　　　乞祠申省狀<hi>四月六日</hi>
伏念某一介踈庸重以衰病誤𬒳使令身兼數職皆是文字<lb/>
之官關繋事軆而心力不逮<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>曠實多稍渉歲時曾亡報效<lb/>
嘗聞諸夫子曰血氣既衰戒之在得又曰陳力就列不能者<lb/>
止若某者所謂乏陳力之勞違戒得之訓者矣内負初心外<lb/>
慚公議夙夜念此誠不自安區區欲望朝廷檢㑹前後陳乞<lb/>
在外或祠禄差遣狀劄特賜敷奏早從所乞以安愚分以全<lb/>
晩節伏候指揮<hi>四月七日三省同奉聖㫖不允</hi>
　　　乞對狀<hi>四月十四日</hi>
臣近者不識忌諱幸蒙賜對輙論及兩宫事仰荷<lb/>
聖慈濶畧愚直曲垂清問備盡<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悃仍令臣入文字指罪離<lb/>
<pb n="KR4d0233_SBCK_024-10b"/>
間之人将有施行以釋疑阻即古所謂狂夫之言聖人擇焉<lb/>
殆不過此臣雖糜捐不足以報然比至奏入却留不下十二<lb/>
日又幸同班奏事復蒙<lb/>
聖慈諭臣以向来文字說得未詳臣切自咎責不足以仰承<lb/>
明詔以致尚稽順動枉招謗讟臣若不務自殫竭以𥙷聰明<lb/>
則非　陛下之不聴用臣而臣實負　陛下也欲望更賜以<lb/>
燕間之頃令臣縷縷言之苟以螻蟻之微感動天聴於是二<lb/>
聖重懽四方相賀則臣之志願畢矣除巳詣閤門進榜子乞<lb/>
奏事外謹錄奏聞伏候勑㫖<lb/>
止齋先生文集卷之二十四<lb/>
</p>
<p>
</p>
  </div>
</body>
</text>
</TEI>
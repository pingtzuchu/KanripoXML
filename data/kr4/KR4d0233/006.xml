<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_006-1a"/>
止齋先生文集卷之六<lb/>
　　律詩<lb/>
　　　桂陽勸農<lb/>
雨耨風耕病汝多誰将一一手摩挲幸因奉令来循壟恨不<lb/>
分勞去荷蓑凉徳未知年熟不微官其柰月樁何殷勤父老<lb/>
曽無𥙷待放腰鎌與醉歌<lb/>
　　　九日奉呈同僚四絶句<lb/>
澤國重陽花較遲得花雖　愁余家家人醉鷄豚社獨對<lb/>
西風憶鱠魚<lb/>
小雨㢘纎僅滑泥強隨年少更攀躋欲慿最上浮圖望晚稻<lb/>
如今齊未齊<lb/>
臨風遮莫晚山佳自古功名㸔鬢華幸自不知余種種可教<lb/>
容易落烏紗<lb/>
<pb n="KR4d0233_SBCK_006-1b"/>
領客山危亦既懽故人徃徃去歸班明年此㑹知誰肯為上<lb/>
吴山望楚山<hi>教授将赴闕簽旬亦旦夕觧官</hi>
　　　郴守丁端叔以九日詩至次韻奉酬<lb/>
十年不見㝷常事九日相違咫尺間橙蟹渠能追勝賞藙牲<lb/>
孰與奉慈顔逝将酒坫更酬酢乍可詩筒略徃還新将適聞<lb/>
臨遣罷鹿頭吾待望吴山<lb/>
　　　丁端叔和九日詩至用韻奉謝恤鄰之義且申前請<lb/>
壮不如人老更遲可憐赤　宗余鄉㣲膚使賢方伯誰激<lb/>
西江活鮒魚<lb/>
生怕遄歸趂紫泥縁危方藉得同躋交鄰誼與春秋並應許<lb/>
臧孫數告齊<lb/>
夏畦不病晚穜佳哿矣将詩𥙷黍華散百為千吾冩似深山<lb/>
窮谷徧籠紗<lb/>
<pb n="KR4d0233_SBCK_006-2a"/>
不因與國近交歡氷齒相從髮已班多見長才無肎綮豈辭<lb/>
一簣竟為山<lb/>
　　　再用前韻簡丁端叔<lb/>
乞鄰亟只報何遲愁絶飢甿一勝余上有加飡下相憶莫同<lb/>
汎汎寄雙魚<lb/>
閉闗饒着一丸泥我亦前扳更後躋四海弟兄君㸔取苛風<lb/>
不㫁鴈行齊<lb/>
事到難時意轉佳聲名早巳動皇華撥煩自古書生短只合<lb/>
横經住絳紗<lb/>
繇吴入楚共悲歡懐欲班荆竟未班直待還艫願䘖尾洞庭<lb/>
彭蠡浪如山<lb/>
　　　和丁端叔竹梅二詩韻<hi>端叔於庭前對梅栢竹八竿</hi>
空堦琤若下琅玕全楚何人巧耐寒誰伴八龍長傲雪蕭然<lb/>
<pb n="KR4d0233_SBCK_006-2b"/>
一榻卧袁安<lb/>
管領春風别有天不論水際與山巔祝融玉立湖湘凍獨付<lb/>
寒梢笑粲然<lb/>
　　　丁端叔送牡丹以詩来用韻酬之<lb/>
覺省他年見一班老從湖毎㸔春頒瞻言百里㡬相及仰止<lb/>
髙山竟莫攀毎事乞公留上䇿不才容我著中間一時公論<lb/>
方當路愁為絲麻棄蒯菅<lb/>
客来談政巳班班况復書縢一再頒亦欲頡頏相上下不容<lb/>
分寸得躋攀花猶河洛承平　詩在黄陳軰行間簿領役人<lb/>
塵擈面沃如雲霧下茅菅<lb/>
　　　和丁端叔歲晚書懐韻<lb/>
来涂藍縷雪埋人三百於今又六旬奏課定應書下下班春<lb/>
聊復喜津津餘𬞞𬒳壤農亡恙茂草連扉盗自新曳杖鹿頭<lb/>
<pb n="KR4d0233_SBCK_006-3a"/>
時極目炊烟齊起兩州民<lb/>
　　　丁端叔送海錯以詩来用韻酬之<lb/>
澤魚山豕各忘年味可勝竆總所便堪笑荆吴相爼豆遂令蠻<lb/>
觸自矛鋋食無誤蟹車同軌貢不徴蚶澤漏泉我在竆山人<lb/>
迹罕亦蒙惟錯饋甘鮮<lb/>
　　　酬王判官和九日韻一以㱕徳於部使者二寄郴州<lb/>
　　　使君三以為謝四奉留也<lb/>
皇華六轡按倭遲愽採參差到接余<hi>詩注荇菜接余也</hi>我獨内慚無<lb/>
具甚萬家亦免釡生魚<lb/>
想懸郴桂一雲泥夫子聲名正日躋乞與早移河内粟牙牌<lb/>
㱕聴報班齊<lb/>
翩翩公子一何佳䘖命竆山薄歲華獨自把将詩過日不知<lb/>
梅影下總紗<lb/>
<pb n="KR4d0233_SBCK_006-3b"/>
懐自何年晚見懽匆匆惜已　聲班青芻白飰吾何有風月<lb/>
猶堪倒玉山<lb/>
　　　戊申臈桂陽喜雪<lb/>
月不能明雨却稀山容野色夜輝輝清霄下際雙瓊闕仙仗<lb/>
前驅萬玉妃亘古嶺旁冬不到從今湖外歲無饑来年此日<lb/>
吾何適蓑笠寒江一釣磯<lb/>
　　　再用喜雪韻一以書懐一以喜客<lb/>
南人見雪古来稀見只愁吟草木輝留囓氈毛竆漢使說開<lb/>
園角老胡妃我甞豪徤能無褐今已衰遲要不饑北望鴈門<lb/>
膓欲㫁春蒲空老舊漁磯<lb/>
瘴雨蠻烟此後稀山童亦與借餘輝爭㸔狂穉相呼喚下啄<lb/>
饑烏自匹妃苦乏貂裘堪夜永喜無蝝子着冬飢興来那况<lb/>
山隂客為我扁舟倚石磯<lb/>
<pb n="KR4d0233_SBCK_006-4a"/>
　　　題范秀才萬卷堂<lb/>
雅尚時相背幽棲我數過兒應㸔客慣田孰與書多自析唐<lb/>
郴縣誰聯漢甲科儒門今有此天意定如何<lb/>
　　　和叚君仲衡同令嗣天晴少出之作<lb/>
文字時髙下功名勢去來誰人堪語此吾道竟懐哉攜㓜安<lb/>
容膝廵簷笑索梅巷門通後圃今數為君開<lb/>
　　　陳頥剛注孫子許拾遺贈詩用韻寄之<lb/>
千㠶過盡獨舟沈玩世齁齁踵息深何自著書今白髪不禁<lb/>
戀闕此丹心詩來滄海珠盈把人在掖垣梧十㝷應為一編<lb/>
三致意細論小雅到交侵<lb/>
　　　和叚仲衡譙樓新軍額二首<hi>潘帥徳鄜為書軍額以立春日掲之</hi>
筆落元戎重詩成坐客新譙門雙壮觀邊将一團春夢破盤<lb/>
行玉名存甕得銀<hi>桂陽因銀置監今無復有</hi>衰遲亡𥙷報着意與民親<lb/>
<pb n="KR4d0233_SBCK_006-4b"/>
寒消晴後雪光轉凍前風歲巳宜麻麥人猶厭芥菘樓頭千<lb/>
里望筆勢萬夫雄及此吾何力天低露草豐<lb/>
　　　和蕭俊仲司法詠譙樓新軍額韻<lb/>
海濵驅馬過湘濵喜及今春憶舊春公燕有時令市酤村舂<lb/>
不繼待炊新嚴城皷角留三字當代衣冠第一人看取吾民<lb/>
繇此去萬家雞犬永無塵<lb/>
　　　送洪子端還郷<hi>子端丞相之孫</hi>
将相三陳後文章兩漢餘英標還有此天意定何如海内相<lb/>
離合年来半毀譽未知貪尚友孰與鄴矦書<lb/>
　　　送吴徳夫<lb/>
嶽麓樓頭卧湖湘眼底空聲名無䖏着容止與人同白髪何<lb/>
多日輕㠶不待風脩門春漏淺封事倩誰通<lb/>
　　　楊伯子以其尊人誠齋南海集為贈以詩奉酬<lb/>
<pb n="KR4d0233_SBCK_006-5a"/>
辱與門墻最不遲白頭方誦嶺南詩文從嘉祐今三變人在<lb/>
廬陵此一時細數儒先䏻㡬見獨憐歲晚欲何之瀟湘直下<lb/>
長江去得望蓬萊却更疑<lb/>
　　　潭帥潘徳鄜生辰<lb/>
落南添得黒髭歸歸與相忘草木知嶽麓沈沈秋柝靜湘波<lb/>
穆穆夜帆遲人間公論今何在柱下家聲此不疑<hi>徳鄜乃子賤舍人之</hi>
<hi>姪</hi>但欲公年如衛武為留淇澳變風詩<lb/>
　　　衡守劉子澄以詩来和韻奉酬<lb/>
曵裾朝路不同時謀食衡湘亦把麾一見相忘光可鑑十年<lb/>
何在惄如飢力堪扶世将誰可語不驚人或自危夜雪埋山<lb/>
江欲凍依然春信在南枝<lb/>
　　　遊南嶽<lb/>
天作之山曷為哉遥知閶闔正南開兩川文武長江下百粤<lb/>
<pb n="KR4d0233_SBCK_006-5b"/>
車書五嶺来柴望久為周墜典牢愁多見楚遺才不知崧岱<lb/>
還何似我欲将書寄鴈囬<lb/>
　　　登祝融峯喜霽<lb/>
仰止扶藜鬢髪蒼恰當風雨暗三湘為誰一闢天無際及我<lb/>
重来日未央江過數州多曲折山縁長畝半青黄老僧耐得<lb/>
從頭問問到吴門竟渺茫<lb/>
　　　和沈帥持要張漕季長韻二首<lb/>
欲杭一葦近聲光恨不先期燕子凉舊學甘盤聊此日倦游<lb/>
司馬尚他郷别從滄海山横斗<hi>謂别沈於永嘉華盖山下</hi>來自岷峨水濫<lb/>
觴不謂偶成三楚客得為蘭杜附諸香<lb/>
麾節元戎祖席光晚風吹雨借初凉師傳問訊誰書院石刻<lb/>
摩挲是道鄉聞有先聲来召馹想無後㑹到流觴路朝正設<lb/>
横經席冊府重紬辟蠧香<lb/>
<pb n="KR4d0233_SBCK_006-6a"/>
　　　送沈帥<lb/>
甘盤夢不入髙宗四皓莫知其所終傳野有人能論學漢庭<lb/>
無事可言功行蔵於此嘗成趣談笑從今得退公分付諸兒<lb/>
理民社宜休堂上聴松風<lb/>
　　　携客過王提舉園訪梅劉連州以詩来因用其韻<lb/>
屋後雲梢萬箇長屋前風蔓一川芳有梅自索廵簷笑無酒<lb/>
還酤踏雪香偶與三劉同下榻却懐二宋對持觴<hi>是日同集劉連州景</hi>
<hi>晋父子及宋伯華也坐客皆懐伯潜故云伯華伯潜宋景文公後</hi>寫将詩句吾何敢欵乃聴<lb/>
人汲曉湘<lb/>
　　　再用前韻簡劉連州<lb/>
吴楚相望道阻長我来邂逅挹羣芳人如盤谷元非隠詩到<lb/>
孤山不道香每與盍簮移永日更須篝火及餘觴何湏誇去<lb/>
東州說不學藍關獨吊湘<lb/>
<pb n="KR4d0233_SBCK_006-6b"/>
　　　小詩為張漕夀一春苦雨張漕行部謁嶽祠而霽是<lb/>
　　　日登祝融<lb/>
皇華散作九州春老稺　夾道陳韓子莫愁今夕雨甫侯<lb/>
元是此山神我雖載酒　筭孰與将詩附不泯他日中興<lb/>
編小雅若論孝友更誰人<lb/>
　　　謝司馬倅恵東坡竹石<lb/>
岀自坡翁餘百年傳之温國子孫孫兩家文物来歸我便盍<lb/>
投簮去杜門<lb/>
　　　和趙<hi>帥俊臣夀</hi>張漕韻二首<lb/>
但得桑麻徧楚間此心不在大夫環落花流水深春好畫㦸<lb/>
清香永日間英蕩偶来成勝賞萱庭孰與奉慈顔正應得句<lb/>
尤竒傑可繼淮南大小山<lb/>
使者耕時出省春聯翩珠玉又前陳先聲所暨揺山嶽落筆<lb/>
<pb n="KR4d0233_SBCK_006-7a"/>
相豪泣鬼神嘉與九城俱晏粲訖無一事尚棼泯獨慚衰惰<lb/>
歸何晚亦著中間作廪人<lb/>
　　　題耒陽黄宰詩卷<lb/>
詩卷来何䖏棠隂日夕佳令人添白髪及此有黄花事業誰<lb/>
千載文章各一家何時定還闕解柂向長沙<lb/>
　　　送黄元吉<hi>陸子静門人</hi>
荷君来意固非䡖曾未深交意便傾語到七篇無欠少學從<lb/>
三畫已分明每懐前此傷標置頗欲從今近老成為謝荆門<lb/>
三益友何時尊酒話生平<lb/>
　　　懐歸丐祠<lb/>
久矣懐歸曷月哉冠纓吾欲濯吾埃天寒病馬尚逺放日夕<lb/>
罷牛宜下来名家翰墨書還蠹盖世功名骨巳苔孰與東籬<lb/>
訪黄菊柴門終不為人開<lb/>
<pb n="KR4d0233_SBCK_006-7b"/>
　　　送范東叔歸帥潼川<lb/>
楚山黄落洞庭波背却鷄人問釣蓑歸思甚於三峽壮才名<lb/>
空自十年多曩㳺記得青燈在後㑹愁如白髪何我更有懐<lb/>
言不盡故将短韻代長歌<lb/>
　　　送丁懐忠教授象州<lb/>
二毛覊旅久一飰瘴郷輕把酒時相属令人意自平校官無<lb/>
簿領帥閫甚聲名<hi>應仲實帥廣西</hi>所恨冥冥雨梅天不肎明<lb/>
　　　長沙臈月雷是日約宴趙帥俊臣聞雷乃罷越三日<lb/>
　　　雨雪帥喜以詩相賀用韻酬之<lb/>
民欲遮留上欲来<hi>時長沙民數數投状乞留趙帥而廟議欲召還</hi>政聲無間到輿<lb/>
䑓道迎和氣收蠻瘴彈壓餘隂蟄楚雷巳是因風成柳絮㑹<lb/>
須逐馬見銀盃一觴好上公堂夀不為梅花昨夜開<lb/>
　　　又和<lb/>
<pb n="KR4d0233_SBCK_006-8a"/>
沴氣反<hi>平声</hi>為咊氣来長沙千里一瑶䑓新炊頓頓匙抄玉熟<lb/>
睡家家壁撼雷天直於人如合劵公應憐我欲停盃向来韓<lb/>
子誇精禱雲合衡山特易開<lb/>
　　　趙帥復賦詩來用韻酬之<lb/>
大水交光地欲無中間老子獨軒渠一蓑漁隠真堪畫萬玉<lb/>
龍驤不可屠己卜菑畬何幸甚却憐藍縷更愁如莫将此恵<lb/>
長私楚好上甘泉扈属車<lb/>
　　　用韻詠雪簡湘中諸友<lb/>
夾湘而住一塵無不在瑶池在石渠氣盖松篁誰與競令行<lb/>
螟蟘自相屠山光際水天無間夜色通朝月不如中有一翁<lb/>
鬚皓白蕭然野鶴亦乗車<lb/>
　　　贈張孟阜絶句<lb/>
燕坐何曾論古今束書髙閣反求心若能領㑹無多子絶勝<lb/>
<pb n="KR4d0233_SBCK_006-8b"/>
相從歲月深<lb/>
　　　用趙帥韻為孟阜解嘲<lb/>
恨無毫髪老波瀾世有曹劉亦後班堪笑燕人夸璞腊欲隨<lb/>
圭璧上三壇<lb/>
　　　登祝融峯觀日出<lb/>
星月凋零萬象昏誰䏻先我見朝暾東南已得乾坤正蠻貊<lb/>
方知夜旦分但覺滄溟浮佛屋却忘衡嶽近天閽迢迢下憇<lb/>
山腰寺人世烟雲尚吐吞<lb/>
　　　舟中奉呈趙帥一首且速迎侍相與滿歲<lb/>
曷不放言追鵩賦豈無幽思續離騷去年比屋餘三釡<hi>周礼用鬴</hi>
<hi>字</hi>昨夜沿江長一篙白髪豈曽縁吏役青衫那更有兒曹魚<lb/>
軒肯為公来否相約春光訪蟹螯<lb/>
　　　除浙西憲舟過鈞䑓有感<lb/>
<pb n="KR4d0233_SBCK_006-9a"/>
一再登臨萬事非褁頭還巳雪垂垂敢論筆力今無恨欲附<lb/>
碑隂始不疑䑓閣有人堪共政江山如此且隨冝論功漢鼎<lb/>
吾何有自是風流百代師<lb/>
止齋先生文集卷之六<lb/>
<pb n="KR4d0233_SBCK_006-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_015-1a"/>
止齋先生文集卷之十五<lb/>
　外制<hi>自紹熈五年八月以後</hi>
　　皇后𥘉冊封贈三代<lb/>
　　　曽祖資政殿學士贈少師韓<hi>小胄</hi>贈太師<lb/>
敕慶暦嘉祐之盛萬世帝王基業也而弼亮之功惟爾先正<lb/>
㷼及奕葉嗣有象賢冝爾子孫與國無極具官某踐修厥猷<lb/>
益有令聞夷險一節見於艱難髙宗圖舊晉諸樞筦而再入<lb/>
穹廬将命不辱奠安宗社天下頼之然位不稱徳有識同嘆<lb/>
爰有曽孫来儷宸極朕甞以國史次韓之事諗諸中宫以似<lb/>
以續爰因追錫晉陟師垣非以為生蓋禮之稱可<lb/>
　　　曽祖母秦國夫人王氏贈魯國夫人魯國夫人文氏<lb/>
　　　贈　國夫人<lb/>
敕維昔忠獻身修家齊𬒳于後昆将相三葉克對前人皆有<lb/>
<pb n="KR4d0233_SBCK_015-1b"/>
内助具位某氏夙以淑徳嬪于相門輔佐君子繼世承弼永<lb/>
惟鵲巢國君積行累功夫人起家與享休顯而召南推夲以<lb/>
為徳足以配非偶然也是冝儲休載生賢后以綿國祚以大<lb/>
家聲𬒳封于秦亦既從爵申錫于魯盖取諸頌使與僖公令<lb/>
母千載相望豈不榮哉可<lb/>
　　　祖承議郎贈中奉大夫韓栛贈太傳<lb/>
勅朕聞㷼齊之祀與周並傳漢之封君爰及苗裔矧惟韓氏<lb/>
之勲度越自昔於是僅三世耳而胡浸㣲天命弗僣其殆再<lb/>
昌乎具官某於魏國為裔孫扵少師子也學足以克家而宦<lb/>
不逹才足以用世而懐不得試即其靖退足見所存集善為<lb/>
祥積於閨閫載篤其慶后所自生夫屈於名者享其實不獲<lb/>
乎其身者遺其後晉班公傳誰曰不冝雖曰縁恩亦足用勸<lb/>
可<lb/>
<pb n="KR4d0233_SBCK_015-2a"/>
　　　祖母令人馮氏贈　國夫人<lb/>
敕周人之頌任姒曰是有摯仲氏也是有莘長女也盖本其<lb/>
所自出必名邦大族而豈無故之福母儀天下乎具位某氏<lb/>
身爲少師婦以奉魏祀於是浸㣲而不病其夫子之不遇敬<lb/>
共朝夕世守弗違餘慶流光萃于今后詩不云乎君子萬年<lb/>
景命有僕其僕維何釐爾女士言周之盛天命附著使生淑<lb/>
媛以爲之妃則我式克至于今休盖祖烈也亦天意也新封<lb/>
羙號爲之報本豈惟忠獻将吾祖宗實寵嘉之可<lb/>
　　　父朝奉大夫提舉佑神觀韓<hi>同卿</hi>授楊州觀察使<lb/>
敕詩人之誦賢后必曰是有摯仲氏也是有莘長子也盖本<lb/>
所自来必君侯　世家儲休積慶而豈一日之積哉具官某<lb/>
魏忠獻公之裔孫也踐脩厥猷益自謹飾甞試以事茂於材<lb/>
猷是生淑媛来配潜邸肆朕嗣服正名長秋在詩之既醉曰<lb/>
<pb n="KR4d0233_SBCK_015-2b"/>
君子萬年景命有僕其僕維何釐爾女士釐爾女士從以孫<lb/>
子言有士行之女以為之配皆天意也維爾先正功在社稷<lb/>
徳在蒼生以克及此豈非天乎戚里故事必在右選爰觧郡<lb/>
紱改卑廉車冝益靖共以綏寵禄可<lb/>
　　　母　氏贈　國夫人<lb/>
敕朕誦周南至於葛覃后妃躬儉節用服澣濯之衣皆其母<lb/>
家實為之未嘗不忻慕也具位某氏吾后母也以吾后作配<lb/>
朱邸共蘋蘩之𦵔正位中宫獻穜稑之種親事煩辱曽無吝驕<lb/>
則其素教豈一日之積哉夫區區侯邦而渭陽之思閟宫之<lb/>
頌必及其母况以后徳流化天下則推尊母氏可無茂恩且<lb/>
與之共隱約扵鷄鳴櫛盥之時而不與之共休顯於象服委<lb/>
蛇之際揆之經誼夲之人情皆非稱也胙以上國為君夫人<lb/>
非徒示私亦足用勸可<lb/>
<pb n="KR4d0233_SBCK_015-3a"/>
　　　少保觀文殿大學士充醴泉觀使益國公周必大登<lb/>
　　　極恩贈三代<lb/>
　　　　曽祖故朝奉郎贈太師潭國公衍加封秦國公<lb/>
敕朕嗣守丕圖永懐元老而訪落不與於廟謀也甞告在廷<lb/>
晉爵亞傳則所以推夲世系以宏賁其先正之祧庸可後乎<lb/>
具官某曽祖某躬行對于古人宦學聞於當世位不稱徳士<lb/>
論惜之夫屈於名者享其實不獲其身者遺其後是冝燕及<lb/>
曽孫蔚為名臣徧儀三事光輔兩朝也則追録其積行之勤增<lb/>
華其種徳之報大啓土宇晉封三秦非以為生盖禮之稱可<lb/>
　　　　曽祖母潭國夫人郭氏贈秦國夫人<lb/>
敕周之公孤並祀五廟以君夫人祔焉而世世享具官某曽<lb/>
祖母某氏来自名門作配君子躬備勤勞以詔婦子而生無<lb/>
從爵之榮殁不得與共牢之報天命弗僣是生曽孫為吾輔<lb/>
<pb n="KR4d0233_SBCK_015-3b"/>
臣弼亮奕世朕循周制寵綏爾夫誰其助之劬躬壽後爰因<lb/>
舊號俾即新封用賁幽宅尚克永世可<lb/>
　　　　祖故朝散大夫贈太師潭國公<hi>詵</hi>封秦國公<lb/>
敕成王之雅曰周王夀考遐不作人蓋㱕羙文王得人所由<lb/>
来之逺也具官某故祖具官某世濟其羙蔚為名臣然而徳<lb/>
業蔵於身聲聞流於時官不過五品而位止郎舎也唯是一<lb/>
經之教施于曽孫我　髙宗取之　夀皇用之天下乂安於<lb/>
是三紀肆朕嗣服獲䝉餘休非所由来者逺歟醻勞報本兹<lb/>
惟其時襲封扵秦實應經誼可<lb/>
　　　　祖母<lb/>
敕朕純用周政廣恩錫類以褒大吾輔臣之世則燕及閨門<lb/>
可無追命具官某故祖母某氏儀于前人益謹内則載篤其<lb/>
慶萃于聞孫方周盛時公侯皆君子也而風人本之袵席以<lb/>
<pb n="KR4d0233_SBCK_015-4a"/>
是為徳在鵲巢功在采繁也我儀爾祖克大其後用見家政<lb/>
庶㡬召南從爵大邦以勸命婦可<lb/>
　　　　父<lb/>
敕周公拜前魯公拜後父子休顯著於春秋胡我元臣遺恨<lb/>
禰廟此憫章之所由起歟具官某故父某襲羙于家學振聲<lb/>
于世科而雅不善宦老扵博士功業不見於世而文辭但以<lb/>
詔後人也然而過庭之訓揷架之書淵渟駿發見於賢子經<lb/>
文緯武天下頼之詩不云乎維其有之是以似之儻㣲申錫<lb/>
非所以為義方勸也爰考古誼襲爵為公庶㡬周魯衮舄相<lb/>
望不亦榮乎可<lb/>
　　　　毋<lb/>
敕朕旣本之經誼為公卿崇報禰廟以侈移忠之報則母氏<lb/>
與享使之匹休亦古道也具官某故母具位某氏恩斯勤斯<lb/>
<pb n="KR4d0233_SBCK_015-4b"/>
鞠我良弼譽在薦紳功在清廟夫甞同其夫䖏約於燈火之<lb/>
𥘉而不及同其子䖏樂於簮𥚑之後此吾大臣爲之𥙷南陔<lb/>
廢蓼莪也象眠之弗𬒳魚軒之弗乗有此寵綏足慰居徃配<lb/>
食二姑以奉　祀其明享哉因其舊號益以新封雖曰邦彛<lb/>
亦足用勸可<lb/>
　　　觀文殿學士宣奉大夫致仕李彦頴登極恩轉光禄<lb/>
　　　大夫<lb/>
敕朕以眇躬嗣膺丕緒闕焉懼無以紹列聖之休訪落求助<lb/>
庶㡬周成公卿大夫其将何以佐朕也具官某歴事三朝蔚<lb/>
爲元老夫致位丞弼方倚爲相而不爲苟同竟於謝事昔蕭<lb/>
望之意輕丞相而位不過御史大夫以爲身計則不工以爲道<lb/>
誼計多見其可尚也肆予紹服乆矣里居以卿忠諒則敬之<lb/>
之頌七月公劉之風雅能忘於心乎爰因舊章序進厥秩亦示<lb/>
<pb n="KR4d0233_SBCK_015-5a"/>
永懐以兾樂告可<lb/>
　　　資政殿大學士通奉大夫知潭州王藺登極恩轉正<lb/>
　　　議大夫<lb/>
敕朕以眇躬嗣膺丕緒闕焉懼無以紹列聖之休訪落求助<lb/>
庶㡬周成公卿大夫其将何以佐朕也具官某歴事兩朝孤<lb/>
立一意方其受　重華之託而光輔上皇始𥘉之政忠言讜<lb/>
論不自同於衆人盖天下嘆其難長慮郤顧不苟安於一時<lb/>
又天下服其逺也肆於紹休適分帥閫以卿忠諒則敬之之<lb/>
頌七月公劉之風雅䏻忘於心乎爰因舊章序進厥秩式昭永<lb/>
懐亦兾樂吿可<lb/>
　　　資政殿大學士通議大夫提舉臨安府洞霄宫黄洽<lb/>
　　　　登極恩轉通奉大夫<lb/>
敕朕以眇躬嗣<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>丕緒闕焉懼無以紹列聖之休訪落求助<lb/>
<pb n="KR4d0233_SBCK_015-5b"/>
庶㡬周成公卿大夫其将何以佐朕也具官某歴事兩朝蔚<lb/>
為故老方淳熈之季年天下晏然櫜弓槖矢簡在宥府不動<lb/>
聲氣而强本折衝之功自不可掩至於行蔵庶㡬前朝孫文<lb/>
懿張退傳之倫矣肆予紹服　佚外祠以卿忠諒則敬之之<lb/>
頌七月公劉之風雅能忘於心乎爰因舊章序進厥秩亦示<lb/>
永懐以兾樂告可<lb/>
　　　朝散郎煥章閣待制兼侍講朱熹　登極恩轉朝<lb/>
　　　請郎<lb/>
敕朕以眇躬嗣膺丕緒闕焉懼無以紹列聖之休訪落求助<lb/>
庶㡬周成子大夫其将何以佐朕也具官某學先聖之道而<lb/>
明於當世之務三仕三已義不苟合天下髙之盖累朝之所<lb/>
嘉嘆而不忘也長沙謀帥强為時起肆予𥘉政式遄其㱕䖏<lb/>
之次對於以勸講朕将虗己聴焉爰因大賚叙進厥秩雖曰<lb/>
<pb n="KR4d0233_SBCK_015-6a"/>
舊章亦朕羙意可<lb/>
　　權户部侍郎梁　登極恩轉官<lb/>
敕朕以眇躬嗣膺丕緒闕焉懼無以紹列聖之休訪落求助<lb/>
庶㡬周成卿大夫其将何以佐朕也具官某方以民譽簡在<lb/>
從班肆予𥘉政日月獻納而不記成王踐祚七月在風公劉<lb/>
在雅敬之在頌皆一時耆俊爲之乎自今以始朕日望之爰<lb/>
因大賚序進厥秩雖曰舊章亦兾樂告可<lb/>
　　　在外侍從　登極恩贈父<lb/>
敕朕方訪落求助自公卿大夫各加地進律矣則推本其世<lb/>
而褒大其家雖禮未有可不以義起乎具官某故父具官某<lb/>
主有種徳之勞而位不稱殁享義方之報而何其流之長也<lb/>
以爾某論思獻納著節兩朝肆予嗣服心在王室非忠孝之<lb/>
傳有自来歟增賁禰廟追錫崇階雖曰舊章亦以示勸可<lb/>
<pb n="KR4d0233_SBCK_015-6b"/>
　　　在外侍從　登極恩贈母<lb/>
敕朕既本之經誼爲卿大夫崇建禰廟以侈移忠之報則母<lb/>
氏與享以次申錫使之匹休亦古道也具官某母某氏来自<lb/>
名門作配君子是生賢嗣蔚爲從臣夫鷄鳴警戒之道不篤<lb/>
則過庭之訓不嚴蘋藻不共則甘㫖不謹爾某何以䏻移孝<lb/>
爲忠也因其舊號易以新封雖曰邦彛亦足用勸可<lb/>
　　　在外宰執　登極恩贈妻<lb/>
敕昔成王踐祚世修忠厚其詩曰孝子不匱永錫爾類其類<lb/>
維何室家之壺蓋施及臣子不但其身而亦𬒳于室家具官<lb/>
某妻某氏克相夫子蔚爲宗工積行累勞致位孤棘惟周人<lb/>
克廣孝思慰滿梱内肆予嗣服繄爾臣隣多助之至則爲之<lb/>
推恩燕及閨門雖祔于姑亦胙大國非苟爲私蓋周道也可<lb/>
　　　在外侍從　登極恩封妻<lb/>
<pb n="KR4d0233_SBCK_015-7a"/>
敕朕觀二南之詩關雎為皇后鵲巢采蘋為君大夫妻作也<lb/>
則正家之化君臣一體然則力定長秋之位而可無以為爾<lb/>
内勸乎具官某妻某氏以爾夫子甞為從臣獻納論思夙夜<lb/>
匪懈則入朝有鷄鳴之戒退食有羔羊之徳非爾之助申錫<lb/>
命書晉之羙號則在𥘉政豈曰不宜可<lb/>
　　　煥章閣學士宣奉大夫提舉隆興府玉隆萬夀宫洪<lb/>
　　　邁弟朝散大夫新知陜州䆳　登極恩毋楚國夫人<lb/>
　　　沈氏加贈魏國夫人<lb/>
敕朕訪落求助自卿大夫皆加地進律矣士有䏻尊禰廟至<lb/>
官一品斯足以報本矣而毋氏與享為君夫人猶視列國冝<lb/>
益褒崇使之匹羙具官某毋具位某氏聿自名門作配君子<lb/>
遭時不淑萬里違離而勉正勸義庶㡬風人所誦汝水之墳<lb/>
南山之側也天命弗僣冝享後福肆予踐祚益大爾封晋之<lb/>
<pb n="KR4d0233_SBCK_015-7b"/>
魏邦庸示光寵庶克用勸豈徒舊章可<lb/>
　　　右丞相趙汝愚𥘉拜贈三代并妻<hi>七月丙子拜</hi>
　　　　曽祖　贈太傅<lb/>
敕昔周公位冢宰成王為之作魯廟宣王中興則命召虎亦<lb/>
有秬鬯圭瓉以告文人我相同姓盖周道也推本其先以致<lb/>
羙報可無褒典以應經誼具官某曽祖具官某躬行對于古<lb/>
人譽䖏聞於公族然夷攷其世於漢恭憲王為裔孫於建國<lb/>
公為嗣子盖属未䟽也而僅綴逍遥之班以其靖退足見所<lb/>
存夫屈於名者申扵實不獲乎其身者遺其後是主曽孫迄<lb/>
為上相則追録其積行之勤增華其種徳之報朕敢忘周道<lb/>
乎晉陞帝傳於禮固冝可<lb/>
　　　　曽祖母　氏贈申國夫人<lb/>
敕昔周盛時公侯皆君子也而周召二南本之袵席以是為<lb/>
<pb n="KR4d0233_SBCK_015-8a"/>
内助之賢徳在鵲巢功在采繁也具官某曽祖母具位某氏<lb/>
出於名門作配公姓身為建國婦以奉漢祀於是浸㣲而不<lb/>
病其夫子之不遇世無風人無所著見爰及曽孫篤生賢哲然<lb/>
則取漢上之詩以名其國為　人俾世世享亦二南之意<lb/>
歟可<lb/>
　　　　祖　贈太傳<lb/>
敕朕既質之六藝醻勞報本以褒吾相臣之祧則嗣有令徳<lb/>
燕于後昆申命匹休庶㡬周召並建五廟不亦冝乎具官某<lb/>
祖具官某以王公之胄而有學士大夫之習非無冨貴之階<lb/>
而宦不逹也集善為祥聿生孝子載篤其慶發於聞孫詩不<lb/>
云乎蓻之榛栗椅桐梓<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>爰伐琴瑟忠孝之門豈一日之積<lb/>
㢤我儀圖之冝爵公傅爰錫命書以賁幽壤可<lb/>
　　　　　祖母晁氏贈　國夫人<lb/>
<pb n="KR4d0233_SBCK_015-8b"/>
敕詩人之頌婦徳必本其家世曰是齊侯之子東宫之妺也<lb/>
是汾王之甥蹶父之子也具官某祖母具位晁氏盖濟陽之<lb/>
晁也濟北諸晁族望甚偉以其父兄子弟風流儒雅名滿天<lb/>
下則爾以閨門之秀来嬪吉人克教其子得名篤行至於奕<lb/>
葉遂間兩社揆之風雅無愧在昔　大邦羙號饗此後福<hi>非以</hi>
為生蓋徳之稱可<lb/>
　　　　父　贈温國公<lb/>
敕朕聞之周以魯孝公訓國　而漢亦謂劉徳謹重使為太<lb/>
常以率宗室赫然著于史傳豈非以帝繫之餘世禄之及<lb/>
而篤行者难其人乎具官某父具官某踐修厥猷益自力學<lb/>
𬒳服造次必於仁義而事親之孝庶㡬曽閔縉紳先生為之<lb/>
起敬卒於小官法不應謚而相與誌其墓曰宋篤行君子也<lb/>
尚論周漢豈非其倫肆其嗣子致位三事朕於是稽經㩀古<lb/>
<pb n="KR4d0233_SBCK_015-9a"/>
尊為禰廟作邑於温以寵嘉之積善之報足以不朽可<lb/>
　　　　母李氏贈　夫人<lb/>
敕以　髙帝子孫而再世婚姻不於勲侯貴戚而於書生是<lb/>
冝有子蔚為名儒度越故事以宗人相具官某母具位李氏<lb/>
又故丞相文正公七世孫也代有家法及爾不違克相其夫<lb/>
力行孝友聚族百口曽無間言躬自勞苦以成永圖一簮一<lb/>
珥先人後已是冝發祥萃于吾相夫能使其夫稱於沒世而<lb/>
御不及百兩能使其子冠扵多士而養不及萬鍾追錫愍章<lb/>
晉封大國我有異𢾗非爾曷堪可<lb/>
　　　　妻　氏贈衞國夫人<lb/>
敕朕誦二南之詩勸以義示以正皆室家也我有近臣致位<lb/>
丞弼頋其内助晚不同休可無愍章以賁泉壤具官某妻具<lb/>
位某氏雖嬪王族實寒畯也晁李二姑簮琚之望奕世載徳<lb/>
<pb n="KR4d0233_SBCK_015-9b"/>
誰其嗣之而爾承休襲羙無愧在昔克相夫子遂為名臣夫<lb/>
與之䖏約於鷄鳴櫛盥之𥘉而不䖏樂扵象服委蛇之後儻<lb/>
㣲追錫得無若汝水之墳南山之側遭世不淑詠歌者乎鄱<lb/>
陽小邦未足言稱晉封扵衞庻㡬碩人以配二姑永永廟食<lb/>
可<lb/>
　　　翰林學士承㫖李巘除宝文閣學士知婺州改知太<lb/>
　　　平州<hi>八月三日除承㫖即丐外</hi>
敕夫厭直玉堂之廬而紆郡紱士之操也閔勞豹尾之班而<lb/>
便私計上之恩也具位某早以英華簡在烈祖晚益藴藉眷<lb/>
于上皇遭逢兩朝自守一節盖髙文大冊天下傳誦而微辭<lb/>
㡬諫世莫得聞也肆朕纂緒入惟求舊胡然勇退曵鈴其空<lb/>
朕亦惟自古詞臣一視中外子羽修令兼為行人相如視草<lb/>
甞使于蜀朕獨可以弄翰墨苛留乆䖏卿乎峻延閤之班均<lb/>
<pb n="KR4d0233_SBCK_015-10a"/>
便藩之佚不以寳婺而以當塗去繁就簡兾爾整暇夫下無<lb/>
懐寵之心而上有從欲之意君臣俱羙不其韙歟可<lb/>
　　　正奉大夫吏部尚書兼侍讀莆田縣開國男食邑二<lb/>
　　　百户鄭僑明堂加恩進封開國子加食邑二百户<lb/>
敕朕新嗣服将有事於合宫也逺惟孝武始建漢家之封而<lb/>
太史談留滯周南不與從事議者惜之朕敢忘儒先乎具官<lb/>
某經明行修士所髙仰不但擢科為天下第一也越從留鑰<lb/>
晋長天官上皇意也至朕而决迨及盛典式遄其㱕蓋視漢<lb/>
有光焉増衍封畬第循故事方資告猷嗣有顯擢可<lb/>
　　　朝請郎試禮部尚書兼侍讀黄裳封普成縣開國男<lb/>
　　　食邑三百户<lb/>
敕朕新嗣服日有事扵合宫兢兢焉懼不閑於禮而無以接<lb/>
三才之奥也明乎郊禘之義治國其如示諸掌乎顧朕曽何<lb/>
<pb n="KR4d0233_SBCK_015-10b"/>
以得之具官某吾舊學也切磋經誼及扵春秋郊禘之際嚴<lb/>
矣有一不敬至於四卜至扵改牲仲尼正色書之以詔萬世<lb/>
朕所深致戒焉肆予𥘉禋克輯盛典本所自来簡在三益徹<lb/>
之上田第循故事可與治國非卿誰哉可<lb/>
　　　中奉大夫試工部尚書趙彦逾封祥符縣開國男食<lb/>
　　　邑三百户<lb/>
敕朕新嗣服日有事扵合宫兢兢焉懼不閑扵禮而無以接<lb/>
三才之奥也詩不云乎相維辟公天子穆穆朕嘉頼焉具官<lb/>
某吾宗英也使于四方㧞葵之操雖天下能誦之比冠從班<lb/>
賢勞忠瘁太節不奪則世未之聞也肆相予祀克有上儀<lb/>
徹之士田第循故事方圖爾功永稱殊渥可<lb/>
　　中奉大夫權刑部尚書兼侍講南昌縣開國子食邑<lb/>
　　　五百户京鏜封開國伯加食邑二百户<lb/>
<pb n="KR4d0233_SBCK_015-11a"/>
敕朕新嗣服日有事於合宮兢兢焉懼不閑扵禮而無以接<lb/>
三才之奥也詩不云乎相維辟公天子穆穆朕嘉頼焉具官<lb/>
某以海内之英有言有績而執禮行扵蠻貊遺愛𬒳扵江漢<lb/>
徃徃薦紳䏻言之曵履從班義形扵色賢勞忠瘁世莫得聞<lb/>
也肆相子祀克輯上儀増衍封膄第循故事方圖爾功嗣有<lb/>
顯擢可<lb/>
　　　朝議大夫試御史中丞謝深甫封臨海縣開國男食<lb/>
　　　邑三百户<lb/>
敕朕新嗣服日有事扵合宫兢兢焉懼不閑扵禮而無以接<lb/>
三才之奥也詩不云乎相維辟公天子穆穆朕嘉頼焉具官<lb/>
某以海内之英有言有績輦下彈壓不怒而威而囬天之力<lb/>
見扵瑣闥迺若論思義形扵色賢勞忠瘁世莫得聞也肆相<lb/>
予祀克輯上儀徹之土田第循故事方圖爾功嗣有顯擢可<lb/>
<pb n="KR4d0233_SBCK_015-11b"/>
　　　朝散郎試尚書吏部侍郎兼侍講彭龜年封清江縣<lb/>
　　　開國男食邑三百户<lb/>
敕朕新嗣服日有事扵合宫兢兢焉懼不閑扵禮而無以接<lb/>
三才之奥也傳不云乎誦詩三百不足以一獻非深知其義<lb/>
者将誰與講明之具官某吾舊學也切磋經誼及詩一編蓋<lb/>
自二南至我将之頌凢交神明之道反覆言之肆予𥘉禋克<lb/>
輯盛典非有感扵此歟胙之食采雖循舊章無言不酬扵是<lb/>
焉在可<lb/>
　　　中順大夫守給事中兼直學士院兼實録院同脩撰<lb/>
　　　樓鑰封奉化縣開國男食邑三百户<lb/>
敕朕新嗣服日有事扵合宫兢兢焉懼不閑扵禮而無以接<lb/>
三才之奥也詩不云乎相維辟公天子穆穆朕嘉頼焉具官<lb/>
某以海内之英綽有譽䖏蓋甞乆勞螭蚴矣遂陟掖垣遂躋<lb/>
<pb n="KR4d0233_SBCK_015-12a"/>
瑣闥不愠不喜天下誦之若夫囊封牘奏備極剴切扵爾取<lb/>
具世莫得聞也肆相予祀克輯上儀徹之土田第循故事方<lb/>
圖爾功嗣有殊渥可<lb/>
　　　朝奉大夫試中書舎人林大中封永康縣開國男食<lb/>
　　　邑三百户<lb/>
敕朕新嗣服将有事扵合宫也逺惟孝武始建漢家之封而大<lb/>
史談留滯周南不與從事議者惜之朕敢忘前御史乎具官<lb/>
某以海内之英譽䖏甚羙甞盡忠瘁侃然一臺之上矣越自<lb/>
外服晋陟詞垣式遄其㱕遂相予祀蓋視漢有光焉胙之食<lb/>
采第循舊章其益論思以稱簡擢可<lb/>
　　　朝議大夫試右諫議大夫張叔椿封永嘉縣開國男<lb/>
　　　食邑三百户<lb/>
敕朕新嗣服日有事扵合宮兢兢焉惧不閑扵禮而無以接<lb/>
<pb n="KR4d0233_SBCK_015-12b"/>
三才之奥也詩不云乎相維辟公天子穆穆朕嘉頼焉具官<lb/>
某以海内之英綽有譽䖏方平居時恂恂唯謹而侃然正色<lb/>
一臺之上言人所難肆予𥘉政爰貳冢宰爰長諌垣僉曰汝<lb/>
諧也實相予祀克輯上儀徹之土田第循故事方圖爾功嗣<lb/>
有寵𢾗可<lb/>
　　　朝奉大夫權尚書吏部侍郎孫<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>吉封廬陵縣開國<lb/>
　　　男食邑三百户<lb/>
　　　朝奉大夫權尚書工部侍郎兼侍講黄艾封莆田縣<lb/>
　　　開國男食邑三百户<lb/>
敕朕新嗣服日有事扵合官兢兢焉懼不閑扵禮而無以接<lb/>
三才之奥也明乎郊禘之義治國其如示諸掌乎顧朕曽何<lb/>
以得之具官某吾舊學也蓋甞與習禮矣毎至扵掃地而祭至<lb/>
敬無文凢盡内心之道反履言之肆予𥘉禋克輯盛典非有<lb/>
<pb n="KR4d0233_SBCK_015-13a"/>
感扵此歟胙之食采雖循故彛無言不酬扵是焉<graphic n="KR0965" url="https://raw.githubusercontent.com/kanripo/KR-Gaiji/master/images/KR0965.png" mimeType="image/png"/>可<lb/>
　　　太中大夫權尚書户部侍郎兼脩玉牒官建安縣開<lb/>
　　　國男食邑三百户袁說友進封開國子加食邑二百<lb/>
　　　戸<lb/>
敕朕新嗣服日有事扵合宫兢兢焉懼不閑扵禮而無以接<lb/>
三才之奥也詩不云乎相維辟公天子穆穆朕嘉頼焉具官<lb/>
某以軼群之才有言有績輦下弹壓外户不閉民曺之令郡<lb/>
國晏然迺若論思義形扵色賢勞忠瘁世莫得聞也肆相予<lb/>
祀克輯上義増衍封腴第循故事方圖爾功嗣有顯擢可<lb/>
　　　中大夫權尚書户部侍郎西安縣開國男食邑三百<lb/>
　　　戸梁　進封開國子加食邑二百户<lb/>
敕朕新嗣服日有事扵合宫逺惟孝武始建漢家之封而太<lb/>
史談以留滯周南不得從行為恨朕敢忘從臣乎具官某積<lb/>
<pb n="KR4d0233_SBCK_015-13b"/>
有民譽晉貳地官盖方盡瘁扵朝矣䘖命比庭越在萬里之<lb/>
外肆予肇禋獨不侍祠朕是以扵漢事有感也増大食采庸<lb/>
示永懐曷月遄㱕将有申錫可<lb/>
　　　朝請大夫權尚書禮部侍郎許及之封永嘉縣開國<lb/>
　　　男食邑三百户<lb/>
敕朕新嗣服日有事扵合宫兢兢焉懼不閑於禮而無以接<lb/>
三才之奥宗伯掌禮朕之所嘉頼也具官某以海内之英綽<lb/>
有譽䖏方貳春官以禮紹予自省牲視滌凢玉幣爵之事至<lb/>
於告時至扵告備治及竣事禮無違者胙之食采盖循舊章<lb/>
方醻爾勞嗣有寵数可<lb/>
　　　朝散郎煥章閣待制侍講朱熹封婺源縣開國男食<lb/>
　　　邑三百户<lb/>
敕朕新嗣服将有事扵合宫兢兢焉懼無以接三才之奥也<lb/>
<pb n="KR4d0233_SBCK_015-14a"/>
爰求儒先來相予祀具官某經明行脩士所髙仰而越在藩<lb/>
服朕敢忘之乎昔者孝文受釐宣室召見賈誼而武帝建封<lb/>
顧使太史談晋滯周南不與從事二帝優劣扵是乎見此朕<lb/>
所以式遄爾㱕也徹之土田雖循故事籲俊尊帝盖庻㡬焉<lb/>
可<lb/>
止齋先生文集卷之十五<lb/>
<pb n="KR4d0233_SBCK_015-14b"/>
</p>
<p>
</p>
  </div>
</body>
</text>
</TEI>
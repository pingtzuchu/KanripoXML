<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_048-1a"/>
止齋先生文集卷之四十八<lb/>
　　誌銘<lb/>
　　　劉端木墓誌銘<lb/>
端木温永嘉人姓劉氏諱春以待台州教授闕卒于家大父<lb/>
機父立巳戴氏出也端木性冲約事後母孝與兄弟無違於<lb/>
朋友親故用其情然所藴抱貴不為人知貌言恂恂若庸人<lb/>
然見之者以為亡異也其試禮部余嘗問所為文何如但謝<lb/>
不能巳而擢進士丙科復謝是適然耳他日過括蒼端木為<lb/>
其州户椽問政何如亦謝如初比謁其守與郡之善士亟稱<lb/>
端木綜理之才所關白感風凢在官無及之者余與端木同<lb/>
入太學同為乾道八年進士議論徃復最宻至相好也自其<lb/>
文辭政事不欲使余知之况他人乎顧端木亡矣意所欲施<lb/>
爲雖余未得盡知之也世多言古今人不同以余觀端木與<lb/>
<pb n="KR4d0233_SBCK_048-1b"/>
書傳間所載深厚有徳之士異耶同耶端木爲吏三年守蒙<lb/>
其力然往往欲挑動之使自有言然後薦舉之近制選人滿<lb/>
歲無舉主且再試端木即怡然将詣吏部而竟不言比其視<lb/>
古人特未知孰難也斯人也而在髙位則士或知耻矣少得<lb/>
疾良巳比罷司戸時疾復作明年淳熈七年閏三月某日卒<lb/>
年四十五又明年六月某日後母吴氏夫人卒𥘉娶朱氏某<lb/>
州司理叅軍某之女逾年卒再娶宋氏故御史䑓主簿敦書<lb/>
之女生一子小趙抱而飬之於其父黨今㡬歲十年閠十有<lb/>
一月某日宋與其伯氏奉呉夫人與端木之柩将祔于屋前<lb/>
山之祖壠卜人曰未吉遂殯焉宋氏之弟昌囯主簿某能左<lb/>
右其女兄於是殯又能前事請余而爲之銘銘曰<lb/>
有相其孤系豈不昌有刻其墓名豈不長位若年耶誰尸此<lb/>
者天耶<lb/>
<pb n="KR4d0233_SBCK_048-2a"/>
　　　陳子益母夫人墓銘<lb/>
陳子端已自平陽将父天錫之命来再拜乞銘其母林氏余<lb/>
方銘亡友劉端木未暇也迺即舘中越五六日請不已頃嘗<lb/>
過陳子之家見其父子兄弟少長坐立進退秩秩然無疾呼<lb/>
暴語無弗友之色於是端巳請辭曰母氏歸為冡婦逮事曽<lb/>
祖姑奉諸祖母以同居祖行無在者又奉吾父與世父母同<lb/>
居凢五十年矣一佀先生鄉所見然敢以是為銘首余曰吾<lb/>
得銘而母也婦徳莫如睦睦莫如能長乆而母䖏三世之族<lb/>
且六十有四年而家人無改於其舊合二難矣徳如是人謂<lb/>
之何銘如是人謂之何陳子再拜謝幸甚其葬日淳熈十年<lb/>
閏月某日其地所居萬全鄉管奥之葉原其壻朱次宣子明<lb/>
畏端巳彪也端已從余學彪為比丘<lb/>
　　　林民逹墓銘<lb/>
<pb n="KR4d0233_SBCK_048-2b"/>
民逹諱恱姓林氏温瑞安㠶逰人祖考諱伯英考諱植妣孫<lb/>
氏娶程氏享年七十卒於淳熈十年六月癸夘男三人開聞<lb/>
誾女適章紱孫男女八人聞早卒程氏亦先十有四年卒初<lb/>
民逹葬程氏于所居里之椒原已而遷茶原遷葬之十有九<lb/>
日而民逹卒開以其年十有一月丁酉合竁于茶原而来乞<lb/>
銘銘曰民逹善治生嘗為余言少遭父喪一日傭者數十軰<lb/>
立門請所使乆不能遣吾内慚於是夜為條䖏而旦授之日<lb/>
力半而功倍以故益矝奮志亦浸長盖民逹治生以恵為取<lb/>
以華為儉以善忍為断童僕鷄犬飬之各得其欲樹木𬞞蓏<lb/>
藝之各遂其冝亭榭門巷藩溷井堰治之皆中䋲墨也予鄉<lb/>
之言生理者歸焉嗚呼士習為浮辭以干有司之試苟中其<lb/>
度即得為官人予之州縣輒不理吏卒搶攘莫能整齊向使<lb/>
不限科目以能見推擇如民逹者陳力於世曷可少㢤民逹<lb/>
<pb n="KR4d0233_SBCK_048-3a"/>
余里中人也計天下之大不但如民逹者何限然而世常有<lb/>
乏使之患余所以惑也州城之南距瑞安為路七十里土石<lb/>
墊䧟行者病溺更太守數人欲繕宅之重其役不敢起民逹<lb/>
慨然夷十里所以為式庶㡬當官者見知有氣力<hi>者相</hi>随和以<lb/>
自托不朽而亦弗就余讀太史公書至閭里布衣之士有節可<lb/>
以見世而不遇者皆録勿遺故余之銘民逹者如是云<lb/>
　　　何君墓鋕銘<lb/>
𥘉東莱呂伯恭以經學教授天下之士靡然從之而其所居<lb/>
鄉諸生能自表見者為多吾宗同甫又嗣興之繇是東陽學<lb/>
者視它郡盛矣有何生造者與其族師說一日以謁至余望<lb/>
見生容止恂恂其東陽學者耶與之語出同　甫所遺書果<lb/>
道生之父善教子逮學於伯恭甚乆造適遇述則皆從邵康<lb/>
佀之學佀之之學盖亦本吕氏書又言逮至今能卒乃父教<lb/>
<pb n="KR4d0233_SBCK_048-3b"/>
事諸咸<hi>受其</hi>兄教令為學不懈如父在時古者重師友不以其<lb/>
關繫風俗如此哉生以将祔其母杜氏夫人於父之墓既得<lb/>
銘於同甫而以追銘其父来請余余雅不善為銘且杜氏之<lb/>
銘併著夫君行誼甚羙雖欲銘之必亡以出同甫之意外然<lb/>
既喜得生又聞知其鄉學所從来於吾心有感也而次之君<lb/>
諱松字堅才曽大父滂大父粹中父汝能何氏来徙婺之金<lb/>
華盖不知若干世而家東陽者於君四世矣以善輯柔其鄉<lb/>
大姓積貲至鉅萬享年四十八於淳熈辛丑八月壬申卒越<lb/>
二年得癸卯十月巳未葬於縣松山鄉寳山原五子女四人<lb/>
壻郭江鞏嶸餘未行孫三人娶杜氏後君六年卒於是祔以<lb/>
君才力曽不得嘗試於世其平生不可得詳也余聞志莫難<lb/>
行於家名莫難著扵鄉如君之内事治與學士大夫無異不<lb/>
但整齊之詩書之習藹然其方興也斯不謂行於家乎入其<lb/>
<pb n="KR4d0233_SBCK_048-4a"/>
國欲知其人顧衆所尊信者與否何如爾同甫數数為余言<lb/>
冝銘斯不謂著於鄉乎以此可以觀考其餘矣銘曰<lb/>
相爾同穴有羙不亡以余銘君豈亦可長<lb/>
　　　朱公向壙誌<lb/>
𥘉平陽之俗以速葬為不壞而其流入於隂陽家之說與治<lb/>
賔客之事俗成則聞見熟聞見熟則異焉者乃反以為恠故<lb/>
雖知名之士不能免也隂陽之說余不知起何時而知其不<lb/>
出於三代也王季之葬也水齧其墓見前朝而後改葬重動<lb/>
危其親也如此由今隂陽家言之不祥莫大焉而王季子孫<lb/>
皆聖人也子孫聖與愚隂陽家固不論然造周数百年其不<lb/>
得為不祥也甚著若必曰改葬而後有此則文武之生乆矣<lb/>
其造周不待改葬也又甚著且三聖人者不知水齧墓之為<lb/>
不祥而不速改是不智也知其為不祥必見前朝而後改是<lb/>
<pb n="KR4d0233_SBCK_048-4b"/>
不仁也聖人慮不及此焉而今日者曰吾慮過聖人是果足<lb/>
信歟然而舉世惑之何也彼委巷之民怵於其言者妄以其<lb/>
親徼利然也學士大夫豈忍以其親為利而惑焉者又何也<lb/>
吾友朱黼使来告葬曰某先君子以隆興元年某月日卒祖<lb/>
妣以乾道二年某月日卒而二伯母伯兄若弟卒亦若干年<lb/>
矣今為淳熈十有一年某始克以十有二月庚申葬祖妣于<lb/>
邑施巖之西原以先君子祔去墓百歩得中嶼又以葬諸母<lb/>
兄弟九四柩黼也大懼不克如礼經惟先生寵識銘之以免<lb/>
於罪又曰先考病且革有以上世墓不利請遷者先君泣禁<lb/>
之曰暴吾親之骨於地上而苟得活吾弗如死也又曰王母<lb/>
之治命曰而父生能飬死不可去吾側他日葬我必以而父<lb/>
祔黼之言云爾誠如黼言其王母以祔葬為是苟祔葬雖死<lb/>
樂也其父以遷葬為非是茍遷葬雖生不楽則朱氏盖聞禮<lb/>
<pb n="KR4d0233_SBCK_048-5a"/>
者也不惑於隂陽之說者也黼誦斯言也以爲稱首乞銘若<lb/>
是而猶緩葬余故曰俗成則知名之士不能免也余爲斯文<lb/>
既以慰觧黼之悲因以勸人子也朱氏世家平陽杉橋里黼<lb/>
祖母姓章氏享年七十八太學生陞之女父諱某字公向享<lb/>
年四十四娶楊氏子男二人黻早卒四柩之所謂弟也女四<lb/>
人適某人某人一爲浮屠公向能教黼章氏能成公向志楊<lb/>
氏又世守之黼故得爲知名士云<lb/>
　　　胡彦功墓誌銘<lb/>
余讀陳亮同父所銘胡公濟之墓慨嘆天下之才有不能以<lb/>
文自進而老於閭里盖終篇三致意焉今見属汪萬頃爲其<lb/>
子彦功行状又亟稱其爲人同父閱士多顧少許可者而萬<lb/>
頃雅號長者不侵爲語言二君於胡氏父子如此有以也夫<lb/>
胡氏之世昌也胡氏家貲鉅萬中間少寛弛米塩靡宻愆其<lb/>
<pb n="KR4d0233_SBCK_048-5b"/>
故常家事㡬廢而公濟且老矣彦功奮曰不可以當吾世害<lb/>
其家以戚吾親也迺一切屏故好背華歸朴向之園池亭榭<lb/>
變而爲枽稼之區向之賔客姻舊謝去而身與隷農同淡苦<lb/>
也如是数歲其冨如𥘉而彦功亦年巳五十於是更治亭園<lb/>
延致賔舊以奉其親觴豆爲樂復如𥘉於公濟之卒又求同<lb/>
父之文刻之墓上歸善於其父人常言廢興有命自一飯不<lb/>
可以智得少有變衰之漸則偷怠不復自強以至於亡亦異<lb/>
於胡氏父子矣彦功諱某起居造次如學者且死爲遺戒事<lb/>
事詳整欲以七日葬飯僧若道士必以鄉父老與僮僕之曽服<lb/>
勤者相半盖不惑於日者釋老家之說得年六十四娶黄氏<lb/>
章氏皆早卒子男四人廷芳廷　廷　廷芳女適新岳州録<lb/>
事叅軍梁竦前監筠州酒陳兖将仕郎曺致中黄公黼孫男<lb/>
女二十有四人曽孫三人萬頃之状云爾其世敘鄉里具同<lb/>
<pb n="KR4d0233_SBCK_048-6a"/>
父之識廷芳以状識来乞銘余喜次二文之後為之書曰余<lb/>
聞東陽劇難治而巨室為甚頃過其縣所次舍見其人徃徃<lb/>
敦朴敬客而崇師友今得胡氏事嗣興其家一以農圃為本<lb/>
自世所謂兼并機變之巧者秋毫不肯也則其風土固厚與<lb/>
所聞反謬而為吏者類以擊強為能孰與訪求如胡氏者旌<lb/>
異之使他族知勸乎余為斯文以告来者因以為銘云<lb/>
　　　承事郎徐公墓誌銘<lb/>
公諱迪哲字某姓徐氏世温之平陽人子誼吾友也乾道八<lb/>
年吾友之同第進士者獨余不幸蚤孤不逮事父母而諸君<lb/>
之親尚多無恙里中人往往以為賀未㡬連哭吊三四人至<lb/>
是又哭公焉方𥘉第時三四人者或在甲科或為禮部第一<lb/>
人里中之致賀者謂君旦夕䆠逹其及親冝如何而其親亦<lb/>
自喜幸甚今十三年矣皆為吏州縣類不滿歲以憂去誼立<lb/>
<pb n="KR4d0233_SBCK_048-6b"/>
朝稍乆以太常丞遇大饗明堂天子加恩群臣授公京官而<lb/>
亦命下之逾月以卒嗟乎士䆠逹不逹何足道哉而患故交<lb/>
徧至此余故於銘公悲以感也公慈恵篤厚不縁餙辭終其<lb/>
身於人怡怡其子弟厮役無不意滿而誼復以經明行修善<lb/>
與人交聞於當世盖州閭長老嘗識公者見誼即喜以為佀<lb/>
公天下之士識誼者或見公又喜佀誼也誼年且四十未有<lb/>
子公念不釋已而婦娠又念萬一幸得孫而客都下保飬乳<lb/>
母未必善視児也即挈其婦還鄉得孫而公病矣誼倉皇告<lb/>
歸後盖棺之日始至公曰苟誼有子雖不在吾左右甚樂誼<lb/>
曰苟知公不死於其手雖卿相不願也大父某父某娶某氏<lb/>
年若干卒於淳熈十年某月以明年二月某日葬瑞安来暮<lb/>
郷明教院之後山長子之仁蚤卒於是祔銘曰<lb/>
夫完而固深坎而厚封樹者是誰之墓歟其子徐子之父歟<lb/>
<pb n="KR4d0233_SBCK_048-7a"/>
惟其孝慈足以有此萬有千載誰非人子<lb/>
　　　新歸墓表<lb/>
新歸墓表者為林氏作也𥘉唐奥先生林介夫葬其考妣於<lb/>
新歸唐嶼而廬於旁唐奥在瑞安縣治之北二十里新歸在<lb/>
唐奥西三里繇先生而下再世葬梓奥其孫諱松孫始祔唐<lb/>
奥之墓東百歩曽孫諱仲損又祔墓西一里所凢從先生考<lb/>
妣葬新歸者三世於是玄孫幬載將奉其母柩合焉余乃為<lb/>
之表吾鄉去京師逺自爲呉越而士未有聞者熈寜元豐之<lb/>
間宋興且百年介夫以明經篤行著稱當世以趙清獻公與<lb/>
其子㞦景仁所遺詩次其歲月則先生名動京師矣自部使<lb/>
者郡守丞徃徃造其廬問起居况何如肯仕否耶先生方婆<lb/>
娑泉石之間作萱堂以飬母未暇出也客至厈床瓦豆具酒<lb/>
蔌以延之請與出逰則佳山水無不至者而特罕趨郡是時<lb/>
<pb n="KR4d0233_SBCK_048-7b"/>
三經新義行天下學者非王氏不道春秋且廢弗講先生少<lb/>
從管師常學師常與孫覺莘老爲經杜者也先生故不為新<lb/>
學以其說竊教授郷諸生龔原深之嘗以易學行世比見先<lb/>
生乃矍然顧恨識春秋之晚也於是永嘉之學不專趋王氏<lb/>
其後春秋既為世禁先生竟不復仕而周公恭叔劉公元承<lb/>
元禮兄弟許公少伊相繼起益務古學名聲益盛而先生居<lb/>
然為丈人行恭叔之銘沈子正也曰河南程正叔關中吕與<lb/>
叔與介夫同爲世宗師少伊亦云爾且曰非詩書勿談非孔<lb/>
孟勿為者以二公所同尊誦如此然而海内之士知有程吕<lb/>
而先生獨教行於其鄉人以其所居里稱之不敢以姓字他<lb/>
無所㮣見焉豈非其居勢使然歟要之永嘉之師友淵源不<lb/>
曰先生之力哉先生諱石卒於建中靖囯元年考諱定妣戴<lb/>
氏三子諱晞顔字㡬老晞孟字醇老晞韓蚤卒㡬老醇老皆<lb/>
<pb n="KR4d0233_SBCK_048-8a"/>
㳺京師從龔氏學亦不得夀家無壮子弟失其行事醇老一<lb/>
子曰松孫字喬年者最知名喬年少孤母曺氏改適城南張<lb/>
公子充嘗舉八行爲國子學録所謂草堂先生也生張孝愷<lb/>
字思豫二子長甚相懽其尚氣節襟度易直與人傾盡儀容<lb/>
修整又甚相佀然皆事母孝喬年曰吾母也吾弟盍從以如<lb/>
我思豫曰吾母也吾兄盍從以歸我率不十日半月必相往<lb/>
還盖二人者在母旁傴僂怡怡唯謹退而論經史或世務即<lb/>
不相取下語聲驚四鄰喬年有詩易學晚而好尚書其爲文<lb/>
雅潔而善道實事最厚陳公少南子從之㳺女以嫁其友張<lb/>
仲謹喬年雅不樂舉進士少南先逹復以說春秋觸忌諱流<lb/>
落嶺表以死喬年遂與沈東羙謝叔望諸君修先生故事保<lb/>
丘墓善風俗自號兊光居士然至感㥽爲詩每一篇必曰憂<lb/>
邉云云紹興之季後進多䆠逹及言髙尚有舊隱典刑但曰<lb/>
<pb n="KR4d0233_SBCK_048-8b"/>
喬年其所藴抱人未必盡知之也娶葉氏謝氏皆逮事曺夫<lb/>
人喬年以乾道四年十有一月戊辰卒享年七十四葉氏先<lb/>
四十三年而卒謝氏後十五年而卒各一子其一人葉氏出<lb/>
者是爲仲損字炳之余及識其人恂恂而有守能世其家者<lb/>
也娶東羙之子夫婦自以家法相賔友人之見炳之者則曰<lb/>
是佀喬年見沈夫人者則曰是佀東羙也其親戚相馴染率<lb/>
恩勤佀兩家吾里中人時節相問饋不絶有吊慶事父兄子<lb/>
弟皆至忻戚盡其情者必两家也喬年以事出母空窮不恤<lb/>
炳之與婦沈服勤米塩以盡歳晚之<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>𥘉萱堂成士大夫多<lb/>
樂道之者至炳之祖子孫事其親如一人謂之萱堂林家云<lb/>
炳之以乾道七年三月癸夘卒年四十有九沈氏以淳熈十<lb/>
二年十有一月戊寅卒年六十有四三子幬載鼎鼎早卒一<lb/>
女適新福州古田縣主薄徐宏其一人謝氏出今仲愚也二<lb/>
<pb n="KR4d0233_SBCK_048-9a"/>
子昕充盖新歸墓先生之卜塟其父也以嘉祐母以元符相<lb/>
距四十年後七十有一年為乾道四年十有一月甲申而喬<lb/>
年祔又五年為乾道八年十有二月丁酉而炳之祔又十有<lb/>
二年為淳熈十年十有一月乙酉而謝氏合于喬年之穴又<lb/>
四年為淳熈十有三年四月癸酉而沈氏合于炳之之穴凢<lb/>
一百二十有九年之間三兆六柩而㡬老之子諱夀孫字推<lb/>
仁孫興祖字慶之醇老少子諱時可字叔遇孫諱誠之皆以<lb/>
序從塟墓下而不得其行事故不著餘則祔梓奥<lb/>
陳　某　曰元符至今百年間天下亦多故矣自公侯將五<lb/>
世希不失者有以布衣而燕及其後載也從余學又以文行<lb/>
見推扵其友人以為林氏必大也嗚呼以勢利者如彼以德<lb/>
者如此哉<lb/>
<pb n="KR4d0233_SBCK_048-9b"/>
止齋先生文集卷之四十八<lb/>
</p>
<p>
</p>
  </div>
</body>
</text>
</TEI>
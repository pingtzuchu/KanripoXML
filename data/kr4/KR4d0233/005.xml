<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_005-1a"/>
止齋先生文集卷之五<lb/>
　　律詩<lb/>
　　　新昌詠歸<lb/>
囬頭三十二年非木落霜空水見涯萬事自憐多譽早半生<lb/>
猶幸一官遲好将翰墨付儕軰去與漁樵相爾誰還有故人<lb/>
招隠否寄聲橘柚欲黄時<lb/>
　　　贈石時亨<hi>并序</hi>
　釋氏敵生死老氏無怛化而吾儒則曰殀夀不貳修身以<lb/>
　俟之所以立命夫垂涎麴車染指羊鼎豈曰不知味要不<lb/>
　若飢食渇飲之為至也吾友石時亨喜二氏書晚與余㳺<lb/>
　讀易論語扵其行作詩贈之<lb/>
要是同根本應湏識等差六經無剰語百氏自名家日落山<lb/>
含斗潮囬浦見沙了知来徃意萬古一生涯<lb/>
<pb n="KR4d0233_SBCK_005-1b"/>
　　　題觀潮閤<lb/>
俯拾滄溟大衡陳蒼<hi>去声</hi>莽多閩山飛鳥沒吴㑹一㠶過消長<lb/>
看沙尾行蔵問釣蓑登臨有如此人物付誰何<lb/>
　　　上閩帥梁丞相生日二十二韻<lb/>
炎正維中葉皇圗再造年天潢流少海星緯粲台躔臣主嘗<lb/>
難並乾坤豈偶然千齡開歴數一氣付陶甄黄屋傳神器彤<lb/>
庭領衆仙風雲從此㑹日月更誰先昔者求侵地何人賦甫<lb/>
田吴兒咸抵掌噲等欲差肩廟論惟多士戎功不在邊一麾<lb/>
分赤社萬事属青編吾道誠難用諸儒亦自偏才名多漢落<lb/>
經行失拘攣洛蜀何嗟及熈豐竟禍延旁羅兼鴈木平歩忽<lb/>
貂蟬甚矣知當宁凄其望濟川年来羣老行公在萬民懸定<lb/>
作塩梅夢行歌枤杜還滄溟宗衆濫衡嶽倚蒼玄要使垂身<lb/>
後無為慰眼前管絃無筭爵桃李未央天魯燕雖堪頌閩山<lb/>
<pb n="KR4d0233_SBCK_005-2a"/>
不足䥴中原康濟事彛鼎願聯翩<lb/>
　　　送鄭少卿景望知建寜<lb/>
過家鄉里敬将母士夫榮得失從人論行蔵獨目明百年中<lb/>
古少一笑萬金輕㢘譲吾何敢新茶可擷英<lb/>
有志湏身徤闗心在歲寒一時諸老盡多見大名難湖海方<lb/>
連旱甌閩適少寛為州人不乏千萬強加餐<lb/>
清廟圖書寳熈朝雅頌音頻繁三節召荏苒二毛侵衣飯家<lb/>
纔足丘園意亦深卧聴床下士時作武侯吟<lb/>
海内言華蕚誰名動搢紳豈無當世志能忍十年貧酒興新<lb/>
来减交情老更親公餘如促膝剰把古書陳<hi>兼送景元</hi>
屏廢誠愚分牢愁更索居若<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>知巳問猶解課兒書地僻門<lb/>
長閉年饑菜自鉏相望無一字不是故情踈<lb/>
　　　庚子除夜有懐<lb/>
<pb n="KR4d0233_SBCK_005-2b"/>
老盆自酌共誰歌嘆息其如此夜何已覺二毛嗔婦問可堪<lb/>
一飰患兒多關河滿眼風塵在天地蔵身歲月過事業文章<lb/>
吾所畏東陽人亦卧巖阿<lb/>
　　　送沈元誠赴臨漳主簿<lb/>
誰詋鄉先進能無沈隠侯青衫今適越白髪竟依劉<hi>時里人劉義夫</hi>
<hi>守臨漳</hi>道固為名累人當與命謀三台行漸近且勿問歸舟<lb/>
終蔵懐未巳欲去事多違士友方推轂鄉鄰但挽衣㝠鴻寒<lb/>
汲汲霜菊晚暉暉何限春蜚動君看果是非<lb/>
　　　送徳逺弟赴省<lb/>
科名雖細事文字要新功方拙存家學豐膄與衆同江湖多<lb/>
我友䑓省半諸公為道貧非病連簷有芥菘<lb/>
　　　和張孟阜歲旦韻<lb/>
白髪朝看鏡青燈夜數更文章輸善䆠名字誤浮生廢學兒<lb/>
<pb n="KR4d0233_SBCK_005-3a"/>
鼾睡安貧婦饁耕從今定逢吉吾已卜先庚<lb/>
　　　聞沈元誠歸自臨漳喜而奉寄<lb/>
荔圃班班熟蠔房箇箇肥我雖縁此誤公亦為何歸吏事生<lb/>
衣垢家山减帶圍不無華衮字卿月更光輝<lb/>
　　　晚春二首<lb/>
萬枝寂寞待春風風雨過多春巳空未曉啼鶯相喚語海棠<lb/>
飛盡一庭紅<lb/>
莫道春歸事已非水邊天際緑成圍隔籬聴得農家語雨過<lb/>
田田麥含肥<lb/>
　　　送孫謇卿赴夀昌主簿<lb/>
烏鵲填門雪滿除倩誰騎馬謝雙魚苦吟孫楚三年别飢卧<lb/>
袁安一病餘仕䆠吾人聊復爾夢魂今夜定何如釣䑓多是<lb/>
西征客莫道渠能賦子虚<lb/>
<pb n="KR4d0233_SBCK_005-3b"/>
　　　哭吕大著至明招寺簡潘叔度<lb/>
小雨崇朝過深秋薄海清故人期不至喬木眼偏明欲徃還<lb/>
何日堪論久此情侯芭幸無恙應就太玄名<lb/>
　　　招徐居厚<lb/>
老来却憶少相過别自何年白髪多山葉抱蟬虫吊夜去看<lb/>
滄海壮秋波<lb/>
　　　天台王子木解官長樂見訪<lb/>
夜深擘荔真愁絶春淺傳柑更惘然世事愛来欺兩鬢人生<lb/>
堪得别多年琢冰積雪江湖阻樹羽崇牙日月懸此理蒼茫<lb/>
君勿問明朝且莫刺歸船<lb/>
　　　月夜書懐二首<lb/>
送客門𥘉掩收書室更虚新篁髙過瓦凉月下臨除婦病纔<lb/>
扶杖兒饞或饋魚今朝吾巳過莫問夜何如<lb/>
<pb n="KR4d0233_SBCK_005-4a"/>
道徳吾何敢功名代有人蒼黄恒畏咎班白㧾憂貧細字書<lb/>
全廢深杯酒勿親靜言空自愛萬古亦泯泯<lb/>
　　　送周魯山辰州法曺<lb/>
團樂妻子是誰家獨𬒳飢驅天一涯逺地豈無人晤語長才<lb/>
能免世驚嗟好扵書作千年計勿為官驅兩鬢華為問湖南<lb/>
似湖北逾年吾亦訪丹砂<lb/>
　　　㳺丁次翁篔簹園期次翁不至<lb/>
徑蹊曲折屋參差半是天成半自治脩竹萬竿人獨立我来<lb/>
搔首菊花期<lb/>
　　　送朱同之福州戸掾<lb/>
我自三山失馬餘君方千里問津初衣冠萬室催科易禮樂<lb/>
元戎節目踈謹勿向人徴外事只湏着意訪竒書一年正好<lb/>
榕隂宻丹荔黄蕉奉版輿<lb/>
<pb n="KR4d0233_SBCK_005-4b"/>
　　　覔樹栽<lb/>
覔得循除數畝園衰遲無力正乾坤學為老圃徒幽意冨比<lb/>
封君亦浪言計日若将栽樹木成隂當待長兒孫出門悵望<lb/>
春連塢為向雲屯斸一根<lb/>
　　　題仙巖梅雨潭<lb/>
衮衮羣山俱入海堂堂背水若重闉怒號懸瀑從天下傑立<lb/>
蒼崖夾道陳晋宋至今堪屈指東南如此豈無人結廬作對<lb/>
吾何敢聊向樵漁寄此身<lb/>
　　　次陳益之韻戯呈汪守充之<lb/>
雨過山新沐風平水漫流移尊来選勝立馬歩通幽春在桑<lb/>
麻塢香團橘柚州從君詩有律還我酒無籌<hi>汪守坐上苦吟而忘飲客酒因</hi>
<hi>戯及之</hi>
　　　汪守三以詩来次韻酬之<lb/>
<pb n="KR4d0233_SBCK_005-5a"/>
一年春事堕槐宫却愛清和與政通乳燕黄鸝相倡和落花<lb/>
脩竹亂青紅羡君有賦非占服<hi>使君以四月一日為題</hi>愧我無才可送<lb/>
窮細與論文一樽酒它時還憶暮江東<lb/>
江城如在水晶宮百粤三吴一葦通桑女不論裘粹白橘奴<lb/>
堪當粟陳紅絃歌滿市衣冠盛缿訟無人刀筆窮多荷弱翁<lb/>
今少霽更能携客謝巖東<lb/>
音合桑林律中宫試聴布鼓亦三通相從璧水浮葱白<hi>見酒正注</hi>
一别閩山擘荔紅把釣扁舟将老去欵門多竹未全窮若為<lb/>
皂盖能忘我立盡斜陽車不東<hi>汪守屡期見訪不至</hi>
　　　酬謝倅景英用前韻見寄<lb/>
窮巷蕭然一畝官勞勞漫刺倩誰通空飜故帋頭垂白晩對<lb/>
清標面彂紅諸老飄零亡㡬在<hi>謝乃參政任伯之姪</hi>百年放佚不勝窮<lb/>
擬将舊學相從問何獨詩壇欲譲東<lb/>
<pb n="KR4d0233_SBCK_005-5b"/>
　　　用幽字韻戯簡謝倅<lb/>
當戸排危翠循除漾淺流此生從稼圃誰與伴深幽韓子癡<lb/>
凭按龎公倦入州青蒭與白飯却待為君籌<lb/>
　　　用幽字韻呈汪守謝倅<lb/>
旌騎牧人迹簪紳雜道流引盃忘日永得句與山幽行在今<lb/>
當路中興此望州為将登覽目著䖏訪邊籌<lb/>
　　　用幽字韻荅賈端老<lb/>
人皆忘姓字誰獨訪源流病驥宜懐櫪遷鶯故入幽十年慚<lb/>
主簿萬户薄荆州此事吾何敢相将負一籌<lb/>
　　　自仙巖還舍留别諸友<lb/>
瀑布衡從雲一塢浮圖明㓕木千章在山終愛離山去遮莫<lb/>
黄塵涴我裳<lb/>
　　　送任虞卿教授江隂<lb/>
<pb n="KR4d0233_SBCK_005-6a"/>
學省穿楊末江城振羽端聲名人不忌仕䆠意常寛缺月天<lb/>
将曙孤村歲巳寒小舟来話别此道少人敦<lb/>
　　　和謝倅見贈生日二首<lb/>
朝天冠佩㡬千貟熟數東州未乏賢若論中原舊文物蒲輪<lb/>
應合聘高年<lb/>
獨醒長愛衆歡酣酸苦随人却嗜甘好客不知彈劒鋏聞公<lb/>
風味可無慚<hi>謝倅絶不飲而善勸客酒惟客所好獨嗜甘物</hi>
　　　再和<lb/>
休将柄鑿問方貟且引壺觴對聖賢鴻鴈不賔滄海凍梅花<lb/>
相伴笑年年<lb/>
淺杯莫到十分酣但愛齁齁夜夢甘萬里桑麻風雨好一夫<lb/>
尸禄我何慚<lb/>
　　　謝倅生日<lb/>
<pb n="KR4d0233_SBCK_005-6b"/>
此夕其如好客何秋風嫋嫋水微波渡江公子今無恙上蔡<lb/>
家聲世不多未放清朝空老去欲談前事竟誰過阻陪觴豆<lb/>
彷徨久坐想風流爲一歌<lb/>
　　　景元益之諸友考試旁郡余夢與步月聯詩得水花<lb/>
　　　初淨月如銀之句追成一絶<lb/>
連年波浪與埃塵誰可論心五六人昨夜夢同天地濶水花<lb/>
初淨月如銀<lb/>
　　　謝倅監試未畢事而出以詩三章来用韻奉酬<lb/>
殷勤送客蹇誰留久待江城未解舟我醉欲眠君且去不妨<lb/>
懶瓉繼前猷<lb/>
歸舟莫訝太匆忙㑹面何曾累十觴孰與持螯霜月下拍浮<lb/>
酒浪舊陂塘<hi>公不能飲</hi>
極欲從君十日歡倦飛終羡鳥知還棘圍觀戰縁何事亦縦<lb/>
<pb n="KR4d0233_SBCK_005-7a"/>
驊騮自出關<lb/>
　　　沈仲一三益堂<lb/>
有此名三益之人可晤言㳺藏無俗物典則似諸昆剰着書<lb/>
充棟仍添竹過垣翻愁長者轍稀得到柴門<lb/>
　　　逰金嶴趙園<lb/>
脉脉循簷水林林夾岸山令兒從竹下領客入雲間稠木容<lb/>
人過懸崖着手攀從今名字出不到徑苔班<lb/>
　　　海棠絶句<lb/>
淡月看花似霧中遽呼燈燭倚花叢夜来月色明如晝却向<lb/>
庭蕪數落紅<lb/>
　　　湖樓送客即事一首奉懐益之兼簡同餞諸友<lb/>
誰家喧馬盍朋簪屋壓城頭水照簷橘柚兩山香盡在蒲荷<lb/>
十里淨相兼愁将久雨春無頼别在明朝酒未厭甚欲去同<lb/>
<pb n="KR4d0233_SBCK_005-7b"/>
三四友鱸風更捲一江簾<hi>時益之尚館鮑氏鱸風亭</hi>
　　春晚一首約同志汎舟<lb/>
匆匆春事竟如何問訊庭前手種花又送行人又風雨半為<lb/>
芳草半泥沙橘香通國今無恙梅實扵人晚更佳莫放此春<lb/>
齊去盡夜深愁聴一池蛙<lb/>
　　　用前韻招蕃叟弟仍和蕃叟癸卯二絶<lb/>
細看物理愁如海遥想朋從眼欲花逆水魚兒衝㫁岸貪泥<lb/>
燕子堕危沙百年喬木參天上一昔平蕪着䖏佳行樂不妨<lb/>
随邂逅我無官守似蚳蛙<hi>蛙通作鼃</hi>
落花風雨柰愁何愁亦不應縁落花尚可流觴追曲水底湏<lb/>
占鵩似長沙<hi>孟夏事</hi>無人晤語鳥烏落為我食貧樓筍佳休說<lb/>
關河無限恨腹非空怒道旁蛙<lb/>
大饗湏三飵中黄起四維欲追千古意眼底合深思<lb/>
<pb n="KR4d0233_SBCK_005-8a"/>
功名還壮士道術付諸儒但欲謀田　扁舟下五湖<lb/>
　　　送翁誠之尉慈溪<lb/>
徐劉文采後鄒魯典刑間為母求三釡令人見一班時平無<lb/>
事立地僻得官閑好索梅花笑題詩海上山<lb/>
詩律吾将問心期孰與親明朝當異縣永夜更懐人尚友逢<lb/>
三益明農識大臣可無相問訊勿道鬢毛新<lb/>
　　　和陳仲石韻<lb/>
乆矣懐相與翩然喜見臨清風生案　短日過墻隂王事何<lb/>
時暇神州半陸況諸公宣力去伴我水雲深<lb/>
　　　送謝懐英道士歸廬山懐英棄儒服從皇甫道人㳺<lb/>
　　　晚入東宫賜號觀復大師<lb/>
塲屋收餘䇿匡廬寄一瓢欵門如有欲委幣輒難招菜甲留<lb/>
終夕蒲團共小橋崆峒他日問應記說神霄<hi>懷英自言林靈素遭遇誤囯事</hi>
<pb n="KR4d0233_SBCK_005-8b"/>
<hi>甚悉</hi>
一别忘年月重来失故初羙髯今㡬尺衘䄂竟何書<hi>謝嘗持所著老</hi>
<hi>子實録并皇甫記求題䟦余未睱及也</hi>勛業諸公在衰遲半世餘許身無𥙷報<lb/>
吾亦欲樵漁<lb/>
　　　送陳持中赴四明節推二首<lb/>
更無人未識東州晚得吾宗第一流編磬在縣金奏合清冰<lb/>
出壑玉壺秋喜纔一見還分𬒮懐欲多言但倚樓亦有鄮山<lb/>
三四友可令觀政話然不<lb/>
前修恨不為同姓更有跫然喜似人歲晏得君顔面好天涯<lb/>
從此尺書頻政湏有力同扶世業巳将名自絆身它日雲䑓<lb/>
勛績上南陽應記舊比鄰<lb/>
　　　乙巳歲首寄彭子復徐子直<lb/>
又過一年空草草㝷思萬事太勞勞歲煩士友愁薪米日見<lb/>
<pb n="KR4d0233_SBCK_005-9a"/>
兒童嘆鬢毛亂卉各随分寸長新禽巳變兩三號及時君亦<lb/>
圖良集莫待春深水一篙<lb/>
　　　次韻奉酬丁少詹見過同逰仙巖遇雨而别<lb/>
佳人何似似江梅邂逅梅隂共舉盃欲與溪山成勝話却因<lb/>
風雨得空囬新詩報我春乗興小徑從今日掃埃自是衰遲<lb/>
愁獨立敢論名字望朋来<lb/>
　　　瑞安宰劉伯恊載酒逰趙園叔靜道甫子宜行之同<lb/>
　　　集小雨喜霽<lb/>
上巳所餘春有㡬不堪風雨付春愁君能載酒知誰佀我欲<lb/>
看花不自由倚岸小舟謀未定隔林斜日故相投莓苔踏遍<lb/>
篝燈去收拾殘紅揷滿頭<lb/>
　　　和丁少詹韻<lb/>
盡日支頥聴雨聲閑中惟得自知明朋来何敢煩公等老去<lb/>
<pb n="KR4d0233_SBCK_005-9b"/>
方慚負此名待欲短檠看少作敢将尺牘論交情區區却望<lb/>
從容意要莫令人一座傾<lb/>
明月隋珠忽堕前坐令衰颯意飄然無端太史頭搶地安得<lb/>
揚雄賦上天前軰門墻餘㡬在他時竹帛竟誰傳落花流水<lb/>
君愁不南渡于今六十年<lb/>
　　　病餘乆不趨郡且遷仙巖書院於屋西有懐同志<lb/>
欲徃如天際相期忽歲華山空明獨樹江晚暗連葭作屋皆<lb/>
三益藏書可萬家豈無人裹飰躬自灌園芽<lb/>
　　　酬陳頥剛見和前韻<lb/>
離合皆天意盈虚㡬月華家纔辦藜莧吾亦逐蘆葭憂世還<lb/>
當路論兵有故家深深看踵息隂火養黄芽<lb/>
　　　寄謝景英叅議夢作寄詩覺来追記兩句䰟夢半年<lb/>
　　　皆草草鬢毛一别益蒼蒼足成之<lb/>
<pb n="KR4d0233_SBCK_005-10a"/>
故人不見吾何適欲見其人巳異郷䰟夢半年皆草草鬢毛<lb/>
一别益蒼蒼籌邊淮海何遲暮乗障湖湘亦阻長及此居閑<lb/>
宜問訊題書湏待滿林霜<lb/>
　　　寄題翁誠之慈溪縣尉<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>無我亭<lb/>
星月明當户烏鳶下傍人小亭長獨立通國自相親置尉縁<lb/>
求盗居官巳䘮真湏知三尺外𫾣㮄亦深仁<lb/>
　　　和郡守沈持要賞柑之什三首<lb/>
滄海無波日萬膄山農囷廪自相豪爭看紫槖行阡陌可對<lb/>
黄甘負酒醪曲水一觴隨意集成都千騎㝡頭遨風流儒雅<lb/>
誰公似増得東嘉地望髙<lb/>
東都門外問征膄去國身䡖亦太豪誰可對床聴夜雨自扵<lb/>
同社燕春醪不知温詔從天下又罷幽㝷與世遨從此宜休<lb/>
堂下夢頋瞻松栢為誰髙<lb/>
<pb n="KR4d0233_SBCK_005-10b"/>
仰止苕溪近一膄㡬年猶未識人豪黄堂為客知何夕白髪<lb/>
從公飲此醪四海衣冠多後進兩朝几杖舊同遨令人仰視<lb/>
冥冥翮不道微風燕雀髙<lb/>
　　　和沈守持要觀潮閣留題<lb/>
平生欲賦觀潮閣立盡斜陽倦復還一日江山蒙筆力百年<lb/>
名字滿人寰郡從晋宋風流後詩到蘇黄伯仲間向去摩挲<lb/>
看石刻誰知功在十年閑<hi>公閑居十年</hi>
　　　奉陪王徳脩登觀海閣兼呈邑宰劉伯恊<lb/>
觀潮閣在東溟上有客来登自華陽不道雪山通老栢却看<lb/>
朝日上扶桑勝㳺氣合南三郡<hi>刑揚益也劉江西人</hi>妙畫家傳晋二王<lb/>
後㑹不知誰與繼爾江吾海水相望<lb/>
　　　落成王朝奉廟以薄恙不獲預謝劉宰并諸鄉丈五<lb/>
　　　首<lb/>
<pb n="KR4d0233_SBCK_005-11a"/>
盗起清溪兩淛空童王親自帥元戎誰知小邑無亭障但握<lb/>
空弮有隠功<lb/>
横塘一字比南金滿紙書勞属意深太史不知收拾未邦人<lb/>
父老淚漸襟<hi>許忠簡公嘗手䟽王公濟守禦事欲列諸朝</hi>
操一豚蹄亦可憐欲将廟食自旌賢壊墻頽壁神䑓笠不見<lb/>
干戈六十年<lb/>
却向平時念後艱攘題百尺忽如山誰将西上逢人問令尹<lb/>
何如此一班<lb/>
抱病荒村望欲迷駿奔無數獨鷄棲瞻言鼕鼓何時歇好聴<lb/>
農郊雨一犂<lb/>
　　　和沈守持要題謝公樓額<lb/>
危樓何在水雲中穿市牙旗退自公閑作此来横笛夜愛看<lb/>
人醉落㠶風歡呼夾道江聲合硬語蟠空客技窮姓字從今<lb/>
<pb n="KR4d0233_SBCK_005-11b"/>
聨沈謝不知千古更誰同<lb/>
　　　沈守生日<lb/>
燕寝凝香不記春宜休堂下栢輪囷三呉南渡今多士四皓<lb/>
東宫此一人雅不欲書名上上謾令在䖏歲陳陳玉巵宴罷<lb/>
思黄髪應合從頭第從臣<lb/>
　　　觀南塘四首呈沈守<lb/>
曾不容舠咫尺間誰知救溺合纓冠今從枕席人行過<hi>用趙充囯</hi>
<hi>語</hi>最好翻盆雨後看<lb/>
夾道歡呼百里間不論扶杖與勝冠公年㡬許顔何似遲放<lb/>
牙檣待我看<lb/>
樂在宜休水竹間十年黄帕褁朝冠却乗五箇花文馬来與<lb/>
江村婦子看<lb/>
别乗潘郎伯仲間朅来公適去彈冠更将未盡公碑意收入<lb/>
<pb n="KR4d0233_SBCK_005-12a"/>
新詩為並看<lb/>
止齋先生文集卷之五<lb/>
<pb n="KR4d0233_SBCK_005-12b"/>
</p>
<p>
</p>
  </div>
</body>
</text>
</TEI>
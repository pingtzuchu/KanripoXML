<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_012-1a"/>
止齋先生文集卷之十二<lb/>
　　外制<lb/>
　　　正議大夫守給事中兼侍講尤袤除禮部尚書兼侍<lb/>
　　　讀<hi>四年正月十一除禮書三月二十日兼待讀二詞併行</hi>
敕方朕在東宫時嘉與僚友切磋經誼緝熈光明肆以菲躬<lb/>
託于兆人之上克奉詒謀庶㡬寡過永懐三益冝如之何具<lb/>
官某慱極群書折衷六藝凢與我言者於今不忘也憫勞瑣<lb/>
闥位之春官進讀路門以竟餘論昔者甘盤輔髙宗於舊勞<lb/>
之時而無與於中興納誨之選至漢二䟽同傳太子而亦不<lb/>
在𥘉元醻功之詔我有故人始終典學視昔盖有光焉爾其<lb/>
輔飬精神陳古以誡今惟母以謝事之年而有遐心則朕以<lb/>
懌可<lb/>
　　　朝散郎試中書舎人兼皇子嘉王府翊善黄裳除給<lb/>
<pb n="KR4d0233_SBCK_012-1b"/>
　　　事中兼侍講<hi>四年正月十一日除給事三月二十一日兼侍講二詞併行</hi>
敕朕有元子出就外傳敷求其人盖累年於此矣晚得三益<lb/>
聰敬日聞間甞侍燕從容䏻道二南之化朕嘉其勞圖以自<lb/>
近具官某習先聖之術而　於當世之務凢與吾児切磋言<lb/>
之者皆實學也是用擢之瑣闥勸講路門冀發其藴并以<lb/>
告朕昔四皓調護太子而不屈於髙帝李泌以布衣交肅宗<lb/>
而不䏻安其身於君側爾以西州之彦出入宫邸爲父言慈<lb/>
爲子言孝是不謂之遭時乎尚其殫竭以報簡知可<lb/>
　　　䧏授朝散郎許及之前任淮東轉運判官不覺察私<lb/>
　　　錢䧏一官滿一期復朝請郎<lb/>
勅某官日者淮錢多姦禁不以道有受其咎者矣爾其以同<lb/>
過之仁而不言上亦從鐫秩非所謂吏議乎閱日既久冝還<lb/>
其𥘉可<lb/>
<pb n="KR4d0233_SBCK_012-2a"/>
　　　忠翊郎前韶州兵馬監押周昇在任不法降成忠郎<lb/>
敕具官某爾為兵官而州家以佚纍囚来諗雖㑹恩不汝貸<lb/>
也其鐫一階以警慢事可<lb/>
　　　文林郎階州将利縣令藺森改𥘉驗因傷身死人杜<lb/>
　　　十四作凍餓身死失出犯公罪笞該赦取旨特降一<lb/>
　　資<lb/>
敕具官某吏與吾民親莫如令爾尚不知其冤死也而以為<lb/>
道殣曽謂與吾民親乎其鐫一階毋以恩免可<lb/>
　　　保義郎李珙家遺火燒民屋四百餘間有司自来以<lb/>
　　　屋直計贓坐罪得　㫖宣諭依條聴贖臣僚上言特<lb/>
　　　䧏一官<lb/>
敕具官某傳春秋者有人火之說則無所㱕咎之辝也爾下<lb/>
戒于火而禍及於閭巷将安咎乎尚爾闊略其上一官可<lb/>
<pb n="KR4d0233_SBCK_012-2b"/>
　　故通直郎趙公廣昨知饒州因旱歉民流臣寮奏追<lb/>
　　　兩宫勒停男彦倓訴冤特追復承議郎<lb/>
敕具官某左右諸大夫之言朕知其不如國人也爾守畨中<lb/>
遭歲不淑能有惻隱之實而不為文具而逹于朝聴者皆反<lb/>
繆言者不置麗于佚罰而爾既賫恨於地下今觀闔郡連編<lb/>
累牘哭汝甚哀盖棺論定莫公於此朕為憫然盡還舊官不<lb/>
但慰汝亦以勸耒者之勤民也可<lb/>
　　　江西運副鄭汝諧奏奉議郎知袁州黄劭丁母憂不<lb/>
　　　肯離任倍支棺櫬䘮服官錢等候服闋日䧏一官不<lb/>
　　　得與親民差遣<lb/>
敕具官某爾甞将母以就二千石之飬垂及滿歲竟以䘮㱕<lb/>
漕臣見劾侵紊郡計姑鐫一秩俾務省循尚盖前愆朕豈終<lb/>
棄可<lb/>
<pb n="KR4d0233_SBCK_012-3a"/>
　　　承節郎時眙軍指使潘撫權淮河監渡不識降一官<lb/>
　　　放罷<lb/>
敕具官某邊禁之嚴而弛於汝免官鐫秩以警後来邦憲有<lb/>
常非我佚罰可<lb/>
　　　淮東運使趙師睪奏脩武郎張世榮管押歲弊㳂路<lb/>
　　　恣横生事䧏兩官送吏部與合　入差遣<lb/>
敕具官某發弊扵邊事關逺聴紛譁不靖使者有言闊略弗<lb/>
懲人将是傚其貶兩秩且屬銓曺庶使邊臣繼今知懼可<lb/>
　　　湖北提刑張垓奏承議郎常徳府通判趙善彦在任<lb/>
　　　貪婪不法降一官放罷<lb/>
敕具官某部使者所治且有良二千石焉爾丞郡顧不以治<lb/>
行聞而速宫謗非朕所以奨用屬籍之意矣其貶一秩免所<lb/>
居官繼今有耻亦免汝棄可<lb/>
<pb n="KR4d0233_SBCK_012-3b"/>
　　　知成都府丘崈奏奉議郎知成都府郫縣郭公謩病<lb/>
　　　昏乖謬䧏一官放罷<lb/>
敕具官某夫不䏻勝其任矣而昏於酒黷於貨然而郡太守<lb/>
猶以為甞有郷曲之譽不寘于理鎸秩免官吾亦從薄罰焉<lb/>
其對隆寛益思懲艾可<lb/>
　　　睿思殿祗候寄資武功大夫入内内侍省東頭供奉<lb/>
　　　官王師珪轉㱕吏部差在京宫觀免奉朝請<lb/>
敕具官某自以諸司使改今寄祿官而内侍與戎行雜矣然<lb/>
而名不在銓曺之籍則猶非秩官是則異焉耳轉而屬銓斯<lb/>
為寵渥閔勞朝謁祿以真阿爾其敬哉毋曰序進可<lb/>
　　　武功大夫祁州團練使入内内侍省副都知李彦正<lb/>
　　　武功大夫明州觀察使入内内侍省押班楊舜卿職<lb/>
　　　事不謹各䧏一官<lb/>
<pb n="KR4d0233_SBCK_012-4a"/>
敕具官某等朕惟周制内宰掌王内之政令㑹其屬之功事<lb/>
而賞罰之今内宰不設而爾等不䖍于事實干宫中之罰其<lb/>
上一官應古經誼繼今有悛亦豈終奪可<lb/>
　　　李彦正楊舜卿復<lb/>
敕具官某宥過無大况其細者乎爾以服勞不䖍甞麗于罰<lb/>
盖八柄所以馭過者閱曰滋久俾還舊官則予恩茂矣其益<lb/>
埥共以圖報稱可<lb/>
　　　入内内侍省副都知李彦正除入内内侍省都知入<lb/>
　　　内内侍省押班楊舜卿除入内内侍省副都知<lb/>
敕具官某昔在周制内宰以中大夫為之而隷天官說者以<lb/>
為禁省之祕不冝属外廷而夲朝爰剏北司之長就擇明習<lb/>
靖共可以率属者以董正之官最貴近亦不可不重其選矣<lb/>
爾自軰中進在四人之数曽未踰口䏻賛内治進之長官楊舜<lb/>
<pb n="KR4d0233_SBCK_012-4b"/>
卿六進亞長官委寄彌重其益䖍匪懈以報殊渥毋使外廷<lb/>
謂汝不稱可<lb/>
　　　親衞大夫清逺軍承宣使提舉佑神觀林憶年除入<lb/>
　　　内内侍省押班<lb/>
敕自宣徽院之藉廢而北司之長盖難其人朕既差擇之矣<lb/>
則參伍其間以弼内治非識風指謹憲度者皆不在此選也<lb/>
具官某服勞禁近見謂老成兹用命汝秩在四人之數欲俾<lb/>
其屬於内肅給於外靖共則爾責重矣盍亦思報稱者哉可<lb/>
　　　皇兄故吴王府　奉利州觀察使多才上遺表妻令<lb/>
　　　人髙氏特封碩人<lb/>
敕具位某氏朕所以賁爾夫扵幽瓖有加禮矣　何愛扵䟽<lb/>
封爾使居徃皆寵光焉以塞其悲　可<lb/>
　　　多才上遺表親弟二人　比換南班訓武郎多藝修<lb/>
<pb n="KR4d0233_SBCK_012-5a"/>
　　　武郎多見並特授太子右監門率府率<lb/>
敕具官某等朕以諸衞䖏宗室子俾曰奉朝請非苟示私也<lb/>
以爾多才身後之請及其仲季惻然重違之而並命爾其務<lb/>
靖兵以稱徳意可<lb/>
　　　皇叔祖右千牛衞将軍不儳磨勘轉右監門衞大将<lb/>
　　　軍<lb/>
敕具官某等朕者周官凡衞王宫者皆同姓也國朝簡宗英<lb/>
寘之寰列之尹盖循周制屬意深矣惟爾叔祖簡在衞中歷<lb/>
年彌長勞績兼茂進長禁闥職守益嚴欽哉無違以稱明陟<lb/>
可<lb/>
　　皇叔祖太子右監門率府率不廷特授千牛衞将軍<lb/>
敕具官某以階官易環衞率視其秩日者有司故貶損爾今<lb/>
徹朕聞始仍舊貫雖曰緒正亦以示恩其尚恪恭稱此宻察<lb/>
<pb n="KR4d0233_SBCK_012-5b"/>
可<lb/>
　　武功大夫權主管侍衞馬軍司公事張師顔落權字<lb/>
敕具官某朕以金陵形勢襟帯江淮輟吾騎衞布之屯所且<lb/>
以壮留鑰焉則統馭之才厥選艱矣爾以名将徃訓群騶方<lb/>
當無事士馬飽逸觀者咸謂可以即戎<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>懐武備於風駟鐡<lb/>
於雅軍攻或庶㡬焉翳爾之力肆用命爾自攝爲真班秩益<lb/>
崇寄任罙重其尚加懋以究爾功俾周秦之詩得以專羙則<lb/>
予汝嘉可<lb/>
　　皇叔祖武徳郎主管台州崇道觀不詉特換右監門<lb/>
　　　衞大将軍<lb/>
勅具官某朕攷周官凡衞王官者皆同姓也　國朝亦簡宗<lb/>
英寘之環列之尹盖循周制屬意深矣惟爾叔祖行尊徳脩<lb/>
今在選中應于經誼宜率典常作宋恭先有馮有翼則繄汝<lb/>
<pb n="KR4d0233_SBCK_012-6a"/>
頼可<lb/>
　　　昭憲皇后親姪孫杜士寳特𥙷承信郎<lb/>
敕某朕惟　藝祖之子孫自吾　夀皇篤叙之恩備矣而於<lb/>
母黨顧無世祿豈昌陵之意乎取之白丁授以右職爾其永<lb/>
懐無沗所自可<lb/>
　　　右丞相葛邲𥘉拜贈三代封妻<hi>四年三月拜</hi>
　　　曽祖朝奉郎致仕贈太師謚清孝追封魏國公書思<lb/>
　　　封魯國公<lb/>
敕朕覧周誥至命君牙為大司徒實　冡宰是謂股肱而推<lb/>
夲乃祖世篤忠正之羙蓋有感焉維今大臣相我孝治經文<lb/>
緯武海内晏然則亦惟其先徳之休足以燾後可無褒崇以<lb/>
<hi>應經誼具官某故曽祖具官某</hi>躬行對于古人鄊譽髙於月旦方其筮仕<lb/>
亦旣有聞而以其親掛冠再調筦庫以此終身僅通閨籍法<lb/>
<pb n="KR4d0233_SBCK_012-6b"/>
不應謚朝廷異焉易名清孝足以發明其人矣燕及曽孫爰<lb/>
司宰事則所以推本其羙朕敢忘周道乎進封大邦莫如曲<lb/>
阜尚食其報永綏爾神可<lb/>
　　　曾祖母魏國夫人侍其氏贈冀國夫人<lb/>
敕周之盛至於既醉極矣其卒章曰君子萬年景命有僕其<lb/>
僕維何釐爾女士釐爾女士從以孫子言周之群臣皆有士<lb/>
行之女以為之妃使生子孫足以傳世蓋天意也具官某故<lb/>
曽祖母具位某氏作配君子行修於家覃及曾孫迺生耆哲<lb/>
考其世次亦足以知吾祖宗盛時天意攸属而豈一日之積一<lb/>
門之私哉假使當周之世必從夫爵侑食五廟然則胙以大<lb/>
國秩之小君雖古未有亦可以義起禮矣可<lb/>
　　　祖宣奉大夫顯謨閣待制致仕丹陽郡開國公贈大<lb/>
　　　師謚文康追封楚國公勝仲封齊國公<lb/>
<pb n="KR4d0233_SBCK_012-7a"/>
敕朕既本之六藝大啓土宇以宏賁葛氏之祧則嗣有令聞<lb/>
逮事兩朝申錫名邦亦禮之稱具官某故祖具官某服某家<lb/>
聲踐脩累世濟以力學連由三科然而名滿天下而位不過<lb/>
從班文字行於方来而身不䆒逺業惟是一經之教𬒳于聞<lb/>
孫蔚為名臣間我兩社則劬躬之報可無異㤙維此管丘太<lb/>
公舊宅是用即命以為新封對我寵靈以昌爾祚可<lb/>
　　　祖母楚國夫人張氏贈夏國夫人<lb/>
敕朕方廣念祖烈匹休於周假以溢我而收得賢之福則所<lb/>
以尊大其家以荅天貺豈顧有所愛哉具官某故祖母具位<lb/>
某氏夙以懿行来嬪名家儀于前人以詔婦子亦既再世燁<lb/>
然有聞而未艾之祥施于今相詩不云乎蓻之榛粟椅桐梓<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>爰伐琴瑟種徳彌逺歴年彌長豈必皆身親見之乎報本<lb/>
醻勞式至今日大邦羙號以慰永懐非以為生盖禮之稱可<lb/>
<pb n="KR4d0233_SBCK_012-7b"/>
　　　父朝議大夫致仕贈太師許國公立方封越國公<lb/>
敕王室百年之間公侯将相故家希不失者有以文墨論議<lb/>
綿及三葉是謂世臣固朕之所寵嘉矧予宗工尊為禰廟者<lb/>
乎具官某故父具官某襟度粹然聲華藉甚父未脫藁徃徃<lb/>
誦之一時英㳺莫敢輩行紹興之季歸為從臣盖其行藏皆<lb/>
可蹤跡用而不盡士論惜焉冝集善聲發扵賢嗣凢所著見<lb/>
孰非典刑爰侈舊封建邦於越以厚教忠之報以伸追逺之<lb/>
懐可<lb/>
　　　母雍國夫人樊氏贈陳國夫人<lb/>
敕為吾股肱之臣則上自三世皆褒大之而况於其母乎御<lb/>
不及百兩養不及萬鍾也而無以慰滿其罔極之㤙亦何以<lb/>
責移忠之報哉具官某故母具位某氏承休襲羙發育自躳<lb/>
恩斯勤斯鞠我良弼雖及晏歲逮事舅姑旦莫敬共至忘櫛<lb/>
<pb n="KR4d0233_SBCK_012-8a"/>
頮是足以成其子之令徳矣改䟽上國之封以世世配于祢<lb/>
廟而今而後庻㡬吾大臣之不廢藜莪也可<lb/>
　　　故妻蜀郡夫人沈氏贈成國夫人<lb/>
勑夫人起家以致爵位風人懼焉廼若克相夫子至於登庸<lb/>
嘗與之同隱憂矣而不同休顯此則又禮經之所悼嗟也具<lb/>
官某故妻具位某氏女徳配於珩璜婦功著於蘋藻胡不偕<lb/>
老以湏羙成朕惟吾相祼於祔姑之室而副笄之服弗𬒳翟<lb/>
芾之車弗乗也非有追寵何以慰之乃闢新封以賁幽穸可<lb/>
　　　妻魯郡夫人王氏封信國夫人<lb/>
勑永惟二南大夫勞於王事而勉之以正勸之以義者皆其<lb/>
家室也矧吾輔臣孤立一意佐佑乃辟是不曰警戒相成之<lb/>
助歟具官某妻具位某氏自継元配徳音不瑕既有芳殽進<lb/>
卑祖妣亦有雜佩施及<hi>朋似</hi>佐我名臣迄登三事闕譽日廣績<lb/>
<pb n="KR4d0233_SBCK_012-8b"/>
用日崇則與夫汝水之墳南山之側遭世不淑動心忍性者<lb/>
可同年而語乎冠於命婦為君夫人我有茂恩宜不汝吝可<lb/>
　　　知樞宻院事胡晋臣初除贈三代封妻<hi>四年三月除</hi>
　　　曽祖贈太子太保修巳贈少保<lb/>
勑昔周宣中興将相皆天下之選矣爰命皇父以整六師而<lb/>
推本所以實南仲大祖之後爰作常武之詩朕甚慕焉維今<lb/>
本兵得我碩輔則其宗祧可無褒崇以應經誼具官某故曾<lb/>
祖具官某躬行對于古人徳譽髙於軰行而懐道不試士論<lb/>
惜之夫屈於名者享其實不發乎其身者遺其後是宜燕及<lb/>
曽孫蔚為名臣乆陪國論晋長樞庭則追録其積行之勤増<lb/>
華其種徳之報朕敢忘常武之詩乎陞班亜保以寜其神非<lb/>
以為生盖禮之稱可<lb/>
　　　曽祖母濟陽郡夫人黄氏贈崇國夫人東来郡夫人<lb/>
<pb n="KR4d0233_SBCK_012-9a"/>
　　　人張氏贈安南國夫人<lb/>
敕周之盛至於既醉極矣其卒章曰君子萬年景命有僕其<lb/>
僕維何釐爾女士釐爾女士從以孫子言周之群臣皆有士<lb/>
行之女以為之妃使生子孫足以傳世盖天意也具官某故<lb/>
曽祖母具位某氏作配君子行脩扵家覃及曽孫迺生耆哲<lb/>
考其世次亦足以知吾　祖宗盛時天意攸属而豈一日之<lb/>
積一門之私㢤假使當周之世必從夫爵侑食五廟然則胙<lb/>
以大國秩之小君雖古未有可以義起禮矣可<lb/>
　　　祖贈太子太傳爕贈少傳<lb/>
敕朕既本之六藝不愛髙爵以崇報胡氏之祧則嗣有令徳<lb/>
休于後昆並命為孤亦禮之稱具官某故祖具官某當天下<lb/>
之清得幽人之履世無孝㢘之科而不偕於計吏居無朝市<lb/>
之交而不聞於上國天命弗僣為之生孫蚤為聞人遂專樞<lb/>
<pb n="KR4d0233_SBCK_012-9b"/>
筦是不謂之劬躬燾後者乎申錫命書班扵次傳豈唯發潜<lb/>
亦勸来者可<lb/>
　　　祖母平原郡夫人王氏贈永國夫人<lb/>
敕朕方寅念祖烈匹休於周假以溢我而收得賢之福則所<lb/>
以尊大其家以荅天貺豈顧有所愛哉具官某故祖母具位<lb/>
某氏夙以懿行来嬪名家儀于前人以詔婦子爰集慶善施<lb/>
于聞孫詩不云乎藝之榛栗椅桐梓漆爰伐琴瑟種徳彌逺<lb/>
歴年彌長豈必皆身親見之乎報本醻劳式至今日大邦羙<lb/>
號於禮為冝可<lb/>
　　　父奉議郎致仕贈太子太師宗贈少師<lb/>
勅自蜀平至今二百餘年盖西土無遺賢矣而尚有潜徳三<lb/>
世不逢詩不云乎何其久也必有以也具官某故父具官某<lb/>
行著而晦於名才豐而嗇于位乾道之際有子燁然諸老先<lb/>
<pb n="KR4d0233_SBCK_012-10a"/>
生見謂公輔吾　夀皇駸駸嚮用矣而方考槃阿間永矢弗<lb/>
諼不以鼎来之養而易燕居之福匪棘其欲卒為帝師殆所<lb/>
謂有道者乎然而生則遂循墻之志沒則極告第之榮吾於<lb/>
大臣之親亦質之詩書無愧矣可<lb/>
　　　母通義郡夫人鮮于氏贈信國夫人和政郡夫人蘇<lb/>
　　　氏贈和國夫人文安郡夫人王氏贈恵國夫人<lb/>
敕為吾大臣則上自三世皆寵嘉之而况於其母乎御不及<lb/>
百兩養不及萬鍾也而無以慰滿其罔極之恩亦何以責移<lb/>
忠之報哉具官某故母具位某氏承休襲羙發育自躬恩斯<lb/>
勤斯鞠我良弼盖副笄之飾翟茀之華一朝醻之不以為㤗<lb/>
朕惟樞輔怵然永懐是用䟽以上國之封以世世配於禰廟<lb/>
而今而後庶㡬吾大臣之不廢<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>莪也可<lb/>
　　　妻大寧郡夫人康氏封安定郡夫人<lb/>
<pb n="KR4d0233_SBCK_012-10b"/>
敕永惟二南大夫勞於王事而勉之以正勸之以義者皆其<lb/>
室家也矧吾輔臣孤立一意佐佑乃辟是不曰警戒相成之<lb/>
助歟且官某妻具位某氏酒醪之所羞雜佩之所贈皆天下<lb/>
賢傑也爰相夫子至於登庸經文緯武績用甚茂則與夫汝<lb/>
木之墳南山之側遭世不淑動心忍性者可同年而語乎冠<lb/>
於命婦為君夫人我有異恩冝不汝吝可<lb/>
　　　迪功郎祕書省正字蔡㓜學該脩進<lb/>
　　　至尊夀皇聖帝㑹要轉一官<lb/>
敕具官某載筆東觀迄扵成書序進一階可謂徳賞益修鈆<lb/>
槧以昌爾文二典三謨亦其選也可<lb/>
　　　忠訓郎武學博士李興時知融州<hi>七月十二日</hi>
敕具官某簡在右學諸生咸曰賢哉吾博士也滿歲冝遷官<lb/>
而自詭治民将以其淑人者施之行事融在嶺表甞建旄鉞<lb/>
<pb n="KR4d0233_SBCK_012-11a"/>
而荆湖之與鄰視旁郡為善地爰以付汝是謂異數尚其懋<lb/>
哉以踐爾言可<lb/>
　　　髙文虎除将作監丞<lb/>
敕具官某朕旁招俊彦布列周行徳進言揚如恐不及矧子<lb/>
大史氏之舊引疾居家十有四年昔病今愈子環可後乎爾<lb/>
博學篤志承伯父之傳網羅舊聞述史迁之緒採之公論僉<lb/>
曰汝賢再轉為丞尚居繕監職務清簡可以卒汗青之業毋<lb/>
以匠為嫌也可<lb/>
　　　武學諭范仲壬除武學博士脩武郎黄褎然除武學<lb/>
　　　諭<hi>並七月二十一日</hi>
敕具官某等國家設武科以取士有周道焉所以貫革之射<lb/>
息說劒搢笏冕衣裳在西學則皆俊㳺也矧若爾仲壬爾褎<lb/>
然人所亟稱者乎分以横經之席從以滿戸之屨雖甚寵異<lb/>
<pb n="KR4d0233_SBCK_012-11b"/>
豈曰不冝可<lb/>
止齋先生文集卷之十二<lb/>
</p>
<p>
</p>
  </div>
</body>
</text>
</TEI>
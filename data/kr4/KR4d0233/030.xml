<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_030-1a"/>
止齋先生文集卷之三十<lb/>
　　表<lb/>
　　　乾道壬辰進士賜第謝<lb/>
　　　太上皇帝<lb/>
踈愚之對爰契九重聲教所陶聿来三紀推本功徳度越古<lb/>
今中謝竊跡本朝家法之詳䆒觀列聖心傳之要規模一<lb/>
以經術事業付之書生　皇帝陛下所以載纉大猷曲垂清<lb/>
問臣等顧遭逢之幸甚而循省之缺然其何稱塞招延之休<lb/>
徒以生長涵養之澤兹盖伏遇　太上皇帝陛下道久忘世<lb/>
仁深入人光昭斯文燕及今日退藏于宻資萬物於乾元長<lb/>
彂其祥生多士於王國臣等敢不益堅精白茂對龍光言念<lb/>
何繇庻㡬無斁<hi>士捋無負</hi>虞舜聦明之朝遐不作人其敢忘<lb/>
周王夀考之賜<lb/>
<pb n="KR4d0233_SBCK_030-1b"/>
　　　桂陽軍謝到任<lb/>
湛㤙所𬒳樂歳相仍邊境晏然書生幸甚中謝伏念臣起於<lb/>
寒逺持是空虚慗嘗試之罔功欲自新而無路粤惟郴桂介<lb/>
在湖湘周職方之所未聞漢刺史之所不察惟本朝之建國<lb/>
合四海以為家盖壌地僅同於附庸則簡書皆聴其專逹如<lb/>
臣疪賤際此休明雖貪假守之榮但求便道亦有来王之問<lb/>
爰至公車誠世所謂謹守三尺之常而臣實為上通九重之<lb/>
始譬諸稺子得言笑於親前意者孤根有發生之天幸兹盖<lb/>
伏遇皇帝陛下不居其聖無斁於人凢試其外服之勞皆待<lb/>
以晚成之節遂令庸冗亦與寵光臣敢不言念昨非務收後<lb/>
効母以已見紛更已便之教條尚於公餘増益未䏻之問學<lb/>
　　　髙宗小祥慰　皇帝<lb/>
鋪筵仍几方篤時思鑚燧新烟忽更歲序九重號慟率土悲<lb/>
<pb n="KR4d0233_SBCK_030-2a"/>
　摧中慰恭惟　皇帝陛下道對百王識髙千載諒闇如古不拘<lb/>
　易月之文練祥於今尚損踰年之禮追惟愈逺痛甚何堪伏<lb/>
　乞少抑聖懐紹世徳作周之孝特垂天聴徇同心戴舜之誠<lb/>
　　　　賀　登極<lb/>
　揖遜相承乾坤嘉頼謳歌所暨夷夏宗依中賀恭惟　皇帝陛<lb/>
　下篤生元良遵養濬哲鷄鳴而起方趨問寢之時龍躍以飛<lb/>
　俄繼中天之統彛倫秩叙暦服延洪永惟二典以還亦既千<lb/>
　載于此髙皇於漢無神噐之傳太宗於唐非儲闈之正孰與<lb/>
　以明述聖自祖及孫當垂拱以襲堯盡君之道爰詢謀而命<lb/>
　禹若帝之初獨冠百王同符隆古臣適際離亨之㑹叨分邉<lb/>
　瑣之麾跂望清光欣霑殊渥但與林篁之衆咸有葵藿之心<lb/>
　　　　謝　登極赦<lb/>
　維帝出震與物為春在舜紹堯眚災肆赦爰孚大號實本舊<lb/>
<pb n="KR4d0233_SBCK_030-2b"/>
章中謝共惟　皇帝陛下誠足以格幽明徳足以侔髙厚養以<lb/>
天下嗣萬世無疆之休洽于民心思匹夫不𬒳其澤聿觀載<lb/>
籍具在儀周有大賚盖惟初基漢與更始但為故事未有重<lb/>
規疊矩一視同仁率循繼照之初備舉好生之典臣遭時華<lb/>
旦假守遐方葵藿傾陽式謹朝宗之義蓼蕭零露敢忘滲漉<lb/>
之㤙<lb/>
　　　賀　夀皇聖帝尊號<lb/>
舜薦之天以禹傳九疇之正乾稱乎父則震成六子之功夷<lb/>
夏榮懐宗社嘉頼中賀恭惟　至尊夀皇聖帝陛下徳及動植<lb/>
孝通神明素隆藝祖之丕圖昭受髙宗之大烈方邉鄙不聳<lb/>
盖聞中國之至仁而羮牆靡忘欲行天下之逹禮遂辭尊於<lb/>
南面爰致養於東朝况夫暦數有歸彛倫攸叙惟聖知聖繼<lb/>
今實為萬世之休可名非名舍此曷表一人之意雖六言而<lb/>
<pb n="KR4d0233_SBCK_030-3a"/>
　甚約與二典以相輝臣假守遐方遭時盛事上未央之夀正<lb/>
　隔於清光說稽古之書尚修於薄伎<lb/>
　　　　皇太后移御慈福官賀　皇帝<lb/>
　暦數有托而伸堯母之尊謳歌攸歸則本禹疇之叙粤惟自<lb/>
　昔莫若方今中賀共惟皇帝陛下恭敬温文聦明睿智乃眷夀<lb/>
　皇之顧聿懐神噐之傳為天下得其人遂忘南面為人子止<lb/>
　於孝式奉東朝惟太極之生兩儀與三聖之守一道未之嘗<lb/>
　見可以擬倫臣叨備符分阻陪旅進雖恭想瑶池之宴與世<lb/>
　相忘然永同沔水之宗自今以始<lb/>
　　　　皇太后移御慈福宫賀　夀皇聖帝<lb/>
　尭天逾逺方切於追懐文母彌尊益隆於夤奉中賀恭惟<lb/>
　至尊夀皇聖帝陛下躬上聖之質嗣中興之功歴年于兹薄<lb/>
　海無事粤從恭黙極為人子孝之思竟托倦勤决以天下遜<lb/>
<pb n="KR4d0233_SBCK_030-3b"/>
之計欲備東朝之甘旨不知南面之崇髙二典所無百王何<lb/>
取臣叨分符守阻簉周行富貴無足解憂幸粗知於大義謳<lb/>
歌咸曰與子願永暨於同心<lb/>
　　　立后賀　皇帝<lb/>
父作子述増光典謨身修家齊匹休南雅属彌文之具舉罄<lb/>
群聴以交欣中賀恭惟皇帝陛下得聖之傳繼天之統深惟内<lb/>
則莫隆媯汭之風粤自初潜元重塗山之選爰稽謀於慈極<lb/>
以䄮正於中宫于以成未央奉觴爲夀之歡于以對長樂含<lb/>
飴弄孫之福遐觀徃古孰盛當今臣假守偏城欣聆鉅典但<lb/>
縻廪稍曾無僕馬之勞當課農桑以廣耕蠶之化<lb/>
　　　賀皇后<lb/>
維帝出震維坤承天宗社榮懐華夷康共恭悄皇后殿下徳<lb/>
足以配任姒功足以佐唐虞肇開青宫及建皇極問安六寢<lb/>
<pb n="KR4d0233_SBCK_030-4a"/>
嘗同共子職之勤正始二南又得化天下之道以鷄鳴之盥<lb/>
櫛成象服之委蛇可謂日並月明風自火出臣欣聞郵置阻<lb/>
預歡呼雖幸雲龍共覩聖人之作自憐僕馬曾無臣下之勞<lb/>
　　　皇帝登寳位進奉銀<lb/>
重明繼照當班瑞群后之初一徳尊天率貢金九牧之舊上<lb/>
件銀地不愛寳而後出人不易物以為珎敢傪任土之儀庸<lb/>
見来庭之義箱篚不腆斧鉞奚辭<lb/>
　　　謝賜暦日<lb/>
通天地人大一王之作統恊時月日罄四海以朝宗拜賜甚<lb/>
榮尤職惟謹中謝竊以暦之䟽宻代有革因原於日積之餘分<lb/>
揆以歲差之衆說及大衍而始定至統元而加詳自有此書<lb/>
莫如今日恭惟丨皇帝陛下不愛其道以覺斯民比元㑹之<lb/>
肇修當三陽之緫至凢兹敬授皆所裁成徇以孟春昭示人<lb/>
<pb n="KR4d0233_SBCK_030-4b"/>
臣之憲觀之挾日誕敷都鄙之和臣敢不奉以周旋勤於勸<lb/>
課及幽風之寒暑秩叙農功同魯史之春秋寳為邦與<lb/>
　　　紹熈改元賀　皇帝<lb/>
一元之建雖曰舊章二羙之并兹惟盛事中賀竊以䇿書所記<lb/>
年號則多有以守成而愧揖遜之君至於更化則非㳂襲之<lb/>
意未若二聖親傳於大寳兩朝兼著於隆名播告多方超踰<lb/>
前古恭惟皇帝陛下審時所上親政於初逺惟紹大業之<lb/>
難近思熈庻績之廣聿稽堯舜之典合為禹謨奄有夏啇之<lb/>
年布在周歴臣繆持使節欽誦韶書恊時月正日敢有不恭<lb/>
道徳意志慮愧非其任<lb/>
　　　賀丨夀皇聖帝從吉<lb/>
三年一祫率古舊章四海八音與民同樂宗祊嘉頼臣庻榮<lb/>
懷中賀恭惟　至尊夀皇聖帝陛下孝足以通神明徳足以施<lb/>
<pb n="KR4d0233_SBCK_030-5a"/>
孫子宜享厚報而備聖人夀之福宜居常尊而極天下養之<lb/>
歡與國無窮自今以始臣粗知善頌久去周行喜共遐方復<lb/>
見舜琴之御瞻言廣内莫陪漢蹕之朝<lb/>
　　　賀夀聖皇太后從吉<lb/>
舜畢三年共爲子職漢朝五日燕及孫謀中賀恭惟<lb/>
夀聖皇太后殿下維徳是行以慈爲寳親見重華之盛永膺<lb/>
至養之榮長樂東朝肇稱於吉禮瑶池西母茂介於修齡臣<lb/>
属于隰之載馳喜舊儀之復見龍旗鳳扇想浮慈福之春寳<lb/>
殿玉巵莫扈未央之駕<lb/>
　　　賀夀成皇后從吉<lb/>
式恊靈辰肇稱吉禮天人底豫宗社延休中賀恭惟　夀成皇<lb/>
后殿下周母嗣音虞嬪著徳長樂宮之養尚小前規内司服<lb/>
之衣率循彛典親見累朝之盛永陪慈極之尊臣属職馳驅<lb/>
<pb n="KR4d0233_SBCK_030-5b"/>
阻前賀舞衮龍相映想觀廣内之儀韶鳳来翔仰祝後天之筭<lb/>
　　　至尊夀皇聖帝冊寳賀皇帝<lb/>
親傳大寳懼功徳之不宣恭上鴻名質詩書而何媿重闈燕<lb/>
喜率土榮懐中賀恭惟　皇帝陛下道配唐虞行殊曾閔謂孝<lb/>
非直養莫如得四海九州之心謂禮有常尊孰與兼五典三<lb/>
墳之號冩之琬琰炳若丹青以彌隆報之文以永昭垂之聞<lb/>
昔漢之尊大上與唐之事明皇群臣萬歲之称早嘗擁篲二<lb/>
聖重歡之頌竟亦磨崖以方熈朝皆有慙徳臣欣逢慶事越<lb/>
在遐方雖揚邁鋪張莫預觀光之列而詠歌嗟嘆曷勝報上<lb/>
之誠<lb/>
　　　賀夀皇聖帝<lb/>
元年正月恭上徽稱五日一朝永膺備養乾坤豫順夷夏歡<lb/>
呼中賀恭惟　至尊夀皇聖帝陛下軆道之真遺物之累成功<lb/>
<pb n="KR4d0233_SBCK_030-6a"/>
　不宰妙合先天之天聖徳無稱亶為衆父之父尚從人欲爰<lb/>
　舉邦彛惟富有四海之内之謂尊惟尊居一人之上之謂至<lb/>
　以言乎夀則歛箕子之福以言乎聖則集孔子之成肆裒朝<lb/>
　野之談兼採典墳之號於焉㱕羙是亦強名臣幸際昌朝親<lb/>
　逢盛事吉禮嘉禮雖莫預於觀光大書屢書豈敢忘於善頌<lb/>
　　　　賀夀聖皇太后<lb/>
　慈闈備養聖子垂休<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>騰桂宫羙播玉牒中賀恭惟　夀聖皇<lb/>
　太后殿下福為晋母徳配坤元率先釐降之風克諧舜孝光<lb/>
　輔思齊之化丕顯文謨惟重規疊矩之相承致偉蹟宏休之<lb/>
　間見臣繆持使節阻造朝班聆盛事之鋪張不勝鼇抃與生<lb/>
　民而鼓舞殆若鳳儀<lb/>
　　　　賀夀成皇后<lb/>
　響珮而朝夙嚴内助鏤玉之牒式播徽稱實為邦國之榮豈<lb/>
<pb n="KR4d0233_SBCK_030-6b"/>
止宫闈之慶中賀恭惟夀成皇后殿下母儀克正隂教聿修以<lb/>
周南肅雍成天保治内之化以坤道柔順賛乾元資始之功<lb/>
丕揚宏休允属嘉㑹臣繆持漢節阻簉周行聆顯冊之輝煌<lb/>
預編氓之踴躍<lb/>
　　　賀皇后<lb/>
夤奉慈顔職勤櫛縱載揚丕典<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>動宫闈彌文畢張薄海胥<lb/>
慶中賀恭惟皇后殿下母儀範俗女則冠倫關雎自北而南盖<lb/>
由正始天保以上治内悉本躬行值冊寳之告成肅禕䄖而<lb/>
稱慶臣阻持漢節莫簉周行聞縟禮之修明與編氓而抃蹈<lb/>
　　　夀聖皇太后冊寳賀　皇帝<lb/>
奉長樂之觴制獨尊於文母議曲䑓之典禮尤謹於湯孫儀<lb/>
文畢張天壌交慶　恭惟　皇帝陛下夙推孝治得自家傳<lb/>
謂侍膳問安猶想含飴之樂而宅中圖大敢虧報本之誠宜<lb/>
<pb n="KR4d0233_SBCK_030-7a"/>
彤管之巍煌與寳章之焜耀仰瞻慈極夤奉徽稱臣将指南<lb/>
州馳悰北闕鳳儀獸舞忻縟典之修明螽躍蟲鳴預編氓之<lb/>
抃蹈<lb/>
　　　賀夀聖皇太后<lb/>
太𥘉之有太素莫與同尊文子以及文孫曷勝歸羙爰升顯<lb/>
號用答群瞻中賀竊以老氏三寳唯聖為能箕疇五福以壽為<lb/>
貴克并盛羙誕受彌文永惟女史之傳未有母儀之懿恭惟<lb/>
夀聖皇太后殿下行合内則道濟中興與武造周名在九人<lb/>
之列自尭傳禹功為三聖之叅宜極揄揚以昭報稱臣欣逢<lb/>
盛事越在遐方呼萬歲者三雖莫陪於善頌襲六經為七尚<lb/>
碩繼於前聞<lb/>
　　　賀夀皇聖帝<lb/>
慈闈就養遽辭南面之尊縟典告成恪謹東朝之奉禮文交<lb/>
<pb n="KR4d0233_SBCK_030-7b"/>
舉海縣均懽中賀恭惟　至尊夀皇聖帝陛下道軼漢唐行髙<lb/>
曾閔謂聖徳無以加孝敢怠躬行雖天下不足觧憂益勤色<lb/>
養載衍鴻儀之慶常懐鷄寢之安臣叨擁使軺阻窺仙仗上<lb/>
萬年之夀莫與鳬趨聞三楚之謡第深鼇抃<lb/>
　　　賀夀成皇后<lb/>
尊歸慈極夙嚴婦事之誠羙播徽稱交舉禮成之慶聲傳桂<lb/>
海歡動椒闈中賀恭惟夀成皇后殿下子育群生母儀六合采<lb/>
古事而著女則史誦宏休為京婦而媚周姜詩歌懿範飾褘<lb/>
衣而備養燦玉檢以揚休臣幸際昌期適符明命官庭雝肅<lb/>
雖莫窺長樂之班原隰馳驅猶欲賦思齊之詠<lb/>
　　　賀皇后<lb/>
寳冊楊庭尊歸北闕御輿至閤制謹西廂懽動慈闈孝形薄<lb/>
海中賀恭惟皇后殿下躬履節儉性鍾恵和司服陳儀載想禕<lb/>
<pb n="KR4d0233_SBCK_030-8a"/>
䄖之敬尚官賛禮夤修棗栗之恭式奉徽稱尤嚴内職臣逖<lb/>
聞縟典阻造清朝但揄掦卷耳之詩而頌述思齊之羙<lb/>
止齋先生文集卷之三十<lb/>
<pb n="KR4d0233_SBCK_030-8b"/>
</p>
<p>
</p>
  </div>
</body>
</text>
</TEI>
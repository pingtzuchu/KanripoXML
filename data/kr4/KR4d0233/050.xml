<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0233_SBCK_050-1a"/>
上齋先生文集卷之五十<lb/>
　誌銘<lb/>
　　　沈叔阜壙誌<lb/>
叔阜諱昌姓沈氏温瑞安人泉州徳化令希尹之子母林氏<lb/>
後母張氏徳化公始識余亟以叔阜相從問學為請常常語<lb/>
人吾児異日當知名扵世學者且数百人叔阜與今提舉<lb/>
福建常平茶事蔡行之年皆少皆有俊聲而叔阜廼早夭<lb/>
故㳂海制置參議徐公履少𥘉天下士也與徳化交老彌<lb/>
好徳化卒徐公自通守信州歸於謀於家人以其女妻叔<lb/>
阜生三子建衍因一女因為從兄厚之後徐氏守視其孤<lb/>
自淳熈十三年正月十九日至慶元二年十一月二十一<lb/>
日克葬於永嘉建牙鄉丁公村浄名院山之側實徳<lb/>
化墓下云<lb/>
<pb n="KR4d0233_SBCK_050-1b"/>
　　　族叔祖元継壙誌<lb/>
維陳氏自福之長溪縣勸儒鄉擢秀里徙温州瑞安縣㠶逰<lb/>
鄉固義里譜凡七世傳良生晚猶及諸祖父行皆厚重不察<lb/>
察大人也府君諱紹字元繼於祖行冣少傅良及詳其為人<lb/>
里中有故或衆不能合族中有故或獨不能支必湏府君至<lb/>
而後集夫人善助之日以酒肉飲食人時出嬉逰冬歳必為<lb/>
具燕少長至僮僕不遺其用度如不節而家貲倍於疇昔府<lb/>
君生崇寕二年卒於乹道二年十月丙戌夫人生元符元年<lb/>
卒於淳熈十三年二月丁夘府君以淳熈五年十二月丙申<lb/>
葬於所居里西尖之麓至慶元二年十二月庚申而夫人祔<lb/>
二子宏中定中女適劉宋弼朱克明謝邦基孫男四人宗詵宗<lb/>
澹宗洙宗汾詵早卒宗洙為兄之子方中後澹洙皆國子進<lb/>
士女一人傳良諸孫也<lb/>
<pb n="KR4d0233_SBCK_050-2a"/>
　　　族叔祖元成墓誌銘<lb/>
府君諱繹字元成温瑞安人以乾道七年六月癸丑卒年六<lb/>
十有八淳熈六年十有二月丙申葬于所居里安仁山之東<lb/>
趾傳良嘗聞之祖妣呉舊廬盖周顯徳間所作云族居二百<lb/>
年或舎而改築府君遂得有其西偏與先君共一礎傳良㓜也孤<lb/>
能讀書夜逹旦府君故見愛一日挈傳良手至所謂西㕔者<lb/>
問焉曰而欲存此否乎傳良不能仰視但泣下府君嘆曰吾<lb/>
固期汝之有志也當卒以歸汝舊廬之全府君賜也府君行<lb/>
事類如此終其身不詈不朴不訟而家事治死之日哭之者<lb/>
皆盡哀娶孫氏生一子諱孚中字安國再娶潘氏生一子諱<lb/>
和中字敬之一女適黄廷謙孫夫人先三十年卒不及見其<lb/>
家盛時潘夫人善視二子二子又善爲兄弟安囯以爲然敬<lb/>
之曰好或敬之少不能然安囯亦曰好也府君舊屋纔三間<lb/>
<pb n="KR4d0233_SBCK_050-2b"/>
後二子合為数十間於其旁奉潘氏夫人居中意象甚羙有<lb/>
姨之女及從姪之孫女貧夫人長育至嫁二子無後言然安<lb/>
國雅好佛特謹畏非習吉一簣土不敢動敬之灑落自適於<lb/>
觴詠靜作惟所欲其性殊不同而能各護其偏是尤羙也夫<lb/>
人年七十有三以淳熈十四年十月癸巳卒安固年五十有<lb/>
五以紹熈二年八月庚寅卒敬之年四十有九以慶元元年<lb/>
九月壬辰卒哭三人者如哭府君安國娶王氏生一子宗瀚<lb/>
二女適諸葛詵林昕敬之娶謝氏生一子宗沂一女許嫁林<lb/>
子卓𥘉府君葬孫夫人于茶尖之陽府君卒二子改卜安仁<lb/>
與茶尖對峙為六竁他日将以婦子左右象生時夫人未合<lb/>
而安國卒紹熈四年十有二月壬寅從夫人祔慶元二年十<lb/>
有二月壬申而敬之祔傳良欲銘府君乆以䆠㳺至是而後<lb/>
銘故并書之銘曰　豈不以為利利至淺也豈不以為能能<lb/>
<pb n="KR4d0233_SBCK_050-3a"/>
至鮮也我啚後人種之逺也燕及草木不可剪也<lb/>
　　　族兄際可壙誌<lb/>
府君諱踰字際可姓陳氏温瑞安人父諱孚母史氏有三子<lb/>
府君為季父卒府君最善事母在母傍三十有五年供飬如<lb/>
一日府君性多病率數歲纔一時再出外門獨自以随母為<lb/>
娯年四五十㳺戯抱扶如小児状母一飰不下咽輒廢匕筯<lb/>
母為之強飯之年八十有八以紹熈二年八月癸亥卒府君<lb/>
亦年六十有五矣以其年十有二月乙夘卒娶樓氏生三子<lb/>
師魯師済師復一女嫁許仲淳三孫樓夫人後三年以慶元<lb/>
元年八月丁巳卒師魯𥘉未得卜藁葬府君於隆平尼院至<lb/>
慶元三年正月丁酉遂合葬於西尖之麓<lb/>
　　髙光中墓誌銘<lb/>
閩有隠君子曰髙光中長溪桐山人也光中嘗入太學登乾<lb/>
<pb n="KR4d0233_SBCK_050-3b"/>
道五年進士第試吏州縣非故隠者也以其德足以堪此名<lb/>
余故從而名之也光中𥘉調餘杭尉不肯為勢家所撓尋以<lb/>
護細民不便於屯所官見中傷罷丁父憂服闋調同安尉復<lb/>
丁母憂遂不出巳而所識為中　缺都官為授<lb/>
衡州司户參軍光中志巳决矣古之人有不仕者非避地以<lb/>
為髙則玩物以為適不然則故自汚辱混迹於屠釣猝有所<lb/>
動於其中憤惋嘆嗟詞氣茀然矣以孔門所論次荷蕢耦耕<lb/>
之倫皆豪傑之士也而其言盖有所刺譏是有不自得者也<lb/>
凢不自得者皆咎根也曽點之言志孔子獨有取焉夫難平<lb/>
者人心也易感者物變也故不仕必若曽子而後樂也光中<lb/>
之不仕盖有見於此也而非忻厭彼世所謂夷險名謗光中<lb/>
𥘉不知也蕭然退蔵不滯扵物當義之急常與衆同自衣飯<lb/>
至室廬之節無或過於人自家庭至鄉黨之好無或不及於<lb/>
<pb n="KR4d0233_SBCK_050-4a"/>
人也嘗擇泉石之勝作無餘堂小亭三四所以娯朋来間從<lb/>
兩僮篝衣贏粮訪幽人於數百里外意象可觀輙忘歲月或<lb/>
違雅致亦不黽勉年益髙務學益篤晚而讀佛氏書曰是吾<lb/>
易之無思為中庸卒章之㫖也光中由是所造深矣故光中<lb/>
非隱者也余謂之隠君子以其徳足以堪此名也桐山距永<lb/>
嘉数舍光中樂其風土之羙時時往還諸僧坊中莫之識者<lb/>
慶元之乙夘元日忽語過客曰行且與諸君别尚須一至永<lb/>
嘉爾明年果㳺永嘉取舉子時所為文藁若干卷焚之而後<lb/>
行至則托净光山踰月廼歸道過<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>黨不肯晉私戒其僕曰<lb/>
亟歸亟歸無為吾児累也歸十日得疾但不食家人竊相與<lb/>
謀強飲食之語聲未出光中巳知矣又十日坐逝于正寢是<lb/>
歲四月六日也享年六十有八諱某娶温州平陽縣陳氏<lb/>
承事郎竑之女一子松迪功郎台州臨海主簿紹熙元年進<lb/>
<pb n="KR4d0233_SBCK_050-4b"/>
士也女適儒林郎新監行在文思院都門丁執禮進士陳龜<lb/>
齡孫峻屺崃女一人松從予㳺乆将以四年某月某甲子奉<lb/>
其柩葬于縣遥香里之姚奥来乞銘予習髙氏家積善事父<lb/>
某自號止堂居士没之日設榻于正寢坐逝焉後數年妣王<lb/>
氏亦逝於居士之榻光中之逝復就此榻也聲𦦨赫赫然世<lb/>
不知㡬人父子母不相期危坐扵一榻以正終則自余省事<lb/>
未見如髙氏者也是冝銘銘曰<lb/>
陟此山之岡也相此栢與松也其誰不曰是吾疇昔所謂髙<lb/>
佛之蔵也<lb/>
　　　陳百朋壙誌<lb/>
陳子端已将以慶元五年十月十有四日癸酉合葬其父扵<lb/>
平陽萬全鄉管奥之華原来乞銘余嘗銘其母　夫人林氏<lb/>
則又奚辭屬衰惰銘未即就為書其名字歲月納之壙公諱<lb/>
<pb n="KR4d0233_SBCK_050-5a"/>
天錫字百朋曽大父伯諸大父宗慶父希淵享年八十有六<lb/>
以是年四月戊辰卒三子明畏端巳彪彪為浮屠氏女嫁瑞<lb/>
安朱次宣男孫四人文武遇邍女二人餘語在銘中<lb/>
　　　王道甫壙誌<lb/>
嗚呼此吾友王君道甫之墓也道甫諱自中皇曽祖髙皇祖<lb/>
成子父廷佐贈朝奉郎母施氏封太安人道甫登淳熈五年<lb/>
進士第調舒州懷寕主簿嚴州分水令未上以樞宻使王公<lb/>
藺薦除籍田令未㡬罷通判郢州未上知光化軍信州召赴<lb/>
行在丁太安人憂服闋再𬒳召以論罷主管建寜府武夷山<lb/>
冲佑觀起知邵州興化軍連以論罷興化之命下道甫已病<lb/>
慶元五年七月也八月二十三日卒官至朝請郎年六十娶<lb/>
林氏封安人二子長曰更生次㓜四女長適國學内舍生髙<lb/>
熈績餘許嫁進士曽充宗周伯麟林浩道甫居温之平陽歸<lb/>
<pb n="KR4d0233_SBCK_050-5b"/>
仁鄉晚徙縣之橘荘雅愛仙壇僧屋之後山因以為墳十有<lb/>
一月二日林夫人奉其柩葬於此人皆知道甫少有志當世<lb/>
嘗以布衣上封事及對語合上指除官纔數日趣舉其類奏<lb/>
上道甫由是絀光化入覲　今上皇復有朕得卿名於<lb/>
夀皇之語道甫竟由是死云云爲恨不知道甫歲晏抑才為<lb/>
學去智為恬假之持乆何造不深余欲銘道甫也以此而未<lb/>
克就故識其壙云<lb/>
　　　族叔國任墓誌銘<lb/>
傅良逮事諸伯叔父於叔父行以長者稱公為最聚族爲學<lb/>
也於軰行齒宿而才壮公為最晚各務荘重擇交雖一笑嚬<lb/>
不苟亦公為最公徳人也而竟不仕娶朱氏良配也無子作<lb/>
室奉母門巷深靚升其堂如無人闚其户吟誦琅然者公燕<lb/>
私之所也間肻一岀獨過吾廬時時以從子某冝後我為寄<lb/>
<pb n="KR4d0233_SBCK_050-6a"/>
今宗洙是已於淳熈之十二年二月十日午夜来見速至則<lb/>
息浸㣲　請故公曰子從吾叔母取筦鑰付吾児夫人哭方<lb/>
悲亟出筦鑰復命則公瞑矣公侍母之暇退即書案夫人執<lb/>
家政不以米塩煩其夫自一匕撮公鮮知其出入有無也婦<lb/>
徳多嗇一夕從顧言無趑趄意課佛書或施舎焉終其身嗚<lb/>
呼公誠知家事與母孰重故聴於夫人夫人亦誠知家事與<lb/>
夫孰重故聴於子是皆冝書而公徳人也淳熈十有四年十<lb/>
二月壬申葬于嶼山之陽屬傳良之官未及刻其隧夫人以<lb/>
慶元四年十二月十九日卒享年七十有六宗洙以六年十<lb/>
有二月丙申合葬于公兆於是併書之公諱方中字囯任世<lb/>
次語在公壙誌中宗洙今為太學免觧進士女一人適朱克<lb/>
勤早卒男孫二人怡老瑞老銘曰<lb/>
惟親其親必利其嗣人<lb/>
<pb n="KR4d0233_SBCK_050-6b"/>
　　　洪君墓誌銘<lb/>
台越間從余㳺者㡬百餘人雖從余㳺而過其廬識其父兄<lb/>
者纔數人過其廬識其父兄至於數會如始至歲乆益敬不<lb/>
懈者則居士洪君也居士天台人故清貧僅僅無乏扵教子<lb/>
特不自計度余𥘉入太學芮公祭酒挾二子下交於齋序余<lb/>
懼弗堪走天台之囯清寺西菴者數月居士之子霖累強余<lb/>
不出出即居士倒屣外門婦子羅拜於庭矣每顧霖先生飲<lb/>
食欲如何於吾舘便否乎苟足以恱先生余雖飯脫粟避寝<lb/>
喜也霖亦特刻苦遂為台越間善士先逹素官以子姓為寄<lb/>
甚師尊之郡守丞有志於訪民利病者必就霖也而老於韋<lb/>
布或曰居士教子之志未償以余所暏百餘人中有第進士<lb/>
者矣或名字淟汩無所著見於世以死者不少而第進士名<lb/>
字不淟汩嘗有所著見於世者往往在𢾗人中然而志不伸<lb/>
<pb n="KR4d0233_SBCK_050-7a"/>
嗟窮而悼屈者尚不少今霖也為台越間善士為學者嚮往<lb/>
之如此為吏者器重之如此而居士之家聲益髙諸孫益有<lb/>
文人之入其門巷者則曰是義方之家也由此觀之教子之<lb/>
志償耶未耶居士諱某字某娶葉氏夫人賢不愧居二能與<lb/>
處清貧僅僅無乏於教子不自計度者也一子霖也女若干<lb/>
適某氏孫男女若干人以某年月日卒以某年月日葬于某<lb/>
所霖怯多病癯癯然如不自持千里褁糧来乞銘其人余為<lb/>
之悲甚而許之余亦病矣霖請更苦余亦苦辭竟不獲而略<lb/>
道其交情以塞在　之意而不暇詳焉要之居士以孝慈温<lb/>
恭庶㡬於古人為家學云銘曰<lb/>
位斯可喜也亦可愧也親斯可乆也亦可朽也視此詩耶宅<lb/>
此丘者誰耶<lb/>
　　　令人張氏壙誌<lb/>
<pb n="KR4d0233_SBCK_050-7b"/>
是為陳子傳良之妻令人之墓令人姓張氏諱㓜昭字景惠<lb/>
永嘉人草堂先生國子小學録煇之孫主管禮兵部架閣文<lb/>
字孝愷之子揚州㤗興縣主簿東野之姉盖登進士第三世<lb/>
矣以乾道七年歸于我慶元元年八月丙子卒享年五十以<lb/>
其年十有二月壬申葬于兹嶼去家二百歩生四女長適進<lb/>
士潘子順次適福州閩清縣尉薛師雍次許嫁太學上舎生<lb/>
林子熈将仕郎徐冲余同年進士知信州上饒縣事潘君雷<lb/>
煥户部侍郎薛君叔似工部侍郎徐君誼之子而子燕父故<lb/>
直龍圖閣林君季仲之族廉夫又從余游也令人𥘉得女遂<lb/>
以余兄子師轍為已子以進賀　太上皇帝登位表𥙷迪功<lb/>
郎福州羅源縣主簿次子師朴以紹熈五年大饗恩𥙷承務<lb/>
郎二㓜女令人窮約時来歸我相從二十有五年再以䑓評<lb/>
罷食貧歲月視食禄為長深入湖湘起居飲食非其性多病<lb/>
<pb n="KR4d0233_SBCK_050-8a"/>
所侵未嘗有毫髪不滿意見言色余敬如賔友今亡矣嗚呼<lb/>
哀哉余既走介乞銘於太府卿葉君適而自識其略納之坎<lb/>
中<lb/>
止齋先生文集卷之五十<lb/>
<pb n="KR4d0233_SBCK_050-8b"/>
</p>
<p>
</p>
  </div>
</body>
</text>
</TEI>
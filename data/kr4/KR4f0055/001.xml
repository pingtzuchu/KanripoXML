<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0055_SBCK_001-1a"/>
鮚埼亭詩集第一卷<lb/>
　甬上全祖望紹衣著<lb/>
　　攝山懐古<hi>以下祥琹集</hi>
徴君淡蕩人弓車詎可招笑視蕭老公慁我空嘵嘵<lb/>
百年御碑自孱主亦復不足揚孤標至今㕠老鶴猶<lb/>
從白雲巢<hi>右明徴君</hi>
騎省好兄弟澄心堂上㕠尊宿朝朝下直㱕對床好<lb/>
句更相屬降王既踉蹌遺臣亦摧辱可憐亡國痛盡<lb/>
在江南録一麾西邠去苦寒入腹誰相禦衣褐亦何<lb/>
妨江左華風良貴倨㱕䰟返故山夜猿哭澘澘吁嗟<lb/>
<pb n="KR4f0055_SBCK_001-1b"/>
乎十郎茶肆俱榛菅<hi>右徐騎省</hi>
孤忠有佳兒羽林生光輝試看蔣陵下周粟生尚希<lb/>
更爱詩思工如鴻冥冥飛中山孫子亦式微白門世<lb/>
臣張錦衣<hi>右張指揮</hi>
　　定林寺<lb/>
蕭䟽㝎林寺傳是舒王址暮年一壑中空書福建子<lb/>
尭舜君民志未伸耿耿可鍳諸鬼神擬之王盧豈其<lb/>
倫泥古信匪人遂以醸祸根是則殊可嗔坡陀羸馬<lb/>
哦詩䖏白寉紅寉都飛去空餘百尺松我疑猶是元<lb/>
豐樹<lb/>
<pb n="KR4f0055_SBCK_001-2a"/>
　　白下投止承恩寺見壁上蕺山先生題字知為<lb/>
　　　其舊寓也正襟覧之<lb/>
草莽孤臣劇可憐<hi>先生乙酉封事所自称</hi>僧寮一榻坐凄然中<lb/>
樞學禁方封進淮帥弹章又至前空有精誠感刺客<lb/>
誰将血淚逹穹天百年末學重過此肅拜如聞謦欬<lb/>
傳<lb/>
　　過石齋先生正命處詩以弔之<lb/>
漳海精忠薄九霄我来三吊大中橋降臣䝉面終無<lb/>
頼義士同心不可撓閩嶠山川増卓犖孝陵風雨已<lb/>
蕭寥<hi>絶命詩中語</hi>洞璣絶學誰窺見天挺應推百世豪<lb/>
<pb n="KR4f0055_SBCK_001-2b"/>
　　從朝天宫謁孝陵<hi>世傳髙皇龍蜕在是宫不在陵也</hi>
鍾阜衣冠是與非朝天弓劒更傳疑難尋玉匣珠𥜗<lb/>
地但見神功聖徳碑開國諒無慙漢祖嗣孫底是學<lb/>
曹丕當年可笑山陵使亂命何人為弼違<lb/>
　　秦淮河房追懐復社諸公<lb/>
横議多縁世道衰黨人亦自蹈危菑賔寮艶説四公<lb/>
子<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>角猶傳三茂材<hi>耕岩次尾崑銅也</hi>厯詆太牢原過激得<lb/>
沉白馬有餘哀秦淮水畔行逰地嗚咽寒潮帶雨来<lb/>
　　報恩寺<lb/>
為報髙皇罔極㤙漫言當璧眷先殷育王豈有除奸<lb/>
<pb n="KR4f0055_SBCK_001-3a"/>
助道衍終成佐命勛十族固應勤懴禮三征終莫觧<lb/>
塵氛碽妃别抱無窮恨尊號曽無配享文<lb/>
　　笪橋有百歲老人爲予指海岸先生正命䖏<lb/>
倔强儀曹一散郎不随崩角拜名王南天半壁<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>孤<lb/>
掌西竺三忠共耿光<hi>謂蔡忠襄公暨金公正希皆先生禅友而先後正命</hi>先世<lb/>
淵源餘舊墨吾鄉爼豆志甘棠<hi>先生尝爲吾鄉莭推于先世最厚</hi>金<lb/>
剛西目應長在鍾阜神靈助激昻<lb/>
　　燕子磯蘭若尋蒼翁題字<lb/>
江東王氣已全枯豈有重㒷赤伏符半夜秋風出靈<lb/>
谷千船軍火竄焦湖孤生逐日空三足碧血沉淵尚<lb/>
<pb n="KR4f0055_SBCK_001-3b"/>
一壺此日弥甥輯遺事可憐題字竟模糊<lb/>
　　舊院<lb/>
澹心居士真耆舊頭白<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>觚話板橋豈以平康忘廂<lb/>
社正從子夜哭宗祧<hi>唐天祐中進士逰平康詩有云博取嫦娥扳取桂便随陵谷一</hi>
<hi>時迂論者以爲無復人心</hi>葛姫大節成鵉鳯頓老㳺魂寄黍苗名<lb/>
士美人㕠寂寞荒江斜日逐漁樵<lb/>
　　循城而行偶話樞曹錢丈事<lb/>
崑山寓客小籛君忠介家風搃不羣踴躍耒尋殘石<lb/>
碣佯狂死報躄将軍<hi>謂甘輝</hi>婺垣有婦成㕠節桑海何<lb/>
人録舊聞爲對故城生感㮣冲天一鳯溯竒勛<lb/>
<pb n="KR4f0055_SBCK_001-4a"/>
　　坊中買千頃楼舊書<lb/>
風流比部住籬門六萬牙籖四庫分曽與淡園称繼<lb/>
霸至今藜閣藉䧺文<hi>明史藝文志稿出俞邰手</hi>故雍殘刻成飛絮<lb/>
徴士遺鈐亦断紋誰道卿雲長擁濩<hi>震川語也</hi>由来過眼<lb/>
盡浮雲<lb/>
　　阮懐寧居<hi>今為揚商寓所</hi>
圓海居停尚有存當年道路目凶門蝗男録就誅餘<lb/>
孽燕子箋成上至尊東澗老来重納拜<hi>幸存録謂錢尚書以門生</hi>
<hi>礼見圓海今本多删去此語</hi>崑銅痛定亦招魂今逢潦盡潭清日<lb/>
敗瓦殘扉落月昏<lb/>
<pb n="KR4f0055_SBCK_001-4b"/>
　　臨川先生主試江南中途得疾入闈少愈而幷<lb/>
　　　日閱文失于調攝未及畢事神明頓索不可<lb/>
　　　収矣予渡江視之先生以三年别緒絮語諄<lb/>
　　　諄莫非關注深切之言而瞀亂無復詮决為<lb/>
　　　之悽愴先生素康强不料其至此也舟中得<lb/>
　　　詩三首<lb/>
滿眼秋光喚奈何天根一夜涸洪河據鞍馬上䧺心<lb/>
在曵足壺頭恨事多猶為吴儂慰蕉萃誰知老子已<lb/>
婆娑萬夫禀植今如此<hi>阮亭主公尝称先生以萬夫之禀見分甘餘話中</hi>始<lb/>
信人生易折磨<lb/>
<pb n="KR4f0055_SBCK_001-5a"/>
追思適館賦緇衣倒庋傾筐世所稀互舉遺經攻墨<lb/>
守每論佳士致神飛参差苫塊三年别潦倒春明昨<lb/>
夢違天為一陽扶碩果肯敎黄葉共摧䬠<hi>副主考官金君徳英</hi>
<hi>為予言先生途中旦旦念予不置</hi>
卄年前度幾掄才桃李都㱕帳下栽具眼不愁方叔<lb/>
屈雄文争望兖公耒神龍際會真難得老鳯菁華忽<lb/>
驟衰那得重占七日復元神為挕舊丹胎<lb/>
　　臨川先生病中猶古人出處之義漫呈絶句五<lb/>
　　　首兼東胡撫軍復齋<lb/>
宗臣綘灌正隆隆况復肩随鄧侍中何不洛陽髙卧<lb/>
<pb n="KR4f0055_SBCK_001-5b"/>
去漫勞鵩鳥度湘東<lb/>
申轅報罷董生黜更復誰同汲直羣自分不求五鼎<lb/>
食何妨平揖大将軍<lb/>
茂陵男子家風在肯向扶風作詭随亦會遭逢有天<lb/>
幸不然那得遽伸眉<lb/>
誰言王掾是癡生直把桓温喚老兵不見郗郎空入<lb/>
幕老投臨海一荒城<lb/>
生平生笑陶彭泽豈有牽絲百里才秫未成醪身早<lb/>
去先幾何待督郵来<lb/>
　　敬亭沈耕岩先生卒後七十年而未塟予将謀<lb/>
<pb n="KR4f0055_SBCK_001-6a"/>
　　　之臨川閣學檄下有司助之而臨川病甚弗<lb/>
　　　能及也爲之慨於<lb/>
嵯峨烈廟故徵君潦倒南都一黨人猶喜清流完白<lb/>
首竟無坏土貯青燐枯心早已填窮海殘骨還堪贖<lb/>
百身五角六張多厄運敬亭草木亦傷神<lb/>
　　再送臨川先生于揚関神氣困悴益甚然臨别<lb/>
　　猶推蓬窗呼予者三良可倀也<lb/>
天氣是爲魂地氣是爲魄斯人所濩持仗此㕠丸力<lb/>
石亦有時剥金亦有時消何况七尺身百憂所感撓<lb/>
所貴學道人神明長㫪融諸艱不能折垂老或愈充<lb/>
<pb n="KR4f0055_SBCK_001-6b"/>
堂堂人中乕夢周志未衰顛毛雖種種猶思奮驚雷<lb/>
誰知驥且老漸㸔魚已頳乃縁小違沴遂致大摧零<lb/>
北闕何迢迢西風正發發登車三囬首屏營不可别<lb/>
永懐姑射神尸居飬天和尊生良有術身孰與世多<lb/>
<hi>四句用止郷寄同父語</hi>
　　嶰谷招同復齋孺廬洴江南軒登平山堂<lb/>
地以歐劉重情縁僑札<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>風流推夙老濩落感同羣<lb/>
<hi>謂南軒</hi>楊枊春風杳芙蓉夕照曛一堂賓主勝三沐誦<lb/>
䧺文<hi>是日讀孺廬題嶰谷燕堂小記</hi>
姿地原無軰家風好共夸<hi>孺庐三郎霽山</hi>石蓮花接葉<hi>萬光禄思</hi>
<pb n="KR4f0055_SBCK_001-7a"/>
<hi>嘿講易地</hi>玉茗樹駢葩<hi>孺廬言其家園玉茗之盛</hi>良會思前哲髙才賦<lb/>
落霞吾衰期掉首㱕理舊漁槎<lb/>
　　朱上舍自天讀予悼耕岩未葬詩而蹙然請以<lb/>
　　　明年任之喜而有作<lb/>
徵君未死日破戒受兼金為塟鍾山骨餘投瀬水陰<lb/>
<hi>耕宕不受逹人之餽以塟故人乃收一今百金用其半而所餘者投之蕪湖水中</hi>清芬猶<lb/>
未冺髙誼更誰尋一諸来孤鳯微生慰素心<lb/>
　　孺廬編修再次前䪨二首索和<lb/>
天上玉堂夢羇愁五載殷相逢大江北重與話離羣<lb/>
老屋連甍住醇醪永夕醺士安如見外誰復定吾文<lb/>
<pb n="KR4f0055_SBCK_001-7b"/>
<hi>孺廬許為予序拙集</hi>
探得遺經緒寧将曹李夸祗應憐末學亦復媿繁葩<lb/>
元氣収秋實榮光爛早霞一壺囬逝水津逮有星槎<lb/>
<hi>座中語及江都世擅文選之學</hi>
　　牧齋本與茶村相契及國𥘉竟陵譚侍講主試<lb/>
　　　江寧致敬于茶村如燕太子所以事荆卿者<lb/>
　　　茶村叩之則長跪流涕曰欲先生為吾家報<lb/>
　　　世仇也茶村嘿然是日餞别侍講詩有云海<lb/>
　　内于今枉可憐江南遍唱李龜年指牧齋也<lb/>
　　　而是後撡戈于𥘉有學集者實由之始矣唐<lb/>
<pb n="KR4f0055_SBCK_001-8a"/>
　　　丈南軒語及因紀以詩<lb/>
門户紛綸祸未休可憐文字亦戈矛當年宿老先挑<lb/>
釁易世兒曺継復仇彼我相觀均一笑古今岐視實<lb/>
同邱湏知根柢皆䟽薄誰是江河萬古流<hi>牧齋與伯敬以同年</hi>
<hi>有隙</hi>
　　苕上蓮花荘泊舟因訪清容軒故址<lb/>
宗姓真磷角公孫亦鳯毛相尋白蘋渚握手話風騷<lb/>
我亦勾餘客清才媿二豪一枝何䖏是七觀已蕭寥<lb/>
　　小山堂賦荔枝酒<lb/>
一甕離支酒迢迢自粤中誰憐成粹白幾費擘輕紅<lb/>
<pb n="KR4f0055_SBCK_001-8b"/>
味以淡弥㫖香縁清若空<hi>清若空禾中酒名也</hi>乍疑錯着水<hi>坡公</hi>
<hi>称羅家白為錯着水</hi>牽率譜詩筒<lb/>
聞道三年後芳膏変墨香風塵感緇素物態反蒼黄<lb/>
守白應難乆通元别有方勞君且封閉莫漫倒樽尝<lb/>
　　胡京兆鹿亭製墨最精近日散亾殆盡鈍軒貽<lb/>
　　　予一丸因賦二律<lb/>
敬義堂中五鬛精取材百和莫能京望雲夣入黄山<lb/>
近染翰香同赤水清<hi>京兆歙人而居勤</hi>栢府嚴霜留點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>蕉<lb/>
窗寒露彂光瑩昔賢撰搆誰䏻継磨墨磨人媿後生<lb/>
餘事猶能擅墨精画眉雅韵重神京五雲筆扎絞而<lb/>
<pb n="KR4f0055_SBCK_001-9a"/>
婉十笏齋房明且清清閟誰人長䕶惜寒<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>竟夜尚<lb/>
昭瑩曜曜查浦題楹字猶共芳烟百媚生<hi>查浦學士為京兆作</hi>
<hi>墨桃符</hi>
　　蘅圃先生齋中研皆有班次其第一研今㱕趙<lb/>
　　　六意林索詩為銘<lb/>
蘅圃先生苐一研手校春秋唐三傳餘閑或點玉田<lb/>
詞經術文章双著案意林洋州之文孫其談春秋醇<lb/>
乎醇偶成小令亦清妙謝山慶尔研淂人<lb/>
　　吾鄉自鹿亭京兆後張大令蕚山李太學東門<lb/>
　　　製墨皆良品也而今多不可問賦之以為墨<lb/>
<pb n="KR4f0055_SBCK_001-9b"/>
　　　苑中留故事焉<lb/>
當年共門黒松精方卲諸公不足京睂閣老人賦三<lb/>
絶蝸廬跛叟擅双清魂㱕碧落還同譜力與青瓊共<lb/>
比瑩過眼雲烟紛感㮣摩挲故物話三生<lb/>
　　陳丈南皐以興化鄭居仲所著諸種見示追憶<lb/>
　　　去年里中有為㒷化守者予貽書令其訪居<lb/>
　　　仲遺書杳然無耗詩以傅笑<lb/>
夹漈好孫子平生喜著書桑田志乕豹漳海紀䖝魚<lb/>
<hi>居仲遂志録予曽見之乕豹謂鄭芝乕芝豹也</hi>以此消春晝兼之慰索居沈<lb/>
周是何物俗吏足軒渠<hi>昔蘓州守有問吏人者曰沈周是何物</hi>
<pb n="KR4f0055_SBCK_001-10a"/>
　　海若累許惠漳茶未見踐約是日見其齋中已<lb/>
　　　放徑取其佳者以㱕詩以释言<lb/>
殷紅粹白成連理天巧人功各到頭宿諾未應長見<lb/>
欵責言亦復更誰尤曺柯返地知何術椘客忘弓且<lb/>
莫愁從此漳茶添典故巧偷豪奪縂風流<lb/>
　　方侍郎南靈臯得請南㱕<lb/>
正色立朝原不易乞休得請更何求早知積悃終難<lb/>
遂從此餘生且自由碩果固應邀濩惜晨星誰為觧<lb/>
勾留㱕家葺得平生業儒苑文林志可酧<lb/>
　　梅兩弥旬奴子以絶糧告<lb/>
<pb n="KR4f0055_SBCK_001-10b"/>
連綿瓜蔓水漏天阻歩屧尭韭尚滿厨禹糧不継饁<lb/>
闌風日怒號薄寒中白祫湖光緑盈盈弥望生杏菨<lb/>
呼童具塩豉芼之堪共呫平生耻温飽此報亦足愜<lb/>
室中呼菜婦為我理殘篋微吟乞食詩再臨乞未帖<lb/>
　　同館出為外吏者率以書訴困悴戯荅三絶<lb/>
諸公强半猒承明潘陸風流亦可称何事五窮終未<lb/>
送依然冷况一條氷<lb/>
疎狂容易犯科曺幕府誰能恕折腰莫咲淮王昧称<lb/>
謂從前地望本清髙<lb/>
清虚只合謫蓬莱豈有揚州寉信来若使脂膏良可<lb/>
<pb n="KR4f0055_SBCK_001-11a"/>
覬阿儂捧<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>也顔開<lb/>
　　哭萬編修丈九沙<lb/>
日昨吴回厄非関隱慝招痛心遂莫挽老淚竟難消<lb/>
宿德嗟淪䘮知音嘆寂寥秦亭古梅下風雨泣蕭蕭<lb/>
<hi>去年九沙家大火盡焚其尊人充宗先生經學未刋之書九沙援夷伯庿震故事以為已咎朝夕涕洟遂</hi>
<hi>以不起亦可傷止</hi>
　　題栁堂姫人劉氏王香圖<hi>劉氏崑白名璧閩人</hi>
深栁堂中彦蕭䟽最絶塵苦心啖薇蕨髙致擬松篔<lb/>
一束䑕湏筆数枝閩嶠春王香不着地郎主亦傷神<lb/>
　訪南谿入<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>浦生雨即賦南谿家園<hi>以下句餘唱和集</hi>
<pb n="KR4f0055_SBCK_001-11b"/>
　　書帶草堂<hi>故都督施公二華題額</hi>
吾家先宫詹湖上集群公峩峩施都督裘帶泰芳踪<lb/>
将軍不好武雅歌酧詩筒書法猶入神滇海紅雲紅<lb/>
<hi>都督為沐黔公題紅雲二字最馳名</hi>佳莭殉亳社良不負阿翁可憐故<lb/>
里第書画隨飄蓬猶餘殘竹林髣髴遡清風<hi>都督有竹中精</hi>
<hi>舍清風閣在湖東今已累易主</hi>所幸佳宅相尚貯墨妙濃階前老書<lb/>
帶葱翠一百弓于今已三世春秋享祀豐吁嗟此書<lb/>
帶故國遺臣封莫視作小草行與喬木同<lb/>
　　二老閣<lb/>
奎<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>萃黄竹䔍生有魁儒一陽在黍谷出自九死餘<lb/>
<pb n="KR4f0055_SBCK_001-12a"/>
膺滂陪黨籍文陸共簡書晚㱕㕠瀑院殘經理蠧魚<lb/>
招邀遍江東<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>浦尤其渠秦川故觀察同聲和于于<lb/>
扁舟時過從素心不可渝江村擬漢陰龎馬足並驅<lb/>
髙州紹墜緒報本時瞿瞿有子承先志傑閣凌太虚<lb/>
春秋仲丁日少牢荐香醑百年嘘薪火二老降履絇<lb/>
試㸔午夜分五緯臨前除<lb/>
　　半生亭<lb/>
嶧陽孤根桐垂老枯其半生意猶融融清音不可亂<lb/>
吾懐寒村老彩毫凌霄漢逺承蕺山傳先登南雷㟁<lb/>
髙凉投紱㱕一臂忽以絆蟹螯尚可持所失啣杯便<lb/>
<pb n="KR4f0055_SBCK_001-12b"/>
閑情冩雲烟左筆資清翫益復自欿然望道如未見<lb/>
<hi>髙州臨終自謂全無是處</hi>斯人不可作舊徳傷汗漫江潮滚滚流<lb/>
斜陽入絳幔剰餘東天竺繞亭白華粲<lb/>
　　石叟居<lb/>
石窗通萬山石楼臨絶谷其北爲翠碣石叟所小築<lb/>
石叟有硯山朝朝冩蛾緑何湏千峯秀只此一奉足<lb/>
五馬扺髙州旁午逢寒玉嫣然一咲粲會逢我所欲<lb/>
陸郎欎林船多載不爲黷又况叟不多三五孤峯矗<lb/>
遂成小洞天㣲雲淡枯木仰看大者宫俛臨獨者蜀<lb/>
班班髙丽盆凝乳堪果腹石存即叟存下拜不嫌数<lb/>
<pb n="KR4f0055_SBCK_001-13a"/>
　　大椿堂<lb/>
南谿侍半翁手種靈椿樹意美足垂芳心閑因得句<lb/>
<hi>即用髙州題楹語</hi>綿綿不朽人令徳永終譽形逝神長留奚<lb/>
止八千度年来愈穹窿弥天飽霜露千枝蜜色蘐池<lb/>
塘彂香霧椿以懐嚴君蘐以䔍慈祐更有萬歲藤相<lb/>
依如蔦莬<hi>椿樹下有藤縁之而上</hi>夜月度廊腰交柯相囬互南<lb/>
谿亦老矣不杖猶飛歩吾疑此夀藤即以綏遐祚風<lb/>
雨共晨昏為君慰孺慕<lb/>
　　西江書屋<lb/>
浙東藏書家首推天一閣其後淡生堂牙籖最審榷<lb/>
<pb n="KR4f0055_SBCK_001-13b"/>
于今有<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>浦善在精且博我觀古著録諸家亦棼錯<lb/>
藏書不擇書糠粃混精鑿藏書不讀書庋置憐寂寞<lb/>
讀之或不善䘮志空作惡南谿真書倉萬選錢在索<lb/>
収拾南雷書門墻幸有託反疑過髙妙一切棄糟粕<lb/>
我生苦謏聞漁獵久荒落何時得假舘疑義相弹搏<lb/>
直<graphic n="KR1574" url="https://raw.githubusercontent.com/kanripo/KR-Gaiji/master/images/KR1574.png" mimeType="image/png"/>西江波以濟枯魚涸<lb/>
　　一隅閣<lb/>
南谿志逰山五嶽造其四聊復留有餘衡陽未之至<lb/>
㱕來猒華堂一隅成小憩壺公以壺栖巢父以巢置<lb/>
人生苦局齪耳目限于地莫夸雲夣寛適増夜郎媿<lb/>
<pb n="KR4f0055_SBCK_001-14a"/>
南谿具神勇<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>屫百两敝退之所回車㳺行心不悸<lb/>
壮觀厯天涯老倍添竒氣小閣低于艇此中正無際<lb/>
我來阻滛雨登閣消清秘遥望五嶽雲茫茫生遐跂<lb/>
　　雪嶠和尚㕠瓣香行<hi>雪嶠弟子極盛而傳香者一為黄公端伯一為徐公</hi>
<hi>啟<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>並死國难</hi>
南湖侍御之諸孫偶然堕落浮屠門雖然堕落浮屠<lb/>
門依舊忠孝光大倫請看龍象紛蹴踏座下何止三<lb/>
千人上瓣香終莫有分以待海岸居士大善根輾然<lb/>
一晤傳秘薪比之妙喜得横浦峨睂天半倍覺軍持<lb/>
尊敬致一瓣香上紹龍池君是誰足称後来秀莫令<lb/>
<pb n="KR4f0055_SBCK_001-14b"/>
海岸孤另傷寡群里中徐郎其殆庻顛狂之中藴道<lb/>
真俯視餘子陸陸如秋蚊再寄一瓣香以接西江雲<lb/>
忽然不周山崩天柱折恒河之沙亦狂奔海㟁一瓣<lb/>
香金剛洗出刀山痕南都半壁足慰鍾山魂徐郎一<lb/>
瓣香鶡冠闖入蒼頭軍會稽甲盾足陪胥江神重泉<lb/>
相逢㝎一笑徑山双虹貫日輪<lb/>
　　複壁篇<hi>為劉乙然妻周氏作</hi>
平山堂上大雲飛廣陵城中命如雞梅花嶺頭塟遺<lb/>
衣甬江劉生廣陵客中夜匆匆築複壁呼我郷里且<lb/>
避迹嗟㢤妾身願先死忍聼隔墻掠夫子暗中投繯<lb/>
<pb n="KR4f0055_SBCK_001-15a"/>
不可止暗中有鬼反勾留天乎留我将遭尤此身可<lb/>
死不可羞試看洶洶百軰至聊尔複壁那足恃蘭摧<lb/>
玉碎頃刻事明晨穿壁出堂堂呼我爱女先上梁東<lb/>
西两頭死相望湏臾鐵馬又周遭果然破柱索逋逃<lb/>
芳魂已過廿四橋尔時鄉衮誰幷命通守王郎周大<lb/>
令居然巾幗髙名並梅花嶺頭老督師夜謁孝陵前<lb/>
致詞乞得旌書表素絲我更為添黄絹詩<lb/>
　　羊山吟<hi>為蒼水尚書作也昌國大洋有羊山多羊然不可烹盖神物也尚書泊軍山下</hi>
<hi>軍士不知而烹之未熟而風濤大起軍士溺者無算義陽王豫其禍今世人謂以羊府君</hi>
<hi>廟得名羊山者謬</hi>
<pb n="KR4f0055_SBCK_001-15b"/>
殽函失鹿鹿有㱕芒碭斬蛇蛇弗違赤烏白魚㱕新<lb/>
命陳倉䧺雌寶雞㕠㕠飛孤臣徒搏雕乕将何為尔<lb/>
羊来思角戢戢馴擾直似鷗忘機鵶兒軍士偶不成<lb/>
誰知忽震天狼威鞭龍龍髯堕駕鼉鼉梁疲騎鯨鯨<lb/>
尾赤跨鰲鰲背危神鰌出沒封豕随水犀八萬聲如<lb/>
雷<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>乎鵞乎一網盡尔羊助天為虐是耶非孤臣獨<lb/>
抱啼鵑悲吁嗟乎孤臣獨抱啼鵑悲<lb/>
　　鷗波道人漢書嘆<hi>牧齋宋本漢書有鷗波道人小影在其上後以兼金㱕吾</hi>
<hi>鄞之謝氏鄮山徵士作記謂道人不應以元装加之漢書盖有所諷</hi>
綘雲楼中十萬卷鷗波道人漢書最珍竒晚以兼金<lb/>
<pb n="KR4f0055_SBCK_001-16a"/>
㱕甬上擬之江南國主揮淚别故姫<hi>即錢氏跋尾中語見有學集</hi>
周郎展卷三嗟咨漢書卷首何無漢官儀周郎斯言<lb/>
豈獨悼鷗波身世百感葢紛披一㱕海虞再甬上名<lb/>
節逓降難言之平康故院争栁妓<hi>謝典錢争栁妓幾于<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>刀</hi>晚来<lb/>
賣國同符契不獨衣冠慙司隷周郎揜卷刲羊祭何<lb/>
不𥙷冩平陵之歌吊翟義<hi>此書後㱕張坦公侍郎以貢内府不可復見矣</hi>
　　阿育王山晋松歌<lb/>
五馬浮渡江一馬化為龍遺鱗夜堕浙河東遂成阿<lb/>
育王山之老松風饕雪酷一千七百載取精醖靈良<lb/>
已濃忽然寒<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>發古幹猶疑典午刼火青熊熊桃源<lb/>
<pb n="KR4f0055_SBCK_001-16b"/>
桃不見栗里栗已空蘭亭之蘭成荒樷誰似兹松長<lb/>
葱葱何人附會梵力䧺謂是劉郎舍利著芳蹤應笑<lb/>
劉郎故物迁播如轉蓬而今雁鼎祗合謾村童巋然<lb/>
老松乃神物豈關八萬四千塔影所昭融梨洲老人<lb/>
夸智果倘校資格那得同諸君且和我乂手松下哦<lb/>
長風八又未竟驚濤出松花散落光蔚蔚想為詩人<lb/>
曜渴筆我詩便與老松㕠<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>兀<lb/>
　　東鈍軒<lb/>
蓬廬墓版出梨洲名徳由来甲甬勾誰與使君振清<lb/>
白應憐公子最風流滇黔秦椘題名徧水墨烟雲秃<lb/>
<pb n="KR4f0055_SBCK_001-17a"/>
筆収祗有一端成缺憾醉鄉茅土不封侯<lb/>
　　㕠湖竹枝詞<lb/>
儂家日月湖邉住題過楊枝又橘枝慙愧慶豐新楽<lb/>
府誰教傳遍冶春詞<hi>宋慶豐楼在官酒務中</hi>
廣生堤放唱谿娃大阪秧田曲子嘉驀地清風吹别<lb/>
譜一聲聲是浪淘沙<hi>西湖曲皆淘沙户</hi>
春晚洋山魚計盈滿湖小種亦神清郎船夜旁竹洲<lb/>
宿天半天封塔火明<hi>洋山魚期至湖上亦有小種名銀鍼</hi>
聖功寺北報鯨鐘西岸蝉連四佛宫郎若更尋雲宝<lb/>
去禁聲維術尚居東<hi>四佛宫謂聖功寺能仁觀音寺感聖寺崇教寺</hi>
<pb n="KR4f0055_SBCK_001-17b"/>
楊家孤子女兒裴碧海青天怨未降閑向壳公乞神<lb/>
䜟長明燈下荐爺娘<hi>亮公唐開元五䑓寺僧也</hi>
𥘉元夾岸丽人行莫是袁家女飯僧若到更深休恋<lb/>
恋湖心怕過牡丹燈<hi>湖心寺舊為袁宗正公女道塲</hi>
長日划船爛綺霞鍾家渡過又黄家郎今底事浪逰<lb/>
去待放菖蒲九節花<hi>南湖為鍾黄二家競渡之地而西湖産菖蒲見張白齋詩</hi>
東楼萬卷架渠渠知是楼三學士書郎若不辭勤汲<lb/>
古一瓻妾碩供㕠魚<hi>樓宣献公當時称為楼三學士其東樓書史最富汲古堂則王</hi>
<hi>厚齋書庫也㕠魚甬上名酒</hi>
　　再叠㕠湖竹枝詞<lb/>
<pb n="KR4f0055_SBCK_001-18a"/>
㕠湖清景是神臯緑野芳塘繞七橋何處登臨都在<lb/>
望舒官人巷露䑓髙<hi>舒官人卷即嬾堂中有露䑓</hi>
廣陵王庿欎葱蓯中有水仙嬌女宫不道仙郎猶薄<lb/>
幸糟糠棄去别乗龍<hi>予尝謂廣靈王靈跡之誕此詩可悟其一</hi>
東藩驛舘近儂家白雪青唇唱和佳便扇東人新摺<lb/>
扇捧花橋上去看花<hi>宋高丽驛舘今宝奎庿是也白雪青唇驛中唱和詩見曲洧紀</hi>
<hi>聞捧花橋在南湖</hi>
異姓王開千歩廊大觀文府霸湖光何来梧竹清風<lb/>
别碧沚深居十二郎<hi>能仁觀音寺㱕史術王称大觀文府</hi>
萬金楼逈薬籠多聞道王仙載酒過那得乞来郎服<lb/>
<pb n="KR4f0055_SBCK_001-18b"/>
食玉醅長濩玉顔酡<hi>萬金樓為馮氏施葯之地王仙謂王可交玉醅甬上進貢之酒</hi>
新紗織就過吴綾緩帶橋東百練輕尚有弓衣為郎<lb/>
貯烏絲且待櫂歌成<hi>南湖有織紗巷吴綾則唐宋貢物也緩帶橋東為練帛地</hi>
天王天女影濃<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>問疾維摩壁上粘再向挽花西滙<lb/>
過湧波穿石有神髯<hi>開元寺有壁肖天王天女及維摩問疾状國寧寺僧某善画龍</hi>
<hi>有湧波穿石諸勝</hi>
滄洲閣外水茫茫玉筯魚羮足侑觴儂便作歌誰與<lb/>
和空教吴語獨清狂<hi>滄洲閣在夀聖院玉筯乃小魚而味甚美故感化志亦載之</hi>
</p>
<p>
</p>
  </div>
</body>
</text>
</TEI>
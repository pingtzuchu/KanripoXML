<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_018-1a"/>
浮溪集巻十八<lb/>
　　　　　宋　汪　藻　撰<lb/>
　記<lb/>
　　范文正公祠堂記<lb/>
孟子之言氣曰至大至剛以直養而無害則塞乎天地<lb/>
之間夫直之為言大公至正之道也以大公至正之道<lb/>
固守而力行之不為富貴貧賤威武之所搖奪雖乗田<lb/>
委吏之卑亦必盡吾誠充吾職卒而至于立國家定社<lb/>
稷安邊境服羌戎其功烈與日月爭光而精神折衝萬<lb/>
<pb n="KR4d0145_SBCK_018-1b"/>
里之外謂之氣塞乎天地之間可也後世見古人功名<lb/>
之盛以爲類出于偶然不知公正素定于胸中者未嘗<lb/>
無所從來而其銘鼎彝書竹帛者非一日之積也文正<lb/>
范公自未第時已慨然有天下之志不以死生禍福動<lb/>
其心逮遭明天子有爲于時其立朝如史魚汲黯其憂<lb/>
國如賈誼劉向其守邊如馬伏波羊叔子雖庸人孺子<lb/>
莫不知之獨筮仕之初有卓然大過人者國史失其傳<lb/>
故不得而不紀也公以進士釋褐爲廣徳軍司理參軍<lb/>
日抱獄具與太守爭是非守數以盛怒臨公公未嘗少<lb/>
<pb n="KR4d0145_SBCK_018-2a"/>
撓歸必記其往復辨論之語于屛上比去至字無所容<lb/>
貧止一馬鬻馬徒步而歸非明于所養者能如是乎獄<lb/>
官有亭以公名之者舊矣公卒二十年而高郵孫覺莘<lb/>
老為廣徳軍始以詩志公之事而刻之亭中又六十九<lb/>
年丹陽洪興祖慶善來守讀莘老之詩而慕之初廣徳<lb/>
人未知學公得名士三人為之師于是郡人之擢進士<lb/>
第者相繼于時慶善乃求公遺像繪而置之學宫使學<lb/>
者世祀之而屬余記其事嗚呼公之盛徳豈待文而後<lb/>
傳而藻亦豈記公者哉昔段秀實盡忠于唐世徒以為<lb/>
<pb n="KR4d0145_SBCK_018-2b"/>
一時奮取功名之人而不知居官必有可書之事柳宗<lb/>
元為摭其實上之史官今所以知段太尉逸事者宗元<lb/>
發之也秀實固不足以擬公而余幸從慶善得公之詳<lb/>
與夫徴夏無且畫工為無所愧安知後世不採此以補<lb/>
史官之闕乎然慶善為政而首及公可謂知所本矣柔<lb/>
亦不茹剛亦不吐文正公有焉好賢如緇衣慶善有焉<lb/>
其不可以不書紹興九年六月記<lb/>
　　嚴州高風堂記<lb/>
古之王者取天下而天下歸之蓋其功成志得之時也<lb/>
<pb n="KR4d0145_SBCK_018-3a"/>
以功成志得而視士大夫皆可以爵祿致必有輕天下<lb/>
之心于是巖穴之間有人主不得而臣者出焉以唐堯<lb/>
之聖猶不能屈潁陽之高況其他哉夫士之所以自重<lb/>
如此非區區為其身謀也于以厲世則百年之風俗繫<lb/>
焉漢之二祖皆以布衣取天下高祖之時有若東園公<lb/>
綺里季夏黃公甪里先生世祖時有若嚴子陵皆人主<lb/>
不得而臣者也園綺四人避秦之亂入商雒山待天下<lb/>
之定以高祖輕士善罵義不為漢臣帝雖高此四人召<lb/>
之莫能致也嚴子陵亦厭新室之暴不肯辱其身逮光<lb/>
<pb n="KR4d0145_SBCK_018-3b"/>
武立猶披羊裘釣澤中雖三聘僅能一致而卒不為帝<lb/>
留是五人者其出處豈不相類哉然園綺之徒晚從太<lb/>
子之招為太子畫自安之䇿正國本于談笑而史不記<lb/>
其所終故西漢之士聞其風而慕之者以計行為得而<lb/>
風節減于功名子陵本帝故人既物色求之而來高卧<lb/>
不朝帝為親幸其館漠然不應譙三公若奴隷然望印<lb/>
綬麾而去之終其身退耕于野故東漢之士聞其風而<lb/>
慕之者尚風節而以功名為不足道大抵園綺之徒學<lb/>
伊尹子陵學伯夷伊尹耕于有莘之野曰我何以湯之<lb/>
<pb n="KR4d0145_SBCK_018-4a"/>
聘幣為哉卒以憂世幡然而從湯伯夷遭周武王之君<lb/>
猶以為薄竟不食粟餓死首陽之山故孟子曰伯夷聖<lb/>
之清伊尹聖之任又曰聞伯夷之風頑夫廉懦夫有立<lb/>
志子陵世家富春既歸耕于家後人名其釣處為嚴陵<lb/>
瀨奉祠千餘年不衰今釣瀨幷臺俱存而富春之境析<lb/>
為嚴州紹興七年吾友董弅令昇為是州朞年政成乃<lb/>
為堂于州治之左日從賓客觴詠其上而名之曰高風<lb/>
以景慕子陵之賢且立文正范公所述祠堂之碑于其<lb/>
旁而求予文為記令昇可謂能尚友千古矣令昇清介<lb/>
<pb n="KR4d0145_SBCK_018-4b"/>
有守觀其所慕足以知其為人故余述子陵出處大概<lb/>
以告令昇而使并刻之紹興九年六月記<lb/>
　　翠微堂記<lb/>
山林之樂士大夫知其可樂者多矣而莫能有其有焉<lb/>
者率樵夫野叟川居谷汲之人而又不知其所以為樂<lb/>
惟高人逸士自甘于寂寞之濱長往而不顧者為足以<lb/>
得之然自漢以來士之遁迹求志者不可勝數其能甘<lb/>
心丘壑使後世聞之翛然想念其處者亦無幾人豈方<lb/>
寄味無味自適其適而不暇以語世耶至陶淵明謝康<lb/>
<pb n="KR4d0145_SBCK_018-5a"/>
樂王摩詰之徒始窮探極討盡山水之趣納萬境于胸<lb/>
中凡林霏空翠之過乎目泉聲鳥哢之屬乎耳風雲霧<lb/>
雨縱橫合散于沖融杳靄之間而有感于吾心者皆取<lb/>
之以爲詩酒之用蓋方其自得于言意之表也雖宇宙<lb/>
之大終古之逺其間治亂興廢是非得失變幻萬方日<lb/>
陳于前者皆不足以累吾之眞故古人有貴于山水之<lb/>
樂者如此豈與夫槁項黃馘欺世眩俗者同年而語哉<lb/>
吾宗發之以豪自喜讀書彊記談笑多聞頗欲以事業<lb/>
文章見世一旦悉棄去不學學所以治心養性者買田<lb/>
<pb n="KR4d0145_SBCK_018-5b"/>
三靈山之陽前瞰大川旁眺諸嶺築翠微堂以居藝蘭<lb/>
種竹其下日與賓客飲酒賦詩徘徊周覽蓋將老焉其<lb/>
意以謂世之有聲有色者未有不爭而得亦未有不終<lb/>
磨滅者惟山水之娛人無事于爭且庶幾可以長存故<lb/>
吾有以取之蓋不學淵明而暗與之合余既以仕為家<lb/>
老于憂患引領林泉有不可及之嘆而發之沈酣饜飫<lb/>
且十年于茲矣盍求其餘結茅翠微之側以休吾老乎<lb/>
吾恐發之不得擅而有也故遺書以問之若夫山間之<lb/>
四時朝暮可喜可愕他日與發之共之者酒杯流行尚<lb/>
<pb n="KR4d0145_SBCK_018-6a"/>
能賦其一二為翠微故事茲不復敘云<lb/>
　　晝繡堂記<lb/>
自古人物與山川相為輕重崧嶽生甫申淇澳生衛武<lb/>
山東出相山西出將此人物以山川為重也莘野以伊<lb/>
尹聞磻溪以呂望聞隆中繇諸葛亮而顯曲江繇張九<lb/>
齡而大此山川以人物為重也故為名山大川者不以<lb/>
生明堂大輅之材九鼎之金照乗之珠連城之璧為貴<lb/>
而以毓英賢為貴為王公大人者不以功業載旂常銘<lb/>
鐘鼎書竹帛流管絃為榮而以歸故鄉為榮此古人所<lb/>
<pb n="KR4d0145_SBCK_018-6b"/>
謂富貴而不歸故鄉如衣繡夜行者言得志而行乎四<lb/>
方人孰見之必至吾父母之邦然後為可樂也新安自<lb/>
吳為郡今千餘年山水峭厲而清深故長材秀民之出<lb/>
視東南為最繇唐以來擢高科登顯仕者固不為無人<lb/>
然未有居將相之位者也宋興百七十年而大丞相汪<lb/>
公出焉公以諸生徒步起家于京師數千里之外為時<lb/>
偉人遭明天子艱難之中總州符入侍出竒謀秘䇿以<lb/>
輔成中興之功遂自樞臣相天子其精忠如金石赫然<lb/>
為佐命元勲而新安之名一日聞于天下此新安之榮<lb/>
<pb n="KR4d0145_SBCK_018-7a"/>
也豈獨公之榮哉紹興九年公自七閩入覲以保信之<lb/>
節來鎮宣城宣城新安鄱陽三州相望皆百餘里公乃<lb/>
卜居鄱水之上將歸老焉建晝繡之堂而命藻記之藻<lb/>
曰公以邁往之資應期遇運乗風雲依日月而正宇宙<lb/>
于立談之間雖釋位而去者十年天子未嘗一日忘公<lb/>
也乃建旄秉鉞而兼師傅之官亦可謂布衣之極矣公<lb/>
今七十餘精明如五十許人將復三居廊廟坐籌帷幄<lb/>
取河朔山東六十餘州歸職方圖籍奉乗輿還宫闕然<lb/>
後退從赤松子之游其功名益新則新安之名益大藻<lb/>
<pb n="KR4d0145_SBCK_018-7b"/>
將不一書而為天下國家慶也又豈特為新安之榮而<lb/>
已哉<lb/>
　　䖍州神惠廟記<lb/>
政和二年江南西路轉運副使臣臨臣根提㸃刑獄臣<lb/>
景修提舉學事臣聞提舉常平臣邁言惟䖍州地卑薄<lb/>
章貢水出其中洩發不時輒冒城郭敗廬舍民之仰食<lb/>
于田者户十萬俗呰窳無隄防畎澮之儲嵗時豐凶以<lb/>
雨為節故十縣方千里常以旱乾水溢為憂惟靈順昭<lb/>
應安濟王廟在洪州呉城山别祠之隷䖍者三負城之<lb/>
<pb n="KR4d0145_SBCK_018-8a"/>
西北隅者尤絶顯異政和元年四月水至城下丈餘雨<lb/>
晝夜不止吏民惴恐臣景修率官屬禱祠下輒應越六<lb/>
月民穡在田天則不雨有艱食之憂臣景修又禱則又<lb/>
應曁冬鹽筴之役興而常暘涸流舟不得漕臣根又禱<lb/>
則又應臣等竊伏思雨暘天事雖有智者莫能力致今<lb/>
乃取必于神如責劵探囊無不如意民既足食樂生重<lb/>
犯法得以其力出賦租給公上而吏亦因此省治訟興<lb/>
事功是神有功于國甚著有徳于民甚厚雖三被封爵<lb/>
之崇而像設不嚴名號不新無以掲䖍妥靈願詔有司<lb/>
<pb n="KR4d0145_SBCK_018-8b"/>
議所以襃崇俾民奉承永逺無怠臣等謹昧死請制曰<lb/>
可其以神惠為廟號初提㸃刑獄張公治䖍嘉神之休<lb/>
徯上之賜而致民之思也乃即故基築宫而大之土木<lb/>
之功崇庳叶中丹堊之飾華質合度于是神降廟之筵<lb/>
門委蛇蜿蜒顧享牲酒屈伸中儀及廟成而命書至邦<lb/>
人駿奔相屬于道公遂命藻記其事藻以為古之王天<lb/>
下者出命令主神人明則職之人幽則職之神各致其<lb/>
能無相凟也故人之能興利除弊者時則賜之明神之<lb/>
能致福弭災者時則錫之幽有顯號徽稱以昭明也屬<lb/>
<pb n="KR4d0145_SBCK_018-9a"/>
之祠官世世不絶謂之報功宋受命極天所覆罔不臣<lb/>
妾上方以道徳懐柔百神肆䖍之為州去京師數千里<lb/>
而神之受職如躬壇埸之間手圭幣之薦者雖王之威<lb/>
神南放洞庭西及淮汳可謂盛大亦不敢以遐方為間<lb/>
服天子之寵靈而部使者又能悉條其功請命于朝夸<lb/>
大顯融垂示無極是三者皆可書也藻敢以固陋為辭<lb/>
乃作詩曰帝受天命悉主百神假神之休以錫爾民惟<lb/>
此南服介于大川負江而城即山而田十日而雨民憂<lb/>
為魚十日而暘時則狼顧雨暘在天人則必之匪人之<lb/>
<pb n="KR4d0145_SBCK_018-9b"/>
能神則節之嗟嗟神龍執造物權變化莫測恩威在顔<lb/>
寵靈自天惟帝之渥峩峩新宫贑民所作酒牲在堂神<lb/>
則戾止蜿蜒詘信陳乎燕几惟王威神永有此都屛翳<lb/>
陪後風伯前驅厲鬼螟蠈卻除不祥俾我逺甿躋于樂<lb/>
康迄千萬年保茲崇極享帝之誠是謂受職<lb/>
　　洪州右獄盡心堂記<lb/>
世稱臯陶以刑事舜其後封于蓼六至春秋時其國先<lb/>
亡以爲用刑者之戒余獨以爲不然漢于公袁安郭躬<lb/>
皆以決獄陰功遺福子孫至取卿相封侯累世孰謂臯<lb/>
<pb n="KR4d0145_SBCK_018-10a"/>
陶明允篤誠而以刑乏祀哉蓋君子常患澤不得施與<lb/>
施焉不遽及物若持法之平司人之命不擇位小大皆<lb/>
得以行其志者惟刑為然使吾聴訟如召伯折獄如子<lb/>
路哀矜如曽子君子怙焉小人懼焉雖世世獲福可也<lb/>
然君子亦豈先慮已禍福議人之生死哉期無愧而已<lb/>
矣吾友蕭適用恢疎樂易人也始吾與之游得温厚之<lb/>
氣于眉睫間每訊報爰書不以諉吏平反決讞必以其<lb/>
情諸罹文法者皆不恨余知其以刑受福也他日斸廢<lb/>
圃立屋數楹列美蔭于前為亭對峙而求說于余余以<lb/>
<pb n="KR4d0145_SBCK_018-10b"/>
爲王制刑者侀也一成而不可變故君子盡心焉禹思<lb/>
天下之溺猶已溺之稷思天下之飢猶已飢之蓋古之<lb/>
君子于人無所不用其志今吾與子一杯相屬于此亦<lb/>
思有向隅悲泣滿堂爲之不樂者乎亦思有箠楚之下<lb/>
何求而不得者乎亦思有禁繫之中寒不得衣飢不得<lb/>
食者乎古之循吏鮮不以仁成名酷吏鮮不以刑取禍<lb/>
輕視民命以喜怒行之幾何其不挽弓自射也故余書<lb/>
以遺適用幷告後之君子毋爲捨福取禍必無愧于心<lb/>
然後可以樂此<lb/>
<pb n="KR4d0145_SBCK_018-11a"/>
　　鎮江府月觀記<lb/>
京口以江山名天下其來尚矣而為國屛蔽尤重于晉<lb/>
宋齊梁之間觀其千嶂所環中橫巨浸風濤日夜駕百<lb/>
川而東之其形勢之雄實足以控制南北豈直為騷人<lb/>
羈客區區登覽之勝哉州治之西有樓焉並城而出名<lb/>
曰千秋者攷諸圖志始于晉王恭之時繇樓西南循城<lb/>
百餘步忽飛簷曲檻崒然孤起于城隅之上望數百里<lb/>
見之者月觀也紹興八年吳興劉岑季高來刺是州州<lb/>
承廢亂之後公私掃地無復故時季高以精明彊敏之<lb/>
<pb n="KR4d0145_SBCK_018-11b"/>
才易民觀瞻于談笑之頃既府寺閭井鳩集經營悉復<lb/>
其初始暇遑于游息之地乃即月觀之址輯而新之客<lb/>
有登而嘆曰嗚呼壯哉未之見也前此頹甍圯棟蕪沒<lb/>
于蒼煙灌莽之中雖江山不與時變遷者亦莫吾覿今<lb/>
晨霏夕靄晴嵐暖翠復得于几席之上而風颿浪舶離<lb/>
鴻落鶩畢陳于尊俎之前如客得歸如蒙得發也季高<lb/>
于此可謂能矣非政有餘力能致是哉或曰是未足言<lb/>
季高之政也季高勞于侍從之事出分天子顧憂方時<lb/>
艱難此州實爲襟要其經理規模必有足大者嘗與予<lb/>
<pb n="KR4d0145_SBCK_018-12a"/>
四顧而望之其東曰海門鴟夷子皮之所從逝也其西<lb/>
曰瓜步魏佛貍之所嘗至也若其北廣陵則謝太傅之<lb/>
所築埭而居而江之中流則祖豫州之所擊楫而誓也<lb/>
計其一時英雄慷慨憤中原之未復冦敵之未擒欲吞<lb/>
之以忠義之氣雖狹宇宙而隘九州自其胷中所積亦<lb/>
江山有以發之今攬而結諸數楹之地使千載之事了<lb/>
然在吾目中則季高之志可知矣然自有天地則有山<lb/>
川其閱人多矣而山川勝處非人不傳襄陽峴首以羊<lb/>
叔子傳武昌南樓以庾元規傳蜀之籌筆驛以諸葛武<lb/>
<pb n="KR4d0145_SBCK_018-12b"/>
侯傳吾知月觀與季高之名籍籍天下矣為書其本末<lb/>
以補京口故事之遺使後人知此觀復新自吾季高始<lb/>
豈不益可喜耶季高曰可哉紹興九年十一月記<lb/>
　　何氏書堂記<lb/>
吳興環城皆水獨西南岡嶺相屬十餘里而得浮圖氏<lb/>
之居二焉東曰道塲西曰何山何山立于宋元嘉中道<lb/>
塲近出于唐末五季之初然道塲踵相躡得人法席雄<lb/>
盛鐘魚殷殷聲聞東南何山敗屋數椽殘僧數輩望之<lb/>
蕭然游者弗顧也雖其興先道塲五百餘年而衰陋反<lb/>
<pb n="KR4d0145_SBCK_018-13a"/>
出其下逺甚紹興初余守吳興得二禪老曰慧林曰居<lb/>
慧使分居二山慧居何山數年剪薙榛蕪易其圮腐而<lb/>
一新之于是游道塲者如入王侯之家其隆樓傑閣足<lb/>
以吞光景而納江湖已而過何山則草樹葱蘢軒窻窈<lb/>
窕經行之地皆雅潔幽深如造幽人隠士之廬至者忘<lb/>
歸不知雄盛移而為清勝也寺有何氏書堂圖記相承<lb/>
以何氏為晉何楷楷嘗讀書此山後為吳興太守以其<lb/>
居為寺而名其山顔魯公書杼山碑亦曰寺西南有何<lb/>
楷釣臺則楷嘗居此山無疑然楷之姓名于晉史無所<lb/>
<pb n="KR4d0145_SBCK_018-13b"/>
見惟宋書言何子平曽祖楷為晉侍中而已唐林寶姓<lb/>
纂亦云何叡渡江生楷為晉侍中晉書稱叡有子五人<lb/>
獨充準有傳而不及其餘又括地志謂楷為吳興太守<lb/>
宋書乃以楷為晉侍中豈沈約見晉書充嘗除侍中因<lb/>
誤謂充為楷抑為吳興太守後亦至侍中耶皆不得而<lb/>
知也以余攷之寺有宋禪幽寺碑云元嘉十四年創立<lb/>
精舍于金蓋山初不言楷時有寺且何山之名于梁吳<lb/>
均詩始見之疑楷嘗學于此山其名蹟在人後人慕之<lb/>
即其處為精舍耳謂楷以其居為寺者非也禪幽寺碑<lb/>
<pb n="KR4d0145_SBCK_018-14a"/>
至唐會昌時已斷裂無幾有張道規者以為式道人書<lb/>
識而龕之今碑亦不復見嗚呼晉之士大夫可謂求志<lb/>
而得其志矣其退也處山林而以讀書為樂其出也居<lb/>
城府而以治民為事或出或處不過乎數十里之間其<lb/>
人物風流可以想見也楷距今幾千年此寺之廢興屢<lb/>
矣世以為可久者莫如金石之傳既金石罄滅而此山<lb/>
之名獨存則謂人物風流非士大夫所先而虚名無益<lb/>
于後世者非陋歟余老矣方買田若溪之上則此山將<lb/>
皆為吾杖屨所有其可不留語山中為吳興故事乎乃<lb/>
<pb n="KR4d0145_SBCK_018-14b"/>
訂其本末而幷書之紹興十年十月記<lb/>
浮溪集巻十八<lb/>
<pb n="KR4d0145_SBCK_018-15a"/>
</p>
<p>
</p>
  </div>
</body>
</text>
</TEI>
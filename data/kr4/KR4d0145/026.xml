<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_026-1a"/>
浮溪集巻二十六<lb/>
　　　　　宋　汪　藻　撰<lb/>
　誌銘<lb/>
　　左中大夫致仕呉公墓誌銘<lb/>
崇寧初制詔以尚書左丞爲丞相天子虚已而聴焉丞<lb/>
相因得操其權進退天下士諸附麗者自布衣不旋踵<lb/>
至大官或捨已而從他則中以危法于是一時嗜進之<lb/>
徒莫不希其聲光于顧盼間諰諰然惟恐不得當也當<lb/>
是時太僕寺丞呉公㸃雅爲相所知相敬畏焉恥以其<lb/>
<pb n="KR4d0145_SBCK_026-1b"/>
黨進力從之求去相嘻笑曰君欲首爲去國之人耶嗛<lb/>
之自是相持國柄二十餘年士大夫不堪其專且久撓<lb/>
節從之多矣惟公卒不求合以死天下莫不髙之雖阿<lb/>
相之人亦自以爲莫及也公字聖與其上世占籍光州<lb/>
于唐爲聞家後徙閩之邵武至公之髙祖沇仕南漢爲<lb/>
循州軍事推官曾祖漢卿祖顒皆以行髙其州里皇考<lb/>
詔益務修飾教諸子以經子四人踵登進士科兄弟競<lb/>
爽知名當世累贈其官爲少師公少持重寡言人未之<lb/>
竒也總角以文見鄉先生黄履進退如成人問皆可觀<lb/>
<pb n="KR4d0145_SBCK_026-2a"/>
履歎賞彌日曰子必為令器聞王文公修經金陵負笈<lb/>
從之繇是學益進元豐五年擢進士第調舒州司理參<lb/>
軍年少人或易之有市醫砭人死繫月餘莫能決公一<lb/>
見曰此非律所謂誤不如方者耶老吏相顧大驚移英<lb/>
州眞陽令嶺海去朝廷逺吏多版授守率以胥遇之始<lb/>
至風公庭趨公不爲屈守大怒欲誣以事久而知其賢<lb/>
反薦諸朝丁内艱免喪監建州買納茶務守正無所阿<lb/>
徇用薦者改宣徳郎韓宗道知杭州奏知富陽縣政績<lb/>
爲一路最時孫傑察訪東南官吏重足事之獨薦公爲<lb/>
<pb n="KR4d0145_SBCK_026-2b"/>
可用徽宗登極轉奉議郎賜緋衣銀魚簽書常州判官<lb/>
㕔公事州倚以爲重擢太僕寺丞相憾其去出通判婺<lb/>
州行未半塗差撥發福建路錢物凡當是選者事巳必<lb/>
歸報求美官至陳留以記白曹不見宰相而去相滋不<lb/>
悦下除通判睦州秩滿移越州遂請老貧不能歸客婺<lb/>
州蘭溪四壁蕭然處之晏如也御史中丞呉執中知其<lb/>
賢起之再任公不得已至京師會同年生在廟堂欲以<lb/>
公見上公固辭曰吾嘗謝事矣豈可復見上乎得通判<lb/>
洪州徑出闗不顧時茶法初下責有司奉行郡以丞領<lb/>
<pb n="KR4d0145_SBCK_026-3a"/>
之敢議者斥吏奔走不暇公獨條不便于民數事上之<lb/>
人爲寒心公不恤也已而朝廷施行其説至今賴焉秩<lb/>
將滿執政或欲召公公聞卽以病告得提點衡州露仙<lb/>
觀繼領亳之明道宫建之沖佑觀南京之鴻慶宫奉祠<lb/>
十餘年臥家不復出賜三品服淵聖皇帝受内禪轉中<lb/>
大夫擢知漳州于是公無意于世矣復請老以建炎四<lb/>
年十一月某甲子卒于家春秋七十有四官自宣徳郎<lb/>
十一遷至中大夫有文集三十巻娶同里黄氏封令人<lb/>
先公二十年卒二男四女男曰延年朝奉郎次早卒女<lb/>
<pb n="KR4d0145_SBCK_026-3b"/>
適從政郎廣徳縣汪詩迪功郎長沙縣尉張某朝散大<lb/>
夫徐敏中朝散郎直徽猷閣范浩孫男女各一人男曰<lb/>
祐迪功郎南劒州司户參軍女適從政郎建昌軍教授<lb/>
李汝翼公退然如中人而操履剛方其堅如金石與人<lb/>
言雖面目嚴冷而衮衮皆可書紳少清苦一毫不取諸<lb/>
人其舉進士出京師也僕遭癘焉人皆惡之欲委諸道<lb/>
公輟已輿以載徒走千里而歸晩讀佛書益翛然有遺<lb/>
世意其于簡淡蓋往復而身安之凡世間所謂矯揉以<lb/>
釣聲名者公無以焉鳴呼慕富貴而仕者固人之常情<lb/>
<pb n="KR4d0145_SBCK_026-4a"/>
守道而不求亦士夫之所當務也然利害陳于前而爲<lb/>
舉世之所熏灼其不從者㡬希若夫屹然如砥柱立于<lb/>
頹波之中久而不爲之動盖今人所未見至終始完潔<lb/>
如公者殆百年所無也可不謂賢哉藻少從公游服膺<lb/>
最久延年旣以公卒之年十一月葬公于其居之西若<lb/>
千里王公嶺之下迺屬藻識其墓藻于是叙公之實而<lb/>
爲之銘銘曰<lb/>
古之仕者惟已責于遭窮通我何擇世衰鄙夫乃求獲<lb/>
相時射利規什伯偉哉呉公挺松柏力排冰霜傲陻阨<lb/>
<pb n="KR4d0145_SBCK_026-4b"/>
世方賢愚糅黑白朝爲之徒暮隆赫幸公來游重其客<lb/>
疾趨而逃逺瑕謫終身軒裳不能迫浮沈數州下膏澤<lb/>
晩歸遐陬與世隔竟全孤髙返眞宅向來公卿愧方冊<lb/>
掲兹銘詩告阡陌<lb/>
　　户部尚書許公墓誌銘<lb/>
政和五年四月甲寅中大夫提舉洪州玊隆觀許公卒<lb/>
于袁州公以文學起家以材力結人主之知爲世名臣<lb/>
當朝庭建立法度之時所更皆其要劇凡事紛于前衆<lb/>
人圜視莫知所爲公獨從容處決初若不以經意退而<lb/>
<pb n="KR4d0145_SBCK_026-5a"/>
視其規模條析明甚有深思熟慮不能至者用此四厯<lb/>
大鎭五爲户部侍郎一爲尚書官至中大夫職至樞密<lb/>
直學士雖間用言者數出然天子思公不逾時輒召故<lb/>
卒之日賢士大夫皆䀌然悲傷以用公之材爲未究公<lb/>
諱㡬字先之世居饒之餘干至髙祖始占籍信州貴溪<lb/>
故今爲貴溪人曾祖待用祖堯卿皆不仕皇考宗舉舉<lb/>
進士卒官秘書丞以公故贈光祿大夫公兒時有大志<lb/>
出語驚人大丞相韓公琦鎭大名公在大名以諸生見<lb/>
獨偉視公爲加禮遣詣太學未冠擢上第調筠州髙安<lb/>
<pb n="KR4d0145_SBCK_026-5b"/>
主簿光祿公間往視之㑹攝邑亊規畫良善光祿喜曰<lb/>
兒能爾吾何憂爲之信宿而去丁光禄公憂起主饒州<lb/>
樂平簿已而爲其令大興學校課士習經親與之酬酢<lb/>
雖旁邑亦遣子弟從學濬陂池利于民者責其寮分任<lb/>
之獨練湖之役爲大則躬按行其地爲之區處溉田無<lb/>
慮萬計民刻石紀功治行爲江東第一用薦者改宣徳<lb/>
郎知宣州南陵縣還民之託僧尼爲姦者數百人勾當<lb/>
開封府右廂公事尹髙其能雖府事亦闗決公會復常<lb/>
平官大臣首薦公擢提舉京西南路常平等事奉使有<lb/>
<pb n="KR4d0145_SBCK_026-6a"/>
㫖爲開封府推官丁普安太夫人憂免喪除虞部金部<lb/>
户部員外郎賜五品服今上卽位有以永興等路饋餉<lb/>
爲言者遣公馳視數月畢財以不乏館北使除大府少<lb/>
卿先是吏俸不時得貧者患之公能使利無遺入用品<lb/>
秩髙下分日而給未幾以均足聞爲提舉南郊事務官<lb/>
除將作監吏與工比爲姦盤結牢甚如斵削塗塈丹雘<lb/>
之工當以次用而吏于役初概給其廩故浮耗不貲且<lb/>
閒劇不均訴者紛然公以楹數逆爲之程使未役其役<lb/>
者不食其食費省而功倍遂爲永法除大理卿改太僕<lb/>
<pb n="KR4d0145_SBCK_026-6b"/>
馬政蕃息入户部爲侍郎公前爲郎多在户部其財用<lb/>
出納斂散銖分縷析皆有成法及蒞官左曹益當天下<lb/>
之劇夙夜盡瘁講求利病罷行之其大者必反復議論<lb/>
務合熙寧元豐之法毅然不可囘奪上亦知公忠乃多<lb/>
見納用議者以異時居大農無與公比除顯謨閣待制<lb/>
知鄆州充京東西路安撫使盜倚梁山爲藪害所被甚<lb/>
衆公籍漁者十人爲保晨肆其出夕責其歸否則同保<lb/>
以聞自是窮治無脱者汶上多衣冠其嚚子憸孫惟怙<lb/>
勢横閭里善良苦之公刑其尤者以徇風俗爲變遷顯<lb/>
<pb n="KR4d0145_SBCK_026-7a"/>
謨閣直學士知成都府入見除户部侍郎以子喪乞外<lb/>
上曰卿宣力久其少安復除直學士知成都府言者以<lb/>
公揺泉布法降充待制提舉亳州明道宫旣投閒築室<lb/>
饒之東湖盡江山之勝大觀三年秋亟召除工部侍郎<lb/>
數日改户部歲有大禮之費且倍經人為公慮公不取<lb/>
于下不貸于中前期而辦會開封府李孝偁領詔獄以<lb/>
公攝尹事剖決精明廷中皆指相示曰是故爲廂官者<lb/>
其可犯耶稍稍引去拜本部尚書兼詳定一司敇令公<lb/>
練習邦賦每檄在京庫務及移文諸路口授吏曰某所<lb/>
<pb n="KR4d0145_SBCK_026-7b"/>
爲錢若干某所爲物若干某費當取彼某儲當給彼吏<lb/>
且聴且書莫知其端及覆視案牘無一不如公言者人<lb/>
人駭服言者以公治染院事不實除龍圖閣直學士知<lb/>
婺州俄降充天章閣待制已而事白除樞密直學士河<lb/>
東路計度轉運使公屢辭不獲則請廣糴以絶豪右射<lb/>
利之姦從之改眞定府路安撫使兼知成徳軍未逾月<lb/>
徙河東路經畧安撫使兼知太原府河東被邉綿地數<lb/>
千里公盡護諸將紀律赫然及其暇時修墾田法以利<lb/>
兵農謹烽燧明斥候姦不得發或報衙頭招集亡命公<lb/>
<pb n="KR4d0145_SBCK_026-8a"/>
用防秋法戍境上度兵官牛宗可使用防城法布鹿角<lb/>
壞道路爲陷馬坑賊知有備訖公去不敢窺邊有惡少<lb/>
數人結死黨號弟兄其一犯法悉捕治之而流其爲首<lb/>
者邊郡例以撫養庫錢易貨他郡公爲盜欺至乾沒不<lb/>
可計莫能擿其姦公一追償無敢隠以其贏勞將士皆<lb/>
得其死力坐户部時裁減吏祿非是奪樞密直學士提<lb/>
舉杭州洞霄宫尋謫授永州團練副使袁州安置公屏<lb/>
居杖履翛然無流落之歎旣二年上立皇太子復中大<lb/>
夫提舉洪州玉隆觀命未至而公卒享年六十二公于<lb/>
<pb n="KR4d0145_SBCK_026-8b"/>
父母兄弟慈祥孝友樂振人之急成人之善其于宗族<lb/>
振之尤厚于鄉里成之尤力遇恩不任其子而任其弟<lb/>
畿及帥河東辟畿自隨終公身五子其官者一人而已<lb/>
故人陳于揚越客死公爲歸其喪具本業其家至今賴<lb/>
之蓋節義如此者甚衆公聰明强記任氣敢爲狀貌雄<lb/>
偉議論軒然見者竦動知其爲非常人也居官無小大<lb/>
久暫要爲不茍不以吏追民不以獄諉吏然民亦勸趨<lb/>
無敢怠吏亦莫能竄其姦也故去樂平南陵且三十年<lb/>
父老至今誦公懷之于馭軍理財知大體遇事纖悉必<lb/>
<pb n="KR4d0145_SBCK_026-9a"/>
有法度後人用之輒享其便雖欲出意變更然卒不能<lb/>
出公之意外也喜讀書爲文立成不屬藁亦未嘗引以<lb/>
自名專用緣飾吏事故其所施爲卓犖過人如此有文<lb/>
集三十巻妻趙氏清獻公抃之孫封安康郡君男六人<lb/>
曰璹曰球皆前卒琰承奉郎餘尚幼女五人適某官胡<lb/>
幹化亦前卒餘未行琰將以政和六年九月某日葬公<lb/>
饒州鄱陽縣某鄉里之原以藻世姻知公爲悉使來問<lb/>
銘故掇公平生行事之大者書之而系以銘銘曰<lb/>
天之生材不妄付與惟與偉人則莫量數公方妙齡卽<lb/>
<pb n="KR4d0145_SBCK_026-9b"/>
以材著兩乘軺車三帥戎旅五司邦財最久其所事之<lb/>
紛來衆色疑沮惟公怡然麾以笑語孰幽無明孰廢無<lb/>
舉燁如星旋浩如川注旁觀嘆嗟縮手無措出入踐更<lb/>
咸有譽處雖班中臺十未施五官三紀餘卒以才赴彭<lb/>
蠡之南是謂平楚岡巒屬連氣象吞吐築宫其間龜筮<lb/>
咸許非公之英孰配兹土<lb/>
　　朝請郎龍圖閣待制知亳州贈少師傅公墓誌銘<lb/>
崇寜間鈎黨之論起元祐以來士大夫爲世指名者悉<lb/>
墮黨中故一時盛徳精忠之人往往齎志以沒既沒矣<lb/>
<pb n="KR4d0145_SBCK_026-10a"/>
子孫懼及率祕其閥閲不敢傳逮靖康黨禁除人人爭<lb/>
言嘉祐治平以前事于是昔之悼不幸土中者咸振耀<lb/>
于時公雖沒于崇寜之初爲不預其禍然用事者猶指<lb/>
公爲黨人至紹興九年公之卒葬也三十八年矣而墓<lb/>
碑未立公之子七人惟詒度在詒度以書來乞銘藻少<lb/>
仰公名以不獲拜公爲恨今乃得執筆次公之行事幸<lb/>
矣然藻去公㡬四十年更士大夫以言爲諱之時公之<lb/>
行治其詳不可得而聞也謹掇其灼然在人耳目者序<lb/>
而銘之公諱楫字元通姓傅氏傅氏系出北地自祗亮<lb/>
<pb n="KR4d0145_SBCK_026-10b"/>
世仕江南子孫因散處江淮間有居光州者遭廣明之<lb/>
亂從王潮奔閩數世而至公髙祖仁瑞又徙居興化軍<lb/>
仙遊縣故公今爲仙遊人曾大父獻大父偁皇考滋皆<lb/>
以地逺京師不求仕而皇考尤有信義爲里人所宗以<lb/>
公故贈朝奉郎公少莊重如成人甫七歲從鄉先生學<lb/>
已能痛自刻厲他兒戲旁譁笑如不聞反并取其書誦<lb/>
讀未冠試廣文館第一其文天下傳誦之旣不第而歸<lb/>
有貴人欲留公使子弟學焉者公曰吾方求師友資身<lb/>
未暇也聞孫覺陳襄有學行摳衣從之襄門人有許安<lb/>
<pb n="KR4d0145_SBCK_026-11a"/>
世江衍之流皆嘗以文藝冠多士襄不之取獨稱公曰<lb/>
傅元通金石人也以其女妻之擢治平四年進士第調<lb/>
揚州司户參軍守遇僚屬暴甚屢以難集事諉公而促<lb/>
其期公裁決如流未嘗希意茍合至捕其從者寘諸法<lb/>
守雖彊聴而不能平乃欲以繁劇困之㑹天長令缺檄<lb/>
公攝承公發伏擿姦如神猾吏惡少年皆屏迹褫氣天<lb/>
長大治更以最聞丁外艱歸里中里中事有不能決者<lb/>
悉從公折衷或望公門罷訟而歸調福州福清丞帥曾<lb/>
鞏負材倨視天下士獨與公鈞禮改蘇州錄事參軍復<lb/>
<pb n="KR4d0145_SBCK_026-11b"/>
丁内艱免喪授太原府太谷令白誅徙鄉而還爲民害<lb/>
者一人于是公之仕也二十年矣猶在吏部選處之怡<lb/>
然未嘗以窮達介懷會曽布帥太原謁入大驚曰是福<lb/>
清傅丞爲吾兄所知者耶率部使者交薦且以書言之<lb/>
朝廷公卿間改宣徳郎知吉州龍泉縣時孫覺爲御史<lb/>
中丞謂公曰朝廷欲用公幸少留除書且下矣公曰仕<lb/>
所以樂居中者免外臺督責之辱今頫首權門與外臺<lb/>
奚擇且外官我所當得也徑出國門不顧道除太學博<lb/>
士所至學者闐門官太學四年足未嘗及宰相執政之<lb/>
<pb n="KR4d0145_SBCK_026-12a"/>
門秩滿卽日詣曹曾布知樞密院與其副林希共薦之<lb/>
宰相亦雅知公名除太常博士公長禮學自神宗時議<lb/>
祠北郊至是有詔復議議者多持兩可公獨援經據古<lb/>
損其車服儀衞賞賚之類使悉得其中上之後卒施行<lb/>
如公議紹聖二年徽宗由遂寜邸就資善堂學詔大臣<lb/>
擇徳行老成人爲傅宰相以公名聞除諸王府説書舊<lb/>
制諸王課學書屬文而不及經公言王當以徳義爲先<lb/>
區區翰墨非所急請先講經史以懋王徳從之明年徽<lb/>
宗封端王就除記室參軍又明年爲侍講又明年爲翊<lb/>
<pb n="KR4d0145_SBCK_026-12b"/>
善中人執事王府者例與宫僚昵公獨正色不與親雖<lb/>
一府以爲介而悉嚴憚之王亦爲之加禮閲五年移官<lb/>
者四而不出王府同僚或歲中屢遷公未嘗一語及之<lb/>
會諫臣鄒浩以言事譴公厚贐其行坐是免所居官裁<lb/>
兩月徽宗卽位首問公安在卽除直秘閣進尚書司封<lb/>
員外郎擢監察御史權殿中侍御史論内侍都知劉瑗<lb/>
恃寵專恣不報移國子司業遷起居郎召試中書舍人<lb/>
徽宗面稱訓詞有西漢風于是曾布當國以兄弟于公<lb/>
有汲引恩冀其助已公巋然守正凡朝廷命令有可疑<lb/>
<pb n="KR4d0145_SBCK_026-13a"/>
進退人材有不厭衆望如捄王古范純禮之類皆人所<lb/>
難言者必極論之雖屢卻不爲之囘奪布每以爲言不<lb/>
合者因是中傷公公不恤也徽宗顧公潛邸舊見必咨<lb/>
訪公毎以遵祖宗法度安靜自然爲獻語宰相亦諄諄<lb/>
及之歸則削藁雖至親莫得而聞一日李清臣勸上清<lb/>
心省事徽宗曰近臣惟傅楫爲朕言此甚詳然後人始<lb/>
知公所以啟迪上心者其卓至皆此類也建中靖國秋<lb/>
見時事寖更張竊歎曰禍其始此乎不去楚人將鉗我<lb/>
于市聞者莫不甚其言公笑曰後當以吾言爲信遂求<lb/>
<pb n="KR4d0145_SBCK_026-13b"/>
補外詔不許懇祈不已最後中書舍人鄒浩爲請迺聴<lb/>
除龍圖閣待制知亳州到郡數月屬疾易衣趺坐而卒<lb/>
年六十一寔崇寜元年二月五日也公于孔孟之學精<lb/>
思而力探之不臻其極不止又天資簡淡于世事無一<lb/>
可闗心者專用經史自娯聚書至萬巻平居正衣冠如<lb/>
對大賓否則瞑目燕坐不妄出一語雖在闇室無秋毫<lb/>
之欺故能死生禍福不入胷中視進退窮通若夢幻然<lb/>
雖當是之時直道立朝不爲無人若夫先見如龜蓍卓<lb/>
然引去者惟公一人而已大觀中大臣屢欲以公入黨<lb/>
<pb n="KR4d0145_SBCK_026-14a"/>
籍徽宗念公舊學之臣而止後每因事必及公姓名而<lb/>
卒不爲大臣所右故公之沒恤典不加焉公之葬在今<lb/>
常州宜興縣善拳山之原累以諸子恩贈少師妻陳氏<lb/>
亦贈越國夫人子諒友誼夫皆擢進士第諒友仕至奉<lb/>
議郎尚書膳部員外郎誼夫朝請郎尚書兵部侍郎謙<lb/>
受朝奉大夫䕫州路轉運判官與詒微去病譽處皆相<lb/>
繼前卒詒度今爲朝請大夫主管台州崇道觀有文集<lb/>
三十五巻藏于家簡古而精深世以爲法銘曰<lb/>
道有所寄千年一儒世得而用一人萬夫公承丘軻知<lb/>
<pb n="KR4d0145_SBCK_026-14b"/>
學元本匪惟知之亦踐其壼用此玉立直哉惟清世無<lb/>
可娯以道死生晩登王門帝實知我擢躋近臣初不求<lb/>
可正色凜凜傾忠上前寜非大剛吾道則然帝知雖深<lb/>
時不我與奉身而行世莫能禦竟脱黨禍歸安九原世<lb/>
評旣公盛徳乃尊聞風而興百世之下我爲銘詩以詔<lb/>
來者<lb/>
　　尚書刑部侍郎贈通議大夫周公墓誌銘<lb/>
故尚書刑部侍郎周公旣葬之四十年其嗣子石聚族<lb/>
之長老而謀曰先君以清節直道事三帝隠然爲國名<lb/>
<pb n="KR4d0145_SBCK_026-15a"/>
臣今墓檟成陰矣而墓碑未立其何以飭來裔若求當<lb/>
世能言者掲其一二而顯誄之豈不足以慰先君地下<lb/>
而寵綏周氏之祧皆曰然遂相與來請藻讀其書曰噫<lb/>
吾先大夫同年進士也于藻爲丈人行銘其可辭然吾<lb/>
生也後不獲拜公公之平生藻莫得而詳也今班班在<lb/>
人耳目者尚多有之姑掇其大者識之可乎石再拜曰<lb/>
幸甚乃書以授石使歸而刻之墓上公諱之道字覺民<lb/>
世家呉興長城曾祖父鋌大父仁皓父亨皆以修謹聞<lb/>
里中亨用公恩爲光祿寺丞贈大中大夫公少寒苦刻<lb/>
<pb n="KR4d0145_SBCK_026-15b"/>
意于學年十三以文謁安定先生胡瑗瑗奇之因留受<lb/>
業擢皇祐五年進士第調主杭州錢塘簿轉運司治錢<lb/>
塘吏習倨驕視州縣蔑如轉運使元絳委公督租吏胡<lb/>
通者絳任之有田邑中租過期不入公執通歸杖而徇<lb/>
一邑大驚他租不日而辦絳大喜帥使者薦諸朝移歙<lb/>
州祁門令有政蹟改著作佐郎知江寧府江寧縣縣素<lb/>
劇更數令不能治公眎訟牒如流庭無留事守知其敏<lb/>
雖府事亦以委公于是田苦下潦與江通公築圩數千<lb/>
丈民賴其獲至今以公名其圩秩滿知遂州錄事參軍<lb/>
<pb n="KR4d0145_SBCK_026-16a"/>
改通判戎州初王文公安石奉使江東祁門其屬邑也<lb/>
熟知公治狀已而寓居金陵得公尤詳居無何文公當<lb/>
國絳亦預政皆言公可用召對擢知開封府司錄參軍<lb/>
當是時朝廷更法令如毛詔之關府者日十餘下公隨<lb/>
事酬酢悉得其宜且摘隠發姦如神吏爲屏息他日以<lb/>
事衆見上獨目公曰卿決獄非畏忌顧望者公頓首謝<lb/>
除京西路轉運判官丁外艱服除復提舉其路常平移<lb/>
成都府路轉運判官㑹御史朱服言參知政事章惇交<lb/>
通臺臣蹤跡連公詔有司覈實雖不盡如服言公猶坐<lb/>
<pb n="KR4d0145_SBCK_026-16b"/>
免所居官廢斥者累年元祐初直前謾留爲大理寺丞<lb/>
已而遷正以母老丐外得提㸃江南西路刑獄入尚書<lb/>
爲刑部員外郎以母憂去久之還故職陞郎中出爲江<lb/>
南東路轉運使移淮南歲旱饑有司責民輸如令他官<lb/>
熟眎莫敢言公至則除其半民以蘇息召爲大理卿異<lb/>
時決獄者株連無辜牢户皆滿公有所訊鞫擇其詿誤<lb/>
者先釋之廷尉省爰書葢自公始擢尚書刑部侍郎日<lb/>
閲具獄數百紙無倦色至死生疑似之際必反復加意<lb/>
不啻如利害闗身者每奏讞上前或未當于法必爲上<lb/>
<pb n="KR4d0145_SBCK_026-17a"/>
别白其是非往往多見聴否則抗論力陳至漏下數刻<lb/>
猶固爭不已以此出入省寺十餘年坐獄事鐫官者三<lb/>
未嘗有悔色而全活者不可勝數其詳盖莫得而記也<lb/>
疾革姆抱幼子侍前麾而去之曰吾起布衣致位三品<lb/>
尚何求翛然無戀嫪之意卒年七十一寔元符三年四<lb/>
月甲寅也積官至朝散大夫累贈通議大夫以其年十<lb/>
一月乙酉葬其縣東北五里平望鄉雉山之原娶同邑<lb/>
袁氏封永和縣君先公十五年卒三子曰厚從事郎曰<lb/>
原朝奉郎通判撫州皆前卒曰石今爲通直郎知常州<lb/>
<pb n="KR4d0145_SBCK_026-17b"/>
武進縣女二人嫁承議郎吕必强顯謨閣待制吕益柔<lb/>
孫男女合八人曰沖曰凝曰沆曰沇曰汜沖今爲承議<lb/>
郎知平江府常熟縣丞而朝散郎曾綸朝奉郎莫伯輿<lb/>
承務郎章奎文者其女之所適也公清約亷平胷中樂<lb/>
易平生未嘗以喜怒加人初公被誣而復爲使者也陸<lb/>
佃給事中格其除書不下洎公奉使淮南佃適爲郡守<lb/>
隷焉佃不自安公至則釋怨與交歡且陰佐其政事之<lb/>
不及者旣殁佃哭之慟曰此公眞不可以意量者世豈<lb/>
復有斯人耶鄉閭寒雋汲引盡誠不進不止故卒之日<lb/>
<pb n="KR4d0145_SBCK_026-18a"/>
知與不知皆爲之出涕可謂厚徳君子矣銘曰<lb/>
自古盛世必多名卿典刑百年如見老成熙寧有爲公<lb/>
適逢世以材結知終始三帝惟始受學得其師承攄而<lb/>
及民久乃濟登出乗軺車入秉丹筆爲邦持平㫁以經<lb/>
術心本忠恕輔之敏明讞書滿旁爲汝得生雷霆或愆<lb/>
必犯顔色諄諄靡囘帝屢旰食白首三尺躋榮近臣能<lb/>
使四海歲無冤民矧夫持躬清約直諒不名一體當世<lb/>
師仰歸閟窀穸今兹幾時封木岑蔚子孫似之于張之<lb/>
仁天豈忘報鑱詞于阡來者是告<lb/>
<pb n="KR4d0145_SBCK_026-18b"/>
　　徽猷閣待制致仕贈少師諡僖簡莊公墓誌銘<lb/>
宣和二年九月壬寅通奉大夫徽猷閣待制致仕莊公<lb/>
卒于常州宜興縣之里第訃聞天子嗟悼詔贈光禄大<lb/>
夫賻之加等越明年八月某甲子諸孤奉公葬其縣西<lb/>
南三十里厚山之原旣葬太常上其狀尚書諡曰僖簡<lb/>
又十餘年其子左朝請大夫安常有秩於朝累贈公爲<lb/>
少師于是安常與其宗老謀曰惟我公以經術起家顯<lb/>
于朝廷尊爲士大夫壽與祉竝官至二品歿而墓碑未<lb/>
刻其何以飭來裔盍求能言者顯書之以垂無窮而寵<lb/>
<pb n="KR4d0145_SBCK_026-19a"/>
綏莊氏之祧乃使來請藻辭不獲命則敘公族出官爵<lb/>
與夫平生之行治而銘之君諱徽字君猷世家揚州之<lb/>
江都曾祖餘慶祖允明皆居鄉稱善人長者父詢始南<lb/>
渡徙居于宜興以公貴贈通議大夫通議卒時有子四<lb/>
人夫人某氏賢躬門户而縱諸子于學由是公兄弟三<lb/>
人同時薦于有司至禮部獨第公文爲髙等中元豐二<lb/>
年進士乙科解褐調主江寧之上元簿王文公居金陵<lb/>
四方英雋闐門公一與之交而非其人未嘗往繇是名<lb/>
聲日聞授安州安陸縣令縣多彊宗大姓以侵漁閭里<lb/>
<pb n="KR4d0145_SBCK_026-19b"/>
爲能令不之從則持其短長以逞公至一切以法裁之<lb/>
諸豪皆怒合爲飛語撼公公不爲變旣久知其不可幸<lb/>
而肆也皆靡然而服蔡公確以故相守安遇僚屬簡嚴<lb/>
無許可者獨期公逺大而首薦之改宣徳郎知單州碭<lb/>
山縣碭山在窮谷中地偏民野公憐其陋而以靜治之<lb/>
至閲旬無一人訟于庭者與諸生終日談經義而已蔣<lb/>
公之奇尹京辟右軍巡判官以非其官不就無何章丞<lb/>
相惇薦公于上召對擢提舉秦鳳路常平遭成夫人憂<lb/>
免喪除提舉廣南西路象山令鄭子淵妄人也姍常平<lb/>
<pb n="KR4d0145_SBCK_026-20a"/>
新法連以書抵公有言及宗廟者公不敢隠而以聞上<lb/>
曰逺方使者能然兹得人矣命中書記其名擢尚書司<lb/>
封員外郎尋移金部上以承平久曹多諉吏吏緣爲姦<lb/>
詔左右司取諸郎勤惰各一人殿最之于是司金號爲<lb/>
冗劇公課居優進官一等力求補外得提㸃河北西路<lb/>
刑獄眞定府判官劉曾錄人隂私爲不法至郡守監司<lb/>
無敢按之公悉條具姦贓上之曾令其子白冤詔遣臺<lb/>
臣就鞫無一不如公言者即抵曾罪一路聞之懔然或<lb/>
望風投劾而去入爲尚書度支員外郎未㡬除司農少<lb/>
<pb n="KR4d0145_SBCK_026-20b"/>
卿復求補外除江南西路轉運副使未行移兩浙路公<lb/>
領漕事四年餽餉爲東南之最襃賞沓至賜紫衣金魚<lb/>
進官者再明年除直秘閣又明年除太府卿遂除徽猷<lb/>
閣待制知興仁府興仁爲輔郡四方之戍雜居而屯頗<lb/>
悍驕難制前爲守者惴惴然常有意外之憂公以拊摩<lb/>
彈壓之術時其緩急而兼用之會偏禆刻其軍聲言將<lb/>
爲亂闔城兇懼公鈎得其情取爲首者二人治之餘置<lb/>
不問談笑而定徙知平江府郡豪朱勔挾寵張甚視州<lb/>
縣蔑如且中貴人緣勔而使者冠葢相望皆能禍福人<lb/>
<pb n="KR4d0145_SBCK_026-21a"/>
于牙頰間官吏無不傾身事之至郡守亦有出其門者<lb/>
獨公不少貶勔輩雖憚公之正不敢讒而訖公去賞亦<lb/>
不及方勔盛時造乗輿服御之珍設官于浙西諸郡一<lb/>
日上知其姦利詔守臣悉罷之令下郡人讙呼而旁郡<lb/>
方遷延幸其必復公曰此天子盛徳事也人臣當奉承<lb/>
之不暇乃顧望乎卽日結罷如詔㫖識者皆歎以爲不<lb/>
可及留平江六年丐閒優詔不許久之除提舉杭州洞<lb/>
霄宫公雖七十餘而彊健敷腴如五六十許人人謂公<lb/>
且復起副明天子所以委任之意而公已翛然忘世敇<lb/>
<pb n="KR4d0145_SBCK_026-21b"/>
諸子勿以家事相闗築大第荆谿之上時從賓客徜徉<lb/>
谿山之間而已以通奉大夫徽猷閣待制致仕得年七<lb/>
十八而終娶呉氏京口大族有賢行封越國夫人先公<lb/>
十一年卒祔公而葬三男伯曰志行季曰安上皆以公<lb/>
任爲從事郎亦先後公數年而卒仲曰安常擢進士第<lb/>
爲太常博士厯持節分符之選今爲左朝請大夫主管<lb/>
台州崇道觀三女長適左朝散大夫尚書左司員外郎<lb/>
王岡次適右承議郎通判太原府方笈次適左朝奉大<lb/>
夫尚書吏部員外郎董將孫男女合十四人公敦厚髙<lb/>
<pb n="KR4d0145_SBCK_026-22a"/>
明遇人無親疎貴賤賢不肖一本于誠委曲周旋惟恐<lb/>
其不至及于義當爲則其守確然雖禍福在前莫能為<lb/>
之搖奪其使秦鳳也成夫人以逺不能行公朝夕慕懷<lb/>
至忘食事洎執喪癯瘁骨立築室冢旁終喪而後歸晩<lb/>
年得君襃擢無虚歲然居中則請外居外則請閒淹速<lb/>
未嘗置于胸中平生無嗜好所至左右圖史簾閣蕭然<lb/>
故厯官四十餘年無秋毫之累以令名始終少喜釋氏<lb/>
書晩而彌篤疾革呼子孫甥妷至前人與之訣無一語<lb/>
之亂非有得于中者能如是乎嗚呼其賢于人逺矣藻<lb/>
<pb n="KR4d0145_SBCK_026-22b"/>
公妷壻也得公之詳固無如藻者銘曰<lb/>
在元豐世英材畢臻數十年間國爲有人以經術進公<lb/>
當是時聖考遺我帝其用之用公伊何維徳敦厚學爲<lb/>
人師材則多有出入四紀績皆可書儒雅飾吏葢公之<lb/>
餘遂升邇聯出殿藩服惟皇懋功非我求福終始一意<lb/>
誠于事君視富與貴乃如浮雲浩然而歸説此眉壽蟬<lb/>
聨未央公且有後松檟岑蔚與家相望尚千萬年記公<lb/>
之藏<lb/>
　　滕子濟墓誌銘<lb/>
<pb n="KR4d0145_SBCK_026-23a"/>
滕姬姓文王之昭也春秋時以小國介齊楚之交漢魏<lb/>
晉世不乏人至唐有諱令琮爲國子司業者子孫蟬聨<lb/>
綿十餘世譜牒相傳曰堯臣任衞尉寺丞于公爲曾祖<lb/>
曰公綽任宣徳郎于公爲祖曰友任朝請大夫于公爲<lb/>
皇考以公貴皆贈東宫師傅官妣祖妣皆封郡夫人公<lb/>
諱康字子濟應天府宋城人年十六補太學生俊邁絶<lb/>
人諸老生皆屈輩行與交既冠擢崇寧五年進士第調<lb/>
通州司理參軍秩滿陞晉州觀察推官試學官中之除<lb/>
興元府府學教授首冠詞學兼茂科入秘書省爲正字<lb/>
<pb n="KR4d0145_SBCK_026-23b"/>
公以軼材進滯儒館三年有餘人爲公不滿公處之裕<lb/>
如久之遷著作佐郎尚書工部員外郎入對敷奏詳明<lb/>
徽宗喜曰頃得卿詞學程文甚敏蓋有意用公而不爲<lb/>
當路所右歲餘裁移禮部又數年爲國子司業連丁内<lb/>
外艱服除而靖康二年金人至京師時上開元帥府濟<lb/>
州卽以檄召公有詞學精贍明習憲章之語公至濟州<lb/>
率先羣臣勸進請築壇如髙邑故事乃除公太常少卿<lb/>
相登極禮儀其告天及肆赦之文皆出公筆詞㫖激揚<lb/>
聞者無不感動流涕尋擢起居舍人權給事中進起居<lb/>
<pb n="KR4d0145_SBCK_026-24a"/>
郎兼討論祖宗法度檢討官試中書舍人公忠精出于<lb/>
天性平時臨事未嘗詭隨及居論思之地知無不言見<lb/>
有未合公論者必反復開陳蒙上聴納而後巳顯謨閣<lb/>
直學士孟忠厚乞用父任減年轉朝奉郎公因言忠厚<lb/>
隆祐太后之姪太祖太宗以來無母后兄弟之子班侍<lb/>
從者故日者給舍交章論列乞換忠厚右列陛下方色<lb/>
難以奉母后故未卽施行其如中外之情未厭願少垂<lb/>
省覽以毋違祖宗成憲從之武義大夫康義用登極恩<lb/>
遷遥郡刺史公封還詞頭力陳陛下即位以來凡發號<lb/>
<pb n="KR4d0145_SBCK_026-24b"/>
施令立政造事必法祖宗彝憲惟能法祖宗故能得人<lb/>
心而當天意邢煥中宫之父也孟忠厚隆祐太后之姪<lb/>
也猶曲從人言易戎班之秩康義何人乃敢紊彝憲如<lb/>
此義者内侍康履之父也自古召亂之源不出于外戚<lb/>
之撓法則出于内侍之干政漢唐可鑒登極恩各遷官<lb/>
一等天下之至公也祖宗以來未之或改康義乃以御<lb/>
寶批降特㫖遷一官而暗陞五等之秩觀此有異于墨<lb/>
勑斜封之時乎凡再降㫖令行下終不從命人莫不重<lb/>
公有守後軍統制韓世忠以不能戢軍贖金公言世忠<lb/>
<pb n="KR4d0145_SBCK_026-25a"/>
偏裨無赫赫功祗緣捕盜微勞躐官數等位亞節旄人<lb/>
所以未有言者以方羣盜充斥姑責其後效比卒伍背<lb/>
叛至奪御器逼諫臣于死地恬不知罪致臣僚論奏乃<lb/>
止罰金將何以懲後世忠降一官知江州陳彦文用劉<lb/>
光世保奏錄其守城功遷龍圖閣待制公以光世之章<lb/>
前後牴牾閣而未下宰相力主彦文趣公行詞公言給<lb/>
舍繳駁命以次官行下兩省故事也陛下以臣言爲是<lb/>
耶當更下監司覈實次第推賞先及城守官兵而後彦<lb/>
文進職以臣言爲非循國家故事可也論列諄諄不已<lb/>
<pb n="KR4d0145_SBCK_026-25b"/>
大失宰相意會有布衣試後省者不合體式而公以文<lb/>
理優長取之諫官李處遯迎合論奏遂除公集英殿修<lb/>
撰提舉杭州洞霄宫衆論爲之不平未㡬車駕幸平江<lb/>
再除中書舍人及陛對奏疏乞寅畏天命固安人心其<lb/>
略曰去歳郊禮前數日太陽示變驗之圖史爲異甚大<lb/>
而日官不以聞廷臣不知告使陛下修厥事以應天者<lb/>
未至比逆臣敢萌不軌天之示象前已著明惜朝廷不<lb/>
知先事而戒也陛下卽位行再歲矣恩倖斂怨而㡬蹈<lb/>
覆轍姦宄犯順而未卽授首陛下盍察人心所嚮而少<lb/>
<pb n="KR4d0145_SBCK_026-26a"/>
留聖意乎今惻怛愛民之政徒爲空言而百姓不以爲<lb/>
恩哀痛責躬之詔不著事實而四方不以爲信忠佞竝<lb/>
馳而多士解體刑賞失當而三軍沮氣臣願陛下取建<lb/>
炎初元以來所下詔書所舉政事熟思審度得無一二<lb/>
類臣言者望參稽得失而罷行之上襃諭有諫臣之風<lb/>
除左諫議大夫公在諫省旬日封章屢上上稱其知大<lb/>
體遂有意登用擢翰林學士面奬再三卿言甚忠非卿<lb/>
孰爲朕言者翌日除端明殿學士同簽書樞密院事建<lb/>
炎三年天子反正宰相吕頤浩建幸武昌爲趨陜之計<lb/>
<pb n="KR4d0145_SBCK_026-26b"/>
旣還建康又建欲盡棄中原焚室廬徙居民于東南公<lb/>
力持不可時在諫省語御史中丞張守曰吾曹當以死<lb/>
爭旣執政又懇言之上悟而止頤浩歎曰公眞執政之<lb/>
才也孰能受命二日而決此大計乎諫官袁植請誅黄<lb/>
潛善汪伯彦公言儻如植言傷陛下好生之徳矣上首<lb/>
肯久之卽批出罷植諫職翌日見上曰昨日觀罷袁植<lb/>
之命有忠厚之言未聞殺戮之事可戒大哉王言也太<lb/>
祖以來未嘗戮一大臣國家厯祚緜長過于兩漢者此<lb/>
也上大悦李成遣屬官至金陵力求淮南吕頤浩欲從<lb/>
<pb n="KR4d0145_SBCK_026-27a"/>
之公曰此養虎遺患也成已命知徐州遷延不赴莫若<lb/>
趣其之任使逺邇聞之知朝廷之命必行成旣情得靡<lb/>
然退聴陜西進馬上擇其一良者獨賜公且詔應恩數<lb/>
竝依同知樞密院事無何詔恭請太后奉神主之江表<lb/>
以參知政事李邴權知三省樞密院事公爲資政殿學<lb/>
士同之從衞以行邴辭疾則又命公權知劉珏爲貳賜<lb/>
公親筆手詔凡百四十六言極襃嘉之辭許綴宰執班<lb/>
奏事寓治都堂公從衞至洪劉光世統大軍爲屏翰光<lb/>
世不能守金人渡江乃退保䖍州殿中侍御史張延壽<lb/>
<pb n="KR4d0145_SBCK_026-27b"/>
不知曲折極口詆公于是落職提舉亳州明道宫延壽<lb/>
言之不已又責授秘書少監分司南京永州居住未期<lb/>
年許自便其年九月復左朝請大夫依前宫祠紹興二<lb/>
年九月某甲子薨于江西春秋四十有八元室常氏贈<lb/>
右諫議大夫安民之女封咸寧郡夫人一子曰珙某官<lb/>
二女爲某官管鎭某官梁興祖之妻孫男女六人有文<lb/>
集二十巻翰墨叢記五巻韶武遺音三巻紹興三年四<lb/>
月某甲子珙奉公葬平江府呉縣至徳鄉華山紹興八<lb/>
年三月追復龍圖閣學士藻與公同爲建炎元年中書<lb/>
<pb n="KR4d0145_SBCK_026-28a"/>
舍人者也聞公立朝訏謨獻替之餘莫詳于藻謹擇其<lb/>
大者書之而係之以銘銘曰<lb/>
自古明盛繇臣納忠靡懷不陳無壅不通在貞觀世賢<lb/>
哉鄭公封章敢言日沃帝聰政否斯替卒成治功至誠<lb/>
愛君夫孰與同公興其後獨紹乃風造膝衮衮略無隠<lb/>
衷言聴諫行帝旌匪躬遂參兵柄頗牧禁中折衝銷萌<lb/>
應變不窮國以興起宛如鎬豐上方疇咨分陜忽東天<lb/>
胡中奪年未及翁邦國殄瘁籌帷一空應期而來神復<lb/>
返崧琢詞于阡用赫厥終<lb/>
<pb n="KR4d0145_SBCK_026-28b"/>
　　左朝請大夫知全州汪君墓誌銘<lb/>
新安汪氏見于隋末唐初五季之亂有自黄墩徙婺源<lb/>
者以貲雄饒歙間數世而至君之髙祖諱某擢進士第<lb/>
起家爲祕書丞贈光祿少卿曾祖諱某官至尚書都官<lb/>
員外郎贈中大夫祖諱某官至奉議郎贈少傅三世踵<lb/>
相躡登進士第世有清徳爲江南聞家皇考諱槃少傅<lb/>
長子也以少傅春秋髙就養左右不求仕而縱其弟藻<lb/>
于學藻復與君連取科第里人榮之皇考以君贈大中<lb/>
大夫君諱愷字伯强少奇穎渾厚甫冠為有司所推入<lb/>
<pb n="KR4d0145_SBCK_026-29a"/>
太學爲諸生有能文聲紹聖四年解褐調常州晉陵縣<lb/>
主簿用薦者陞通仕郎爲宣州太平縣令坐小法免授<lb/>
岳州錄事參軍丁大中憂服除監泗州軍資庫㑹鹽筴<lb/>
興朝廷選君監泰州海安鎮鹽場課最改宣義郎知淮<lb/>
陽軍宿遷宣州寧國縣丁太碩人王氏憂服除添差通<lb/>
判饒州除知常州漢陽軍吉州未行移處州到官未幾<lb/>
復移知撫州期年請奉祠得主管江州太平觀秩滿起<lb/>
知袁州于是資政殿學士葉夢得給事中胡交修以十<lb/>
科善治財賦薦君擢提舉兩浙東路鹽香江南西路轉<lb/>
<pb n="KR4d0145_SBCK_026-29b"/>
運判官莅事兩月除知江州請奉祠得主管台州崇道<lb/>
觀久之起知全州君之官簿如此岳州平江民以競渡<lb/>
鬭死獄上于州守惡令欲深探其獄株連數百人時大<lb/>
暑牢户皆滿君止繫其當罪者數人餘悉平反出之守<lb/>
大怒君引法力爭守不能屈太平有爲五斗米道者相<lb/>
傳能致雷雨迕者立死縣檄尉捕尉辭君不俟衆躬造<lb/>
其廬人爲君懼卒禽之置于法靖康初朝廷詔令未通<lb/>
饒州酒官郝陞者出軍伍怙勇挾姦持郡短長郡守不<lb/>
能制而深怨之㑹盜侵旁郡舉城皆奔陞之子亦佩劒<lb/>
<pb n="KR4d0145_SBCK_026-30a"/>
出城爲闗吏所錄守卽誣以叛并共械於獄將斬之君<lb/>
曰急裝時以刀劒自衞人情也可盡誅乎持之數日陞<lb/>
與其子皆免君之將如處州也敵已至會稽人皆勸君<lb/>
毋行君不聴旣而潰兵四集君求所以綏馭之術至不<lb/>
解衣而寢者兩月尋移撫州未行間王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>馬俊兵入屬<lb/>
邑州之南北數百里皆震新守入境不敢行民挽留君<lb/>
君曰此吾心也乃調護其衆使出疆而民初不知未一<lb/>
月盜宫儀焚處州于是人人思君至于感泣撫州民許<lb/>
以女歸其隣久矣旣而悔之一日白官女死于兵半年<lb/>
<pb n="KR4d0145_SBCK_026-30b"/>
請公署爲異日之信君立械其人于獄僚屬愕然君笑<lb/>
曰女誠死不白官也必女家不良其父欲盜吾判耳請<lb/>
爲諸君致其女明日而女果出人以爲神紹興十二年<lb/>
八月某甲子以疾卒于饒州徳興縣所居之第春秋七<lb/>
十有三積官至左朝請大夫君刻意學問欲直造作者<lb/>
之域而不樂爲科舉之文未第時見秦少游于括蒼少<lb/>
游奇其文以手書勉之然未嘗引以自名平居孝友清<lb/>
修日以慕古人追前輩爲事循循然有徳君子也及守<lb/>
官臨民則精明剛正人不能欺亦不能奪而卒歸于忠<lb/>
<pb n="KR4d0145_SBCK_026-31a"/>
厚方大中無恙時承數世清徳之後家貧不能自如君<lb/>
之所以養志周旋者無所不至時二妹未行大中以爲<lb/>
憂君繼納兩婦皆公卿大家乃盡舉其嫁時衣珥分遣<lb/>
之不名一錢及官至五品遇恩當任子而首任其弟人<lb/>
以爲難先是君恬于進取數免稀遷居閒之日多洎大<lb/>
中與太碩人棄諸孤家徒四壁立無置錐可耕君合兄<lb/>
弟數房同食其所得之俸他人見之若不堪其憂而君<lb/>
絶甘分少于長幼親疎必均未嘗以一介取諸人客至<lb/>
飯蔬相對清淡終日出于至誠乃并其家僕隸兒童亦<lb/>
<pb n="KR4d0145_SBCK_026-31b"/>
怡然無不滿之色可謂賢也已故卒之日無不出涕凡<lb/>
三娶初室吕氏次蔣氏次李氏朝散郎贈通奉大夫吕<lb/>
全宣徳郎蔣珍中散大夫李演之女而觀文殿學士蔣<lb/>
之奇樞密使李諮之孫也皆封宜人三子曰堯舉右迪<lb/>
功郎鑄錢司催綱官曰舜舉右修職郎漳州龍巖縣尉<lb/>
曰仲舉未仕一女適進士俞允恭堯舉等以十三年十<lb/>
二月丁酉奉君葬饒州徳興縣龍溪源少傅墓南三里<lb/>
藻雖于君爲諸父而少君九歲少同學長同仕也是宜<lb/>
爲之銘銘曰<lb/>
<pb n="KR4d0145_SBCK_026-32a"/>
嗚呼人皆樂其所憂而君獨憂其所樂人皆豐其所約<lb/>
而君獨約其所豐以孝友純誠懋其本以康寧壽祺齎<lb/>
其終故所居人慕之所莅民思之無秋毫愧怍于其中<lb/>
葢古之德人今之循吏也尚千萬年勿毁其宫<lb/>
　　朝請郎陶君墓誌銘<lb/>
陶氏自征西將軍爲東晉名臣數世而靖節先生繼之<lb/>
遂爲著姓然世家江州不知居呉興者何别也君諱瓬<lb/>
字季成呉興人曾祖浚祖謹世以詩書教子父彖進士<lb/>
起家卒官承議郎通判鄂州以君故贈朝議大夫君少<lb/>
<pb n="KR4d0145_SBCK_026-32b"/>
孤力學問欲名宦必自已致中元符三年進士乙科調<lb/>
陜州司理參軍童貫用兵陜西請君從君辭軍旅非所<lb/>
學貫遣客諭君幕府綜文書而已矢石非所及又固辭<lb/>
而貫亦不能彊也知邢州任縣坐小法免爲台州軍事<lb/>
判官潤州司兵曹事改宣義郎時卿寺丞掾號美官寒<lb/>
士得之尤難當路有知君者欲以此留君君度食貧留<lb/>
京師非便求金壇令以歸其不汲汲于進取如此罷金<lb/>
壇如京師卽日詣曹以已所當得者調官于是又知鄭<lb/>
之管城婺之東陽杭之富陽低徊數邑幾二十年晚于<lb/>
<pb n="KR4d0145_SBCK_026-33a"/>
吏部之格稍升而君不堪久次寧貶損以從其所安在<lb/>
東陽時俗喜鬭家藏鎧仗閭里苦之更數令莫能禁君<lb/>
痛懲之風俗爲變人皆按堵至畫像祠君蓋君不以希<lb/>
世爲心故臨事敏明毅然敢爲所居可紀他人莫之及<lb/>
也積官至朝請郎賜五品服年六十四卒于富陽當政<lb/>
和宣和間士大夫尚奔競茍秋毫之利可以闗身者必<lb/>
巧謀捷步以取之君獨怡然靜退甘心州縣以老略無<lb/>
㡬微見于言面所謂安于所遇者如君非耶元室呉氏<lb/>
次室郭氏皆封安人一子曰定今爲從事郎知潭州善<lb/>
<pb n="KR4d0145_SBCK_026-33b"/>
化縣一孫曰遷建炎四年六月癸酉定奉君葬湖州烏<lb/>
程縣法華山之原合安人呉氏之墓後二十一年定來<lb/>
求余銘銘曰<lb/>
世競馳之已靜持之世依違之巳勇爲之仕雖柅之志<lb/>
則起之杼山竁之蓍蔡宜之隧而碑之詩以系之<lb/>
浮溪集巻二十六<lb/>
<pb n="KR4d0145_SBCK_026-34a"/>
</p>
<p>
</p>
  </div>
</body>
</text>
</TEI>
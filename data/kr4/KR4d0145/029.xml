<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_029-1a"/>
浮溪集巻二十九<lb/>
　　　　　宋　汪　藻　撰<lb/>
　五言古詩<lb/>
　　詠古四首<lb/>
相士如相馬滅没深天機區區銅馬法徒識牝與驪人<lb/>
言當塗公惡人知其微如何許邵語受之不復疑知人<lb/>
固不易人亦未易知媸妍在水鏡鉛粉徒自欺孰為仁<lb/>
義人未假已不歸伯樂不可作思與曹瞞期<lb/>
世事如大弩人若材官然乘勢易發機非時勞控弦又<lb/>
<pb n="KR4d0145_SBCK_029-1b"/>
如大水中置彼萬斛船雖有帆與檣亦須風動天不見<lb/>
周公瑾弱齡已飛鶱不見師尚父鷹揚在華顚彼非生<lb/>
而材此豈晚乃賢鎡基喻智慧要必有待焉嘆息狂馳<lb/>
子嘗爲愚者憐<lb/>
崑山有璞玉外質而内美惟其不自衒故與頑石齒和<lb/>
也速于售再獻甘滅趾在玉庸何傷惜君兩足耳<lb/>
堂堂明堂柱根節幾歲寒使與蒲柳同扶厦良亦難我<lb/>
衣敝緼袍我飯苜蓿盤天公方試我劒鋏勿妄彈<lb/>
　　題張公明賞晴軒<hi>取以名軒公明文定之孫只將春睡賞春晴東坡詩也</hi>
<pb n="KR4d0145_SBCK_029-2a"/>
端居有何好名與勝會并人生豈長閒天宇不屢晴邂<lb/>
逅風日佳一醉萬事輕君家大父客詩如九韶鳴浮春<lb/>
散無垠攬取造物驚坐令緑野堂岌嶪睢陽城風流被<lb/>
三世諸郎未慙卿開軒著尊酒報答千花明飲罷遣客<lb/>
休仰空看雲行是中有佳處遑恤身後名寧為秋雨歎<lb/>
更作秋蟲聲<lb/>
　　題折樞密葆真草堂<lb/>
軒冕有何樂書生分尤慳都盧百年中強半墮險艱能<lb/>
著屐幾兩恨無茅三間儻非身世忘那得方寸閒不見<lb/>
<pb n="KR4d0145_SBCK_029-2b"/>
葆真老功成鬂毛斑飄然日邊來復作晝掩闗所至書<lb/>
滿屋鈆黃不停刪開窻尋丈餘要看湘南山夕待明月<lb/>
至朝期白雲還醉吟如樂天但少素與蠻嗟哉道脩阻<lb/>
無由結朱顔惟應夢見之千里同躋攀<lb/>
　　泊召伯埭<lb/>
孤舟渺無根夜歴數村雨今朝亂晴景水鏡寫霜樹哀<lb/>
鴻念羣聲正到客愁處男兒有懷抱何事亦闗汝蒼煙<lb/>
接牛斗惝恍迷歸路明發問吾儂乘流去復住<lb/>
　　尤袤大暑留召伯埭<lb/>
<pb n="KR4d0145_SBCK_029-3a"/>
清風不肯來烈日不肯暮平生山林下散髪頗箕踞一<lb/>
官走王事三伏在道路我非褦襶兒亦爾困馳騖居然<lb/>
戀俎豆安得免羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>區區竟何營汨汨此飄寓淵明應<lb/>
笑人有底不歸去<lb/>
　　大熱行旌徳山中不可車馬步至凌氏林亭詩<lb/>
踞石休蠒足掬泉洗赬容于何脱冠履共指雲外峯翳<lb/>
彼園屋小鉤簾蒼翠重庭空燕雀乳樹老莓苔封露泫<lb/>
過牆竹風凄橫澗松欣然曲肱臥鼻息春醅濃推床上<lb/>
馬去孰是陳元龍<lb/>
<pb n="KR4d0145_SBCK_029-3b"/>
　　次韻周聖舉從子乞紙<lb/>
溪翁搗冰時寒甚龜手絮千金售詞客妙語零唾霧囘<lb/>
看烏絲欄一嫡輕百庶長供蠆尾落肯受蠅頭汙今朝<lb/>
持贈君真似翼傅虎應緣未給札欲草子虚賦他年五<lb/>
十萬渠復願鄰富行看醉帖來家不設寒具<lb/>
　　鄭固道累書求寓屋詩走筆封寄<lb/>
平生金石交政爾一固道佳哉固道乎所至即為寳人<lb/>
言醒而狂我見影亦好憶初烟塵飛環壘十萬竈夕峰<lb/>
通甘泉兵氣塞穹昊公為魯仲連麾去如振槁功成拂<lb/>
<pb n="KR4d0145_SBCK_029-4a"/>
衣去不羨中令攷每逢泉石佳便欲事幽討晚行龜峰<lb/>
旁愛此千嶂抱亟營背郭堂羞作出山草慨然懸其車<lb/>
避俗長卻掃所嗟高明家華屋幾人保既留楊栁枝仍<lb/>
占杏花島真成醉吟翁何況無病惱屬聞鴻冥冥痛恨<lb/>
歸不早何當釋羈囚把臂共傾倒餘光玩桑榆踵息養<lb/>
棃棗買鄰㑹有時來往成二老<lb/>
　　題伯禹給事漫吾亭<lb/>
人生天地間同一幻泡影偶然相値過便有人與境那<lb/>
知兩皆漫直寄彈指頃古來賢達士物我均土梗程侯<lb/>
<pb n="KR4d0145_SBCK_029-4b"/>
東南俊少日忠義秉周旋正色地四海憚嚴冷立朝二<lb/>
十年憤世欲生癭班雖近日月志則在箕頴中年拂衣<lb/>
歸絶意向鐘鼎擇幽成小築勝㑹已獨領清寒挹湍瀨<lb/>
秀色攬諸嶺聊將不羈身對此無閼景囘首浯溪老便<lb/>
覺加數等從渠春風顚那得到古井高詞出胸臆妙處<lb/>
如灌頂讀罷眷樊籠悠然發深省<lb/>
　　次韻趙叔問侍郎送曽吉甫學士按刑淛右篇末<lb/>
　　見及之作<lb/>
我老不足惜餘年苦怱怱願爲名山遊何必問所終一<lb/>
<pb n="KR4d0145_SBCK_029-5a"/>
艤若溪櫂星杓幾囘東長年秋雨邊醉臥聽船篷故人<lb/>
幸弭節相見宿昔同酒酣説經過授我書一通云自天<lb/>
末至諸賢盛游從臨分出新詩句法何舂容凜若臨大<lb/>
敵誰能觸其鋒攜持數千里不愧行橐空篇末亦及予<lb/>
依依古人風讀罷百憂失衰顔為成童歸來北牕下自<lb/>
寫團扇中君方著繡衣行佩金印重朱絃付君賞寧循<lb/>
牙曠聰我病擁僧衲深慚服非衷還觀了無取此意何<lb/>
當䝉心知坡陀卑難並衡霍崇尚喜盛山巻兼收醉吟<lb/>
翁他年定撫掌秋蛇間雲鴻<lb/>
<pb n="KR4d0145_SBCK_029-5b"/>
　　次韻周聖舉過蘇次元四首<lb/>
往聞蘇趙公黃閣望諸老功名四夷知無愧越裳操同<lb/>
時卿相家紈綺或傭保至今子孫賢庭有書帶草<lb/>
世人如冰蠶不知天有暑紛紛謗傷兒寧識真實語當<lb/>
家勤采穫兩耳得韶濩要須追此公勿問燕與許<lb/>
蘇郎年少時萬象愁雕鐫應知等兒戲區區止啼錢三<lb/>
生綺語習一悟心超然胡為作解嘲切切相悲憐<lb/>
呉兒雅多姿不肯藏白地因君更増情吹雨作春淚三<lb/>
年師命留千日中山醉一聞高唐賦令我有仙意<lb/>
<pb n="KR4d0145_SBCK_029-6a"/>
　　藻䝉叔雅祠部重九日惠花惠酒惠詩繼為袁家<lb/>
　　渴鈷鉧潭之遊因循不能答再承佳句見寄今用<lb/>
　　來韻率課一篇參陪杖履之勝幸一笑而去之以<lb/>
　　覆醬瓿而作紙絞也<lb/>
秋風入瀟湘千嶂倚天外使君挽蓑翁行樂秋色界放<lb/>
船下空闊舒笑鳧鷖㑹永懷愚溪人千載有遺愛延緣<lb/>
訪遺跡佳處時擊汰飛沈各獻狀領略在我輩怱怱莫<lb/>
能數頗似慰無賴盃行未云半落日已相對歸來有酒<lb/>
所方省欠詩債朱轓幸停軫嘉汝山水最金莖峙霄漢<lb/>
<pb n="KR4d0145_SBCK_029-6b"/>
行矣分沆瀣何妨共流轉今古同一概非君箇中人孰<lb/>
使此中大伊余漂泊者他日名亦在一聞欵乃聲蓬蓽<lb/>
忘湫隘<lb/>
　　從穉子出前溪<lb/>
霜斂萬壑淨鐘鳴空楚山夕陽當我沈風煙迫梅殘西<lb/>
嶺月未上數峰深作寒枝間鳥競赴亦復循溪還<lb/>
　　同張昌時宿高明寺<lb/>
幽卧不知覺牕懸寒日初矧伊夜來雨谿聲到吾廬故<lb/>
人挽我出忽枉天際書躋險敢自休青山轉籃輿相逢<lb/>
<pb n="KR4d0145_SBCK_029-7a"/>
竹間寺共擷園中蔬殘僧誰在亡奄忽十載餘茗果話<lb/>
疇昔新晴報鐘魚東雷亦已鳴百草苕穎舒奈何與之<lb/>
子齒髪日夜疎眷此不能發牽衣更躊蹰明朝各囘首<lb/>
世事將焉如<lb/>
　　孫益逺試歸墮車敗面已而薦書至作詩戲之以<lb/>
　　送其行<lb/>
羊公作三公政辦一肱折功名方鼎來詎嘆養生拙孫<lb/>
郎少竒偉面滿若霜月胡為忽顚隮有物食之缺寧非<lb/>
造物意怪子卧巖穴長年臉邊紅漫自供酒纈顧令冠<lb/>
<pb n="KR4d0145_SBCK_029-7b"/>
葢底未省識此傑何妨暫相顧一訪唐舉決朝來清鏡<lb/>
裏黄色兩眉徹居然萬馬羣老驥已超絶聊將釣竿手<lb/>
遮日向西闕瓊林風帽穩醉度櫻笋節從渠闗宴上兒<lb/>
女笑鬷蔑誰能為公豪玉瑑揮作雪<lb/>
　　徽州班春古巖寺呈諸僚友<lb/>
揆日奉明詔班春出孤城和風遞鼓鼙細雨迷旆旌渺<lb/>
渺度阡陌谿山照人明幽花不孤芳好鳥相應鳴隴麥<lb/>
已爭秀畦秧亦微萌食新知有期及我凋瘵氓古寺依<lb/>
絶壁林端列飛甍殘僧四五人靜若無所營石室廣百<lb/>
<pb n="KR4d0145_SBCK_029-8a"/>
肘嵌空自天成泉甘與茶宜就挹巖下清伏檻肆遐矚<lb/>
歸雲入簷楹數農前致辭貌野意則誠兹幸枉冠葢使<lb/>
君豈無情頻年苦飢虚奚用恤此生守昔在閭里先疇<lb/>
毎躬耕起家三絶餘謬忝符竹榮無術布寛大低頭愧<lb/>
鰥惸願言同撫綏永絶愁嘆聲<lb/>
　　阻溪漲宿諸暨縣上省院<lb/>
暑濕倦行役依投得禪闗空堂納清風坐見香霏還積<lb/>
水共天逺高僧與雲閒傳聞扁舟人宿昔廬兹山姝者<lb/>
已千載諸峰高煙鬟當時功名成止在談笑間今豈無<lb/>
<pb n="KR4d0145_SBCK_029-8b"/>
國士宸遊一何艱憑高望行朝小雨猶斑斑<lb/>
　　試闈同宋徳操陳純中登稽古閣曉望<lb/>
雙睫不能熟疎鐘起初曉危欄扶力上層簷掛雲表羣<lb/>
峰蒼玉如開簾四環繞向來聲利塲自今眼界小兩君<lb/>
天下士一見意傾倒有此風味佳未受秋思惱我昔溪<lb/>
上住盟言寄鷗鳥今年縱得來官事閒日少樊籠更樊<lb/>
籠歸途天樣杳是處非不佳千慮舒懷抱浮雲且東來<lb/>
吾家隔林杪境熟斷難忘終念今朝好<lb/>
　　芳美亭<lb/>
<pb n="KR4d0145_SBCK_029-9a"/>
東風不世情幽谷渠亦至誰分玄都種爲我作春事朝<lb/>
來花氣煗詩眼先自醉秖愁貪結子零落煙雨際聞今<lb/>
新蹊成有酒且頻置<lb/>
　　十月二十六日㑹于北禪分韻賦詩應辰得多字<lb/>
　　呂治先酒熟亦欲㑹客故末意及之<lb/>
爲此升斗粟來往如飛梭桂林在何許水險山嵯峩驪<lb/>
駒偶未至于焉少婆娑幸陪英俊遊不覺日月過今夕<lb/>
復何夕朔風捲寒波肴核雖草草聊以供笑歌子如不<lb/>
飲酒視此庭前柯濃緑光薿薿所餘今幾何鄰家釀新<lb/>
<pb n="KR4d0145_SBCK_029-9b"/>
熟頗聞㫖且多更當奮餘勇往舉金叵羅<lb/>
　　題葉尚書普光明庵<lb/>
長樂七閩㑹山川富登臨重城十萬家問以煙樹林何<lb/>
許肆遐矚城西最高岑主人厭直歸與世相浮沈三宿<lb/>
得勝地八還見初心明窻一蒲團宴坐依横參面面來<lb/>
逺色層層列清隂閒翻貝葉書靜聽頻迦音萬法照了<lb/>
處人居兩幽深嗟予晚聞道況迫桑榆侵如何結保社<lb/>
去脱頭上簪從公刮眼膜儻借箆千金<lb/>
　　病中偶成<lb/>
<pb n="KR4d0145_SBCK_029-10a"/>
衰病乃其理移牀卧南軒雖懷飲冰憂賴有清賞存春<lb/>
去芳草積羅生滿庭萱花房向夕斂似與吾忘言數蝶<lb/>
亦多態差差傍叢飜客來同一欣何必臨芳樽常恐秋<lb/>
節至嚴霜霣其根吾生尚悠悠眷爾安足論<lb/>
　　再過凌氏園復用前韻<lb/>
兒輩病元亮斗筲羈曼容何時跨鴻鵠食藕蓮花峯小<lb/>
檻再遊歴輕寒裘未重人家當巵黍不愧千戸封願因<lb/>
琴高生儻見喬與松從兹毁車馬永絶世味濃歲晚復<lb/>
來此清隂期籜龍<lb/>
<pb n="KR4d0145_SBCK_029-10b"/>
　　聚山閣為呉氏題<lb/>
縁江故多峯秀色無可揀何須著腳力政欲長在眼詩<lb/>
翁築飛閣似恨山意懶縱橫數州碧收拾付酒醆客來<lb/>
何所命濯濯千髻綰晴嵐入肺腑寳唾落碑版翁家誠<lb/>
可樂人境兩蕭散爐香侣趺坐終日對編簡風流前輩<lb/>
接細説鬚自挽居然典刑在聽者輒忘返㑹須營一壑<lb/>
萬事等鵬鷃從翁時對榻卧看煙雨晚<lb/>
　　偶書<lb/>
長簟北窻下抛書任縱橫娟娟穉篠上熠熠叢榴明眷<lb/>
<pb n="KR4d0145_SBCK_029-11a"/>
此感佳節怊然愴平生少年文翰塲結客俱擅名瑤草<lb/>
俟采掇雲鴻肆遐征如何二十載日與憂患并骨肉隨<lb/>
逝水兒童長柴荆向來交臂人接武霄漢行姻親歲時<lb/>
㑹尊酒懷抱傾兹余豈復願顧影良自驚飛雨夜來急<lb/>
濤翻江上城田家夢亦好想像秋稼成新春了在眼續<lb/>
我齋庖清<lb/>
　　呉傅朋以王逸少遺意作游絲之書古今所無恨<lb/>
　　未之見也為賦此詩<lb/>
呉侯能書聲不減銘瘞鶴臺郎今獨步誰數衛與索官<lb/>
<pb n="KR4d0145_SBCK_029-11b"/>
黄臨小楷老筆更沈著年來雞鶩間兒輩妄穿鑿超然<lb/>
出新意非用元和腳游絲隨春風忽向窻几落傳觀懍<lb/>
飛動安得此健藥自言臨池時屢閲更歲籥毫端幾百<lb/>
鍊始到蟲網絡誰云右軍後兹事秘冥漠一朝神明還<lb/>
千載宛如昨乃知鑪鎚妙信手皆合作於皇雲漢章神<lb/>
授等河洛光芒下照燭萬帖悉糟粕君命幸逢時當草<lb/>
鳯尾諾胡為尚留滯未便持漢<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>行看誠懸歸佳句題<lb/>
殿閣<lb/>
　　書局晚歸<lb/>
<pb n="KR4d0145_SBCK_029-12a"/>
平生麋鹿姿不意華屋居一為軒裳攖所得非所如弱<lb/>
跡踵諸彦清班直周廬蓬山切星辰牙籖明綺疏散帙<lb/>
喜所得懷鉛愧中虛暝歸復奚營一飽不願餘寧甘四<lb/>
立壁懶作三獻書高槐障熇煩清隂落庭除幽卧遂終<lb/>
日兹謀定非疎娟娟新月流翳翳歸雲舒懷人發浩歎<lb/>
屏營以踟蹰願言果歸志春波漲隋渠<lb/>
　　次韻胡德廣書懷<lb/>
大瓠既成實無用始欲剖鮒魚困車轍求活賴升斗我<lb/>
昔誦斯言感歎銘座右愼惜千金軀未欲聊俯就數子<lb/>
<pb n="KR4d0145_SBCK_029-12b"/>
磊落人好事真吾友相期竹西遊晚歲並耕耦如何窘<lb/>
窮途狺狺吠羣狗平生笑俗士反欲較妍醜譬如惡影<lb/>
人乃與影競走今復念邊陲未暇從田叟彈冠宜彚征<lb/>
子先我欲後世間樗與櫟拳曲自難揉<lb/>
　　陪諸公遊文雅臺憩法雲寺<lb/>
旅泊値秋晚登臨良亦佳高臺始基誰未覺歲月遐維<lb/>
梁漢寵弟非復莩附葭鳴鞭白雲上寳髻翻千鴉樽前<lb/>
第詞客坐使屈宋衙秖今竟何有蕪没荒煙斜秦墟仆<lb/>
翁仲楚俗悲章華空餘古招提老龎伴丹霞花氣侵客<lb/>
<pb n="KR4d0145_SBCK_029-13a"/>
袂松聲滿鄰家凄涼刧灰地半似篁竹遮坐久鴈橫野<lb/>
炊烟映簷牙似聞睢陽曲尚作兒童譁惜無斗酒酹水<lb/>
厄空嘗茶<lb/>
　　又<lb/>
向來卜幽期此樂眞雋永行尋野航渡俯玩雲水影追<lb/>
隨兩玉人妙語時灌頂平生訪古意到此方一騁所欣<lb/>
俱秃翁王事廢朝請且同陶淵明蓮社對宗炳晴軒納<lb/>
野色秋思浩千頃忽驚梨棗村身墮白鷗境飄零惬勝<lb/>
㑹老大惜餘景況當風露辰病鶴最先警留連淨名室<lb/>
<pb n="KR4d0145_SBCK_029-13b"/>
坐閲篆香冷還尋野田歸草樹斜復整有酒當再來悠<lb/>
悠詎能省<lb/>
　　陪諸公遊惠山<lb/>
兹山定中腴秀色乃如許連峰積蒼潤嵐氣亦如雨珍<lb/>
泉不浪出世俗那得取羣仙作佛供洒此玉池股甘寒<lb/>
飲天下瓶盎走膏乳兒嬉供茗事雲散入江渚當源起<lb/>
臺殿下瞰松柏古巍基首梁宋爽氣接呉楚我來値佳<lb/>
月濟勝得嵇吕聊分小蒼壁同振百年羽躋攀興未極<lb/>
落日在林莽卻立望翠屏中流駐鳴櫓<lb/>
<pb n="KR4d0145_SBCK_029-14a"/>
　　題通惠亭<lb/>
吾山皆中腴初不斷地脉淄澠嘗同味十里何所隔幽<lb/>
居愁逺汲悵望懸瀑白天公真解事分我膚寸澤無煩<lb/>
籜龍引中有玉池色煮茗聊餉君未須嫌水厄<lb/>
　　從呉禹功借徐鉉小篆帖以詩還之<lb/>
六書散浮雲篆籀世不數陵夷到草隸差别幾四五人<lb/>
皆逐曽玄不復知父祖中間尤可笑雞鶩紛去取孰為<lb/>
魯漆書況説周石鼔陽冰雖晚出妙意得千古後來繼<lb/>
者誰騎省人最許明窻出小軸驚歎手為拊平生箏笛<lb/>
<pb n="KR4d0145_SBCK_029-14b"/>
耳慣見沐猴舞一登韶濩堂方信有干羽援毫極摹倣<lb/>
涴壁類兒女秋蛇已成癖老腕徒自苦巻書還歸公職<lb/>
自愧韓愈<lb/>
　　食十月蕈<lb/>
佳蕈出何許南山白雲根畦丁入雲採徧以脱葉翻戢<lb/>
戢寸玉嫩纍纍萬釘繁中涵烟霞氣外絶沙土痕下筯<lb/>
極雋永加餐亦平溫伊昔貴公子鮮肥厭羔豚爭啖肉<lb/>
菌美共品天花尊居然此珍産以逺莫見論坐令五鼎<lb/>
味但飽三家村伊余少所嗜頭白歸故園日獲甘脆享<lb/>
<pb n="KR4d0145_SBCK_029-15a"/>
人言老饕存栮脯固已陋竹枯何足言從今大嚼處不<lb/>
復思屠門<hi>月有蕈出竹根正赤土人競食之曰竹枯蕈蜀人以菌雜難羊為腊寄逺號栮脯陽羨三</hi>
　　寄余仲誠<lb/>
千巖雪齊消煙日曖春事端憂昧佳節獨宿松下寺遶<lb/>
屋泉雨鳴焚香户深閉殘僧荷耡出幽鳥下庭戲將期<lb/>
道心復敢愜棲遁志起望君家雲風清鴈成字<lb/>
　　古鏡行<lb/>
我有辟邪鏡得之咸陽宫其隂為天池一母將九龍旁<lb/>
書負圖字土蝕如旋蟲緘以駭雞珍妙極倕之工請言<lb/>
<pb n="KR4d0145_SBCK_029-15b"/>
照逺近十里秋毫空豈不鑒脂澤所貴肝膽通問誰為<lb/>
此器太古非人功客聞重歎息意欲窺靈蹤高臺不辭<lb/>
倚恐客難稱容繩窮匣半啓四室來悲風日車當晝留<lb/>
羞澀如頑銅森然髪上指凜若臨霜鋒我還撫客手此<lb/>
豈世寳同揮涙兩無言掩鏡鞶囊中<lb/>
　　次高郵軍<lb/>
小雨靜林麓鵓鴣相應鳴移舟漾清淺薄晚荷風生歸<lb/>
鳥盡雙去潛魚時一驚菰蒲若無人渺渺炊烟横艇子<lb/>
檝迎我攜魚薦南烹月出殊未高疎林隱微明依投㑹<lb/>
<pb n="KR4d0145_SBCK_029-16a"/>
有處斗掛天邊城<lb/>
　　避地<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭野歩<lb/>
今日幸無雨天空出遙岑行行不知疲遂至春江潯汲<lb/>
路轉籬落人家在桑隂平疇漲清波隴麥如人深溝畎<lb/>
戲鳧鶩新蒲映浮沈我生本樵漁對此諧初心風物豈<lb/>
不好悲來自難任邊塵暗中原四海如驚禽黃屋狩萬<lb/>
里兩宫隔辰參龍移螻螘窺月晦蟾蜍侵宇宙有傾覆<lb/>
兹游豈嶇嶔消憂賴濁醪太息誰能斟<lb/>
　　庚午歲屏居零陵七月二十日以門揜候蟲秋為<lb/>
<pb n="KR4d0145_SBCK_029-16b"/>
　　韻賦五首<lb/>
幽人獨夜時潮落西川根渡口櫓聲急一江煙雨昏城<lb/>
頭短長更不寐聽譙門趺坐數千息焚香待朝暾<lb/>
暑退潦亦收瀟湘淨如染時觀自跳魚衝破青琬琰纎<lb/>
纎初弦月不受薄雲揜近村應漸寒已有鴉數㸃<lb/>
人生幾聰明日夜隙駒驟纔經花信風又過麥秋候吾<lb/>
非金石堅與世相邂逅胡為聞鐘鳴更歴路傍堠<lb/>
家山在何許渺渺彭蠡東人來數月程衣敝補道中昨<lb/>
宵青燈花似墜釵頭蟲兒飢女沈緜歲晚書未通<lb/>
<pb n="KR4d0145_SBCK_029-17a"/>
人言間闊者一日如三秋孤臣昔放逐七見天星周早<lb/>
汚高門地姓名記前旒如何天雞星不照湘南州<lb/>
<pb n="KR4d0145_SBCK_029-17b"/>
</p>
<p>
浮溪集卷二十九<lb/>
</p>
<p>
</p>
  </div>
</body>
</text>
</TEI>
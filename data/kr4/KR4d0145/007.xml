<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_007-1a"/>
浮溪集卷七<lb/>
　　　　　宋　汪　藻　撰<lb/>
　外制<lb/>
　　隆祐太后推贈制<lb/>
　　　曾祖<lb/>
朕惟國家諸后比徳姜任攷其淵源皆有所自非一時<lb/>
勲閥之後則累朝將相之家惟其先置社稷于安斯子<lb/>
孫享天下之養伊予太母實對前人既克濟于多艱盍<lb/>
推尊于奕世隆祐太后曾祖具官某早緣才奮式副時<lb/>
<pb n="KR4d0145_SBCK_007-1b"/>
須殄虵豕之妖肅清戎壘總貔貅之衆祗扈殿廬由功<lb/>
紀于太常故慶鍾于長樂念方伸猶子之禮何以慰弄<lb/>
孫之心是用特侈恩頒追崇祀始稽諸國典襚以王章<lb/>
活千人者封兹為顯報澤五世而斬豈限常規冀夫未<lb/>
泯之靈服我無窮之寵<lb/>
　　　曾祖母<lb/>
婦從夫母從子于隂功及物為難而能使百年之後三<lb/>
世之孫履六宫之尊閲四朝之久其積累豈淺也哉隆<lb/>
祐太后曾祖母具封某氏胄出名家化行中壼靜專恭<lb/>
<pb n="KR4d0145_SBCK_007-2a"/>
順蔚有采蘋之稱碩大光明衍為夢月之慶發源既鉅<lb/>
再世而興既推母黨之尊宜極祖慈之報乃侈脂田之<lb/>
舊用為泉穸之榮家國同休啟魏邦之吉壤雲來致享<lb/>
隆孟氏之新祧尚爾有知保兹無斁<lb/>
　　　祖<lb/>
朕以寡昧而託南面之尊于艱難而獲東朝之養欲厚<lb/>
外家之報孰如大父之親爰舉彝章用昭餘慶隆祐太<lb/>
后祖具官某戚畹之望將種之英沈迹下僚久抱孫呉<lb/>
之學流芳後裔蔚為馬鄧之家方隆坤育之儀盍煥廷<lb/>
<pb n="KR4d0145_SBCK_007-2b"/>
揚之寵惟顯親孝之終也徳本身修乃自義率而推之<lb/>
恩從祖始錫上公之峻秩荒大國之新封持我命書告<lb/>
于園邑<lb/>
　　　祖母<lb/>
朕惟烝畀祖妣以洽百禮王者所以祀其先也雖吾羣<lb/>
臣亦得用此豈國家奉太母之尊而恩不及再世哉隆<lb/>
祐太后祖母具封某氏克承姆訓夙有閨風生子則賢<lb/>
初肇紀侯之慶至孫而大遂開渭水之祥天命既新坤<lb/>
儀方肅宜崇二室之配用赫九原之光推本徽音孰致<lb/>
<pb n="KR4d0145_SBCK_007-3a"/>
思齊之盛相攸吉壤莫如全冀之雄尚我寵靈行于㝠<lb/>
漠<lb/>
　　　父<lb/>
明徳髙漢兩京本伏波之貽慶懿安佑唐四世由代國<lb/>
之能賢於赫予家有嚴聖母更夷險于二紀繫安危于<lb/>
九重欲報之恩當循其本隆祐太后父具官某丕承徐<lb/>
國逮事泰陵早奮迹于周行獨有聲于外戚才堪共理<lb/>
屢分藩屏之符謀必折衝幾秉齋壇之鉞雖國勲之屢<lb/>
紀于人爵以未酬乃積隂功用隆坤極念慈闈之方正<lb/>
<pb n="KR4d0145_SBCK_007-3b"/>
于䘏典以疇先爰正台躔用宏禰廟為國家肺腑之式<lb/>
慰宫壼葛覃之思逝魄如存垂休曷已<lb/>
　　　母<lb/>
后為王之貳繄徳是宜母者女之師非賢曷似仰惟坤<lb/>
載懋育寰區伊厥範之非常于所生而可見爰加異數<lb/>
用發幽光隆祐太后母具封某氏以淑惠之資配髙明<lb/>
之族身先胎教早成衣練之賢家積隂功遂發造舟之<lb/>
慶念隆長信之奉宜飾觀津之藏爰出明緡進封大國<lb/>
煥魚軒之故秩旌沙麓之初祥亢爾夫宗光吾戚里<lb/>
<pb n="KR4d0145_SBCK_007-4a"/>
　　宣和皇后推贈推封制<lb/>
　　　曾祖贈太保<lb/>
塗山有娀有莘皆古諸侯國也以積功累行啓天子后<lb/>
妃之祥然本大源深必數世而後見繇今比昔天豈吾<lb/>
欺宣和皇后曾祖具官某挺獨善之資勵久幽之操太<lb/>
隂叶夢兆百年積徳之餘華衮升班爲三室薦饎之首<lb/>
屬興大隧之感遥正東朝之儀爰錫命書載光前烈正<lb/>
公台之顯秩加帝保之隆名尚作曾孫之休永爲太上<lb/>
之輔<lb/>
<pb n="KR4d0145_SBCK_007-4b"/>
　　　曾祖母贈越國夫人<lb/>
后妃上直四星母育天下其流慶之源固豈一世之積<lb/>
哉宣和皇后曾祖母具封某氏以淑徳宜内外之親以<lb/>
隂功篤幽明之祐乃啟當熊之懿實開降<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>之祥既升<lb/>
配于至尊宜推崇于所本爰旌泉壤載啟湯封庶潛徳<lb/>
之顯融與始基而緜逺<lb/>
　　　祖贈太傅<lb/>
儷極之尊世無比者抱孫之澤今乃見之矧天下不足<lb/>
解憂雖聖人無以加孝其于母黨敢廢邦彝宣和皇后<lb/>
<pb n="KR4d0145_SBCK_007-5a"/>
祖具官某秉徳自彊韜光不試雖心游物外無汾陽髙<lb/>
密之勳然慶衍家餘有和熹懿安之裔方興懷于所恃<lb/>
盍加寵于其先是用慰我親闈顯其祖武升一品公台<lb/>
之貴為二南風化之光精爽如存寵靈奚逺<lb/>
　　　祖母贈徐國夫人<lb/>
朕惟宣和皇后懋俔天之徳儲夢日之休誕育眇躬纂<lb/>
承丕緒雖正宫闈之號尚遙親膝之歡乃寵家庭先崇<lb/>
祖配宣和皇后祖母具封某氏稟靈有自漸徳惟深早<lb/>
積閨中之仁百神所相遂生天下之母再世而昌既成<lb/>
<pb n="KR4d0145_SBCK_007-5b"/>
位于后坤兹加封于王妣春秋合享上齊帝傅之夫今<lb/>
古緜休下視公師之子便蕃所及肸蠁其承<lb/>
　　　父贈太師<lb/>
朕膺圖籍之尊念庭闈之報雖少康之承禹後實本有<lb/>
仍然文帝之自代來未迎薄后爰稽列聖之典載錫外<lb/>
家之恩宣和皇后父具官某善積諸躬實孚于衆是生<lb/>
聖女親育朕躬方進䇿于長秋宜顯親于厚夜眷惟禰<lb/>
廟之寵已極台躔之崇用是襚以蜜章班之衮職赫外<lb/>
家之孝祀慰吾母之慈心往厚所憑永綏乃後<lb/>
<pb n="KR4d0145_SBCK_007-6a"/>
　　　母封福國夫人<lb/>
周詩言后妃者無慮數篇而獨以葛覃為后妃之本豈<lb/>
非恭儉節用化天下以婦道者自其父母家始哉宣和<lb/>
皇后母具封某氏為女有事親之孝為婦有儀家之賢<lb/>
為母有積慶之實乃生柔徳作合清躬既陟中宫丕顯<lb/>
思齊之徳盍隆外氏大開新野之封以衍脂田之腴以<lb/>
增園邑之奉尚垂景福式稱嘉名<lb/>
　　李綱用登極恩封贈制<lb/>
　　　父䕫<lb/>
<pb n="KR4d0145_SBCK_007-6b"/>
木之升者本大而實蕃水之積者源深而流廣故自古<lb/>
真賢之命世必其先盛徳之傳家具官某道本中庸氣<lb/>
全剛大潛心聖域蔚為學者之宗晦迹卿聨靡逐世人<lb/>
之好名浮于位祉集其門是生謀國之英佐我中天之<lb/>
業肆因大賚載舉彝章正維垣一品之尊為窀穸九原<lb/>
之慶以遂顯親之志以崇教子之功尚爾幽間服吾襃<lb/>
寵<lb/>
　　　母呉氏<lb/>
朕惟哀哀父母生我劬勞者古孝子不得終養之詩也<lb/>
<pb n="KR4d0145_SBCK_007-7a"/>
故每于國家大慶緣人情而厚追封之典況相臣汝之<lb/>
自出顧可以不襃哉具封某氏家本望族嬪于名卿慶<lb/>
善所鍾是生人傑與吾同徳有此茂恩載宏脂澤之封<lb/>
用示泉扃之寵其欽襃顯慰爾子孫<lb/>
　　　妻張氏<lb/>
朕嗣承大統凡公卿士大夫之家無不預被其澤也矧<lb/>
以徳配吾任職之相者顧可以不襃哉爾婉淑之稱為<lb/>
時婦表傳中郎之業既以名家知京兆之賢自其平日<lb/>
肆因大賚載舉彝章宏湯沐之舊封渙閨門之新渥汝<lb/>
<pb n="KR4d0145_SBCK_007-7b"/>
其任壼内之責使汝夫專國家之憂克濟艱難則爲汝<lb/>
慶<lb/>
　　李綱封贈制<lb/>
　　　曾祖僧護贈少保<lb/>
君子之澤更五世而未衰國家之恩雖九原而必及具<lb/>
官某潛徳不耀老于鄉閭慶鍾其家既逺而大是生元<lb/>
弼濟朕中興肆于秉政之初伸汝顯親之志進居帝保<lb/>
兹謂公台尚繄明靈歆此光寵<lb/>
　　　曾祖母盧氏廖氏龔氏已贈郡夫人贈國夫人<lb/>
<pb n="KR4d0145_SBCK_007-8a"/>
婦人之秩繫其夫與其子孫今汝夫登帝保之尊而三<lb/>
世之孫則吾大丞相是也亦可以為榮矣具封某氏出<lb/>
于名家克配君子慶積而大實生英賢致身廟堂秉徳<lb/>
陪朕屬此延登之寵伸其追逺之誠正位小君改封大<lb/>
國尚其精爽不昧欽承<lb/>
　　　祖賡贈少傅<lb/>
賢者之報不必在身大夫之家則知尊祖矧吾元弼出<lb/>
汝慶門其于大父之親可後羣臣之寵具官某家傳經<lb/>
術世稟義方教子以忠既肯畬而且穫至孫而大遂自<lb/>
<pb n="KR4d0145_SBCK_007-8b"/>
葉以流根肆于柄任之初知汝隂功之自進居帝傅兹<lb/>
謂公台尚繄明靈歆此休命<lb/>
　　　祖母黄氏饒氏已贈郡夫人贈國夫人<lb/>
吾與大丞相朝夕論天下事親莫二焉而爾為之祖妣<lb/>
嗚呼亦榮矣其于褒叙之典可不厚哉具封某氏禀性<lb/>
淑靈來嬪望族積慶流祉是生英賢光復中興為吾伊<lb/>
吕爰正魚軒之秩大開脂澤之封庶㡬明靈服我休命<lb/>
　　　父䕫贈少師制<lb/>
謝裒以晉名士老于太常而慶集謝安李栖筠以唐直<lb/>
<pb n="KR4d0145_SBCK_007-9a"/>
臣終于御史而寵歸吉甫蓋爵祿不酬于盛徳則子孫<lb/>
必饗其令名具官某如古耆儒登時膴仕學精以博得<lb/>
聖人至當之歸志大而剛有君子後彫之操早正樂卿<lb/>
之位晚登延閣之班亷靜無求優游卒歲既辭榮而不<lb/>
有宜流祉于無窮生此真賢與予同徳肆遇登庸之始<lb/>
爰加襃寵之優進位公師用光泉壤以示籯金之訓以<lb/>
明畬穫之功尚爾英魂服予休命<lb/>
　　　母呉氏已封郡夫人進封國夫人<lb/>
朕讀衞人寒泉之詩覽魯侯壽母之章而知人子以不<lb/>
<pb n="KR4d0145_SBCK_007-9b"/>
得終養為恨而以及親為榮也具封某氏壼範有聞嬪<lb/>
于雋老是生賢子佐朕中興爰因柄任之初益侈胙封<lb/>
之舊尚期精爽不昧欽承<lb/>
　　　妻張氏已封郡夫人進封國夫人<lb/>
朕惟公卿大夫以學識自見于功名之㑹者豈獨師友<lb/>
淵源之力哉亦内徳有助焉耳具封某氏族出華大嫓<lb/>
于宗工讀父之書勉夫以正肆予論相并寵其家爰開<lb/>
大國之封正爾小君之號是為光寵無怠欽承<lb/>
　　顔岐初任執政封贈制<lb/>
<pb n="KR4d0145_SBCK_007-10a"/>
　　　曾祖仲昌<lb/>
孔氏顔氏皆魯國之望孔氏繇秦漢以來本支蟬聨文<lb/>
獻相屬而顔氏僅聞于宋齊之間至唐方顯今孔氏稍<lb/>
㣲矣而爾家三世皆有令聞為國光輝搢紳所慕豈聖<lb/>
賢之澤所行者逺其興也固自有次第哉具官某言為<lb/>
人師行為世表以學從仕棲遲一官若子若孝前英後<lb/>
喆究觀厥慶其徳可知爰因登俊之辰俾遂篤親之志<lb/>
加之峻秩振爾遺芳豈惟世家增譜牒之榮抑使士夫<lb/>
知為善之報<lb/>
<pb n="KR4d0145_SBCK_007-10b"/>
　　　祖太初<lb/>
朕思鳧繹之賢其流風遺書具存而其人不及見也雖<lb/>
後世無聞猶當有以襃大之矧其孫預吾機政而寵綏<lb/>
之數出于常典者哉具官某道徳文章著于當代發明<lb/>
古學獨得孟軻之傳疏闢化源聿興魯國之緒家承厥<lb/>
範再世似之皆因特起之招繼被非常之用雖其躬可<lb/>
貴寧須人爵之崇然以澤上覃難廢邦彝之舊宜頒宫<lb/>
保之命往赫冢祠之光庶爾名揚令吾俗厚<lb/>
　　　父復<lb/>
<pb n="KR4d0145_SBCK_007-11a"/>
昔漢陳寔以道理髙世而其子紀紀子羣皆有令名信<lb/>
史書之以為盛事今吾顔氏亦庶㡬焉具官某嗣謙退<lb/>
之風得精深之學氣剛而行峻用以立朝言信而文醇<lb/>
見于垂世早被裕陵之眷晚登延閣之華有子而賢弼<lb/>
古之治爰因聞政之始用奬教忠之能繇法從之舊班<lb/>
正宫師之新秩魂而不昧尚克享之<lb/>
　　滕康初任執政封贈制<lb/>
　　　曾祖<lb/>
蕭瑀事唐八葉相傳而益大王祥在晉百年雖逺而屢<lb/>
<pb n="KR4d0145_SBCK_007-11b"/>
興厥惟衣冠不絶之家必有廊廟非常之器今吾滕氏<lb/>
亦庶幾焉具官某學道聖賢傳家忠孝遙遙譜牒早為<lb/>
族黨之華奕奕子孫常出鄉評之右既厥鍾之茂盛宜<lb/>
所報之綿長當此艱難生吾英傑竝屬延登之始爰加<lb/>
追錫之榮納襚重泉升班亞品尚焄蒿之不昧知焜燿<lb/>
于無窮<lb/>
　　　曾祖母陳氏王氏<lb/>
婦人之徳其賢不出于閨門王者之恩所報必通于泉<lb/>
壤非爾後昆之有立安能數世而益光具封某氏挺柔<lb/>
<pb n="KR4d0145_SBCK_007-12a"/>
婉之資配髙明之族化行于内既壼範之潛修慶衍其<lb/>
餘遂家聲之遐振因聞孫之入輔擇吉壤以增封正邦<lb/>
國小君之儀煥宗祧初室之祀其祚乃後永孚于休<lb/>
　　　祖<lb/>
大夫之家則知曾祖賢者之報不必在身矧吾近輔之<lb/>
賢出汝慶門之大盍加異數用發幽光具官某養志安<lb/>
恬禔身孝謹力探載籍自表于儒先漫仕周行靡求于<lb/>
宦達觀本支之相望知朝夕之所存襃章以子而既窮<lb/>
恤典因孫而更越錫儲宫之峻秩揜家牒之前休往體<lb/>
<pb n="KR4d0145_SBCK_007-12b"/>
</p>
<p>
蜜章永安泉穸<lb/>
　　　祖母張氏鄭氏<lb/>
位之尊者禮不可以不稱功之茂者報不可以不隆今<lb/>
吾二三執政大臣非其材者莫得而居也既在兹選矣<lb/>
雖祖妣皆與榮焉非稱情文而為之報也哉具封某氏<lb/>
閨風靜專母道慈懿以子而貴既參象服之朝至孫而<lb/>
昌復侈脂田之賜爰因初命載錫湛恩煥魚軒之舊儀<lb/>
明柱石之新紀九原雖邈不顯其承<lb/>
　　　父<lb/>
<pb n="KR4d0145_SBCK_007-13a"/>
璧琮之璞必出于方流松柏之材豈生于近阜注意功<lb/>
名之㑹每求忠孝之家具官某識造㡬微氣函剛大知<lb/>
言之要文章為後學之宗直道而行議論得古人之正<lb/>
早挺險夷之節晩齊得喪之心雖嗟顔駟之不逢終喜<lb/>
臧孫之有後是生人傑參預政機因其履位之初懋以<lb/>
報親之典正宫師之峻秩隆廟祀之新儀旌而教子之<lb/>
忠成朕得人之慶盍緣肸蠁來對寵光<lb/>
　　　母常氏<lb/>
父母之有令子猶國家之有良臣皆人之所願然也今<lb/>
<pb n="KR4d0145_SBCK_007-13b"/>
吾用康任樞筦之事而實汝之所生蓋同其慶也其追<lb/>
封之典顧可以不厚哉具封某氏出于名家端靜有法<lb/>
配黔婁之徳蓋嘗以道而相安生仲郢之材非止于先<lb/>
而無愧既有柄朝之命宜疏飾壤之恩荒千里之新封<lb/>
發九原之潛懿榮魂如在茂渥其承<lb/>
　　　故妻張氏<lb/>
朕閔士大夫之家同艱難于婚宦之初而不得其貴寵<lb/>
也于疏恩之際既追榮其先則并及焉所以正風化之<lb/>
端厚人倫之本也具封某氏世胄髙華嬪吾碩輔牛衣<lb/>
<pb n="KR4d0145_SBCK_007-14a"/>
之泣雖效于生前翟茀之朝但榮于身後咸寜吉壤兹<lb/>
謂新恩從汝舅姑承休無斁<lb/>
　　　妻朱氏<lb/>
古者諸侯之妻必齊姜宋子所以取其族出之大聞見<lb/>
之華有夙夜相成之道稱其服飾之盛而與君子偕老<lb/>
也豈今公卿室家為助于内者其賢遽不如古哉具封<lb/>
某氏以崇寧大臣之子嫓吾樞輔之賢婉孌靜專壼儀<lb/>
甚著小君之號非爾孰宜爾其勉夫子以功名忠孝之<lb/>
事協濟艱難無愧周詩所云則吾當屢封特封不一封<lb/>
<pb n="KR4d0145_SBCK_007-14b"/>
而已也可不懋哉<lb/>
　　桂州甘氏年九十可封太孺人制<lb/>
朕恢崇孝治尊禮髙年嘉涵養之遐區有期頤之壽母<lb/>
爰加封邑以厚人倫庶㡬萬里之慶門尚見七朝之遺<lb/>
俗<lb/>
　　掌設王氏典言呉氏竝轉國夫人制<lb/>
朕自潛藩入承大統汝祗婦職常侍宫闈其遷大國之<lb/>
封以視小君之秩益思淑慎用對寵休<lb/>
　　宣和皇后姪女母呉氏封恭人制<lb/>
<pb n="KR4d0145_SBCK_007-15a"/>
朕感潁谷封人之言于母黨之親未嘗不致意也以爾<lb/>
常事外家實生息女宜加封號以示異恩尚保厥休無<lb/>
忘所命<lb/>
　　恭福帝姬追封隋國公主制<lb/>
尚親慈幼本骨肉之至情追逺厚終有邦家之令典具<lb/>
封某受靈寶緯毓粹璇源方欣設帨之祥已遇逝川之<lb/>
戚既安厚夜宜錫新章爰開主邑之封用正王姬之號<lb/>
尚期婉淑不昧欽承<lb/>
<pb n="KR4d0145_SBCK_007-15b"/>
</p>
<p>
浮溪集巻七<lb/>
</p>
<p>
</p>
  </div>
</body>
</text>
</TEI>
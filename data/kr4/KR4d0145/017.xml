<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_017-1a"/>
浮溪集巻十七<lb/>
　　　　　宋　汪　藻　撰<lb/>
　諡議<lb/>
　　恭上隆祐皇太后諡議<lb/>
臣伏奉敕命禮部狀據太常寺申今來大行隆祐皇太<lb/>
后崩合差諡議官差臣撰諡議者臣謹上議曰臣聞承<lb/>
天者地也所以凾六氣而熙嵗功配陽者陰也所以分<lb/>
四時而成物化儷宸極者后也所以奉宗社而隆化基<lb/>
故古之母儀天下者生也薦之尊名終而述其大行三<lb/>
<pb n="KR4d0145_SBCK_017-1b"/>
代尚矣靡得而詳在漢則明徳和熹著稱于前在唐則<lb/>
文徳懿安垂紀于後皆所以揭椒塗之範炳彤管之輝<lb/>
巍巍乎與帝徳竝隆不可貶已洪惟大行隆祐皇太后<lb/>
躬聖善之徳茂柔明之資粤自先正魏王有功仁祖之<lb/>
世王室所賴旂常紀之其澤深慶綿用集我太母惟我<lb/>
太母基迹元祐嬪于泰陵逮事宣仁欽聖兩宫禀二南<lb/>
之規兼四教之善正位宫掖三十餘年含洪廣大而體<lb/>
坤道之常進退存亡而得聖人之正及靖康初載天割<lb/>
我家二帝出郊中原無統列辟相視莫知所圖我太母<lb/>
<pb n="KR4d0145_SBCK_017-2a"/>
起于危疑之中自任以天下之重手援大寳授之聖明<lb/>
當方隅傾側之時序璇厯纂承之次雖文母以十亂興<lb/>
周不能過也已而六飛南渡按蹕武林元凶闚朝宄自<lb/>
内作天下之勢甚于綴旒我太后投袂而履禍機立談<lb/>
而銷逆祲坐使天地復正三辰復明四方元元悉免塗<lb/>
炭雖媧皇以鍊石補天不能過也既勲猷崇極如此而<lb/>
乃抑華敦儉率禮蹈和塞私謁之塗裁外家之寵清浄<lb/>
謙沖而以道為本沈潛剛克而與神為謀擁佑聖躬殫<lb/>
誠盡愛煌煌乎度越麟趾思齊之上矣方期清我甸服<lb/>
<pb n="KR4d0145_SBCK_017-2b"/>
駕旋舊京䖍奉翟車謁款宗廟極四海之養即東朝之<lb/>
安而昊天不辰禍結慈極親蠶告畢方開盛夏之祥隙<lb/>
駟難留遽揜長秋之御兹天子追慕悼心失圖歎厚載<lb/>
之中傾痛仙遊之不返雖遂服不可勉從朞嵗之喪而<lb/>
興哀無時每過舉音之節由是命有司攷易名之典懋<lb/>
飾終之儀告于神明節以四惠庶幾有以彰淑則而暢<lb/>
徽音謹按諡法明徳有功曰昭視民如子曰慈聰明睿<lb/>
智曰獻安民有功曰烈若乃兩值時變當陽御簾基圖<lb/>
既安即復明辟澤及萬世與天無窮非明徳有功耶寢<lb/>
<pb n="KR4d0145_SBCK_017-3a"/>
興焦勞言動懇惻冒風濤兵革之險濟宇宙生靈之艱<lb/>
非視民如子耶察興替之端知變通之利親庶政以任<lb/>
溥天之責奉真人以膺神器之歸非聰明睿智耶中微<lb/>
之緒而我振之大亂之原而我窒之從容房帷密斡鴻<lb/>
造非安民有功耶嗚呼道之大者理謝形容名之尊者<lb/>
言絶稱謂故古者賤不誄貴幼不誄老而皇后之諡則<lb/>
請之于廟示雖天子必有尊也況我太后盛徳元功夐<lb/>
無前比豈承學之臣所能擬議意者必受成于宗廟為<lb/>
足以對在天之靈大行隆祐皇太后諡議宜以祖宗之<lb/>
<pb n="KR4d0145_SBCK_017-3b"/>
命錫之曰昭慈獻烈皇后臣謹議<lb/>
　䇿問<lb/>
　　試館職䇿題一首<lb/>
問王者之有天下一曰創業二曰守文三曰中興而議<lb/>
者以守文為易創業次之中興為難周之宣王漢之光<lb/>
武晉之元帝唐之肅代皆中興之君也其一時所用豪<lb/>
傑國家恃以為廢興存亡者蓋粲然于今有不可揜者<lb/>
矣宣王所任者仲山甫光武所任者鄧禹元帝所任者<lb/>
王導而肅代無聞焉然唐卒復舊物與周漢竝隆而元<lb/>
<pb n="KR4d0145_SBCK_017-4a"/>
帝立國之基顧反不及之者何也或謂唐所以中興者<lb/>
李光弼郭子儀之功然是二臣者皆武夫提兵未嘗得<lb/>
預廟謨之勝者也亦可與仲山甫鄧禹王導比耶光武<lb/>
之諸將未必皆為李郭下者而後世以再造漢室禹為<lb/>
元勲觀禹暮年威望亦少損矣而耿賈呉祭之徒卒不<lb/>
敢與之齒者豈有説乎主上系隆大統求賢如不及將<lb/>
屈羣䇿復中原凡在朝廷者于康濟之畫所當講求而<lb/>
獻也敢問四代之君任人之方與其將相救時之術孰<lb/>
得孰失孰可以為法于今孰于當時有遺恨而可為後<lb/>
<pb n="KR4d0145_SBCK_017-4b"/>
世鑒者願悉著于篇毋隠<lb/>
　序跋<hi>後附題説書</hi>
　　蘇魏公集序<lb/>
所貴于文者以能明當世之務達羣倫之情使千載之<lb/>
下讀之者如出乎其時如見其人也若夫善立言者不<lb/>
然文雖同乎人而其所以為文有非人之所得而同者<lb/>
孟子七篇之書敘戰國諸侯之事與夫梁齊君臣之語<lb/>
其辭極于辯愽若無以異乎戰國之文也掦子之書數<lb/>
萬言言秦漢之際為最詳簡雅而閎深若無以異乎西<lb/>
<pb n="KR4d0145_SBCK_017-5a"/>
漢之文也至其推性命之隱發天人之微粹然一歸于<lb/>
正使學者師用比之六經則當時所謂儀秦谷永杜欽<lb/>
輩豈惟無以望其門牆殆冠履之不侔也宋興百餘年<lb/>
文章之變屢矣楊文公倡之于前歐陽文忠公繼之于<lb/>
後至元豐元祐間斯文㡬千古而無遺恨矣蓋吾宋極<lb/>
盛之時也于是丞相魏國蘇公出焉以博學洽聞名重<lb/>
天下者五十餘年卒用儒宗位宰相一時髙文大冊悉<lb/>
出其手故自熙寧以來國家大號令朝廷大議論莫不<lb/>
于公文見之然公事四帝以名節始終其見于文者豈<lb/>
<pb n="KR4d0145_SBCK_017-5b"/>
空言哉論政之得失則開陳反覆而極于忠論民之利<lb/>
病則援據該詳而本于恕有所不言則已既言于上矣<lb/>
舉天下榮辱是非莫能移其所守可謂大臣以道事君<lb/>
者也若其講明經術之要練達朝廷之儀下至百家九<lb/>
流律歴方技之書無不探其源綜其妙者在公特餘事<lb/>
耳此所以一話言一章句皆足以垂世立教革澆浮而<lb/>
已媮薄與軻雄之書百世相望而非當時翰墨名家者<lb/>
所能彷彿也公元豐中受詔為華夷魯衛録書成序之<lb/>
以獻神宗讀之曰説卦文也今攷其書信然則公之他<lb/>
<pb n="KR4d0145_SBCK_017-6a"/>
文可知矣公歿四十年公之子攜始克集公遺文得詩<lb/>
若干内外制若干表奏章疏誌銘雜説若干使藻預觀<lb/>
焉藻少習公文以不獲拜公爲恨者也今乃盡得其書<lb/>
讀之可謂幸矣故謹識其端而歸其書于蘇氏紹興九<lb/>
年三月十五日顯謨閣學士左中大夫提舉江州太平<lb/>
觀汪藻序<lb/>
　　吴園先生春秋指南序<lb/>
六經惟春秋爲仲尼作聖人見其所志之書也學而不<lb/>
明乎是非何以爲人治而不明乎賞刑何以爲國此書<lb/>
<pb n="KR4d0145_SBCK_017-6b"/>
之所以作而為萬世法也雖曰以匹夫而行天子事有<lb/>
所謂婉而成章者然其褒貶一出乎天下是非之公豈<lb/>
故為殊絶甚髙之論使後人有不可及之歎哉不知班<lb/>
固何所受之立為弟子退而異言之説開後世諸儒相<lb/>
詬病之端使當時誠有異同不應復云游夏之徒不能<lb/>
贊一辭也孟子去孔子百餘年于書武成詩雲漢莫不<lb/>
疑之至春秋則曰詩亡然後春秋作孔子成春秋而亂<lb/>
臣賊子懼知我者春秋罪我者春秋而已未嘗片言置<lb/>
疑于其間也彼亂臣賊子者豈曉然知道理之人哉一<lb/>
<pb n="KR4d0145_SBCK_017-7a"/>
見春秋而知懼焉非懼聖人之書也懼天下是非之公<lb/>
也自三傳興而聖人之經始不勝其繁好異者曰聖人<lb/>
之言窅然幽深必有不可以近情常理度者當冥思而<lb/>
力探之于是枝葉蕃滋無所不至人人務其已説之勝<lb/>
而莫知求至當之歸乃至子而以父學為非弟子而以<lb/>
師説為愚況其他哉則春秋不明三傳亂之也本朝自<lb/>
熙寧以來學者廢春秋不用數十年間篤學而好之者<lb/>
蓋不為無人然一時章分句析之學勝故雖春秋亦穿<lb/>
鑿破碎而不見聖人之渾全政和間余過山陽呉園先<lb/>
<pb n="KR4d0145_SBCK_017-7b"/>
生張公在焉先生謂余曰學春秋而不編年無以學為<lb/>
也吾嘗以諸國縱横列而類見之聖人之意了然矣當<lb/>
令子見吾書余未及受而先生亡未幾先生之書盛行<lb/>
于士大夫間因得伏而讀之曰嗟乎聖人之意豈逺人<lb/>
哉曲學蔽之耳先生閉户讀書二十餘年其見于世者<lb/>
固已碩大光明而所出裁一二而已則求聖人之心而<lb/>
得之者豈獨此書哉雖然以此書攷之先生之志亦可<lb/>
以槩見矣紹興十年七月門人汪藻序<lb/>
　　鮑吏部集序<lb/>
<pb n="KR4d0145_SBCK_017-8a"/>
括蒼鮑欽止既卒若干年其子延祖始裒欽止之詩為<lb/>
小集若干巻屬藻序藻為之言曰古之作者無意于文<lb/>
也理至而文則隨之如印印泥如風行水上縱横錯綜<lb/>
燦然而成者夫豈待繩削而後合哉六經之書皆是物<lb/>
也逮左氏傳春秋屈原作離騷始以文自成為一家而<lb/>
稍與經分漢公孫弘董仲舒蕭望之匡衡以經術顯者<lb/>
也司馬遷相如枚乘王襃以文章著者也當是時已不<lb/>
能合而為一況凌夷至于後世流别而為六七靡靡然<lb/>
入于流連光景之文哉其去經也逺矣本朝自熙寧元<lb/>
<pb n="KR4d0145_SBCK_017-8b"/>
豐士以談經相高而黜雕蟲篆刻之習庶㡬其復古矣<lb/>
然學者用意太過文章之氣日衰欽止少從王氏學又<lb/>
嘗見眉山蘓公故其文汪洋閎肆粹然一本于經而筆<lb/>
力豪放自見于馳騁之間深入墨客騷人之域于二者<lb/>
可謂兼之自黄魯直張文潛沒欽止之詩文獨行于世<lb/>
而詩尤髙妙清新每一篇出士大夫口相傳以熟余嘗<lb/>
恨未見其全書晚得此集讀之曰嗟乎欽止于斯文可<lb/>
謂毫髪無遺憾矣欽止諱慎由欽止其字也風度凝逺<lb/>
如晉宋間人談笑風生坐者皆屈家藏書萬餘巻率手<lb/>
<pb n="KR4d0145_SBCK_017-9a"/>
下雌黄非讎得其真不止故當時諸公交口稱譽且論<lb/>
薦之崇寧中天子召見者數人上獨偉視欽止即日除<lb/>
尚書郎居無何不合去出為郡守部使者久之方嚮用<lb/>
欽止而欽止以疾廢于家矣故士大夫莫不惜其才不<lb/>
克施而見于世者特詩文而已也故錄欽止之生平大<lb/>
槩而併見之<lb/>
　　呻吟集序<lb/>
造物者輕與人以富貴夀考而重與人以令名自古富<lb/>
貴未嘗一日無人久生而長世者亦每每有之率逌然<lb/>
<pb n="KR4d0145_SBCK_017-9b"/>
與草木俱腐世初不知其嘗有是人也以童烏也而夭<lb/>
以王輔嗣衛叔寳也而天以李元賓李長吉也而夭是<lb/>
數子皆天才卓超非偶然而生游戲須臾之間已暴白<lb/>
于世如此較之久生長世者大都不過數十年之頃耳<lb/>
彼今安在哉而貽聲名以資説土者炳然至今雖垂之<lb/>
無窮可也使數子復生肯以此易彼乎元祐初異人軰<lb/>
出蓋本朝文物全盛之時也邢敦夫于是時以童子游<lb/>
諸公間為蘇東坡之客黄魯直張文潛秦少游晁无咎<lb/>
之友鮮于大受陳無已李文叔皆屈輩行與之交雖不<lb/>
<pb n="KR4d0145_SBCK_017-10a"/>
幸短年而東坡以爲足以藉手見古人魯直以爲足以<lb/>
不朽无咎以爲足以追逐古人今呻吟集是也敦夫卒<lb/>
六十餘年而其姪總出此書于是敦夫之詩文盛行于<lb/>
時與黄秦晁張並傳信諸公許可爲知言也嗚呼敦夫<lb/>
尚何求哉得此不悼不幸于土中矣<lb/>
　　胡先生言行録序<lb/>
自孔子沒諸儒以學名家固無世無人而其間必有卓<lb/>
然名世者徳與言稱當時師之後世尊之以漢四百年<lb/>
所得者揚雄以唐三百年所得者韓愈如董仲舒鄭康<lb/>
<pb n="KR4d0145_SBCK_017-10b"/>
成王通孔頴達之徒非無益于後世也仲舒倡災祥之<lb/>
説王通襲聖人之迹康成頴達守區區訓詁之文學者<lb/>
疑焉此二子所以巋然獨為後世宗也宋興八十餘年<lb/>
至慶厯皇祐間儒學無愧于古矣當時學者以泰山孫<lb/>
明復徂徠石守道海陵胡先生為師而先生之門為最<lb/>
盛弟子各以其經轉相傳授常數百人仁義禮樂之風<lb/>
藹然被乎東南公卿偉人由先生之門而出者接踵于<lb/>
時蓋數十年未已也熙寧以來學者非王氏不宗而先<lb/>
生之學不絶如綫矣然識者知其必興逮今天子一新<lb/>
<pb n="KR4d0145_SBCK_017-11a"/>
斯文力去黨錮之弊訪先生之後得其孫滌而官之繇<lb/>
是先生之學復振耀流通人人讀先生之書如慶厯皇<lb/>
祐時先生雖嘗再至京師為太學官侍經天章閣而教<lb/>
授呉興為最久其建太學京師也又嘗下呉興取先生<lb/>
之法為法則呉興者先生之洙泗也紹興八年錢塘闗<lb/>
注子東主呉興學而先生之孫滌在焉相與裒先生遺<lb/>
書將以布之天下慰學者之思得先生易書若干篇中<lb/>
庸義若干篇既藏之學宫矣又錄先生言行若干條為<lb/>
一帙孟子曰君子之澤五世而斬小人之澤五世而斬<lb/>
<pb n="KR4d0145_SBCK_017-11b"/>
予未得為孔子徒也言君子小人雖賢否不同而澤之<lb/>
所施同乎有盡惟義理之在人心為無窮雖傳之百世<lb/>
可也則先生之學復行固宜然子東所以求先生之書<lb/>
者豈徒為循誦習傳而已哉將以美風俗新人材于是<lb/>
乎在可謂知先生所以望後世之意者矣紹興十年七<lb/>
月汪藻序<lb/>
　　題竹林七賢圖<lb/>
竹林七賢西晉之士也獨山濤王戎仕顯餘悉以其志<lb/>
終七賢之在晉猶管寧華歆邴原之在魏也士賤華歆<lb/>
<pb n="KR4d0145_SBCK_017-12a"/>
邴原而貴管寜者以遁跡遼東不立魏朝七賢高蹈竹<lb/>
林無愧于寧矣顔延年五君詠不數山王者豈無意哉<lb/>
此畫竒甚決非近世所能為恨不得其人必有能辨之<lb/>
者<lb/>
　　書陳文惠公逸事後<lb/>
文惠陳公相仁祖每内批夜漏下不過十刻忽夜分有<lb/>
御封至私第公不啟封來日袖至榻前屛奏曰今中宫<lb/>
虚位張貴妃有寵恐姦人附㑹請正母儀非陛下本意<lb/>
有不得已者若誠此事臣不敢啟封以示同列仁祖首<lb/>
<pb n="KR4d0145_SBCK_017-12b"/>
肯曰姑置之妃即追冊温成后也當時于墓刻神道碑<lb/>
不敢書公薨百餘年公之曽孫右中大夫直秘閣兗始<lb/>
錄以示人嗚呼兹舉也天下之治亂繫焉文惠公不動<lb/>
聲色開悟轉移于談笑之頃一旦致其主于漢唐君之<lb/>
上使當時有秋毫容悦之心其失可勝計哉可謂仁人<lb/>
之言而一言興邦矣自古妃匹之愛父不能得之子君<lb/>
不能得之臣所謂難言骨肉之間者也文惠公及此固<lb/>
社稷之臣非吾仁祖有從諫之聖亦安能容其臣如是<lb/>
之大乎後世于此可以觀一時君臣之盛而為萬世法<lb/>
<pb n="KR4d0145_SBCK_017-13a"/>
矣紹興十年十二月臣汪藻書<lb/>
　　柯山張文潛集書後<lb/>
右文潛詩千一百六十有四序記論誌文贊等又百八<lb/>
十有四第為三十巻余嘗患世傳文潛詩文人人殊屛<lb/>
居毗陵因得從士大夫借其所藏聚而校之去其複重<lb/>
定為此書皆可繕寫文潛名耒譙郡人仕至起居舍人<lb/>
嘗為宣潤汝潁兗五州太守又嘗謫居黄州復州最後<lb/>
居陳以歿其集以鴻軒柯山為名者居復黄時所作也<lb/>
元祐中兩蘇公以文倡天下從之游者公與黄魯直秦<lb/>
<pb n="KR4d0145_SBCK_017-13b"/>
少游晁无咎號四學士而文潛之年爲最少公于詩文<lb/>
兼長雖當時鮮復公比兩蘇公諸學士既相繼以歿公<lb/>
巋然獨存故詩文傳于世者尤多若其體製敷腴音節<lb/>
疎亮則後之學公者皆莫能仿彿公詩晚更效白樂天<lb/>
體而世之淺易者往往以此亂眞皆棄而不取其采獲<lb/>
之遺者自如别録云<lb/>
　　跋東原集序<lb/>
嘉祐六年先人爲泰興令嵗大水民田與江通無從得<lb/>
食轉運使督秋輸不少貸諸縣皇恐聽命獨先人哀其<lb/>
<pb n="KR4d0145_SBCK_017-14a"/>
窮悉蠲之轉運使大怒文移如星火先人處之自如也<lb/>
其冬事聞詔起居舍人同知諫院龔公鼎臣安撫淮南<lb/>
至泰州部使者皆從公立諸縣令庭下數之曰人飢不<lb/>
能自存而汝必得租為民父母當如是乎泰興令尚可<lb/>
也乃㑹部使者郡守食堂上泰興令預焉且使交章薦<lb/>
之藻為兒童時記先人之言如此恨不知龔公出處之<lb/>
詳後六十年至零陵得學易先生所書集序讀之歎曰<lb/>
龔公千載人也因知士欲行其志非得大君子無所知<lb/>
名反獲戾焉者有之況交薦之幸哉公于是能舉直錯<lb/>
<pb n="KR4d0145_SBCK_017-14b"/>
諸枉矣紹興二十一年三月男藻書<lb/>
　　跋折樞密錦屏山堂圖<lb/>
葆真居士小築于夀安錦屏山中趙祖文因畫居士泉<lb/>
石間以示其人物風流濟勝之具傳之江南人人把玩<lb/>
悠然想見其處并想見其人便覺斜川輞川去人不逺<lb/>
也<lb/>
　　跋唐司農遇仙事<lb/>
世傳陳希夷引一貴人見麻衣道者曰神仙無此骨也<lb/>
止堪作貴公卿耳蓋氣清而純陽者為神仙世人冒役<lb/>
<pb n="KR4d0145_SBCK_017-15a"/>
于聲利為積隂所乗何暇説遙興輕舉之事哉惟忠義<lb/>
凜然視死生如脱屣功行既滿必有不同乎人者仙者<lb/>
識之<lb/>
　　跋鄭天和臨右丞樵舎秋晴圖<lb/>
空如非能畫也胸中丘壑微見筆端而瑰偉絶人如此<lb/>
世間畫史取青嫓白求象似于毫髪豈復有林巒湖海<lb/>
真趣耶<lb/>
　　跋葉擇甫李伯時畫<lb/>
若人云亡畫筆中絶使杜少陵見之當復有鄭公長使<lb/>
<pb n="KR4d0145_SBCK_017-15b"/>
之歎耶宣和元年六月鄱陽汪藻借觀于寧國傳舎宣<lb/>
和初余通守宣城時擇甫官寧國出此畫書其後比自<lb/>
泉南移宣城過福唐擇甫復以示余則二十五年矣一<lb/>
見如隔生事為感歎久之紹興癸亥季春朔新安汪藻<lb/>
書<lb/>
　　長興周如愚殖齋説<lb/>
余少時喜之壟上與知田者語其始過焉苗之芃芃然<lb/>
者若孺子之起而欲立也其再過焉稼之嶷嶷然者若<lb/>
成人之愿而欲進也三過焉穡之肅肅然者若壯夫之<lb/>
<pb n="KR4d0145_SBCK_017-16a"/>
材而欲試也于是余三過而三有得焉曰嗟乎物化之<lb/>
速也如是哉其天時地利之得乎農者曰吾于此致力<lb/>
焉進乎天時地利矣吾自土膏之作未嘗食頃舍田而<lb/>
嬉于孺子也懼其仆日再視焉于成人也懼其汨日三<lb/>
視焉于壯夫也懼其搖日五視焉天時有雨暘雨之過<lb/>
也能腐之暘之過也能槁之吾而節之以畎澮之盈虚<lb/>
地利有肥瘠肥之過也能淫之瘠之過也能耗之吾而<lb/>
時之以菑畬之深淺于是乎有稂莠之傷螟螣之烖吾<lb/>
諰諰然防之甚于盜賊之操戈入吾室也故吾常得嵗<lb/>
<pb n="KR4d0145_SBCK_017-16b"/>
焉良農之耕其穫三勤也常農之耕其穫半怠也吾力<lb/>
田于兹數世矣而未嘗知水毁木饑火旱之變汪子聞<lb/>
而嘆曰善哉吾聞力田而得學者日新之道焉閔子馬<lb/>
曰學殖也豈欺余哉長興周如愚闢便坐于其居之旁<lb/>
而求名于余蓋有志于學者故余篆其楣曰殖齋而并<lb/>
書其説以告之<lb/>
浮溪集巻十七<lb/>
</p>
<p>
</p>
  </div>
</body>
</text>
</TEI>
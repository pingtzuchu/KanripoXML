<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_030-1a"/>
浮溪集巻三十<lb/>
　　　　　宋　汪　藻　撰<lb/>
　七言古詩<lb/>
　　汴中放船歸陽羨<lb/>
流凘欲作環珮鳴枯木未肯囘春聲舟人坐恐雪為祟<lb/>
嬌鴉又舞天邊城天公知我不足厄乞與十日霜風晴<lb/>
遥遙煙堤䕶玉鏡滉滉雲海浮金鉦攬衣坐數踵間息<lb/>
闚見宇宙無餘情燈花也似調兒女咄咄笑我長宵征<lb/>
我生底處不堪著未歸且雜呉兒耕縱無鄰翁飲子美<lb/>
<pb n="KR4d0145_SBCK_030-1b"/>
會有稚子迎淵明仙山況聞連洞壑餌术或可求長生<lb/>
閒中日月吾所有此外付之人重輕<lb/>
　　送毘陵太守劉君受代東歸<lb/>
往年我作新安民人人能説劉使君使君本一儒者耳<lb/>
數十年來嗟未聞我時屈指今州縣似此賢侯當識面<lb/>
那知漂泊千里餘畫㦸清香日陪宴使君何以人不如<lb/>
胷中正有萬巻書清真簡淡乃天性文章政事猶其餘<lb/>
向來天子留君住重與毘陵三萬戸誰教一曲渭城歌<lb/>
忽作梨花枝上雨宦游南北安得同撫循凋郡還須公<lb/>
<pb n="KR4d0145_SBCK_030-2a"/>
人生五馬亦不惡與民處處為春風<lb/>
　　題孫益逺三士堂<hi>淵明稚川為三也取東坡三士圖身與</hi>
稚川晚作羅浮遊淵明暫出還歸休東坡百謫乃欣慕<lb/>
孫郎更欲參其流四人出處無一似千載相期風味耳<lb/>
要須共著巖壑中應只虎頭知此意<lb/>
　　從人乞酒<lb/>
張侯表表霜松立嗜酒清狂餘故習長年種秫學淵明<lb/>
門外溪流和月汲手調溪上百花乳十日煉成冰雪汁<lb/>
糟牀夜聽秋雨注詩腸曉放春風入飽聞誇説未曽見<lb/>
<pb n="KR4d0145_SBCK_030-2b"/>
但笑書生便飲濕爾來消渇卧江海更似枯魚過河泣<lb/>
傾家餉客古人事坐看兵厨千斛給那知日飲無骨相<lb/>
咫尺公榮殊不及西風昨夜到林杪左手蟹螯行可執<lb/>
新醅早晚定堪斟凍蟻浮缸應戢戢心知問字寂寥久<lb/>
會遣鳴鞭馳送急呼兒洗盞酹先酒為君快作長鯨吸<lb/>
　　過呉明叟新居<lb/>
誰開大屋沈沈者門外垂楊拂車馬主人四十持節歸<lb/>
高卧緑隂啼鳥下冥冥一徑傍花入忽有清池照深夏<lb/>
魚吹落日知鏡淨荷受微風看珠瀉夫君少有湖海氣<lb/>
<pb n="KR4d0145_SBCK_030-3a"/>
欲駟長鯨無地跨故將能事驚世人坐向雲端差萬瓦<lb/>
稍培幽桂出牕底時放青山來竹罅人言此興極不淺<lb/>
天遣公忙那肯赦要須更作輞川圖他日思歸聊對畫<lb/>
　　次韻周聖舉清溪行二首<lb/>
君不見國家有紀狂童干一溪百繞山千盤竹兵草草<lb/>
兒戲爾震澤以南心為寒初如妖禽嘯月曉忽作聚蚋<lb/>
奔醯酸九重夜半出秦甲一麾萬里春農安書生那知<lb/>
破賊事且復雪涕論悲端憶初倉惶挺身走江湖滿地<lb/>
皆驚湍仲宣何暇守漳浦子美僅能投錦官朝愁烽連<lb/>
<pb n="KR4d0145_SBCK_030-3b"/>
海嶠起暮恐彗掃星河翻忍飢怖死頭搶地破釡躍魚<lb/>
苔漬冠爾時身世狹于掌俯仰宇宙何時寛只今同喜<lb/>
風塵定愼勿忘憂耽酒聖要須剩作舂陵行為洗呉兒<lb/>
百年病<lb/>
君不見呉儂自昔王江千歲輸御府金堆盤一朝肘掖<lb/>
作竒禍玉册錦袍盟欲寒驛塵初飛梅未破怱怱煙雨<lb/>
催梅酸行驅鬼馬載鬼妾欲偷瞬息如槐安那知氛霧<lb/>
巻清晝旄頭夜落天南端樓船千萬羽林卒飛渡海潮<lb/>
江不湍狂童生致獨栁下請肉仇家來白官千奴一膽<lb/>
<pb n="KR4d0145_SBCK_030-4a"/>
更須問速收兩手春耕翻鹿奔誰云爭走險雞敗但笑<lb/>
空餘冠政須舡粟哺其腹此令朝行民夕寛功歌九廟<lb/>
今誰定退之方頌元和聖老人端坐聽清風習習先秋<lb/>
蘇肺病<lb/>
　　題周彦約壺齋<lb/>
化人謁帝遊清都俯視宫室如積蘇那知神仙隱朝市<lb/>
雲窻霧閣在一壺古來志士守環堵宅彌萬里乾坤俱<lb/>
君今官冷百僚底世人未識文與菟故營容膝尺度足<lb/>
卷藏風月吞江湖客鄕筆墨共游戲維摩牀坐同跏趺<lb/>
<pb n="KR4d0145_SBCK_030-4b"/>
鈎簾終日屏塵事卧聽秋雨鳴菰蒲伊余想像未得往<lb/>
一讀妙語清而腴遙知坐穩肉生髀滿壁但掛歸來圖<lb/>
功名富貴㑹相迫恐此骨相山林無平泉緑野看他日<lb/>
莫忘築室愚溪愚<lb/>
　　觀秋江捕魚圖<lb/>
霜飈落木瀟湘秋黃蘆颯颯秋江頭漁翁短棹搖輕舟<lb/>
夕陽斜照寒波流篷蓑箬笠興夷猶得魚沽酒更勸酬<lb/>
生涯一葉水上浮市朝利病不相謀青山緑水得魚游<lb/>
此樂未必饒公侯畫圖忽見清兩眸恍疑身在滄浪洲<lb/>
<pb n="KR4d0145_SBCK_030-5a"/>
年來萍梗歎滯留擬欲與子為朋儔<lb/>
　　何子應少卿作金華書院要老夫賦詩因成長句<lb/>
　　一首<lb/>
詞林根柢須人品四海聲名誰藉甚金華真是第一流<lb/>
好泛扁舟著宫錦向來奮舌動天意不怕惠文霜凜凜<lb/>
忽然飄落九疑山坐對秋風行兩稔手栽岩桂友羣石<lb/>
收拾清香供燕寢笑隨蠻俗且南冠忍説鄉闗猶左袵<lb/>
人間何事非戲劇鶴有乘軒蛙給廩功名入手談笑間<lb/>
誰謂收之如拾瀋況君風骨未渠艾意氣文章天所稟<lb/>
<pb n="KR4d0145_SBCK_030-5b"/>
我今頭白奚所為柏樹誰知問從諗雖云百里間何闊<lb/>
同在邯鄲一羈枕遙知袖手正書空讀罷離騷還痛飲<lb/>
　　蜂兒行<hi>之霜蜂土人謂</hi>
蜜蜂以蜜為生涯為人採蜜安于花霜蜂嘗恐竒禍作<lb/>
深崖大壑懸其家生兒孚乳自毫末幼成玉蛹肩相差<lb/>
分房戢戢蓮綻子擁户娟娟蘭茁芽驚猜肯使樵牧近<lb/>
千尾負毒爭防遮那知長安貴公子酒酣咀爾不搖牙<lb/>
登盤未辨翅與股百金購買囊紅紗琴魚漫傳仙物美<lb/>
桂蠧空取蠻方賒吾聞厚味古所戒暴及胎卵寧非奢<lb/>
<pb n="KR4d0145_SBCK_030-6a"/>
合圍火攻無脱者舉族孥戮奚罪耶厥包作貢自誰始<lb/>
從今可弔不可誇<lb/>
　　阻風雨辟邪渡寄王仲成<lb/>
渡頭急雨鳴森木木杪顚風飛大屋没腰寒水稻生芽<lb/>
滿眼青泥車折軸山行値雨舟値風窮愁日日煩天公<lb/>
不如歸卧澗壑底世事一掃春花空别君兩年重此别<lb/>
喜君胸次渾冰雪擬將身作賈胡留無奈東如空鳥滅<lb/>
挽我不囘君怒嗔交情把玩轉清新相隨百里還相見<lb/>
只有西山似故人<lb/>
<pb n="KR4d0145_SBCK_030-6b"/>
　　贈丹青僧了本<lb/>
虎頭不復傳金粟魏武之孫聊可續如何三昧畫中王<lb/>
解使天機照人目含毫不動先有情萬態了了隨經營<lb/>
偶然得意灑春色日輔月角須臾成精神還仗精神覓<lb/>
筆下區區徒刻畫故知巧匠盤礴時萬里丹青減容色<lb/>
君不見齊梁大士天所開幼僧不許僧繇猜師今幸有<lb/>
印泥手貌取當年黃面來<lb/>
　　題楚東呉文學湖隱閣<lb/>
君不見三峽灩澦瞿塘堆盤渦日夜轟春雷又不見洞<lb/>
<pb n="KR4d0145_SBCK_030-7a"/>
庭周遭六百里日月出入其灣隈人間偉觀有如此欲<lb/>
往莫到空低囘如何湖光几席上萬頃鏡淨無纖埃桃<lb/>
花雨餘春漲急盎盎正作蒲萄醅菰蒲逺映水一碧五<lb/>
月菱熟芙渠開冰輪宵向座隅湧四座林影參差來天<lb/>
寒潮落洲渚出健步更宜尋野梅呉郎一生短檠下裹<lb/>
以章服羞自媒家山故有丘壑在松竹多是兒時栽中<lb/>
年有得雲水趣深入鷗鳥無驚猜坐令浮念掃除盡方<lb/>
寸淡泊寒如灰浩歌時從鼔枻去高卧不怕當關催鑑<lb/>
湖賀老即君是定與謫仙長舉杯<lb/>
<pb n="KR4d0145_SBCK_030-7b"/>
　　次韻蘇養直寄黃元功<lb/>
男兒當騎生馬駒不但詞賦凌三都願從北地傅介子<lb/>
西吞青海東元菟一行作吏不稱意人間險過宫亭湖<lb/>
黃郎里中同隊魚十年太學隨諸儒春風不作霄漢夢<lb/>
秋雨漫肥瓜芋區一身長寄白鷗境千字快掃青松腴<lb/>
風埃空憶大梁别尺書不到雲泉居似聞騏驥尚伏櫪<lb/>
飢鷹未飽誰能呼清江上有仙人廬何時十幅西風蒲<lb/>
與君杖屨日來往濁醪可解飢寒劬<lb/>
　　次韻劉立道二首<lb/>
<pb n="KR4d0145_SBCK_030-8a"/>
劉郎有酒君當傾安用新詩鳴不平黄粱未嘆轉頭熟<lb/>
朱絃卻喜知音明古來去國例憔悴伊余尚得佳山水<lb/>
謝公行處欲千年擬傍蒼崖尋屐齒揚帆今向古長干<lb/>
渡口遙知儂戲官此行相伴只明月到時破壁應團欒<lb/>
羮蓴飯稻江南俗剩鱠銀絲炊白玉人間墮甑萬事休<lb/>
卧看雙溪千頃緑<lb/>
雲花忽作挼雲傾臘梅便欲迎嘉平青燈已照浪頭宿<lb/>
夜長更苦風連明榆黃栁緑已衰悴空餘疎星漾寒水<lb/>
想君懷抱亦凄然況我飄零誰復齒不須聞此涕闌干<lb/>
<pb n="KR4d0145_SBCK_030-8b"/>
人今得歸仍得官未應百鍊遽磨滅他年尚識霜鐘欒<lb/>
心知薄領令人俗賴有煙波雙屬玉長沙縱使賈生歸<lb/>
只恐樽前凋鬢緑<lb/>
　　次韻過顧子美話舊因遊惠山<lb/>
放船出郭溪渾渾乘潮夜到君家門潮頭細巻落花雨<lb/>
濕櫓不驚春夢魂君家難忘復易識依然井徑當丘樊<lb/>
向來惡子下闚處繞屋但見淌隂繁飄零懷抱少傾倒<lb/>
一見故人如故園嗟予何因得之子舊事請自鍾陵論<lb/>
鍾陵當日盛游集往往前輩風流存嘯歌雖容阮籍逸<lb/>
<pb n="KR4d0145_SBCK_030-9a"/>
人物不數王融諼我時三十君始壯矯矯兩鶴俱乘軒<lb/>
大兒洪徐小兒向此外餘子何勞吞龍沙買酒醉秋月<lb/>
倒牀但聽長江奔秖今相去能幾日世事反復那勝言<lb/>
一官得謫大如屋五年乞米供朝昏頗疑造物乃知我<lb/>
欲使晚節窮彌敦君看靜躁不同者王孫顧肯還為猿<lb/>
飲酣起步青松根共瞻佛宇諸峯尊席邊政喜泉潄壑<lb/>
風外已復烏啼村箇中好著我輩人寄與石上留窪樽<lb/>
　　以詩酬答贈小姪<lb/>
老奴攜簡來林泉蒼然白髪垂枯顚自甘老矣塡溝壑<lb/>
<pb n="KR4d0145_SBCK_030-9b"/>
那識人間有地仙小牋微意我所喜扁舟便可來山前<lb/>
輕帆破浪有清思況是暑月開紅蓮塵緣萬事不足理<lb/>
且欲一見増欣然<lb/>
　　石舟嘆<lb/>
怱怱負鍤鵝鶩喧閃閃蹴車雷電翻一城騷動急星火<lb/>
官渠底用農時穿海神有意驅巨石風伯不肯停隂雲<lb/>
坐令榷水甚于酒盜者以乏軍興論峩峩之山載大艑<lb/>
所過郡邑千官奔繡衣持斧坐堤上百瀆倒盡生龜文<lb/>
民間四月種不入敢惜數斗春泥渾君王神聖古無有<lb/>
<pb n="KR4d0145_SBCK_030-10a"/>
談笑坐可囘乾坤何妨謦欬九天上叱散黃㡌還嵌根<lb/>
嗟哉食肉胡不告勿謂石也安能言<lb/>
　　次韻賈仲逺還浮溪猥藁之什<lb/>
我家浮溪溪水頭一褐一裘聊玩世誰教去踏曉鼓朝<lb/>
也學兒童攻偶儷憶身曽是掖垣客歲晚猶期樂天似<lb/>
兩年漂泊萬里餘老矣始于魚得計欣逢賈傅古湘口<lb/>
城郭雖非人物是連臺抝倒時一醉醉後還為五禽戲<lb/>
慇懃為我出新詩金石因聲泉湧思年來處處飽葵莧<lb/>
染鼎忽驚嘗異味荷花開巳三四紅有酒無過行樂耳<lb/>
<pb n="KR4d0145_SBCK_030-10b"/>
與公同嚼三百杯莫負便便五經笥<lb/>
　　即事<lb/>
前瞻西嶺懸日光囘望東崖森兩行天公作事銷底力<lb/>
投壺一笑千家涼初乘青駛度平野稻花風露隨人香<lb/>
忽驚強弩過林杪羣山發盡煙復藏宫厨蔗漿若可挹<lb/>
炎官火傘那復張夜寒更踏松桂影馬頭新月明于霜<lb/>
　　次韻董禹川餉墨<lb/>
徂徠老松蔽百牛輸膏販乳來中州何人夜半擣寒碧<lb/>
用心獨與神明儔範成秋天翔紫鳯裁作古虛懸蒼球<lb/>
<pb n="KR4d0145_SBCK_030-11a"/>
匹夫被褐知者少江都老相千金收養之懷袖作歎息<lb/>
平生長物胡為留分張好事亦及我摩挲未語心先謀<lb/>
明光起草正須子一揮坐遣千人休嗟予老矣安用此<lb/>
誰能細字書蠅頭<lb/>
　五言律詩<lb/>
　　汴中書事三首<lb/>
永日鈎簾坐乘流頗自怡手邀飛絮住目送逺花移官<lb/>
牒吾何有郵籖汝漫知闗心淹速事無復少年時<lb/>
既雨堤仍注無風浪更揚麥登孤市沸榆老半川涼擊<lb/>
<pb n="KR4d0145_SBCK_030-11b"/>
汰呉濃勇傳掫楚戍荒秖應今夜月兒女話他鄉<lb/>
曉日輕橈動波光滿座隅岸遥雙燕去天齊百禽呼衰<lb/>
白看明鏡飄零倒濁壺長年作羈旅三徑有人無<lb/>
　　題余氏幽光亭二首<lb/>
縹緲風煙上誰栽柏滿庭諸郎渾玉雪前哲想丹青舉<lb/>
國思人鑑重泉揜徳星空餘千載事寒露泣秋螢<lb/>
自奪幽人去江山勝氣無秖今埋宿草誰復奠生芻滿<lb/>
世儒冠寵他年史筆誅未應丘壑底遺恨失金朱<lb/>
　　常山道中聞諸將屢捷<lb/>
<pb n="KR4d0145_SBCK_030-12a"/>
一雨四十日羲和安在哉路憂石頭滑雲怕天心開隔<lb/>
水喚舟渡逢人騎馬來聞言江北好一笑為傳杯<lb/>
　　已酉亂後寄常州使君姪四首<lb/>
汾水游仍逺瑤池宴未歸航遷羣廟主矢及近臣衣胡<lb/>
馬窺天塹邊烽斷日畿百年淮海地囘首復成非<lb/>
草草官軍渡悠悠敵騎旋方嘗勾踐膽已補女媧天諸<lb/>
將爭隂拱蒼生忍倒懸乾坤滿羣盜何日是歸年<lb/>
身老今何向兵拏未肯休經旬甘半菽盡室委扁舟台<lb/>
拆星猶彗農飢麥未秋日邊無一使兒女詎知愁<lb/>
<pb n="KR4d0145_SBCK_030-12b"/>
春到花仍笑時危笛自哀平城隆準去瓜步佛貍來地<lb/>
下皆冤肉人間半刦灰只今衰淚眼那得向君開<lb/>
　　次韻桂林經略李尚書投贈之句三首<lb/>
方隅謀帥重帝豈賈生疎絶域須高枕中朝輟引裾邊<lb/>
城雄鼔角幕府省文書暫作驂鸞去羣公歎不如<lb/>
東越更新組南陽别舊廬中原猶鐵馬逺使只銅魚荒<lb/>
俗宜深問遺蠻勿重耡歸來正黃閣將略自公餘<lb/>
聞道中興帥今除第一流犬牙聊制敵猿臂即封侯把<lb/>
酒逢元亮哦詩得子猷何妨留此傑相與復神州<lb/>
<pb n="KR4d0145_SBCK_030-13a"/>
　　次韻蔡少張遣興四首<lb/>
南紀安耕鑿平時不受兵邊陲忘宇覆江漢忽塵生潮<lb/>
巻妖星落春歸玉帳明將軍談笑事一笴定聊城<lb/>
聞道官軍入呉儂盡倒戈指揮移地軸湔洗用天河尚<lb/>
作蒼頭起當如赤子何汝曹宜面縛環壘即恩波<lb/>
欲弔沈冤處春江只自深鋤耰元聚守塢壁要先侵吉<lb/>
語行看報窮愁有底禁簷花應好在準擬報同襟<lb/>
坐奪江山險都忘帶與襟不應囚膽落亦費廟謀深賸<lb/>
作懷歸雅行參解慍琴君王憐赤子意豈在南金<lb/>
<pb n="KR4d0145_SBCK_030-13b"/>
　　次韻鄭固通侍郎見寄長句二首<lb/>
一作班荆别秋風幾度涼論文隔尊俎得句夢池塘歲<lb/>
晚思傾葢情親比陟岡若為生羽翼千里到君旁<lb/>
憶昨遭戎馬同浮十里江括囊聊遯世懷寳豈迷邦眼<lb/>
底雲空過眉間雪未厖不因參嚼蠟那得寸心降<lb/>
　　舟行遣興五首<lb/>
擁衲無餘事時聞起柁聲水煙猶作暝霜鵲已嬉晴淼<lb/>
淼人歸路悠悠歲晚情秖應江海外隨處著餘生<lb/>
滔滔千里浪秖解送人忙看即成衰鬢能堪幾斷腸繫<lb/>
<pb n="KR4d0145_SBCK_030-14a"/>
船冰樹動炊黍水雲香驚怪陶彭澤功名晚更忘<lb/>
高城吹角罷别浦載燈歸歲晚客猶去水寒潮亦稀一<lb/>
身將影屢萬事轉頭非莫倚危檣望清霜易滿衣<lb/>
霜斂初晴夜江愁獨望人蕭條全浦暝錯落數星陳老<lb/>
覺癯儒冗窮遭醉尉嗔梅花行滿眼莫作後園春<lb/>
渺渺竟何向滔滔難與論鴈書鳴笛野雪縞過帆村夜<lb/>
寂人誰語江流月自存莫令漂泊夢千里到脩門<lb/>
　　過臨平二首<lb/>
一别九霄路風煙長滿衣已成身老大無復世輕肥天<lb/>
<pb n="KR4d0145_SBCK_030-14b"/>
闊鳥雙下山寒人獨歸曉來何似雨春水半巖扉<lb/>
睡起凉生岸鉤簾坐小窻麥風能起柁梅雨不鳴江往<lb/>
事心長折歸塗影自雙依然蒲栁地人老故先降<lb/>
　　天長道中三首<lb/>
山行逢淺夏濃緑屢低巾地冷猶衣裌村香已食新菰<lb/>
蒲渾欲老魚鳥自相親倚杖看孤月悠悠何處人<lb/>
十年遊歴地客子故難忘下馬尋遺老開門對夕陽一<lb/>
鳩鳴晻翳數犢卧蒼茫更欲東南望疎星近鳥行<lb/>
節物兼暄暑川原半雨晴雉場時一雊鼃畝忽齊鳴斗<lb/>
<pb n="KR4d0145_SBCK_030-15a"/>
粟違高枕囊衣度古城讀書成底事投老失春耕<lb/>
　　水晶數珠詩<lb/>
猶帶他山潤來依宴坐深誰云秋露滴能節海潮音積<lb/>
數塵難盡微穿蟻可尋但隨君語黙用舍我何心<lb/>
　　食蝦<lb/>
久憶南烹好今朝放筯空短箱傾碎碧纖指剝輕紅腰<lb/>
折宜賖死鬚長不療窮呉兒方獻納應與䱥魚同<lb/>
　　山奥寺<lb/>
已怯驚潮渡還憂複嶺登逢人多問數投宿只㝷僧野<lb/>
<pb n="KR4d0145_SBCK_030-15b"/>
飯農夫怪山行稚子能朝來那得爾前路好飛騰<lb/>
　　悼往二首<lb/>
宿草縱橫緑春歸有底忙百年知有盡萬感要難忘欲<lb/>
語如他日猶疑在我旁人生今至此不擬惜流光<lb/>
意懶還須步愁多不更嗔蕭蕭寒著樹咄咄老侵人未<lb/>
滿窮愁願先分夢幻身東風吹節換送我淚痕新<lb/>
　　起居方舍人挽詩二首<hi>人嚴陵</hi>
漢殿臚傳處囘頭四十春共嗟香案吏歸作釣臺人意<lb/>
氣林泉老名聲日月新賈生方擬召鵩鳥在承塵<lb/>
<pb n="KR4d0145_SBCK_030-16a"/>
經術羣公上人材二紀間屢持邊使節竟老近臣班賜<lb/>
第叨同擢趨朝憶共還白頭無力送能隔幾青山<lb/>
　　河中使君莫少卿挽詩二首<hi>試第一子儔廷</hi>
表表今詞伯邕邕古徳人翺翔初畫省邂逅老朱輪閲<lb/>
世深涇渭傳家得鳯麟懸知他日大時望屬平津<lb/>
藉甚河中守宜簪近侍冠九霄卿月墮四海徳星寒桂<lb/>
籍新枝大蘭陂舊馥殘空餘蓴鯽奠鄉淚滿江干<lb/>
　　挽毛奉議詩二首<lb/>
不信儒冠誤長年自濯薰鄉評推秀孝墨客誦詩文仕<lb/>
<pb n="KR4d0145_SBCK_030-16b"/>
早收朝蹟材終壅上聞晚全冰壑趣造物似知君<lb/>
玉立簪纓底平生恥自媒次山初漫仕元亮即歸來竟<lb/>
老金閨籍虛纒蕙帳哀盛名知不朽妙語寫瓊瑰<lb/>
　　致政魯奉議挽詩二首<lb/>
澤國今耆舊于君見典刑居鄉乘款段生子得寧馨綵<lb/>
服供春酌銀章慰暮齡誰知雲霧裏忽失少微星<lb/>
詔綍從君賜經龕與佛同早霑三釡禄幾作百年翁閲<lb/>
世松成葢傳家桂滿叢素車千兩送榮絶九原中<lb/>
　　魯國太夫人楊氏挽詩三首<hi>丞相母朱勝非</hi>
<pb n="KR4d0145_SBCK_030-17a"/>
有子升台衮承顔況日長魚軒開大國鶴髪老高堂忽<lb/>
報栽萱隕空餘扇枕涼他年黃閣地誰舉伯仁觴<lb/>
白雲終日望方喜見庭闈鼎食三牲養貂冠五綵衣囘<lb/>
班儀未舉反哭事俄非寂寞苕溪路安輿去不歸<lb/>
承顔雖一子扶膝有諸孫壽祉膺難老哀榮動至尊秖<lb/>
今懷顧復猶想對平反天與牛眠地何須返故園<lb/>
　　隆祐太后挽詞二首<lb/>
慶源由魏國奉祀及宣仁盛徳儀中壼私恩絶外親長<lb/>
秋期不老厚夜忽無晨來歲柔桑緑誰臨繭館春<lb/>
<pb n="KR4d0145_SBCK_030-17b"/>
朔漠遐征後南州俶擾時人心憂社稷天意屬簾帷擁<lb/>
佑千齡主圖囘萬世基中興能事畢倐與帝鄉期<lb/>
浮溪集巻三十<lb/>
</p>
<p>
</p>
  </div>
</body>
</text>
</TEI>
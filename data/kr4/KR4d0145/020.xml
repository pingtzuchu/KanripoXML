<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_020-1a"/>
浮溪集巻二十<lb/>
　　　　　宋　汪　藻　撰<lb/>
　碑<lb/>
　　信州二堂碑<lb/>
宣和二年十月盜發清溪入睦入歙入杭蹂十州之地<lb/>
間以兵圍信不克天子爲出禁旅付大臣討平之初清<lb/>
溪民阻山爲暴吏不時制寖劇部使者不以聞益放兵<lb/>
無所忌至攻府寺畧人民由是東南皆警時守州令邑<lb/>
者疆比壤連無一人奉尺書爲朝廷言者獨信州王君<lb/>
<pb n="KR4d0145_SBCK_020-1b"/>
曰賊興篁竹間不旬日其鋒如此勢非可以朝夕破者<lb/>
今不百里俯吾境萬一不戒如吾民何即斥金帛募士<lb/>
增陴浚隍修戰鬭具按蹊隧所通者二十餘所悉以兵<lb/>
戍之用通守王侯䇿起其屬髙志臨付以軍政條便宜<lb/>
章十餘上且以計䇿告當路之用事及城守者十二月<lb/>
賊覆淛東軍張甚頃之焚婺源開化屢以兵偪信知有<lb/>
備引去正月攻江山常山殘之于是繞信境數百里皆<lb/>
為賊區君居其中部勒諸將益嚴與王髙二侯勠力締<lb/>
謀屯韓巖以捍開化屯館頭以扞常山屯竹巘以扞江<lb/>
<pb n="KR4d0145_SBCK_020-2a"/>
山率深溝固壘日揚兵境上為不可測者獨栁家都不<lb/>
為僃匿精甲數里間志臨以親兵仆旗鼔踵其後賊果<lb/>
虞三戍之衆不敢犯二月既入衢則鼔行寇柳家都營<lb/>
嶮峙棖益敺人為兵欲必舉信初以偏師嘗我克之巳<lb/>
而盡鋭攻號十萬志臨出奇兵鏖擊賊大敗拔營去追<lb/>
奔數十里焚蕩俘馘至不可勝計縛其偽統軍以獻因<lb/>
分其兵為三一自韓巖復開化一自館頭復常山一自<lb/>
栁家都復江山長驅迅巻遂復衢州賊之在他境者皆<lb/>
望風遁去東南以平于是天子下詔曰信州守臣愈斬<lb/>
<pb n="KR4d0145_SBCK_020-2b"/>
賊有功其進職若官殊等通守舉舜亦禆贊之良也増<lb/>
秩次之而以志臨為衢州君與王侯既相與侈上之賜<lb/>
而喜釋于守城之勞也迺築堂二曰示喜曰後樂而書<lb/>
其本末來請藻曰天下之事所貴于智者以審于禍福<lb/>
成敗之機而圗其大者區區一時勝負之功不足議也<lb/>
方盜奮于承平百年之餘民不知兵吏不知守獨君察<lb/>
于幾微慨然以書抵在位者或非笑或怒且排妒之卒<lb/>
之無一不如君策及情見勢屈而向之為吏者方狃于<lb/>
故常曰吾知謹簿書期㑹而已吾書生也何以兵為巽<lb/>
<pb n="KR4d0145_SBCK_020-3a"/>
懦譸張爭為完軀保妻子之計視刈其民如草菅然而<lb/>
無以善之曾未有奉一州六縣無秋毫之失歸報天子<lb/>
如君者而余顧以為區區一時勝負之功誠以信于江<lb/>
南為四塞地使狺然吞噬之心西搖撫南闚建北擾宣<lb/>
饒則雖磨以嵗月未能遽下也惟君以方千里之地屹<lb/>
然于橫流奔沸之中扼其吭笞其背使氣奪力殫不能<lb/>
尺寸進卒夷其衆當是時並江循海三路三十餘州皆<lb/>
堅壁清野倚君為重則君之建立為何如哉是宜天子<lb/>
差功第賞書君令甲而信州一日暴于天下則斯堂之<lb/>
<pb n="KR4d0145_SBCK_020-3b"/>
以喜樂名者君與信人果得而私哉君通經術長于吏<lb/>
治所至皆可紀始君之至州無十日之贏既二年而鏹<lb/>
腐粒陳以之賞功募士調兵食皆出于此可謂為政知<lb/>
所先後而功非偶然立者可歌也已乃作詩曰<lb/>
惟帝奠治以天為區藐彼南服大江之隅八聖休養狃<lb/>
于丕平有不能馴嘯呼以驚奮厥螻蟻敢仇王師帝顧<lb/>
在列孰予往笞矯矯禁旅統之公侯春禡于野旋師麥<lb/>
秋囚獻刑得第勲䇿勞孰固吾圉予其汝襃在列咸啓<lb/>
信為偏城曰守臣愈實能弭兵惟昔首孽衆為不聞曰<lb/>
<pb n="KR4d0145_SBCK_020-4a"/>
此猘者吾疆懼紛迺理隍壁迺襃選鋒爰走爰集嚴兵<lb/>
待攻賊屢闖境引師環之一遇鏖擊崩奔不支坐以支<lb/>
堞扼其三方鄰國仰首如川得防帝曰俞哉惟汝予力<lb/>
錫之命書光寵而國愈拜稽首敢揚王休迺作華屋睇<lb/>
山俯流君在斯堂寄適雲杪里民户歌雜以嬉笑君在<lb/>
斯堂賔客粥粥間于憂虞起舞相屬民祝君壽長為父<lb/>
師毋或去我阽于墊危士曰君材維試之仂<hi>十一也仂音勒</hi>如<lb/>
何此州私我賢伯凡厥本剽載之民謠來者是式君將<lb/>
在朝我為頌詩繄史之訂匪民之私天子之慶<lb/>
<pb n="KR4d0145_SBCK_020-4b"/>
　　鎮江府金山神霄宫碑為毛友作<lb/>
政和四年七月乙未詔天下悉立神霄玉清萬壽宫鎮<lb/>
江府以金華龍游寺改建如詔書越明年館御既嚴像<lb/>
設既新學徒勸趨雲委川至聲聞京師于是上親書殿<lb/>
閣等名十以賜又明年臣某領府事上曰神霄宫成當<lb/>
書汝某其書之臣謹稽圗牒及道藏書金山始為浮玉<lb/>
山言自玉京諸峯浮而至者後有即山以居而得金于<lb/>
水涯者易今名父老相傳先唐時嘗為龍游觀已而為<lb/>
浮圗氏所有者幾二百年金華陽氏洞天記曰中國洞<lb/>
<pb n="KR4d0145_SBCK_020-5a"/>
天不名于載籍者尚多有之金山其一也蓋其前臨滄<lb/>
海卻倚大江獨立無朋以天為際風濤潮汐赴其吐吞<lb/>
日月晦明環其左右攬數州之秀于俯仰之間而下蟠<lb/>
魚龍之宫神靈之府蓋宇宙奥區古今勝處也則髙眞<lb/>
所庭逸士所廬天閟地藏餘千百年一朝歸然為海内<lb/>
琳宫之冠者夫豈無待臣仰惟皇帝陛下繇神霄玉清<lb/>
之地撫炎精累洽之運凡意所屬天必從之方且恭承<lb/>
祕訓興既墜之緒滌源培本合道德而一之以幸天下<lb/>
其神機所運雖兩儀二氣曽不外吾挈提把握則名山<lb/>
<pb n="KR4d0145_SBCK_020-5b"/>
大川東放嵎夷西屬崑崙南極丹淵北連窮髪者特其<lb/>
融結之一矧兹山當呉楚之衝去京師二千里而近在<lb/>
吾顧盼之地是宜清光一屬而土木眈眈金碧差差雄<lb/>
視東南與天無極以至山君海王江神川后奔走率職<lb/>
惟恐其後故華榜既揭天宇澄穆鶴翔其空沈符之晨<lb/>
水波不興赤龍自獻世徒咨嗟太息以爲瓌奇詭異之<lb/>
觀殊不知天人精祲脗合沖融超出形象者迺其餘事<lb/>
故臣嘗論之在昔人君崇方士之説望殊庭于彷彿者<lb/>
未嘗不自以爲得與神明交也彼不過涉其徑庭味其<lb/>
<pb n="KR4d0145_SBCK_020-6a"/>
糟粕區區于巫祝之小技禨祥之末節而已亦嘗以神<lb/>
霄帝君之事告之者乎於戲盛哉自浩劫以來書契所<lb/>
傳兆干變化出應帝王明道闡教為生民福者上一人<lb/>
而已何以言之世傳得道而應世者莫盛于黃帝遊赤<lb/>
水則遺其元珠訪具茨則迷于大隗蓋黃帝自區域而<lb/>
企天遊故納山川于車馬之間而不足上由霄極而持<lb/>
世教故用山川于几席之上而有餘則臣以為自浩劫<lb/>
以來書契所傳上一人而已者豈為過哉上敕漕臣詹<lb/>
度總視工事始于政和七年之秋而成于明年之夏凡<lb/>
<pb n="KR4d0145_SBCK_020-6b"/>
為殿三曰長生曰青華曰黃籙為臺二曰寶華曰蘂笈<lb/>
為閣二曰龍游曰經又為泰定庵命太素大夫黃澄居<lb/>
之澄學道茅山五十餘年流軰推重上以金山為天下<lb/>
神霄第一故首以付澄臣幸得以薄技待罪從班適守<lb/>
兹土事成而書臣之職也敢以菲陋為辭謹拜手稽首<lb/>
而獻文曰<lb/>
帝膺寶訓臨九躔萬靈祗衛來三天眞人下執樞中權<lb/>
凝旒不動堪輿旋閔兹頹俗劫屢遷鍊形蜕骨誰非僊<lb/>
聿興妙教窮海埏叢霄相望清都連偉哉浮玉當大川<lb/>
<pb n="KR4d0145_SBCK_020-7a"/>
地維四絶中巍然世氛不及環以泉呉峯楚嶠輸風煙<lb/>
天穹地博棲萬椽宛如龍漢初開年帝揮寶墨題其巔<lb/>
神光下燭陽侯淵金符玉簡功用全蛟龍讋栗江神䖍<lb/>
驚濤弭伏雲海鮮回翔縞羽登蜿蜒霞光星爥其數千<lb/>
乗光日覲虚皇前坐令下土侔髙圓焉知帝力施無邊<lb/>
下臣作頌鑱蒼堅不磨要與兹山傳<lb/>
　傳<lb/>
　　郭永傳<lb/>
郭永大名府元城人少剛明勇決身長七尺鬚髯郁然<lb/>
<pb n="KR4d0145_SBCK_020-7b"/>
望之如神人以祖任為丹州司法參軍守武人為姦利<lb/>
無所忌永數引法裁之守大怒盛威臨永永不為動則<lb/>
繆為好言薦之朝永因盡忠以報後守欲變具獄永力<lb/>
爭不能得袖舉牒還之拂衣去擢清河丞尋知太原府<lb/>
大谷縣太原帥率用重臣每宴饗費千金苛取諸縣以<lb/>
給大谷民富其斂尤亟永以書抵幕府曰非什一而取<lb/>
皆民膏血也以資觴豆之費可乎脱不獲命令有投劾<lb/>
而歸耳府不敢迫縣有潭出雲雨嵗禱水旱為常縣禱<lb/>
未應乗此譁民永杖巫身暴日中雨立至縣人刻碑記<lb/>
<pb n="KR4d0145_SBCK_020-8a"/>
其異府遣卒數軰號警盜刺諸縣短長游蠧不歸莫敢<lb/>
迕永械致之府府為幷他縣追還于是府檄及部使者<lb/>
文移有不便于民者必條利病反復或遂寢而不行客<lb/>
謂永世方雷同毋以此賈禍永曰吾知行吾志而已遑<lb/>
恤其他大谷人安其政以為自有令來無永比者既去<lb/>
數年復過之則空一邑遮留如永始去調東平府司録<lb/>
府事無大小決永吏有不能辦者私相靳曰爾非郭司<lb/>
録耶除通判鄭州燕山之役以永為其路轉運判官郭<lb/>
藥師屯邊怙恩暴甚與民市不償其直復毆之非壞目<lb/>
<pb n="KR4d0145_SBCK_020-8b"/>
折支不已安撫使王安中莫敢問永白安中不治且難<lb/>
制永請見而顯責之不從則取其尤者磔之市無辭也<lb/>
乃見藥師曰朝廷負將軍乎藥師驚曰何謂也永曰前<lb/>
日將軍杖䇿歸朝廷上推赤心置將軍腹中客遇之日<lb/>
無所不至而將軍未有尺寸功報上也今方倚將軍為<lb/>
重乃縱部曲戕民不禁平居尚爾如緩急何藥師謝無<lb/>
愧容永謂安中曰他日亂吾邊者必此軰也已而安中<lb/>
罷永亦辭去移河北西路提舉常平㑹金人趨京師所<lb/>
過城邑欲立取之是嵗大寒城池皆冰敵率藉冰梯城<lb/>
<pb n="KR4d0145_SBCK_020-9a"/>
不攻而入永適在大名聞之先弛壕漁之禁人爭出漁<lb/>
冰不能合敵至城下睥睨久之歎息而去遷河北東路<lb/>
提㸃刑獄時車駕在維揚命宗澤守京師澤厲兵積粟<lb/>
將復兩河以大名當衝要檄永與帥桂充漕臣張益謙<lb/>
相掎角永得檄大喜即朝夕謀戰守具因結東平權邦<lb/>
彦為援不數日聲驚河朔已没州縣皆叛敵來歸敵亦<lb/>
畏之不敢動逺近宴然居無何宗澤死充守京師以張<lb/>
益謙代之而裴億為轉運使益謙億齷齪小人也㑹范<lb/>
瓊脅邦彦南去劉豫舉濟南來冦大名塊然孤城居其<lb/>
<pb n="KR4d0145_SBCK_020-9b"/>
間敵以十倍之師攻之永率士晝夜乗城伺間則出兵<lb/>
徂擊或勸益謙委城遁者永曰北門所以蔽遮梁宋敵<lb/>
得志則席捲而南朝廷危矣借力不敵猶當死守徐挫<lb/>
其鋒待外援之至奈何棄之因募士齎帛書夜縋城出<lb/>
告急朝廷且請朝廷先爲備敵攻益急俘東平濟南人<lb/>
大呼城下二郡已降者富貴不降無噍類益謙輩相顧<lb/>
色動永大言曰今日正吾儕盡節之時又行城撫將士<lb/>
曰王師至矣吾城堅完可守汝曹努力敵不足畏也衆<lb/>
感泣質明大霧四塞敵以車發斷碑殘礎擲城中樓櫓<lb/>
<pb n="KR4d0145_SBCK_020-10a"/>
皆壞左右䝉盾而立多碎首者良久城䧟永坐城樓上<lb/>
或掖之以歸諸子環泣請去永曰吾世受國恩當以死<lb/>
報然巢傾卵覆汝軰亦何之兹命也奚懼益謙億率衆<lb/>
迎降敵曰城破始降何也雜然以永不從為辭敵遣騎<lb/>
召永永正衣冠南向再拜訖易幅巾而入敵曰阻降者<lb/>
誰永熟視久之曰不降者我尚奚問敵見永狀貌魁傑<lb/>
且夙聞其賢乃自為好語數十言欲以富貴啗永而降<lb/>
之永嗔目唾罵曰無知醜類恨不醢爾以報國家何説<lb/>
降乎敵令譯者申諭不已永㦸手怒罵不絶敵諱其言<lb/>
<pb n="KR4d0145_SBCK_020-10b"/>
麾之使去永復厲聲曰胡不速我死我當率義鬼滅爾<lb/>
曹大名人在縶者無不以手加額為之出涕敵令斷所<lb/>
舉手幷其家害之時年五十三建炎二年十一月甲子<lb/>
也即日語傳城中雖素不與永合者皆相向慟哭敵去<lb/>
相與負其尸瘞之永博古通今得錢即買書家藏書萬<lb/>
巻因事為文皆可録而不求人知見古人立名節者未<lb/>
嘗不慨然揜巻終日而尤慕顔魯公為人喜面折人過<lb/>
退無異言聞秋毫之善必咨嗟奬成如不及士友以此<lb/>
嚴憚而歸之杜充守大名名稱甚盛永嘗畫數䇿見之<lb/>
<pb n="KR4d0145_SBCK_020-11a"/>
他日問其目曰未暇讀也永數充曰人有志而無才好<lb/>
名而遺實驕蹇自用而得名聲以當大任鮮不顛沛者<lb/>
公等足與治乎充大慙靖康冬敵犯京師中外阻絶或<lb/>
以兩宫北狩告永者永號絶仆地家人舁歸不食者數<lb/>
日聞元帥檄始勉强一餐其忠誼蓋天性若夫事親孝<lb/>
與人忠輕財篤義而于吏治精明皆永餘事其大節如<lb/>
此他不足為永道也紹興初始贈永中大夫資政殿學<lb/>
士諡勇節官其族數人<lb/>
贊曰嗚呼靖康之禍豈不哀哉以二百年全盛之中國<lb/>
<pb n="KR4d0145_SBCK_020-11b"/>
而在位皆拘攣章句之徒謂名節為非所急士之精鋭<lb/>
銷耎盡矣一旦為敵所乘無不全軀保妻子奉頭䑕竄<lb/>
或甘心汚辱之地而不悔永以身徇國至勉其家必死<lb/>
非所謂烈丈夫而不為世所推移者哉當是時以節死<lb/>
者雖不為無人若劉韐李若水向子韶霍安國張克戩<lb/>
楊邦乂皆其章章尤著者也然罵敵不屈無如永者故<lb/>
掇永平生行事著于篇有以見永立大功名而奮不顧<lb/>
身者有所從來非偶然發也<lb/>
浮溪集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_000-1a"/>
浮溪集原序<lb/>
顯謨閣學士左大中大夫知徽州汪公自崇寜初起太<lb/>
學諸生策髙第校三館秘書尚符璽再遷尚書郎立柱<lb/>
下為右史遂贊書命入翰林為學士蓋仕朝廷三十年<lb/>
專以文學議論居儒官從臣之列所為詩文若干首傳<lb/>
天下號浮溪集凡若干巻公以書屬故人孫覿為之序<lb/>
余曰天下有能事而文章為難工由漢迄唐千有餘歳<lb/>
一時大手筆作為文章閎麗精深傑然視天下而自立<lb/>
于不朽者蓋幾人而已杜子美詩格力自大雄跨百代<lb/>
<pb n="KR4d0145_SBCK_000-1b"/>
為古今詩人之冠至他文輒不工荀卿所謂藝之至者<lb/>
不兩能信矣夫道喪文敝作者衆矣詞句儇淺益不逮<lb/>
前其間心競力取馳騁上下欲一蹙以造古人之域而<lb/>
擇之不精守之不固殉名而媮習鄙而陋固不足與于<lb/>
斯文左太冲積十年之勤僅成一賦劉伯倫以一德頌<lb/>
終其身而一能之善一語之工亦遂列于作者之林而<lb/>
名後世今汪公之文所謂閎麗精深傑然視天下者也<lb/>
公平生無所嗜好至讀古聖賢之書屬爲詞章如啗土<lb/>
䏑嗜昌歜爲一病寤寐千載心慕手追貫穿百氏網羅<lb/>
<pb n="KR4d0145_SBCK_000-2a"/>
舊聞推原天地道德之旨古今理亂興廢得失之迹而<lb/>
意有所適者必寓之于此登髙望遠屬思千里凡耳目<lb/>
之所接雜然觸于中而發于詠歎者必寓之于此崎嶇<lb/>
兵亂潛深伏隩悲歌慷慨酣醉無聊而不平有動于心<lb/>
者亦必寓之于此伎與道俱習與空會文從字順體質<lb/>
渾然不見刻畫如金鐘大鏞叩之輒應愈叩而愈無窮<lb/>
何其盛也公在館閣時方以文章爲公卿大臣所推重<lb/>
每一篇出余獨指其妙處公亦喜爲余出也後十五年<lb/>
公以儒先宿學當大典冊秉太史筆爲天子視草始大<lb/>
<pb n="KR4d0145_SBCK_000-2b"/>
</p>
<p>
發于文深醇雅健追配古作學士大夫傳誦自海隅萬<lb/>
里之遠莫不家有其書所謂常楊燕許諸人皆莫及也<lb/>
公詩自少作已有能名及是與年俱老興微託遠得詩<lb/>
人之本意覽者當自知之公鄱陽人諱藻字彦章云晉<lb/>
陵孫覿撰<lb/>
<pb n="KR4d0145_SBCK_000-3a"/>
浮溪集目錄　武英殿聚珍版<lb/>
　巻一<lb/>
　　奏疏四首<lb/>
　巻二<lb/>
　　奏疏十一首<lb/>
　巻三<lb/>
　　表二十四首<lb/>
　巻四<lb/>
　　表二十九首<lb/>
<pb n="KR4d0145_SBCK_000-3b"/>
　巻五<lb/>
　　表二十七首<lb/>
　巻六<lb/>
　　表二十八首<lb/>
　巻七<lb/>
　　外制三十七首<lb/>
　巻八<lb/>
　　外制六十八首<lb/>
　巻九<lb/>
<pb n="KR4d0145_SBCK_000-4a"/>
　　外制三十六首<lb/>
　巻十<lb/>
　　外制三十六首<lb/>
　卷十一<lb/>
　　内制二十六首<lb/>
　巻十二<lb/>
　　内制二十三首<lb/>
　巻十三<lb/>
　　内制三十四首<lb/>
<pb n="KR4d0145_SBCK_000-4b"/>
　巻十四<lb/>
　　内制二十九首<lb/>
　巻十五<lb/>
　　内制五十九首<lb/>
　巻十六<lb/>
　　内制三十首<lb/>
　巻十七<lb/>
　　諡議一首　策問一首<lb/>
　　序跋<hi>後附題說書</hi>十四首<lb/>
<pb n="KR4d0145_SBCK_000-5a"/>
　卷十八<lb/>
　　記八首<lb/>
　巻十九<lb/>
　　記七首<lb/>
　巻二十<lb/>
　　碑二首　傳一首<lb/>
　巻二十一<lb/>
　　銘十三首　贊二首<lb/>
　　祭文四首　書劄六首<lb/>
<pb n="KR4d0145_SBCK_000-5b"/>
</p>
<p>
　巻二十二<lb/>
　　啓十九首<lb/>
　巻二十三<lb/>
　　啓二十八首<lb/>
　巻二十四<lb/>
　　神道碑一首　行狀三首<lb/>
　巻二十五<lb/>
　　誌銘五首<lb/>
　巻二十六<lb/>
<pb n="KR4d0145_SBCK_000-6a"/>
　　誌銘八首<lb/>
　巻二十七<lb/>
　　誌銘十二首<lb/>
　巻二十八<lb/>
　　誌銘十一首<lb/>
　巻二十九<lb/>
　　五言古詩四十九首<lb/>
　巻三十<lb/>
　　七言古詩二十三首　五言律詩四十七首<lb/>
<pb n="KR4d0145_SBCK_000-6b"/>
　巻三十一<lb/>
　　七言律詩七十八首<lb/>
　巻三十二<lb/>
　　五言排律六首　五言絶句十五首<lb/>
　　六言絶句三首　七言絶句六十一首<lb/>
　　詞三首<lb/>
<hi>臣</hi>等謹案浮溪集宋汪藻撰藻字彦章宋史文苑<lb/>
　　傳云饒州德興人孫覿作藻集序則云鄱陽人攷<lb/>
　　宋史地理志德興縣屬鄱陽郡覿蓋舉其郡名也<lb/>
<pb n="KR4d0145_SBCK_000-7a"/>
　　登崇寜二年進士歴官顯謨閣學士左大中大夫<lb/>
　　封新安郡侯藻學問愽贍爲南渡後詞臣冠冕其<lb/>
　　集見于晁公武讀書志者僅十巻陳振孫書錄解<lb/>
　　題始載浮溪集六十巻而趙希弁讀書後志又増<lb/>
　　猥藁外集龍溪文集六十巻共一百二十巻宋史<lb/>
　　藝文志竝著于錄然趙汸跋羅願小集謂浮溪之<lb/>
　　文再更變故失傳頗多則明初已非完帙其後遂<lb/>
　　亡佚不存嘉靖中有胡堯臣者以舊傳浮溪文六<lb/>
　　十五篇詩二十七首詞三首合為十五巻名曰浮<lb/>
<pb n="KR4d0145_SBCK_000-7b"/>
　　溪文粹刊行于世學者欲觀藻著作僅據是編而<lb/>
　　其原本終不復可見今檢勘永樂大典各韻内所<lb/>
　　載藻詩文甚夥皆題曰浮溪集視文粹所收不啻<lb/>
　　倍蓰謹重為編綴裒合成帙雖未必盡符原數大<lb/>
　　約亦十得其六七矣藻工于儷語所作代言之文<lb/>
　　如隆祐太后手書建炎德音諸篇皆明白洞達曲<lb/>
　　當情事詔命所被無不悽憤激發天下傳誦以比<lb/>
　　陸贄說者謂其製作得體足以感動人心實為辭<lb/>
　　令之極則固不獨其格律精密擅絶一時其他詩<lb/>
<pb n="KR4d0145_SBCK_000-8a"/>
　　篇雜文亦多深醇雅健追配古人孫覿作誌銘以<lb/>
　　大手筆推之洵可無愧雖楊萬里誠齋詩話紀藻<lb/>
　　與李綱不叶其作綱罷相制詞至比之驩兜少正<lb/>
　　卯頗不免為清議所譏然其文章自能雄視一代<lb/>
　　固未可以一眚掩也惟明堂大禮畢奏告三清玉<lb/>
　　皇大天帝聖祖天尊大帝元天大聖后表本二篇<lb/>
　　明堂神異露香表本一篇奏告嘉州峨嵋山普賢<lb/>
　　菩薩等處表本一篇奏告潭州南嶽司天昭聖眞<lb/>
　　君等處表本一篇祈禱道埸罷散表一篇功德疏<lb/>
<pb n="KR4d0145_SBCK_000-8b"/>
　　表一篇均非文章之正軌謹稟承<lb/>
聖訓槩從刪削焉乾隆四十六年二月恭校上<lb/>
　　　　　　　　　總纂官内　閣　學　士<hi>臣</hi>紀　昀<lb/>
　　　　　　　　　　　　光　禄　寺　卿<hi>臣</hi>陸錫熊<lb/>
　　　　　　　　　纂修官翰林院編修<hi>臣</hi>周永年<lb/>
</p>
<p>
</p>
  </div>
</body>
</text>
</TEI>
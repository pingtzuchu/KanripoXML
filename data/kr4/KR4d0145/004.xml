<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_004-1a"/>
浮溪集巻四<lb/>
　　　　　宋　汪　藻　撰<lb/>
　表<lb/>
　　奉上宣和皇太后冊寶賀表<lb/>
准進奉院報十二月十二日奉上宣和皇太后冊寶者<lb/>
凝旒南面奉冊東朝誠格兩儀益見孝心之至風行四<lb/>
海咸知母道之尊恭惟皇帝陛下聖貫羣倫行髙百世<lb/>
念龍飛之有日瞻騩駕以無期懐思屢廢于寢饔祈請<lb/>
幾殫于書幣未暨朔南之教猶虚温凊之儀大横之兆<lb/>
<pb n="KR4d0145_SBCK_004-1b"/>
庚庚久當迎奉城潁之詩洩洩行即旋歸輯大議于曲<lb/>
臺加徽稱于長樂臣叨臨支郡阻簉近班二妃夙嫓于<lb/>
重華雖同遠狩十亂莫尊于文母還佐中興<lb/>
　　冊皇后表<lb/>
帝圖内治天錫柔儀前占龜筮之祥懋舉褘褕之禮伏<lb/>
以坤承天而乃順月受日以為明不表徽音孰宣隂教<lb/>
既輔成于全盛宜登配于至尊恭惟皇帝陛下誠以齊<lb/>
家孝于尊禰爰正軒星之象用承長樂之顔臣久冒明<lb/>
恩欣逢盛典雖外庭稱慶莫陪百辟之趨然輔郡承流<lb/>
<pb n="KR4d0145_SBCK_004-2a"/>
首被二南之化<lb/>
　　賀皇太子正位表<lb/>
伏審顯膺寶冊升位春宮臨軒行曠古之儀見廟示承<lb/>
祧之重恭惟皇太子殿下分輝寶緒毓粹璿源挺天人<lb/>
岐嶷之資稟神聖徇齊之教當周室本支之盛獨冠百<lb/>
男宜漢家羽翼之成無煩四皓前星外炳洊震中潛某<lb/>
幸列宗枝喜隆邦本河潤九里方率族以依仁月有重<lb/>
輪願登歌而薦祉<lb/>
　　皇子賀北郊禮成表<lb/>
<pb n="KR4d0145_SBCK_004-2b"/>
宿齋路寢裒對方丘至哉坤元肇享精誠之報達于天<lb/>
下均䝉持載之安恭惟皇帝陛下體道寜神諏經制禮<lb/>
刊循誦習傳之陋講貴誠上質之儀甫候一隂之生踵<lb/>
修三歲之祀為下必因川澤既合羣靈成功可告神明<lb/>
遂膺多福臣幸當稚弱親睹休嘉知窮壤之俱尊與臣<lb/>
民而同慶<lb/>
　　又<lb/>
出次明堂肇禋方澤稱典禮威容之盛契神明精祲之<lb/>
交燕及生靈同深慶賴恭惟皇帝陛下中天而立法地<lb/>
<pb n="KR4d0145_SBCK_004-3a"/>
之宜眷言博厚之功未極尊崇之報稽古稱制前期庀<lb/>
官仍犧牲圭幣之宜正時日壇場之謬匪頒從約儀衞<lb/>
去煩整法駕以躬臨出宸衷之義起辟公相牡以陪後<lb/>
髦士奉璋而在廷孫竹發揚媪神娭喜竝垂錫羨允答<lb/>
休成臣夙荷慈憐欣逢熙盛稱慶莫班于階墄卜年願<lb/>
比于岡陵<lb/>
　　又<lb/>
講頌祇之美報修尊祖之上儀天蹕順旋海隅胥悅恭<lb/>
惟皇帝陛下德業淵妙精誠靜專踵行三歲之祠竝答<lb/>
<pb n="KR4d0145_SBCK_004-3b"/>
兩儀之貺謁款郊畤修明國章地求習坎之方物取上<lb/>
黄之象合于經誼黜汾脽就祭之文揆厥本原追神考<lb/>
欲行之志臣幸當幼學親睹容祲聞熙事之告成與外<lb/>
朝而同慶<lb/>
　　又<lb/>
迎日之隂奠琮而祭發揚厚德登就吉儀正圜丘竝祀<lb/>
之文為夐古不刊之法六飛還御四海交欣恭惟皇帝<lb/>
陛下出撫亨期備膺諸福獨化陶鈞之上儲精蠖濩之<lb/>
中神罔時恫地不愛寶乃尊母事之禮祗見澤中之丘<lb/>
<pb n="KR4d0145_SBCK_004-4a"/>
從祀山川共樂咸池之奏告成天地更觀梁甫之儀臣<lb/>
幸託天枝早䝉聖澤慶方輿之隤祉阻文石之稱觴<lb/>
　　又<lb/>
郊兆宗祈歸功于厚載國章時舉精意以親祠逮兹竣<lb/>
事之初咸有受釐之慶恭惟皇帝陛下成能三極修理<lb/>
百神斂時民物之休推本乾坤之造候星躔之日永嚴<lb/>
法駕以天行昭對后祗侑登皇祖器尚陶匏之質牲從<lb/>
繭栗之誠宣函鍾靈鼓之和備衮冕元圭之盛因地事<lb/>
地共觀熙事之成匪今斯今何止豐年之應臣幸䝉聖<lb/>
<pb n="KR4d0145_SBCK_004-4b"/>
澤親睹明禋進趨雖隔于外庭鼓舞實同于庶物<lb/>
　　又<lb/>
禋柴升燎先款于圓壇郊血告幽繼稱于隂祀懋叶熙<lb/>
成之慶均䝉錫羨之恩恭惟皇帝陛下承七聖之休撫<lb/>
百年之盛文物聲明之悉備神祇祖考以咸安肅駕天<lb/>
行嚴禋地載鼓鐘具奏符周樂之八成壇壝更新陋漢<lb/>
儒之五徙豐年紹至嘉物荐臻臣早䝉加恵之深未預<lb/>
成人之列觀瞻有煒榮抃實多<lb/>
　　劉相公賀明堂禮成表<lb/>
<pb n="KR4d0145_SBCK_004-5a"/>
建重屋以崇成因剛辰而肇祀一人昭事萬㝢駿奔竊<lb/>
惟三代之君皆備九筵之饗維時去古寖更秦漢之餘<lb/>
設位從宜莫正房心之次會逢熙旦蒐講上儀求遺蹤<lb/>
千載之前得妙意六經之表諸儒聚訟嘗憂攺作之難<lb/>
一日成能始愧習傳之陋恭惟皇帝陛下坐兼衆妙躬<lb/>
享丕平凡赫然庶事之新皆斷以淵衷之獨曲盡合宮<lb/>
之制靡逾旬歲之期將視朔以頒朝先饗親而配帝脗<lb/>
合我將之頌無煩玉帶之圖精祲潛通觀瞻有煒臣久<lb/>
陪近著甫隔清光莫與英髦共秉文王之德徒聞熙事<lb/>
<pb n="KR4d0145_SBCK_004-5b"/>
遙興太史之嗟<lb/>
　　皇子北郊青城起居表<lb/>
輿衞天行親講頌祇之禮臣工宿戒交修扈聖之儀當<lb/>
解愠之清和宜儲精之睟穆恭惟皇帝陛下接千歲之<lb/>
統合三神之歡膺多福以履至尊舉祲威而明德意肇<lb/>
修隂祭裒對坤靈千廬星列于壇場萬騎雲屯于次舎<lb/>
協氣旁達祥光上浮臣方習幼儀莫陪顯相嘉與雨生<lb/>
之類共憑持載之安遙企威尊惟深慶抃<lb/>
　　又<lb/>
<pb n="KR4d0145_SBCK_004-6a"/>
對越坤靈佑登皇祖即帷宮而展采端冕服以薦誠惟<lb/>
孝子必見其所為齋故地祇皆出可得而禮恭惟皇帝<lb/>
陛下緝熙純嘏統攝羣元推本盛儀比隆治古乃嚴宗<lb/>
祝之奠茂格媪神之休陳百物之具修儼千官之容衞<lb/>
瑞氣承宇靈光燭壇臣方習幼儀未親外傅莫綴侍祠<lb/>
之列惟深戀聖之誠<lb/>
　　又<lb/>
順移天仗柢就國隂遵路寢之經塗宿齋宮之大次恭<lb/>
惟皇帝陛下誠參髙厚幽贊神明執古御今刺六經而<lb/>
<pb n="KR4d0145_SBCK_004-6b"/>
制禮尊天親地窮萬物以報功謂郊丘合祭之文繄宗<lb/>
祝習傳之陋乃叶長嬴之候特修禋瘞之儀兩圭有邸<lb/>
以陳前五嶽眎公而陪後臣禮當踐豆年未勝衣庶物<lb/>
具宜官備展牲之夕清光在望心馳省膳之朝<lb/>
　　又<lb/>
警清蹕以戒行奠黄琮而昭見已臨大次將舉祲容當<lb/>
時燠之靡煩煥靈光而旁燭恭惟皇帝陛下宅尊四海<lb/>
成位兩儀會有極以居中秩無文而咸祀順迎長夏祗<lb/>
款方壇嶽祇瀆鬼以悉臨風馬雲車而來下臣年當幼<lb/>
<pb n="KR4d0145_SBCK_004-7a"/>
學班隔外廷稽古禮文遙想奉璋之盛違顔咫尺徒深<lb/>
向日之誠<lb/>
　　又<lb/>
函鍾八變將修大祭之儀陛㦸百重密警周廬之衞舉<lb/>
典容而創見殫誠物以駿奔恭惟皇帝陛下道與時升<lb/>
禮由義起謂一郊二祭之合非三代六經之傳弗諱屬<lb/>
車之勞躬臨方澤之祀壇垓在望籩豆告陳蠖濩深思<lb/>
豐融來應臣屬當齠齔莫侍冕旒徒瞻睟穆之光無補<lb/>
肅雍之相<lb/>
<pb n="KR4d0145_SBCK_004-7b"/>
　　又<lb/>
肇稱幣玉修泰折之明禋夙届郊宮拱鉤陳之衆衞一<lb/>
人齋祓萬宇駿奔恭惟皇帝陛下出乘昌期奄有諸夏<lb/>
極天所覆皆予相祀之臣環海之間備厥豐盛之物卻<lb/>
懋功而不有推美報于無窮歌昊天成命之詩明萬物<lb/>
資生之德惟至誠能參化育允答坤元凡有氣莫不尊<lb/>
親載嚴母事臣尚嬰觿韘莫執豆籩方暫闊于清閒期<lb/>
早膺于錫羨<lb/>
　　昭慈獻烈皇后<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宮朝拜表<lb/>
<pb n="KR4d0145_SBCK_004-8a"/>
臣某言伏以比陳廞衞奄畢窆封顧孝養之永違罄哀<lb/>
悰而何及謹差某官奉表奏告以聞臣某謹以摧以感<lb/>
頓首頓首謹言<lb/>
　　昭慈獻烈皇后祔廟畢<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宮旦望等表<lb/>
　　　八月旦<lb/>
伏以宮壼興哀屢攺階萱之旦寢園在望俄驚陵柏之<lb/>
秋恭惟昭慈獻烈皇后位正累朝德齊先后仙遊雖邈<lb/>
慈矩具存地隔三山莫獻蟠桃之實神歸九廟長遊大<lb/>
練之衣適遇蕭辰何勝永慕<lb/>
<pb n="KR4d0145_SBCK_004-8b"/>
　　　秋社<lb/>
伏以宮衣揜御已虚夏凊之儀農扈報功忽屆秋成之<lb/>
候恭惟昭慈獻烈皇后儷天德大救物功深既鍊石以<lb/>
告成遽乘雲而不返追攀無及感愴奈何<lb/>
　　　中秋<lb/>
伏以長樂終天人結母慈之戀蓐收告節月圓秋氣之<lb/>
中觀玉琯之屢移望柏城而增愴恭惟昭慈獻烈皇后<lb/>
體姜任之德希黄老之踪倐赴帝鄉之期永違天下之<lb/>
養每懐遺訓徒極哀悰<lb/>
<pb n="KR4d0145_SBCK_004-9a"/>
　　　九月旦<lb/>
伏以軒星既掩騩駕莫還方興長夜之哀忽屆杪秋之<lb/>
序恭惟昭慈獻烈皇后功參十亂道冠六宮問寢承顔<lb/>
一朝違長樂之養祔姑合食千載奉泰陵之遊搖落有<lb/>
懐追攀無所<lb/>
　　　重陽<lb/>
伏以穜稑告成嘗帥九嬪之獻菊萸在薦莫伸萬夀之<lb/>
祈恭惟昭慈獻烈皇后厚德俔天徽音垂世自哀纒于<lb/>
厚夜忽時及于凋年爰致孝思式陳時薦<lb/>
<pb n="KR4d0145_SBCK_004-9b"/>
　　　九月朢<lb/>
伏以椒掖戒寒柏城無曉永隔乘雲之馭倐更濡露之<lb/>
辰恭惟昭慈獻烈皇后化首宮闈澤流寰宇念纂承于<lb/>
丕緒䝉保佑之隆恩緬想徽音何勝孺慕<lb/>
　　　十月朔<lb/>
伏以釁結終天時丁良月雖閟宮之在望瞻大練以無<lb/>
階恭惟昭慈獻烈皇后夢月鍾靈補天儷德奄隔晨昏<lb/>
之養屢驚弦晦之遷覩茲流光何勝永慕<lb/>
　　　下元節<lb/>
<pb n="KR4d0145_SBCK_004-10a"/>
伏以驗灰緹室將觀一氣之囘校籍清都莫重三元之<lb/>
畢緬思慈範永隔仙遊恭惟昭慈獻烈皇后所憂在賢<lb/>
以儉為寶方俟含飴之慶遽興復土之哀爰即佳辰載<lb/>
陳誠薦<lb/>
　　十月朔奏告太祖皇帝表<lb/>
伏以時丁良月嘉萬寶之既成節逼凋年悵三微之將<lb/>
復恭惟太祖皇帝陛下功彌宇宙澤浹華夷光垂鴻業<lb/>
之餘燕及眇躬之嗣因節寒之始屆致時奠以遐思<lb/>
　　徽宗皇帝梓宮還闕慰表<lb/>
<pb n="KR4d0145_SBCK_004-10b"/>
輿衞遐征千年厭世衣冠永閟萬里還京痛纏宸極之<lb/>
尊哀被海隅之遠恭惟皇帝陛下躬承龜鼎慕見羮墻<lb/>
龍髯既絶于中天蜃路嘗淹于異域雖迎瞻引綍動一<lb/>
人罔極之思然歸祔廟祧實千古非常之事願寛聖抱<lb/>
俯慰羣心<lb/>
　　顯肅皇后梓宮還闕慰表<lb/>
慈極終天靈輴返國凡居持載孰不哀摧恭惟皇帝陛<lb/>
下功懋承祧孝深陟屺念昔從周狩莫陪八駿之歸幸<lb/>
今祔漢陵當樂千人之聚孺慕雖鍾于此日母儀如見<lb/>
<pb n="KR4d0145_SBCK_004-11a"/>
于平生願抑聖情少安羣下<lb/>
　　懿節皇后梓宮還闕慰表<lb/>
騩駕當還龍輴乃至變俄生于坤載哀尤切于宸衷恭<lb/>
惟皇帝陛下運啓中興教先内治汲汲方求于故劔迢<lb/>
迢已隔于靈津瞻六引之來歸撫九嬪而增慟然數存<lb/>
修短而禮極哀榮願裁臨感之悲永副蒼生之望<lb/>
<pb n="KR4d0145_SBCK_004-11b"/>
</p>
<p>
浮溪集巻四<lb/>
<pb n="KR4d0145_SBCK_004-12a"/>
</p>
<p>
</p>
  </div>
</body>
</text>
</TEI>
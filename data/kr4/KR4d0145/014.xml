<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_014-1a"/>
浮溪集巻十四<lb/>
　　　　　宋　汪　藻　撰<lb/>
　内制<lb/>
　　觀文殿大學士宣奉大夫朱勝非奏受告新差江<lb/>
　　州路安撫大使知江州乞就近别行差官不允詔<lb/>
朕歲有邊虞日修戎備念振先聲于殊俗莫如舊弼之<lb/>
英材爰方鎭于三分庶折衝于萬里矧伊湓浦實控上<lb/>
游豈無他人徒得卿重謂抗旌而就道即交印以臨軍<lb/>
乃騰遜避之章殊失倚毗之意惟賢者同民之憂樂惟<lb/>
<pb n="KR4d0145_SBCK_014-1b"/>
大臣繫國之安危況自鄂以趨江可朝發而夕至無失<lb/>
機㑹勤吾顧憂所請宜不允仍依已降指揮疾速前去<lb/>
之任故兹詔示想宜知悉冬寒卿比平安好遣書指不<lb/>
多及<lb/>
　　新除參知政事李囘辭免恩命不允詔<lb/>
朕惟天下之事一日二日萬幾不植則僵不修則壞況<lb/>
今中外岌岌干戈未寧疆宇未復可終食之間輟而不<lb/>
圖哉卿早躋禁塗蔚爲舊徳世故精練審而有謀本兵<lb/>
幾年綱目咸理是用輟從右府擢貳中台庶藉老成之<lb/>
<pb n="KR4d0145_SBCK_014-2a"/>
人同紓今日之急乃抗章來上豈朕所望哉卿其趨攬<lb/>
事樞思所以康濟囏難者分隂可惜勿復重陳所請宜<lb/>
不允<lb/>
　　新除同知樞密院事李回辭免恩命不允詔<lb/>
朕惟國家傾危屯否未有甚于此時者也非得天下人<lb/>
豪策慮出乎拘攣之外者不足以輔成中興之功以卿<lb/>
有當世之材邃古人之學詳練周密為時耆明故聞千<lb/>
里之造朝寢食不忘于虚佇擢寘樞機之地共圖龜鼎<lb/>
之安卿而不能尚誰可者勉服朕命毋庸固辭所請宜<lb/>
<pb n="KR4d0145_SBCK_014-2b"/>
不允<lb/>
　　新除起復鎭潼軍節度使開府儀同三司充醴泉<lb/>
　　觀使孟忠厚辭免恩命乞許終喪制不允詔<lb/>
朕以卿材猷通敏識度邃深無忌于憂患必同未嘗有<lb/>
已野王以器能自進不専為恩比縁長樂之哀追念渭<lb/>
陽之後頒朕徽數奪卿至情顧勲賢之竝隆于恩禮以<lb/>
非過抗章而避何志之謙所請宜不允<lb/>
　　寧武軍節度使開府儀同三司新除淮南路宣撫<lb/>
　　使劉光世辭免恩命不允詔<lb/>
<pb n="KR4d0145_SBCK_014-3a"/>
朕惟淮右失平居民無葢既塵氛之稍輯當耕戰之兼<lb/>
修卿為國折衝實民司命社稷已資于忠力山川咸震<lb/>
于威名仍重使權俾營軍實及國家之閒暇收農畝之<lb/>
荒餘率衆踰江分屯力穡昔充國留田于漢鄙坐制先<lb/>
零重華給耒于唐軍卒全振武可令長算有愧前人其<lb/>
趨奉于詔除毋或差于機㑹所請宜不允故兹詔示想<lb/>
宜知悉春暄卿比平安好遣書指不多及<lb/>
　　新除資政殿大學士提舉萬夀觀兼侍讀王綯辭<lb/>
　　免恩命不允詔<lb/>
<pb n="KR4d0145_SBCK_014-3b"/>
詩曰雖無老成人尚有典刑書曰人惟求舊器非求舊<lb/>
惟新蓋老成舊人之于國家其重如此朕以卿有精深<lb/>
之學通濟之才出入周旋在廷最久兹因誠懇亟解繁<lb/>
機故加卿以秘殿之資處卿以中都之館留陪經幄不<lb/>
使去朝兹大臣出處之殊榮而朕待卿之至意也採之<lb/>
輿論咸謂得宜援例力辭卿言徒費所請宜不允<lb/>
　　王綯為從弟投拜金人自劾不允詔<lb/>
昔羊舌坐誅靡連叔向王敦稔惡猶赦茂弘蓋古者君<lb/>
臣相與于腹心之間未嘗以兄弟輒投于形跡之地卿<lb/>
<pb n="KR4d0145_SBCK_014-4a"/>
秉徳陪朕二年于兹險阻艱難備宣忠力豈容纖介及<lb/>
我老成況綱之于卿本非同産雖虧臣節了不相關卿<lb/>
何嫌何疑而求去位乎卿其勉服厥官思所以弼朕者<lb/>
抗章自劾非所望于斷金也<lb/>
　　新除起復依前檢校少保光山軍節度使知大宗<lb/>
　　正事士㒟辭免恩命不允詔<lb/>
朕惟卿資宗室之英擁將旄之重俾統盟于庶族用藩<lb/>
屛于行朝庶藉本支之彊永圖龜鼎之固雖中外屬阽<lb/>
危之㑹而戚休惟同姓之均盍體詔恩即祇官守懇辭<lb/>
<pb n="KR4d0145_SBCK_014-4b"/>
之語朕未欲聞<lb/>
　　新授觀文殿學士提舉臨安府洞霄宫范宗尹辭<lb/>
　　免恩命不允詔<lb/>
朕委政于卿逮兹朞歲吁俞帷幄弘益居多比縁人言<lb/>
釋位而去懇牘屢上挽留莫從書殿隆名蓋襃舊弼國<lb/>
家常典何足固辭所請宜不允<lb/>
　　新除資政殿學士提舉臨安府洞霄宮任便居住<lb/>
　　張守辭免恩命不允詔<lb/>
卿奮于周行以誠輔朕飭躬寡過持論正平始終二年<lb/>
<pb n="KR4d0145_SBCK_014-5a"/>
朕所眷禮方賴弘益浩然求歸挽留莫從良鬱予抱升<lb/>
華秘殿姑示異恩式寵爾行毋煩遜避所請宜不允<lb/>
　　温州觀察使王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>辭免復兩官恩命不允詔<lb/>
卿頃將去病之軍嘗坐孟明之眚稍鐫勇爵久掛刑書<lb/>
既屢奮于徂征當悉除于宿負還卿舊著示朕至恩庶<lb/>
寛左袵之憂用捄東隅之失往祗承命勿復固辭所請<lb/>
宜不允故兹詔示想宜知悉冬寒卿比平安好遣書指<lb/>
不多及<lb/>
　　資政殿學士權知三省樞密院事李邴乞閒慢差<lb/>
<pb n="KR4d0145_SBCK_014-5b"/>
　　遣不允詔<lb/>
朕方排難而解紛未暇宅中而圖治乃眷重江之阻實<lb/>
宜慈壼之居爰輟輔臣往司行省以卿負古人之學有<lb/>
當世之才比擢預于政機坐收還于威柄詳觀底藴尤<lb/>
具典刑兹權中外之宜實付安危之計是為分陜咸謂<lb/>
得人奚未喻于至懷尚力辭于成命往圖經濟用釋顧<lb/>
憂<lb/>
　　新除江南東路安撫大使兼知夀春府滁濠廬和<lb/>
　　州無為軍宣撫使葉夢得辭免恩命不允詔<lb/>
<pb n="KR4d0145_SBCK_014-6a"/>
朕惟多事以來厥民塗炭大軍之後所至荆榛日求綏<lb/>
馭之良庶復纂承之舊惟大江襟帶之㑹實前古國都<lb/>
之餘地關安危勢控南北豈獨賴兵民之鎭蓋將期農<lb/>
戰之修非吾耆舊之英孰任倚毗之大爰頒優詔用卑<lb/>
劇權謂與人而同憂必不日而引道乃形遜牘殊咈眷<lb/>
懷其趨屆于提封以毋勤于軫慮所請宜不允仍不得<lb/>
再有陳請諸處不許收接文字日下前去之任故兹詔<lb/>
示想宜知悉秋冷卿比平安好遣書指不多及<lb/>
　　參知政事謝克家乞外任宫觀不允詔<lb/>
<pb n="KR4d0145_SBCK_014-6b"/>
朕惟卿直諒多聞于國家有益方艱難之際將每事咨<lb/>
焉而屢以微疴慨然求去非朕意也方春和豫輔養其<lb/>
時勉為朕留勿思閒適所請宜不允<lb/>
　　新除資政殿學士提舉臨安府洞霄宮謝克家辭<lb/>
　　免恩命不允詔<lb/>
卿以剛明之材行精詣之學以卓至之論啓淵深之謀<lb/>
矧嘗率先羣臣見朕初載有房琯之辯宋昌之忠兹升<lb/>
廟堂相與圖治曾未數月決然請辭朕雖貪夫老成之<lb/>
留而閔以官職為累升華秘殿庸示至恩胡為抗章貶<lb/>
<pb n="KR4d0145_SBCK_014-7a"/>
損殊甚卿而不可尚誰可哉式煥爾行毋虚朕意所請<lb/>
宜不允<lb/>
　　兵部尚書謝克家辭免恩命不允詔<lb/>
朕遭時多故燭理未明肆求已試之材共振中興之業<lb/>
以卿清名垂世雅望在人兹祗召以趨朝見敏誠于體<lb/>
國擢居常伯姑示優恩奚固執于沖懷未即膺于成命<lb/>
所請宜不允<lb/>
　　新除端明殿學士簽書樞密院事富直柔辭免恩<lb/>
　　命不允詔<lb/>
<pb n="KR4d0145_SBCK_014-7b"/>
朕惟慶厯宗臣馳單車入不測之敵以片言成萬世之<lb/>
功相吾三宗如古伊呂朕慨然懷其人而不及見也以<lb/>
卿高明渾厚徳頗似之故擢之衆人之中付以臺諫之<lb/>
職果能從容議論動中事幾乃躋宥密之庭將賴維持<lb/>
之力庶使紀綱一振威令四馳坐臻宗社之安復見君<lb/>
臣之盛豈不濟卿奕世之美而成朕知人之明乎陳義<lb/>
固辭良非所望所請宜不允<lb/>
　　杜充同知樞密院事辭免恩命不允詔<lb/>
朕惟今日之事在于審觀機㑹先立規模度吾足以勝<lb/>
<pb n="KR4d0145_SBCK_014-8a"/>
彼與吾足以守此者而巳以卿資兼智勇識洞古今兹<lb/>
予付爾以本兵之任此孟子所謂國人皆曰賢然後命<lb/>
者也豈朕私意哉奚乃累章過形控避朕言不再勿復<lb/>
重陳<lb/>
　　復觀文殿學士知潭州吳敏乞辭免恩命不允詔<lb/>
朕惟湖湘之㑹紛擾數年耕稼之區榛荒千里思得魁<lb/>
柄之舊倚如長城之堅以卿宇量恢宏材猷英發蚤參<lb/>
帷幄之論具有搢紳之瞻乃遣使軺特頒詔檢庶此遐<lb/>
方之弊隠然賢弼之臨引手以摩知生之樂胡遽形于<lb/>
<pb n="KR4d0145_SBCK_014-8b"/>
遜避殊未體于眷懷念方急于淮揚徒得君重當俯同<lb/>
于去病無以家為勉疾而驅欽承朕命所請宜不允限<lb/>
指揮到日疾速前去之任故兹詔示想宜知悉秋凉卿<lb/>
比平安好遣書指不多及<lb/>
　　仲琮乞罷宗正司不允詔<lb/>
卿以老成為宗室祭酒阽危之際所賴維城有何嫌疑<lb/>
而遽求去露章來上良用憮然所乞宜不允<lb/>
　　辛企宗乞免秦鳳路經略安撫使不允詔<lb/>
朕念秦中之彊弱常為天下之重輕故擇能臣往圖長<lb/>
<pb n="KR4d0145_SBCK_014-9a"/>
算以卿挺雄剛之質秉忠義之心世服戎昭習知邊瑣<lb/>
威名之烈關隴信之兹歴選于在廷俾綏懷于一道義<lb/>
無反汗當即辦嚴抗牘以辭豈予所望<lb/>
　　新除吏部侍郎高衞辭免恩命不允詔<lb/>
朕以卿為時名卿如古耆俊當震風凌雨之暴未嘗或<lb/>
辭于錯節盤根之間靡所不試比還表著良副眷懷處<lb/>
以天官之除將資辰告之益兹卿舊物奚用固辭<lb/>
　　新除吏部侍郎黎確辭免恩命不允詔<lb/>
朕惟天官之任人物所宗以撥煩剸劇之材而行激濁<lb/>
<pb n="KR4d0145_SBCK_014-9b"/>
揚清之政號稱兹職古難其人以卿學術精深行能高<lb/>
妙周旋諫省綿歴歲時知無不言言皆有補乃付銓衡<lb/>
之寄實為表著之光公論翕然謙辭過矣<lb/>
　　新除禮部侍郎李正民辭免恩命改授一閒慢職<lb/>
　　局不允詔<lb/>
朕惟典禮之在有司非人莫濟秩宗之于省户其選甚<lb/>
高卿辯博多聞剛明不撓踐揚滋久譽望益隆眷惟千<lb/>
古之彌文宜付一時之俊彦故從劇部移寘清曹朕擇<lb/>
地以處卿可謂優矣卿抗章而辭朕何其過哉<lb/>
<pb n="KR4d0145_SBCK_014-10a"/>
　　新除戸部侍郎季陵辭免恩命不允詔<lb/>
朕惟周官以司徒致天下之財而冢宰均節之其權可<lb/>
謂重矣後世惟鹽鐵領于丞相而出納之要實總地官<lb/>
自軍興以來調度百出則户部蓋兼蕭何劉晏之任迺<lb/>
者官缺頗難其人以卿詳練精明神無滯用通于世務<lb/>
所至可稱悉付利權僉言惟允亟供爾職何以辭為<lb/>
　　新除吏部侍郎李正民辭免恩命不允詔<lb/>
朕惟孔子之門雖文學政事别為二科然西漢名臣列<lb/>
于九卿者未嘗不以儒術飾吏事也卿文章爾雅直諒<lb/>
<pb n="KR4d0145_SBCK_014-10b"/>
多聞獻納之餘敏于從政乃擢天官之貳俾專銓綜之<lb/>
權命出惟行毋煩遜避所請宜不允<lb/>
　　起復中散大夫試尚書户部侍郎兼權御營使司<lb/>
　　參贊軍事李迨乞持餘服不允詔<lb/>
朕屬艱難之運須濟辦之才不究利源孰資軍實以卿<lb/>
通明無壅更練已多兹升禁近之聯俾貳劇煩之部當<lb/>
趨邦國之急暫輟家庭之憂勉服攸司毋庸有請<lb/>
　　新除吏部侍郎綦崈禮辭免恩命不允詔<lb/>
朕惟天官之職人物綜焉南渡以來法隳吏弛思得能<lb/>
<pb n="KR4d0145_SBCK_014-11a"/>
者以振頽綱卿識照幾先才周世用見聞殫洽知祖宗<lb/>
沿革之宜學問精深得師友淵源之正比借才于銓筦<lb/>
果騰譽于簪紳灼見所長就加兹命舉直錯枉佇成平<lb/>
允之功辭尊居卑宜略謙沖之禮<lb/>
　　新除徽猷閣直學士知漳州綦崈禮辭免恩命不<lb/>
　　允詔<lb/>
朕惟卿有裴馬之才高崔之學徧儀禁路蔚有能聲兹<lb/>
求便私殊惜而去西清之秩惟以寵行往重郡符何辭<lb/>
之有<lb/>
<pb n="KR4d0145_SBCK_014-11b"/>
</p>
<p>
浮溪集卷十四<lb/>
</p>
<p>
</p>
  </div>
</body>
</text>
</TEI>
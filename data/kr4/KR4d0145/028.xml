<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_028-1a"/>
浮溪集卷二十八<lb/>
　　　　　宋　汪　藻　撰<lb/>
　誌銘<lb/>
　　右中大夫直寳文閣知衢州曾公墓誌銘<lb/>
紹興五年十月戊辰右中大夫直寳文閣知衢州曾公<lb/>
卒于信州明年五月丙申即其州之南七里上饒鄉葬<lb/>
焉將葬其孤惇以呉興劉一止之狀屬公故人汪藻而<lb/>
告曰先人以文章議論政事行世三十餘年卒不克大<lb/>
施以殁葬而不得傳信之辭納之壙中猶不葬惟夫子<lb/>
<pb n="KR4d0145_SBCK_028-1b"/>
幸賜之銘藻謝非其人不可則書而系以銘公諱紆字<lb/>
公衮世家撫之南豐尚書戸部郎中直史館贈太師密<lb/>
國公致堯之曽孫太常博士贈太師魯國公易占之孫<lb/>
而丞相文肅公布之第四子也母曰魯國夫人魏氏公<lb/>
少頴悟天資既高又受學于賢父母當是時文肅公為<lb/>
天子守邊不暇朝夕眎專以魯國為師年十三伯父南<lb/>
豐先生鞏授以韓愈詩文學益進文肅公任為承務郎<lb/>
學士鄧潤甫尚書彭汝礪與語大奇之舉賢良方正科<lb/>
上其文公車㑹科廢而止建中靖國元年文肅公為二<lb/>
<pb n="KR4d0145_SBCK_028-2a"/>
后山園陵使用故事辟公以從事巳左丞相韓儀公欲<lb/>
擢公館閣公白文肅公力辭下除太僕寺主簿一時名<lb/>
士賢者皆願見之于是左司諫江公望累數百言薦公<lb/>
不敢以宰相子為嫌文肅公免相言者指公嘗夜過韓<lb/>
儀公家議復瑤華事且受父客金請付吏當國者用吕<lb/>
嘉問尹京典詔獄嘉問熙寧中與文肅公議法為敵者<lb/>
也鍛鍊半年無所得詔自中竄永州入元祐黨籍㑹赦<lb/>
移和州又㑹赦復承奉郎監潭州南嶽廟文肅公殁執<lb/>
喪以孝聞服除調監南京河南稅改簽書寜國軍節度<lb/>
<pb n="KR4d0145_SBCK_028-2b"/>
判官時宣城江溢沒數千家公白守曰饑而賑貸法也<lb/>
然廩非部使者不可發今事急矣請船粟以哺埀死之<lb/>
民守曰如三尺何公曰紆常平主管官也有罪當坐之<lb/>
即發廩自言部使者嘉而不問除通判鎮江府會淮南<lb/>
漕渠不通泗楚州連數守罷發運使陳亨伯宻奏選公<lb/>
知楚州公因荒政役饑民渠通而民活者不可勝計以<lb/>
功加直祕閣與部使者論事不合移秀州州嵗比版圖<lb/>
前此吏高下其手民患苦之公委僚屬降登不使吏預<lb/>
其間吏怨公入骨則為書以搖衆人人自危公立焚其<lb/>
<pb n="KR4d0145_SBCK_028-3a"/>
書州以無事還朝除蔡河撥發未幾提舉京畿常平改<lb/>
江南東路轉運判官陛辭陞副使罷歸得主管南京鴻<lb/>
慶宫屏居湖州建炎三年苗傅劉正彦反吕張二公檄<lb/>
諸州勤王檄至湖州守梁端㑹士大夫謀之衆未及言<lb/>
公奮然曰逆順明甚出師無可疑者間數日苗傅來取<lb/>
兵公請端械繫使者毋令還當是時微公幾殆上反正<lb/>
御史中丞張守白發其忠除直顯謨閣且召見之公曰<lb/>
守臣在也吾何爲者辭不行然上雅知公名明年六月<lb/>
除江南東路轉運副使九月移兩浙路于是大軍屯江<lb/>
<pb n="KR4d0145_SBCK_028-3b"/>
上求索無涯公隨給之猶不滿意狼籍公牒公度不可<lb/>
留引嫌自言復還江南東路先是盜孫誠等暴誘屬邑<lb/>
一方騷然公作聖㫖招安單舸見之諭以禍福誠等望<lb/>
風迎拜上書歸矯制罪天子賢而釋之未幾隆祐皇后<lb/>
崩參知政事李囘為監䕶使辟公修奉議者欲稱園陵<lb/>
公曰上不日恢復中原奉隆祐歸祔此特欑宫耳當先<lb/>
正名朝廷用其言聞者服其知體再請宫祠提舉亳州<lb/>
明道宫甫兩月起知撫州鋤治彊梗民畏懷之逾年以<lb/>
鄉郡自陳除江南西路轉運副使明年九月除司農少<lb/>
<pb n="KR4d0145_SBCK_028-4a"/>
卿改福建路提㸃刑獄明年二月進直寳文閣詔齎文<lb/>
肅公正論手書赴闕中道除知信州尋移衢州未之官<lb/>
卒春秋六十有三公才高而識明博極書史始以通知<lb/>
古今禆贊左右為家賢子弟中以文章翰墨風流醖藉<lb/>
為時勝流晚以精明强力見事風生為國能吏雖低徊<lb/>
外補位不至公卿而所交皆一時英豪世之言人物者<lb/>
必以公一二數公之謫永州也黄庭堅魯直過焉得公<lb/>
詩讀而愛之手書于扇公之叔父肇不妄許可人嘗曰<lb/>
文章得天才當省學問之半吾文力學至此耳吾家阿<lb/>
<pb n="KR4d0145_SBCK_028-4b"/>
紆所得超然未易量也故公詩文每出人爭誦之又篆<lb/>
隸行草沈著痛快得古人用筆意江南大牓豐碑率公<lb/>
為之觀者忘去文肅公薨于謫籍公不敢求為碑銘獨<lb/>
取平時奏對之辭㑹萃之如辯明宣仁誣謗等事名曰<lb/>
朝正論藏于家不敢出者二十餘年靖康中始傳猶有<lb/>
仄目者公不之恤也公襟韻夷粹與人交洞見肺肝談<lb/>
笑多聞坐客皆屈聞人緩急若拯救焚溺然忘其身奔<lb/>
趨之雖蹈傾危不悔于理財尤得其要所臨沛然未嘗<lb/>
有不足之歎或有疑而問焉者公曰吾豈一毫取民哉<lb/>
<pb n="KR4d0145_SBCK_028-5a"/>
第當輸者人不能欺常賦自有餘耳初文肅公殁窆于<lb/>
南徐于是公客信者數年不克歸葬而葬其所以令人<lb/>
王氏祔令人祕閣校勘安國之女先公卒四年子三人<lb/>
曰惇右奉議郎通判洪州曰忻右從事郎臨安府司法<lb/>
參軍曰憕右迪功郎監潭州南嶽廟女一人適右承事<lb/>
郎主管江州太平觀王銍銘曰<lb/>
惟曾顯融開迹南豐密國之裔以儒鼎峙文肅獨鶱相<lb/>
帝初元公雖承家再振厥華與時巻舒行三紀餘才大<lb/>
不酬老于一州植我墓檟龜峯之下遙望蒜山而不東<lb/>
<pb n="KR4d0145_SBCK_028-5b"/>
還<lb/>
　　譚章墓誌銘<lb/>
長沙有隱君子行義如古人生子為國忠臣饗耆齡而<lb/>
終曰右朝奉大夫致仕譚君諱章字煥之其先衡陽人<lb/>
四世祖徙家洞庭過長沙昭潭而愛之因家焉曾祖裕<lb/>
祖暎父盛三世居鄉稱善人長者盛用子恩贈朝議大<lb/>
夫君隱居昭潭六十餘年專以求志為事孝于親誠于<lb/>
物視聴起居必依于禮故修之身而家齊家齊而人化<lb/>
其徳平居讀書大而六經小而諸子百家與夫天文地<lb/>
<pb n="KR4d0145_SBCK_028-6a"/>
理星歴山經釋老氏之學無不周覽而求其義之所歸<lb/>
不為諸生循誦習傳而已故歴代治亂興衰之所由人<lb/>
材善惡忠邪之所判祖宗以來因革罷行之所紀悉貫<lb/>
穿商榷亹亹牙頰間稠人廣衆縱談極辯聴者忘倦傾<lb/>
其坐人發為詩文高古精深根于義理無補于世者未<lb/>
嘗落筆于是方數百里間有識者君敎之使學有材者<lb/>
君養之使成不能仰事俯育者君振之使給所施之博<lb/>
至不可勝計鄰里之訟有不能決者不之官府而之君<lb/>
人尊仰之甚于父兄有老人黄升貸君錢百萬行而遇<lb/>
<pb n="KR4d0145_SBCK_028-6b"/>
盜盡亡之歸謝于君君曰幾累吾故人今生還幸矣尚<lb/>
何言升感之爲文紀其事君少時儆敏人莫能及爲文<lb/>
立成視取科第若摘髭拾芥然一旦以親老不可逺遊<lb/>
盡以所得之學付其子弟由是弟申子世勣皆擢進士<lb/>
第顯于時中遭靖康之變君慟哭一目爲喪明時世勣<lb/>
爲尚書禮部侍郎數以書勉其忠義故世勣當僭僞時<lb/>
力起之不從至不食幽憤而死朝廷嘉之贈延康殿學<lb/>
士訃聞君歎曰吾子得死所矣不勝父子之情者一己<lb/>
之私也爲國盡節死者天下之公也吾安得捨此取彼<lb/>
<pb n="KR4d0145_SBCK_028-7a"/>
哉昔藺相如㢘頗死向千載凜凜然尚有生氣曹㻌李<lb/>
志雖無恙奄奄如九原下人重輕知所處矣吾何恨哉<lb/>
乃雪涕欣然自慶不復戚戚于懷後延康之歿十有八<lb/>
年壽八十六無疾而終寔紹興十四年四月某甲子也<lb/>
君以世勣恩累封至右朝奉大夫賜緋衣銀魚妻龔氏<lb/>
亦儒家女有賢行封宜人前君卒子二人曰世勣延康<lb/>
君也曰世南未冠而夭女一人適進士胡擴孫二人曰<lb/>
知古右承事郎荆湖南路安撫司幹辦公事早卒曰知<lb/>
黙右宣義郎守太府寺丞曽孫四人曰式祖曰述祖曰<lb/>
<pb n="KR4d0145_SBCK_028-7b"/>
企祖曰昭祖式祖將仕郎君卒之若干日得十月甲申<lb/>
合葬君于其縣潭子岡龔宜人之墓銘曰<lb/>
衡山峻極連瀟湘中有君子潛徳光閉闗求志聞四方<lb/>
羣書萬巻胷次藏上談羲農下漢唐諸儒結舌莫敢當<lb/>
遭時天地紛低昂有子夙在人主旁浩然之氣大且剛<lb/>
節義凜凜明秋霜殺身成仁聖所臧慶門萬古傳芬芳<lb/>
天相吉人宜壽康龐眉嵗舉春酒觴歸安窀穸川之陽<lb/>
潭流要與兹川長<lb/>
　　詹太和墓誌銘<lb/>
<pb n="KR4d0145_SBCK_028-8a"/>
左朝請大夫直顯謨閣知䖍州詹君諱太和字甄老曾<lb/>
祖瑀祖諴父時世為嚴州遂安人時以君故贈朝請大<lb/>
夫君擢政和八年進士第官自迪功郎八遷為左朝請<lb/>
大夫職自直秘閣再遷為顯謨閣嘗歴直州楊子縣尉<lb/>
監泗洲糧料院河北河東路宣撫司書寫機宜文字尚<lb/>
書水部員外郎淮南路轉運使知江䖍撫三州再知䖍<lb/>
州以歿君年十八秀出其鄉有司以君應詔後數年解<lb/>
褐調揚子尉揚子瀕江雅多盜君能得名捕者十餘人<lb/>
改承務郎以母憂歸里中㑹方臘起清谿方千里皆震<lb/>
<pb n="KR4d0145_SBCK_028-8b"/>
君家距清谿不百里里豪余熙者欲連衆應賊君挺身<lb/>
見熙熙嚴兵待之幾不得脱君無懼色徐以禍福譬之<lb/>
熙矍然悟願併力討臘君為徒步越境見熙于官軍表<lb/>
其忠以徇當是時承平久賊振臂一呼州縣皆沒朝廷<lb/>
意嚴民皆盜欲蕩平之得君書乃巳君因率諸豪道官<lb/>
軍徑趨賊巢擒臘以獻是役也嚴民微君幾不免幕府<lb/>
上功拜熙武義大夫并官其民百餘人而君止授宣教<lb/>
郎衆恨待君薄君笑而不言以㑹課轉奉議承議郎淵<lb/>
聖登極轉朝奉郎上皇幸東南亊出非常泗州當孔道<lb/>
<pb n="KR4d0145_SBCK_028-9a"/>
守臣皆惶恐稱病君以監糧料院領州事一日行宫闗<lb/>
白士卒若送文書如京師者悉還之且毋給其廩官吏<lb/>
莫知所從君請白之朝衆持不可君乃自為奏間道蠟<lb/>
書以聞朝廷嘉其敏録付行宫上皇為之切責左右或<lb/>
譖君小臣離間當誅上皇曰彼尊朝廷也何罪君由是<lb/>
知名先是契丹歸我之人分隸諸州朝廷用議者將悉<lb/>
還之君曰敵以此曹叛已日須其至甘心柰何使之趨<lb/>
死愚謂不若留為腹心便從之後契丹入見君揚州羅<lb/>
拜馬前以泣曰非君吾屬無類矣右丞李公宣撫河東<lb/>
<pb n="KR4d0145_SBCK_028-9b"/>
辟君為屬未行朝廷欲奪君使金君謝不能今丞相秦<lb/>
公為御史中丞謂君曰今國難如巨石蔽天而下壯士<lb/>
試出力當之或百萬生靈可活此何時而君辭難乎君<lb/>
感其言惶恐聴命㑹兵部尚書王雲使還以不及期而<lb/>
止遂從宣撫使出闗見李公明日請辭李公愕然問其<lb/>
故君曰太和寒士宣撫不知其不可收之必以太和為<lb/>
有補秋毫今候三日始見見與客俱宣撫不問客亦無<lb/>
闗白者何以留為李公改容謝與語大竒之宣撫罷歸<lb/>
遂安道除尚書水部員外郎歸未及家邑人倪從度亂<lb/>
<pb n="KR4d0145_SBCK_028-10a"/>
浙西騷然人皆推君浙西帥葉公因請于朝君為斬内<lb/>
應者五十餘人且塞其餉道賊即日降時上在維揚得<lb/>
奏良恱進君朝請郎趣之還省轉朝奉朝散大夫丁外<lb/>
艱詔起為直秘閣淮南路轉運使樞密張公使川陜亦<lb/>
辟君以從皆不應終喪即慨然請老時年未四十也士<lb/>
大夫莫不高之居數年以㢘直為鄉人之平而與尉曹<lb/>
鋤其强梗難治者一邑為清紹興六年給事中吕祉等<lb/>
薦君可用詔復故官詣行在所君猶不應久之過臨安<lb/>
見留守吕丞相謂坐客曰諸君識詹直閣乎天下竒士<lb/>
<pb n="KR4d0145_SBCK_028-10b"/>
頤浩不及也時有飯蔬惑衆者君亟請除之未數日果<lb/>
有以此謀亂者丞相太息曰君可謂有先見之明矣其<lb/>
䇿慮過人類此樞密張公為相以君見上君首陳强兵<lb/>
選將之説上深以為然時方議遷都集近臣于前各以<lb/>
意對上曰朕欲以詹太和守九江如何衆雜然曰善遂<lb/>
知江州先是諸將部曲往來九江者率為姦利莫敢問<lb/>
有王瑋者尤專恣民厭苦之君械致諸獄自是過九江<lb/>
者莫能犯治最聞擢直顯謨閣知䖍州賊黄細三等暴<lb/>
甚君欲誘降之提㸃刑獄趙渙規以為功督兵往捕君<lb/>
<pb n="KR4d0145_SBCK_028-11a"/>
爭不能得果大敗而還詔罷渙專諉君君示以威信平<lb/>
其尤劇者二十餘輩渠魁皆生致戲下于是汀吉循梅<lb/>
數州皆倚君爲重轉朝請大夫移撫州到官擴廩濟饑<lb/>
民所活以萬計召對復知䖍州又召對卒于臨安客舎<lb/>
年四十八時紹興十年十月癸未也君剛勇高明見事<lb/>
立行未嘗猶豫故所向有功而居官皆可紀方朝廷多<lb/>
事君未嘗不在選中議者謂少假之年其施設何如也<lb/>
君娶陳氏封宜人生一男二女男柬之將仕郎女適進<lb/>
士汪量次甫數嵗柬之將以紹興十一年九月某甲子<lb/>
<pb n="KR4d0145_SBCK_028-11b"/>
葬君于其縣霞山之北以君兄左中奉大夫直秘閣至<lb/>
之狀來請銘藻與直閣同年進士也銘曰<lb/>
人之才能患無位以施得其施矣患不逢其時君班内<lb/>
朝持節而使剖符而守位不為卑以應變之長投功名<lb/>
之㑹又得時以為十年之間所成就者如此亦少發胷<lb/>
中之奇曾未及中壽而殁此識與不識皆為君悲君之<lb/>
可書者多矣姑掇其大者而志之于以伸君未卒之志<lb/>
而慰後人之思<lb/>
　　安人汪氏墓誌銘<lb/>
<pb n="KR4d0145_SBCK_028-12a"/>
安人汪氏世家新安余伯兄大中大夫槃之女也為邑<lb/>
人武節郎俞積之妻武節之父曰翬字彦升知書喜事<lb/>
從一時賢士大夫遊如不及以大中長者尤歸心焉請<lb/>
安人為其子婦安人入俞氏無幾何時而舅姑皆殁家<lb/>
絫千金安人資警敏輔佐其夫奉烝嘗持門戸有健丈<lb/>
夫所不能為者而武節安人之年未冠未笄也不數年<lb/>
間閫之内外繩繩秩秩然賢于彦升無恙時乃勉武節<lb/>
于學使與勝已者周旋客至安人舉中饋之職酒殽聲<lb/>
伎之奉咄嗟如其所須必樂飲極歡而罷由是武節三<lb/>
<pb n="KR4d0145_SBCK_028-12b"/>
十年間無秋毫不滿意者以安人之賢也武節藝成再<lb/>
以名上禮部不報得武功爵而後歸安人相敬如賓交<lb/>
遊日廣再錫命書封曰安人仍賜冠帔武節先安人十<lb/>
五年殁安人撫其孤恩意周盡雖鄰里族姻莫知非其<lb/>
所生當是時安人母兄全州府君老矣安人奉之如父<lb/>
嵗時温凊禮無違者既卒哭之過時而哀言及輒聲與<lb/>
涕俱凡父黨夫黨無親疏小大稱其力調䕶之一以至<lb/>
誠始終無少異安人以紹興十八年八月某甲子遇微<lb/>
疾終于家得年六十有九一邑之人講聞安人之賢者<lb/>
<pb n="KR4d0145_SBCK_028-13a"/>
莫不為之嘆息曾祖諱某尚書都官員外郎贈中大夫<lb/>
祖諱某奉議郎贈少傅子三人曰允中承節郎徽州黟<lb/>
縣尉前卒曰允若登仕郎曰允恭未仕孫男女合若干<lb/>
人男曰某曰某尚幼女適迪功郎饒州府鄱陽縣東尉<lb/>
徐琰十九年某月某甲子允若允恭奉安人之匶合葬<lb/>
于婺源縣何村武節之墓銘曰<lb/>
家遡而盈莫見其缺也子孚而成莫見其别也以未亡<lb/>
之身屹然立俞氏之門曰女之烈而非婦之哲也<lb/>
　　孺人晁氏墓誌銘<lb/>
<pb n="KR4d0145_SBCK_028-13b"/>
紹興十二年八月姨母之孫孫鎮元樸以書抵余曰吾<lb/>
婦晁氏稟和于天承庥于大族受訓于賢父母其端柔<lb/>
明莊類非世間女子所及故吾母得之而知天下之有<lb/>
賢婦吾得之而知天下之有良配蓋吾妻奉吾母與所<lb/>
以事吾者無秋毫不用其至今不幸死矣吾母悼之至<lb/>
不能獨存而棄吾之養吾方哀吾母不暇他哀而念吾<lb/>
妻常戚戚于中而不能已也君其為我書其生平以泄<lb/>
其思并授其家爵里一通云云孺人出濟北諸晁尚書<lb/>
虞部郎中贈金紫光禄大夫仲冬之曽孫朝散郎致仕<lb/>
<pb n="KR4d0145_SBCK_028-14a"/>
贈大夫端知之孫而右朝請大夫提舉兩浙市舶賁之<lb/>
之女也初提舉止一女與宜人程氏愛之尤篤常撫而<lb/>
示族姻曰此閨房之秀也孰能當吾女者乎時元樸好<lb/>
學清修名聲藉藉士大夫間事母夫人孝求所以奉温<lb/>
凊者聞晁氏女佳乃往聘焉提舉曰是上饒孫令耶吾<lb/>
知之久矣茲可依也以女與孫氏家素貧孺人安之無<lb/>
不足之色與元樸相敬如賓從元樸官湖南無何遇疾<lb/>
疾之三日謂其保母曰吾且死不得終吾姑之養矣琅<lb/>
然誦佛書而絶無一字差得年二十一時紹興十年十<lb/>
<pb n="KR4d0145_SBCK_028-14b"/>
月某甲子也孺人得疾保母欲呼巫覡禳禬孺人遽止<lb/>
之曰吾夫得禄奉旨甘耳奈何以兒故他費平既卒元<lb/>
樸聞之慟曰姆獨不素告我乎蓋其不能忘者大率如<lb/>
此元樸以某年某月某日舉孺人之喪葬于饒州餘干<lb/>
縣斛塘之原從吉卜也元樸嘗為上饒令有績今為左<lb/>
宣敎郎主管台州崇道觀云銘曰<lb/>
承也厚而得也多不為松柏而為蕣也嘻其奈何<lb/>
　　安人王氏墓誌銘<lb/>
安人王氏諱文麗字幼明其先㑹稽蕭山人祖絲以兵<lb/>
<pb n="KR4d0145_SBCK_028-15a"/>
部員外郎事昭陵爲三司鹽鐵判官子若孫踵登進士<lb/>
科聲聞呉中號蕭山王家父霽卒官太常博士官于池<lb/>
與中大夫汪公某僚相好也時大夫諸孫侍旁者朝奉<lb/>
公某長而賢乃以安人妻焉朝奉之父曰中奉公某母<lb/>
曰兩陳令人長令人之亡諸幼累累肩差朝夕孺慕人<lb/>
不堪其憂安人爲收育撫攜甚于已子及少令人入汪<lb/>
氏而髦者冠髽者笄交手授姑退立堂下朝奉既再舉<lb/>
進士不第念中奉春秋高買田築室于故居浮溪之陽<lb/>
以遲其歸安人左右贊襄悉有條序洎中奉請老果居<lb/>
<pb n="KR4d0145_SBCK_028-15b"/>
而樂之因敕家亊勿復闗我日從賓客飲酒朝奉益思<lb/>
所以奉承者安人晨起則躬視烹庖比珍異百須之物<lb/>
每車馬及門輒舉以進老人未嘗費一詞也已而侍立<lb/>
少令人之側怡怡誾誾若不能言者婦姑白首相敬如<lb/>
賓至今里人談之方安人勤舅姑之養也諸子既興于<lb/>
學矣安人間于盥饋之事則必臨視其所習故諸子皆<lb/>
嶷然成人長子愷擢紹聖四年進士第安人饗其禄二<lb/>
十餘年愷于内行甚修事安人盡禮丐恩于朝再錫命<lb/>
書以有今封安人自朝奉公殁即致家政于其婦終日<lb/>
<pb n="KR4d0145_SBCK_028-16a"/>
宴坐誦佛書求出世間法雖寒暑不置也御僮使有恩<lb/>
人皆終其身不忍去宣和六年四月壬戌遇微疾起居<lb/>
如平時越三日棄諸孤洎屬纊無一語亂者享年七十<lb/>
有四男女七人愷朝奉郎知宣州寜國縣忱當以進士<lb/>
得官病不能赴前安人二日卒慥未仕恂早卒女適進<lb/>
士胡聞修儒林郎俞積通直郎杜璟孫五人堯舉舜舉<lb/>
待舉餘尚幼堯舉太學内舎生愷忱慥將以七年三月<lb/>
壬申祔安人于宣州涇縣方壺村朝奉公之塋藻朝奉<lb/>
季弟也事安人為最久乃再拜叙其本末泣而銘之銘<lb/>
<pb n="KR4d0145_SBCK_028-16b"/>
曰<lb/>
順于承夫惟婦之正孝而宜家繄族之慶安人方處母<lb/>
訓則孚來嬪汪宗送往事居老人坐堂夫奉賓謁婦趨<lb/>
出房醴胾咸列退眎諸寢詵然執經孰成其親有子在<lb/>
庭禄養恩封備有純嘏天之報人還以施者施則厚矣<lb/>
報疑未醻豈無後人尚對厥休方壺之原下從夫子納<lb/>
詞于幽窀穸之始<lb/>
　　王夫人墓誌銘<lb/>
夫人王氏營丘人父師敏卒官太僕寺丞母趙氏丞相<lb/>
<pb n="KR4d0145_SBCK_028-17a"/>
清憲公挺之之女為同郡從事郎晉江縣令張君諱應<lb/>
辰之妻中奉大夫諱純之子婦中奉寺丞同里閈相好<lb/>
也兩家子弟日過從寺丞與趙夫人賢晉江之為故夫<lb/>
人甫十八歸于張氏夫人智識明辨有賢士大夫所不<lb/>
能及者靖康末山東亂士大夫流離率鬻田宅去鄉里<lb/>
或請于夫人夫人曰舅姑在逺而我鬻其本業可乎且<lb/>
謂吾夫何不如聴之晉江聞之喜曰真吾妻也晉江為<lb/>
萊州推官一日其守出夫人自牖闚之謂晉江曰人不<lb/>
忌其上鮮不為患者今卒驕矣盍白守為備乎守不聴<lb/>
<pb n="KR4d0145_SBCK_028-17b"/>
數日而亂作亂定人悉翫安不能去夫人獨曰是不可<lb/>
留也晉江以中奉在商於道阻不通議所向夫人曰東<lb/>
南天子在焉尚何問遂渡江居金陵不旋踵萊州陷仕<lb/>
族無脱者巳而過湖湘向商於中塗遇盜囊衣一空夫<lb/>
人夜取敝衣紉縫為之達旦不寐未旬日舉家衣履皆<lb/>
完其共艱難如此晉江屬疾藥非夫人所嘗不進洎歿<lb/>
有欲以賻禭之贏謀生者夫人正色卻之曰于窀穸無<lb/>
憾足矣此何為者哉既葬四壁蕭然人皆以非晉江之<lb/>
清無以見夫人之賢然自是家益窮空夫人奉養益薄<lb/>
<pb n="KR4d0145_SBCK_028-18a"/>
諸子有憂色夫人語之曰而祖而父以㢘居官以貧為<lb/>
樂吾習而安焉汝等忘先人之訓雖日致四方之珍吾<lb/>
不樂也平時勉諸子以學戒諸女以順于是婚嫁甫畢<lb/>
而夫人病矣紹興十八年十一月癸已卒于其子棟之<lb/>
官舎得年五十有五子五人曰林右從政郎南州劒浦<lb/>
縣丞曰材右迪功郎湖州司理參軍曰棟右迪功郎泉<lb/>
州司户參軍曰埜未仕女二人長嫁宣敎郎趙善究前<lb/>
卒次嫁右迪功郎向士晳孫男女合十三人以卒之十<lb/>
六日戊申合葬于晉江之墓銘曰<lb/>
<pb n="KR4d0145_SBCK_028-18b"/>
嗟夫人出華胄資敏明自其幼適名家嫓廉茂遭百罹<lb/>
謀必售脱危機如夙授老而從甘儉陋子詵詵咸孝秀<lb/>
各以能爲親壽方燕安饗遐祐曷傾之人莫究窆閩山<lb/>
祔夫右尚旋歸昌厥後<lb/>
　　呉夫人墓誌銘<lb/>
夫人呉氏新安郡人爲同郡崔光弼少李妻年五十七<lb/>
以政和四年十一月某甲子卒于廣州其子耀卿之官<lb/>
舎明年十二月壬申耀卿䕶喪歸葬郡之長南三十里<lb/>
永豐鄉鸞坑原始叙夫人之行實求予銘夫人之先世<lb/>
<pb n="KR4d0145_SBCK_028-19a"/>
以力田為家居鄉稱善人長者未嘗出而求仕其父瀚<lb/>
始以貲交結賢士大夫名有器識所為多可紀一時衣<lb/>
冠喜從之遊夫人生而豐端奇頴瀚教以詩書筆墨而<lb/>
黜女工居無何夫人于筆墨女工皆善諸豪爭聘之瀚<lb/>
笑曰吾有一女愛甚于男所不足者非財也何至與兒<lb/>
曹為偶立謝聘者㑹少李蚤孤以身歸其伯父駕部君<lb/>
至新安而駕部以前死留不得去瀚一見喜曰吾閲人<lb/>
多矣無如崔君者必以為壻父老諫曰君求壻久矣今<lb/>
妄得一遊士初昧平生獨奈何予之女瀚曰吾極知崔<lb/>
<pb n="KR4d0145_SBCK_028-19b"/>
君人材足依毋多言歸夫人崔氏厚以金繒田宅畀之<lb/>
故少李從學四方二十餘年未嘗以家事闗心而嵗時<lb/>
烝嘗慶弔晨昏飲食起居于流寓中孑然自表白崔氏<lb/>
之門者皆夫人力也及少李兩薦有司不報倦游而歸<lb/>
夫人益傾貲供賓客費日進諸子于學嵗晚或幾于不<lb/>
足人以為憂而夫人處之自如逮崇寧初天子新學校<lb/>
法次子耀卿以文學知名中進士科為施州州學敎授<lb/>
廣南東路提舉學亊司管勾文字奉夫人以行人謂且<lb/>
享于報而夫人卒矣距少李卒之八年也夫人資寛厚<lb/>
<pb n="KR4d0145_SBCK_028-20a"/>
孝于親順于夫慈于子睦于宗族而仁于僮使靜專婉<lb/>
孌無一不宜晚喜釋氏書薰祓精甚或日一食門内之<lb/>
治絶不經意間用聲樂自娯若淡然于世無情者子四<lb/>
人曰櫟曰耀卿曰夏卿曰真卿皆力學如夫人敎女三<lb/>
人適進士汪某李天貺汪文嗚呼夫人始嬪崔氏而亢<lb/>
其宗晚從子養而遺其累終始皆合于義是宜為銘銘<lb/>
曰<lb/>
壼則母訓古必能之後專組紃鮮克承之懿此碩媛學<lb/>
而明之夫曰匪婦余孰成之子曰匪母余孰榮之宜老<lb/>
<pb n="KR4d0145_SBCK_028-20b"/>
宜壽福祿盈之百未醻一神遽傾之令龜崇岡室且城<lb/>
之孰貽無窮歌以永之<lb/>
　　呉國夫人陳氏墓誌銘<lb/>
丞相彭城郡徐公處仁之夫人陳氏以宣和五年正月<lb/>
己夘薨于北都公府之正寢越三年彭城公薨又明年<lb/>
得建炎二年七月甲申其子康度奉公夫人之匶合葬<lb/>
于呉興卞山之陽夫人世家嚴州朝散郎知楚州向之<lb/>
女向父逸卒官奉議郎楚州以進士起家為開封令有<lb/>
能名未滿嵗奏圄空者三神宗以為材將用之擢尚書<lb/>
<pb n="KR4d0145_SBCK_028-21a"/>
度支員外郎永裕陵建以本曹兼京西轉運使出奉祀<lb/>
江西徙楚州而終翰林學士沈括識其墓夫人生有奇<lb/>
相眎瞻舉措必端奉議君奇之謂楚州曰此兒喜怒未<lb/>
嘗形言笑不妄發使男也吾家其興乎甫筓歸丞相彭<lb/>
城公時公貧甚幾無以為家一日楚州持節過睢陽盛<lb/>
車服遣女夫人廟見徐氏乃在窮巷中破屋數楹太夫<lb/>
人坐堂上旁無扶侍夫人奉盥饋堂下如儀楚州恐不<lb/>
堪其憂使人察之宴如也已而斥賣嫁時衣被鞶帨以<lb/>
太夫人之命訪族姻之貧者而賑之人人咨嗟以為不<lb/>
<pb n="KR4d0145_SBCK_028-21b"/>
可及丞相為齊州掾月俸不滿萬錢惟太夫人甘脆是<lb/>
奉夫人帥家人食粥無難色丞相預政封安定郡夫人<lb/>
政和末丞相自徐州朝京師一時眷禮羣臣莫望夫人<lb/>
曰上恩固非常然寵盈之戒古人所謹不可不思也每<lb/>
奏事歸必問見上安所陳上開納否嘗詔丞相病已無<lb/>
下拜當是時蔡魯公耋老徒損拜數而不得免焉或以<lb/>
是為公榮夫人愀然曰忌者至矣其能久乎未幾果坐<lb/>
讒出知揚州其先見如此夫人事姑孝敎子義遇僮使<lb/>
有恩敬夫如賓治家如官府丞相曰吾平生以直道亊<lb/>
<pb n="KR4d0145_SBCK_028-22a"/>
君取顛躓屢矣而未嘗置欣戚胸中者繄室家是助諸<lb/>
子曰使我學成而不墮其家聲者惟吾母之訓性通悟<lb/>
于出世間法得其指歸疾病精爽如平時謝毉巫不問<lb/>
屬纊之夕猶起坐若有所言于死生蓋超然者薨年五<lb/>
十四歴封温福陳呉四國夫人子五人曰庚擢進士第<lb/>
仕至宣敎郎直秘閣管勾亳州明道宫曰㢘曰庾承務<lb/>
郎皆前卒曰康今為右奉議郎提舉兩淛西路茶鹽常<lb/>
平曰度為左宣教郎尚書司封員外郎孫男女合十人<lb/>
男曰延老曰同老右承務郎女適湖口王簿姚溥麗水<lb/>
<pb n="KR4d0145_SBCK_028-22b"/>
主簿王怡右承事郎毛幵餘未行初楚州提舉開封府<lb/>
界常平宿陳留僧舎夜聞垣外洶洶人聲起而燭之積<lb/>
骸蔽野于是奏乞官地瘞之得骸八萬計雖位不滿徳<lb/>
其後寖微而慶鍾夫人作配名宰疏封大國始終安榮<lb/>
後楚州之孫有以丞相之恩入官者人以為積徳之報<lb/>
銘曰<lb/>
媯出舜後胡公始侯以國氏陳晚聞太丘夫人之先南<lb/>
土是宅英英度支位止邦伯徳厚而躓于償不宜集于<lb/>
夫人莫貴與夷厥初來嬪儀則多有即安窮空以服箕<lb/>
<pb n="KR4d0145_SBCK_028-23a"/>
帚朝夕警戒輔成公躬燕及羣息亦云似公卞山之陽<lb/>
維水瀰瀰與公同藏千嵗之始<lb/>
　　令人施氏墓誌銘<lb/>
令人毗陵施氏朝奉郎知臨安軍贈少師諱辨之子贈<lb/>
殿中丞諱洵之孫歸同郡孫氏爲朝請郎致仕贈中奉<lb/>
大夫諱庭臣之繼室以夫封縣君者二以子封宜人恭<lb/>
人令人者三以年賜冠帔者一羣從同居五世合庖二<lb/>
千指男女十五人孫若曾孫玄孫六十餘人壽九十四<lb/>
東南士大夫治家教子以令人爲法其壽考康寧子孫<lb/>
<pb n="KR4d0145_SBCK_028-23b"/>
蕃衍閨門雍睦兼諸福有之則自宋興二百年間如令<lb/>
人者殆一二見也令人在父母家即以孝友聰明聞年<lb/>
七十適胡氏逾年而嫠㑹中奉求繼室徧國中莫如令<lb/>
人之賢少師亦以非中奉無足當令人者乃彊奪其志<lb/>
歸之令人入孫氏及其姑廣陵郡君劉氏之養廣陵性<lb/>
高嚴少降接獨令人怡聲氣奉之凡嵗時祭祀率諸姒<lb/>
與其諸婦夙興眡滌濯惟謹羮胾葅臡非手烹調之不<lb/>
薦廣陵微疾自官居數百里晨夜馳省之廣陵喜其誠<lb/>
恨得令人之晚也中奉元配王氏有子數人令人専其<lb/>
<pb n="KR4d0145_SBCK_028-24a"/>
家政六十八年養生送死冠婚賓祭之用尊卑長幼之<lb/>
序皆有成規非其財一毫不私也計嵗之贏則儲之以<lb/>
待族姻之不足者予取予求不少厭寧衣澣濯無所擇<lb/>
于是族姪孫外姻孤甥若孫甥與賓客之女受其嫁遣<lb/>
者十一人專以勤儉孝謹為訓上下化之入其門弦誦<lb/>
相聞恂恂然如在庠序幹蠱相先整整然如在官府令<lb/>
人少喜讀書老而不衰六經孔孟之書略通其大旨聞<lb/>
士大夫之賢者必使子孫見而親之未笄從少師官洛<lb/>
時耆舊諸公皆在得嘉言善行非一歴歴能記晚傳司<lb/>
<pb n="KR4d0145_SBCK_028-24b"/>
馬温公家範乃并以授其子孫或不如訓者引家範切<lb/>
責之故子孫皆有前輩風迢以文行擢進士第薖亦通<lb/>
籍于朝而長孫瓌博學好古為諸儒所稱諸女習于禮<lb/>
法所嫁必為夫家之表郡人敷文閣待制張宦等請表<lb/>
其閭上之尚書未報紹興十八年八月忽告其諸婦曰<lb/>
吾餘日再浹辰耳將與而等别矣至期精爽不亂視子<lb/>
孫無戀嫪之色以九月某甲子奄然而逝男曰邈通仕<lb/>
郎監泗州軍資庫曰<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>曰迴曰迨皆前卒曰蘧右迪功<lb/>
郎前清逺軍節度推官曰迢左從事郎監潭州南嶽廟<lb/>
<pb n="KR4d0145_SBCK_028-25a"/>
曰薖右奉議郎主管台州崇道觀女適進士詹直文李<lb/>
殊文林郎張彦右承事郎蔡載進士刁楶俞簡㢘右朝<lb/>
請大夫應處仁孫曰瓌曰珂曰琯曰玿曰瑑曰珵曰璞<lb/>
曰璡曰珌曰璉曰璲曰璂而琬琰琥亦皆前卒孫女十<lb/>
六人皆為士大夫妻曾孫二十六人元孫七人蘧等以<lb/>
其年十二月壬申奉令人之匶葬晉陵縣定西鄉浮塘<lb/>
橋中奉公之兆以令人弟左中大夫大倫之狀來請藻<lb/>
觀詩人載諸侯大夫母妻者多矣閟宫頌魯僖而終之<lb/>
以令妻壽母僖公魯之賢君也成風春秋之賢母也能<lb/>
<pb n="KR4d0145_SBCK_028-25b"/>
使國人祝其君曰壽而臧壽而昌萬有千嵗眉壽無有<lb/>
害并及其母則閨門之積累必有大過人者孫氏自廣<lb/>
陵君歴年之多春秋九十一而終令人繼之至九十四<lb/>
令人之冢婦葛氏亦九十比三世皆壽考百年孫氏之<lb/>
積累何其厚耶是宜為銘銘曰<lb/>
施本系魯惠公始殊常亊孔子讎為漢儒唐有士丐其<lb/>
家在呉令人之先世佩左符是生柔明天錫百祥來嬪<lb/>
于孫黄髪在堂五世同本條支日昌孝謹屬屬執經鴈<lb/>
行或第于庭或躋于朝恩錫顯號壼儀屢昭金蘤錦韜<lb/>
<pb n="KR4d0145_SBCK_028-26a"/>
翟衣步搖奉嗣春秋燕及廟祧云胡多休閲此永年曰<lb/>
仁是常如一日然祔公而藏京兆之阡刻銘于石以永<lb/>
厥傳<lb/>
　　周夫人墓誌銘<hi>大夫作為其夫張</hi>
亡室宜人周氏者同郡安仁人父曰知黙故國子博士<lb/>
母曰鄧氏尚書右丞相潤甫之女宜人少孤依母家紹<lb/>
聖某年余中進士科時鄧公輔泰陵以夫人歸焉明年<lb/>
親迎于揚州明年廟見于徳興明年從余官于邵陽于<lb/>
永州于醴陵二年從官于衡陽既滿秩余如京師寓宜<lb/>
<pb n="KR4d0145_SBCK_028-26b"/>
人衡山居無何其長女卒宜人悲哀遇病而終得年若<lb/>
干㑹予奉親之黔中之廣州不克葬殯于徳興所居之<lb/>
南者十有五年至宣和元年正月余奉太夫人之喪葬<lb/>
于樂平縣金山鄉濟歸橋迺穿其域之東若干步以宜<lb/>
人祔焉宜人初封榮徳縣君後徙今封男女合六人前<lb/>
卒者四炳將仕郎女適進士臧某惟宜人族出華大性<lb/>
資茂淑歸于我者十年舅姑以為孝宗族以為順所以<lb/>
相余者又義且正不幸短年念無以泄余思也姑叙其<lb/>
終始納之壙中且為詞以哀之詞曰<lb/>
<pb n="KR4d0145_SBCK_028-27a"/>
嘉若人之茂族兮既婉孌以好修又申以母家之寵兮<lb/>
布卿雲而作庥嬪余宗于初仕兮奉魚菽之薦羞擷桂<lb/>
椒以為糈兮官沅湘之上游曰啼飢余靡悔兮恃夫子<lb/>
之白頭胡彼蒼之不弔兮霣崇蘭于未秋嗟人生孰非<lb/>
夢兮汝曽不得以少留魂㷀㷀其焉託兮星苒苒以既<lb/>
周息之華者六而再實兮幸姻宦之畢酬從汝姑以安<lb/>
宅兮閟長夜于一丘創予胸其若刈兮淚及漬而不流<lb/>
窆斯文以泄余哀兮庶來者之是求<lb/>
<pb n="KR4d0145_SBCK_028-27b"/>
</p>
<p>
浮溪集卷二十八<lb/>
<pb n="KR4d0145_SBCK_028-28a"/>
</p>
<p>
</p>
  </div>
</body>
</text>
</TEI>
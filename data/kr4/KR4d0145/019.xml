<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_019-1a"/>
浮溪集巻十九<lb/>
　　　　　宋　汪　藻　撰<lb/>
　記<lb/>
　　長興劉林宗養浩齋記<lb/>
養浩齋者何長城子劉子燕居之室也曷為名之以養<lb/>
浩先君子之志也先君子之志奈何子劉子先君子以<lb/>
直道事三君知無不言言無不盡雖雷霆作于其側震<lb/>
風凌雨交于其前未嘗少降色辭卒以是貶死不惟不<lb/>
悔而將終又以養浩然之氣屬其子故子劉子以名其<lb/>
<pb n="KR4d0145_SBCK_019-1b"/>
齋奚取乎浩然爾夫浩然者人所受于天地之氣也所<lb/>
以使之常浩然者學問也夫氣存乎方寸之地而至乎<lb/>
充塞天地之間可謂盛矣使物得以貳之豈復有氣也<lb/>
哉故以我勝物則所以爲剛大者在我以物勝我則所<lb/>
以爲剛大者在物胡不觀諸水乎水天下之至柔也而<lb/>
馳騁天下之至堅非以其物萬折必東而物莫之能禦<lb/>
故耶此君子貴乎有所養也子劉子養之以何道子劉<lb/>
子年二十餘家苕溪之上有屋數椽先疇數百畝父書<lb/>
千餘巻居其屋食其田讀其書惟聖人之道是求先人<lb/>
<pb n="KR4d0145_SBCK_019-2a"/>
之志是承非其事不問也非其人不交也積之嵗月庶<lb/>
幾其常浩然乎然則浩然之氣何以見之夫貧富貴賤<lb/>
死生禍福是八者皆足以入吾胷中而為吾浩然之冦<lb/>
今子劉子年甚富氣甚鋭方出游乎萬物之間其亦慎<lb/>
所擇哉茍明于所擇而先有以待之異時立乎朝廷之<lb/>
上正色乎人主之前招之不來麾之不去決是非邪正<lb/>
于立談使人皆曰劉氏有子則浩然之氣見矣噫此目<lb/>
子劉子所有也予曷為記之曰子劉子之先君子予之<lb/>
畏友也子劉子以為先君子殁而予嘗聞其一二書其<lb/>
<pb n="KR4d0145_SBCK_019-2b"/>
言于座右則如見其先君子焉故屬筆于予而予亦因<lb/>
以自警也<lb/>
　　鎮江府重修州學大成殿記<lb/>
古之有天下國家者其世之長短視積累之厚薄其祀<lb/>
之隆替視子孫之興廢何則吾之所以有天下國家者<lb/>
以吾有息爭已亂之道而足以庇民也民知吾有息爭<lb/>
已亂之道而利加其身則世世戴其子孫事之此吾所<lb/>
以處其廟祧之尊而饗其嵗時烝嘗之奉也茍為無以<lb/>
承之祀從而隳矣惟夫子則不然未嘗有尺地一民之<lb/>
<pb n="KR4d0145_SBCK_019-3a"/>
封也而教實行乎天下之間所謂息爭已亂之道者與<lb/>
萬世共之天下用吾説則治不用則亂既不用而亂矣<lb/>
朝用吾說夕治如初天下復相率而祀之其祀益修而<lb/>
嚴則其道益尊而明此三代之子孫于今為庶而夫子<lb/>
之祀與天地相為終始也夫子之没千有餘年守文之<lb/>
君當塗之士所以講求而祀之者不為不至然未有如<lb/>
本朝之盛者也方其盛時廟學之興溢乎四海之外雖<lb/>
蠻夷戎狄之國莫不知吾夫子之尊鎮江有學在州之<lb/>
城東南隅經始于太平興國八年後五十七年新而廣<lb/>
<pb n="KR4d0145_SBCK_019-3b"/>
之者文正范公也艱難以來鎮江適當兵衝故學宫壞<lb/>
為壘舍徽猷閣直學士新安程公來牧之數月大成殿<lb/>
復及于焚一日公過而嘆曰嗟乎釋老二氏吾儒操戈<lb/>
而逐之者也今道宫佛刹圯于戎馬之餘纔幾日耳已<lb/>
紛然相望于國都其徒志堅而材足以有立故也吾夫<lb/>
子息爭已亂之道有功于世如此而吾徒又奉明天子<lb/>
之命司教于此反熟視而不為可愧也乃謀費于州人<lb/>
㑹州豪及浮屠氏有以其贏來獻者于是鳩材庀工諏<lb/>
日之良而郡丞韓中通葛祐之教官鄒全嗣實左右其<lb/>
<pb n="KR4d0145_SBCK_019-4a"/>
事未數月而臺殿成屹然起于江山形勢之中與之相<lb/>
稱其室筵屏攝階序門庭與夫像設器陳又皆秩秩繩<lb/>
繩無不應圗合禮他州之祠莫及也于是人以程公為<lb/>
賢嗚呼學校之事類非俗吏之所能為也況出于干戈<lb/>
之後乎春秋二百四十二年之間諸侯之築宗廟宫室<lb/>
臺榭門廐莫不為其國史所書而以學校見于六經者<lb/>
魯之頖宫鄭之鄉校而已豈當時以力政相髙而不暇<lb/>
及此耶抑公卿士大夫知此為治亂之本者少也程公<lb/>
以經術決科飾吏事以儒雅而所至皆可師宜知所本<lb/>
<pb n="KR4d0145_SBCK_019-4b"/>
矣學將成而公去其屬劉潁士王昺以諸主之請來告<lb/>
曰願書以貽後人乃爲敘而詩之詩曰萬物一氣統于<lb/>
乾元夫子之道與之竝尊峙山行川莫地之厚夫子之<lb/>
尊與之竝久惟昔旬始彗于紫微簠簋棄道學門雉飛<lb/>
坐令此邦祀不蠲肅伊誰新之自我賢牧爰徹灌莽列<lb/>
爲飛甍京口之宅曲阿之城弦歌在堂一洗鋒鏑曲阿<lb/>
之城京口之宅偉矣兹舉非公孰能嗣我文正百年而<lb/>
興左江右山輸秀于此爲邦生材以篤王紀<lb/>
　　靖州營造記<lb/>
<pb n="KR4d0145_SBCK_019-5a"/>
國家承六世積累之餘開拓土疆過成周廣輪之數于<lb/>
是極楚越之南陬皆列為郡縣熙寧九年增築唐之城<lb/>
州為渠陽軍建中靖國二年又移軍于渠陽江之西賜<lb/>
名靖州初夷人散居溪谷間各為酋長及上版圗職方<lb/>
氏為王氏與彼之山川壤比疆連犬牙相入也雖嵗久<lb/>
聲教所覃去椎結之俗而飾冠巾轉侏離之音而通字<lb/>
畫奉官吏約束一如中州然此州實初郡新民庶事漫<lb/>
無紀律重以連遭饑饉之烖斗米千錢弄兵之民乗時<lb/>
搶攘五十年間凡六七作發卒擊之而後定為民上者<lb/>
<pb n="KR4d0145_SBCK_019-5b"/>
救過不給間于憂慮則趣辦目前而已遑暇及市朝道<lb/>
巷門渠之制哉紹興十九年大梁劉侯臨是州營丘王<lb/>
侯為通守二侯今之材吏也相與勠力不鄙夷其民有<lb/>
惠有威撫善良如赤子去姦慝如稂莠州人翕然信服<lb/>
渠陽舊為茇舍板屋雖官居帑庾亦然侯一新之聚材<lb/>
瓦于塲募工于市又以三者非渠陽所出經營于數百<lb/>
里之外其勤可謂至矣紹興己巳孟冬遂甓州之通衢<lb/>
七百餘丈行者免于崎嶇沮洳之艱而望之繩直循之<lb/>
砥平為無窮之利咸欣然相告曰自有此州閲府守丞<lb/>
<pb n="KR4d0145_SBCK_019-6a"/>
不知其幾莫克為之今一朝談笑而成非二侯之澤歟<lb/>
且是役也不朞年畢工其費出于二侯唱始之俸與四<lb/>
方樂輸之金無秋毫及民集其事者進士陳大有僧世<lb/>
遂祖能也嘗謂天下事無大小如不萌茍且之心鮮不<lb/>
成者魯叔孫昭子所館雖一日必葺其墻屋去之日如<lb/>
始至春秋稱其賢況分符竹為州有社稷人民之寄師<lb/>
旅之屯賓客之奉而通衢者憧憧往來之㑹肩摩轂擊<lb/>
朝夕是由其可漠然不加之意乎故薛惠為彭城令橋<lb/>
梁郵亭不修兄宣知其不能陳道茀不可行單襄公知<lb/>
<pb n="KR4d0145_SBCK_019-6b"/>
其必亡政之能否國之存亡皆于此而見則二侯經渠<lb/>
陽者其澤豈不逺哉後人求營造之因當有所稽攷蓋<lb/>
不可以不書紹興二十一年四月左大中大夫提舉江<lb/>
州太平興國宫汪藻記<lb/>
　　信州鄭固道侍郎寓屋記<lb/>
彭城鄭固道猒直承明而歸得爽塏于上饒龜峯之下<lb/>
種花蒔竹若將老焉以書謂余曰吾營吾居于此數年<lb/>
而成今欲名之曰寓屋子意以為如何子為我言其意<lb/>
余曰人生天地之間萬古在其前無窮居其後其與物<lb/>
<pb n="KR4d0145_SBCK_019-7a"/>
浮沈者不過百年之頃而百年之期又少有至者則雖<lb/>
吾形骸之内皆謂之寓焉可也而況于屋乎吾嘗怪陶<lb/>
淵明作歸去來託興超然莊騷不能過矣而卒章乃曰<lb/>
寓形宇宙復幾時何淵明知之晚耶淵明既爾而固道<lb/>
又取之名其屋不幾更晚于淵明乎然謂是身為蘧廬<lb/>
者其誰不知而世獨稱淵明為千載人者以淵明不但<lb/>
知之而已也獨不見昔人有攀琅琊之柳泫然流涕者<lb/>
乎有記平泉之草木而與子孫為誓者乎是二人者雖<lb/>
賢否不同然皆一世之豪而非智不足以知之者也一<lb/>
<pb n="KR4d0145_SBCK_019-7b"/>
為物之所移而其愚遂至于如此人之度量豈不相逺<lb/>
哉故淵明之方出也不以田園將蕪為憂其既歸也不<lb/>
以松菊猶存為喜視物聚散如浮雲之過前初未嘗往<lb/>
來于胸中蓋知夫物我之皆寓也此其所以為淵明而<lb/>
為吾固道之欣慕歟固道少以功名自喜為人英偉笑<lb/>
語軒然視世間小兒皆欲臥之百尺樓下今雖老矣借<lb/>
不得坐籌帷幄如張子房猶當據鞍矍鑠為馬伏波顧<lb/>
巻藏豪氣于數畝之宫蕭散于茂林脩竹之下放懷于<lb/>
詩酒之間了然知身外之物無秋毫可戀著者故隨其<lb/>
<pb n="KR4d0145_SBCK_019-8a"/>
遇樂之略無留吝之意而其樂至于不可勝計非有得<lb/>
于淵明者能如是乎固道名望之族今為徽猷閣待制<lb/>
提舉江州太平觀<lb/>
　　永州柳先生祠堂記<lb/>
先生以永貞元年冬自尚書郎出為邵州刺史道貶永<lb/>
州司馬至元和九年十二月詔追赴都復出為柳州刺<lb/>
史蓋先生居零陵者將十年至今言先生者必曰零陵<lb/>
有零陵者亦必曰先生零陵去長安四千餘里極窮陋<lb/>
之區也而先生辱居之零陵徒以先生居之之故遂名<lb/>
<pb n="KR4d0145_SBCK_019-8b"/>
聞天下在先生謂不幸可也而零陵獨非幸歟先生始<lb/>
居龍興寺西序之下間坐法華西亭見西山愛之命僕<lb/>
夫過瀟水剪薙榛蕪捜奇選勝自放于山水之間入冉<lb/>
溪二三里得尤絶者家焉因結茅樹蔬為沼沚臺榭目<lb/>
曰愚溪而刻八愚詩于溪石之上其謂之鈷鉧潭西小<lb/>
丘小石潭者循愚溪而出也其謂之南澗朝陽岩袁家<lb/>
渴蕪江百家瀬者溯瀟水而上也皆在愚溪數里間為<lb/>
先生杖履徜徉之地惟黃溪為最逺去郡城七十餘里<lb/>
游者未嘗到則豈先生好奇如謝康樂伐木開徑窮山<lb/>
<pb n="KR4d0145_SBCK_019-9a"/>
水之趣而亦游之不數耶<hi>角反數所</hi>紹興十四年予來零陵<lb/>
距先生三百餘年求先生遺跡如愚溪鈷鉧潭南澗朝<lb/>
陽岩之類皆在獨龍興寺并先生故居曰愚堂愚亭者<lb/>
已湮蕪不可復識八愚詩石亦訪之無有黃溪則為峒<lb/>
獠侵耕嶝危徑塞無自而入郡人指髙山寺曰此法華<lb/>
亭故處而龍興者今太平寺西瞰大江者是也其果然<lb/>
歟周衰言文章之盛者莫如漢唐賈誼馳騁于孝文之<lb/>
初時漢興纔三十餘年耳其談治道述騷辭已追還三<lb/>
代之風如此自是踵相躡有之末而至于劉向揚雄益<lb/>
<pb n="KR4d0145_SBCK_019-9b"/>
精深不可及去古未逺故也唐承貞觀開元習治之餘<lb/>
以文章顯者如陳子昻蕭潁士李邕燕許之徒<hi>燕公張燕音烟</hi>
<hi>蘇頲説許公</hi>固不爲無人東漢以來猥幷之氣未除也至元<lb/>
和始粹然一返于正其所以臻此者非先生及昌黎韓<lb/>
公之力歟故以唐三百年世所推尊者曰韓柳而已豈<lb/>
非盛哉先生雖坐貞元黨與劉夢得同夢得㑹昌時猶<lb/>
尊顯于朝先生未及爲時君所省而遽殁于元和之世<lb/>
事業遂不大見于時可深惜哉然零陵一泉石一草木<lb/>
經先生品題者莫不爲後世所慕想見其風流而先生<lb/>
<pb n="KR4d0145_SBCK_019-10a"/>
之文載集中凡瓌奇絶特者皆居零陵時所作則予所<lb/>
謂幸不幸者豈不然哉零陵之祠先生于學于愚溪之<lb/>
上更郡守不知其幾而莫之敢廢顧未有求其遺跡而<lb/>
紀之者余于是採先生之集與劉夢得之詩可見者書<lb/>
而置之祠中附零陵圗志之末庶幾來者有攷焉<lb/>
　　永州玩鷗亭記<lb/>
余謫居零陵得屋數椽瀟水之上既名為僇人人罕與<lb/>
之游又地承凋瘵之餘無可游者故一年而病二年而<lb/>
蘇三年而心樂之四年而視我如人視人如物休休焉<lb/>
<pb n="KR4d0145_SBCK_019-10b"/>
不知憂樂之所在屋臨大川愚溪之水注焉因結茅茨<lb/>
為亭面愚溪之口有羣鷗日馴其下名之曰玩鷗客有<lb/>
過而問焉者曰玩鷗之説聞之舊也今子之鷗信可玩<lb/>
乎余曰我與物同見于天地之間者以形而我之知物<lb/>
物之知我者以心使吾之心有以勝物則李廣之石可<lb/>
使為虎使吾為物所勝則樂令之弓亦能為蛇是二者<lb/>
無情之木石也徒以人心之故使之若出于有情如此<lb/>
茍吾心反如木石而無所示焉則鷗莫得而窺矣何為<lb/>
而不可玩哉余少迂疎狷介自知于世無一相宜者頗<lb/>
<pb n="KR4d0145_SBCK_019-11a"/>
欲全生養性于麋鹿之羣以終其天年而遂吾平生獨<lb/>
往之志蓋漫仕二十餘年雖三仕三巳而人不吾嫉也<lb/>
無何脱下澤之鞅入承明之廬佩㑹稽之章則幾微見<lb/>
于言面者多矣故近者聚而尤之逺者趨而和之一斥<lb/>
而置之三千里之外此正羣鷗舞而不下之時也吾于<lb/>
是杜門息交朝飯一盂夕飲一尊日取古今人書數巻<lb/>
讀之怠則枕書而睡睡起而日出矣幸無疾病則復飯<lb/>
飲讀書如初此外無一毫入于胸中頹然不知天地之<lb/>
大而環堵之隘也庶幾所謂心如木石者則鷗之馴也<lb/>
<pb n="KR4d0145_SBCK_019-11b"/>
固宜然俛而啄仰而四顧物之常情也今鷗忘其常情<lb/>
而與吾相從于此固樂矣安知他日無欲取鷗而玩之<lb/>
者哉幸鷗無忽客笑曰書之壁以告來者可乎余唯唯<lb/>
紹興丁卯正月新安汪藻記<lb/>
　　為德興汪氏種德堂作記<lb/>
天可必乎跖也而壽回也而夭慶封也而富原憲也而<lb/>
貧天不可必乎臧孫賢而有後鄧攸忍而無子仲尼匹<lb/>
夫而世祀龎公耕者而子孫安故曰人定者勝天天定<lb/>
亦能勝人世常疑天以為不可知者皆指未定言之也<lb/>
<pb n="KR4d0145_SBCK_019-12a"/>
然君子亦豈屑屑然常置盛衰興廢于其胸中哉知修<lb/>
吾身以待其定而已胡不以種木觀之乎百圍之木其<lb/>
始生也數寸之蘖耳所謂蔽日月擾雲霓者固已萌乎<lb/>
其中如使足可搔而絶手可擢而拔牛羊踐之斧斤伐<lb/>
之夫豈有木也哉此以人勝天也茍吾有以封殖之潤<lb/>
澤之養之以風霜之堅待之以嵗月之久順其取受于<lb/>
天者而條達暢茂之則蔽日月擾雲霓者有時而至矣<lb/>
非天定勝人而何汪氏世家新安當唐宋五季干戈紛<lb/>
擾之時衣冠散處諸邑之大川長谷間率皆即深而潜<lb/>
<pb n="KR4d0145_SBCK_019-12b"/>
依險而居迨宋興百年無不安土樂生干是豪傑始相<lb/>
與出耕而各長雄其地以力田課僮僕以詩書訓子弟<lb/>
以孝謹保墳墓以信義服鄉閭室廬相望為聞家子孫<lb/>
取髙科登顯仕者無世無之而汪氏尤其章章者也汪<lb/>
氏之居石田者數世皆有隱德而訓子弟尤力石田之<lb/>
先君子嘗撫其子弟而歎曰吾不愧于天而無以見世<lb/>
矣天其或者將使汝曹大吾家乎乃築堂于其居之東<lb/>
偏名之以種德曰此吾所以志也未幾果有乗駟馬髙<lb/>
車而歸者里人以為榮昔王祥王覽當東漢之末兄弟<lb/>
<pb n="KR4d0145_SBCK_019-13a"/>
隱居者三十餘年以孝友著名于世及晉而子孫極蕃<lb/>
以大更六朝訖隋唐數百年至譜牒不能傳而後已故<lb/>
諺曰淮水竭王氏滅淮水固無可竭之理而王氏至今<lb/>
有人也石田南臨大谿去江百餘里而山水清奥非秀<lb/>
民接踵而出不足以當之今汪氏其為王氏乎種德之<lb/>
報未易量也汪氏之子逮字及之能世其家者求余文<lb/>
為記于是乎書<lb/>
<pb n="KR4d0145_SBCK_019-13b"/>
</p>
<p>
浮溪集巻十九<lb/>
</p>
<p>
</p>
  </div>
</body>
</text>
</TEI>
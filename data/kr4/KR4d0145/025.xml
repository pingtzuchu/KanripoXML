<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_025-1a"/>
浮溪集巻二十五<lb/>
　　　　　宋　汪　藻　撰<lb/>
　誌銘<lb/>
　　故徽猷閣待制致仕蘇公墓誌銘<lb/>
蘇氏自唐許公世有人其後分居閩之泉山眞宗時有<lb/>
諱仲昌負文武材召試賢良方正屬六科罷舉進士旣<lb/>
策名矣以小失有司程度補三班官非其志也仕至左<lb/>
屯衛將軍提㸃荆湖南路刑獄厯知宜邵復三州以歿<lb/>
贈太師福國公生紳復舉進士賢良方正科入翰林爲<lb/>
<pb n="KR4d0145_SBCK_025-1b"/>
學士知河陽年未五十而卒生頌相哲宗元祐間守觀<lb/>
文殿大學士太子太保致仕與翰林皆贈太師魏國公<lb/>
始葬潤州之丹陽公諱攜字季升丞相季子也幼莊重<lb/>
舉止如成人丞相自開封尹知濠州赴御史臺詔獄公<lb/>
年十三隨至京師僦舍御史府前朝夕入問起居狀間<lb/>
衣舉子服訴其誣于待漏院宰相呉正肅王文恭見其<lb/>
警敏召至前與語竒之事由是得白而公亦以此知名<lb/>
用父任爲瀛州防禦推官調監澶州河北倉草場旣少<lb/>
年得聲譽益親師友力學問爲詞章當路交薦之復辭<lb/>
<pb n="KR4d0145_SBCK_025-2a"/>
薦書不受而請授同僚之賢者故一時名士皆屈輩行<lb/>
與之交秩滿授武成軍節度推官丁内艱免喪監潤州<lb/>
織羅務會課改宣徳郎以丞相春秋髙請閒就養得管<lb/>
當南京鴻慶宫徽宗皇帝立轉通直郎賜緋衣銀魚丞<lb/>
相薨服除緣兄入黨籍差監兗州東岳廟尋除丹陽縣<lb/>
丞會令闕行令事陳力二年如實爲令者徙通判廬州<lb/>
民便安之去郡相與遮留爲之罷市中丞蔣公猷薦爲<lb/>
御史臺主簿遷光祿寺丞改大宗正丞尚書倉部郎中<lb/>
經郊祀恩賜三品服擢衞尉少卿久之移光祿靖康初<lb/>
<pb n="KR4d0145_SBCK_025-2b"/>
寇至京師公晝夜乘城素羸不勝暴露寇退卽求去淵<lb/>
聖皇帝雅知公名謂執政曰如此等人可使之去朝廷<lb/>
耶命降堂劄留之非故事也時以爲榮數月復求去進<lb/>
直龍圖閣知明州金人渡江浙東西皆震獨四明罷鄉<lb/>
兵省科調民恃以安俄請奉祠而歸尋避地閩中以墳<lb/>
墓在丹陽由海道往來閩浙間者數歲紹興初召赴行<lb/>
在所除宗正少卿中書門下檢正諸房公事皆不拜復<lb/>
主管臨安府洞霄宫起知温州亦不拜召爲太常少卿<lb/>
力辭于朝不可則見上以辭翌日詔權尚書刑部侍郎<lb/>
<pb n="KR4d0145_SBCK_025-3a"/>
居無何得㣲疾上章請老除徽猷閣待制致仕數日以<lb/>
不起聞上嗟悼之得年七十六時紹興十年正月九日<lb/>
也積官至右朝議大夫贈通議大夫公退然如不勝衣<lb/>
與人言惟恐傷之然剛正敏明凡事親居官治民與人<lb/>
交一出于誠非今人可及也所至必先問職當如何見<lb/>
有利害可論必孜孜建明不爲茍且而卒歸于忠厚若<lb/>
摧彊去惡則忘其身爲之其發擿姦伏如神人不能秋<lb/>
毫欺也以此自州縣厯臺省至爲侍從五十餘年無一<lb/>
事不可紀者隠然爲國名臣由嘉祐治平以來公卿之<lb/>
<pb n="KR4d0145_SBCK_025-3b"/>
後能守家法者莫公若也官武成時行縣吏送之郊顧<lb/>
謂吏曰某盜二人于情于法皆可生胡不讞吏曰諾及<lb/>
歸守迎謂公曰官吏無賴至擅出人于死旣曰彊盜矣<lb/>
有可憫者乎幸吾二人不預也亟治之公曰使紓此獄<lb/>
者某也某當坐耳且爲言其所以生之之狀守大怒將<lb/>
并案公公不爲囘而二人卒不死丹陽當東南舟車之<lb/>
衝異時髙句麗入貢吏竝緣掊取方數百里騷然公爲<lb/>
區處于未至前既去民不知其使者之嘗經由也歲饑<lb/>
行賑濟法公曰循虚文忘實恵可乎乃乞米于有司有<lb/>
<pb n="KR4d0145_SBCK_025-4a"/>
司以為難請之再三必得米則朝夕臨視汲汲然惟恐<lb/>
其不均雖鄰邑之歸者亦受而不辭所全活以千萬計<lb/>
方國家興學校新祠庭之時京口號爲多士又三茅山<lb/>
在其提封生徒之不逞者憑藉爲非視州縣蔑如也公<lb/>
一切以法繩之旁觀爲縮頸而公處之泰然人知其不<lb/>
可犯也無不屏息丹陽大治合肥俗喜告訏爲匿名書<lb/>
至有竊乘驛以馳者公行州事得何人書于訟篋中物<lb/>
色久之釋然悟曰此老吏某人所爲也立遣人捕之則<lb/>
已亡去索于田間得之叩頭首服寘諸法以徇由是其<lb/>
<pb n="KR4d0145_SBCK_025-4b"/>
書遂絶麴院亡麴數萬斤覺麴官與獄官通猥歸罪于<lb/>
持衡者以爲私其贏于酒官因使之亡去公語曰持衡<lb/>
者交私不過銖兩之贏耳能積而至數萬斤乎且負擔<lb/>
者㡬何人豈無可會之數耶獄官不得對果麴官納磨<lb/>
户金而授之虚劵麴材未嘗入也左右大驚倉部嘗請<lb/>
于朝歲漕冬初不至者監司若州縣官皆坐之吏持符<lb/>
請書公袖符見長貳曰今茲漕至者未半也吾符一下<lb/>
坐者無慮數百人禋祀止數十日間士大夫當得恩數<lb/>
者皆閣矣若稍引一兩月之期俟禮成而下則彼將何<lb/>
<pb n="KR4d0145_SBCK_025-5a"/>
辭長貳從之士大夫讙傳曰蘇季升仁人之言也建炎<lb/>
赦至明州戍卒數百人還據地求卸甲錢公大怒叱去<lb/>
而陰勒牙兵爲備未及門果譟而還趨庫授甲公不爲<lb/>
動徐禽爲首者數人戮之而置其餘不問一州爲之肅<lb/>
然蓋公之過人者類皆如此難以一二記也公雖精于<lb/>
吏事而未嘗一日去書不觀有文集五巻尤長于詩韓<lb/>
駒崔鶠以詩名者每讀公詩曰蘇季升未嘗言詩也每<lb/>
一篇出髙妙敷腴吾不能及古人不以多爲貴者其謂<lb/>
是乎初娶元氏章簡公絳之孫次娶曾氏資政殿學士<lb/>
<pb n="KR4d0145_SBCK_025-5b"/>
孝序之女繼室復以其妹相敬如賓四十餘年後公月<lb/>
餘卒皆封恭人子孟容右修職郎兩浙路轉運司幹辦<lb/>
公事孫箴登仕郎公卒之五月孟容奉公葬于鎮江府<lb/>
丹陽縣長岡之原以曾恭人祔藻從公游最久得公之<lb/>
典刑名理非一㑹孟容來速銘義不得辭銘曰<lb/>
蘇氏胙許繇唐迄今蟬聨再興實始翰林緜慶旣逺乃<lb/>
生魏公輔佐泰陵功名始終帝想風烈聿求其人曰汝<lb/>
是似爲吾近臣似之伊何忠孝直清流輩盡矣巋然老<lb/>
成入侍禁嚴于禰有光年及黄髪祉非不長無缺虧者<lb/>
<pb n="KR4d0145_SBCK_025-6a"/>
人胡歎嗟豈徳之厚報猶未遐大江西來龜筮叶占萬<lb/>
古之宅先塋是瞻<lb/>
　　右中奉大夫直徽猷閣知潭州陳君墓誌銘<lb/>
君諱兖字景淵姓陳氏世家閬中昭陵宰相文恵公堯<lb/>
佐之曾孫文恵事具國史生述古爲正議大夫贈少師<lb/>
于君爲祖生知祥爲朝奉大夫知徳州贈宣奉大夫于<lb/>
君爲父君少英發機警方事紛糅諸老生未能言之時<lb/>
已洞然了其微處及出語人皆厭服以父任爲陳州商<lb/>
水縣尉知隆徳府潞城縣縣胥爲姦利持前令短長告<lb/>
<pb n="KR4d0145_SBCK_025-6b"/>
郡郡守惑之君調䕶令使善去而寘胥于法聞者快之<lb/>
以親嫌移滑州韋城縣改宣教郎通判常州盜發清谿<lb/>
淛西諸郡皆震常當其衝君親屬夫増陴濬隍盜知有<lb/>
備不敢犯宣撫司上其狀遷承議郎坐小法免起主管<lb/>
西外宗室財用提舉福建路市舶通判大原府漳州皆<lb/>
不赴尋通判泗州時金人冦京師泗居東南咽喉地郵<lb/>
傳不通者百餘日盜王嗣擁衆數萬將及城君白守收<lb/>
民入保民玩安不知兵坌入君舍謀爲亂君正色折之<lb/>
衆逡巡引去而圍亦解頃之淮橋戍卒與李丞相綱所<lb/>
<pb n="KR4d0145_SBCK_025-7a"/>
留兵無慮萬五千人寓城中守以無儲懔懍然欲亡去<lb/>
君請五日除其憂卽夙夜營度如其所須餉之逮元帥<lb/>
府檄書至乃已擢尚書膳部員外郎積勞至朝散大夫<lb/>
知通州遷朝請大夫通旣逺行朝守兵單外無援金大<lb/>
帥引兵十餘萬環之君先士卒扞城至食水藻四十餘<lb/>
日卒使不能近城而去通人徳之家繪君像以祠飲食<lb/>
必祝後數年復過之則父老迎君境上羅拜馬前十餘<lb/>
里不絶未㡬宣撫使周望提兵屯姑蘇與通夾江而軍<lb/>
江北人歲以薪貿江南米至是宣撫司遮之不得渡淮<lb/>
<pb n="KR4d0145_SBCK_025-7b"/>
人大飢君請㑹糴于福山且籍城中能食者日給之通<lb/>
人滋以爲徳擢直秘閣淮南路轉運副使以分鎭請宫<lb/>
祠得主管江州太平觀除廣南西路轉運副使會宣諭<lb/>
使明槖詢民間利病君請罷州之爲寨者四置柵者三<lb/>
廢栅者二并請置檢察官以收鬻鹽之利罷免丁錢以<lb/>
招材武之人毁七星寨以防敵人對壘之姦嶺南人便<lb/>
之復主管江州太平觀改差兩淛西路安撫大使司參<lb/>
謀大使司罷召赴行在者再遷朝議大夫三京等路招<lb/>
撫處置使參謀遷右中奉大夫除淮南東路轉運使進<lb/>
<pb n="KR4d0145_SBCK_025-8a"/>
直敷文閣知揚州賜紫衣金魚君至維揚帑庾無一錢<lb/>
一縷一粒之儲而負公私逋者萬計居無何兩朝議和<lb/>
鄰使往來相屬太母奉梓宫還闕當供億者復萬計君<lb/>
不請于朝不取于民上下充給流民之歸者亦數萬口<lb/>
異時典方面而長于理財者皆推君之爲自以爲不及<lb/>
進直徽猷閣知潭州君之得長沙也訓詞甚寵思所以<lb/>
報上者將種種加意一路八州之人亦想見其風采然<lb/>
到官而君病矣一日視事如平時忽持脉曰吾其不起<lb/>
乎以紹興十三年七月丁夘卒于官年五十九君精明<lb/>
<pb n="KR4d0145_SBCK_025-8b"/>
勤儉居官有大過人者凡陳請于朝必爲可久無窮之<lb/>
利不媮安于目前不規合于時好善任人明于財計下<lb/>
有姦伏發之如神故數經艱危及當大事無不談笑而<lb/>
辦加以持已亷平經宗祀恩不任其孫而任其從兄之<lb/>
子丞相杜充守建康金人猝至其屬陳興宗以金一篋<lb/>
委君已而興宗陷敵中君輾轉賊間寧舍巳槖而保興<lb/>
宗之金訪其子歸之人以爲難娶胡氏文恭公宿之曾<lb/>
孫封令人二男四女男曰興祖右從事郎前卒曰紹祖<lb/>
右迪功郎君爲帥時皆以恩書寫機宜文字女適迪功<lb/>
<pb n="KR4d0145_SBCK_025-9a"/>
郎王拯餘未行一孫曰注未官紹祖以其年十月壬寅<lb/>
葬君衡州衡陽縣慕石鄉石門里藻與君游最舊且君<lb/>
無恙時若欲得余文傳之不朽者會紹祖來乞銘不得<lb/>
而辭銘曰<lb/>
士之發身惟志與才得時得年又奚足哀鳴呼景淵有<lb/>
是三者獨于其年天不之假在昔文惠克勤王家再傳<lb/>
及君大振厥華少而激昻晩益精敏如臨霜空忽見孤<lb/>
隼盤錯必用所臨有聲凡今立朝誰踰仲卿精神折衝<lb/>
未老而沒君何存亡哀此人物奄宅異縣祝融之峯後<lb/>
<pb n="KR4d0145_SBCK_025-9b"/>
人過之尚式其封<lb/>
　　尚書禮部侍郎致仕贈大中大夫衞公墓誌銘<lb/>
建炎三年二月上自維揚狩臨安慨然思中興獻替之<lb/>
臣一日顧宰相黄潛善汪伯彦曰衞膚敏安在趣以來<lb/>
時乘輿新渡江人皆南騖道路充斥公獨晝夜北行及<lb/>
上于平江上聞之喜顧御史中丞張澂諌議大夫鄭瑴<lb/>
曰衞膚敏至矣公見上泣上亦泣曰卿在諫省朕知卿<lb/>
忠每以卿言爲信今宜知無不言有請不以時對公頓<lb/>
首謝曰臣頃在維揚數爲陛下言維揚非駐蹕地請早<lb/>
<pb n="KR4d0145_SBCK_025-10a"/>
還建康今臨安亦非帝王居宜須事定亟還因陳所以<lb/>
守江之策上首肯曰是吾心也翌日再對歸卽遇疾猶<lb/>
扈蹕至臨安拜尚書刑部侍郎未拜聞明受之變慟哭<lb/>
舟中疾益侵上章請老不聴乞輿毉秀州從之進尚書<lb/>
禮部侍郎尋上印綬卒年四十九書聞上歎惋移時特<lb/>
贈大中大夫他日見其同貶中書舍人汪藻曰衞膚敏<lb/>
可惜其爲上眷知如此公諱膚敏字商彦少力學問宣<lb/>
和元年以太學上舍生奏名徽宗親擢爲第三人而稱<lb/>
其文明白贍美授文林郎南京宗子博士越數年同年<lb/>
<pb n="KR4d0145_SBCK_025-10b"/>
生王俊乂入對徽宗憶公姓名問今何官俊乂以實對<lb/>
徽宗曰尚吏州縣當時豈不堪學官耶今行召之翌日<lb/>
召公旣見改宣教郎祕書省校書郎時國家新與金人<lb/>
和議遣生辰使宰相擬十餘人徽宗以公爲可假給事<lb/>
中往聘公言金主生辰後天寜節五日今未聞金遣使<lb/>
而吾反先之于威重已缺萬一不至為朝廷羞請至燕<lb/>
山候之彼若不來則以幣置諸境上上以爲然洎至燕<lb/>
山金人果不來置幣而返七年復遣舒宏中往已陛辭<lb/>
矣上改命公道逢賀嗣位使許亢宗亢宗言敵且大入<lb/>
<pb n="KR4d0145_SBCK_025-11a"/>
止公毋行公不聴及燕報愈急衆兇懼不敢前公叱曰<lb/>
君命也其可辭乎及疆知金渝平益不爲屈金人笞書<lb/>
欲以押字代印章公曰押字施之臣下可也豈所以待<lb/>
鄰國哉北朝立國當以禮義今修好不以禮交鄰不以<lb/>
義將何以國乎拒之旬日卒易璽書及授書責公雙跪<lb/>
公曰此北朝禮也行人何爲金主大怒觀者爲股栗公<lb/>
處之晏然終莫能奪由是不悦羈留中道者半年至涿<lb/>
州與斡喇布遇請公相見公辭不可則問相見之儀敵<lb/>
以例對公笑曰所謂例者非趨伏羅拜乎皇子雖貴人<lb/>
<pb n="KR4d0145_SBCK_025-11b"/>
臣也使人雖賤亦人臣也兩國之臣相見而僣君是一<lb/>
國二君也不祥無大焉乃長揖而入旣坐出誓書示公<lb/>
公曰某使萬里去朝廷久此書眞偽不可知因縱言及<lb/>
軍中事公連挫敵㡬復被留淵聖皇帝受内禪始還進<lb/>
官三等遷尚書吏部員外郎于是髙麗入賀以公爲宣<lb/>
問使假太常少卿迓之而殺其禮公曰國家厚待髙麗<lb/>
久矣今一旦鐫薄恐失其心不若如舊便從之至明州<lb/>
顧時多艱凡緣客及民者率以便宜從事所過無秋毫<lb/>
擾初詔使人春見其冬金人逼京師詔令不通使人坐<lb/>
<pb n="KR4d0145_SBCK_025-12a"/>
館淹久日費以萬計公度俟詔而遣則失風潮之期留<lb/>
之經年東南之餼牽竭矣乃以幣易金繒厚餉其使而<lb/>
移文遣之建炎元年還朝歸矯制之罪上大嘉賞遷衛<lb/>
尉少卿公言屬者敵犯京師乗輿保金湯而居固善知<lb/>
敵已棄去秋必復來而尚嬰孤城此大臣不知變之過<lb/>
也今兩河諸郡幸皆堅守謂宜隂以帛書許其世封使<lb/>
人知自愛不爲賊有其陜西山東淮南則令增陴濬隍<lb/>
以訓齊其人而擇大臣鎭撫之車駕姑卽建康而居勢<lb/>
萬全矣擢起居舍人又言方今二聖未還陛下于宫室<lb/>
<pb n="KR4d0145_SBCK_025-12b"/>
衣服飲食之奉宜痛節損雖郊廟亦不用樂庶精誠有<lb/>
以感動天地拜右諌議大夫兼侍講旣就職首勸上以<lb/>
守法度慎爵賞正紀綱因指陳時政之失有崇寜大觀<lb/>
宣和之弊未盡革者十餘事言甚卓至上皆罷行之又<lb/>
請以承慶院營繕之役付揚州升暘宫造作之事歸有<lb/>
司禁中差除須索必闗三省其不合天人之意戾祖宗<lb/>
之法者許大臣執奏大臣不正救者顯詘之先是公論<lb/>
時政上曰崇寜大觀以來所以亂祖宗法者由宰相持<lb/>
祿惟恐失人主之意故于政事無所可否馴致前日之<lb/>
<pb n="KR4d0145_SBCK_025-13a"/>
禍自今當以爲戒故公因此以堅上意時中貴人李志<lb/>
道以赦復保慶軍承宣使添差入内内侍省都知容機<lb/>
亦落致仕公論執再三皆朝奏暮罷二年春拜中書舍<lb/>
人公前勸上守法度㑹邢渙以后父除徽猷閣待制孟<lb/>
忠厚以太后姪除顯謨閣直學士公力言非祖宗制煥<lb/>
尋改觀察使而忠厚自如公以驟自諫省除舍人疑有<lb/>
因乃奏曰昔司馬光論張方平不當參知政事自御史<lb/>
中丞遷翰林學士光言臣言是則方平當罷若以爲非<lb/>
則臣當貶今兩無所問而遷臣臣所未諭臣雖不肖願<lb/>
<pb n="KR4d0145_SBCK_025-13b"/>
附于司馬光上令宰相諭公曰朝廷以次遷非論事也<lb/>
公猶不拜居家待罪者逾月至忠厚易承宣使乃出公<lb/>
以中書政事本命令有不當輒封還之風采振一時而<lb/>
宰相滋不說乃以事出公除集英殿修撰提舉杭州洞<lb/>
霄宫議者爲不平未逾年上思公召還焉公上世齊人<lb/>
唐末避亂徙錢塘又徙華亭故今爲華亭人曾祖至祖<lb/>
九思父公望公望贈奉議郎元室繼室皆朱氏封宜人<lb/>
三子仲英仲傑仲巡而仲巡早卒仲英仲傑皆右承務<lb/>
郎一女適右迪功郎詳定一司敇令所刪定官王崿公<lb/>
<pb n="KR4d0145_SBCK_025-14a"/>
爲人剛明邃于經術與人交退然若不能言者而遇大<lb/>
事一見其當然決意行之雖禍福死生陳前莫能移其<lb/>
所守故使異域館逺客天子必以屬公而公亦必得其<lb/>
要領在人主前論事衮衮援據精詳切中其忌諱皆人<lb/>
所難言者人主未嘗不改容嘉納遭時變故上慨然起<lb/>
公于流落之中意豈淺哉使天假之年其施設當如何<lb/>
方嚮用公而公以不起聞矣宜天子追思不忘而形于<lb/>
屢歎也公卒以建炎三年四月丁卯葬以其年七月甲<lb/>
申其地在湖州烏程縣戴塢之原既葬八年而仲英遂<lb/>
<pb n="KR4d0145_SBCK_025-14b"/>
求余銘不已余從游最舊在西掖時又與公同貶知公<lb/>
爲最詳者是宜爲銘銘曰<lb/>
自古臣主鮮逢亟乖公于三君展也必諧厥諧伊何一<lb/>
以忠藎遭時屢更吾見其進始事徽考飛英下僚以節<lb/>
歸報靖康之朝建炎中興公首襃用知無不言莫若公<lb/>
勇帝不知我吾寧盡規謂不剴切帝胡見思氣呑虎狼<lb/>
萬里之外死生闗身曾不少概當饋興歎詔追而來來<lb/>
而不年亦孔之哀葬雖異州同此澤國刻貽無窮曰宋<lb/>
遺直<lb/>
<pb n="KR4d0145_SBCK_025-15a"/>
　　左朝散大夫直徽猷閣劉君墓誌銘<lb/>
君諱嶠字仲髙呉興劉氏呉興之劉其傳盖逺熙寜間<lb/>
有諱述知御史雜事者正色立朝與宰相争是非宰相<lb/>
盛怒至欲逮治之不爲屈卒奪御史司馬溫公稱其道<lb/>
勝名立東坡蘇公爲之賦呉興丈人之詩一時名士慕<lb/>
而宗之所謂劉孝叔是也于是呉興之劉聞天下卒官<lb/>
尚書吏部郎中累贈金紫光祿大夫中興又特授秘閣<lb/>
修撰生握爲朝請大夫贈通議大夫通議生欽止爲承<lb/>
務郎贈通奉大夫生君皆世其家而有賢子君少以文<lb/>
<pb n="KR4d0145_SBCK_025-15b"/>
名端方厚重不妄交游范忠宣之子正平凜然有二父<lb/>
風君從之數年盡得其學由是操修益進賢于人益逺<lb/>
爲鄉里所尊聞其行于朝擢政和五年上舍髙弟除陳<lb/>
州州學教授丁内艱免喪調監尉氏税非其好也會徽<lb/>
猷閣待制趙公鼎臣鎮鄧聞君名辟司儀曹事一府髙<lb/>
其文部使者交薦之居無何爭進者比而讒君君推其<lb/>
能于人一不之校人皆服君長者而讒者反愧謝君遷<lb/>
宣教郎睦親廣親南北宅大教授歴開封府儀曹少監<lb/>
少府少監尚書比部員外郎君爲郎六年閲輩流登臺<lb/>
<pb n="KR4d0145_SBCK_025-16a"/>
省者無慮數百人未嘗以榮滯關懷當國者賢之擢大<lb/>
理少卿樞密院檢詳諸房文字出提點福建路刑獄君<lb/>
内爲廷尉外爲繡衣直指于決讞重輕必平反曲折得<lb/>
其情而後已不以爰書諉吏故中外翕然稱之使閩時<lb/>
尉誣民爲盜帥幸尉遷力主之君知其冤引囚物色非<lb/>
是釋囚而黜尉帥貴人也不悦㑹貴人還朝君知其憾<lb/>
不釋力丐奉祠得提㸃洪州玉隆觀居數年以疾請老<lb/>
卒年六十二積官至左朝散大夫直徽猷閣時紹興八<lb/>
年三月某甲子也初室信安鄭氏繼室開封朱氏皆封<lb/>
<pb n="KR4d0145_SBCK_025-16b"/>
恭人二男子曰坰右迪功郎懷寧縣主簿曰瀼將仕郎<lb/>
一女子未行一孫曰某坰等以其年八月某甲子葬烏<lb/>
程縣某鄉某山之原以鄭恭人祔君同産三人長曰崧<lb/>
伯髙仲卽君其季前吏部侍郎岑季髙也君事伯髙如<lb/>
父而季髙又以君之所以事伯髙者事君兄弟之懿士<lb/>
大夫談之伯高少曠達不以世務經心通奉公早世母<lb/>
夫人嫠居而貧君于内外幹蠱之責與鄭恭人分任之<lb/>
而遂伯髙于閒適以寛太夫人之憂及伯髙疾廢藥必<lb/>
親嘗飲食必親饋以終其身故君之卒季髙哭之過時<lb/>
<pb n="KR4d0145_SBCK_025-17a"/>
而哀旣葬季髙知君與藻善也來求銘會藻以語言得<lb/>
罪斥居南荒三千里瀟水之上焚筆硯不復爲文而季<lb/>
髙每書必以銘爲言諰諰然惟恐君之不得其傳也藻<lb/>
于是爲之太息曰嗟乎季髙盡誠于君固今人所無也<lb/>
然能使季髙不能忘君如此則君平日所以處兄弟之<lb/>
間者于此見矣銘其可已乎銘曰<lb/>
嗟仲髙名一世學精深行尤異位九卿非不試車方馳<lb/>
忽思税歸里閭友兄弟合塤篪爲樂地謂當還以經侍<lb/>
甲子周奄然蜕相山川攷龜筮望先塋窆于是刻幽堂<lb/>
<pb n="KR4d0145_SBCK_025-17b"/>
詔來裔<lb/>
　　朝請大夫直秘閣致仕呉君墓誌銘<lb/>
君諱懋字禹功姓呉氏其先義興陽羨人也世以儒名<lb/>
家而不求仕至君之父誥始光大其門有三子皆授以<lb/>
經其材競爽伯仲同時擢進士第又同時爲縣令以治<lb/>
行聞士大夫言義方者予呉氏伯曰愈仲卽君也誥卒<lb/>
龜山先生楊時識其墓後以君宦達贈朝散大夫君少<lb/>
有立志風骨頎秀望之嶷然嘗與兒曹集外家有以博<lb/>
具遺君者君正色叱之曰死老奴敢汙我耶坐客大驚<lb/>
<pb n="KR4d0145_SBCK_025-18a"/>
知呉氏有子矣及長嗜學問從先生長者游如不及入<lb/>
太學籍籍有聲旣擢第調當塗縣主簿時郭祥正李之<lb/>
儀㑹當塗皆知名士也負才氣軒輊人不少借一見君<lb/>
詩文曰我輩人也會歲饑官出粟糴者萬人坌集于場<lb/>
他吏無術至相蹂踐以死州以命君君布灰于地而疏<lb/>
其行坐彊者東弱者西以五十人爲甲使聴令間指其<lb/>
一曰給彼民趨而前左受粟而右輸金各以序進未晡<lb/>
而周無一人譁者當路交薦之縣有圩田民生理寓江<lb/>
中秋大雨圩且決君朝夕暴露治其防民賴以濟旣去<lb/>
<pb n="KR4d0145_SBCK_025-18b"/>
父老指防而歎曰微此吾其魚乎移宿松令以簡靜爲<lb/>
政凡追逮書縣門而予之期民信畏之其至不差晷刻<lb/>
田里間未嘗識游徼嗇夫之面也由是訟更十數令不<lb/>
能决者皆立談決之未㡬宿松大治門不夜闔獄囚屢<lb/>
空一日部使者按旁郡民遮道言願以事決宿松使者<lb/>
曰縣各有治汝舍汝令而從他令豈有説乎且道逺奈<lb/>
何民叩頭曰吾邑可否視吏色辭彼邑有令在堂吏不<lb/>
能秋毫欺也雖逺奚憚察訪使趙默舒州守孫傑馭下<lb/>
如束溼所至人重足事之盛威臨君君不爲動然此兩<lb/>
<pb n="KR4d0145_SBCK_025-19a"/>
人者亦卒不能使君屈也用薦改宣教郎丁外艱服除<lb/>
知廬江縣盜劉五囊槖廬壽間方鼓行出山去縣裁一<lb/>
驛其鋒鋭甚或止君毋遽行君笑曰男兒當斬賊平戎<lb/>
此鼠輩何爲者今行縛之盜聞君來不敢入其境後羣<lb/>
盜得吏疑獨遺廬江曰彼有人焉不可圖也召監延豐<lb/>
倉知扶溝長垣縣尋除諸王府記室兼講書淵聖皇帝<lb/>
受内禪金人至京師三上書言便宜不報後皆施行略<lb/>
如君策入尚書爲禮部員外郎㑹金人立張邦昌法當<lb/>
郎草牋奏君度不可拒將引繩自裁有倖非常者儳曰<lb/>
<pb n="KR4d0145_SBCK_025-19b"/>
僕請爲之君由是獲免已而王時雍用事坐政事堂君<lb/>
發憤罵時雍曰反賊吾獨不能擊汝如段秀實耶時雍<lb/>
面頸發赤不能對君因以疾求罷不聴遂稱篤病于家<lb/>
今上即位病即日愈乃請老而歸歲餘起公復故官尋<lb/>
除司農少卿不拜近臣交薦擢知明州州承喋血餘守<lb/>
將屢易公私埽地萬目睢盱君一調而細大咸舉于是<lb/>
衞兵留戍者步軍三萬陳思恭領之水軍萬艘張公裕<lb/>
領之將騃卒驕凌藉官府求取無度變生不可期君能<lb/>
得榷酤之贏給其稍廩歲終贍足民不知兵治聲流聞<lb/>
<pb n="KR4d0145_SBCK_025-20a"/>
加直秘閣以代歸坐小法貶秩朝廷察其枉擢荆湖北<lb/>
路轉運判官未行改知吉州道得病到官病益侵卽上<lb/>
還印綬六日卒年五十五寔紹興四年五月某甲子也<lb/>
積官至朝請大夫其遷多以勞能而不以歲月君氣豪<lb/>
語直遇事有不可輒憤盈于中雖貴人必斥其忌諱面<lb/>
折之然胷次實洞然無城府闗鍵以故深中之人多不<lb/>
樂而賢士亦以此歸之親沒分財獨推所得之居居其<lb/>
寡嫂恩當任子不上其子而以其弟之子上之内外族<lb/>
姻與夫平生黨友飢者食寒者衣病者醫死者葬嫁其<lb/>
<pb n="KR4d0145_SBCK_025-20b"/>
女字其孤至不可勝數有荆溪集及他文合三十餘卷<lb/>
豪壯而贍蔚似其爲人娶同郡楊氏封安人兩男四女<lb/>
男曰師尹師説師尹好學而喜文再任以官再不受其<lb/>
志非苟且目前者人謂君必有後者其在兹乎女曰琚<lb/>
適左修職郎陸景瑞曰瑢適左迪功郎元盥曰瑶適右<lb/>
承務郎胡辨曰琬繼陸景瑞之室師尹以君卒之年十<lb/>
二月某甲子葬君其縣銅棺山南筆塔之原以藻與君<lb/>
厚善來求銘乃輯君之行治而銘之銘曰<lb/>
嗚呼禹功世乗波以流君嶪岌也人視蔭以偷君汲汲<lb/>
<pb n="KR4d0145_SBCK_025-21a"/>
也文雄而氣剛見者立也所臨必恩遺老泣也君門洞<lb/>
開胡過而不入也寧羸厥躬尚後人之及也<lb/>
<pb n="KR4d0145_SBCK_025-21b"/>
</p>
<p>
浮溪集巻二十五<lb/>
</p>
<p>
</p>
  </div>
</body>
</text>
</TEI>
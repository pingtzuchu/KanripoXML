<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_011-1a"/>
浮溪集巻十一<lb/>
　　　　　宋　汪　藻　撰<lb/>
　内制<lb/>
　　韓世忠起復檢校少師武成感德軍節度使制<lb/>
朕遭百六艱危之後賴二三梟俊之臣跪推轂而遣將<lb/>
軍守境既騰于戎捷歌出車而勞還帥酬勲敢廢于邦<lb/>
彞爰錫贊書用孚羣聽具官某勇聞天下氣葢關中堂<lb/>
堂將種之英凛凛軍鋒之冠行已恭而事上敬蚤服周<lb/>
行臨機果而料敵明屢揚偉績昨屬交侵之警俾屯要<lb/>
<pb n="KR4d0145_SBCK_011-1b"/>
害之區蓄銳以須鼔儳而擊縱精兵于數路若珠走盤<lb/>
擠勁敵于長江如杵投臼坐以中堅之整成兹南紀之<lb/>
安威行而海内息肩師勝而國人屬目是用兼隆徽數<lb/>
特奏膚公出擁齊旄易兩鎮提封之大入乗夏篆視三<lb/>
孤絶等之崇申衍采封陪敦井賦以永旂常之載以昭<lb/>
帷幄之成於戲武能威敵者將帥之榮賞不踰時者人<lb/>
君之信惟忠力可以任安危之重惟謙沖可以保富貴<lb/>
之終勉圖而休毋廢朕命<lb/>
　　韓世忠除兩鎮節度使制<lb/>
<pb n="KR4d0145_SBCK_011-2a"/>
提貔虎以振天威冞入山川之阻取鯨鯢而攄國憤永<lb/>
為宗社之休既執訊以來歸宜酬勲于不次肆頒明命<lb/>
敷告治朝具官某事上樸忠臨機英果禀剛故俗甘陳<lb/>
兼六郡之良決勝重圍飛羽有萬人之敵蚤備師干之<lb/>
試旋膺齋鉞之除豈惟蹇蹇以匪躬每見多多而益善<lb/>
昨屬時廵之遽因成國步之艱羣小窺朝元兇干紀既<lb/>
罪人之未得斯王旅以徂征迎敵鼓行靡待前茅之偵<lb/>
擒囚歸報遂成獨柳之誅華夷由此以知威天地為之<lb/>
而巻祲凱歌一奏盟府交書是用取累朝最盛之規加<lb/>
<pb n="KR4d0145_SBCK_011-2b"/>
兩鎮久虚之幄視班亞保升爵元侯增邑食于爰田衍<lb/>
井腴于真賦併爲異數用表元勲於戲見無禮于君爾<lb/>
既殫于忠藎歸飲至于廟我何愛于寵襃惟功名烈士<lb/>
之始終惟爵祿有邦之勸沮尚圖後效更揜前休<lb/>
　　檢校少師武成感徳軍節度使充神武左軍都統<lb/>
　　制韓世忠加恩制<lb/>
朕躬帝親之饗合丘澤之祠一純二精幸拜熙成之貺<lb/>
千乗萬騎孰宣拱扈之勞我有勁臣宜膺徽數具官某<lb/>
忠不辟難勇常冠軍先人有奪人之心進則奮沈雄之<lb/>
<pb n="KR4d0145_SBCK_011-3a"/>
略尚賢無自賢之行退而皆名義之談兼兩鎮之節旄<lb/>
視三孤之皮帛軍律整甚王靈赫然逺斥堠而省文書<lb/>
士皆為之樂死儆師徒而討亂略疆由是以少安比修<lb/>
重屋之儀尤謹周廬之衛祝嘏所告君臣則同乃增井<lb/>
邑之封仍衍賦租之入爰示旌忠之義以均受胙之休<lb/>
於戲心膂爪牙方資籌䇿之勝櫜兜㦸纛益聳威儀之<lb/>
瞻惟滿盈天道之所虧惟正直神明之所聽服我休命<lb/>
欽哉惟時<lb/>
　　張俊檢校少保寧武昭慶軍節度使制<lb/>
<pb n="KR4d0145_SBCK_011-3b"/>
三軍利用莫如忠勇之兩全十乗啟行尤貴武文之兼<lb/>
寵朕博稽輿論優奬虎臣乃疏進律之襃用竦在廷之<lb/>
聽具官某性資沈鷙材力驍雄得孫吳方略之奇兼信<lb/>
布爪牙之勇執干戈而衛社稷居存蹇蹇之忠安邊境<lb/>
而立功名躬履堂堂之陣昨緣多故尤見殫誠提萬旅<lb/>
以趨朝扈六飛而復辟旋因冬狩留駐海壖偶邊馬之<lb/>
長驅帥王師而鏖戰奮當大敵援枹鼔以忘身坐掃妖<lb/>
氛用鯨鯢而築觀兹及行朝之底定復銷羣盜之搶攘<lb/>
併錄茂勲用加酬賞秩視三孤之貴地兼兩鎮之崇載<lb/>
<pb n="KR4d0145_SBCK_011-4a"/>
錫爰田仍加真賦增中權節制之重示上將威儀之多<lb/>
於戲有功見知朕既每存于大信縱敵生患汝其勿替<lb/>
于前功惟一心同奬于朝廷斯千載永書于令甲服予<lb/>
之訓時乃之休<lb/>
　　檢校少保定江昭慶軍節度使江淮路招討使張<lb/>
　　俊加恩制<lb/>
朕遹修吉禮歌昊天成命之詩翕受靈釐拜黄帝泰元<lb/>
之䇿孚號四海疏恩百工有懐隆委之臣方屬凱旋之<lb/>
役其因祚祉以奬賢勞具官某材雄萬夫身履百戰統<lb/>
<pb n="KR4d0145_SBCK_011-4b"/>
騎士材官之衆屢奮天誅執信臣精卒之權蚤膺邦寄<lb/>
綰節旄之兩組視皮帛于三孤昨奉王靈出征江介冒<lb/>
敵而進忠如皎日之明當鋒者摧勢甚迅霆之擊曾未<lb/>
朞月卒成大功靡淹貔虎之師坐獲金湯之固惟邊虞<lb/>
之綏靖致禋祀之備成不懋寵休孰明忠力乃進封于<lb/>
多户仍申錫于真租於戲聖動也威莫大安民之武祭<lb/>
澤之大宜均惠下之仁惟忠義天下之大閑惟謙亨君<lb/>
子之終吉益勵爾績用承厥休<lb/>
　　皇叔檢校少保光山軍節度使知大宗正事士㒟<lb/>
<pb n="KR4d0145_SBCK_011-5a"/>
　　加恩制<lb/>
朕膺祖宗之傳序䝉天地之貺臨見泰元之尊幸潛交<lb/>
于肸蠁眷宗室之老宜首霈于龍光錫以命書頒于朝<lb/>
著具官某疏逹通敏忱恂靖莊更險夷而秉忠孝之心<lb/>
居富貴而絶侈驕之習出神明之後雖益疏而不王閲<lb/>
義理之多知爲善之最樂昨付齋壇之鉞仍乗夏篆之<lb/>
軍祗扈時廵克惇屬籍兹成複廟之饗益見維城之功<lb/>
是用增廣舊封併加真賦於戲脤膰分兄弟之國蓋莫<lb/>
重于天支帶礪指山河之盟其永蕃于王室往服休命<lb/>
<pb n="KR4d0145_SBCK_011-5b"/>
無忘逺圖<lb/>
　　士㒟特起復依前檢校少保光山軍節度使制<lb/>
朝廷之尊爵常兼德閫外之治義則揜恩我有宗英久<lb/>
司屬籍既銜哀而去位盍變禮以從宜誕告治朝式揚<lb/>
新命具官某褆身敇備操行淑均出祖宗胄裔之華得<lb/>
師友見聞之博漢廷大議更生世列于公卿唐室中興<lb/>
道古官兼于將帥蚤被展親之渥獨專糾族之權雖支<lb/>
疏旁及于葭莩乃信厚皆如于麟趾方兹寵寄遽以憂<lb/>
聞用大宗率小宗當念維城之重以家事辭王事豈惇<lb/>
<pb n="KR4d0145_SBCK_011-6a"/>
許國之誠况在從戎固難終制其復齊旄之拜以隆公<lb/>
族之瞻於戲孺慕終身喪雖無于二事宗盟同姓禮蓋<lb/>
許于奪情姑輟蓼莪之哀毋令常華之廢勉興塊次茂<lb/>
對邦休<lb/>
　　皇叔祖檢校少傅靖海軍節度使開府儀同三司<lb/>
　　嗣濮王仲湜加恩制<lb/>
朕涓吉杪秋乗上辛之正氣肇禋重屋修䆳古之閎儀<lb/>
㑹天地祖宗之神奉粢牲圭幣之薦惟時公族實相躬<lb/>
祠乃均錫于靈釐用光華于屬籍具官某清修寡欲肅<lb/>
<pb n="KR4d0145_SBCK_011-6b"/>
括禔身于親莫尊爲劉氏之祭酒其德可尚分魯公之<lb/>
大旂以宗盟之統而視近弼之班以王土之封而襲洪<lb/>
支之慶聞合宫之毖祝承明詔以駿奔當柴燎之升禋<lb/>
奉匏尊而參酌曲盡始終之恪實宣左右之勞綏我思<lb/>
成莫如同姓爰侈井封之舊仍陪圭食之真於戲將相<lb/>
寄以安危敢重煩于耆艾親愛欲其富貴始務極于尊<lb/>
榮勉遵令猷永介多福<lb/>
　　户部侍郎吕頤浩户部尚書制<lb/>
舜列庶位莫非因能漢多真材蓋以久吏故大而如夷<lb/>
<pb n="KR4d0145_SBCK_011-7a"/>
䕫之賢者終身禮樂小而如倉庫之賤者至氏子孫與<lb/>
其用新進之士而試以劇煩孰若遂已成之功而峻其<lb/>
班秩具官某早用儒奮晚爲吏師智略縱横得古人心<lb/>
計之妙規摹詳密知天下利源之餘兹卜時廵實資邦<lb/>
用總爲經費責在有司所貴通融之權豈惟出納之吝<lb/>
疇習予事莫如汝能是用就升常伯之聨全付大農之<lb/>
政惟生衆用寡而無悖出之弊則貫朽粟陳而及承平<lb/>
之時朕既紓憂汝爲稱職<lb/>
　　少保尚書左僕射吕頤浩加恩制<lb/>
<pb n="KR4d0145_SBCK_011-7b"/>
朕承列聖之基荷三靈之眷當艱危屯否之運賴擁佑<lb/>
全安之休念德之大者非美報無以昭其誠曰禮之隆<lb/>
者惟躬祠可以逹其義乃涓剛日祗見合宫眷吾同德<lb/>
之臣實首侍祠之列爰頒渙號用告明廷具官某偉識<lb/>
自天英才經世以忠勞安社稷屹如山嶽之崇以彊敏<lb/>
決事幾沛若江河之下有大勲于彞鼎無異論于搢紳<lb/>
昨辭廊廟之尊出殿藩維之重中權不試南紀以安歌<lb/>
破斧而美周公雖嘗分于内外開延英而見裴度兹復<lb/>
寄于安危方鋒車祗覲之辰適玉食齋居之次元老顯<lb/>
<pb n="KR4d0145_SBCK_011-8a"/>
相羣工駿奔爰增井食之封益峻鈞衡之望於戲正直<lb/>
為神之所聽固雅志之素孚福祥非朕之敢專宜均恩<lb/>
之首及往弼邦治其承天休<lb/>
　　起復鎮潼軍節度使開府儀同三司充醴泉觀使<lb/>
　　孟忠厚加恩制<lb/>
朕展寀合宫薦誠上帝從昆侖而入既成綿蕝之儀奉<lb/>
繭栗以祠幸獲熉黄之應有嘉異姓之戚適列侍祠之<lb/>
侯爰錫詔恩用孚朝聽具官某敏而好學忠以事君同<lb/>
國之憂無忌獨兼于文武為時之傑野王宜任于公卿<lb/>
<pb n="KR4d0145_SBCK_011-8b"/>
早登旄鉞之班繼錫衮衣之命戚藩增重朝著益隆兹<lb/>
躬拜于熙成實有資于顯相乃均慶賜首及親賢進荒<lb/>
大邑之封仍衍真租之入於戲朝廷八柄莫先貴富之<lb/>
頒祭典十倫尤重親疏之别兼將相威儀之盛預天人<lb/>
精祲之交兹為爾榮無替朕命<lb/>
　　孟忠厚特授起復鎮潼軍節度使開府儀同三司<lb/>
　　充醴泉觀使進封東海郡開國侯加食邑食實封<lb/>
　　制<lb/>
朕膺南面之尊賴東朝之訓禍移中壼既臨窆祔之期<lb/>
<pb n="KR4d0145_SBCK_011-9a"/>
恩及外家宜厚朞功之屬肆頒徽數敷告路朝持服前<lb/>
寧逺軍節度使充醴泉觀使東海縣開國子食邑五百<lb/>
户食實封二百户孟忠厚蚤負通材亟躋膴仕忠于事<lb/>
上膺兩宫奉使之榮學以忘憂為四姓小侯之冠自正<lb/>
齋壇之拜尤髙戚畹之稱中罹閔凶久輟朝請念徽音<lb/>
之益逺知厚德之難酬乃錄遺宗徧加殊渥求于母黨<lb/>
孰恩服之竝隆惟我人英蓋親賢之莫二是用奪衰麻<lb/>
之制還旄鉞之權相吉壤以開藩載嚴戎律視上公而<lb/>
進秩永穆師瞻既疏侯社之封仍賦祠庭之祿益陪圭<lb/>
<pb n="KR4d0145_SBCK_011-9b"/>
食加畀井腴以慰在天之靈以伸濡露之感於戲薄氏<lb/>
長者實有助于漢朝吳侯小心亦中興于唐室惟謙恭<lb/>
可以長世惟忠藎可以亢宗服予邦休篤爾私慶可特<lb/>
授起復鎮潼軍節度使開府儀同三司充醴泉觀使進<lb/>
封東海郡開國侯加食邑五百户食實封二百户主者<lb/>
施行<lb/>
　　寧武軍節度使開府儀同三司充兩浙西路安撫<lb/>
　　大使劉光世加恩制<lb/>
朕即九筵之室躬三歲之祠誠意上通靡待薦辭之史<lb/>
<pb n="KR4d0145_SBCK_011-10a"/>
蕃釐下逮均沾相祀之臣乃眷周行疇膺重寄爰頒祭<lb/>
澤之渥用奬戎昭之英具官某志銳而堅謀深以逺久<lb/>
矣將屯于近甸隠然為國之長城日月旂常蓋屢書于<lb/>
成績江淮草木亦咸識于威名比嚴禋祀之修雖阻駿<lb/>
奔之助邊防不聳吉禮用成繄陪扈之實勞豈襃揚之<lb/>
可後肆加多邑幷衍真租益增衮鉞之華永著山河之<lb/>
信於戲天下安危之所繫方賴折衝聖人齋戰之兼修<lb/>
敢專受福既拜神明之貺當圖宗社之安服我榮懐保<lb/>
兹譽處<lb/>
<pb n="KR4d0145_SBCK_011-10b"/>
　　檢校少保建武軍節度使龍神衛四廂都指揮使<lb/>
　　楊惟忠加恩制<lb/>
朕稽汾上之圖以靈承天地歌我將之頌以升配祖宗<lb/>
祇祓崇筵居總章之右个薦脩備物因平秩之西成既<lb/>
畢宗祈當明福應乃眷爪牙之舊方揚江漢之威錫以<lb/>
殊休告于列位具官某生而氣決少以材聞勇不顧身<lb/>
本山西之將種謀常先物得圯上之兵書秉油幕之中<lb/>
權為羽林之上將執羈絏而扈時廵之役率貔貅而行<lb/>
内宄之誅兹竣事于合宫肆均釐于寰宇矧居統督可<lb/>
<pb n="KR4d0145_SBCK_011-11a"/>
廢彝章衍井邑之新封增賦租之久食用均錫羡以奬<lb/>
勤勞於戲饗神而獲精祲之交福祥斯下命將而任顧<lb/>
憂之寄慶賜是宜往懋厥休毋煩予訓<lb/>
　　資政殿學士李邴滕康權知三省樞密院事扈從<lb/>
　　大母往洪州制<lb/>
朕眷留近甸規復中原載惟南國之奥區宜處東朝之<lb/>
嚴衛乃令近弼恭扈遐征既專留鑰之權仍總行臺之<lb/>
政具官某剛明而沈䆳敦實而裕和謀謨爲至治之基<lb/>
議論得大臣之體延登未久已聞魏相之有聲委任雖<lb/>
<pb n="KR4d0145_SBCK_011-11b"/>
艱所賴姚崇之知變兹屬阽危之㑹尤須倚重之才孰<lb/>
副予求莫如汝器是用輟從四近之列遣率百司之行<lb/>
朝長樂之宫以日承于温凊分周公之陜其身任于安<lb/>
危稍戢干戈即還廊廟<lb/>
　　東京留守杜充同知樞密院制<lb/>
精神折千里之衝莫若先聲之振文武作萬邦之憲允<lb/>
資全德之良朕憂未濟之難思得非常之佐永懐人傑<lb/>
久去朝廷輟諸管鑰之嚴付以樞機之重具官某剛明<lb/>
不撓沈鷙有謀徇國忘家得烈丈夫之勇臨機料敵有<lb/>
<pb n="KR4d0145_SBCK_011-12a"/>
古名將之風比守兩京備更百戰夷夏聞名而褫氣兵<lb/>
民趨死而一心與其統方面而保我國都孰若委腹心<lb/>
而還之廊廟庻仲尼既用齊人悉反侵疆隨㑹來歸晉<lb/>
國永無羣盜副予虚佇時乃之休<lb/>
　　待制楊時工部侍郎制<lb/>
朕不堪多難思見老成如升堂而聞簫韶庻幾還風俗<lb/>
之厚若入國而望喬木有以知朝廷之尊既得其人當<lb/>
縻以秩具官某言垂當世名配前修學必可行得師友<lb/>
淵源之正心無他慮惟國家飢渴之憂兹復綴于清班<lb/>
<pb n="KR4d0145_SBCK_011-12b"/>
將每詢于黄髪雖閔勞以職事之劇然重失此典刑之<lb/>
英非貳卿崇奬何以慰士大夫之心非起部優閒無以<lb/>
寛耆艾之責勉留助朕勿復言歸<lb/>
　　御史中丞張守禮部侍郎制<lb/>
昔光武受命漢儀復見于中原平王遷都周禮但存于<lb/>
宗國繄品章之傳世繇官守之得人自時艱難禮樂湮<lb/>
放朝廷容典百不一存孰知綴緝補苴之宜賴有詳練<lb/>
疏通之士具官某材兼世用學到古人文章行逺而日<lb/>
新議論處中而時當自予識擢多所建明顧久陟憲臺<lb/>
<pb n="KR4d0145_SBCK_011-13a"/>
勞柱後抨彈之事宜擢居宗伯付淹中綿蕝之文勿以<lb/>
司存而忘忠告<lb/>
　　待制陳彦文兵部侍郎制<lb/>
宣力者股肱之臣而論思歸于法從將屯者將帥之職<lb/>
而政事本于文昌朕因方岳之時廵周覽江湖之形勝<lb/>
既用老成之略宜還亞旅之班具官某禀氣清剛臨機<lb/>
敏銳早膺委寄賴文武之兼資中坐譴訶挺險夷之一<lb/>
節比任偃藩之劇屢聞敵愾之奇雖外資蒐練之長懼<lb/>
中失贊襄之益往貳中臺之秩實專武部之權尚展壯<lb/>
<pb n="KR4d0145_SBCK_011-13b"/>
猷對揚休命<lb/>
　　吏部侍郎劉珏吏部尚書制<lb/>
國家待士以三銓之嚴積功于百年之久雖重輕委法<lb/>
固不足以収一世英豪然能否隨人亦未嘗聞終身留<lb/>
滯自時南狩滋紊典常非夫藉老成通濟之才何以勝<lb/>
頽靡劇煩之任具官某性資夷澹心術剛明所守不囘<lb/>
有古人之風烈其言可復為世論之統盟自臺閣之徧<lb/>
更每功名之可紀粤司官簿再閲歲時豈惟嘉裴馬之<lb/>
知人固已及唐虞之攷績是用擢居其長益究爾能激<lb/>
<pb n="KR4d0145_SBCK_011-14a"/>
濁揚清據天下人材之㑹論思獻納首甘泉法從之班<lb/>
伊我俊髦奚煩多訓<lb/>
　　刑部尚書周武仲吏部尚書制<lb/>
朝廷有端方之人則鑒裁公而流品肅官府得詳練之<lb/>
長則紀綱立而事功成矧吾銓曹實冠法從任激濁揚<lb/>
清之責當扶衰振弊之時不求時髦孰厭公論具官某<lb/>
宗廟瑚璉之器國家羽儀之賢材本天成渾然不見圭<lb/>
角德雖日用攷之皆有宫庭蚤揚臺省之聨久積士夫<lb/>
之望逮予初載首副詳延歲寒而松柏後彫昔聞所守<lb/>
<pb n="KR4d0145_SBCK_011-14b"/>
鑑明而塵垢不至今見其心爰陟天官之尊仍陪經幄<lb/>
之䆳置諸人物銓量之地觀汝廟堂經濟之材方藉逺<lb/>
猷奚煩多訓<lb/>
　　御史中丞王賔刑部尚書制<lb/>
孔氏之門子路折獄帝堯之世臯陶惟刑蓋非剛而勇<lb/>
者不足以持法之重輕非直而清者不足以寄人之生<lb/>
死具官某心秉端慤學道精深正色立朝常自下而劘<lb/>
上捐身關䇿不茹剛而吐柔粤從朕于艱難即照知其<lb/>
忠實一登諫省之䆳兩總臺綱之嚴金鑄鼎而魑魅莫<lb/>
<pb n="KR4d0145_SBCK_011-15a"/>
逢姦邪既逺獸在山而藜藿不採威令自行是用升之<lb/>
常伯之尊付以祥刑之重爾其決讞以抨彈之果平反<lb/>
以獻替之忠庶幾無訟之功成坐使所居之官大<lb/>
　　給事中周望兵部尚書制<lb/>
朝廷分職政源悉本于文昌天下多艱邊算方資于武<lb/>
部矧在邇聨之選尤髙常伯之除兹得俊髦亶符公論<lb/>
具官某髙明而多學沈鷙而有謀才爲時生少則有拯<lb/>
民之意智因機顯動而成希世之功昨將使指之光華<lb/>
每得敵人之要領比緣國惡未正邦刑獨冒險以直前<lb/>
<pb n="KR4d0145_SBCK_011-15b"/>
卒成禽而歸報是用付以腹心之寄升之喉舌之司公<lb/>
綽書生能奪武夫之氣陳遵儒俠坐成反冦之誅往展<lb/>
壯猷嗣頒優數<lb/>
　　兵部尚書周望同簽書樞密院制<lb/>
腹心留侯髙祖肇基于有漢文武吉甫宣王復振于宗<lb/>
周非夫躬不世之全材何以濟中興之逺業賢者登用<lb/>
國其庻幾具官某志大而器宏謀深而識逺治術講明<lb/>
于胸次學不空言事機迎解于目前神無滯用肆朕囏<lb/>
難之際得于扈從之間夷險百為始終一節有功見知<lb/>
<pb n="KR4d0145_SBCK_011-16a"/>
則恱屢膺使指之襃執事順成為臧仍有戎昭之捷是<lb/>
用參稽輿論進陟機廷威重一臨姦萌皆弭所賴廟堂<lb/>
之上相我維持豈徒帷幄之中為之指縱勉思康濟用<lb/>
副眷懐<lb/>
　　吕好問除尚書右丞制<lb/>
富貴不足解憂方極慕親之念孝弟施于有政莫先同<lb/>
徳之求朕以眇躬嗣承大統遭家不造凛若淵冰雖三<lb/>
軍舉同左袒之心而二聖未返北轅之役常棣之華韡<lb/>
韡敢忘原隰之求大隧之樂融融有待封人之薦具官<lb/>
<pb n="KR4d0145_SBCK_011-16b"/>
某儒術之茂闇然實章信厚之資老而彌篤徧陪甘泉<lb/>
法從之列實自靖康總攬之初從容片言綽有囘天之<lb/>
力險夷一致益堅衛上之忠肆圖邦命之新進總文昌<lb/>
之轄倚老成于典刑之重登世臣于故國之遺朕之股<lb/>
肱誼同休戚其念兩宫戴天之義體予一人側席之思<lb/>
倘能遣侯公而說之必有御趙王而歸者亶惟乃辟是<lb/>
佑則于永世有辭<lb/>
　　秦檜特授通議大夫守尚書左僕射同中書門下<lb/>
　　平章事進封文安郡開國侯加食邑食實封制<lb/>
<pb n="KR4d0145_SBCK_011-17a"/>
君臣相須成體股肱良而元首乃尊政事要在得人綱<lb/>
紀張而衆條皆舉朕遴選賢佐協圖治功孰膺名世之<lb/>
期我得爽邦之俊肆頒大號用詔羣工具官某才博而<lb/>
周氣剛以大出處行藏皆合乎道死生禍福不移其心<lb/>
謀國盡忠嘗若蓍龜之先見捐身挺節獨如松柏之後<lb/>
彫巍巍真社稷之臣奕奕蓋廟堂之器昨緣人望參決<lb/>
政機惟獻替之日陳殆弼諧之天授定䇿而安劉氏素<lb/>
聞周勃之賢矢謨而翊舜朝終賴臯陶之智是用擢登<lb/>
次輔實首中台廣井邑之提封增賦租之奠食肇開侯<lb/>
<pb n="KR4d0145_SBCK_011-17b"/>
社并峻文階以明論相之公以輯用賢之慶於戲君不<lb/>
借才于異代所資當世之豪英天將降任于是人必付<lb/>
終身之勲業朕既兼収于羣䇿汝其勿棄于分隂往恢<lb/>
厥圖卒相予治<hi>題缺書秦檜二字惟永樂大典所載不案此制凡選宋人四六者多錄之而標</hi>
<hi>篇對看竝足徴當日遣詞之工而非實缺今仍其舊與下巻李綱落職鄂州居住</hi>
浮溪集巻十一<lb/>
</p>
<p>
</p>
  </div>
</body>
</text>
</TEI>
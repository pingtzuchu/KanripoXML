<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_009-1a"/>
浮溪集巻九<lb/>
　　　　　宋　汪　藻　撰<lb/>
　外制<lb/>
　　知江寧府宇文粹中落職宫祠安置制<lb/>
朕惟國家于都㑹屯兵列戍又擇重臣臨之者非以屏<lb/>
王室于平居閒暇之時亦惟朝廷或出于艱虞則四方<lb/>
萬里之逺賴其大拊循之功以固吾圉具官某頃從近<lb/>
弼出殿大藩所圖綏撫之良無負顧憂之託而威權素<lb/>
奪選懦無謀乃持柄以授人至委身而就縶吏戕民死<lb/>
<pb n="KR4d0145_SBCK_009-1b"/>
喋血江壖朕方窮致亂之繇用正爾弛防之罪而一方<lb/>
寃狀猥自發舒其鐫秘殿之資往食真祠之祿無忘自<lb/>
訟服我寛恩<lb/>
　　知東平府盧益落職宫觀制<lb/>
朕惟國家有天下幾二百年所恃以安存者繄中外士<lb/>
大夫相與維持之力一旦事出倉卒宗社阽危而四方<lb/>
藩臣赴援者無幾朕甚傷之具官某初無他長早服顯<lb/>
仕光被累朝之眷進登常伯之尊知人臣有見危致命<lb/>
之忠在方面有振旅勤王之義而丁寧靡顧酣飲自如<lb/>
<pb n="KR4d0145_SBCK_009-2a"/>
逮予踐阼之初巧作謀身之計近臣如此謂疎者何其<lb/>
鐫延閣之資往食真祠之祿兹為寛典無重後愆<lb/>
　　翁彦國追奪寶文閣學士制<lb/>
易曰開國承家小人勿用召康公于成王莅政之初亦<lb/>
以求賢用吉士為戒蓋朝廷安危治亂之分在于用吉<lb/>
士小人之間具官某本摘山之徒操駔儈之術諂事非<lb/>
類亟汚從班以妾婦之道為身謀以豺狼之心幸時變<lb/>
比緣廵狩遣治别都言念艱虞之未平務從簡易而安<lb/>
衆屢加訓敕非不丁寧乃並法以為姦專阻威而害物<lb/>
<pb n="KR4d0145_SBCK_009-2b"/>
毒流千里諸路騷然未明跋扈之誅已被幽間之戮不<lb/>
追寵秩孰慰羣寃雖既死之何知庻將來之可戒<lb/>
　　范訥罷東京留守司降授承宣使淄州居住制<lb/>
天下安注意相天下危注意將廼者朝廷蓋多故矣其<lb/>
所以寵任汝者亦豈輕哉具官某擢自周行首膺器使<lb/>
加以節旄之重付之管鑰之嚴所望夙宵分吾憂顧乃<lb/>
令彈劾上逹聽聞謂專懐顧望而無意勤王公縱剽攘<lb/>
而不能戢士汝尚為爾予何賴焉宜還眷倚之權往即<lb/>
省循之地過而能改朕不汝忘<lb/>
<pb n="KR4d0145_SBCK_009-3a"/>
　　李囘秘書少監分司南京制<lb/>
節義㢘恥朕所望于士大夫也方國家艱危于此觀人<lb/>
而以擇利誤朝形于言者之牘汝安取此哉具官某奉<lb/>
事兩朝嘗參三府既不能知存亡而雪主之辱復不能<lb/>
辨正偽而立人之朝處之恬然顔亦厚矣其正名于中<lb/>
秘以分務于陪京服我保全無忘惕厲<lb/>
　　馬忠落龍神衛指揮使降充經制副使制<lb/>
朕于將帥待之至者所以責其忠望之深者所以必其<lb/>
勝具官某粤從小校擢領中權寵任兼隆在廷莫比謂<lb/>
<pb n="KR4d0145_SBCK_009-3b"/>
能夙夜分朕顧憂乃無多算之竒莫止偏師之敗全軍<lb/>
退舎坐失事機宜鐫衛帥之崇仍損使權之重再稽朕<lb/>
命軍有常刑<lb/>
　　惠柔民等押赴河北京東陜西路監當差遣制<lb/>
人臣䇿名委質知忠于所事而已若夫死生禍福豈人<lb/>
之所擇哉爾被選為郎分居臺省國家休戚何所不同<lb/>
乃逆料時艱飄然去國自為謀則善矣獨不為朝廷毫<lb/>
髪地乎被邊之州汝所忌者姑令而往當知夫忘身殉<lb/>
國者未必不安而小智自私者不容于幸免也<lb/>
<pb n="KR4d0145_SBCK_009-4a"/>
　　趙點勒停制<lb/>
孟子曰未有仁而遺其親者也未有義而後其君者也<lb/>
然則挾利懐姦不知尊上移所報于他人者其可使之<lb/>
在服哉爾受命典藩仕非不顯豈有國家之德不如權<lb/>
貴之恩駔駿名駒選充私廐駑駘下駟乃及乗輿悖戾<lb/>
之心一何至此斥從民伍示有朝廷汝雖至愚寧不知<lb/>
罪<lb/>
　　開封府推官范世延降一官制<lb/>
國爾忘家公爾忘私人臣所以事君也爾列官都畿分<lb/>
<pb n="KR4d0145_SBCK_009-4b"/>
守城壁方此多事豈容有他乃亂法以爲姦專營私而<lb/>
豐已徇羣小無厭之請希一時横得之恩靡思體國之<lb/>
忠徒挾耗財之意不加懲創孰警貪邪聊褫文階用明<lb/>
邦憲尚圖來效以贖厥愆<lb/>
　　向子諲落職與郡制<lb/>
汝戚里子朝廷以六路之權付汝任不輕矣謂能夙宵<lb/>
力圖報稱而肆爲虚誕行不顧言私擁衆而多耗邦財<lb/>
擅補官而不繇王命姑鐫寵秩卑以一州雖汝辯足以<lb/>
欺衆亦豈能掩至公之論哉<lb/>
<pb n="KR4d0145_SBCK_009-5a"/>
　　張瑁散官安置權主管北外承司公事制<lb/>
古之居官者官修其方一日失職則死及之爾職在河<lb/>
隄所當夙夜乃便安離局擇利自營坐使狂瀾奔流千<lb/>
里一城被害民悉為魚靖言昏墊之烖皆汝曠瘝之致<lb/>
宜申典憲以謝無辜聊黜置于散官俾責成于後效尚<lb/>
殫爾力以葢厥愆<lb/>
　　周懿文散官嶺外安置制<lb/>
昔季文子有言見無禮于君者猶鷹鸇之逐鳥雀也故<lb/>
春秋不誅其人而誅其人之意豈無說哉爾服采在廷<lb/>
<pb n="KR4d0145_SBCK_009-5b"/>
官榮祿厚國家平日何負汝曹方君親危急之時雖嫠<lb/>
猶不恤其緯乃乗時幸變乾沒自私以為無復朝廷之<lb/>
治矣嗚呼汝亦士也何為而至于此極哉念本無知誅<lb/>
之奚益姑全首領投畀遐荒尚保餘生毋忘予徳<lb/>
　　前户部侍郎邵溥降一官制<lb/>
古者挈缾之智守不假器出納靡吝何名有司屬者國<lb/>
家多艱泉府政壊汝受寄委實為大農乃從官吏之營<lb/>
私不顧邦財之折閲公形判語案牘具存鞫實以聞宜<lb/>
從薄罰背公之罪毋廢省循<lb/>
<pb n="KR4d0145_SBCK_009-6a"/>
　　仲輯降三官制<lb/>
朕觀漢唐宗室以㳫貪暴戾失其爵祿而亡其軀者至<lb/>
不可勝數故擇同姓之賢者爲汝曹率庶幾人人信厚<lb/>
如古盛時而近屬之間尚有仲輯朕甚傷之廼者王室<lb/>
多艱宗盟靡振朕于九族惟恐不咸而爾乃以口語紛<lb/>
然爲有司所劾豈朕所以待汝之意哉其示薄懲褫官<lb/>
三等尚思自好無陷非彝<lb/>
　　胡舜陟胡唐老姚舜朋王俁各降兩官制<lb/>
御史于百官之邪政事之闕皆得糾而言之朝廷所恃<lb/>
<pb n="KR4d0145_SBCK_009-6b"/>
以為安也御史有不能其官者顧獨無責哉頃者代馬<lb/>
内侵變生都邑鑾輿出狩事孰大兹汝曾無一言為國<lb/>
長慮乃始終和議墮敵計中聞而不懲失政刑矣褫官<lb/>
二等聊著厥辜尚服寛恩無貽後悔<lb/>
　　王公亮降兩官放罷制<lb/>
人臣守法所以事君率意妄陳罰安可逭具官某比緣<lb/>
岳狩遣守殿廬方國艱危當思忠恪乃專為姑息欲利<lb/>
小人無體國之公心懐市恩之私意不加懲艾孰塞僥<lb/>
求聊鐫寵進之階仍解誰何之職其祗予戒以省厥愆<lb/>
<pb n="KR4d0145_SBCK_009-7a"/>
　　淮東提刑汪師忠降兩官制<lb/>
朕惟江淮之間羣盜充斥二千石不為用非部使者躬<lb/>
行其封明于賞誅則民之寃安所赴愬爾幸䝉推擇職<lb/>
在督姦知臣子奉公所當夙夜而棲遲偃仰于國藐然<lb/>
食人之食而憂人之憂者固如是乎姑示薄懲鐫官二<lb/>
等尚無後悔朕不汝容<lb/>
　　方聞降兩官衝替制<lb/>
廼者盜發江壖一方喋血汝為使者受命督姦不折其<lb/>
萌已為失職至變成禍結當力翦除乃退避以自營至<lb/>
<pb n="KR4d0145_SBCK_009-7b"/>
文移而亦廢逮臻綏靖事出他人方公肆于誕謾反自<lb/>
論于功伐事君如此于汝安乎宜免所居仍鐫厥秩尚<lb/>
為輕比無廢省循<lb/>
　　太府卿徐公裕等降兩官制<lb/>
孟子以左右望而罔市利者謂之賤丈夫故君子之觀<lb/>
人在于有所不取爾服官朝列惟祿是資謂能潔已以<lb/>
明汚顧乃乗時而射利市所臨之公賄法既不容利其<lb/>
直之私贏義將安據鐫官二等聊愧爾心取予之間毋<lb/>
忘慎擇<lb/>
<pb n="KR4d0145_SBCK_009-8a"/>
　　髙衛落職降兩官宫祠制<lb/>
古者將帥死綏士大夫死列有離局失官者必殺無赦<lb/>
兹師行有律而敵不能侵也具官某䝉國選掄分時憂<lb/>
顧敵兵一入狼狽出奔縱力不支猶當守境乃委四封<lb/>
之衆跳驅千里之餘兹而不懲何以為國雖值纂承之<lb/>
慶難從赦宥之科褫爵秩之華資投宫祠之散地祗承<lb/>
寛典無重後愆<lb/>
　　河北經制使馬忠降兩官制<lb/>
師以氣為勝將以勇為能古者鑿凶門而出言有進死<lb/>
<pb n="KR4d0145_SBCK_009-8b"/>
而無退生也具官某受予推轂與敵交鋒既昧搴旂陷<lb/>
陳之機復無以律行師之整三軍利用帥則不前千里<lb/>
折衝朕將奚賴宜削襃崇之秩用明逗撓之誅軍有常<lb/>
刑汝無自佚<lb/>
　　東南第三將郭實降兩官放罷制<lb/>
國不知將之任將不知士之情兵家之大忌也爾居軍<lb/>
吏之上當纎悉必聞乃賊徒交通近出麾下憒眊如此<lb/>
軍容可知綏御之材非而所任鐫官二等仍解將權尚<lb/>
服寛恩毋忘自訟<lb/>
<pb n="KR4d0145_SBCK_009-9a"/>
　　京西路轉運副使昌弼降兩官制<lb/>
漢部使者以六條察郡國之不如法者所以治人而非<lb/>
治于人者也爾出分臺綱舉措專恣于繩治未有聞焉<lb/>
而反為人所劾豈不負吾任使之意哉鐫奪二官用懲<lb/>
失職毋以小罰為無傷而不戒也<lb/>
　　知恩州趙子昉落職降三官制<lb/>
分憂共理二千石之職也倘擇利自營馴致一城之禍<lb/>
者烏可以不懲哉爾受命典州當趨期㑹乃虚其官守<lb/>
引日不行坐使河隄決于所治提封之内民悉為魚靖<lb/>
<pb n="KR4d0145_SBCK_009-9b"/>
言昏墊之烖皆汝遷延之致鐫官三等仍解近班以謝<lb/>
無辜猶為末減<lb/>
　　翟汝文降兩官制<lb/>
漢置部刺史秩六百石耳而吏二千石皆察焉所以尊<lb/>
朝廷也具官某幸䝉國恩出典方面知奉使有指所當<lb/>
遵承而妄引詔書猥相侵辱鐫官二等姑示薄懲尚鋤<lb/>
而驕無重後悔<lb/>
　　應天府鈐轄王徹降兩官制<lb/>
趨事赴功人臣之職也朕比除戎器用戒不虞輦致國<lb/>
<pb n="KR4d0145_SBCK_009-10a"/>
都汝司其役而屢加程督偷惰不䖍既稽命以愆期方<lb/>
便文而謁告攷其用意安所逃刑宜鐫二等之階以示<lb/>
有司之戒其思往咎服我寛恩<lb/>
　　應天府士曹黄詡降一官制<lb/>
樂事勸功人臣之職也食焉而怠其事可乎爾服采府<lb/>
僚事官臺省知當趨期㑹而督責靡醻自干慢令之誅<lb/>
宜正褫官之罰尚圖黽勉無重悔尤<lb/>
　　南道總管司屬官詔齊降兩官勒停制<lb/>
侵官亂法專命廢忠人臣之大戒也爾爲人屬事有禀<lb/>
<pb n="KR4d0145_SBCK_009-10b"/>
承乃乗禍變以招權至用兵民而攝吏靖言狂率當伏<lb/>
典刑姑示矜容削官二等往從民伍尚省厥愆<lb/>
　　提舉皇城司郭鎮降兩官制<lb/>
古者周廬千列以衛至尊宫正掌王宫之戒令此其職<lb/>
也具官幸䝉推擇委以徼廵而梐枑之間誰何不謹宜<lb/>
懲怠慢幷上兩官尚究乃心無貽後悔<lb/>
　　内侍黄逖先降兩官取勘制<lb/>
古者聽買賣以質劑雖防民私蓋朝廷之法也爾幸䝉<lb/>
官使曾不服馴悍驕而貪蔑視官府宜鐫爵秩以警無<lb/>
<pb n="KR4d0145_SBCK_009-11a"/>
良其罪所歸則從吏治<lb/>
　　知筠州楊允降三官制<lb/>
古者四十而仕七十而引年所以節進趨厲㢘恥也爾<lb/>
智昏耄及貪祿忘歸不治之聲逹于予聽鐫官三等聊<lb/>
愧爾心尚訟厥愆以休其老<lb/>
　　知麟州韓忠嗣降兩官放罷制<lb/>
扞城之寄所賴折衝失律而顛豈容佚罰爾檢身無狀<lb/>
專欲自私喪長吏之威權為下人之所逐鐫官二等非<lb/>
獨汝懲亦使邊臣眎兹為戒<lb/>
<pb n="KR4d0145_SBCK_009-11b"/>
　　知建州張勲降三官制<lb/>
朕以師帥之權付汝于數千里之外而馭軍撫民其悖<lb/>
謬如此朕亦何所賴哉雖辠止鐫官務從闊略而無辜<lb/>
之民死者不可復生矣于汝安乎<lb/>
　　知秀州趙叔近落職制<lb/>
爾姦利之私有市井所不為者朕方置汝于理將肅清<lb/>
官曹延閣之班尚安得處其加鐫奪以聽有司<lb/>
　　吕噩司勲各降一官制<lb/>
廼者盜拏山東聲隠汶上汝承臺檄往備戎行乃假事<lb/>
<pb n="KR4d0145_SBCK_009-12a"/>
以為辭至愆期而非顧褫官一等姑示薄懲軍有常刑<lb/>
毋貽後悔<lb/>
　　徐慎言落職制<lb/>
汝燕山之役附非類而得寵名者于有司之法當鐫久<lb/>
矣况以㳫貪凶肆逹于朕聽者乎官曹既清安用汝軰<lb/>
<pb n="KR4d0145_SBCK_009-12b"/>
</p>
<p>
浮溪集巻九<lb/>
</p>
<p>
</p>
  </div>
</body>
</text>
</TEI>
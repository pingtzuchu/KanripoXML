<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_008-1a"/>
浮溪集卷八<lb/>
　　　　　宋　汪　藻　撰<lb/>
　外制<lb/>
　　皇叔祖鄭州觀察使同知宗正司事仲畇可承宣<lb/>
　　使制<lb/>
昔宣王中興召穆公以同姓糾合宗族于成周而賦常<lb/>
棣之詩今朕受命纂承汝亦能輯吾支屬雖肺腑葭莩<lb/>
之親莫不咸在朕甚嘉之書不云乎親睦九族九族既<lb/>
睦平章百姓雖堯之聖不敢後宗族而治天下也則汝<lb/>
<pb n="KR4d0145_SBCK_008-1b"/>
之勞烏可以不錄哉留務之秩實亞節旄肆以命汝尚<lb/>
思吾所以寵進之意可不懋哉<lb/>
　　中書舎人范宗尹御史中丞制<lb/>
國家建御史以糾百官之正邪以維持政事之得失與<lb/>
漢唐略等而常虚大夫之官不除用中執法為之長然<lb/>
其人之賢否繫國之重輕觀一時朝廷舉措如何而中<lb/>
執法之才見矣具官某操修端亮學問淵深髙論凛然<lb/>
力扶公道直聲藉甚屢擊權臣久違表著之班良竭箴<lb/>
規之益是用還之憲府付以朝綱昔真卿當再造之初<lb/>
<pb n="KR4d0145_SBCK_008-2a"/>
不廢抨彈于多事僧孺踵稍寛之後每先簡練于有才<lb/>
惟爾之賢必知所處<lb/>
　　諫議大夫衛膚敏中書舎人制<lb/>
朕惟古者諱言之朝諫臣有不得其職者况非言責之<lb/>
任乎如其不然雖畎畝芻蕘皆䝉危言之䇿矧居侍從<lb/>
獻納豈殊以爾具官某直諒多聞端方有守出將使節<lb/>
屢為疆埸之華入對便朝每罄箴規之益比雖升于厥<lb/>
秩實未究于所長是用嘉爾能言試之掌制輟自七人<lb/>
之列擢居四禁之聨雖潤色除書所賴詞章之富然論<lb/>
<pb n="KR4d0145_SBCK_008-2b"/>
思政本必資風節之彊勿以兹遷而忘予弼<lb/>
　　中書舎人劉觀給事中制<lb/>
東西二省自祖宗以來為維持政本之地其要等耳然<lb/>
瑣闥䆳于掖垣書牘優于詞命掄才既遴疏寵亦殊以<lb/>
爾具官某秉直諒之心懋精深之學貫穿今古飾以詞<lb/>
章之華辨明是非凛然風節之勁比司詔命蔚有能稱<lb/>
宜升文石之班遂正黄扉之秩惟忠臣事上知無不言<lb/>
惟君子居官要為可紀勿令批敕之譽減于代言之時<lb/>
　　趙鼎除司諫吕祉除正言制<lb/>
<pb n="KR4d0145_SBCK_008-3a"/>
古者君臣之職在于聽言納言之間言而不從君任其<lb/>
咎矣居言責之地而不盡言于其君者獨無愧于其官<lb/>
乎以爾學問操修士夫所仰兹予寘爾于七人之列爾<lb/>
其夙夜罄竭以報所䝉毋謂其君不能而蹈古人之戒<lb/>
也<lb/>
　　左司諫趙鼎殿中侍御史制<lb/>
法吏以糾官邪諫官以箴主失二塗雖異委任則均以<lb/>
爾亮直端方其言有物伏蒲未久厥譽四聞姑借爾才<lb/>
重吾憲府爾其勿憚大吏知無不言勿謂當從容議論<lb/>
<pb n="KR4d0145_SBCK_008-3b"/>
之餘而不樂抨彈之事也<lb/>
　　給事中劉玨吏部侍郎制<lb/>
唐以銓衡付吏部居其官者得進退天下之才而人重<lb/>
于法今啟擬歸朝廷典選者謂之有司按籍第員書名<lb/>
惟謹而法重于人自艱難以來真偽渾淆銓綜之權其<lb/>
輕尤甚非用心于法度之外者安能振頽綱于既壊之<lb/>
後哉具官某性識疏通天資雅亮守其當守必求至理<lb/>
之歸言所難言良得近臣之體比居瑣闥之任屢閲囊<lb/>
封之陳孰副予求莫如汝器往佐而官之長深求厥弊<lb/>
<pb n="KR4d0145_SBCK_008-4a"/>
之原嗚呼惟仁能恤滯淹惟明能察僥冒惟勤能濟事<lb/>
劇惟正能檢吏欺兹爾優為勉之而已<lb/>
　　李楫監察御史制<lb/>
朕稽攷百官之治賴一時耳目之官求諸時髦未見剛<lb/>
者以爾殫精古學博極羣書不以軒裳為心老于州縣<lb/>
之役兹近臣之論薦適有契于予衷擢自遐方俾參臺<lb/>
屬夫為國督姦者法吏之職至誠嫉惡者古人之心朕<lb/>
既以激濁揚清待卿汝無以交淺言深為戒<lb/>
　　方誾國子司業制<lb/>
<pb n="KR4d0145_SBCK_008-4b"/>
朕惟國家之治亂未有不由庠序之廢興者也故古之<lb/>
賢君有投戈講藝息馬論道者豈嘗一日忘學哉以爾<lb/>
某秉心靖專操行純一必能使吾胄子絃誦不衰嗚呼<lb/>
賢士之關風化之所從出也其銷患于冥冥之中多矣<lb/>
朕之所以望汝者故豈淺哉<lb/>
　　商守拙大理卿制<lb/>
法者一成而不變情者日出而無窮以不變之法馭無<lb/>
窮之情而決死生于此非其人可乎以爾某詳練有聞<lb/>
端方不撓古所謂明察之官忠信之長者爾庶幾焉往<lb/>
<pb n="KR4d0145_SBCK_008-5a"/>
踐九卿之聨司吾三尺之憲昔人以身蹈死捄人之死<lb/>
者方為稱職汝當其責可不勉歟<lb/>
　　王彦成太僕少卿制<lb/>
朕臨御以來躬節儉為天下先未嘗有輿馬之好也然<lb/>
郊廟之奉攻守之須所以為軍國之容有不得而廢者<lb/>
以爾某清修有立㢘靖無求出入朝廷踐揚蓋久必能<lb/>
修明厥職體朕至懐然古者僕臣正厥后克正則朕之<lb/>
所以望爾者亦豈輿馬之間哉<lb/>
　　祝廷衛尉少卿制<lb/>
<pb n="KR4d0145_SBCK_008-5b"/>
九卿朝廷髙選也異時率以諸郎乆次者為之未有徑<lb/>
躋而躐至者也以爾太學譽髦之舊累朝循吏之餘獨<lb/>
抱遺編不忘所學屢持使節幾老于行是用升之特揖<lb/>
之聨遂爾本朝之志職閒無事惟以均勞<lb/>
　　王撥除直秘閣制<lb/>
朕惟玁狁亂常小雅盡廢枕戈嘗膽雖寢食間意未嘗<lb/>
不在大河之北也爾効官忠勇假守一州能得士心殺<lb/>
敵過當雋功來上朕甚壯之延閣之華搢紳所貴肆以<lb/>
命汝尚勉之哉朕之期卿不止于此<lb/>
<pb n="KR4d0145_SBCK_008-6a"/>
　　貴州刺史知順安軍徐沆轉團練使制<lb/>
昔李牧為趙守邊匈奴不敢犯塞吾藝祖用郭進守山<lb/>
西疆埸無事幾二十年肆國家艱難以來敵騎長驅城<lb/>
門無結草之衛朕思古人之賢而恨今日梟俊擒敵之<lb/>
臣未之見也以爾等智足經逺忠能解紛于王靈不及<lb/>
之時厲士卒沮傷之氣力固吾圉不為敵吞朝廷爵祿<lb/>
乃與汝等共之者也顧惜一官為汝之勸哉然銳于始<lb/>
怠于終古人之至戒其益明籌䇿副吾所以仰成之意<lb/>
雋功來上嗣有寵襃<lb/>
<pb n="KR4d0145_SBCK_008-6b"/>
　　隨龍康益特轉團練使監御輦院制<lb/>
方國家多事凡禁列之髙者無不將屯乗塞為士卒先<lb/>
爾乃以霈恩升州團之班而掌吾輿輦之事靡有憂責<lb/>
從容殿廬非以勞且舊乎往踐厥官求所以稱此者毋<lb/>
謂恩可常得而不知幸也<lb/>
　　范沖荆湖北路轉運副使制<lb/>
嗚呼自艱難以來民勞甚矣欲惠吾元元無侵寃之苦<lb/>
者非部使者孰任其責哉以爾論議英明世其家學踐<lb/>
揚中外所至可觀惟湖湘控帶東南地數千里盜新喋<lb/>
<pb n="KR4d0145_SBCK_008-7a"/>
血耕稼失時汝其謹視官邪應條輒舉使一方之俗皆<lb/>
䝉朝廷之恩副朕臨遣之意則汝之譽處豈不休哉<lb/>
　　王敏文潼川府路轉運副使制<lb/>
嗚呼自艱難以來民勞甚矣惟兩川獨為全實譬善醫<lb/>
者䕶其良膚則其他瘡痏所生不勞而復其于命使可<lb/>
不選掄以爾操行㢘平所臨輒治是用付爾以潼江之<lb/>
節爾其調節邦用如血脉然使一方阜安則中原䝉福<lb/>
能任兹責時乃之休<lb/>
　　禇宗諤廣南東路轉運副使制<lb/>
<pb n="KR4d0145_SBCK_008-7b"/>
朕惟嶺海萬里之逺雖飛輓芻粟不至中州而象犀珠<lb/>
貝之珍實佐經費以爾吏能髙妙所至有聲深逹利源<lb/>
精于心計其上江壖之節往臨蠻蜑之區報政來歸參<lb/>
華奚逺<lb/>
　　曾謂陜西轉運副使制<lb/>
關陜雖被邊臨塞然天下用兵未嘗不為朝廷重也矧<lb/>
今多事尤在得人以爾風力強明見于屢試朕方西顧<lb/>
藉爾一行爾其峙糗糧通鹽筴勿病吾俗勿飢吾師縈<lb/>
䇿蟻封之間揮斤盤錯之地往辦吾事益觀爾能<lb/>
<pb n="KR4d0145_SBCK_008-8a"/>
　　孔彦舟轉武翼大夫添差東平府鈐轄制<lb/>
朕惟國家多事之時智者獻其能勇者服其勞兹人材<lb/>
畢見桑隂未徙而功成也頃者帥幕初開羣臣陪扈間<lb/>
關跋履遂濟中興小大悉襃汝其一也擢居使秩出總<lb/>
州兵兹謂異恩無忘報稱<lb/>
　　武功大夫成州刺史黄珙已復舊官差知邕州制<lb/>
朕于天下一視同仁雖遐荒萬里之逺擇二千石之良<lb/>
與吾東西州無以異也爾明于軍政有將帥材洊更使<lb/>
令中坐小法肆予抆拭用汝典州汝其慎守封陲信于<lb/>
<pb n="KR4d0145_SBCK_008-8b"/>
蠻蜑有民有社所任非輕足食足兵以安爲上勉圖來<lb/>
效嗣有寵襃<lb/>
　　京東路轉運判官柴天因升轉運副使兼知青州<lb/>
　　制<lb/>
海岱之間稱古形勝人比習亂莽爲盜區思得詳練剛<lb/>
明之材兼膺折衝饋餉之任以爾知吏方略爲時老成<lb/>
久分外計之權頗熟東州之事其升使選勉爲朕行昔<lb/>
管仲佐齊侯内修軍政龔遂至渤海首散郡兵伊治術<lb/>
之何常惟賢明之所擇審思籌䇿毋失事機<lb/>
<pb n="KR4d0145_SBCK_008-9a"/>
　　凌唐佐直秘閣京畿提刑再任制<lb/>
朕省方南服空京師不都然宗廟宫室在焉既命重臣<lb/>
以守又擇部使者歲時按行其封以爾詳練有聞不辭<lb/>
繁劇平反畿内民以不寃其升延閣之班重付祥刑之<lb/>
寄尚廵凋瘵毋廢哀矜<lb/>
　　甘暉可宣贊舎人制<lb/>
朕以宸闈二閤處天下戎班之俊而掌賔贊之事者其<lb/>
選尤髙以爾器識疏通屢更繁使頃從牧圉事朕艱難<lb/>
既緣大賚之均仍有舊恩之異積兹寵數陟以華資汝<lb/>
<pb n="KR4d0145_SBCK_008-9b"/>
其體朕眷知勉思忠恪始終保此惟乃之休<lb/>
　　蔡溥太府寺丞制<lb/>
周官太府下大夫二人而上士七十二人為之屬今丞<lb/>
其遺法也以爾知識敏明踐揚滋久蓋能知出納之吝<lb/>
者往助而長以濟劇繁<lb/>
　　郭敏修都水監丞制<lb/>
古者有水官水學以是學而居是官其失鮮矣以爾習<lb/>
于河事用志不分往督隄繇寛吾憂顧勿徒繁擾而或<lb/>
負丞<lb/>
<pb n="KR4d0145_SBCK_008-10a"/>
　　傅宿韓澄吏部郎官制<lb/>
天官所以總天下之材而自省方以來官簿不輯吏緣<lb/>
為姦茍得其人賢于法具以爾宿儒學之秀以爾澄世<lb/>
家之良兹用付以銓曹之繁處之省户之要往佐而長<lb/>
益觀汝能<lb/>
　　張公濟倉部郎官謝亮主客郎官制<lb/>
朕設諸郎以振舉治功以待異時非常之選凡加掄擢<lb/>
必攷僉言以爾公濟有剸繁之材玆予命爾以司儲之<lb/>
職以爾亮有專對之敏兹予命爾以掌客之官各既乃<lb/>
<pb n="KR4d0145_SBCK_008-10b"/>
</p>
<p>
心欽承予意<lb/>
　　季陵右司員外郎制<lb/>
朕惟國家艱難以來百司綱紀日失其序詔令稽壅吏<lb/>
媮不䖍思得譽髦之英任吾宰屬之職以爾受材開敏<lb/>
臨事激昻經術精深為諸生之冠議論堅正有前軰之<lb/>
風稽諸僉言汝稱兹選惟蟻封知良馬之藝惟肯綮見<lb/>
良庖之能勉究乃心贊成予治<lb/>
　　胡寅駕部員外郎制<lb/>
朕比裁中都官之員于員外郎選精矣其委任之間亦<lb/>
<pb n="KR4d0145_SBCK_008-11a"/>
豈異時比哉爾問學有聞早膺推擇兹錫命書之寵復<lb/>
從省户之游往服清塗益恢逺業<lb/>
　　駕部員外郎尹東珣庫部員外郎制<lb/>
朕于郎曹均取才望選除之寵易地皆然以爾開敏之<lb/>
資有聲省户兹緣換部姑正厥名往服朕恩靖共爾位<lb/>
　　張宗臣大理寺丞孔仲原大理司直制<lb/>
臯陶為大理漢法罪人必正于理豈不以獄者人之司<lb/>
命固不可茍哉今爾等有職于其間蓋朝廷遴選也其<lb/>
思欽慎以對寵休<lb/>
<pb n="KR4d0145_SBCK_008-11b"/>
　　李迨李承造御營使司參議官制<lb/>
朕遭時多艱思屈羣力既與二三大臣制勝于帷幄之<lb/>
中而又覽天下之英豪以収其略以爾性資明銳多所<lb/>
踐更明今日之事機得古人之籌䇿兹升延閣參預秘<lb/>
謀往圖不世之功以濟中興之舉<lb/>
　　張自牧補從事郎御營使司准備差使制<lb/>
朕出爵不待㢘茂幾以致天下之豪傑况汝以經術行<lb/>
誼為衆所推而逹于朕聽者乎然名譽之下古難其人<lb/>
可令施行毋甚髙論<lb/>
<pb n="KR4d0145_SBCK_008-12a"/>
　　都官員外郎尹忠臣廣南東路轉運判官制<lb/>
朕惟嶺海去京師萬里之逺民弱而陋吏貪而愚法令<lb/>
詔條所存無幾非㢘平強濟者孰能稱吾臨遣之意哉<lb/>
以爾風力有聞吏功屢最宜從省户之選往疾使軺之<lb/>
驅爾其謹視官邪拊循蠻俗使斯民受賜如在朕户庭<lb/>
之間則汝為稱職<lb/>
　　趙哲提舉兩浙路廵社兼提點刑獄公事制<lb/>
古者鄉立塢壁防盜賊之侵已室家可保今吾廣其法<lb/>
于天下又置使者推行之庻幾姦宄潛消里閭無事以<lb/>
<pb n="KR4d0145_SBCK_008-12b"/>
爾屢更煩使蔚有能稱兹用假爾繡衣之榮往臨吳㑹<lb/>
汝其徧詣提封申明約束毋彊不欲毋縱敗羣使農安<lb/>
于野行旅通于塗則為稱職<lb/>
　　陳起宗直徽猷閣都大提舉川陜路茶馬制<lb/>
朕惟馬政不修無甚今日軍容廢缺朕甚憂之以爾少<lb/>
有俊才累更幕府必能為吾講摘山之利得充廐之良<lb/>
協和種羌貿易無壅是用進凝嚴之直為臨遣之榮昔<lb/>
衛文公承國遷之後元年車三十乗末乃十之豈區區<lb/>
諸侯之國而今不及古哉在爾勉之而已<lb/>
<pb n="KR4d0145_SBCK_008-13a"/>
　　知興仁府鄧紹密右文殿修撰制<lb/>
昔漢陳楊唐郭元振皆以不護細謹卒成功名故古之<lb/>
論人材者曰使信如尾生廉如伯夷亦何益于成敗之<lb/>
數哉爾起于投閒守此凋郡而能因時制變分朕顧憂<lb/>
糾合民兵率先諸郡清資顯秩本以待功矧方艱虞于<lb/>
汝何惜往服朕命益勤撫綏豈無茂恩觀汝來效<lb/>
　　吳給徽猷閣待制知東平府制<lb/>
朕惟齊魯之墟更此侵陵之變不復爲郡逮今逾時每<lb/>
軫念于夙宵孰拯民于塗炭以爾具官某謀能威敵勇<lb/>
<pb n="KR4d0145_SBCK_008-13b"/>
不顧身坐修塢壁之嚴悉保旄倪之衆剿除羣醜綏靖<lb/>
一方爰升次對之聨仍委藩宣之寄往圖長算勿廢前<lb/>
功<lb/>
　　張自牧轉兩官直秘閣京東轉運判官制<lb/>
朕惟東州經喋血之餘兵民雜屯農末皆病思得奇士<lb/>
通吾利源以爾膺特起之招有非常之略頃將使指信<lb/>
著此方其升延閣之班仍峻文階之等往乗軺傳臨按<lb/>
列城如飛輓之稍行則瘡痍之可復政成來報朕不汝<lb/>
忘<lb/>
<pb n="KR4d0145_SBCK_008-14a"/>
　　進士周義起劉宜孫充大金通問使屬官特授從<lb/>
　　事郎制<lb/>
漢使絶域必求茂材異行之人唐聘諸蕃亦用經術通<lb/>
明之士爾等早游庠序以學發身而能臨義慨然奮身<lb/>
不顧雖為人之屬而任則匪輕何惜一官成汝之志使<lb/>
誠通而好結則予之所以待汝者豈止此哉<lb/>
　　傅崧卿黄叔敖中書門下檢正制<lb/>
朕惟異時宰士止于中臺之屬不足以預聞命令之原<lb/>
故又置檢正之官以通知三省之政非夫詳練老成通<lb/>
<pb n="KR4d0145_SBCK_008-14b"/>
知世務者不在兹選以爾性資明銳多所踐更兹予首<lb/>
以命汝汝其摘過差以禆國論程期㑹以扼吏姦肆觀<lb/>
爾能尚有殊擢<lb/>
　　上官愔祕書省校書郎制<lb/>
汝名臣子少有軼材方時急賢當在崇養今册府士大<lb/>
夫之冀北也少休駿足以適夷塗<lb/>
　　張孝純子潁直秘閣制<lb/>
爾父身陷敵而爾母援比為爾求官夫延閣之華朕方<lb/>
澄此選今以假汝不謂無恩惟毋頽家聲是為報國<lb/>
<pb n="KR4d0145_SBCK_008-15a"/>
　　李長民秘書省正字制<lb/>
朕懲夫艱危之時見士大夫無可使者欲廣儲英俊時<lb/>
出而用之以爾種學績文聲華藉甚圖書之府本以養<lb/>
材往游其間觀汝逺器<lb/>
　　黎譯御史臺主簿制<lb/>
御史府朝廷風憲之地以簿領鉤稽于其間者蓋不輕<lb/>
授往贊而長毋失官職<lb/>
　　蘇良冶太常寺主簿制<lb/>
簿領雖卑然隷于預聞禮樂之亊非他官比也非爾通<lb/>
<pb n="KR4d0145_SBCK_008-15b"/>
</p>
<p>
敏朕不汝除<lb/>
　　蕭倫都水監主簿制<lb/>
水失其行隄繇不息雖勾稽之官有不得而廢者今以<lb/>
命汝往服朕恩<lb/>
　　趙善淑等各可補承信郎制<lb/>
公族國之枝葉也葛藟猶能庇其本根而况于國乎此<lb/>
朕于艱難之時敦睦之恩尤不敢替也汝等幸同屬籍<lb/>
歲久寖蕃雖胄出祖宗信厚皆如麟趾然身夷編户貧<lb/>
者或乗牛車各命一官使之從仕往安爾禄無負朕恩<lb/>
<pb n="KR4d0145_SBCK_008-16a"/>
　　宗子趙彦謨補承信郎制<lb/>
爾宗室子學業中程更此湛恩宜登仕版益勤講習上<lb/>
答所䝉<lb/>
　　謝才等補承信郎制<lb/>
頃者盜發潢池東南震擾汝從民伍斬敵有功何惜一<lb/>
官旌其忠勇尚圖來效以稱朕恩<lb/>
　　進武校尉常益等可承信郎制<lb/>
爾頃因遣使奉靮以從既返國都宜酬其績進官一等<lb/>
尚勉之哉<lb/>
<pb n="KR4d0145_SBCK_008-16b"/>
　　任浹補承信郎制<lb/>
春秋時士有死兵者其家必得仕于其國蓋責人以所<lb/>
甚難者其報當爾也今予以爾從弟某死于城守襃卹<lb/>
有加澤之所覃遂至官汝嗚呼汝知夫死者不可復生<lb/>
而國家之恩不可妄得也可不勉哉<lb/>
　　樞密院編修官張灝改宣教郎制<lb/>
計日而遷不可秋毫私者有司之法也今爾以編削之<lb/>
才游樞機之府而略其歲月者蓋朝廷之恩往服寵榮<lb/>
以須甄擢<lb/>
<pb n="KR4d0145_SBCK_008-17a"/>
　　知壽州康允之進直龍圖閣制<lb/>
自軍興以來師帥之官聞敵而委城者相望也爾以孑<lb/>
然孤壘屹立于羣盜沸拏之中得其人心皆以死奮坐<lb/>
令反冦奔潰不支河圖之華未足旌汝方稽閥閲嗣有<lb/>
寵襃<lb/>
　　張昱轉兩官閤門祗候知慈州制<lb/>
得城則以侯其將得賂則以分其士兹古英主所以収<lb/>
天下豪俊之用也肆朕臨御適遭多艱恨無竒功當此<lb/>
醲賞今乃得汝尚庻幾焉進官而兼上閤之華因仕而<lb/>
<pb n="KR4d0145_SBCK_008-17b"/>
付專城之寄併兹異數待汝可知尚既乃心無忘予報<lb/>
　　秉義郎甘暉可閤門祗候制<lb/>
上閤之秩武臣之髙選也朕常遴擇不妄假人以爾材<lb/>
識敏明忠于奉上肆加兹寵以别汝能尚克祗承無忘<lb/>
報稱<lb/>
　　承信郎潘璋可閤門祗候制<lb/>
朕于小大文武之臣茍材軼于衆者必思有以表異之<lb/>
以爾智識敏明服勤匪懈兹予試爾以上閤之秩雖未<lb/>
極襃陞而于汝軰流則寵矣可不懋哉<lb/>
<pb n="KR4d0145_SBCK_008-18a"/>
　　吳詡改合入官通判本州制<lb/>
昔令尹子文毁家以紓楚國之難春秋貴之爾以小官<lb/>
與聞郡政區區城守懼力不支願解已官募兵討賊訖<lb/>
臻綏靖其志可嘉宜辭銓調之勞就佐一州之政勉圖<lb/>
來效稱我茂恩<lb/>
　　吕士昭提舉保甲兼河東提刑制<lb/>
朕惟河東之民當敵騎之入一方凋瘵士氣索然思有<lb/>
以作新振起之以爾擢自稠人屢更繁使必能為吾得<lb/>
被堅執銳之士揚鉤深致逺之威雖列職外臺未殫所<lb/>
<pb n="KR4d0145_SBCK_008-18b"/>
藴政成來報朕不汝忘<lb/>
　　劉亞夫何處厚復職與郡制<lb/>
朕持刑賞之柄若權衡然稱物而為之重輕不以銖黍<lb/>
私也爾名在刑書有年數矣今而更始可以自新其還<lb/>
爾之寵名以分吾之憂顧汝知夫復玷缺之艱難也可<lb/>
不慎哉<lb/>
　　建陽知縣黄邦光起復制<lb/>
晉人墨衰閔子腰絰然一切從權有不得而廢者以爾<lb/>
字遐方之俗當羣盜之鋒扞禦征輸備殫忠力方為軍<lb/>
<pb n="KR4d0145_SBCK_008-19a"/>
府之賴遽有家庭之憂宜奪爾情姑安厥職其體藉才<lb/>
之意無忘移孝之誠<lb/>
　　大洪山僧守珍補承節郎制<lb/>
頃者羣盜鼓行攻圍城邑汝營塢壁招輯鄉閭既衛善<lb/>
良亦除凶慝其忠可錄何惜一官尚勉之哉毋忘後效<lb/>
　　進納陳真可承節郎制<lb/>
國家用兵有節者死有財者輸所以能濟也汝入金縣<lb/>
官蓋知此意往登仕版無忝朕恩<lb/>
　　信陽軍義士首領孫仲等補秉義郎制<lb/>
<pb n="KR4d0145_SBCK_008-19b"/>
爾等頃以從衆弄兵潢池聞朕招攜幡然聽命其膺銓<lb/>
錄以待使令尚服予恩無渝所守<lb/>
　　向子襃錢豐贈官制<lb/>
朕惟玁狁亂常衣冠䝉難皆吾不足以勝殘而置汝于<lb/>
塗炭也故于追錄之際毎加意焉以爾遭世艱虞共嬰<lb/>
城守力全節履遽没其身爰錫閔章進官三等英魂如<lb/>
在尚克享之<lb/>
　　王琪贈武經郎制<lb/>
頃者姦民侵敗王略守險旅拒犯吾顔行爾以偏裨出<lb/>
<pb n="KR4d0145_SBCK_008-20a"/>
從主帥先登陷陣遽没元身朕惟死者人之所甚難而<lb/>
至于以生易死者非根于忠義疇克爾哉是用䀌然進<lb/>
官二等尚期精爽不昧欽承<lb/>
　　曽升贈五官與一子恩澤制<lb/>
朕閔夫死者以身從事而不得終于牖下也既崇以秩<lb/>
又錄其孤嗚呼亦足以明朕意矣魂而不昧尚克欽承<lb/>
<pb n="KR4d0145_SBCK_008-20b"/>
</p>
<p>
浮溪集巻八<lb/>
<pb n="KR4d0145_SBCK_008-21a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_031-1a"/>
浮溪集巻三十一<lb/>
　　　　　宋　汪　藻　撰<lb/>
　七言律詩<lb/>
　　湖州長興縣大雄寺陳霸先故宅天嘉中所植檜<lb/>
　　柯葉蒼然其中空洞皮脈僅存而巳<lb/>
曽經浩劫故依然老壽方知木有仙直幹凌空裁百尺<lb/>
虚心閲世已千年深蟠澤國興王地獨傲天公造物權<lb/>
玉樹庭花非不好秖今誰占舊山川<lb/>
　　韋氏獨樂園<lb/>
<pb n="KR4d0145_SBCK_031-1b"/>
渺然于世不磷緇手自栽花作四時坐客聽蛙聊復爾<lb/>
呼卿聞鴈汝為誰眼中泉石輪溪買行處壺觴逐境移<lb/>
早晚拈書來就賣别開三徑與君期<lb/>
　　宿東山寺有謝公井存焉<lb/>
謝公當日此徜徉千載空餘一徑荒林壑久應無小草<lb/>
石泉今即是甘棠江山似恨功名誤花竹猶含笑語香<lb/>
投老西州知不反可堪垂涕笛筝傍<lb/>
　　次韻李元亮<lb/>
水宿山行十日歸李侯應恨尺書遲遙知雨别風流後<lb/>
<pb n="KR4d0145_SBCK_031-2a"/>
直到秋髙木落時負郭生涯千畝竹長年心事四愁詩<lb/>
與君家世如兄弟嵗晚同爲丘壑期<lb/>
　　次汪相韻<lb/>
幾年東閣歎差池忽見溪山照紫微千里讙傳旌節至<lb/>
一城爭看錦衣歸敢言刺史分符寵幸遇諸生鼓瑟希<lb/>
早晚九重宣詔急紫陽山下驛塵飛<lb/>
　　次韻張樂潛<lb/>
從渠兒輩錯書麞自寫新詩細作行門外滿生書帯草<lb/>
林間知有徳星堂流匙已厭青精滑蘸甲須嘗白堕香<lb/>
<pb n="KR4d0145_SBCK_031-2b"/>
秖恐笑談須此老又教天下起馮唐<lb/>
　　次韻蔡天任二首<lb/>
逺屏郊園誰復過支笻立到暮鐘時苦無啼鳥坐春去<lb/>
時見好山縁竹低行逢鄰僧語一則絶勝飲客呼三遲<lb/>
人間萬事不關我以殻自遮如凍龜<lb/>
一雨眞成解人意翻盆注野卻晴時五更城上鳥烏樂<lb/>
十日街頭櫻笋低江聲即隨潮信急雲氣欲度山椒遲<lb/>
吾徒飽飯眼中見鍊息不應長學龜<lb/>
　　次韻董禹川二首<lb/>
<pb n="KR4d0145_SBCK_031-3a"/>
江山怪我數能來政坐刀斤赦不才生理喜于魚得計<lb/>
交情羞似鴆爲媒烟塵囘首烽三月花栁關情酒一杯<lb/>
日夜故園歸夢好憶衝細雨斸蒿萊<lb/>
渉世眞成百罅舟漫教俗子相壺丘投林老去三椽在<lb/>
墮甑年來萬事休只欲攜兒耕甫里誰能著酒換涼州<lb/>
絶憐揚子津頭雨管斷江南庾信愁<lb/>
　　次韻洪駒父集東山<lb/>
文書到眼只眵昏出郭尋山聊解紛驅馬去迎三丈日<lb/>
與僧同卧一牕雲竹間揮麈風相及松下烹茶手自分<lb/>
<pb n="KR4d0145_SBCK_031-3b"/>
囘首微官堪底用他年泉石是知聞<lb/>
　　晚發呉城山<lb/>
風埽陽侯雪陣平雨催摩詰畫圖成氣吞浦漵重林盡<lb/>
秋著江湖去鳥明厚禄故人無一字長年三老伴餘生<lb/>
會須滿意開懐抱到眼廬山不世情<lb/>
　　題何子應竹君軒<lb/>
苔連深竹楚江干分與幽人宴坐看映得圖書終日翠<lb/>
凄成風雨未秋寒渭川昔漫誇千畝錦里今須種數竿<lb/>
移取辟疆園畔去免教童子報平安<lb/>
<pb n="KR4d0145_SBCK_031-4a"/>
　　次韻向君受感秋二首<lb/>
且欲相隨苜蓿盤不須多問沐猴冠菊花有意浮杯酒<lb/>
桐葉無聲下井欄千里江山漁笛晚十年燈火客氈寒<lb/>
男兒幾許功名事華髪催人不少寛<lb/>
向侯拄笏意千里肯為俗彈頭上冠何時盛之青瑣闥<lb/>
妙語付以烏絲欄日邊人去鴈行斷江上秋髙楓葉寒<lb/>
向來叔度儻公是一見使我窮愁寛<lb/>
　　次韻熊使君登樓感秋之作<lb/>
隨儂何物四經秋只有江南萬斛愁客枕蛩親聞最早<lb/>
<pb n="KR4d0145_SBCK_031-4b"/>
鄕書鴈少到無由菊叢今歲還經眼茅把何時得葢頭<lb/>
工部也應兒女隔羨他相近水中鷗<lb/>
　　小築成漫書<lb/>
旅營茅屋破蒼苔隔水花多不用栽開巻古今千萬事<lb/>
杜門清濁兩三杯故人昔尚風相及客子今幷雨不來<lb/>
已辦此身如木石沙禽那得更驚猜<lb/>
　　用友人韻寄平江蔣侍郎<lb/>
詞源衮衮患材多筆力駸駸跨永和屢閲州符猶剖竹<lb/>
盍歸禁槖舊持荷聲華大似城南杜勲業看如相國何<lb/>
<pb n="KR4d0145_SBCK_031-5a"/>
自笑萍踪久為客那能綺麗盡餘波<lb/>
　　書寧川驛壁<lb/>
過眼空花一餉休坐狂猶得佐名州雖遭瀧吏嗤韓子<lb/>
卻喜溪神識栁侯盡日野田行䆉稏有時雲嶠聽鉤輈<lb/>
㑹將新濯滄浪足踏遍千巖萬壑秋<lb/>
　　余去年寄前詩今再過其地而彦征已卒用前韻<lb/>
　　書驛壁<lb/>
年少豈知身世浮心期同老故山秋誰教玉樹埋黄壤<lb/>
不許鴒原到白頭鼎鼎百年皆夢幻悠悠萬事判窮愁<lb/>
<pb n="KR4d0145_SBCK_031-5b"/>
當時鴻鴈書來處今日飄然成獨游<lb/>
　　惱張子充<lb/>
他州異縣復芳時彊起尋梅把一枝濁酒縱能于道近<lb/>
蒼髯終不與春宜逢人欲作娵隅語去國長為僂句欺<lb/>
斟酒旅情誰㑹得徑須京兆出蛾眉<lb/>
　　横山堂<lb/>
早冠清朝玉筍班忽乘歸興拂衣閒聊將詩酒關心地<lb/>
盡占江湖在眼山人坐數州空翠下月行萬頃水雲間<lb/>
當時范蠡曽知此那得扁舟去不還<lb/>
<pb n="KR4d0145_SBCK_031-6a"/>
分明圓嶠與方壺萬壑千巖入坐隅臨賦競傳今日句<lb/>
卧遊安用昔人圖丹青霜葉秋明滅水墨烟林暮有無<lb/>
記取滄浪漁笛曲他年要捋使君鬚<lb/>
　　靈惠公廟<lb/>
臺殿崇崇冠冢顚行人跪起白雲邊山河霸業三千里<lb/>
歌舞靈衣五百年鐵馬威神通異域衮龍書命降中天<lb/>
偃王遺種班班在好乞韓碑記邈緜<hi>惠公廟存焉惠公宣歙間有主嶺靈</hi>
<hi>邊錫今封余通守宣城故用韓碑故事余祖也隋末有宣歙之最本朝以陰兵佐</hi>
　　醉别劉季高侍郎<lb/>
<pb n="KR4d0145_SBCK_031-6b"/>
疇昔追隨翰墨塲功名今日愧劉郎英姿合上凌烟閣<lb/>
巧譖曽遭偃月堂雙槳又乘清夜去一尊聊發少年狂<lb/>
歸來卻共燈花語騎省看成滿鏡霜<lb/>
　　移守臨川曽吉甫以詩見寄次韻答之時吉甫除<lb/>
　　閩漕未行<lb/>
朝來剝啄叩門誰昨夜燈花已報知腰下方懸新守印<lb/>
眼中已見故人詩十年且喜朋簮合千里休言官牒隨<lb/>
問我抽書何日竟病來編簡網蛛絲<lb/>
　　送杜文仲微赴山陽倅<lb/>
<pb n="KR4d0145_SBCK_031-7a"/>
城外長淮緑渺瀰此行聊復鴈門踦邊烽已息何妨醉<lb/>
民訟全稀尚可詩昭代聲名方此振中年離别未須悲<lb/>
溧陽老尉還天幸政自扳援得退之<lb/>
　　奉送張彦良司理<lb/>
病來誰復顧湘纍君獨無忘宿昔時人物喜逢三語掾<lb/>
風騷逺過四愁詩尊前破涕方成笑人事多乖又語離<lb/>
莫道天涯無鴈到好風寧不寄相思<lb/>
　　重送惟皓<lb/>
那知重到舊溪邊兩月青燈聽雨眠閒引瘦笻行落葉<lb/>
<pb n="KR4d0145_SBCK_031-7b"/>
復尋清磬度䟱煙宦遊南北夢千里人世短長癡百年<lb/>
安得隨君飛鳥去盤陀相對共安禪<lb/>
　　喜汪發之見訪幷簡婺源江明府<lb/>
怪底青燈綴玉蟲忽傳車馬到溪東鳥聲應為故人好<lb/>
梨雪欲將春事空老去淵明三徑在病來彌勒一龕同<lb/>
總持相見問生死為報百憂如夢中<lb/>
　　約教授遊東林寺<lb/>
擾擾塵勞懶曳裾此生終待老匡廬兩山分破吟難盡<lb/>
一水飛來畫不如紅杏成壇今髣髴白蓮結社漫躊躇<lb/>
<pb n="KR4d0145_SBCK_031-8a"/>
泮宫夫子能敦約共採新聞廣舊書<lb/>
　　熊使君次韻見屬次韻答之<lb/>
蠻縣三年喜及瓜歸歟春思自無涯朝陽巖上無殘雪<lb/>
慶朔堂前已亂花歸到兒曹應借問為言顚髪未全華<lb/>
仲宣正得依投處萬里心安即是家<lb/>
　　寄呈壽基致政左司<lb/>
年來何事憶蓴鱸家近秋風萬頃湖五馬曽同當日渡<lb/>
二疏今見古人圖山靈尚勒移文否田父時遭泥飲無<lb/>
餘論不妨傳四海君家世世有潛夫<lb/>
<pb n="KR4d0145_SBCK_031-8b"/>
拂衣歸憩舊烟蘿鐘鼎山林竟孰多眼看空花皆是幻<lb/>
心同古井肯重波清談三尺竹如意宴坐一枝松養和<lb/>
我亦行抛簪笏去從君春日曬漁蓑<lb/>
　　戲孫仲益暮春自尚書郎予告迎婦淛東留毗陵<lb/>
　　久之<lb/>
尊酒相逢禊飲初花飛栁暗忽春餘不嗔太史牛馬走<lb/>
許醉郎官櫻笋厨幸有雪兒歌妙句何妨雲液載行車<lb/>
只愁人誤刀頭約新月娟娟已鏡如<lb/>
　　次韻張閎道西池小集<lb/>
<pb n="KR4d0145_SBCK_031-9a"/>
眼中烟水復雲林地勝身閒得細尋沙暖鳧鷗渾得意<lb/>
日長桃李自成隂風光欲盡今餘幾杯酒相逢莫厭深<lb/>
報答春江無好語浪陪諸彦恣窺臨<lb/>
　　次韻呉子書天寧夜集<hi>名士也子書先協</hi>
萬巻長年坐一窻肯論丘壑與巖廊江頭同過楝花節<lb/>
夜半劇談獅子牀異世風流相廷祖他年言語傅君房<lb/>
菰蒲渺渺但烟雨何意眼中逢此郎<lb/>
　　同辯良至薦福塔頭<lb/>
曉尋幽處一牛鳴空霧依迷失化城茗椀薰爐重問訊<lb/>
<pb n="KR4d0145_SBCK_031-9b"/>
竹溪松䲧共經行雲昏洲渚雨還作風入菰蒲潮欲生<lb/>
此地相逢復相别江天病眼向誰明<lb/>
　　翁養源因先冢瑞松作亭求詩<lb/>
樛枝偃葢蔚相扶絶勝分封五大夫天遣嵗寒雙榦合<lb/>
人言江左百城無聞孫為表祠叢勝好事爭傳宰樹圖<lb/>
肯學幷柯桃與李四時佳色照黄壚<lb/>
　　過寧國小嶺<lb/>
步歴崔嵬數百尋垂堂漫許戒千金年來世事總如夢<lb/>
老去兒曹長掛心聴雨不眠那夜永行山未遍忽秋深<lb/>
<pb n="KR4d0145_SBCK_031-10a"/>
天寒更度宛陵水霜月欲生風滿林<lb/>
　　東安許明府同里之親任滿囘家求詩爲别即席<lb/>
　　賦此兼簡熊使君<lb/>
三載相依葛與瓜一尊爲别忽天涯君先歸路經囘鴈<lb/>
我正幽棲似浣花好去乘時追俊彦莫嗔無力薦才華<lb/>
城中若見漁樵客須問浮溪老圃家<lb/>
　　汴中偶題<lb/>
蜻蜓斜日立簾鉤燕子新晴語柁樓熠熠晚花隨意得<lb/>
茫茫春水此生浮無官可緩三人帶有子能勝十具牛<lb/>
<pb n="KR4d0145_SBCK_031-10b"/>
老大拂衣歸去好蓴鱸何必待清秋<lb/>
　　過金陵<lb/>
六代興亡迹愈陳迹陳誰遣意如新古今更欲悲何事<lb/>
天地長留景似人雲壓山低惟妬晚霧蟠江闊更含春<lb/>
固知到此無窮感豈獨區區我一身<lb/>
　　傅沖益久不得書<lb/>
經年坐久一蒲團幽鳥時呼到曲欄山色總兼溪色好<lb/>
松聲長學雨聲寒那將俗物關心事只擬晴牕想鼻端<lb/>
已作生涯蠶事老故人誰肯報平安<lb/>
<pb n="KR4d0145_SBCK_031-11a"/>
　　次韻孫國器喜予鈔書精密<lb/>
天教江海著潛郎擬作他年柱下蔵未辦壁書摹古漆<lb/>
聊將閣本寫官黄苦心便擬耽成癖病眼猶堪細作行<lb/>
秖恐雌霓成誤讀更須頻訪沈東陽<lb/>
　　還呉禹功徐帖<lb/>
誰專小學國朝初籍籍甘泉數二徐輩行雖居騎曹後<lb/>
典刑全是嶧山餘栁家莫笑薑芽手鄭老方耽柿葉書<lb/>
待得門前溪水黒憑看合作定何如<lb/>
　　朱新仲自韶州寄靈壽杖并詩次韻答之<lb/>
<pb n="KR4d0145_SBCK_031-11b"/>
苔漬嵐侵幾百秋詩仙寄我海南州攜來應自滇池國<lb/>
得處還因博望侯吹燭會尋延閣老掛錢肯學飲家流<lb/>
杖兮莫便為龍去扶取衰翁老故丘<lb/>
　　題四望亭<lb/>
累棟層軒縹緲間碧虚相照水精寒縱横盡得江山勝<lb/>
俯仰方知宇宙寛千里風烟環廣座四時星斗轉危欄<lb/>
何須更盡東平障十萬人家表裏看<lb/>
　　簡蔡天任<lb/>
寂寂閒庭少客過翛然丈室一維摩腦脂遮眼空豪在<lb/>
<pb n="KR4d0145_SBCK_031-12a"/>
藥裹關心奈老何雨後書連脩竹翠夜深床繞候蟲歌<lb/>
東鄰似最知人意合有新詩到薜蘿<lb/>
　　熊使君次韻<lb/>
萬石亭西半是苔舊時官栁著行栽使君為築溪邊屋<lb/>
野老同傾月下杯好在一廛從此記休論三徑有誰來<lb/>
會須便作漁梁去莫遣鸕鷀忽見猜<lb/>
　　和家叔春日<lb/>
曉看春水滿方塘靜掩柴扉白日長花意風光空爛漫<lb/>
客愁山色對蒼茫揚州歌吹今何在陶令田園亦就荒<lb/>
<pb n="KR4d0145_SBCK_031-12b"/>
試問南來米貴賤欲隨春浪過瀟湘<lb/>
　　挽留二兄<lb/>
聞挈囊衣指故林上堂長跪涕沾襟肯將斷鴈相望影<lb/>
來慰驚波未定心客路山川方積雪吾廬桃李久成隂<lb/>
歸鞍底用匆匆發更促杯盤語夜深<lb/>
　　嘲人買妾而病二首<lb/>
但知瓊樹鬭清新不道三彭捷有神處仲未聞開閤事<lb/>
維摩空對問禪人封侯燕頷何妨瘦伐性蛾眉卻怕顰<lb/>
從此空花掃除盡定須嚼蠟向横陳<lb/>
<pb n="KR4d0145_SBCK_031-13a"/>
何須天氣水邊新便好尊前賦洛神定自中年多作惡<lb/>
非關尤物解移人莫愁阿鶩煩君嫁且學西施為我顰<lb/>
爭似農家無一事從來婚嫁只朱陳<lb/>
　　徳邵親迎而歸乃有打包辟穀之興以詩見貽戲<lb/>
　　用其韻<lb/>
解事無人似樂天玉簪舊語世相傳打包就使從前話<lb/>
彈指安能斷後縁寂寂空房惟法喜茫茫何處問臞仙<lb/>
冬之夜永宜長慮百計眞從若箇邊<lb/>
　　詠菊<lb/>
<pb n="KR4d0145_SBCK_031-13b"/>
依倚西風不自持葳蕤羽葆雜金規繁開不負朝陽色<lb/>
獨步非關昊帝私把酒可能追靖節掇苖終欲慕天隨<lb/>
春紅過盡聊經眼賴有芬菲慰所思<lb/>
　　題止戈堂<lb/>
此老胸中百萬兵暫勞試手沸狼羣山頭不復望廷尉<lb/>
柱後何須用惠文解帶為城聊戲劇賣刀買犢便耕耘<lb/>
三山勝處開華屋千載人傳舊使君<lb/>
千里閩山馹騎飛天書趣解海邊圍異軍方逐蒼頭起<lb/>
元帥徐將白羽揮翻就鐃歌春舉酒收還烽火夜開扉<lb/>
<pb n="KR4d0145_SBCK_031-14a"/>
向來萬事關兵氣都作風光坐上歸<lb/>
　　郊丘書事<lb/>
琅輿深出未央門十里園壇氣象尊珪璧三千周典備<lb/>
貔貅百萬漢兵屯青城浮靄連霜動黄道微風帶日温<lb/>
不用靈光符聖武從來精祲答乾坤<lb/>
　　題至樂堂<lb/>
倚空危榭壓城樓十里風烟攝寸眸二華忽從天外落<lb/>
三河直入坐中流何人解得為邦樂有客難甘去國愁<lb/>
投老復來江漢外此生歸計日悠悠<lb/>
<pb n="KR4d0145_SBCK_031-14b"/>
　　題僧罄宜枝巢<lb/>
平生到處覔三椽白首歸來古刹顚飛錫幾逢花雨地<lb/>
住山今得鳥窠禪九霄鵬翼心雖在萬壑松風夢自圓<lb/>
莫笑維摩方丈室會看游戲著人天<lb/>
　　禪月羅漢<lb/>
扄鎖收傳古聖師飛揚不類虎頭癡槎枒老木垂雲蔓<lb/>
傴僂胡僧拖雪眉丹墨已隨嵐靄盡精神猶作電光馳<lb/>
秖應夢乞歸巖寺要使邦人習氣移<lb/>
　　送僧還山<lb/>
<pb n="KR4d0145_SBCK_031-15a"/>
傳得清凉祖佛衣來新震澤舊禪扉幾年香木成林種<lb/>
一日孤雲帶雨歸别路片帆方蕩漾名山八部已光輝<lb/>
夜牕時得伽陀句㑹寄江城秋鴈飛<lb/>
　　送廷藻兼呈楚州通守杜丈<lb/>
相從嘗恨十年遲握手匆匆每自疑風艇煙帆還此日<lb/>
隙煙籬井定何時試看子學猶難售須信吾窮未易醫<lb/>
千里同風杜夫子可能時寄彈丸詩<lb/>
　　過梅田追傷胡公立寄其姪仲平<lb/>
繫船還共竹林居憶昨盃行手挽蔬滿眼誰同春夢事<lb/>
<pb n="KR4d0145_SBCK_031-15b"/>
經年不枉故人書木奴封户千頭橘雪片傾箱二寸魚<lb/>
信美湖湘異吾土且尋烟艇意何如<lb/>
　　致政王參政挽詩二首<lb/>
直道行藏世所難拂衣談笑便休官逢時合上麒麟閣<lb/>
執法先峩獬豸冠兩國旌<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>交境外三年帷幄侍朝端<lb/>
龎眉未向清時老萬事浮雲忽葢棺<lb/>
賜第崇寧一再春建炎方識老成人早為勇退山林士<lb/>
晚作中興社稷臣手把青箱傳後裔日陪黄閣轉洪鈞<lb/>
鄉關間闊雖千里松檟相望亦海濵<lb/>
<pb n="KR4d0145_SBCK_031-16a"/>
　　挽刑部王侍郎詩二首<lb/>
詔蹕南來首賜環清名誰不仰髙山獨操廷尉平反柄<lb/>
徐步文昌侍從班曽子哀矜情得後臯陶明允罪疑間<lb/>
中朝正賴公持議那得超然便不還<lb/>
滿朝忠恕更誰知家有西京小杜書揚子清貧安甔石<lb/>
于公隂徳大門閭雖嗟平進騫騰晚正値中興選擢初<lb/>
遺直至今談未已故知人不數曹蜍<lb/>
　　湖南安撫劉龍圖挽詞二首<lb/>
胸次光風霽月明論文衮衮九河傾一辭天上金鑾直<lb/>
<pb n="KR4d0145_SBCK_031-16b"/>
再見湘南竹馬迎梁相合圖煙閣上鄭公忽去雪山輕<lb/>
眼看過棹呱呱泣誰謂衡州浪得名<lb/>
前年旌節駐江湄始向清揚識紫芝名繫南陬朱鳥影<lb/>
官兼東觀白雲司初驚楚俗招魂些已見羊公墮淚碑<lb/>
千古風流鍾嶺嶠湘人應配曲江祠<lb/>
　　張徽猷挽詩二首<lb/>
家有平津舊學傳人材嘉祐至和前運籌慣倚將軍樹<lb/>
畫諾頻分刺史天字得鍾王眞楷法心超粲可祖師禪<lb/>
零陵宴寢公重到父老追思靜治年<lb/>
<pb n="KR4d0145_SBCK_031-17a"/>
天與精忠伯仲間功成公獨拂衣閒專城早應賢侯選<lb/>
延閣榮聯近侍班去國久違龍尾道思鄉長夢鹿頭關<lb/>
談經盡日摳衣處學子相逢淚雨潛<lb/>
　　廣川夫人挽詩二首<hi>制母董弅待</hi>
壼範閨風照里閭來嬪文伯薦牢蔬眼看再世登詞掖<lb/>
身得三朝錫命書忽報孟軻陳後鼎漫勞潘岳賦閒居<lb/>
遥知京兆新阡上千兩爭看會葬車<lb/>
秋風一夕霣庭萱無復春歸壽母門修墓已將徵在合<lb/>
渡江猶喜伯仁存早為舉案齊眉婦晚見扶牀坐膝孫<lb/>
<pb n="KR4d0145_SBCK_031-17b"/>
全福了無毫髪恨始知隂徳自平反<lb/>
　　賈太夫人王氏挽詩二首<hi>學母賈讜寳</hi>
優恩不與外庭同詔墨親頒出九重鐘鼎承家能兩大<lb/>
詩書教子得三從葭莩密接椒房慶脂澤頻増石窌封<lb/>
千里歸來鳴鶴野湘江正繞墓前松<lb/>
憶昨容衣未祔姑哀深反哺白頭烏佳城欲見千年日<lb/>
旅殯先求五父衢汲汲素冠蒙霧雨翩翩丹旐歴江湖<lb/>
竟成窀穸干戈後此事哀榮世所無<lb/>
　　挽靖安縣君<lb/>
<pb n="KR4d0145_SBCK_031-18a"/>
五世傳家徳有徽更嬪蕭史慕靈妃平生未足魚軒樂<lb/>
故里空傷羽翣歸雌劍忽先收夜氣寸荄猶欲報春暉<lb/>
自慚不就磨笄志尚在徒能淚滿衣<lb/>
<pb n="KR4d0145_SBCK_031-18b"/>
</p>
<p>
浮溪集巻三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_032-1a"/>
浮溪集卷三十二<lb/>
　　　　　宋　汪　藻　撰<lb/>
　五言排律<lb/>
　　龜山上方<lb/>
度險逢幽處憑誰寫壯懷連甍棲絶壁孤塔表長淮地<lb/>
本呉楓接山今禹績皆潮聲遙入寺竹影自翻階木杪<lb/>
朱欄出城坳雪浪埋乾坤迷枉渚霧雨泄隂崖丹葉經<lb/>
寒在蒼洲向晚佳魚龍宵聼唄猿鳥晝窺齋月滿蠙珠<lb/>
實霜清磨石諧僧盂收柏子樵徑埽松釵左宦書無鴈<lb/>
<pb n="KR4d0145_SBCK_032-1b"/>
南烹菜有鮭風煙欺短髮雲水信殘骸竟作何鄉老虚<lb/>
慚素尚乖江湖今在眼歸合辦青鞋<lb/>
　　壽建安郡王<lb/>
氣協高秋爽祥開寳胄華從今丹府籍為瑞帝王家桂<lb/>
滿前宵影桃舒浩刼花徳參龍種後班次雁行斜早賜<lb/>
眞王策榮膺上將牙兔園宏建敞貂冕異恩加仙掌高<lb/>
承露天潢穩泛槎漢邦傳異慶周篚拜親嘉永接宗枝<lb/>
秀同符玉歴賒喬松千載壽他日看肩差<lb/>
　　壽俞少宰<lb/>
<pb n="KR4d0145_SBCK_032-2a"/>
閩海羣仙地商秋少昊辰盡裒山嶽氣來作廟堂身秀<lb/>
拔千尋玉羣開一角麐早年提巨筆平步歴通津當宁<lb/>
欣前席同時歎絶塵鱣堂初簡拔烏府即騰掀旋綜天<lb/>
官要還躋政路親南臺沙磧合兩省衮衣新金鼎功名<lb/>
會紗籠富貴人房籌須杜決蕭畫賴曹遵畎畝家䝉福<lb/>
圖書日效珍百城收唾手萬事斷垂紳皎皎胸中鑑融<lb/>
融筆底春羣工推靖密舉世服清真直宿非箕斗逢時<lb/>
實渭莘帝嘉忠力久朝羨寵光頻申伯詩方績桓榮賜<lb/>
已陳露清龜食息霜老鶴精神永世承元首中天轉大<lb/>
<pb n="KR4d0145_SBCK_032-2b"/>
鈞歲留稱壽斚旬日看車輪<lb/>
　　上蔡太師生辰二首<lb/>
萬古儲英氣生賢鎭廟祧方春囘暖律隨帝下神霄早<lb/>
歲陪興運清忠服邇僚三篇俱命説兩紀獨承堯為國<lb/>
隆堂陛中天斡斗杓光華歸使牒寧謐載民謠九牧金<lb/>
成鼎三山石峙橋元圭來舊錫神寳獻新雕堂起房心<lb/>
次音諧角徵韶車書人一統符瑞歲千條璧海材逾盛<lb/>
沙場敵不驕獻琛皆累譯入彀有垂髫郭解雙封國班<lb/>
超五日朝嘉謀從昔合奕業更誰昭眷禮羣臣異恩光<lb/>
<pb n="KR4d0145_SBCK_032-3a"/>
此日饒授圖開地壯傍闕築堤遙供帳移金屋歌鐘實<lb/>
綺寮名園藏茂密華閣聳岧嶢詔蹕紆臨幸宸毫紀宴<lb/>
招弟兄聯衮繡孫子列蟬貂印琢金為彩魚懸玉在腰<lb/>
中姻連築沁外族綴塗椒帝子傳杯酌宫牆有鼓簫果<lb/>
新無獨享羮美或親調<lb/>
宇宙將昭泰風雲必㑹同帝師黃閣老人羨黒頭公慶<lb/>
節同堯歴新陽應嶰筩儀韶來彩鳯占夢得真熊壽考<lb/>
天資魯神靈嶽降嵩曲儀尊赤舄歌詠美彤弓夷險無<lb/>
殊節誠明信保躬濟川先衆楫遵渚集飛鴻炳炳丹青<lb/>
<pb n="KR4d0145_SBCK_032-3b"/>
筆堂堂社稷忠斗杓還列宿廉陛倚層穹文武俱為憲<lb/>
詩書孰比隆規模三代逺謀略萬夫雄字畫諸王品文<lb/>
章兩漢風早登青瑣闥頻入紫㣲宫器敏無餘刃才豪<lb/>
妙吐虹聲光連日月氣概俯華戎天上經綸合人間制<lb/>
作工向來凝庶績誰復簡清衷絃誦三雍富舟車四海<lb/>
通地歸銅柱北春滿玉關東養士菁莪盛論才駿馬空<lb/>
聖時方密勿賢業助昭融螭紐乾符正龍文帝鼐崇伊<lb/>
湯咸有徳房杜不言功禮秩羣臣異恩波比日豐宸章<lb/>
頒琬琰相第列帡幪東壁文昭爛西崑氣鬱葱節旄藏<lb/>
<pb n="KR4d0145_SBCK_032-4a"/>
棨㦸茅土啓龜䝉衮繡卿雲裏貂蟬瑞藹中御奩金寳<lb/>
帶神廐玉花驄蓬島波全闊天鈞樂未終禁香紛縹緲<lb/>
朝佩雜玲瓏芝草盈田紫蟠桃照海紅後彫凝秀髪難<lb/>
老湛方瞳冰質期姑射丹砂喚葛洪潛機神宇定晬表<lb/>
徳符充瑞鶴千年羽靈蓍五色叢舊傳調鼎客今識釣<lb/>
璜翁世世聯台衮年年拱帝聰欲知耆算永元氣等無<lb/>
窮<lb/>
　　哭尚書龍學程公<hi>名瑀</hi>
江左推人物時清得俊髦肺肝傾耿介頭角長英豪鄉<lb/>
<pb n="KR4d0145_SBCK_032-4b"/>
郡賓興最賢關譽望高萬夫爭射鵠一舉獨連鼇經術<lb/>
爭儒館詞章重省曹主憂俄旰食邦禍始秋毫彊寇來<lb/>
侵逼敷天徧繹騷奮身攄憤懣銜命使腥臊深入邊亭<lb/>
隧堅持漢節毛道途千里隔忠義寸心牢歸報龍顔喜<lb/>
親聞鳯詔襃功成侔李郭政合付伊臯超擢陞青瑣謀<lb/>
謨拱赭袍百官瞻矩矱八座次甄陶晚嵗猶持槖鄰州<lb/>
暫夢刀台星方兩兩逝水忽滔滔上意長圖舊朝廷未<lb/>
閔勞謝安幾一起秦失卻三號伊昔身遐謫公時首屢<lb/>
搔交情如骨肉仕路正風濤里閈期重㑹泉臺恨莫逃<lb/>
<pb n="KR4d0145_SBCK_032-5a"/>
終天吁永訣雨淚滴香醪<lb/>
　五言絶句<lb/>
　　知非齋<lb/>
其是果安在況今非故吾箇中惟醉好莫忘黄公壚<lb/>
　　愛閒齋<lb/>
竿木逢塲處何人肯自還秖應韓吏部能道不如閒<lb/>
　　光風橋<lb/>
茂林脩竹下一水獨縈囘時過赤欄去風從蘋末來<lb/>
　　飯牛庵<lb/>
<pb n="KR4d0145_SBCK_032-5b"/>
相從龍具中耕稼亦吾學所求一飽同安用瑩蹄角<lb/>
　　臨賦閣<lb/>
與物相忘久于何寄此情秖應逢勝㑹不覺句還成<lb/>
　　次韻呉明叟集鶴林五首<lb/>
平生夢往處始到天南峯風來荷氣度日轉松隂重<lb/>
林間煮茗罷谷口蒼煙漫行看草根露已作珠璣團<lb/>
臨分更攜手坐聽烟鐘聲斜陽有底急不貸四牕明<lb/>
支頭澗底石濯足松下泉吾生儻有此無復東西縁<lb/>
冥冥近嶺翠瀏瀏長廊風他年竹林社記取山王同<lb/>
<pb n="KR4d0145_SBCK_032-6a"/>
　　北牕<lb/>
睡起無一事怡然盼庭柯緑隂微缺處最得南颸多<lb/>
　　題松竹圖<lb/>
清霜搖落後賴此慰詩翁借有茱萸沜風流可得同<lb/>
　　戲題寂庵<lb/>
是心長不起宴坐一團蒲安得龍眠手添成憩寂圖<lb/>
　　題商樂亭<lb/>
趣收霜後實供我洞庭春未暇三百顆作書懷故人<lb/>
　　偶成<lb/>
<pb n="KR4d0145_SBCK_032-6b"/>
幽卧一禪榻無人共白雲山泉與溪水偏遣夜深聞<lb/>
　六言絶句<lb/>
　　舟行三首<lb/>
摩詰畫中平逺庾郎句裏清新有底江山面目年來到<lb/>
處相親<lb/>
水底藻迷淡曉樹頭葉振凋年未許梅懸玉乳先教橘<lb/>
噀冰泉<lb/>
山水俱含古色煙雲巧發天藏乞與詩人醉眼要令彈<lb/>
壓秋光<lb/>
<pb n="KR4d0145_SBCK_032-7a"/>
　七言絶句<lb/>
　　題張資政汝川圖九首<lb/>
昔人曽此結精廬故老猶存井臼餘今代子房來卜築<lb/>
要看圮上一編書<lb/>
　　　右澹巖書堂<lb/>
湖潭千尺見脩鱗倚杖時觀鏡裏身汝輩只堪箋爾雅<lb/>
騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>那識謫仙人<lb/>
　　　右泊湖潭<lb/>
發揮泉石有新圖西蜀蟇頤得爾無蹔作釣璜谿上客<lb/>
<pb n="KR4d0145_SBCK_032-7b"/>
谿神何必問賢愚<lb/>
　　　右蝦蟇石<lb/>
每尋疎磬訪支郎松竹交隂杖屨傍絲履㲲巾聊取用<lb/>
風流不減贊公房<lb/>
　　　右多寳院<lb/>
花光連接兩臺春中有眠雲跂石人莫使鞭笞鸞鳯去<lb/>
時來重現宰官身<lb/>
　　　右金石臺<lb/>
年年春色報公知不與天涯驛使期我是平章風物主<lb/>
<pb n="KR4d0145_SBCK_032-8a"/>
可知東閣見君時<lb/>
　　　右梅僊潭<lb/>
履綦行處日蒼苔鞶帨深藏月一開已辦此身同法喜<lb/>
不應臨感更難裁<lb/>
　　　右懷賢庵<lb/>
直到孤峯最上頭下看雙澗玉虹流世間培塿何須數<lb/>
且臥元龍百尺樓<lb/>
　　　右積翠樓<lb/>
蕭散香山與輞川功名緑野及平泉有田種秫供春醉<lb/>
<pb n="KR4d0145_SBCK_032-8b"/>
五柳先生似更賢<lb/>
　　　右甘陂莊<lb/>
　　次韻胡徳輝乞予鈔書之副六首<lb/>
蠅頭于我已無縁拈問東家不直錢乞與中庸胡伯始<lb/>
免教堆屋篆蝸涎<lb/>
爾來書史鈍如鎚安用牙籖萬軸為遣我牀頭周易去<lb/>
憑君分取半生癡<lb/>
欲鑽故紙出何縁大似兒啼業作錢我已捐書覓三昧<lb/>
怪君舊著野狐涎<lb/>
<pb n="KR4d0145_SBCK_032-9a"/>
長年朱墨明窻下自笑膏肓不可為賣菜區區苦求益<lb/>
君房他日更應癡<lb/>
五車政自妨人樂秖合鑱供餉鬼錢我有靈編端欲見<lb/>
為君掃地注龍涎<lb/>
長檠計出羣兒下兩眼眵昏欲底為憑語少年須著便<lb/>
酒狂端合信書癡<lb/>
　　漫興二首<lb/>
晨起翛然曳杖行一簾疎雨作秋清老來歲月能多少<lb/>
看得栽花結子成<lb/>
<pb n="KR4d0145_SBCK_032-9b"/>
燕子年年入戸飛向人無是亦無非來春强健還相見<lb/>
送汝將雛又一歸<lb/>
　　醉書<lb/>
尊前和雨唱陽關紅燭熒熒照夜闌酒醒夢囘山月小<lb/>
水雲無際鴈聲寒<lb/>
　　將至郡城<lb/>
花姑溪上問歸舟謝守城邊識小樓兩岸垂垂秋色老<lb/>
渡頭人更老于秋<lb/>
　　熊使君垂和用元韻答之四首<lb/>
<pb n="KR4d0145_SBCK_032-10a"/>
<pb n="KR4d0145_SBCK_032-11a"/>
忽從林杪見朝暉濕嶠輕雲半欲飛何惜扁舟并畫我<lb/>
要從沙際望春歸<lb/>
　　贈人二首<lb/>
聞將衲子日尋幽度水穿雲處處游遥想逃禪時一醉<lb/>
人間春甕與扶頭<lb/>
山城重到轉清幽勝日閒尋舊釣游定是沙鷗嫌俗駕<lb/>
背人飛去不囘頭<lb/>
　　次零陵太守競秀堂韻四首<lb/>
層巒逺近翠浮空人道山川似剡中正要瀟湘含逺色<lb/>
<pb n="KR4d0145_SBCK_032-11b"/>
莫教江上起樵風<lb/>
柳子當年亦好竒衡陽叢桂手親移何如此地栽桃李<lb/>
春到千巖萬壑知<lb/>
從渠歌舞轉頭空且索尊前一笑同欲識使君真樂處<lb/>
蒲團禪板是家風<lb/>
桃花拈出自靈雲薦得伽陀獨有君無事時來觀物化<lb/>
妙高峯頂度朝曛<lb/>
　　次韻周聖舉四首<lb/>
斗酒相逢且緩觴惜無妙曲惱周郎願吹江水添杯杓<lb/>
<pb n="KR4d0145_SBCK_032-12a"/>
不管春秋似許長<lb/>
滿眼晴江灩不收浴鳧飛鷺迥相儔何須細話興亡事<lb/>
今古從來貉一丘<lb/>
棄甲高于熊耳山大弨挂壁更須彎從今江北江南栁<lb/>
莫遣行人取次攀<lb/>
少婦中宵聞馬嘶曉看黃色上脩眉男兒一為功名死<lb/>
肯向空山愁秭歸<lb/>
　　次韻蔡天任十首<lb/>
江頭山色舊所愛倒影玉海空嶙峋爾來處處作媚嫵<lb/>
<pb n="KR4d0145_SBCK_032-12b"/>
似與世爭眉黛新<lb/>
幽人午枕夢清熟書筆滿牀花自開兒童誤起聽脩竹<lb/>
舊雨故人今不來<lb/>
我家君家一牛鳴相見幾何今露螢要須來往成白首<lb/>
痛飲共讀離騷經<lb/>
江南六月底風土十日市無山鞠窮不應梅子趁時節<lb/>
自是國人愁寓公<lb/>
君家食指如堵牆不著斗酒求西凉門前䆉稏三百畝<lb/>
勝我筆耕無寸秧<lb/>
<pb n="KR4d0145_SBCK_032-13a"/>
關西老將爭捐軀帳下健兒思草枯誰能捐粟百萬斛<lb/>
乞與繞樹南飛烏<lb/>
山中種橘無千頭一飽未卜為君憂長年有飯即吾土<lb/>
問米貴賤還東流<lb/>
脩廊過午夕隂合蝴蝶滿庭春草長呼兒更卷簾數尺<lb/>
要放晚晴升屋梁<lb/>
百年都盧能幾日況迫晼晚行歸休高車列鼎豈非欲<lb/>
安步晚食差無憂<lb/>
中郎故是渥洼種不受世人金絡頭十年一衲作僧過<lb/>
<pb n="KR4d0145_SBCK_032-13b"/>
卧看煙雨明沙鷗<lb/>
　　萬上人將游三呉袖杼山居士贈言見過戲成兩<lb/>
　　絶送之<lb/>
參得湯休五字禪一缾一鉢去飄然定知游歴名山徧<lb/>
吟入江湖萬頃天<lb/>
韓子由來未識真欲還澄觀作詩人若教早被儒冠誤<lb/>
那得雲山自在身<lb/>
　　還璉上人詩巻<lb/>
筆端遊戲詎須頻短軸才開即可人月映澄江梅映雪<lb/>
<pb n="KR4d0145_SBCK_032-14a"/>
比君猶自未清新<lb/>
　　或傳有歸期陳時發餉靈壽杖求詩<lb/>
聖恩端許返柴荆便合跏趺過此生九節煩君持送似<lb/>
人間險處不重行<lb/>
　　銀毫<lb/>
玉為蟾蜍冰作滴烏絲欄開寳鴉墨天孫夜拾瑤草歸<lb/>
醉舞銀毫鬬春碧<lb/>
　　即事二首<lb/>
燕子將雛語夏深緑槐庭院不多隂西牕一雨無人見<lb/>
<pb n="KR4d0145_SBCK_032-14b"/>
展盡芭蕉數尺心<lb/>
雙鷺能忙翻白雪平疇許逺漲清波鉤簾百頃風煙上<lb/>
卧看青雲載雨過<lb/>
　　雜詩<lb/>
古屋清寒雪未消小牕晴日展芭蕉酸甘茘子清醇酒<lb/>
更展青芽薦菊苗<lb/>
碧牕涼簟惟便睡露井無塵䕃緑槐夢入醉鄉猶病渇<lb/>
轆轤聲到枕邊來<lb/>
　　　枯禪<lb/>
<pb n="KR4d0145_SBCK_032-15a"/>
我行昔到虎溪頭俗氣浮光兩無盡當時獨指煙樹杪<lb/>
有士枯禪雪侵鬢<lb/>
　　浴孫日熊叔雅有詩次其韻二首<lb/>
休論臭腐與神竒康樂還生謝客兒我有浮溪農圃在<lb/>
他年分付小樊遲<lb/>
釋氏夢中親抱送人言價重百車渠阮家新婦得雄帖<lb/>
還有數行中令書<lb/>
　　夜雨遣興<lb/>
風雨鳴窻報客知還孤月底探梅期泉聲猶自斷還續<lb/>
<pb n="KR4d0145_SBCK_032-15b"/>
遙想棲禽無定枝<lb/>
　　宿酇侯鎮<lb/>
當時踏月此長亭鬢似河堤栁色青今日重來堤樹老<lb/>
一簪華髪載寒星<lb/>
微涼初破候蟲秋水露草螢光不流搔首與誰論往事<lb/>
星河無語下城頭<lb/>
　　次韻何子應七月十八日書事二首<lb/>
寄語江鷗莫浪猜先生愛汝水洄洄自從楚國靈均後<lb/>
幾箇騷人到此來<lb/>
<pb n="KR4d0145_SBCK_032-16a"/>
卧看山色懶扶輿擬櫂扁舟學釣魚誰似湘流知我意<lb/>
秋來三得道州書<lb/>
　詞<lb/>
　　㸃絳脣<lb/>
新月涓涓夜寒江靜山銜斗起來搔首梅影横牕瘦○<lb/>
好箇霜天閒卻傳杯手君知否亂鴉啼後歸興濃如酒<lb/>
　　前調<lb/>
高栁蟬嘶採菱歌斷秋風起晚雲如髻湖上山橫翠○<lb/>
簾捲西樓過雨涼生袂天如水畫樓十二有箇人同倚<lb/>
<pb n="KR4d0145_SBCK_032-16b"/>
　　小重山<lb/>
月下潮生紅蓼汀殘霞都斂盡四山青栁梢風急墮流<lb/>
螢隨波去㸃㸃亂寒星○别語記丁寧如今能間隔幾<lb/>
長亭夜來秋氣入銀屏梧桐雨還恨不同聽<lb/>
<pb n="KR4d0145_SBCK_032-17a"/>
</p>
<p>
浮溪集巻三十二<lb/>
<pb n="KR4d0145_SBCK_032-17b"/>
</p>
<p>
</p>
  </div>
</body>
</text>
</TEI>
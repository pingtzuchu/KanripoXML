<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_021-1a"/>
浮溪集巻二十一<lb/>
　　　　　宋　汪　藻　撰<lb/>
　銘<lb/>
　　永州太平寺鐘銘<lb/>
起空寂中無間斷者非雷非霆一刹那間徧滿大千非<lb/>
聲非形以悉檀成以慈悲撞以歡喜聽從無始來如瞑<lb/>
而寤如醉而醒九疑之西瀟湘之會梵釋之庭紹興庚<lb/>
午春再浹辰散吏是銘<lb/>
　　歙硯銘<lb/>
<pb n="KR4d0145_SBCK_021-1b"/>
非端溪溫潤而漪文非銅雀斷殘而古色出吾州虹貫<lb/>
之巖資爾輩筆耕之澤<lb/>
　　向滈刷絲硯銘<lb/>
龍尾石南唐物匠何年斵山骨繭出盆文不沒濡君毫<lb/>
為黼黻<lb/>
　　琴研銘<lb/>
無琴之絃有書之用卧北窻而以此消憂與淵明兮同<lb/>
夢<lb/>
　　懷璧硯銘<lb/>
<pb n="KR4d0145_SBCK_021-2a"/>
圓其外而不陵物有似乎佳公子瑩其中而不露才有<lb/>
似乎古騷人汝以此行世以此發身夫謂之席上之珍<lb/>
　　王氏鍾德齋銘<lb/>
大梁深根武陵清樾風露華滋山川秀發我觀王侯好<lb/>
德若渴百年栽培遲以歲月坐令干霄起自毫末人如<lb/>
甘棠誰敢翦伐子孫蟬聨晩始條達先翁所書千載不<lb/>
沒<lb/>
　　葉抗硯銘<lb/>
縝栗而溫直方而厚作于貪夫竭澤之前得于元老著<lb/>
<pb n="KR4d0145_SBCK_021-2b"/>
書之後是爲君家文字之祥與立言者同乎不朽<lb/>
璞而潛也居萬仞之淵器而用也吐六經之言汝師其<lb/>
潛資其用則名也與此硯長存<lb/>
　　憺箕硯銘<lb/>
美哉下巖之石得乎中興之年續文章于六一東坡之<lb/>
後追議論于嘉祐治平之前嗚呼汝能然則無負此硯<lb/>
矣<lb/>
　　熊叔雅硯銘<lb/>
禹鑿餘韜瘴嵐安得之虹貫巖斵爲泓擕北南毛褚陳<lb/>
<pb n="KR4d0145_SBCK_021-3a"/>
其友三出瓌辭與古參<lb/>
　　董天任硯銘<lb/>
圓其中蒼璧橢窊其前初月破出天滋如炙輠為臞仙<lb/>
零寶唾<lb/>
　　悟硯銘<lb/>
其澤也取之不竭其堅也磨而不磷其端方足以鎮物<lb/>
其文理足以發身學者比德于此是為席上之珍<lb/>
　　莊德邁硯銘<lb/>
斵兹山骨以發天液縠理漪文金聲為質楮松競爽待<lb/>
<pb n="KR4d0145_SBCK_021-3b"/>
子而一遣瑞君家漢廷給筆<lb/>
　　恪硯銘<lb/>
書墨言忠佞筆百世不磨由此出臨泓當思擇其術<lb/>
　贊<lb/>
　　呉國太夫人贊<lb/>
寶文閣直學士賈讜母呉國太夫人王氏者秦王審琦<lb/>
五世孫而顯恭皇后之姑也精修樂施終身如一日建<lb/>
炎二年隨讜至金陵薨焉菆于城北正覺寺會有司以<lb/>
其地為元懿太子墳堧讜欲舉夫人葬零陵不可紹興<lb/>
<pb n="KR4d0145_SBCK_021-4a"/>
十五年始得請啟菆棺衾腐敗巾屨杯圈觸之埃散獨<lb/>
夫人面如生肩而下異蔓覆之若銖衣及易棺衾香聞<lb/>
數十步金陵傾國都而出焚香作禮曰善哉非夫人願<lb/>
力所成不及此于是藻為之贊曰夫人生王家具足諸<lb/>
福慧珍寶千百億視之如微塵傾以飯伊蒲了無留吝<lb/>
色用檀波羅蜜精進終其身窆于給孤園經十八寒暑<lb/>
彼物皆朽壞而吾面如生爪眉齒髪膚以至脂澤等光<lb/>
潤柔輭相與生亦無殊寶花綢繆之芬馥世希有坐遣<lb/>
諸草木悉成栴檀林云何劫灰餘有此殊勝事誰非幻<lb/>
<pb n="KR4d0145_SBCK_021-4b"/>
泡影獨現金剛身一時生信心見者及聞者極無邊無<lb/>
量數等恒河沙由兹證菩提是名為説法<lb/>
　　僧可宗為胡尉唐卿畫枯木怪石圖為之贊<lb/>
有巉其石匪雨露而常澤起卧兮欲立有枿者楮匪條<lb/>
葉而中腴囘既槁兮復蘇高巖無伴誰與居旁有疎篁<lb/>
鬱相扶定知畫史貎不如彼上人者詩之餘<lb/>
　祭文<lb/>
　　祭河文<lb/>
惟神以海為宗主百穀也霧雹風雷氣停蓄也曰雨曰<lb/>
<pb n="KR4d0145_SBCK_021-5a"/>
暘相民欲也鞭笞犀龍起潛伏也方春敷榮俟嘉沐也<lb/>
胡為陰陽戾盈縮也冰澌既融潮未復也戢然千艘尾<lb/>
銜屬也聖人中天世司牧也一夫阻飢為頻蹙也貔貅<lb/>
萬屯懼枵腹也神寧惡予倦揮沃也靈呵豈難費升掬<lb/>
也詔恩臨祠奉牲玉也尚驅雲師貺霑足也繄邦是圖<lb/>
匪私凟也<lb/>
　　祭張徽猷文<lb/>
維紹興二十二年歳次壬申七月甲午朔二十八日辛<lb/>
酉左大中大夫提舉江州太平興國宫汪藻謹以清酌<lb/>
<pb n="KR4d0145_SBCK_021-5b"/>
庶羞之奠致祭于故提宮徽猷張公之靈曰公出西蜀<lb/>
大儒大家逢時中興大振厥華幹國利器深藏莫邪揚<lb/>
于丹墀天子嘆嗟進直延閣恩光日加西清近班唾手<lb/>
可挐一日去國君門遂賒甘心外庸兩郡拜嘉吏畏民<lb/>
愛聲聞邇遐惟公有常不陋不奢晚復靜退紬復五車<lb/>
<hi>閒兩部聽蛙商畧中古其書五車一云至即豐稔邦人所誇晚塗就</hi>珪璋粹溫無可摘瑕<lb/>
游戲翰墨如錐畫沙叢林飽參諸障莫遮心法照了談<lb/>
餘雨花中年養生彊健靡他云何鵬飛庚子日斜重到<lb/>
舊治歲方及瓜士林宗師誰借齒牙行哭相弔堂空絳<lb/>
<pb n="KR4d0145_SBCK_021-6a"/>
紗藻久叨游從敢竝等差一觴永訣哀豈有涯尚饗<lb/>
　　祭薛大資文<lb/>
嗚呼惟公道學得之鍾山如郢堊鼻揮斤者般坐振聲<lb/>
譽雷驚瀑潺帝顧駔駿宜歸廐閑首付言責繩愆督姦<lb/>
旋寘臺閣翺翔兩班學省詞禁英髦所寰公一揚厯陳<lb/>
言悉刪遂秉大政嘉謀必關功在宗社澤流寡鰥為時<lb/>
元老二十年間身被三組腰圍九鐶榮寵雖極視猶觸<lb/>
蠻藻也晚學羈窮鈍頑當路熟視云誰肯扳公獨與進<lb/>
為之解顔曰此孤秀擢于蓁菅極力推輓卒辭伏跧歲<lb/>
<pb n="KR4d0145_SBCK_021-6b"/>
在丙午威弧始彎天子南狩朝廷孔艱公實舊德人期<lb/>
賜環顧斂英氣蘋洲蓼灣詩酒陶寫漁樵往還許國心<lb/>
壯憂時鬢斑猥辱兹土日虞曠<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>公屈小擢來臨市圜<lb/>
燕笑未幾遺言已頒壽且八十人猶公慳望匶百里無<lb/>
緣往攀一尊馳酹詞訖涕潸尚饗<lb/>
　　祭族叔承議文<lb/>
嗟惟我公全德自名酬酢萬事一專以誠魏有東郭唐<lb/>
有魯山千載相望與公爲三世人雄夸藻藉琮璧外雖<lb/>
粲然中滿瑕謫公獨樸茂不爲琢彫經術自奮通班漢<lb/>
<pb n="KR4d0145_SBCK_021-7a"/>
朝世人紛爭步設機穽術窮數殫還復相勝公惟誠至<lb/>
不爲巧巇兩莅劇邑豺狼化之文爲人師行爲人則凡<lb/>
人所趨無一能惑坐禦浮薄如隄捍川天胡不留使至<lb/>
百年公于死生視若泡影伊人則憂風俗誰正吾宗之<lb/>
幸家有徳人況䝉公知愛與子均聞公永歸不克馳送<lb/>
寓辭寫哀非公誰慟尚饗<lb/>
　書劄<lb/>
　　上宰執乞道君還闕劄子<lb/>
藻嘗觀孔子陳庶人之孝曰謹身節用以養父母自庶<lb/>
<pb n="KR4d0145_SBCK_021-7b"/>
人等而上之其位愈尊其德益大至天子則曰愛敬盡<lb/>
于事親而德教刑于四海豈不以天子以天下為家顧<lb/>
天下安否何如耳天下安親必預焉古之言孝如舜者<lb/>
亦可以已矣或問孟子舜為天子臯陶為士瞽瞍殺人<lb/>
則如之何曰執之然則舜不禁歟曰舜烏得而禁之夫<lb/>
有所受之也有所受之云者言受至公之道于天以治<lb/>
斯人之謂也舍是吾無以為治矣然則徇一切之私害<lb/>
天下之公欲上安君親下治天下古無是理恭惟太上<lb/>
皇帝以二十六年臨御之尊一旦上畏天威舉神器付<lb/>
<pb n="KR4d0145_SBCK_021-8a"/>
之主上此堯舜用心也是宜太平之期自今以始然乘<lb/>
輿一出中外悵然非不知天子仁孝重違上皇之心姑<lb/>
順適之而議者謂廟堂諸公無一言救止于扶顛持危<lb/>
之計為不審矣何則以天下養者其慮不可以不深而<lb/>
朝廷政令不可以不一也戎狄之患何代無之政使犯<lb/>
闕為上皇者當痛心悔懼與吾君共守雪宗社之恥慰<lb/>
軍民之心為主上者當迎上皇宮中朝夕定省以寛其<lb/>
危疑震擾之念乃使倉卒南征暴露野次越在江海五<lb/>
十餘日未知還期萬一先驅所至有霜露之侵是為人<lb/>
<pb n="KR4d0145_SBCK_021-8b"/>
主能以天下養乎方車駕之出也衣冠惶駭傾國南奔<lb/>
小人之有罪者皆以扈從為名未聞有請于朝而貴臣<lb/>
近侍受國厚恩者率捧頭鼠竄曽無數人在君側為國<lb/>
家守者而朝廷亦未聞呵止詰問也是為朝廷尚有政<lb/>
令乎且四海之師使之勤王者天子之詔也藻比過泗<lb/>
州聞上皇之詔止勤王之師守臣惶惑莫知所從雖行<lb/>
宮意有所在非道路所知要之人情觀望不無疑恐既<lb/>
藻與軍士雜行天長道中皆口語藉藉以南幸為非有<lb/>
不悦之言所至藩籬雞犬蕭然一空為之寒心者數日<lb/>
<pb n="KR4d0145_SBCK_021-9a"/>
至揚州聞有奉迎之詔道路少安旋聞渡江無不失色<lb/>
比得鎮江報官兵日給六千餘緡而小人獻議者繕營<lb/>
宫室移植花竹購買園池科須百出矣墨勑紛然轉易<lb/>
守令遷官錫服略無虚日矣如唐恪翁彦國帥也惑于<lb/>
誥命竝行而莫知所守矣嗜利茍得者干請行宮其沸<lb/>
如巿不復知有朝廷矣朱勔糞除其家率斂州縣爲乘<lb/>
輿法物邀請臨幸者相屬于道矣昨日又聞行宮指揮<lb/>
頗留勤王之師以自衛傳者洶洶遂以爲江津非給符<lb/>
不渡蘇常數州居民遷徙皆不安其居蓋天下之弊嘗<lb/>
<pb n="KR4d0145_SBCK_021-9b"/>
極矣幸天子儆戒曠然大變眞千載一時也謂當繼此<lb/>
坐薪嘗膽不容更有秋毫之失自靖康改元所謂慰人<lb/>
心者果何事哉民未見德而自江以南已絶維新之望<lb/>
矣今敵尚未在郊此何等時而小人已無忌憚如此人<lb/>
何望耶以鎮江行宫日給計之月當用二十萬緡二浙<lb/>
之民將坐見塗炭而東南和糴指揮于是廢格民既愁<lb/>
怨加以三軍道路之言懲往時青谿之役西兵方春以<lb/>
癉死人人土思其勢必亂則上皇豈得髙枕而卧耶藻<lb/>
以爲上皇糠粃天下褰裳去之蓋已超然萬物之上矣<lb/>
<pb n="KR4d0145_SBCK_021-10a"/>
其中豈無所處而人不能無私憂過計者以羣小在側<lb/>
耳嗚呼小人平居猶無顧惜況自知惡稔天下之所不<lb/>
赦苟紓歲月之死亦何所不至此社稷之至計廟堂之<lb/>
深憂也使廟堂慮乎車駕未動之前亦無今日之患矣<lb/>
不惟是而巳小人揣上皇享國之久平時極四海之奉<lb/>
方富于春秋以龍德為隘引周穆王瑤池之故事以勸<lb/>
其游陳肅宗西内之戒以箝其返挾此為姦駸駸不巳<lb/>
則予我劒南一道之言有時而出矣不知何以答之自<lb/>
江以南詔令將壅不行而上皇晨昏之禮闕矣當是之<lb/>
<pb n="KR4d0145_SBCK_021-10b"/>
時天子果得為孝乎今數小人者斵喪國家危辱至此<lb/>
可謂天下之大惡矣上皇不歸則典刑不正朝廷可越<lb/>
此而治他罪耶在國家危疑之時天子釋位而去矣首<lb/>
惡之臣乃恬不之問又可以令天下乎如是則所謂曠<lb/>
然大變者果安在哉為今之計莫若重為禮以必上皇<lb/>
之歸遣現任宰臣為奉迎上皇使天子率百官東向臨<lb/>
遣于庭退而齋居蔬食清宫以待且責行宮使以必死<lb/>
大賞隨行將士令扈駕以歸庶幾父子之誠有所感動<lb/>
若小人尚敢牽制則自行宮使以下擇其甚者易之彼<lb/>
<pb n="KR4d0145_SBCK_021-11a"/>
為姦謀者既去直言日聞則上皇亦不復留矣行宫既<lb/>
復二聖重歡雖上皇翛然不復以萬幾關心然閱天下<lb/>
理義多矣大事應稟而後行志同于上命一于下乾坤<lb/>
再造國祚無疆天下之孝孰大于是失是不圖異時追<lb/>
悔恐無所及伏望埀覽而少加意焉天下幸甚天下幸<lb/>
甚<lb/>
　　見謝給事書<lb/>
古之欲以才能見世而卜于大賢君子者有從收器而<lb/>
立于堂下有扣牛角而歌于轅間甚者或掃門拜塵幸<lb/>
<pb n="KR4d0145_SBCK_021-11b"/>
一日之盼睞竊以為人之才能譬如金石之有聲芝蘭<lb/>
之有臭其實既立名則隨之灼然有不可揜者何至為<lb/>
區區乞憐自苦之態哉然使其屈道伸身耶雖深居簡<lb/>
出牢關固距如水北山人終南捷徑何足補于進退之<lb/>
數如誠屈身伸道其求之者不勤則其告之者不篤其<lb/>
見之者不恭則其與之者不至雖重趼之勞執鞭之辱<lb/>
未害其為好賢慕善也蓋大賢君子方其從容人主之<lb/>
前自任天下之重咳唾出珠玉叱咤生風雲其勢位益<lb/>
尊則其門牆益峻門牆益峻則非素侍于左右終莫得<lb/>
<pb n="KR4d0145_SBCK_021-12a"/>
而進焉及去國彌年絶意當世釋事權之攖拂而自遂<lb/>
于逍遥之濱非特一介之賤得以接末光而承餘潤也<lb/>
雖樵夫野叟亦或竝游而爭席焉當此之時其身之不<lb/>
幸而遇之者幸也故屈身伸道者從焉藻自兒童時聞<lb/>
閣下之名如東隅之日雖未赫然經天而溫厚之氣固<lb/>
足以感人也如清濟之流雖不浩然行地而浸潤之功<lb/>
固足以成物也故論者以王佐之才許閣下既而款賢<lb/>
士之關聞南方之學者與中朝之士大夫莫不以得交<lb/>
際為榮其慨然在斯人之列而閣下方任言責藻以鄙<lb/>
<pb n="KR4d0145_SBCK_021-12b"/>
賤之身莫能預也迺者屏跡此方而閣下在焉私自喜<lb/>
幸以為終身願而不可得者今得承談笑然亦安知天<lb/>
意不以我公少留于此滿願見者之志耶然天下之理<lb/>
莫難于相知之間蓋有求而不得者有不求而至者矣<lb/>
宜陰有相之者非人力之所能為也故以牖間半面而<lb/>
終身不忘家有名士三年而不察者此豈可以久近親<lb/>
疎計哉藻于閣下其生也地之相去千有餘里其仕也<lb/>
位之相懸有不可勝言者而又無肺腑之親介紹之先<lb/>
容也果何足以取閣下之知耶然比之三年而不察者<lb/>
<pb n="KR4d0145_SBCK_021-13a"/>
則爲不足與夫半面之頃者顧有間矣聽其言而知真<lb/>
偽觀其容而識邪正攷其文而見所養亦足以得其粗<lb/>
矣而曰必試之事待之久而後察之者非忠恕之言也<lb/>
故輒干典謁而自託于無能之辭以爲贄焉悚息俟命<lb/>
不宣<lb/>
　　答呉知錄書<lb/>
藻啟知錄呉君足下得足下名于士大夫間久矣又聞<lb/>
嘗從徐師川游願一見之而彼此拘攣未遂也張司理<lb/>
來䝉教并示詩文一編把玩至于旬時不能釋手甚矣<lb/>
<pb n="KR4d0145_SBCK_021-13b"/>
足下之文不牽乎流俗之好也孔子設四科文與學一<lb/>
而巳及左丘明屈原宋玉司馬遷相如之徒始以文章<lb/>
名世自為一家而與六經訓詁之學分譬均之飲食經<lb/>
術者黍稷稻粱也文章者五味百羞也用黍稷稻粱之<lb/>
甘以充吾所受天地之沖和固其本矣若遂以五味百<lb/>
羞為無補于養生皆廢而不用則加籩陪鼎殽蒸折俎<lb/>
不當設于先王燕饗之時也自王氏之學興學者偃然<lb/>
以經術自髙曰吾知經矣天下之學復有過此者乎彼<lb/>
文章一技耳何為者哉使此曹有秋毫自得于聖人之<lb/>
<pb n="KR4d0145_SBCK_021-14a"/>
門其誰不服膺斂衽奈何朝夕佔畢者類皆掇取前人<lb/>
咳唾之餘熟爛繁蕪喋喋諄諄無一字可喜者亦何異<lb/>
斥八珍不御而以饐腐之縻彊人曰此養生之本也其<lb/>
不為人出而哇之也則幸而巳耳又數年以來伊川之<lb/>
學行謂讀書作文為妨道皆絶而不為今有人于此終<lb/>
日不食其腹枵然捫以示人曰吾將輕舉矣其可信乎<lb/>
二先生者天下之宗師也其文章過人萬萬議之者非<lb/>
狂則愚然陵夷至此者其徒學之之過也足下才髙識<lb/>
明既卑去場屋舉子之文矣力追古人而及之豈難事<lb/>
<pb n="KR4d0145_SBCK_021-14b"/>
哉在乎加之意而已藻少時蓋嘗疲精于科舉之文顧<lb/>
隨人後者非吾之所學也頗欲求所以自得者于文見<lb/>
之而年爲世故所分徒有其志耳既得罪屏居則又欲<lb/>
捐書焚硯不復爲文嗚呼過屠門而未嘗得肉也何以<lb/>
屬饜足下之所嗜哉來命秪辱歲晚漸寒千萬爲斯文<lb/>
自重不宣<lb/>
　　乞祠與宰相書<lb/>
伏以秋雨新涼恭惟某官德業光大百神扶相鈞候起<lb/>
居萬福藻前此毎僭易以手劄申稟伏䝉謙尊洊賜垂<lb/>
<pb n="KR4d0145_SBCK_021-15a"/>
報皆出親筆下情感荷之餘悚懼無量今者復有誠懇<lb/>
不避煩瀆敢以控告伏念藻叨冒過分最為無補相公<lb/>
所以矜念奬予特厚訖免罪戾使得承乏輔郡知感知<lb/>
幸言莫能盡所宜夙夜自竭布宣朝廷德意以仰稱恩<lb/>
造萬一而素苦目疾到郡以來文書填委事緒叢沓朝<lb/>
夕應接殆無寢食之暇心力俱敝所苦增劇間或昏花<lb/>
全不見物若更疲役不巳日甚一日必將有不可救藥<lb/>
者惟人臣之義盡瘁事國謂其有益于時今以如此疾<lb/>
病而當繁劇之地職事曠廢蓋巳不少而疾病又且有<lb/>
<pb n="KR4d0145_SBCK_021-15b"/>
加無瘳反復思慮義有不敢巳者除巳具奏乞宮祠差<lb/>
遣外伏望某官惻然垂仁使遂所請得免于罪斥病廢<lb/>
而猶或可自效他日保全成就之恩實在于此藻不勝<lb/>
惶恐俟命之至<lb/>
　　又<lb/>
拜違將復朞月不勝瞻仰之勤伏辱書誨慰荷無量春<lb/>
晚晴和恭惟燕居餘暇百神協相台候萬福藻比留無<lb/>
錫三月餘所苦雖稍減而力乏氣促腰膝酸軟左臂隱<lb/>
痛稍稍勞動即疲倦不能支吾目昏以醫家用藥或溫<lb/>
<pb n="KR4d0145_SBCK_021-16a"/>
或涼莫知適從遂一切不用終日瞑坐時用白湯沃洗<lb/>
亦稍復明而不免觀書及稍食酒麪又塗中有奔走應<lb/>
接之勞復覺昏眊伏䝉軫念親見醫師又專人送藥佩<lb/>
服至意言不能喻謹當一意用之更㸔增減如何續得<lb/>
具稟病軀本未堪逺適又以乘此春和且勉彊扶持歸<lb/>
鄉今已至富陽也孤孑之迹數月之間窺伺中傷者無<lb/>
所不有如張淵其尤甚者平日雖自處門弟子之列然<lb/>
向知其非佳士未嘗敢有所薦引丞相當尚記憶淵自<lb/>
謂必作諫官輒以疏草示人謂有以怙權挾勢而方命<lb/>
<pb n="KR4d0145_SBCK_021-16b"/>
者為福唐有以髙談闊論而立異者為平江皆當誅戮<lb/>
以警其餘又因對謂宰執侍從之去不可令作州郡蓋<lb/>
往往挾勢妄作監司莫敢誰何其言又頗波及史丞相<lb/>
蓋在會稽時史待之如常故也近日報狀當自見之其<lb/>
他縷縷非易具陳聞所居僻左去城頗遠耳根眼界清<lb/>
靜無事自足為樂所得多矣今藻亦且潛伏隱奧與外<lb/>
物相忘而其不能無望者幸時寄聲以慰拳拳耳近得<lb/>
張欽夫北關書云欲到呉興少留卻泛江歸長沙聞十<lb/>
三夜批出次日宣麻鄭藻除開府儀同也王公明病甚<lb/>
<pb n="KR4d0145_SBCK_021-17a"/>
傳聞頗不佳劉子駒僅免轉徙亦未知能不芥蔕否甚<lb/>
可念也副端攻韓至五章未行求去復不允諫省亦助<lb/>
之未知竟如何張松起寨屋初遣内侍視之又遣李顯<lb/>
忠皆以為不可用故遂得祠也呂伯恭以謁告歸婺州<lb/>
朝論欲以太常博士處之恐有未知者故輒見之伏幸<lb/>
裁炤<lb/>
　　回提刑呉祕丞<lb/>
比辰甘霖洊至苗稼勃興恭惟英簜所臨貪頑丕聳民<lb/>
情悦懌神道感通台候動止萬福藻竊伏田間書不聞<lb/>
<pb n="KR4d0145_SBCK_021-17b"/>
擊柝之召夜不聞犬吠之驚如二天之在上寧不知德<lb/>
粤從故歲一箋後雖審聞課三輔之最正六條之察為<lb/>
厦成賀竟不能以一字自見我心匪石夫豈忘之浮陽<lb/>
非嘉魚道旁多苦李竊意觀人之法類于是雖嘗展紙<lb/>
濡墨輒復自沮使心耿耿惟謹瞻依有來命价復墜寶<lb/>
緘重之以腆貺紙札極文房之選果羞兼山海之珍精<lb/>
縑煥然可翫可寶而杖頭得錢又可供千日之醉藻平<lb/>
生何能得此于他人亦何敢受此于他人祇拜以還感<lb/>
知己之異且愧稱塞之難也浙俗之弊妖黨縱横藻頃<lb/>
<pb n="KR4d0145_SBCK_021-18a"/>
在會稽嘗獲某大首以屬李夢文夢文不惟不究治又<lb/>
揜覆之今猶使人悶悶近者傳文使臺竟沈三之獄視<lb/>
昔丘端明姚八之事更覺光明俊偉使人聞之喜欲起<lb/>
舞藻僭欲一見臺府施行次第以快心目或私識之使<lb/>
盛美不刊來者有攷得不靳一指麾之力使一二小史<lb/>
錄示大略幸甚微聞簡注彌深召還在近推其所以行<lb/>
之畿甸者行之朝廷使羣枉之門塞衆正之路開此海<lb/>
内有識所共仰望者勉之而巳餘須伺候成命之頒嗣<lb/>
修稟瀆<lb/>
<pb n="KR4d0145_SBCK_021-18b"/>
</p>
<p>
浮溪集巻二十一<lb/>
</p>
<p>
</p>
  </div>
</body>
</text>
</TEI>
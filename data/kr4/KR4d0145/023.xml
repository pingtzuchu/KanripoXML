<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0145_SBCK_023-1a"/>
浮溪集巻二十三<lb/>
　　　　　宋　汪　藻　撰<lb/>
　啟<lb/>
　　謝汪澥司成薦舉啟<lb/>
三年去國從學官簿領之書千里推賢辱宗衮陽秋之<lb/>
字雖異姓古人之為後然成材今日之居多特屈公言<lb/>
豈非高誼惟汪氏蟬聯之緒出軒皇派别之餘壽等神<lb/>
仙詞伯有魚龍之號名聞軍旅聖人書社稷之功遙遙<lb/>
譜牒之相傳没没衣冠之不振雖更晉魏之逺莫厠崔<lb/>
<pb n="KR4d0145_SBCK_023-1b"/>
盧之間由斗以南敢自期于一狄泝江而上傷不見于<lb/>
他楊豈期一代之髦英同繼百年之鼻祖間生賢徳膺<lb/>
運半千坐使衰宗去天尺五瓜瓞已興于嗣嵗豫章方<lb/>
託于深根非無他人未足知己矧何晏及君公之貴而<lb/>
謝莊從康樂之游宜其臭味之同借以齒牙之重幸斯<lb/>
至矣職豈當然如藻者天與冥頑人誰料理但欲陸沈<lb/>
于州縣未嘗鈞致于聲名一命江湖無蚍蜉蟻子之援<lb/>
窮年書吏有蝘蜓鳯凰之嘲中因俗駕之回益嘆儒冠<lb/>
之誤政恐墜緒安能亢宗敢意門闌收為子姓力推寒<lb/>
<pb n="KR4d0145_SBCK_023-2a"/>
士以報國且喜當家之有人天生五材非聖賢而曷用<lb/>
河潤九里資宗族以為多兹葢伏遇某官經術宏深人<lb/>
倫髙妙青天白日誰不仰于髙明璞玉渾金終莫名于<lb/>
器用出入興賢之省始終當宁之知付菁莪樂育之權<lb/>
為巖石具瞻之地豈獨林宗之好士借之聲光因知祐<lb/>
甫之無私多其親舊第憂譾薄難稱生成藻敢不持此<lb/>
銘心益堅素節酬國士品題之賜附名家閥閲之光<lb/>
　　謝胡司業薦舉啟<lb/>
流落孤蹤無復中州之望瀾飜薦口猶存上介之恩始<lb/>
<pb n="KR4d0145_SBCK_023-2b"/>
終極力以推揚反覆捫心而愧幸惟寒士喜伸于知己<lb/>
非大賢難託以終身如山子之一字拔人乃能名世若<lb/>
中行之衆人遇我何足捐軀自時既逺于前聞取士徒<lb/>
資于豪舉在上者既無成就人材之意報國者亦忘激<lb/>
昻國士之風雖云或輓以或推頗復乍賢而乍佞剡章<lb/>
交上誰為顔跖之是非回首兩忘無異越秦之肥瘠幾<lb/>
以公車之所薦鬨如市道之相求若再三論而不忘蓋<lb/>
千百中而未見徳厚如此人輕謂何如藻者生江湖卑<lb/>
薄之鄉無閥閲蟬聯之緒名薦書而齒下士姑以為貧<lb/>
<pb n="KR4d0145_SBCK_023-3a"/>
裹章服而揖上官蓋多可笑行則遇坎止焉集枯夤緣<lb/>
簿領之卑出入門牆之下顧方進遲不及事何以獲存<lb/>
賴子將力能吹生居然知免自駔駿行而蚊䖟莫附精<lb/>
金去而瓦礫獨留翩翩徒隻影之隨種種悵二毛之及<lb/>
方憂苦李朽質誰憐敢意甘棠餘陰未改兹葢伏遇某<lb/>
官才堪公輔望冠時髦以經術作世程以人材為己任<lb/>
能不能而並取小成小以弗捐坐使冥頑亦䝉料理藻<lb/>
敢不絶去尋常流俗之陋恐傷左右知人之明學而忘<lb/>
憂死而後已<lb/>
<pb n="KR4d0145_SBCK_023-3b"/>
　　謝館職啟<lb/>
延閣崇成莫先求士寒鄉晩出何自為郎席寵則優語<lb/>
心而愧嘗謂治非文無以追古人惟學可以發身故祖<lb/>
宗闢三館而侈之以承明著作之廷分圖書為四部而<lb/>
詳及于凡將急就之學于此聚當世能言之士使之讀<lb/>
平生未見之書豈專求簡編之㫁殘將因致簪纓之逺<lb/>
大然自臺閣興于漢逮今千二百餘年令藝文至于隋<lb/>
無慮三十七萬巻中值九流之紊寖更五厄之餘悠悠<lb/>
真贗之相承憒憒信疑之莫決興起能事屬當聖時方<lb/>
<pb n="KR4d0145_SBCK_023-4a"/>
赫然珍館之新皆㫁以淵衷之獨固已上符東壁奎星<lb/>
之象何至下擬蓬萊方丈之山共知身到以為榮或恨<lb/>
資髙而不得如藻者早縁承學中幸決科既戇愚與世<lb/>
以相違仍憂患迫身而不赦十載常奇而鮮偶一官數<lb/>
免以稀遷比銜恤于江湖幾捐生于溝壑間闗至此不<lb/>
自意全反復思之有如痛定尚以闔門之百指託于謀<lb/>
禄之孤蹤無尺寸之膚不愛焉得升斗之水斯活矣敢<lb/>
圖過聴坐獲優遷起愁居懾處之中綴顯秩清資之末<lb/>
矧昔陪修于盛典葢嘗寓直于英躔劉郎何止于重來<lb/>
<pb n="KR4d0145_SBCK_023-4b"/>
應氏遂榮于三入兹蓋伏遇某官閣下學傾萬古勲塞<lb/>
兩儀湯用尹以格天蓋咸有徳杜兼房而輔政初不言<lb/>
功既章章事業以無遺獨汲汲人材之爲意故隆孤進<lb/>
不壅上聞敢不蒐補闕文討論竒字惟乘雁去來之何<lb/>
補誓蠧魚生死之不移不擇地而安已負事親之志爲<lb/>
知己者用敢忘許國之誠<lb/>
　　除書局謝蔡攸顯謨啓<lb/>
隨牒南州坐移再閏繙書東觀還並羣英顧漂泊之地<lb/>
寒知生成之恩厚攷前古相承之載籍惟本朝最逺于<lb/>
<pb n="KR4d0145_SBCK_023-5a"/>
提封作九州箴揜神禹底平之迹表萬里道過開元全<lb/>
盛之時欲知共貫以同條要必攷圖而數貢故前日侍<lb/>
臣之有請謂聖朝盛典之當新乃開册府之廷大集儒<lb/>
生之類陳發中秘網羅異聞凡山川區域之分與户口<lb/>
人民之數刲割并吞之世次更張沿襲之名稱皆聚此<lb/>
書如指諸掌必才兼倚相九丘風土以周知非學至揚<lb/>
雄諸國方言之孰正號稱極選延致異能朝備討論夕<lb/>
躋華要將託名山之不朽豈容苦海以兼收如藻者結<lb/>
約無奇崎嶔可笑既師友琢磨之晚仍憂傷憔悴之餘<lb/>
<pb n="KR4d0145_SBCK_023-5b"/>
頃嘗預于編摩中旋逢于汰斥一行作吏三折知醫居<lb/>
類委人心固未嘗忘起敢圖朽木時亦及夫向榮兹葢<lb/>
伏遇某官學無不通而髙明氣有所養而剛大侍言帝<lb/>
幄聖賢相得益彰退食家庭父子自為知己居老氏道<lb/>
家之室纂周書王㑹之篇畫野分州葢唐虞于斯為盛<lb/>
發凡起例宜游夏不能措辭何取孤生亦㕘能事敢不<lb/>
益求學涉無廢師承庶收下駟之長少捄東隅之失雖<lb/>
谷寒無黍惟暖律以能生然禽怯傷弓聞虚弦而亦下<lb/>
仰祈推轂無重向隅葢平生一飯以必酧豈厚徳千鈞<lb/>
<pb n="KR4d0145_SBCK_023-6a"/>
而不報<lb/>
　　除授謝舍人啟<lb/>
溢言借譽賜札疏榮白髪光隂不堪把玩青雲岐路尚<lb/>
許追㕘竊以人各有心同牀弗察生不並世舉頸相望<lb/>
故南北海無風馬之遼而東西山有洛鐘之應伏念距<lb/>
門墻二千里伏田里三十年初無半面之新猥玷一言<lb/>
之重方起此生未識魯山之嘆忽有今日得御李君之<lb/>
榮凡此夤緣實出僥倖兹葢伏遇某官召鳯閣鸞臺之<lb/>
彦紬石室金匱之書鋪張大典而資筆削之公蒐攬闕<lb/>
<pb n="KR4d0145_SBCK_023-6b"/>
文以定襃貶之實若曰下茂陵求遺藁于身後孰如訪<lb/>
濟南誦逸書于生前乃俾髦期亦承人乏無能為也豈<lb/>
堪備黄髪老之詢或有取焉庶幾感白頭翁之夢<lb/>
　　又<lb/>
剡奏陳情誤恩疏寵名標帝所上廣寒修月之宫路入<lb/>
神山遊列冦御風之圃遂僥一時之幸併叨三錫之榮<lb/>
伏念惷迂而動成悔尤畸窮而少所諧遇自謂投閒置<lb/>
散無所用心獨有挾策讀書庶幾求志擁鼻賡洛生之<lb/>
詠掉頭歌梁父之吟固未嘗感嗟怨懟賦南山種豆之<lb/>
<pb n="KR4d0145_SBCK_023-7a"/>
詩秖自傷流離困窮琢元都訪桃之句不圖過聴乃遇<lb/>
知音雖門地極風馬之殊而聲氣有霜鐘之感游談借<lb/>
重華衮垂襃青蒿倚長松本自非其偶豚蹄祝甌寠何<lb/>
所欲之奢伏遇某官古學淵源探六經之藴髙詞雅奥<lb/>
起八代之衰重講肆之席而辯若風生脱筆吏之腕而<lb/>
思如泉湧自惟孱陋最辱知憐溉枯朽于流潤之餘出<lb/>
閤室于容光之地圭璋借況蒲栁增華敢縁援手之仁<lb/>
自薦尺書之贄空有望塵之歎莫申擁篲之私其為悚<lb/>
慙莫既占叙<lb/>
<pb n="KR4d0145_SBCK_023-7b"/>
　　帥到任謝執政啟<lb/>
由散秩而啟專城三周嵗籥無㣲勞而叨易地四拜除<lb/>
書䝉記錄之不忘知生成之篤厚伏念滿盈小器衰朽<lb/>
餘生早懐許國之忠妄希前輩終乏適時之用可謂腐<lb/>
儒㑹中興修復于官儀許末路追㕘于人物中薦揚于<lb/>
清貫外徧歴于名藩顧饕榮已颯于二毛戒之在得願<lb/>
投老歸安于三徑樂以忘憂方擬上于囊封復改膺于<lb/>
閫寄兹葢伏遇某官兩儀間氣百世真儒人甘傅説之<lb/>
鹽梅莫知所作天與仲尼之日月孰得而踰輔成厯數<lb/>
<pb n="KR4d0145_SBCK_023-8a"/>
以方閒立盡功名而未老俯憐孤跡嘗近清光每因泚<lb/>
筆之餘靡惜分符之選第南除之大府連北固之通津<lb/>
以地為雄于今為重宜英豪之是任豈緜薄之能勝大<lb/>
懼疾顛仰煩嚴譴敢不銘藏埏埴鞭䇿罷癃國家之號<lb/>
令文章既聞耳矣州縣之簿書期㑹願盡心焉<lb/>
　　帥到任謝大漕啟<lb/>
河山連絡古稱督府之雄民物浩穰今實名臣之寄揆<lb/>
材非稱冒寵若驚恭惟某官儒服先知相門英胄獨倚<lb/>
公忠而報國不投機㑹以幸功間調王師特分使領議<lb/>
<pb n="KR4d0145_SBCK_023-8b"/>
論可畏共觀文正之餘風備禦有經多出廷安之故事<lb/>
雅推高義益受上知暫糺吏于西曹復理財于東部洗<lb/>
深文之苛極悉附寛條起疲俗以惠和坐成樂國猥惟<lb/>
朽質獲託巨庥敢不勉激吏能奉行詔㫖追洙泗聖人<lb/>
之化盡革侵蟊師武宣循吏之風少移忠厚過此以往<lb/>
未知所裁<lb/>
　　帥到任謝左丞啟<lb/>
祇膺宸檢謬當方伯連帥之權趣引郡章獲繼鉅徳元<lb/>
勲之後荷恩實重揣分增榮伏念文不輩于時流學僅<lb/>
<pb n="KR4d0145_SBCK_023-9a"/>
傳于家法幸縁親擢稍躐常塗方幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>徧庠序之時五<lb/>
冒師儒之寄暨朝廷興禮樂之際三居緜蕝之官雖事<lb/>
功無毫髪之㣲而議論有金石之固豈宜乘隙遂爾易<lb/>
心中縁背馳乆因外補蕭望之各從所好晉荀息不食<lb/>
其言嵗籥七更詎肯僥求于内舉國門三過何階入覲<lb/>
于中宸惟兹大邦夙號樂土猥常出刺深愧食浮伐柯<lb/>
在前既仰成于舊政鄰輝不逺又獲借于餘光恭惟某<lb/>
官天庭寶臣海内詞伯險夷否泰在峻節以不踰進退<lb/>
行藏視古人而無愧方廟堂之闕位竚渙號以揚庭獨<lb/>
<pb n="KR4d0145_SBCK_023-9b"/>
專國柄之崇仰贊時雍之㑹重惟浮賤過荷奬知近緣<lb/>
假道以登門幸獲望塵而侍坐加籩豆之踐仍許造于<lb/>
後堂窺雲漢之章遂徧觀于崇宇雖大賢折節以下士<lb/>
而小已揣分以難酬感幸之深敷宣莫罄<lb/>
　　奉祠謝宰相啟<lb/>
乆宦塗之寥落倍費陶鎔邈祠宇之邃幽初勤香火叨<lb/>
餼廩于啼饑之日齒簪纓于訟過之餘喜不自勝慙無<lb/>
以喻伏念藻寖已迫桑榆之暮非惟驚蒲栁之秋念平<lb/>
日之所遭咸其自取收衆人之共棄獨賴并容每跋前<lb/>
<pb n="KR4d0145_SBCK_023-10a"/>
㚄後之自憐荷右挈左提之曲盡頃棲異縣擢預佐州<lb/>
望恩門而知歸顧官曹而無補漫謗讒之四起繼抨彈<lb/>
之上聞蕞爾一身寧甘百謫亡中流之維楫墜矣何言<lb/>
索大寒之衣裘悔焉已晚回陽春之浩蕩藉白日之輝<lb/>
光非我公加意憐之顧此生自分已矣四稔于此一飯<lb/>
不忘無路酬恩蛇雀之心猶在全家待哺糟糠之腹未<lb/>
充仰首一鳴求哀再造惟奉祠之舊制本均勞之異恩<lb/>
顧惟今日臨政之清明非若異時權宜而猥受飢寒所<lb/>
迫揣賤分敢有謁焉罪戾尚多將何修可以稱此豫切<lb/>
<pb n="KR4d0145_SBCK_023-10b"/>
負空餐之愧惟知銜洪造之私此蓋伏遇某官道濟人<lb/>
寰勲隆帝室唐虞致主垂萬世無疆之基子弟視民均<lb/>
一人有慶之澤凡今旂常之所紀皆昔簡策之未聞當<lb/>
宁何為垂拱視天民之阜寰區自幸須臾觀徳化之成<lb/>
有如至愚曾不遐棄舂糧百里獨未敢順風而前飲酒<lb/>
滿堂不忍終向隅而泣賜以無功之食略其不赦之愆<lb/>
非但賦粟以代耕將使回心而嚮道恩深賜厚感極涕<lb/>
洟敢不戒多事而多言誓寡尤而寡悔黄巻青箱以理<lb/>
平生之業瓊圅雲笈以收方外之書益觀蘧伯玉四十<lb/>
<pb n="KR4d0145_SBCK_023-11a"/>
九年之非仰贊廣成子千二百嵗之壽徐君解季札之<lb/>
劒寧負初期象罔得元水之珠深加自勉<lb/>
　　徽州到任謝丞相啟<lb/>
誤膺明詔擢領偏城地接行朝葢今日股肱之郡世聯<lb/>
編籍乃平生父母之邦起廢恩深叨榮媿甚伏念一從<lb/>
去國十見周星投迹異州誰復過門而問字疲精㫁簡<lb/>
徒知仰屋以著書敢圖三錫之餘仍假一麾之便遵塗<lb/>
挾日入境班春城郭重來疑千載去家之鶴交遊半在<lb/>
或一時同隊之魚退省惘然曷為臻此惟蟠木離奇之<lb/>
<pb n="KR4d0145_SBCK_023-11b"/>
成器由大鈞坱圠以無垠兹葢伏遇某官間世真儒中<lb/>
興名相坐籌帷幄收四方人物之英端委廟堂復萬里<lb/>
輿圖之舊俯憐衰朽乆事退藏爰力挽于江湖俾再臨<lb/>
于民社尋童子釣游之處雖就荒蕪望先人丘墓之墟<lb/>
已寛夢寐幸土思之稍慰宜民瘼之深求敢不專務拊<lb/>
循仰分憂顧褰帷問俗姑榮衣錦之歸上冡還家終冀<lb/>
揮金之樂<lb/>
　　解鎮江任謝執政啟<lb/>
抱虚求進常懼顛隮投老忘歸卒煩汰遣荷生成之不<lb/>
<pb n="KR4d0145_SBCK_023-12a"/>
替知愚戇之無他提㷀㷀溝壑之身出洶洶風波之地<lb/>
感深至骨涕泗交頤伏念藻涉世多難洿朝最乆心拳<lb/>
拳而雖在髪種種以奚為乍居穴散之中辱在記憐之<lb/>
數一辭家食四領州麾三年而勞力勞心一身而畏首<lb/>
畏尾屢懇還于印紱願歸老于丘園㑹孤根蕞爾以易<lb/>
搖方衆怒赫然而難犯瓶居井眉而牽徽纆理固難全<lb/>
鹿走山林而繫庖㕑心知不免䝉白日青天之照燭賜<lb/>
震風凌雨之帡幪雖知三至之無疑不使一擠而遽去<lb/>
既曲全于恩數仍盡削于刑書眷私無異于在廷抆拭<lb/>
<pb n="KR4d0145_SBCK_023-12b"/>
遂回于造物兹蓋伏遇某官應期輔世同徳享天陳豳<lb/>
公七月之詩已安宗社上郭令中書之攷方鎮華夷凡<lb/>
受知半面之間有䝉徳終身之後況叨簪槖常侍茵屏<lb/>
雖云晚進之衰蹤猶是中興之舊物特捐所廩使活其<lb/>
孥免指頂于人間使揚眉于物外一則仲父而二則仲<lb/>
父永託洪鈞知我春秋而罪我春秋尚全晚節<lb/>
　　為人謝薛昂大資啟<lb/>
小吏徒功曾靡萬分之補真儒過聴遽捐一字之襃懍<lb/>
莫測其所從榮殆堪于以老嘗謂士有流品時須統盟<lb/>
<pb n="KR4d0145_SBCK_023-13a"/>
故古者當至隆極治之朝則大臣任激濁揚清之事必<lb/>
徳足以是非臧否而勢足以軒輊重輕輿論是以為公<lb/>
後生因而獲進有如衆壑非溟海以焉歸譬若良材須<lb/>
國工而後用一言既立萬口可齊豈惟圖速化于當年<lb/>
將欲遺芳名于來世所以林宗于漢雖農夫墮甑以知<lb/>
名韓愈在唐或狂士攫金而附傳況今多士無愧昔時<lb/>
去來何計于鴈鳧用舍輒同于虎鼠儻輕覈實懼玷知<lb/>
人如某者章句腐儒江湖寒士雖苦心于一藝幾華髪<lb/>
于諸生晚得一官旁無寸援三年訓胄以穴見治<hi>聲平</hi>百<lb/>
<pb n="KR4d0145_SBCK_023-13b"/>
指累人其歸未得比代銅章之乏適逢晝錦之歸負弩<lb/>
矢以前驅望衮衣而羅拜熒煌盛事踸踔後塵初匪知<lb/>
名從何見識敢謂大鈞之無間顧于小物以克勤垂光<lb/>
蔀屋之中竄迹賢書之上偉哉數語㫁此平生豈老莊<lb/>
將異以爲同因而取阮抑海岱應無而或有遂以知徐<lb/>
以若推揚兹爲特達兹葢伏遇某官閣下學該治古功<lb/>
在生民孔子若聖與仁早冠升堂之列仲山既明且哲<lb/>
晩全補衮之身雖云釋位以卧家猶欲得人而報國何<lb/>
乃權衡之下有兹銖黍之差某敢不謹守官評力遵名<lb/>
<pb n="KR4d0145_SBCK_023-14a"/>
教雖山川之大須臾不廢于生成然燕雀之㣲顛沛敢<lb/>
忘于論報<lb/>
　　賀李綱右丞啟<lb/>
伏審躬被䇿書進居承弼精忠貫日正二儀傾側之中<lb/>
凜氣横秋揮萬騎笑談之頃國須賢立天為時生恭以<lb/>
某官厚徳鎮浮英材經逺得文武弛張之樞要獨運胸<lb/>
中明古今治亂之淵源不專紙上爰自踐揚之始每勤<lb/>
獻納之忠老成尚有于典刑天下想聞其風采昨屬殊<lb/>
鄰之擾上貽當宁之憂夕烽既徹于甘泉清蹕將遊于<lb/>
<pb n="KR4d0145_SBCK_023-14b"/>
汾水惟公夙夜與國存亡挺身六品之卑抗議九重之<lb/>
邃留家誓死鑱血書詞銷大變于胚胎轉危機于呼吸<lb/>
洎干戈之指闕援桴鼓以登陴義動三軍人皆奮死氣<lb/>
吞異類寇輒請盟身且九殞以一生國則崇朝而再造<lb/>
昔李晟子儀之功髙矣而未嘗定策張良謝安之謀至<lb/>
矣而初不臨戎永惟元勲夐絶前古既名高而衆媢乃<lb/>
讒就而身危士訟公冤亟舉幡而集闕下帝從民望令<lb/>
免胄以見國人洊經艱難益見奇偉方主上大明之今<lb/>
日實邦家希闊之昌期欲衆賢同建于事功非雅望孰<lb/>
<pb n="KR4d0145_SBCK_023-15a"/>
為之師表將萬世維持之是賴何一時康濟之足言藻<lb/>
乆託餘光欣聞盛事雖無縁進旅退旅陪賓客之後塵<lb/>
豈不能大書特書續山林之野史巖廊多暇嵗律方春<lb/>
願精寢餗之調用副華夷之望<lb/>
　　賀何㮚中書啟<lb/>
伏審誕布明綸延登碩輔方九五御圖之始惟二三同<lb/>
徳之求宜用人豪首陪國論恭以某官文傳正法氣蓋<lb/>
諸公淵雲鍾岷嶺之英千年不死晁董上漢廷之對四<lb/>
海無人處躬雖極于安恬遇事不忘于激烈昨屬鄙夫<lb/>
<pb n="KR4d0145_SBCK_023-15b"/>
之當國欲攘公器以欺天肆己豕心為民蠆尾舉世莫<lb/>
知于清議惟公力振于頽綱去莒僕之一而君子謂忠<lb/>
叱義府者三而朝廷有法既危言之劘上難直道以居<lb/>
中雖求養疾以卧漳未肯忘君而出晝遇坎則止善刀<lb/>
而藏逮真主之勃興思異人之間出乃副淵衷之佇亟<lb/>
賡元首之歌儒患非真用仲尼魯安得削國雖未定見<lb/>
王導晉復何憂行奉冊書進持魁柄將萬世維持之是<lb/>
賴何一時康濟之足言藻乆託餘光欣聞盛事昔風波<lb/>
所盪常跧車轍之尋常今霖雨既新首被筆端之膚寸<lb/>
<pb n="KR4d0145_SBCK_023-16a"/>
巖廊多暇嵗律將中願精寢餗之調用慰華夏之望<lb/>
　　賀翟汝文參政啟<lb/>
伏審光膺書贊入秉事樞廊廟自尊有老成之在位搢<lb/>
紳相語喜君子之得時恭以某官學通天人忠貫金石<lb/>
議論文章動臻乎意表死生禍福不入于胷中兒曹欣<lb/>
白日之清明學者愧介丘之邐迤帝知裴度寄天下之<lb/>
安危人望謝安卜國家之興替果陪光輔實允具瞻藻<lb/>
乆辱誤知欣聞休命屬守符之拘綴阻賓閣之進趨頌<lb/>
詠徒深敷陳罔既<lb/>
<pb n="KR4d0145_SBCK_023-16b"/>
　　賀范同參政啟<lb/>
伏審親頒睿藻登用儒英裔夷知帷幄之有人來世信<lb/>
詩書之益國詔除一出輿誦四馳恭惟某官才過萬人<lb/>
學闗百聖絺章繪句恥為儒者之空言正笏垂紳能㫁<lb/>
朝廷之大事乆積鈞衡之望徧儀臺閣之班國家倚定<lb/>
于規模天下想聞于風采玉堂視草詔令見王者之心<lb/>
石室援毫春秋書天子之事果居夾輔之地乆副具瞻<lb/>
之情行奉廷揚進專國秉藻在鎔伊始賀厦無階已祗<lb/>
役于遐陬徒馳神于崇仞炎歊尚熾調燮方新冀加慎<lb/>
<pb n="KR4d0145_SBCK_023-17a"/>
于節宣用上承于眷倚<lb/>
　　賀吳敏樞密啟<lb/>
伏審光膺冊命進陟樞庭謀若蓍龜投千載功名之㑹<lb/>
心如金石為兩朝社稷之臣當日月之繼明乘風雲而<lb/>
特起國須賢立天為時生恭以某官厚徳鎮浮英材經<lb/>
逺以天地浩然之氣潛養乎中于古今作者之文悉臻<lb/>
其表爰自踐揚之始每勤獻納之忠立朝未及于中年<lb/>
舉世咸推為舊徳昨屬殊鄰之擾上貽當宁之憂夕烽<lb/>
既徹于甘泉清蹕將游于汾水惟公夙夜與國存亡繇<lb/>
<pb n="KR4d0145_SBCK_023-17b"/>
傳從之周行決纂承之大計方獨處雷霆之下有難言<lb/>
父子之間雖黄屋非帝堯之心固宜及此然逆鱗在神<lb/>
龍之頷誰敢攖之非二三秘䇿之前陳使百萬精兵而<lb/>
奚益宜彼軍之喪氣知吾國之有人委曲請盟逡巡退<lb/>
舍九重根本得衛公賢于長城四海生靈㣲管仲吾其<lb/>
左衽巖廊多暇嵗律方春願精寢餗之調用副華夷之<lb/>
望<lb/>
　　賀韓蕭曹樞密啟<lb/>
伏審光膺詔冊進陟機廷既廟廊之得人知朝廷之能<lb/>
<pb n="KR4d0145_SBCK_023-18a"/>
國恭以某官清名藉甚雅望巍然四世五公門閥獨髙<lb/>
于天下十事九律計謀有補于國家徧揚清近之班深<lb/>
結聖神之眷徊翔滋乆僉屬實勞惟豪傑之士無待而<lb/>
興難稽經濟況公侯之家必復其始果被簡求藻早辱<lb/>
誤知欣聞休命屬拘攣于印紱阻趨造于門牆暑令清<lb/>
㣲政塗豐暇冀慎鼎茵之節永為宗社之休<lb/>
　　賀三帥加樞密啟<lb/>
伏審誕造明廷延登近弼運籌決勝乆分疆場之憂當<lb/>
軸處中遂正廟堂之位折衝雖舊注意惟新恭以某官<lb/>
<pb n="KR4d0145_SBCK_023-18b"/>
稟氣雄剛受材英特任心膂爪牙之寄積旂常鼎鼐之<lb/>
勲惟文武以兼資故君臣而黙契昨屬羽書之急親煩<lb/>
幕府之行軍容一陳士氣百倍殄萬里憑陵之冦安兩<lb/>
淮震擾之民累嵗賢良蟣蝨幾生于甲胄一朝醲賞貂<lb/>
蟬果出于兜鍪藻早託餘光欣聞異數偶朱轓之拘綴<lb/>
阻黄閣之進趨暑令方新政塗多暇冀慎寢饔之節用<lb/>
承旒扆之休<lb/>
　　賀鄧洵仁樞密啟<lb/>
伏審誕敷明命登用老成當朝廷閒暇之時正樞筦㢸<lb/>
<pb n="KR4d0145_SBCK_023-19a"/>
諧之任華夷震疊宗社安榮恭以某官心萃六經身兼<lb/>
數器周邦吉甫素兼文武之資漢室留侯宜受腹心之<lb/>
寄果復台躔之舊爰參宰柄之崇豈惟體貌之加新方<lb/>
賴精神之及逺不煩多算坐展壯猷藻乆託洪鈞欣聞<lb/>
異數屬逺方之持節阻多士之班庭天子守四夷姑借<lb/>
本兵之重人主論一相佇膺補衮之求<lb/>
　　賀毛察院啓<lb/>
伏審親奉詔除進居言責開衆正之路立太平之基結<lb/>
知方深有識相慶朝廷以數聞直聲爲盛治之世君子<lb/>
<pb n="KR4d0145_SBCK_023-19b"/>
以得行己志為光亨之時然下或依違而不能充上所<lb/>
求上或忌諱而不能窮下所學嵗月忽焉已至功烈如<lb/>
此其卑求一舉而兩全曠百年而幾見若處盡言之朝<lb/>
而㕘風憲之任當正色之地而得人材之英舉世所推<lb/>
非公誰可恭惟某官閣下性合天道材周世資經術自<lb/>
為名家文章不隨人後傑立千百輩上一時爭慕于風<lb/>
流漂泊十五年間萬口皆為之嘆息起自江湖之逺歸<lb/>
從鵷鷺之班廣廷纔望于清光即日立登于要路付柱<lb/>
後惠文之事觀胷中雲夢之奇葢嘗聞議論之崢嶸知<lb/>
<pb n="KR4d0145_SBCK_023-20a"/>
能究風俗之頽靡當令藜藿之不採無致玉石之俱焚<lb/>
張膽明目于數步之間収功立名于萬世之後雖行藏<lb/>
豈不在我恐彈擊非以處公行被襃嘉别躋禁近藻離<lb/>
羣甫爾聞問欣然知公道之得人雖懦夫而增氣春律<lb/>
晼晩臺綱靖深願為清望以自持當有神明之陰相<lb/>
　　賀宰相子狀元及第啟<lb/>
伏審令嗣親承聖問擢冠羣英朝廷欣貢舉之得人天<lb/>
下慶公台之有子臚傳一出輿誦交馳恭惟某官勲塞<lb/>
兩儀澤流百世惟聖徳神明之克相故英才似續以方<lb/>
<pb n="KR4d0145_SBCK_023-20b"/>
興赫門閭之光輝新江山之氣象三年而奉詔策固南<lb/>
宫進士之所同一舉而首儒科蓋東閣郎君之未有擅<lb/>
場屋敢言之氣入衣冠盛事之圖老成識面以爭先童<lb/>
稚祝身而願學雖迫于典故姑令王勃以居前然結此<lb/>
眷知行見魯公之拜後藻傳聞榜帖屬守麾符滄溟徒<lb/>
看于鵬摶大厦莫陪于燕賀暑風清淑機務優游願求<lb/>
有粹之和益茂象賢之慶<lb/>
　　代人賀王知院啟<lb/>
疏恩楓陛進位樞庭命幄惟新益重本兵之寄班聨增<lb/>
<pb n="KR4d0145_SBCK_023-21a"/>
峻實均論道之司凡在帡幪率深鼓舞竊以國家建東<lb/>
西之二府以斡旋于萬鈞帝王賴左右之一心必㕘稽<lb/>
于人望已清邉候尤謹兵韜惟君明而臣良乃吁咈都<lb/>
俞而無間惟才全而徳鉅乃弛張文武之皆宜竊仰祖<lb/>
宗之累朝悉用輔弼之元老葢惟一時樞密之寄允資<lb/>
名世經緯之才恭惟某官心契冕旒勲書彛鼎謀王體<lb/>
而㫁國論炳先見之蓍龜騰茂實而飛英聲凜後凋之<lb/>
松柏猷謀之嘉則入告于内社稷之利則知無不為徧<lb/>
歴清華偏承眷奬運籌借箸鳴鸞鳯于朝陽直筆正繩<lb/>
<pb n="KR4d0145_SBCK_023-21b"/>
屏豺狼于當路一徳咸有三命滋共時若巨川之攸濟<lb/>
民惟巖石之具瞻吉甫之憲萬邦兼資是賴周公之位<lb/>
冡宰爰立可期某么麽㣲生憂愁九死登門偶自于平<lb/>
昔受知時陪于衆人乆堊室之纒哀莫瞻履舄望衮衣<lb/>
而企踵冀睹雲天庶藉提攜之私少振衰㣲之緒燕雀<lb/>
之賀大厦良切此心鷦鷯之巢深林永棲巨庇<lb/>
　　代賀帥臣啟<lb/>
奉節造朝告嘉猷于九陛建牙開府揚清望于十連凡<lb/>
預庇庥率深慶躍某官稟粹和于天地攬秀氣于山川<lb/>
<pb n="KR4d0145_SBCK_023-22a"/>
得譽虞庠翰墨跨洛陽之秀射策漢殿聲名髙魯國之<lb/>
儒氣至大而至剛志益堅而益壯卓乎不可及巳道義<lb/>
獨貫于搢紳沛然孰能禦之風采自聞于蠻貊攷之朝<lb/>
野之論過乎簡冊所傳童稚猶知其姓名士子願升于<lb/>
堂室方天下以言為諱公獨力陳灾異之書逮朝廷多<lb/>
事之秋上亦允賴經綸之略葢所謂古大臣者豈若是<lb/>
小丈夫哉道合則從一洗朝端之氛翳聲同相應盡徠<lb/>
四海之英豪閉門著書者幾年降詔趣召者數輩比聞<lb/>
入覲于行闕諸當晉踐于宰司尚攬郡章出分閫寄遄<lb/>
<pb n="KR4d0145_SBCK_023-22b"/>
歸亟登于黄閣坐嘯寧乆于朱轓某自憐州縣之奔馳<lb/>
乆恨門闌之契闊一麾聊爾瓜期猶隔于三秋二頃蕭<lb/>
然匏繫坐踰于兩嵗道阻空懐于旌旆地寒願託于鈞<lb/>
陶惟嗣嵗之方興諒行春之多暇期益加于保衛庶上<lb/>
副于眷懐<lb/>
　　為劉正夫丞相攀違蔡太師啟<lb/>
比奉詔恩暫還鄉社妨賢曠貴驚嵗月之屢遷投老纒<lb/>
疴悵朝廷之逺去念託鈞陶之乆嘗㕘魁柄之餘遽此<lb/>
離羣潸然出涕得上先人之丘壠重歸故國之江山庶<lb/>
<pb n="KR4d0145_SBCK_023-23a"/>
自適于樵蘇因稍寛于藥餌尚賴調元之力不忘藏疾<lb/>
之仁退卧北牕敢戀平生之松菊預遊東閣誓收後效<lb/>
于桑榆<lb/>
　　為劉丞相攀違鄭居中相公啟<lb/>
比䝉優詔遂獲誠歸乆幸同寅仰託江河之潤遽嗟違<lb/>
徳益增蒲栁之衰尚希後福于仁賢獲解沈疴于衰老<lb/>
屬嬰藥餌阻逺門牆儻未泯于殘骸即再瞻于英衮<lb/>
　　為劉丞相攀違何執中太傅啟<lb/>
比奉優恩俯從誠請起衰蹤于既老萃寵數于將歸念<lb/>
<pb n="KR4d0145_SBCK_023-23b"/>
抱沈疴乆違英衮頃欣得謝葢師長者之風今悵叨榮<lb/>
復去散人之號尚賴至仁之寛疾暫令晚景以投閒徜<lb/>
徉泉石之間想像風雲之㑹行雖問舍敢乆駐于江湖<lb/>
力可造朝即再瞻于杖履<lb/>
浮溪集巻二十三<lb/>
<pb n="KR4d0145_SBCK_023-24a"/>
</p>
<p>
</p>
  </div>
</body>
</text>
</TEI>
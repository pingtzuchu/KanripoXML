<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐宋八大家文鈔原叙</head> <lb/>
    <p>
<pb n="KR4h0115_WYG_000-1a"/>
欽定四庫全書　　　　　集部八<lb/>
　唐宋八大家文鈔目錄　　總集類<lb/>
　　巻一<hi>昌黎一</hi>
　　　表狀<lb/>
　　巻二<hi>昌黎二</hi>
　　　書<lb/>
　　巻三<hi>昌黎三</hi>
　　　書<lb/>
<pb n="KR4h0115_WYG_000-1b"/>
　　巻四<hi>昌黎四</hi>
　　　書<lb/>
　　巻五<hi>昌黎五</hi>
　　　書啓狀<lb/>
　　巻六<hi>昌黎六</hi>
　　　序<lb/>
　　巻七<hi>昌黎七</hi>
　　　序<lb/>
<pb n="KR4h0115_WYG_000-2a"/>
　　巻八<hi>昌黎八</hi>
　　　記傳<lb/>
　　巻九<hi>昌黎九</hi>
　　　原論議<lb/>
　　巻十<hi>昌黎十</hi>
　　　辯解説頌雜著<lb/>
　　巻十一<hi>昌黎十一</hi>
　　　碑<lb/>
<pb n="KR4h0115_WYG_000-2b"/>
　　巻十二<hi>昌黎十二</hi>
　　　碑銘<lb/>
　　巻十三<hi>昌黎十三</hi>
　　　墓誌銘<lb/>
　　巻十四<hi>昌黎十四</hi>
　　　墓誌銘<lb/>
　　巻十五<hi>昌黎十五</hi>
　　　墓誌碣銘<lb/>
<pb n="KR4h0115_WYG_000-3a"/>
　　巻十六<hi>昌黎十六</hi>
　　　哀辭祭文行狀<lb/>
　　巻十七<hi>栁州一</hi>
　　　書<lb/>
　　巻十八<hi>栁州二</hi>
　　　書<lb/>
　　巻十九<hi>栁州三</hi>
　　　書<lb/>
<pb n="KR4h0115_WYG_000-3b"/>
　　巻二十<hi>栁州四</hi>
　　　書啓<lb/>
　　巻二十一<hi>栁州五</hi>
　　　序傳<lb/>
　　巻二十二<hi>栁州六</hi>
　　　記<lb/>
　　巻二十三<hi>栁州七</hi>
　　　記<lb/>
<pb n="KR4h0115_WYG_000-4a"/>
　　巻二十四<hi>栁州八</hi>
　　　論議辯<lb/>
　　巻二十五<hi>栁州九</hi>
　　　説贊雜著<lb/>
　　巻二十六<hi>栁州十</hi>
　　　雜著<lb/>
　　巻二十七<hi>栁州十一</hi>
　　　碑銘<lb/>
<pb n="KR4h0115_WYG_000-4b"/>
　　巻二十八<hi>栁州十二</hi>
　　　墓版碣誄表狀祭文<lb/>
　　巻二十九<hi>廬陵一</hi>
　　　上書<lb/>
　　巻三十<hi>廬陵二</hi>
　　　書疏劄子<lb/>
　　巻三十一<hi>廬陵三</hi>
　　　劄子<lb/>
<pb n="KR4h0115_WYG_000-5a"/>
　　巻三十二<hi>廬陵四</hi>
　　　劄子<lb/>
　　巻三十三<hi>廬陵五</hi>
　　　劄子<lb/>
　　巻三十四<hi>廬陵六</hi>
　　　狀<lb/>
　　巻三十五<hi>廬陵七</hi>
　　　狀<lb/>
<pb n="KR4h0115_WYG_000-5b"/>
　　巻三十六<hi>廬陵八</hi>
　　　狀<lb/>
　　巻三十七<hi>廬陵九</hi>
　　　表啓<lb/>
　　巻三十八<hi>廬陵十</hi>
　　　書<lb/>
　　巻三十九<hi>廬陵十一</hi>
　　　書<lb/>
<pb n="KR4h0115_WYG_000-6a"/>
　　巻四十<hi>廬陵十二</hi>
　　　論<lb/>
　　巻四十一<hi>廬陵十三</hi>
　　　論<lb/>
　　巻四十二<hi>廬陵十四</hi>
　　　論<lb/>
　　巻四十三<hi>廬陵十五</hi>
　　　史論<lb/>
<pb n="KR4h0115_WYG_000-6b"/>
　　巻四十四<hi>廬陵十六</hi>
　　　史論<lb/>
　　巻四十五<hi>廬陵十七</hi>
　　　序<lb/>
　　巻四十六<hi>廬陵十八</hi>
　　　序<lb/>
　　巻四十七<hi>廬陵十九</hi>
　　　序傳<lb/>
<pb n="KR4h0115_WYG_000-7a"/>
　　巻四十八<hi>廬陵二十</hi>
　　　記<lb/>
　　巻四十九<hi>廬陵二十一</hi>
　　　記<lb/>
　　巻五十<hi>廬陵二十二</hi>
　　　碑銘<lb/>
　　巻五十一<hi>廬陵二十三</hi>
　　　碑銘<lb/>
<pb n="KR4h0115_WYG_000-7b"/>
　　巻五十二<hi>廬陵二十四</hi>
　　　墓誌銘<lb/>
　　巻五十三<hi>廬陵二十五</hi>
　　　墓誌銘<lb/>
　　巻五十四<hi>廬陵二十六</hi>
　　　墓誌銘<lb/>
　　巻五十五<hi>廬陵二十七</hi>
　　　墓誌銘<lb/>
<pb n="KR4h0115_WYG_000-8a"/>
　　巻五十六<hi>廬陵二十八</hi>
　　　墓誌銘<lb/>
　　巻五十七<hi>廬陵二十九</hi>
　　　墓誌銘<lb/>
　　巻五十八<hi>廬陵三十</hi>
　　　墓表<lb/>
　　巻五十九<hi>廬陵三十一</hi>
　　　祭文行狀<lb/>
<pb n="KR4h0115_WYG_000-8b"/>
　　巻六十<hi>廬陵三十二</hi>
　　　頌賦雜著<lb/>
　　巻六十一<hi>廬陵史鈔一</hi>
　　　本紀<lb/>
　　巻六十二<hi>廬陵史鈔二</hi>
　　　本紀<lb/>
　　巻六十三<hi>廬陵史鈔三</hi>
　　　家人傳<lb/>
<pb n="KR4h0115_WYG_000-9a"/>
　　巻六十四<hi>廬陵史鈔四</hi>
　　　梁臣傳<lb/>
　　巻六十五<hi>廬陵史鈔五</hi>
　　　唐臣傳<lb/>
　　巻六十六<hi>廬陵史鈔六</hi>
　　　唐臣傳<lb/>
　　巻六十七<hi>廬陵史鈔七</hi>
　　　唐臣傳<lb/>
<pb n="KR4h0115_WYG_000-9b"/>
　　巻六十八<hi>廬陵史鈔八</hi>
　　　唐晉周臣傳<lb/>
　　巻六十九<hi>廬陵史鈔九</hi>
　　　死節傳<lb/>
　　　死事傳<lb/>
　　巻七十<hi>廬陵史鈔十</hi>
　　　一行傳<lb/>
　　　唐六臣傳<lb/>
<pb n="KR4h0115_WYG_000-10a"/>
　　　義兒傳<lb/>
　　巻七十一<hi>廬陵史鈔十一</hi>
　　　伶官傳<lb/>
　　　宦者傳<lb/>
　　巻七十二<hi>廬陵史鈔十二</hi>
　　　雜傳<lb/>
　　巻七十三<hi>廬陵史鈔十三</hi>
　　　雜傳<lb/>
<pb n="KR4h0115_WYG_000-10b"/>
　　巻七十四<hi>廬陵史鈔十四</hi>
　　　雜傳<lb/>
　　巻七十五<hi>廬陵史鈔十五</hi>
　　　雜傳<lb/>
　　巻七十六<hi>廬陵史鈔十六</hi>
　　　雜傳<lb/>
　　巻七十七<hi>廬陵史鈔十七</hi>
　　　論<lb/>
<pb n="KR4h0115_WYG_000-11a"/>
　　巻七十八<hi>廬陵史鈔十八</hi>
　　　世家<lb/>
　　巻七十九<hi>廬陵史鈔十九</hi>
　　　世家<lb/>
　　巻八十<hi>廬陵史鈔二十</hi>
　　　四夷附錄<lb/>
　　卷八十一<hi>臨川一</hi>
　　　上書<lb/>
<pb n="KR4h0115_WYG_000-11b"/>
　　巻八十二<hi>臨川二</hi>
　　　劄子疏狀<lb/>
　　巻八十三<hi>臨川三</hi>
　　　表啓<lb/>
　　巻八十四<hi>臨川四</hi>
　　　書<lb/>
　　巻八十五<hi>臨川五</hi>
　　　書<lb/>
<pb n="KR4h0115_WYG_000-12a"/>
　　巻六十六<hi>臨川六</hi>
　　　序<lb/>
　　巻八十七<hi>臨川七</hi>
　　　記<lb/>
　　巻八十八<hi>臨川八</hi>
　　　記<lb/>
　　巻八十九<hi>臨川九</hi>
　　　論<lb/>
<pb n="KR4h0115_WYG_000-12b"/>
　　巻九十<hi>臨川十</hi>
　　　論原説解雜著<lb/>
　　巻九十一<hi>臨川十一</hi>
　　　碑狀<lb/>
　　巻九十二<hi>臨川十二</hi>
　　　墓誌銘<lb/>
　　巻九十三<hi>臨川十三</hi>
　　　墓誌銘<lb/>
<pb n="KR4h0115_WYG_000-13a"/>
　　巻九十四<hi>臨川十四</hi>
　　　墓誌銘<lb/>
　　巻九十五<hi>臨川十五</hi>
　　　墓誌銘<lb/>
　　巻九十六<hi>臨川十六</hi>
　　　墓表祭文<lb/>
　　巻九十七<hi>南豐一</hi>
　　　疏劄狀<lb/>
<pb n="KR4h0115_WYG_000-13b"/>
　　巻九十八<hi>南豐二</hi>
　　　書<lb/>
　　巻九十九<hi>南豐三</hi>
　　　書<lb/>
　　巻一百<hi>南豐四</hi>
　　　序<lb/>
　　巻一百一<hi>南豐五</hi>
　　　序<lb/>
<pb n="KR4h0115_WYG_000-14a"/>
　　巻一百二<hi>南豐六</hi>
　　　序<lb/>
　　巻一百三<hi>南豐七</hi>
　　　記<lb/>
　　巻一百四<hi>南豐八</hi>
　　　記<lb/>
　　巻一百五<hi>南豐九</hi>
　　　記傳<lb/>
<pb n="KR4h0115_WYG_000-14b"/>
　　巻一百六<hi>南豐十</hi>
　　　論議雜著<lb/>
　　巻一百七<hi>老泉一</hi>
　　　書狀<lb/>
　　巻一百八<hi>老泉二</hi>
　　　書<lb/>
　　巻一百九<hi>老泉三</hi>
　　　書<lb/>
<pb n="KR4h0115_WYG_000-15a"/>
　　巻一百十<hi>老泉四</hi>
　　　論<lb/>
　　巻一百十一<hi>老泉五</hi>
　　　論<lb/>
　　巻一百十二<hi>老泉六</hi>
　　　論<lb/>
　　巻一百十三<hi>老泉七</hi>
　　　權書<lb/>
<pb n="KR4h0115_WYG_000-15b"/>
　　巻一百十四<hi>老泉八</hi>
　　　衡論<lb/>
　　巻一百十五<hi>老泉九</hi>
　　　衡論<lb/>
　　巻一百十六<hi>老泉十</hi>
　　　記説引序<lb/>
　　巻一百十七<hi>東坡一</hi>
　　　制䇿<lb/>
<pb n="KR4h0115_WYG_000-16a"/>
　　巻一百十八<hi>東坡二</hi>
　　　上書<lb/>
　　巻一百十九<hi>東坡三</hi>
　　　上書<lb/>
　　巻一百二十<hi>東坡四</hi>
　　　劄子<lb/>
　　巻一百二十一<hi>東坡五</hi>
　　　劄子<lb/>
<pb n="KR4h0115_WYG_000-16b"/>
　　巻一百二十二<hi>東坡六</hi>
　　　狀<lb/>
　　巻一百二十三<hi>東坡七</hi>
　　　狀<lb/>
　　巻一百二十四<hi>東坡八</hi>
　　　表啓<lb/>
　　巻一百二十五<hi>東坡九</hi>
　　　書<lb/>
<pb n="KR4h0115_WYG_000-17a"/>
　　巻一百二十六<hi>東坡十</hi>
　　　書<lb/>
　　巻一百二十七<hi>東坡十一</hi>
　　　論<lb/>
　　巻一百二十八<hi>東坡十二</hi>
　　　論<lb/>
　　巻一百二十九<hi>東坡十三</hi>
　　　論<lb/>
<pb n="KR4h0115_WYG_000-17b"/>
　　巻一百三十<hi>東坡十四</hi>
　　　論<lb/>
　　巻一百三十一<hi>東坡十五</hi>
　　　論<lb/>
　　巻一百三十二<hi>東坡十六</hi>
　　　論<lb/>
　　巻一百三十三<hi>東坡十七</hi>
　　　試論<lb/>
<pb n="KR4h0115_WYG_000-18a"/>
　　巻一百三十四<hi>東坡十八</hi>
　　　論解<lb/>
　　巻一百三十五<hi>東坡十九</hi>
　　　䇿<lb/>
　　巻一百三十六<hi>東坡二十</hi>
　　　䇿<lb/>
　　巻一百三十七<hi>東坡二十一</hi>
　　　䇿<lb/>
<pb n="KR4h0115_WYG_000-18b"/>
　　巻一百三十八<hi>東坡二十二</hi>
　　　䇿<lb/>
　　巻一百三十九<hi>東坡二十三</hi>
　　　序傳<lb/>
　　巻一百四十<hi>東坡二十四</hi>
　　　記<lb/>
　　巻一百四十一<hi>東坡二十五</hi>
　　　記<lb/>
<pb n="KR4h0115_WYG_000-19a"/>
　　巻一百四十二<hi>東坡二十六</hi>
　　　碑<lb/>
　　巻一百四十三<hi>東坡二十七</hi>
　　　銘贊頌<lb/>
　　巻一百四十四<hi>東坡二十八</hi>
　　　説賦祭文雜著<lb/>
　　巻一百四十五<hi>潁濵一</hi>
　　　上書<lb/>
<pb n="KR4h0115_WYG_000-19b"/>
　　巻一百四十六<hi>潁濵二</hi>
　　　上書劄子<lb/>
　　巻一百四十七<hi>潁濵三</hi>
　　　劄子<lb/>
　　巻一百四十八<hi>潁濵四</hi>
　　　狀<lb/>
　　巻一百四十九<hi>潁濵五</hi>
　　　書啓<lb/>
<pb n="KR4h0115_WYG_000-20a"/>
　　巻一百五十<hi>潁濵六</hi>
　　　論<lb/>
　　巻一百五十一<hi>潁濵七</hi>
　　　論<lb/>
　　巻一百五十二<hi>潁濵八</hi>
　　　厯代論<lb/>
　　巻一百五十三<hi>潁濵九</hi>
　　　厯代論<lb/>
<pb n="KR4h0115_WYG_000-20b"/>
　　巻一百五十四<hi>潁濵十</hi>
　　　厯代論<lb/>
　　巻一百五十五<hi>潁濵十一</hi>
　　　古史論<lb/>
　　巻一百五十六<hi>潁濵十二</hi>
　　　論<lb/>
　　巻一百五十七<hi>潁濵十三</hi>
　　　䇿<lb/>
<pb n="KR4h0115_WYG_000-21a"/>
　　巻一百五十八<hi>潁濵十四</hi>
　　　䇿<lb/>
　　巻一百五十九<hi>潁濵十五</hi>
　　　䇿<lb/>
　　巻一百六十<hi>潁濵十六</hi>
　　　䇿<lb/>
　　巻一百六十一<hi>潁濵十七</hi>
　　　䇿<lb/>
<pb n="KR4h0115_WYG_000-21b"/>
　　巻一百六十二<hi>潁濵十八</hi>
　　　序引傳<lb/>
　　巻一百六十三<hi>潁濵十九</hi>
　　　記<lb/>
　　巻一百六十四<hi>潁濵二十</hi>
　　　説贊辭賦祭文雜著<lb/>
　　　　<hi>臣</hi>等謹案唐宋八大家文鈔一百六十四巻<lb/>
　　　　明茅坤編坤有徐海本末已著録世傳唐宋<lb/>
<pb n="KR4h0115_WYG_000-22a"/>
　　　　八家之目肇始于是集考明初朱右已採録<lb/>
　　　　韓栁歐陽曽王三蘇之作為八先生文集坤<lb/>
　　　　盖有所本也然右書今不存惟坤此集為世<lb/>
　　　　所傳習凡韓愈文十六巻栁宗元文十二巻<lb/>
　　　　歐陽修文三十二巻附五代史抄二十巻王<lb/>
　　　　安石文十六巻曽鞏文十巻蘇洵文十巻蘇<lb/>
　　　　軾文二十八巻蘇轍文二十巻每家各為之<lb/>
　　　　引説者謂其書本出唐順之坤據其稿本刋<lb/>
<pb n="KR4h0115_WYG_000-22b"/>
　　　　板以行攘為已作如郭象之於向秀然坤所<lb/>
　　　　作序例明言以順之及王慎中評語標入實<lb/>
　　　　未諱所自來則稱為盗襲者誣矣其書初刋<lb/>
　　　　于杭州歳乆漫漶萬厯中坤之孫著復為訂<lb/>
　　　　正重刋始以坤所批五代史附入歐文之後<lb/>
　　　　今所行者皆著重訂本也自李夢陽空同集<lb/>
　　　　出以字句摹秦漢而秦漢為窠臼自坤白華<lb/>
　　　　樓稿出以機調摹唐宋而唐宋又為窠臼故<lb/>
<pb n="KR4h0115_WYG_000-23a"/>
　　　　坤嘗以書與唐順之論文順之復書有尚以<lb/>
　　　　眉髪相山川而未以精神相山川之語又謂<lb/>
　　　　繩墨布置竒正轉摺雖有專門師法至于中<lb/>
　　　　間一叚精神命脉則非具今古隻眼者不足<lb/>
　　　　與此云云盖頗不以能為古文許之今觀是<lb/>
　　　　集大抵亦為舉業而設其所評論疏舛尤不<lb/>
　　　　可枚舉黃宗羲南雷文定有荅張自烈書謂<lb/>
　　　　其韓文内孔司勲誌不曉句讀貞曜先生誌<lb/>
<pb n="KR4h0115_WYG_000-23b"/>
　　　　所云來吊韓氏謂不知何人栁文内與顧十<lb/>
　　　　郎書悮疑十郎為宗元座主歐文内薛簡肅<lb/>
　　　　舉進士第一讓王嚴疑其何以得讓又以張<lb/>
　　　　谷墓表遷員外郎知陽武縣為當時特重令<lb/>
　　　　職孫之翰誌學究出身進士及第為再舉進<lb/>
　　　　士皆不明宋制而妄為之説又謂其圈㸃批<lb/>
　　　　抹亦多不得要領而詆為小小結果皆切中<lb/>
　　　　其病然八家集浩博學者徧讀為難書肆選<lb/>
<pb n="KR4h0115_WYG_000-24a"/>
　　　　本又漏畧過甚坤所選録尚得煩簡之中集<lb/>
　　　　中評語雖所見未深而亦足為初學之門徑<lb/>
　　　　一二百年以來家弦户誦固亦有由矣乾隆<lb/>
　　　　四十四年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4h0115_WYG_000-25a"/>
欽定四庫全書<lb/>
　唐宋八大家文鈔原叙<lb/>
孔子之繫易曰其㫖逺其辭文斯固所以教天下後世為文<lb/>
者之至也然而及門之士顔淵子貢以下並齊魯間之秀傑<lb/>
也或云身通六藝者七十餘人文學之科並不得與而所屬<lb/>
者僅子遊子夏兩人焉何哉盖天生賢哲各有獨稟譬則泉<lb/>
之温火之寒石之結緑金之指南人於其間以獨禀之氣而<lb/>
又必為之專一以致其至伶倫之於音禆竈之於占養由基<lb/>
<pb n="KR4h0115_WYG_000-25b"/>
之於射造父之於御扁鵲之於醫遼之於九秋之於奕彼皆<lb/>
以天縱之智加之以專一之學而獨得其解斯固以之擅<lb/>
當時而名後世而非他所得而相雄者孔子没而游夏輩<lb/>
各以其學授之諸侯之國已而散逸不傳而秦人燔經坑<lb/>
學士而六藝之㫖幾輟矣漢興招亡經求學士而鼂錯賈<lb/>
誼董仲舒司馬遷劉向揚雄班固輩始乃稍稍出而西京<lb/>
之文號為爾雅崔蔡以下非不矯然龍驤也然六藝之㫖<lb/>
漸流失魏晉宋齊梁陳隋唐之間文日以靡氣日以弱强<lb/>
<pb n="KR4h0115_WYG_000-26a"/>
弩之末且不及魯縞矣而况於穿札乎昌黎韓愈首出<lb/>
而振之柳柳州又從而和之於是始知非六經不以讀<lb/>
非先秦兩漢之書不以觀其所著書論敘記碑銘頌辯<lb/>
諸什故多所獨開門户然大較並尋六藝之遺略相上<lb/>
下而羽翼之者貞元以後唐且中墜沿及五代兵戈之<lb/>
際天下寥寥矣宋興百年文運天啟於是歐陽公修從<lb/>
隋州故家覆瓿中偶得韓愈書手讀而好之而天下之<lb/>
士始知通經博古為高而一時文人學士彬彬然附離<lb/>
<pb n="KR4h0115_WYG_000-26b"/>
而起蘇氏父子兄弟及曽鞏王安石之徒其間材㫖小<lb/>
大音響緩亟雖屬不同而要之於孔子所刪六藝之遺<lb/>
則共為家習而户眇之者也由今觀之譬則世之走騕<lb/>
褭騏驥於千里之間而中及二百里三百里而輟者有<lb/>
之矣謂塗之薊而轅之粤則非也世之操觚者徃徃謂<lb/>
文章與時相髙下而唐以後且薄不足為噫抑不知文<lb/>
特以道相盛衰時非所論也其間工不工則又係乎斯<lb/>
人者之稟與其専一之致否何如耳如所云則必太羮<lb/>
<pb n="KR4h0115_WYG_000-27a"/>
𤣥酒之尚茅茨土簋之陳而三代而下明堂玉帶雲罍<lb/>
犧樽之設皆駢枝也已孔子之所謂其㫖逺即不詭於<lb/>
道也其辭文即道之燦然若象緯者之曲而布也斯固<lb/>
庖犧以來人文不易之統也而豈世之云乎哉我明𢎞<lb/>
治正徳間李夢陽崛起北地豪雋輻輳已振詩聲復掲<lb/>
文軌而曰吾左吾史與漢矣已而又曰吾黄初建安矣<lb/>
以予觀之特所謂詞林之雄耳其於古六藝之遺豈不<lb/>
湛滛滌濫而互相剽裂己乎予於是手掇韓公愈桞公<lb/>
<pb n="KR4h0115_WYG_000-27b"/>
宗元歐陽公修蘇公洵軾轍曽公鞏王公安石之文而<lb/>
稍為批評之以為操觚者之劵題之曰八大家文鈔家<lb/>
各有引條疏如左嗟乎之八君子者不敢遽謂盡得古<lb/>
六藝之㫖而予所批評亦不敢自以得八君子者之深<lb/>
要之大義所掲指次㸃綴或於道不相盭己謹書之以<lb/>
質世之知我者時萬厯已卯仲春歸安鹿門茅坤撰<lb/>
<pb n="KR4h0115_WYG_000-28a"/>
　唐宋八大家文鈔論例<lb/>
世之論韓文者共首稱碑誌予獨以韓公碑誌多竒崛<lb/>
險譎不得史漢序事法故於風神處或少遒逸予間亦<lb/>
鐫記其旁至於歐陽公碑誌之文可謂獨得史遷之髓<lb/>
矣王荆公則又别出一調當細繹之序記書則韓公崛<lb/>
起門户矣而論䇿以下當屬之蘇氏父子兄弟四六文<lb/>
字予初不欲録然歐陽公之婉麗蘇子瞻之悲慨王荆<lb/>
公之深刺於君臣上下之間似有感動處故録而存之<lb/>
<pb n="KR4h0115_WYG_000-28b"/>
予覽子厚之文其議論處多鑱畫其紀山水處多幽邃<lb/>
夷曠至於墓誌碑碣其為御史及禮部員外時所作多<lb/>
沿六朝之遺予不録録其貶永州司馬以後稍屬雋永<lb/>
者凡若干首以見其風概云然不如昌黎多矣<lb/>
宋諸賢敘事當以歐陽公為最何者以其調自史遷出<lb/>
一切結搆裁翦有法而中多感慨俊逸處予故往往心<lb/>
醉曽之大㫖近劉向然逸調少矣王之結搆裁翦極多<lb/>
鑱洗苦心處往往矜而嚴潔而則然較之曽特屬伯仲<lb/>
<pb n="KR4h0115_WYG_000-29a"/>
須讓歐一格至於蘇氏兄弟大畧兩公者文才疎爽豪<lb/>
蕩處多而結構裁翦四字非其所長諸神道碑多者八<lb/>
九千言少者亦不下四五千言所當詳畧斂散處殊不<lb/>
得史體何者鶴頸不得不長鳬頸不得不短兩公於䇿<lb/>
論千年以來絶調矣故於此或殺一格亦天限之也<lb/>
予覽歐蘇二家論不同歐次情事甚曲故其論多確而<lb/>
不嫌於複蘇氏兄弟則本戰國䇿縱横以來之㫖而為<lb/>
文故其論直而鬯而多疎逸遒宕之勢歐則譬引江河<lb/>
<pb n="KR4h0115_WYG_000-29b"/>
之水而穿林麓灌畎澮若蘇氏兄弟則譬之引江河之<lb/>
水而一瀉千里湍者縈逝者注杳不知其所止者已語<lb/>
曰同工而異曲學者須自得之<lb/>
蘇明允易詩書禮樂論未免雜之以曲見特其文遒勁<lb/>
子瞻大悲閣等記及贊羅漢等文似狃於佛氏之言然<lb/>
亦以其見解超朗其間又有文㫖不遠稍近舉子業者<lb/>
故並録之<lb/>
曽南豐之文大較本經術祖劉向其湛深之思嚴宻之<lb/>
<pb n="KR4h0115_WYG_000-30a"/>
法自足以與古作者相雄長而其光燄或不外爍也故<lb/>
於當時稍為蘇氏兄弟所掩獨朱晦菴亟稱之厯數百<lb/>
年而近年王道思始知讀而酷好之如渴者之飲金莖<lb/>
露也<lb/>
予嘗有文評曰屈宋以來渾渾噩噩如長川大谷探之<lb/>
不窮攬之不竭藴藉百家包括萬代者司馬子長之文<lb/>
也閎深典雅西京之中獨冠儒宗者劉向之文也斟酌<lb/>
經緯上摹子長下採劉向父子勒成一家之言者班固<lb/>
<pb n="KR4h0115_WYG_000-30b"/>
也吞吐騁頓若千里之駒而走赤電鞭疾風常者山立<lb/>
怪者霆擊韓愈之文也巉巖崱屴若游峻壑削壁而谷<lb/>
風凄雨四至者柳宗元之文也遒麗逸宕若携美人宴<lb/>
遊東山而風流文物照耀江左者歐陽子之文也行乎<lb/>
其所當行止乎其所不得不止浩浩洋洋赴千里之河<lb/>
而注之海者蘇長公也嗚呼七君子者可謂聖於文矣<lb/>
其餘若賈董相如揚雄諸君子可謂才問炳然西京矣<lb/>
而非其至者曽鞏王安石蘇洵轍至矣鞏尤為折衷於<lb/>
<pb n="KR4h0115_WYG_000-31a"/>
大道而不失其正然其才或疲薾而不能副焉吾聊次<lb/>
之如左俟知音者賞之<lb/>
八大家而下予於本朝獨愛王文成公論學諸書及記<lb/>
學記尊經閣等文程朱所欲為而不能者江西辭爵及<lb/>
撫田州等疏唐陸宣公宋李忠定公所不逮也即如浰<lb/>
頭桶岡軍功等疏條次兵情如指諸掌况其設伏出竒<lb/>
後先本未多合兵法人特以其稍屬矜功而往往口訾<lb/>
之耳嗟乎公固百世殊絶人物區區文章之工與否所<lb/>
<pb n="KR4h0115_WYG_000-31b"/>
不暇論予特附揭於此以見我本朝一代之人豪而後<lb/>
世之品文者當自有定議云<lb/>
<pb n="KR4h0115_WYG_000-32a"/>
欽定四庫全書<lb/>
　唐宋八大家文鈔<lb/>
　　昌黎文鈔引<lb/>
魏晉以後宋齊梁陳迄于隋唐之際孔子六藝之遺不<lb/>
絶如帶矣昌黎韓退之崛起徳憲之間泝孟軻荀卿賈<lb/>
誼晁錯董仲舒司馬遷劉向揚雄及班掾父子之㫖而<lb/>
揣摩之於是時譽者半毁者半獨柳宗元李翺皇甫湜<lb/>
孟郊二三輩相與遊從深知而篤好之耳何則於舉世<lb/>
<pb n="KR4h0115_WYG_000-32b"/>
聾瞶中而欲獨以黄鍾大吕鏗鍧其間甚矣其難也又<lb/>
三百年而歐陽公修蘇公軾輩相繼出始表章之而天<lb/>
下之文復趨於古嗟乎隋唐之文其患在靡而弱而退<lb/>
之之出而振之固已難矣廼若近代之文其患在勦而<lb/>
膺有志者茍欲出而振之而其為力也不尤戞戞乎其<lb/>
難矣哉要之必本乎道而按古六藝者之遺斯之謂右<lb/>
作者之㫖云爾予故於漢西京而下八代之衰不及一<lb/>
人也首揭昌黎韓文公愈録其表狀九首書啟狀四十<lb/>
<pb n="KR4h0115_WYG_000-33a"/>
六首序三十三首記傳十二首原論議十首辯解説頌<lb/>
雜著二十二首碑及墓誌碣銘五十二首哀詞祭文行<lb/>
狀八首釐為十六巻昌黎之竒於碑誌尤為巉削予竊<lb/>
疑其於太史遷之㫖或屬一間以其盛氣搯抉幅尺峻<lb/>
而韻折少也書記序辯解及他雜著公所獨倡門户譬<lb/>
則達摩西來獨開禪宗矣歸安鹿門茅坤題<lb/>
<pb n="KR4h0115_WYG_000-34a"/>
昌黎本傳<lb/>
韓愈字退之鄧州南陽人七世祖茂有功於後魏封安<lb/>
定王父仲卿為武昌令有美政既去縣人刻石頌徳終<lb/>
秘書郎愈生三嵗而孤隨伯兄㑹貶官嶺表㑹卒嫂鄭<lb/>
鞠之愈自知讀書日記數千百言比長盡能通六經百<lb/>
家學擢進士第㑹董晉為宣武節度使表署觀察推官<lb/>
晉卒愈從䘮出不四日汴軍亂乃去依武寧節度使張<lb/>
建封建封辟府推官操行堅正鯁言無所忌調四門博<lb/>
<pb n="KR4h0115_WYG_000-34b"/>
士遷監察御史上疏極論宫市徳宗怒貶陽山令有愛<lb/>
在民民生子多以其姓字之改江陵法曹參軍元和初<lb/>
權知國子博士分司東都三嵗為真改都官員外郎即<lb/>
拜河南令還遷職方員外郎華隂令柳澗有辠前刺史<lb/>
劾之未報而刺史罷澗諷百姓遮索軍頓役直後刺史<lb/>
惡之按其獄貶澗房州司馬愈過華以為刺史隂相黨<lb/>
上疏治之既御史覆問得澗贓再貶封溪尉愈坐是復<lb/>
為博士既才高數黜官又下遷乃作進學解以自諭執<lb/>
<pb n="KR4h0115_WYG_000-35a"/>
政覽之竒其才改比部郎中史館修撰轉考功知制誥<lb/>
進中書舍人初憲宗將平蔡命御史中丞裴度使諸軍<lb/>
按視及還具言賊可滅與宰相議不合愈亦奏言淮西<lb/>
連年侵掠得不償費其敗可立而待然未可知者在陛<lb/>
下斷與不斷耳執政不喜㑹有人詆愈在江陵時為裴<lb/>
均所厚均子鍔素無狀愈為文章字命鍔謗語囂暴由<lb/>
是改太子右庶子及度以宰相節度彰義軍宣慰淮西<lb/>
奏愈行軍司馬愈請乘遽先入汴説韓𢎞使協力元濟<lb/>
<pb n="KR4h0115_WYG_000-35b"/>
平遷刑部侍郎憲宗遣使者往鳯翔迎佛骨入禁中三<lb/>
日乃送佛祠王公士庶奔走膜唄至為夷法灼體膚委<lb/>
珍貝騰沓係路愈聞惡之乃上表極諫帝大怒持示宰<lb/>
相將抵以死裴度崔羣曰愈言訐牾罪之誠宜然非内<lb/>
懷至忠安能及此願少寛假以來諫爭帝曰愈言我奉<lb/>
佛太過猶可容至謂東漢奉佛以後天子咸夭促言何<lb/>
乖剌耶愈人臣狂妄敢爾固不可赦於是中外駭懼雖<lb/>
戚里諸貴亦為愈言乃貶潮州刺史既至潮以表哀謝<lb/>
<pb n="KR4h0115_WYG_000-36a"/>
帝頗感悔欲復用之持示宰相曰愈前所論是大愛朕<lb/>
然不當言天子事佛乃年促耳皇甫鎛素忌愈直即奏<lb/>
言愈終狂疏可且内移乃改袁州刺史初愈至潮問民<lb/>
疾苦皆曰惡溪有鱷魚食民畜産且盡民以是窮數日<lb/>
愈自往視令其屬秦濟以一羊一豕投溪水而祝之是<lb/>
夕暴風震電起谿中數日水盡涸西徙六十里自是潮<lb/>
無鱷魚患袁人以男女為𨽻過期不贖則沒入之愈至<lb/>
悉計庸得贖所沒歸之父母七百餘人因與約禁其為<lb/>
<pb n="KR4h0115_WYG_000-36b"/>
𨽻召拜國子祭酒轉兵部侍郎鎮州亂殺田𢎞正而立<lb/>
王廷湊詔愈宣撫既行衆皆危之元稹言韓愈可惜穆<lb/>
宗亦悔詔愈度事從宜無必入愈曰安有受君命而滯<lb/>
留自顧遂疾驅入廷湊嚴兵迓之甲士陳庭既坐廷湊<lb/>
曰所以紛紛者乃此士卒也愈大聲曰天子以公為有<lb/>
將帥材故賜以節豈意同賊反耶語未終士前奮曰先<lb/>
太師為國擊朱滔血衣猶在此軍何負朝廷乃以為賊<lb/>
乎愈曰以為爾不記先太師也若猶記之固善且為逆<lb/>
<pb n="KR4h0115_WYG_000-37a"/>
與順利害不能遠引古事但以天寳來禍福為爾等明<lb/>
之安禄山史思明李希烈梁崇義朱滔朱泚呉元濟李<lb/>
思道有若子若孫在乎亦有居官者乎衆曰無愈曰田<lb/>
公以魏博六州歸朝廷官中書令父子受旗節劉悟李<lb/>
祐皆大鎮此爾軍所共聞也衆曰𢎞正刻故此軍不安<lb/>
愈曰然爾曹害田公又殘其家矣復何道衆乃讙曰侍<lb/>
郎語是廷湊恐衆心動遽麾使去因泣謂愈曰今欲廷<lb/>
湊何所為愈曰神策六軍之將如牛元翼比者不少但<lb/>
<pb n="KR4h0115_WYG_000-37b"/>
朝廷顧大體不可棄之公久圍之何也廷湊曰即出之<lb/>
愈曰若爾則無事矣㑹元翼亦潰圍出廷湊不追愈歸<lb/>
奏其語帝大悦轉吏部侍郎時宰相李逢吉惡李紳欲<lb/>
逐之遂以愈為京兆尹兼御史大夫特詔不臺參而除<lb/>
紳中丞紳果劾奏愈愈以詔自解其後文刺紛然宰相<lb/>
以臺府不協遂罷愈為兵部侍郎而出紳江西觀察使<lb/>
紳見帝得留愈亦復為吏部侍郎長慶四年卒年五十<lb/>
七贈禮部尚書諡曰文愈性明鋭不詭隨與人交終始<lb/>
<pb n="KR4h0115_WYG_000-38a"/>
不少變成就後進往往知名經愈指授皆稱韓門弟子<lb/>
愈官顯稍謝遣凡内外親若交友無後者為嫁遣孤女<lb/>
而䘏其家嫂鄭䘮為服期以報每言文章自漢司馬相<lb/>
如太史公劉向揚雄後作者不世出故愈深探本元卓<lb/>
然樹立成一家言其原道原性師説等數十篇皆奥衍<lb/>
閎深與孟軻揚雄相表裏而佐佑六經云至它文造端<lb/>
置辭要為不襲蹈前人者然惟愈為之沛然若有餘至<lb/>
其徒李翺李漢皇甫湜從而效之遽不及遠甚從愈游<lb/>
<pb n="KR4h0115_WYG_000-38b"/>
者若孟郊張籍亦皆自名於時<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>昭明太子集巻一</head> <lb/>
    <p>
<pb n="KR4b0013_WYG_001-1a"/>
欽定四庫全書<lb/>
　昭明太子集巻一<lb/>
　　　　　　　　　　　　　梁　蕭統　撰<lb/>
　　賦<lb/>
　　　殿賦<lb/>
觀華䂄之美者莫若髙殿之麗也高殿博敞華色照朗<lb/>
内備雜藻外發珍象延脰觀之欣然俯仰䦨檻參差棟<lb/>
宇齊畟𤣥黄既具鮮麗亦發椽并散節若山若谷或象<lb/>
<pb n="KR4b0013_WYG_001-1b"/>
翔烏或擬森竹藻棁鮮華而粲色山節珍形而曜目旅<lb/>
視刑則委累嵳峩雕丹文於簷際鏤華形以列羅若乃<lb/>
日照珠簾彪炳灼爍輕風吹幌乍揚乍薄接長棟之耿<lb/>
耿簷垂溜於四隅建廂廊於左右造金墀於前廡巻高<lb/>
帷於玉楹且散志於琴書<lb/>
　　　銅博山香爐賦<lb/>
方夏鼎之瓌異類山經之俶詭制一器而備衆質諒兹<lb/>
物之為侈於時青女司寒紅光翳景吐圓舒於東岳匿<lb/>
<pb n="KR4b0013_WYG_001-2a"/>
丹曦於西嶺蕙帷已低蘭膏未屏㸑松柏之火焚蘭麝<lb/>
之芳熒熒内曜芬芬外揚似卿雲之呈色若景星之舒<lb/>
光齊姬合歡而流盼燕女巧笑而蛾揚超公閭之見錫<lb/>
粤文若之留香信名嘉而器美永服玩於華堂<lb/>
　　　扇賦<lb/>
匠人之巧製女工之妙織九折翠竹之枝直截飛禽之<lb/>
翼雖復草木燋枯金沙銷鑠火山熾寒泉涸能使凄兮<lb/>
似秋隆暑斯却<lb/>
<pb n="KR4b0013_WYG_001-2b"/>
　　　芙容賦<lb/>
色兼列綵體繁衆號初榮夏芬晩花秋曜興澤陂之徽<lb/>
章結江南之流調<lb/>
　　　鸚鵡賦<lb/>
有能言之竒鳥每知來而發聲乍青質而翠暎或體白<lb/>
而雪明喙前鈎而趨步翼高舞而翩翾足若丹而三布<lb/>
目如金而雙圓<lb/>
　　古樂府<lb/>
<pb n="KR4b0013_WYG_001-3a"/>
　　　將進酒<lb/>
洛陽輕薄子長安遊俠兒宜城溢渠盌中山浮羽巵<lb/>
　　　長相思<lb/>
相思無終極長夜起嘆息徒見貌嬋娟寧知心有憶寸<lb/>
心無以因願附歸飛翼<lb/>
　　　有所思<lb/>
公子遠於隔乃在天一方望望江山阻悠悠道路長别<lb/>
前秋草落别後春花芳雷嘆一聲響雨淚忽成行悵望<lb/>
<pb n="KR4b0013_WYG_001-3b"/>
情無極傾心還自傷<lb/>
　　　三婦豔<lb/>
大婦舞輕巾中婦拂華裀小婦獨無事紅黛潤芳津良<lb/>
人且髙臥方欲薦梁塵<lb/>
　　　上林<lb/>
千金騕褭騎萬折流水車爭遊上林裏高蓋逗春華<lb/>
　　　飲馬長城窟行<lb/>
亭亭山上栢悠悠遠行客行客行路遥故鄉日迢迢迢<lb/>
<pb n="KR4b0013_WYG_001-4a"/>
迢不可見長望涕如霰如霰獨留連長路邈綿綿胡馬<lb/>
愛北風越燕見日喜緼此望鄉情沈憂不能止有朋西<lb/>
南來投我用木李并有一札書行止風雲起扣封披書<lb/>
札書札意何有前言節所愛後言别離乆<lb/>
　　　相逢狹路間<lb/>
京華有曲巷巷曲不通輿道逢一俠客縁路問君居君<lb/>
居在城北可尋復易知朱門間皓壁刻桷暎晨籬階植<lb/>
苕華草光景逐颷移輕幰委四屋蘭膏然百枝長子飾<lb/>
<pb n="KR4b0013_WYG_001-4b"/>
青紫中子任以貲小子始總角方作啼弄兒三子俱入<lb/>
門赫奕盛羽儀驊騮服衡轡白玉鏤鞿覊容止同規矩<lb/>
賔從盡恭卑雅鄭時間作孤竹乍參差雲翔雜水宿哢<lb/>
吭滿清池歡樂無終極流目豈知疲門下非毛遂坐上<lb/>
盡英竒大婦成貝錦中婦治粉絁小婦獨無事理曲步<lb/>
簷垂丈人暫徙倚行使流風吹<lb/>
　　詩<lb/>
　　　和上遊鍾山大愛敬寺<lb/>
<pb n="KR4b0013_WYG_001-5a"/>
唐遊薄汾水周載集瑤池豈若欽明后迴鸞鷲嶺岐神<lb/>
心鑒無相仁化育有為以兹慧日照復見法雨垂萬邦<lb/>
躋仁壽兆庶滌塵覉望雲雖可識日用豈能知鴻名冠<lb/>
子姒徳澤邁軒羲斑斑仁獸集足足翔鳯儀善遊慈勝<lb/>
地兹岳信靈竒嘉木互紛糺層峯鬱蔽虧丹藤繞垂榦<lb/>
綠竹䕃清池舒華匝長阪好鳥鳴喬枝霏霏慶雲動靡<lb/>
靡祥風吹谷虛流鳯管野綠暎丹麾帷宫設㕓外帳殿<lb/>
臨郊垂俯同南風作斯文良在斯伊臣限監國卽事阻<lb/>
<pb n="KR4b0013_WYG_001-5b"/>
陪隨顧惟實庸菲冲薄竟奚施至理徒興羡終然類管<lb/>
窺上聖良善誘下愚慚不移<lb/>
　　　詠山濤王戎詩二首<lb/>
　　　　顔生五君詠不取山濤王戎余聊詠之焉<lb/>
山公𢎞識量早側竹林歡聿來值英主身游廊廟端位<lb/>
隆五教職才周五品官為君翻已易居臣良不難<lb/>
　　　其二<lb/>
濬冲殊蕭散薄暮至中台徵神歸鑒景晦行屬聚財嵇<lb/>
<pb n="KR4b0013_WYG_001-6a"/>
生襲𤣥夜阮籍變青灰留連追宴緒壚下獨徘徊<lb/>
　　　宴䦨思舊<lb/>
孝若信儒雅稽古文敦淳茂沿實俊朗文義縱横陳佐<lb/>
公持方介才學罕為隣灌蔬實温雅摛藻每清新余非<lb/>
狎異者惟舊且懷仁綢繆似河曲契濶等漳濱如何離<lb/>
災盡𦕈漠同埃塵一起應劉念泫泫欲沾巾<lb/>
　　　擬古<lb/>
晨風被庭槐夜露傷堦草霧苦瑤池黒霜凝丹墀皓疏<lb/>
<pb n="KR4b0013_WYG_001-6b"/>
條素無隂落葉紛可掃安得紫芝術終然獲難老<lb/>
　　　其二<lb/>
窺紅對鏡歛雙眉含愁拭淚坐相思念人一去許多時<lb/>
眼語笑靨近來情心懷心想甚分明憶人不忍語銜恨<lb/>
獨呑聲<lb/>
　　　貌雪<hi>六言</hi>
既同摽梅英散復似太谷花飛密如公超所起皎如淵<lb/>
客所揮無羡崑巖列素豈匹振鷺羣歸<lb/>
<pb n="KR4b0013_WYG_001-7a"/>
　　　詠同心蓮<lb/>
江南採蓮處照灼本足觀况等連枝樹俱耀紫莖端同<lb/>
踰並根草雙異獨鳴鸞以兹代萱草必使愁人歡<lb/>
　　　賦書帙<lb/>
擢影兎園池抽莖淇水側朝暎出嶺雲莫聚飛歸翼幸<lb/>
雜緗囊用聊因班女織一合羲軒曲千齡如可即<lb/>
　　　𤣥圃講<lb/>
白藏氣已暮𤣥㝠序方及稍覺螿聲悽轉聞鳴鴈急穿<lb/>
<pb n="KR4b0013_WYG_001-7b"/>
池狀浩汗築峯形嶪岌旴雲緣宇隂晩景乗軒入風來<lb/>
幔影轉霜流樹沫濕林際素羽翾漪間頳尾吸試欲遊<lb/>
寶山庶使信根立名利白巾談筆札劉王給兹樂踰笙<lb/>
磬寧止消悁邑雖娯慧有三終寡聞知十<lb/>
　　　東齋聴講<lb/>
昔聞孔道貴今覩釋化珍至理乃悟寂承禀實能仁示<lb/>
教雖三徹妙法信平均信言一鄙俗延情方慕真庶兹<lb/>
袪八倒冀此遣六塵良思大車道方願寶船津長延永<lb/>
<pb n="KR4b0013_WYG_001-8a"/>
生肇庶席諒徐陳是節朱明季灼爍治渠新霏雲出翠<lb/>
嶺凉風起青蘋既叅甘露㫖方欲書諸紳<lb/>
　　　僧正講<hi>并序</hi>
　　　　僧大正以真俗兼解鬱為善歌璡師以行有餘<lb/>
　　　　力緣情繼響余自法席既䦨便思和寂杼軸<lb/>
　　　　二年濡翰兩器大正今春復為同泰建講法<lb/>
　　　　輪將半此作方成所以物色不同序事或異<lb/>
放光開鷲岳金牒秘香城窮源絶有際離照歸無名若<lb/>
<pb n="KR4b0013_WYG_001-8b"/>
人聆至寂寄説表真㝠能令梵志遣亦使羣魔驚寶珠<lb/>
分水相須彌㑹色形學徒均染㲲游士譬春英伊予寡<lb/>
空智徒深愛怯情舒金起祗苑開筵慕肅成年鍾儵從<lb/>
變弦望驟舒盈今開火林聚淨土接承明掖影連髙塔<lb/>
法鼓亂嚴更雷聲芳樹長月出地芝生已知法味樂復<lb/>
悦𤣥言清何因動飛轡暫使塵勞輕<lb/>
　　　鍾山解講<lb/>
清宵出望園詰晨届鍾嶺輪動文學乗笳鳴賓從靜暾<lb/>
<pb n="KR4b0013_WYG_001-9a"/>
出巖隱光月落林餘影糺紛八桂密坡陁再城永伊予<lb/>
愛丘壑登髙至節景迢逓覩千室迤邐觀萬頃即事已<lb/>
如斯重兹游勝境精理既已詳𤣥言亦兼逞方知蕙帶<lb/>
人囂虛成易屏眺瞻情未終龍境忽遊騁非曰樂逸游<lb/>
意欲識箕潁<lb/>
　　　林下作妓詩<lb/>
炎光向夕歛徙宴臨前池泉將影相得花與面相宜箎<lb/>
聲如鳥弄舞袖寫風枝懽樂不知醉千秋長若斯<lb/>
<pb n="KR4b0013_WYG_001-9b"/>
　　　詠彈箏人<lb/>
故箏猶可惜應度幾人邊塵多澁移柱風燥脆調絃還<lb/>
作三洲曲誰念九重泉<lb/>
　　　開善寺法㑹<lb/>
栖烏猶未翔命駕出山荘詰屈登馬嶺回互入羊腸稍<lb/>
看原藹藹漸見岫蒼蒼落星埋遠樹新霧起朝陽隂池<lb/>
宿早鴈寒風催夜霜兹地信閒寂清曠惟道塲玉樹琉<lb/>
璃水羽帳鬱金床紫柱珊瑚地神幢明月璫牽蘿下石<lb/>
<pb n="KR4b0013_WYG_001-10a"/>
磴攀桂陟松梁澗斜日欲隱烟生樓半藏千祀終何邁<lb/>
百代歸我皇神功照不極睿鏡湛無方法輪明暗室慧<lb/>
海度慈航塵根乆未洗希霑垂露光<lb/>
　　　講解將畢賦三十韵詩依次用<lb/>
法苑稱嘉柰慈園羡修竹靈覺相招影神功共栖宿慧<lb/>
義比瓊瑶薫染猶蘭菊理𤣥方十算功深似九築華水<lb/>
警銀舟方衢列金軸微言絶已乆煩勞多累蓄因慈闡<lb/>
慧雲欲使心塵伏八水潤焦芽三明啟羣目寶鐸旦參<lb/>
<pb n="KR4b0013_WYG_001-10b"/>
差名香晩紛郁暫舍六龍駕微袪二䑕蹙意樹登空花<lb/>
心蓮吐輕馥喻斯滄海變譬彼菴羅熟妙智方縟錦深<lb/>
詞同霧縠善學同梵爪真言異銅腹逶迤合蓋城葳蕤<lb/>
布金郁珠華䕃八溪玉流通九谷青禽乍上下雲鴈飛<lb/>
翻覆高談屬時勝寡聞終自恧日麗鴛鴦瓦風度蜘蛛<lb/>
屋落蘤散香霏浮雲捲遙族曠濟同象園中乗如佇獨<lb/>
後燄難堅明初心易驚縮應當離花水無令乖漆木投<lb/>
巖不足貴棘木安可宿器月希留影心灰庶方撲視愛<lb/>
<pb n="KR4b0013_WYG_001-11a"/>
同荓蜂游善如原菽八邑仙人山四寶神龍澳樂樹永<lb/>
繁稠禪枝詎凋槭以兹悦聞道庶此優馳逐願追露寶<lb/>
車脱屣親推轂<lb/>
　　　示徐州弟<hi>四言</hi>
宴君畫室靖眺銅池三墳既覽四始兼摛高宇既清虛<lb/>
堂復靜義府載陳𤣥言斯逞<lb/>
　　　詒明山賓<hi>并序</hi>
　　　　明祭酒出撫大藩擁旄推轂珥金拖紫而恒<lb/>
<pb n="KR4b0013_WYG_001-11b"/>
　　　　事屢空聞搆宇未成今送薄助并詒以詩<lb/>
平仲古稱竒夷齊昔擅美今則挺伊賢東秦固多士築<lb/>
室非道傍置宅歸仁里庚桑方有繫原生今易擬必來<lb/>
三徑人將招五經士<lb/>
　　　春日宴晉熙王<lb/>
百六鍾期數三七厄時中國難悲如燬親離嘆數窮藩<lb/>
哲游沮夢揚化撫邊戎幸兹同宴醑引滿愛樽空<lb/>
　　　餞庚仲容<lb/>
<pb n="KR4b0013_WYG_001-12a"/>
孫生陟陽道呉子朝歌縣未若樊林華置酒臨髙殿<lb/>
　　　示雲麾弟<lb/>
白雲飛兮江上阻北流分兮山風舉山萬仞兮多髙峯<lb/>
流九𣲖兮饒江渚山岧嶤兮乃逼天雲微濛兮後興雨<lb/>
實覽歴兮此名地故遨游兮兹勝所爾登陟兮一長望<lb/>
理化顧兮忽憶予想玉顔兮在目中徒踟蹰兮増延佇<lb/>
　　　大言<lb/>
觀修鵾其若轍鮒視滄海之如濫觴經二儀而跼蹐跨<lb/>
<pb n="KR4b0013_WYG_001-12b"/>
六合以翺翔<lb/>
　　　細言<lb/>
坐臥隣空塵憑附蟭螟翼越咫尺而三秋度毫釐而九<lb/>
息<lb/>
　　　照流看落釵<lb/>
相隨照淥水意是重凉風流揺粧影壞釵落鬢花空佳<lb/>
期在何許徒傷心不同<lb/>
　　　美人晨粧<lb/>
<pb n="KR4b0013_WYG_001-13a"/>
北牕朝向鏡錦障復斜縈嬌羞不肯出猶言粧未成散<lb/>
黛隨眉廣燕支逐臉生試將持出衆定得可憐名<lb/>
　　　詠新燕<hi>已下三首他本作簡文不可别識兩存之</hi>
新禽應節歸俱向吹樓飛入簾驚釧響來牕礙舞衣<lb/>
　　　晩春<lb/>
紫蘭葉初滿黄鶯弄始稀石蹲還似獸蘿長更勝衣水<lb/>
曲文魚聚林暝雅鳥飛渚蒲變新節巖桐長舊圍風花<lb/>
落未已山齋開夜扉<lb/>
<pb n="KR4b0013_WYG_001-13b"/>
　　　名士悦傾城<lb/>
美人稱絶世麗色譬花叢經居李城北來徃宋家東教<lb/>
歌公主第學舞漢成宫多游淇水曲好在鳯樓中履高<lb/>
疑上砌裾開特畏風袖輕見跳脱珠摡雜青蟲垂絲繞<lb/>
帷幔落日度房櫳粧牕隔栁色井水㸃桃紅非憐交甫<lb/>
珮羞使春閨空<lb/>
　<lb/>
　昭明太子集巻一<lb/>
</p>
<p>
</p>
  </div>
<div>
<head>昭明太子集巻二</head> <lb/>
    <p>
<pb n="KR4b0013_WYG_002-1a"/>
欽定四庫全書<lb/>
　昭明太子集巻二<lb/>
　　　　　　　　　　　　　梁　蕭統　撰<lb/>
　　七<lb/>
　　　七契<lb/>
奚斯逸士肥遁棄榮蓮峰於焉剗跡灌水是用庇形口<lb/>
不悦於五味心不娯於八聲鄙巢父之稱哲笑蘇門之<lb/>
為英鵠蓋龍旂初不闗意鳯吹鼉鼓終不屑情跨四海<lb/>
<pb n="KR4b0013_WYG_002-1b"/>
而擅美邁三古而振名居山林而不返終無慮而無營<lb/>
於是辯博君子詞若湧泉言踰却秦之魯辯超稷下之<lb/>
田欲抑則大鵬垂翅欲抗則尺鷃冲天聞逸士之懷寶<lb/>
乃拂衣而造焉駕兩驂之如手乗輕車之若流爰自畿<lb/>
甸徑造山周傍瞻虹見俯眺雲浮鳴禽聒耳零霧蔽眸<lb/>
唯一壑之為阻無三逕之可求於是披榛陟路援蘿踐<lb/>
㠋雖跋涉而不休覩逸士之所託其為居也寂焉而靡<lb/>
所聴瞑然而無所曕三椿蔓户八桂攅簷蓽門鳥宿圭<lb/>
<pb n="KR4b0013_WYG_002-2a"/>
竇狐潜風來室搖霧下牕霑實人跡之罕至逸士於此<lb/>
而獨淹<lb/>
君子曰蓋聞智士不希捐介仁者莫有迷邦傅説終受<lb/>
殷爵吕望遂啟齊封余敬吐誠而畢慮子能留志而見<lb/>
從乎逸士曰鄙人固陋自潜幽藪必枉話言敬聆金口<lb/>
君子曰若夫夾鍾之節春景依遲碧樹初蘂綠草含滋<lb/>
春臺之樂信矣熙熙於是百金之士萬鍾之家招搖隆<lb/>
富徵集豪華駕紫騮之馬乗青蓋之車出自高宇行無<lb/>
<pb n="KR4b0013_WYG_002-2b"/>
狹斜陶嘉月而結交游藉芳辰而宴朋友望宜春以隨<lb/>
肩入長楊以㩦手金盤薦美藉之珍玉杯沉縹清之酒<lb/>
義用和神事非爽口於是娯樂未終留光將夕飛觴引<lb/>
滿奮袖舉白投轄安坐歡甚促席以㑹雕蟲之賓加有<lb/>
清談之客論同炙輠藻若陵雲戴慿不能髙其説相如<lb/>
不能擅其文無𤣥不折無細不分搦簡玉振下筆蘭芬<lb/>
乃亦六郡莫擬非直三蜀蔑聞屬虞泉氣晩朗月潜曜<lb/>
清巵未䦨宵景方照竒舞逓作名謳斯召約綽妍<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>嬋<lb/>
<pb n="KR4b0013_WYG_002-3a"/>
嫣宜笑綺縠風吹珠璣星耀齊竽颺參差之響趙瑟奏<lb/>
鏗鏘之妙兹亦遊讌之至娯子能偕此而為樂乎逸士<lb/>
曰輕蕩遊觀非予所躭得性行樂從好山南<lb/>
君子曰輔性和神實惟至味非直方今見重乃亦自古<lb/>
攸貴不周之和調腸補胃雜以龍肝玃炙豹舌猩唇劉<lb/>
氏之醢范公之鱗鶬出雲際鱘來江岷蒲菹芬馥古聖<lb/>
所珍其酒則蒼梧九醞中山千日取譬湛露擬之飴蜜<lb/>
百味交馳三雅間出若其珍異則修筵斯溢千品萬類<lb/>
<pb n="KR4b0013_WYG_002-3b"/>
不可詳悉西母靈桃南楚萍實東陵之𤓰北燕之栗湖<lb/>
畔之柿江隂之橘張掖白奈恒陽黄棃河東洗犬隴蜀<lb/>
蹲鴟竝怡神甘口窮美極滋加以伊公調和易氏燔爨<lb/>
傳車渠之椀置青玉之案瑤俎既以麗竒雕盤復為美<lb/>
玩子能與予而享之乎逸士曰甘膬腸腐五味口爽伊<lb/>
人素蓄無羡方丈<lb/>
君子曰千里之駒出自余吾伯樂所選伏波所模通肩<lb/>
合相平腹應圖激電比速躡景競驅騰黄弗敢擬駿赤<lb/>
<pb n="KR4b0013_WYG_002-4a"/>
兎莫與爭途異態連踡竒姿猗倚逸足驟反雲移未駛<lb/>
形函遊華日不暇徙廼飾金羈之昭晣加以玉鞍之輝<lb/>
煥連乾麗靡輕蘇燦爛逸氣既為勝矚美飾重成壮觀<lb/>
蹄蹶紅塵膺流絳汗風起龍驤灰聲鳥散自古迄今人<lb/>
誰不玩逸士能就予而乗之乎逸士曰遊逸輕佻䇿馬<lb/>
爭驅粤今樂靜豈能感娯<lb/>
君子曰光形飾體莫過鮮衣冠鵕䴊之長纓若曽雲之<lb/>
零霏琅玕珩珮言飾于背飄颺輕裾是用曜軀方空之<lb/>
<pb n="KR4b0013_WYG_002-4b"/>
綬弱紈之蕉暑纔炙而已却風未至而先搖既唯照麗<lb/>
兼以輕鏘似朝霞之發彩若夕景之舒光至夫杪秋既<lb/>
謝寒緒中人則輕狐稱美豐貂表珍斯乃赤也所以去<lb/>
魯孟嘗所以出秦步光之妙櫑具之華君子武備所用<lb/>
禦邪標以珠玉飾以蓮花其任則百冶精鋭利擬秋霜<lb/>
豈止在身為美服襲稱臧固乃龍躍於襄水見氣於南<lb/>
昌幽通神化其妙難詳將與逸士服之以相徉逸士曰<lb/>
紾絺避暑緼袍禦冬鮮麗綺靡未之或從<lb/>
<pb n="KR4b0013_WYG_002-5a"/>
君子曰是有喬桐抽葉青葱結根善地擢榦華嵩栖鳯<lb/>
曽山之側藏龍平陵之東拂靉靆之髙雲鼔捎殺之雄<lb/>
風苕亭萬仞實造天中乃使匠石運斤班輸琢錘製起<lb/>
𤣥修形踰綠綺與金石而鏗鏘共絲竹而曼靡托北方<lb/>
之佳人命髙樓之杞氏間以巴隴才僮邯鄲妙妓騁獸<lb/>
為之輟馳飛禽為之不徙加以荆和之飾照耀柘絲之<lb/>
絃激揚三聲吐韻四結流唱辭高薫奏響溢芝房竹來<lb/>
嶰谷律寫歸昌再鼓而𤣥鶴集九成而儀鳯翔初音魚<lb/>
<pb n="KR4b0013_WYG_002-5b"/>
踊餘妙繞梁何止田文慨慷劉靖傷心而已哉中山清<lb/>
曲若折而和揚美目以流眄啟玉齒而安歌歌曰陽阿<lb/>
奏兮激楚流望洛水兮有好仇從輕櫂兮汎龍舟將與<lb/>
逸士陟彼華堂憇諸閎館玉宇明華文階燦爛璇題昭<lb/>
晰珠簾彪煥身託瑇瑁之筵目寓瓊華之玩且以悦諸<lb/>
和性之樂豈非綺麗之觀哉逸士曰居兹四郭寧辨五<lb/>
音靡曼不極君子弗欽雖聞贍辭之鋭無㑹野人之心<lb/>
君子曰白藏肅殺天高野清玉樹始落金蘂初榮幕鷰<lb/>
<pb n="KR4b0013_WYG_002-6a"/>
北反沙雁南征實秋収之美節將挍獵以娯情使櫪無<lb/>
伏馬巷靡遺行執戈於芊眠之野彎弧於曠浪之隂養<lb/>
由輕盼則林摧鷙獸蒲且效技則虛下翔禽騰猿蹷其<lb/>
足虓虎不擇音掩兎轔鹿既蔑古之烏有填坑滿谷亦<lb/>
𦕈昔之上林至於輕繳纔飛則連鴻解羽微纎始放則<lb/>
並鱗失波豈論𤣥泉之則寧願將翺之歌弭節言旋禽<lb/>
不可算周旋眺覽足為京觀子雖山栖其從此玩逸士<lb/>
曰解網垂仁殷王美則聞聲不食孔聖淑音害蠢類而<lb/>
<pb n="KR4b0013_WYG_002-6b"/>
為樂豈君子之用心<lb/>
君子曰蓋聞地美養禾君仁愛士澤被無垠光照郊鄙<lb/>
蒲輪必鄒魯之儒宗紆青必洛陽之才子大漢愧得人<lb/>
之盛有周慙以寧之美萬國若翕從四海同使指刑措<lb/>
弗用囹圄斯虛既講禮於太學亦論詩於石渠戈有載<lb/>
戢史無絶書銅律應度玉燭調和黄髪擊壤青衿興歌<lb/>
元帥竒士庠序鴻生求禮儀之汲汲行仁義之明明隆<lb/>
采椽之義却瑇瑁之榮當朝有仁義之睦邊境無烟塵<lb/>
<pb n="KR4b0013_WYG_002-7a"/>
之驚信如四氣明並三光㕑莆挺茂堦蓂吐芳瑞鹿摛<lb/>
素祥熊耀黄靈禽樂囿儀鳯栖堂太平之瑞寶鼎樂協<lb/>
之應玉羊丹烏表色玉露呈瀼野絲垂木嘉苗貫桑固<lb/>
以徳苞子姒道邁虞唐六合寧泰四宇咸康不煩一㦸<lb/>
東甌膜拜詎勞一卒西域獻琛鹿蠡稽顙以悛惡樓蘭<lb/>
面縳而革音吾皆去鼻飲之穴棄烏舉之深固以澤流<lb/>
無外恩被遐方福比嵩岱道則穹蒼豈有聞若斯之化<lb/>
而藏其皮冠哉逸士曰鄙人寡識守節山隅不聞智士<lb/>
<pb n="KR4b0013_WYG_002-7b"/>
之教將自潜以糜軀請伏道而從命願開志以滌慮<lb/>
　　　七召<lb/>
假是先生負兹勁逞状羣飛之喪侣似獨行之迷逕神<lb/>
忽忽而若忘意衝衝而不定鑒丹綠其無主聞鐘鼓以<lb/>
失聴至乃冬霰積庭室靡人聲春花滿野地無行者圜<lb/>
堵常閉曲突無烟同生芻之暫有共死灰之壹燃篤論<lb/>
公子聞而崛起雖道術之可忘亦切磋之所恥命徒御<lb/>
以絡繹將有事於巖中車煜爚而流水馬泮渙以追風<lb/>
<pb n="KR4b0013_WYG_002-8a"/>
乃踰汗漫入䝉蘢至深潭之瀴溟有洞室之穹崇居隱<lb/>
磷而出沒望嶔岑而下上竹距石以斜通水韻松以含<lb/>
響地不寒而蕭瑟日無雲而矘朗於是整容投刺倒屣<lb/>
排門揚眉就席舉袂而言曰若五秀禀其生靈六情通<lb/>
其愛惡憎共集於鄙老嗜同歸於美樂今足下羣鳥獸<lb/>
以為娯處貧賤而不怍欲賓實於孤介乃貽譏乎隕穫<lb/>
至乃喀喀死于道邊瞀瞀填乎溝壑削松筆以畫虎鼓鉛<lb/>
刀而刻鵠身既勞而不見事何感而莫懲欲模名於帶<lb/>
<pb n="KR4b0013_WYG_002-8b"/>
索豈知命於泥繩何異走長衢以避影煎流水以求氷<lb/>
今欲道足下以衛生之秘術怡神之妙道譬之愈疫於<lb/>
寒植同起尸於仙草寧願聞乎先生曰有為之生已逼<lb/>
無益之慮常勞若見明於礙滯幸求救於肓膏<lb/>
公子曰千門始搆百堂洞啟激洛開渠疏山抗陛延袤水陸曠<lb/>
望東西下臨江海上屬雲霓百丈杳㝠以飛跨九層鬱<lb/>
律以階梯步三休而更迥塗中宿而方迷雕墻屈曲以<lb/>
交互網户周流以重積既隂涔而影響亦呌嘯而辟易<lb/>
<pb n="KR4b0013_WYG_002-9a"/>
沙板金鋪紫柱玉舄煒煌熻赩硱磳博敞圖雲霧之蔽<lb/>
虧状神仙之來徃璧璫自耀珠綴恒響蜉蝣動而晝喧<lb/>
熠燿飛而夜朗既臨下以寥泬亦慿高而泱漭聞疾雷<lb/>
於階陛弄犇星於帷幌亘以曲堂周以洞房北負連闥<lb/>
南注長廊綺疏交映鏤檻相望鷰飛蓮井日照杏梁陽<lb/>
鳥鶱其將動雲鳯矯而欲翔若乃浚沼開源延石崇壤<lb/>
擬崑閬之㠨<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>比滄溟之瀇瀁其中則有桂宫栢寢呉<lb/>
臺柘館複道耿介而連雲阿閣穹隆而仰漢望虬欄之<lb/>
<pb n="KR4b0013_WYG_002-9b"/>
映水見丹鶴之出岸艷草竒色嘉樹珍名長生靈壽男<lb/>
華女貞河柳垂葉山榴發英翫竒花之春滿摘甘實於<lb/>
夏成此實宫苑之壮麗豈能從我而為榮先生曰多言<lb/>
反道辯口傷實懼貽弊於蔀家且自安乎容膝<lb/>
公子曰銅瓶玉井金釡桂薪六榖九鼎百葉千珍熊蹯<lb/>
虎掌雞跖猩唇䲋魚兩味𤣥犀五肉拾卵鳯巢剖胎豹<lb/>
腹三臠甘口七菹愜目蒸餅十字湯官五熟海椒魯豉<lb/>
河鹽蜀薑劑水火而調和糅蘇榝以芬芳麟脯追復而不<lb/>
<pb n="KR4b0013_WYG_002-10a"/>
盡犢魚稍割其無傷黿羮流歠蚔醤先嘗鱠温湖之美<lb/>
蚶切丙宂之嘉魴落俎霞散逐刃飛揚輕同曳蠒白似<lb/>
飛霜蔗有盈丈之名桃表兼斤之實杏積魏國之貢菱<lb/>
為鉅野所出衡曲黄梨汶垂蒼栗隴西白榛湘南朱橘<lb/>
荔枝沙棠蒲萄石蜜𤓰稱素腕之美棗有細腰之質並<lb/>
抗吻以除煩亦咀牙而消疾於是三雅陳席百味開印<lb/>
玉几星稀蘭英縹潤既夷志於坎壈亦懷忘於鄙恡此<lb/>
蓋滋㫖之極珍豈能從予而共進先生曰不貴媮食寧<lb/>
<pb n="KR4b0013_WYG_002-10b"/>
甘醇酒既深悟於腐腸豈自迷於爽口<lb/>
公子曰秦氏獨立燕姝絶世如短如長不穠不細信耳<lb/>
目之妖冶乃古今之佳麗妍姿豔逸淑性閑華效施顰<lb/>
於宋里經墮馬於梁家折纎腰以微步呈皓腕乎輕紗<lb/>
臨池正領拂鏡看花觀堵墻以䬃㳫傾城國以諠譁墨<lb/>
欲歸而抽軫惠將返而迴車至乃鄭衛繁聲抑揚絶調<lb/>
足使風雲變動性靈感召擊哀響則春臺之人愴焉而<lb/>
雪泣起歡情則崩城之婦嫣然而微笑嶰谷調鳯之竹<lb/>
<pb n="KR4b0013_WYG_002-11a"/>
龍門獨鵠之柯綠珠絳樹宋子韓娥青春婉娩上客經<lb/>
過開洞房以命賞召才人而合宴舉輕幔以徐來隔珠<lb/>
簾而可見牀披珠象簟展羅薦聴促柱之方進聞簧聲<lb/>
之始囀步想象以頓足腕蹣連而拂面托斜視於遺簪<lb/>
寄含情而舉扇俄而夕烏東反落日西懸綺霞映水娥<lb/>
月昇天解鴛鴦之繡被拂距蛩之長氊燭羽幃而動爛<lb/>
薫蕙帳而微烟願横施以自昵脱斜領於君前此乃聲<lb/>
色之妖蕩將不從我而留連先生曰淫聲非篤論之㫖<lb/>
<pb n="KR4b0013_WYG_002-11b"/>
麗色本余情所棄伐國不問仁人此言從何而至<lb/>
公子曰歲晩農休時閒務隙山火已燎野霜初白聊效<lb/>
殺於秋冬乃從禽於草澤蜀地五丁齊國二子氣動山<lb/>
漂汗揮雨起渥洼流赭蘭池照血躡飛影於未形赴犇<lb/>
星於欲滅革車隱隱轂騎闐闐鼓譟諠而振地烝徒駭<lb/>
而聒天割玉之刀飲石之箭罝羅布其一目罟網周及<lb/>
三面犬號驤螭鷹名奔電暫離已合忽隱仍見赴逈超<lb/>
危衝林跋援草隨足起山從眼轉跨躡岡澗電舉陵陸<lb/>
<pb n="KR4b0013_WYG_002-12a"/>
鳥不及飛獸不遑伏既前轥而後赴亦左排而右蹴跖<lb/>
實駭而自救騰虛亂而相撲視灑血之丹地見飛毛之<lb/>
暗目傍窮劫剞勢極搜求文皮坐裂膬尾生抽手覊鐵<lb/>
頂足批銅頭象折牙而陵遽貊拉齒而夷由擒高樓之<lb/>
度索走大樹之神牛鴈聞弦而跕跕猨抱木而啾啾笑<lb/>
楚王之雲夢恥漢帝之中流此武材之矯猛豈能從我<lb/>
而畋遊先生曰馳騁傷仁好殺非勇幸廣内之豐樂何<lb/>
禽荒之足重<lb/>
<pb n="KR4b0013_WYG_002-12b"/>
公子曰踆烏始照宫槐遽而欲舒顧兎纔滿庭英紛而<lb/>
就落譬光影於飛浮比生靈於栖託擾擾摩肩轔轔方<lb/>
駕立怵迫於毁譽獨慇勤於用舍嗟向有而今無歎後<lb/>
榮而前謝清歌雅舞暫同於夢寐廣厦高堂俄成於幻<lb/>
化若夫洗精服食慕道遊仙尋玉塵於萬里守金竈於<lb/>
千年三尸可度九轉難傳飛騰水陸咀嚼靈𤣥若乃壁<lb/>
上真辭枕中秘要彈壓神鬼吐納靈妙既變醜以成妍<lb/>
亦反老而為少虬駕夭矯而出沒電裳諷沓而容與接<lb/>
<pb n="KR4b0013_WYG_002-13a"/>
鵠馭於後乘追鳯簫於前侣雨散漫以霑服雲霏微而<lb/>
襲宇瞰芝闕以窈窕見玉臺之相拒蓋排烟而漸滅旌<lb/>
拖風而未舉值解佩於江濱逢弄珠於漢渚薄遊𤣥圃<lb/>
弭節太華列神童於羽帳侍玉女於仙車澗採兮危實<lb/>
苑㧞兮迥花聴弱水之晨浪望崑山之夕霞窮北辰而<lb/>
比壽指中岳以為家此神仙之恍惚豈從我而蠲邪先<lb/>
生曰捕影之言莫測繫風之論難盡未嘗留意於死生<lb/>
豈復稍論於椿菌<lb/>
<pb n="KR4b0013_WYG_002-13b"/>
公子曰洙泗遺文鄒魯餘烈其道未遠其風不絶方領<lb/>
圓冠金口木舌談章句之遠㫖搆紛綸之雅説陳五禮<lb/>
明六詩貫穿微妙辨析毫釐既待問以重席亦覃思而<lb/>
下幃醞藉愷悌和樂緝熙生徒肅肅賓友師師並接衽<lb/>
以聞道俱援手而受辭心絶内戰事無外慾横經者比<lb/>
肩擁箒者繼足醜申韓之法令陋桓文之風俗六郡凑<lb/>
其衣冠五陵窮其軌躅信斯文其若水實斯人之如玉<lb/>
若夫珠璣産於蚌蛤珪璧出於山淵未有玉不瑩而為<lb/>
<pb n="KR4b0013_WYG_002-14a"/>
寶人無學而稱賢蓋持身之管籥進徳之舟船響如鐘<lb/>
而待叩明似鏡而常懸此見重於經術寧降志於吾賢<lb/>
先生曰誠此言之甚美比斯道之為曠恥見嘲於腐儒<lb/>
豈求珍於席上<lb/>
公子曰我大梁之啟基方邃古而無匹先天定始比殷<lb/>
周而餘裕揖讓受終考唐虞而不失道徳有序憲章咸<lb/>
秩六府孔修百司盡畢搜求儒雅招拾遺逸旰食思治<lb/>
雖聞於昔談昧旦臨朝乃見乎兹日蕩蕩薫風泱泱<lb/>
<pb n="KR4b0013_WYG_002-14b"/>
大典道含𢎞而廣被澤汪濊而傍闡採輿人之片言納<lb/>
匹夫之小善事在微而畢照言無幽而不顯若夫下車<lb/>
布徳伐罪弔民風無偃稼雨不破塵覩勝殘於期月見<lb/>
成俗於浹辰含羣生兮如海養萬類其猶春鄉無豕食<lb/>
之禄野靡狼顧之民樵者目金而知恥耕夫讓畔以成<lb/>
仁何大庭之足競豈栗陸之能隣璧水道庠序之風石<lb/>
渠啟珪璋之盛竒士輻凑而騁足異人間出而効命小<lb/>
大之獄無寃民翾飛之物無夭性故能睦之以九世齊<lb/>
<pb n="KR4b0013_WYG_002-15a"/>
之以七政坦坦恢恢巍巍赫赫政徳洽於霜風教義窮<lb/>
於足迹望雲氣而欵闗候海水而重譯所謂府不輟貢<lb/>
史無虛帛天瑞磊砢而相尋地符氛氲而不少収六穗<lb/>
於征賦翫九莖於池沼三足應感而來儀一角知時而<lb/>
自擾映景星於初月聆鳯音於將曉若乃亭毒不疵合<lb/>
天地而竝施陶鈞日月與造化而同功故非言辭之可<lb/>
具盡筆札之所能窮懷真獨徃之夫犇走而從事滅迹<lb/>
藏名之士顛倒而向風二漢有同於兒戲魏晉無礙於<lb/>
<pb n="KR4b0013_WYG_002-15b"/>
胷中言未畢先生攝衣而起曰子前所説似玉巵之無<lb/>
當徒費辭而難領譬由背日而視秋毫却行而求鄢郢<lb/>
一聞皇王之盛則豁然神悟而理攄志無時而可巻邦<lb/>
有道而宜舒敢以淺智請從後車<lb/>
　　令<lb/>
　　　荅𤣥圃園講頌啟令<lb/>
得書并講頌首尾可觀殊成佳作辭典文豔既溫且雅<lb/>
豈直斐然有意可謂卓爾不羣覽以迴環良同愈疾至<lb/>
<pb n="KR4b0013_WYG_002-16a"/>
於䨇因八辯彌有法席之致銀草金雲殊得物色之美<lb/>
吾在原之意甚用欣懌遲面乃悉此不盡言統報<lb/>
　　　與東宫官屬令<lb/>
威明昨宵奄復殂化甚可痛傷其風韻遒上神峰標暎<lb/>
千里絶迹百尺無枝文辯縱横才學優贍跌宕之情彌<lb/>
遠濠梁之氣特多實俊人也一爾過隙永歸長夜金刀<lb/>
掩芒長淮絶涸去歲冬中已傷劉子今兹寒孟復悼王<lb/>
生俱徃之傷信非虛説<lb/>
<pb n="KR4b0013_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　昭明太子集巻二<lb/>
</p>
<p>
</p>
  </div>
<div>
<head>昭明太子集巻三</head> <lb/>
    <p>
<pb n="KR4b0013_WYG_003-1a"/>
欽定四庫全書<lb/>
　昭明太子集巻三<lb/>
　　　　　　　　　　　　　梁　蕭統　撰<lb/>
　　啟<lb/>
　　　謝勅賚水犀如意啟<lb/>
臣某啟應勅左右伯佛掌奉宣勅㫖垂賚水犀如意一<lb/>
柄式是道義所須白玉照采方斯非貴珊瑚挺質匹此<lb/>
未珍雕剖既成先被庸薄如䝉漢帝之簮似獲趙堯之<lb/>
<pb n="KR4b0013_WYG_003-1b"/>
印謹仰承威神陳諸講席方使歡喜羅漢懷棄鉢之嗟<lb/>
玉式碩儒忻驪駒之辨熊飾寶刀子桓恧其大賚犛牛<lb/>
輕拂張敞慚其舊儀殊恩特降伏深荷躍不任下情<lb/>
　　　謝勅賚看講啟<lb/>
臣某啟主書管萬安奉宣勅㫖以臣今講竟曲垂勞問<lb/>
伏以正言深奥總一羣經均斗杓以命四時等太陽而<lb/>
照萬國臣不涯庸淺輕敢奉宣莫測天文徒觀玉府慚<lb/>
悚交并寝興無寘仰降中使俯賚光臨榮荷殊慈靡知<lb/>
<pb n="KR4b0013_WYG_003-2a"/>
啟處不任下情<lb/>
　　　謝勅參解講啟<lb/>
臣某啟主書周昻奉宣勅㫖垂參臣今解講伏以至理<lb/>
希夷微言淵奥非所能鑚仰遂以無庸叨兹宣釋將應<lb/>
讓齒反降教胄之恩允宜尚學翻荷説經之詔竊以挾<lb/>
八威之策則神物莫干服九丹之華則僊徒可役臣仰<lb/>
承皇威訓兹學侣奉揚聖㫖洞曉羣儒鼓冶異師陶鈞<lb/>
乆滯方使惠施恧其短長公孫罷其堅白王生挫辯既<lb/>
<pb n="KR4b0013_WYG_003-2b"/>
盡神氣法開受屈永隱東峯中使曲臨彌光函席仰戴<lb/>
殊慈不知啟處無任下情謹奉啟事謝聞<lb/>
　　　謝勅賚制㫖大湼槃經講疏啟<lb/>
臣某啟後閤應勑木佛子奉宣勅㫖垂賚制㫖大湼槃<lb/>
經講疏一部十帙合目百一巻寒鄉覩日未足稱竒採<lb/>
藥逢仙曽何譬喜臣伏以六爻所明至邃窮於幾象四<lb/>
書所總施命止於域中豈有牢籠因果辨斯寶城之教<lb/>
網羅真俗開兹月滿之文方當道洽大千化均百億雲<lb/>
<pb n="KR4b0013_WYG_003-3a"/>
彌識種雨徧身田豈復論唐帝龜書周王䇿府何待刋<lb/>
寢盤盂屏黜丘索甘露妙典先降殊恩揣已循愚不勝<lb/>
慶荷不任頂戴之至謹奉啟謝聞<lb/>
　　　謝勑齎銅造善覺寺塔露盤啟<lb/>
是稱邢陽之珍實亦昆吾之珤燥濕無變九市見竒寒<lb/>
暑是宜六律成用况復神龍負子光斯妙塔金烏銜帶<lb/>
飾兹髙表函谷恥其詠歌臨淄惡其祥應陽燧含影還<lb/>
譬日輪甘露入盤足稱天酒辭林本闕心辯又慙徒戴<lb/>
<pb n="KR4b0013_WYG_003-3b"/>
重恩終難陳謝<lb/>
　　　謝勅賚制㫖大集經講疏啟<lb/>
臣某啟宣詔王慧寶奉宣勅㫖垂賚制㫖大集經講疏<lb/>
二帙十六巻甘露入頂慧水灌心似暗遇明如饑獲飽<lb/>
伏以非色非欲二界同坊匪文匪理三詮雲集四辯言<lb/>
而未極八聲闡而莫窮俯應天機垂兹聖作同真如而<lb/>
無盡與日月而俱懸但觀寶春山獲珠大海臣實何能<lb/>
恒䝉誘被章奏俗筆豈足陳心抗袖長言未伸歌舞不<lb/>
<pb n="KR4b0013_WYG_003-4a"/>
任喜荷之至<lb/>
　　　謝勅賚地圖啓<lb/>
漢氏輿地形兹未擬晉代方丈比此非妙匹之長樂唯<lb/>
畫古賢儔之未央止圖將帥未有洞該八藪混觀六合<lb/>
域中天外指掌可求地角河源户庭不出豈問千秋自<lb/>
識烏桓之地脱逢壮武方著博物之書<lb/>
　　　錦帯書十二月啟<lb/>
　　　　太簇正月<lb/>
<pb n="KR4b0013_WYG_003-4b"/>
伏以北斗周天送𤣥㝠之故節東風拂地啟青陽之芳<lb/>
辰梅花舒兩嵗之装栢葉泛三元之酒飄颻餘雪入簫<lb/>
管以成歌皎潔輕水對蟾光而寫鏡想足下神遊書帳<lb/>
性縱琴堂談叢發流水之源筆陣引崩雲之勢昔時文<lb/>
㑹長思風月之交今日言離永嘆參商之隔但某執鞭<lb/>
賤品耕鑿庸流沉形南畆之間滯迹東臯之上長懷盛<lb/>
徳聊吐愚衷謹慿黄耳之傳佇望白雲之信<lb/>
　　　　夾鍾二月<lb/>
<pb n="KR4b0013_WYG_003-5a"/>
伏以節應佳辰時登令月和風拂逈淑氣浮空走野馬<lb/>
於桃源飛少女於李徑花明麗月光浮竇氏之機鳥哢<lb/>
芳園韻響王喬之管敬想足下優游泉石放曠烟霞尋<lb/>
五栁之先生琴尊雅興謁孤松之君子鸞鳯騰翩誠萬<lb/>
世之良規實百年之令範但某蓆户幽人蓬門下客三<lb/>
冬勤學慕方朔之雄才萬巻長披習鄭𤣥之逸氣既而<lb/>
風塵頓隔仁智竝乖非無衰侣之憂誠有離羣之恨謹<lb/>
伸數字用寫寸誠<lb/>
<pb n="KR4b0013_WYG_003-5b"/>
　　　　姑洗三月<lb/>
伏以景逼徂春時臨變節啼鶯出谷爭傳求友之音翔<lb/>
蘂飛林競散佳人之靨魚遊碧沼疑呈遠道之書燕語<lb/>
雕梁恍對幽閨之語鶴帶雲而成蓋遙籠大夫之松虹<lb/>
跨澗以成橋遠現美人之影對兹節物寧不依然敬想<lb/>
足下聲馳海内名播雲間持郭璞之毫鸞詞塲月白呑<lb/>
羅含之彩鳯辯囿日新某山北逸人墻東隱士龍門退<lb/>
水望冠冕以何年鷁路頽風想簮纓於幾載既違語嘿<lb/>
<pb n="KR4b0013_WYG_003-6a"/>
且阻江湖聊寄八行之書代申千里之契<lb/>
　　　　中吕四月<lb/>
節届朱明晷鍾丹陸依依聳蓋俱臨帝女之桑鬱鬱丹<lb/>
城並挂陶潛之栁梅風拂户牖之内麥氣擁宫闕之前<lb/>
敬想足下聲聞九臯詩成七步涵蚌胎於學海卓爾超<lb/>
羣蘊抵鵲於文山儼然孤秀但某窮途異縣岐路他鄉<lb/>
非無阮籍之悲誠有楊朱之泣每遇秋風振響鶉驚子<lb/>
夏之衣夜月流輝鵲繞將軍之樹既乖連璧之契終隔<lb/>
<pb n="KR4b0013_WYG_003-6b"/>
㫁金之情中心藏之卑誠至矣今因去燕聊寄芻蕘如<lb/>
遇回鱗希垂金玉<lb/>
　　　　㽔賓五月<lb/>
麥隴移秋桑律漸暮蓮花泛水艷如越女之腮蘋葉漂<lb/>
風影亂秦臺之鏡炎風以之扇户暑氣於是盈樓涷雨<lb/>
洗梅樹之中火雲燒桂林之上敬想足下追涼竹徑托<lb/>
䕃松間彈伯牙之素琴酌嵇康之緑酒縱横流水酩酊<lb/>
頽山實君子之佳游乃王孫之雅事某沉痾漳浦臥病<lb/>
<pb n="KR4b0013_WYG_003-7a"/>
泉山頓懷劉幹之勞鎮抱相如之渇是知枯榮莫測生<lb/>
死難量騐風燭之不停如水泡之易滅聊申敝札以代<lb/>
勞人佇覩芳詞希垂愈疾<lb/>
　　　　林鍾六月<lb/>
三伏漸終九夏將謝螢飛腐草光浮帳裏之書蟬噪繁<lb/>
柯影入機中之髩濯枝遷而潦溢芳槿茂而發榮山土<lb/>
焦而流金海水沸而漂礫敬想足下藏形月府遁跡氷<lb/>
床披荘子之七篇逍遙物外玩老聃之兩巻恍惚懷中<lb/>
<pb n="KR4b0013_WYG_003-7b"/>
但某白社狂人青緗末學不從州縣之職聊立松篁之<lb/>
間時假徳以為隣或借書而取友三千年之獨鶴暫逐<lb/>
雞羣九萬里之孤鵬權潜燕侣既非得意正可忘言諸<lb/>
不具伸應俟面㑹<lb/>
　　　　夷則七月<lb/>
素商驚辰白藏届節金風曉振偏傷征客之心玉露夜<lb/>
凝直泫僊人之掌桂吐花於小山之上梨翻葉於大谷<lb/>
之中故知節物變衰草木搖落敬想足下時稱獨步世<lb/>
<pb n="KR4b0013_WYG_003-8a"/>
號無䨇萬頃澄波黄叔度之器量千尋聳幹嵇中散之<lb/>
楷模但某一介庸才三隅頑學懷經問道不遇披雲負<lb/>
笈尋師罕逢見日俛仰興嘆形影自憐不知龍前不知<lb/>
龍後鸒鵬雖異風月是同幸矣擇交希垂影拂<lb/>
　　　　南吕八月<lb/>
一嘆分飛三秋限隔遐思盛徳將何以伸白雲㫁而音<lb/>
信稀青山暝而江湖遠敬想足下羽儀勝睠領袖嘉賓<lb/>
傾玉醅於風前弄瓊駒於月下但某登山失路涉海迷<lb/>
<pb n="KR4b0013_WYG_003-8b"/>
津聞猿嘯而寸寸㫁膓聴鳥聲而雙雙下淚當以黄花<lb/>
笑冷白羽悲秋既傳蘇子之書更泛陶公之酌聊因三<lb/>
鳥畧敘二難面㑹取書不能盡述或叨鳯念不黜魚緘<lb/>
　　　　無射九月<lb/>
宿昔親朋平生益友不謂窮通有分雲雨將乖既深伐<lb/>
木之聲更問采葵之詠屬以重陽變敘節景窮秋霜抱<lb/>
樹而擁柯風拂林而下葉金堤翠柳帶星采而均調紫<lb/>
塞蒼鴻追風光而結陣敬想足下秀標東箭價重南金<lb/>
<pb n="KR4b0013_WYG_003-9a"/>
才過呑鳥之聲徳邁懷蛟之智但某衡門賤士甕牖微<lb/>
生既無白馬之談且乏碧雞之辯嘆分飛之有處嗟㑹<lb/>
面以無期聊伸布服之言用述併糧之志<lb/>
　　　　應鍾十月<lb/>
節届𤣥靈鍾應隂律愁雲拂岫帶枯葉以飄空朔氣浮<lb/>
川映危樓而疊逈胡風起截耳之凍趙日興曝背之思<lb/>
敬想足下山嶽鍾神星辰挺秀潜明晦跡隱於朝市之<lb/>
間縱法化人不混鄉閭之下某陋巷孤遊穿牆自活終<lb/>
<pb n="KR4b0013_WYG_003-9b"/>
朝息㸑若孔子之為貧竟日停炊如范生之在職牛衣<lb/>
當被畏見王章犢鼻親操恐逢犬子雖此慚賤而不羞<lb/>
貧綺服有時此言何述<lb/>
　　　　黄鍾十一月<lb/>
日徃月來灰移火變暫乖語黙頓隔秦呉既傳蘇李之<lb/>
書更共范張之志冷風盛而結鼻寒氣切而凝唇虹入<lb/>
漢而藏形鶴臨橋而送語彤雲垂四面之葉玉雪開六<lb/>
出之花敬想足下世號氷壺時稱武庫命長袂而留客<lb/>
<pb n="KR4b0013_WYG_003-10a"/>
施大被以招賢酌醇酒而據切骨之寒溫獸炭而祛透<lb/>
心之冷某携戈日乆荷㦸年深揮白刃而萬定死生引<lb/>
虹旗而千決成敗退龍劒而却步月下開營進鯨鼓而<lb/>
横行雲前起陣徒勞斬斫豈用功勲諸不具陳謹伸㣲<lb/>
意<lb/>
　　　　大吕十二月<lb/>
分手未遙翹心且積引領企踵朝夕不忘眷友思仁行<lb/>
坐未捨既屬嚴風極冷苦霧添寒氷堅漢地之池雪積<lb/>
<pb n="KR4b0013_WYG_003-10b"/>
袁安之宅敬想足下棲神鶴駕眷想龍門披玩之間願<lb/>
無捐徳某種𤓰賤士賣餅貧生入爨竈以揚聲不逢蔡<lb/>
子駕鹽車而顯跡罕遇孫陽徒懷叩角之心終想暴腮<lb/>
之患既為乆要聊吐短章紙盡墨窮何能懇露<lb/>
　　　謝勑賚魏國所獻錦等啟<lb/>
山羊之毳東燕之席尚傳登髙之文北鄴之錦猶見胡<lb/>
綾織大秦之草戎布紡𤣥菟之花<lb/>
　　　謝勑賚廣州塸等啟<lb/>
<pb n="KR4b0013_WYG_003-11a"/>
淮南承月之杯豈均符采西國浮雲之椀非謂瑰竒臣<lb/>
南珍靡究未讀奏曹之表方物罕逢不識議郎之畫<lb/>
　　　謝勑賚城邊橘啟<lb/>
結根龍首垂隂漸土甘踰石蜜味重金衣暉章縹李豈<lb/>
止稱於晉世上林美棗非獨高於漢日<lb/>
　　　謝勑賚河南菜啟<lb/>
海水無波來因九譯周原澤洽味備百羞堯韭未儔姬<lb/>
歜非喻<lb/>
<pb n="KR4b0013_WYG_003-11b"/>
　　　謝勅賚大菘啟<lb/>
呉愧千里之蓴蜀慙七菜之賦是知泮宫採芹空入魯<lb/>
詩流火烹葵徒傳豳曲<lb/>
　　疏<lb/>
　　　請停呉興丁役疏<lb/>
伏聞當遣王弁等上東三郡民丁開漕溝渠導洩震澤使<lb/>
呉興一境無復水災誠矜恤之至仁經畧之遠㫖暫勞<lb/>
永逸必獲後利未萌難覩竊有愚懷所聞呉興累年失<lb/>
<pb n="KR4b0013_WYG_003-12a"/>
収人頗流移呉郡十城亦無全熟唯義興去秋有稔復<lb/>
非常役之民即日東境榖價猶貴劫盗屢起所在有司<lb/>
皆不聞奏今征戍未歸强丁數少此雖小舉竊恐難合<lb/>
吏一呼門動為民蠧又出丁之處遠近不一比得齊集<lb/>
已妨蠶農去年粗為豐歲公私未能足食如復今兹失<lb/>
業慮恐為弊更深且草竊多伺候人間虛實若善人從<lb/>
役則抄盜彌増呉興未受其益内地已罹其災不審可<lb/>
得權停此工待優實以行聖心垂矜黎庶神量乆已有<lb/>
<pb n="KR4b0013_WYG_003-12b"/>
在臣意見庸淺不識事宜茍有愚心願得上啟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　昭明太子集巻三<lb/>
</p>
<p>
</p>
  </div>
<div>
<head>昭明太子集巻四</head> <lb/>
    <p>
<pb n="KR4b0013_WYG_004-1a"/>
欽定四庫全書<lb/>
　昭明太子集巻四<lb/>
　　　　　　　　　　　　　梁　蕭統　撰<lb/>
　　書<lb/>
　　　荅雲法師請開講書<lb/>
統覽近示知欲見令道義夫釋教凝深至理淵粹一相<lb/>
之道杳然難測不二之門寂焉無響自非深達𤣥宗精<lb/>
解玅義若斯之處豈易輕辦至於宣揚正教在乎利物<lb/>
<pb n="KR4b0013_WYG_004-1b"/>
耳弟子之於内義誠自好之樂之然鈎深致遠多所未<lb/>
悉為利之理蓋何足論諸僧竝入法門遊道日廣至於<lb/>
法師彌不俟説云欲見參禀良所未喻想得此意不復<lb/>
多云<lb/>
　　　又荅雲法師書<lb/>
重覽來示知猶欲令述義不辯為利具如前言甘露之<lb/>
開彌慚末説若止是畧標義宗無為不爾但媿以魚目<lb/>
擬法師之夜光耳<lb/>
<pb n="KR4b0013_WYG_004-2a"/>
　　　荅晉安王書<lb/>
得五月二十八日疏并詩一首省覽周環慰同促膝汝<lb/>
本有天才加以愛好無忘所能日見其善首尾裁净可<lb/>
為佳作吟玩反覆欲罷不能相如奏賦孔璋呈檄曹劉<lb/>
異代竝號知音發嘆凌雲興言愈病嘗謂過差未以信<lb/>
然一見來章而樹諼忘痗方證昔談非為妄作炎凉始<lb/>
貿觸興自髙覩物興情更向篇什昔梁王好士淮南禮<lb/>
賢遠致賓遊廣招英俊非唯籍甚當時故亦傳聲不朽<lb/>
<pb n="KR4b0013_WYG_004-2b"/>
必能虛已自來慕義含毫屬意差有起予攝養得宜與<lb/>
時無爽耳既責成有寄居多暇日殽核墳史漁獵詞林<lb/>
上下數千年間無人致足樂也知少行遊不動亦靜不<lb/>
出户庭觸地丘壑天遊不能隱山林在目中冷泉石鏡<lb/>
一見何必勝於傳聞松塢杏林知之恐有逾吾就靜然<lb/>
終日披古為事况觀六籍襍玩文史見孝友忠貞之跡<lb/>
覩治亂驕奢之事足以自慰足以自言人師益友森然<lb/>
在目嘉言誠至無俟旁求舉而行之念同乎此但清風<lb/>
<pb n="KR4b0013_WYG_004-3a"/>
朗月思我友于各事藩維未克棠棣興言届此夢寐増<lb/>
勞善䕶風寒以慰懸想指復立此促遲還書<lb/>
　　　荅湘東王求文集及詩苑英華書<lb/>
得疏知須詩苑英華及諸文製發函伸紙閲覽無輟雖<lb/>
事涉烏有義異擬倫而清新卓爾殊為佳作夫文典則<lb/>
累野麗亦傷浮能麗而不浮典而不野文質彬彬有君<lb/>
子之致吾嘗欲為之但恨未逮耳觀汝諸文殊與意㑹<lb/>
至於此書彌見其美遠兼䆳古傍暨典墳學以聚益居<lb/>
<pb n="KR4b0013_WYG_004-3b"/>
焉可賞吾少好斯文迄兹無倦譚經之暇㫁務之餘陟<lb/>
龍樓而靜拱掩鶴闗而髙臥與其飽食終日寧遊思於<lb/>
文林或日因春陽其物韶麗樹花發鶯鳴和春泉生暄<lb/>
風至陶嘉月而嬉遊藉芳草而眺曯或朱炎受謝白藏<lb/>
紀時玉露夕流金風多扇悟秋山之心登髙而遠託或<lb/>
夏條可結倦於邑而屬詞冬雲千里覩紛霏而興詠密<lb/>
親離則手為心使昆弟宴則墨以情露又愛賢之情與<lb/>
時而篤冀同市駿庶匪畏龍不如子晉而事似洛濱之<lb/>
<pb n="KR4b0013_WYG_004-4a"/>
遊多愧子桓而興同漳川之賞漾舟𤣥圃必集應阮之<lb/>
儔徐輪博望亦招龍淵之侣校覈仁義源本山川㫖酒<lb/>
盈罍嘉肴溢俎曜靈既隱繼之以朗月高舂既夕申之<lb/>
以清夜竝命連篇在兹彌博又徃年因暇捜採英華上<lb/>
下數十年間未易詳悉猶有遺恨而其書已傳雖未為<lb/>
精覈亦粗足諷覽集乃不工而竝作多麗汝既須之皆<lb/>
遣送也<lb/>
　　　與何𦙍書<lb/>
<pb n="KR4b0013_WYG_004-4b"/>
某叩頭叩頭昔園公道勝漢盈屈節春卿經明漢荘北<lb/>
面况乃義兼乎此而顧揆不肖哉但經途千里眇焉莫<lb/>
因何嘗不夢姑胥而鬱陶想具區而杼軸心徃形留於<lb/>
兹有年載矣方今朱明受謝清風戒寒想攝養得宜與<lb/>
時休適耽精義味𤣥理息囂塵玩泉石激揚碩學誘接<lb/>
後進志與秋天競髙理與春泉争溢樂可言乎豈與口<lb/>
厭芻豢耳聆絲竹之娯者同年而語哉方今㤗階端平<lb/>
天下無事修日養夕差得從容鑚閲六經泛濫百氏研<lb/>
<pb n="KR4b0013_WYG_004-5a"/>
尋物理領畧清言既以自慰且以自儆而才性有限思<lb/>
力匪長熱疹惛憒多慚過目釋巻便忘是以䝉求之懷<lb/>
於兹彌軫聊遣典書陳顯宗申其蘊結想敬<hi>闕</hi>宜此豈<lb/>
盡意<lb/>
　　　與劉孝儀書<lb/>
賢從弟中庶孝陵孝友淳深立身貞固内含玉潤外表<lb/>
瀾清言行相符終始如一文史該富琬琰為心辭章辯<lb/>
博𤣥黄成采既以鳴謙表性乂以難進自居益者三友<lb/>
<pb n="KR4b0013_WYG_004-5b"/>
此實其人及𢎞道下邑未申善政而能使人結去思野<lb/>
多馴翟此亦威鳯一羽足以騐其五徳<lb/>
　　　與晉安王書<lb/>
明北兖到長史遂相係凋落去嵗陸太常殂歿今兹二<lb/>
賢長謝皆海内俊乂東序秘寶此之嗟惜更復何論但<lb/>
游處周旋竝淹嵗序造膝忠規豈可勝説幸免祇悔實<lb/>
二三子之力談對如昨音言在耳零落相仍皆成異物<lb/>
每一念至何時可言天下之寶理當惻愴<lb/>
<pb n="KR4b0013_WYG_004-6a"/>
　　　與晉安王書<lb/>
近張新安又致故其人才筆𢎞雅亦足嗟惜隨弟府朝<lb/>
東西日乆尤當傷懷也比人物零落特可潸慨屬有今<lb/>
信乃復及之<lb/>
　　　與殷芸書<lb/>
北兖信至明常侍遂至殞逝聞之傷怛此賢儒術該通<lb/>
志用稽古溫厚淳和倫雅𢎞篤授經以來迄今二紀若<lb/>
其上交不謟造膝忠規非顯外迹得之胸懷者蓋亦積<lb/>
<pb n="KR4b0013_WYG_004-6b"/>
矣攝官連率行當言歸不謂長徃𦕈成疇日追憶談緒<lb/>
皆為悲端徃矣如何昔經聯事理當酸愴也<lb/>
　　　諭殷鈞手書<lb/>
知比諸徳哀頓為過又所進殆無一溢甚以酸耿逈然<lb/>
一身宗奠是寄毁而滅性聖教所不許宜微自遣割俯<lb/>
存禮制饘粥果蔬少加勉彊憂懷既深指故有及并令<lb/>
繆道臻口具<lb/>
　　　與張纉書<lb/>
<pb n="KR4b0013_WYG_004-7a"/>
賢兄經學該通蒞事明敏雖倚相之讀墳典郤縠之敦<lb/>
詩書惟今望古蔑以斯過自列宫朝二紀將及義雖僚<lb/>
屬情實親友文筵講席朝遊夕宴何曽不同兹勝賞共<lb/>
此言寄如何長謝奄然不追且年甫强仕方申才力摧<lb/>
苗落穎彌可傷惋念天倫素睦一旦相失如何可言言<lb/>
及増哽擥筆無次<lb/>
　　傳<lb/>
　　　陶淵明傳<lb/>
<pb n="KR4b0013_WYG_004-7b"/>
陶淵明字元亮或云潛字淵明潯陽柴桑人也曽祖侃<lb/>
晉大司馬淵明少有高趣博學善屬文頴脱不羣任真<lb/>
自得嘗著五柳先生傳以自况曰先生不知何許人也<lb/>
亦不詳姓字宅邊有五柳樹因以為號焉閒静少言不<lb/>
慕榮利好讀書不求甚解每有㑹意欣然忘食性嗜酒<lb/>
而家貧不能恒得親舊知其如此或置酒招之造飲輒<lb/>
盡期在必醉既醉而退曽不恡情去留環堵蕭然不蔽<lb/>
風日短褐穿結簞瓢屢空晏如也嘗著文章自娯頗示<lb/>
<pb n="KR4b0013_WYG_004-8a"/>
已志忘懷得失以此自終時人謂之實録親老家貧起<lb/>
為州祭酒不堪吏職少日自解歸州召主簿不就躬耕<lb/>
自資遂抱羸疾江州刺史檀道濟徃候之偃臥瘠餒有<lb/>
日矣道濟謂曰賢者處世天下無道則隱有道則仕今<lb/>
子生文明之世奈何自苦如此對曰潜也何敢望賢志<lb/>
不及也道濟饋以粱肉麾而去之後為鎮軍建威參軍<lb/>
謂親朋曰聊欲絃歌以為三徑之資可乎執事者聞之<lb/>
以為彭澤令不以家累自隨送一力給其子書曰汝旦<lb/>
<pb n="KR4b0013_WYG_004-8b"/>
夕之費自給為難今遣此力助汝薪水之勞此亦人子<lb/>
也可善遇之公田悉令吏種秫曰吾常得醉於酒足矣<lb/>
妻子固請種秔乃使二頃五十畆種秫五十畆種粳嵗<lb/>
終㑹郡遣督郵至縣吏請曰應束帶見之淵明嘆曰我<lb/>
豈能為五斗米折腰向鄉里小兒即日解綬去職賦歸<lb/>
去來徵著作郎不就江州刺史王𢎞欲識之不能致也<lb/>
淵明嘗徃廬山𢎞命淵明故人龎通之齎酒具於半道<lb/>
栗里之間邀之淵明有脚疾使一門生二兒舁籃輿既<lb/>
<pb n="KR4b0013_WYG_004-9a"/>
至欣然便共飲酌俄頃𢎞至亦無迕也先是顔延之為<lb/>
劉桞後軍功曹在潯陽與淵明情欵後為始安郡經過<lb/>
潯陽日造淵明飲焉每徃必酣飲致醉𢎞又邀延之坐<lb/>
彌日不得延之臨去留二萬錢與淵明淵明悉遣送酒<lb/>
家稍就取酒嘗九月九日出宅邊菊叢中坐乆之滿手<lb/>
把菊忽值𢎞送酒至即便就酌醉而歸淵明不解音律<lb/>
而蓄無弦琴一張每酒適輒撫弄以寄其意貴賤造之<lb/>
者有酒輒設淵明若先醉便語客我醉欲眠卿可去其<lb/>
<pb n="KR4b0013_WYG_004-9b"/>
真率如此郡將常候之值其釀熟取頭上葛巾漉酒漉<lb/>
畢還復著之時周續之入廬山事釋惠遠彭城劉遺民<lb/>
亦遁迹匡山淵明又不應徵命謂之潯陽三隱後刺史<lb/>
檀韶苦請續之出州與學士祖企謝景夷三人共在城<lb/>
北講禮加以讐校所住公廨近於馬隊是故淵明示其<lb/>
詩云周生述孔業祖謝響然臻馬隊非講肆校書亦已<lb/>
勤其妻翟氏亦能安勤苦與其同志自以曽祖晉世宰<lb/>
輔恥復屈身後代自宋髙祖王業漸隆不復肯仕元嘉<lb/>
<pb n="KR4b0013_WYG_004-10a"/>
四年將復徵命㑹卒時年六十三世號靖節先生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4b0013_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　昭明太子集巻四<lb/>
</p>
<p>
</p>
  </div>
<div>
<head>昭明太子集巻五</head> <lb/>
    <p>
<pb n="KR4b0013_WYG_005-1a"/>
欽定四庫全書<lb/>
　昭明太子集巻五<lb/>
　　　　　　　　　　　　　梁　蕭統　撰<lb/>
　　序<lb/>
　　　文選序<lb/>
式觀元始𦕈覿𤣥風冬穴夏巢之時茹毛飲血之世世<lb/>
質民淳斯文未作逮乎伏羲氏之王天下也始畫八卦<lb/>
造書契以代結繩之政由是文籍生焉易曰觀乎天文<lb/>
<pb n="KR4b0013_WYG_005-1b"/>
以察時變觀乎人文以化成天下文之時義遠矣哉若<lb/>
夫椎輪為大輅之始大輅寧有椎輪之質増氷為積水<lb/>
所成積水曽微増氷之凜何哉蓋踵其事而増華變其<lb/>
本而加厲物既有之文亦宜然隨時變改難可詳悉嘗<lb/>
試論之曰詩序云詩有六義焉一曰風二曰賦三曰比<lb/>
四曰興五曰雅六曰頌至於今之作者異乎古昔古詩<lb/>
之體今則全取賦名荀宋表之於前賈馬繼之於末自<lb/>
兹以降源流實繁述邑居則有慿虛亡是之作戒畋遊<lb/>
<pb n="KR4b0013_WYG_005-2a"/>
則有長楊羽獵之制若其紀一事詠一物風雲草木之<lb/>
興魚蟲禽獸之流推而廣之不可勝載矣又楚人屈原<lb/>
含忠履潔君匪從流臣進逆耳深思遠慮遂放湘南耿<lb/>
介之意既傷抑鬱之懷靡愬臨淵有懷沙之志吟澤有<lb/>
憔悴之容騷人之文自兹而作詩者蓋志之所之也情<lb/>
動於中而形於言闗雎麟趾正始之道著桑間濮上亡<lb/>
國之音表故風雅之道燦然可觀自炎漢中葉厥塗漸<lb/>
異退傅有在鄒之作降將著河梁之篇四言五言區以<lb/>
<pb n="KR4b0013_WYG_005-2b"/>
别矣又少則三字多則九言各體互興分鑣並驅頌者<lb/>
所以游揚徳業褒贊成功吉甫有穆若之談季子有至<lb/>
矣之嘆舒布為詩既言如彼總成為頌又亦若斯次則<lb/>
箴興於補闕戒出於弼匡論則析理精微銘則序事清<lb/>
潤美終則誄發圖像則讚興又詔誥教令之流表奏牋<lb/>
記之列書誓符檄之品弔祭悲哀之作荅客指事之制<lb/>
三言八字之文篇辭引序碑碣誌状衆制蜂起源流間<lb/>
出譬陶匏異器並為入耳之娯黼黻不同俱為悦目之<lb/>
<pb n="KR4b0013_WYG_005-3a"/>
玩作者之致蓋云備矣余監撫餘閒居多暇日歴觀文<lb/>
囿泛覽詞林未嘗不心遊目想移晷忘倦自姬漢以來<lb/>
𦕈焉悠邈時更七代數逾千祀詞人才子則名溢於縹<lb/>
囊飛文染翰則巻盈乎緗帙自非畧其蕪穢集其清英<lb/>
蓋欲兼功大半難矣若夫姬公之集孔父之書與日月<lb/>
俱懸鬼神争奥孝敬之凖式人倫之師友豈可重以芟<lb/>
夷加之剪截老莊之作管孟之流蓋以立意為宗不以<lb/>
能文為本今之所撰又亦畧諸若賢人之美詞忠臣之<lb/>
<pb n="KR4b0013_WYG_005-3b"/>
抗直謀夫之話辯士之端氷釋泉湧金相玉振所謂坐<lb/>
狙丘議稷下仲連之却秦軍食其之下齊國留侯之發<lb/>
八難曲逆之吐六竒蓋乃事美一時語流千載槩見墳<lb/>
籍旁出子史若斯之流又亦繁博雖傳之簡牘而事異<lb/>
篇章今之所集亦所不取至於記事之史繫年之書所<lb/>
以褒貶是非紀别同異方之篇翰亦已不同若其議論<lb/>
之綜緝詞采序述之錯比文華事出於沉思義歸乎翰<lb/>
藻故與夫篇述雜而集之遠自周室迄於聖代都為三<lb/>
<pb n="KR4b0013_WYG_005-4a"/>
十巻名曰文選云爾凡次文之體各以彚聚詩賦體既<lb/>
不一又以類分類分之中各以時代相次<lb/>
　　　陶淵明集序<lb/>
夫自衒自媒者士女之醜行不忮不求者明達之用心<lb/>
是以聖人韜光賢人遁世其故何也含徳之至莫踰於<lb/>
道親已之切無重於身故道存而身安道亡而身害處<lb/>
百齡之内居一世之中倐忽比之白駒寄寓謂之逆旅<lb/>
宜乎與大塊而榮枯隨中和而任放豈能戚戚勞於憂<lb/>
<pb n="KR4b0013_WYG_005-4b"/>
畏汲汲役於人間哉齊謳趙舞之娯八珍九鼎之食結<lb/>
駟連鑣之遊侈袂執圭之貴樂既樂矣憂亦隨之何倚<lb/>
伏之難量亦慶弔之相及智者賢人居之甚履薄氷愚<lb/>
夫貪士競此若泄尾閭玉之在山以見珍而招破蘭之<lb/>
生谷雖無人而自芳荘周垂釣於濠伯成躬耕於野或<lb/>
貨海東之藥草或紡江南之落毛譬彼鴛鶵豈競鳶鴟<lb/>
之肉猶斯雜縣寧勞文仲之牲至如子常寗喜之倫蘇<lb/>
秦衛鞅之匹死之而不疑甘之而不悔主父偃言生不<lb/>
<pb n="KR4b0013_WYG_005-5a"/>
五鼎食死即五鼎烹卒如其言亦可痛矣又有楚子觀<lb/>
周受折於孫滿霍侯驂乘禍起於負芒饕餮之徒其流<lb/>
甚衆唐堯四海之主而有汾陽之心子晉天下之儲而<lb/>
有洛濱之志輕之若脱屣視之若鴻毛而况於他乎是<lb/>
以聖人達士因以晦跡或懷玉而謁帝或披裘而負薪<lb/>
鼓楫清潭棄機漢曲情不在於衆事寄衆事以忘情者<lb/>
也有疑陶淵明之詩篇篇有酒吾觀其意不在酒亦寄<lb/>
為跡焉其文章不羣詞采精㧞跌蕩昭章獨超衆類抑<lb/>
<pb n="KR4b0013_WYG_005-5b"/>
揚爽朗莫之與京横素波而傍流干青雲而直上語時<lb/>
事則指而可想論懷抱則曠而且真加以貞志不休安<lb/>
道苦節不以躬耕為恥不以無財為病自非大賢篤志<lb/>
與道汚隆孰能如此者乎余素愛其文不能釋手尚想<lb/>
其徳恨不同時故更加捜求粗為區目白璧微瑕者惟<lb/>
在閒情一賦揚雄所謂勸百而諷一者卒無諷勸何必<lb/>
搖其筆端惜哉亡是可也并粗㸃定其傳編之于録常<lb/>
謂有能讀淵明之文者馳競之情遣鄙吝之意袪貪夫<lb/>
<pb n="KR4b0013_WYG_005-6a"/>
可以亷懦夫可以立豈止仁義可蹈爵禄可辭不勞復<lb/>
傍游太華遠求柱史此亦有助於風教爾<lb/>
　　議<lb/>
　　　駁劉僕射舉樂之議<lb/>
三年十一月始興王憺薨舊事以東宫禮絶傍親書翰<lb/>
並依常儀太子以為疑命僕射劉孝綽議其事孝綽議<lb/>
曰案張鏡撰東宫儀記稱三朝發哀者踰月不舉樂鼓<lb/>
吹寢奏服限亦然尋傍絶之義義在去服服雖可奪情<lb/>
<pb n="KR4b0013_WYG_005-6b"/>
豈無悲鐃歌輟奏良亦為此既有悲情宜稱兼慕卒哭<lb/>
之後依常舉樂稱悲竟此理例相符謂猶應兼慕請至<lb/>
卒哭僕射徐勉左率周捨家令陸襄並同孝綽議太子<lb/>
令曰張鏡東宫儀記依士禮終服月稱慕悼又云凡三<lb/>
朝發哀者踰月不舉樂鼓吹寢奏服限亦然劉僕射議<lb/>
云傍絶之義義在去服服雖可奪情豈無悲鐃歌輟奏<lb/>
良亦為此既有悲情宜稱兼慕卒哭之後依常舉樂稱<lb/>
悲竟此理例相符尋情悲之説非止卒哭之後緣情為<lb/>
<pb n="KR4b0013_WYG_005-7a"/>
論此自難一也用張鏡之舉樂棄張鏡之稱悲一張鏡<lb/>
之言取舍有異此自難二也陸家令止云多歴年所恐<lb/>
非事證雖復累稔所用意常未安近亦嘗以此問外由<lb/>
來立意謂猶應有慕悼之言張豈不以舉樂為大稱悲<lb/>
事小所以用小而忽大良亦有以至如元正六佾事為<lb/>
國章雖情或未安而禮不可廢鐃吹軍樂比之亦然書<lb/>
疏方之事則成小差可緣心聲樂自外書疏自内樂自<lb/>
他書自已劉僕射之議即情未安可令諸賢更共詳衷<lb/>
<pb n="KR4b0013_WYG_005-7b"/>
司農卿明山賓步兵校尉朱异議稱慕悼之詞宜終服<lb/>
月於是付典書遵用以為永凖<lb/>
　　讃<lb/>
　　　弓矢讃<lb/>
弓用筋角矢製良工亦以觀徳非止臨戎楊葉命中猿<lb/>
墮長空<lb/>
　　　爾雅制法則讃<lb/>
惟斯法則信如四時嚴此刑政刑輕罪疑霜威以振民<lb/>
<pb n="KR4b0013_WYG_005-8a"/>
不敢欺<lb/>
　　　蟬讃<lb/>
兹蟲清潔惟露是餐寂寞秋序咽哳夏䦨豈伊不美曜<lb/>
彼華冠<lb/>
　<lb/>
　<lb/>
　<lb/>
　<lb/>
<pb n="KR4b0013_WYG_005-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　昭明太子集巻五<lb/>
</p>
<p>
</p>
  </div>
<div>
<head>昭明太子集巻六</head> <lb/>
    <p>
<pb n="KR4b0013_WYG_006-1a"/>
欽定四庫全書<lb/>
　昭明太子集巻六<lb/>
　　　　　　　　　　　　　梁　蕭統　撰<lb/>
　　解<lb/>
　　　令旨解二諦義并問答<lb/>
二諦理實深𤣥自非虛懷無以通其𢎞遠明道之方其<lb/>
由非一舉要論之不出境智或時以境明義或時以智<lb/>
顯行至於二諦即是就境明義若迷其方三有不絶若<lb/>
<pb n="KR4b0013_WYG_006-1b"/>
達其致萬累斯遣所言二諦者一是真諦二名俗諦真<lb/>
諦亦名第一義諦俗諦亦名世諦真諦俗諦以定體立<lb/>
名第一義諦世諦以褒貶立目若以次第言説應云一<lb/>
真諦二俗諦一與二合數則為三非直數過於二亦名<lb/>
有前後於義非便真既不因俗而有俗亦不由真而生<lb/>
正可得言一真一俗真者是實義即是平等更無異法<lb/>
能為雜問俗者即是集義此法得生浮偽起作第一義<lb/>
者就無生境中别立美名言此法最勝最妙無能及者<lb/>
<pb n="KR4b0013_WYG_006-2a"/>
世者以隔别為義生滅流動無有住相湼槃經言出世<lb/>
人所知名第一義諦世人所知名為世諦此即文證褒<lb/>
貶之理二諦立名差别不同真俗世等以一義説第一<lb/>
義諦以二義説正言此理徳既第一義亦第一世既浮<lb/>
偽更無有義所以但立世名諦者以審實為義真諦審<lb/>
實是真俗諦審實是俗真諦離有離無俗諦即有即無<lb/>
即有即無斯是假名離有離無此為中道真是中道以<lb/>
不生為體俗既假名以生法為體<lb/>
<pb n="KR4b0013_WYG_006-2b"/>
南澗寺慧超諮曰浮偽起作名之為俗離於有無名之<lb/>
為真未審浮偽為當與真一體為當有異<lb/>
令旨答曰世人所知生法為體出世人所知不生為體<lb/>
依人作論應如是説若論真即有是空俗指空為有依<lb/>
此義明不得别異<lb/>
又諮真俗既云一體未審真諦亦有起動為當起動自<lb/>
動不闗真諦<lb/>
令㫖又荅真諦寂然無起動相凡夫惑識自横見起動<lb/>
<pb n="KR4b0013_WYG_006-3a"/>
又諮未審有起動而凡夫横見無起動而凡夫横見<lb/>
令㫖又答若有起動則不名横見以無動而見動所以<lb/>
是横<lb/>
又諮若法無起動則唯應一諦<lb/>
令㫖又答此理常寂此自一諦横見起動復是一諦唯<lb/>
應有兩不得言一<lb/>
又諮為有横見為無横見<lb/>
令㫖又答依人為語有此横見<lb/>
<pb n="KR4b0013_WYG_006-3b"/>
又諮若依人語故有横見依法為談不應見動<lb/>
令㫖又答法乃無動不妨横者自見其動<lb/>
丹陽尹晉安王蕭綱諮曰解㫖依人為辨有生不生未<lb/>
審浮虛之與不生只是一體為當有異<lb/>
令㫖荅曰凡情所見見其起動聖人所見見其不生依<lb/>
人為論乃是異體若語相即則不成異具如向釋不復<lb/>
多論<lb/>
又諮若真不異俗俗不異真豈得俗人所見生法為體<lb/>
<pb n="KR4b0013_WYG_006-4a"/>
聖人所見不生為體<lb/>
令㫖荅即俗知真即真見俗就此為談自成無異約人<lb/>
辨見自有生不生殊辨<lb/>
又諮未審俗諦之體既云浮幻何得於真實之中見此<lb/>
浮幻<lb/>
令㫖荅真實之體自無浮幻惑者横構謂之為有無傷<lb/>
真實體自𤣥虛<lb/>
又諮聖人所見見不流動凡夫所見自見流動既流不<lb/>
<pb n="KR4b0013_WYG_006-4b"/>
流異愚謂不得為一<lb/>
令㫖荅不謂流不流各是一體正言凡夫於不流之中<lb/>
横見此流以是為論可得成一<lb/>
又諮真寂之體本自不流凡夫見流不離真體然則但<lb/>
有一真不成二諦<lb/>
令㫖荅體恒相即理不得異但凡見浮虛聖覩真寂約<lb/>
彼凡聖可得立二諦名<lb/>
招提寺慧琰諮曰凡夫見俗以生法為體聖人見真以<lb/>
<pb n="KR4b0013_WYG_006-5a"/>
不生為體未審生與不生但見其異復依何義而得辨<lb/>
一<lb/>
令㫖荅曰凡夫於無構有聖人即有辨無有無相即此<lb/>
談一體<lb/>
又諮未審此得談一一何所名<lb/>
令㫖荅曰正以有不異無無不異有故名為一更無異<lb/>
名<lb/>
又諮若無不異有有不異無但見其一云何為二<lb/>
<pb n="KR4b0013_WYG_006-5b"/>
令㫖荅凡夫見有聖人見無兩見既分所以成二<lb/>
又諮聖人見無無可稱諦凡夫見有何能稱諦<lb/>
令㫖荅聖人見無在聖為諦凡夫審謂為有故於凡為<lb/>
諦<lb/>
栖𤣥寺曇宗諮曰聖人為見世諦為不見世諦<lb/>
令㫖荅曰聖知凡人見有世諦若論聖人不復見此<lb/>
又諮聖人既不見世諦云何以世諦教化衆生<lb/>
令㫖荅聖人無惑自不見世諦無妨聖人知凡夫所見<lb/>
<pb n="KR4b0013_WYG_006-6a"/>
故曲隨物情説有二諦<lb/>
又諮聖人知凡見世諦即此凡夫不<lb/>
令㫖荅此凡即是世諦聖人亦不見此凡<lb/>
又諮聖既不見凡焉知凡見世諦<lb/>
令㫖荅聖雖自無凡亦能知有凡自謂為有故曲赴其<lb/>
情為説世諦<lb/>
司徒從事中郎王規諮曰未審真俗既不同豈得相即<lb/>
之義<lb/>
<pb n="KR4b0013_WYG_006-6b"/>
令㫖荅聖人所得自見其無凡人所得自見其有見自<lb/>
不同無妨俗不出真外<lb/>
又諮未審既無異質而有二義為當義離於體為當即<lb/>
義即體<lb/>
令㫖荅更不相出名為一體愚聖見殊自成異義<lb/>
又諮凡夫為但見俗亦得見真不<lb/>
令㫖答止得見俗不得見真<lb/>
又諮體既相即寧不覩真<lb/>
<pb n="KR4b0013_WYG_006-7a"/>
令㫖荅凡若見真不應覩俗覩俗既妄焉得見真<lb/>
靈根寺僧遷諮曰若第一以無過為義此是讃嘆之名<lb/>
真離於俗亦應是讃嘆之名<lb/>
令㫖荅曰即此體真不得言嘆第一義諦既更立美名<lb/>
所以是嘆<lb/>
又諮無勝我者既得稱讃嘆我體即真何以非嘆<lb/>
令㫖荅無勝我者所以得稱讃嘆我體即真亦是我真<lb/>
故非讃嘆<lb/>
<pb n="KR4b0013_WYG_006-7b"/>
又諮我無過者所以得稱讃嘆我是不偽何得非讃<lb/>
令㫖荅不偽只是當體之名如人體義謂之解義正足<lb/>
稽其實體豈成讃嘆<lb/>
又諮此法無能出者焉得即是讃嘆<lb/>
令㫖答既云無出非讃如何<lb/>
羅平侯蕭正立諮曰未審俗諦是生法以不<lb/>
令㫖答曰俗諦之體正是生法<lb/>
又諮俗既横見何得有生<lb/>
<pb n="KR4b0013_WYG_006-8a"/>
令㫖荅横見為有所以有生<lb/>
又諮横見為有實自無法實既無法説何為生<lb/>
令㫖荅即此生法名為横見亦即此横見名為生法<lb/>
又諮若是横見不應無生若必有生何名横見<lb/>
令㫖荅既云横見實自無生但横見為有有此横生<lb/>
衡山侯蕭恭諮曰未審第一義諦既有義目何故世諦<lb/>
獨無義名<lb/>
令㫖荅曰世既浮俗無義可辨<lb/>
<pb n="KR4b0013_WYG_006-8b"/>
又諮若無義可辨何以稱諦<lb/>
令㫖荅凡俗審見故立諦名<lb/>
又諮若凡俗見有得受諦名亦應凡俗見有得安義字<lb/>
令㫖荅凡俗審見故諦名可立浮俗無義何得强字為<lb/>
義<lb/>
又諮浮俗雖無實義不無浮俗之義既有此浮俗何得<lb/>
不受義名<lb/>
令㫖荅正以浮俗故無義可辨若有義可辨何名浮俗<lb/>
<pb n="KR4b0013_WYG_006-9a"/>
中興寺僧懐諮曰令㫖解言真不離俗俗不離真未審<lb/>
真是有相俗是有相有無相殊何得同體<lb/>
令㫖荅曰相與無相此處不同但凡所見有即是聖所<lb/>
見無以此為論可得無别<lb/>
又諮既是一法云何得見為兩見既有兩豈是一法<lb/>
令㫖荅理乃不兩随物所見故得有兩<lb/>
又諮見既有兩豈不相違<lb/>
令㫖荅法若實兩可得相違法實不兩人見自兩就此<lb/>
<pb n="KR4b0013_WYG_006-9b"/>
作論焉得相乖<lb/>
又諮人見有兩可説兩人理既是一豈得有兩<lb/>
令㫖荅理不兩而令人成兩<lb/>
始興王第四男蕭映諮曰第一義諦其義第一徳亦第一不<lb/>
令㫖答曰義既第一徳亦第一<lb/>
又諮直言第一已包徳義何得復加義字以致繁複<lb/>
令㫖荅直言第一在義猶昧第一見義可得盡美<lb/>
又諮若加以義字可得盡美何不加以徳字可得盡美<lb/>
<pb n="KR4b0013_WYG_006-10a"/>
令㫖荅第一是徳豈待復加但加義字則徳義雙美<lb/>
又諮直稱第一足見其美偏加義字似有所局<lb/>
令㫖荅第一表徳復加義字二美俱陳豈有所局<lb/>
呉平世子蕭勵諮曰通㫖云第一義諦世諦褒貶立名<lb/>
真俗二諦定體立名尋真諦之理既妙絶言慮未審云<lb/>
何有定體之㫖<lb/>
令㫖荅曰談其無相無真不真寄名相説以真定體<lb/>
又諮若真諦無體今寄言辨體未審真諦無相何不寄<lb/>
<pb n="KR4b0013_WYG_006-10b"/>
言辨相<lb/>
令㫖荅寄言辨體猶恐貶徳若復寄言辨相則有累虚𤣥<lb/>
又諮真諦𤣥虚離於言説今既稱有真豈非寄言辨相<lb/>
令㫖荅寄有此名名自是相無傷此理無相虚寂<lb/>
又諮未審此寄言辨體為是當理為不當理<lb/>
令㫖荅無名而説名不合當理<lb/>
又諮若寄言辨名名不當理未審此寄將作何説<lb/>
令㫖荅雖不當理為接引衆生須名相説<lb/>
<pb n="KR4b0013_WYG_006-11a"/>
宋熙寺慧令諮曰真諦以不生為體俗諦以生法為體<lb/>
而言不生即生生即不生為當體中相即為當義中相即<lb/>
令㫖荅云體中相即義不相即<lb/>
又諮義既不即體云何即<lb/>
令㫖荅凡見其有聖覩其無約見成異就體恒即<lb/>
又諮體既無兩何事須即<lb/>
令㫖荅若體無别兩緣見有兩見既兩異須明體即<lb/>
又諮若如解㫖果是就人明即<lb/>
<pb n="KR4b0013_WYG_006-11b"/>
令㫖荅約人見為二二諦所以名生就人見明即此亦<lb/>
何妨<lb/>
始興王第五男蕭曄諮曰真諦稱真是實真不<lb/>
令㫖荅曰得是實真<lb/>
又諮菩薩㑹真之時為忘俗忘真不<lb/>
令㫖荅忘俗忘真故説㑹真<lb/>
又諮若忘俗忘真故説㑹真忘俗忘真何謂實真<lb/>
令㫖荅若存俗存真何謂實真正由兩遣故謂實真<lb/>
<pb n="KR4b0013_WYG_006-12a"/>
又諮若忘俗忘真而是實真亦應忘真忘俗而是實俗<lb/>
令㫖荅忘俗忘真所以見真忘真忘俗彌見非俗<lb/>
又諮菩薩㑹真既忘俗忘真今呼實真便成乖理<lb/>
令㫖荅假呼實真終自忘真兩忘稱實何謂乖理<lb/>
興皇寺法宣諮曰義㫖云俗諦是有是無故以生法為<lb/>
體未審有法有體可得稱生無是無法云何得有生義<lb/>
令㫖荅俗諦有無相待而立既是相待故竝得稱生<lb/>
又諮若有無兩法竝稱為生生義既一則有無無異<lb/>
<pb n="KR4b0013_WYG_006-12b"/>
令㫖荅俱是凡夫所見故生義得同是有是無焉得不<lb/>
異<lb/>
又諮若有無果别應有生不生<lb/>
令㫖荅既相待立名故同一生義<lb/>
程鄉侯蕭祗諮曰未審第一之名是形待以不<lb/>
令㫖荅正是形待<lb/>
又諮第一無相有何形待<lb/>
令㫖荅既云第一豈得非待<lb/>
<pb n="KR4b0013_WYG_006-13a"/>
又諮第一是待既稱第一世諦待於第一何不名為第<lb/>
二若俗諦是待而不稱第二亦應真諦是待不名第一<lb/>
令㫖荅若稱第一是待於義已足無假説俗第二方成<lb/>
相待<lb/>
又諮若世諦之名不稱第二則第一之稱無所形待<lb/>
令㫖荅第一褒真既云相待世名是待直置可知<lb/>
光澤寺法雲諮曰聖人所知之境此是真諦未審能知<lb/>
之智為是真諦為是俗諦<lb/>
<pb n="KR4b0013_WYG_006-13b"/>
令㫖荅曰能知是智所知是境智來㝠境得言即真<lb/>
又諮有智之人為是真諦為是俗諦<lb/>
令㫖荅若呼有智之人即是俗諦<lb/>
又諮未審俗諦之人何得有真諦之智<lb/>
令㫖荅聖人能忘於俗所以得有真智<lb/>
又諮此人既㝠無生亦應不得稱人<lb/>
令㫖荅㝠於無生不得言人寄名相説常自有人<lb/>
靈根寺慧令諮曰為於真諦中見有為俗諦中見有<lb/>
<pb n="KR4b0013_WYG_006-14a"/>
令㫖荅曰於真諦中横見有俗<lb/>
又諮俗諦之有為實為虛<lb/>
令㫖荅是虛妄之有<lb/>
又諮為當見妄為當見有<lb/>
令㫖荅見於妄有<lb/>
又諮無名相中何得見有名相<lb/>
令㫖荅於無名相見有名相所以妄有<lb/>
又諮於無名相妄見為有譬如火熱惑者言冷得就熱<lb/>
<pb n="KR4b0013_WYG_006-14b"/>
中有冷相不若於無名相而有名相亦於火中應有此<lb/>
冷<lb/>
令㫖荅火自常熱妄見有冷此自惑冷熱未嘗異<lb/>
湘宫寺慧興諮曰凡夫之惑為當但於真有迷於俗亦<lb/>
迷<lb/>
令㫖荅曰於真見有此是迷真既見有俗不成迷俗<lb/>
又諮若使解俗便成解真若不解真豈得解俗<lb/>
令㫖荅真理虛寂惑心不解雖不解真何妨解俗<lb/>
<pb n="KR4b0013_WYG_006-15a"/>
又諮此心不解真於真可是惑此心既解俗於惑應非<lb/>
惑<lb/>
令㫖荅實而為語通自是惑辨俗森羅於俗中各解<lb/>
荘嚴寺僧旻諮曰世俗心中所得空解為是真解為是<lb/>
俗解<lb/>
令㫖荅可名相似解<lb/>
又諮未審相似為真為俗<lb/>
令㫖荅習觀無生不名俗解未見無生不名真解<lb/>
<pb n="KR4b0013_WYG_006-15b"/>
又諮若能照之智非真非俗亦應所照之境非真非俗<lb/>
若是非真非俗則有三諦<lb/>
令㫖荅所照之境既即無生無生是真豈有三諦<lb/>
又諮若境即真境何不智即真智<lb/>
令㫖荅未見無生故非真智何妨此智未真而習觀真<lb/>
境豈得以智未真智而使境非真境<lb/>
宣武寺法寵諮曰真諦不生不滅俗諦有生有滅真俗<lb/>
兩義得言有異談其法體只得是一未審體從於義亦<lb/>
<pb n="KR4b0013_WYG_006-16a"/>
得有二不<lb/>
令㫖荅曰體亦不得合從於義<lb/>
又諮未審就凡聖兩見得言兩義亦就凡聖兩見得言<lb/>
兩體<lb/>
令㫖荅理不相異所以云一就凡聖兩見得有二體之<lb/>
殊<lb/>
又諮若使凡者見有聖人見無便應凡夫但見世諦有<lb/>
聖人應見太虛無<lb/>
<pb n="KR4b0013_WYG_006-16b"/>
令㫖荅太虛亦非聖人所見太虛得名由於相待既由<lb/>
待生竝凡所見<lb/>
又諮凡夫所見空有得言是一不<lb/>
令㫖荅就凡為語有實異無約聖作談無不異有<lb/>
建業寺僧愍諮曰俗人解俗為當解俗參差而言解俗<lb/>
為當見俗虛假而言解俗<lb/>
令㫖荅只是見俗參差而言解俗<lb/>
又諮俗諦不但參差亦是虛妄何故解參差而不解虛<lb/>
<pb n="KR4b0013_WYG_006-17a"/>
妄<lb/>
令㫖荅若使凡夫解虛妄即是解真不解虛妄所以名<lb/>
為解俗<lb/>
光澤寺敬脱諮曰未審聖人見真為當漸見為當頓見<lb/>
令㫖荅漸見<lb/>
又諮無相虛懷一見此理萬相並寂未審何故見真得<lb/>
有由漸<lb/>
令㫖荅自凡之聖解有淺深真自虛寂不妨見有由漸<lb/>
<pb n="KR4b0013_WYG_006-17b"/>
又諮未審一得無相並忘萬有為不悉忘<lb/>
令㫖荅一得無相萬有悉忘<lb/>
又諮一得無相忘萬有者亦可一得虛懷窮彼真境不<lb/>
應漸見<lb/>
令㫖荅如來㑹寂自是窮真淺行聖人恒自漸見<lb/>
又諮若見真有漸不可頓㑹亦應漸忘萬有不可頓忘<lb/>
令㫖荅解有優劣故有漸見忘懷無偏故萬有並寂<lb/>
　　　令㫖解法身義并問荅<lb/>
<pb n="KR4b0013_WYG_006-18a"/>
法身虛寂遠離有無之境獨脱因果之外不可以智知<lb/>
不可以識識豈是稱謂所能論辯將欲顯理不容嘿然<lb/>
故隨從言説致有法身之稱天竺云達摩舍利此土謂<lb/>
之法身若以當體則是自性之目若以言説則是相待<lb/>
立名法者軌則為㫖身者有體之義軌則之體故曰法<lb/>
身畧就言説粗陳其體是常住身是金剛身重加研覈<lb/>
其則不爾若定是金剛即為名相定是常住便成方所<lb/>
所謂常住本是寄名稱名金剛本是譬説及談實體則<lb/>
<pb n="KR4b0013_WYG_006-18b"/>
性同無生故云佛身無為不墮諸法故湼槃經説如來之<lb/>
身非身是身無量無邊無有足跡無知無形畢竟清靜<lb/>
無知清靜而不可為無稱曰妙有而復非有離無離有<lb/>
所謂法身<lb/>
招提寺慧琰諮曰未審法身無相不應有體何得用體<lb/>
以釋身義<lb/>
令㫖荅曰無名無相乃無體可論寄以名相不無妙體<lb/>
又諮若寄以名相不無妙體則寄以名相不成無相<lb/>
<pb n="KR4b0013_WYG_006-19a"/>
令㫖荅既云寄以名相足明理實無相<lb/>
又諮若寄以名相而理實無相理既無相云何有體<lb/>
令㫖荅寄言軌物何得無體<lb/>
又諮亦應寄言軌物非復無相<lb/>
令㫖荅軌物義邊理非無相所言無相本談妙體<lb/>
又諮真實本來無相正應以此軌物何得隱斯真實强<lb/>
言生相<lb/>
令㫖荅真實無相非近學所窺是故接諸庸淺必須寄<lb/>
<pb n="KR4b0013_WYG_006-19b"/>
以言相<lb/>
光澤寺法雲諮曰未審法身常住是萬行得不<lb/>
令㫖答曰名相道中萬行所得<lb/>
又諮既為萬行所得豈是無相若必無相豈為萬行所<lb/>
得<lb/>
令㫖荅無名無相何曽有得寄以名相假言有得<lb/>
又諮實有萬行實得佛果安可以無相全無所得<lb/>
令㫖荅問者住心謂實有萬行今謂萬行自空豈有實<lb/>
<pb n="KR4b0013_WYG_006-20a"/>
果可得<lb/>
又諮見有衆生修習萬行未審何故全謂無為<lb/>
令㫖荅凡俗所見謂之為有理而檢之實無萬行<lb/>
又諮經説常住以為妙有如其假説何謂妙有<lb/>
令㫖荅寄以名相故説妙有理絶名相何妙何有<lb/>
荘嚴寺僧旻諮曰未審法身絶相智不能知絶相絶智<lb/>
何得猶有身稱<lb/>
令㫖荅曰無名無相曽有何身假名相説故曰法身<lb/>
<pb n="KR4b0013_WYG_006-20b"/>
又諮亦應假名相説是智所照何得不可以智知不可<lb/>
以識識<lb/>
令㫖荅亦得寄名相慧眼所見<lb/>
又諮若慧眼能見則可以智知若智不能知則慧眼無<lb/>
見<lb/>
令㫖荅慧眼無見亦無法可見<lb/>
又諮若云無見有何法身<lb/>
令㫖荅理絶聞見實無法身<lb/>
<pb n="KR4b0013_WYG_006-21a"/>
又諮若無法身則無正覺正覺既有法身豈無<lb/>
令㫖荅恒是寄言故有正覺正覺既在寄言法身何得<lb/>
定有<lb/>
宣武寺法寵諮曰未審法身之稱為正在妙體金姿丈<lb/>
六亦是法身<lb/>
令㫖荅曰通而為論本跡皆是别而為語止在常住<lb/>
又諮若止在常住不應有身若通取丈六丈六何謂法<lb/>
身<lb/>
<pb n="KR4b0013_WYG_006-21b"/>
令㫖荅常住既有妙體何得無身丈六亦能軌物故可<lb/>
通稱法身<lb/>
又諮若常住無累方稱法身丈六有累何謂法身<lb/>
令㫖荅衆生注仰妄見丈六丈六非有有何實累<lb/>
又諮若丈六非有指何為身<lb/>
令㫖荅隨物見有謂有應身<lb/>
又諮既曰應身何謂法身<lb/>
令㫖荅通相為辯故兼本跡覆求實義不在金姿<lb/>
<pb n="KR4b0013_WYG_006-22a"/>
靈根寺慧令諮曰未審為以極智名曰法身為以全相<lb/>
故曰法身<lb/>
令㫖荅無名無相是集藏法身圓極智慧是實智法身<lb/>
又諮無名無相則無身不身既有法身何謂無相<lb/>
令㫖荅正以無相故曰法身<lb/>
又諮若以無相故曰法身則智慧名相非復法身<lb/>
令㫖荅既是無相智慧豈非法身<lb/>
又諮如其有身何名無相若是無相何得有身<lb/>
<pb n="KR4b0013_WYG_006-22b"/>
令㫖荅於無名相假説法身<lb/>
又諮若假説法身正存名相云何直指無相而謂法身<lb/>
令㫖荅既於無相假立名相豈得異此無相而説法身<lb/>
靈味寺靜安諮曰未審法身乗應以不<lb/>
令㫖荅法身無應<lb/>
又諮本以應化故稱法身若無應化何謂法身<lb/>
令㫖荅本以軌則之體名為法身應化之談非今所軌<lb/>
又諮若無應化云何可軌既為物軌豈無應化<lb/>
<pb n="KR4b0013_WYG_006-23a"/>
令㫖荅衆生注仰䝉益故云能為物軌化緣已畢何所<lb/>
應化<lb/>
又諮若能益衆生便成應化若無應化何以益物<lb/>
令㫖荅能生注仰軌則自成何勞至人俯應塵俗<lb/>
又諮既生注仰豈無應化若無應化注仰何益<lb/>
令㫖荅正由世尊至極神妙特深但令注仰自然䝉祐<lb/>
若應而後益何謂至神不應而益故成窮美若必令實<lb/>
應與菩薩豈殊<lb/>
<pb n="KR4b0013_WYG_006-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　昭明太子集巻六<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐賢三昧集</head>
    <p>
<pb n="KR4h0153_WYG_000-1a"/>
欽定四庫全書　　　　　集部八<lb/>
　唐賢三昧集　　　　　　總集類<lb/>
　　提要<lb/>
　　　　<hi>臣</hi>等謹按唐賢三昧集三巻<lb/>
　　　國朝王士禎編士禎有古懽録巳著録初士禎<lb/>
　　　　少年嘗與其兄士禄撰神韻集見所作居易<lb/>
　　　　録中然其書為人改竄巳非其舊故晚定此<lb/>
　　　　編皆録盛唐之作名曰三昧取佛經自在義<lb/>
<pb n="KR4h0153_WYG_000-1b"/>
　　　　也詩自太倉歴下以雄渾博麗為主其失也<lb/>
　　　　膚公安竟陵以清新幽𣺌為宗其失也詭學<lb/>
　　　　者兩途並窮不得不折而入宋其弊也滯而<lb/>
　　　　不靈直而好盡語録史論皆可成篇於是士<lb/>
　　　　禎等重申嚴羽之説獨主神韻以矯之蓋亦<lb/>
　　　　救弊補偏各明一義其後風流相尚光景流<lb/>
　　　　連趙執信等遂復操二馮舊法起而相争所<lb/>
　　　　作談龍録排詆是書不遺餘力其論雖非無<lb/>
<pb n="KR4h0153_WYG_000-2a"/>
　　　　見然兩説相濟其理乃全殊途同歸未容偏<lb/>
　　　　廢今仍並録存之以除門户之見又閻若璩<lb/>
　　　　潜邱劄記有與趙執信書詆此集所録如張<lb/>
　　　　旭四絶句本宋蔡㐮詩而誤收又詆其祖詠<lb/>
　　　　詩誤以京水為涇水孟浩然詩誤以涔陽為<lb/>
　　　　潯陽王維詩誤以御亭為卸亭蔡洲為蔡州<lb/>
　　　　髙適燕歌行誤以渝關為榆關全不講於地<lb/>
　　　　理之學引据精詳皆切中其病然士禎自品<lb/>
<pb n="KR4h0153_WYG_000-2b"/>
　　　　詩格原不主於考証若璩所云不必為是集<lb/>
　　　　諱亦不必為是集病也乾隆四十六年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
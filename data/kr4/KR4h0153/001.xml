<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐賢三昧集巻上</head> <lb/>
    <p>
<pb n="KR4h0153_WYG_001-1a"/>
欽定四庫全書<lb/>
　唐賢三昧集巻上<lb/>
　　　　　　　　　　　刑部尚書王士禎編<lb/>
　王維<lb/>
　　贈劉藍田<lb/>
籬間犬迎吠出屋候荆扉嵗晏輸井稅山村人夜歸晩<lb/>
田始家食餘布成我衣詎肯無公事煩君問是非<lb/>
　　贈祖三詠<lb/>
<pb n="KR4h0153_WYG_001-1b"/>
蠨蛸挂虛牖蟋蟀鳴前除嵗晏凉風至君子復何如高<lb/>
館閴無人離居不可道閒門寂巳閉落日照秋草雖有<lb/>
近音信千里阻河闗中復客汝潁去年歸舊山結交二<lb/>
十載不得一日展貧病子既深契闊余不淺仲秋雖未<lb/>
歸暮秋以為期良㑹詎幾日終日長相思<lb/>
　　戲贈張五弟諲<lb/>
吾弟東山時心尚一何逺日高猶自卧鐘動始能飯領<lb/>
上髮未梳牀頭書不巻清川興悠悠空林對偃蹇青苔<lb/>
<pb n="KR4h0153_WYG_001-2a"/>
石上淨細草松下軟牕外鳥聲閒階前虎心善徒然萬<lb/>
象多澹爾太虛緬一知與物平自顧為人淺對君忽自<lb/>
得浮念不煩遣<lb/>
　　奉寄韋太守陟<lb/>
荒城自蕭索萬里山河空天高秋日迥嘹唳聞歸鴻寒<lb/>
塘映衰草髙館落疎桐臨此嵗方晏顧景詠悲翁故人<lb/>
不可見寂寞平陵東<lb/>
　　和使君五郎西樓望逺思歸<lb/>
<pb n="KR4h0153_WYG_001-2b"/>
髙樓望所思極目情未畢枕上身十里牕中窺萬室悠<lb/>
悠長路人曖曖逺郊日惆悵極浦外迢遞孤烟出能賦<lb/>
屬上才思歸同下秩故鄉不可見雲水空如一<lb/>
　　送魏郡李太守赴任<lb/>
與君伯氏别又欲與君離君行無幾日當復隔山陂蒼<lb/>
茫秦川盡日落桃林塞獨樹臨闗門黄河向天外前經<lb/>
洛陽陌宛洛故人稀故人離别盡淇上轉驂騑企予悲<lb/>
送逺惆悵雎陽路古木官渡平秋城鄴宫故想君行縣<lb/>
<pb n="KR4h0153_WYG_001-3a"/>
日其出從如雲遥思魏公子復憶李將軍<lb/>
　　送宇文太守赴宣城<lb/>
寥落雲外山迢遥舟中賞鐃吹發西江秋空多清響地<lb/>
迥古城蕪月明寒潮廣時賽敬亭神復解罟師網何處<lb/>
寄相思南風吹五兩<lb/>
　　送别<lb/>
下馬飲君酒問君何所之君言不得意歸卧南山陲但<lb/>
去莫復問白雲無盡時<lb/>
<pb n="KR4h0153_WYG_001-3b"/>
　　濟州送祖三<lb/>
相逢方一笑相送還成泣祖帳已傷離荒城復愁入天<lb/>
寒逺山淨日暮長河急解纜君巳遥望君猶佇立<lb/>
　　送綦母濳落第還鄉<lb/>
聖代無隠者英靈盡來歸遂令東山客不得顧采薇既<lb/>
至君門逺孰云吾道非江淮度寒食京洛縫春衣置酒<lb/>
臨長道同心與我違行當逢桂棹未幾拂荆扉逺樹帶<lb/>
行客孤城當落暉吾謀適不用勿謂知音稀<lb/>
<pb n="KR4h0153_WYG_001-4a"/>
　　别弟縉後登青龍寺望藍田山<lb/>
陌上新别離蒼茫四郊晦登髙不見君故山復雲外逺<lb/>
樹蔽行人長天隠秋塞心悲宦遊子何處飛征葢<lb/>
　　藍田山石門精舍<lb/>
落日山水好漾舟信歸風探竒不覺逺因以緣源窮遥<lb/>
愛雲木秀初疑路不同安知清流轉偶與前山通捨舟<lb/>
理輕䇿果然愜所適老僧四五人逍遥蔭松栢朝梵林<lb/>
未曙夜禪山更寂道心及牧童世事問樵客暝宿長林<lb/>
<pb n="KR4h0153_WYG_001-4b"/>
下焚香卧瑶席澗芳襲人衣山月映石壁再尋畏迷誤<lb/>
明發更登厯笑謝桃源人花紅復來覿<lb/>
　　青谿<lb/>
言入黄花川毎逐青谿水隨山將萬轉趣途無百里聲<lb/>
喧亂石中色靜深松裏漾漾汎菱荇澄澄映葭葦我心<lb/>
素巳閒清川澹如此請留盤石上垂釣將巳矣<lb/>
　　崔濮陽兄季重前山興<lb/>
秋色有佳興况君池上閒悠悠西林下自識門前山千<lb/>
<pb n="KR4h0153_WYG_001-5a"/>
里横黛色數峰出雲間嵯峨對秦國合沓藏荆闗殘雨<lb/>
斜日照夕嵐飛鳥還故人今尚爾歎息此頽顏<lb/>
　　丁㝢田家有贈<lb/>
君心尚棲隠久欲傍歸路在朝毎為言解印果成趣晨<lb/>
雞鳴鄰里羣動從所務農夫行餉田閨妾起縫素開軒<lb/>
御衣服散帙理章句時吟招隠詩或製閒居賦新晴望<lb/>
郊郭日映桑榆暮陰盡小苑城微明渭川樹揆予宅閭<lb/>
井幽賞何由屢道存終不忘迹異難相遇此時惜離别<lb/>
<pb n="KR4h0153_WYG_001-5b"/>
再來芳菲度<lb/>
　　渭川田家<lb/>
斜陽照墟落窮巷牛羊歸野老念牧童倚杖候荆扉雉<lb/>
雊麥苗秀蠶眠桑葉稀田夫荷鋤至相見語依依即此<lb/>
羨閒逸悵然吟式微<lb/>
　　春中田園作<lb/>
屋上春鳩鳴村邊杏花白持斧伐逺揚荷鋤覘泉脈歸<lb/>
燕識故巢舊人看新厯臨觴忽不御惆悵逺行客<lb/>
<pb n="KR4h0153_WYG_001-6a"/>
　　過李揖宅<lb/>
閒門秋草色終日無車馬客來深巷中犬吠寒林下散<lb/>
髮時未簪道書行尚把與我同心人樂道安貧者一罷<lb/>
宜城酌還歸洛陽社<lb/>
　　宿鄭州<lb/>
朝與周人辭暮投鄭人宿他鄉絶儔侣孤客親僮僕宛<lb/>
洛望不見秋霖晦平陸田父草際歸村童雨中牧主人<lb/>
東臯上時稼遶茆屋蟲思機杼悲雀喧禾黍熟明當渡<lb/>
<pb n="KR4h0153_WYG_001-6b"/>
京水昨晩猶金谷此去欲何言窮邊徇微祿<lb/>
　　西施詠<lb/>
豔色天下重西施寧久微朝為越谿女暮作吳宫妃賤<lb/>
日豈殊衆貴來方悟稀邀人傅香粉不自著羅衣君寵<lb/>
益嬌態君憐無是非當時浣紗伴莫得同車歸持謝<hi>紀事</hi>
<hi>作寄言</hi>鄰家子效顰安可希<lb/>
　　夷門歌<lb/>
七雄雄雌猶未分攻城殺將何紛紛秦兵益圍邯鄲急<lb/>
<pb n="KR4h0153_WYG_001-7a"/>
魏王不救平原君公子為嬴停駟馬執轡愈恭意愈下<lb/>
亥為屠肆鼔刀人嬴乃夷門抱闗者非但慷慨獻竒謀<lb/>
意氣兼將身命酬向風刎頸送公子七十老翁何所求<lb/>
　　隴頭吟<lb/>
長城少年游俠客夜上戍樓看太白隴頭明月迥臨闗<lb/>
隴上行人夜吹笛闗西老將不勝愁駐馬聽之雙淚流<lb/>
身經大小百餘戰麾下偏禆萬户侯蘇武纔為典屬國<lb/>
節旄空盡海西頭<lb/>
<pb n="KR4h0153_WYG_001-7b"/>
　　老將行<lb/>
少年十五二十時步行奪取胡馬騎射殺陰山白額虎<lb/>
肯數鄴下黄鬚兒一身轉戰三千里一劍曾當百萬師<lb/>
漢兵奮迅如霹靂虜騎崩騰畏蒺藜衞青不敗由天幸<lb/>
李廣無功緣數竒自從棄置便衰朽世事蹉跎成白首<lb/>
昔時飛雀無全目今日垂楊生左肘路傍時賣故侯𤓰<lb/>
門前學種先生柳蒼茫古木連窮巷寥落寒山對虛牖<lb/>
誓令疏勒出飛泉不似潁川空使酒賀蘭山下陣如雲<lb/>
<pb n="KR4h0153_WYG_001-8a"/>
羽檄交馳日夕聞節使三河募年少詔書五道出將軍<lb/>
試拂鐵衣如雪色聊持寳劍動星文願得燕弓射天將<lb/>
恥令越甲鳴吾君莫言舊日雲中守猶堪一戰立功勲<lb/>
　　桃源行<lb/>
漁舟逐水愛山深兩岸桃花夾去津坐看紅樹不知逺<lb/>
行盡青谿不見人山口潛行始隈隩山開曠望旋平陸<lb/>
遥看一處攢雲樹近入千家散花竹樵客初傳漢姓名<lb/>
居人未改秦衣服居人共住武陵源還從物外起田園<lb/>
<pb n="KR4h0153_WYG_001-8b"/>
月明松下房櫳靜日出雲中雞犬喧驚聞俗客爭來集<lb/>
競引還家問都邑平明閭巷掃花開薄暮漁樵乘水入<lb/>
初因避地去人間及至成仙遂不還峽裏誰知有人事<lb/>
世中遥望空雲山不疑靈境難聞見塵心未盡思鄉縣<lb/>
出洞無論隔山水辭家終擬長游衍自謂經過舊不迷<lb/>
安知峰壑今來變當時只記入山深青谿幾曲到雲林<lb/>
春來遍是桃花水不辨仙源何處㝷<lb/>
　　故人張諲工詩善易卜兼能丹青草隸頃以詩見<lb/>
<pb n="KR4h0153_WYG_001-9a"/>
　　　贈聊獲酬之<lb/>
不逐城東遊俠兒隠囊紗帽坐彈棊蜀中夫子時開卦<lb/>
洛下書生解詠詩藥欄花逕衡門裏時復據梧聊隠几<lb/>
屏風誤㸃惑孫郎團扇草書輕内史故園髙枕度三春<lb/>
永日垂帷絶四鄰自惜蔡邕今巳老更將書籍與何人<lb/>
　　輞川閒居贈裴秀才迪<lb/>
寒山轉蒼翠秋水日潺湲倚杖柴門外臨風聽暮蟬渡<lb/>
頭餘落日墟里上孤烟復值接輿醉狂歌五柳前<lb/>
<pb n="KR4h0153_WYG_001-9b"/>
　　寄荆州張丞相<lb/>
所思竟何在悵望深荆門舉世無相識終身思舊恩方<lb/>
將與農圃藝植老丘園目盡南無鴈何由寄一言<lb/>
　　冬晩對雪憶胡居士家<lb/>
寒更傳曉箭清鏡覽衰顔隔牖風驚竹開門雪滿山灑<lb/>
空深巷靜積素廣庭閒借問袁安舍翛然尚閉闗<lb/>
　　酬虞部蘇員外過藍田别業不見留之作<lb/>
貧居依谷口喬木帶荒村石路枉迴駕山家誰候門漁<lb/>
<pb n="KR4h0153_WYG_001-10a"/>
舟膠凍浦獵火燒寒原唯有白雲外疎鐘聞夜猿<lb/>
　　酬張少府<lb/>
晩年唯好靜萬事不闗心自顧無長䇿空知返舊林松<lb/>
風吹解帶山月照彈琴君問窮通理漁歌入浦深<lb/>
　　送丘為落第歸江東<lb/>
憐君不得意况復柳條春為客黄金盡還家白髪新五<lb/>
湖三畝宅萬里一歸人知禰不能薦羞稱獻納臣<lb/>
　　送李判官赴江東<lb/>
<pb n="KR4h0153_WYG_001-10b"/>
聞道皇華使方隨皂蓋臣封章通左語冠冕化文身樹<lb/>
色分揚子潮聲滿富春遥知辨璧吏恩到泣珠人<lb/>
　　送岐州源長史歸<lb/>
握手一相送心悲安可論秋風正蕭索客散孟嘗門故<lb/>
驛通槐里長亭下槿原征西舊旌節從此向河源<lb/>
　　同崔興宗送衡嶽瑗公南歸<lb/>
言從石菌閣新下穆陵闗獨向池陽去白雲留故山綻<lb/>
衣秋日裏洗鉢古松間一施傳心法唯將戒定還<lb/>
<pb n="KR4h0153_WYG_001-11a"/>
　　送丘為往唐州<lb/>
宛洛有風塵君行多苦辛四愁連漢水百口寄隨人槐<lb/>
色陰清晝楊花惹暮春朝端肯相送天子繡衣臣<lb/>
　　送元中丞轉運江淮<lb/>
薄稅歸天府輕徭賴使臣歡霑賜帛老恩及巻綃人去<lb/>
問珠官俗來經石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>春東南御亭上莫使有風塵<lb/>
　　送崔九興宗遊蜀<lb/>
送君從此去轉覺故人稀徒御猶迴首田園方掩扉出<lb/>
<pb n="KR4h0153_WYG_001-11b"/>
門當旅食中路授寒衣江漢風流地遊人何嵗歸<lb/>
　　送平澹然判官<lb/>
不識陽闗路新從定逺侯黄雲斷春色畫角起邊愁瀚<lb/>
海經年到交河出塞流須令外國使知飲月氏頭<lb/>
　　送劉司直赴安西<lb/>
絶域陽闗道胡沙與塞塵三春時有鴈萬里少行人苜<lb/>
蓿隨天馬葡萄逐漢臣當令外國懼不敢覔和親<lb/>
　　送方城韋明府<lb/>
<pb n="KR4h0153_WYG_001-12a"/>
遥思葭菼際寥落楚人行高鳥長淮水平蕪故郢城使<lb/>
車聽雉乳縣鼔應雞鳴若見州從事無嫌手板迎<lb/>
　　送梓州李使君<lb/>
萬壑樹參天千山響杜鵑山中一夜雨樹杪百重泉漢<lb/>
女輸橦布巴人訟芋田文翁翻敎授不敢倚先賢<lb/>
　　送張五諲歸宣城<lb/>
五湖千萬里况復五湖西漁浦南陵郭人家春穀谿欲<lb/>
歸江淼淼未到草萋萋憶想蘭陵鎮可宜猿夜啼<lb/>
<pb n="KR4h0153_WYG_001-12b"/>
　　送人南歸<lb/>
萬里春應盡三江鴈亦稀連天漢水廣孤客郢城歸鄖<lb/>
國稻苗秀楚人菰米肥懸知倚門望遥識老萊衣<lb/>
　　送賀遂員外外甥<lb/>
南國有歸舟荆門泝上流蒼茫葭菼外雲水與昭丘檣<lb/>
帶城烏去江連暮雨愁猿聲不可聽莫待楚山秋<lb/>
　　送楊長史赴果州<lb/>
褎斜不容幰之子去何之鳥道一千里猿聲十二時官<lb/>
<pb n="KR4h0153_WYG_001-13a"/>
橋祭酒客山木女郎祠别後同明月君應聽子規<lb/>
　　送邢桂州<lb/>
鐃吹喧京口風波下洞庭赭圻將赤岸擊汰復揚舲日<lb/>
落江湖白潮來天地青明珠歸合浦應逐使臣星<lb/>
　　送孟六歸襄陽<lb/>
杜門不復出久與世情疎以此為長䇿勸君歸舊廬醉<lb/>
歌田舍酒笑讀古人書好是一生事無勞獻子虛<lb/>
　　登裴秀才迪小臺<lb/>
<pb n="KR4h0153_WYG_001-13b"/>
端居不出户滿目望雲山落日鳥邊下秋原人外閒遥<lb/>
知逺林際不見此簷間好客多乘月應門莫上闗<lb/>
　　過香積寺<lb/>
不知香積寺數里入雲峰古木無人逕深山何處鐘泉<lb/>
聲咽危石日色冷青松薄暮空潭曲安禪制毒龍<lb/>
　　過感化寺曇興上人山院<lb/>
暮持笻竹杖相待虎谿頭催客聞山響歸房逐水流野<lb/>
花叢發好谷鳥一聲幽夜坐空林寂松風直似秋<lb/>
<pb n="KR4h0153_WYG_001-14a"/>
　　登辨覺寺<lb/>
竹逕從初地蓮峰出化城牕中三楚盡林上九江平軟<lb/>
草乘趺坐長松響梵聲空居法雲外觀世得無生<lb/>
　　喜祖三至留宿<lb/>
門前洛陽客下馬拂征衣不枉故人駕平生多掩扉行<lb/>
人返深巷積雪帶餘暉早嵗同袍者髙車何處歸<lb/>
　　山居秋暝<lb/>
空山新雨後天氣晩來秋明月松間照清泉石上流竹<lb/>
<pb n="KR4h0153_WYG_001-14b"/>
喧歸浣女蓮動下漁舟隨意春芳歇王孫自可留<lb/>
　　終南别業<lb/>
中嵗頗好道晚家南山陲興來毎獨往勝事空自知行<lb/>
到水窮處坐看雲起時偶然值林叟談笑無還期<lb/>
　　歸嵩山作<lb/>
清川帶長薄車馬去閒閒流水如有意暮禽相與還荒<lb/>
城臨古渡落日滿秋山迢遞嵩髙下歸來且閉闗<lb/>
　　歸輞川作<lb/>
<pb n="KR4h0153_WYG_001-15a"/>
谷口疎鐘動漁樵稍欲稀悠然逺山暮獨向白雲歸菱<lb/>
蔓弱難定楊花輕易飛東臯春草色惆悵掩柴扉<lb/>
　　終南山<lb/>
太乙近天都連山到海隅白雲迴望合青靄入看無分<lb/>
野中峰變陰晴衆壑殊欲投人處宿隔水問樵夫<lb/>
　　觀獵<lb/>
風勁角弓鳴將軍獵渭城草枯鷹眼疾雪盡馬蹄輕忽<lb/>
過新豐市還歸細柳營迴看射鵰處千里暮雲平<lb/>
<pb n="KR4h0153_WYG_001-15b"/>
　　漢江臨汎<lb/>
楚塞三湘接荆門九派通江流天地外山色有無中郡<lb/>
邑浮前浦波瀾動逺空襄陽好風日留醉與山公<lb/>
　　登河北城樓作<lb/>
井邑傳巖上客亭雲霧間髙城眺落日極浦映蒼山岸<lb/>
火孤舟宿漁家夕鳥還寂寥天地暮心與廣川閒<lb/>
　　使至塞上<lb/>
單車欲問邊屬國過居延征蓬出漢塞歸鴈入胡天大<lb/>
<pb n="KR4h0153_WYG_001-16a"/>
漠孤烟直長河落日圓蕭闗逢候吏都䕶在燕然<lb/>
　　秋夜獨坐<lb/>
獨坐悲雙鬢空堂欲二更雨中山果落燈下草蟲鳴白<lb/>
髮終難變黄金不可成欲知除老病唯有學無生<lb/>
　　奉和聖製從蓬萊向興慶閣道中留春雨中春望<lb/>
　　　之作應制<lb/>
渭水自縈秦塞曲黄山蒨遶漢宫斜鑾輿迥出仙門柳<lb/>
閣道迴看上苑花雲裏帝城雙鳳闕雨中春樹萬人家<lb/>
<pb n="KR4h0153_WYG_001-16b"/>
為乘陽氣行時令不是宸遊翫物華<lb/>
　　敕賜百官櫻桃<lb/>
芙蓉闕下㑹千官紫禁朱櫻出上䦨纔是寢園春薦後<lb/>
非闗御苑鳥銜殘歸鞍競帶青絲籠中使頻傾赤玉盤<lb/>
飽食不須愁内熱大官還有蔗漿寒<lb/>
　　敇借岐王九成宫避暑應敎<lb/>
帝子逺辭丹鳳闕天書遥借翠微宫隔牕雲霧生衣上<lb/>
巻幔山泉入鏡中林下水聲喧語笑巖間樹色隠房櫳<lb/>
<pb n="KR4h0153_WYG_001-17a"/>
仙家未必能勝此何事吹笙向碧空<lb/>
　　和太常韋主簿五郎温湯寓目之作<lb/>
漢主離宫接露臺秦川一半夕陽開青山盡是朱旗繞<lb/>
碧澗翻從玉殿來新豐樹裏行人度小苑城邊獵騎迴<lb/>
聞道甘泉能獻賦懸知獨有子雲才<lb/>
　　酬郭給事<lb/>
洞門髙閣靄餘輝桃李陰陰柳絮飛禁裏疎鐘官舍晚<lb/>
省中啼鳥吏人稀晨摇玉珮趨金殿夕奉天書拜瑣闈<lb/>
<pb n="KR4h0153_WYG_001-17b"/>
強欲從君無那老將因卧病解朝衣<lb/>
　　出塞作<lb/>
居延城外獵天驕白草連山野火燒暮雲空磧時驅馬<lb/>
秋日平原好射鵰䕶羌校尉朝乘障破虜將軍夜渡遼<lb/>
玉靶角弓朱勒馬漢家將賜霍嫖姚<lb/>
　　送楊少府貶郴州<lb/>
明到衡山與洞庭若為秋月聽猿聲愁看北渚三湘逺<lb/>
惡說南風五兩輕青草瘴時過夏口白頭浪裏出湓城<lb/>
<pb n="KR4h0153_WYG_001-18a"/>
長沙不久留才子賈誼何須弔屈平<lb/>
　　過乘如禪師蕭居士嵩丘蘭若<lb/>
無著天親弟與兄嵩丘蘭若一峰晴食隨鳴磬巢烏下<lb/>
行踏空林落葉聲逬水定侵香案濕雨花應共石牀平<lb/>
深洞長松何所有儼然天竺古先生<lb/>
　　春日與裴迪過新昌里訪吕逸人不遇<lb/>
桃源一向絶風塵柳市南頭訪隠淪到門不敢題凡鳥<lb/>
看竹何須問主人城上青山如屋裏東家流水入西鄰<lb/>
<pb n="KR4h0153_WYG_001-18b"/>
閉户著書多嵗月種松皆作老龍鱗<lb/>
　　酌酒與裴迪<lb/>
酌酒與君君自寛人情翻覆似波瀾白首相知猶按劍<lb/>
朱門先達笑彈冠草色全經細雨濕花枝欲動春風寒<lb/>
世事浮雲何足問不如髙卧且加餐<lb/>
　　積雨輞川莊作<lb/>
積雨空林烟火遲蒸藜炊黍餉東菑漠漠水田飛白鷺<lb/>
隂隂夏木囀黄鸝山中習靜觀朝槿松下清齋折露葵<lb/>
<pb n="KR4h0153_WYG_001-19a"/>
野老與人爭席罷海鷗何事更相疑<lb/>
　　送秘書晁監還日本<lb/>
積水不可極安知滄海東九州何處所萬里若乘空向<lb/>
國唯看日歸帆但信風鼇身映天黒魚眼射波紅鄉樹<lb/>
扶桑外主人孤島中别離方異域音信若為通<lb/>
　　送李太守赴上洛<lb/>
商山包楚鄧積翠靄沈沈驛路飛泉灑闗門落照深野<lb/>
花開古戍行客響空林板屋春多雨山城晝易陰丹泉<lb/>
<pb n="KR4h0153_WYG_001-19b"/>
通虢略白羽抵荆岑若見西山爽應知黄綺心<lb/>
　　曉行巴峽<lb/>
際曉投巴峽餘春憶帝京晴江一女浣朝日衆禽鳴水<lb/>
國舟中市山橋樹杪行登髙萬井出眺迥二流明人作<lb/>
殊方語鶯為故國聲賴多山水趣稍解别離情<lb/>
　　息夫人<lb/>
莫以今時寵能忘舊日恩看花滿眼淚不共楚王言<lb/>
　　班婕妤<lb/>
<pb n="KR4h0153_WYG_001-20a"/>
宫殿生秋草君王恩幸疎那堪聞鳳吹門外度金輿<lb/>
　輞川集<lb/>
　　孟城坳<lb/>
新家孟城口古木餘衰柳來者復為誰空悲昔人有<lb/>
　　華子岡<lb/>
飛鳥去不窮連山復秋色上下華子岡惆悵情何極<lb/>
　　斤竹嶺<lb/>
檀欒映空曲青翠漾漣漪暗入商山路樵人不可知<lb/>
<pb n="KR4h0153_WYG_001-20b"/>
　　鹿柴<lb/>
空山不見人但聞人語響返景入深林復照青苔上<lb/>
　　木蘭柴<lb/>
秋山斂餘照飛鳥逐前侣彩翠時分明夕嵐無處所<lb/>
　　文杏館<lb/>
文杏裁為梁香茅結為宇不知棟裏雲去作人間雨<lb/>
　　宫槐陌<lb/>
仄逕蔭宫槐幽陰多綠苔譍門但迎掃畏有山僧來<lb/>
<pb n="KR4h0153_WYG_001-21a"/>
　　南垞<lb/>
輕舟南垞去北垞淼難即隔浦望人家遥遥不相識<lb/>
　　欹湖<lb/>
吹簫凌極浦日暮送夫君湖上一迴首青山巻白雲<lb/>
　　欒家瀨<lb/>
颯颯秋雨中淺淺石溜瀉跳波自相濺白鷺驚復下<lb/>
　　白石灘<lb/>
清淺白石灘綠蒲向堪把家住水東西浣紗明月下<lb/>
<pb n="KR4h0153_WYG_001-21b"/>
　　北垞<lb/>
北垞湖水北雜樹映朱欄逶迤南川水明滅青林端<lb/>
　　竹里館<lb/>
獨坐幽篁裏彈琴復長嘯深林人不知明月來相照<lb/>
　　辛夷塢<lb/>
木末芙蓉花山中發紅萼澗户寂無人紛紛開且落<lb/>
　　漆園<lb/>
古人非傲吏自闕經世務偶寄一微官婆娑數株樹<lb/>
<pb n="KR4h0153_WYG_001-22a"/>
　皇甫嶽雲谿雜題<lb/>
　　鳥鳴磵<lb/>
人閒桂花落夜靜春山空月出驚山鳥時鳴春澗中<lb/>
　　鸕鷀堰<lb/>
乍向紅蓮没復出青蒲颺獨立何䙰褷銜魚古查上<lb/>
　　上平田<lb/>
朝耕上平田暮耕上平田借問問津者寧知沮溺賢<lb/>
　　萍池<lb/>
<pb n="KR4h0153_WYG_001-22b"/>
春池深且廣㑹待輕舟迴靡靡綠萍合垂楊掃復開<lb/>
　　答裴迪輞口遇雨憶終南山之作<lb/>
淼淼寒流廣蒼蒼秋雨晦君問終南山心知白雲外<lb/>
　　送别<lb/>
山中相送罷日暮掩柴扉春草年年綠王孫歸不歸<lb/>
　　臨髙臺送黎拾遺<lb/>
相送臨髙臺川原杳何極日暮飛鳥還行人去不息<lb/>
　　崔九弟欲往南山馬上口號與别<lb/>
<pb n="KR4h0153_WYG_001-23a"/>
城隅一分手幾日還相見山中有桂花莫待花如霰<lb/>
　　雜詩二首<lb/>
家住孟津河門對孟津口常有江南船寄書家中否<lb/>
君自故鄉來應知故鄉事來日綺牕前寒梅著花未<lb/>
　　相思<lb/>
紅豆生南國秋來發幾枝願君多采擷此物最相思<lb/>
　　哭孟浩然<lb/>
故人不可見漢水日東流借問襄陽老江山空蔡州<lb/>
<pb n="KR4h0153_WYG_001-23b"/>
　　少年行<lb/>
新豐美酒斗十千咸陽遊俠多少年相逢意氣為君飲<lb/>
繫馬髙樓垂柳邊<lb/>
一身能擘兩雕弧虜騎千重只似無偏坐金鞍調白羽<lb/>
紛紛射殺五單于<lb/>
　　九月九日憶山東兄弟<lb/>
獨在異鄉為異客毎逢佳節倍思親遥知兄弟登髙處<lb/>
遍插茱萸少一人<lb/>
<pb n="KR4h0153_WYG_001-24a"/>
　　送元二使安西<lb/>
渭城朝雨裛輕塵客舍青青柳色新勸君更盡一杯酒<lb/>
西出陽闗無故人<lb/>
　　送韋評事<lb/>
欲逐將軍取右賢沙場走馬向居延遥知漢使蕭闗外<lb/>
愁見孤城落日邊<lb/>
　　送沈子歸江東<lb/>
楊柳渡頭行客稀罟師盪槳向臨圻唯有相思似春色<lb/>
<pb n="KR4h0153_WYG_001-24b"/>
江南江北送君歸<lb/>
　　寒食汜上作<lb/>
廣武城邊逢暮春汶陽歸客淚沾巾落花寂寂啼山鳥<lb/>
楊柳青青渡水人<lb/>
　王縉<lb/>
　　同王昌齡裴迪遊青龍寺曇璧上人兄院集和兄<lb/>
　　　維<lb/>
林中空寂舍階下終南山髙卧一牀地迴看六合間浮<lb/>
<pb n="KR4h0153_WYG_001-25a"/>
雲幾處滅飛鳥何時還問義天人接無心世界閒誰知<lb/>
大隠者兄弟自追攀<lb/>
　　别輞川别業<lb/>
山月曉仍在林風凉不絶殷勤如有情惆悵令人别<lb/>
　裴迪<lb/>
　　孟城坳<lb/>
結廬古城下時登古城上古城非疇昔今人自來往<lb/>
　　華子岡<lb/>
<pb n="KR4h0153_WYG_001-25b"/>
落日松風起還家草露晞雲光侵履跡山翠拂人衣<lb/>
　　斤竹嶺<lb/>
明流紆且直綠篠密復深一逕通山路行歌望舊岑<lb/>
　　鹿柴<lb/>
日夕見寒山便為獨往客不知深林事但有麏慶跡<lb/>
　　木蘭柴<lb/>
蒼蒼落日時鳥聲亂谿水緣谿路轉深幽興何時已<lb/>
　　茱萸沜<lb/>
<pb n="KR4h0153_WYG_001-26a"/>
飄香亂椒桂布葉間檀欒雲日雖迥照森沈猶自寒<lb/>
　　宫槐陌<lb/>
門前宫槐陌是向欹湖道秋來山雨多落葉無人掃<lb/>
　　南垞<lb/>
孤舟信一泊南垞湖水岸落日下崦嵫清波殊淼漫<lb/>
　　金屑泉<lb/>
縈渟澹不流金碧如可拾迎晨含素華獨往事朝汲<lb/>
　　白石灘<lb/>
<pb n="KR4h0153_WYG_001-26b"/>
跂石復臨水弄波情未極日下川上寒浮雲淡無色<lb/>
　　辛夷塢<lb/>
綠堤春草合王孫自留翫况有辛夷花色與芙蓉亂<lb/>
　　輞口遇雨憶終南山因獻王維<lb/>
積雨晦空曲平沙滅浮彩輞水去悠悠南山復何在<lb/>
　　崔九欲往南山馬上口號與别<lb/>
歸山深淺去須盡丘壑美莫學武陵人暫遊桃源裏<lb/>
　崔興宗<lb/>
<pb n="KR4h0153_WYG_001-27a"/>
　　同王右丞送瑗公南歸<lb/>
行苦神亦秀泠然谿上松銅瓶與竹杖來自祝融峰常<lb/>
願入靈嶽藏經訪遺蹤南歸見長老且為說心胸<lb/>
　　留别王維<lb/>
駐馬欲分襟清寒御溝上前山景氣佳獨往還惆悵<lb/>
　儲光羲<lb/>
　　泛茅山東谿<lb/>
清晨登仙峰峰逺行未極江海霽初景草木含新色而<lb/>
<pb n="KR4h0153_WYG_001-27b"/>
我任天和此時聊動息望鄉白雲裏發棹清谿側松栢<lb/>
生深山無心自貞直<lb/>
　　游茅山<lb/>
平生非作者望古懐清芬心以道為際行將時不羣兹<lb/>
山在人境靈貺久傳聞逺勢一峰出近形千嶂分冬春<lb/>
有茂草朝暮多鮮雲此去亦何極但言西日曛<lb/>
昔賢居柱下今我去人間良以直心曠兼之外視閒垂<lb/>
綸非釣國好學異希顏落日登高嶼悠然望逺山谿流<lb/>
<pb n="KR4h0153_WYG_001-28a"/>
碧水去雲帶清陰還想見中林士巖扉長不闗<lb/>
名嶽徴仙事清都訪道書山門入松栢天路涵空虛南<lb/>
極見朝采西潭聞夜漁逺心尚雲宿浪跡出林居為己<lb/>
存實際忘形同化初此行良巳矣不樂復何如<lb/>
　　夜到洛口入黄河<lb/>
河洲多青草朝暮增客愁客愁惜朝暮枉渚暫停舟中<lb/>
宵大川靜解纜逐歸流浦漵既清曠沿洄非阻脩登艫<lb/>
望落月擊汰悲新秋倘遇乘槎客永言星漢遊<lb/>
<pb n="KR4h0153_WYG_001-28b"/>
　　泊舟貽潘少府<lb/>
行子苦風潮維舟未能發宵分巻前幔卧視清秋月四<lb/>
澤葭葦深中洲煙火絶蒼蒼水霧起落落疎星没所遇<lb/>
盡漁商與言多楚越其如念極浦又以思明哲常若千<lb/>
里餘況之異鄉别<lb/>
　　終南幽居獻蘇侍郎<lb/>
中嵗尚微道始知將谷神抗䇿還南山水木自相親深<lb/>
林開一道青嶂成四鄰平明去采薇日入行刈薪雲歸<lb/>
<pb n="KR4h0153_WYG_001-29a"/>
萬壑暗雪罷千巗春始看𤣥鳥來巳見瑶華新寄言搴<lb/>
芳者無乃後時人<lb/>
　　酬綦毋校書夢邪溪見贈之作<lb/>
校文在仙掖每有滄洲心况以北牕下夢遊清溪陰春<lb/>
看湖水漫夜入迴塘深往往纜垂葛出舟望前林山人<lb/>
松下飯釣客蘆中吟小隠何足貴長年固可尋還車首<lb/>
東道惠言若黄金以我采薇意傳之天姥岑<lb/>
　　登戲馬臺作<lb/>
<pb n="KR4h0153_WYG_001-29b"/>
君不見宋公杖鉞誅燕後英雄踴躍爭趨走小㑹衣冠<lb/>
吕梁壑大徵甲卒碻磝口天開神武樹元勲九日茱萸<lb/>
饗六軍泛泛樓船遊極浦揺揺歌吹動浮雲居人滿目<lb/>
市朝變霸業猶存齊楚甸泗水南浮桐栢川沂山北走<lb/>
瑯琊縣滄海沈沈晨霧開彭城烈烈秋風來少年自言<lb/>
未得意日暮蕭條登古臺<lb/>
　　霽後貽馬十二巽<lb/>
高天風雨散清氣在園林况我夜初靜當軒鳴綠琴雲<lb/>
<pb n="KR4h0153_WYG_001-30a"/>
開北堂月庭滿南山陰不見長裾者空歌遊子吟<lb/>
　　題陸山人樓<lb/>
暮聲雜初雁夜色涵早秋獨見海中月照君池上樓山<lb/>
雲拂髙棟天漢入雲流不惜朝光滿其如千里遊<lb/>
　　寒夜江口泊舟<lb/>
寒潮信未起出浦纜孤舟一夜苦風浪自然增旅愁吳<lb/>
山遲海月楚火照江流欲有知音者異鄉誰可求<lb/>
　　尋徐山人遇馬舍人<lb/>
<pb n="KR4h0153_WYG_001-30b"/>
泊舟伊川右正見野人歸日暮春山綠我心清且微巗<lb/>
聲風雨度水氣雲霞飛復有金門客來參蘿薜衣<lb/>
　　寄孫山人<lb/>
新林二月孤舟還水滿清江花滿山借問故園隠君子<lb/>
時時來往在人間<lb/>
　丘為<lb/>
　　尋西山隠者不遇<lb/>
絶頂一茅茨直上三十里扣闗無僮僕窺室唯案几若<lb/>
<pb n="KR4h0153_WYG_001-31a"/>
非巾柴車應是釣秋水差池不相見黽俛空仰止草色<lb/>
新雨中松聲晩牕裏及兹契幽絶自足蕩心耳雖無賔<lb/>
主意頗得清淨理興盡方下山何必待之子<lb/>
　　題農舍<lb/>
東風何時至巳綠湖上山湖上春既早田家日不閒溝<lb/>
塍流水處耒耜平蕪間薄暮飯牛罷歸來還閉闗<lb/>
　　留别王維<lb/>
歸鞍白雲外繚繞出前山今日又明日自知心不閒親<lb/>
<pb n="KR4h0153_WYG_001-31b"/>
勞簪組送欲趂鶯花還一步一回首遲遲向近闗<lb/>
　　左掖梨花<lb/>
冷艷全欺雪餘香乍入衣春風且莫定吹向玉階飛<lb/>
　祖詠<lb/>
　　歸汝墳山莊留别盧象<lb/>
淹留嵗將晏久廢南山期舊業不見棄還山從此辭漚<lb/>
麻入南澗刈麥向東菑對酒雞黍熟閉門風雪時非君<lb/>
一延首誰慰遥相思<lb/>
<pb n="KR4h0153_WYG_001-32a"/>
　　夕次圃田店<lb/>
前路入鄭郊尚經百餘里馬煩時欲歇客歸程未巳落<lb/>
日桑柘陰遥村烟火起西還不遑宿中夜渡涇水<lb/>
　　田家即事<lb/>
舊居東皋上左右俯荒村樵路前傍嶺田家遥對門歡<lb/>
娛始披拂愜意在郊原餘霽蕩川霧新秋仍晝昬攀條<lb/>
憩林麓引水開泉源稼穡豈云倦桑麻今正繁方求靜<lb/>
者賞偶與潛夫論雞黍何必具吾心知道尊<lb/>
<pb n="KR4h0153_WYG_001-32b"/>
　　長樂驛留别盧象裴總<lb/>
朝來巳握手宿别更傷心灞水行人渡商山驛路深故<lb/>
情君且足謫宦我難任直道皆如此誰能淚滿襟<lb/>
　　蘇氏别業<lb/>
别業居幽處到來生隠心南山當户牖灃水在園林竹<lb/>
覆經冬雪庭昬未夕陰寥寥人境外閒坐聽春禽<lb/>
　　題韓少府水亭<lb/>
梅福幽棲處佳期不忘還鳥啼當户竹花繞傍池山水<lb/>
<pb n="KR4h0153_WYG_001-33a"/>
氣侵堦冷藤陰覆座閒寧知武陵趣宛在市朝間<lb/>
　　望薊門<lb/>
燕臺一望客心驚簫鼓喧喧漢將營萬里寒光生積雪<lb/>
三邊曙色動危旌沙場烽火連胡月海畔雲山擁薊城<lb/>
少小雖非投筆吏論功還欲請長纓<lb/>
　　家園夜坐寄郭微<lb/>
前堦微雨歇開户散窺林月出夜方淺水凉池更深餘<lb/>
風生竹樹清露薄衣襟遇物遂遥歎懐人滋逺心依稀<lb/>
<pb n="KR4h0153_WYG_001-33b"/>
成夢想影響絶徽音誰念窮居者明時嗟陸沈<lb/>
　　終南望餘雪<lb/>
終南陰嶺秀積雪浮雲端林表明霽色城中增暮寒<lb/>
　盧象<lb/>
　　家叔徵君東谿草堂<lb/>
開山十餘里青壁森相倚欲識堯時天東谿白雲是雷<lb/>
聲轉幽壑雲氣香流水澗影生龍蛇巗端翳檉梓大道<lb/>
終不易君恩曷能巳鶴羨無老時龜言攝生理浮年笑<lb/>
<pb n="KR4h0153_WYG_001-34a"/>
六甲元化潛一指未暇掃雲梯空慙阮家子<lb/>
　　送祖詠<lb/>
田家宜伏臘嵗晏子言歸石路雪初下荒村雞共飛東<lb/>
野多烟火北澗隠寒暉滿酌野人酒倦聞鄰女機胡為<lb/>
困樵采幾日罷朝衣<lb/>
　　寄河上段十六<lb/>
與君相識即相親聞道君家住孟津為見行舟試借問<lb/>
客中時有洛陽人<lb/>
<pb n="KR4h0153_WYG_001-34b"/>
　殷遥<lb/>
　　山行<lb/>
寂歴青山曉山行趣不稀野花成子落江燕引雛飛暗<lb/>
草薰苔徑晴楊掃石磯俗人猶語此余亦轉忘歸<lb/>
　<lb/>
　<lb/>
　<lb/>
　唐賢三昧集巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>在軒集</head> <lb/>
    <p>
<pb n="KR4d0409_WYG_001-1a"/>
欽定四庫全書<lb/>
　在軒集<lb/>
　　　　　　　　　　　　宋　黄公紹　撰<lb/>
　　詩集大成序<lb/>
大雅正聲寥寥不響浮文破典斐爾為曹詩道之孤也<lb/>
何為而然哉自古在昔先民有作塗謳巷詠皆政化之<lb/>
律吕風哦月謡俱禮義之矩矱葢成童以上靡人不學<lb/>
靡學非誦所以笙鏞人耳槖鑰人心至熟也詩之教也<lb/>
<pb n="KR4d0409_WYG_001-1b"/>
不亦大乎王迹既熄聖手絶刪人心之詩與世俱變然<lb/>
而世有汙隆學有粗密詩之興也必法度之森嚴詩之<lb/>
微也亦繩墨之改錯代之君子可以觀矣夫詩一而巳<lb/>
而體異焉其間體同而病異于是乎對同有法事同而<lb/>
詞異于是乎區别有類本同而流異于是乎繼承有𣲖<lb/>
善言詩者廢一不可鍾嶸發微於詩品王粲得間於詩<lb/>
律皎然以詩式同契元實以詩眼窺竒顧陶類選千首<lb/>
鋪其棻張為作圖五層尋其緒盛唐而降詩評詩話之<lb/>
<pb n="KR4d0409_WYG_001-2a"/>
且千近世所傳詩統詩憲之有二能言之類至此極矣<lb/>
獨未有會而一之者此詩集大成之所以作也詩之初<lb/>
生三言以萌詩之既生是不一名作詩格作者之則析<lb/>
律用章匪規匪矩而圓而方作詩法事有萬殊言豈一致<lb/>
爰自詞令至於道學作詩類伊祁迄今垂三千年作者<lb/>
其誰沿波討源作詩𣲖總凡為門三十有四竒搜傑取<lb/>
靡不畢載劉中山有云片言可以明百意坐馳可以役<lb/>
萬景工於詩者能之風雅體變而樂同古今調殊而理<lb/>
<pb n="KR4d0409_WYG_001-2b"/>
契達於詩者能之工生于才達生于明於工者還相為<lb/>
用而詩道備矣若今之集原意以會景推體以合調其<lb/>
可謂備者與詩之難言也甚矣春秋之世不言作詩惟<lb/>
言歌詩歌詩不類貽譏與國匪直作詩之難而誦詩之<lb/>
為不易矣今是集也將使天下才筆之流一之乎斯詩<lb/>
彼稷之穗方永嘅於王風何草不黄又増傷於變雅望<lb/>
古人而不見玩古禮而有思讀是詩者能勿感乎而豈<lb/>
曰摸擬樂府撏扯西崑也哉抑陸機嘗謂執斧伐柯能<lb/>
<pb n="KR4d0409_WYG_001-3a"/>
取則不逺隨手之變亦難以辭逮是在乎讀之何如耳<lb/>
普辭條與文律良余膺之所服願以此與學士大夫共之<lb/>
集之者鄱陽徐君文序之者樵黄某刻之者建劉某<lb/>
　　張治中徳充字說<lb/>
治中張公名煜字公明為其文之著也以告在軒黄某<lb/>
易之惟古者冠而字朋友事也某民耳則奚其敢然鄭<lb/>
人之頌子産亟稱其字卑不嫌於字尊也請以徳充為<lb/>
字而申其說於文煜之字從火從日從立太𤣥經云日<lb/>
<pb n="KR4d0409_WYG_001-3b"/>
昱乎晝月昱乎夜月受日之光者也故言天下之至明<lb/>
者惟日為太陽而火焉則日中輝光之所發也是以陽<lb/>
燧取之説文日實也天之行也惟日㝡健惟其實之所<lb/>
充故無之焉而不然君子之徳與日參光外之發者非<lb/>
中之積也乎易曰剛健篤實而有輝光日新其徳孟子<lb/>
曰充實之謂美充實而有光輝之謂大張公之徳篤實<lb/>
而有輝光則其明也孰禦為北方之熖熖者必公也夫<lb/>
　　姚曽吾字後語<lb/>
<pb n="KR4d0409_WYG_001-4a"/>
平山姚仲一長子忠余一見知其性質純敏拱手問所<lb/>
疑亹亹不少置又知其學力所詣不淺也叩其傳則學<lb/>
於四如翁信哉淵源之有自矣一日出字説示余則翁<lb/>
實命之曽吾莆福諸先輩又為之交相賛勉大扺繇吾<lb/>
身三省之忠信以達乎吾道一貫之忠恕其說備矣余<lb/>
復何言余詢之曽吾曰學有體斯有用有盡巳之忠斯有<lb/>
推己之恕矣與人謀與人交亦推己之一事也子朱子<lb/>
集註乃言曰曽子於其用處葢已隨事精察而力行之<lb/>
<pb n="KR4d0409_WYG_001-4b"/>
但未知其體之一耳先儒固言無忠做恕不成忠信二<lb/>
字亦然如朱子之言則曽子之學不求之體而先求之<lb/>
用天下固有無體之用乎曽吾莫之對遂又詰之曰忠<lb/>
恕一貫無二道也生熟之不同耳忠也一也皆體也恕<lb/>
也貫也皆用也然則未有此一而遽欲從事乎貫可不<lb/>
可乎曽吾若有疑焉遂又告之曰曽子得力處在大學<lb/>
後兩章始言恕用非所先也誠意正心忠之道也先之<lb/>
以格物致知講明此道也繼之以齊家治國平天下推<lb/>
<pb n="KR4d0409_WYG_001-5a"/>
行此道也不于其體而于其用非學也朱子之言非是<lb/>
之謂也道之用固散在事物而其體則實具於人之此<lb/>
心天下事物固有萬之不齊矣而此心之靈萬理咸備<lb/>
初非守此塊然之一而遂謂可盡其妙也愚嘗聞之一<lb/>
之為義不但不貳不息之謂也正以其統括萬善而得<lb/>
名耳孟子曰萬物皆備於我矣反身而誠樂莫大焉誠<lb/>
能會萬於一則是一也豈不可以貫乎萬若其徒一也<lb/>
則一直止於一耳奚其貫吾故曰天下未有無體之用<lb/>
<pb n="KR4d0409_WYG_001-5b"/>
也斯道也惟曽子然後能知之而學者亦不可不勉也<lb/>
曽吾曰是固未之前聞也抑其用力於是也不亦難哉<lb/>
余輒申告之曰一之説昉於唐虞忠即道心也心中心<lb/>
也道中道也中固未易能也一亦豈易致哉舜之所以<lb/>
為舜不過自好問中來耕稼陶漁無非樂取諸人以為<lb/>
善者聞一善言見一善行則沛然莫之能禦學固積而<lb/>
後至也聖人猶然况學者乎顔子曰舜何人也予何人<lb/>
也舜即予也孟子曰舜人也我亦人也舜即我也士希<lb/>
<pb n="KR4d0409_WYG_001-6a"/>
賢賢希聖曽吾亦朂之而巳不但吾亦可曽也曰莫將<lb/>
第一事與他人做今人皆無此志矣余喜曽吾勤於問<lb/>
也故述余所見如此而併次第之以為後説<lb/>
　　題北游吟記<lb/>
北游吟記者武陽大尹魯齋李君所作也余甞識魯齋<lb/>
建上見其高文大册洒然異之來歸自燕示余此作則<lb/>
見今翰林學士青陽泉石公所題前集者一讀而三感<lb/>
焉余高祖父開府公官河朔家邯鄲仕止信徳司錄載<lb/>
<pb n="KR4d0409_WYG_001-6b"/>
在晦菴集中爰從青米之年遂斷黄梁之夢某水某居<lb/>
我祖舊游此其感一感又有大者往年客寄西湖與青<lb/>
陽公實有蕙鬰之誼今北門之視草而江南之寄梅正<lb/>
遂願言懐人舟車靡從此其感二感又有大者少時讀<lb/>
康節詩有車書萬里舊山川之句甞恨此生不見斯事<lb/>
今四海一家而余老矣此其感三魯齋挟一世豪持四<lb/>
方志乃今得遐觀而訪古歴覽而騁懐彼黍離離過都<lb/>
興閔周之歎維水泱泱見雒動思禹之想其自謂情發<lb/>
<pb n="KR4d0409_WYG_001-7a"/>
于聲觸事成句魯齋之感何如也蘇欒城於山見嵩華<lb/>
於水見黄河於京師見天子之宫闕而後知天下之文<lb/>
章夫嵩華黄河可見也歐陽公不可易見也魯齋既見<lb/>
青陽矣以余同門也而徵之序余惟知北游𤣥水之上<lb/>
問道於無為既而返乎白水之南又問狂屈乃忘其答<lb/>
若是則道之妙詩之妙也余安所賛一詞言寫斯心用<lb/>
識篇末<lb/>
　　書在軒銘後<lb/>
<pb n="KR4d0409_WYG_001-7b"/>
平巖葉先生嵗在壬子來樵公紹幸得以民事太守先<lb/>
生見謂可教甞謂公紹曰大抵讀書須要自家以身體<lb/>
騐方見得真不可只作一場話看戊午冬再見先生於<lb/>
三門里第問公紹曰别後體認得如何公紹對曰甞讀<lb/>
胡文定公語心要在腔子裏自覺有警因作小軒名之<lb/>
曰在丹山翁先生為書其扁友人呉昇記之願得先生<lb/>
一言於座右庶以朝夕觀省先生許之明年以銘來教<lb/>
奉以周旋不敢少失墜既刻石龕壁間後二十年為兵<lb/>
<pb n="KR4d0409_WYG_001-8a"/>
毀自謂不可得矣丙戍冬偶於殘編斷翰中得之驚喜<lb/>
不啻如獲至寶嗟吾老之荒落儼師訓之猶生是用裝<lb/>
褫珍襲併書梅邊之記於右以見故友之思焉記之<lb/>
詞曰余里中交游不出四五家樵溪東流如練蓮華諸<lb/>
峰如屏障會其前者直翁之家也竹門其傍倚松作屋<lb/>
古木脩篁前後蔽虧者在軒也幽致雅韻居然與人稱<lb/>
余受之因問直翁曰在義何居曰先儒有言心要在腔<lb/>
子裏此吾所以志也子盍識之夫人之一心至神而不<lb/>
<pb n="KR4d0409_WYG_001-8b"/>
測惟神也故能具衆理而應萬事至于感物則亦易動<lb/>
而難安是故内而思慮外而應接翕忽變化一瞬千里<lb/>
方寸之地其在之時少矣傳曰心不在焉視而勿見聽<lb/>
而勿聞食而勿知其味目之於色也耳之於聲也口之<lb/>
於味也其於人至近也心不在焉而猶若是況乎其他<lb/>
翁之名此軒也其知所以用力矣尚何假於余之言哉<lb/>
抑余每過在軒必詢之軒外曰主人在乎曰在或主人<lb/>
他出則曰否余于是悟在之為義心一主人也軒一腔<lb/>
<pb n="KR4d0409_WYG_001-9a"/>
子裏也因以復直翁且將欲與共講焉<lb/>
　　樵川新驛記<lb/>
至元二十有三年春正月邵武路新作樵川驛成先<lb/>
是郡驛在通闤之南道東西行者非便也今達嚕噶<lb/>
齊大夫明公安涖政之明年始議改創暨諸府公相<lb/>
攸厥址得水北涯之地前踞長川後枕平阜面勢清<lb/>
曠風氣爽塏驛置實宜揆日庀徒是營是築工師得<lb/>
木意匠規授前榮軒軒中堂渠渠繚以周垣啟以髙<lb/>
<pb n="KR4d0409_WYG_001-9b"/>
閈赭堊鮮煥𤣥䕃䆳升凡為若干楹視舊館有加卓<lb/>
為他邦之甲矣既成相馬使軺蹄轍載路於我乎館<lb/>
所至如歸君子於此觀政焉昔者周官候館野廬之<lb/>
事由郊而都由十里至于五十里宿頓有所飫餼有<lb/>
具其法之纎細如此至春秋之世鄭子産論晉文之<lb/>
霸乃在於崇大諸侯之館館如公寢司空以時平易<lb/>
道路圬人以時塓館宫室春秋周官之法度也於乎<lb/>
仁矣大元一統以來際天蟠地舟車所至罔不砥屬<lb/>
<pb n="KR4d0409_WYG_001-10a"/>
故凡通驛公館之制率維用兹聖作之典而斯郡也<lb/>
踰閩以東界江以右胥此而路分省牧𨽻重臣大官<lb/>
往來無時使者相望於道吾父老將迎之不暇若司<lb/>
里不授館而𨽻人壊垣以為賔羞寜不亦舎者争席煬<lb/>
者争竈而使吾民無有寜宇斯固為政者之所用心者<lb/>
也夫世一蘧廬官一傳舍惟吏於土者不以一宿視蘧<lb/>
廬而必於一日葺不以閲人多視傳舍而期於歴年多<lb/>
是以能逺然則斯驛之成其於尊命隆客禮便人心作<lb/>
<pb n="KR4d0409_WYG_001-10b"/>
永久之𢎞基成太平之盛觀豈曰飾厨傳事過客皆以<lb/>
為民計也唐崔祐甫記滑臺新驛謂古之君子約已而<lb/>
裕人知龢而勤禮所以陋居室而恢賔館節豐華而廣<lb/>
䕃庥于以𢎞徳此其端焉仁哉公之心乎采諸輿誦著<lb/>
在路碑襲石刻文用聲美績僕亦民也不敢以固陋辭<lb/>
　　戒殺文<lb/>
茫茫沙界𣺌𣺌塵區胎卵濕化同是衆生蠢動含靈皆<lb/>
有佛性人與萬均受一氣貪生畏死人與物同羽毛鱗<lb/>
<pb n="KR4d0409_WYG_001-11a"/>
介皆等類禀性與我原無二祗為前生作用愚致使今<lb/>
生頭角異人生在世要早回頭一失人身萬刼難復是<lb/>
以我佛世尊運大慈悲心行大方便力惟恐一衆生之<lb/>
類未得解脱楞嚴經云以人食羊羊死為人人死為羊如是<lb/>
乃至十生之類死死生生互來相食以此戒殺深可畏怖誠<lb/>
以他身即是我身我命即是他命有債還債寃寃相報<lb/>
無有了期我聞天地之大徳曰生莫把羣生當容易物<lb/>
生猶爾況乃人生物命尚且愛生人命豈不至重今世<lb/>
<pb n="KR4d0409_WYG_001-11b"/>
之人不自愛惜敗於輕生凡此一念之羞皆由三毒所<lb/>
致毗婆沙論云三毒者三不善根起生惡業三毒者即<lb/>
是貪嗔癡其於殺生有三種類或從貪生或從嗔生或<lb/>
從癡生乃至邪見亦復如是經中所説皆是勸人為善<lb/>
戒人殺生知愛惜他生則知愛惜我生知愛惜我命則<lb/>
知愛惜他命既不肯輕於害物又豈肯輕於殺人此心<lb/>
之善可以油然而生矣昔我西乾聖王以受菩薩戒不<lb/>
用殺生之祭直入佛位以至今日我亷訪𢎞道相公以<lb/>
<pb n="KR4d0409_WYG_001-12a"/>
現宰官身來任澄清之寄即是佛心以閔衆生因邦人<lb/>
之趨善廣神道之設教惟欲與民同歸善道毋輕生以<lb/>
殺人上體當今皇帝好生之心即是一念對越于神皇<lb/>
帝之心便是天地之心便是神明之心西乾之神尚且<lb/>
受菩薩之戒此邦之人豈不感相公之化愛惜身命保<lb/>
全家業化獷俗為善俗化愚民為良民以無負賢使者<lb/>
愛念我民之意昔有真歇了禪師作戒殺誦言要知古<lb/>
佛只如今念念常懐濟物心法界衆生皆離苦相逢何<lb/>
<pb n="KR4d0409_WYG_001-12b"/>
處不知音今日山野重説偈言一切世間皆大歡喜志<lb/>
心諦聽信奉受行<lb/>
　　偈詩<lb/>
　　　如是我聞爾時佑澤老子在七臺山上師子岩<lb/>
　　　前與善男善女七萬九千八百一十人俱稽首前<lb/>
　　　白佛言世尊是諸衆生往昔靈山與佛有緣是<lb/>
　　　故我等今來敬禮惟願慈悲廣為衆生於未來<lb/>
　　　世種諸善根佛言善哉我今為汝於道塲中成<lb/>
<pb n="KR4d0409_WYG_001-13a"/>
　　　十七塔中而得一墖福徳不可思議一時道場<lb/>
　　　同業大衆與諸衆生皆大歡喜扶風馬氏以無<lb/>
　　　心故得第九墖男在軒黄居士公紹合掌賛嘆<lb/>
　　　而作偈言曰<lb/>
我昔聞佛言佛即此心是世人妄貪著不能見如來惟<lb/>
有真實意世世當作佛念起而形隨大遇風熾然若人<lb/>
見佛者皆以夙善故種善得善報動惡亦如是稽首七<lb/>
臺山作此方便門手持十七塔施與諸佛子七萬餘人<lb/>
<pb n="KR4d0409_WYG_001-13b"/>
中得者十七人惟此十七塔即此十七墖萬墖本無加<lb/>
一墖亦無欠一塔度一人如一水一月萬億人一塔如<lb/>
月在太虛而此萬億人乃如一塵微我願以此墖普及<lb/>
於一切是名為佑澤種種無邊春<lb/>
　　余既為七臺作偈巳而得實老書即無其事惟世<lb/>
　　　間諸有本如夢幻當來世尊視此身亦無有而<lb/>
　　　況其他自佛入中國像教流行七寶布施之説<lb/>
　　　始以喚醒貪著者心究竟到底則布施亦空也<lb/>
<pb n="KR4d0409_WYG_001-14a"/>
　　　戲為下一轉語<lb/>
一切世間萬法皆妄孰於假中作假伎倆如彼化人幻<lb/>
出寶藏及究竟巳還作何狀初欲誰人適以自誑而我<lb/>
本無何得何喪是假是真門取方丈凡夫肉眼聞法信<lb/>
向認賊為子受諸魔障當來世尊只好一棒我見現前<lb/>
物空蕩蕩惟真實心是真實相<lb/>
　　二月八日祠山帝生辰䟽<lb/>
佛是慈悲父靈山顯化于祠山我有鬼神耶今日忻逢於<lb/>
<pb n="KR4d0409_WYG_001-14b"/>
誕日千載真如之香火十方信善之福田保我黎民生<lb/>
於今世有大神通有大威力於救度諸苦以甚深無不<lb/>
覆幬無不持載豈戴履兩間而未報幾年曠典衆等一<lb/>
心霧布花鬘敷諸天之高座春生乳海洒合殿之真香<lb/>
以效荅於洪恩以對揚於龍瑞池邊明月重開白馬之<lb/>
祥溪上紫雲永作青鰲之鎮萬靈歡喜三寶證明<lb/>
　　又<lb/>
節届仲春正圓月應上弦之夕歡傳諸夏喜嵗星符繞斗<lb/>
<pb n="KR4d0409_WYG_001-15a"/>
之光衆志傾誠百靈共職恭惟祠山大帝靈彰易地威<lb/>
震横天顯丁壬化化之神統臨萬化運亥卯生生之妙<lb/>
發育羣生茂揚昭烈之功洞究華嚴之典某等幸處雷<lb/>
封之内得瞻虹渚之祥木徳凝精自極綿延于三數桐<lb/>
川廟食但祈綏撫於八荒<lb/>
　　巾山龍華會門榜<lb/>
佛在兠率陀天示一生之補處化被閻浮提界會三教<lb/>
之同歸恭惟正徧知是我大覺祖無極太極妙有𤣥中<lb/>
<pb n="KR4d0409_WYG_001-15b"/>
之𤣥先天後天本無道外之道靈靈寂寂渾渾淪淪玉<lb/>
晨道君肇開真寶紫虛𤣥聖丕闡人文定於一孰能一<lb/>
之有以異無以異也紅雲頂上宴三昧之慈光金蓮座<lb/>
中證五明之妙境合三世而並世為衆生而下生是興<lb/>
天老大明尊之堂以廣湘山無量壽之福一切天人之<lb/>
歡喜十方世界之皈依睠此碧環飛來紫霧五百年之<lb/>
䜟記有開必先千萬世之道場自今以始枕山峯而高<lb/>
峙環帶水以前陳<hi>闕</hi>　邇連移下六牙之相蛾眉逺聳<lb/>
<pb n="KR4d0409_WYG_001-16a"/>
推尊百獸之王面勢坦平端倪軒豁天高地逈𣺌宇表<lb/>
之無窮日吉辰良動山靈之相慶大啟爾宇實獲我心<lb/>
三十三天現前便是一時一際這處㝡佳儼旃檀樓閣<lb/>
之幾重合冠履袈裟而同會以章鴻慶以表龍華主人<lb/>
聖化造法城奕世傳為佳話居士神通并妙用大家齊<lb/>
結妙縁三寶印明諸天洞鑒<lb/>
　　華嚴會門榜<lb/>
佛經八萬四千巻所最重者大乗我等一切諸衆生以<lb/>
<pb n="KR4d0409_WYG_001-16b"/>
同成於正覺當來在給孤位上要為度閻浮世間於此<lb/>
三十二分中所以五次為人說若有見聞者凡夫即非<lb/>
凡夫應生清浄心善法是名善法維今日貝葉所書之<lb/>
字是昔時祇園所種之根思𤣥誦兩遍經良以所生之<lb/>
業姚待造一百部皆為其母之緣所謂荷擔如來以報<lb/>
在家菩薩合如法受持之衆作無量布施之心爰當達<lb/>
辣之辰乃闡曼挐之教演八一函之頓印讚五百卷之<lb/>
正宗夢幻泡影之觀證六如于六道卵胎濕化之類悟<lb/>
<pb n="KR4d0409_WYG_001-17a"/>
四句于四生凡同無告之孤均解有為之法恒河沙數<lb/>
莫非般若之臺須彌山土盡是菩提之樹人中㝡為第<lb/>
一世界遍滿大千經施無邊法施無邊本不受不貪之<lb/>
念佛恩如是親恩如是妙難思難議之功慧日大明義<lb/>
天朗耀<lb/>
　　金剛經會門榜<lb/>
佛在舍衛大城説祗園之九會我念阿僧祗刼度法界<lb/>
之衆生若有人能於四句受持是故我今以七寶布施<lb/>
<pb n="KR4d0409_WYG_001-17b"/>
惟此經名聖教之骨髓於斯世作苦海之津梁凡五千<lb/>
一百四三言是真語者在八百四千萬億佛於意云何<lb/>
抉愚目之金篦截疑網之慧劒剪萌心徑拂靄迷津自<lb/>
姚秦法師三藏之譯文至南唐保大五年之定本甚為<lb/>
稀有願樂欲聞雖見我色求我聲諸相悉皆虛妄然有<lb/>
人誦為人説其功不可思議現在心即過去心宇宙事<lb/>
皆巳分事圓滿修多羅藏迴向大功徳天一切鉄圍摧<lb/>
以金剛之杵千層黒浪極於般若之航對水官校錄之<lb/>
<pb n="KR4d0409_WYG_001-18a"/>
辰修沙界曼拏之會大地獄小地法免箇箇之輪迴後<lb/>
世果前世因便人人之等覺凡在聽説之際同生懴悔<lb/>
之心以此上報四重恩下濟三塗苦福徳勝前福徳本<lb/>
不受以不貪如來故名如來皆悉知而悉見億天歡喜<lb/>
萬聖證明<lb/>
　　又<lb/>
金剛三十二分是經作世津梁如來千百億身到處為<lb/>
人演説恭惟薄伽梵念此閻浮提因有生遂念有生緣<lb/>
<pb n="KR4d0409_WYG_001-18b"/>
墮為諸趣惟了自心即了自性本即是空不可稱不可<lb/>
思議云何住云何降伏是故四句偈度正當一念起時<lb/>
若胎生卵生濕化生都具知覺無我見人見衆生見莫<lb/>
作斷常要令處處有此經所謂心心皆是佛惟汾陽家<lb/>
積善以壽春本結緣為一切衆生散兩度五百巻因緣<lb/>
會遇前世身今世身後世身書寫受持初分施中分施<lb/>
後分施成大圓鏡得不退輪是為無量徳功天與衆<lb/>
共行菩薩道松林深處現前重説偈言桂子圓時我等<lb/>
<pb n="KR4d0409_WYG_001-19a"/>
同聲賛嘆修大曼拏之法施懴多羅藏之善勲凡在見<lb/>
聞多生歡喜十在十迴向合品品之華嚴三藐三菩提<lb/>
證聲聲之般若若有幽關者俱成樂國緣惟願慈悲悉<lb/>
令滿足如是如是刼刼永離鉄圍山善哉善哉生生同<lb/>
到金剛岸慧珠朗照法寶證明<lb/>
　　福善廟設齋門榜<lb/>
世界從累刼來皆聖靈之有相功徳第一㝡上惟法施<lb/>
之無邊是故我佛慈悲普作衆生利益洪惟福善惠此<lb/>
<pb n="KR4d0409_WYG_001-19b"/>
武城為梵監主坐梵監天受菩薩戒行菩薩道曰暘而<lb/>
暘曰雨而雨欲壽者壽欲安者安夫何比嵗之冬乃以<lb/>
震鄰之警脩羅戰處幾無藕絲孔之可逃如來影中獨<lb/>
使芭蕉身之不怖五十里天呼不應一郡人心都是香<lb/>
䝉恩賜千金上聖之杯結願許七寶浮圖之座今則䜿<lb/>
勝旛於覺地下颷馭於熈臺崇六晝夜大道場禮三億<lb/>
拜無量墖龍華樹下對彌勒之下生衆法筵中修曼挐<lb/>
之普度步寒林之悽惻流春澤之渥恩五帝衛壇藹翠<lb/>
<pb n="KR4d0409_WYG_001-20a"/>
雲於花葢衆星流幄暉鶴燄於燈輪合在宫在廟神祗<lb/>
作難思難議功果報徳如天罔極賽願與月同圓若有<lb/>
見聞皆大歡喜上界中界下界共成殊勝之緣天和地<lb/>
和民和永保太平之福萬靈保䕶三寶印明<lb/>
　　水陸會門榜<lb/>
我佛以慈憫故大開𢎞濟之門齋主修方便心廣設無<lb/>
礙之會竊有請也其與事之既咸造以在庭當無譁於<lb/>
聽命汝等生處人間世死入餓鬼門貧福貴賤之不同<lb/>
<pb n="KR4d0409_WYG_001-20b"/>
鰥寡孤獨之無告作善作不善皆自取之為仁為不仁<lb/>
出乎爾者自登鬼籙難復人身精魄無依享祀何在慘<lb/>
慘哭聲啼夜雨空空飢腹響春雷凍餓交攻悲酸可想<lb/>
惟爾自鞠自苦夫豈無辠無辜欲求解脱之方須伏慈<lb/>
悲之力今日之夜幸逢勝㑹各宜小心務在近者悦逺<lb/>
者來不得卑踰尊䟽踰戚呼朋引類同為一飽之是求<lb/>
適口充腸罔使一夫之不獲惟喜康共當無所争直須<lb/>
咸與維新無或自作弗靖瞻禮慈尊懴悔出離冥府超<lb/>
<pb n="KR4d0409_WYG_001-21a"/>
生稽首皈依同聲賛嘆今予告汝不易乃分猷念以相<lb/>
從其有長惡不悛罰及爾身勿可悔故兹曉示各宜鑒<lb/>
知<lb/>
　　祠山廟水陸戒約榜<lb/>
告五姓孤魂等葢聞徧浮提界在我法中有真君存即<lb/>
此心是凡曰善男善女同歸大聖大慈相古先民若時<lb/>
有夏惟皇上帝式遏苗頑既命重黎以絶地天通乃生<lb/>
正佑而佐水土治林澤魑魅無不若山川鬼神莫不寜<lb/>
<pb n="KR4d0409_WYG_001-21b"/>
生太平死太平福無量壽無量自經千百億結誰念一<lb/>
切衆生浩浩塵沙茫茫宇宙三元甲子雖若數行乎中<lb/>
二將丁壬無非神在其上以此威猛力為汝解脱門汝<lb/>
等入邪見林墮無朋網黒風漂羅刹可憐命無處逃金<lb/>
烏繞須彌不與刼同時盡杜陵之骨誰收望帝之魂誰<lb/>
念敵場勇士浮萍栁絮之無根戰馬將軍野草閒花之<lb/>
滿地惟有青蠅弔客那逢白鶴仙人未得出期永為苦<lb/>
趣世尊以慈憫故發廣大心甘露如來普施法筵香乳<lb/>
<pb n="KR4d0409_WYG_001-22a"/>
焦靣聖者悉停地户泥犁若有見聞同生歡喜我真君<lb/>
人中佛位天下神爺一駕輜軿瑞應夾鍾之二月萬官<lb/>
蒼佩輝臨環玉之千峯如是我聞甚為希有今宵齋主<lb/>
之道場人演華藏之頓乗設桑門之盛饌重重無盡如<lb/>
見諸佛諸尊會會相逢所謂一時一際汝等幽篁睹日<lb/>
枯木逢春同來聽法聞經正好明心見性勿以強凌弱<lb/>
勿以卑踰尊勿起嗔貪勿生驕慢神通具足快瞻聖烈<lb/>
之光清浄法身直證毘盧之果志心諦聽信奉受行<lb/>
<pb n="KR4d0409_WYG_001-22b"/>
　　水陸戒約施金剛經懴會榜<lb/>
世界無涯佛為度筏人生如夢經是覺關惟舍城章句<lb/>
之文乃大藏骨髓之要金剛是堅固義般若其智慧名<lb/>
波羅宻者到彼岸云阿耨多羅乃無止字正等則三藐<lb/>
是正覺則三菩提是一切皆是有為四生謂之欲戒人<lb/>
人學道稱菩薩念念不退名摩訶四果猶曰小乗三昧<lb/>
乃為正見不生謂湼不死謂槃四句偈即是心一合相<lb/>
皆為縳五眼本為自性六如悉曰假名過去心現在心<lb/>
<pb n="KR4d0409_WYG_001-23a"/>
未來心則是非心人我相衆生相壽者相即非是相恒<lb/>
河沙數非多之多福須彌山比非大之大身不可以三<lb/>
十二相觀不可以千萬億分計直下頓悟謂之受行不<lb/>
暫捨謂之持釋迦者能仁牟尼者寂黙如者寂然不動<lb/>
來者感而遂通轉輪王即毘盧法身燃燈佛是先天真<lb/>
性若能解所説義即應作如是觀汝等從累刼來名微<lb/>
塵衆三毒競起六欲齊施只因一念之差遂使萬般之<lb/>
現墮在苦趣永無出期斯宵齋主發廣大心行方便力<lb/>
<pb n="KR4d0409_WYG_001-23b"/>
再持五百巻上報四重恩檀施周圓芹誠表懴甚妙甚<lb/>
深華藏海無遮無礙大法筵孤魂孤魂諦聽諦聽往昔支解<lb/>
不生歌利之嗔爾時奉行皆動修羅之喜業罪即為消<lb/>
滅功徳不可思議勿起狂亂心當思恭敬禮威儀寂静<lb/>
如遊祇樹之園供養莊嚴好赴伊蒲之饌欽吾付囑是<lb/>
汝因緣<lb/>
　　施經齋會戒約榜<lb/>
人生死海同歸波浪之中佛功徳天廣度沉冥之下能<lb/>
<pb n="KR4d0409_WYG_001-24a"/>
濟法界虚空界莫如大乗㝡上乗繡坐念經𡨕司聽誦<lb/>
而合掌開藏取巻閻羅聞説而讃言文昌不過一函法<lb/>
正止云七徧當知果報不可思議何況有人如是布施<lb/>
手巻累二千軸口誦積四萬篇未甞得聞是經甚為希<lb/>
有我今實告汝言於意云何汝等來從地水火風本如<lb/>
夢幻泡影一覺黄梁之夢百年大槐之宫牽絲刻木作<lb/>
老翁揑目生花成妄境水中有相大漚生小漚生燈外<lb/>
無形昔子行今子止草頭露不須㬰頃岩下電一刹那<lb/>
<pb n="KR4d0409_WYG_001-24b"/>
間所謂六如盡空諸有若人深解所説義於法當作如<lb/>
是觀今宵齋主代為汾陽公來作祇園會善䕶念善付<lb/>
囑各體如來之心若卵化若濕胎徧及衆生之類每念<lb/>
河沙之浩刼㝡苦原物之游魂閔其無告之孤憐其不<lb/>
祀之鬼所以廣為人説大作善緣莊嚴是名莊嚴表懴<lb/>
金剛大典滅度而無滅度利益水陸有情孤魂孤魂恩<lb/>
幸恩幸勿作人我相勿生嗔恨心如是之經因緣相遇<lb/>
過此心以往機會難逢好乗般若之般若證菩提之果<lb/>
<pb n="KR4d0409_WYG_001-25a"/>
相求相應誠喜誠歡月白風清共赴給孤之會天隆地<lb/>
厚每忘施主之恩佛勅有嚴齋壇在上<lb/>
　　水陸戒約榜<lb/>
告五姓孤魂等沉冥朽壤幽泉之日久矣葢聞人生死<lb/>
海業浪無津佛功徳天慈雲普度是故曼挐功徳席修<lb/>
法施因緣汝等纒宿世寃墮累刼數蔓草縈骨斷蓬棲<lb/>
魂日悠悠兮幾度秋夜漫漫而何時旦客死異土號為<lb/>
無主孤魂孤魂寃苦寃苦今者某官當太平世發大慈<lb/>
<pb n="KR4d0409_WYG_001-25b"/>
心為汝仰籲蒼天憐汝不見白日䖍依梵律普設法戒<lb/>
拔度一切衆生周徧三千世界酥陀山積甘露海深孤<lb/>
魂孤魂恩幸恩幸汝等快逢善會頓悟妙音得聞清净<lb/>
音般若音當作歡喜想希有想勿以強凌弱勿以卑踰<lb/>
尊去人我山滅貪嗔障好乗檀波羅蜜普施無邊即現<lb/>
大將軍身悉令得度志心諦聽如法奉行<lb/>
　　保安勝會戒約榜<lb/>
佛視衆生如子𢎞開濟度之門人窮無告曰孤㝡苦沉<lb/>
<pb n="KR4d0409_WYG_001-26a"/>
冥之路是故靈山説法爾時地獄停酸咨爾孤魂聽我<lb/>
𢎞願昔在嘉平之月迺有毗嵐之風惟我聖王閔於民<lb/>
命佛隨念天隨念皈依福善之仁心太平身太平慿藉<lb/>
保安之力荷乾元之密運喜師武之凱旋重惟兵革以<lb/>
來累有厄屯之數寃寃相報刼刼未終妖氣流行山鬼<lb/>
嘯時篁竹暗幽魂沈痛杜鵑啼處血花紅靡有出期永<lb/>
為苦趣今宵齋主修為好事荅謝洪恩禮七寶浮圖設<lb/>
一筵法施琉璃滿月現出心燈樓閣諸天結成藏海幾<lb/>
<pb n="KR4d0409_WYG_001-26b"/>
年無此境界今日重見威儀有感有應神通無量無邊<lb/>
功徳爾等身膏草野骨化楓林栁絮浮萍本無根蒂梨<lb/>
花榆火虛度韶華此會難逢甚為希有勿起貪嗔念當<lb/>
生歡喜心合掌聽經安心受食從此相輪頂上永息替<lb/>
戾岡之聲當令無盡刼中盡息阿修羅之問各宜諦聽<lb/>
如法奉行<lb/>
　　惠應廟齋會戒約榜<lb/>
沙界羣生四大無非假合業身累刼大道不免輪迴是<lb/>
<pb n="KR4d0409_WYG_001-27a"/>
故有滅有生皆因自作自受苦海鼓業風之浪稠林翳<lb/>
邪見之塵諸天正樂修羅方嗔業珠已積罪鑑難逃欲<lb/>
脩有漏之緣須種無邊之福昔我大乾梵主受戒圓覺<lb/>
禪師修齋作大王作此當生之果悟道然同死在于不<lb/>
殺之心所以入佛位中而能救世間苦曰暘曰雨有欲<lb/>
必從大札大荒何災不滅若有疫死兵死饑寒死皆在<lb/>
悲觀慈觀廣大觀汝等經大刼殃號無明種長夜漫漫<lb/>
何時旦潭影悠悠幾度秋月明之鵲無依夜飛之螢自<lb/>
<pb n="KR4d0409_WYG_001-27b"/>
照未屬輪迴地永無解脱期幸逢八月五日之嘉辰正<lb/>
是千載一時之慶會齋主既演金輪科教又崇水陸道<lb/>
塲焦靣聖者為汝開明灌頂藥師為汝説法奕奕新廟<lb/>
迎來億聖萬靈依依法筵普度孤魂五姓恩幸恩幸難<lb/>
思難思今者説鷲峯緣舉龍湖偈即此比邱之飯廣其<lb/>
乾施之仁當生歡喜心共為皈向處里社鳴而聖人出<lb/>
咸瞻惠應之光天堂有則君子登速證如來之覺各宜<lb/>
諦聽如法奉行<lb/>
<pb n="KR4d0409_WYG_001-28a"/>
　　道峯齋會戒約榜<lb/>
法界衆生徧虛空界道峯一會是妙高峯凡今大地山<lb/>
河同此須彌日月在在處處皆歸圓鏡之中杳杳冥冥<lb/>
不照覆盆之下幽篁長夜枯木幾霜裸壤無繒翳林有<lb/>
障三生石上那知舊日之精魂五藴山中寜避爾時之<lb/>
刼數或投崖而仆壑或縊谷而填坑孤魂孤魂是誰某<lb/>
氏寃苦寃苦無解脱期惟有大菩提是汝真皈向兹者<lb/>
曇華瑞世善果濟人紫金色之妙身端嚴相好碧玉峯<lb/>
<pb n="KR4d0409_WYG_001-28b"/>
之顯迹具足神通乗龍到處赴齋筵跨虎如今歸聖境<lb/>
千巖湧月青蓮座之浮空萬谷凝烟寶檀香之結篆黄<lb/>
花無非般若翠栢即是禪心三千三千世界而罔不歸依<lb/>
百千萬億化身而無邊利益今宵齋主對揚聖日荅效恩<lb/>
天宣鷲嶺之真乗敷象筵之法施甘露如池不竭熱惱<lb/>
轉作清涼酥陀與山俱高乏少悉令滿足汝等當生希<lb/>
有想勿起下劣心洗耳聞經開咽受食惟應山頭月常<lb/>
瞻圓照之光猶是夢裏人速證如來之覺慈悲哀閔信<lb/>
<pb n="KR4d0409_WYG_001-29a"/>
奉受行<lb/>
　　五通廟戒約榜<lb/>
世間十二類生俱入無餘滅度如來千百億化正為大<lb/>
事因緣念四大假合之軀有六道輪迴之苦是故靈山<lb/>
一會以濟法界衆生其間無主之孤㝡是大慈所閔不<lb/>
有我法永無出期汝等從累劫來號無明種心如栲栳<lb/>
本為癡結之團身似芭蕉那得堅牢之物不知其故墮<lb/>
在此中征人相顧月如霜屢經草白人生幾何春與夏<lb/>
<pb n="KR4d0409_WYG_001-29b"/>
又見梅黄幽闗不開苦樹未拔長作鵠亭之鬼誰念梧<lb/>
邱之魂幸逢四月八日之佳辰真是千載一時之慶會<lb/>
萬方百姓朝天下之正神三界衆真歸佛中之上善今<lb/>
夜齋主作莊嚴海建功徳林惟此武陽莫如順正神現<lb/>
青銅鏡當年曽著於靈蹤地據碧玉環此日重興於廟<lb/>
貌掲祥輝於寶鑑照幽壤於黒山大開解脱之門超度<lb/>
沉冥之路汝等恩幸恩幸志心志心好須聽法聞經便<lb/>
與迴光返照金蓮湧地於今所説道塲鐵樹開花是汝<lb/>
<pb n="KR4d0409_WYG_001-30a"/>
再生時節不違物勅咸聽誓言<lb/>
　　大洪山戒約榜<lb/>
茫茫沙界苦海無邊渺渺塵區業風横厲三十六泥犂<lb/>
之獄百萬億鐵圍之山在於業報之中有此輪迴之苦<lb/>
雖然如是豈不爾思惡是地獄善是天堂一惟心造軍<lb/>
有菩薩佛有羅刹本自性同是以大雄開濟度之方我<lb/>
佛有奉行之教若使十二類得三寶名字即於幾千刼<lb/>
超出萬罪中間悲莫悲於孤魂苦極苦於幽趣火輪赫<lb/>
<pb n="KR4d0409_WYG_001-30b"/>
赫熾熖當空長夜漫漫何時是旦永為不祀之鬼未有<lb/>
更生之期汝等異縣他鄉單形隻影或役軍前陣後或<lb/>
墮山巔水涯浮萍栁絮之無根閒花野草之滿地襄陽<lb/>
何在江水空流滄海揚塵桑田幾變凡曰若軍若民之<lb/>
衆皆為大慈大聖所憐恭惟靈濟祖師住此古隨福地<lb/>
被撈誓鎧戰黒浪之妖魔建妙香幢仗金剛之正法所<lb/>
至風飛電厲如見天開日明幸逢斷足之辰共證化身之<lb/>
果慈雲覆處鑊湯爐炭之停酸甘露洒時乳酪醍醐之<lb/>
<pb n="KR4d0409_WYG_001-31a"/>
灌頂西十殿之公王歡喜上八位之聖賢降臨二十五<lb/>
萬兵馬有大神通六七八九道塲作諸佛事恩沾無際<lb/>
利及有情汝等難可得聞甚為希有當生慚愧無得慢<lb/>
驕卑勿踰尊強無凌弱更相告語好起機緣悲觀慈觀<lb/>
廣大觀悉皆超度佛力法力威猛力孰不皈依合掌受<lb/>
持志心諦聽<lb/>
　　薦母水陸戒約榜<lb/>
人生死海㝡苦孤魂佛功徳天莫如法施當來千百萬<lb/>
<pb n="KR4d0409_WYG_001-31b"/>
刼所有一切衆生業浪迷空幽途長夜是故阿難尊者<lb/>
為見焦靣鬼王啟我釋迦如來普施無遮法食凡飲此<lb/>
醍醐甘露皆脱于爐炭鑊湯汝等號𡨕漠君本無名子<lb/>
前世因後世果都由自種惡根新鬼哭舊鬼寃知有誰<lb/>
收枯骨身膏野草血染刀林禍及無辜横罹非命兵死<lb/>
饑寒死皆為不犯之人悲觀廣大觀盡是有生之類不<lb/>
值我佛永無出期斯宵齋主運大慈心建方等會依金<lb/>
山之梵律莊嚴八大曼挐崇水陸之法筵布施三千世<lb/>
<pb n="KR4d0409_WYG_001-32a"/>
界將此伊蒲饌普及薜荔都昔者目連為報劬勞之徳<lb/>
時則地藏宏開解脱之門孝思孝思如是如是兹實難<lb/>
逢之機會以為普度之津梁諸天降臨共輯萬靈億聖<lb/>
七日來復茂迎百福千祥浩浩難思巍巍希有汝等當<lb/>
生歡喜勿起貪嗔母以卑踰尊母以強凌弱志心受食<lb/>
合掌聞經幽幽冥冥盡入普光王之照生生世世無忘<lb/>
大施主之恩佛勅有嚴齋盟在上<lb/>
　　薦妻水陸戒約榜<lb/>
<pb n="KR4d0409_WYG_001-32b"/>
閻浮世界輪迴生死之途泰山府君管攝人靈之府七<lb/>
十四司之主掌百千萬刼之流遷惟是一類之孤魂甚<lb/>
於三途之苦趣業樹無倚幽關不開是故金山科教之<lb/>
中所作水陸道塲之事起於中饋哀乃下愚發此大慈<lb/>
大悲及於無主無祭汝等是誰氏子本亡是公白骨纍<lb/>
纍長照如霜之月黒山寂寂未披見日之雲斯宵齋主<lb/>
遵平等心行方便力念别鵠離鸞之痛驚飛烏走兔之<lb/>
流對期練之小祥修法筵之大會普施殑伽河衆現出<lb/>
<pb n="KR4d0409_WYG_001-33a"/>
兠率陀天孤魂孤魂恩幸恩幸乗菩提之妙果證法喜<lb/>
之勝緣凡為東嶽之魂如見西方之聖甚為希有難可<lb/>
尋常當生歡喜心勿起人我見毋得驕慢毋得貪嗔静<lb/>
聽海潮音共飽甘露食本尊地藏既推利濟之心今日<lb/>
天堂正好超昇之境<lb/>
　　施經齋會普度門榜<lb/>
告五姓孤魂等葢聞我佛衆生同諸善種天堂地獄在<lb/>
一念間惟世尊法界通化之心以中土人生難得之故<lb/>
<pb n="KR4d0409_WYG_001-33b"/>
假使千刼之後黒業不忘能救諸苦之時金剛㝡速菩<lb/>
薩初豈求福徳果報自不可思議黄複一函猶免陳昭<lb/>
之罪繡座七遍曽聞法正之功地獄為之停酸㝠官為<lb/>
之合掌或寫七部而舍刀林之苦或轉千卷而解鉄丸<lb/>
之憂法師誦終帙而網中者往生屠兒請一巻而𡨕間<lb/>
者自脱是以李元一寫數百部回施冥府董進朝以一<lb/>
分功祝庇隂司泰山府君之庭以此經鬼官不能拘御史<lb/>
大夫之院以此經聖教之骨髓如是如是善哉善哉汝<lb/>
<pb n="KR4d0409_WYG_001-34a"/>
等從曩刼來是誰氏子苦樹未拔幽闗不開人世徒<lb/>
遷血食無寄長夜漫漫何時旦悲風蕭蕭愁殺人流㪚<lb/>
數千命併填於溝壑役徒幾萬人俱殞於樓船刀山劎<lb/>
樹流血成河瘴雨蠻烟積骸盈野彭衙之魂勿返杜陵<lb/>
之骨誰收異縣他鄉單形隻影永無解脱實可閔憐今<lb/>
宵齋主發大慈心施多羅藏離色離相未常有貪著之<lb/>
思無我無人但欲同受持之善繙為萬變溥及三途八<lb/>
大曼挐羅廣法筵之甘露一切摩尼寶散華藏之香雲<lb/>
<pb n="KR4d0409_WYG_001-34b"/>
此經名字汝當受持是法平等無有高下勿生人我見<lb/>
勿起貪嗔想好乗是經速到彼岸志心諦聽歡喜奉行<lb/>
　　水陸結戒榜<lb/>
彌勒世尊初無上下虚空趙州城門自有東西南北既<lb/>
有我彊我界須分一正一邪去處去來處來一任天王<lb/>
而守䕶爾為爾我為我更慿穢跡以袪邪普願降臨得<lb/>
無阻滯<lb/>
　　浴堂榜<lb/>
<pb n="KR4d0409_WYG_001-35a"/>
人在塵沙刼㝡苦沉冥佛說曼挐羅先修净業凡我有<lb/>
情等衆共成無垢因緣好將定水之湛明洗盡愛河之<lb/>
汙染澡身浴徳時中清净六根合掌志心會上皈依三<lb/>
寶甚為希有咸與維新<lb/>
　　又<lb/>
苦海衆生萬億沉沙之刼祇園大會苐一清净之心如<lb/>
是我聞甚為希有汝等久淪五濁遂隨三途若濕若胎<lb/>
未識大乗之義不垢不净欲聞般若之音好將法水灌<lb/>
<pb n="KR4d0409_WYG_001-35b"/>
洒身心來赴佛筵受沾功徳收衣洗足如見世尊敷座<lb/>
之時偏袒右肩便如長老合掌之敬故兹省喻咸使聞<lb/>
知<lb/>
　　又<lb/>
住浮提界誰於苦海回頭生清净心這是祇園説法汝<lb/>
等業傳五濁身墮三塗不滅不生未悟空中玅相如泡<lb/>
如影幸聞㝡上真乗甚為希有之逢同赴無遮之會濯<lb/>
心波羅蜜濯耳海潮音本是法身安有染塵之境還至<lb/>
<pb n="KR4d0409_WYG_001-36a"/>
本處便如洗足之時好沭勝因勿違慈誓<lb/>
　　又<lb/>
八功徳水佛有方石因緣兩男女堂人説青城感應若<lb/>
欲皈依三寶先須清净一心汝等從濁刼來生雜染蕩<lb/>
瑕滌穢每思脱於幽塗瀹精澡神皆願登於彼岸濟苦<lb/>
海之無邊證元身之不壊六根六塵悟本來之無垢三<lb/>
薫三沐燒到處之諸香好乗四句偈之誦持便受一字<lb/>
王之灌施各宜自結告汝寔言<lb/>
<pb n="KR4d0409_WYG_001-36b"/>
　　又<lb/>
人在膠漆盆中無非業障佛説清净心者有大光明若<lb/>
欲聽法聞經先要蕩瑕滌穢汝等生五濁世為六塵根<lb/>
佛因佛緣昔曽沾於法水善男善女今又洗於恩波好<lb/>
灌洒於身心以受霑於功德如筏喻者悟種種之皆空浴<lb/>
蘭湯兮願人人之咸喜勿違慈誓共證上乗<lb/>
　　又<lb/>
神洋洋而在上與作衆安樂緣佛浩浩以難思是名八<lb/>
<pb n="KR4d0409_WYG_001-37a"/>
功德水昔日結成於誓海今朝圓滿於願香爾等為風<lb/>
波民歴塵沙劫命濁煩惱濁生既墮於泥塗真觀清淨<lb/>
觀身幸逢於灌沐凡而新鬼舊鬼來此男堂女堂莫教<lb/>
染著舊汙認取本來面目如來甘露鑊湯到處清涼壯<lb/>
士天河兵甲自今洗淨勿違慈旨共集善功<lb/>
　　又<lb/>
出垢藏身為清淨身正期解脱惟菩提水與功德水大<lb/>
矣祓除況汝等食不充容衣無蔽體永劫漂流于苦海<lb/>
<pb n="KR4d0409_WYG_001-37b"/>
㡬囘淪溺於愛何若不洗心何由見佛男女不可同浴<lb/>
毋得揶揄禍福只在眼前當分次第洗却平生煩惱換<lb/>
出新様精神三沐三薫好共癡龍來聽法載色載笑㑹<lb/>
看巨蟒亦生天<lb/>
　　薦母浴堂榜<lb/>
八功德水有資濯滌恩波七寶蓮池自是光明樂地念<lb/>
慈母久淪于傾逝而英魂未測於升沉兹伸薦拔之功<lb/>
尤仗祓除之力温泉水滑甘露香浮沐浴三薫洗除五<lb/>
<pb n="KR4d0409_WYG_001-38a"/>
濁鴉翻雲鬂花冠收束下堂來鳯舞霞裾桃臉蔫然經<lb/>
雨潤斂容見佛肅禮朝王伏願即此清淨心離却塵濁<lb/>
世慈容穏泛免鼔浪之黒風彼岸先登觀披雲之白日<lb/>
　　監齋榜<lb/>
大雄世尊廣修方便監齋使者各有司存睠寶宇之勝<lb/>
縁修金山之法施廣為六德三味普供萬聖干賢運水<lb/>
搬柴之神通咸歸妙用供佛齋僧之功果昭告圓成乃<lb/>
結善因毋違慈誓<lb/>
<pb n="KR4d0409_WYG_001-38b"/>
　　彌陀佛上座祝香文<lb/>
皈命十方佛是名兩足最勝尊稽首萬春堂又現一身<lb/>
無量壽惟極樂世界有我等導師四十八願度人徧滿<lb/>
塵塵刹刹三十六萬億同號到處巍巍堂堂是故歸依<lb/>
我今供養雖然惟心淨土畢竟淨土現前所謂自性彌<lb/>
陀真箇彌陀在上眷我紫雲之勝境儼然白玉之祥光<lb/>
匪琢匪雕呈天人之妙相難思難議顯日月之睟容新<lb/>
從老匠手中來都向大檀心上起寸成尺尺成丈胚胎<lb/>
<pb n="KR4d0409_WYG_001-39a"/>
寸念經綸一生二二生三圓滿一堂功德星迴斗轉春<lb/>
將至月吉辰良嵗有成碧玉環中凡此同時大衆白蓮<lb/>
花上見今所坐道場聳動觀瞻歡喜贊歎諸人且道是<lb/>
今日阿彌陀世尊上座一句有何奇特處三株寶樹發<lb/>
心芽一樹生來屬一家留得三行同一樹元來錦上更<lb/>
添花<lb/>
　　遣瘟文<lb/>
佛海無邊劫中不盡天行已過使者須知維兹大地之<lb/>
<pb n="KR4d0409_WYG_001-39b"/>
衆生均是兩間之一氣莫非王土里上仁之所廬惟爾<lb/>
有神涉吾地也何故如來被𢎞誓鎧菩薩作大慈航普<lb/>
濟一切人永離諸苦難逐赤疫於四裔式遄其行動青<lb/>
陸於千祥自今以始去汝去汝善哉善哉其聽斯言勿違<lb/>
我法<lb/>
　　端午競渡櫂歌十首<lb/>
望湖天望湖天緑楊深處鼓鼘鼘好是年年三二月湖<lb/>
邊日日看划船<lb/>
<pb n="KR4d0409_WYG_001-40a"/>
鬭輕橈鬬輕橈雪中花捲棹聲揺天與玻璃三萬頃儘<lb/>
教看得㡬呉舠<lb/>
看龍舟看龍舟兩隄未鬬水悠悠一片笙歌催閙晚忽<lb/>
然鼔棹起中流<lb/>
賀靈鼉賀靈鼉㡬年翠舞與珠謌看到日斜猶未足湧<lb/>
金門外湧金波<lb/>
馬如龍馬如龍飛過蘇隄健鬬風栁下繫船青作纜湖<lb/>
邊薦酒碧為筒<lb/>
<pb n="KR4d0409_WYG_001-40b"/>
繡周張繡周張樓臺簾幙絮髙揚誰賦珠宫并貝闕懷<lb/>
王去後去沉湘<lb/>
棹如飛棹如飛水中萬鼓起潛螭最是玉堂堂上好躍<lb/>
來奪錦看呉兒<lb/>
建雲斿建雲斿土風到處總相猶朝了霍山朝岳帝十<lb/>
分打扮是杭州<lb/>
踏青青踏青青西泠橋畔草連汀撲得龍船兒一對畫<lb/>
闌倚遍看遊人<lb/>
<pb n="KR4d0409_WYG_001-41a"/>
月明中月明中滿湖春水望難窮欲學楚謌謌不得一<lb/>
場離恨兩眉峯<lb/>
　　滿江紅<hi>花朝雨作</hi>
客子光陰又還是杏花阡陌欹枕聽一窓夜雨怎生禁<lb/>
得銀蠟痕消珠鳯小翠衾香泠文鴛拆嘆人生時序百<lb/>
年心萍踪跡　聲不斷樓頭滴行不住街頭屐倩新來<lb/>
雙燕探晴消息可煞東君多著意栁絲染出西湖色待<lb/>
牡丹開處十分春催寒食<lb/>
<pb n="KR4d0409_WYG_001-41b"/>
　　水龍吟<hi>月</hi>
山圍寛碧月十分圓滿十分春暮正似湧金門外看添<lb/>
得緑陰佳樹野濶星垂天髙雲斂不受紅塵汙裴囘水<lb/>
影間中自有佳處　乗興著我扁舟山陰夜色渺渺流<lb/>
光溯望美人兮天一角我欲凌風飛去世事浮沉人<lb/>
生圓缺得似烟波趣興懷赤壁大江千古東注<lb/>
　　望江南<hi>雨</hi>　<hi>一作思晴好</hi>
思晴好去上竹山窠自古常言光霽好如今却恨雨聲<lb/>
<pb n="KR4d0409_WYG_001-42a"/>
多奈此坐愁何<lb/>
思晴好試卜那朝晴古木荒村雲淰淰孤燈敗壁夜冥<lb/>
冥不寐聽檐聲<lb/>
思晴好小駐豈無因花上半旬春社雨松間三宿暮山<lb/>
雲轉住最愁人<lb/>
思晴好春透海棠枝刻惜許多時過了可憐生是我來<lb/>
遲不見軟紅時<lb/>
思晴好天運㡬乗除祗為晴多還又雨誰知雨過是晴<lb/>
<pb n="KR4d0409_WYG_001-42b"/>
初那得不陰乎<lb/>
思晴好路滑少人行早信雨能留得住儘教盡日自舟<lb/>
横直等到清明<lb/>
思晴好我欲問花神剛道社公嗔舊水一囘舊也一囘<lb/>
新不是兩般春<lb/>
思晴好松路翠光寒夜夜竹窠常夢到天天后土㡬時<lb/>
乾極目霧漫漫<lb/>
思晴好日影漏些兒油菜花間蝴蝶舞刺桐枝上鵓鳩<lb/>
<pb n="KR4d0409_WYG_001-43a"/>
啼間坐看春犁<lb/>
思晴好晨起望籬東畢竟陰晴排日子大都行止聽天<lb/>
公且住此山中<lb/>
　　花犯<hi>木芙蓉</hi>
翠奩空紅鸞蘸影嫣然弄粧晚霧鬟低顫飛嬾藕仙裳<lb/>
清思無限象床試錦新翻樣金屏連繡展最好似阿環<lb/>
嬌困雲酣春帳暖　尋思水邊賦娟娟新霜舊約西風<lb/>
庭院腸斷處秋江上彩雲輕散憑誰向一箏過雁細説<lb/>
<pb n="KR4d0409_WYG_001-43b"/>
與眉心楊栁怨且趂取菊花天氣年年尋醉伴<lb/>
　　喜遷鶯<hi>荼䕷</hi>
亂紅飛雨悵春心一似騰騰悶暑密綰柔情暗傳芳意<lb/>
人在垂楊深宇曉雪一簾幽夢半㸃檀心知否春不管<lb/>
想粉香凝淚翠嚬含趣　誰念芳徑小新緑戔戔問訊<lb/>
今何許玉冷釵頭羅寛帶眼縹緲青鸞難遇望斷碧雲<lb/>
深處倚遍畫䦨將暮空惆悵更江頭桃葉溜横波渡<lb/>
　　漢宫春<hi>郡圃賞白蓮</hi>
<pb n="KR4d0409_WYG_001-44a"/>
自到瑶池正水芝開邊跕素鸞飛緑雲淡籠波面鴛影差<lb/>
差青㝠世界向龍宫湧出江妃凝望久夜涼如水人間<lb/>
惆悵芳時　池上方壺仙伯是珊珊月珮綽綽氷肌重<lb/>
來碧環勝處笑引瓊枝誰歌白雪坐中客賽過元暉醉<lb/>
歸也玉繩低轉曉風輕拂荷衣<lb/>
　　鶯啼序<hi>呉江長橋</hi>
銀雪捲晴縹緲卧長龍一帶栁絲蘸㡬簇柔烟兩市簾<lb/>
棟如畫芳草㟁灣環半玉鱗鱗曲港雙流㑹看碧天連<lb/>
<pb n="KR4d0409_WYG_001-44b"/>
水翻成箭樣風快　白露横江一葦萬頃間靈槎何在<lb/>
空翠濕衣不勝寒日華金掌沆瀣甃花平緑文襯步瓊<lb/>
田湧出神仙界黛眉修依約霧鬟在秋波外閣噓青蜃<lb/>
樓琢彩虹飛蓋蹵鰲背燈火暮相輪倒影　睇别浦片<lb/>
片歸帆舞蛟幽壑棲鴉古木有人剪取松江水憶細鱗<lb/>
巨口魚堪鱠波涵笠澤時見靜影浮光霏陰萬貌千態<lb/>
　蒹葭深處應有閒鷗寄語休見猜洗却香紅塵面買<lb/>
箇扁舟身世飄萍名利微芥䦨干拍遍除東曹掾與天<lb/>
<pb n="KR4d0409_WYG_001-45a"/>
隨子是我輩儘胸中著得乾坤大亭前無限驚濤總把<lb/>
遥吟月明滿載<lb/>
　　明月棹孤舟<hi>木犀</hi>
鴈帶愁來寒事早西風把鬂華吹老猛省中秋都來㡬<lb/>
日先自木犀開了　淰淰輕陰天弄曉平白地被花相<lb/>
惱一枕雲閒半窓秋曉時有陣香吹到<lb/>
　　踏莎行<hi>同前</hi>
蟾苑蕭踈雲岩芳馥仙娥寄種來溪曲曉烟熏上古龍<lb/>
<pb n="KR4d0409_WYG_001-45b"/>
涎西風展破黄金粟　庾嶺未梅陶園休菊天教占取<lb/>
清香獨膽瓶枕畔兩三枝夢囘疑在瑶臺宿<lb/>
　<lb/>
　<lb/>
　<lb/>
　<lb/>
　<lb/>
　在軒集<lb/>
</p>
<p>
</p>
  </div>
</body>
</text>
</TEI>
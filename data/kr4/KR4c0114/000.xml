<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0114_SBCK_000-1a"/>
李丞相詩集卷上<lb/>
　　　　　隴　西　李　建勲<lb/>
　　詩四十四首<lb/>
　　　中酒寄劉行軍<lb/>
甚矣頻頻醉神昏體亦虚肺傷徒問藥髮落不<lb/>
盈梳戀寢嫌明室修生媿道書西峯老僧語相<lb/>
勸合何如<lb/>
　　　白鴈<lb/>
東溪　鴈毛羽何皎㓗薄暮浴清波斜陽共<lb/>
明滅差池失羣乆幽獨依人■旅食賴菰蒲單<lb/>
<pb n="KR4c0114_SBCK_000-1b"/>
栖怯霜雪邊風昨夜起顧影空哀咽不及墻上<lb/>
烏相將繞雙闕<lb/>
　　　早春寄懷<lb/>
家山歸未得又是看春過老覺光隂速閑悲丗<lb/>
路多風和吹岸柳雪盡見庭莎欲向東溪醉狂<lb/>
眠一放歌<lb/>
　　　春日東山正堂作<lb/>
身閑嬴得出天氣漸喧和蜀馬登山穩南朝古<lb/>
寺多早花微弄色新酒欲生波從此唯行樂閑<lb/>
愁奈我何<lb/>
<pb n="KR4c0114_SBCK_000-2a"/>
　　　春日小園晨看兼招同舎<lb/>
最有杏花繁枝枝若手摶須知一春促莫厭百<lb/>
迴看鳥囀風潛息蜂遲露未乾可容排飲否兼<lb/>
折贈頭冠<lb/>
　　　惜花寄■貟外<lb/>
朝始一枝開暮復一枝落只恐雨淋漓又見春<lb/>
蕭索侵晨結駟擕酒徒尋芳踏盡長安衢思量<lb/>
少壯不自樂他日白頭空嘆吁<lb/>
　　　春日病中<lb/>
纔得歸閑去還教病卧頻無由全勝意終是負<lb/>
<pb n="KR4c0114_SBCK_000-2b"/>
青春緑柳漸拂地黃鶯如喚人方爲醫者勸斷<lb/>
酒巳經旬<lb/>
　　　毆妓<lb/>
自爲專房甚怱怱有所傷當時心巳悔徹夜手<lb/>
猶香恨枕堆雲髻啼襟揾月黃起來猶忍惡剪<lb/>
破繡鴛鴦<lb/>
　　　踏青罇前<lb/>
期君速行樂不要旋還家永日雖無雨東風自<lb/>
落花詩毫粘酒淡歌袖向人斜薄暮忘歸路垂<lb/>
楊噪亂鵶<lb/>
<pb n="KR4c0114_SBCK_000-3a"/>
　　　正月晦日<lb/>
莫倦尋春去都無百日遊更堪正月過巳是一<lb/>
分休泉暖聲纔出雲寒勢未收晚來重作雪翻<lb/>
爲杏花愁<lb/>
　　　惜花<lb/>
白髮今如此紅芳莫更催預愁多日謝翻怕十<lb/>
分開點滴無時雨荒涼滿地苔閑堦一盃酒惟<lb/>
待故人來<lb/>
　　　金■園落花<lb/>
愁見清明後紛紛蓋地紅惜看難過日自落不<lb/>
<pb n="KR4c0114_SBCK_000-3b"/>
因風蝶散餘香在鶯啼半樹空堪悲一罇酒從<lb/>
此似西東<lb/>
　　　柳花寄宋明府<lb/>
每愛江城裏青春向盡時一迴新雨歇是處好<lb/>
風吹破石粘蟲網髙樓撲酒旗遥知陶令宅五<lb/>
樹正離披<lb/>
　　　送人<lb/>
相見未逾月堪悲還別離非君誰顧我萬里又<lb/>
南之雨逼清明日花隂杜宇時愁看挂帆處鷗<lb/>
鳥共遲遲<lb/>
<pb n="KR4c0114_SBCK_000-4a"/>
　　　閑遊<lb/>
擕酒復擕觴朝朝一似忙馬諳頻到路僧借舊<lb/>
眠床道勝他圖薄身閑白日長扁舟動歸思髙<lb/>
處見滄浪<lb/>
　　　栢梁隔句韻詩<lb/>
不喜長亭柳枝枝擬送君惟憐北䆫■樹樹解<lb/>
留人圎缺都如月東西只似雲愁看離席散歸<lb/>
蓋動行塵<lb/>
　　　贈趙學士<lb/>
常欽趙夫子逺作五侯賔見面到今日操心如<lb/>
<pb n="KR4c0114_SBCK_000-4b"/>
古人醉同華席少吟訪野僧頻寂寂長河畔荒<lb/>
齋與廟鄰<lb/>
　　　春隂<lb/>
老雨不肯休東風勢還作未放草蒙茸巳遣花<lb/>
蕭索浮生何苦勞觸事妨行樂寄語逹生人須<lb/>
知酒勝藥<lb/>
　　　春日金■園<lb/>
火急召親賔歡遊莫厭頻日長徒似歳花過即<lb/>
非春晚雨來何定東風自不匀須知三箇月半<lb/>
是負芳晨<lb/>
<pb n="KR4c0114_SBCK_000-5a"/>
　　　夏日酬祥松二公見訪<lb/>
多謝空門客時時出草堂從容非有約淡薄不<lb/>
相忘池映春篁老簷垂夏果香西峯正清霽自<lb/>
與拂吟床<lb/>
　　　懷贈操禪師<lb/>
嘗憶曹溪子龕居面碧嵩杉松新夏後雨雹夜<lb/>
禪中道匪因經悟心能向物空秋來得音信又<lb/>
在剡山東<lb/>
　　　閑居秋思呈祥松二公<lb/>
秋光雖即好客思轉悠哉去國身將老流年鴈<lb/>
<pb n="KR4c0114_SBCK_000-5b"/>
又來葉紅堆晚徑菊冷藉空罍不得師相訪難<lb/>
將道自開<lb/>
　　　賦得冬日青溪草堂四十字<lb/>
莫道無幽致常來到日西地雖當北闕天與設<lb/>
東溪踈葦寒多折驚鳬去不齊坐中皆作者長<lb/>
愛覔分題<lb/>
　　　溪齋<lb/>
水木遶吾廬搴簾晚檻虚衰條寒露鵲幽果落<lb/>
驚魚愛酒貧還甚趨時老更踈乖慵自有素不<lb/>
是忽簪裾<lb/>
<pb n="KR4c0114_SBCK_000-6a"/>
　　　留題愛敬寺<lb/>
野性竟未改何以居朝廷空爲百官首但愛千<lb/>
峯青南風新雨後與客携觴行斜陽惜歸去萬<lb/>
壑啼鳥聲<lb/>
　　　小園<lb/>
小園吾所好栽植忘勞形晚果經秋赤寒　近<lb/>
社青竹蘿荒引蔓土井淺生萍更欲從人勸慿<lb/>
髙置草亭<lb/>
　　　宿山房<lb/>
石䆫燈欲盡松檻月還明就枕渾無睡披衣却<lb/>
<pb n="KR4c0114_SBCK_000-6b"/>
出行巖髙泉亂滴林動鳥時驚倐忽山鐘曙喧<lb/>
喧僕馬聲<lb/>
　　　金陵所居青溪草堂閑興<lb/>
䆫外皆連水杉松欲作林自憐趨競地獨有愛<lb/>
閑心素壁題看遍危冠醉不簪江僧暮相訪簾<lb/>
卷見秋岑<lb/>
　　　闕下偶書寄孫貟外<lb/>
長安驅馳地貴賤共悠悠白日誰相促勞生自<lb/>
不休鳳翔雙闕曉蟬噪六街秋獨有南宫客時<lb/>
來話釣舟<lb/>
<pb n="KR4c0114_SBCK_000-7a"/>
　　　寄魏郎中<lb/>
碌碌但隨羣蒿蘭任不分未嘗矜有道求遇向<lb/>
吾君逸駕秋尋寺長歌醉望雲髙齋紙屏古塵<lb/>
暗北山文<lb/>
　　　病中書懷寄王二十六<lb/>
落葉滿山州閑眠病未瘳䆫隂連竹枕藥氣染<lb/>
茶甌路匪人遮去官須■覔休焉冝更羸老扶<lb/>
杖作公侯<lb/>
　　　採菊<lb/>
簇簇竟相鮮一枝開幾畨味甘資麴糵香好勝<lb/>
<pb n="KR4c0114_SBCK_000-7b"/>
蘭蓀古道風揺逺荒籬露壓繁盈筐時採得服<lb/>
餌近知門<lb/>
　　　送王郎中之官吉水<lb/>
南望廬陵郡山連五嶺長吾君憐逺俗從事輟<lb/>
名郎移户多無土春蠶不滿筐惟應勞賛畫溪<lb/>
峒況彊梁<lb/>
　　　孤鴈<lb/>
欲食不敢食合栖猶未栖聞風亦驚過避繳恨<lb/>
飛低水闊縁湘困雲寒過磧迷悲鳴感人意■<lb/>
見夜烏啼<lb/>
<pb n="KR4c0114_SBCK_000-8a"/>
　　　贈送致仕郎中<lb/>
鶴立痩稜稜髭長白似銀衣冠皆古製氣貌異<lb/>
常人聽雪添詩思看山滯酒巡西峯重歸路唯<lb/>
許野僧親<lb/>
　　　宿友人山居寄司徒相公<lb/>
雨雪正霏霏令人不憶歸地爐僧坐暖山枿火<lb/>
聲肥隔紙烘茶蘂移鐺剥芋衣知君在霄漢此<lb/>
興得還稀<lb/>
　　　又<lb/>
郢客相尋夜荒庭雪灑蒿虚堂看向曙吟坐共<lb/>
<pb n="KR4c0114_SBCK_000-8b"/>
忘勞溪凍聲全減燈寒熖不髙他人莫相笑未<lb/>
易㑹吾曹<lb/>
　　　感故府二首<lb/>
戚戚復戚戚期懷安可釋百年金石心中路生<lb/>
死隔新墳應草合舊地空苔色白日燈熒熒凝<lb/>
塵滿■席<lb/>
悒悒復悒悒思君安可及永日在堦前披衣■<lb/>
風立髙樓暮角斷逺樹寒鴉集惆悵幾行書遺<lb/>
蹤墨猶濕<lb/>
　　　田家三首<lb/>
<pb n="KR4c0114_SBCK_000-9a"/>
畢歳知無事兵銷復舊丁竹門桑徑狹春日稻<lb/>
畦青犬吠隈籬落雞飛上碓桯歸田起■思蛙<lb/>
呌草冥冥<lb/>
不識城中路熈熈■有年木槃擎社酒瓦皷送<lb/>
神錢霜落牛歸屋禾收雀滿田遥陂過秋水閑<lb/>
閣釣魚船<lb/>
長愛田家事時時欲一過垣籬皆樹槿㕔院亦<lb/>
堆禾病果因風落寒𬞞向日多遥聞數聲笛牛<lb/>
晚下前坡<lb/>
　　　新竹<lb/>
<pb n="KR4c0114_SBCK_000-9b"/>
裊裊薫風軟姢姢湛露光參差仙子仗迤邐羽<lb/>
林槍逈去侵花地斜來破蘚墻籜乾猶抱翠粉<lb/>
膩若塗裝逕曲莖難數隂踈葉未長嬾嫌吟客<lb/>
倚甘畏夏蟲傷映水如爭立當軒自着行北亭<lb/>
罇酒興還爲此君狂<lb/>
　　　歸燕詞<lb/>
羽翼勢雖微雲霄亦可期飛飜自有路鴻鵠莫<lb/>
相嗤待侶臨書幌尋泥傍藻池衝人穿柳逕捕<lb/>
蝶遶花枝廣厦來應遍深宫去不疑雕梁聲上<lb/>
下煙浦影參差舊地人潛換新巢雀謾窺雙雙<lb/>
<pb n="KR4c0114_SBCK_000-10a"/>
暮歸處踈雨滿江湄<lb/>
李丞相詩集卷上<lb/>
<pb n="KR4c0114_SBCK_000-10b"/>
</p>
<p>
　　　　　　臨安府洪橋子南河西岸陳宅書籍鋪印<lb/>
<pb n="KR4c0114_SBCK_000-11a"/>
李丞相詩集卷下<lb/>
　　　　　隴　西　李　建勲<lb/>
　　詩四十一首<lb/>
　　　題魏壇二首<lb/>
不遇至眞傳道要曽看眞誥亦何爲舊碑經亂<lb/>
沉荒澗靈篆因耕出故基蛙■自喧■藥井牛<lb/>
羊閑過放生池蕭條夕景空壇畔朽檜枝斜緑<lb/>
蔓垂<lb/>
一尋遺跡到仙郷雲鶴沉沉思渺茫丹井歳深<lb/>
生草木芝田春廢卧牛羊雨淋殘畫摧荒壁鼠<lb/>
<pb n="KR4c0114_SBCK_000-11b"/>
引飢虵落壞樑薄暮欲歸仍佇立菖蒲風起水<lb/>
泱泱<lb/>
　　　東樓看雪<lb/>
一上髙樓醉復醒日西江雪更冥冥化風吹火<lb/>
全無氣平望惟松劣露青臘内不妨南地少夜<lb/>
長應得小䆫聽因思舊隱匡廬日閑看杉檉掩<lb/>
石扄<lb/>
　　　落花<lb/>
惜花無計又花殘獨遶芳叢不忍看暖艶動隨<lb/>
鶯翅落冷香愁雜燕泥乾緑珠倚檻魂初散巫<lb/>
<pb n="KR4c0114_SBCK_000-12a"/>
峽歸雲夢又䦨忍把一罇重命樂送春招客亦<lb/>
何歡<lb/>
　　　春雪<lb/>
南國春寒朔氣迴霏霏還阻百花開全移暖律<lb/>
何方去似悞新鶯昨日來平野旋銷難蔽草逺<lb/>
林髙綴却遮梅不知金勒誰家子只待晴明賞<lb/>
帝臺<lb/>
　　　重戲和春雪寄沈貟外<lb/>
誰道江南要雪難半春猶得倚樓看却遮遲日<lb/>
偷鶯暖宻灑西風借鶴寒散漫不容梨艶去輕<lb/>
<pb n="KR4c0114_SBCK_000-12b"/>
明應笑玉華乾和來瓊什雖無敵且是儂家比<lb/>
興殘<lb/>
　　　春日罇前示從事<lb/>
州中案牘魚鱗宻界上軍書竹節稠眼底好花<lb/>
渾似雪甕頭春酒漫如油東君不爲留遲日清<lb/>
鏡唯知促白頭最覺此春無氣味不如庭草解<lb/>
忘憂<lb/>
　　　罇前<lb/>
官爲將相復何求丗路多端早合休漸老更知<lb/>
春可惜正歡唯怕客難留雨催草色還依舊晴<lb/>
<pb n="KR4c0114_SBCK_000-13a"/>
放花枝始自由莫厭百壷相勸倒免教無事結<lb/>
閑愁<lb/>
　　　薔薇二首<lb/>
萬蘂爭開照檻光詩家何物可相方錦江風撼<lb/>
雲霞碎仙子衣飄黼黻香裛露早英濃壓架背<lb/>
人狂蔓暗穿墻綵牋蠻榼旬休日欲召親賔看<lb/>
一塲<lb/>
拂簷拖地對前墀蝶影蜂聲爛熳時萬倍馨香<lb/>
勝玉蘂一生顔色笑西施忘歸醉客臨髙架恃<lb/>
寵佳人索好枝將並舞腰誰得及惹衣傷手盡<lb/>
<pb n="KR4c0114_SBCK_000-13b"/>
從伊<lb/>
　　　殘牡丹<lb/>
腸斷題詩如執別芳茵愁更繞欄鋪風飄金蘂<lb/>
看全落露滴檀英又暫蘇失意婕妤粧漸薄背<lb/>
身妃子病難扶迴看池舘春休也又是迢迢看<lb/>
畫圖<lb/>
　　　春雨二首<lb/>
春霖未免妨遊賞唯到詩家自有情花逕不通<lb/>
新草合蘭舟初動曲池平淨縁髙樹莓苔色飢<lb/>
集虚廊燕雀聲閑憶昔年爲客處悶留山館阻<lb/>
<pb n="KR4c0114_SBCK_000-14a"/>
行行<lb/>
蕭蕭春雨宻還踈景象三時固不如寒入逺林<lb/>
鶯翅重暖抽新麥土膏虚細濛臺榭微兼日潛<lb/>
漲漣漪欲動魚唯稱乖慵多睡者掩門中酒覽<lb/>
閑書<lb/>
　　　醉中惜花更書與諸從事<lb/>
公退尋芳巳是遲莫因他事更來稀未經旬日<lb/>
唯憂落筭有閑時不合歸歌檻宴餘風<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>
                    <graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>閑<lb/>
園吟散雨霏霏髙樓鼔絶重門閉長爲抛迴恨<lb/>
解衣<lb/>
<pb n="KR4c0114_SBCK_000-14b"/>
　　　和判官喜雨<lb/>
去禱山川尚未還雲雷尋作逺聲寒人情便似<lb/>
秋登恱天色休勞夜起看髙檻氣濃藏■郭小<lb/>
庭流擁没花壇須知太守重墻内心極農夫望<lb/>
處歡<lb/>
　　　離闕下日感恩<lb/>
二年塵冒處中台喜得南歸退不才即路敢期<lb/>
皇子送出關猶有御書來未知天地恩何報翻<lb/>
對江山思莫開斜日葦汀凝立處逺波微颺翠<lb/>
如苔<lb/>
<pb n="KR4c0114_SBCK_000-15a"/>
　　　細雨遥懷故人<lb/>
江雲未散東風暖溟濛正在髙樓見細柳縁堤<lb/>
少過人平蕪隔水時飛燕我有近詩誰與和憶<lb/>
君狂醉愁難破昨夜南牎不得眠閑堦點滴迴<lb/>
燈坐<lb/>
　　　春水<lb/>
萬派爭流雨過時晚來春靜更逶迤輕鷗散遶<lb/>
夫差國逺樹微分夏禹祠青岸漸平濡柳帶舊<lb/>
溪應暖負蓴絲風鬟倚檝誰家子愁看鴛鴦望<lb/>
所之<lb/>
<pb n="KR4c0114_SBCK_000-15b"/>
　　　蝶<lb/>
粉蝶翩翩若有期南園長是到春歸閑依柳帶<lb/>
參差起困傍桃花獨自飛潛𬒳燕驚還散亂偶<lb/>
因人逐入簾幃晚來欲雨東風急迴看池塘影<lb/>
漸稀<lb/>
　　　中春寫懷寄沈彬貟外<lb/>
省從騎竹學謳吟便殢光隂役此心寓目不能<lb/>
閑一日閉門長勝得千金䆫懸夜雨殘燈在庭<lb/>
掩春風落絮深唯有故人同此興近來何事懶<lb/>
相尋<lb/>
<pb n="KR4c0114_SBCK_000-16a"/>
　　　鍾山寺避暑勉二三子<lb/>
樓臺雖少景何深滿地青苔勝布金松影晚留<lb/>
僧共坐水聲閑與客同尋清涼㑹擬歸蓮社沈<lb/>
湎終須弃竹林長愛寄吟經案上石䆫秋霽向<lb/>
千岑<lb/>
　　　道林寺<lb/>
雖向鍾峯數寺連就中竒勝出其間不教幽樹<lb/>
妨閑地別着髙䆫向逺山蓮沼水從雙澗入客<lb/>
堂僧自九華還無因得結香燈社空向王門玷<lb/>
玉班<lb/>
<pb n="KR4c0114_SBCK_000-16b"/>
　　　和致仕沈郎中<lb/>
欲謀休退尚因循且向東溪種白蘋謬應星辰<lb/>
居四輔終期冠褐作閑人城中隔日趨朝懶楚<lb/>
外千峯入夢頻殘照晚庭沉醉醒靜吟斜倚老<lb/>
松身<lb/>
　　　醉中詠梅花<lb/>
十月清霜尚未寒雪英重疊巳如摶還悲獨詠<lb/>
東園裏老作南州刺史看北客見皆驚節氣郡<lb/>
僚癡欲望盃盤交親罕至長安逺一醉如泥豈<lb/>
自歡<lb/>
<pb n="KR4c0114_SBCK_000-17a"/>
　　　閑出書懷<lb/>
閑遊何用問東西寓興皆非有所期斷酒只携<lb/>
僧共去看山從聽馬行遲溪田雨漲禾生耳原<lb/>
野鶯啼■熟時應有交親長笑我獨輕人事鬢<lb/>
將衰<lb/>
　　　寺居陸處士相訪感懷却寄二三友人<lb/>
湘寺閑居亦半年就中昨夜好澘然人歸逺岫<lb/>
踈鐘後雪打髙杉古屋前投足正逢他國亂冥<lb/>
心未解祖師禪爐煙向冷孤燈下唯有寒吟到<lb/>
曙天<lb/>
<pb n="KR4c0114_SBCK_000-17b"/>
　　　春雪<lb/>
隨風竟日勢漫漫特地繁於故歳看幽榭凍粘<lb/>
花屋重短簷斜濕燕巢寒閑聽不寐詩魂爽淨<lb/>
喫無厭酒肺乾莫道便爲桑麥藥亦勝焦涸到<lb/>
春殘<lb/>
　　　惜花<lb/>
淡淡西園日又垂一罇何忍負芳枝莫言風雨<lb/>
長相促直是晴明得幾時心破只愁鶯踐落眼<lb/>
穿唯怕客來遲年年使我成狂叟腸斷紅牋幾<lb/>
首詩<lb/>
<pb n="KR4c0114_SBCK_000-18a"/>
　　　梅花寄所親<lb/>
一氣才新物未知每慙青律與先吹雪霜迷素<lb/>
猶嫌早桃杏雖紅且後時雲鬢自粘飄處粉玉<lb/>
鞭誰指出墻枝老夫多病無風味只向樽前詠<lb/>
舊詩<lb/>
　　　登昇元閣<lb/>
登髙始覺大虚寛白雪須知唱和難雲渡瑣䆫<lb/>
金牓濕月移珠箔水精寒九天星象簾前見六<lb/>
代城池直下觀唯有上層人未到金烏飛過拂<lb/>
欄干<lb/>
<pb n="KR4c0114_SBCK_000-18b"/>
　　　雪有作<lb/>
霏霏弈弈滿寒空況是難逢值臘中未白巳堪<lb/>
張宴㑹漸繁偏好去簾櫳庭莎易集看盈地池<lb/>
柳難裝旋逐風長愛清華入詩句預愁遲日放<lb/>
消融<lb/>
　　　宫詞<lb/>
自逺凝旒守上陽舞衣頓減舊朝香簾垂粉閤<lb/>
春將盡門掩梨花日漸長草色深濃封輦路水<lb/>
聲低咽轉宫墻君王一去不迴駕皓齒青蛾空<lb/>
斷腸<lb/>
<pb n="KR4c0114_SBCK_000-19a"/>
　　　晚春送牡丹<lb/>
携觴邀客遶朱欄腸斷殘春送牡丹風雨數來<lb/>
留不得離披將謝忍重看氛氲蘭麝香初減零<lb/>
落雲霞色漸乾借問少年能幾許不須推酒厭<lb/>
盃盤<lb/>
　　　歳暮晚泊望廬山不見因懷岳僧呈察<lb/>
　　　判<lb/>
貪程只爲看廬阜及到停舟恨頗濃雲暗半空<lb/>
藏萬仞雪迷雙瀑在中峯林端莫辨曽遊路鳥<lb/>
際微聞向暮鐘長愧昔年招我入共尋香社見<lb/>
<pb n="KR4c0114_SBCK_000-19b"/>
芙蓉<lb/>
　　　重臺蓮<lb/>
斜倚秋風絶比倫千英和露染難匀自爲祥瑞<lb/>
生南國誰把丹青寄北人明月幾宵同緑水牡<lb/>
丹無路出紅塵憐伊不筭多時立嬴得馨香暗<lb/>
上身<lb/>
　　　迎神<lb/>
櫑蠻鼉吟塞笛女巫結束分行立空中再拜神<lb/>
且來滿奠椒漿齊獻揖隂風窣窣吹紙錢妖巫<lb/>
瞑目傳神言與君降福爲豐年莫教賽祀虧常<lb/>
<pb n="KR4c0114_SBCK_000-20a"/>
筵<lb/>
　　　春詞<lb/>
日髙閑歩下堂階細草春莎没繡鞋折得玫瑰<lb/>
花一朶慿君簪向鳯凰釵<lb/>
　　　獨夜作<lb/>
佳人一去無消息夢覺香殘愁復入空庭悄悄<lb/>
月如霜獨倚欄干伴花立<lb/>
　　　竹<lb/>
瓊節髙吹宿鳯枝風流交我立忘歸最憐瑟瑟<lb/>
斜陽下花影相和滿客衣<lb/>
<pb n="KR4c0114_SBCK_000-20b"/>
　　　清明日<lb/>
他皆擕酒尋芳去我獨關門好靜眠唯有楊花<lb/>
似相覔因風時復到床前<lb/>
　　　宫詞<lb/>
宫門長閉舞衣閑略識君王鬢便斑却羡落花<lb/>
春不管御溝流得到人間<lb/>
李丞相詩集卷下<lb/>
<pb n="KR4c0114_SBCK_000-21a"/>
李丞相詩集且録<lb/>
　　　　　隴　西　李　建勲<lb/>
卷上<lb/>
　詩四十四首<lb/>
　　中酒寄劉行軍　白鴈<lb/>
　　早春寄懷　春日東山正堂作<lb/>
　　春日小園晨看兼招同舎<lb/>
　　惜花寄■貟外　春日病中<lb/>
　　敺妓　踏青罇前<lb/>
　　正月晦日　惜花<lb/>
<pb n="KR4c0114_SBCK_000-21b"/>
　　　金■落花　柳花寄宋明府<lb/>
　　　送人　閑遊<lb/>
　　　栢梁隔句韻詩　贈趙學士<lb/>
　　　春隂　春日金■園<lb/>
　　　夏日酬祥松二公見訪<lb/>
　　　懷贈操禪師　閑居秋思<hi>呈祥松二公</hi>
　　　賦得冬日青溪草堂四十字<lb/>
　　　溪齋　留題敬愛寺<lb/>
　　　小園　宿山房<lb/>
　　　金陵所居青溪草堂閑興<lb/>
<pb n="KR4c0114_SBCK_000-22a"/>
　　闕下寄孫貟外　寄魏郎中<lb/>
　　病中書懷寄王二十六<lb/>
　　採菊　送王郎中之官吉水<lb/>
　　孤鴈　贈送致仕郎中<lb/>
　　宿友人山房寄司徒相公二首<lb/>
　　感故府二首　田家三首<lb/>
　　新竹　歸燕詞<lb/>
卷下<lb/>
　詩四十一首<lb/>
　　題魏壇二首　東樓看雪<lb/>
<pb n="KR4c0114_SBCK_000-22b"/>
　　　落花　春雪<lb/>
　　　重戲和春雪　春日罇前示從事<lb/>
　　　罇前　薔薇二首<lb/>
　　　殘牡丹　春雨二首<lb/>
　　　醉中惜花更書與諸從事<lb/>
　　　和判官喜雨　離闕下日感恩<lb/>
　　　細雨遥懷故人　春水<lb/>
　　　蝶　中春寫懷寄沈貟外<lb/>
　　　鍾山寺避暑勉二三子<lb/>
　　　道林寺　和致仕沈郎中<lb/>
<pb n="KR4c0114_SBCK_000-23a"/>
　　醉中詠梅花　閑出書懷<lb/>
　　寺居陸處士相訪感懷却寄二三友人<lb/>
　　春雪　惜花<lb/>
　　梅花寄所親　登昇元閣<lb/>
　　雪有作　宫詞<lb/>
　　晚春送牡丹<lb/>
　　歳暮晚泊望廬山不見因懷岳僧呈察判<lb/>
　　重臺蓮　迎神<lb/>
　　春詞　獨夜作<lb/>
　　竹　清明日<lb/>
<pb n="KR4c0114_SBCK_000-23b"/>
　　宫詞<lb/>
李丞相詩集目録終<lb/>
</p>
<p>
</p>
  </div>
</body>
</text>
</TEI>
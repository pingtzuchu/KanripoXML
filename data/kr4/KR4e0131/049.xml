<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_049-1a"/>
匏翁家藏集卷第四十九<lb/>
　題䟦三十一首<lb/>
　　　䟦宋理宗御書賜鄭丞相詩後<lb/>
右宋御書律詩一首小序曰朕誕節載臨集英錫燕其後題曰<lb/>
賜鄭丞相識以二璽其一文曰庚戌庚戌淳祐十年也然宋自<lb/>
南遷後凡三歷庚戌此何以知之葢建炎四年紹熈元年皆無<lb/>
鄭丞相有之者淳祐也按宋史鄭淸之以端平乙未拜右丞相<lb/>
丙申享眀堂以災異免淳祐甲辰爲少保奉朝請丁未復右丞<lb/>
相乙酉轉左賜詩在明年春又明年封齊國公致仕越六日而<lb/>
卒此其證也或者不考指爲徽宗詩夫當時雖有鄭居中爲省<lb/>
長然不名丞相至孝宗朝始改尚書左右㒒射同中書門下平<lb/>
章事爲左右丞相況詩有靑陽闦動之語徽宗則以十月生且<lb/>
<pb n="KR4e0131_SBCK_049-1b"/>
在位二十五年亦無庚戌歲此又易辨者若夫宋君多能書其<lb/>
字畵識者自能鑒之又不暇論也故此詩知爲理宗賜淸之無<lb/>
疑夫淸之以舊學故致位宰輔旣免倐起眷遇益加翰墨之賜<lb/>
史家嘗載其顯德謨明閣扁至於詩篇微末不勝紀錄此特流<lb/>
落人間者耳然片紙揮灑官而不名即此足以見當時寵異之<lb/>
恩矣世之覽者必將慨然于斯<lb/>
　　　䟦解學士筆舫銘<lb/>
筆之用于世乆矣自韓文公作毛頴傳其名始起文字間吳興<lb/>
張文寳在國初業擅製造因名其舟當時士大夫多爲詩文<lb/>
遺之而學士解公縉紳特爲作銘葢公之書妙固資其用而賞<lb/>
之也文寳之孫士行僑居吳中能傳其業持公銘文求予題識<lb/>
予以文字爲職而亦資其用者惜書不若解莫能賞其妙而文<lb/>
<pb n="KR4e0131_SBCK_049-2a"/>
不若韓可以增重其名然念毛頴之功不可負而士行之意不<lb/>
可拂也聊題數語歸之<lb/>
　　　題宋大慧禪師手帖<lb/>
當宋被金虜之難一日虜忽議和刑部侍郎張九成謂金寔厭<lb/>
兵特張虛聲以撼我耳因陳十事云彼能從吾言則許之必使<lb/>
權在朝廷時秦檜力主和議以言誘九成終不能奪遂深惡之<lb/>
顧九成素好佛學他日問法于徑山杲公適方議神臂弓禦敵<lb/>
杲遂借以爲喻檜聞之卽指爲謗訕貶九成南安軍至竄杲衡<lb/>
州乆之移梅州㝷反初服主阿育王寺帖中云罪廢十七載及<lb/>
續蒙再賜爲僧又出作粥飯主人等語是也吳城東獨閒上人<lb/>
乆藏此帖今傳其徒志勤予觀之竊有可慨者夫當檜在相位<lb/>
屈巳和戎甘心事讎凡異巳者一切屛去如九成固不能逃矣<lb/>
<pb n="KR4e0131_SBCK_049-2b"/>
而杲緇流也亦波及之則當時志士賢人遭其毒手者可勝計<lb/>
哉杲在宋南渡後爲禪宗稱首孝宗朝賜號大慧然晦菴朱子<lb/>
謂其作事少點檢喜怒不中節觀帖中憾藏榖家發誓願等語<lb/>
葢亦可見而姚榮公廣孝特以忠孝許之謂其嬉笑怒罵無非<lb/>
佛事榮公佛者豈亦黨同之論耶<lb/>
　　䟦虞氏遺墨<lb/>
吳江虞堪勝伯一字克用宋相忠肅公之八世孫也貧而好古<lb/>
藏書甚富所與往還皆四方名士一時以詩文簡牘相贈遺者<lb/>
動盈篋笥勝伯旣以雲南府學教授沒于官其子鏞且能讀父<lb/>
書授徒里中至其孫湜始去儒業先世故物時賣以供衣食費<lb/>
湜有子權家益貧物益賣不巳崑山葉文莊公嘗作書止之力<lb/>
加提挈竟得一官未幾而卒自是家愈落初虞氏所藏詞翰無<lb/>
<pb n="KR4e0131_SBCK_049-3a"/>
慮數篋權卒後妻子僅以一魚<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>褁置屋梁今則倂其<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>亾矣<lb/>
予毎見其家遺墨未嘗不把玩興歎葢物聚而散此其常理無<lb/>
足怪然未有不聚於賢而散於愚者此可以歎虞氏之世也友<lb/>
人陳玉汝之子鎡得此數幅乞予題之虞與陳姻家也且居隔<lb/>
一水鎡之藏此其爲鑒亦何逺之有則此雖盈丈之𥿄出於<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>
傷鼠嚙之餘所以助吾之德者固在不然玩物喪志適足爲德<lb/>
之累吾何取於鎡耶<lb/>
　　　題沈雲鴻藏其父所寫古木慈烏圖<lb/>
石田作此葢偶寫其西莊景物耳其子雲鴻遂藏護謹甚以予<lb/>
父之執也奉以乞言夫其啞啞而鳴翩翩而集相覆以羽相哺<lb/>
以食者雲鴻固有感於烏之孝矣若夫扶踈紏結輪困離竒上<lb/>
聳㫄撑其大數圍者非木耶世之故家莫不有此木子孫不能<lb/>
<pb n="KR4e0131_SBCK_049-3b"/>
保其先業伐而薪之而烏止於他人之屋者多有之雲鴻視此<lb/>
而有感焉詎非孝之深者乎<lb/>
　　　題伊尹耕莘圖<lb/>
古圖畵多聖賢與貞妃烈婦事蹟可以補世道者後世始流爲<lb/>
山水禽魚艸木之類而古意蕩然然此數者人所嘗見雖乏圖<lb/>
畵何損於世乃疲精極思必欲得其肖似如古人事蹟足以益<lb/>
人人旣不得而見宜表著之反棄不省吾不知其故也此爲伊<lb/>
尹耕莘圖圖之工拙予不能辨若其工於造意有不待辨者尚<lb/>
賢蓄此想其人論其世志其志而樂其樂以尚友於三代之間<lb/>
其爲助不旣多乎<lb/>
　　　䟦鮮于困學艸書後赤壁賦<lb/>
鮮于困學書名在當時與趙吳興鄧巴西各雄長一方困學多<lb/>
<pb n="KR4e0131_SBCK_049-4a"/>
爲草書其書從眞行來故落筆不茍而點畫所至皆有意態使<lb/>
人觀之不厭不若今人未識歐虞徑造顚素其散漫連延之勢<lb/>
終爲飛蓬蔓艸而巳錫山鄒永章蓄此後赤壁賦觀之數行後<lb/>
益可把玩然自愧非書家不能深如其妙處耳<lb/>
　　　䟦陳秘書遺墨<lb/>
宋朝奉大夫秘書監知台州四明陳公著題松江圖古箋詩一<lb/>
首藏於吾鄕古敬脩氏古箋之妙一工人所能耳不足論獨公<lb/>
寫此詩時年八十矣觀其用筆沉着端徑而行復匀整不苟足<lb/>
以占知其爲有德君子也葢公登寳祐丙辰科文信公榜進士<lb/>
初歷州縣時宰欲致之門下弗附及國亾遂隱不仕其爲人巳<lb/>
無媿于信公故其剛方之氣溢而爲書如此凡公事行家世之<lb/>
詳巳見其子泌外孫胡世佐與今陳味芝先生䟦語矣泌之子<lb/>
<pb n="KR4e0131_SBCK_049-4b"/>
桱仕國初死于起居注有史才卽嘗著通鑑續編者<lb/>
　　　䟦趙吳興臨王右軍十七帖<lb/>
學書者師晉王氏乃爲善學若近代吳興趙公又其高第弟子<lb/>
也公於右軍書尤喜臨十七帖此則馬抑之刑曹所藏一日持<lb/>
示適客有自錫山來者亦岀一本觀之筆畫肥瘦稍異然皆出<lb/>
公手無疑客又言吾族人尚藏其一亦眞蹟也於一日之間所<lb/>
聞見者巳得三本乃知此帖葢爲公平日書課所謂弊精疲力<lb/>
以學書爲事業用此終老而竆年不免如歐陽子之所譏者然<lb/>
歐陽子又謂古人作書初非用意逸筆餘興淋漓揮灑使人驟<lb/>
見驚絕徐而察之愈無竆盡夫其書之妙如此豈一舉筆而遂<lb/>
能哉葢其㓛巳用於平日乆矣故世傳右軍臨池學書池水盡<lb/>
黑因有墨池之名事之有無固不足辨然果欲其書法之妙雖<lb/>
<pb n="KR4e0131_SBCK_049-5a"/>
由天資人品而學力所至亦不可誣觀於吳興公足以驗之矣<lb/>
　　䟦米南宮龍井記石本<lb/>
天水尹希賔嘗蓄米老所書秦太虚龍井記石本字畫雄放但<lb/>
其文惜多缺處其子寛因錄全文于前以便讀者託吾友史明<lb/>
古求予題之尹君之意雖爲故物重然亦重乎米書而又不無<lb/>
不重乎太虚之文也君如重其文則太虚又嘗有龍井題名記<lb/>
及東坡䟦語更錄以附于後則不獨全龍井之文且倂龍井之<lb/>
事全矣予方與明古約同游杭預期日月而龍井者杭之勝處<lb/>
也至則當按記文所載次第登覽亦將爲數語以續古人歸其<lb/>
爲君再書以附之<lb/>
　　　題袁靜春寄鮮于太常詩後<lb/>
予少喜考論吳中前輩嘗閱元黃文獻公文集袁靜春先生墓<lb/>
<pb n="KR4e0131_SBCK_049-5b"/>
誌知其爲吳人而尤以不得見其子孫爲恨他日社學師袁以<lb/>
昭氏過予談及其家世則靜春乃其五世祖也又明日挾靜春<lb/>
所寄鮮于太常游錢塘雜詩來示於是靜春之子孫旣得見之<lb/>
又得見其手蹟而詩有懷吳中錢德鈞以下諸友之作又因得<lb/>
見前輩數人於一日間爲欣幸乆之<lb/>
　　　䟦元諸名公所書靜春堂詩集序等作後<lb/>
元儒袁通甫先生著靜春堂詩集諸名公若龔子敬陸文圭楊<lb/>
仲弘湯師言陳繹曾之有序虞邵菴郭祥卿之有䟦錢仲鼎之<lb/>
有詩所以交<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>而互評之者殆無遺意詩旣刻板後燬于兵火<lb/>
此卷爲當時諸公手書幸哉獨存而黃晉卿爲作墓誌亦在卷<lb/>
中葢嘗論及其詩因附之也然籍此篇則通甫之學行可以考<lb/>
見而不徒爲能言之士矣靜春與子敬祥卿尤善趙文敏公稱<lb/>
<pb n="KR4e0131_SBCK_049-6a"/>
爲吳中三君子又嘗圖漢司徒安臥雪事遺之以擬其高節其<lb/>
見重如此是圖數年前予在南都寔見之今不知流落何處惜<lb/>
乎不得與此卷竝藏袁氏也海虞吳都憲舊爲通甫五世孫都<lb/>
察院檢校以寍題此卷以寍卒無子今歸其從弟以昭以昭教<lb/>
授社學不墜儒業保護故物他尚數種通甫於是乎有後矣<lb/>
　　　題袁養福所書郭有道碑文<lb/>
前輩下筆便有典刑雖行草不苟況正書乎此吾徒所當媿者<lb/>
袁君養福元石洞山長靜春先生之孫也而郡學教授仲長之<lb/>
子所書郭有道碑文端勁淸峭深得歐陽率更筆意以其字畫<lb/>
之妙如此宜有書名于時然吳人固不知有袁養福也使予不<lb/>
見此幅亦幾失之乃知前輩能書者尚多而失之者不少矣其<lb/>
曾孫㫤字以昭者持示予請題一言以昭之意在乎先世手蹟<lb/>
<pb n="KR4e0131_SBCK_049-6b"/>
耳初不計其書之何如也養福字能伯仕　國初爲福建憲史<lb/>
高太史季迪有詩贈行而陳檢討嗣初稱其行潔負才氣有詩<lb/>
聲葢不特能書而巳其書碑文外又有九歌藏于家<lb/>
　　　題東坡遺張平陽詩眞蹟<lb/>
東坡遺張平陽村醪詩眞蹟舊藏光福徐良夫家據東陽黃晉<lb/>
卿題識詩凡六首今耕學翁得之巳亾其半可惜也然吾聞良<lb/>
夫所藏高編大册甚富今則一字不存矣則此卷雖脫落爲幸<lb/>
巳甚且徐皆出偃王春秋時徐子章羽被執子孫散處揚徐間<lb/>
今耕學與良夫同姓同里此卷之在耕學猶在良夫也爲幸益<lb/>
甚嗚呼楚人得失孔子鄙之吾恐故家子孫得以藉口也故拘<lb/>
拘於徐云若夫坡老聲畵之妙前輩論之詳矣區區末學何足<lb/>
以知此<lb/>
<pb n="KR4e0131_SBCK_049-7a"/>
　　　題重刻缶鳴集後<lb/>
洪武史官高啓季迪有詩千篇號缶鳴集其夫人之兄子周立<lb/>
公禮嘗板刻于所居之甫里正統末燬于火郡人徐用禮復取<lb/>
刻之增多倍于舊而姑蘇雜詠在焉按缶鳴公自爲序云自戊<lb/>
戌至丁未之作得七百三十二篇及公歸田後又益以戊申至<lb/>
庚戌之作葢得二百二十八篇乃合十三年之詩而成此編序<lb/>
又云自此而後著者當別自爲集葢明年辛亥作雜詠甲寅公<lb/>
死于法矣今考雜詠統百二十二篇而用理所增僅三年之詩<lb/>
也幾九百篇一何多哉嘗觀謝翰林元懿序謂公初爲四集刪<lb/>
改會粹始成缶鳴則今所增入豈多昔所弃去者猶存于世錯<lb/>
置其間歟不然作于三年者悉取而未及刪歟讀者頗以爲病<lb/>
則欲侈其詩適所以累其才歟周暟仲英者甫里人也老而好<lb/>
<pb n="KR4e0131_SBCK_049-7b"/>
文謂缶鳴爲里中故物而公之手選也慨然重刻又以舊板缺<lb/>
公自序更補之汲汲走予請一言予憶爲童子公之詩往往成<lb/>
誦稍長弃去遂忘其詞仲英雖有請安能知太史之所至哉惟<lb/>
蘇文忠公有言詩至于杜子美故近代學詩者多以杜爲師而<lb/>
尤得其三尺者虞楊范三家而巳然文忠又謂子美以英偉絕<lb/>
世之資凌跨百代古今詩人盡廢然魏晉以來高風絶塵亦少<lb/>
衰矣世以爲確論若季迪生値元季非不知有子美者獨其胸<lb/>
中蕭散簡逺得山林江湖之趣發之於言雖雄不敢當乎子美<lb/>
高不敢望乎魏晉然能變其格調以彷彿乎韋柳王岑于數百<lb/>
載之上以成　皇明一代之音亦詩人之豪者哉所恨蚤死<lb/>
未見其所止何如君子爲之慨歎故廬陵楊文貞公評諸詩獨<lb/>
誇其樂府擬古及五言律爲勝其意亦可識矣是集又聞嘗刻<lb/>
<pb n="KR4e0131_SBCK_049-8a"/>
于建寍郡齋未見行世若雜詠僃有諸體知詩者以爲工則有<lb/>
板在郡中云<lb/>
　　　䟦褚遂良書唐文皇哀冊文<lb/>
褚公初以善書見知文皇後數直諫補益國事殊多遂受顧命<lb/>
以大節著爲唐名臣卒之書爲餘事此其書文皇哀冊文藏于<lb/>
吳江史明古明古喜讀史能陽秋古人不獨貴其書也然於古<lb/>
人所愛則得其模刻之語亦深味之況其手蹟哉則雖謂貴其<lb/>
書亦可也此卷於大行與崩字皆加塗改葢嘗有獻入前代御<lb/>
府者爲上諱耳<lb/>
　　　䟦天全翁賞燈聯句<lb/>
天全翁自南詔歸適太參祝公僉憲劉公皆致仕家居三公有<lb/>
斯文知契凡登臨游賞之樂必共之酒酣興發更倡迭和落𥿄<lb/>
<pb n="KR4e0131_SBCK_049-8b"/>
人爭傳之以爲奇玩此燈夕於魏公美所聯句也公美持以示<lb/>
予於是翁與僉憲謝世數年獨大參公在耳當此夕覽此詩尤<lb/>
深慨然予又聞之聯句時初人爲三韻至劉當結尾翁嫌其語<lb/>
意蹙爲益二句以今觀之則如樂止以圉爲一成又以柷奏有<lb/>
禪續不絕之意因倂及之以示世之知詩者<lb/>
　　　題王淸獻公遺墨<lb/>
元淸獻王公以父積翁䕃㓜即受官得賜田宅于吳後更治郡<lb/>
仕至行省參政而歸老吳中以没故公書蹟吳人多得之此卷<lb/>
皆公平日所作韻語親書者也藏于光福徐用莊氏按史稱公<lb/>
所至政績㬥著又其淸白之操得于家傳㓜及拜許文正公于<lb/>
京師卽知所趍向中年尤致力於根本之學故自號本齋然則<lb/>
尚論公者勿徒求之區區詩章字畵間以淺其爲人可也<lb/>
<pb n="KR4e0131_SBCK_049-9a"/>
　　䟦和靖處士小簡<lb/>
去林處士殆五百年區區遺墨數行後世保護完然如新彼人<lb/>
品庸劣者雖伐山石大書而深刻之固有踣之者矣成化戊戌<lb/>
歲二月十六日因觀沈啓南所藏二小簡題<lb/>
　　　題唐趙模摹集晉人千文<lb/>
晉人之書見於今日者大抵石刻耳如趙公去晉未逺其所摹<lb/>
集多予平生所未見者固宜葢褒鄂巳没庻幾見其英姿颯爽<lb/>
於縑素間者曹將軍之功也明古其謹藏之<lb/>
　　　題宋四家書<lb/>
朱文公論當時名書獨推君謨書有典刑而謂黃米出有欹傾<lb/>
狂怪之勢故世俗甲乙曰蘇黃米蔡者非公論也沈啓南得此<lb/>
四家書列之深合文公之意遂定曰蔡蘇黃米<lb/>
<pb n="KR4e0131_SBCK_049-9b"/>
　　　䟦山谷書發願文<lb/>
啓南所藏黃書數種予嘗獲徧覽當以此卷爲最<lb/>
　　　題樓節婦詩卷<lb/>
樓節婦之事見於洪武永樂諸名公紀載而詠歌之者詳矣其<lb/>
曾孫仲彛嘗納諸天全徐先生求題識而藏置不謹𥿄爛而字<lb/>
脫其尤不可讀者潛溪宋學士傳文也顧其事已錄于郡志不<lb/>
必假此而後傳而仲彛尤深惜者家之故物也他日持是請予<lb/>
題其故遂書之<lb/>
　　　題樓氏全淸堂詩卷<lb/>
今人家子孫往往斥賣舊物以供衣食甚者爲博奕歌舞之費<lb/>
殊可歎也如樓氏此卷旣失而人復歸之其事甚小然欲觀仲<lb/>
彛之賢者當在於是<lb/>
<pb n="KR4e0131_SBCK_049-10a"/>
　　題楊銕崖遺墨<lb/>
大將班師三軍奏凱破斧缺斨倒載而歸此書或似之淸癡筆<lb/>
翰好奇宜其珍重若予之淺陋則未能學也<lb/>
　　　題王右軍此事帖眞蹟<lb/>
右王右軍此事帖凡二十字葢嘗爲金源氏物章宗數印猶爛<lb/>
然楮墨間簽題亦其手書信可寳也成化戊戌歲五月壬午吳<lb/>
寛觀于徐太守維亨爲題<lb/>
　　　題張汝弼南行詩後<lb/>
右張駕部出守南安紀行詩若干首雖皆一時率爾之作然而<lb/>
天時人事之變家人朋友之情皆可考見亦張氏詩史也至送<lb/>
其子弘宜會試有權門利路之戒則有見于近日喪名檢而害<lb/>
身家之人最入仕者之所當知也歲丁酉仲冬十一日扁舟道<lb/>
<pb n="KR4e0131_SBCK_049-10b"/>
吳過宿脩竹書館明日示以此冊讀之一過書其後而還之<lb/>
　　　䟦陳廷璧模嘯堂集古錄後<lb/>
古器物今世不可多見其銘文題字頼有刻板如嘯堂集古錄<lb/>
之類歲乆板亦毀則印本在人間又頼有臨模之者耳然臨模<lb/>
惟私於一家印刻可公於四方世之好事者能捐十金以成此<lb/>
舉則三代秦漢以來之制作人家有之當與孔壁科斗書竝傳<lb/>
于世而老而嗜古如陳君廷璧亦免矻矻之勞矣<lb/>
　　　䟦天全翁詞翰後<lb/>
長短句莫盛於宋人若吾鄕天全翁其庻幾者也翁自　賜還<lb/>
後放情山水有所感歎不平之意悉於詞發之旣没而前輩風<lb/>
流文采寥寥乎不可見巳明古舊爲翁所知愛得此數篇示予<lb/>
光福舟中酒酣耳熱相與歌一二闋水風山月間有不勝其嘅<lb/>
<pb n="KR4e0131_SBCK_049-11a"/>
然者矣<lb/>
　　　題趙松雪水村圖<lb/>
戊戌八月三日予過獨樹湖泊舟葦間出此閱之景物宛然益<lb/>
歎松雪翁畵手之妙此圖今藏射瀆徐氏後十七日雨中再閱<lb/>
題<lb/>
　　　䟦東坡與蜀僧二帖<lb/>
吳城西治平寺足菴房舊藏蘇長公墨蹟戊戌歲九月十二日<lb/>
冒雨往觀之寺僧亮欣然出示葢公二帖皆與其先塋隣僧者<lb/>
也帖尾惓惓焉有懷歸之意然公竟死葬于外其言卒不克酬<lb/>
亦可以發游宦者之歎<lb/>
<pb n="KR4e0131_SBCK_049-11b"/>
</p>
<p>
匏翁家藏集卷第四十九<lb/>
</p>
<p>
</p>
  </div>
</body>
</text>
</TEI>
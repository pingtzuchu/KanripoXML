<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_048-1a"/>
匏翁家藏集卷第四十八<lb/>
題䟦二十九首<lb/>
　　　䟦所錄方先生書後<lb/>
右方希直先生遺其友國子博士王君仲縉書五通遭時多故<lb/>
其手蹟之毁弃者七十年于此矣顧其書幸爲王氏家乗之所<lb/>
収載博士之孫汶間以示寛因碑錄而列之先世師友尺牘中<lb/>
寛旣以不善書恐爲先生言語文字之累辭而汶強之卒爲錄<lb/>
之於乎先生之言語文字妙矣固不在乎區區筆墨之間而況<lb/>
所以爲先生者又不在乎言語文字間者耶臨𥿄之頃不覺使<lb/>
人出涕<lb/>
　　　題吳貞母傳後<lb/>
國初文章萃于金華凡當時忠孝貞烈之事其人雖處遐僻皆<lb/>
<pb n="KR4e0131_SBCK_048-1b"/>
頼其筆傳之至今況爲金華之人其爲紀錄也固宜劉養浩爲<lb/>
宋濳溪胡長山門人文章甚得二公法度嘗作吳貞母傳則貞<lb/>
母固頼其傳矣然事行頼文章而傳文章亦頼事行而顯則又<lb/>
安知養浩不頼於貞母耶貞母之玄孫福字吉甫者初登進士<lb/>
第來請予題因書此數語歸之<lb/>
　　　䟦謝山人詩藁<lb/>
嗚呼山人巳矣予得其遺藁於其從子翰林編修鳴治而讀之<lb/>
惜其無年無位無子而獨有此詩也悲夫雖然山人之所無者<lb/>
乃衆人之所常有其所有者乃衆人之所常無則予於山人亦<lb/>
何惜其不得爲衆人也哉<lb/>
　　恭題楊文貞公所書　宣宗御製詩後<lb/>
宣宗章皇帝之在位也天下晏然號稱至治亦惟有若少師楊<lb/>
<pb n="KR4e0131_SBCK_048-2a"/>
文貞公寔左右之今四十年矣一時　君臣旣不可見而獨見<lb/>
文貞手書御製詩慨想當時明良相逢之盛一德一心雍容<lb/>
和樂幾事之餘發於聲畫葢與虞舜作歌臯陶賡歌同一意也<lb/>
嗚呼休哉是詩今爲都御史錫山楊公所藏翰林修撰臣寛獲<lb/>
觀而謹識之時成化九年夏四月辛未也<lb/>
　　書今人畵冊後<lb/>
此冊皆今日供奉内廷諸良工所作者古者人君好畵立之<lb/>
院設之官著之譜于時畵士如馬夏梁蘇輩皆落筆精巧妙絕<lb/>
一時然卒之爲喪志之累徒遺後世之笑而巳觀于此冊則吾<lb/>
君萬幾之暇玩道而不玩物之心固於是乎見而彼供奉者葢<lb/>
亦不獲盡所長於縑素間矣<lb/>
　　題勿齋藁後<lb/>
<pb n="KR4e0131_SBCK_048-2b"/>
故福建布政使臨海陳公所著勿齋藁一編藏於家乆矣其子<lb/>
今河南憲副遣人自治所持以示寛使序其首傳之寛以不敏<lb/>
辭且辭以前輩制作非區區末學所敢序者旣自顧迂拙之才<lb/>
平日辱憲副先生知愛最深終不可無一言以復則爲題其後<lb/>
歸之憶爲童子游鄕校中竊知公之名旣長凡公爲御史時剛<lb/>
正之氣謇諤之節溢于彈劾匡救間者頗能得其語而道之至<lb/>
其出爲方岳美政良法大見設施又能紀其一二葢不徒知其<lb/>
名而巳他日憲副先生以御史提學南方略去條約專以身教<lb/>
一時學者翕然丕變有慕德耻惡之心人曰此勿齋公子也寛<lb/>
時猶在諸生中自幸識公之子因其子之賢而公之德學所以<lb/>
薫陶其後人者又從可見旣益得其爲人愈欲推求之意其發<lb/>
於文章必有可讀者而恨未之得也乃今得而讀之然後先生<lb/>
<pb n="KR4e0131_SBCK_048-3a"/>
之爲人完然於我矣抑是編之作朴茂平實初非與世誇竒弄<lb/>
巧之徒爭勝負於筆墨間者也而彼竒巧者其能事止此孰知<lb/>
事之有大於此者乎後之人於先生當考其氣節考其政事考<lb/>
其德學而讀其文章可也<lb/>
　　　書壬辰科進士題名後<lb/>
今上之八年擢進士二百五十人此其太學題名碑也是科寛<lb/>
寔以下材誤在高等待罪史館忽焉三年彼之居省寺任州縣<lb/>
者咸奮厥志美政向成寛將何爲以報　恩寵然則題名之舉<lb/>
固所以爲榮亦所以爲愧也歟工部主事潘璋同年進士也出<lb/>
示搨本謹書其後而還之<lb/>
　　　䟦王允逹藏宋仲珩草書<lb/>
宋舎人草書予游南都時屢觀之今復觀于此披玩數四殊不<lb/>
<pb n="KR4e0131_SBCK_048-3b"/>
厭也<lb/>
　　　䟦項文祥刑部愛日齋藁<lb/>
文祥篤於倫理者也今其詩百餘篇歸于此者什六七葢與世<lb/>
所謂詩人異矣讀是編者不必論其工於爲詩當論其工於爲<lb/>
人可也<lb/>
　　　䟦世儒堂記<lb/>
世儒堂在郡城之南學之西紹菴俞隱君之所作也予游學宮<lb/>
時暇則與一二友生過之紹菴輙野服出見客梅邊竹下相與<lb/>
嘯歌以爲樂往往至日落始去故予於他勝處累歲或不一至<lb/>
獨喜至俞氏者亦惟以紹菴之眞率可愛也俞氏之先有諱倚<lb/>
者自汴徙吳至紹菴凡十二世世以易學鳴其間尤知名者石<lb/>
澗貞木二先生焉堂之作紹菴旣自爲記今年冬予將北行葢<lb/>
<pb n="KR4e0131_SBCK_048-4a"/>
有感於舊游之樂也爲書此于後云<lb/>
　　　題杜東原絕筆<lb/>
此圖杜東原先生絕筆也葢予友賀解元其榮當成化甲午之<lb/>
秋將上春官之東原別東原作此爲贈未畢而病旣没始得之<lb/>
其子貢士啓水微石痩林木疎豁雖乏點染之蹟而別情行色<lb/>
隱然可見東原可謂妙於畵矣東原先儒林府君之執友也其<lb/>
以誨言及予甚多而尤以予嗣續爲念予居京師嘗作松子圖<lb/>
見祝乆之復以書來曰圖有驗否其意之勤厚如此寛之得請<lb/>
而歸也旣痛不及見吾父而東原亦巳即世矣歎前輩之凋<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>
傷古道之寂寥區區筆墨之間而感慨係之東原没時年七十<lb/>
有九<lb/>
　　　題蕭鳳儀生朝詩<lb/>
<pb n="KR4e0131_SBCK_048-4b"/>
海虞蕭冬官漢文以其先鳳儀府君生朝詩遺墨示予府君作<lb/>
此詩年纔二十二耳葢又十年而卒其詩有曰惟人萬物靈可<lb/>
與天地參四端本完具衆理咸包含不知學踐形反類<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>書蟫<lb/>
旣見其年少志大所就有不止乎文藝者至卒章曰虛形寓兩<lb/>
間藐焉同吳蠶乘化暫流轉使用希彭𥅆其言雖若類乎死之<lb/>
䜟而逹生委運之意又自可見使其不死眞足以立德於世未<lb/>
可知也然君雖不壽而有子如冬官者方以政事文學有光科<lb/>
第足以不死其親不然則此盈尺之𥿄且將索之䑕穴中安得<lb/>
有此金聲玉振流響於士林間耶<lb/>
　　　題賀大理與張用齋手帖<lb/>
賀大理諱賢後更諱言字公宣其先自蜀徙吳中　國初仕爲<lb/>
江隂縣學訓導擢大理評事未幾竟死工役一時遺書盡廢獨<lb/>
<pb n="KR4e0131_SBCK_048-5a"/>
所著詩有藁藏于家旣及百年孫甫字美之者始得此帖于采<lb/>
蓮涇之俞氏葢賀昔嘗與俞鄰也其曾孫解元恩請予題之觀<lb/>
大理公自序艱苦至乞米等語與顔魯公事類則其淸貧亦甚<lb/>
矣而卒與貪夫同死然在當時不可謂不得其死也此其可爲<lb/>
太息者予因述其出處大畧庻後之覽者知其爲人必有同予<lb/>
一嘅者矣用齋姓張氏吳江人嘗與大理同官江隂有詩藁亦<lb/>
藏于賀云<lb/>
　　　䟦黃山谷草書李白贈懷素長歌<lb/>
山谷寫此歌所謂飄風驟雨落花飛雪等語雖自謂可也<lb/>
　　　䟦李龍眠女孝經圖<lb/>
昔人論文章不關世教雖工無益予以爲圖畵亦然此卷寫女<lb/>
孝經四章而其事蹟則毎章圖之初不知作于何人獨其上有<lb/>
<pb n="KR4e0131_SBCK_048-5b"/>
喬氏半印可辨啓南得之定以爲李龍眠筆及觀元周公謹志<lb/>
雅堂雜鈔云巳丑六月二十一日同伯機訪喬仲山運判觀畵<lb/>
而列其目有伯時女孝經且曰伯時自書不全則知爲龍眠無<lb/>
疑啓南眞知畵者哉圖中爲女婦輩所以共軄進戒者皆閨門<lb/>
之法家國之利而其容氣端莊詳雅覽之使人竦然起敬足以<lb/>
消其淫媟戯嫚之心非特女子之有家者當爲監戒也所謂關<lb/>
世教者此類是巳<lb/>
　　　䟦宋中興名臣手帖<lb/>
宋至靖康禍亂極矣此豈皆天命哉亦必有人事也葢啓之者<lb/>
王述之者蔡而成之者童秦其事皆有本末可考然以當時人<lb/>
品論之雖小人之多不能多於君子又以當時人力較之則君<lb/>
子之強不能強於小人此無他國勢旣卑君心旣怯譬猶下坂<lb/>
<pb n="KR4e0131_SBCK_048-6a"/>
　一挽之者難爲力推之者則易爲功也嗚呼可勝恨哉其號<lb/>
　君子者當以李忠定爲首張忠獻趙忠簡次之而李參政光<lb/>
呂太保頥浩輩又次之之數公者名愈高則位愈不固故忠定<lb/>
擯斥特多而甚夫耕者必有耦占者必有三以力之合而謀之<lb/>
衆也向使數公一日同坐於廟堂之上得促膝以論國計必能<lb/>
合群策以抗一虜其禍亂必不至于此極而離坐之席未煖又<lb/>
有人以參之甚者撤其席而擠去之乃眞以廟堂爲傳舎邊徼<lb/>
爲家室其出没往來不啻參商鴻燕然徒使百世之下手蹟數<lb/>
行乃獨聚於一卷之間人心之公於是而見嗚呼其可恨也夫<lb/>
其可悲也夫<lb/>
　　䟦所錄楊參謀誄後<lb/>
右元張文蔚撰楊參謀誄予得之陳玉汝玉汝得之吳江虞氏<lb/>
<pb n="KR4e0131_SBCK_048-6b"/>
嗚呼元政不綱群雄竝起使人得據全吳之地富貴者十餘年<lb/>
此守臣不職之罪有媿于椿者也予毎思得故老談吳中舊事<lb/>
而天下承平百餘年來無一存者椿之事雖載郡志知者尚鮮<lb/>
予幸此篇出於破篋故𥿄中將假此請于儒林諸公題識其後<lb/>
以㬥白椿之死事因別錄一通還之玉汝椿之爲參謀也此云<lb/>
守齊門郡志云婁門然謂其妻得尸於張香橋要以婁門爲是<lb/>
椿能文予又從玉汝得其作吳人金伯祥瞻雲軒記附於後且<lb/>
以見文士之能死義誄所謂通經執義奮不顧身者也其字子<lb/>
壽先世蜀之眉山人爲少師棟之裔後徙居吳文蔚字懋實吳<lb/>
興人<lb/>
　　　䟦啓南所藏黃山谷墨蹟<lb/>
山谷論書云凡書要拙多於巧近世少年作字如新婦子粧梳<lb/>
<pb n="KR4e0131_SBCK_048-7a"/>
百種點綴無列婦態觀此老杜二詩乃其所自作信哉其爲列<lb/>
婦也與歐陽公謂蘇子美論書而用筆不逮其所論者異矣沈<lb/>
氏子孫宜世藏之<lb/>
　　　題王右軍東方朔贊大令洛神賦石本後<lb/>
二王眞蹟宋御府所藏合三百餘𥿄靖康之難一廢于金人之<lb/>
手矣今或遺逸于好事家者去晉益逺墨闇楮朽眞贗莫辨而<lb/>
卒壽其書流傳人間則幸有石本在耳模刻者之切於是乎可<lb/>
賞若此二帖又羲獻之名書也然較之世所傳法帖體格殊異<lb/>
葢彼皆短牘小簡信筆數行如樂毅論黃庭經與此贊則全篇<lb/>
成章宜其嚴整不苟異於他書而稧飮序出於觴詠游騁物感<lb/>
興發之際筆意飄逸又不可以執一論若洛神爲獻之平生所<lb/>
好寫亦用意之書也然自昔人所見惟自嬉至飛十三行耳此<lb/>
<pb n="KR4e0131_SBCK_048-7b"/>
獨得其全文何耶陳味芝先生挾此示予城東別業因悟古人<lb/>
書如雲行太虛態度不定觀書者又如魯僖登臺以望使毎歲<lb/>
分至啓閉皆八表同昏之雲雖不望可也<lb/>
　　　書續編懷古錄後<lb/>
顧元公自吳歸晉晚節爲討賊之舉事㓛偉然世皆壯之以予<lb/>
觀此適所以爲晉耳於吳何預夫其才終能平陳敏而免爲晉<lb/>
之逆賊不若始之討司馬氏而遂爲吳之純臣使當時事勢有<lb/>
不可爲則從張悌之死可也從諸葛靚之逃亦可也而曰采南<lb/>
山蕨飮三江水非空言乎不然惑於張季鷹之言也夫以爲有<lb/>
四海之名者求退良難則靚獨非名士乎吾恐季鷹不爲此言<lb/>
也靚沒後百年得陶靖節家世勲舊與元公畧同而一彭澤令<lb/>
視黃門侍郎則有間矣然二人皆嘗訐之酒以自晦者使元公<lb/>
<pb n="KR4e0131_SBCK_048-8a"/>
得遇靖節必知濁醪妙理其酣暢忘憂不在入洛之後矣嗚呼<lb/>
惜哉因觀吾鄕朱性甫續編元謝子蘭懷古錄爲書此說葢竊<lb/>
取春秋僃責之義而不敢爲世俗附和之論也<lb/>
　　　䟦米海岳臨顔魯公坐位帖<lb/>
米海岳自序於古名家書學之幾徧故其臨模之際往往逼眞<lb/>
此顔魯公坐位帖元袁文淸公定爲海岳所臨者夫魯公平日<lb/>
運筆圓活淸潤能兼古人之長米則猛厲奇偉終墮一偏之失<lb/>
以孔門方之其氣象眞有回路二子之別故此書則如旣見孔<lb/>
子後欲效陋巷自樂而行三軍當一隊之故態時復一發於詞<lb/>
氣間也<lb/>
　　　䟦山谷書後漢人隂長生三詩<lb/>
隂長生此詩非山谷書之幾没于世然此卷卒爲世所重者豈<lb/>
<pb n="KR4e0131_SBCK_048-8b"/>
以其詩哉抑之刑曹好藏古法帖能識其妙此又其先博士公<lb/>
時巳藏又其家之故物云<lb/>
　　　䟦元諸家墨蹟<lb/>
近歲號能鑒賞書畵者吾蘇有劉僉憲廷美華亭有徐正郎尚<lb/>
賔二公旣皆以博雅見稱于人而又力足以致奇玩故人家斷<lb/>
縑殘墨率歸之其得之旣多而益不足爲之廢寢食汲汲走東<lb/>
西購求不巳歲乆大江之南稱収蓄之富者莫敢爭雄焉二公<lb/>
旣没士大夫愛其雅才淸韻無復見斯人也相與歎惋然二三<lb/>
年來吳人所得書畵固有出於他姓者而爲二公嘗所得者亦<lb/>
不少也於乎死者之骨未朽而手澤尚新人復得而持去之予<lb/>
毎自以爲玩物者之戒亦未嘗不引之以戒乎人也若相城沈<lb/>
氏自蘭坡府君生蠒菴徴士蠒菴生同齋同齋生石田世游藝<lb/>
<pb n="KR4e0131_SBCK_048-9a"/>
苑繼繼不絶家藏故物殆及百年益完益盛至于維時篤好又<lb/>
復過之葢予所聞見于沈氏者五世于兹其亦難得於今日也<lb/>
哉夫物之聚散勢也然不有以散其何以聚聚所以伏乎散者<lb/>
也世之人欲聚其散者固惑而予因其聚散置悲喜其間亦惑<lb/>
也惟以爲故物不可失墜此則子孫之爲孝者一端而不可不<lb/>
加之意耳維時持元人書翰一巨卷求予題識因卽鄕里之近<lb/>
事家世之美德告之爲惑爲孝是在維時而已元人以書名家<lb/>
不在此卷者無幾若其一代書法之妙則善鑒賞者自得之<lb/>
　　　䟦宋虞忠肅公手帖<lb/>
虞忠肅公采石之戰日星晦蒙江水震蕩功烈赫然于時足以<lb/>
讋伏彊虜媿死名將疑其平日爲人有喑噁叱咤千人皆廢之<lb/>
狀及觀其手帖詞語詳雅氣象雍容乃眞一書生耳公之子孫<lb/>
<pb n="KR4e0131_SBCK_048-9b"/>
居吳中者世藏此帖今爲葑門朱性甫得之夫性甫雖好文事<lb/>
藏此吾固知其意不在筆墨間也<lb/>
　　　書舊題王駙馬草書千文後<lb/>
成化元年八月予在南京寓報恩寺之悟師房題此千文今一<lb/>
紀餘矣師旣化去其徒大章持來吳門復一示予覽之茫然如<lb/>
誦他人語因憶所寓時誦習旣輟禽聲樹影間焚香危坐使行<lb/>
童斸竹萌烹苦茗啜之一時淸寂之樂莫可言喻葢報恩者昔<lb/>
人之明招也閉目了然何異蘇長公之想龍井而綠隂四合又<lb/>
如虞邵菴之憶開元因一展卷間有不勝其感歎者矣顧予方<lb/>
牽於吏役未能脫然世俗何時得復偕大章一共此境其樂當<lb/>
不減於前日也聊書卷尾俟之<lb/>
　　　書胡訓導小錄後<lb/>
<pb n="KR4e0131_SBCK_048-10a"/>
初胡君選授蘇學訓導即以當世可施行者數事建白于<lb/>
朝予得其章讀之巳多其通于世務非腐儒比及予不幸居憂<lb/>
于家士大夫過者往往道君之行而陳味芝先生至爲小錄以<lb/>
傳他日君亦有母之喪將乞予銘墓而先之以門人予曰胡先<lb/>
生則賢矣其母之賢亦可知矣如吾憂制何敬辭其門人曰先<lb/>
生甚慕執事欲託以表著其母執事獨不移所愛其親者及之<lb/>
乎予不能答明日君㐮服拜請庭下其容甚戚予感焉曰諾旣<lb/>
踰朞祥始克執筆爲之終篇及君曰㢘介善教人葢據小錄而<lb/>
書也王浩義生以郡學弟子從游有年竊觀宻察誠服其師及<lb/>
取所謂小錄者別書一通朝夕自覽其意葢曰先生旣以憂去<lb/>
不獲左右侍覽此庻幾如見其人或有益也復來請予一言葢<lb/>
義生可謂善學矣誦其詩讀其書而論其世雖去我千載猶有<lb/>
<pb n="KR4e0131_SBCK_048-10b"/>
益況嘗親炙之者乎卽是以想其爲人吾見盈丈之卷數百之<lb/>
字皆義生之函丈夏楚也小錄稱及李司訓某者字居定號訒<lb/>
菴台之黃巖人本林氏爲考功郎中茂弘之子而寛之師也爲<lb/>
人之賢誠無愧于胡君没巳二十餘年其兄之子刑部侍郎一<lb/>
鶚嘗謂寛宜爲作傳寛嬾嫚未能有媿于味芝多矣<lb/>
　　　題陳淸全先生小象<lb/>
寛嘗聞前輩稱陳淸全先生爲前元吳中名流毎恨生晚不及<lb/>
識其爲人今其五世孫驄奉趙仲穆所寫先生小象相示杖屨<lb/>
翛然眞神僊中人也拜瞻之餘敬題其後先生諱深字子微淸<lb/>
全其號也年八十五而終所著有讀易詩春秋等編永樂間曾<lb/>
孫紀善曰紹先者獻朝矣<lb/>
　　　書隱者邢用理遺文後<lb/>
<pb n="KR4e0131_SBCK_048-11a"/>
用理吳之狷士也隱居葑門之東以醫卜自給足蹟不出閭里<lb/>
葑門人有不識其面者故僉閩憲事陳公永錫與用理同里居<lb/>
素剛介少容獨加敬重旦則挾冊就質疑難往往至昏莫乃返<lb/>
然用理終歲不一至其廬也有翁董二帥作鎭于吳以用理名<lb/>
隷尺籍欲邀致爲子弟師輙辭謝其後郡守丘侯知其名請預<lb/>
鄕飲亦不赴人益高之所居陋巷中敝屋三四間靑苔滿壁而<lb/>
折鐺敗席蕭然貧家長日或不舉火客至相與淸坐而巳用理<lb/>
體淸瘦如削旣壯不娶家止一僮淡泊如野僧室多藏書手自<lb/>
校定至前說譌繆多能是正其學自經史外凡釋老方技之說<lb/>
無所不通平生嬾述作故其文止數首亦不畱稿朱存理性甫<lb/>
與爲東西鄰少從問學爲収訪而錄之用理諱量號蠢齋卒時<lb/>
年六十二葬所居北原糜字圍預自誌墓畧見其家世矣若其<lb/>
<pb n="KR4e0131_SBCK_048-11b"/>
爲人固所謂狷士也予與用理交乆往予出東郭過周氏女兄<lb/>
次必扣其門訪之與論甚合歸未嘗不歎其淸苦廉介類古隱<lb/>
者嘗欲傳其平生不果適性甫以其遺文示予聊附書其後嗚<lb/>
呼用理巳矣惜予筆力弱且言不足信後安得如歐陽子者置<lb/>
之獨行傳之列使其名永存耶雖然此非用理之所計也<lb/>
　　　題懷素自叙眞蹟<lb/>
素師自叙初爲南唐李氏物歷蘇邵呂三氏流傳轉徙又不知<lb/>
幾家今爲荆門守徐君得之寛聞昔黃山谷作字蘇長公從㫄<lb/>
稱贊錢穆父云惜不見懷素自叙二公不以爲然後山谷獲見<lb/>
之始深歎服今卷後云藏于蜀中石陽休家以魚牋臨數本者<lb/>
是也頴濵題字時尚恨其兄不及見此顧寛何人乃得預此奇<lb/>
觀賞玩之際豈勝欣幸及觀序内擔笈杖錫西游上國等語知<lb/>
<pb n="KR4e0131_SBCK_048-12a"/>
書雖學之一節欲造微處其精勤若此則學之大於此者可以<lb/>
小得而自足乎然則予之欣幸又不獨在此驚蛇走虺驟雨旋<lb/>
風間而巳也<lb/>
匏翁家藏集卷第四十八<lb/>
<pb n="KR4e0131_SBCK_048-12b"/>
</p>
<p>
</p>
  </div>
</body>
</text>
</TEI>
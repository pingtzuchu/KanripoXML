<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_029-1a"/>
匏翁家藏集卷第二十九<lb/>
　詩三十七首<lb/>
　　　癸亥正月九日以張廷式工部自易州分司來𥘉作同<lb/>
　　　年會于李時器宅時器出松竹梅于盎云歲寒三友人<lb/>
　　　各以一物自儗復相倡和<lb/>
京國重臨十日春同年寥落是壬辰合成松竹梅三友歷盡冰<lb/>
霜雪一身談劇欲更庭下㒒飲餘不醉座中人白頭却歎吾偏<lb/>
老坐對杯盤意轉親<hi>三人皆不飲</hi>
　　　十四日再會予家<lb/>
雅會新年喜再成過門冠葢見交情深穿委巷春風暖高出疎<lb/>
林海月淸唐國太康原有戒齊人同好不重盟歲寒高節眞堪<lb/>
取三友相看肎負名<lb/>
<pb n="KR4e0131_SBCK_029-1b"/>
　　　二十日三會廷式公館館即楊文敏公朝房所謂聚奎<lb/>
　　　堂也<lb/>
積雪全消春載陽上元巳過日𥘉長城中燈假何妨滿社裏詩<lb/>
盟不可忘三友自成聞喜宴五星猶仰聚奎堂明朝易水遙相<lb/>
望強向筵前更舉觴<lb/>
　　　儗松<lb/>
朽株于尺傍林臯縱受寒風不怒號老去竹梅長作伴春來桃<lb/>
李獨分曹材充清廟難爲棟賦就中山且作醪今日會中邀入<lb/>
會百年高節願同高<lb/>
　　　和廷式儗竹<lb/>
翠榦靑枝玉削成翛然誰識此君情根盤濈濈鄱山逺影帶蕭<lb/>
蕭易水淸雨潤何妨還改色歲寒能保不渝盟枯松幸託同心<lb/>
<pb n="KR4e0131_SBCK_029-2a"/>
乆相會無勞問姓名<lb/>
　　　和時器儗梅<lb/>
冰雪生香畵未成相看綽約更多情竹君比玉姿偕美松老如<lb/>
柴骨不淸詩詠逋僊甘獨隱譜修范叟愛同盟從來能作和羔<lb/>
用早向商書已識名<lb/>
　　　絕飲<lb/>
平生不能飮常愛能飲人三杯已至醉陶然見天眞淺飮分數<lb/>
酌夕宴可自晨流連至終席尚可陪嘉賔近者患齒痛痛處葢<lb/>
有因酒入咽喉間其氣烈且辛遂令痛作時難合上下齦酒乃<lb/>
天美祿分定于人身天欲絕吾飮何必言諄諄惟令痛及齒不<lb/>
使沾其唇空庭滿冰雪寒氣加新春對酒不能飮天意豈不仁<lb/>
不爲酒所困庻免書諸紳<lb/>
<pb n="KR4e0131_SBCK_029-2b"/>
　　　聞雞<lb/>
繁星滿春空雞鳴鳴不巳試問鳴何爲意在喚人起攬衣不能<lb/>
眠人各勤所事士人爭入朝商人爭入市惟有怠惰人翻嫌聲<lb/>
聒耳殺其善鳴者入庖執刀七雄鷄職司晨不與牝雞似牝雞<lb/>
鳴聲低豈識司晨理不知家之索顧以聲可喜枕上偶聞雞感<lb/>
歎爲流涕<lb/>
　　　新歲與玉汝世賢禹疇濟之爲五同會玉汝以詩邀飲<lb/>
　　　因次韻時玉汝𥘉治楚獄還<lb/>
朝班常喜接鴛行束髪同游自故鄕獄事不冤如定國歸途無<lb/>
險勝王陽三江巳隔非吾土五老安知共此堂更待城東春色<lb/>
好小園還約看紅芳<lb/>
　　　書室曉坐<lb/>
<pb n="KR4e0131_SBCK_029-3a"/>
南窗兀坐日光浮殘雪猶看在瓦溝畏冷又過冬一難覺衰眞<lb/>
合古三休便人強以家書附多事閒將日曆修喜報<lb/>
聖躬膺萬福南郊擬從六龍游<lb/>
　　　二月四日　上出視朝志喜<lb/>
鳳樓高隱五雲端鍾鼔聲傳列奉鑾世道巳登三代盛<lb/>
聖躬常繫萬方安殿前旭日天仍近仗外春風樹不寒仰見赭<lb/>
袍陞黼座千官擁笏盡騰歡<hi>是日百官皆具公服朝見</hi>
　　　次韻鳴治見懷<lb/>
層軒孤榻在此地豈吾廬星彩三更滿風威二月𥘉河冰淸㶁<lb/>
㶁宮柳翠疎疎詩自昌黎後惟公更押於<lb/>
　　　郊祀與楊惟立寓宿神樂觀馬道士房<hi>翰林前輩多於此齋宿</hi>
僊房地逈步頻移影澹西窗落照遲舊日諸公無在者新年老<lb/>
<pb n="KR4e0131_SBCK_029-3b"/>
友更同誰坐深蠟炬當筵剪聽徹鸞笙隔屋吹便欲聯名題壁<lb/>
上郊齋須記仲春時<lb/>
日煖齋宮賜食頻曲廊連歩得楊津卜郊此日非三望陪祀誰<lb/>
家有四人<hi>楊氏有惟立及大理卿守隨兵部郎中守偶刑部郎中茂仁四人陪祀</hi>展卷鑒書誇茂<lb/>
宻<hi>惟立携宋仲珩書見示</hi>開函投句愛淸新<hi>是日李世賢屠元勲皆有詩見投</hi>憶從史局<lb/>
曾相別却向僊房得更親<lb/>
　　　次韻屠元勲陪祀<lb/>
南郊春半喜新晴盛禮𥘉從改卜行刑獄仍令司㓂禁祝詞先<lb/>
許奉常更<hi>改時維仲春陽氣發育</hi>酒傾玉瓚分三獻樂奏蕭韶合九成衰<lb/>
病不堪陪祀列仰瞻袍笏羡光榮<lb/>
　　　送玉汝擢副都御史仍赴南京<lb/>
南都人識舊淸風新命仍歸玉敕中執法星高依斗北畱臺地<lb/>
<pb n="KR4e0131_SBCK_029-4a"/>
重隔江東睢陽會散誰偏老洛下吟成我未工欲忘離情須是<lb/>
醉當筵休放酒杯空<lb/>
　　　園中一鶴長鳴群烏時噪其旁若相語然因觀白集有<lb/>
　　　烏鶴贈答之作輙效其製爲四絶或者能道其意非特<lb/>
　　　所謂自取笑也<lb/>
　　　　烏問鶴<lb/>
爾脛雖高不上天爾軀雖大却<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然小園半畞門常掩獨舞孤<lb/>
鳴待幾年<lb/>
　　　　鶴答烏<lb/>
結巢長比鳳如<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>阿閣雖高性不貪試待明年毛羽長一飛直<lb/>
到大江南<lb/>
　　　　鶴問烏<lb/>
<pb n="KR4e0131_SBCK_029-4b"/>
緇裳玄<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>不分明聒耳爭嫌擭擭聲爾自上林能攫食如何來<lb/>
此欲通名<lb/>
　　　　烏答鶴<lb/>
飽食橫飛不願餘彈來能避翼能舒終年只向空園住不會謀<lb/>
身不似渠<lb/>
　　　謝馮副郎送惠山泉<lb/>
何處泉滿腹惠山横翠屏山逺不能移誰移此泓渟客從山下<lb/>
來遺我泉兩瓶磊磊石子在中涵數峯靑宛如淸曉汲尚帶魚<lb/>
龍腥煎茶水有記陸羽著茶經舌端辨淸濁豈但如渭涇兹泉<lb/>
列第二不甘讓中泠幸蒙蘇子詠將詩作泉銘至今山游者爭<lb/>
仰漪瀾亭逺餉踰千里瓿甊載吳舲後人不好事此事乆巳停<lb/>
大甕封泥頭所重惟醯醽一朝俄得此高屋驚建瓴陽羡茶適<lb/>
<pb n="KR4e0131_SBCK_029-5a"/>
至新品攅寸莛雖非龍鳳團勝出蔡與丁二物偶相値活火仍<lb/>
熒熒蟹眼泡漸起羊腸車可聽煎烹旣如法傾瀉散蘭馨連飲<lb/>
渇頓解更使塵目醒缾厎有餘瀝照見髪星星嗟此一段奇何<lb/>
意當衰齡不須茶始飮飲水心常惺未足酬雅意聊用報山靈<lb/>
　　　題西戎獻馬圖贈楊應寧都憲督理陜西馬政<lb/>
烏駥曉度黃河來蹴踏萬里風沙開四蹄垂銕不可鑿拳毛繞<lb/>
腹非凡材戎人牽過蕭關下毳衣氊帽胡爲者不辭馳獻到關<lb/>
西聞道楊公來主馬平涼極望水艸新監苑重開列圉人此疋<lb/>
眞爲渥洼種隱起龍文猶滿身馬復令行如詔㫖蕃恩應看錦<lb/>
雲比唐家莫說惟毛仲秦世徒傳有非子内地養馬連長槽㪺<lb/>
水莝艸民何勞楊公一來壯兵氣萬騎逐北天山高羯胡夜撤<lb/>
穹廬遁馬政旣成公入覲還將此疋獻天閑不是按圖空索駿<lb/>
<pb n="KR4e0131_SBCK_029-5b"/>
　　　應寧示贈行諸作題其後<lb/>
溽暑不可耐三㐲且未䦨琳館遙相望出門一何難況也値連<lb/>
雨道上不曾乾雨多亦自喜客去幸盤桓試看何所得詩卷滿<lb/>
牀攤西行良足慰躍馬過長安仰瞻太華峯俯挹黃河湍騋牝<lb/>
散郊野監牧紛奚官嚴霜𬒳百艸邊城驚早寒懷人當不寐明<lb/>
月中宵看<lb/>
　　　題米南宮詩墨<hi>靳充道藏</hi>
向晩得奇觀案有翰墨陳展卷即可辨逈然出風塵尋常勢欹<lb/>
側此幅殊不倫字止五十六端人似垂紳復如旗正正又若車<lb/>
轔轔書家有定論俗士妄生嗔不見蘇公語超妙仍入神公昔<lb/>
家京口海嶽近爲鄰墨蹟多散落至寳終難堙譬彼荆山玉旁<lb/>
逹見孚尹驚看忽入手幸矣歸卿人百世恐朽敝摹勒須堅珉<lb/>
<pb n="KR4e0131_SBCK_029-6a"/>
銘文配瘞鶴終古焦山垠<lb/>
　　　爲潘時用博士寄壽其叔父鶴溪太守八十<lb/>
閩南歸老二十年鶴溪先生徤如前却杖放歩登山巓上下與<lb/>
鶴同蹁躚眼明不著養生編試問先生何以然口碑曾聽閩人<lb/>
傳有守以來公最賢竆簷小民蒙見憐舉手加額毎祝大願公<lb/>
居家年百千翰林從子今儒僊竹林南望歸無緣我爲封詩到<lb/>
壽筵和我妙句篇須全勿令邠老美獨專<lb/>
　　　讀蘇集有除夜詩首四句云行年三十九勞生巳強半<lb/>
　　　歲莫日斜時還爲昔人歎葢述白太傅語也後蘇公年<lb/>
　　　止六十五而白公七十六予今年六十九適介其間因<lb/>
　　　自賦以寄鄙懷<lb/>
歲暮日斜三十九更加三十又何如勞生強半蘇終少視古猶<lb/>
<pb n="KR4e0131_SBCK_029-6b"/>
稀白有餘學士仍兼慚老學書生未敢望尚書平生却恨張師<lb/>
德能保虛名不是渠<lb/>
　　　次韻友人海昌對月見懷<lb/>
懷僊不信有瀛洲汗漫眞爲此夜游浮世縱觀俱是海高人獨<lb/>
立最宜秋髪晞淸露如新沐手挽銀河欲倒流却向君家誇故<lb/>
事羽衣明月倚黃樓<lb/>
　　　寄壽趙完璞八十時得人治盲目復明手書示報<lb/>
憂世非私百畞田上書當道憶當年高歌行野仍三樂妙術傳<lb/>
家是十全玉璞獨完雙足在金<graphic n="KR2421" url="https://raw.githubusercontent.com/kanripo/KR-Gaiji/master/images/KR2421.png" mimeType="image/png"/>輕刮兩瞳懸年開九袠休言<lb/>
老手蹟封題尚宛然<lb/>
　　　新麪歎<lb/>
憶昨城西路歸來背夕曛艽艽麥未割極目盡黃雲黃雲方滿<lb/>
<pb n="KR4e0131_SBCK_029-7a"/>
郊都無一日別如何盤盂中忽復堆白雪乃知昨所見總是豪<lb/>
家莊匆匆謀一飽豈似野人忙年老重食新感歎繼以泣何不<lb/>
遲數朝垂<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>滿珠粒<lb/>
　　　登廣福寺佛閣望西山<lb/>
城中過坊口時見山一面車塵半空起忽復不可見今日出城<lb/>
西𥘉喜見山便恨當長夏時艸木更葱蒨遮胸如執圭隱首或<lb/>
側弁行行七里餘勝地得僧院仰瞻何突兀傑閣俯高殿百級<lb/>
躡層梯身向西䦨轉横絶曠野中蒼翠爭自衒巳將目力竆却<lb/>
任脛骨顫群山不知名起伏端可辨勢從西南來遙向西北旋<lb/>
萬馬如馳逐陣列如鏖戰白雲與碧靄巖姿陡然變誰倩丹靑<lb/>
人爲我展畵卷老至客京華宦游眞巳倦若使入山行所歷豈<lb/>
能徧一覽靑可了無如此中善<lb/>
<pb n="KR4e0131_SBCK_029-7b"/>
　　　次韻謝鳴治𥘉入館修史纂之作<lb/>
儒官職業敢終辭猶幸相從得故知　聖學仰承慚薄識史<lb/>
編旁考惑多𡵨極知古事能爲鑑甘比■工但築基四庫大開<lb/>
還自喜老來纔免借書癡<lb/>
　　　中秋夜與葉翁飲<lb/>
天凈眞如海不波依稀倒影見山河却嫌群木交加甚只恐浮<lb/>
雲點綴多此夜浙江潮洶湧去年燕地雨滂沱一樽更與鄰翁<lb/>
飲老至佳辰肯放過<lb/>
　　　感范魏公食粥事<lb/>
長白山中虀粥冷丹陽道上麥舟空故人他日能施惠君子當<lb/>
時巳固竆<lb/>
　　　翰林新修工畢適奉命敎庻吉士坐乆偶成<lb/>
<pb n="KR4e0131_SBCK_029-8a"/>
仰見沉沉畵棟連坐當華屋是何緣朝廷正用儲賢士山澤<lb/>
安能置列僊水激長隄聲若瀉日臨高樹影𥘉圓自憐老眼渾<lb/>
無見亦愛新涼對簡編<lb/>
　　　題米南宮水墨圖<hi>閔尚書藏</hi>
雲山煙樹總糢糊此是南宮鶻突圖自笑頂門無慧眼臨窗墨<lb/>
蹟澹如無<hi>米自䟦云非具頂門上慧眼者不足以識</hi>
　　　寄壽施煥伯七十<lb/>
㓜從鄕校託交游束髪相看到白頭我愧濟南非伏勝人言吳<lb/>
下有施讎高懷巳見開三徑遺愛猶聞在兩州少待登堂成一<lb/>
笑手持春酒獻還酬<lb/>
　　　斫蟹<lb/>
斫鱠曾有人斫蟹始自予蟹也我所欲所欲寧舎魚南人無不<lb/>
<pb n="KR4e0131_SBCK_029-8b"/>
食水族到蟶蜍風味覺斯下至美當輸渠今歲美且賤不待霜<lb/>
降𥘉鼎烹本何罪連收同族誅我老齒將落兩螯柰偏腴手持<lb/>
但垂涎頗亦晉人如薑醯旣登案聊間以嘉蔬一斫即可斷大<lb/>
嚼巳無餘所恨性不飲右手猶自虛晉人定相笑醒然一何愚<lb/>
口腹爲小體養之愧軻書惟應知味者或取斯言歟<lb/>
匏翁家藏集卷第二十九<lb/>
</p>
<p>
</p>
  </div>
</body>
</text>
</TEI>
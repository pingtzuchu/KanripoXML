<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_075-1a"/>
匏翁家藏集卷第七十五<lb/>
　墓表一十三首<lb/>
　　封承德郎工部都水淸吏司主事徐公墓表<lb/>
公諱諒字公信蘇之長洲人其先爲嬴姓後對於徐因以國氏<lb/>
在周有偃王避難投會稽再傳章禹爲吳所執公族子弟散之<lb/>
徐揚二州間事載韓文公偃王廟碑蘇於禹貢屬楊於漢屬會<lb/>
稽故多徐氏代有聞人不絶然自公近世皆隱於農無顯者其<lb/>
所居在邑東南當震澤吳淞二水匯爲瓜涇而田其上相傳以<lb/>
爲業公㓜而端重如成人資更頴敏父曰文質善士也初敎以<lb/>
學書旣通其意再以九數之法授之凡所謂方田粟布之類人<lb/>
所未易通者習之輒精遂以其藝爲閭里所知宣德末朝廷<lb/>
遣中貴人浮海入島夷取竒物凡一藝之良者皆選以從公在<lb/>
<pb n="KR4e0131_SBCK_075-1b"/>
選中竊以母老憂幸而事寢則時方以足食爲事故工部尚書<lb/>
周文襄公初至吳中廵撫求能濟其事者訪于郡縣得公厚遇<lb/>
之一時征歛轉輸之法詢及田野而取於公者爲多公感激亦<lb/>
竭所能事之世謂文襄善理財賦如唐劉晏公之贊助有焉大<lb/>
臣繼是號能稱任必守其法者以公嘗事文襄率訪之比歲公<lb/>
益老不任事而亦辭矣公年十三喪父事其母陳撫其弟瑄孝<lb/>
友兩盡平生質實無矯飾尤以信義自持至老好聞善有所得<lb/>
必謹錄之三子曰淵源澄敎之有法嘗恨少孤廢學俾務其大<lb/>
者無以一藝成名其後源以明經竟登進士第爲兵部屬澄㳺<lb/>
鄕校且有聲而公亦從受封曰承德郎工部都水淸吏司主事<lb/>
用源初官也當　命下公與其配任安人同拜于庭下命服煌<lb/>
煌鄕人方羡之未幾而公以疾卒矣其卒爲成化十八年三月<lb/>
<pb n="KR4e0131_SBCK_075-2a"/>
丁亥享年七十有四訃至兵部君將歸卜其年十一月壬寅葬<lb/>
于吳縣阪陂郷堯峯之原乃來請其友吳寛文其墓上之石而<lb/>
泣吿曰自吾官于　朝吾父數遺書教以忠謹清愼其說不一<lb/>
今手迹宛然皆未能行也而吾父溘焉棄世非子誰慰吾之悲<lb/>
者寛敬諾葢公則没矣至其老而貴吳人皆曰公嘗有力於文<lb/>
襄文襄嘗欲薦以一官不果宜其終得之也噫此殆知其淺者<lb/>
夫吳中財賦甲天下雖㝷常之地圭撮之粟悉籍于官參錯塡<lb/>
委之間而弊所由起者倚是而營其身家之私其人可數公豈<lb/>
特惡此不爲其助文襄立法而隂有德於人葢多矣不然彼之<lb/>
營私者身且不保尚何貴之云而況澤及其後人矣乎此可以<lb/>
爲驗者則予表于其墓豈徒順其子孫之情哉所以勸乎人者<lb/>
意亦有在<lb/>
<pb n="KR4e0131_SBCK_075-2b"/>
　　　贈承德郎刑部江西清吏司主事陳公墓表<lb/>
華亭陳一䕫與予同官于朝相好甚公暇過予談詩輒欣然<lb/>
忘歸他日與其友趙栗夫至則其容戚然言欲發且止巳而栗<lb/>
夫爲言曰一䕫之父母不幸俱没而葬乆矣未有表其墓者今<lb/>
者自咎不早爲圗使先德泯焉不顯敢介僕以請於是一䕫乃<lb/>
起而拜予固重一䕫者而一䕫乃復不忘其父母如此不又可<lb/>
重乎其何忍拂之狀曰陳氏世爲華亭人其先曰慶四者居郡<lb/>
城之南胥顧泖之隂生鼎亨生文德生守仁爲同里張氏贅壻<lb/>
生以言即一䕫之父也其諱綸字以言别號怡筠少侍外舅伯<lb/>
玉宦㳺會稽及長而歸適父當就逮京師徒歩從之時永樂間<lb/>
朝廷營建未巳𬒳罪者例發工作即以身代備歷艱苦人不能<lb/>
堪而處之自如鄕里稱其孝後父母繼亡居喪盡哀以陳氏舊<lb/>
<pb n="KR4e0131_SBCK_075-3a"/>
業不可廢也始還自舅家葺而居之有矣弟縉旣没無子而多<lb/>
貲又其居城西市中或謂可據而有也不聽曰吾豈利其死者<lb/>
鄕鄰或之用度嘗貸其米不償則曰歲方歉非索逋時也後竟<lb/>
焚其劵初代父工作時毎露臥因得喘疾後非春秋時即深居<lb/>
不出日惟焚香賦詩以自適其詩㓜學于里儒沈師聖巳有妙<lb/>
句及壯猶以舊習未忘時寫其興致而巳其讀書能通大義至<lb/>
諸史所載事實則多所記憶云生于洪武乙亥某月某日卒于<lb/>
天順壬午某月某日以明年某月某日葬俞塘北原配江氏早<lb/>
卒繼陶氏能相其夫成家每夜紡織逹旦不休平生見寸帛亦<lb/>
拾而藏之不忍棄以其子向學往往節縮日用以供其師友之<lb/>
費其勤儉如此生于永樂某年某月某日卒于成化巳亥某月<lb/>
某日合葬俞塘則卒之年某月某日也子二人長圭善書藝不<lb/>
<pb n="KR4e0131_SBCK_075-3b"/>
仕坎章即一䕫以進士歷官刑部郎中嘗以先任考最獲賜<lb/>
勑贈其父官而陶氏爲安人　恩典盛矣而復圗此陳氏子孫<lb/>
其尚有考於斯以嗣其德也哉<lb/>
　　　文林郎大庾縣知縣夏府君墓表<lb/>
府君諱俊字人傑姓夏氏世爲崑山人而居吳閶門西乆矣家<lb/>
當市㕓中里鄰之人爭習爲賈公視其子璿璣有妙質獨敎之<lb/>
業儒擇經師徧令從學而資給之甚厚曰吾固不賢於世俗之<lb/>
厚於嫁女者耶他日璣登進士第歷知應城新淦太庾三縣遂<lb/>
擢監察御史而璿以太學生亦授州判皆府君之敎也御史君<lb/>
初爲縣有循吏稱　天子褒及其親於是府君獲封文林郎<lb/>
大庾縣知縣當是時御史君方仕于　朝府君自吳中迎來適<lb/>
遇　恩命偕其子拜受闕下人莫不羡之其御史君引疾家<lb/>
<pb n="KR4e0131_SBCK_075-4a"/>
居極侍養之樂者幾二十年而府君年九十四而終實弘治六<lb/>
年二月十二日也府君質莊重言笑有時事父母孝母榮氏性<lb/>
嚴率其妻承順無違母常病危禱于神願同茹素三年以延其<lb/>
生母病果愈尤有厚德女兄之夫仕于外以百金託之歲乆持<lb/>
還封識如故嘗買一商物旣而酬其直商誤以爲酬矣不納府<lb/>
君曰若何善忘耶卒強納之其年旣高節序賓客滿門子孫侍<lb/>
側宴飲終日歡然無倦容至語及其親然輒流涕不樂耳雖重<lb/>
聽入夜猶能燈下觀書而歩履更徤人所以羡之者不獨以貴<lb/>
也府君之先俱不仕曾太父貴一大父文達父季益世有積德<lb/>
其配沈氏柔慈儉勤稱賢里中先三十九年卒贈孺人子男四<lb/>
長即璿娶李氏次即璣娶周氏封孺人次玉娶吳氏次衡娶陳<lb/>
氏繼吳氏璿衡俱先卒孫男四日節曰武曰學曰道女六曾孫<lb/>
<pb n="KR4e0131_SBCK_075-4b"/>
女二以卒之明年九月十二日葬于吳縣橫山陳灣村先塋之<lb/>
次御史君使人持狀來請文表于墓上噫其何以表之惟御史<lb/>
君自入官以來以淸德見推於人固其有以自立亦府君有以<lb/>
成之也乎聞之府君就養新淦時邑多富室無一人敢造其門<lb/>
請謁者其子因得盡施其公平之政而亦以此不恱于人遂調<lb/>
任而去然其名則益以起矣向使府君有幾諫之失且遺辱其<lb/>
子能成其賢完然一節至於乆而不渝耶此人所以羡之者徒<lb/>
得其外之可見者耳夫發其潜著其幽使其德昭然于人此表<lb/>
墓之文所當作也<lb/>
　　　封文林郎廣東道監察御史林公墓表<lb/>
惟林氏之先爲魯人後避晉永嘉之亂散居南土有諱遹者仕<lb/>
爲福淸尉始家于閩遹生仲雅仲雅六子長曰高宋屯田員外<lb/>
<pb n="KR4e0131_SBCK_075-5a"/>
郎再徙吳中譜稱平江房其季尚有子建任大理寺氶天理之<lb/>
子升兵部侍郎兵部之子眞卿江隂司法八傳至誠山公之曾<lb/>
大父也大父曰清隱父曰貴和貴和通易善卜筮之說　國朝<lb/>
永樂間五從中貴人泛西海入諸夷邦往返輒數年竟無恙考<lb/>
終于家自誠山以來皆不仕至公生二子曰符登進士第仕至<lb/>
廣西按察使而林氏復顯公以符貴𬒳勑封監察御史者幾<lb/>
三十年夀八十三以弘治九年六月十七日卒公諱昌字士隆<lb/>
號守軒生未朞其父行役于外祖母范氏出魏國文正公之後<lb/>
知書善敎公遵奉不懈旣冠謀以養親即出授徒故工部侍郎<lb/>
吳公復時知吳縣重其名延敎諸子後永嘉葉錫以庻吉士來<lb/>
繼其任廉潔無私初建義學禮請居師席待之甚厚而公亦自<lb/>
重未嘗輕造縣門諸生誠服皆自以爲得師公學不爲浮靡之<lb/>
<pb n="KR4e0131_SBCK_075-5b"/>
習　朝廷有纂脩事遣官下吳中郡守輒請公預焉及公年益<lb/>
高凡行鄕飲禮輒居賓僎之位起居拜揖不失禮度其與人處<lb/>
不好謔浪飲酒雖至醉其貌愈謹與弟士明相友愛見宣聖裔<lb/>
孫鏞孤貧好學察其器識非終困者以女弟妻之後鏞仕至都<lb/>
御史有賢名轉工部侍郎而没敎其子必業儒符自御史再擢<lb/>
至按察使官亦尊矣公不自侈大及符以公事降知南雄公亦<lb/>
無愠色終日怡然賦詩飲酒如故人無不歎服者娶長洲夏氏<lb/>
封孺人賢行克配以弘治八年正月二十四日卒享年八十一<lb/>
子男長即符娶范氏亦出文正公後次節承事郎娶王氏女一<lb/>
嫁儒士劉潮孫男六原震原復原益原升原泰原鼎女四曾孫<lb/>
男一女一公前卒二年自爲葬銘及是以卒之年十二月十一<lb/>
日葬于高景山之原合夏孺人兆二子以予有交親之好復請<lb/>
<pb n="KR4e0131_SBCK_075-6a"/>
表于墓上予讀公銘文竊見其叙世系述事行詞質而核乃據<lb/>
而書之嗚呼里中耆老淳實如公者不可得而復見矣然受榮<lb/>
封享高夀子孫蕃盛如公者亦豈得哉是宜書之以示永乆<lb/>
　　　施孝先墓表<lb/>
施氏長洲舊族也家尹山之傍在　國初科舉法未定　詔選<lb/>
富民入官有初命爲方岳牧守者號曰人材施之先曰景仁時<lb/>
在選中遂知閩之建寜孝先之曾祖也祖尚義繼𬒳薦用從事<lb/>
戸部未仕而没父思繼娶薛氏生孝先其諱述孝先字也少㳺<lb/>
郡學勤勵謹飾力欲取科名以素嬰俯疾乞歸田間而命其仲<lb/>
子悌代之俾從師問學入則誨之甚嚴期無忝家世悌竟登鄕<lb/>
舉中歲復以家事付長子愷愷尤能服勞家再𥙿而孝先益晦<lb/>
蹟林下自號遁菴坐臥一室藥茗左右日以調攝爲事雖親友<lb/>
<pb n="KR4e0131_SBCK_075-6b"/>
亦不多接見也弘治甲寅年七十以十二月二十一日終于正<lb/>
寢配陳氏先十六年卒子男三人長即愷娶張氏次即悌娶吾<lb/>
氏次曰忱娶顔氏女一人先卒孫男十一人元吉元祥元祐元<lb/>
祚元振元善元享元慶元亮元貞元福女六人將以卒之又明<lb/>
年丙辰十二月十七日葬于其里之先塋悌以予與其先人舊<lb/>
識持狀乞表于墓狀稱其父重厚端慤不好爲智巧與人交言<lb/>
則必信凡聲利汾華一切屛去至於誠恪見於追逺孝謹竭於<lb/>
事生尤可道者噫是足以表矣乃循孝子之意書之夫自科舉<lb/>
法行士之㳺于學校者孰無干祿之志及其出而仕也然能保<lb/>
其名全其身者亦不槩見也以孝先之隱處較之其得失何如<lb/>
哉因倂書之<lb/>
　　　明故封南京太醫院判周公墓表<lb/>
<pb n="KR4e0131_SBCK_075-7a"/>
公諱南字尚正姓周氏自號菊處其先鄢陵人也有爲兵馬駖<lb/>
轄使者從宋南渡始家于吳子孫累世皆以醫仕曾祖曰光澤<lb/>
縣訓導瑾祖曰太醫院醫士黼考曰處士鼎娶某氏生公初其<lb/>
先專攻帶下醫至公兼通諸家言吳中論名醫公必居其列其<lb/>
用藥不取竒效然人賴以活者爲多有疾者雖百里之外亦來<lb/>
迎治亦惟其不計利人尤感之公爲人和厚衣冠隨俗不爲詭<lb/>
異杯酒對客酣笑藹然平生不好爭競以忍自喜人卒服其德<lb/>
少有孝行母病瞽旦暮躬自扶持所以承順之者無所不至有<lb/>
異母弟撫愛不衰子庚喜業儒不強以醫業庚顧以醫𬒳召典<lb/>
御藥禁中竟以其官封公爲南京太醫院判初庚無子欲以從<lb/>
弟良之子繹爲子及庚卒公遣人入京師抱繹歸家而庚始有<lb/>
後公年八十二以弘治丙辰五月十六日卒當疾甚召家人處<lb/>
<pb n="KR4e0131_SBCK_075-7b"/>
後事井井不亂且言吾當以某日逝矣巳而果然其明爽如此<lb/>
配閭丘氏封安人生庚庚娶陳氏繼娶顧氏贈封竝安人三女<lb/>
嫁馮宇高直湯璠孫男一即繹女一贅陳鍵於是卜卒之明年<lb/>
某月某日葬公于吳縣沙涇村之先塋鍵率繹來乞表墓道予<lb/>
以公之卒非特生者之悲而巳庚有文而孝死必不瞑不能無<lb/>
望於此獨無以慰之乎且公巳衰病嘗肩輿過予以生壙之記<lb/>
爲託予旣許之又二月而公遂不起又無以慰之乎故書此于<lb/>
石俾刻之<lb/>
　　　仰府君墓表<lb/>
長洲仰氏吳中名家也曰大理寺丞諱瞻者仕于中朝爲良<lb/>
法吏府君則大理公之長子也其諱嵩字惟高别號遜菴㓜好<lb/>
學稍長侍其父居京師將以書藝薦用以疾弗遂則歸治家事<lb/>
<pb n="KR4e0131_SBCK_075-8a"/>
益樹産業敎諸弟絶無仕進意當是時河東薛文清公爲大理<lb/>
卿得罪中要其父亦𬒳誣同下獄遂謫戍雲中凡六年府君不<lb/>
憚勞苦數往省之道過京師輒訴冤于當道者當道者固知其<lb/>
父冤也相與言于　上得召還遂復其官居三年其父竟請<lb/>
休致府君力奉養以娛其老且遣其子璿入府學圗嗣宦業璿<lb/>
後得濱州同知復公祿奉養之作居第于葑門外日享其樂於<lb/>
是府君年益高以書遺其子曰吾旦莫人耳汝其歸哉璿即日<lb/>
吿歸葢明年府君以夀終實弘治九年十月二十二日也春秋<lb/>
九十以明年某月某日葬于某處娶卓氏思南府同知某之女<lb/>
先十二年卒子男二長琮義官娶崇明縣醫學訓科劉季成女<lb/>
次即璿娶四川參議周賢女女二長適太醫院判陳公賢次適<lb/>
夏永孫男四曰瀚曰溥曰灝曰濵女二適沈麟王雲雲縣學生<lb/>
<pb n="KR4e0131_SBCK_075-8b"/>
曾孫男二女一府君平生讀書喜吟詠旣老康強不衰凡郡中<lb/>
行鄕飲禮必預賔席及年八十以　恩詔有冠帶之榮有司復<lb/>
奉酒肉養老于家況有子仕而能致其養歸而能送其終可謂<lb/>
難得者矣銘曰<lb/>
葑溪之陽曰有一老夀樂而康惟其行孝逮其終身亦獲其報<lb/>
生際其時死得其所嚮用之福尚踰其數嗟何憾哉全歸茲土<lb/>
　　　贈徴仕郎戸科給事中楊公墓表<lb/>
公諱信字仲實别號樗老姓楊氏蘇之吳縣人其先累世家崑<lb/>
山自公爲常熟周氏贅壻再徙吳城西當濠上居貨執藝比屋<lb/>
而是四方商人輻輳其地而蜀艫越舵晝夜上下于門其地旣<lb/>
爲賈區業貨殖者必精悍少年始善籌筭取息而公處其間謹<lb/>
愿無能人也惟服勤持儉如在田畞時與人貿易人亦無忍欺<lb/>
<pb n="KR4e0131_SBCK_075-9a"/>
之者乆之衣食自足而里中所謂善籌筭者顧多不及初公孤<lb/>
且弱依姻家謝氏稍長即思報之代謝氏行役旣壯去其家益<lb/>
念舊恩所以周䘏其後人不絶人稱其德厚當其年老郡縣延<lb/>
與鄕飲酒公曰吾何德以堪惟一赴而巳人又稱其德靜也於<lb/>
是公生二子伯曰昻仲曰昇以仲生有異徴資更秀頴敎之讀<lb/>
書竟登進士第給事禁中昇數上章言敝政人或告公有子<lb/>
爲美官當蒙顯榮柰何蹈危機以爲家門憂公謝曰子爲楊氏<lb/>
計誠厚第吾兒有言責使徒食　君之祿而無所建明得罪<lb/>
於公議尤多矣乃以書勉昇曰吾老不必念當盡爾職以圗報<lb/>
稱可也人又謂公賢彼以謹愿無能稱之者特其外貌耳公配<lb/>
即周氏性嚴謹治家以正家人不敢違其意然其心實慈飢寒<lb/>
勞苦未嘗不䘏也少時見故里多豪猾害人者度必不爲所容<lb/>
<pb n="KR4e0131_SBCK_075-9b"/>
謀於公爲自全計公所爲徙居於吳凡其家之立子孫之成其<lb/>
力爲多弘治丁巳六月九日公年八十而卒以又明年九月十<lb/>
五日旣葬于楞伽山紫薇村又四年其配以<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>酉七月十五日<lb/>
卒年七十六昇方以公事奉敕往遼左還聞其母喪哀慟不<lb/>
勝他日泣吿予曰吾父棄諸孤歲月幾何而吾母不幸復至此<lb/>
何痛如之將以今年某月某日合葬惟先君葬後墓上無文以<lb/>
刻遂乞書之予曰何用此爲也君之所以至此者父母之敎也<lb/>
天子方推君欲報之德之意　敕詞褒嘉頒以　恩典贈君之<lb/>
父徴仕郎戸科給事中母封太孺人此眞足以爲楊氏光矣不<lb/>
腆之言何足以暴先德其以是表之<lb/>
　　　太安人張氏墓表<lb/>
太安人張氏世爲灃州人有以軍功授九溪衛百戸者其大父<lb/>
<pb n="KR4e0131_SBCK_075-10a"/>
也父娶于孟生太安人少端重精勤女事父母愛之爲擇配州<lb/>
判楊公景有妻劉氏適喪求得爲繼室當是時劉氏遺一女甫<lb/>
周歲啼飢而病太安人入門即抱置于懷爲索乳媪活之公自<lb/>
以爲得賢配及公擢化州同知州逼蠻峒蠻聚黨攻城公善捍<lb/>
禦城幸不䧟當其勢危僚屬妻拏爭謀出避太安人獨謂不可<lb/>
泰然治家事衆倚之而安州旣無事公始休致有子曰一清生<lb/>
有異質欲敎之顧家甚貧太安人乃脫簪珥資給之而躬督勸<lb/>
之學一清竟以竒童𬒳薦公與太安人携入京師時年十二耳<lb/>
京師人競觀之嘆曰雖其子之異亦惟有賢父母之敎之也後<lb/>
用詔旨績學翰林益督勸之遂登甲科號名進士歲餘公没<lb/>
太安人獨從巳而食其子中書舍人祿奉養且厚更𬒳封典<lb/>
人復嘆羡之太安人爲人寡言笑至老不見喜怒深居閫内能<lb/>
<pb n="KR4e0131_SBCK_075-10b"/>
以禮自持性更仁厚奴僕有過容不忍責然敎其子獨嚴當其<lb/>
子仕於　朝所交多知名士太安人喜客過從輒治具相欵及<lb/>
聞其與客談笑失度退即戒之旣其子出僉按察司事提學山<lb/>
西慨然欲振舉學政適有無賴子　侮諸生杖之㡬死復戒曰<lb/>
爲刑官當如是耶獨不憶而父之訓乎葢敎之如此以弘治戊<lb/>
申五月十五日卒于太原官舍享年六十有二葬且數月提學<lb/>
君以予同年相好也使其門人閻价華巒兩吉士來求表墓之<lb/>
文夫太安人之行固當顯書于石若其爲楊氏立家之難百世<lb/>
之下子孫宜亦有所考也乃系之曰楊氏本雲南安寜州人中<lb/>
占籍巴陵太安人以劉氏女嫁鎭江胡宗㣧始依之居而葬化<lb/>
州于詐輸岡大山支之原太安人實祔提學君壯未有子嘗奉<lb/>
母命奏請于朝訪族雲南而擇從子紹芳歸嗣其後而楊氏<lb/>
<pb n="KR4e0131_SBCK_075-11a"/>
爲鎭江人自此始<lb/>
　　　王節婦墓表<lb/>
長洲有名家曰王氏葬于荻扁益地鄕者累世矣距其北六百<lb/>
歩作新阡以葬者則節婦滕氏也滕氏常州無錫人出宋龍圗<lb/>
閣待制元發之後父曰季常節婦年二十三歸王氏爲廷用者<lb/>
之配又六年而廷用卒生二子長六歲次始晬日夜抱而痛哭<lb/>
誓不再嫁宗族見其志堅亦無敢勸之者二子漸長敎之更嚴<lb/>
其姑以兒無父稍惜之曰惟無父所以敎也姑悟二子竟立節<lb/>
婦居處能以禮自防不輕越中門雖婚姻家不一至聞父季常<lb/>
喪惟向其家哀號而已其嚴如此家人化之凡寡居輒不嫁爭<lb/>
以守節爲賢然性好佛臨終益精明側臥而逝人以爲有所得<lb/>
也其卒以弘治甲寅九月丙申享年八十七曰錡曰鉦即其二<lb/>
<pb n="KR4e0131_SBCK_075-11b"/>
子鉦先卒女二人適周岳張某孫男六人曰淶曰漳曰涇曰汶<lb/>
曰潜曰澐女五人曾孫男六人曰室曰典曰圖曰籍曰文虎曰<lb/>
晉馬女九人予與節婦從姪陳畱令銳交乆與錡及淶汶皆相<lb/>
好於是將葬以丁巳二月甲申錡持塾師邢參之狀來求文表<lb/>
墓惟婦人自少守節迨年踰五十有司例奏于　朝旌表其門<lb/>
如節婦事里父老亦上于縣矣節婦以爲近名力止之乃巳君<lb/>
子以節婦爲益賢也其後　恩詔下凡高年者有肉帛之賜則<lb/>
曰此　朝廷養老盛典也敬受之節婦賢行甚夥他皆不必書<lb/>
書其大者以慰其子孫之思云<lb/>
　　　張淑人墓表<lb/>
故山西按察使趙公之配淑人張氏以弘治九年七月十五日<lb/>
卒二子昌齡遐齡將治葬以予亦居憂于家特趨吳中請銘其<lb/>
<pb n="KR4e0131_SBCK_075-12a"/>
墓予感其孝旣諾之然未暇作也又明年予還任吏部而遐齡<lb/>
亦免喪以鄕貢進士來試禮部他日謁予言曰先淑人葬二年<lb/>
矣巳有銘刻而埋諸壙中痛惟懿德後世子孫孰得而知之願<lb/>
書其大略顯刻墓上幸甚惟趙公爲鄕先達予雖未嘗與之接<lb/>
然聞其居官風采卓然意必有賢配以助之況有狀之可據乎<lb/>
葢趙張俱武進右族淑人之父彛嘗爲掾歲滿謁選京師將得<lb/>
官而卒淑人與其母唐氏不能歸適公喪元配朱淑人求繼室<lb/>
未得鄕人有知淑人之賢者曰公欲得賢配無踰張氏女者察<lb/>
之果然遂禮聘而娶之其年甫十七耳入門事公巳能修婦道<lb/>
而前室之子昌齡方九歲撫之尤至以舅姑皆不逮事念其母<lb/>
獨居無子請于公迎養于家其母安焉當是時公數奉命岀<lb/>
廵諸道無一歲寜居以淑人善治家不復内顧及公超擢山西<lb/>
<pb n="KR4e0131_SBCK_075-12b"/>
淑人居内贊相夙夜無違公益得盡心公事乆之公致仕還家<lb/>
一時賔客塡門治具延欵各適其宜少暇公謂淑人曰亦可休<lb/>
矣顧方督諸婢僕樹藝紡績不巳凡日用衣食之費不至缺乏<lb/>
者皆其力也淑人用公　恩初封孺人再進今封卒之時年五<lb/>
十三子二人長即昌齡娶楊氏次即遐齡娶陳氏女三人長適<lb/>
鄕貢進士張廷瓛次適承事郎孫統次適生員薛乾遐齡與薛<lb/>
氏女爲淑人岀孫男四人女五人淑人合其夫葬邑張墅之原<lb/>
葬之期爲卒之明年某月某日後又明年三月晦表<lb/>
　　　林母葉宜人墓表<lb/>
宜人爲封奉直大夫戸部員外郎汝談之配汝談没從其子且<lb/>
享其祿故母稱之其姓葉氏與林同出於閩皆稱大族宜人當<lb/>
爲婦時事其舅樂稼翁姑宋氏孝敬不怠能得其心尤善處妯<lb/>
<pb n="KR4e0131_SBCK_075-13a"/>
娌俾皆雍如也奉直公性剛直少容能以柔順濟之公雅好賔<lb/>
客至必宴飲每宿共具以待品物必備若非遠城市而居者佐<lb/>
公理家政凡錢糓出入稽數必精家人數百指衣食有餘輒勸<lb/>
公賑施貧乏至稱貸而去或不責其償憫人疾病及猝患湯火<lb/>
之厄常貯良藥給之其心之慈雖僮奴有過不忍笞辱而尤恤<lb/>
其飢寒勞苦若兒女然故鄰里以佛稱之至於敎子則嚴不少<lb/>
恕子生稍長即不使習里巷鄙語詈言尤以㨂擇飲食爲戒迨<lb/>
長遣從良師㳺學業少懈輒白其父責之曰吾不能掩其過使<lb/>
爲不肖子也諸子竟爭取科第成名人謂其善敎之力宜人有<lb/>
四子其叔出側室王氏所以待其母子者恩意無間先是伯任<lb/>
戸部郎中仲工部員外郎竝以公事歸爲親壽適其季復登郷<lb/>
舉二老人時巳蒙　恩加封命服煌煌同坐堂上子婦率諸孫<lb/>
<pb n="KR4e0131_SBCK_075-13b"/>
進觴酒拜舞堂下家慶之盛鮮有及者閩人羡之弘治巳未宜<lb/>
人春秋八十有四以其年四月五日卒子男四伯曰㙱廣西布<lb/>
政使仲曰壂貴州左參議叔曰址不仕季曰垐舉人壂先卒女<lb/>
二人長嫁黃陽次嫁福州學生陳舜鏗俱先卒孫男七曰鑛曰<lb/>
釴曰鐧曰鎭曰鍇曰錭曰鋗女六長適葉顯餘未行將以明年<lb/>
某月某日葬于閩縣淸廉里輔翼山之原合奉直公兆㙱具書<lb/>
狀遣使上京師請于同年友吳寛曰㙱兄弟所以得至此者吾<lb/>
母之力爲多惟吾母内行甚備宜有詞刻墓上幸矜而卑之寛<lb/>
念契義之重且聞宜人之賢巳乆乃叙而書之然宜人則賢矣<lb/>
吾聞其子之孝又可書者方其子之擢廣西也自嶺南而來念<lb/>
其母老使即之任則例不得歸省顧閩中迂逺遂兼程以行竟<lb/>
逹其家而宜人臥病適數日矣亦念其子欲一見不可得家人<lb/>
<pb n="KR4e0131_SBCK_075-14a"/>
慰解之紿曰子將至矣巳而果然母子相見甚歡葢又數日而<lb/>
宜人始不起鄕人傳以爲異噫古稱孝感今復見之敢附書于<lb/>
後以爲慈孝之勸云<lb/>
　　　何母太淑人呂氏墓表<lb/>
弘治壬戊刑部左侍郎何公奉命賑飢東方民旣獲濟公念<lb/>
其母太淑人居家年高急馳至越中省之居數日太淑人趣公<lb/>
還　朝恐公不忍舎去躳送之門故示疆力曰汝惟夙夜盡臣<lb/>
節以報朝廷無以我老爲念也公至京閱月則聞太淑人訃<lb/>
音慟哭痛恨不勝將還治葬來告曰吾母有賢行非表于墓上<lb/>
無以示乆逺敢奉寮友屠公之狀以請惟昔公以都御史廵撫<lb/>
南畿一時德政𬒳于吳中者甚多葢慈教所致不可誣也今公<lb/>
有請敢不諾太淑人諱　姓呂氏世爲新昌人宋有司農卿曰<lb/>
<pb n="KR4e0131_SBCK_075-14b"/>
秉南者子孫數傳益盛遂爲邑中右族太淑人爲處士文度之<lb/>
女始笄嫁于何爲故贈通議大夫都察院右副都御史崇美之<lb/>
配是生子爲侍郎鑑太淑人未嫁時巳稱賢女葢年十二失母<lb/>
楊氏居喪哀毁有禮見叔母吳氏有淑德即母事之事繼母曲<lb/>
盡孝敬有人所難及者及爲婦愈遵婦道通議君甚宜之時祖<lb/>
姑呂氏在堂察其賢明遇家事之大者必與議而後行數稱之<lb/>
曰吾家得新婦將由此而振乎其舅素菴翁與姑俞氏尤以家<lb/>
事倚治于内太淑人不自爲功所以事之者益謹日必躳具飲<lb/>
膳見食則喜或食不甘則踧踖不自安必再具而進呂夫人晚<lb/>
年患風疾起居飮食左右扶持至躳滌汚穢不煩侍婢歷數年<lb/>
不倦嘗夜妾王氏生子欲棄之太淑人坐守至旦竟撫育成立<lb/>
平生性更不悋嫁時有私田若干畞歲悉以所入公用至夫族<lb/>
<pb n="KR4e0131_SBCK_075-15a"/>
有婚嫁事往往斥簪珥衣服以助之若鄕人貧乏通議君欲加<lb/>
周䘏所以贊成之者尤多故稱其賢者内外無間子鑑始學巳<lb/>
善教及登進士第自爲邑令至顯官所以教之者尤以節儉爲<lb/>
言葢其自奉竟以布素終身凡狀所述事行尚多在他女婦爲<lb/>
難得然在太淑人自謂當然以爲此特常事耳若其出於變故<lb/>
得其二事之非常者當特書之在正統巳巳閩處㓂難連起流<lb/>
刼郡縣通議君適旅寓南京一夕里中驚呼㓂且至矣相率奔<lb/>
竄山谷間太淑人以二男女託其舅氏曰吾從舅姑生死以之<lb/>
不暇顧此也巳而知爲譌言乃巳他日鄰家失火延及其居家<lb/>
人爭取財帛避去太淑人獨入祠堂収先世柛主及畵象抱持<lb/>
而坐餘無所顧此固事之猝起者而能處之如此其識見過男<lb/>
子多矣是宜書而表之太孺人卒年八十八初以其子爲監察<lb/>
<pb n="KR4e0131_SBCK_075-15b"/>
御史封孺人後加今封又通議君卒䝉恩令有司治塋域至<lb/>
是復遣官啓壙合葬及賜祭皆如制鄕邦榮之子男三長即<lb/>
鑑次曰銶承事郎次曰某庻出女一適劉兖孫男四長曰宇國<lb/>
子生次曰寰縣學生次曰寯曰　女五適呂經賢王誼俞極俞<lb/>
嘉言一尚㓜曾孫男二曰紹曰繼女一夫太淑人能以慈教成<lb/>
其子爲時賢臣且孫曾詵詵其盛未巳所謂由此以振其家者<lb/>
呂夫人之言不尤驗乎因附書之<lb/>
匏翁家藏集卷第七十五<lb/>
</p>
<p>
</p>
  </div>
</body>
</text>
</TEI>
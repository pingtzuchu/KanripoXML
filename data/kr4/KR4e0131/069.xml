<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_069-1a"/>
匏翁家藏集卷第六十九<lb/>
　墓誌銘一十一首<lb/>
　　　錢夫人莊氏墓誌銘<lb/>
故南京吏部尚書贈太子少保錢文通公之配夫人莊氏世爲<lb/>
松江華亭人父曰克勤母某氏夫人未生有術者指其廬言曰<lb/>
此地當出貴人巳而夫人生旣笄克勤與錢雅相好遂以夫人<lb/>
歸文通公公時爲諸生游鄉學勤苦特甚夫人晝夜紡織以資<lb/>
給之公得專意問學遂取高科入翰林以文名于世及姑趙夫<lb/>
人没夫人居喪兼治家事公得廬墓行孝至于服除乃歸後公<lb/>
官益高祿益厚夫人自封孺人進宜人至今封可謂富貴顯榮<lb/>
矣居常猶親女事衣布素人不知其爲命婦也及公年七十以<lb/>
尚書致仕而歸夫人年相若髪不變白聦明強健歲時設宴子<lb/>
<pb n="KR4e0131_SBCK_069-1b"/>
孫以次奉觴爲壽終日端坐不少欹側人又不知其年之高也<lb/>
夫人少則孝敬其舅姑皆嚴毅事之得其歡心平生遇妾媵無<lb/>
妬忌之行訓子孫有勤厲之言至待族婣御僮奴皆有恩意居<lb/>
家處事尤善含容有人所不能及者而閒靜和婉雖老不輕出<lb/>
中門私居雖子孫亦未嘗聞其笑語聲也弘治八年八月十六<lb/>
日夫人卒享年八十六子男七人曰崗承事郎曰𡵨府學生曰<lb/>
嶧俱蚤卒夫人岀曰峘國子生曰山金山衛指揮僉事曰岌國<lb/>
子生曰巖女二人中牟縣學訓導張璵金山衛指揮使翁熊其<lb/>
壻也孫男七人曰啓宏進士某部觀政曰啓賔國子生曰啓容<lb/>
府學生曰啓某曰啓春曰啓賢曰啓明女七人國子生陳槩承<lb/>
事郎陳福國子生沈高士人江隆其壻也餘尚㓜曾孫男六人<lb/>
曰文綬曰文曄曰文曜曰文暐曰文誥曰文纓女三人先數年<lb/>
<pb n="KR4e0131_SBCK_069-2a"/>
文通公没　上敇工部營葬于邑佘山之原至是有司以夫<lb/>
人之喪聞復蒙諭祭如制於是啓宏以嫡孫持服卜明年十<lb/>
月某日以夫人合葬乃自爲狀使其弟啓容介先友馬太常來<lb/>
求墓銘銘曰<lb/>
孰不爲婦貴者㡬何亦孰不貴其壽不多貴不自侈布素儉勤<lb/>
老復自檢止于中門赫赫文譽馳于逺夷文通有婦于内相之<lb/>
富貴匪共共此一丘視其松檟寵光未收視其喪次衰絰則盈<lb/>
再世復發甲科成名爰求其故曰由誨言奉而嗣之何但曾玄<lb/>
叙其淑行著兹銘章庻㡬閫内其人不亾<lb/>
　　史母太淑人鄧氏墓誌銘<lb/>
史與鄧皆洛陽名家也太淑人諱德恒爲陽榖縣丞瑄之女少<lb/>
歸于史爲朝城知縣贈山西道監察御史某之配而爲今蘇州<lb/>
<pb n="KR4e0131_SBCK_069-2b"/>
知府蕳之母也御史君初喪其配陳氏求繼室得太淑人端莊<lb/>
婉順撫陳氏遺女更慈及御史君以鄉貢士入太學居都下者<lb/>
四年親汲爨以供之燈火共事虀鹽竝食有人所不能堪者巳<lb/>
而從其夫官朝城爲縣令妻亦貴矣其自處勤儉猶前日也於<lb/>
是君以善政清節爲　朝廷旌褒所以成其賢名者太淑人有<lb/>
助焉天順癸未君卒于官太淑人年三十三耳一子生甫十一<lb/>
年纍然携以歸不以㓜孤弛教喪始畢即遣入郡學脫簪珥買<lb/>
書以資誦習其子竟登進士第以才御史出守蘇州遂其養蘇<lb/>
州自古稱繁雄之地其子旦起治文書至日中未巳上禀承而<lb/>
下裁決不得一視家事事惟太淑人任葢至此爲郡守母益貴<lb/>
矣其自處勤儉猶前日也自爲婦非歸寍不出至是居蘇州數<lb/>
年未嘗一越公廨門其子退食亦不一問公事惟以嚴刑㬥怒<lb/>
<pb n="KR4e0131_SBCK_069-3a"/>
公取予爲戒其子遵奉慈訓書之座隅卒之善政清節無愧其<lb/>
父至屢受旌襃以成賢名太淑人之助益多若其延欵賔客施<lb/>
予貧困旣老無所厭倦又其可稱者太淑人初用其子貴封孺<lb/>
人再進今封　恩典益盛每以不獲與其夫同受爲恨其年六<lb/>
十八俄以疾卒生于宣德庚戌五月十四日卒則弘治丁巳正<lb/>
月二十八日也子男一人即蕳娶紀氏前太常博士文逹之女<lb/>
女二人長適河南守僃都指揮李端即陳氏出次河南衛右所<lb/>
正千戶姚惠孫男一人曰迎舉聘畢氏戶部郎中孝之女女五<lb/>
人長適畢玉次許適路平侯正劉成恩一尚㓜其子將返柩于<lb/>
洛卜卒之年某月某日葬于北邙山先隴之次以通守李君狀<lb/>
來請銘予郡人也守有喪方無以爲助其何敢辭銘曰<lb/>
有郡古開浙河右祿俸旣豐養則厚口體致樂樂則否刑罰取<lb/>
<pb n="KR4e0131_SBCK_069-3b"/>
予在不苟我言如從民可阜卓哉高堂此賢母曷不食報享眉<lb/>
壽哀哀號擗今何有母則可惜惜尚有以憂去任子爲守北邙<lb/>
山中深且岰從我良人百世乆刻石以藏同不朽<lb/>
　　故封孺人高氏墓誌銘<lb/>
監察御史王君爲予言其先孺人之賢葬旣十二年矣未有銘<lb/>
之者敢以父命請予知君巳乆及是出按吳中風裁凛然類古<lb/>
才御史固知其家教之有自也則諾之孺人諱偉字俊卿姓高<lb/>
氏其先光州固始人也唐末遷閩遂爲閩縣人宋有諱騰茂者<lb/>
隱居著書卒贈通議大夫子惟月以中奉大夫致仕封懷安縣<lb/>
開國男自後多顯人大父諱昊國朝永樂間以春坊清紀郎<lb/>
改知常山縣妣尤氏封安人父諱環不仕妣林氏孺人少歸于<lb/>
王是爲鄒平縣學教諭佐之配王故濠之定逺人國初以軍<lb/>
<pb n="KR4e0131_SBCK_069-4a"/>
功授武階守閩中而好儒業教諭君初游鄉校家適中衰孺人<lb/>
以柔順事其夫養其姑益謹及姑没斥簪珥僃喪具以葬之人<lb/>
稱其孝教諭君旣登鄕貢初授桐廬訓導孺人從之官以内事<lb/>
自持教諭君得專意教人孺人力也擢鄒平始畱居于家婚姻<lb/>
以時慶弔以禮家政秩然人又稱其能初其姑没遺子女皆㓜<lb/>
弱爲撫育之如母及孺人生子稍長即教之業儒所以訓戒者<lb/>
甚嚴其子竟登進士第自知上饒召爲御史人尤稱其賢也惟<lb/>
其平生恩意在人故卒之日親族皆哭之哀雖鄰嫗亦有泣下<lb/>
者卒以成化乙巳七月十四日享年五十三以明年十二月二<lb/>
十五日葬于候官縣草市都茶園山先塋之次後九年爲弘治<lb/>
乙卯其子以御史考最蒙恩封孺人云子男四人長鼎即御<lb/>
史次鼒其次炅庻出也女三人適洪文輔張逵黃文陞孫男一<lb/>
<pb n="KR4e0131_SBCK_069-4b"/>
人曰鍾女二人方教諭君致仕歸而孺人巳先數月没矣故哀<lb/>
痛特甚自爲文記其墓予故據而序之銘曰<lb/>
行不出乎外而教能成于内柔順嚴明刻石巳載也惟不與之<lb/>
壽而獨與之貴銘以昭之葢亦有待也<lb/>
　　　徐母朱孺人墓誌銘<lb/>
孺人諱某出吳縣孫溪朱氏父曰孟淵母陸氏少歸于徐爲諱<lb/>
曄字仲輝者之配徐之先在宋從南渡至吳而居光福者數世<lb/>
矣國初儀禮司序班曰魯生可儀爲范氏贅壻范氏世居天<lb/>
平山之下魏國文正公後也可儀生某某生仲輝仲輝以岀粟<lb/>
助有司賑飢授承事郎雖隱于鄕而名聞吳中其族人以孺人<lb/>
爲仲輝婦無慚德者孺人儀容修偉而慈惠孝敬閨門取則性<lb/>
更勤儉手治衣食不以老廢仲輝立家頼其助爲多有子圻繼<lb/>
<pb n="KR4e0131_SBCK_069-5a"/>
其父長田賦孺人教之務爲長厚圻能舉義事岀粟賑飢如其<lb/>
父有司奉　詔更旌其門人謂圻之承家頼其母者益多也於<lb/>
是仲輝旣没十有三年孺人以壽終葢年七十有八矣其生永<lb/>
樂庚子六月十九日卒以弘治丁巳二月三十日以明年某月<lb/>
某日葬于馬鞍山之原合仲輝兆子男二人長即圻娶陳氏次<lb/>
奎側室李氏出娶顧氏女一人適陳輿孫男一人曰瑛女三人<lb/>
其二巳嫁曾孫男二人曰讃曰謐女二人圻嘗乞墓銘於予及<lb/>
予北來其甥陳霽方登進士第績學翰林爲狀來促曰外祖母<lb/>
賢行甚僃此其槩也願取而銘之銘曰<lb/>
山有巨石地深且幽門有喬木可䕃以休有家于兹内行脩慈<lb/>
孝勤儉正且柔老從良人地下游欲考其賢此焉求<lb/>
　　　韓夫人墓誌銘<lb/>
<pb n="KR4e0131_SBCK_069-5b"/>
都察院右都御史韓公以成化戊戌卒于家朝廷嘗遣官治<lb/>
墳于吳縣雅宜山之原後二十年其配夫人金氏没其子斆具<lb/>
疏告哀　天子識公生時多著勞績而天人寔其配也特下<lb/>
禮工二部議葢大臣妻受封而卒者例賜祭而治墳後凡合<lb/>
葬者近時顧特令其家啓壙而有司無預也至是工部覆奏以<lb/>
爲非䘏典意遂從之斆歸將與其兄文圖葬事乃乞予銘惟都<lb/>
憲公爲國朝名臣其擇配必得其人之稱者當其未貴時其<lb/>
先府君以富民徙居京師生公初娶夫人王氏蚤亾遺一子即<lb/>
文繼娶得夫人夫人之先世爲宛平人有曰大和者豪俠不群<lb/>
娶魯氏生夫人其弟某方爲工部貟外郎與公有仕宦之好知<lb/>
夫人賢而可配始娶之未㡬公以監察御史岀廵江西夫人謂<lb/>
公曰長洲故鄕也無第宅可居他日公何所歸乎公以爲然明<lb/>
<pb n="KR4e0131_SBCK_069-6a"/>
年還過吴中始卜居東城下而公竟歸老于此歷仕中外至居<lb/>
憲臺功業赫然夫人亦從受封可謂富貴矣然處之自如未嘗<lb/>
有矜喜色中間公以直道忤人三被降黜夫人亦不憂且時慰<lb/>
公曰公心無愧造物者豈令公終在人下耶巳而皆驗夫人居<lb/>
家則奉舅姑以孝從行則事公以順公性邁爽少暇輙具酒饌<lb/>
與賔佐樂飲夫人治具畢獨以麤淡自奉平居衣服亦無紈綺<lb/>
之麗人不知爲命婦也及公致仕後儉德益甚迨至寡居尤嚴<lb/>
於治家僮奴輩帖帖無敢縱者當病亟子婦請醫禱輙戒以有<lb/>
命則使啓篋視之凡殮具咸僃可謂明逹矣葢年六十九而卒<lb/>
其生宣德戊申八月二日卒于弘治丙辰閏三月二十六日葬<lb/>
以戊午某月某日子男三文光祿寺典簿娶吉安知府張某女<lb/>
斆工部司務娶浙江布政司參議寗某女敞側室王氏出娶安<lb/>
<pb n="KR4e0131_SBCK_069-6b"/>
吉主簿朱某女女一適蘇州衞指揮使謝瑛夫人出也孫男三<lb/>
勲勤勣勲府學生女三曾孫男四某某女三銘曰<lb/>
憲臺赫赫維韓公江嶺植立功尤崇夫人來嬪婉德容受<lb/>
恩錫號榮則同閨閫内助嗟成功倐歸于兹全厥躳　帝命<lb/>
守臣爰啓封雅宜山氣俄鬱蔥女婦孰克榮始終子孫來視當<lb/>
無竆<lb/>
　　　王母陳孺人墓誌銘<lb/>
崑山王成憲初任訓導寓京師而奉其母陳孺人以居祿雖薄<lb/>
母樂某養意甚安也予以鄉里故常往來其家知其母旣老能<lb/>
治内事故成憲官雖小頼其母之賢意亦安也於是成憲去爲<lb/>
秀水教諭復養其母于官秀水距崑山不二百里其母或歸則<lb/>
假公事以省不見其母者葢無幾日耳俄其母以疾終成憲痛<lb/>
<pb n="KR4e0131_SBCK_069-7a"/>
哭不自勝予適亦以憂制居家特趍吳中持狀請銘及予北來<lb/>
又以書促曰葬且迫期矣非得此不敢掩壙念其言懇至乃爲<lb/>
作王母陳孺人墓銘而序之曰陳氏諱某字某與王氏爲同縣<lb/>
人父曰歸安主簿某母曰夏氏父母初未有子不欲嫁其女始<lb/>
擇贅壻得王君寍寍之父英國初爲陜西按察使時號廉吏陳<lb/>
氏爲其婦居貧節儉人謂爲無愧及寍卒獨處室中躳紡織以<lb/>
自給教其子讀書夜必與共燈火稍暇即取弊衣補綴不自逸<lb/>
也其待親族必以禮御婢㒒必以恩事其母尤孝母年八十餘<lb/>
老而無齒日必作肉糜以進或含哺之當是時其姑閻氏亦老<lb/>
矣恨不得侍左右數迎至家所以奉之者如其母可謂孝矣其<lb/>
生永樂巳亥某月某日卒以弘治丙辰十二月二十六日享年<lb/>
七十八子男二人長即成憲娶張氏繼劉氏次成章娶朱氏女<lb/>
<pb n="KR4e0131_SBCK_069-7b"/>
二人適益經周夏孫男二人曰某曰某女五人以丁巳某月某<lb/>
日葬于本縣馬鞍山之原合其夫之兆銘曰<lb/>
生從其子有祿以養死從其夫有地以葬惟孝與慈其人則賢<lb/>
庻慰其子託此以傳<lb/>
　　太孺人貞節俞氏墓誌銘<lb/>
俞氏以名家女少歸于顧顧與俞其先皆常熟人後其地分隷<lb/>
太倉州故今又爲太倉人其曰太孺人者因其子守元任中書<lb/>
舎人三載考最而朝廷封之也曰貞節則以守元之父贈中<lb/>
書舎人文安早世太孺人能守志無玷有司上其事于朝廷<lb/>
而請旌之者也太孺人諱如瓊爲景明之女景明贅于陳其配<lb/>
又名士原錫之女也當其少時内外族人皆稱其賢議非其人<lb/>
不嫁始擇文安歸之和順孝敬動守内則舅姑以爲得賢婦方<lb/>
<pb n="KR4e0131_SBCK_069-8a"/>
竊相慶居二年文安忽遘疾而没娠守元甫四月耳當文安病<lb/>
劇祝之曰汝善自保即生男庻延我後以爲父母慰巳而得守<lb/>
元質弱多病幾死者數太孺人屢欲自經曰吾所爲不死者有<lb/>
此兒耳仰天大慟見者感泣後守元竟無事旣長母子相依㷀<lb/>
然閨閫間亦惟守元性醇謹尤頼其大父希增從父某教而成<lb/>
之旣長補縣學生遂登進士第爲近臣論者謂其至此可謂難<lb/>
矣他日守元念其母迎養于官遂𬒳　恩典顯榮表著有光其<lb/>
家其所以至此者又可謂幸矣於是守元生一子而天太孺人<lb/>
悲傷過甚疾作而没守元痛其母哭之欲絕曰不肖㓜累吾母<lb/>
今復以兒女累之吾何以爲情哉將還葬于鄕其友毛翰林憲<lb/>
淸爲狀以授適其從大父河間通判希邃以公事至率之請銘<lb/>
予以鄉里故知其母之賢乃諾而書之太孺人没時年六十二<lb/>
<pb n="KR4e0131_SBCK_069-8b"/>
其生正統戊午十一月十八日卒以弘治巳未二月六日以其<lb/>
年某月某日葬于雙鳯鄕合其夫兆銘曰<lb/>
孰謂有家而寡其居孰謂無子得祿以娛内行則僃莫不可書<lb/>
惟其大者志節不渝　恩典下頒有耀門閭報德不爽鄕里驚<lb/>
吁生從其子没從其夫地下見之無媿其初女婦之事或疑有<lb/>
無持此刻石匪失之誣<lb/>
　　　吳叙州妻安人夏氏墓誌銘<lb/>
叙州太守吳君惟謙有賢配曰安人夏氏故太常寺卿仲昭之<lb/>
女禮部主事某之婦也夏吳皆蘇之崑山人太常公以文雅名<lb/>
當世而生多女其尤賢者爲安人公嘗曰是女嫁必其人而惟<lb/>
謙爲子弟性敏且嗜學禮部亦曰娶婦必其人乃稱他日婚禮<lb/>
竟成兩家以得人賀安人歸于吳者幾四十年以惟謙嘗任南<lb/>
<pb n="KR4e0131_SBCK_069-9a"/>
京刑部主事受今封旣而惟謙自郎中擢守叙州安人畱居于<lb/>
家治内政俄以疾卒弘治九年二月二十八日也享年五十八<lb/>
於是惟謙以考績過家始擇地于邑之某都將以十二年某月<lb/>
某日葬焉謂安人賢不可遂没他日上京乃自爲狀求予銘其<lb/>
言曰安人出富貴家性獨勤愈少游學宫歸必夜讀安人每以<lb/>
紡績共燈火及鷄將鳴必趣愈起入書舎以爲常後愈登鄕舉<lb/>
將赴禮部試屬安人病不能行安人曰君之父母老且日望君<lb/>
顯榮乃以我故輙畱乎愈始行他日又以愈未得子爲憂言于<lb/>
舅姑所以當置妾之意舅姑稱賞不置口曰婦人妬忌常情吾<lb/>
新婦識慮之逺乃爾過於人多矣當成其美意乃置妾姚氏竟<lb/>
得四子其二安人所及見者撫育皆如巳出長子東㓜患驚搐<lb/>
安人適亦病臥于牀聞之遽起抱置于懷家人請自愛曰兒爲<lb/>
<pb n="KR4e0131_SBCK_069-9b"/>
重吾身不足惜也其賢如此四子長即東縣學生次曰南爲惟<lb/>
謙兄後次曰西曰北女五人長適承事郎王銘次適鄕貢進士<lb/>
陸伸次適長洲縣學生文壁皆安人出次許適陸某次許適朱<lb/>
某孫男一曰某予與惟謙同舉于鄕相好乆其居南京有聲刑<lb/>
官間大臣有奉詔嘗特薦長臬司者㑹擢叙州不果及守郡<lb/>
聲益起爲蜀守之最鄕人皆以爲安人有勸相之助焉是宜銘<lb/>
銘曰<lb/>
仕學所資非師即友孰謂閨中而人亦有老安其養㓜頼其慈<lb/>
俯仰事畜一身係之何爲中年遺貴與富錫號彛章不以没<lb/>
廢纍纍衰服諸子在喪欲知婦德尚升其堂<lb/>
　　　劉母太宜人蘇氏墓誌銘<lb/>
劉母太宜人蘇氏以其子約仕于　朝來就祿養者數年約初<lb/>
<pb n="KR4e0131_SBCK_069-10a"/>
爲南京吏部稽勲主事後改吏部考功旣封其母曰太安人及<lb/>
約進驗封郎中適恩詔下遂加今封後二年爲弘治庚申八<lb/>
月一日卒享年八十五太宜人嘗以年高思歸故鄕約勸畱之<lb/>
至是痛恨慟哭不巳將扶柩歸葬奉其友毛修撰維之狀造予<lb/>
請銘葢約試禮部時爲予所取士及予佐吏部又爲屬官不能<lb/>
違也蘇爲東阿儒族太宜人㓜則警敏莊重鍾愛于其父敏與<lb/>
其母郭氏鄉人知其有賢女也爭欲聘之旣笄竟歸于故贈吏<lb/>
部驗封郎中某入門善修婦道時其舅教諭府君巳没姑吳氏<lb/>
孀居家範嚴整太宜人事之孝謹食必侍立食未巳不敢退也<lb/>
姑或怒益下氣跪而謝過不命之起不敢起也其爲婦如此太<lb/>
宜人生男子一人即約及女子一人餘男女九人皆諸妾出待<lb/>
之衣食均平一如已子人稱其有恩也居常語之曰爾祖父仁<lb/>
<pb n="KR4e0131_SBCK_069-10b"/>
厚隂有德于人當發于其後爾業宜力學向用以光先世以約<lb/>
資美訓督更嚴夜恐其怠必躬自紡織課其讀誦約竟登甲科<lb/>
以顯于時人又稱其善教也及約官吏部常以勤於軄業爲戒<lb/>
夜必先起趣使趨朝出門乃復寢以為常其爲母又如此劉爲<lb/>
名家宗族甚盛太宜人與諸子邑居或時過舊業族人不問長<lb/>
㓜聞其至迎拜于道不絕雖素所剛嚴者亦盡禮不慢可以知<lb/>
其賢矣子男長紓次純次即約次綺次綰女長適陳某寡居次<lb/>
早卒次適蘇紳賈綸趙　邢璋孫男四人長田鄉貢進士次谷<lb/>
次苑次巖卜卒之年某月某日葬于邑西苫山之原合其夫兆<lb/>
銘曰<lb/>
封之旣榮養之旣厚曰惟有子而亦有壽無憾于世世亦何有<lb/>
喪車在野迎哭爭先凡此族人乆服其賢歸從所天尚永閟于<lb/>
<pb n="KR4e0131_SBCK_069-11a"/>
兹阡<lb/>
　　徐宜人朱氏墓誌銘<lb/>
都察院右副都御史徐公仲山自湖省受　簡命廵撫山東奉<lb/>
敕東行便道將過家其配宜人朱氏道中疾作即劇其子楶迓<lb/>
之百里外扶侍抵家明日竟卒弘治庚申十月二十七日也享<lb/>
年六十宜人世爲吳人居盤門南爲善族父曰景椿母曹氏宜<lb/>
人㓜爲女子巳敦厚寡言笑女德著鄰里旣歸于徐事其舅故<lb/>
贈兵部郎中公信姑任宜人以孝處妯娌以和若其儉質不好<lb/>
華侈未嘗修飾容儀爲時俗熊至鍼黹絲枲無一日去手又其<lb/>
勤也仲山少游郡學有賢名人謂宜人德實與合自是仲山登<lb/>
進士第授工部主事分司齊魯後改擢兵部官至郎中考最蒙<lb/>
恩進階宜人輙從受封初封安人加封宜人可謂貴矣然勤儉<lb/>
<pb n="KR4e0131_SBCK_069-11b"/>
之德如故及仲山出官方嶽秩至二品祿入益厚且歷三省皆<lb/>
富饒地宜人未嘗資爲服飾之需其勤儉之德亦不改也仲山<lb/>
因念宜人爲婦四十年今年且老當共享富貴一旦遽至此爲<lb/>
哭之慟其子楶則念其母鞠育成立曾不獲奉養之報慟哭不<lb/>
欲生於是仲山不遑治葬往涖東土居數月楶不逺二千里馳<lb/>
白其父曰葬旣得卜不得銘文不敢葬也其父曰是固吾意乃<lb/>
遣使持書及賀憲副澤民之狀來請葢澤民與仲山少同學相<lb/>
好實知宜人然予與仲山通家巳乆若宜人之行亦豈待狀而<lb/>
後信者因憶十餘年前予妻陳淑人卒宜人痛惜不巳曰安得<lb/>
以婦德相警勵如淑人者今宜人卒吾知有痛惜之者矣宜人<lb/>
生子男一即楶蘇州衛中所副千戶娶吳氏太㒒卿禹疇之女<lb/>
庻子一曰棠出某氏聘沈氏故太醫院御醫以濳曾孫女女二<lb/>
<pb n="KR4e0131_SBCK_069-12a"/>
人長許適雷環先卒次許適郡學生周玉孫男一曰勲聘王氏<lb/>
監察御史思德女女一許聘嫁刑部郎中黃日昇孫魯以卒之<lb/>
明年十一月二十八日葬于吳縣反陂鄕堯峯之西從先兆也<lb/>
銘曰<lb/>
妻没而思母没而悲人情則爾莫不哭死姻戚傷焉以及鄰里<lb/>
謂否德者何以至此刻文幽堂未慰夫子煌煌誥詞襃贈厥<lb/>
美足以慰之亦尚可俟<lb/>
　　　太恭人石母趙氏墓誌銘<lb/>
石與趙皆藁城名族趙在國初有爲四輔官兼太子賔客曰<lb/>
民望者孫曰凖爲趙王府紀善是生太恭人嫁于石爲臨晉<lb/>
縣學教諭贈監察御史麟之婦山西按察使玉之妻今河南道<lb/>
監察御史玠翰林院檢討珤之母也初教諭以事謫居韶州而<lb/>
<pb n="KR4e0131_SBCK_069-12b"/>
没其配徐孺人挈諸孤海嶠萬里䟦渉返葬紀善聞而稱歎曰<lb/>
有婦如此吾女宜事之遂以太恭人許歸按察公及入門公爲<lb/>
諸生尚貧凡舂汲紡績之勞皆身任之旦暮爲衣食計不使其<lb/>
姑有不足之意後公旣貴自内臺擢臬長日則出治公務若閫<lb/>
以内事亦皆身任之迨公歸老于家祿俸絕矣所以助于内者<lb/>
益勤尤不使其夫有無聊之歎也公有子五人其二爲玠瑶同<lb/>
年舉進士皆出太恭人其三庻出太恭人遇其母旣善所以愛<lb/>
而教之者與巳出等曰吾夫嘗羡竇氏五桂今不幸棄諸孤忍<lb/>
負其志而不力教乎其賢如此若其平日謙而不驕忍而能容<lb/>
仁而好施尚多可稱而親戚鄰里以爲女師焉太恭人初從夫<lb/>
御史之貴被敕封孺人及瑶以檢討考最復進今封號則從<lb/>
其夫按察使之秩也五子玠娶劉氏瑶娶王氏繼翟氏次瓘次<lb/>
<pb n="KR4e0131_SBCK_069-13a"/>
珮次瑱皆㓜女四長適周尚賢出太恭人次許適米秩餘尚㓜<lb/>
瑶居史局纂修會典垂完俄聞其母喪更以其兄玠出廵陜西<lb/>
未還益痛不得侍母疾則持其友傅編修邦瑞狀來乞墓銘曰<lb/>
幸忝門下願有以慰吾兄弟之哀予爲之戚然太恭人享年六<lb/>
十七以弘治十五年十月二十八日卒明年三月十五日葬于<lb/>
邑南徐村合其夫兆銘曰<lb/>
召南之化及于大夫之妻惟妻之賢可見家之齊也少同其貧<lb/>
老同其貴及稱未亾人而二子巳顯于位也有祿以養而疾不<lb/>
及扶持則亦瞑焉而逝知不能顧乎私也吉壞旣鑿從其夫于<lb/>
此墓木鬱然子孫百世而謹視也<lb/>
<pb n="KR4e0131_SBCK_069-13b"/>
</p>
<p>
匏翁家藏集卷第六十九<lb/>
<pb n="KR4e0131_SBCK_069-14a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_064-1a"/>
匏翁家藏集卷第六十四<lb/>
墓誌銘九首　埋銘一首<lb/>
　　　明故承務郎湖廣桂陽州同知楊君墓誌銘<lb/>
君諱士儆字敬甫姓楊氏福建建安人也曾祖伯成贈少傅工<lb/>
部尚書兼謹身殿大學士祖榮少師工部尚書兼謹身殿大學<lb/>
士贈特進光祿大夫左柱國太師謚文敏父錫不仕鄉人私謚<lb/>
貞素先生母詹氏繼母劉氏世有厚德發于文敏公功業在<lb/>
朝廷儗古名相而門戶顯榮當世無比君生長盛族好學如寒<lb/>
士當其㓜稚文敏公方賜吿歸諸子孫環侍左右視君氣貌獨<lb/>
心竒之稍長游郡學遂登鄉貢上禮部試不偶入國學時邢公<lb/>
遜爲祭酒抗顔待士閱君試卷甚加稱賞厚禮遇之兩遭家艱<lb/>
以不得取甲科繼先世爲恨竟授中書舍人俄坐從子累調惠<lb/>
<pb n="KR4e0131_SBCK_064-1b"/>
州衛經歷人謂君被挫當自弛放至則益治政務宿弊漸除有<lb/>
軍帥素橫巳罷官猶私役士卒數輩君立俾復伍軍吏振肅相<lb/>
戒毋犯法於是郡守以下有事皆就咨訪士子更多執經從學<lb/>
舉於鄉者遂盛凡六年以考績過家乃畱不上　今上即位<lb/>
有詔京官詿誤外補者量加擢用始得桂陽州同知君歎曰吾<lb/>
病矣安能復奔趨郡縣間耶竟乞致仕又十年益病俄中夜起<lb/>
浴更衣平明肩輿造郡學徘徊而歸又明日卒兩僮挾坐神爽<lb/>
不亂實弘治丙辰六月十九日也年六十四君偉狀貌美鬚髯<lb/>
望之知爲奇士雖目眚手一卷不釋性無他好見奇書輒重購<lb/>
之或從人假借下至僮㒒亦善謄寫故藏書甚富至于古書畵<lb/>
尤能品鑒不差所與交皆當世名人若文莊丘公惠安胡公太<lb/>
㒒少卿李公其尤善者考訂文義多見書札君母早世鞠于繼<lb/>
<pb n="KR4e0131_SBCK_064-2a"/>
祖母劉夫人言及輙流涕士儀有遺腹子旦特撫教之至登進<lb/>
士第今爲吏部貟外郎至於里人多加恩意然素直少容往往<lb/>
面斥人過曰吾不能阿意取容也因自號直菴亦取直道事人<lb/>
之意娶江氏參政銕之女子男二長易鄉貢進士次暹俱庻出<lb/>
孫男一女一俱㓜將以卒之明年某月某日葬于登僊里之原<lb/>
予適上京師君之從子亘以順天通判候我子河上曰世父不<lb/>
幸没矣爲之驚悼葢不意良友之遽失也亘因述治命以墓銘<lb/>
請且自爲狀授予意甚懇至乃爲書之銘曰<lb/>
唐有姚宋相業不誣後世有人望爲魏謩仕路徊翔吾實以病<lb/>
豈義之忘亦惟有命儲書充棟遺其子孫無忝先世以酬　國<lb/>
恩偉然其人嗟不可作最其平生于此焉託<lb/>
　　　明故山西等處承宣布政使司右參政前兵部左侍郎<lb/>
<pb n="KR4e0131_SBCK_064-2b"/>
　　　致仕張公墓誌銘<lb/>
山西右參政前兵部左侍郎張公以疾乞致仕凡再上疏詞益<lb/>
懇切始得㫖將行竟卒于官舍實弘治戊午二月十六日也享<lb/>
年六十三初公在兵部會土魯畨侵擾哈密累歲未巳朝議謂<lb/>
哈密爲通西域要路自　文皇帝時王其酋長給以金印俾<lb/>
屛蔽一方今微弱不振宜得文武大臣有才望者往治其事時<lb/>
公方佐兵部　上乃命公錫之璽書所以責成之者甚切公<lb/>
至謂比來夷狄肆侮邊將不能僃禦此威令不行所致也始奏<lb/>
調分守副帥一人罪鎭守以下官三人爲誤事者之戒且謂御<lb/>
戒之道當先固我彊塲如永昌鎭夷比近甘肅今永昌旣被殺<lb/>
掠而鎭夷人戶牛羊茁壯虜尤垂涎兩路孤懸實難防守宜擇<lb/>
有謀勇者三人各率游兵二千互相策應内旣無虞徐圖其外<lb/>
<pb n="KR4e0131_SBCK_064-3a"/>
則畨族小配不足治也旣乃詢謀群策籌畫計慮旦暮不遺乆<lb/>
之乃合衆議條上六事一定酋帥謂哈密寄居邊城歲乆供費<lb/>
不貲殊非長策今其地殘破旁有苦峪城合給與耕具種糧遣<lb/>
回居住特設酋帥一人副帥三人各給冠帶以統攝之二除亂<lb/>
本謂哈密旣弱下人數叛其主投順土畨願爲鄉導至殺虜其<lb/>
王占據其地今其人家族寄居于此必來省視或充貢使而入<lb/>
密識其人即擒捕之以正其罪三訪夷情土畨西距哈密七百<lb/>
里譯知其國城堡傾頽兵馬稀鮮特恃嶮逺有急則易於北走<lb/>
耳當先用間諜以離壞其黨然後出其不意以掩撃之四遏亂<lb/>
畧土番累受　朝廷金繒之賜其志益驕今所賜物宜追還之<lb/>
仍閉關郤絕勿與交通且拘其貢使特縱其一二歸語其主俾<lb/>
自審去就彼旣計竆必來欵塞再議處之五固封守肅州臨邊<lb/>
<pb n="KR4e0131_SBCK_064-3b"/>
設鎭以來臺堡相接僅爲守望之計雖有嘉峪一關卑隘不稱<lb/>
宜加修築務極堅完更展城垣建樓櫓以爲貢道偉觀六預調<lb/>
度夫虜騎犯邊每以冬月宜以其時於緣邊要地預屯重兵若<lb/>
干以便應援又須預練游兵若干以俟調用仍儲芻粟若干可<lb/>
給五年之需則庻乎有僃而外患可免也他所建請者尚多事<lb/>
下兵部集議于　朝尚書馬公以公籌畫深逺計慮精詳非苟<lb/>
簡於一時者比輙覆奏行之於是土畨始相畏服而哈宻漸得<lb/>
以自立矣乃復修土功以廣戍守飾兵器以便戰伐皆爲經乆<lb/>
之計西方旣無事公乃還　朝將陛見或謂宜疏經畧事目以<lb/>
上公曰吾昔巳具奏矣巳而言官劾公不俟召而還者遂落軄<lb/>
有山西之命衆以公乆勞于外今不發一矢坐制黠虜之亂當<lb/>
蒙顯擢顧以微眚去意公不平而公即巳赴任矣至則益事事<lb/>
<pb n="KR4e0131_SBCK_064-4a"/>
不懈葢踰年遂致仕及卒人尤惜之公諱海字文淵姓張氏少<lb/>
游鄉學爲弟子性敏而勤才名特著天順巳卯山東鄕試第一<lb/>
人成化丙戌登進士第授戶科給事中進左給事中再進都給<lb/>
事中遂擢順天府丞再擢太㒒寺卿丁内艱服除適吏部尚書<lb/>
尹公以怨謗去位一時鄉人皆遭貶斥公得雲南鶴慶府知府<lb/>
弘治戊申　今上嗣位召還爲順天府尹明年拜兵部右侍<lb/>
郎進左侍郎巳乃降授參政平生履歷如此公素剛直居諫垣<lb/>
一時同官建言章疏多出公手數因災異陳時政得失劾兩京<lb/>
大臣之不職者爲府丞時一中要方用事勢張甚尹以公事偕<lb/>
公往見先屈膝公獨立庭下人爲公危而公自如及爲尹公事<lb/>
塡委裁決無滯性更廉潔位旣通顯猶僦屋而居喜文事發於<lb/>
論議燁然可觀也張世爲濟南德州人公之祖忠父鵬舉俱以<lb/>
<pb n="KR4e0131_SBCK_064-4b"/>
公貴贈通議大夫兵部右侍郎祖妣孫氏妣李氏俱贈淑人配<lb/>
潘氏封淑人子男二曰弘謨曰弘文女六長適舉人馮一中次<lb/>
適吴江知縣前進士郭郛次適生員李璇次適舉人楊麓次適<lb/>
生員趙子儀次許生員鄒頥賢孫男四曰僎國子生曰佳曰佃<lb/>
曰佩將以卒之歲某月某日葬于州城東三里弘謨遣其子僎<lb/>
奉公之門人前春坊庻子王世賞狀來乞銘而吾僚友侣公公<lb/>
之同年友也哀公之志行爲之請曰願有述以慰公于地下予<lb/>
辭不獲乃叙而銘之銘曰<lb/>
九河東導古有平原孰築而藏張公之阡公起甲科始居諫垣<lb/>
侃侃正色我責在言纍列淸貴戾飛于天倐退終起如鷁與鳶<lb/>
公抱儒術以修吏事豈惟能官夷險一致乃佐司馬邦政攸司<lb/>
醜虜何爲跳舞西陲㓂養未殄彼驕且疑　天子曰咨汝往<lb/>
<pb n="KR4e0131_SBCK_064-5a"/>
正之幕府運籌將士禀命郤使閉關練師補乘坐伐其謀我道<lb/>
自勝強摧弱植訩訩以定公曰旋哉將士且休歸報<lb/>
天子以釋西憂功未及酬而底于罰自古則然拘以成法<lb/>
聖明燭隱遐棄畢還況也論功終宜賜環美疢在躳公不可待<lb/>
西望金城方略具在託以銘詩良史當采<lb/>
　　　承事郎鄒府君墓誌銘<lb/>
無錫之士岀而仕者多矣然其野亦多隱君子其尤以介直稱<lb/>
者靜脩鄒府君也君諱賢字佑之自號靜脩世爲無錫人其族<lb/>
在江南唐有都官霖宋有忠公浩世次可考曾祖曰伯惟祖曰<lb/>
洪昭父曰以善皆居田里有隱德以善娶同邑處士華思濟女<lb/>
生子四人府君其長子也少失父能執喪如禮稍長以嗣守先<lb/>
業爲難惓惓焉語諸弟諸弟顯之等旣奉其教而府君經畫尤<lb/>
<pb n="KR4e0131_SBCK_064-5b"/>
勤勞家益𥙿鄕人頼之或空乏輙造門稱貸府君一弗拒惟其<lb/>
取息甚廉旦暮稱貸者益多後其人不能償在他人必逼取之<lb/>
府君即戒其下曰彼貧耳非負我者遂折其劵不復校人以爲<lb/>
長者當荒歲米價踴貴他人多加息府君不可曰乗時射利吾<lb/>
不忍爲也且吾先世以義起家又何忍違之及佃人輸租遂減<lb/>
其額荒甚則盡除之以爲常人感其惠不特無所怨而巳異日<lb/>
輸租皆爭先而至無敢負者於是他召怨者紛然陳于官府若<lb/>
府君終身名不挂訟牒人又以爲難其治家嚴肅晨起謁先祠<lb/>
畢退御家衆俾分治公私事必隨其材授之凡錢榖出入吉凶<lb/>
百須以及分給上下衣食皆有常數而籍記之里族以空乏告<lb/>
者視其親疏而量助之以嘗出粟助官府賑飢例授承事郎強<lb/>
之始受後更出財爲工役之助者不一或勸其行賂以結納者<lb/>
<pb n="KR4e0131_SBCK_064-6a"/>
則痛拒之曰吾未嘗爲不法事顧先于法耶勢家有求婚姻者<lb/>
必謝絕之曰吾不敢以男女之好憑藉其氣力也弟遂之先卒<lb/>
撫其孤甚至族姪有早世者婦孀居無子乞其孫爲後曰彼自<lb/>
有兄弟後當生子可繼吾苟從之是利其所有也其婦至訴于<lb/>
官竟不從故事有非義往往違乎流俗咈乎人情無暇恤者於<lb/>
是鄉族有爲非義者惟恐府君知之固有化而爲義者矣府君<lb/>
性喜讀書嘗有感於諸葛武侯之語名其齋曰靜脩因以爲號<lb/>
晚歲益自謹畏作堂曰戒得可以見其爲人矣弘治十一年府<lb/>
君年六十八四月二十二日其生辰也俄以疾卒逺近傷歎有<lb/>
泣下者娶華氏出其母族賢而克配先卒子男三曰愚承事郎<lb/>
曰魯先卒曰鈍邑學生女四適華鐸華奎錢仁徐元榖孫男五<lb/>
益旦尚甫申女四予與府君別數月耳挺然之色猶在目睫間<lb/>
<pb n="KR4e0131_SBCK_064-6b"/>
則巳長逝矣因歎賢者宜享高壽何遽至此然聞其承家有人<lb/>
無愧先德則府君之澤當未竭也卜卒之明年某月某日葬泰<lb/>
伯鄕寍山先塋之側合其配兆愚等託禮部主事錢君恩奉福<lb/>
建布政使致仕陳公狀來乞銘府君平生好文事每以相屬今<lb/>
旣不復見忍無以慰之乎爲之銘曰<lb/>
有縣惟壯延陵故疆有士惟美德蓋于鄕問其鄕人德如之何<lb/>
口不能言惠我則多惟彼宵人好行不義義不可行發其内愧<lb/>
仁厚之事介直之聲施于有政止於家庭彼有政者竊位與祿<lb/>
孰使鄕人相向而哭惟古隱逸風㫖猶存後有過者式兹墓門<lb/>
　　　姪孫健埋銘<lb/>
惟吾兄本齋府君有子曰奫奫有子曰健生有美質自爲兒重<lb/>
不好嬉戲凝重如成人稍長習舉子業日從經師游旣冠且娶<lb/>
<pb n="KR4e0131_SBCK_064-7a"/>
俄得疾家人見其素壯尤善飯易之其妻之父名醫也診其脉<lb/>
驚曰是不可救越三日果死弘治十二年六月二十一日也年<lb/>
甫二十一其父與母張氏痛健早世不忍即葬以又明年十一<lb/>
月二十八日始葬于南橫山之北祖墓之旁健娶王氏遺腹生<lb/>
一女往予居家見健向學不懈及視其所業可進謂他日必能<lb/>
繼取科第而何負吾望耶奫以書來欲得一言爲埋銘銘曰<lb/>
物之成毀皆有數存汝質雖美能永其身其藏其瞑以無傷其<lb/>
親<lb/>
　　　黃和仲墓誌銘<lb/>
弘治巳未冬和仲以太學生謁選吏部館予家明年夏得疾逾<lb/>
月加劇醫不能治或勸之曰銓法不願任軄者例授一官榮身<lb/>
君當得州佐於君意何如和仲謝曰吾自束髪蒙朝廷造就<lb/>
<pb n="KR4e0131_SBCK_064-7b"/>
至今曾不效一日驅馳之力以報　厚恩又徒叨命服之榮以<lb/>
嬉游鄉里間耶㑹其友柳貢士子學將南還則勸之還家就醫<lb/>
藥竟從之予視其病勢爲治棺納舟中行至德州以庚申十月<lb/>
六日卒子學爲歛如禮返柩于家以辛酉九月九日葬于吳縣<lb/>
薦福山先塋之次和仲諱箎字和仲自號夷齋姓黃氏世爲吳<lb/>
人父克禮母徐氏生二子長曰塤早卒其次爲和仲㓜入郡校<lb/>
從予學與故解元賀君其榮今僉都御史陳君玉汝同講習累<lb/>
應鄕舉不偶乃貢入南雍乆之歷試畱務俟選家居者又數年<lb/>
常自歎其衰不得乆仕豈意遂不仕耶然使和仲仕其才未可<lb/>
知若其清慤謹畏稱爲良吏可知也其平生擇言而發擇事而<lb/>
行又人必擇而交雖杯酒相歡坦然忘形其中介然者固在往<lb/>
時郡守李公聞其賢延爲塾師僚佐皆遣子弟來學和仲出入<lb/>
<pb n="KR4e0131_SBCK_064-8a"/>
官署深自晦匿人不知爲太守客也治家秩秩有條雖一飮食<lb/>
不苟家臨市中逺商與鄰往往以白金相託率不封識葢人服<lb/>
其信義如此娶同里王氏有内助功子男三人曰鶴娶盛氏宋<lb/>
文肅公度十七世孫曰鵠娶孔氏宣聖五十九世孫曰京尚㓜<lb/>
女一人許適劉榖孫男三人曰堂曰閱曰某女五人先葬鶴鵠<lb/>
具書來乞銘自予聞和仲卒惜其志鬱弗少伸又恨其死於道<lb/>
路不於我殯爲之流涕今其孤寡纍然在室忍無一言以助其<lb/>
　　　喪乎和仲卒年五十九此所以自歎其衰者銘曰<lb/>
身不即仕傷哉即死仕不徒名死而猶榮<lb/>
　　兵部武選清吏司郎中陳君墓誌銘<lb/>
兵部武選淸吏司郎中陳君一夕病作暴卒士大夫相與痛惜<lb/>
之其尤厚者則往哭之若武弁軍校亦多有嗟歎聲噫君居官<lb/>
<pb n="KR4e0131_SBCK_064-8b"/>
不以聲勢臨下直沉靜耳何以得於人者如此葢君爲人淸而<lb/>
不激公而且恕勤勞而不以爲功誠恪而不以爲德惟其乆任<lb/>
而人信之文武選對設自前代巳然至　國初右武尤重其事<lb/>
百餘年來武以世官傳歷旣置所謂黃簿者藏于　天府專<lb/>
官清理然其人升降改調罷革宥復與新舊繼絕例紛然如毛<lb/>
率難于事選者且其人往往附勢冒功勢家多爲請託君輙遜<lb/>
謝之曰法如是耳有言武官冗食坐敝天下當盡革旁支承襲<lb/>
者君白于尚書馬公曰此非律例意合稽其本支凡出立功授<lb/>
職之人後者仍得承襲餘當如所言他日又有旁支乞請者君<lb/>
復謂此輩乆隷官籍若援近例一旦斥絕彼安所歸乎況今行<lb/>
伍缺乏尚欲募人補充若授其人以一隊長令本衛食糧操練<lb/>
庻兩便又一武官子某甲未及承襲犯強盗而死其弟乙年㓜<lb/>
<pb n="KR4e0131_SBCK_064-9a"/>
告優給於例犯強盗者子孫不得承襲君以爲甲爲盗且未授<lb/>
官乙固非爲盗者子孫不得援舊例然亦其弟也不稍抑之則<lb/>
無以示戒宜視其父職降一級食優給俟其長襲所降官馬公<lb/>
韙其議悉奏行之遂著爲令他所議定者尚多會　詔大臣各<lb/>
舉其屬才行可超擢者公遂以君名上然尤重其去畱以爲助<lb/>
者乆之不意其竟止此也公以是尤惜之君諱愷字企元姓陳<lb/>
氏世爲蘇之崑山人居邑之東太倉有衛學君少游其間從易<lb/>
師習舉業成化戊子登應天府鄕舉纍試禮部不偶益力學自<lb/>
奮甲辰竟擢進士第弘治戊申初授主事癸丑陞署貟外郎是<lb/>
冬實授乙卯陞署郎中丙辰實授進階奉政大夫葢任武選者<lb/>
十四年卒年六十時辛酉二月七日也曾祖福一祖頴俱不仕<lb/>
考傑以公貴纍贈武選郎中妣龔氏纍贈宜人君娶許氏封宜<lb/>
<pb n="KR4e0131_SBCK_064-9b"/>
人二女長適學生魏瓛次許贅查玄復故孟津教諭若庸之子<lb/>
俱庻出以從弟胤子茞爲後從治命也於是胤聞訃來扶柩歸<lb/>
將以卒之年某月某日葬于城西姚涇先塋之次持狀來乞銘<lb/>
予與君同舉於鄕相知三十餘年銘實宜爲狀爲君同官劉君<lb/>
挺所著而翰林修撰毛君澄君之鄕姻也復以書來所以互述<lb/>
君之賢者甚僃夫居鄕有行鄕人知之惟其居官容有不知者<lb/>
故畧及其一二事云銘曰<lb/>
貌之黯然若有憂思人所知者匪以其私不見其人亦巳踰時<lb/>
哀此孤寡蕭然繐帷家有嗣續禮亦宜身爲正郎官不卑賢哉<lb/>
有譽其永垂<lb/>
　　　劉美存墓誌銘<lb/>
劉儆美存資端謹㓜即不好嬉戲有餽以鴿令畜以弄者固郤<lb/>
<pb n="KR4e0131_SBCK_064-10a"/>
之獨好書冊長游吳學居諸生中治進士業輙合程度舉于鄕<lb/>
屢不偶然無嗟怨聲事其父都憲公其母李恭人甚得子道都<lb/>
憲公仕于外代理家事事紛至干前處之𥙿如也某有喪不能<lb/>
舉或爲持劵假貸意其耻也陽辭之他日袖白金濳往爲助且<lb/>
戒無令人知其人感德竟不能隱人知其心之厚也其年三十<lb/>
三俄以疾卒稍相知者皆痛惜之曰美存爲人不宜致天而何<lb/>
以得此於是都憲公廵撫蜀中得凶問惽絕投牀下即日引疾<lb/>
歸歸而撫其棺大慟曰兒果逝耶吾不可不㬥吾兒之行乃自<lb/>
叙述來請葢予與都憲公相知乆因知其子之賢痛惜尤甚忍<lb/>
無一言以慰之耶劉氏之先出清江宋名臣原父之後七世祖<lb/>
持矩仕元爲行省都事始徙新淦高祖雲芳　國初編戍于蘇<lb/>
雲芳生迪吉迪吉生謙海謙海生宗正宗正生三子其季曰纓<lb/>
<pb n="KR4e0131_SBCK_064-10b"/>
即都憲公公旣貴纍贈其父太㒒寺少卿母張氏纍贈恭人娶<lb/>
恭人李氏生一子即美存美存娶諸氏爲曹州同知祥之女生<lb/>
一子曰過聘彭氏二女長許嫁張某次許嫁林某皆仕族其生<lb/>
以成化某年某月某日卒以弘治十四年閏七月十九日以明<lb/>
年十二月某日葬于吳縣上金灣之新阡銘曰<lb/>
才也則成不成乎名不成何由委命勿爭有身則傾有志不行<lb/>
亦幸有子尚待其成以慰平生孰非兹銘<lb/>
　　　沈府君墓誌銘<lb/>
邑人沈綱聞其父翠雲府君之訃走予吿曰綱客居都下乆矣<lb/>
吾父病曾不得一日侍此終身痛恨者今將歸治葬如獲一言<lb/>
爲銘則綱於臨穴之際尚可以逭罪也葢綱之妻寔予亾妻陳<lb/>
淑人之姪女故有是請焉府君諱孜字文慶別號翠雲世爲長<lb/>
<pb n="KR4e0131_SBCK_064-11a"/>
洲人而家比虎丘爲著姓大父友之在永樂宣德間廵撫大臣<lb/>
以吳中賦厚方重糧長之設友之於時已爲郡縣所推擇父行<lb/>
娶王氏生府君少爲縣學弟子治易勤苦後以父没而母更老<lb/>
度不可逺仕遂謝歸以農隱而或業賈以養生性篤實不事華<lb/>
靡與流俗相違治家尚節儉故能保其業待人以謙恭故能處<lb/>
乎衆至其奉身之全畏法之至故姓名不挂於訟牒里人以善<lb/>
士目之其生永樂甲辰仲冬廿六日其卒弘治丁巳季冬廿四<lb/>
日以卒之又明年已未孟冬廿八日葬于武丘鄉袁家浜先塋<lb/>
之次娶魏氏宋又靖公九世孫子男二人長即綱娶陳氏次曰<lb/>
紀娶姚氏繼吉氏女一人適張瓛孫男三人元吉元利元貞女<lb/>
二人銘曰<lb/>
際太平之時望中壽之域身旣克全志何所鬰歸於兹丘其永<lb/>
<pb n="KR4e0131_SBCK_064-11b"/>
無<graphic n="KR2419" url="https://raw.githubusercontent.com/kanripo/KR-Gaiji/master/images/KR2419.png" mimeType="image/png"/>
　　　封詹事府少詹事兼翰林院侍讀學士前光化縣知縣<lb/>
　　　王公墓誌銘<lb/>
弘治十六年二月三日封詹事府少詹事兼翰林院侍讀學士<lb/>
前光化縣知縣王公卒其子吏部右侍郎鏊聞喪去位<lb/>
上曰兹朕經筵日講官也宜有以慰其哀乃命有司諭祭公<lb/>
及造墳安葬皆視三品禮鏊感激謝恩已將歸治葬奉僚友<lb/>
今南京兵部尚書河東韓公狀授其友吳寛以墓銘請寛於王<lb/>
氏有契義敢不諾公諱琬字朝用以字行姓王氏蘇之吳縣人<lb/>
在宋建炎初居東洞庭山葢三百餘年于此族人衆至以王名<lb/>
其所居巷公之曾祖曰廷寳祖曰彦祥考曰惟道惟道偉然有<lb/>
大度讀書尚禮義生三子公其季也㓜則羸而多疾正統間有<lb/>
<pb n="KR4e0131_SBCK_064-12a"/>
司選縣學生貟里中子弟皆走匿公獨請入學時年二十一矣<lb/>
自以學後時耻不及流輩感憤奮發其刻苦有人所不能及者<lb/>
屢舉于鄕不偶遂貢入太學乆之試事畢授知湖廣光化縣光<lb/>
化隣荆襄至則值㓂亂初定居民未蘇極力安輯而䝿客往來<lb/>
有事于所謂太嶽者猶徴求無虚日公不忍重困其民靳不多<lb/>
與皆不滿意而去又山谷流民萬計大臣盡驅出境至焚其廬<lb/>
舎以絕之公獨招倈其人上官巳不恱後　朝廷知驅民非計<lb/>
遣都御史原公廵撫公承意指肩輿入山諭民所以安輯之意<lb/>
民相率而至乃悉編其里社仍緩其賦役以生養之皆帖然從<lb/>
令縣旣無事即興學校更募民習射定賞格以爲防守計上官<lb/>
以爲迂滋不恱在任三年適其子以進士及第入翰林曰吾有<lb/>
子巳仕矣遂乞休致歸築別業于郡城西自號靜樂居士公質<lb/>
<pb n="KR4e0131_SBCK_064-12b"/>
似魯而識甚明力似懦而行則果其與人或忤亦惟其性之直<lb/>
而不詭隨也少時讀書有法每見子弟語之至於養生有道則<lb/>
獨得者爲多亦不自秘也嘗考其先世可信者修爲族譜若父<lb/>
祖没乆猶欲以死相從人尤稱其孝者葢其配葉氏卒以先塋<lb/>
隘別卜地而葬且數年矣後見其子官吏部以生或被封没當<lb/>
得恩典不忍與其妻獨受無以光于前人也乃還葬其配于<lb/>
先塋至是以公合而祔焉竟如其志公初以其子䝿進階文林<lb/>
郎再封右春坊右諭德復至今封配葉氏累贈恭人子男四長<lb/>
銘次即鏊次銓府學生次鏐女三適某某孫男八曰某某女四<lb/>
曾孫男二女一公老益疆一日忽盥櫛更衣夜半翛然而逝享<lb/>
年八十四以卒之年某月某日葬蔣塢葢先塋云銘曰<lb/>
震澤西望有山鬱然王氏居之歲乆而蕃世有隱德其德則厚<lb/>
<pb n="KR4e0131_SBCK_064-13a"/>
不食其報以貽其後公蚤奮志冀取科名終焉入仕以惠黎垊<lb/>
言與時違事與志戾顧其後人已顯于世吾德未容亦有所貽<lb/>
植槐于庭世德可追爰受其名復享其祿考終而藏吉日惟卜<lb/>
惟此榮域列于左昭吾親在兹其樂陶陶豈惟樂焉亦旣榮矣<lb/>
敕葬有光百世無涘<lb/>
　　　蘇州府儒學教授劉先生墓誌銘<lb/>
蘇州府儒學教授劉先生以天順三年致學事而歸歸二十年<lb/>
而卒旣葬亦二十三年矣其孫柰始遣其弟蔣不逺六千里<lb/>
歩至京師以書授其學故諸生吳寛曰先大父臨終命諸子以<lb/>
墓銘爲屬不幸諸子相繼没其責在柰等又皆孱弱不振因循<lb/>
至今罪甚大也兹敢奉治命以吿寛聞之惻然感歎曰先生吾<lb/>
郡賢師也寛㓜受教益其何敢忘按臨安知府王公佐狀曰劉<lb/>
<pb n="KR4e0131_SBCK_064-13b"/>
出漢長沙定王發之後代有顯者其後子孫居泰和株林再徙<lb/>
吉水夏朗爲邑中名族五世祖天聲登宋咸淳乙丑進士第終<lb/>
桂陽軍教授天聲生益厚益厚生維德世治尚書在前元竝隱<lb/>
不仕維德生禮當　國初行科舉一試有司不偶居家教其子<lb/>
纉竟登鄕舉纉娶曾氏是生先生諱諭字體信自號信菴少與<lb/>
從弟故翰林學士文介公儼同學千家勤苦特甚永樂丁酉與<lb/>
文介聯登江西鄕舉宣德癸丑中乙牓授山東樂安縣學教諭<lb/>
連遭親喪服闋改浙江蕭山秩滿始擢教授于蘇秩再滿請老<lb/>
得致仕成化初遇詔恩進階登仕郎先生深於經學所至教<lb/>
人孜孜不倦樂安蕭山士初未好學自經先生指授科第始盛<lb/>
故大學士劉文和公實出其門且有首冠鄕舉者於是湖廣秋<lb/>
試禮聘校文鑒別旣精士皆歎服蘇爲大郡缺教授吏部以先<lb/>
<pb n="KR4e0131_SBCK_064-14a"/>
生擬奏人以爲稱至則知其學爲范文正公所建而胡安定朱<lb/>
樂圃兩先生嘗居師席曰吾敢有愧于先哲哉於是先生亦老<lb/>
矣爲教愈篤日必坐堂上爲諸生校課業往往手自改削而擇<lb/>
其尤秀異者列侍考校不使暇逸夜則令宿齋舍猶爲講解疑<lb/>
義不輟其語人必以禮義㢘耻爲先以吳俗少儉質見有服飾<lb/>
華美者輙戒之人知先生得師道一時有自外郡遣子弟來學<lb/>
者郡守重之入學與爲賔主禮暇則以詩篇相倡和而提學憲<lb/>
臣亦不以官屬遇之先生孝友人也初仕樂安親尚在得一美<lb/>
衣食必遣人緘奉弟體實爲安肅訓導没于官徒行護喪還鄕<lb/>
嘗以其族大親修譜牒刻印畢家給一冊即毁其板曰母爲他<lb/>
人得之以亂吾家世也經學之外爲古文詞典雅得法有曾王<lb/>
遺意所著有南園集歸田錄若干卷其好學至老手不釋卷迨<lb/>
<pb n="KR4e0131_SBCK_064-14b"/>
致仕家居猶爲子孫授業云先生以成化丁酉十二月三日卒<lb/>
享年八十五後五年壬寅葬于里中桂源東坑初娶張氏鄉貢<lb/>
進士持永之女繼娶蕭氏進士應昻之後皆有賢德子男四人<lb/>
曰範配紀綸範紀竝縣學生女一人適張耆德孫男十人曰蓬<lb/>
杰柰廣本府蔣廪蘭度女六人俱適仕族曾孫男若干人女若<lb/>
干人銘曰<lb/>
古有經師在漢爲盛口授其詞書維伏勝劉之傳經自宋天聲<lb/>
五世不絕曰爲先生㓜處于家克傳其學出以所傳覺彼後覺<lb/>
先生爲教先之以身不戲而恭不慢而寅講授有條亦維善誘<lb/>
諸生得師頼以成就蘇學在昔有胡有朱後五百年合其範模<lb/>
曷不乆畱終惠學者吾老將休往投鄕社諸生之後寛忝在焉<lb/>
年稚而愚實聞斯言自伏以來多躋壽考天厚其躬見此一老<lb/>
<pb n="KR4e0131_SBCK_064-15a"/>
壽終于寢哀動其鄕桂源卜吉以固其藏春雨秋霜墓木拱矣<lb/>
家仍多故孰傳其美先人之責諸孫是圖琢石宜書寛維其徒<lb/>
　　　明故通議大夫資治尹太常寺卿任公墓誌銘<lb/>
公諱道遜字克誠姓任氏其先鄞人也曾祖觀貴　國初長鄕<lb/>
賦輸賦後期謫戍温州遂爲瑞安人觀貴生傑傑生公頴悟不<lb/>
群七歲能賦詩作字徑數尺有法宣德甲寅有司以神童薦于<lb/>
朝年甫十二耳　宣宗皇帝聞而竒之面試其書嘉歎俾即<lb/>
文華殿績學供給甚厚未幾命爲國子生景泰庚午初授順<lb/>
天府照磨仍以書藝供奉公不圖倖進每九年考最輙進一秩<lb/>
故自中書舎人五轉至太常寺卿仍考最食從二品俸凡歷仕<lb/>
四十年供奉勤愼未嘗有過弘治戊申年六十六上疏請老甚<lb/>
懇蒙賜致仕而歸葢家居十六年以癸亥八月十七日卒享<lb/>
<pb n="KR4e0131_SBCK_064-15b"/>
年八十二公爲人清心寡欲於世味泊如也公退靜處門無雜<lb/>
賔室無長物翛然如衲僧興至弄筆翰輙作書畵以自適或時<lb/>
吟詠發舒情思皆山林語若不知身在禁近者因自號坦然<lb/>
居士又號八一道人亦可見其平生矣嘗著書一編推性命之<lb/>
原窺造化之妙有邵康節觀物遺意名集雲山樵語錄集雲山<lb/>
者公所居之處也自秘其書不妄示人公旣歸貧而能守愈自<lb/>
高潔惟日登樓以雲山自娛未嘗一造郡縣門前郡守文侯林<lb/>
鄧侯准重其風節數遣縣令高賔存問周䘏以尊禮之公臨卒<lb/>
無一言及後事發其篋幾無以爲歛祖父竝贈嘉議大夫太常<lb/>
寺卿祖妣吳氏妣沈氏竝贈淑人配孫氏封淑人孫氏出同邑<lb/>
名族爲徽州守某之女賢惠多材藝與公處至老相敬如初先<lb/>
公三年卒年七十七生女一適孫某又庻女一適鮑某公官三<lb/>
<pb n="KR4e0131_SBCK_064-16a"/>
品例有䘏典於是公所養子永春永和走告于朝䝉遣今郡<lb/>
守李侯端諭祭及造墳安葬卜以明年某月某日與孫淑人<lb/>
合葬于某山之原公居京師時與予特相好屢過予焚香淸坐<lb/>
竟日忘返及公得請去數致書問訊山川遼絶恨不復一見也<lb/>
知公葬有日乃爲書此刻石然公亦豈圖是哉特盡予之情且<lb/>
以爲後世吿爾銘曰<lb/>
望東南之遐陬兮鬱蒼翠之群山懷高賢之宅其下兮渺雲海<lb/>
之囘環挹清暉以瞻眺兮忘冠裳爲何物謂不能遺世而脫俗<lb/>
兮終乘雲而倐忽嗟儒僊之高舉兮　帝念之而莫屈顧金<lb/>
門之儔侣兮孰終被乎厚䘏白石粲兮青松長鑿黃壤兮築幽<lb/>
堂後世無毀傷兮庻知斯人之藏<lb/>
<pb n="KR4e0131_SBCK_064-16b"/>
</p>
<p>
匏翁家藏集卷第六十四<lb/>
</p>
<p>
</p>
  </div>
</body>
</text>
</TEI>
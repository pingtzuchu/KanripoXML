<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_015-1a"/>
匏翁家藏集卷第十五<lb/>
詩三十一首<lb/>
　　　丁未春試畢送吳中四進士歸省<lb/>
　　　　毛珵貞甫<lb/>
春榜名高第㡬行自誇毛義出吾郷班聯玉陛通朝籍政試銀<lb/>
臺挾奏章就製衣冠歸故里近將舟楫倚廻塘　君恩浩蕩應<lb/>
難忘仰見門前進士坊<lb/>
　　　　陸完全卿<lb/>
郷書高薦赴南宫又見名題甲榜中王弼易編眞有得陸機文<lb/>
賦早偏工身辭霄漢天門近宅傍江湖水路通却藉　君恩爲<lb/>
母壽綵衣頻着舞春風<lb/>
　　　　揚錦尚絅<lb/>
<pb n="KR4e0131_SBCK_015-1b"/>
禮闈曾忝校文章筆勢如流欲擅塲巳向天門看放榜忽傳<lb/>
恩詔許還郷畫船得意春風順綵服承顔白日長爲語時人莫<lb/>
相羡晏嬰心不在揚揚<lb/>
　　　　吳鋆汝礪<lb/>
逺承　恩詔許寍親誰似高堂具慶人逺去不勞東道主暫畱<lb/>
眞作北都賔賢科始覺文章貴仕版高題姓字新總道故郷風<lb/>
物好壯年爲國在經綸<lb/>
　　　次韻任太常過園居四首<lb/>
暑氣鬱蒸知嬾出肩輿只許到寒家元脩席上能供菜康節車<lb/>
前慣看花尊酒長空非北海册書相對是南華醉郷不識茫茫<lb/>
路始信吾生亦有涯<lb/>
出土尚嫌瓜蔓短灌畦方愛井泉深門前有客馬常繫墻外誰<lb/>
<pb n="KR4e0131_SBCK_015-2a"/>
家屋俯臨未必市朝生俗狀只應魚鳥識閒心好山移得聊相<lb/>
欵階石纍纍總碧岑<lb/>
卓午風來特地淸槐花落處入簷輕高荷乆待蓮生子香草不<lb/>
甘梅是兄倒屣出迎翻失禮解衣畱坐更忘情玉延自是吾家<lb/>
物欲學盧公也爛烹<lb/>
休笑吳儂故態狂小園日渉歩能量閒慿却愛琴徽冷連飲惟<lb/>
誇茗碗香何日歸田成老嬾終年學圃覺淸忙乘涼莫惜重相<lb/>
過只待籬邊雨一塲<lb/>
　　　送趙栗夫歸省<lb/>
生當全盛時仍遇至樂事豈因掇高科不在登貴仕故園寄吳<lb/>
江游釣舊爲戲別來餘七年往往入夢寐家有大父母八袠行<lb/>
且至手題數行書昨者附郷使書云吾衰矣乆望汝歸侍汝父<lb/>
<pb n="KR4e0131_SBCK_015-2b"/>
母猶壯歸日尚可遲老人風中燭此語眞善譬此意豈不知此<lb/>
願獨不遂　明主勤萬㡬曠職儆有位故緩歸省期俾盡匪<lb/>
懈義而況宵旰間切切在法吏私情苦難伸如縶千里驥遙望<lb/>
天之南安得挿雙翅終焉舜文心天下以孝治一朝　恩詔頒<lb/>
跪聽殊足慰又如驥欲奔始脫衘與轡匆匆治行裝舊館視若<lb/>
弃載感　明主恩仍給道里費長河引輕舟連日風更利鱸<lb/>
郷適新秋水芳散荷芰日出垂虹橋駢肩看乘駟登堂問起居<lb/>
稱壽先舉觶此髫者吾兒彼冠者汝季各令向前拜起立亦以<lb/>
次鄰里爭入門感歎共驚異斑白映錦衣三世一堂備此樂難<lb/>
具陳盡出　上所賜努力在他年圖報端可冀<lb/>
　　　次韻任太常雨中見寄<lb/>
矮屋哦詩發長噫前債未償仍後債園中雨急水㬥增滿地江<lb/>
<pb n="KR4e0131_SBCK_015-3a"/>
湖失疆界敗墻欲壓走避之早受鄒軻知命戒只今一雨八月<lb/>
餘小犬隔籬應吠怪簷角俄驚瀑布流槐梢不見虫絲絓恍然<lb/>
置我吳淞間拍岸風濤殊澎湃此時此意屬何人只許玉延亭<lb/>
主解天公聊作小兒嬉來獨何遲去何快晩涼芳草徧池塘一<lb/>
躍靑蛙亦嫌隘褰裳行水過菜畦短杖臨流自疏殺狂風㧞樹<lb/>
隔東鄰却笑呼童氣全憊<lb/>
　　　對雨<lb/>
淸池水長欲平橋雨勢渾如上晩潮泛泛漸於亭礎近淙淙眞<lb/>
是筧泉遥即看竝浴鵝群戲却恐新生魚子漂東望菱濠歸去<lb/>
好吳儂家有木蘭橈<lb/>
　　　送侯主事歸省<lb/>
聖皇崇至德　文母上徽稱有詔恩斯洽先朝例可徴下臣<lb/>
<pb n="KR4e0131_SBCK_015-3b"/>
如挾纊中抱切臨冰覆奏俞音得傳聞孝道興嚴闈辭舊任散<lb/>
秩荷新陞起舞衣裁錦頒來誥織綾飯香収早稻水落薦鮮菱<lb/>
住占江湖景吟成月露形刑疑應乆待路轉孰先登六月南溟<lb/>
息風回看大鵬<lb/>
　　　哀張兼素<lb/>
當年南去共傷神雪騎冰梁萬里人折檻巳回　明主意賜<lb/>
環能愛小臣身忠賢慷慨常相契情事蹉跎獨未伸廿載心知<lb/>
從此絕豈緣同榜失相親<lb/>
　　　哀袁德純<lb/>
對客方談治邑才出門俄送訃音來乆知憲節從家過肯信喪<lb/>
車竝海回直氣未舒空奏牘高懷無間便啣杯傷哉失却靑雲<lb/>
器孤寡纍然更可哀<lb/>
<pb n="KR4e0131_SBCK_015-4a"/>
　　　送彭教諭道赴長洲學<hi>先任吳縣學</hi>
逺爲郷邦賀得師扁舟南去莫遲遲還從蘇郡更新學重見胡<lb/>
公舉舊䂓難弟追思如昨日諸生相候已多時淸門乆忝斯文<lb/>
契贈別安能惜賦詩<lb/>
　　　雨後答邵文敬<lb/>
急雨過荒園似向城西去豐草覆淸池涼風起高樹中懷適欣<lb/>
欣入手得佳句累日苦炎蒸翛然在何處<lb/>
　　　送琴士楊雲翰還吳<lb/>
落木蕭蕭墜客衣靑天獨鴈向南飛登高徧覽皇都壯話舊常<lb/>
將旅食違卷滿雲煙停綵筆堂虚風露冷金徽鬱林石近婁江<lb/>
水應爲臨流作釣磯<lb/>
　　　送夏司封崇文<lb/>
<pb n="KR4e0131_SBCK_015-4b"/>
蕭然客舎洛陽城曉拂塵埃識賈生夜半未承宣室召秋深重<lb/>
作秣陵行畱司今日渾無事言路何人獨有名知是篋中藏舊<lb/>
笏諸孫應不愧玄成<lb/>
　　　謁狄梁公廟<hi>在昌平縣西</hi>
逺從唐室見賢豪殿上香煙映赭袍入夜不憂虓虎噬向晨休<lb/>
報牝雞號庭空樹癭憑誰剖沙滿溪毛欲自薅讀罷碑文出門<lb/>
去史家餘論范公高<lb/>
　　　謁耶律丞相墓<hi>在瓮山下前有石象鬚分三繚其長過膝眞異人也</hi>
角端人語太兵還帷幄功高掩伯顔身託中原只抔土神歸朔<lb/>
漠自重關僧伽香火靑松盛翁仲風霜白石頑遺象儼然驚歎<lb/>
乆一間空屋倚西山<lb/>
　　　奉送<lb/>
<pb n="KR4e0131_SBCK_015-5a"/>
　　　孝穆慈慧皇后梓宮遷葬茂陵<hi>十二月七日</hi>
列騎隨龍輴分官送梓宮戒塗惟吉日繞駕總悲風鉤弋名殊<lb/>
乆軒轅象極崇橋山遷葬地隊道定相通<lb/>
　　　奉送<lb/>
　　　憲宗純皇帝梓宮出德勝門<hi>十二日</hi>
風急揚沙礫皇皇出北門吞聲猶未哭眯目巳先昬耕鑿伊誰<lb/>
力登庸本　聖恩晩來龍馭逺雲去鼎湖存<lb/>
　　　次韻任太常致仕畱別五首<lb/>
歸去如公未當貧淸溪碧嶂自爲鄰地偏易覺柴門晩室煖先<lb/>
知布被春書爲長觀成故𥿄衣從新浴少浮塵集雲山下吾廬<lb/>
在得向今朝置此身<lb/>
此身眞喜置吾廬尚有牀頭一束書海口潮生知進退天心月<lb/>
<pb n="KR4e0131_SBCK_015-5b"/>
到識盈虚巳辭朝士誰通訊欲就漁翁更卜居百里好山俱在<lb/>
眼只教童子導籃輿<lb/>
籃輿朝出看山𥘉懶學陶濳去荷鉏新法不行誰執抝舊書無<lb/>
用是濳虚俗人自詫才名盛老態終嫌禮法疎三月柴門無客<lb/>
到日高閒把白頭梳<lb/>
濯足梳頭舊有緣更教午睡學坡僊一身自足三間屋百歲誰<lb/>
増半畞田遇壑便回憂險地看雲高坐愛晴天朝鷄官馬俱無<lb/>
用嬴得工夫是晏眠<lb/>
晏眠不覺過殘冬枕上哦詩倣鮑溶猶喜形骸從小隱肯將名<lb/>
姓入斜封日中塵滿爭爲市樹底隂多獨課農應笑丁公偏差<lb/>
異夜深腹上夢生松<lb/>
　　　送趙武靖西征<lb/>
<pb n="KR4e0131_SBCK_015-6a"/>
火雲六月燒長空曠野旌旗相間紅王師未度盧溝水先聲巳<lb/>
撼燕然峰大將臂彎明月弓錦袍銀甲豪且雄前年一箭定兩<lb/>
廣去年疋馬平遼東四夷瞠若在眼底不知何物爲西戎西戎<lb/>
跳舞眞狂童此軰置之譚笑中飛芻輓粟走千里到日且欲蘇<lb/>
疲癃利兵堅甲何足說自有十萬藏吾胸黃河東偏結巢穴鼷<lb/>
鼠五技依然窮沙塲半夜無馬蹟捷書曉入明光宮此行本爲<lb/>
報　天子豈意子孫皆上公史臣載筆鸞坡下願紀周宣薄<lb/>
伐功<lb/>
　　　題赤壁圖<lb/>
江流東繞千尺堤山鶻上結危巢棲游人夜半放舟過舉酒試<lb/>
說曹征西征西當年下江滸八十萬軍盡貔虎眼中見慣劉琮<lb/>
徒吳蜀區區何足數舳艫相衘千里連氣吞劉備兼孫權豈知<lb/>
<pb n="KR4e0131_SBCK_015-6b"/>
䇿士巳旁笑笑彼逺來非萬全長江之險人能共不獨阿瞞兵<lb/>
可弄東吳會獵尺書馳權也難將首親送帳底㧞刀軍令行如<lb/>
此奸雄安足驚周瑜早巳借前箸黃蓋何曾論五兵五兵爭如<lb/>
一炬火北軍敗走南軍坐紛紛燥荻與枯柴乗取便風纔十舸<lb/>
波濤起立半天紅强虜灰飛一夕空平生親手註孫子未信水<lb/>
軍能火攻誰云此行纔足耻更聞褁瘡歸淯水玄武池頭計巳<lb/>
疎銅爵高臺聊自起當今四海如一家三國爭雄眞可嗟尚想<lb/>
綸巾廵壘堞猶將折㦸洗泥沙武昌夏口東西路畫史分明入<lb/>
毫素空餘赤璧付游人嬴得坡僊兩篇賦<lb/>
　　　分韻得老字壽楊詹事六十<lb/>
當代文章伯致身何太早長趍白玉墀獨立紅雲島逍遙館閣<lb/>
間屢見書上考試問今行年六十不稱老孰云進獨難鬢髮全<lb/>
<pb n="KR4e0131_SBCK_015-7a"/>
未皓賔詹畧舉歩前路到師保平生胸腹中所有希世寶光怪<lb/>
時吐之把玩驚浩浩藉之千金箋當彼五色繅持以示世人片<lb/>
語莫能造常恨群經殘矻矻肆探討紛然註疏家舊說欲一掃<lb/>
其間孔壁文尤謂顚且倒旁牽與後綴務使句完好遂令伏生<lb/>
徒口授𥘉具藁我願天扶公精力免枯槁長畱人間世立論自<lb/>
羲皥書此以壽公餘事無足道<lb/>
　　　劉文安公輓章<lb/>
𥙿陵𥘉䇿士高歩入詞林科第前無㡬聲華直至今唐人當陸<lb/>
贄漢代失劉歆碧海瀛洲逺靑藜夜閣深羲經千古學宋論一<lb/>
生心制虜無三表匡　君有六箴紫垣𥘉秉筆白髮未盈簮自<lb/>
負心如水曾期汝作霖瘁躬方几几盛世巳駸駸俄作前楹夢<lb/>
難將惡石鍼禮官公謚議士類雜哀吟墓有新題石家餘舊賜<lb/>
<pb n="KR4e0131_SBCK_015-7b"/>
金斯文成落莫吾道付浮沉後輩夫何恃先民最所欽玉堂嘉<lb/>
話在談者欲沾襟<lb/>
匏翁家藏集卷第十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_055-1a"/>
匏翁家藏集卷第五十五<lb/>
題䟦三十六首<lb/>
　　　䟦南園俞氏文冊<lb/>
南園俞氏在蘇學之西予少數過之主人嗣之輒出其家遺墨<lb/>
欵客時嗣之甚貧巳斥賣供衣食費乆之吳下人家多得之此<lb/>
冊則其先墓志銘傳幷雜文及錄本而進士都元敬所得者元<lb/>
敬重儒家故物裝飾保藏可謂託得其人矣惟俞氏自宋以來<lb/>
仕不甚顯至石澗先生益著書樂道再世爲立菴先生開門授<lb/>
徒尤有學行　國初嘗爲都昌令予嘗聞嗣之言先祖以憂制<lb/>
還惟一弊篋家人啓之得布褁物甚重意其俸貲也視之乃官<lb/>
上一斫柴斧耳其淸操如此故其所遺圖書之外絕無他物子<lb/>
孫貧乏亦其勢然往歲予再經南園則其居巳屬他姓悉犂爲<lb/>
<pb n="KR4e0131_SBCK_055-1b"/>
菜圃矣嗣之有子曰元盲無妻子且入存䘏院嗚呼世儒之家<lb/>
乃至此哉斯理之不可曉者因覽此冊聊書之以識感歎<lb/>
　　　題解學士墨蹟<lb/>
永樂時人多能書當以學士解公爲首此冊眞行草小楷皆具<lb/>
而𥿄墨竝佳故其下筆圓滑純熟尤爲得意乃公傳家物也觀<lb/>
公前後題識所以示其族人者可見今爲吾鄕薛朝英得之朝<lb/>
英保愛甚其亦識公之意者歟<lb/>
　　　䟦舊所書白樂天詩<lb/>
予昔過凌鴻臚季行爲書此卷季行旣没無子書畵散失後二<lb/>
十年有持此卷過市中求售者東巷葉惟立見而購之葢惟立<lb/>
爲童子時嘗師事季行今六十年矣猶念其師故物藏弆惟謹<lb/>
其意可謂厚矣以予手書持來相示予憶過季行時季行出家<lb/>
<pb n="KR4e0131_SBCK_055-2a"/>
釀飮予予性不能飮飮少輒醉故握筆狂放不復成字覽之可<lb/>
笑又憶是日陳玉汝周原巳皆在從㫄助勢不覺滿卷今玉汝<lb/>
僉都南臺原巳下世亦乆而予且老巋然尚存是可慨也季行<lb/>
諱逺號近菴海虞人淸懶窩則寓居都下之軒名也<lb/>
　　　恭題　累朝恩命錄後<lb/>
吏部左侍郎林公輯其家自正統以來五十餘年所受　敕六<lb/>
誥十一總爲一編名　累朝恩命錄以寛辱有契義奉刻本見<lb/>
示俾題其後惟林爲閩中著姓歷世旣逺族屬滋盛其尤盛者<lb/>
則莫若公之派也葢聞其先數世以長厚之德洽于郷里始發<lb/>
于瑞州府君府君以循良之政被于郡縣再發于公是以<lb/>
恩命渙頒旣及其身又及其先世君子以　朝廷與之爲非濫<lb/>
而林氏受之爲非倖可謂　上下交得者也若公爲人德學純<lb/>
<pb n="KR4e0131_SBCK_055-2b"/>
懿士論推先逹于　宸衷遂由師儒之長特擢銓衡之佐寵用<lb/>
之秩方加未巳其　恩命所及豈止一世二世將上及于三世<lb/>
乃巳則此錄殆其權輿也乎公有數子其伯庭桂登鄕貢進士<lb/>
不幸早世其仲庭㭿繼擢甲科能濟世美列官庫部修謹舉職<lb/>
恩命所受當續刻之倂爲林氏盛事云<lb/>
　　　題紹興瑞應圖後<lb/>
嗚呼宋至中世其遭外侮甚矣幸而垂亾之際高宗嗣位以少<lb/>
延國祚不然𬒳髪左衽中國皆其人矣葢召禍出於人其終不<lb/>
至於絕者天也謂高宗無功於宋人誰信之然而國土日蹙偏<lb/>
安一隅卒不能復祖宗舊物謂高宗有功於宋又誰信之吾嘗<lb/>
竊論其事高宗爲諸王時豈有意於神器一旦禍變忽生爲群<lb/>
臣推奉得非所有出於望外故和議易成而忠言難進中興之<lb/>
<pb n="KR4e0131_SBCK_055-3a"/>
功卒視漢世祖愧焉陸全鄕侍御以家藏瑞應圖見示覽之信<lb/>
其事之出於天也葢自古帝王受命必有禎祥固不必怪此必<lb/>
高宗禪位後畵史追述其事寫此所謂出於天者若其出於人<lb/>
者則見於史傳人其肯寫之乎圖有十二各有贊詞不知作于<lb/>
何人獨其畵手精妙非俗工可到知畵者必能辨之<lb/>
　　　恭題尚書秦公所受　制䇿題後<lb/>
舒城秦公爲戸部侍郎時以先大父郎中府君在洪武末科第<lb/>
錄三冊見示旣爲題其後今復見公天順初繼登進士所受<lb/>
制䇿題幷所對䇿一卷而以錫宴歸第圖繫焉噫百年來祖孫<lb/>
二世以甲科相承仕宦不絶而公又以淸名雅操際遇　明時<lb/>
比歲改吏部再拜南京吏部尚書有光于前人多矣<lb/>
　　　䟦沈石田游張公洞詩後<lb/>
<pb n="KR4e0131_SBCK_055-3b"/>
石田嘗兩至宜興與克溫翰林謀游張公洞輙爲雨阻歎曰名<lb/>
山之游信亦有命也去歲乃始與大本隱君游而願始遂因作<lb/>
圖而繫詩于後更爲序引述其勝殊僃他日傳至都下予獲讀<lb/>
之葢雖未及游而兹洞巳在吾目中矣<lb/>
　　　題周氏崇本堂記後<lb/>
周氏居吳城東委巷中予少嘗過之門徑淸雅竹樹幽茂如山<lb/>
林間主人導予登堂葢其家先祠也其扁曰崇本則以其先出<lb/>
道國元公祀以爲始祖而名也堂有記刻石讀之則故吏部尚<lb/>
書王文端公所作也惟宋道學之盛實自元公始然自營道望<lb/>
吳中不啻數千里何意大賢君子乃獨傳其一派于東南豈非<lb/>
吳中之幸哉自武功以來子孫世以儒宦相承予嘗識其一二<lb/>
頃以堂記錄本寄示再爲讀之慨然有感噫此吳中文獻之可<lb/>
<pb n="KR4e0131_SBCK_055-4a"/>
徴者也其敢不書<lb/>
　　　䟦宋賢四帖<lb/>
右手帖四首富文忠公弼次李莊簡公光次樓宣獻公鑰而大<lb/>
慧杲禪師亦以宋人附焉文忠相業盛矣而元劉仁本巳有䟦<lb/>
語莊簡宣獻皆南渡以後人望也大慧雖緇流然嘗忤秦檜被<lb/>
謫亦僧中之英乎毛憲淸修撰持其鄕人所藏此卷見示聊記<lb/>
之<lb/>
　　　䟦宋賢五帖<lb/>
宋名賢杜祁公唐質肅公張文定公韓獻肅公兄弟手帖五通<lb/>
皆眞蹟也太宰林公俾寛鑒之謹記其後<lb/>
　　　䟦宋賢三帖<lb/>
宋儒王德文嘗註魏鶴山先生渠陽詩鶴山因致手帖以謝又<lb/>
<pb n="KR4e0131_SBCK_055-4b"/>
嘗以所註示杜尚書範李侍郎心傳二公因亦答以手帖所謂<lb/>
渠陽詩其裔孫觀字惟顒者旣取刻本翻刻傳世矣他日復得<lb/>
此三帖裝池寄示噫惟顒於先世亦可謂盡心矣<lb/>
　　　䟦王氏所藏宋敕二通<lb/>
惟顒家藏先世宋敕四通予嘗悉題其後顧其文多殘缺葢歲<lb/>
乆之理當然也此敕爲淳熈九年其先曰大本者充兩浙參議<lb/>
贈其父中大夫者而殘缺益甚然寸縑一字他人視之不足重<lb/>
在王氏爲至寳矣此敕前曰董克忠等五人擬官後曰仰充兩<lb/>
浙西路安撫司參議葢大本府君所受敕也或以其㫄有妻安<lb/>
人陸氏語遂以爲陸氏所受誤矣陸氏下有狀字豈大本以公<lb/>
事出因其妻吿求據而行者耶<lb/>
　　　䟦戸部尚書周公加官移文<lb/>
<pb n="KR4e0131_SBCK_055-5a"/>
今年夏大臣一日致仕者四人而太子少保戸部尚書周公亦<lb/>
與焉命下之後仍加公太子太保以榮之此則中貴人傳<lb/>
㫖而本部移公之文也公旣歸太原其子兵部主事曾謹錄移<lb/>
文飾爲軸懸之以侈　上恩謂予與其父乆有僚契特奉以<lb/>
示葢公之去　上不特加之官而巳　陛辭之日復　賜之<lb/>
敕以行凡所以爲　恩典者皆與他同可謂盛矣然自公致仕<lb/>
一時畱公者奏疏交上殆數十人至今口語猶籍籍未已<lb/>
上念公乆勞竟不忍畱則所以爲物議者獨不與他同其亦可<lb/>
謂盛矣予旣無力畱公敢因曾之請敬書于下特識感歎羡慕<lb/>
之意以復之<lb/>
　　　䟦吏部舉薦祭酒謝公咨文<lb/>
台南謝方石先生在弘治初以翰林侍講擢南京國子祭酒一<lb/>
<pb n="KR4e0131_SBCK_055-5b"/>
時巳爲得人未幾先生移疾去屛蹟緦山中著書自樂絕仕進<lb/>
意而言者以先生學行純正宜表率當世薦章交上　上深<lb/>
納之然不欲煩以吏事也前三年㑹祭酒缺吏部遂以先生擬<lb/>
上而先生具疏再辭不獲命始勉就道旣至諸生皆以爲得<lb/>
師而士大夫則賀朝廷之得賢也方先生起用時吏部有咨<lb/>
文三通其弟業從之來取其詞剪貼成卷持以相示寛覽之非<lb/>
特見先生之賢又以見下之見賢能舉　上之得賢能用而<lb/>
式克欽承之意又於大臣見之嗚呼何其盛哉其謂之咨文者<lb/>
文移之體云爾初通有寛押字葢寛時佐吏部也<lb/>
　　　䟦王右軍眞蹟<lb/>
趙光祿家藏二王眞蹟予欲借觀已乆壬戌四月九日濟之携<lb/>
過園居時急雨初霽新暑翛然相與閱之眞一快也<lb/>
<pb n="KR4e0131_SBCK_055-6a"/>
　　　䟦王獻之眞蹟<lb/>
米姓晉唐法書眞蹟秘玩目有獻之中秋帖趙松雪以爲寳晉<lb/>
刻石即比余因出石刻校之間有不類處夫形似且失況其精<lb/>
神氣韻欲得之難矣此眞蹟所以可貴而恨世不多見也<lb/>
　　　䟦李貞伯手帖<lb/>
故太㒒少卿李貞伯最喜交游然非其人輙怒見顔色不與接<lb/>
一言此手帖一卷皆遺今孫太常志同者葢非志同契合之厚<lb/>
何以得此而志同重其爲人雖貞伯没乆片𥿄數字及瑣細事<lb/>
者亦不忍棄又所謂一死一生乃見交情者歟<lb/>
　　　題東莊記石刻後<lb/>
先侍郎府君治東莊時吾弟原輝實往助之府君旣不幸即世<lb/>
而原輝繼亾亦幸有子奕稍長能守舊業以今宮保長沙李公<lb/>
<pb n="KR4e0131_SBCK_055-6b"/>
所作記書屛間歲乆漫滅請其友文徵明爲<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>古刻石以傳永<lb/>
乆其於先志可謂能繼矣葢府君之治兹莊固思續古之人然<lb/>
陶靖節不求自安之意至老不衰若原輝所以結屋種樹勤力<lb/>
于此又豈李衛公愛惜艸不以供玩好者耶凡爲吳氏子孫皆<lb/>
當知之石刻成書其後以示壬戌五月十六日<lb/>
　　　䟦鮮于困學詩墨<lb/>
書家例能文詞不能則望而知其筆畫之俗特一書工而巳困<lb/>
學翁平生以善書掩其詩名余毎讀其詩輙歎其妙若此篇槩<lb/>
亦可見葢世之學書者如未能詩吾未見其能樞也都憲顧公<lb/>
示此因以諗之<lb/>
　　　䟦盧彦昭遺墨<lb/>
右紈扇絕句一首海虞盧彦昭題贈其鄕顧立中者彦昭在元<lb/>
<pb n="KR4e0131_SBCK_055-7a"/>
季嘗從楊銕崖游故其詞翰皆淸雅可愛然生値兵亂更其家<lb/>
後遭多難遺墨散落幸立中家藏此因歸其曾孫用才用才傳<lb/>
其子志盧氏世業醫至志業益精志字宗尹以醫士選入御藥<lb/>
房供事讀書好文不獨以醫名葢其先世所從來者逺矣予老<lb/>
多病藉宗尹旦夕療治旣感之他日宗尹携此見示裝池甚謹<lb/>
又見其於舊物知所保重尤賢之遂爲題此以識豈惟使盧氏<lb/>
子孫知有先世而巳且使邑人知有前輩其詩後題曰絲桐老<lb/>
人者葢彦昭自號也<lb/>
　　　題石勒問道圖<lb/>
石勒嘗以漢世祖自許其英傑可想彼佛圖澄一胡僧耳見之<lb/>
爲禮如此何其卑抑之甚也豈澄之術眞足以動之歟然澄能<lb/>
起其子之死不能救其國之亾其術果可貴乎此圖寫勒問道<lb/>
<pb n="KR4e0131_SBCK_055-7b"/>
能盡其態知繪事者當以爲工雖勿論其事可也<lb/>
　　　䟦館閣諸老與沈民則學士小簡<lb/>
論書者謂欲人品高嘗以是驗之可信故翰林學士沈公民則<lb/>
松江人也在永樂初即以善書際遇　文皇歷事　累朝寵<lb/>
眷益盛一時館閣諸老若三楊公文簡黃公文靖金公學士曾<lb/>
公苗公皆世所謂名臣無不忘勢位與之交好公之書法固妙<lb/>
非其人之賢何以得此公有弟曰民望亦以書至大理少卿子<lb/>
藻爲中書舍人至是公没旣乆　今皇上愛慕公書詢其家<lb/>
得公玄孫世隆特授以官如藻俾司制敕如公葢古今以書被<lb/>
寵眷者莫有盛於沈氏者也世隆去公四世能保守舊物嘗以<lb/>
諸老手帖數幅裝池見示竊歎區區片𥿄不滿數字而前人淸<lb/>
風藹然猶存然則世隆欲傳家學其亦謹於人品之間益思繼<lb/>
<pb n="KR4e0131_SBCK_055-8a"/>
其祖德也哉<lb/>
　　　䟦趙松雪乞藥手帖<lb/>
華亭陸恱道以醫名于前元松雪趙公嘗有手帖乞藥觀宋濳<lb/>
溪先生䟦其後以醫爲不受官蒙賜號處士而歸葢其高致如<lb/>
此非特以醫名者自其孫景深以來能世其業至于今又得文<lb/>
質以醫學敎授太醫院成就後學爲多家藏舊物雖斷爛數行<lb/>
保守不墜處士可謂有後矣<lb/>
　　　䟦張東海雜書<lb/>
東海張公守南安時雜書數𥿄郡掾劉暹得之成卷公之子時<lb/>
行黃門持以示予中有公與予詩一首葢公寫而未發者予欲<lb/>
取之因感楚弓得失之語書其後而還之<lb/>
　　　䟦芸窗父師集<lb/>
<pb n="KR4e0131_SBCK_055-8b"/>
張溝南先生有詩名于元末其詩恨未見之徒得高太史季迪<lb/>
䟦語謂其詩格律深穩不尚篆刻有㑹理切事之語季迪爲當<lb/>
時詩宗觀其評品如此則其詩可知矣吾友王守溪吏部今藏<lb/>
其詩二冊而其子瑄之作皆在題曰芸窗父師集芸窗葢瑄之<lb/>
號獨所謂師者不知所指豈集中附載者皆其人歟癸亥二月<lb/>
郊祀齋居爲讀一過因記其後溝南名端字希尹江隂人瑄字<lb/>
藻仲尤以書名云<lb/>
　　　䟦宋潛溪書所著鄭濂名解<lb/>
太史宋先生所著義門鄭濂名解嘗見于潛溪集中此則太史<lb/>
手筆也太史之學其該博不必論其書亦淸古有法若其後䟦<lb/>
語數篇與所附名說皆諸賢親書亦未嘗一筆放恣覽之益增<lb/>
吾黨之愧<lb/>
<pb n="KR4e0131_SBCK_055-9a"/>
　　　䟦宋方二公墨蹟<lb/>
宋仲珩舍人方希直侍講同生　國初其書與詩皆世所貴重<lb/>
者也惟立吏部得其手蹟而聯爲卷藏之豈非哀其先後以死<lb/>
有慨于中耶希直尤爲人取諱言故其名氏遂被剜去然甫百<lb/>
年則其長篇鉅什巳題刻于世而家有之矣<lb/>
　　　䟦趙仲穆馬圖<lb/>
予嘗觀唐陳閎馬圖歎其精絕今見仲穆臨李伯時之作眞能<lb/>
繼之至于胡人牽馬尤極其態所謂心合意㑹又不止于雲滿<lb/>
身者此圖仲穆寫寄其弟奕者後入崑山顧仲瑛家今爲文侍<lb/>
御宗嚴得之葢自古千里之足骨朽無遺而二百餘年颯爽之<lb/>
氣猶宛然尺素間又何天閑十二之足誇哉<lb/>
　　　䟦江貫道江山長圖<lb/>
<pb n="KR4e0131_SBCK_055-9b"/>
予方病齒臥陳太㒒明之使小僮持畵卷入迫觀之就枕展尺<lb/>
許即知爲宋人筆不覺蹶然起稱賞至圖窮未巳葢宋江貫道<lb/>
所作曾入元御府柯博士敬仲所鑒定者也貫道之筆少見況<lb/>
其後有葉石林陳簡齋林希逸諸公題識益可貴重明之好古<lb/>
博雅此卷得所歸矣<lb/>
　　　書章齋先生集後<lb/>
朱子受學實出其父韋齋先生之命嘗歎韋齋臨絶之時知所<lb/>
以教子如此然無以考韋齋之學何如也前吳令鄺君旣刻此<lb/>
編寄予始知朱子之所以爲大儒者得於家學爲多葢遺書沾<lb/>
漑旣足以成乎内而延平諸先生之教特助乎外耳然則欲知<lb/>
朱學之源流者此編當與晦菴集竝傳于世可也癸亥十二月<lb/>
七日書<lb/>
<pb n="KR4e0131_SBCK_055-10a"/>
　　　䟦朱文公三帖<lb/>
朱文公先生以淳熈初提舉浙東力論台守唐仲友不職朝廷<lb/>
雖從其言寔忤時宰隂庇仲友之意自是先生遂歸且乞奉祠<lb/>
僞學之論遂起而先生棄于時者數年此三帖葢皆與越中陸<lb/>
故翁者首在官時所發其二則旣歸後發者爲宮諭靳君充道<lb/>
所藏惟先生書札在集中者最多無非論治道講理學之語若<lb/>
此類固不得而僃載也然所謂杜門讀書畢此數年爲上䇿自<lb/>
餘眞可付一大笑等語讀之亦可以觀世道矣<lb/>
　　　䟦明皇講易圖<lb/>
錢舜舉舊作明皇講易圖爲建安楊文敏公家物公與廬陵南<lb/>
郡二楊公俱有詩此則臨本也葢公之曾孫今考功郎中旦追<lb/>
念故物不可見使繪士爲之者而其詩仍錄于後於先世一物<lb/>
<pb n="KR4e0131_SBCK_055-10b"/>
之微能不忘如此考功所以卓然有美譽于時而無忝於前人<lb/>
也歟<lb/>
　　　䟦顔氏家廟碑<lb/>
此唐顔氏家廟碑爲魯公眞卿撰幷書按䟦尾此碑遭兵亂仆<lb/>
於野宋太平興國七年都院孔目孔延襲始移置府城孔廟中<lb/>
而碑幸完予知碑名乆矣恨不可得同年周公瑞都憲廵撫陜<lb/>
西始寄至猶恨缺其額耳葢以碑額爲無用多不搨或碑穹工<lb/>
人艱於搨而置之不知碑無額如物無首爲完物乎況此額爲<lb/>
李陽冰篆書可謂二絶何可缺耶<lb/>
　　　䟦元人墨蹟<lb/>
元人自趙魏公而下書簡幷詩凡若干幅皆眞蹟而魏公夫人<lb/>
管氏一簡在焉自古婦人之書少見獨石刻有衛夫人者此幅<lb/>
<pb n="KR4e0131_SBCK_055-11a"/>
雖不逮然亦可謂難得也巳<lb/>
　　　䟦劉寵一錢圖<lb/>
周公曰平易近民民必親之劉寵之受一錢其平易之政可以<lb/>
想見若時苗畱犢則淸而激矣然今仕者寧有畱犢之心雖一<lb/>
錢不受可也吏部郎中東河劉君博之出爲河南參政以所藏<lb/>
趙千里此圖相示博之向慕前賢其爲政必知所愼矣<lb/>
　　　䟦張樗寮墨蹟<lb/>
樗寮在宋書名甚盛然好用秃筆作大字遂爲後來醜怪惡札<lb/>
之祖噫不得其意而強效之其弊至于縛艸如帚以燥爲工是<lb/>
眞所謂醜怪者也<lb/>
<pb n="KR4e0131_SBCK_055-11b"/>
</p>
<p>
匏翁家藏集卷第五十五<lb/>
</p>
<p>
</p>
  </div>
</body>
</text>
</TEI>
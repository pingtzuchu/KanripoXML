<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_068-1a"/>
匏翁家藏集卷第六十八<lb/>
墓誌銘一十首　壙誌二首<lb/>
　　太宜人董氏墓誌銘<lb/>
太宜人董氏太原人爲故太醫院判錢公伯常之妻今御醫鈍<lb/>
之母也錢世家江都後徙晉陵以小兒醫名院判少侍其大父<lb/>
晉府良醫宗道居太原而太宜人之父亦爲府中典仗故娶之<lb/>
後良醫卒其子良玉挈院判南還占籍長洲未及立家復以醫<lb/>
薦入太醫院而畱其配于吳當是時太宜人爲冡婦勤苦特甚<lb/>
凡可以奉其姑者必極力致之於是院判益妙於醫病家日迎<lb/>
之去家事悉委太宜人以治又其弟三人漸長凡一門衣服飮<lb/>
食率取給焉亦惟其平日不妄費一物家竟立中歲從院判仕<lb/>
干京師内助之力益多年且高其子鈍繼仕復從之榮養巳至<lb/>
<pb n="KR4e0131_SBCK_068-1b"/>
然每教子婦必舉少時勤苦事爲言不能忘也鈍初仕爲院使<lb/>
得以其官贈其父太宜人因亦受封焉命下半載俄以疾卒<lb/>
享年七十有九鈍將歸葬持其友周行人秉臣之狀泣拜請銘<lb/>
予交御醫父子間知太宜人之賢甚熟葢其嚴毅端莊而檢朴<lb/>
者皆可稱道是固可銘也子男四曰鉉鈍鑄銘女二適馮釗張<lb/>
經竝先卒孫男七女八其生永樂十年九月十二日其卒弘治<lb/>
三年五月十三日以卒之年某月某日葬于吳縣雅宜山之原<lb/>
合院判兆銘曰<lb/>
遥遥晉墟昔産于是徙家吳中從我夫子家之克立獨任勞事<lb/>
終老京師貴不驕侈子孫繁昌南北嶷嶷厚養高封尚以醫仕<lb/>
榮則巳多亦多壽祉合葬丘原夫子是竢百世之餘其謹以視<lb/>
　　　彭母劉氏墓誌銘<lb/>
<pb n="KR4e0131_SBCK_068-2a"/>
彭世吳人以貲雄里中有曰至朴者益以謹敏承家家故乆而<lb/>
不替而至朴亦惟有其配劉氏以勤儉助之耳劉氏諱素能爲<lb/>
仲顯之女母曰項氏爲人凝重渉知古女婦事旣歸至朴其舅<lb/>
姑春秋巳高左右奉養得其歡心舅姑以得賢婦私相慶幸乃<lb/>
悉以家政委之治劉氏恒謙抑不敢先諸婦乆之然亦無出怨<lb/>
言者教諸子必以禮義仲昉爲吳庠生程其學業更以女工率<lb/>
之使勤下至僮奴輩待之亦多恩意嘗有竊其金首飾者後雖<lb/>
知其人卒隱而不言其寛厚如此家嘗值火至朴囊重貲投井<lb/>
中他日使人下取之弗得頗不樂劉氏慰解之曰財固不可以<lb/>
非其道而得至非其道而失亦付之數而巳至朴爲之釋然其<lb/>
明逹又如此至朴旣卒又明年爲弘治庚戌閏九月十四日亦<lb/>
以疾不起以明年某月某日合至朴葬于長洲縣習義鄕先塋<lb/>
<pb n="KR4e0131_SBCK_068-2b"/>
子男三曰時娶徐氏曰昉娶胡氏曰暐聘丘氏女一適陳鳳孫<lb/>
男一將葬諸子相向泣曰吾母之賢人孰知之亦惟圖所以銘<lb/>
其墓者耳於是昉請其師鄕貢進士陸君爲狀託吾姪奕以書<lb/>
來索銘予重其孝不忍違也銘曰<lb/>
婦人之行不出閨門孰謂其家而繫其人閨門之傷其人不存<lb/>
書所存者慰其子孫<lb/>
　　　崔母墓誌銘<lb/>
吳江崔澂以太學生居母喪于家哀而盡禮將葬以願得銘文<lb/>
請于其父其父文友賢士也曰婦人法不得特銘然如爾孝私<lb/>
情何會其邑汝太守行敏上京師授以狀來即予求予嘗聞崔<lb/>
氏有年少好學喜從士大夫游者葢澂也巳而其所從游士大<lb/>
夫多以書至稱澂之母賢而澂甚孝宜有銘以慰之乃按鄕貢<lb/>
<pb n="KR4e0131_SBCK_068-3a"/>
進士汝其通狀爲著崔母墓誌銘而序之曰崔母姓黃氏其先<lb/>
爲閩人宋祥符間有諱應龍者仕于吳而家焉後徙湖之烏程<lb/>
曰棲梧黃氏者因其里名也其後曰衍以好文雅著名郡中又<lb/>
後三世曰儼兄弟五人伯俊　國初仕爲廣東參政季份嘗入<lb/>
史館出爲嶧縣教諭而儼亦兩被召却竟以隱終儼生瓛瓛<lb/>
生蘭俱不仕黃旣爲衣冠家而崔之先曰刑部主事齡與俊官<lb/>
同　朝及份更占籍吳江適與崔比近故蘭以女歸文友而生<lb/>
澂其諱某少有淑德誇于族人及爲婦事舅姑孝敬僃至每得<lb/>
珍味必先獻于堂上而後食家業素厚數勸文友散所積以周<lb/>
貧乏文友從其言多成義事其教澂必守禮法謹交游而尤以<lb/>
儉檏爲言見服飾稍華輙令去之澂用其訓亦成賢名故自入<lb/>
崔之門誇之者如其族人及其卒也内外皆曰何賢者之不壽<lb/>
<pb n="KR4e0131_SBCK_068-3b"/>
也其卒以弘治五年九月四日得年四十有九以卒之明年某<lb/>
月某日葬于其邑某鄉子二人長即<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>次清先卒孫二人曰俊<lb/>
卿偉卿銘曰<lb/>
黃在吳江舊稱名門少擇所歸于崔來嬪淑德何多止於中身<lb/>
㣧祚旣延生子長孫子也悲傷忍死其親何足慰之託此銘文<lb/>
　　　顧惟誠妻吳孺人墓誌銘<lb/>
崑山顧惟誠卜葬其妻吳孺人有日矣以其孫濳赴試禮部俾<lb/>
奉兵部郎中虞君元凱之狀來乞銘而大理寺副夏君克聲且<lb/>
爲之請曰此叙州守惟謙女兄也其賢宜知之乃視其狀曰顧<lb/>
與吳皆邑中名家其先禮部主事凱娶安人沈氏實生孺人少<lb/>
處閨闥貞淑端重夫婦竝愛之爲字曰馨禮部公蚤喪其父公<lb/>
式方仕京師母太安人陳氏老不能就養畱其配侍奉于家而<lb/>
<pb n="KR4e0131_SBCK_068-4a"/>
俾孺人助之乃擇贅壻得惟誠而凡家事亦以屬焉孺人爲人<lb/>
旣孝其母不勞其祖母安且樂不知其子之去家也至奉舅姑<lb/>
時節往省或遣人致甘㫖不絕其舅姑安且樂亦若其子之家<lb/>
居者禮部公晚得三子孺人保愛以長不以異母弟間其恩意<lb/>
於是其祖母若父母相繼而没及見仲弟惟謙且取科第爲顯<lb/>
官始從惟誠歸養舅姑孝謹益至惟誠嘗與鄕里諸耆碩月必<lb/>
爲會以詩酒相娛樂孺人共具豐賟雖老不弛自少知書見子<lb/>
孫勤于學業者輙喜一日令㓜者背誦大學或一字遺脫猶知<lb/>
之及喜諸小說凡載孝義事者曰惟其言俚世俗可勸也葢雖<lb/>
病亦不廢云以弘治四年十一月某日卒享年七十五子男三<lb/>
式貢士左義官仝邑學生孫男四培直潛澡培直亦邑學生潛<lb/>
鄉貢進士女五長嫁邑學生沈信次許嫁杜稹次許嫁夏景洪<lb/>
<pb n="KR4e0131_SBCK_068-4b"/>
其二俱㓜曾孫男一文徴女四以卒之又明年某月某日葬于<lb/>
某山之原銘曰<lb/>
吳東高門倚崑阜順正無違善爲婦良人相視同白首造家以<lb/>
盛期可乆子孫振振信非偶亦有成名起文藪不鑿斯坎中能<lb/>
受我銘其藏石不朽<lb/>
　　　顧孺人墓誌銘<lb/>
同邑朱堯民隱居葑門讀書好古然素禀孱弱未嘗逺游一旦<lb/>
扁舟上京師行三千餘里見予予曰天暑甚君何爲至此則顰<lb/>
蹙曰凱葢有不得巳之故耳惟凱㓜多病六歲幾死頼吾祖母<lb/>
顧孺人日夜抱持含藥飲之始有生意以撫以教得至于今日<lb/>
今吾祖母不幸見棄而吾祖父及吾父皆巳即世凱於諸孫爲<lb/>
長法當承重服不宜去几筵爲不孝事然葬有日必得一言銘<lb/>
<pb n="KR4e0131_SBCK_068-5a"/>
墓非躳請不可葢凱自顧無可報吾祖母者亦惟致其力於奔<lb/>
走勞苦之間而不忍自安耳幸念之於是出其所爲狀而周紀<lb/>
善希正實爲之塡諱者予與堯民别乆接之驚喜而又感其孝<lb/>
不可無言以慰也乃序而銘之孺人諱蘭字似蘭姓　氏爲諱<lb/>
思賢者之女其母范氏生而貞淑父母不忍出嫁得里人朱某<lb/>
爲贅壻某字某後稱怡晚翁是也翁少有志期自立産業孺人<lb/>
能以勤苦佐之及翁卒能教其一子子復卒再鞠其三孫皆至<lb/>
成立凡三十年于此而産業不墜終其力也子曰賔孫長即凱<lb/>
次文次稷曾孫五其旣老病風痿臥于牀者六年其婦欽氏率<lb/>
諸孫婦奉侍甚謹竟不起其生永樂甲午十一月六日卒于弘<lb/>
治壬子十二月三十日以明年九月三十日葬于長洲縣子字<lb/>
圩之原合其夫之兆銘曰<lb/>
<pb n="KR4e0131_SBCK_068-5b"/>
歲之將新曷不少延爲八十年亦旣多壽不稱其賢人尚有言<lb/>
惟完其家内事可專孫曾滿前哀哀鞠我匪獨母然謹送于阡<lb/>
　　　李宜人徐氏墓誌銘<lb/>
宜人徐氏爲封奉訓大夫翰林院侍讀學士李公希潤之配而<lb/>
南京國子監祭酒傑之母也當成化初以其子任翰林編修獲<lb/>
封孺人後十八年其子擢侍讀學士始進今封葢又五年爲弘<lb/>
治壬子八月甲子以疾卒享年七十五及是其子趍赴闕下<lb/>
以母喪奏乞守制　天子念其爲舊學之臣特越常制賜<lb/>
其母祭葬事下有司奉詔惟謹乃擇明年九月甲子葬于常<lb/>
熟虞山之隂而以銘墓之文託之予予嘗歎宜人自中歳受封<lb/>
與其夫白首同堂安受祿養及兹壽終復被　恩典人間之福<lb/>
嚮用畧僃爲之子者亦可以無憾矣尚何假於銘文哉豈宜人<lb/>
<pb n="KR4e0131_SBCK_068-6a"/>
平生必此而後著乎乃據其邑人監察御史賈君之狀書之徐<lb/>
爲常熟大族在元以貲産中邑中人稱徐半州宜人爲繼宗之<lb/>
女母曰季氏繼宗寛厚長者讀書守禮有故家儀範於諸子女<lb/>
中獨竒愛宜人始歸于李葢李族亦大而學士公尤賢也當是<lb/>
時宜人處尊卑間上承旁接皆盡其道人巳謂其能婦及爲主<lb/>
母總内事學士公益得自逸其閨閫防範必嚴密賔祭供用必<lb/>
周至親戚往來之禮必厚嫡庻撫育之恩必均人又謂其能母<lb/>
也旣貴尤不自侈大衣服惟布素雖老絲枲未嘗去手其勤儉<lb/>
葢天性然故卒之日内外親族哭之皆盡哀所以道其賢者不<lb/>
絕云子男三人長即傑娶章氏封宜人次值娶陳氏次傚娶呂<lb/>
氏女四謝山吳洵趙炘呉舜臣其壻也其季與女皆庻出孫男<lb/>
五人如逹愛祖敬祖應鳯應鸞女六銘曰<lb/>
<pb n="KR4e0131_SBCK_068-6b"/>
海虞城北峩高門自我笄年始來嬪五十餘禩長子孫至老相<lb/>
敬婦道存子也抗顔師道尊中堂祿養鼎釡陳始終榮耀蒙<lb/>
天恩歸于斯丘刻斯文内行幽閟揚其芬<lb/>
　　姪婦朱氏壙誌<lb/>
朱氏蘇之吳縣人吾姪奕之婦也生成化六年正月初九日後<lb/>
十八年而嫁嫁三年而卒卒時爲弘治六年二月十三日葬以<lb/>
其年十二月十二日墓在吳縣五都花園山之下朱氏少爲其<lb/>
父以愼母鄧氏所鍾愛及嫁其舅拙脩翁與其姑沈氏皆没而<lb/>
事奕所生母顧氏無違禮性和厚奕與之處甚宜予在京師知<lb/>
其賢喜之及聞其病而死惜之其葬也書其畧以誌<lb/>
　　　亾妻陳宜人壙誌<lb/>
宜人陳氏世爲蘇之吳縣人父曰謹以厚德稱鄕里母朱氏正<lb/>
<pb n="KR4e0131_SBCK_068-7a"/>
統丙辰十一月十日生宜人年二十一嫁予自予游太學官翰<lb/>
林南北所至宜人皆從弘治戊申得疾疾少止復作竟以庚戌<lb/>
二月十二日卒于京師寓舍㑹予有史事先返柩于家冀他日<lb/>
乞歸躬視葬地今歲癸丑疏上于　朝俄有吏部之擢願弗克<lb/>
遂乃擇其年十二月十二日權葬于呉縣五都太平鄕先塋之<lb/>
左宜人事先諭德府君孝敬嘗有男女數人男長者曰康壽女<lb/>
曰順正皆夭死後爲予圖嗣續得二男曰奭曰奐宜人撫之皆<lb/>
如巳出而待其母陳氏尤厚若其明惠之資端重之行至傳聞<lb/>
士大夫間予未暇述也予初爲修撰獲封安人及爲諭德始進<lb/>
今封宜人每感恩以爲過而勸予曰仕可止矣予未能從其<lb/>
言即歸於是乎有愧吏部右侍郎前詹事府少詹事兼翰林院<lb/>
侍講學士吳寛誌<lb/>
<pb n="KR4e0131_SBCK_068-7b"/>
　　先妣太宜人王氏墓誌<lb/>
先妣太宜人王氏世家郡之常熟在景泰初寬母張宜人不幸<lb/>
見棄先諭德府君求繼室得太宜人當是時閫内外事府君巳<lb/>
悉付子婦太宜人得以自安凝然終日而巳平居撫子孫以慈<lb/>
待婣戚以和沉靜重厚寡笑與言惟父母早世自歸府君歷四<lb/>
十餘年未嘗一省其族及年益高身益徤俄而疾作遂不可救<lb/>
嗚呼痛哉生于永樂庚子某月某日終于弘治甲寅十月二十<lb/>
三日享年七十五子男曰宗曰寬曰宣宗宣皆先卒曰宇亦夭<lb/>
女四宇與女適王節者出太宜人孫男曰奎曰奫曰奕曰奭曰<lb/>
奐女二曾孫男曰健曰俸曰某女三太宜人初以寛爲翰林修<lb/>
撰蒙恩封安人及寛進春坊諭德而府君亦巳見棄乃加太<lb/>
宜人之封榮顯雖至而侍養則違寛竊以爲恨前歲上疏乞歸<lb/>
<pb n="KR4e0131_SBCK_068-8a"/>
省會誤擢吏部不果詎意今日遂至大故恨當何如耶於是<lb/>
天子念靑宮舊學以寬有講讀之勞特命有司諭祭幷造塋<lb/>
域以葬乃擇卒之又明年正月三日葬于吳縣五都南橫山之<lb/>
西合府君兆寬忍哀畧識歲月納諸壙中亦惟叙恩典之<lb/>
盛以示子孫圖報焉爾<lb/>
　　虞母鄒宜人墓誌銘<lb/>
宜人鄒氏爲封兵部車駕司王事虞君震之母曰宜人者則以<lb/>
車駕之父侍郎府君嘗任通政司參議所受封號也宜人壽八<lb/>
十以成化五年十一月十八日卒以明年十一月二十八日旣<lb/>
葬于邑之金潼合府君之兆後二十年車駕以葬未有銘爲恨<lb/>
俾其子臣來請而自爲之狀曰虞與鄒俱崑山人宜人之父長<lb/>
卿與虞之先在國初俱以富民徙實南京兩家以鄕里故相<lb/>
<pb n="KR4e0131_SBCK_068-8b"/>
往來府君初分教金華知其賢娶之乃奉其母顧宜人以行而<lb/>
宜人之母陳氏老而無依亦從宜人孝養僃至旣而府君丁母<lb/>
憂還崑山僦屋以居猶寒士也宜人安之晝夜紡織方爲衣食<lb/>
計及府君服闋初選爲禮科給事中再擢參議祿俸稍厚然宜<lb/>
人自奉不異爲教官時子女之生不求乳母必親乳之曰飢人<lb/>
之子吾不忍也震有妹早喪育其孤女于家爲擇良族嫁之震<lb/>
之妻周宜人勤於女事必指以教其女而教震尤嚴切切焉以<lb/>
勿墜儒業爲訓及府君以兵部右侍郎而卒扶柩歸葬空囊蕭<lb/>
然尚無田廬宜人安之復如爲教官時葢宜人持身有淑愼之<lb/>
德無妬忌之心處家有勤儉之功無邪妄之見其賢不能盡書<lb/>
也子男三長即震次謙次鼎女二長適錦衣衛百戶張敬次適<lb/>
陜西按察司僉事陳詠孫男四長即臣登進士第爲兵部軄方<lb/>
<pb n="KR4e0131_SBCK_068-9a"/>
司郎中次民次煒次秀女七人曾孫男五人玄孫男一人虞相<lb/>
傳出宋雍公允文後本蜀人宜人嘗謂震曰汝父聞族人有居<lb/>
吳江者宜訪之以成其志至則果得五世祖元統間親書復田<lb/>
公牘適與譜合於是虞之家世始知所出葢宜人之力也府君<lb/>
諱祥字仲禎歷事先朝爲時賢臣宜人實克配之予不及見<lb/>
侍郎公而與其孫郎中相好知其居官所以不媿其先者葢有<lb/>
所自也乃不辭而爲之銘銘曰<lb/>
身有其貴家無所資能安其常於夫則宜墓木拱矣刻石有詞<lb/>
旣㬥賢德亦慰孝思再世復顯慈訓是遺凡今之婦盍觀于兹<lb/>
　　故四川僉事陳君妻周孺人墓誌銘<lb/>
吳中仕宦家自國朝來以陳氏爲冠葢僖敏公功在西土爲<lb/>
時名臣其後繼登甲科世列憲職又有若公季弟之子四川僉<lb/>
<pb n="KR4e0131_SBCK_068-9b"/>
事曰僎字汝翼者孺人則其配也其諱妙清姓周氏出崑山名<lb/>
家爲鄭府長史<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>之女母曰夏宜人長史公嘗爲監察御史有<lb/>
名中朝治家整肅孺人資秀慧且得家教旣笄而嫁處貴族受<lb/>
榮封絕無矜侈熊其舅故封監察御史有成與其姑顧孺人皆<lb/>
賢之僉事君初在南京或廵行于外孺人輙閉戶獨處雖三尺<lb/>
童子不許踰閾及從至蜀中適㓂難方熾僉事君數岀僃禦孺<lb/>
人所以居家者益謹一日僉事没挈擕諸孤逺道歸葬念舅姑<lb/>
皆高年左右承順能慰釋其意教其子汴業儒汴竟登鄕舉初<lb/>
僉事君未有子以兄汝韶之子浙爲子後孺人得汴諸妾更生<lb/>
二子沆涇孺人待之皆與巳子等可謂賢矣汴以其毋老恐違<lb/>
侍養屢不應春選孺人年七十五卒之日弘治八年二月某日<lb/>
也明年正月某日葬于吳山先塋之次子男四浙娶錢氏汴娶<lb/>
<pb n="KR4e0131_SBCK_068-10a"/>
楊氏沆娶顧氏涇早卒女二長適鄉貢進士朱木次適吳恪孫<lb/>
男四東同宷林女三適劉燦夏卿其一尚㓜諸子將治葬奉監<lb/>
察御史夏公狀來請銘葢夏公與孺人爲中表兄弟知其賢甚<lb/>
深而予與陳氏同里居有世契亦竊知之故不復辭爲之銘曰<lb/>
少則有家同享其貴匪貴之享縫羃中饋憲臺凛凛一道肅然<lb/>
何以相之有婦之賢載耀高門襃然而秀何以教之亦有賢母<lb/>
從子而養從夫而藏吳山鬱鬱䕃此幽堂<lb/>
　　張安人王氏墓誌銘<lb/>
王故閩人爲唐水部郎中輔之之後在宋多顯者後徙吳中曰<lb/>
著作郎蘋河南程氏弟子也尤以道學聞子孫以儒業相傳<lb/>
國初有仲光處士兼通醫術又三世曰時勉醫名益著娶嚴氏<lb/>
生安人爲季女名珍字秀珍少歸名族爲工部貟外郎張瑋嘉<lb/>
<pb n="KR4e0131_SBCK_068-10b"/>
玉之配而爲贈工部主事靜源之婦南京國子監助教鋼之孫<lb/>
婦也嘉玉㓜則好學旣長登進士第居官清約以考最獲封其<lb/>
妻至是安人以疾卒于京師年止四十適嘉玉以公事之便載<lb/>
其柩還葬率其子來請銘曰少婦之亾不足以勞長者惟瑋幸<lb/>
嘗游門下而亾者有足銘亦欲慰其子之哀耳乃岀安人之兄<lb/>
太學生惟安所爲狀以拜狀曰吾妹婉和柔懿自能言宗黨稱<lb/>
呼不誤而與同輩相嬉戲未始有爭年六歲吾母教以女工及<lb/>
授以女誡諸書即通解稍長率之祭奠饋食若浣濯諸事即能<lb/>
服勞尤能以禮自持居一室人未嘗識其面也其賢如此此吾<lb/>
之所知者及爲婦婦道益修嘉玉得盡力于學姑太安人陳氏<lb/>
常有疾以安人爲冡婦委以家事治之甚習而事其姑凡湯藥<lb/>
食飲必親奉葢不以事廢其待族親甚厚及教其子則嚴未嘗<lb/>
<pb n="KR4e0131_SBCK_068-11a"/>
縱之使惰也此又嘉玉之所稱者今則不可見矣故聞其卒内<lb/>
外親族哭之皆哀足以知其爲人矣其生正統乙亥三月八日<lb/>
卒以弘治甲寅六月二十五日以又明年丙辰七月十六日葬<lb/>
于吳縣竒禾山善人橋先塋之次有子二人伯曰希范聘顧氏<lb/>
爲湖廣按察司副使源之女仲曰希程銘曰<lb/>
惟出與歸其胄實華内德克舉無忝其家旣興其榮而奪其壽<lb/>
家人是傷其獲亦厚<lb/>
　　張景春妻胡氏墓誌銘<lb/>
吳城東有甫橋橋之北有張氏居之世積善濟以勤生家致殷<lb/>
厚至景春左里中尤稱善士而勤生如先世能益振其家景春<lb/>
固賢其配胡氏更以賢濟之此家所以益振者胡氏諱素安性<lb/>
端簡凝重資尤明慧景春父子多游京師服賈閫内事惟胡氏<lb/>
<pb n="KR4e0131_SBCK_068-11b"/>
是頼凡錢帛岀入之記注米薪儲積之劑量親戚慶弔之往來<lb/>
傭奴衣食之分給處之秩然也其治家更身率以儉不好華侈<lb/>
至于里巷女媪所信邪妄不經之事尤不能惑也故人皆稱景<lb/>
春有賢婦素無疾俄疾作遂卒其生正統丁巳八月二十八日<lb/>
卒以弘治己未三月二十六日享年六十三張與胡皆長洲人<lb/>
胡氏之父曰德清母曰袁氏當胡氏居室時巳能行孝及歸于<lb/>
張姑以年高在堂奉事與母同姑卒哭必盡哀人益稱其孝云<lb/>
有男子二人長曰雍娶梁氏次曰凖娶李氏女子二人長適吳<lb/>
<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>次適劉柷孫男六人曰溥濂瀚滂濤孫女四人曾孫女一人<lb/>
將葬得地于吳縣十二都白華山之原卜卒之又明年二月三<lb/>
日葬焉於是凖來道其父兄之意求予爲銘葢<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>予兄之子也<lb/>
惟以姻㜕故特知胡氏之賢故銘之銘曰<lb/>
<pb n="KR4e0131_SBCK_068-12a"/>
詩詠宜家于兹可信豈人之宜而家亦振女婦之德實繋于家<lb/>
閫内之事今何頼邪顧而不見泣然歎嗟尚閟于兹壤地不汙<lb/>
　　　戴母莊氏墓誌銘<lb/>
長洲戴冠有母病走百里外求醫治之疾痼不可治其母竟卒<lb/>
冠自咎爲不知醫藥或妄投痛哭不已將葬則咨其父文昱甫<lb/>
願其墓銘庶以自慰者乃來請於予而自爲之狀曰吾母莊氏<lb/>
也諱妙淸父曰思恭嘗長鄕賦以庇其民破産而家遂落娶卜<lb/>
氏生吾母在諸女中最㓜然不妄嬉笑曰環坐而緝坐必下起<lb/>
必先麻枲輒先滿筐更精好可織葢其用心之專也歲理𧖟事<lb/>
𧖟未眠而桑或不給食對之甚悲家人曰何重利至是應曰吾<lb/>
不忍蝡蝡而死豈爲利哉葢其存心之仁也此皆吾母㓜時事<lb/>
旣笄而歸吾父巳四十年勤儉慈順如一日吾父甚宜之平生<lb/>
<pb n="KR4e0131_SBCK_068-12b"/>
食不邪味工不奇巧畏聽惡言言惡事非特有娠時然事姑孝<lb/>
夜寒必再起問衣衾厚薄姑之舊衣垢以嘗得乎自浣濯爲幸<lb/>
雖嘗茹素禮佛然不肎以一錢施浮屠氏至親戚及隣里女婦<lb/>
之貧者則隨所有週給之不吝冠家市中㓜獨喜習儒業親戚<lb/>
咸曰業儒固善然猝不得成名不若業賈可朝夕養生母間而<lb/>
謂冠曰即不成名亦不失爲士人其必事此他日吾食貧無悔<lb/>
也吾父亦然之冠故卒業儒旣而入鄕學爲弟子雖屢躓塲屋<lb/>
而吾母怡然自若也此其爲人大畧如此吾母之卒以成化十<lb/>
三年十一月十二日享年五十九子男二長即冠娶夏氏次冕<lb/>
娶韋氏孫男三人恩愚憲女一曰貞德葬以卒之又明年某月<lb/>
某日墓在何山之原冠不肖旣壯未仕未能顯榮吾親甚愧恨<lb/>
也兹敢以狀上惟憐而卑之銘幸甚葢其狀云然寛屬以憂制<lb/>
<pb n="KR4e0131_SBCK_068-13a"/>
歸自京師則聞有戴冠者好學而文願一見之乃今以銘文見<lb/>
托所以叙述其母者讀之可悲因知其篤於孝非世所謂文士<lb/>
比也乃按其言而叙爲之銘銘曰<lb/>
溪流洋洋母氏在堂有過於庭儒其衣裳紛紛小夫日中爲市<lb/>
孰從而儒惟母之使母之云亾子也其惄藹然其文凛然其德<lb/>
葬也有銘何加於詞爰刻之石惟慰其悲<lb/>
　　　郭母徐氏墓誌銘<lb/>
郷貢進士郭君忱待試禮部聞其母徐氏喪疾馳還家慟哭曰<lb/>
吾生不及仕以榮吾母今而吾母將葬何以盡吾心乎則告其<lb/>
父曰惟葬地之當擇也乃行西山衝冒䟦履無所不至凡數月<lb/>
始得于至德郷愽士塢之原則又吿其父曰葬旣得地矣吾母<lb/>
之賢不當有銘乎乃自爲狀來請于予至於數四而不巳徐氏<lb/>
<pb n="KR4e0131_SBCK_068-13b"/>
諱靜端世家長洲爲嘉定縣醫學訓科惟德之女及嫁郭氏爲<lb/>
承事郎汝文之妻郭大家也其舅宜軒府君偉然族人之望生<lb/>
汝文克肖爲其婦寔難徐氏入門事宜軒與其姑成氏皆得其<lb/>
意及舅姑下世相汝文治喪則歛葬必厚治家則耕織必勤以<lb/>
至祖先之享祀親戚之醜遺必豐子女之婚嫁婢㒒之衣食必<lb/>
均若其舉止之必端用度之必儉則持其身又無不至者汝文<lb/>
甚宜之比歲疾作重以愛女及殤孫之戚悲痛之餘遂不可救<lb/>
享年五十有七其生正統己未八月六日卒以弘治乙卯十一<lb/>
月一日以卒之又明年二月四日葬焉子男三長即忱娶雲南<lb/>
按察使張公汝振女次恱娶無錫鄒氏次懌娶同邑蔣氏女一<lb/>
適監察御史陸完贈孺人孫男四人受福受益受采受學女九<lb/>
人予重忱之孝且以汝文之失良配不可無銘以慰之也銘曰<lb/>
<pb n="KR4e0131_SBCK_068-14a"/>
内言不岀如無其人匪岀其子曷知其親目厚而勤曰豐而均<lb/>
曰端而儉以特其身有家以盛有子以顯視彼哲婦内助何鮮<lb/>
乃卜吉壤西山之垂欲知其賢刻石有詞<lb/>
匏翁家藏集卷第六十八<lb/>
<pb n="KR4e0131_SBCK_068-14b"/>
</p>
<p>
</p>
  </div>
</body>
</text>
</TEI>
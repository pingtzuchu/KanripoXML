<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_046-1a"/>
匏翁家藏集卷第四十六<lb/>
　引七首<lb/>
　　　述祖德詩引<lb/>
述祖德之作宋謝康樂有之自謝以後寥寥焉夫世之詩人竭<lb/>
歲月疲精神簸弄風雲刻畵泉石以至一艸木一禽魚之微皆<lb/>
蒙題品獨於先世吝不吐一詞及之其曰往事也惡庸知又惡<lb/>
庸傳嗟夫有美弗知知而弗傳古人之所深誚其不明不仁者<lb/>
也彼風雲泉石艸木禽魚人知之人傳之雖不題品何害顧乃<lb/>
役志於此忘情於彼其亦識輕重者乎縉雲趙侯來自荆州示<lb/>
予詩一篇所以述其祖德者甚僃凡氏族之分析家居之轉徙<lb/>
官爵之封拜學術之傳授無不附見葢不必閱譜牒讀傳志而<lb/>
其數世以來具著篇中予受而讀之愛而取之而忘其詞之於<lb/>
<pb n="KR4e0131_SBCK_046-1b"/>
康樂何如也乃復爲之引之一時讀此詩者別有題識于後侯<lb/>
名璉字士英以監察御史出知荆州多惠政號賢大夫云<lb/>
　　　送劉武陵詩引<lb/>
劉君與淸以名進士初出爲武陵令其友陳吉士玉汝取桃源<lb/>
八景率諸同志詠歌而投贈之屬予引其首葢古桃源實在武<lb/>
陵境内今則別自名縣矣然八景亦惟仙景者著稱于世是固<lb/>
所謂桃源乃晉漁者逢避秦時人處也其事見陶靖節記甚悉<lb/>
予嘗愛其說曰黃髪垂髫竝怡然自樂噫何藹如太古之風也<lb/>
世代旣逺人蹟益通而與淸適宰其地志銳而才長循吏之效<lb/>
當復見於今日吾知武陵一聚一落之間皆化而爲桃源之人<lb/>
也京師去彼雖逺政聲流傳如東西州吾將側耳以俟<lb/>
　　　贈邵汝學守楚雄詩引<lb/>
<pb n="KR4e0131_SBCK_046-2a"/>
戸部貟外郎湘隂邵君汝學出守楚雄其僚友趙良玉與諸同<lb/>
年賦詩贈之推予引其首汝學少有孝行及爲吏治錢榖展其<lb/>
長材遇事無難易輙辦楚雄在雲南大郡也其爲守也固宜然<lb/>
吾聞命下之後大司徒獨惜其去者何哉葢今關東西仍歲<lb/>
大旱飢民相食　天子不忍使其民至此邇者　詔發粟百<lb/>
萬俾大臣擇其屬徃賑之使汝學尚爲部官其在行無疑救荒<lb/>
之術必有可觀者宜大司徒之惜之也夫以汝學之賢能如此<lb/>
關陜之人失之楚雄之人獨得之是行也其不可爲楚雄之人<lb/>
賀也乎<lb/>
　　送劉世熈僉事詩引<lb/>
蜀之成都有二江爲秦李氷所鑿民堰之可漑田數千頃比歲<lb/>
大旱蜀人苦飢以堰壞而水無所障然耳廵撫大臣因奏請立<lb/>
<pb n="KR4e0131_SBCK_046-2b"/>
監司官專領其事　朝廷從之然治水所在必有獄訟於是擇<lb/>
其人得刑部貟外郎劉君世熈葢君嘗爲工部屬治漕渠有績<lb/>
及遷刑官其軄益舉遂擢僉四川按察司事以往而或者則以<lb/>
世熈長於法律當畱爲司㓂助不當輟之西南數千里外所職<lb/>
殆與古稻人等是不然夫蜀人以旱故爲餓莩者不可勝計使<lb/>
水利成必不至此今之刑官固多能平反冤獄然一歲所活有<lb/>
若是之多乎況君聽獄固自不廢乎士大夫相率送之以詩予<lb/>
爲世熈里人相好乆則序其事而復以詩繫于後云<lb/>
　　　柯詹事游西湖詩引<lb/>
故少詹事莆田柯公游西湖詩十首大興隆寺無相宗師之所<lb/>
藏也葢公與寮友同游而宗師實從因以所得詩書而歸之予<lb/>
不及識公獨聞宗師談公高致以公不妄謁人居閒輙過其廬<lb/>
<pb n="KR4e0131_SBCK_046-3a"/>
飲茗淸坐往往至日暮始去他人或具酒肴邀之有不赴者因<lb/>
思公不可復見至于欷歔不巳他日乃出此十首請予書其前<lb/>
予心重公而因循未果則宗師亦巳去世矣及是其徒德瑾始<lb/>
復道其師之意曰此吾家故物幸卒書之公平生簡重淸雅與<lb/>
俗寡諧一時同朝有善謔者見公亦不敢狎侮而方外士何爲<lb/>
獨得於公即此則宗師之賢亦可知矣昔宋惠勤從歐陽文忠<lb/>
公游感公之德終身不忘蘇長公稱之以爲士大夫或不能及<lb/>
宗師其勤之流歟瑾有戒行類其師師没而能寳此亦可重者<lb/>
歟其詩後有和者予未暇及獨亦嘗游其地有詩數首聊復書<lb/>
于其後而歸之<lb/>
　　　乾乾齋藁引<lb/>
楊惟立先生以精勤之學發而爲文不爲駕空浮浪之語而有<lb/>
<pb n="KR4e0131_SBCK_046-3b"/>
據事切實之意予竊愛之往歲自翰林擢南京吏部幸畱務淸<lb/>
簡益得肆力於文葢雖應人之求亦未嘗泛然苟作也故自弘<lb/>
治巳未至辛酉歷三載僅得此數十篇頃以考績至内閣大臣<lb/>
以纂修會典事嚴奏畱之予毎與共食見惟立食巳輙操筆屬<lb/>
艸其精勤如此惟立少予一歲而彊力不衰今書成南還其著<lb/>
述當益富予安得盡觀之乎<lb/>
　　　游吳中西山詩引<lb/>
弘治丁巳三月十七日石城先生將北上過吳中諸友告別予<lb/>
與文宗儒邀爲西山之游乃約馬宗勉林朝信及予姪奕同行<lb/>
舟泊閶門雨忽作客有言僅可登虎丘者宗儒作色言曰游必<lb/>
西山有言虎丘者浮以太白葢虎丘非不佳以熟游故爾舟至<lb/>
楓橋雨漸止自支硎輿行至天平而返凡行四十餘里歷數山<lb/>
<pb n="KR4e0131_SBCK_046-4a"/>
或隂或微雨其景益奇緣山游者多晴時未有見雨景者是日<lb/>
入天池有老僧三人皆垂素髮數寸見客相視<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙明旦詣予<lb/>
索詩自言不入城者乆矣予憐其意爲書途中所得二絕句與<lb/>
之後八年石城檢沈石田畵卷俾書其上茫然不記一字但別<lb/>
有四韻存槁中亦記天池事者遂書之及巳未三月適是日復<lb/>
雨與石城讀進士廷試卷偶憶前事復得四韻倂書於後<lb/>
說五首<lb/>
　　徐氏兄弟字說<lb/>
舜命九官其二爲䕫龍䕫典樂龍作納言終舜之世不聞有再<lb/>
命者葢惟任之專故二人得乆於其官其軄皆修而能助舜之<lb/>
治也然後世亦有專於任人者其人或反敗事此可見舜於二<lb/>
人擇之於先者之愼也故曰舜有天下選於衆舉臯陶不仁者<lb/>
<pb n="KR4e0131_SBCK_046-4b"/>
逺矣因臯陶而於䕫龍有可知者徐氏兄弟曰䕫曰龍䕫旣長<lb/>
好文以其父可泉府君遺命不逺數千里來京師請字於予葢<lb/>
予與可泉有外族之好故䕫有以請耳顧予無以爲字者特本<lb/>
舜之命字䕫曰舜樂龍曰舜言夫直而温寛而栗剛而無虐簡<lb/>
而無傲舜之所欲而䕫之所當敎者也讒說殄行震驚朕師舜<lb/>
之所惡而龍之所當察者也今去舜巳逺其言載於書者昭然<lb/>
具存讀其言如生其時以䕫所當教者變其氣質之偏以龍所<lb/>
當察者去其言語之失所以成中和之德絕讒慝之行而爲君<lb/>
子之歸此二子所當知固而父之所望而予之所字者之意乎<lb/>
　　黃氏二子字說<lb/>
黃仲和有子二人曰鶴曰鵠予嘗字鶴頡之鵠頏之和仲復請<lb/>
予說其意予曰此詩邶風之云也然詩特言燕之飛而上下耳<lb/>
<pb n="KR4e0131_SBCK_046-5a"/>
若夫鶴鵠又鳥之大者其飛則上薄雲霄一舉千里豈燕之比<lb/>
哉雖然鶴鵠固同爲鳥其所出猶殊兄弟者同氣而生之人也<lb/>
友愛急難之情詩人嘗以鶺鴒喻之矣至於天秩之禮則不以<lb/>
恩而廢者故其上也如行之當先非欲陵其弟爲兄之道然也<lb/>
其下也如行之當後非欲逺其兄爲弟之道然也閨門之内各<lb/>
止其所而長㓜之序得又若鴻鴈然夫得其序則和矣和則樂<lb/>
矣詩又不云兄弟旣翕和樂且湛二子當終身誦之<lb/>
　　　陳鎡字說<lb/>
陳世業農玉汝獨以其先處士君之命從儒者游績學攻文遂<lb/>
登鄕貢且將取甲科入官矣然嘗念先業不忍棄則以農事授<lb/>
其長子而名之曰鎡鎡旣冠使來求予字而敎之葢孟子述齊<lb/>
人之言曰雖有鎡基不如待時爲字曰以時鎡也思而父命名<lb/>
<pb n="KR4e0131_SBCK_046-5b"/>
之意無惰其身無違其候以無荒其田則汝能子而父汝嘉矣<lb/>
豳風曰三之日于耜四之日舉趾汝其于而舉之周頌曰庤乃<lb/>
錢鎛奄觀銍艾吾將從汝觀矣<lb/>
　　　張進士兄弟字說<lb/>
張進士瑋謁予告曰瑋與弟璨辱先生字乆矣以其說請亦屢<lb/>
矣幸終以一言敎之此豈特瑋兄弟之意實吾父之意亦吾先<lb/>
大父之意也葢吾游南廱時瑋尚㓜侍其大父助敎公讀書官<lb/>
舎中公嘗遣之來學因求予字而敎之今十八年矣公手書尚<lb/>
存而瑋復惓惓于此予忍負之哉夫瑋璨皆以玉言玉物之可<lb/>
貴者也然其所以可貴以玉韞於石而與石異故耳則若所謂<lb/>
燕石與玉似者亦可貴乎葢珷玞之類可以惑衆人而不可以<lb/>
惑良工必使良工曰是玉也乃其可貴者也雖然温潤而澤縝<lb/>
<pb n="KR4e0131_SBCK_046-6a"/>
宻而栗玉亦非寡也必其質之大光之著如瑋璨之謂使良工<lb/>
曰是嘉玉也是美玉也乃其眞可貴乎人之所以異於艸木鳥<lb/>
獸者其爲狀非特玉石之可混也有人於此其名人其實艸木<lb/>
鳥獸則何以立於世必能盡所以爲人之實而與艸木鳥獸異<lb/>
焉及其德之所就不徒曰人必曰是吉人也是賢人也則其眞<lb/>
爲可貴非嘉玉美玉之謂乎故字瑋嘉玉璨美玉者如此瑋方<lb/>
登甲科爲世用如玉之薦於宗廟以禮乎神合於記禮者之稱<lb/>
矣而璨亦好學有文蓄而未發其待賈而沽者歟<lb/>
　　銕柯說<lb/>
松栢之生與衆木等耳惟松栢多託根崖谷間不爲石所扼且<lb/>
其枝葉鬱茂歷歲寒而後凋又不爲霜雪所摧則非衆木可及<lb/>
者固其操之堅人故以銕擬之可謂錚錚乎出乎其類矣予友<lb/>
<pb n="KR4e0131_SBCK_046-6b"/>
劉君與淸早登進士第兩爲縣令皆有遺愛聲及　召爲監察<lb/>
御史立　朝侃侃聲益起内臺巳而出按于閩于廣憲度大舉<lb/>
挫豪疆抑勢要兩道肅然不忝古直指使者君嘗行于野見松<lb/>
栢挺挺堅不可屈若有契于心曰士大夫所守當如是因以銕<lb/>
柯自號交游間知其善取乎物也稱之不以字必曰劉銕柯後<lb/>
君超遷太㒒少卿人猶以未足展其才也居三年會四川缺廵<lb/>
撫大臣吏部以君名上　詔即擢右僉都御史以行君乃走予<lb/>
告曰往以銕柯自號葢欲厲乎已耳然未有著干文者敢以是<lb/>
瀆予素知君不獨其操類乎松栢也而材實類焉今夫君奉<lb/>
天子令出以撫治者非蜀乎按其地東連陜洛西控蕃夷陸有<lb/>
棧道水有峽江天下言地之險者莫過於此而民之易動者亦<lb/>
莫過於此夫地險而民易動若與内地異也顧昔多辱名臣治<lb/>
<pb n="KR4e0131_SBCK_046-7a"/>
之其尤著者若李冰之水利文翁之風敎諸葛孔明之政績皆<lb/>
不暇論其近而卓卓者有張益公葢其以鎭靜爲功恩威爲德<lb/>
所以御易動之民於將亂之日晏然如平時者非其材之大能<lb/>
含蓄于蠶叢之國于胸中何以得此彼松栢在山上干雲霄其<lb/>
榦連抱大匠伐之以建淸廟明堂宏壯可容萬人材大故也與<lb/>
淸適類乎此一銕柯果足爲君道哉雖然材大而操無可取與<lb/>
樗櫟何異故終爲此說以復之弘治庚申夏六月巳酉<lb/>
表六首<lb/>
　　　禮部試擬宋以范仲淹爲樞宻副使謝表<lb/>
臣某伏以西府崇嚴位遇均於將相貳樞贊畵責任重於朝廷<lb/>
政論與聞本兵是寄葢欲折衝萬里之外于以坐論一堂之中<lb/>
苟瘝厥官適重其咎伏念臣遭遇聖眀乆塵任使屢前而郤知<lb/>
<pb n="KR4e0131_SBCK_046-7b"/>
不足而心有餘旣仆而興威未加而恩巳至非惟蒙保全之大<lb/>
造何以被特逹之深知起自南官委之西事固嘗受鉞未成充<lb/>
國之功將以息民竟出魏絳之䇿方國門之待罪遽樞筦以承<lb/>
恩懇避莫諧貪榮是愧兹葢伏遇　皇帝陛下知出無爲仁<lb/>
而有勇肇位四海而機柄獨操咸和萬民而衡石不設大以事<lb/>
小恒施仁於小邦安不忘危毎念戰爲危事用人如用藥不遺<lb/>
馬勃牛溲取士若取材肎棄竹頭木屑故兹迂拙亦在甄収臣<lb/>
敢不勉竭庸虛上承知遇感激難逢之會奮勵無能之資後樂<lb/>
先憂期不負於素學外攘内治以無玷於淸班載看群䇿之兼<lb/>
収坐致三邊之惕息<lb/>
　　　賜進士及第後率諸同年謝恩表<lb/>
伏以稽古右文喜値豐亨之運設科取士欲求疎逺之才自前<lb/>
<pb n="KR4e0131_SBCK_046-8a"/>
代以來逮我　朝而盛布帛菽粟渾然猶三代之言月露風雲<lb/>
陋矣非六朝之體辭逹而巳文在于兹葢必先擇于有司夫然<lb/>
後獻之　天子是惟　聖祖敷求之意至于　文孫恪守<lb/>
而行禮意加隆人文益著如臣等性殊朴魯學本空疎呻吟呫<lb/>
畢之間以歲以月游息範圍之内如天如淵乆蒙作養之恩竝<lb/>
預甄収之數食芹而美雖懷一獻之素心采葑不遺遽辱九重<lb/>
之淸問榮隨寵至感與媿幷兹葢伏遇　皇帝陛下禀上<lb/>
知之資居　大君之位唐堯之德化不識而不知虞舜之聰<lb/>
明好問而好察惟末學幸遇乎　大有作爲之主故直言得行<lb/>
於無所忌諱之時爰題金㮄之名載錫瓊林之宴維其偕矣方<lb/>
正席以捫心何以予之忽在笥而被體禮儀稠疊顔面忸怩其<lb/>
何德以當皆不求而至臣等受兹　寵遇相與告言一飯不忘<lb/>
<pb n="KR4e0131_SBCK_046-8b"/>
豈獨報以國士寸心自誓庻無忝於賢科再期　聖德之益<lb/>
崇永保天休之滋至<lb/>
　　　擬　頒賜重刋貞觀政要謝表<lb/>
具官臣某欽蒙　聖恩頒賜重刋貞觀政要者虛叨厚祿巳<lb/>
玷淸班　寵賜新編尤過素望領受之際感激何如臣誠歡誠<lb/>
忭稽首頓首伏以居上克明成湯見稱仲虺爲臣不易孔子嘗<lb/>
告定公欲監成憲以無愆必學古訓乃有獲布在方冊昭如日<lb/>
星惟兹一卷之書實有三代之意葢後六國而爲秦漢又越八<lb/>
朝而得李唐在太宗爲君始也用魏徴之言躳行仁義故貞觀<lb/>
之治終焉視姬周之世庻幾成康凡其紀錄之祥無非治理之<lb/>
要用忠良而來諫諍逺聲色而杜讒䛕土木之功不興效夏禹<lb/>
之卑宮室禱祀之事旣絕陋秦皇之慕神僊戒敕儲貳之守成<lb/>
<pb n="KR4e0131_SBCK_046-9a"/>
尊崇師傅以輔德經書禮樂討論無遺貢賦兵刑審處必當此<lb/>
其大較未易盡言其爲說心乎四十篇而垂統至於三百載厥<lb/>
後張九齡金鏡之錄兹維權輿又如李德𥙿丹扆之箴得其梗<lb/>
槩董史不作兢書可追兹葢伏遇　皇帝陛下聖治日親化<lb/>
工天運終始典于學厥德自修左右惟其人求賢下及慨然有<lb/>
詔美矣是書欲日聞嘉言旣俾詞臣之進講謂世乏善本特令<lb/>
工匠之翻刋校正精而無魯魚亥豕之譌　賜予重有若鍾鼎<lb/>
琬琰之貴千年視爲糟粕一旦發其英華竊惟唐之盛時顧獨<lb/>
兢有先見書名貞觀意在開元惜不用之當時幸獲遇於今日<lb/>
臣旣被兹　殊渥豈敢視爲虛文由魏徴之語而師臯䕫期終<lb/>
身取法乎上推太宗之心而祖堯舜願　一人允執厥中<lb/>
　　　文武百官請　太皇太后立　皇太子第二表<lb/>
<pb n="KR4e0131_SBCK_046-9b"/>
伏以　慈宮地逈修五福於昌辰温室日高敷重光於昭代<lb/>
所以承萬年之統於是繋四海之心事重恊從理宜申籲恭惟<lb/>
太皇太后殿下坤儀乆著王化攸資保育聖孫彰地道成功<lb/>
之大誕生　元子衍天潢流澤之長恭惟保國之謀特有建<lb/>
儲之議鴻名當正大本亦安長樂遥瞻旣合詞而上請俞音<lb/>
未獲徒深切于下懷據　先朝之舊章詎宜遲緩爲今日之<lb/>
盛事再盡懇誠候金冊之渙頒仰紫宸而顒望<lb/>
　　　第三表<lb/>
伏以　太極無爲妙化工之發育前星有耀宣象緯之光華天<lb/>
道應而昭彰人謀從而翕集未勞謙讓必仰贊成恭惟<lb/>
太皇太后殿下德竝虞嬪功同周姒慈仁性厚元爲中壼之表<lb/>
儀顧復恩深長享　一人之奉養衍本支之彌茂致宗<lb/>
<pb n="KR4e0131_SBCK_046-10a"/>
社之益安臣工鼔舞於龍墀巳洽　朝廷之慶使者渙頒乎<lb/>
鳳詔復增海寓之歡是宜正位於　東宮相率陳詞於　北闕<lb/>
懇忱交積煩言遂至於再三　懿㫖尚稽渇望寔同乎億兆仰<lb/>
祈慈訓深啓　宸衷國之大猷成湯不忘乎遵守事有先務<lb/>
堯舜斯急於推行況舊章可考而具存惟大本相傳而豫<lb/>
建斷乎不惑䇿當定于禁中勿以未遑禮必舉于歲首冀成<lb/>
盛典誓獲俞音傳萬世而奉宗祧皇圖鞏固處重闈<lb/>
而膺福祉壽域崇高<lb/>
　　擬功臣子孫襲封謝恩表<lb/>
伏以雲龍風虎前人収汗馬之功銕劵金書當代舉剖符之<lb/>
典　恩光揚於介胄慶澤被於子孫聞命驚心受言愧汙兹<lb/>
葢伏遇　皇帝陛下聖神文武博厚高明功加于時知<lb/>
<pb n="KR4e0131_SBCK_046-10b"/>
祖宗創業之不易賞延于世念臣下與　國而同休爰施天地<lb/>
雨露之仁再謹河山帶礪之誓遂令枯朽亦被沾涵　錫以舊<lb/>
封在周室五等之列給之常祿勝漢家萬尸之名凡所遭逢將<lb/>
何報稱衝沙漠天山之霜雪敢惜捐軀挹雲臺麟閣之丹靑尚<lb/>
期接武雖駑駘徒費乎芻粟而海嶽聊補乎㳙埃載輯載櫜示<lb/>
干戈弓矢之弗用來王來享致珪璧琮璜之竝陳欣覩四方之<lb/>
無虞敬祝　一人之有慶<lb/>
　頌二首<lb/>
　　　豐年頌<hi>幷序</hi>
臣嘗讀詩周頌至豐年之章見周家以仁厚立國安養斯民致<lb/>
兹天貺以昭其德若夫春秋桓公三年亦書有年君子則以桓<lb/>
之德不足以致而書之所以著其異且以著餘年之不有耳故<lb/>
<pb n="KR4e0131_SBCK_046-11a"/>
詩以其常而詠春秋以其異而書其說各有在者恭惟我<lb/>
太祖高皇帝受天明命以有天下敬天勤民一念以之傳之<lb/>
列聖以至　今上皇帝益守益承罔敢怠忽乃成化紀元之<lb/>
十年天下極安歲則大熟寔有周家之慶當爲周人之詩臣因<lb/>
竊取詩人之意撰爲頌一篇非敢言詩亦惟詠其常云爾其詞<lb/>
曰<lb/>
聖人在位立天下中位不惟大德惟其崇　聖德伊何廣淵<lb/>
篤恭何有外朝何有深宮何有出入何德不逢以兹對越<lb/>
一祖四宗祖宗在天精神與通惟　聖勤恤和我受民不殖<lb/>
貨利不好游田謂民雖微獨於我親爾飢爾寒爾勞爾勤孰爾<lb/>
惠鮮屬我一身天監厥德保佑且申曷以昭之降兹豐年豐年<lb/>
如何多黍多稌亦有稻梁盈彼廩庾亦有秉穗遺彼塲圃始于<lb/>
<pb n="KR4e0131_SBCK_046-11b"/>
京都延及三輔以及吳越以及齊魯道不拾遺家不閉戸爲裳<lb/>
爲襦女有餘布以祀以享男有厚醹鼓腹而歌垂髫而舞彼白<lb/>
者叟此黃者孺皥皥熈熈莫知其故人曰　聖人聖則無爲<lb/>
儼然南面有垂裳衣操其柄觀攬其綱維左擇一相是訓有司<lb/>
聖之所爲則止於斯若昔堯舜萬幾兢業未治皇皇旣治惙惙<lb/>
聖心符之求治益切益懋大德肅乂謀哲雨暘適時寒燠應節<lb/>
豐年之慶四海一轍小臣不文載紀聖烈<lb/>
　　　平胡頌<hi>幷序</hi>
胡元主中國九十餘年侵越我疆土瀆亂我彛倫改易我制度<lb/>
腥風汚俗民化于夷葢三代以來所無之大變也我<lb/>
太祖高皇帝受命自天起于南服提一旅之師平四方之亂迨<lb/>
兵至元都皇威烜赫遂讋元君而走之於是疆土以復彛倫<lb/>
<pb n="KR4e0131_SBCK_046-12a"/>
以明制度以立海宇廓淸乾坤再造葢三代以來所無之大功<lb/>
也　大宗高皇帝入繼大綂克篤前烈制禦旣嚴攘却尤逺<lb/>
列聖傳序端拱于上邊徼晏然至於今日武事再修深襲輒捷<lb/>
皇上慨然以古黷武爲戒將銷兵歸馬專事文敎期與臣民同<lb/>
享嘉靖之樂臣生逢其時承乏史氏宜有紀述以傳示天下後<lb/>
世因撰成平胡頌一篇然必述　高皇帝者葢周之成王嘗<lb/>
成伐奄伐淮之功周公作詩不以爲誇而大明之什特舉武王<lb/>
肆伐大商之事爲言其義葢有在也臣敢竊取其義而爲之詞<lb/>
其詞曰<lb/>
皇天徧覆以莫不容惟其截然此華彼戎禹蹟茫茫戎何敢越<lb/>
越而猾夏天則有伐伐不自爲實託之君君奮其威應天順人<lb/>
赫赫　太祖維湯維武天戈所揮孰敢予侮胡起朔漠瞰我<lb/>
<pb n="KR4e0131_SBCK_046-12b"/>
中原長驅入之竊稱有元厥罪未悛興師往問城社寥寥虜則<lb/>
宵遁虜旣遁矣假息冰天駑馬悲鳴斡難之壖是曰平胡何有<lb/>
漢祖平城之厄以報千古　皇成其旅縱彼勿追彼順天命敢<lb/>
拒王師是曰平胡湯武奚讓輯寧永淸以伐以放風俗百年淪<lb/>
胥于夷仗旄秉鉞汛之掃之兆民有主安其家室以及冠裳以<lb/>
及飮食罔不得所克長萬夫内修外攘是曰平胡徧師廵行肅<lb/>
淸沙漠馬牛其空匪示以弱大變克除大功克成是曰平胡遂<lb/>
開太平挫逆以威撫順以德接蹟來降數累千百歳時朝貢稽<lb/>
首闕庭孰繫其首而請長纓　聖子神孫繩繩繼繼平胡之功<lb/>
垂𥙿萬世<lb/>
　致語七首<lb/>
　　　上元節　皇太后宴致語<lb/>
<pb n="KR4e0131_SBCK_046-13a"/>
臣聞天心正而璣衡平斗杓初轉夜氣淸而宮禁宻褘服旣成<lb/>
華燈綴明月之殊廣樂張洞庭之野燭龍啣火放高𦦨於天門<lb/>
川后靜波扇微和於靈沼仰坤儀之可象瞻壽域以無疆瑞雪<lb/>
飛揚綠樹碧簷休報曉曖烟浮動瓊樓玉宇不知寒俯視人間<lb/>
風斯下矣深居天上夜如何其恭惟　皇太后陛下恩育<lb/>
聖神化行慈儉配地有載物之德博厚能容補天成煉石之功<lb/>
勤勞多助俯膺逹孝坐閱昌辰初進千觴挹金莖之淸露載陳<lb/>
四韻採黃竹之遺風詩曰<lb/>
仰望慈顔一笑開九華燈影接蓬萊盡教霧閤雲窗啓未遣香<lb/>
車寶馬回樹杪天潢垂島嶼空中海市結樓臺柘袍侍宴良宵<lb/>
永不是㝷常問寢來<lb/>
　　　上元節　皇上宴致語<lb/>
<pb n="KR4e0131_SBCK_046-13b"/>
臣聞四時之序春秋於正月必書三代以來禮樂自天子而出<lb/>
歲首載臨乎嘉節天心允愜乎群情朗月光重華星色正況逢<lb/>
百年無事試看四夷咸賔西被威聲胡賈渉流沙而貢異獸東<lb/>
漸德敎倭奴浮巨海以獻名香虜馬遁而不敢南窺蠻烟消而<lb/>
相將北附萬機斯暇良夜未央恭惟　皇帝陛下賔日授時<lb/>
繼天出治居左右而行慶賜萬物咸新登圓丘而致精誠百神<lb/>
竝享虞舜有天下而不與文王當日昃而未遑合禹貢而奉一<lb/>
人廣陳玉食衍箕疇而錫五福成造春臺臣等幸遇治朝叨居<lb/>
樂部謹呈口號用寫心聲詩曰<lb/>
鳳閣遥瞻七寶牀龍輿初下五雲鄕綵花競剪春偏早金炬齊<lb/>
燒白晝長眞見海中浮閬苑不從馬上奏霓裳　君心化作光<lb/>
明燭採得民謡愛末章<lb/>
<pb n="KR4e0131_SBCK_046-14a"/>
　　　聖節　皇上宴致語<lb/>
伏以夏曆載頒共喜天時之正魯臺遥望將書雲物之祥陽氣<lb/>
先囘於朔方瑞星特起於南極　一人有慶四海無虞恭惟<lb/>
皇帝陛下懋德建中對時育物御聖人之大寶居王者之明堂<lb/>
垂衣裳以受朝山呼殿陛執玉帛而來貢雲湧蠻夷惟周文克<lb/>
厥宅心宜虞舜必得其壽醴泉甘露却雲表之金莖芝艸嘉禾<lb/>
陋曲中之黃竹開八方之壽域登一世于春臺臣等咸造金門<lb/>
近瞻丹扆建皇極歛五福用推箕子九疇之言綏萬邦屢豐年<lb/>
願上周公七月之詠八音竝作四韻先呈詩曰<lb/>
海上蓬萊日月長僊家又進紫霞觴載歌白雪從金母遥見紅<lb/>
雲捧玉皇率土歸誠眞有道自天申福正無疆新詩製得當筵<lb/>
獻此是康衢第二章<lb/>
<pb n="KR4e0131_SBCK_046-14b"/>
　　　端午節　皇上宴致語<lb/>
伏以　一人富有乎大業盛德常新四夷咸賔於治朝方物<lb/>
畢獻游豫斯同乎夏諺樂豈巳見于周詩幸預榮觀共誇盛事<lb/>
恭惟　皇帝陛下丕承　列聖宏覆兆民惟措世於無虞乃<lb/>
乘時以爲樂適臨重五暫輟萬㡬講筵乆重乎修文禁苑不忘<lb/>
於較武震雷霆而跳躍勇士來虎賁三千躡雲霧而騰驤名馬<lb/>
出天閑十二張弓挾矢爭脫轡以如飛伐鼓摐金兼擊毬以爲<lb/>
戲呼聲動地角藝入神翠華旣駐於僊山淸蹕俄移於靈沼魚<lb/>
龍竝躍鵝鸛齊鳴錦纜牙檣光動洛川之上繡旗羽葢影浮瀛<lb/>
海之間廣便蕃醉飽之恩及于臣下無馳騁流連之樂監于先<lb/>
王載託新篇用娛高宴詩曰<lb/>
欣逢佳節覩宸游萬歲山前御氣浮赤驃追風過上苑黃龍戲<lb/>
<pb n="KR4e0131_SBCK_046-15a"/>
水在中流旌旗盡繞軍容盛臺榭高登月令修周囿要知行幸<lb/>
少艸深麋鹿自<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
　　　中秋節　皇太后宴致語<lb/>
伏以日馭載驅誇父逺追于南陸斗柄橫指蓐収正位于西方<lb/>
秋光喜遇平分夜景願言均施騰歡聲於四海樂莫大焉行逹<lb/>
孝於　一人養之至也地大物衆天高氣淸酌壽酒以齊傾<lb/>
望慈宫而上獻涼風生玉宇織女早進褘衣淸露溢金莖嫦<lb/>
娥自和靈藥乃罷㧞河之戲仍爲玩月之游泛水先臨太液池<lb/>
舟牽錦纜乘雲試入淸虛府曲舞霓裳萬物生輝六宮同慶恭<lb/>
惟　皇太后陛下坤儀靜厚履德柔嘉誕育　聖躳乆著<lb/>
虹流之瑞維持王化允爲風敎之端有開必先宜享其盛惟稱<lb/>
頌之不足豈歌詠之可無詩曰<lb/>
<pb n="KR4e0131_SBCK_046-15b"/>
瑶池開宴瑞雲紅秋到人間喜正中水落銀河如噴雪天高琪<lb/>
樹總含風佳期不與三山隔樂事須敎四海同萬里僊橋眞可<lb/>
度素娥爭候廣寒宮<lb/>
　　　重陽節　皇上宴致語<lb/>
伏以四時行而百物生當素秋之令節　一人慶而兆民頼<lb/>
得華夏之歡心旣省歛以重農功仍習戎而班馬政事因時舉<lb/>
樂與民偕恭惟　皇帝陛下乾徤長旋離明畢照念<lb/>
祖宗之創業常見羔牆欲黎庻之安生毎爲宵旰尊居五位獨<lb/>
斷萬幾嘉與四方均臨重九宮中稱壽先仰奉乎慈顔闕下<lb/>
賜酺載俯推乎大賚黃扉爰啓玉食斯陳雲表露華挹金盤而<lb/>
屢獻海東霞彩裁錦障以㫄施可以登萬歲之山升高自邇於<lb/>
焉望九州之野視逺惟明故事旣修新聲宜播詩曰<lb/>
<pb n="KR4e0131_SBCK_046-16a"/>
百穀豐登海宇寍乘時游豫駕初停雲開漢殿翔雙鳯風轉堯<lb/>
階動九蓂涼氣巳隨卿士月祥光先見老人星玉盃酌取黃華<lb/>
酒願奉　明君享萬齡<lb/>
　　　元宵節　皇上宴致語<lb/>
伏以和風拂拂輕冰初泮　九龍池皓月團團薄霧全消<lb/>
雙鳳闕念良宵之易度覩佳節以重臨旣授人時宜從世俗恭<lb/>
惟　皇帝陛下祿位名壽僃于　聖躳<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>知聦眀出乎庻<lb/>
物有周文王之德無淫于游觀如韓昭侯之言毎愛乎嚬笑長<lb/>
承　景運屢致豐年巍巍乎居上不驕皥皥如與民偕樂華<lb/>
燈齊放光輝照耀於千門玉醴畢陳和氣薰蒸於六合乃罷曼<lb/>
衍之戲爰歌麗則之音載助淸歡少娛高宴詩曰<lb/>
金屋沉沉奏管絃紅雲高擁柘袍鮮邊城屢報全無事史筆重<lb/>
<pb n="KR4e0131_SBCK_046-16b"/>
書大有年燈火滿空垂列宿樓臺平地貯群僊天門北望<lb/>
淸光近　賜得黃柑次第傳<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_060-1a"/>
匏翁家藏集卷第六十<lb/>
墓誌銘八首　生壙誌一首<lb/>
　　　閭丘賔用墓誌銘<lb/>
天順六年夏五賔用遘疾藥而愈愈而復作如是者數四勢浸<lb/>
劇君知不可爲即却藥俟絕言談如平時數日死君嘗力疾築<lb/>
堂他日欲奉親讀書其中至是其父撫楹大慟曰堂兒所築者<lb/>
曾不得一日居悲夫其殯于此寛與君相好非直以表兄弟也<lb/>
亟往哭之且爲之說曰仁者不必壽世有是言君年四十三耳<lb/>
豈非信歟而又言仁者必有後君娶妻更二三妾然生男輙夭<lb/>
死徒有三女子在此又何邪失之此者幸得之彼奈何君獨兩<lb/>
失之邪豈所謂仁者君非其人邪君事父母甚力於其有憂必<lb/>
致之樂乃巳女兄贅于家生女復贅與之處歡然人不知其家<lb/>
<pb n="KR4e0131_SBCK_060-1b"/>
之三姓友人陳公輔死而家貧甚爲之歛且葬歲必一持酒肴<lb/>
祭墓下其行多此類謂君非仁者疇諾哉然則君之致此吾無<lb/>
從考也前葬其甥周京爲狀乞銘予旣爲說以信其死而深疑<lb/>
其無後以傳乃復叙次其事而銘之賔用字也諱觀姓閭丘氏<lb/>
蘇之長洲人其先有諱孝終者宋元豐間仕至朝議大夫黃州<lb/>
守曾祖叔莊祖公望父廷端皆不仕娶同縣徐氏生女皆㓜仲<lb/>
許適張祼君爲人修謹好義是非取舍不肯苟隨人尤愼交交<lb/>
則不變身雖混居市<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>其高曠靜約榮利漠然處山林者未必<lb/>
如也少好學長益喜習書攻詩詩平實有理致所著有井蛙藁<lb/>
若干卷書得晉人筆意君眇一目人謂其以疾故不仕非也年<lb/>
未四十髪巳種種嘗自怪其蚤衰然不意即死矣死之日爲天<lb/>
順七年閏月某日以又明年某月日從母顧氏柩葬天平山之<lb/>
<pb n="KR4e0131_SBCK_060-2a"/>
原於是其母先卒六月矣銘曰<lb/>
生不壽死不後人之自取邪數之不偶也晉陸士衡唐孟東野<lb/>
君兼其人于千載下我爲之銘豈曰知者<lb/>
　　南京福建道監察御史張君墓誌銘<lb/>
於乎人惟無志與材以見于世而槁死林下死者固無憾生者<lb/>
亦不之惜也或有志鬱而獲信材閟而及試於是而死則死者<lb/>
生者亦何足憾且惜乎乃若吾友惟善之死志方信而倐鬱材<lb/>
將試而卒閟此不惟惟善之目不瞑凡爲其姻戚僚友莫不爲<lb/>
之扼腕太息而流涕也君諱俌字惟善姓張氏其先爲汴人隨<lb/>
宋南渡家于蘇遂爲蘇之長洲人曾祖祐之祖士逹父明逺皆<lb/>
不仕君弱冠入郡學即知黜華向實卓然出諸生治尚書景泰<lb/>
四年中應天府鄕試三舉進士輙中乙牓得學官輙辭不就居<lb/>
<pb n="KR4e0131_SBCK_060-2b"/>
太學掃一室讀書朝暮虀䀋蕭然一寒士而君益自刻厲乆之<lb/>
從夏官卿掌奏疏居一歲謁選吏部考君才可用奏理南京都<lb/>
察院刑六閱月刑無頗類都御史高公才之以其名上成化二<lb/>
年三月即拜南京福建道監察御史浹辰將取道還家爲母吳<lb/>
夫人壽一夕㬥卒閏月乙亥也年四十一友人鄕貢進士查君<lb/>
文外兄太常典簿李君浩相與殮之官爲給舟載其柩還其兄<lb/>
佐與其二子以四月庚子葬君于吳山先塋之次君爲人謹謹<lb/>
不少放剛簡端慤而有廉隅善事親與人交篤而不汎配錢氏<lb/>
故大寧都司斷事某之女子男曰謨曰訓女長適朱存理次許<lb/>
適徐季華次尚㓜自君初登貴仕即死不識者亦有噫嘻聲■<lb/>
祿位庸者所待以爲榮者也君之志固不在是予之所以惜君<lb/>
者亦果在是乎系之以銘曰<lb/>
<pb n="KR4e0131_SBCK_060-3a"/>
木産于地封之艱漑之不易尋斧縱焉垂成器飄風㧞之匪材<lb/>
自棄嗟嗟張君無乃類人不勝天奚足異<lb/>
　　陳府君墓誌銘<lb/>
陳氏故河南人宋南遷從之家于蘇遂爲吳縣人世業醫其隂<lb/>
有德于人葢已乆矣至君之兄少保僖敏公旣以重望曠度爲<lb/>
天子寵任而君之弟鑄復以子貴封河南道監察御史一時陳<lb/>
氏貴顯遂爲吳中仕宦家之冠君時處伯仲間畧不以門地驕<lb/>
人縮首歛足語出恂恂其抑畏反居寒士下故鄕里稱厚德者<lb/>
必曰陳君陳君云君諱錡字有容叔父季玉無子以父命爲之<lb/>
後母朱氏老而無依嘗迎養于家君以其事父者事叔父而季<lb/>
玉之祀不絕以其事母者事外母而朱氏之意甚適也永樂初<lb/>
父被召爲太醫院醫士君惧其老弗勝勞請以巳代乆之父没<lb/>
<pb n="KR4e0131_SBCK_060-3b"/>
居憂制以疾遂不上成化元年六月二十七日年六十七終曾<lb/>
祖德卿祖均錫父孟玉皆贈太子太保都察院左都御史曾祖<lb/>
妣某氏祖妣某氏妣高氏繼孫氏皆贈一品夫人娶夏氏繼劉<lb/>
氏子男五人倬俌佾佖佩女二人長適莊信次許適傳奎孫男<lb/>
十二人女四人以二年十二月二十二日葬吳山之先塋前葬<lb/>
其弟御史君率倬等哭再拜持狀乞銘予於君爲里人頗知君<lb/>
不可辭無銘銘曰<lb/>
於維陳氏世有濳德自汴徂吳乆晦其蹟維僖敏公爲時名臣<lb/>
寵祿之來萃于一門小人施施孰不慿藉君方退然自持愈下<lb/>
維葬有銘可考不誣以媿小人以慰諸孤<lb/>
　　　山隂田處士墓誌銘<lb/>
成化庚寅六月一日山隂田處士卒享年八十有三以明年當<lb/>
<pb n="KR4e0131_SBCK_060-4a"/>
卒之月日葬于邑亭山先塋之次初處士之疾病也屬其子敬<lb/>
曰吾即死唯吾所輯喪儀是行百凡葬具寜薄母厚唯刻石誌<lb/>
墓古人所不廢者汝其圖之至是敬使其甥吳瓛走南京持狀<lb/>
謁予再拜以請予以不知處士辭而監丞徐先生懇懇道處士<lb/>
之賢於予先生處士之邑人也予信其言且嘉處士之能不亂<lb/>
其命而其子之能從之也卒諾之按狀田之先蜀人也宋有諱<lb/>
奕者仕爲右正言從高宗避金虜之難徙家臨安四世孫起居<lb/>
郎昭再徙㑹稽昭生榮榮生茂義茂義生忠始籍山隂而娶于<lb/>
朱生處士諱亨字時泰別號勿菴少失侍奉其母得子道甚母<lb/>
没哀毀踰禮人多稱之其治家尚嚴肅而尤以信義服其鄕鄕<lb/>
人有爭辯者待處士一言而定至於憸人悍夫望見處士於道<lb/>
皆爲之趨避不暇或者比之王烈焉平居坐一室端然終日如<lb/>
<pb n="KR4e0131_SBCK_060-4b"/>
對大賔則有修敬之扁富而能貧服用貶損如小家謂奢之有<lb/>
害也則有貧富相因之圖雅好禮歲祀先必宿齋戒而儀物兩<lb/>
僃患流俗之瀆其先也則有闢𥿄錢之說其治喪斥去浮屠氏<lb/>
法而一惟儒者又以繁文末節之不足行也則有簡易喪儀之<lb/>
書他言行之可書者尤多不能載故邑中推數好古而知禮者<lb/>
必及處士處士初歲績學期以表見于世旣不果則一意治家<lb/>
正俗欲追古善士而及之逮其晚節益有高致作翠拱之樓以<lb/>
居彈琴賦詩若無與於世者常偕里中遺老十人結淸閒之㑹<lb/>
月爲一集葢有洛社之遺風云處士元配楊氏繼王氏子男一<lb/>
人即敬女二人適吳麟錢侃孫男三人曰阜曰寅曰宣宣爲郡<lb/>
庠生銘曰<lb/>
有以裨乎世奚庸推而仕也有以傳於人奚庸愧乎死也夷考<lb/>
<pb n="KR4e0131_SBCK_060-5a"/>
其行於今之世而見古之士也嗚呼若人而今則亾徒見亭山<lb/>
之下有封若堂也而采蕺之麓秦望之峯翩然白雲泠然淸風<lb/>
彷彿乎䰟氣之之乎其中也<lb/>
　　　正義處士墓誌<lb/>
巳丑歲予舉進士不第識烏傷王允逹于國學予問允逹嘗所<lb/>
友者則首以浦江鄭仕信對且曰仕信以國子家居且來矣其<lb/>
年冬予與允逹偶出歩眞珠溪之滸見有騎而從兩僕來者允<lb/>
逹遥指而笑曰此非吾所謂鄭仕信耶趍而迎之果然仕信亦<lb/>
止騎從拂黃埃須眉間執允逹手語道上予亦願見仕信者見<lb/>
之一如平生歡自是予三人者交好甚誦習暇輒相過從坐如<lb/>
鼎足然他日仕信獨過予予迓之門視其色若有隱憂者私怪<lb/>
之而難乎問有頃始起而言曰璽之父之棄諸孤歲星八周矣<lb/>
<pb n="KR4e0131_SBCK_060-5b"/>
當下窆時墓石且礱而求其執筆者不得吾兄弟私計之以爲<lb/>
寧緩勿苟恐爲吾父羞兹璽獲投分于子能忘情於璽乎則應<lb/>
曰君之欲銘其先人意葢在文筆也予念束髮時即嘗讀麐溪<lb/>
集集間他文辭之載弗暇論如沖素府君之葬晏朝請銘藍山<lb/>
府君之葬方承事銘靑田府君之葬黃文獻銘奉議君貞孝處<lb/>
士則歐陽文公宋太史亦皆有銘顧子何人而使與於斯恐不<lb/>
獨羞先人且恐爲諸先哲羞予方苦辭仕信耳若無聞而首巳<lb/>
至地矣予曰無巳取事狀視遂出諸袖中葢允逹所製也予疾<lb/>
讀一過曰君家家䂓百餘條先君子動率與之合可謂賢子弟<lb/>
矣然在鄭氏則常日事也奚庸書至飯飢殯死娶貧凡數十事<lb/>
可謂長者矣然亦鄭氏常事也又奚庸書其非常事者惟曰正<lb/>
統間有㓂難㓂退能修復舊業完其家者可書又曰天順𥘉火<lb/>
<pb n="KR4e0131_SBCK_060-6a"/>
起于家以家廟籲天而熄及火復作廟卒無恙可書以二者可<lb/>
書惜予文筆疎陋不能昭之闡之也若夫鄭自沖素以下世德<lb/>
焯然史于國誌于郡乗于家者甚僃又不假書雖然君必欲書<lb/>
之敢弗書乃書曰　明故正義處士諱旭字允𥘉曰正義者鄕<lb/>
之易名鄭本出滎陽累遷至浦江之白麐溪天下所謂義門者<lb/>
也曾祖銘祖得金華稅令父棟嫡母張母姚處士娶陳生四男<lb/>
瓖瑡琥璽一女適國子生戴廷用男孫七胄慶　鎬鏜錞鉞女<lb/>
孫三其二適李<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>戴璠其一尚㓜處士卒于天順甲申三月七<lb/>
日春秋七十有四以歲之十二月六日葬其邑松林先塋之右<lb/>
　　　解元賀君墓誌銘<lb/>
始君自吳中來就試京師其狀貌羸然望之可驚予掃一室使<lb/>
治其病數日病轉劇則爲書報其家其兄慈冀得一見也不一<lb/>
<pb n="KR4e0131_SBCK_060-6b"/>
月疾馳四千里而來則君巳死矣且死神思愈淸謂予曰吾不<lb/>
可以執筆爲我書所以告吾父者予諾之抵夜促書巳具顧其<lb/>
子放姪收曰其善藏之頃之翛然而逝嗚呼惜哉君諱恩字其<lb/>
榮姓賀氏其先蜀人也後徙于吳曾祖公宣大理寺評事祖宗<lb/>
振父美之皆業儒不仕母曰王氏自君爲童子時用其父敎力<lb/>
學不少懈旣游郡校治易得其義而止未嘗曲爲之說下筆平<lb/>
易謹宻皆可誦也成化四年舉于鄕第一明年例試禮部以病<lb/>
不果後凡三試輙屈然其業益精名益完嘗入太學祭酒司業<lb/>
期待者甚至與同舎生講業皆推讓之以爲不可及家居學者<lb/>
爭集其門終日懇懇不厭指敎去而取科第者凡若干人遂以<lb/>
易師稱吳中爲人喜辯說是非無所徇于人人以其中無它也<lb/>
亦無怨惡之者至其事父兄孝友敎子弟嚴而有法其可稱者<lb/>
<pb n="KR4e0131_SBCK_060-7a"/>
多矣君𥘉以兄之子放爲子後得子曰改女一人皆㓜其娶吳<lb/>
氏也生于正統巳未七月十二日卒于成化癸卯十月三日年<lb/>
四十五其兄慈載其柩將以明年十月三日還葬于吳縣胥臺<lb/>
鄕黃山之先塋予固與君厚者不能無一言以相其役也竊觀<lb/>
君之死公卿大夫雖不識君者皆惜之其識者尤悲悼之所以<lb/>
得此于人者非以君宜有爵位而不及致故邪然彼徒有之者<lb/>
而人方幸其死則人寧得乎名邪得乎爵位邪況彼亦終死而<lb/>
同歸于盡邪因書此以慰其父兄子弟之哀亦以自慰云爾爲<lb/>
之銘曰<lb/>
抱美玉兮來售歷長路兮止息方握手兮勞苦倐舎予兮誰即<lb/>
形慘慘兮魂茫茫藐二稚兮在吾側豈乗風而反斾戀吳山以<lb/>
爲宅嗟死者之紛紛奚名譽之藉藉維好修而有文宛其人兮<lb/>
<pb n="KR4e0131_SBCK_060-7b"/>
如存才可用兮自致命在天兮嘗聞君維安此兮無怨見臨絕<lb/>
之云云竊獨怪其不瞑豈平生乖願乎榮親命無往而不在安<lb/>
斯壙兮尚永閟乎千載<lb/>
　　　湖廣荊門州知州徐君墓誌銘<lb/>
徐世家江隂之梧塍君之曾大父曰均平有隱德大父曰本中<lb/>
嘗以人材徴未仕而没後　朝廷追旌其墓曰義民父曰景南<lb/>
疎財尚義獲受官服其娶孔氏而君所生母馬氏也君諱泰字<lb/>
士亨以避先諱更字大同㓜與其兄惟正受父訓學業不少縱<lb/>
惟正嘗一出爲中書舍人而君從鄕校貢入太學文名在六館<lb/>
間藉甚旣乃應順天府鄕試時主試則學士劉公儼也居君首<lb/>
選人以爲宜或有以私故獨謂所取士非公者請覆試于<lb/>
上不可乃即禁中特試前列五人文成皆稱所第名而君尤以<lb/>
<pb n="KR4e0131_SBCK_060-8a"/>
富嫌於人其事益白於是士論翕然歸劉公至没而得謚文介<lb/>
亦以此其後再試禮部輙中式有司嫌君輙棄去人爭惜之乆<lb/>
而歷政憲臺以能明法律例有御史之擢復以嫌不果竟授黃<lb/>
之羅田令初至官謂爲政當先足食否則敎未可施乃數訓民<lb/>
務農凡貧無牛種者輙給與之更立義倉以爲儲蓄之計巳而<lb/>
歲大侵遂發粟賑民不足則下勸分之令且作饘粥以食羸弱<lb/>
不能行者一時惠及鄰邑所全活不可勝計先時民多論財嫁<lb/>
娶君禁之使必以時民有其後將絕以貧故出繼他姓者爲贖<lb/>
還其家富民買田或不納稅稅遺貧戶至六百石有竒者徴迫<lb/>
殆死爲發其弊得免君居官尤廉毎斥所當得公錢市粟以僃<lb/>
飢歲其服食百需一取給於家而巳時有但飮羅田水之稱於<lb/>
是黃人爭欲得君守郡兩司爲具疏聞于朝遂擢知荆門然<lb/>
<pb n="KR4e0131_SBCK_060-8b"/>
非黃人所望也去任之日爭送之郊悽然不忍舎荆門號難治<lb/>
君治有餘力州幾無事部使者才之㑹夷陵有疑獄數年矣乃<lb/>
檄君往讞讞之即決其明敏如此三年有鳩來巢於㕔事之梁<lb/>
人以爲善政所致相與歌之俄遭孔孺人喪歸再遭父喪以生<lb/>
不能榮及其親爲痛與其兄竭力治葬人憐其孝服除荆門父<lb/>
老數輩詣闕奏願復得徐知州疏下吏部從之君在任歷五<lb/>
月矻矻理弊政疾作即不可治卒之日成化十五年十月丙午<lb/>
也年五十一君襟度濶逹遇義事敢爲綽有父風與其兄處相<lb/>
友愛甚篤家産故厚能身率族人以儉教子姪學必勤苦巳而<lb/>
遂有取科第者實自君啓之性善吟詠有生白生詩藁藏于家<lb/>
生白者其所自號也君初娶同邑趙氏處士時顯之女再娶海<lb/>
虞章氏國子助敎儀之女男二曰元榖曰元菽出側室王氏顧<lb/>
<pb n="KR4e0131_SBCK_060-9a"/>
氏女五其壻曰華頴陸節周祥熊夏黻夏玞至是君之喪歸自<lb/>
荆門卜卒後之三年正月壬申葬于所居東三里許馬鎭村福<lb/>
昌里之原其兄惟正以予嘗交君前葬具書以卞戶部之狀來<lb/>
請銘爲之銘曰<lb/>
才莫不宜而止於斯古亦有言止或尼之嗟世之人多以祿仕<lb/>
仕不以祿君也盡瘁簿書錢榖莫匪爲民寧身之詘而民之信<lb/>
豈徒詘焉又奪之年惟此銘文庻永其傳<lb/>
　　　宿田翁生壙誌<lb/>
成化丙午翁年六十有六曰吾老矣一旦即病不起何如盍豫<lb/>
僃所以藏吾身者於是治棺棺成又曰盍豫僃所以藏吾棺者<lb/>
於是治壙壙成又曰他日子孫必求誌吾墓者其或失之誣乎<lb/>
則以書來京師請於予曰吾故韓氏孤童也昔先祖院判府君<lb/>
<pb n="KR4e0131_SBCK_060-9b"/>
遺命祖妣倪安人俾爲伯父府君後時旣㓜無知識頼先母張<lb/>
孺人撫育之如已生而叔父府君更憐之稍長則爲擇配以家<lb/>
世業醫也命從從兄梅窗先生學早夜肄習亦旣勤矣葢吾之<lb/>
於醫雖不能過人然於治病未嘗不盡吾心或不可治雖有厚<lb/>
利直謝却之使更他醫而巳惟吾性禀介直與世多忤故兩以<lb/>
醫薦皆沮于人且愚不逆詐至于囊槖枵然此皆區區置之不<lb/>
足道也獨念吾母張孺人守節歲乆嘗言于有司蒙　恩旌表<lb/>
以少酬所以撫育吾者他如修祠堂必謹祀事以奉先世置墓<lb/>
田必立條約以示後人此則不敢不勉焉者今而且老惟上下<lb/>
山水與名人勝士杯酒嘯詠以韋布終其身焉吾有子曰金曩<lb/>
嘗侍外舅張御醫先生于京師先生高於醫者得盡傳其秘爲<lb/>
知者薦授崇王府良醫而吾晚年卒頼其祿養比又爲吾入粟<lb/>
<pb n="KR4e0131_SBCK_060-10a"/>
賑飢有章服之榮此固非吾所望然念其孝不忍違也吾娶張<lb/>
氏能守婦道不幸先卒有子四人長即金次鋆次鎏次鏊鏊庻<lb/>
出也女六人孫男若干人女若干人張氏卒時以先墓在城西<lb/>
者隘始卜葬雅宜山鳳字號而虛其右以俟吾今所治壙即其<lb/>
地也吾平生大畧如此惟託斯文之雅及吾生存以一言記之<lb/>
幸甚予與翁別又數年矣嘗見其年壯氣盛時好面折人過論<lb/>
事侃侃無所畏忌及漸老癯然一醫更謹厚靜黙可親今得其<lb/>
書其言眞率不妄如此視彼好自誇詡而考其行無一副者豈<lb/>
不賢甚矣哉於是誌之韓之先出安陽爲宋魏國忠獻王之裔<lb/>
世有顯者至　國初有曰復陽先生始精於醫傳其子曰公望<lb/>
隱居不仕曰公茂公逹竝以醫事　太宗文皇帝最見寵遇<lb/>
公逹生三子曰伯濟伯廣伯尚伯廣娶喻氏生翁而爲伯濟後<lb/>
<pb n="KR4e0131_SBCK_060-10b"/>
伯尚實敎而成立之其名襄字克贊宿田其別號也以永樂辛<lb/>
丑十月九日生壙成於丙午某月某日明年七月十日誌<lb/>
　　　進士卞君墓誌銘<lb/>
今年夏有傳寅之死者予不之信或曰子何以不信寅之死予<lb/>
曰寅之淳謹人也無㬥氣無刻行如是而又當盛年固無死理<lb/>
曰無死理不有死命乎居數日有自南來者曰寅之殮矣殯矣<lb/>
吾且臨其喪矣則歎曰噫嘻寅之其果死於命耶方謀與諸同<lb/>
年爲文祭之以寫其哀而寅之之兄退之適遣使來京師持鄕<lb/>
進士翟舜民之狀乞予銘墓且自爲書遺予予旣進使者問寅<lb/>
之之所以病且死故旣乃發其書考其狀而叙之曰寅之諱諲<lb/>
姓卞氏常之武進人父曰庭蘭生六子寅之其次子也爲人蘭<lb/>
其淸玉其潔而衣冠椘䠂眉目如畵出入家庭庠序間於父兄<lb/>
<pb n="KR4e0131_SBCK_060-11a"/>
師友之情最深也父嘗以誣被拘寅之憂甚日則躳操飮食進<lb/>
之獄中僮㒒請代其勞不聽異母兄諒蚤世家人少之謂喪禮<lb/>
宜殺寅之執益盡此皆其㓜時事爲宗黨所稱道者旣長益好<lb/>
學從良師受三禮探索辨難專門禮經者不能屈至爲程文務<lb/>
抑其詞使與理稱成化七年以邑學生舉應天府秋試主司今<lb/>
楊學士徐侍講爭奇其文擢魁其經八年春遂中禮部試廷試<lb/>
復在高等　天子賜之進士出身故事進士不即授政第使<lb/>
從有司觀之寅之得兵部謹飾如諸生名益起部中㑹有大臣<lb/>
死者朝命董葬事南行經齊魯時適東方大旱民餓疫者相<lb/>
枕藉寅之感焉行次房村疾大作兼程抵家見其母若兄弟疾<lb/>
少愈一日宻召其弟詮譯等謂曰爲我治棺衾皆怪之翼日竟<lb/>
不起九年五月五日也年甫二十九死之後發其篋得奏章一<lb/>
<pb n="KR4e0131_SBCK_060-11b"/>
通言東方事宜所以區畫其荒政水利者甚僃見者益悲其用<lb/>
世之志云以明年二月十七日葬其先塋寅之娶徐氏生一男<lb/>
二女卞爲浙右名族予嘗爲寅之誌其弟誠之墓頗著其家世<lb/>
矣兹故不復載銘曰<lb/>
膏其軸適于陸折其輹車則覆嗟哉寅之命何鞠<lb/>
匏翁家藏集卷第六十<lb/>
</p>
<p>
</p>
  </div>
</body>
</text>
</TEI>
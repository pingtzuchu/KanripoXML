<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_045-1a"/>
匏翁家藏集卷第四十五<lb/>
　序一十三首<lb/>
　　趙隱君叔敏五十壽序<lb/>
蘭溪吳令濟告予曰經之内兄趙叔敏氏宋淸獻公後也其六<lb/>
世祖諱景文者寔公之七世孫自太末來主蘭溪簿因家焉母<lb/>
吳氏經之姑而先禮部府君之曾孫女也吾姑蚤失所天而能<lb/>
教叔敏以下三子至于成立今叔敏生五十年矣隱居于家樂<lb/>
善好脩鄕稱長者而有子庠爲邑庠生學且有成吾將因叔敏<lb/>
始生之日慶之或者拘以三壽之說謂其年數未及乎此而慶<lb/>
之無謂子以爲何如予曰令濟曷不觀諸記禮者之言乎人壽<lb/>
以百年爲期故禮百年曰期五十者百之半也以一日譬之五<lb/>
十以前日之晝也五十以後日之夜也以一歲譬之五十以前<lb/>
<pb n="KR4e0131_SBCK_045-1b"/>
歲之春夏也五十以後嵗之秋冬也此其天時之逺近長短雖<lb/>
不同而其理無不同者然吾遂得以人事譬之則莫若治田爲<lb/>
切夫治田者凡所以履塗泥冒風日以勤動其四體者皆晝之<lb/>
所爲也至于夜則休息而安矣凡所以反土而耕去艸而耘以<lb/>
培殖乎百穀者皆春夏之所爲也至于秋冬則穫而食矣今叔<lb/>
敏之播德于家種德于躬至于五十年之乆猶治田者之勞於<lb/>
晝於春夏者也自是而往逍遥乎杖屨飽煖乎肉帛以僃享諸<lb/>
福至于百年亦猶治田者之逸於夜於秋冬者也夫然後月可<lb/>
慶也時可慶也歲可慶也奚必下壽中壽上壽而後可慶哉則<lb/>
是慶也非慶之始歟且吾聞之淸獻公之爲人也以寛厚仁恕<lb/>
爲宋名臣竝時若眉山蘇長公稱其以惠術擾民如鄭子産而<lb/>
至今閭巷小民皆能道其名字其德之厚可知趙氏之田可謂<lb/>
<pb n="KR4e0131_SBCK_045-2a"/>
美而腴矣又況有若叔敏者竭力鉏耰於其上乎吾見公之所<lb/>
遺者不惟可以飽叔敏而且及其子孫百世而有餘也則是慶<lb/>
也又將爲後世之慶之始歟令濟曰諾吾其慶也<lb/>
　　偕壽堂詩序<lb/>
偕壽堂者林君朝信與其弟廷孚奉其父守軒先生其母夫人<lb/>
夏氏之堂也堂之作乆矣今年朝信考大行人最擢監察御史<lb/>
其父母之年適皆六十其生之朝適皆冬月心竊幸二親之俱<lb/>
存而　錫命之封來且有日此偕壽所由題其堂也於是京師<lb/>
諸縉紳相語以爲此林氏之盛事不可不聲諸詩一時大篇短<lb/>
章鏗然竝作總得若干篇朝信來請予序之予憶家食時常過<lb/>
林氏之居居邇邑治胥徒號呶間聞書聲琅然竊異之入其門<lb/>
升其堂弟子數十人列誦左右甚恭一人方冠古衣而中坐者<lb/>
<pb n="KR4e0131_SBCK_045-2b"/>
守軒先生也揖予入坐顧堂之前楹掲守軒二大字予因指而<lb/>
問曰先生之所守者何哉曰守吾職而已予又向曰先生之職<lb/>
若何以守之曰布吾衣㕓吾居犁吾田讀吾書而巳矣雖然豈<lb/>
惟吾之職哉推而言之天子有天子之職諸侯有諸侯之職卿<lb/>
大夫有卿大夫之職天子守其職則天下安諸侯守其職則國<lb/>
安卿大夫守其職則家安士庻人守其職則身安身安則可以<lb/>
保手足完髪膚而天年全矣葢予昔之所聞於先生者如此今<lb/>
者朝信之請其言固於是乎驗然先生之所以全天年者固驗<lb/>
於所守之内而他日之受　天恩又有得於所守之外者則<lb/>
孟子所謂耕也餒在其中學也祿在其中之言不於是乎又驗<lb/>
哉彼夏夫人之行不出閨門吾固不得而知然以先生之爲人<lb/>
知其必有妻也諸縉紳之詩所以發揚偕壽者至矣吾固即守<lb/>
<pb n="KR4e0131_SBCK_045-3a"/>
軒之說以著其偕壽之自云<lb/>
　　壽賀感樓先生序<lb/>
先生長於予能忘予年而辱與爲友其於文事相我導我者多<lb/>
矣及予官翰林與先生别者三四年又不忍疏予數貽以書所<lb/>
以相我導我者又不止於文事予媿乎其言也今年其仲子恩<lb/>
以京闈解元來試禮部予問先生起居何如曰猶前日也談笑<lb/>
何如曰猶前日也飮食歩履何如曰猶前日也則旣爲之喜及<lb/>
問先生之年曰六十矣其生之日曰二月廿又一日也予念無<lb/>
以謝先生者欲爲文以祝願其壽則莫若稱述其爲人也葢先<lb/>
生之先有曰公宣者仕　國初爲大理評事居官廉平能以貧<lb/>
乏遺其後人生復菴府君復菴生先生其貧乏自若少乃教授<lb/>
里中講說義理輙㫄引曲譬以開諸生非世所謂句讀師也撡<lb/>
<pb n="KR4e0131_SBCK_045-3b"/>
筆爲文章一法廬陵南豐簡約而理足平易而味長知言者與<lb/>
其文平生不信浮屠不尚巫祝凡邪妄不經之事一切屏去曰<lb/>
吾知盡人事而巳其治家歲計月量卒致饒𥙿厚於御下故童<lb/>
㒒之職益修儉於自用故賔客之奉不絕常慕鄕先正范公爲<lb/>
人欲爲施貧活族之舉若待其弟常之曲盡恩意尤人所難及<lb/>
者敎養諸姪與其子等里中薄俗爲之一振知德者又與其行<lb/>
夫大理公位不酬德弗究厥施先生以文行承之能不愧爲其<lb/>
孫孝也解元君方將擢甲科登貴仕以大究厥施先生以文行<lb/>
啓之能不愧爲其父慈也詩曰樂只君子遐不眉壽先生殆詩<lb/>
所謂君子耶則壽至于期頥皆自致者而亦何俟於祝願哉予<lb/>
故特稱述其爲人<lb/>
　　壽陳未菴序<lb/>
<pb n="KR4e0131_SBCK_045-4a"/>
陳未菴先生少與其兄醒菴先生同侍其先太史公居京師一<lb/>
時館閣諸大老皆及識之故其聞見博而學問多翹然爲吳中<lb/>
士林之望其生永樂壬辰至今成化乙未年六十四矣寛少未<lb/>
菴餘二十年辱有斯文之契而濶別以來思所以壽之者葢嘗<lb/>
讀醫經曰八八則齒髪去夫齒髮去者衰之極也未菴之生適<lb/>
惟其時矣然予聞其狀貌若不相符者豈𡵨伯之欺我耶不然<lb/>
其所禀之異於人耶不然其所養之有道也葢𡵨伯又曰上古<lb/>
之人其知道者法於隂陽和於術數食飮有節起居有常不委<lb/>
作勞形與神俱此攝生者之論所以養乎血氣者也孔子曰血<lb/>
氣旣衰戒之在得乃獨置血氣而不理方以貪得爲戒則專事<lb/>
乎理義者也以理義爲事非養其心者乎故孟子曰仁義禮知<lb/>
根於心其生色也晬然見於面盎於背施於四體四體不言而<lb/>
<pb n="KR4e0131_SBCK_045-4b"/>
喻若然則形與神俱有不足言者此儒者之効也非攝生者所<lb/>
知也夫未菴儒者敢以儒者之言爲壽且以明其所養者有道<lb/>
乃在此而不在彼也<lb/>
　　慶都憲盛公七十壽詩序<lb/>
成化丙午秋都察院左副都御史無錫盛公方廵撫山東遣人<lb/>
馳奏于　朝曰臣眀年年七十矣於法宜得致仕謹具疏以請<lb/>
上念公乆勞于外詔允之且俾乗傳還鄕人以爲榮公旣抵<lb/>
家與其弟時正處益相友愛鄕之士大夫從公游者杖屨不絕<lb/>
而公旣解政務心神益閒適往來山水田園間飲酒賦詩甚樂<lb/>
也葢與昔人所謂罷則無所於歸者不類公生以四月二十日<lb/>
先是時正以其子虞官于京師也俾請諸詞林先生作詩爲慶<lb/>
而以序文屬之予予幸託交於公寳知公平生大節一二因試<lb/>
<pb n="KR4e0131_SBCK_045-5a"/>
述之公温厚君子也當其立　朝然能言人所難言與爲人所<lb/>
不能爲者葢爲御史時武臣有矜功者則抗章極論而無所畏<lb/>
憚爲刑部侍郎時閹人有黷貨者則閉門自守而無所謟阿其<lb/>
特立之操雖素號剛直者或不能及是以與世多忤其身朝置<lb/>
於臺省廊廟之上暮巳在於郡縣方岳之間而徊翔于外終老<lb/>
以歸也然公之心雅不以内外爲輕重所至盡力民事如恐不<lb/>
及固有去任之後逾數十歲道經其地民猶相率枕藉車下而<lb/>
遮畱之者及其出而廵撫則公黜陟均徭役至活飢民數十萬<lb/>
口而不自以爲功此公所以壽者歟夫公之壽亦未暇論予獨<lb/>
愛公前日能全身而歸榮𬒳恩典進退之際無乎不善彼爲富<lb/>
貴所累之人不啻如䧟泥塗中仰望公于靑霄之上而不可及<lb/>
有不勝其歎羡者矣詩凡若干首因序其上以及予之有感於<lb/>
<pb n="KR4e0131_SBCK_045-5b"/>
公者倂書之<lb/>
　　　少傅徐公壽詩序<lb/>
弘治十年少傅兼太子太傅吏部尚書　謹身殿大學士宜興<lb/>
徐公以年七十具疏請休致大略謂臣居官四十餘年夙夜驅<lb/>
䇿苟免過愆今旣衰老若復貪戀寵榮不自引退恐犯不知止<lb/>
足之戒疏入　上不允若曰卿先帝舊人以遺朕用者何遽<lb/>
引退且有德望老成輔導年乆之褒仍令風雨寒暑免朝以優<lb/>
禮之公聞　命感激不敢再言遂強起視事初公之請老也士<lb/>
大夫相與歎曰今之人名列仕版雖末秩微祿不忍舎去公位<lb/>
三公之尊享萬鍾之富顧以盈滿爲懼欲退居田里以全晚節<lb/>
一何高哉及　命下又相與歎曰昔之大臣不厭公議固有使<lb/>
致其事者今則勉畱懇至視之眞如左右手惟恐一旦失去其<lb/>
<pb n="KR4e0131_SBCK_045-6a"/>
恩禮所施又何厚哉然則公之所以自處與　上之所以待<lb/>
公者可謂兩得之矣乃七月二十一日爲公始生之期先時公<lb/>
率不受賀有言于公者曰耆俊之重於世見於詩書傳記所載<lb/>
乆矣公年七十爲國元老獨不宜賀乎且所以賀之者非特<lb/>
爲公一身而巳書曰皇建其有極歛時五福用敷錫厥庻民天<lb/>
子尊居于上者也非大臣納誨輔德無以成歛福之功庻民卑<lb/>
處於下者也非大臣宣化播德無以獲賜福之利公居廟堂之<lb/>
上雍容自如校其勞若與百司日進章疏陳政事者有所不及<lb/>
然一言之入所以濳沃　上心黙相治道而天下之人隂受<lb/>
其賜者葢不可以數計則公之壽豈不爲　上下賀哉其賀<lb/>
不巳大乎自兹公其贊襄宻勿康強期頥　天子仰成永綏<lb/>
乎邦國庻民樂業長保乎室家其賀不巳逺乎旣巳言于公寛<lb/>
<pb n="KR4e0131_SBCK_045-6b"/>
輩幸有鄕邦之雅辱公之愛不敢以私自逺也倣古詩人之義<lb/>
致祝頌之詞而勉爲之序<lb/>
　　　竹園壽集序<lb/>
太子太傅吏部尚書鄞屠公太子少保戸部尚書曲陽周公都<lb/>
察院右都御史鄆城佀公同生正統庚申至今弘治己未同躋<lb/>
六十佀公之生差先屠公稍後介其中爲周公乃五月四日也<lb/>
是日諸僚友若戸部尚書祥符王公太子少保左都御史烏程<lb/>
閔公吏部右侍郎舒城秦公戸部左侍郎靈寳許公右侍郎睢<lb/>
州李公右副都御史臨淮顧公及予七人即周公私第之後園<lb/>
置酒合賀觴豆旣陳冠裳輝映勸酬交錯俯仰有容及就坐淸<lb/>
風習習入窗檻來若破新暑酒政斯行樂音具舉談笑歡呼起<lb/>
坐成旅情好甚洽賔主盡醉皆以爲自有壽筵以來無若此盛<lb/>
<pb n="KR4e0131_SBCK_045-7a"/>
者予忝預兹集乃首賦四韻爲倡諸公咸和之秦公別集古句<lb/>
諸公又和之周公復自有作又咸和之皆以爲自有壽章以來<lb/>
亦無若此盛者一時觀者相與稱羡以爲三公官爵尊顯福履<lb/>
隆厚豈非　當朝人物之傑出者歟予曰是固然然三公所以<lb/>
致此者亦豈易哉當其蚤嵗刻厲學業始登甲科及旣入官<lb/>
朝廷歷試以事累建勞績始列大僚然位益高則責益重故夙<lb/>
夜在公鞠躳盡瘁惴惴然以恐掄擇人才以任庻事恐<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>厥官<lb/>
劑量儲蓄以資國用恐厲厥民振揚風紀以率群吏恐骫厥法<lb/>
仰思未得眞有古人終夜不安寢之意是以人見其今之壽耳<lb/>
不知其平生履歷之多見其今之樂耳不知其中心憂畏之至<lb/>
彼僥倖之是圖逸豫之是躭如世小夫之所爲欲享其壽且樂<lb/>
不可得者則所以致此者果易乎哉夫三公所以有今日者固<lb/>
<pb n="KR4e0131_SBCK_045-7b"/>
出於自致亦惟其身之遭際耳葢生全盛之世立重熈之朝頼<lb/>
聖天子在上優禮之愈加信任之不貳得以成其壽且樂者不<lb/>
然亦豈可得哉衆以爲然乃更舉觴以祝三公曰願自今躋于<lb/>
上壽黃髪在位益竭謀猷以副　聖天子倚毗之心三公亦<lb/>
舉觴以酬曰願諸公同心以輔　聖政流無竆之聞爲邦<lb/>
家光祝巳衆授簡請載之予曰賔主之意見於今日之所倡和<lb/>
者已盡此可畧曰意之篤者詞必複其何畧之有乃載之是集<lb/>
也坐有善繪事者爲錦衣二呂君屠公援宣德初館閣諸老杏<lb/>
園雅集故事曰昔有圖此獨不可圖乎二君遂欣然模寫各極<lb/>
其態因按其次第繫於卷中其始竝湖石坐者左爲佀公右爲<lb/>
許公一童子拍手導鶴舞以娛之爲周公坐稍逺使其二子共<lb/>
具伯曰太學生孟捧杯前行仲曰刑部主事曾方拱立聽命竝<lb/>
<pb n="KR4e0131_SBCK_045-8a"/>
立竹間者左爲李公右爲顧公皆凝然有思若索句狀屠公則<lb/>
章巳成一童子捧硯從竹下書據石案而題卷者爲予共案坐<lb/>
而持<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>者爲王公執麈尾者爲閔公亦若有所思者獨坐而握<lb/>
卷則爲秦公其集句巳就之時歟若二君左爲紀右爲文英展<lb/>
畵竝觀而圖終焉園中艸木非一種而竹多且茂故以竹園壽<lb/>
集題卷首卷成轉寫各得一卷臧于家又出屠公之意云是歲<lb/>
六月二十八日吏部左侍郎長洲吳寛序<lb/>
　　　太子少保左都御史閔公七十壽詩序<lb/>
國家定都于北又及百年比來都下生齒益繁物貨益滿坊市<lb/>
人蹟殆無所容自畿甸以逹于外年穀屢登人畜厭食舟車轉<lb/>
漕數千里不絕可謂盛矣予嘗觀漢史稱文景之世京師之錢<lb/>
貫朽而不可校太倉之栗腐爛而不可食衆庻街巷有馬乘字<lb/>
<pb n="KR4e0131_SBCK_045-8b"/>
牝者擯而不得聚會守閭閻者食梁肉爲吏者長子孫居官者<lb/>
以爲姓號竊歎其盛至此不圖於今日復見之何其幸哉夫漢<lb/>
之所以至此者豈世道之自爾良由文景在上淸靜恭儉有以<lb/>
致之耳考之當時爲大臣者又皆質檏重厚以喋喋利口爲耻<lb/>
若執法之吏則有御史大夫直不疑之爲人人稱長者此所以<lb/>
助成一代之治化也葢孔子曰禮樂不興則刑罸不中刑罸不<lb/>
中則民無所措手足夫民至於無所措手足又何休養生息之<lb/>
有此法吏之得人民命之所以生全而國脉之所以延長也仰<lb/>
惟　今天子在位一紀于兹　聖德好生尤重刑辟治化<lb/>
流行固非文景之可儗至所以執法者則爲烏程閔公公少起<lb/>
科甲初授監察御史巳有廉謹名自是出入中外竝爲法吏名<lb/>
益振于時遂以右都御史總督廣東西戎務自公愈持重不邀<lb/>
<pb n="KR4e0131_SBCK_045-9a"/>
異功民夷感化嶺海晏然　天子嘉之召拜南京刑部尚書<lb/>
居二年始改左都御史俾握臺印再加太子少保公居位更持<lb/>
大體憲度旣肅獄訟尤淸長者之風無忝漢吏於是公年七十<lb/>
上疏求致仕　天子固畱之且有端愼老成之褒士大夫以<lb/>
爲榮冬十二月十七日爲公始生之期其僚友右都御史佀公<lb/>
幸公之畱而喜公之壽也告于法署諸公及與公素所厚者乃<lb/>
皆作詩賀之佀公以予與公有鄕邦之契來以序請葢予又嘗<lb/>
觀諸史凡刻薄之徒深文巧詆號爲酷吏未有不反中其身者<lb/>
惟厚德之人往往富貴壽考不少差爽固天道之自然也今天<lb/>
下如漢盛時非特殷富而巳黃髪鮐背之老嬉游閭里所在而<lb/>
是問其壽非期即艾彼亦虽蚩安知所以至此者則夫天道顧<lb/>
獨於公遺之乎自是公壽當加秩當增尚安於位助　天子<lb/>
<pb n="KR4e0131_SBCK_045-9b"/>
養育元元以成太平之治又將有序其事者然則七十之詩其<lb/>
殆首倡乎弘治十二年歲次巳未十二月望日<lb/>
　　　山西參政祝公夫人錢氏慶壽圖序<lb/>
吳中以儒名家者錢氏居其一夫人則同知靖安州用昭之子<lb/>
而少育于其伯父樂琴先生孟書以歸于今山西參政祝公公<lb/>
以文章掇高科以功業歷貴仕夫人所以享其富盛安榮者三<lb/>
十年于兹今公旣致政家居夫人年且六十心安體舒視眀聽<lb/>
聰怡然不知其老之至也其生八月三日子瓛旣托畵史爲愛<lb/>
日之圖而求太史天全先生爲文書其上矣其子壻湯瑄曰吾<lb/>
半夫人子也今爲夫人壽獨無以寓其祝願之意可乎則圖所<lb/>
謂麻姑赴宴者諉予書之予曰夫人之壽有太史爲之文太史<lb/>
之言至矣予尚何言即予有言豈能彷彿於太史之萬一也瑄<lb/>
<pb n="KR4e0131_SBCK_045-10a"/>
曰不然圖各有意意各有在幸子無終辭因爲之言曰夫麻姑<lb/>
非世所謂有道而僊者乎昔之記其與蔡經王方平遇者其言<lb/>
荒唐怪誕不可盡信要之人少思寡欲以全其天年此事理之<lb/>
所固有若夫熊經鳥申吐故納新而六千二百歲吾形未嘗衰<lb/>
者此則所無也何以言之古之人若秦始若漢武天下之事其<lb/>
謀無所不致其智無所不得其方無所不取而於<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>之一事終<lb/>
不可致不可得不可取者豈秦漢之謀之智之力不若人也葢<lb/>
以求於事理之所無者故爾夫人莫彊如秦皇莫富如漢武而<lb/>
於僊猶若此況下秦漢之萬萬者哉此世之君子所以無僊也<lb/>
今夫夫人生長儒族而來嬪君子以養其心以檢其身以和其<lb/>
家者旣無所不至可謂求於理之所有者矣是以康彊恱豫獲<lb/>
享大年豈非亦事之所必有也哉而況膺封典被寵渥有<lb/>
<pb n="KR4e0131_SBCK_045-10b"/>
君上之恩娛心志享甘㫖有子女之養其所以爲僊者葢多矣<lb/>
彼世之所謂僊者果足爲夫人慕乎然則斯圖也可以無作而<lb/>
復作之者其亦假是以寓夫祝願之意也夫丁亥八月朔日序<lb/>
　　　壽王孺人序<lb/>
成化十二年監察御史王君克深奉　上命出按浙西蘇松<lb/>
常鎭四郡歲滿將代還朝君廣平威人也母汪氏蒙　恩封<lb/>
孺人旣壽且康以享祿養于家君欲便道登堂爲孺人壽來乞<lb/>
予一言予以君有可以壽其母者應曰唯唯葢常鎭間有大渠<lb/>
凡兩浙漕粟率由此以逹于江或以其水淺隘宜浚鑿者言于<lb/>
廵撫大臣大臣適務納群䇿欲興利東南遂以其說可用也發<lb/>
四郡民夫萬餘往赴其役然不知渠實於漕舟無妨也時農方<lb/>
務収穫日夜供賦稅事譁然畏行君聞之曰農旣無暇又時向<lb/>
<pb n="KR4e0131_SBCK_045-11a"/>
寒人將皸瘃此豈施畚鍤時耶即移郡縣止之未幾天大雪寒<lb/>
甚江湖皆凍合人履冰而渡寠人僵臥不能出戸向之役者於<lb/>
是舉手加額曰我輩微王御史凍死水濵矣迨明年春雪益甚<lb/>
平地三尺餘菜麥皆不熟入夏淫雨連月下田成巨浸穀價踴<lb/>
貴民飢甚大臣遂下令勸分一時徤吏奉行恐後料人貲産使<lb/>
出以助有司往往不得其實或盡出所有不足則伐木撤屋以<lb/>
給貧者貧者無實惠富者廢恒産人情兀兀相率有流離之勢<lb/>
君廉知其弊復移責郡縣大臣㝷亦悟事寢而人始安爭益感<lb/>
君君之行事它皆不暇書獨此二者有及人之惠故書之夫君<lb/>
之惠及人旣多孺人之壽吾不能量也所謂有可以壽其母者<lb/>
以此孺人以洪武巳卯生今年八十矣有四男子其季御史君<lb/>
一女適大理評事廣宗陳觀觀予同年進士云成化戊戍歲春<lb/>
<pb n="KR4e0131_SBCK_045-11b"/>
正月八日序<lb/>
　　　丘母太安人壽詩序<lb/>
當子産之初治鄭也輿人歌之有孰殺子産吾其與之之語及<lb/>
三年又從而頌之予嘗歎春秋之世去古未逺爲國者以禮法<lb/>
繩其下下輙興謗如此及其乆也政學旣洽公論始定而頌亦<lb/>
興焉則又見人心之古猶自若者向使子産之治鄭也未三年<lb/>
而止吾見其終負謗而去安能自明於後世哉雖然謗者凡民<lb/>
之無知者耳君子之察衆惡必不因凡民之言而無遺愛之許<lb/>
也鄱陽丘侯時雍來守蘇郡郡甚大而侯之才則長簿書獄訟<lb/>
談笑而辦治旣有餘力將興文事舉禮儀而先之以館舎學校<lb/>
之修建當是時民固未信也相與譁然葢陽受其役者雖若不<lb/>
堪而隂被其賜者亦不知也侯旣以濶畧自信爲之益力於是<lb/>
<pb n="KR4e0131_SBCK_045-12a"/>
以例報政於朝槩以不謹去軄一時士之有志於　國家儲<lb/>
人才者相與深惜之然侯爲人不獨長於治郡而巳性且孝公<lb/>
務稍暇退事其母太安人者甚至凡吳中水陸珍品悉致之以<lb/>
爲朝夕養及是將歸其家告予曰霽嘗恨吾母老不得專意養<lb/>
之今雖不及共臣職得共子職足矣且曰蘇之士大夫嘗設二<lb/>
十題繪圖賦詩爲吾母壽而序文尚缺願爲我書之予應曰諸<lb/>
乆之始克酬其請葢昔之爲賢子者養其親也以道其爲母之<lb/>
賢者享其子之養也亦以道以道雖處竆陋之鄕終日啜菽飲<lb/>
水其中樂不以道雖處崇高之位終日烹鮮擊肥其中不樂也<lb/>
惟宋歐陽文忠公之貶夷陵其母言笑自若謂其子曰汝能安<lb/>
之吾亦安矣人至今稱賢母子今侯之去職也亦三年矣子産<lb/>
之謗雖不能止於當時而公論亦巳定於今日其爲之子者旣<lb/>
<pb n="KR4e0131_SBCK_045-12b"/>
坦然而無愧則爲之毋者宜釋然而無憂而況人情安乎故鄕<lb/>
非若文忠之遭貶乎又有子專意以養不爲官守之所紛擾乎<lb/>
樂其可勝言者凡侯平日之爲養必以祿俸吾恐鄱陽之人疑<lb/>
太安人之或有所不樂也故推侯之以道養者書以爲序予又<lb/>
聞侯之將歸其鄕也道由吳中奉太安人以歸屬縣持白金爲<lb/>
贐者凡千兩侯悉揮去不顧若然則侯之賢過於今人逺矣因<lb/>
書之以見其所爲養者益以道云太安人某氏爲贈刑部主事<lb/>
某之配其生爲正月三日明年壽八十矣<lb/>
　　　靳毋太孺人范氏壽詩序<lb/>
太儒人范氏出京口名族爲温州經歷靳君某之配今翰林編<lb/>
修貴之毋也少得婦道事温州有賢名温州以廉能爲上下稱<lb/>
重去郡二十餘年人猶思之道京口者必問安否人以爲必有<lb/>
<pb n="KR4e0131_SBCK_045-13a"/>
妻以相之也初太孺人屢孕不育欲爲温州置妾溫州不可而<lb/>
止旣而生編修君則太孺人年幾五十矣編修君志向旣高力<lb/>
學不怠遂首冠鄕舉及禮部　廷試竝在高等一日文名殆徧<lb/>
天下人又以爲必有母以敎之也其旣授秩翰林乃迎養其母<lb/>
于京師居二年偶以私事乞歸於是太孺人當受　封典有日<lb/>
顧不少畱以待復從其子而行行有日編修君走予告曰吾母<lb/>
老矣以某祿仕之故往來道上不獲安居自媿無以樂其志者<lb/>
柰何予曰樂哉葢男子生而有志於四方及壯而去之逺亦莫<lb/>
不以鄕井爲念況年老者哉況若太孺人之處閨闥者哉暑雨<lb/>
初至河流暴溢順流而南行不必至其鄕而樂矣及夫長江旣<lb/>
達金山在望舟行而將<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>則不必至其家而樂矣於斯時賔客<lb/>
親戚以及郡縣聞子之有壽母而歸也相率造門稱賀而子冠<lb/>
<pb n="KR4e0131_SBCK_045-13b"/>
帶儼然侍立左右舉觴酬酢太孺人有不樂者乎曰樂吾所得<lb/>
同朝士大夫詩數篇將及其時歌以爲壽願書其說干上遂書<lb/>
之<lb/>
　　　皇甫母壽序<lb/>
今世以慶壽爲事者歲不知幾人豈今之人獨好平事哉天下<lb/>
承平旣乆人得全其天年喜而有慶人情固然然慶者在人受<lb/>
其慶者在我能思吾身也孰從而生吾壽也孰從而致則世之<lb/>
不敢受慶者多矣吾邑皇南君彦眀以永樂巳丑生至今成化<lb/>
戊戌年旣七十其配吳氏年亦六十有五親友將往慶之如常<lb/>
禮彦明瞿然不敢受然慶者亦閧然不可遏則曰吾幸有老母<lb/>
在堂明年壽且九十願移所以慶吾者爲吾母慶何如其子信<lb/>
郡學生也使來質之予予曰若翁可謂善處壽者矣知所以有<lb/>
<pb n="KR4e0131_SBCK_045-14a"/>
其身而不遺其親知所以及其親而不違乎人厚乎人倫近乎<lb/>
人情其誰曰不可行於是歲四月十有四日其母之生朝也客<lb/>
皆登其堂再拜其母畢然後向彦明夫婦亦再拜君子謂皇甫<lb/>
氏之有慶也可以觀考亦可以觀禮遂載之文而傳之<lb/>
匏翁家藏集卷第四十五<lb/>
<pb n="KR4e0131_SBCK_045-14b"/>
<pb n="KR4e0131_SBCK_045-14b"/>
</p>
<p>
</p>
  </div>
</body>
</text>
</TEI>
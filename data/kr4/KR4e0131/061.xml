<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_061-1a"/>
匏翁家藏集卷第六十一<lb/>
墓誌銘一十首　壽藏銘一首<lb/>
　　前朝列大夫國子祭酒陳公墓誌銘<lb/>
今上之五年擢國子祭酒邢公爲禮部侍郎而以翰林侍讀學<lb/>
士陳公代之公上疏辭不獲則就軄一時僚屬生徒皆自以爲<lb/>
得人公爲人師莊重簡黙於教條重改更特持成䂓御人度使<lb/>
可守而巳至簿書錢榖之事一付主者務攬大綱不瑣瑣問出<lb/>
入曰吾職不在是也故事國子師生月給錢若干爲飮食費然<lb/>
以事去不及給者則貯爲公錢用之葢更數祭酒皆然至邢公<lb/>
繼之頗以法繩人人始有怨言及旣擢去或欲誣其以公錢入<lb/>
已者且及公公置之殊不以爲意事遂　上聞詔大臣雜治<lb/>
邢公對簿力辨公歎曰吾官至國子師尊嚴矣安能對刀筆吏<lb/>
<pb n="KR4e0131_SBCK_061-1b"/>
掉口舌乎不吐一詞竟服時適有從中醖釀之者獄詞上僃皆<lb/>
坐除名於是諸生數百人詣闕上章爲公訴誣枉不報士論冤<lb/>
之其有志世道者則以　朝廷一旦辱二大臣去之如反覆手<lb/>
又爲國體惜之也公旣免官家居言笑如昨日將治裝南還不<lb/>
幸而疾作矣遂以七年九月乙酉卒于崇文街里第年五十七<lb/>
夫人錢氏護柩歸葬吳縣伏龍山之先塋實九年二月壬申也<lb/>
公諱鑑字緝熈世本嘉興啇氏元季之亂曾大父賔避地長洲<lb/>
之周莊冒氏陳大父諱某父諱潤贈翰林編修公生方㓜稚編<lb/>
修君謫戍葢州道京師遺公故人范叔瓚家稍長去從王太卿<lb/>
一居爲老氏學非其志也然公少有高資竊好儒家言能通其<lb/>
說下筆爲文章輒有奇氣他日以事如浙東市書盈篋而歸晝<lb/>
夜誦習卒棄其學而歸於儒以其餘力治進士業正統九年中<lb/>
<pb n="KR4e0131_SBCK_061-2a"/>
順天府鄕試第二人明年禮部中乙牓不就入國子爲李忠文<lb/>
公弟子文名益起忠支奇之十三年中㑹試十八人廷試擢第<lb/>
一甲第二人授翰林編修景泰元年代祀北鎭醫巫閭山還充<lb/>
經筵講官七年遷修撰　英宗復位奉使朝鮮天順四年同<lb/>
考試禮部明年預修大明一統志尋選充東宮講官六年主<lb/>
順天府鄕試丁母太孺人沈氏憂服除遷侍讀修　英宗實<lb/>
錄成進侍讀學士成化四年主應天府鄕試明年奉詔敎庻吉<lb/>
士翰林未幾國子之命下矣公爲人容貌岸然望之若不可親<lb/>
及就而聆其言論藹如也人有善喜爲之稱道其不善者亦疾<lb/>
之如仇故卒以此得禍少罹患難家室蕩然能以孱弱自樹立<lb/>
及登第得官而編修君没戌所乆矣間因東使代祀便道函其<lb/>
父骨歸而逆母太孺人養之於官旣而得㫖賜歸葬其父于鄕<lb/>
<pb n="KR4e0131_SBCK_061-2b"/>
母子同入里門卒完其家室而加光大之人以爲難公事太孺<lb/>
人孝而盡禮太孺人卒居喪三年不肉食不内處不酬應文事<lb/>
時　朝廷方修實錄嚴有詔起公公上章求終制不允章再上<lb/>
懇求允之平居無聲色之好好止藏書幷古書畵器物而巳朝<lb/>
鮮嘗因公來使以妓女侍公詩却之夷人敬歎至版刻其投贈<lb/>
諸詩行于國中其爲文才贍而氣完所著號方菴集凡若干卷<lb/>
善筆札至臨模古人眞蹟殆不可辨配錢氏封孺人賢而有内<lb/>
助功公無子子弟之子淶先卒三女長適湯璧次適范輪次許<lb/>
適丘某而天孫男一人曰柢公之葬蘇守鄱陽丘侯時雍實經<lb/>
紀之而墓銘顧未之刻寛則有罪焉葢寛少游於公之門公不<lb/>
以其不肖毎與進之今幸竊科第入翰林而公旣不見則聞公<lb/>
之葬獨無一言以下慰於九泉乎爲之銘曰<lb/>
<pb n="KR4e0131_SBCK_061-3a"/>
得喪紏紛有萬其狀自我得之或以人喪我力可爲人不可知<lb/>
終焉面目求無靦而公則其人進退甚適公議未亾則我藉藉<lb/>
此冤可置彼惜孔多歸全一丘其如公何<lb/>
　　先考封儒林郎翰林院修撰府君墓誌<lb/>
府君諱融字孟融姓吳氏蘇之長洲東吳上鄕人自高曾以來<lb/>
代有隱德父曰壽宗尤以淳篤稱生値元季逮國𥘉能晦匿<lb/>
自全娶同邑韓氏年五十始生府君時洪武巳卯二月甲寅也<lb/>
府君㓜則端確兼多智識如鉅人性至孝父嘗有疾以童子徒<lb/>
歩入西山汲澗泉煑藥以進稍長即善治生父曰吾晚得子而<lb/>
子能自立如此固先世之德之致也喜而特祀吿之府君旣孤<lb/>
年甫十四自顧無他兄弟卓然以門戶自任當是時所居城東<lb/>
遭世多故隣之死徙者殆盡旣荒落不可居乃徙今集祥里依<lb/>
<pb n="KR4e0131_SBCK_061-3b"/>
從母之夫顧執中氏顧方以貲雄里中乆而家漸衰執中且病<lb/>
呼府君告曰吾視諸子鮮克承家者吾即死惟是舎宇勿爲他<lb/>
人有也府君泣而諾之及執中没府君厚與之直而仍居其子<lb/>
不使他適迄今葢五十餘年府君旣以勤儉謹畏拓其家以大<lb/>
而城東舊業然未嘗一日敢忘而不經理之晚歲益種樹結屋<lb/>
爲終老之圖因自號東莊翁及孤寛忝科第入翰林爲修撰獲<lb/>
以其官封府君階儒林郎然不幸命下則旣遘病矣卒以成<lb/>
化乙未八月戊子年七十有七娶居氏繼張氏繼王氏皆封安<lb/>
人子男三曰宗曰寛曰宣女四適沈鏸周諤沈綬王節周氏女<lb/>
先卒孫男四曰奎曰奫曰奕曰福孫女二長適夏靖先卒次許<lb/>
適徐美中曾孫男一曰俊章女一以卒之年十二月甲申葬于<lb/>
吳縣五都太平鄕花園山之先塋𥘉寛居京師聞府君病凡再<lb/>
<pb n="KR4e0131_SBCK_061-4a"/>
上章始　賜歸省未至家之七日而凶問至寛哀號悲恨痛徹<lb/>
心骨聲容如存聞見無及日月有時敢次叙平生大畧刻石納<lb/>
之幽堂若夫府君之德所以積于躳見干事庇于子孫推及于<lb/>
親戚鄕䣊者當求諸名筆表于墓道寛悲哀昬憒不能悉書也<lb/>
嗚呼痛哉孤寛謹誌<lb/>
　　　奉議大夫宗人府經歷龎君墓誌銘<lb/>
宗人府所設官有令有正皆極品然未嘗授其人常以駙馬都<lb/>
尉一人之尊貴者署其事其屬有經歷亦必有淸望之士乃授<lb/>
葢愼之也龎君朝儀以沔陽守滿考特擢爲之君靜厚人也言<lb/>
動不躁且負才具足以有爲始至府中覩廨宇傾圯葺之如新<lb/>
人莫知其費之所出顧所掌自　皇族譜牒冊籍之外更無<lb/>
所事又府署深逺終日寂然如山林間吏卒闔戸晝寢而君益<lb/>
<pb n="KR4e0131_SBCK_061-4b"/>
閒散無以施其才歲餘病作竟卒實成化二十二年十一月十<lb/>
九日享年若于君諱珵字朝儀其先山西大同人曾祖福忠謫<lb/>
戍北平又徙太倉故今爲大倉人祖景仁考仲禮仲禮娶某氏<lb/>
生君始遣君入衛學爲儒生君能自奮勵以天順某年遂登應<lb/>
天府鄕試旣而試禮部輙不中始仕爲沔陽沔陽大州號難治<lb/>
惡少年往往白晝肆剽掠莫敢何問君始至擒其首惡者一二<lb/>
治之餘皆歛蹟屬縣景陵有巨奸相聚隂持吏短長起減詞訟<lb/>
其黨有一太歲十虎三彪之號亦皆就擒死獄中他日盗聚竹<lb/>
林灣勢張甚捕者皆空還君出其不意以小舟直抵其巢穴盜<lb/>
相顧驚曰太守來矣遂奔散獲二十餘人寘之法州境遂寧廵<lb/>
撫都御史劉公敷特旌其功以勵衆州旣稱治君乃料戶口以<lb/>
均徭役作溝渠以僃旱澇行之悉有法至今人思之葢君爲州<lb/>
<pb n="KR4e0131_SBCK_061-5a"/>
如此可不謂負才具足以有爲者耶君娶陸氏子男一人皚女<lb/>
三人孫男一人皚將扶櫬南還卜卒之明年某月某日葬于太<lb/>
倉殷岡門外以予嘗知君奉王翰林濟之之狀謁拜乞銘予以<lb/>
知君晚爲辭而皚不舍也銘曰<lb/>
位則不卑才無所施尚有遺愛與沔水東馳嗟君子兮藏于斯<lb/>
　　　甌寧童府君墓誌銘<lb/>
童爲閩世家其先葢出晉車騎將軍牧之至唐有避亂由廣陵<lb/>
來者始居甌寧之西　鄕遂稱西　童氏在宋曰蜚卿朱文公<lb/>
門人也著述甚富自是子孫以儒業相承而族益大元末曰瑛<lb/>
者率鄕兵拒僞漢陳氏入　國朝論功授官瑛生文貞文貞生<lb/>
衡衡娶楊文敏公女弟生府君少則醇良旣長寡言愼行與物<lb/>
無忤事父祖與繼母吳盡孝父没事叔父而孝不替至與兄弟<lb/>
<pb n="KR4e0131_SBCK_061-5b"/>
及諸子處友愛慈厚家庭間盎然也童旣大族君待其族人凡<lb/>
親疎賢愚一以恩意其居鄕謙謹人皆愛重之或有忿爭以一<lb/>
言諭之輒服歲飢出粟賑貸不責其必償其後朝廷令有司<lb/>
行勸分之令君首奉詔始授承事郎非君所望也君少好學<lb/>
而舅氏又貴顯于　朝力足以薦人君時雖尚少然不肎依附<lb/>
以取仕宦教其子宜以科第出用子欽竟登鄕貢而君則不及<lb/>
見矣旣七年欽赴試禮部始持其友滕行人祐之狀來乞銘且<lb/>
出其家乗一編相示則自唐宋以來至于　國朝名人之文詞<lb/>
皆在予愧乎其請也顧欽之意懇懇乃爲書其事行之槩卑之<lb/>
刻于墓上君諱詡字士敏號恬齋以永樂丙申十月二十五日<lb/>
生成化辛丑四月二日卒享年六十娶吳氏先十二年卒子男<lb/>
六人曰俞曰欽曰佐曰中曰康曰鉞女五人長適朱燫次適朱<lb/>
<pb n="KR4e0131_SBCK_061-6a"/>
爟皆文公十世孫次適建寜左衛指揮張淵次適江楫孫男十<lb/>
人曰輔曰輗曰軌曰轍曰軾曰輖曰晏曰誠曰䇿女九人以卒<lb/>
之年十一月二十六日葬于其鄕泰山之原而銘之則丁未之<lb/>
三月十二日也銘曰<lb/>
閩有名族初則以儒視其篋中穰穰遺書問孰保兹惟士敏甫<lb/>
其在里居亦不怍俯視其後人振振何多況也有人巳掇鄕科<lb/>
有施必報尚在他日藏兹山丘其固其宻<lb/>
　　　鴻臚寺主簿何君墓誌銘<lb/>
鴻臚寺主簿何君去其家十年以例乞歸省旣得㫖行至半<lb/>
道聞母孫氏喪哀痛不食者纍日及抵家而疾作竟卒成化二<lb/>
十年十月十五日也享年五十七其子椲自太學亟歸將以明<lb/>
年十一月十三日葬君於泰興縣永豐之原謁予請銘予辭焉<lb/>
<pb n="KR4e0131_SBCK_061-6b"/>
其請益至葢旣乆始克爲之君諱嵩字與瞻姓何氏世爲泰興<lb/>
人其先有諱某者以好義聞鄕里君之高祖也曾祖彦淸祖伯<lb/>
舟父頔頔娶呂氏生君兄弟三人君最㓜以父命爲伯父顥子<lb/>
爲人美風儀而績文學道汲汲如不及初不欲仕日之田間課<lb/>
農勤苦甚粟輒倍收然農事暇未嘗廢學也嘗至京師高文懿<lb/>
公以鄕里故與語奇之文懿時在館閣欲薦君可用力辭乃巳<lb/>
旣歸愈益敦行時都御史王公竑廵撫淮揚今南京兵部尚書<lb/>
王公恕爲揚守二公世所謂偉人相與論郡内士必及君他日<lb/>
兵部行縣遂造君之廬其見敬禮如此後君以事再入京師竟<lb/>
用知者薦授鴻臚寺序班秩滿陞主簿居官黙黙非所樂也君<lb/>
性孝友事所後父若母一如所生二兄相繼没以痛哭故致疾<lb/>
其學務博覽尤熟於史上下數千載事能記憶不遺若佛老之<lb/>
<pb n="KR4e0131_SBCK_061-7a"/>
教非特不信亦不一窺其說也然君平生惟不爲奇絕可駭之<lb/>
行故其名譽不出於鄕而予亦不知君及觀當世二三名臣所<lb/>
以待君者則其爲人可知也且狀爲進士儲君巏作儲固其鄕<lb/>
人也知君尤詳予特節而書之君娶張氏子男三人曰杰曰椲<lb/>
椲鄕貢進士曰楫揖後兄岳先七月卒曰楷出妾楊氏女二人<lb/>
李貴宗劉時其壻也孫男一女二銘曰<lb/>
仕而食焉巳升諸朝没而殯焉不在于郊嗟哉何君名永昭<lb/>
　　　韓府儀賔曹公墓銘<lb/>
維　太祖高皇帝有子曰韓憲王王有子曰襄陵莊穆王王<lb/>
有女曰淸澗縣主主長而甚賢王奇愛之爲擇佳配公時年十<lb/>
六以從母之夫陳公傑爲平凉守自吳中往視之他日王適見<lb/>
公察其可妻也使人言于陳其夫婦重違王意卒諾之巳而資<lb/>
<pb n="KR4e0131_SBCK_061-7b"/>
遣之入京誥授儀賔階亞中大夫仍賜章服鞍馬而歸鄕人<lb/>
以爲榮公諱珙字仲璜姓曹氏世家蘇之吳縣爲人俊偉豪爽<lb/>
無齷齪態人多樂與之交然或不當其意雖顯要者亦篾視之<lb/>
好面斥人過尤能分辨曲直言出人亦無不服者身雖處富貴<lb/>
未嘗一日忘其故土見吳人與語輒流涕而所以接遇之必厚<lb/>
以父母早世嘗迎其兄瑒事之甚謹兄没撫其遺孤若巳子然<lb/>
其平生葢如此以成化十八年十二月十三日卒享年五十有<lb/>
七子男四人長銘爲縣主出以軍功授官服次鉞次錡次銓女<lb/>
三人長適平涼衛千戶張英餘未行孫男二人長澄郡庠生次<lb/>
瀾女四人於是銘來吿哀　朝廷爲遣官賜祭將以卒之又明<lb/>
年甲辰十一月壬寅日葬于平涼縣由延里之原以予其郡人<lb/>
也奉御醫周原巳之狀泣拜請銘銘曰<lb/>
<pb n="KR4e0131_SBCK_061-8a"/>
孰謂吳産而爲韓人迨其中身生子長孫坐上雄豪灑然襟度<lb/>
維不驕盈足以銘墓<lb/>
　　　亾弟原輝墓誌銘<lb/>
嗚呼原輝果棄我而逝耶悲夫初原輝病少愈欲來京師視予<lb/>
或止之不顧曰吾必一視吾兄竟來予見之驚喜甚然竊憂焉<lb/>
畱四月還相與痛哭而別至家僅五月而病劇遂不可救葢昔<lb/>
者不逺數千里而來其與我訣別也悲夫原輝諱宣姓吳氏世<lb/>
家長洲爲先修撰府君之季子而吾之母弟也年十三母張安<lb/>
人不幸下世一旦能自謹飾居家塾依予以學凡嬉游博奕之<lb/>
事皆無所好也稍長每早作之城東經理舊業種樹成列鑿池<lb/>
環之更築屋田間爲農隱計題其㫄室曰拙脩因號拙脩居士<lb/>
而時舉杯歌晉唐人田園詩以自樂嘗曰吾有憂慮惟入園林<lb/>
<pb n="KR4e0131_SBCK_061-8b"/>
臨水石不知其脫然以去也性孝友能順適父兄意先府君嘗<lb/>
館親黨之無依者數人至原輝館之不替而長女兄寡居無子<lb/>
則迎養于家其仲早喪生女纔數月亟取鞠之如巳出一男曰<lb/>
遂尚㓜更撫教之至於長而成立其心之厚如此平生奉巳食<lb/>
不求豐衣不求華惟取足而巳尤不自愛往往親爲勞苦之事<lb/>
與人處平和謙抑尊爼間相與勸酬飮輙盡醉醉則黙然不亂<lb/>
故人皆愛而親之其娶沈氏先卒有子一人曰奕出側室顧氏<lb/>
女一人適徐美中其生正統三年十二月十一日卒成化二十<lb/>
一年三月二十日年止四十八以是年十二月十三日葬于吳<lb/>
縣太平鄕花園山先塋之次予嘗與原輝約他日歸老必于東<lb/>
城而原輝亦曰吾當益經理其地與吾兄樂也悲夫今尚何望<lb/>
哉葬旣有日吾何忍銘然亦不忍終無銘以暴白吾弟之爲人<lb/>
<pb n="KR4e0131_SBCK_061-9a"/>
也銘曰<lb/>
父兮母兮子於是依兮尚俟其後兮吾與子同歸兮<lb/>
　　　明故昭信校尉泰州守禦千戶所百戶胡君墓誌銘<lb/>
胡之先淸江人也在元有仕爲萬戶者曰煥章煥章生德淵<lb/>
國初戍守盱眙儀眞等處爲隊長後徙泰州生志學志學娶劉<lb/>
氏生君君諱倫字大經爲人重厚明敏且好學畧通隂陽醫卜<lb/>
之說而於九數尤精少則在行伍人皆爲不樂而君殊不以爲<lb/>
意曰此吾世籍也舊制凡戍江北者歲更至京師操僃及君即<lb/>
擐甲出門衝冒霜雪不以行役爲難辭如是者凡三十年其小<lb/>
心守法自裨將而上皆信之景泰初北虜旣遁京師猶戒嚴方<lb/>
務儲粟塞下爲守禦計慨然納粟六百石以例授試百戶當是<lb/>
時君益欲以功名自奮遂從武平伯陳友往征迤西得選置帳<lb/>
<pb n="KR4e0131_SBCK_061-9b"/>
下以資謀畫師還實授百戶武平以君有贊助勞擬再論奏不<lb/>
果人又爲公不平而公亦不以爲意也旣還泰州謂天下承平<lb/>
敎其子必以文顯其子玉竟登進士第列官于朝卒如其志<lb/>
君性孝侍父疾乆而不倦母孀居二十五年奉養僃至及父母<lb/>
終居喪哀毀而有禮其爲人如此則所以稱於人者豈特才諝<lb/>
而巳以永樂甲午五月十日生成化乙巳十一月十七日卒享<lb/>
年七十有二以明年某月某日葬于州西九里溝之原娶薛氏<lb/>
懷慶知府廣之女先卒子男五長即玉禮部儀制淸吏司主事<lb/>
次璉襲百戶次瑄次珍次珙女二長適許瑺先卒次適州學生<lb/>
李鑨孫男九曰嵩嶽巖餘未名女九長適韓源餘尚㓜儀制君<lb/>
將歸治葬自爲狀來請於予且曰玉忝以明經致用適與先人<lb/>
同品秩幸嘗考最例不得封典甚恨願卑之銘以慰也予重<lb/>
<pb n="KR4e0131_SBCK_061-10a"/>
違其情乃諾而銘之曰<lb/>
胡在故元實爲武官厥旣失之家幸以完公以才諝稍自振㧞<lb/>
賞不酬勞功簿孰閱未復于武卒顯于文甲科儀曹卑其後昆<lb/>
維此幽堂百世無改追榮其先亦尚有待<lb/>
　　　𥙿菴湯府君墓誌銘<lb/>
湯府君以成化十七年正月廿二日卒旣卜明年十月廿五日<lb/>
葬于先塋矣其子瑄持御醫周原巳之狀始來乞銘其墓君諱<lb/>
溍字宗本自號𥙿菴翁其先常之江隂人也後徙于蘇遂爲吳<lb/>
縣人世勤生殖家至府君之世而家始益大府君有兄弟八人<lb/>
其仕者曰渭他皆行貨于外府君亦嘗一至京師竟歸而治生<lb/>
于内蓋府君善殖産所以居積棄取得古人遺法然凡錢帛之<lb/>
出入估直之上下必公必平而其爲人又剛直重厚素爲人所<lb/>
<pb n="KR4e0131_SBCK_061-10b"/>
信服當衆言交競徐出一言無不帖然以去其家旣益大而居<lb/>
者甚衆衣食所資婚喪所需以及賦稅所出一惟府君所區畫<lb/>
當是時其家出者率僮奴能恊力化居而収倍蓰之息仕者有<lb/>
民社能守法奉公而有善最之名而府君於是乎有力於湯氏<lb/>
矣然府君至此自持益謹自奉益約兄弟子姪得於見聞者更<lb/>
相飾厲不敢爲驕奢之習所謂禮生於有者及其旣没而族人<lb/>
始悲思之夫爲市交易見於易牽車服賈著於書至司馬遷作<lb/>
史記特爲白圭猗頓立傳葢貨殖人生日用所不能巳者推而<lb/>
言之其大者不可以爲國使國之財賦得其人而理之不惟可<lb/>
以足用而其效至於使民知禮節而俗厚矣府君曾祖曰潤卿<lb/>
祖曰均澤父曰善善以渭貴封大興縣知縣母曰楊氏封安人<lb/>
其配周氏繼徐氏王氏周出男二人曰琪曰瑄瑄以書藝進授<lb/>
<pb n="KR4e0131_SBCK_061-11a"/>
鴻臚寺主簿女一人嫁浦文泰庻出女一人許嫁某孫男三人<lb/>
曰僎曰傳曰倫女二人一嫁朱延一在室府君享年六十有八<lb/>
其葬在吳縣太平鄕薦福山合周氏兆銘曰<lb/>
鬱然高丘是惟𥙿翁之墳嗟翁百年匪𥙿其身以殖其家以垂<lb/>
其子孫何以爲用惟其義何以爲本惟其仁何以知此吾其里<lb/>
人<lb/>
　　醫師錢橘隱壽藏銘<hi>幷序</hi>
吳縣西三十里有雅宜山錢氏始葬山下者曰良玉府君橘隱<lb/>
則府君之仲子也其名愷字伯康自號橘隱錢氏世業小兒醫<lb/>
其先爲江都人在元有曰益者任常州醫學教諭因家焉益生<lb/>
元善國𥘉以名醫徴奉詔往治晉王子疾愈王奏畱之卒<lb/>
葬太原元善生宗道晉府良醫正宗道生良玉太醫院醫士良<lb/>
<pb n="KR4e0131_SBCK_061-11b"/>
玉娶高氏蘇州人也再家于蘇故今爲長洲人橘隱以永樂丙<lb/>
申十二月十二日生自其蚤處巳傳醫業然其氣豪爽不欲以<lb/>
醫名居都下者數歲所交多名公奇士議論間發輒傾其坐人<lb/>
歲巳巳適有胡虜之驚慨然歎曰吾生不能立功名于時至於<lb/>
悋惜財物視軍興缺乏不少助之可乎乃市馬若干疋上之以<lb/>
例被　恩典之榮巳而歸吳復歎曰吾生無德澤及人惟醫吾<lb/>
家故業也盍終假是以施吾仁乎始出治病治輒驗毎旦啓門<lb/>
迎致者閧然而入其多殆不能酬應而窶家子輒抱携而來纍<lb/>
纍于路不絕一與論視而不責其必報其爲醫善究病源而議<lb/>
論娓娓足以發之所處方大率持重嘗曰壯夫尚欲固本況嬰<lb/>
孺氣體脆弱可以峻急求乎至所治藥雖竒材貴品不䘏購求<lb/>
往往躬自修治不付他手葢其精如此故其醫益驗遂與其兄<lb/>
<pb n="KR4e0131_SBCK_061-12a"/>
伯常院判齊名數十年來大江之南言小兒醫者必曰錢氏其<lb/>
名浸聞中朝然橘隱旣老不願仕矣橘隱翛然長身而禮度<lb/>
雍容藹然有和氣少從故禮部尚書楊公游巳嘗親其德學中<lb/>
歲日與歸田諸老登臨宴賞以極其樂葢其好文尚禮則不以<lb/>
老而倦也配王氏太原人世以武顯柔順溫𥙿稱賢宗族間子<lb/>
男三人曰鋼先卒曰銳曰鉞女二人適陳傚莫益榮孫男四人<lb/>
曰同文曰同倫曰同德曰同理女四人曾孫女一人於是橘隱<lb/>
生七十年即雅宜先塋之次治壽藏爲二穴異日將幷王氏葬<lb/>
焉工畢具書及廬山陳孟英先生所述事狀來請曰幸及吾無<lb/>
恙時爲之銘庻平生有所託而傳也予謂橘隱旣不諱乎彼而<lb/>
復事乎此豈其猶不忘情乎死生之際耶竊惑之雖然曾子之<lb/>
啓手足亦欲門人知其平生而況即先人之㫄異時奉其遺體<lb/>
<pb n="KR4e0131_SBCK_061-12b"/>
而歸于是行不虧名不壞以見于地下豈特無毀傷而巳是宜<lb/>
序而銘之銘曰<lb/>
惟伯康父作此玄室鑿而築之旣堅旣宻峯巒嶔崟泉水淸漪<lb/>
自我先人巳藏于斯世之熈熈人之怡怡尚百歲後從而歸之<lb/>
　　　新淦縣丞顔君墓誌銘<lb/>
成化丙戍春予憶赴君山游之招君迓之門甚恭命其孫涇趣<lb/>
治具指山而游之君年老矣導客顧甚輕徤始登岝㟧峰晚過<lb/>
何山飮僧舎歸宿其家詰朝飯畢與客由支硎過禪關度西嶺<lb/>
萬松間遂入天平謁忠烈廟旣乃飮白雲泉扣大小石屋望龍<lb/>
門而歸仍宿其家益設酒肴樂客予憊甚欲臥未得而君貌益<lb/>
恭氣益爽當是時予竊窺見君之德而其壽考亦足以占之葢<lb/>
歷十年爲乙未歲十月十二日而君終于正寢春秋七十有五<lb/>
<pb n="KR4e0131_SBCK_061-13a"/>
於是涇登進士第以嫡長而孤居憂于家咨其叔父所以葬大<lb/>
父者累然衰服拜于門出其同年徐仲山所爲狀以墓銘請君<lb/>
諱璋字廷用姓顔氏其先傳自北徙吳莫知其世曾祖均仕元<lb/>
爲㢘州知州祖仁平江路逹魯花赤父希誠母呂氏君娶卜氏<lb/>
繼顧氏子男三人曰鎡早卒曰錤曰鎰女四人適湯銘陳瑾顧<lb/>
榮其一在室孫男三人曰涇曰渭曰深女四人曾孫男女各一<lb/>
人以卒之明年十二月二十一日葬君于吳縣何山之原君少<lb/>
以宦家子知學問稍長推擇爲縣吏巳能立名行縣中人稱之<lb/>
及上吏曹給事如例授安福縣丞再歲丁外艱服除改上饒俄<lb/>
又丁内艱服除改新淦在安福時縣有豪猾數持吏短長及發<lb/>
民隂私以射利君始至知之召置庭下數其罪遣去其人懼而<lb/>
止縣遂以寧新淦爲江西劇縣素號難治縣官率不乆罷君有<lb/>
<pb n="KR4e0131_SBCK_061-13b"/>
幹局愈以勤愼自持仕竟滿考常掌二稅見民有鬻兒償官者<lb/>
歎曰此豈得巳者乎吾爲民父母而使民至此奚以我爲遂以<lb/>
俸代償之自是益畱意民隱其心之厚如此故所至去任民輒<lb/>
挽畱之旣去輒思之君縣丞旣九載例得遷官曰吾獨不知止<lb/>
乎即具疏請致其事歸時年始六十云君歸日以敎子孫爲事<lb/>
或時循壟畮課農業與耕夫伍無嫌也因自稱稼軒老人性尤<lb/>
喜山水勝日尋佳處登臨游泛竟日忘返其樂有人所不及知<lb/>
者君偉儀觀美鬚髯而莊重詳雅能起人敬才旣不盡用世然<lb/>
晚見其孫取科第貴顯于時論者謂其德澤之及後人者深且<lb/>
長矣銘曰<lb/>
維古發身不拘一隅在漢名臣刀筆簿書顔君之才與崔子俱<lb/>
予不負丞而丞負予相彼小人有出無處以官爲家疇曰歸歟<lb/>
<pb n="KR4e0131_SBCK_061-14a"/>
車攻維工孰始匪輿樂奏維瞽孰終匪圉凡物且然而人弗如<lb/>
師峯之下有舊田廬奉身而退庻保令譽昔所抱孫焜燿朝𥚑<lb/>
翛然考終世等敝帤孰訃縣氓來挽喪車百世尸祝桐鄕之墟<lb/>
匏翁家藏集卷第六十一<lb/>
<pb n="KR4e0131_SBCK_061-14b"/>
</p>
<p>
</p>
  </div>
</body>
</text>
</TEI>
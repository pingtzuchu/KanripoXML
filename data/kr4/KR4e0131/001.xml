<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_001-1a"/>
匏翁家藏集卷第一<lb/>
　詩四十二首<lb/>
　　　秋日閒居<lb/>
委巷寡人蹟杳無塵俗侵虚窗對高樹日午落踈隂玄蟬響方<lb/>
斷好鳥復一唫俯首閱陳編直窺古人心抱沖世味薄處寂佳<lb/>
境深涼風滿衣袖自起彈吾琴琴聲和以暢永日有餘音<lb/>
　　　觀溪童捕魚<lb/>
江南五月黃梅雨一夜新添三尺水蓮葉東西蘆葦間斜陽映<lb/>
水魚生子溪童褰裳脫雙履一見水深心獨喜不須撒網與扳<lb/>
繒捕得魚來多赤鯉鯉魚最短亦盈咫猶有老魚不知止君不<lb/>
見魦鱮魴鰋乗長河去入龍門求大鮪<lb/>
　　　過南園俞氏書隱次劉祭酒先生韻二首<lb/>
<pb n="KR4e0131_SBCK_001-1b"/>
鷗渚茅堂古樹秋校書人去幾人游山林白日無車馬一老窗<lb/>
間著孔丘<lb/>
芳草橋頭小路斜書聲隱隱識君家醉玄方丈坐終日黃菊秋<lb/>
深未著花<lb/>
　　　五月十三日移竹<lb/>
今朝竹醉教移竹荷鍤穿雲去路賖却笑此君多潦倒醒來巳<lb/>
在別人家<lb/>
　　　方方壷崇山峻嶺圖<lb/>
上淸樓閣萬山中百折丹梯鳥道通我欲置身巖壑裏白雲深<lb/>
處覔僊翁<lb/>
　　　次韻沈啓南僧齋夜坐<lb/>
躡雲何處宿古寺郭東偏露下鶴初警月低人未眠安心元有<lb/>
<pb n="KR4e0131_SBCK_001-2a"/>
法不語卽爲禪寂寂空堂夜焚香繡佛前<lb/>
　　　除夜<lb/>
風雪孤燈下坐深寒漏遲百年能幾夜一歲不多時索室初驅<lb/>
疫持肴欲祭詩推窗看梅樹巳發向南枝<lb/>
　　　宿丹陽聞笛<lb/>
煙冷江空孤月明夜深人靜浪初平故園纔隔二百里短笛不<lb/>
禁三四聲樹逺丹陽臨古驛山圍鐡甕望高城相逢盡是離家<lb/>
客只向蓬窗說旅情<lb/>
　　　登南京鷄鳴山<lb/>
秋盡荒山鳥蹟稀拂衣獨上扣禪扉屋頭鹿下緣靑磵樹杪僧<lb/>
行入翠㣲千里風煙搔短鬢六朝文物付斜暉悠悠身世渾如<lb/>
此目斷天邊一鴈飛<lb/>
<pb n="KR4e0131_SBCK_001-2b"/>
　　　分題鄱湖聽鴈送黎憲還臨川<lb/>
碧天雲冷鴈聲悲楚客驚秋不盡思彭蠡湖頭愁起處衡陽峰<lb/>
下夢回時波漂菰米風生渚月映蘆花雪滿陂此去臨川無百<lb/>
里帛書休恨到家遲<lb/>
　　　懷陳起東北上<lb/>
江城寥落歲䦨珊遥憶離人北上難雨雪載途雙宦轍雲霄萬<lb/>
里一儒冠馬頭木落淮山莫塞上風來易水寒欲折梅花逺相<lb/>
贈幾時驛使到長安<lb/>
　　　題倪雲林詩後二首<lb/>
高人自號雲林子獨住雲林歲月深足低千峰幾兩屐人間六<lb/>
印一鈎金華佗無術醫淸癖蘇晉長齋養素心寂寞小蓬壶上<lb/>
路百年陳蹟莫追㝷<lb/>
<pb n="KR4e0131_SBCK_001-3a"/>
阮籍疎狂甘自放清風高卧酒盃深池塘夢去忽生草丘壑移<lb/>
來不換金脫帽竹間朝沐髪焚香花底夜清心祗陀舊宅風煙<lb/>
古一片五湖何處㝷<lb/>
　　　次韻周原巳懷石湖舊遊<lb/>
上方高處共捫蘿落木空山雨滿簑野寺推門黃葉亂湖亭倚<lb/>
棹白雲多向來行樂成陳夢別後離愁遶綠波滿𥿄新詩更清<lb/>
省令人相對憶隂何<lb/>
　　　送俞振宗南遊<lb/>
手扶藜杖岀南園不向妻孥告一言白髪𬒳肩過浙水青山回<lb/>
首隔呉門平蕪客路何時盡喬木人家幾處存此去越中憐歳<lb/>
莫綈袍應見故人恩<lb/>
　　　雪夜憶友人宿伏龍山中<lb/>
<pb n="KR4e0131_SBCK_001-3b"/>
孤城鐘漏促寒鷄風雪殘燈夢欲迷靜夜獨眠高榻上故人遥<lb/>
在數峯西空林松子時時落絕磵梅花樹樹低知是山中有佳<lb/>
興柴門淸曉候封題<lb/>
　　　雨後獨遊園中<lb/>
荒園歇秋雨疎竹透朝陽落葉茆簷下惟聞鳥語涼孤踪乆塵<lb/>
土超然欲坐忘<lb/>
　　　爲史明古題沈啓南畫<lb/>
崒嵂終南山黃河抱其趾舊聞塞天地延袠幾千里陽烏浴虞<lb/>
淵落霞散如綺層巒藹佳氣蒼翠不可擬史君松陵彦家世昔<lb/>
居此夜夢或見之旣覺心亦喜老南慰茲圗歷歷宛相似不知<lb/>
經營勞但見丘壑美赤松眞吾師白雲是知已爲報山中人明<lb/>
年泝江水<lb/>
<pb n="KR4e0131_SBCK_001-4a"/>
　　　次韻啓南淫雨<lb/>
陽氣渙不收淫雨夜復晝倒傾怪盆翻倂集疑輻湊鳩婦頻見<lb/>
離蛇醫頗遭詬日月何道行雷霆半空闘顧無大藥資已彼太<lb/>
虚疛下堂褰裳齊岀戸縮頸脰相忘魚圉洋竝坐鳥棲宿不辨<lb/>
過河牛時看挂樹蜼乞漿歳在酉祭社日維戊民謡適厚誣神<lb/>
賜誠大繆攸除荆室完旣瀦白渠溜叵將瓿甊盛强把桔橰救<lb/>
具棹防陸沉移書縁屋漏因之憫大田豈暇念靈囿荷蓑徒水<lb/>
畊痔鎛休火耨溪毛遶宅生田穉幾家茂竈沉或浮釡墻覆乃<lb/>
失霤湯湯咸其咨蕩蕩孰能<graphic n="KR2452" url="https://raw.githubusercontent.com/kanripo/KR-Gaiji/master/images/KR2452.png" mimeType="image/png"/>斯倉不成千厥賦難至冓空聞<lb/>
田畯喜亦笑楯郎怐積惡等貫盈飲酒比多又極備固有由太<lb/>
甚不可復往日害未消今歲勢仍驟槁項八口饑疾首兩眉皺<lb/>
神禹合腁胝蒙莊念昬瞀地志費推㝷水經慵句讀岀門一壷<lb/>
<pb n="KR4e0131_SBCK_001-4b"/>
隨俯井尺繘收花姬首夜膏石丈齒朝潄彼蒼有聞知下土敢<lb/>
陳奏朝廷闢四門刑罸謹三就聽政厭衡石祈年飾籩豆誰<lb/>
召淮呉烖復致川廣㓂居人廢鋤犂行者耀甲胄赤子困泥塗<lb/>
蒼生脫衣袖米價市上騰錢神槖中走寫帖顔腹空題詩沈腰<lb/>
瘦況茲雨再零絕類人多疚否塞求疏通崎嶇戒顚踣幸有客<lb/>
露冕豈乏人衣繡發廪在斯今爲府合仍舊首從芻蕘詢急向<lb/>
膏肓灸莫厚庻以寜不傭遂全覆滂沱免月離霡霂應春候因<lb/>
地脩厥利自天獲多祐漸墾千畞連卒致萬家富呉沼尚無虞<lb/>
蜀天底須㤱頓如元豐間不落貞觀後永圖幸勿忘膚見奚足<lb/>
狃一挽康年回吾邦卽非陋<lb/>
　　　贈蕭漢文<lb/>
蓬蒿偃箘簵瓦礫混璠璵君子負俗累騁歩忙疾徐辛勤感驟<lb/>
<pb n="KR4e0131_SBCK_001-5a"/>
驥獨抱夏侯書我道蓋如此俗流訾迂疎終然不可屈驚悔動<lb/>
鄕閭游心千載上抗志萬里餘君德日巳崇榮名常炳如<lb/>
　　　哀顧進士文之<lb/>
死生亦常事脩短有定理命也奚足哀所哀諒非此文之少秀<lb/>
發鄕邑數佳士二十取科名束帶遂從仕社稷不足安一世但<lb/>
平視志高固超越氣盛非委靡壁立屹岱宗塵絕奔騄駬抵掌<lb/>
好高談人物善臧否歷歷無終窮牙頰注流水把筆或纘言隨<lb/>
物冩形似於其氣盡時新意尤崛起累累相示余俛首不敢擬<lb/>
利器徒自懷逺道邇卽止百年十未過二豎蚤見俟力疾陳疏<lb/>
封在告逾一紀癯然體如削飲食半藥餌纊息一以定竟作重<lb/>
汪踦豈無立言人墓道表濳美骸骨乆當朽名姓元不死團辭<lb/>
寓所哀竊儗仲宣誄<lb/>
<pb n="KR4e0131_SBCK_001-5b"/>
　　　陳僖敏公輓章<lb/>
勾呉山水秀人物見英姿特岀斯人類端爲後輩師萬間當柱<lb/>
石四海仰綱維執法星辰應行威草木知常令三尺謹不使百<lb/>
工隳鐡面嚴風采脩髯足表儀若金須汝作予采毎疇咨雅量<lb/>
蠡難測淸心湼不淄忘家安社稷鎭俗坐邊陲破膽驚西賊知<lb/>
名誦小兒方平留畫像仁傑立生祠春雨渾無跡秋霜詎有私<lb/>
希文應接武堯叟是連枝德業昭書傳功名付鼎彛一身思進<lb/>
退萬室繫安危巳覺知幾蚤誰云見事遲懸車心尚赤解組鬢<lb/>
如絲赤子誰依恃蒼天不愸遺朝廷終北極江漢自東馳郷<lb/>
里嗟生晚臨文淚滿頥<lb/>
　　　正旦雪<lb/>
天上頒新曆華夷正朔同推窗瞻北斗開戸納東風巳覺天時<lb/>
<pb n="KR4e0131_SBCK_001-6a"/>
變何憂吾道窮雪花休亂落吳地兩年豐<lb/>
　　　洛神圗<lb/>
僊妃不可卽洛水遥相望手持靑芙蓉游戯水中央金翠耀容<lb/>
飾木難綴明璫飄颻白雪裾蕩漾靑霓裳人神本殊道倐忽登<lb/>
北堂嫣然啓玉齒氣若幽蘭香馮夷與海若左右更舉觴洛水<lb/>
詎可測人壽安能量雲軿期再來少隔三千霜<lb/>
　　　雨雹<lb/>
江城六月暑氣薄夜半有聲敲屋角靜聽彷彿是何聲淅瀝丁<lb/>
當更瀺灂初如有客來扣門入夜不應聲剝喙須臾萬騎爭奔<lb/>
馳矢石交揮攢亂槊披衣驚起推半扉入手磊磈心方覺奇形<lb/>
三出花半開幻作牛羊幷六駁買綃客泣海市珠獻玉人棄荆<lb/>
山璞吁嗟天工一何巧豈有郢人爲礱斵百年老人渾未識此<lb/>
<pb n="KR4e0131_SBCK_001-6b"/>
物嘗聞雨幽朔何爲江南亦有之欲問天工愁緬邈雖云盛隂<lb/>
脇陽氣人事所召言尤確邇來巳過到黃梅半月猶聞雨聲濁<lb/>
三吳大水眼復見高田可航井可濯園林和煖木再華疆界浸<lb/>
淫禾未穫京師今春乃缺雨弘羊就烹罷賈榷　詔書逺下甦<lb/>
民力　天子減膳仍徹樂百官黜陟勞大臣一飯豈止髪三<lb/>
握極無極備皆云凶況復于今天雨雹　皇仁洋溢恐未周天<lb/>
欲斯民𬒳殊渥<lb/>
　　　題何刻工卷<lb/>
女媧補天天不漏卷石猶穿太山溜郢工運斤風欲生斵岀難<lb/>
供孫楚潄雲根可斷亦可轉磨礱幾日方成就梁州之貢天下<lb/>
無忽然躍出東山袖頌功載德絕妙辭兩手不停煩刻鏤丞相<lb/>
中郎字奇古右軍䘚更筆深秀東山雖老眼猶明一一猶能論<lb/>
<pb n="KR4e0131_SBCK_001-7a"/>
結構空堂考擊聲丁丁絲連縷綴如絺繡小或蠅頭大或丈深<lb/>
必因肥淺必瘦東山擇業何其賢古人石刻今流傳周宣中興<lb/>
文石鼔李唐九成銘醴泉延陵墓上止十字薦福寺裏須千錢<lb/>
行人淚墮峴山下過客手摹江水邊其餘諸刻難盡述東山直<lb/>
視如無前百年獨守三寸鐡姓名與石同貞堅回看巧技未旋<lb/>
踵肆中野草浮荒煙昌黎河東如可作梓人圬者堪同編只今<lb/>
東山旣頽矣子孫守之上愼㫋閉門一日白石爛黨人之碑愼<lb/>
勿鐫嗚呼黨人之碑愼勿鐫千載之美無使安民專<lb/>
　　　病項<lb/>
人生自召百一病傷彼六欲兼七情我今有病出偶爾開口欲<lb/>
說難爲名幸非寒戰與潮熱一痛却使心怦怦籧篨戚施古人<lb/>
疾二者一旦來相嬰執書未暇矻矻坐伏枕頓作咿咿聲千鈞<lb/>
<pb n="KR4e0131_SBCK_001-7b"/>
重負未容釋更覺肩背遭笞搒董宣不屈漢公主徐積巳見胡<lb/>
先生昨朝向人忽作別卽欲回顧仍前行昻頭莫肯少輕諾側<lb/>
目欲就多歡迎我生由來汎掘强只今見者尤加驚獨鶴引吭<lb/>
頻飲啄大鷄盛氣相諠爭嗟吁元首本無恙股肱何不思扶傾<lb/>
端愁蔓延入骨髓此病始知爲匪輕軒𡵨醫經動盈卷不識何<lb/>
藥堪煎烹莫如閉戸學導引動盪血脉方和平未能痛定得思<lb/>
痛把筆遣悶詩先成<lb/>
　　　題朱澤民小景幷詩後<lb/>
睢陽畫癖不可醫睢陽作畫眞畫師豈維長絹善揮灑只此短<lb/>
𥿄誰能爲野曠天寒氣蕭爽人坐茆亭絕塵想階前舊雨客不<lb/>
來天未晴雲心獨往靑山滴滴靑於苔平地忽見芙蓉開秋聲<lb/>
似向耳邊起石上喬松若箇栽意長要在無多筆餘墨淋漓綴<lb/>
<pb n="KR4e0131_SBCK_001-8a"/>
唐律詩中有畫畫中詩百年再見王摩詰<lb/>
　　　書句容丁溪僧舎壁<lb/>
丁公溪上古招提策馬來㝷路欲迷逺道黃埃臨水隔當門綠<lb/>
樹與雲齊山中地僻無人到窗下僧閑鳥自啼瀹茗焚香坐終<lb/>
日不知林外夕陽低<lb/>
　　　爲僧題畫<lb/>
秋風一騎秣陵還未得浮生半日閒畫裏南朝何處寺閉門黃<lb/>
葉滿靑山<lb/>
　　　題趙行恕參議所寄沈徵士墨梅<lb/>
不見王孫知幾年更堪東老入重泉江南風景渾如舊春草梅<lb/>
花共悵然<lb/>
　　　過陳玉汝溪館<lb/>
<pb n="KR4e0131_SBCK_001-8b"/>
落木城東路荒溪接板橋行來渾覺近坐定始知遥鶴羽休頻<lb/>
掃龍團且慢澆乘閒卽到此折簡不須招<lb/>
　　　次韻啓南訪玉汝不遇<lb/>
結屋靑林下移家綠水傍古苔留晩照殘菊帶秋光過客空敲<lb/>
戸題詩復上堂主人非隱逸莫怪馬蹄忙<lb/>
　　　悼董孟珍<lb/>
獨持古道作今人白首峨冠稱隱淪垂老不堪三月病移家空<lb/>
是一生貧篋中書帙悲遺墨窗底棋枰積素塵深巷東風花自<lb/>
落扣門無復過西鄰<lb/>
　　　悼沈癯樵畫史<lb/>
秣陵春色厭驅馳投老吳門白髪垂燈下解衣盤礴處山中持<lb/>
斧嘯歌時一貧比憲元非病三絕如䖍不數癡落日高堂開障<lb/>
<pb n="KR4e0131_SBCK_001-9a"/>
子雪峰煙樹使人悲<lb/>
　　　曉發揚州遇雨<lb/>
鷄鳴揚子灣人發廣陵驛草深路不分潮長舟難逆故國去非<lb/>
遥懷歸心日劇隂雨忽復來前村又投蹟<lb/>
　　　濟寜夜泊<lb/>
嗚嗚畫角語城頭暝色蒼茫倚舵樓古戍煙生人巳散長河月<lb/>
落水空流異邦信美非吾土他日重來是舊游千里郷心孤枕<lb/>
上可能今夜夢刀州<lb/>
　　　宿河西務遇雪<lb/>
客懷牢落鬢毛斑水宿淹旬去路艱一夜雪花如席大始知身<lb/>
巳到燕山<lb/>
　　　客樓望宫闕<lb/>
<pb n="KR4e0131_SBCK_001-9b"/>
天畔登高閣非關望故園再瞻雙鳳闕如在百花原民俗今成<lb/>
化　朝家又改元五陵佳氣在長護紫㣲垣<lb/>
　　　南還瓜洲渡江<lb/>
柔橧鳴咿啞曈曨天欲曙殘星帶河漢積水渺煙霧依㣲京口<lb/>
山迢逓維揚樹中流忽巳過始入江南路<lb/>
　　　過大姚陳玉汝宅飲散宿大覺寺追和趙與哲韻<lb/>
月出平湖積水空上方僊梵隱花宫似聞薝葡林間雨緫是芙<lb/>
蓉浦外風有客題詩先我到向僧分榻幾人同敲門自怪來何<lb/>
莫投轄傳盃惱孟公<lb/>
匏翁家藏集卷第一<lb/>
</p>
<p>
</p>
  </div>
</body>
</text>
</TEI>
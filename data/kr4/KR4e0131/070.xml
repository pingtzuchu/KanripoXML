<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_070-1a"/>
匏翁家藏集卷第七十<lb/>
墓表八首<lb/>
　　翰林院編修李君墓表<lb/>
君諱仁傑初字唐英後更字士英興化府莆田人也曾祖纘歷<lb/>
城縣主簿祖馨業儒不仕父煥雷州府學訓導當訓導公宦游<lb/>
嶺海間君畱侍其祖母宋氏于家時尚㓜巳能盡孝養而自力<lb/>
于學出則從師友質問歸則與其弟仁貴相講授學旣成竟以<lb/>
書經魁天順三年鄕試成化八年會試禮部復在高等廷試得<lb/>
賜進士及第遂入翰林爲編修階承事郎未幾丁母林孺人憂<lb/>
服除還任三年考最賜敕進階文林郎而封贈其父母妻如<lb/>
制秩將滿而病卒矣年五十二初君被病每旦猶朝或勸之少<lb/>
休其朝如故迨其劇乃巳其謹畏如此君治經得其說從學者<lb/>
<pb n="KR4e0131_SBCK_070-1b"/>
常數十人病且劇猶矻矻坐堂上爲諸生講解其精勤如此年<lb/>
逾四十即治葬穴曰死者人之常他日不欲以後事纍吾家也<lb/>
及是謂家人曰吾父不幸時客囊蕭然殆不能殮痛恨至今未<lb/>
忘吾即死殮無獨厚其明逹而孝又如此嗚呼可謂賢巳君性<lb/>
卞急少容亦惟其中介直不能矯飾以阿人意然至遇知友杯<lb/>
酒相屬談謔間發歡如也自居京師未嘗一走要地請謁日則<lb/>
汛掃室廬彈琴投壷種花養魚以雅潔自適而巳平居旣以經<lb/>
學爲業及門蒙指敎者輙取科第嘗一同考禮部士得人爲多<lb/>
其見於及人者僅如此配孺人陳氏今戶部郎中鼐之姊有賢<lb/>
行男一人曰義方尚㓜女二人林待育林宜篤其壻也其卒以<lb/>
成化十九年十二月廿四日以明年某月某日葬于某山之原<lb/>
寬於君爲同年而相知深哀君之没而不可復得也爲表其墓<lb/>
<pb n="KR4e0131_SBCK_070-2a"/>
而復論其母曰李氏之先出於唐宗室有封之蔡者八傳曰丹<lb/>
以祠部郎中遷莆田令改刺金州未行而卒子孫遂家莆田歷<lb/>
宋及元與邑中方宋鄭號四大姓仕宦纍數世自教諭府君而<lb/>
下官益小族益衰其世幾絶至君奮然起甲科列史職且顯于<lb/>
朝而祿位壽考又止於此不能酬其爲人所以復興者其在後<lb/>
人乎夫望其後人以濟其世美死者之志庻乎在是<lb/>
　　清逺史府君墓表<lb/>
史之先嘉興思賢鄕大族也元季有黃翁居呉江穆溪之上與<lb/>
史甚邇翁善處士諱榮者得其子居仁爲贅壻而穆溪有史氏<lb/>
自此始居仁生府君其諱彬字文質淸逺其自號也㓜跌宕不<lb/>
覊喜趨人之急國初法制方嚴郡縣吏仍故習貪縱自若府<lb/>
君因民所疾惡與諸少年縳其魁獻　闕下處死一縣稱快而<lb/>
<pb n="KR4e0131_SBCK_070-2b"/>
府君得賜食與鈔給驛舟還家其父顧憂之曰吾家世醇厚<lb/>
汝所爲若是非史氏福也府君謝曰兒㓜尚氣耳居無幾悉謝<lb/>
遣故所與游者改行自勵務爲恭謹每出入遇人無貴賤下之<lb/>
尤以儉約自持視義所不當費吝不用一錢竟以力田拓其産<lb/>
業時朝廷重糧儲設長稅者其後歲比水旱加以軍興調發<lb/>
民不堪相率竄去田多荒稅旣不給長往往被罪府君適代爲<lb/>
之知其弊所始務先愛養民力乃約束管内自里胥以下不得<lb/>
取民毫毛利民感恱流亾復歸當春輙出循阡陌間勞來不倦<lb/>
爲相視土地所宜指授種樹之法糞治之方而隨所不足爲補<lb/>
助之旣乃使田甲檢視耕墾五日輙具報有惰慢者召其人誚<lb/>
之甚則杖而徇于衆由是稅入居最縣官以爲能每治水諸使<lb/>
行縣則推使前對至民生利害必反覆辨論之無所畏事多罷<lb/>
<pb n="KR4e0131_SBCK_070-3a"/>
行洪熈年初　詔天下民有戸絕而田廢者除其額許民自墾<lb/>
而薄稅之然法重失實者官與長連坐吏胥輩要求百端奸民<lb/>
往往待短長以快其私人揺于觸禁莫敢籍報府君慨然曰此<lb/>
朝廷德意也懼禍不可遂條上得減稅若干石家無私焉里人<lb/>
謝曰微公吾屬不沾　上賜矣其見於居鄕者葢如此府君<lb/>
爲人孝友而沉厚寡言人不見其喜愠重然諾自少至老未嘗<lb/>
食言遇事可行不計利害故人多德之而小人亦不喜然府君<lb/>
雖至死守之不悔也其没以宣德二年三月十日享年六十二<lb/>
配同縣沈氏少府君一歲勤儉孝敬助府君成家後三歲卒合<lb/>
葬小旬原子五人晟旻昊昌昻孫十一人曾孫若干人玄孫若<lb/>
干人府君嘗曰禮嫡庻異禮秩吾當推行于家其析産令諸子<lb/>
不得與長子齒且曰後世子孫可守此法無廢也其見於治家<lb/>
<pb n="KR4e0131_SBCK_070-3b"/>
者又如此府君葬旣六十年未有表其墓者其曾孫鑑始爲狀<lb/>
請予與鑑相知乆矣葢嘗觀其家世隱居力本輔以禮義文雅<lb/>
表然爲江南之望意其積之者必深且長不然何其盛至此乃<lb/>
今得府君之爲人而益信焉惟唐李翶汲汲於得昌黎韓子銘<lb/>
其祖之墓合於禮所謂知而能傳之意是以君子與之況由其<lb/>
祖而及其上者鑑其孝也哉<lb/>
　　　朱隱士墓表<lb/>
崑山有隱士曰朱日南甫其諱夏別號勉齋系出唐孝友先生<lb/>
仁軌初爲亳人後遷于睢數傳爲宋兵部郎中貫以耆德與杜<lb/>
祁公等會于鄕世所謂睢陽五老是也其後有曰子榮仕至直<lb/>
閣㓜值金兵之亂始來吳中歷世儒宦其尤以文學知名者元<lb/>
儒學提舉德潤　國朝中書舍人吉隱士則提舉之曾孫而中<lb/>
<pb n="KR4e0131_SBCK_070-4a"/>
書之孫也父曰永安早卒隱士㓜故未知學甫成童忽慨然自<lb/>
奮遂以儒業世其家初未娶其母郁孺人病請治于醫師鄭有<lb/>
林有林固儒者察其事母狀竊歎其賢因以女歸之及年漸長<lb/>
人自百里外延致于塾而隱士亦曰吾旣不仕使子弟頼我而<lb/>
有益亦不爲獨善矣遂以授徒爲業其教人有法學者敬服至<lb/>
終身不更他師葢隱士旣老始謝去時從大夫士之家居者爲<lb/>
雅集邑令尤賔禮之不衰而隱士固無所求也鄕里稱必朱先<lb/>
生而不敢字葢重其操云其家旣故所藏先世手澤與名人遺<lb/>
墨無慮數十函後多散失乃數訪求于人積成家乗十卷提舉<lb/>
所著有存復齋集毁于火復手自編錄卒頼以傳以直閣葬常<lb/>
熟歲必往視且懼其終廢也請于葉文莊公表其上然不獨厚<lb/>
其先世而巳鄕先逹刑部尚書顧公没旣乆而無後倡好義者<lb/>
<pb n="KR4e0131_SBCK_070-4b"/>
治其墓亦得不廢平生旣業儒不營生産特有數金一夕爲人<lb/>
盗去巳而察知其人則所識者即隱其事不發槖中遂空不計<lb/>
也其心之仁厚如此爲詩文語皆平澹如其人尤精於書甚得<lb/>
楷法成化二十一年四月二十七日以疾終享年七十一配鄭<lb/>
氏有賢行子男四人曰器早卒曰文吏部觀政進士曰質曰彬<lb/>
太學生女一人適沈傳孫男一人曰希周女一人卜葬以卒之<lb/>
明年十一月十九日於是文將歸治葬自爲狀請予表墓其言<lb/>
甚悲予於隱士爲郡人相距六十里而近而與其子相好二十<lb/>
餘年然未嘗一識其面葢其足蹟少至城府巳可見其高矣且<lb/>
未自直閣之子修撰大有以下皆葬吳縣陽山其後族人或葬<lb/>
崑山隱士獨不忍去其先世仍命葬必陽山至是其子從之其<lb/>
孝又可見者夫人不出而仕爲隱然比比而是無足稱數故皆<lb/>
<pb n="KR4e0131_SBCK_070-5a"/>
不得隱之名如日南甫可以無愧者故題其墓以表之<lb/>
　　　河南陽武縣儒學訓導陳先生墓表<lb/>
先生姓陳氏其先來自永嘉在宋有諱文驥者仕蘇州茶鹽常<lb/>
平幹辦公事始畱居長洲文驥生子榮元汾水縣儒學教諭子<lb/>
榮生天祐天祐生元善俱平江路醫學正元善生希武希武生<lb/>
孟敷孟敷生良紹俱不仕而業醫不絕良紹娶韓氏太醫院判<lb/>
公逹之女再娶王氏翰林侍講汝嘉之女先生則韓出也諱頎<lb/>
字永之少孤鞠于繼母而學于舅氏福州敎授王應良通春秋<lb/>
景泰元年以邑學生中應天府鄕試明年㑹試中副牓授湖州<lb/>
府學訓導丁母憂服闋改荆州祖母喪承重服闋改陽武先生<lb/>
精於經義用以教人日必坐齋舎懇懇講說及爲程文指授有<lb/>
法而持行淸純雖不必嚴立教條人多感化之者每各省鄉試<lb/>
<pb n="KR4e0131_SBCK_070-5b"/>
爭聘校文嘗獨赴江西得士爲多在陽武時廵按御史會兩司<lb/>
考察校官推先生爲列郡之最因畱署開封學事以先生宜遂<lb/>
敎授也章三上舉之不報然亦非先生所望也先生狀貌癯然<lb/>
早衰年僅五十五即懇請致仕兩司知其志堅不可奪咸作詩<lb/>
送之而諸生畱之不得尤以爲恨葢自湖州去任巳然先生爲<lb/>
人外若和易中實剛介有守事小有非義毅然不肎爲尤號廉<lb/>
潔湖州發地得竒石或謂可載歸爲玩先生曰此固非吾家物<lb/>
也卒弃不取初至荆州太守錢公先生故人也知先生貧贈一<lb/>
官馬以便出入他日納還之公言其可受故先生曰受則傷廉<lb/>
且亦爲公汚竟謝却舉子有懷金以希幸進者斥逐不容見或<lb/>
賺其幣去家人覺之則曰吾固使取之也其德之厚又如此性<lb/>
孝友推之以待宗族歡然也能擇交而篤於信義乆而不變其<lb/>
<pb n="KR4e0131_SBCK_070-6a"/>
爲文章平實温雅詩亦淸切無浮浪語所著述有之京等録若<lb/>
干卷其曰味芝居士集者則從其別號而名之也陳旣醫家先<lb/>
生少則通其業治病多驗及老而家居亦資以自給然不若世<lb/>
俗之醫之計利也其娶湯氏繼周氏朱氏子男二長廉甫次欽<lb/>
甫先卒孫男二夢得桂孫女六先生以成化十九年八月二十<lb/>
五日卒享年七十明年四月十七日葬于吳縣高景山之原後<lb/>
三年廉甫使人持其叔父顒所撰行實請予表墓予獲交於先<lb/>
生聞先生之没方悼惜無巳豈敢以不文之言辭惟先生學行<lb/>
卓然吳人皆知之何待於表而後著將以是爲廉甫復然念今<lb/>
雖知之乆而人或不知故卒書之後有修郡志者按而列于人<lb/>
物之類庻先生之名傳之愈逺又非區區金石所能及也<lb/>
　　　陳僉憲墓表<lb/>
<pb n="KR4e0131_SBCK_070-6b"/>
宣宗章皇帝之臨御也知人善任小大之臣各當其才庻事旣<lb/>
康四海益治時則有若監察御史陳公祚出廵江西乃獨爲<lb/>
聖學之慮具疏馳奏大畧謂帝王之學先於明理明理在於讀<lb/>
書葢聖賢嘉言善行載在典籍皆足以爲後世師法若非素加<lb/>
講習則於理未盡明雖有生知之質高世之見欲其行事之悉<lb/>
合於道者鮮矣　陛下僃有聖德惜經筵之典未甚興舉講<lb/>
學之功少有程度故所諜者雖得於此或未得於彼雖知其一<lb/>
或未知其二而於聖賢精微之藴古今治亂之由豈能周知而<lb/>
洞察乎而所謂學尤貴乎知要知要則治功易成而效可得惟<lb/>
宋儒眞德秀大學一書其言明白懇切凡聖賢之格言古今之<lb/>
實蹟無所不載　陛下欲致太平舍此書不可願於聽朝之<lb/>
暇命儒臣講說非有大故不可間歇使知孰爲邪佞之可逺孰<lb/>
<pb n="KR4e0131_SBCK_070-7a"/>
爲民利之可興孰爲民害之可革古今若何而治若何而亂政<lb/>
事若何而得若何而失必能開廣聰明增光德業而忠賢以道<lb/>
義輔德者愈見於信任邪佞以奇巧蕩心者自見於疎逺天下<lb/>
之民受福無竆矣　上覽公奏巳有以嗜欲邪佞等語若有<lb/>
所指者疑焉他日以問侍臣或叩首爲婉詞以對且謂祚縁於<lb/>
忠愛所發無他　上意稍解先是有　㫖械公赴京幷籍其<lb/>
家比至竟不忍加刑特繫之獄　英宗即位察公忠直復其<lb/>
官盡還其家屬云公諱祚字永錫世家于吳曾祖翠山祖正父<lb/>
子敬母顧氏公㓜即不群弱冠補郡庠生永樂初詔修大典以<lb/>
善書預選非其志也明年遂以春秋領鄕薦又二年登進士第<lb/>
入翰林爲庻吉士時方重進士科即拜河南右參議爲政持大<lb/>
體惠愛在民嘗與臬司官交章言事謫均州太和山佃戸至則<lb/>
<pb n="KR4e0131_SBCK_070-7b"/>
躳自耕作其勞苦有人所不堪者而處之𥙿如同謫士大夫遣<lb/>
子弟從受經一爲講解不倦凡十年　仁宗即位念謫者才<lb/>
多可用詔吏部選起之公在選中㑹　上晏駕不果用<lb/>
宣宗初年仍命憲臣即均州群試之公策第一吏部覆試復第<lb/>
一特擢山西道監察御史公在言路愈自激厲一時彈劾貴幸<lb/>
爲之歛蹟出廵福建紏貪黜庸自方嶽而下不少假借所至尤<lb/>
恤民隱福州屬縣民苦上官知買破産不足供公廉知其弊即<lb/>
日禁止之民大稱快歲滿還朝奏開白塔河漕粟事宜悉見施<lb/>
行未乆河就湮塞劾督工役者　上雖曲宥其人而在廷多<lb/>
公直旣乃有江西之行而繋獄者幾五年始獲復官再廵湖廣<lb/>
風力愈勁部下肅然旣而言遼王不法事　上怒甚復械赴<lb/>
京論死未幾事竟驗卒直公原之因改南京雲南道益務建明<lb/>
<pb n="KR4e0131_SBCK_070-8a"/>
戶部侍郎吳璽奏舉主事吳恱恱有過不得舉璽被劾鞠獄者<lb/>
因以私憾附致其罪恱亦不勝考訊而死公歎曰獄重事也法<lb/>
司故爲深刻乃爾今災沴荐臻軄此之由乞坐其人以變亂成<lb/>
法罪大理依阿宜倂罪之奏可以犯在赦前幸皆不坐仍敕天<lb/>
下法司一遵律斷當以狥私深文爲戒秩滿用大臣薦擢僉福<lb/>
建按察司事閩人素知公至是相戒不敢犯法諸軍衛厲民者<lb/>
公痛繩之民益安焉分廵興化漳泉等郡郡舊多神祠爲考其<lb/>
建置之由諸不載祀典與非古節義繫名教者悉除毁之其廟<lb/>
學壇宇出官帑一新士民感之爲記刻于石乆之㓂起沙尤諸<lb/>
郡騷然公時移疾不出刑部侍郎薛希璉廵撫閩中知公賢強<lb/>
起公爲力疾視事者數月閩旣無警辭曰某自蚤歲即渉仕途<lb/>
雖庸陋無補苟有所見不敢不盡今年幾七十且病無能爲矣<lb/>
<pb n="KR4e0131_SBCK_070-8b"/>
因疏請致仕時同官以㓂起皆貶斥去乃獨得請而歸閩人雖<lb/>
不忍去公而亦爲公榮之旣歸自號退翁杜門却掃日惟以訂<lb/>
經籍立家法爲事葢年七十五而終景泰七年二月癸丑也以<lb/>
是年十二月庚申葬於吳山桃花塢之原配王氏子男一曰寍<lb/>
新野王府敎授女二長適辰州知府鄒順次適太常寺少卿凌<lb/>
信孫男二曰懷曰恱恱郡庠生女一公爲人風神整峻音吐剛<lb/>
厲平生雖疾惡少容然居官遇賢能吏輙薦舉之尤號有識鑒<lb/>
出廵時兩值鄕舉如湘隂魯文莆陽柯潜頼公監臨得不枉抑<lb/>
後皆知名於世若其他事死之孝治家之禮臨財之義爲學之<lb/>
勤葢終其身如一日者其詳國有志家有傳墓有銘可以槩見<lb/>
寛獨循教授君之請按中書舎人李君應禎之狀節其出處之<lb/>
大畧表于墓道而復系之曰嗚呼公乎古之遺直也其忠誠激<lb/>
<pb n="KR4e0131_SBCK_070-9a"/>
發與唐劉去華等而考其前後殆有甚難者葢方脫均州之謫<lb/>
士之厭竆阨者孰不縮首卷舌退藏於後以自全能復進言巳<lb/>
難矣況言之所指隱然時弊以取必死之禍是固尤難也幸其<lb/>
出一生於九死雖古之好奇節者知所懲艾而藩府之疏不旋<lb/>
踵而入此不亦尤難矣乎夫去華之言雖剴切止於一落第不<lb/>
耦公言若少緩其禍則大至其挫之而氣愈壯摧之而節禰堅<lb/>
此可見其中卓然有得而非沽一時之名僥倖苟且以塞責者<lb/>
之所爲也孔子曰邦有道危言危行柳下惠曰直道而事人公<lb/>
其有之<lb/>
　　　林先生墓表<lb/>
先生諱謨字君定別號訒菴其先本閩之林氏有諱適者避亂<lb/>
徙黃巖之泉溪歲乆族益大連起仕宦而林氏遂冠郡中後泉<lb/>
<pb n="KR4e0131_SBCK_070-9b"/>
溪割置太平縣故今爲太平人高大父天麟以爲舅後冒李氏<lb/>
至先生之子孟始復氏林遵父命也曾大父原紳華亭知縣大<lb/>
父長民贈行部戶曹主事父茂弘吏部考功司貟外郎考功爲<lb/>
人清節卓然爲浙東士夫稱首先生㓜承父教刻意問學正統<lb/>
辛酉以縣學生登貢士省明年會試禮部中副牓授蘇州府學<lb/>
訓導秩滿丁考功憂以疾卒于家景泰三年九月二十四日也<lb/>
年止四十三配同里丘氏孝子譚之孫女有賢行子男四人曰<lb/>
嵩曰穹俱蚤世曰孟曰蘇女二人適趙珪季存信孫男一人曰<lb/>
保琨女二人先生旣卒之二十三年爲成化甲午十二月二十<lb/>
九日始克葬于其鄕九嶼之原先生端介清謹人也當分教蘇<lb/>
學時弟子初入學必執贄以見先生曰吾官雖卑然亦奉朝命<lb/>
軄敎誨有祿俸之入彼雖循常禮如法律何悉拒不納則有以<lb/>
<pb n="KR4e0131_SBCK_070-10a"/>
圖畵爲贄者亦拒之故禮部尚書楊公仲舉寔爲文序其事先<lb/>
生自守旣嚴同官頗疾之卒不變其誨人惟因其人願學初不<lb/>
之強故或終歲不施夏楚然諸生視其詞貌稍厲則跼蹜如被<lb/>
撻一時感化以行業自修者有其人先生素多病講授之餘退<lb/>
坐一室閉戶蕭然不知世間有榮利事葢嘗侍考功居京師習<lb/>
程文于陳學士循及滿考上吏部陳適當路有氣勢能榮辱天<lb/>
下士或謂先生稍親附之可得超遷爲朝官先生至則一登其<lb/>
門盡諸生禮竟不再往其自守如此君子謂先生不媿于其父<lb/>
云先生旣葬之明年孟等以書來曰先君之没以擇地不即得<lb/>
葬故緩罪甚重也葬而更無一言以　人謂孟爲何如且<lb/>
先君門人惟吾子顯而有文其必爲我圖之他日先生之從子<lb/>
刑部侍郎鶚亦曰吾叔父所以爲師儒者不可以無述寛曰唯<lb/>
<pb n="KR4e0131_SBCK_070-10b"/>
唯葢寬總角入學宮居講下所以蒙指授者甚至終身不能忘<lb/>
也今頼以文詞爲業他人有善且錄於吾師奚辭惟惜當時旣<lb/>
㓜且愚不能悉記先生事行爲可憾乃姑以所知者一二涕泣<lb/>
而書之以復孟等俾刻之墓上庻林氏子孫有考焉<lb/>
　　　許處士墓表<lb/>
許氏在東陽有南西二族皆出晉孝子孜之裔處士之先則自<lb/>
西族來居邑之昭仁里有諱瓊者當宋宣和間以捍睦㓂功授<lb/>
秉義郎竟死㓂難鄕人廟祀之元柳文肅公寔爲紀其事刻石<lb/>
廟中處士之十五世祖也曾祖大有通儒術人稱草菴先生祖<lb/>
宣父本皆有隱操本娶麟溪鄭氏再娶南溪賈氏而生處士其<lb/>
諱煜字允彰生九月而孤旣長事其母甚孝與其伯兄光處更<lb/>
友愛凡事獨任其勞而不敢遺及之性勤敏自奉且薄家卒頼<lb/>
<pb n="KR4e0131_SBCK_070-11a"/>
以𥙿顧於財不甚惜遇貧乏者往往賑貸之歎曰小惠不終竆<lb/>
乎乃授以理財之術因其術獲温厚者十餘家素剛直好面斥<lb/>
人過鄉族或相忿爭聞處士至皆惴二避去一邑令固貪夫也<lb/>
偶遇宿其家處士輒數其事曰爲百里宰當如是乎令大慙服<lb/>
許旣盛族世率好禮若方蛟峯許白雲李草閣吴德基諸名儒<lb/>
皆嘗爲塾師及其乆也遺風猶存至處士治家動遵古禮而於<lb/>
佛老巫覡尤加擯絕不使亂其家法其志葢將舉禮制而盡行<lb/>
之然不幸以疾卒寔成化十三年三月二十六日也享年五十<lb/>
有四其配鄭氏諱儒字德仁亦出麟溪爲蜀府左長史楷之曾<lb/>
孫處士燿之孫璧之子未嫁母汪氏寢疾左右扶持者三年族<lb/>
人巳稱其孝及歸于許恭敬和慈安靜儉約宛有義門軌範人<lb/>
感而化爲賢婦者亦多以免身而病者二十年然凡遇祭祀必<lb/>
<pb n="KR4e0131_SBCK_070-11b"/>
強力而起臨視牲醴惟謹適喪處士哀甚而病劇以十三年十<lb/>
月二日卒享年五十九以卒之年十二月二十一日合葬于里<lb/>
之胡山子男三人曰堪垣塤孫男三人曰佐伉俟女二人塤予<lb/>
友王進士允逹之子壻也以邑庠生持服居憂與其兄謀所以<lb/>
顯其親者乃自爲狀不逺千里來吳門乞予書墓上之石曰不<lb/>
肖孤託婦翁之契敢以先德累予感其孝不忍違也夫婺多君<lb/>
子在昔爲盛其顯者焯然在人耳目隱者亦多以詩書禮義重<lb/>
於鄕評故近世楊文貞公有云浙東尚文雅予嘗媿乎其論今<lb/>
觀處士爲人亦可信矣三子者皆賢而有父風塤更好學將取<lb/>
科第入官所以顯其親者又當有在<lb/>
　　　隆池阡表<lb/>
惟沈氏之先皆葬其里相城至處士恒吉之卒也其子周視先<lb/>
<pb n="KR4e0131_SBCK_070-12a"/>
塋卑隘始擇地于吳縣西山行數日不得他日得隆池焉葬之<lb/>
初其地名龍池周以其土隆然而起也更今名沈氏故爲長洲<lb/>
邑中大家中衰有曰良琛者始居相城能闢田復其家以大是<lb/>
生孟淵永樂初以人才徴引疾歸臥江南有詩名于時而厚德<lb/>
雅量福履最盛配朱氏生二子其仲處士諱恒以字恒吉行別<lb/>
號同齋自其少時與其兄貞吉同學于家塾而塾師爲翰林檢<lb/>
討陳嗣初先生也且其父徴士好客一時名流相過從者日常<lb/>
滿坐處士因盡得接見前輩而熏其德漸其藝以成其名人以<lb/>
有子爲徴士賀徴士旣老奉養益厚處士乃日以致樂爲事恒<lb/>
使人走市中求甘㫖之味供之嘗夜有㓂至偶外寢得脫去旣<lb/>
而念父母所在還入其室號呼之㓂揮刃及其袂迫逐墮水中<lb/>
水適淺不溺人以爲異葢孝也其配唯亭張氏有賢行子男三<lb/>
<pb n="KR4e0131_SBCK_070-12b"/>
人長曰周次曰召先卒次曰豳女四人皆嫁其一蚤寡守節孫<lb/>
男三人曰雲鴻曰應蟾曰應奎女四人處士貌厚而神淸望之<lb/>
温然美玉也所居窗几明潔器物古雅而奇石嘉樹掩映庭戺<lb/>
儼如畵中風日淸美每被古冠服登樓眺望神情爽然或時扁<lb/>
舟入城畱止必僧舍焚香㵸茗纍夕忘返善繪事妙處逼宋人<lb/>
然自重不苟作亦善爲詩落𥿄可誦平生好客綽有父風日必<lb/>
具酒肴以須客至則相與劇飮雖甚醉不亂特使諸子歌古詩<lb/>
章以爲樂其視市朝榮利事眞有漠然浮雲之意以成化十三<lb/>
年正月晦卒享年六十有九葬以又明年正月三日於是周泣<lb/>
告其友翰林修撰吳寛曰不肖奉先訓獲列於士大夫間自媿<lb/>
無以顯揚之者惟幸得一言表於其阡耳敢以狀請寛惟處士<lb/>
以風韻高逸爲吳人稱慕豈其江湖之上足以自樂而忘斯人<lb/>
<pb n="KR4e0131_SBCK_070-13a"/>
乎聞昔正統間周文㐮公以工部尚書廵撫畿内慨然以經理<lb/>
國用爲巳任戒郡縣愼選長田賦者處士在選中公知其賢待<lb/>
之不以庻人禮適歲飢發廪賑貸明年春督償亟甚民相視不<lb/>
堪處士首率父老往訴于公乞至秋乃償公不可則爲反覆辨<lb/>
其利害公悟從之後用其言爲令又民歲漕粟輸納多不足豪<lb/>
家利以金貸比比破産處士當其往役也輒預貸之而不取其<lb/>
息民至今感其惠若其忘怨釋讎䘏貧排難爲惠不能盡書葢<lb/>
沈氏自徴士以高節自持不樂仕進子孫以爲家法遂使處士<lb/>
之仁心及於一鄕況又掩於文藝之美人不盡知之乎夫發濳<lb/>
闡幽吾黨之事也故因周之請書其事爲隆池阡表俾刻之<lb/>
<pb n="KR4e0131_SBCK_070-13b"/>
</p>
<p>
匏翁家藏集卷第七十<lb/>
</p>
<p>
</p>
  </div>
</body>
</text>
</TEI>
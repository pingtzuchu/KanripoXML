<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_031-1a"/>
匏翁家藏集卷第三十一<lb/>
　記一十三首<lb/>
　　　匏菴記<lb/>
匏無用之物也孔子所謂繫而不食者是也夫物受形於天地<lb/>
而繋且不能食其爲物可謂至愚而微雖謂之無用不過也然<lb/>
人知其無用而不知其無用之用若晉叔向有云苦匏不材於<lb/>
人共濟而已又書曰八音克諧神人以和而匏居八音之一笙<lb/>
十三簧竽三十六簧皆列管匏内則是匏不徒能濟難而且適<lb/>
宗廟朝廷之用其功不小而大即謂之有用亦豈過哉嘗因是<lb/>
以相天下之人能動作而食人之食者多矣求其能濟難而適<lb/>
宗廟朝廷用者㡬人耶則人曾一匏之不若又況匏固未嘗食<lb/>
人之食而人反藉之以濟難用之於宗廟朝廷則無用者未必<lb/>
<pb n="KR4e0131_SBCK_031-1b"/>
不爲有用而有用者乃歸於無用其相去亦遠矣余於栖息之<lb/>
所題曰匏菴因復爲之記葢匏之無用足以自況而其所以有<lb/>
用則非余之可及遂因以自勵焉<lb/>
　　　醫俗亭記<lb/>
余少嬰俗病湯熨鍼石咸罔奏功而年日益久病日益深殆由<lb/>
腠理肌膚以逹于骨髓而爲廢人矣客有過余誦蘇長公竹詩<lb/>
至士俗不可醫之句瞿然驚曰余病其痼也耶何長公之詩云<lb/>
爾也旣自解曰士俗坐無竹耳使有竹安知其俗之不可醫哉<lb/>
則求竹以居之而家之東偏隙地僅半畞墻角蕭然有竹數十<lb/>
箇於是日使僮奴壅且沃之以須其盛越明年挺然百餘其宻<lb/>
如簀而竹盛矣復自喜曰余病其起也耶因構小亭其中食飮<lb/>
于是坐卧于是嘯歌于是起而行于是倚而息于是傾耳注目<lb/>
<pb n="KR4e0131_SBCK_031-2a"/>
舉手投足無不在于是其藉此以醫吾之俗何如耶吾量之隘<lb/>
俗也竹之虛心有容足以醫之吾行之曲俗也竹之直立不撓<lb/>
足以醫之吾宅心流而無制竹之通而節足以醫之吾待物混<lb/>
而無別竹之理而析足以醫之竹之干雲霄而直上足以醫吾<lb/>
志之卑竹之歷氷雪而愈茂足以醫吾節之變其瀟灑而可愛<lb/>
也足以醫吾之凝滯其爲筩爲簡爲箭爲笙簫爲簠簋也足以<lb/>
醫吾陋劣而無用葢踰年而吾之病十巳去二三矣久之安知<lb/>
其體不飄然而輕舉其意不釋然而無累其心不充然而有得<lb/>
哉古之俞跗秦越人軰竹奚以讓爲然而是竹也不苦口不靦<lb/>
眩不湔浣腸胃不潄滌五臓長公不余秘而授之余用之旣有<lb/>
功緒矣使人人皆用之天下庻㡬無俗病與明年余將北去亰<lb/>
師亰師地不宜竹余恐去竹日遠而病復作也旣以名其亭復<lb/>
<pb n="KR4e0131_SBCK_031-2b"/>
書此爲記遲他日歸亭中願俾病根悉去之不識是竹尚納我<lb/>
否<lb/>
　　　佩韋記<lb/>
以物治物者有矣未聞以物治人者也以人治人者有矣未聞<lb/>
以人治於物者也詩曰他山之石可以攻玉所謂以物治物者<lb/>
也書曰民心罔中惟爾之中所謂以人治於人者也獨西門豹<lb/>
有取於韋至佩之以自警其殆以物治人而人治於物者與葢<lb/>
君子觀天下之物苟有益於已者雖賤且微不之弃若韋之爲<lb/>
物非若象犀珠玉珊瑚木難之足貴重也其材不過履而巳黻<lb/>
鞸而巳決拾而巳但其性緩有似乎人性之不及豹所以取之<lb/>
與夫道以中爲貴過與不及不足以云道豹之性卞急過乎中<lb/>
者也故有取於韋是以其不及而濟吾之過也箕子衍三德之<lb/>
<pb n="KR4e0131_SBCK_031-3a"/>
疇有曰高明柔克高明剛而過中者也克之以柔所以濟乎剛<lb/>
而適其中也豹其能自克者與其巧於取物而善於治已者與<lb/>
豹之後有唐柳子厚嘗賦佩韋葢亦有見於此矣今周亰元基<lb/>
則又以佩韋自號元基其慕豹與其慕子厚與豹固良吏史遷<lb/>
獨以其一事出于俳遂寘於滑稽之列固非也然稱其治鄴民<lb/>
不敢欺則亦剛果彊察其性未克變也子厚急於仕進黨於叔<lb/>
文以汙其身卒被譴謫則亦未知所謂緩者也斯二人者果足<lb/>
慕乎求足慕者在孔門得一人曰仲由氏其爲人勇於爲善雖<lb/>
父兄有所不顧則性之卞急者孰有出于仲由者乎故夫子嘗<lb/>
退之能使令名無窮元基尚慕斯人乎急於義而緩於利急於<lb/>
實而緩於名急於責已而緩於責人庻㡬得緩急之宜以適厥<lb/>
中不亦善慕古人者乎其或不務出此則所謂突梯滑稽如脂<lb/>
<pb n="KR4e0131_SBCK_031-3b"/>
如韋以潔楹者吾何取於佩韋哉<lb/>
　　　陋淸閤記<lb/>
亰師民數歳滋地一畞率居什伯家往往牀案相依庖厠相接<lb/>
其室宇湫隘至不能伸首出氣王侯第宅則又窮極壯麗朱門<lb/>
洞開畵㦸森列所藏者唯狗馬玉帛而巳二者人胥以爲病海<lb/>
虞淩君季行官于亰師家城之東南委巷中余嘗造焉引余入<lb/>
一閤崇廣僅丈許織筠爲門連楮爲幕中設一榻自琴册棊硯<lb/>
之外無他物余方僑居民家坐而樂之欲遂忘去季行曰吾治<lb/>
兹閤有年矣子將何以名之余曰噫先生之居若公子之苟完<lb/>
然非小人之近市若叔孫之必葺然無大人之高堂陋矣淸哉<lb/>
其兹閤也夫葢木不加雕土不加飾不巳陋乎俗不能容塵不<lb/>
能入不巳淸乎合而名之曰陋淸不已宜乎季行曰善己丑三<lb/>
<pb n="KR4e0131_SBCK_031-4a"/>
月晦日記<lb/>
　　　恥菴記<lb/>
胡君彥超佳士也余得其爲人巳久南宫之試始見而獲交焉<lb/>
君間以其所號恥菴者乞爲之記余未暇以爲及來南都同在<lb/>
太學又以恥菴記爲請余始欲爲之然而不得其所以名菴之<lb/>
意何也恥之於人不一也古之人不若人則恥之聲聞過情則<lb/>
恥之二者君嘗有之乎吾以所見者言去年秋當大比<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>試亰<lb/>
闈者㡬三千人而君以第六人薦人之不若君者則多矣君何<lb/>
爲而恥及今年太學私試君復在第一時與試者亦數百人人<lb/>
之不若君者亦多矣君何爲而耻豈眞以聲聞之過情耶則君<lb/>
之爲人吾嘗知之其問學充矣而自視若虚其文詞妙矣而自<lb/>
處若拙未嘗以矝能衒名也然凢試士其儕輒相謂曰彦超吾<lb/>
<pb n="KR4e0131_SBCK_031-4b"/>
所知今之試名氏前列者非彦超而誰巳而皆驗則聲聞之不<lb/>
過情也亦審矣君又何爲而恥竊惑之他日以告彦超彦超曰<lb/>
豈謂是哉雖然亦是之謂也夫自科舉之學興而詞章之學廢<lb/>
自詞章之學盛而後聖賢之學微其弊非一日矣吾不暇遠引<lb/>
他郡婺吾土也請以婺言何如前乎此者若王子充若宋景濂<lb/>
若胡仲申若柳道傳若黃晉卿若呉立夫諸君子其言卓然爲<lb/>
一世之所宗吾尚能若其人矣乎然此固以詞章之學言也等<lb/>
而上之若許白雲若金仁山若王魯齋若何北山若吕東萊諸<lb/>
君子其道卓然爲百世之所宗吾尚能若其人矣乎固不若也<lb/>
則吾爲鄕人者何爲而不恥乎夫聖賢之學本也學者之所先<lb/>
也詞章之學末也學者學之而不汲汲焉者也士而不爲聖賢<lb/>
之學巳足恥又況科舉之學又詞章之末者乎其學愈若人則<lb/>
<pb n="KR4e0131_SBCK_031-5a"/>
其恥愈甚其聲聞之遠近其恥之大小以之吾獨何爲而不恥<lb/>
乎余聞其言而媿之歎曰君可謂知恥者矣然吾聞恥不若人<lb/>
者終若人若人則無恥矣余固不知恥者因君之言而恥焉則<lb/>
君之敎我者不旣多乎請以君之言爲記<lb/>
　　　甘節堂記<lb/>
婦人之於夫曰柔而巳矣曰順而已矣若曰貞曰烈者非其德<lb/>
之常也婦人而有貞烈之行者是固婦人之不幸也亦其夫之<lb/>
幸也其家之幸也葢一家之中有父母焉吾夫爲子而養之於<lb/>
上吾唯承之於下焉耳有男女焉吾夫爲父而敎之於前吾惟<lb/>
佐之於後焉耳能養者孝能敎者慈孝與慈美德也吾夫之所<lb/>
得專也吾能分其美而巳吾之所得專者固所謂柔與順也柔<lb/>
與順二者無所用之而獨專夫孝與慈之德以獲乎貞烈之名<lb/>
<pb n="KR4e0131_SBCK_031-5b"/>
是固婦人之不幸也亦其夫之幸也其家之幸也義興李君恪<lb/>
之卒其配蔣氏方盛年一時誓欲從君于地下旣自歎曰死吾<lb/>
志也亦吾職也顧有所不可死者夫不吾託家不吾係雖死可<lb/>
也夫吾託家吾係而死之吾之志則行矣職則盡矣如夫何如<lb/>
家何且吾爲今日李氏一擔夫也以所負荷者重而一息肩則<lb/>
兩物從而委之地矣故吾質雖薄足雖弱亦惟盡吾力而巳耳<lb/>
於是養其舅遁菴翁以孝聞敎其子震業成領亰闈薦第二鄕<lb/>
人以蔣氏之善處生也取易之語題其堂曰甘節震與余同業<lb/>
胄監相好甚間語及其母之事至於嗚咽流涕而不能已他日<lb/>
因請記其所謂甘節堂者余復之曰詩有之汎汎栢舟在彼中<lb/>
流婦人之所自誓也蓼蓼者莪匪莪伊蒿孝子之所自傷也子<lb/>
之母氏之賢無俟余言人其以栢舟之人與之矣而子固可謂<lb/>
<pb n="KR4e0131_SBCK_031-6a"/>
善受敎者蓼莪之篇具在簡編則願子終身誦之以無忘母氏<lb/>
之賢<lb/>
　　　靜逸齋記<lb/>
㑹稽徐先生之丞國學也作齋廬於其私第之左題曰靜逸命<lb/>
寛宜有記寛旣謝不敏且有惑焉葢　天子建官于國學曰<lb/>
祭酒曰司業曰丞皆尊官也祭酒司業坐堂上臨諸生傳道而<lb/>
授業以敎不以政然敎或不可以一衆也丞始以政輔之是故<lb/>
鼓鐘以嚴其節惟丞夏楚以收其威惟丞月書而季考惟丞德<lb/>
行藝儀之勸相惟丞丞之職亦重矣煩矣是將紛紛焉擾擾焉<lb/>
惟政之施不暇求先生之所謂靜逸者無有也然以寛之㳺于<lb/>
門下者餘二年矣見先生之所施如一日諸生之㳺于門下者<lb/>
不啻數百人矣見先生之所御如一人其從容閒暇若無所事<lb/>
<pb n="KR4e0131_SBCK_031-6b"/>
事則又有所謂靜逸者滋惑焉以是無以應命葢旣久乃有省<lb/>
曰先生之靜逸其在内而不在外以本而不以末乎何謂内與<lb/>
本心是巳何謂外與末身是巳心之靜逸寛不能言也而先儒<lb/>
周子嘗言之其曰聖人定之以仁義中正而主靜至論學之要<lb/>
曰無欲也無欲則靜虚靜則有似乎拙故其著拙賦有曰拙者<lb/>
逸論靜逸者盡於此矣而以身言則是老氏之無爲也無勞也<lb/>
夫以無爲爲靜譬若木之槁焉其不暢茂若逸矣然則朽腐而<lb/>
不可用也以無欲爲靜譬若水之止焉其不流動固逸矣然則<lb/>
淸洌可以鑑也故心可以言靜而身不可以言靜心可以言逸<lb/>
而身不可以言逸況乎心者身之主也靜者動之體也逸者勞<lb/>
之本也心茍靜則以靜制動其動也若靜心苟逸則以逸待動<lb/>
其動也若逸此先生之居乎其職所以從容閑暇若無所事事<lb/>
<pb n="KR4e0131_SBCK_031-7a"/>
者也噫若先生者其得周子之言者乎其善學聖人者乎以是<lb/>
爲記寛亦庻㡬知先生者乎<lb/>
　　　重建延綠亭記<lb/>
成化八年七月呉郡大風雨鹿冠老人杜先生延綠亭壞焉明<lb/>
日雨霽先生曵杖逰于園中茅茨旣摧梁木亦折垣墉且阤竹<lb/>
樹盡偃顧而歎曰噫嘻亭壞矣殆天意耶雖然獨不有人力乎<lb/>
二子啓咨知其意遂相與召匠氏築之旣成邀先生坐于亭上<lb/>
則摧者完折者固阤者立偃者起葢不日而舊觀還矣先生喜<lb/>
曰天意殆欲新吾亭耶他日乃以書來亰師謂寛宜有記寛聞<lb/>
大道之世烈風不崇朝驟雨不終日而昔者之風雨也胡爲乎<lb/>
來哉果天耶亦由人耶吾何從而問耶問之人則人非天也惡<lb/>
乎知問之天則天非人也惡乎答旣足以惑亦可以憂葢余之<lb/>
<pb n="KR4e0131_SBCK_031-7b"/>
居於是而去呉下也遠雖未嘗目擊其變顧其事理有可得而<lb/>
推者故嘗以先生之一亭觀之則四野之外弱夫貧婦其繩樞<lb/>
甕牖豈無有不勝其震凌而相對以怨咨者乎又以先生之一<lb/>
亭前後推之垣墉阤矣則疆畎之欲修也勞乎力竹樹偃矣則<lb/>
禾稼之不登也乏乎食而弱夫貧婦又豈無不勝其沮洳而相<lb/>
對以怨咨者乎當此之時亦有如先生之二子築而新之者乎<lb/>
是固可憂也夫先生隱者知一亭而巳不暇此憂而余亦不敢<lb/>
以此告然而未可知也杜少陵茅屋爲秋風所破歌有安得廣<lb/>
厦大庇寒士之語先生少陵後人也而老於詩爲其後學其學<lb/>
則遇其變獨不憂其憂乎因書以諗于先生不識以爲何如<lb/>
　　　重建覺山寺記<lb/>
由亰師東走七百里有關屹然當其衝關之北大抵山也入山<lb/>
<pb n="KR4e0131_SBCK_031-8a"/>
而行石路危峻林薄蒙宻凢四十餘里始得覺山山之麓有禪<lb/>
寺在焉寺之建相傳自唐旣興而復廢皆莫能考其歳月入<lb/>
國朝其廢如故虎狼得以穴其上狐豕得以室其傍而人之蹟<lb/>
於斯絶矣顧荒茅野榛中獨其遺址依然猶存有高僧曰悟定<lb/>
者杖錫來關中知其處曰甘澹泊而安岑寂者吾儕之分也是<lb/>
山於吾獨宜遂入居之結草以爲菴纍石以爲牀遺外身世若<lb/>
獨有所得者未㡬旁近之民皆翕然高其道化其德而持金帛<lb/>
以施之者家至視其金帛旣無所於用遂謀復舊䂓爰市美材<lb/>
召大匠擇日興功功未及半而定化去矣其弟子本清謂其師<lb/>
之志不可以不繼也乃益爲復舊之舉淸爲人淳朴而無僞顓<lb/>
靜以有爲而人之助其費者如其師凢其門廬諸殿各有位置<lb/>
緫若干楹寺成群峯後抱遠岫前峙勢若屏几而寺之宅其間<lb/>
<pb n="KR4e0131_SBCK_031-8b"/>
又若人之負而慿之也寺之東北有泉出於石罅色白而味甘<lb/>
汲之不竭凢僧之日飮於此取給焉山爲寺而秀泉爲寺而清<lb/>
而人之蹟爲寺而多葢遂爲一大叢林矣寺未有記於是清徒<lb/>
歩來亰師介余同年友蕭君文明求爲之曰兹寺之廢而興其<lb/>
歳月無亦使後人之莫能考也余不之拒夫佛法起於西域而<lb/>
入於中國熾於都邑而延於邊徼行之者非一日學之者非一<lb/>
人其勢必不能反之於彼而絶之於此矣然<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>彼佛言之其始<lb/>
亦唯澹泊之甘岑寂之安以成其道也而都邑者固朝市祖社<lb/>
之所在臣民人神之所止佛旣不欲居學佛者且不可居而其<lb/>
徒乃欲高其宫廣其庭以與吾人爭㝷常之地於此豈非妄哉<lb/>
有能遠引而去像設其佛於深山大谷之間枕石飮泉以求其<lb/>
所謂道者而居之則彼之居旣得其所而吾黨之士亦詎肎窮<lb/>
<pb n="KR4e0131_SBCK_031-9a"/>
追而深過之哉此悟定師徒覺山寺之建所以可取而余於其<lb/>
寺之記所爲以不拒也寺之重建始於正綂十年之十月畢於<lb/>
成化六年之十一月記之日爲八年之九月戊申云<lb/>
　　　湯隂縣儒學修建記<lb/>
古之民有四曰士曰農曰工曰商而已四民各有其業所聚亦<lb/>
各有其處農聚于野工聚于肆商聚于市而士則聚于學故求<lb/>
菽粟者適乎野而得以農之所聚也求什器者適乎肆而得以<lb/>
工之所聚也求貨財者適乎市而得以商之所聚也至于學則<lb/>
道德之所從出觀法道德者適乎學而得非以士之所聚也乎<lb/>
夫簡一郡一邑之俊秀而敎之一堂之上所習者堯舜禹湯文<lb/>
武周公孔子之法所講者父子君臣夫婦長㓜朋友之理所誦<lb/>
者易詩書春秋禮樂之文非若農工商賈之爲業比也是故學<lb/>
<pb n="KR4e0131_SBCK_031-9b"/>
校興然後道德明道德明然後風俗成風俗成然後禮樂可作<lb/>
而天下治矣　皇明有天下餘百年文敎大行士類益盛自國<lb/>
都以逹于郡邑莫不有學湯隂彰德之屬邑也邑令尚侯令邑<lb/>
之五年政旣益善民安物豐邑有學建自　國初規制甚陋久<lb/>
且傾圯凢師生之講習於是者弗便㑹憲副臨海陳公奉　勑<lb/>
提督學政河南侯以其事白之公曰是令之職也其亟圖之爰<lb/>
出公錢若干萬撤而重建之若大成殿若㦸門若明倫堂若東<lb/>
西齋若庖厨之類次第以成餘則仍舊而加新之工始于成化<lb/>
某年月日畢于某年月日太學生尚宣故學之諸生也扵是走<lb/>
亰師致敎諭某君之言而因余同年李君鐩請記其事其言曰<lb/>
邑自有學以來士之㳺於斯者日衆而領鄕薦登科甲者僅僅<lb/>
可數今幸侯之此舉工甫畢是年領鄕薦者得三人明年春甲<lb/>
<pb n="KR4e0131_SBCK_031-10a"/>
科得一人皆侯之功也願書之余聞其言曰諾哉夫學校道德<lb/>
之所從出而爲人所觀法者也國有學爲一國之所觀法郡有<lb/>
學爲一郡之所觀法邑有學爲一邑之所觀法今侯之爲此舉<lb/>
也邑之人猶有爭訟者乎猶有越人于貨者乎猶有出誶語反<lb/>
唇以相稽者乎無之是侯之功也且學校者古有之今亦有之<lb/>
古之學校養士以明道德後世學校養士以取科第是果同乎<lb/>
雖然㳺於斯者不曰所習者堯舜禹湯文武周公孔子之法乎<lb/>
所講者父子君臣夫婦長㓜朋友之理乎所誦者易詩書春秋<lb/>
禮樂之文乎夫然則後世之學校明道德者其心也取科第者<lb/>
其蹟也夫以道德爲科第庻㡬無忝爲學校而足爲人之觀法<lb/>
此則凢爲士而㳺於斯者之所當知也<lb/>
　　　太康縣修學記<lb/>
<pb n="KR4e0131_SBCK_031-10b"/>
國之所以立者天子與公卿大夫百執事之人共治之也而所<lb/>
謂公卿大夫百執事之人非夫人可以冒而爲之皆賢才論定<lb/>
而官之者也夫賢才之生有用之之時必有取之之法有取之<lb/>
之法必有養之之地自今日觀之徴聘不出於上薦舉不行於<lb/>
下上之欲用其人者皆取之於場屋下之欲爲人所用者亦由<lb/>
於是而巳矣上之欲取其人者皆養之於學校下之欲爲人所<lb/>
取者亦由於是而已矣則學校者固塲屋之地也嘗考之古人<lb/>
設爲此者或以之養老而寓其禮於爼豆之陳或以之習射而<lb/>
寓其禮於弓矢之發或以之受成獻馘而寓其禮於軍旅之講<lb/>
所謂窮理正心修巳治人之術一皆寓於此當是時取人之法<lb/>
雖以納言而承庸之必射侯以明其心術雖以六藝而賓興之<lb/>
必德行以考其根本人才之岀所以彬彬乎其盛者由其取之<lb/>
<pb n="KR4e0131_SBCK_031-11a"/>
養之者有道也世道之有古今若四時之序其溫燠涼寒不能<lb/>
不爲之變者顧其遺制如受成獻馘雖不復舉而養老有酒習<lb/>
射有圃猶未至於盡亾特所以取士者勢不能與古一轍耳<lb/>
今天子即位之初慨然欲興學校變風俗如堯舜三代之時詔<lb/>
復憲臣提學仍　賜之璽書以重其行乃於八年之春臨軒䇿<lb/>
士倦倦焉猶以學校雖興而風俗浮靡爲慮憲臣之欽若于下<lb/>
者固不遑寍處天下之士亦有感激而興起者矣按察副使臨<lb/>
海陳公嘗以監察御史提學南方一時風敎爲天下最及是超<lb/>
擢仍卑以學政往蒞河南公移昔嘗敎人者敎之所至入學官<lb/>
臨諸生示之以躬俾自畏慕間取朱子小學書及冠祭之禮之<lb/>
大者令誦習之他條約不瑣瑣也若夫舍宇之不葺器數之不<lb/>
僃者曰此有司之失職也則頗督責之開封之屬縣有太康太<lb/>
<pb n="KR4e0131_SBCK_031-11b"/>
康有學在縣治之北隅其興創歲月縣有志可考宣德以來爲<lb/>
河水所圯且其制卑陋弗稱縣令崔壽嘗修宣聖殿及兩廡他<lb/>
未暇以爲成化六年古曹王珣以進士來知縣事首以修復爲<lb/>
巳任曰此固吾之職也乃集士民諭以相助衆歡然從之乃計<lb/>
材用拓基址凢門堂齋廬悉易其舊殿廡之故修者則更設聖<lb/>
賢像及祭器其中以其餘材建敷敎堂囷館爲憲臣考業之所<lb/>
繚以周垣樹以綽楔煥然爲一方偉觀工始於八年之六月畢<lb/>
於明年之三月㑹王侯更治他縣去而易水田畯來代臨視惟<lb/>
謹於是學之師生不忘侯之功使來請文以爲記夫學校養士<lb/>
之地也設爲之者非虛器而修飾之者非美觀誠欲士之求㳺<lb/>
於斯者進修於斯講習於斯以爲上之人所取所用之資也故<lb/>
士譬若榖粟然有榖粟而無倉廩儲之固腐爛而不可食然倉<lb/>
<pb n="KR4e0131_SBCK_031-12a"/>
廩旣完而所儲者或稊稗糠粃亦何用哉此今日木石瓦甓之<lb/>
費斧斤版築之勞憲臣之所督責縣令之所犇趨者不在乎所<lb/>
養之地而在乎所養之人也而今而後凢㳺於斯者仰焉而視<lb/>
俯焉而思升其堂則思㳺心於高明正大之域立其庭則思置<lb/>
身於平直眞實之地以倡風俗以成賢才以爲國家之用以答<lb/>
天子之意其必自此始也<lb/>
　　　湯溪縣儒學記<lb/>
成化庚寅歳知金華府李侯嗣以其地曰湯溪者民居成聚而<lb/>
阻山帶水服役于上者弗便乞割龍㳺蘭谿金華遂昌四傍近<lb/>
縣之裔別爲縣以便其民白之藩臬奏請于　朝復乞卑之令<lb/>
以治旣得請仍以湯溪名縣越明年胙城宋君約來知縣事君<lb/>
至無所出政爲創廨宇以居未㡬卽有事於學校曰此有司之<lb/>
<pb n="KR4e0131_SBCK_031-12b"/>
首務也其可以後乃相地于縣治北之二里曰官山歳壬辰之<lb/>
秋功始興凢爲明倫堂爲東西齋爲庖厨爲射圃亭爲師生之<lb/>
舎若干楹又以學必有廟爲大成殿爲兩廡爲宰牲房若干楹<lb/>
門牆深嚴堦庭高廣凢所創建舉皆如法又明年甲午之春而<lb/>
功告完遂選民之俊秀者充其中而置書籍繕器用以爲其誦<lb/>
習之資侯旣嘉令之有爲又謂學成矣不可無師儒以敎復奏<lb/>
請之　命且下則具書與圖託進士胡君超謁予文以爲記胡<lb/>
君湯溪之人而余之同年友也其言曰始宋君承李侯之指而<lb/>
建此學以縣之設凢以便民而巳使所以興作而歛其財用其<lb/>
力則是便之者未及而困之者已至甚非所以爲民父母之意<lb/>
顧縣多大山長林凢木石之費旣取給于是至於輦載版築之<lb/>
勞不免役及乎民而所役亦必措置以酬其直故財不告乏力<lb/>
<pb n="KR4e0131_SBCK_031-13a"/>
不告窮而卒成其事皆賢守令之善意也幸書之以告後人余<lb/>
曰然哉雖然賢守令之意尤有善於此者試一言之葢民之生<lb/>
莫不有欲欲不能皆足也於是有爭奪之心莫不有性性不能<lb/>
皆純也於是有棄暴之心此有天下國家者必施之治與敎以<lb/>
處其民治所以定其欲使不至於相淩敎所以復其性使不至<lb/>
於相失二者不能偏廢者也然古之居其位者未嘗不以一人<lb/>
之身而兼二者之責後世始分而二之雖曰分而二之而敎之<lb/>
者未嘗不頼於治之者作興而成全之也自世之爲郡縣者多<lb/>
俗吏不務岀此率留意於簿書筐篋之間徴求趨走之際視學<lb/>
校之巳設者尚不之省而況慨然創建思所以作興而成全者<lb/>
乎此賢守令之善意所可書者也今夫湯溪之有學爲之守令<lb/>
者意旣出此而其人民亦皆有所遭遇矣則爲之師儒者獨不<lb/>
<pb n="KR4e0131_SBCK_031-13b"/>
思所以敎之然欲敎之尤宜謹之何也湯溪縣之新者也湯溪<lb/>
之民民之新者也爲新民者譬若㓜子然始而訓告之以正言<lb/>
指示之以正事則其聽受之餘自然一言一行皆趨於正久之<lb/>
將習與性成而終爲賢人君子之歸以之用於天下國家無弗<lb/>
可者矣夫有人民而不能敎之不義未敎而遽責其人不仁故<lb/>
吾之記是學於守令旣與之矣尤不能無望於爲師儒者<lb/>
　　　武岡州重修儒學記<lb/>
士之有志於學者諷誦乎詩書討論乎禮樂考求乎典章察識<lb/>
乎人品微而爲性命精而爲道德大而爲彛倫廣而爲事物必<lb/>
學之無所不知無所不能斯其爲士也唯士之職如此故人亦<lb/>
以是責望之有所不知不能則相與嗤笑以爲非士而士亦曰<lb/>
吾不知不能吾之過也然爲學之道未易以言譬之於築築者<lb/>
<pb n="KR4e0131_SBCK_031-14a"/>
必有楨榦舎楨榦而欲其牆之立無是理者於是有文以學有<lb/>
藝以㳺而文藝之制立矣士而求此不啻已足抑其說之浩博<lb/>
茫然探索不知要領故又譬之瞽及於階席有弗之知過在相<lb/>
者之不告耳於是有師以導有友以輔而師友之道立矣文藝<lb/>
旣具師友旣得使無所處之地是又賈人之不于市工人之不<lb/>
干肆未見其物之售而業之精者此學校之設非所以爲處學<lb/>
者之地乎夫士有志於學求其道之在我者而巳在我者且不<lb/>
暇爲力烏暇計其身之所處耶曾子曰君子所貴乎道者三動<lb/>
容貌斯遠暴慢矣正顔色斯近信矣出詞氣斯遠鄙倍矣籩豆<lb/>
之事則有司存葢學校之設豈特籩豆之事之小者哉其興其<lb/>
廢士何庸心亦有司者任之耳武岡爲湖南一大州州有學舊<lb/>
在城南興賢門外宋崇寍紹興凢兩遷築遭元季兵火竟燬<lb/>
<pb n="KR4e0131_SBCK_031-14b"/>
國朝洪武庚戌仍卽舊址築之其功視前爲僃景㤗間益加修<lb/>
建顧其地嘗爲豪彊所侵終其規模弗稱州學僉按察司事邵<lb/>
君分廵湖南旣爲復所侵地併用官帑白金市傍近隙地以廣<lb/>
其址於是僉都御史吳公方廵撫湖襄憲副嚴君亦以提學至<lb/>
遂以興修之役委知州事李侯復初同知州事戴侯某乃計財<lb/>
用召工役期成厥功功成殿廡深嚴堂皇高敞厨庫齋廬之類<lb/>
皆爲一新崇垣外繚廣庭中甃以及祭器文籍亦無不僃居者<lb/>
曰安觀者曰美經始于成化壬辰秋某月落成于明年冬十月<lb/>
他日州守倅與其學之師生謀謂是舉不可以不記使來請文<lb/>
於余嗟夫有司之職盡矣㳺於斯而學焉者獨不思所以免過<lb/>
乎<lb/>
匏翁家藏集卷第三十一<lb/>
</p>
<p>
</p>
  </div>
</body>
</text>
</TEI>
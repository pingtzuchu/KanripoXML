<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_051-1a"/>
匏翁家藏集卷第五十一<lb/>
　題䟦三十二首<lb/>
　　　䟦夏憲副所藏禇河南書兒寛<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>墨蹟<lb/>
書家謂作眞字能寓篆隷法則高古今觀禇公所書益信<lb/>
　　　䟦東坡墨蹟<lb/>
予嘗見東坡所書九歌于吳中今復從憲副夏公見此筆意尤<lb/>
覺老硬然東坡所爲惓惓於正則者疑皆在黃惠瓊儋時書觀<lb/>
者必能會此意於𥿄墨間也而其後歲月氏名皆不著豈常所<lb/>
謂多難畏人者耶<lb/>
　　　書邵通判決防詩後<lb/>
吳人得圍田之利乆矣比歲大水冒隄上田至與江湖相連歲<lb/>
屢不収而民益困此可獨咎乎天時哉葢田之利修於人力而<lb/>
<pb n="KR4e0131_SBCK_051-1b"/>
亦未嘗不壞於人力其所以壞之者專其利於己而不恤乎人<lb/>
耳今長洲崑山常熟三縣皆在郡東彌望皆昔之良田也田傍<lb/>
故有渠豪民爭堰之以爲巳利毎夏秋雨作水不得洩凡田之<lb/>
居上流者始病至於舟楫阻而不通其爲害亦乆矣壬寅之夏<lb/>
今通守沔陽邵侯受廵撫王公之命往決之計六十餘堰先是<lb/>
欲爲此役者民往往持梃相擊逐其婦子爭臥堰上至不得施<lb/>
畚鍤惟督役者闒茸且苟小利而不知大惠其事遂巳侯獨不<lb/>
顧奮然爲之而害始除更立條約以爲後禁春秋葵丘之命曰<lb/>
無曲防而孟子譏白圭以隣國爲壑若侯非知爲政者乎近有<lb/>
携鄕人歌詩數篇至京師所以頌侯之惠甚悉凡仕於　朝者<lb/>
遂從而和之於是吳田皆登歲則大熟予適讀其詩竊喜吾人<lb/>
之有生意也爲之三復不巳而因有說焉葢常熟東北有白茅<lb/>
<pb n="KR4e0131_SBCK_051-2a"/>
港水所從入海而海潮亦從而入者也潮日再至皆濁泥旣退<lb/>
而泥畱歲乆海口漸堙水不得盡洩自有吳以來葢不知幾濬<lb/>
矣予聞父老云元末僞吳張士誠嘗發卒數萬事此而功竟成<lb/>
今十紀于此濬之實維其時王公葢嘗有意而未暇及使復委<lb/>
其事於侯吾知其必濟也<lb/>
　　　䟦沈啓南畵卷<lb/>
吳中多湖山之勝予數與沈君啓南往游其間尤勝處輒有詩<lb/>
紀之然不若啓南紀之于畵之似也大理楊公方嚮用于時顧<lb/>
有山水之好得此卷愛之而以示予予去吳中數年矣山水勝<lb/>
處雖嘗往來于懷然其景象特如夢寐中不復了了閱此何異<lb/>
短輿孤棹穿雲渉澗徜徉終日而凡市橋田舎林亭溪閣與夫<lb/>
漁樵所集僊佛所居魚鳥之閒暇煙霞之晻靄几案間一覽殆<lb/>
<pb n="KR4e0131_SBCK_051-2b"/>
徧而且免夫登頓之勞何其樂哉<lb/>
　　　題朱文公請祠治姦二劄<lb/>
寛㐲讀文公與時宰二手劄大儒君子恬靜剛直之氣數百載<lb/>
之下猶充溢𥿄墨間其門人序公事行所謂謹難進之禮厲易<lb/>
退之節不貶道以求售不狥俗以苟安者亦畧可以窺見矣二<lb/>
劄今爲旴𣅿陳明之所藏明之初登進士第將有官守其不徒<lb/>
玩此必有所以嚮慕之者在矣<lb/>
　　　䟦張即之墨蹟<lb/>
昔人爲八音與政通而文章以時高下豈惟文章哉字畵亦然<lb/>
故因時可以知書因書可以驗時有不可逃者張即之生宋南<lb/>
渡後書名在當時甚盛此所書杜詩巳不完開化徐敦夫得以<lb/>
示予葢書之變至此巳極當時所以重之則世變亦可知矣夫<lb/>
<pb n="KR4e0131_SBCK_051-3a"/>
卽之欲自成家故其書法如此若以虞道園之說斷之則亦太<lb/>
甚矣乎<lb/>
　　　䟦朱存復錄范文穆公田園雜興詩後<lb/>
士起里巷登廟朝往往溺于富貴雖爲人劾而逐之不知退即<lb/>
退焉長歎無聊日夜跋望召命之至視田園蕭散漠然不知所<lb/>
以爲樂者何限范文穆公仕南宋至參知政事而爲吳人築老<lb/>
圃堂於石湖之濵種梅萬株歌詠自樂此其所賦四時田園雜<lb/>
興詩也其詩六十首凡村居景物摹寫殆盡雖老於犂鋤間者<lb/>
或不能及而感歎民隱之意時復寓焉公嘗使金與虜主面定<lb/>
受書之禮庭中紛然共怒至欲殺之公不爲動竟完節而歸今<lb/>
讀其詩特一田父野翁耳安知前日毅然不屈於疆塲之外者<lb/>
乃其人耶於是可以見公之所養矣公詩自序作於淳熈丙午<lb/>
<pb n="KR4e0131_SBCK_051-3b"/>
此則錄寄其同年者謂幸且老徤所作將不止此抑不知後來<lb/>
果有作否惜不得其全集閱之元征東儒學提舉朱存復先生<lb/>
手錄其詩成卷其玄孫今進士天昭持示予先生以文學知名<lb/>
于吳懷抱高潔寔有文穆之風錄此可以見其好尚而天昭向<lb/>
用伊始未暇及此顧予老且至他日乞身而歸訪公遺蹟取其<lb/>
詩歌之以與田父野翁相倡和於壠畞之上亦足以樂也<lb/>
　　　䟦元人顧玉山小象<lb/>
玉山小象五觀浴馬與摘阮皆壯歲事豪挾之氣可掬何其偉<lb/>
也補釋典寫道經則游心虚寂之地其氣巳衰至於旣老方牀<lb/>
曲几與一老翁對語癯然病狀宛若維摩詰又何其憊也然是<lb/>
時玉山方避徴辟爲全身逺害之計與夫屑屑於得失以犯孔<lb/>
子血氣之戒者豈不猶賢乎五象今特有石刻一存吳中所謂<lb/>
<pb n="KR4e0131_SBCK_051-4a"/>
補釋典者予從其五世孫鏞觀此展玩之餘不能無蒙莊氏三<lb/>
患之歎<lb/>
　　　䟦桃源雅集記<lb/>
元之季吳中多富室爭以奢侈相高然好文而喜客者皆莫若<lb/>
顧玉山百餘年來吳人尚能道其盛而予又嘗閱玉山名勝集<lb/>
則當時所與名士登臨宴賞之文辭皆在信乎其盛也玉山在<lb/>
國初以其子元臣爲元故官從　詔㫖徙居中都於是一時富<lb/>
室或徙或死聲銷景滅蕩然無存獨玉山之後仕宦不絕再世<lb/>
爲御醫其玄孫士通以醫學正術致仕好文如先世今以其官<lb/>
傳子鏞鏞以公事來京師謂予爲鄕人也携示此卷葢桃源爲<lb/>
玉山隱居諸景之冠而此集楊銕厓又所謂諸集之冠者也風<lb/>
流文采儼然有晉宋人遺意豈其世巳亂託此而迍焉者耶其<lb/>
<pb n="KR4e0131_SBCK_051-4b"/>
事已不必論惟此集至今巳百三十五年而顧氏之孫不失衣<lb/>
冠之族藏其故物宛然如新其亦可謂賢矣<lb/>
　　　䟦元人與朱澤民提學手簡<lb/>
有元名公奇士與夫方外高流其手蹟大畧見於卷中即此可<lb/>
見提學公文雅之盛足以致人之愛慕也衛幕許君鴻高得于<lb/>
朱氏以鄕先逹故藏之甚謹朱氏雖欲復之忍弗能舍葢其好<lb/>
古如此卷中獨虞邵菴一札非出親書特注名其後乃病目中<lb/>
所法也許君所得又有當時與提學公韻語數十篇別爲卷藏<lb/>
于家<lb/>
　　　䟦屈可菴墨竹卷<lb/>
屈可菴作此四𥿄遺吳惟謙刑部盡其所長者矣惟謙外舅爲<lb/>
太常夏公公以墨竹名世惟謙得之旣多然復有取於可菴豈<lb/>
<pb n="KR4e0131_SBCK_051-5a"/>
非欲兼収而竝蓄者耶<lb/>
　　　題韓都憲手札<lb/>
成化元年廣蠻反朝廷命今武靖趙公往征而起都憲韓公<lb/>
於浙省贊之方二公行師檄書所至人爭用命固巳震懾蠻方<lb/>
矣此則都憲一時遺武靖書札而一二韻語亦附其間武靖旣<lb/>
戒其子謹藏之俾以示予夫此雖皆片𥿄而予因得窺見二公<lb/>
之所以成功者葢人共事未有不成於和而敗於乖況行師又<lb/>
國之大事乎今觀二公之深謀宻議纎悉不遺其相推相信宛<lb/>
然若兄弟朋友之相告語者宜其一舉平蠻武功赫然與狄靑<lb/>
崑崙關之捷相望是豈僥倖者哉他日都憲歸休吳下寛以里<lb/>
人辱不鄙得數接言論時旣病矣激烈之氣猶溢眉睫間而今<lb/>
則巳矣世之偉然如公者不可復得矣所幸充國雖老征蠻籌<lb/>
<pb n="KR4e0131_SBCK_051-5b"/>
䇿朝廷猶將訪之殘㓂不足滅也<lb/>
　　　題岳蒙泉與其子壻李士常御史手帖<lb/>
觀蒙泉翁手帖其間因士常有兄之喪不肯應舉而力勸之之<lb/>
語益歎士常之賢逺於人而非今世所能及也卷内雜以葉文<lb/>
莊公遺蒙泉一帖葢與翁論士常學業因以附之耳<lb/>
　　　䟦宋王伯虎受官敕四道<lb/>
右宋王伯虎初登進士第授建州司理參軍時所受敕也按許<lb/>
文定公將志公墓公爲司理州有疑獄乆不決乃命撤械休于<lb/>
庭帷其㕔而濳聽之囚互相咎質其是非明日訊之衆相顧而<lb/>
驚以服出其濫死者三四人然則公可謂能其官不負於敕詞<lb/>
矣公字炳之閩之福淸人仕至戸部郎中從子伯起後家吳中<lb/>
是生著作先生信伯爲河南程氏門人子孫累世業儒又十世<lb/>
<pb n="KR4e0131_SBCK_051-6a"/>
爲訥齋隱君時勉且以醫名保其先世敕牒凡數軸手授其子<lb/>
觀使謹藏之噫吳多故家求能保其故物而不失者吾見王氏<lb/>
而巳觀字惟顒方以名醫徴赴京師以予交其父子間也盡携<lb/>
其所藏者示予以歲月考之此軸最乆葢嘉祐四年至今幾六<lb/>
百年矣<lb/>
按墓誌公以流内銓主簿改太子中允檢詳樞宻院禮房吏房<lb/>
文字一時建白數事議者以爲知大體而刪定例冊自宋初以<lb/>
來爲件得八千七百有奇又以泰山汾隂籍田朝陵行幸之類<lb/>
非常禮摭其行於時者爲件得一千五百又以高麗入貢修成<lb/>
宴勞式皆奏上之觀此則宋之彌文亦可見矣此敕按家乘所<lb/>
錄首缺敕王伯虎等樞宻本兵九字<lb/>
公以館閣校勘坐事謫監鈆山縣鹽酒稅敕詞所謂小疪去職<lb/>
<pb n="KR4e0131_SBCK_051-6b"/>
者也哲宗初遷朝奉郎再遷秘書省校書郎獲𬒳此敕其後亦<lb/>
缺數行其詞載家乗可考也<lb/>
按王氏錄本公凡五被制敕今眞蹟之存者四然多缺而不完<lb/>
此則權饒州軍所受者亦缺其前數行幸當時三省官所署名<lb/>
皆在若呂申公汲公孔舍人在中書劉忠肅公顧龍圖在門下<lb/>
王右丞在尚書而吏部則蘇公子容孫公莘老元祐人才信乎<lb/>
極一時之盛矣<lb/>
　　　䟦宋高宗獎諭著作郎王蘋敕<lb/>
宋著作王先生在紹興初以布衣被薦得召見行在當戎馬間<lb/>
陳說數百言正而不迂高宗重之因有通儒之目遂除秘書省<lb/>
正字未幾兼史館檢勘會敕范沖重脩神宗哲宗實錄以辨宣<lb/>
仁太后之誣先生適預其事書成此其獎諭之詞也巳而有著<lb/>
<pb n="KR4e0131_SBCK_051-7a"/>
作郎之命一時因論昔詆誣之罪追貶章惇蔡卞公論翕然始<lb/>
行然先生之學實出於伊川程氏以躳行實踐致君澤民爲事<lb/>
初不專於著述世雖知所重而用之未當其任爲可惜耳先生<lb/>
爲人見伊洛淵源錄讀者當自知之<lb/>
　　　䟦王氏紹興敕牒<lb/>
紹興三十二年高宗禪位之歲也考之宋史宰輔志是歲左右<lb/>
㒒射同平章事爲陳康伯朱倬六月倬罷以觀文殿學士提舉<lb/>
太平興國宮故牒尾特具衘而無押字楊椿自兵部尚書權翰<lb/>
林學士除參知政事以省貳故特書姓葢當時之制如此然王<lb/>
氏此牒不知所受主名族譜獨有諱晉之者官終登仕郎或其<lb/>
人也<lb/>
　　　䟦眞西山與王周卿手帖<lb/>
<pb n="KR4e0131_SBCK_051-7b"/>
周卿諱德文吾鄕王氏之先也仕宋雖不甚顯然其學實出于<lb/>
其曾伯祖信伯先生帖中所謂先著作是也故西山眞先生特<lb/>
與之善他如魏參政了翁游丞相似杜丞相範王待制遂亦嘗<lb/>
舉薦陵陽李侍郎心傳因謂其所交皆天下正人然則此帖豈<lb/>
非其一證左也哉惟顒其善藏之<lb/>
　　　䟦王德文公據<lb/>
按德文墓誌云海陵趙守善湘以逆全毁破城壁委請經理以<lb/>
功奏補承信郎考之宋史紹定三年以善湘爲江淮制置使趙<lb/>
范知揚州巳而李全反明年善湘范及范弟葵率兵追全全往<lb/>
海陵竟走死新塘今公據爲端平元年所給時葵范収復三京<lb/>
已去淮東𥿄尾有趙姓葢善湘也但所謂汪不知爲誰且其間<lb/>
復署泰州軍事判官泰州即海陵其爲奏補時公據益可信德<lb/>
<pb n="KR4e0131_SBCK_051-8a"/>
文即眞西山所與手帖者賢而有文卒葬吳縣橫山<lb/>
　　　䟦王光菴遺墨<lb/>
光翁固高士其遺墨斷爛非後人之賢孰爲収拾而存之<lb/>
　　　䟦劉參政與楊君謙手簡<lb/>
故廣東參政劉公欽謨博學多聞所蓄書殆與崑山葉文莊公<lb/>
等觀此小簡與楊儀曹君謙託以購書者意甚懇懇葢可見矣<lb/>
然君謙於公爲甥平日所得於公者止此宜其愛護而不忍棄<lb/>
也<lb/>
　　　題李職方藏山谷草書<lb/>
昔東坡見山谷草書從㫄稱歎錢穆父獨惜以爲未見懷素眞<lb/>
蹟後山谷見自叙帖書法頓覺大進不審此卷作時是嘗見耶<lb/>
抑或未見耶職方公深於書者藏此其必能辨之<lb/>
<pb n="KR4e0131_SBCK_051-8b"/>
　　　䟦文信公硏銘<lb/>
自楊銕厓藏文信公硏銘後百餘年傳吾崑山葉文莊公公又<lb/>
傳其子鄕貢進士晨銘云壽吾文之傳今硏之存亾未可知孰<lb/>
知此銘反有頼於公而傳耶展玩之餘爲之敬歎<lb/>
　　　䟦方寸銕志後<lb/>
予嘗見故元時吳人印章刻畵古雅疑其多出於吾子行之手<lb/>
而不知有朱伯盛者今觀楊銕厓顧玉山輩方寸銕志幷詩始<lb/>
知之伯盛名珪玉山稱其爲西郊草堂之鄰葢崑山人葉君廷<lb/>
光與爲同縣宜其獲此而藏之也<lb/>
　　　讀顔孝子傳<lb/>
太史陳先生所作顔孝子季栗傳予讀之不知今世之有斯人<lb/>
也他日則以季栗孝行問諸其族屬曰然問諸其鄰里曰然又<lb/>
<pb n="KR4e0131_SBCK_051-9a"/>
問諸季栗所識之人莫不曰然嗟乎太史之傳於是乎不誣矣<lb/>
然傳所載季栗孝行不一而事生視事死頗畧予因問得之以<lb/>
補傳之所未及葢季栗侍其父自鳳翔還旦必躳爲其父滌溺<lb/>
器家人止之曰此臧獲輩事耳何以自爲季栗曰非爾所知葢<lb/>
其心恒恐其親之有疾毎視其溺之清濁而異其烹調之味其<lb/>
父固亦不知也如是者終其父之没昔人載庾黔婁侍父病不<lb/>
載其嘗藥而載其嘗糞者以嘗藥人所易嘗糞人所難其難者<lb/>
爲之則其易者可知矣今季栗躳滌溺器亦黔婁嘗糞類耳但<lb/>
黔婁於其親之旣病而嘗之不若季栗謹之於未病也世之事<lb/>
親者又當以季栗爲法<lb/>
　　　䟦楊文貞公題贈泰和吳令墨梅詩後<lb/>
楊文貞公居館閣時寔秉相權其言之出足以進退天下士若<lb/>
<pb n="KR4e0131_SBCK_051-9b"/>
泰和公之父母邦也邑令爲其所自推擇可知予嘗見公手書<lb/>
兩封託其令吳野景春治其子者其後景春爲令旣多善政用<lb/>
公之言不恱于其子考績來京顧使罷去夫公之賢固非莫知<lb/>
其子之惡者而景春爲人亦公所知也公旣不能薦之同升諸<lb/>
公又不能畱之以幸其邑之人而卒聽其去者豈一時特欲遂<lb/>
其懸車之高耶不然則越石父之求絶於晏子也此卷爲景春<lb/>
之孫諸曁訓導英所藏葢文貞因其去題墨梅以贈者固邑人<lb/>
之事也聞當時冡宰王公別有贈行序文見所以去之之意惜<lb/>
不得一覽之姑爲書其後如此<lb/>
　　　題江處士傳後<lb/>
旋德江處士當正統間行薦舉法郡守上其名辭不起後復有<lb/>
薦之者旣就道卒引疾而歸李太史賔之爲作傳特稱其賢噫<lb/>
<pb n="KR4e0131_SBCK_051-10a"/>
處士則賢矣至槩以中庸之道其亦賢者過之者乎豈當其時<lb/>
處士於心必有所不合不然特欲矯一時倖進之弊而故爲是<lb/>
高致耶然此吾何以識之葢其子漢登進士第爲司徒屬慨然<lb/>
常有濟時澤物之心固處士之敎也不然賢其身而遺其子以<lb/>
不賢他人且不爲而謂處士爲之乎<lb/>
　　　䟦息菴書訓<lb/>
鴻臚寺主簿范君以升生數歲時其父<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>齋求訓于其外祖禮<lb/>
部郎中息菴蔣公公時巳老居鄕手書嘉言數條寄之君乃日<lb/>
誦習長益惟訓是行今且老猶能舉其詞不忘而爲人淸修詳<lb/>
雅見稱士大夫間葢其得之者有自矣息菴以善書事先朝<lb/>
年及七十即致仕綽有高致後年及百歲而終葦齋則善畵尤<lb/>
剛介寡求竟以布衣終身此二公者世徒以藝士目之則君之<lb/>
<pb n="KR4e0131_SBCK_051-10b"/>
所得者又豈徒𥿄上之陳言而巳耶<lb/>
　　　䟦黃樓賦<lb/>
此蘇子由所作黃樓賦而其兄子瞻所書也石刻在徐州爲方<lb/>
柱周遭書之其後磨滅一面其首相接處復失其半行遂不全<lb/>
相傳爲雷所擊耳<lb/>
　　　題元人墨蹟<lb/>
浙右文雅莫盛于元季若徐㓜文倪元鎭馬孝常周履道諸公<lb/>
旣皆有名當時至衲僧羽人亦或弄筆墨而追逐于文塲詩社<lb/>
間閱此卷可以槩見矣然百餘年來淸詞妙墨<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>損塵昬零落<lb/>
無幾挹前輩之風流保先世之手澤非時暘亞參之賢烏足以<lb/>
有此<lb/>
　　　䟦林居魯所藏鄧文肅公二帖<lb/>
<pb n="KR4e0131_SBCK_051-11a"/>
趙鄧在當時以文翰齊名而鄧公二帖言必及趙氏今人畧能<lb/>
弄筆墨遂有相輕之意有愧於前輩多矣居魯篤學好古藏此<lb/>
豈亦有取於斯耶<lb/>
　　　䟦祝生文藁<lb/>
祝生允明年七八嵗時其大父參政公一日適爲文成請客書<lb/>
之予時亦在坐見生侍案㫄嘿然竟日竊異之因指文中難字<lb/>
以問無弗識者益竒之且料其他日必能事此也然亦安知其<lb/>
能至此哉昔歐陽文忠公著鳴蟬賦其子棐侍側不去公謂其<lb/>
後必能爲此賦棐竟以文名葢人於事惟無所好好必成如生<lb/>
㓜已知好加以靜哩不露宜其成之至此也生嘗具書以雜詩<lb/>
文一卷投予予旣歎賞今日其婦翁職方李公復示此冊於是<lb/>
閱之則生之進於文其勢殆不可禦而予將避之矣<lb/>
<pb n="KR4e0131_SBCK_051-11b"/>
　　　䟦韓文公廟碑<lb/>
此東披撰韓文公廟碑也板本云不隨死而亾此作不隨生而<lb/>
亾語若不通然爲公親書不應有誤又手扶雲漢作手決張企<lb/>
翶僉憲提學廣東寄予此本因志之<lb/>
匏翁家藏集卷第五十一<lb/>
<pb n="KR4e0131_SBCK_051-12a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_053-1a"/>
匏翁家藏集卷第五十三<lb/>
　題䟦三十九首<lb/>
　　　䟦清明上河圖<lb/>
金燕山張著以此圖爲張擇端筆必有所據至後人乃以擇端<lb/>
作于宋宣政間今畵譜具在當時有如斯人斯藝而獨遺其名<lb/>
氏何耶大卿朱公藏此巳乆予始得展閱恍然如入汴京置身<lb/>
流水游龍間但少香塵擈面耳朱公云此圖有稿本在張英公<lb/>
家葢其經營布置各極其態信非率易所能成也<lb/>
　　　䟦蘇子美草書老杜絕句<lb/>
全卿侍御得此卷示予予初閱之以爲山谷書不知其出於滄<lb/>
浪翁也葢翁晚寓蘇州其手蹟絕少雖予蘇人亦未嘗見其書<lb/>
也山谷與翁生同時葢嘗師之故其書相類後特加工耳然翁<lb/>
<pb n="KR4e0131_SBCK_053-1b"/>
之妙處未可輕論所謂惟觀其深者知之<lb/>
　　　題倪雲林畵<lb/>
雲林子當元末不與陳敬初輩食張氏祿避地雲間以全其身<lb/>
葢鴻飛㝠㝠不麗于魚網者也此竹石圖作于亂定之後乃<lb/>
國朝建元洪武之歲而雲林爲書甲子其意欲效陶靖節耶然<lb/>
不知雲林出處與靖節同否范齋先生俾予題識因以質之<lb/>
　　　䟦周寅之八哀詩後<lb/>
崑山周寅之作八哀詩葢擬杜子美以哀其鄕八賢者也八賢<lb/>
中予所識者憲副張公侍郎葉公及朱評事三人若憲使王公<lb/>
今秀水教諭成憲之祖予嘗表其墓者而盧太守殷教諭及孫<lb/>
刑部亦素聞其文行氣節者也所不知者呂沁水而巳然列于<lb/>
諸公之間其爲人亦不待論矣即此可見崑山之多賢而況或<lb/>
<pb n="KR4e0131_SBCK_053-2a"/>
有所遺乎予於寅之亦未之識成憲携其詩來示幷得其自序<lb/>
讀之知其向慕之高巳超乎流俗豈特取其詞而巳哉<lb/>
　　　䟦楊文貞公幷楊晞顔尚書遺墨後<lb/>
寛㓜則聞兩楊先生寓武昌時所與共貧賤之事今觀文貞公<lb/>
手帖益信所傳之不妄若晞顔尚書則詩文數首亦出手書藹<lb/>
然有德者之言也噫世豈有文行若兩先生而長貧賤者手玉<lb/>
女于成是豈虛語吾黨安居厚奉而嬉游不學其終爲常人也<lb/>
宜哉寛生也後不及識文貞公昔居鄕里猶幸遇尚書于道時<lb/>
尚總角尚書年巳八十餘猶下馬與揖其謙厚如此卷首有小<lb/>
象故獨知其似閱之不覺竦然起敬也吾鄕湯原靜舊藏此今<lb/>
傳其子曰忠忠以太學生游京師重其先人遺物出入必偕非<lb/>
但名賢詞翰可重而已<lb/>
<pb n="KR4e0131_SBCK_053-2b"/>
　　　䟦唐賢夜宴圖<lb/>
唐賢夜宴不見載記畵者特意當時必有其事想象爲之耳此<lb/>
固不必深論獨太宗方在秦邸羅致人物極一時之盛至于王<lb/>
魏楚材後來復収用之其終成貞觀之治宜哉論者獨以敬宗<lb/>
何人亦從房杜之列夫開館置屬始皆以文學進彼能爲帝丘<lb/>
之對者徒以該博見取耳唐史序十八人者特殿其名意亦有<lb/>
在吾固有感乎世以文學進者不能皆賢其利口辨給能免乎<lb/>
邦家之禍也耶此卷爲翰林編修黃子敬所藏子敬志識甚正<lb/>
其亦有感於兹乎<lb/>
　　　䟦徐仲山紀行詩<lb/>
使勞事也古詩有豈不懷歸之語葢使臣之意而其君能道之<lb/>
如此至曰大夫不均我從事獨賢則直形於言矣仲山武選有<lb/>
<pb n="KR4e0131_SBCK_053-3a"/>
冊封鄭藩之行往返餘三千里有所感遇嘿然成詩驛舎止宿<lb/>
輒索𥿄筆錄之當竆冬逺行衝犯霜雪勞亦甚矣而其意和平<lb/>
閒靜畧無怨懟又將出於四牡北山之上也乎<lb/>
　　　䟦張氏尺牘<lb/>
故元時宜興張氏自鶴溪而下累世好文雅多所交游其往還<lb/>
尺牘散落人家克溫以邑人故能聚成此卷亦愛慕前輩之意<lb/>
也張氏以爲吳縣尹者予嘗過吳中治平寺見小屛上刻其詩<lb/>
一首當時爲人所重如此壬子六月九日病中無聊爲書此于<lb/>
後<lb/>
　　　書拙脩菴記後<lb/>
右拙脩菴記一篇故中書舎人王君允逹爲亾弟原暉作者菴<lb/>
在東莊續古堂後西偏拙脩云者葢取東坡先生和陶詩下士<lb/>
<pb n="KR4e0131_SBCK_053-3b"/>
晚聞道聊以拙自脩之語也記成于原暉亾後之一年又五年<lb/>
而允逹亦不可作矣偶檢書篋得之益增悲痛葢原暉平日謙<lb/>
抑好德之心於此可見而允逹篤于孝友推以及我其情亦可<lb/>
識也因裱飾成卷冠以二李先生題字幷舊圖一𥿄姪奕旣長<lb/>
知求其父遺事乃歸而俾藏之<lb/>
　　　題王荆公詩後<lb/>
陳君堅逺舊嘗爲予言其先艾菴先生藏王荆公墨蹟亟欲見<lb/>
之而不可得頃其弟明逺始持來示覽之不類公書特其詩耳<lb/>
其詩今載集中題曰天童山溪作葢天童浙東勝處公爲鄞令<lb/>
時所游行地也陳之先出宋相升之升之與公善復嘗共事後<lb/>
人自建寧徙鄞再徙南京至堅明兄弟竝以科第發身通守湖<lb/>
湘間淸才雅操有光祖德爲多夫先友不作而詞語若新故鄕<lb/>
<pb n="KR4e0131_SBCK_053-4a"/>
雖離而景物猶在是詩非秀國子孫藏之而誰耶<lb/>
　　　題米原暉邏釣圖<lb/>
吳淞秋晚群漁集小舟捕魚淵中謂之起叢今觀史文鑒戸曹<lb/>
藏小米此圖覽之景物宛然其間漁具數種予不能識安得陸<lb/>
魯望者爲一一賦之<lb/>
　　　䟦米原暉寓大姚村所書三詩<lb/>
大姚在吳東四望皆水而有土隆然上有佛寺據之其㫄多居<lb/>
民隱然聚落葢江湖間一佳處也而陳氏實居其地爲望族昔<lb/>
米元暉嘗過此手寫三詩而爲沈石田所藏以玉汝大理里中<lb/>
故物也因以歸之自宋紹興至今幾四百年不知流傳幾家而<lb/>
復歸其里人眞奇事也予憶舊訪玉汝宅扁舟出没巨浪間竟<lb/>
日始至自以其地幽僻過者殆少乃今得米氏則所以使前人<lb/>
<pb n="KR4e0131_SBCK_053-4b"/>
姓名不遂湮没而吾無羊叔子峴山之歎者非此詩也耶<lb/>
　　　䟦原暉雲山圖<lb/>
玉汝旣得原暉三詩他日過趙給事良度見壁間雲山圖題曰<lb/>
作于大姚妹家顧而歎曰此又吾里中故物也良度乃亦歸之<lb/>
玉汝因令其子鎡與詩蹟竝藏仍乞予題其後此圖自吳中轉<lb/>
徙京師今復歸其里人其事又益奇也<lb/>
　　　題朱陸二先生遺墨後<lb/>
朱陸二先生道學之妙皆傑出於百世之下者也世之論者謂<lb/>
其學不同此特因其議論之不合耳夫惟不合故各得發其所<lb/>
蘊而理愈明豈非後學之幸哉二先生竝稱于世其遺墨乃亦<lb/>
聯焉朱子書與黃商伯作于提舉鴻慶宮時正韓侂胄用事故<lb/>
有時論日變等語若陸子書則殘缺不完莫知所與主名獨其<lb/>
<pb n="KR4e0131_SBCK_053-5a"/>
語及晦翁者猶存寧波通守王君必充家藏二帖巳乆與其弟<lb/>
宜都令必懋謁選都下携以相示大賢君子之書豈區區所當<lb/>
題識亦可謂不知量者也<lb/>
　　　䟦陳閎人馬圖<lb/>
世以韓幹馬爲第一然明皇猶怪其無閎筆力令師之今觀此<lb/>
卷雖破爛而人馬精神猶存信出幹之上也<lb/>
　　　䟦韓幹馬圖<lb/>
韓幹畵馬之妙見於杜少陵之歌僃矣所謂畵肉不畵骨觀於<lb/>
此圖尤信<lb/>
　　　䟦石勒問道圖<lb/>
畵譜載隋展子䖍有石勒問道圖此幅殆倣之者劉後村以爲<lb/>
鄭夾漈家物今謙齋宮傅先生得之觀澄之禪定勒之作禮意<lb/>
<pb n="KR4e0131_SBCK_053-5b"/>
態各極其妙自是畵家絕品正不必究其事也<lb/>
　　　題馬逺柳塘聚禽圖<lb/>
柳塘水漫群鳥翔集只尺中似來親人晉簡文帝云㑹心處不<lb/>
在逺其言妙矣<lb/>
　　　題劉松年三生圖<lb/>
右三生圖趙松雪鑒爲劉松年筆其後題詠者二十人皆近代<lb/>
名僧葢亦有慕於澤者歟<lb/>
　　　䟦顔魯公祭文稿<lb/>
祿山之變魯公與其從兄杲卿同心抗賊杲卿竟不屈而死而<lb/>
爲楊國忠所蔽無褒贈之典後朝廷用魯公訴始贈太子太保<lb/>
謚忠節此公將赴饒州刺史至東京拜掃先墓告于杲卿之父<lb/>
濠州府君元孫之文也其間歷叙一門俱得蒙恩葢公道終不<lb/>
<pb n="KR4e0131_SBCK_053-6a"/>
可泯如此公之書疏直淸勁畧無一毫傾側之態其爲人實似<lb/>
之葢不待使李希烈知其遇難必死而不愧其兄也<lb/>
　　　䟦孫過庭書譜<lb/>
孫過庭書譜曾爲宣和御府所収有上下卷今下卷巳亾上卷<lb/>
亦不完然得其數字亦足以見古人用筆之妙況此爛然累幅<lb/>
哉過庭書傳世者葢止此當永爲洑溪書堂之寳玩也<lb/>
　　　䟦高閑艸書千文<lb/>
唐僧多能書如高閑其一人也閑又得韓昌黎文其名益顯葢<lb/>
縑素易壞不必傳世惟載之名人之文則傳也乆觀懷素自叙<lb/>
多援士大夫語可見閑之書予特見此知書者必能鑒之<lb/>
　　　䟦蔡忠惠公謝賜御書詩眞蹟<lb/>
蔡忠惠公書名重當時上嘗令寫碑誌則以例有資利辭曰此<lb/>
<pb n="KR4e0131_SBCK_053-6b"/>
待詔職也與待詔爭利可乎力不從竟巳其人品如此其書之<lb/>
莊重凡落筆皆然豈以御前表疏始不苟耶宮傅謙齋先生得<lb/>
此甚加珍惜葢非特重其書重其人爾<lb/>
　　　䟦黃山谷書南山懶殘和尚歌<lb/>
山谷好佛故書此歌亦甚着意然其平生固未嘗一筆率易也<lb/>
　　　䟦趙松雪補唐人臨王右軍三帖<lb/>
唐人臨右軍三帖固不若張翼之亂眞然松雪所補視唐人則<lb/>
如張芝之鴈行矣<lb/>
　　　䟦趙松雪書王右軍四事<lb/>
松雪翁平生學書以羲獻爲師故喜書其事其風度葢亦類之<lb/>
　　　書分韻送文太㒒詩首簡<lb/>
文君宗儒以名進士歷宰永嘉博平政績暴著數爲廵按憲臣<lb/>
<pb n="KR4e0131_SBCK_053-7a"/>
奏請旌異有　㫖竟召入時同召者多得御史君政績出同輩<lb/>
上顧以南京太㒒丞去士大夫爲不平者閧然而君談笑自如<lb/>
曰吾固宜爾也於是衆相與餞之有誦晉謝氏詩四句以似爲<lb/>
宗儒今日發者乃分韻爲詩贈之旣成什矣後數年宗儒稱疾<lb/>
歸而予以制服家居適閱舊冊歎宗儒滯於㒒丞蓄其才猷不<lb/>
獲展布必有任其咎者固吾黨之愧也<lb/>
　　　題史氏宜樂堂詩序後<lb/>
史氏在溧陽族舊且大永樂間仲川仲和兄弟作宜樂之堂一<lb/>
時人多題詠而梁用之先生寔爲之序後七十餘年仲和之孫<lb/>
戶部主事文鑑求其詩不可得幸序文在梁先生集中乃錄于<lb/>
卷而請士大夫補亾葢文鑑之賢而史氏爲有後也予又聞文<lb/>
鑑云序中名常者嘗預修永樂大典時事竣當得太學生乃不<lb/>
<pb n="KR4e0131_SBCK_053-7b"/>
屑就竟登進士第仕至郡守葢其族之多賢乆矣<lb/>
　　　䟦顔魯公干祿字石刻<lb/>
此顔魯公干祿字也按成都句詠䟦公嘗刺湖州此刻初在其<lb/>
宅東㕔後翻刻蜀中予所得乃全幅然缺平聲字雖上聲亦不<lb/>
完豈是二石或一石而兩面書之予所得者乃其半耶或所謂<lb/>
刓缺而不可推究者耶然不應缺之之多也書盛於晉顧多破<lb/>
壞其體魯公此本特正其繆誤以惠學者則其書名豈特妙於<lb/>
筆墨而已詠所書與公書頗類豈嘗師公而得其彷彿者耶<lb/>
　　　䟦秦氏科第錄<lb/>
故舒城秦公子儀科第錄三冊其孫戸部侍郎崇化之所藏也<lb/>
公以洪武巳卯應天府鄕試中式明年㑹試禮部再中遂登進<lb/>
士第凡試必有錄公家所藏者歲乆皆不存及是戶部公以科<lb/>
<pb n="KR4e0131_SBCK_053-8a"/>
第繼起游仕于外從人訪得而謄寫之始復完具方公登第後<lb/>
初授興山知縣在　太宗朝滿考命從給事中治事再署<lb/>
應天府事時　仁宗監國已知其名後公旣擢刑部郎中尋<lb/>
以事調衛輝適洪熈改元上輔政策二十五條悉見納已而有<lb/>
㫖召用俄卒于道知公者葢深惜之於是侍郎公以淸才雅望<lb/>
佐掌邦計固其賢足以自致亦先世之所鬱而未發者有以遺<lb/>
之歟<lb/>
　　　書大雅堂卷後<lb/>
元季盗起蘄黃間陳友諒來㓂饒州州人胡振卿集義旅以助<lb/>
官軍鄕里方倚之俄有他㓂至竟死于難其妻趙氏又能守志<lb/>
不移崎嶇避兵卒保其孤節義之美可謂萃於一門矣其鄕周<lb/>
伯琦嘗爲其孤節題所居之堂曰大雅而金華宋太史而下皆<lb/>
<pb n="KR4e0131_SBCK_053-8b"/>
書其事以傳振卿之死至今殆百四十年其六世孫刑部員外<lb/>
郎韶寳藏遺墨惟謹而刑部尚書旴江何公而下尚爲書其事<lb/>
不已豈非其事足以感動乎人欲爲㬥白于世也乎予因憶當<lb/>
時固有與其事類者葢元季倡亂以陳友諒張士誠爲首士誠<lb/>
自泰州猝入姑蘇守將脫寅不能禦遁去其參謀楊椿獨挺身<lb/>
前向誓挫其鋒盗刃其胸瞑目怒罵而死明日其妻覔其尸旣<lb/>
得遂自經死於是楊廉夫輩亦傳其事而吳興張文蔚實爲誄<lb/>
辭其節義若此雖吾鄕之人有不知者葢惟無後人如員外君<lb/>
之賢故耳此可歎當時尚有類此者惟無後人或未嘗託之文<lb/>
辭而人之不知者多矣此又以見文辭之有用也予嘗得所謂<lb/>
誄詞者故於椿獨知之乃因讀振卿事敢附書于後椿字子壽<lb/>
故蜀之眉山人流寓吳中爲宋少師棟之後平生多著述葢文<lb/>
<pb n="KR4e0131_SBCK_053-9a"/>
士也<lb/>
　　　䟦鉅鹿耿氏公牘後<lb/>
寛嘗閱耿氏家乗知其世序甚逺葢自金歷元累葉仕宦雖不<lb/>
甚顯而未嘗棄儒爲業及　皇明有天下始定戸版耿氏猶以<lb/>
儒繫籍至科舉詔下而盧氏敎諭汝明先生遂登鄕試先生<lb/>
有四子其季事　英宗爲南京刑部尚書卒謚淸惠淸惠有<lb/>
三子其仲事　憲宗及　今上爲吏部尚書再世甲科顯<lb/>
庸于時淸德雅望濟美不絕而耿氏遂爲海内仕宦家之冠噫<lb/>
盛矣於是吏部公檢諸故篋得其大父當時所給戸帖及鄕試<lb/>
公據曰此吾家故物不可棄也飾成鉅卷而謹藏之以寛在寮<lb/>
末公暇出以相示夫所謂戸帖　國初人家有之而公據則凡<lb/>
預鄕試者未必無也惟夫子孫賢雖世踰十紀而斷爛故物猶<lb/>
<pb n="KR4e0131_SBCK_053-9b"/>
相傳如新否則煌煌寳墨玉軸牙籖往往有落于他人之家者<lb/>
然則此盈尺之𥿄豈獨考見耿氏之先而其後世之有人不於<lb/>
是而見乎耿氏初爲鉅鹿大族後有諱昉者仕平定爲宣武指<lb/>
揮因家焉及汝明先生官盧氏愛其風土而諸生感其德教且<lb/>
畱居之故今又爲盧氏人云<lb/>
　　　䟦趙彛齋畵蘭蕙<lb/>
趙彛齋爲宋宗室畵名在前元雖不若松雪翁之盛然胸中自<lb/>
有九畹百畞幽姿秀色溢出腕指間亦無聲之楚騷也容軒隱<lb/>
君積學不仕葢同宗之賢者其藏此卷固吾家舊物之可惜亦<lb/>
氣味相投而相好也耶<lb/>
　　　䟦豳風圖<lb/>
國初林子奐作豳風圖毎圖篆書其詩于後學士解公又各疏<lb/>
<pb n="KR4e0131_SBCK_053-10a"/>
其大畧而總題之觀之者如生于周處于豳而古風宛然必如<lb/>
是而後爲圖畵也<lb/>
　　　䟦下蜀江山圖<lb/>
此宋范寛畵下蜀江山圖也葢川峽之間戈船雲梯捷渡仰攻<lb/>
旌旗若林飛鳥莫度所以模寫王全斌輩一時武功之盛大畧<lb/>
可見噫劒門天險古有是言然終不可恃而人得以取之所謂<lb/>
固國不以山谿之險也歟<lb/>
　　　題白雲親墓圖<lb/>
故贈太子太保都察院左都御史陳公孟玉在永樂間以太<lb/>
醫院醫士居京師悲父母早亾南望吳門輙潸然流涕求得翰<lb/>
林王公汝嘉作白雲親墓圖記以自慰一時名公卿多爲之詩<lb/>
今八十餘年矣其曾孫鄕貢進士汴謹藏之而以示予葢記所<lb/>
<pb n="KR4e0131_SBCK_053-10b"/>
稱太保公鎰時爲監察御史後長憲臺卒謚僖敏偉然爲時名<lb/>
臣聲望在中朝功業在西土爲吳中仕宦之冠然不知太保之<lb/>
孝實有以基之觀于此卷可以見矣後有著竇諫議錄志程太<lb/>
師墓者其必有取于斯<lb/>
　　　䟦林酒僊詩<lb/>
酒僊名遇賢俗姓林在宋爲蘇城東禪寺僧人傳其事甚異至<lb/>
號聖僧以其嗜酒故又號酒僊此卷皆其所作詩也詩意有高<lb/>
絕處葢寒山子之流當時張卽之特書以刻石其石巳亾寺之<lb/>
東林房獨藏此本夫寒山子之詩雖晦菴朱夫子亦賞之此酒<lb/>
僊之言所以不可廢也<lb/>
　　　䟦宋仲溫草書<lb/>
右索靖草書勢宋仲溫書葢得其妙而無愧於靖者也今人或<lb/>
<pb n="KR4e0131_SBCK_053-11a"/>
肆妄議則以學之者之過而未見其眞蹟耳<lb/>
　　䟦原巳松軒賦<lb/>
予舊見原已製此賦自以爲未及古作者不即持出其愼重葢<lb/>
如此夫今之文士才豪者固有之若詳宻典重如原巳者吾未<lb/>
多見也<lb/>
匏翁家藏集卷第五十三<lb/>
<pb n="KR4e0131_SBCK_053-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_043-1a"/>
匏翁家藏集卷第四十三<lb/>
　序一十二首<lb/>
　　　送少師徐公致仕還鄕序<lb/>
少師兼太子太師吏部尚書　華葢殿大學士宜興徐公今歲<lb/>
以老疾上休致之請　天子難其去諭畱者再其後請益懇<lb/>
始允之仍　賜之敕以序公之賢而　君臣之義於是爲盡噫<lb/>
公之去可謂榮矣近世大臣之去有如公之去者乎當公得<lb/>
㫖之日公卿大夫相與追論公之平生咨嗟之聲相聞而不絶<lb/>
雖閭巷小民亦然葢爲天下惜而非爲乎私也旣不能畱則自<lb/>
館閣臺省與夫門生鄕里爭走文章鉅公家求言贈公以張其<lb/>
事至於郎署庻官則爲歌詩所以稱頌乎公者連卷累冊至數<lb/>
十篇噫公之去可謂榮矣近世大臣之去有如公之去者乎豈<lb/>
<pb n="KR4e0131_SBCK_043-1b"/>
惟近世爲然古亦有如公之去者乎葢嘗觀于昌黎韓子送楊<lb/>
少尹序以漢二疏年老辭位去供張祖道都門外送者車數百<lb/>
兩道㫄觀者歎息其賢班史旣載其事後世復圖其蹟以楊侯<lb/>
之去丞相愛惜白以爲郡小尹不絕其祿又爲歌詩以勸之長<lb/>
於詩者亦屬而和之謂二疏未必有是事葢所以誇楊侯之盛<lb/>
也噫使昌黎生於今日見公之事又當作何語耶且楊侯爲少<lb/>
尹特不絕其祿耳今　天子念公旣　詔馳驛以行而俾官<lb/>
屬護送之且令有司厚給月廩而歲有隷人以供役焉<lb/>
聖眷未巳又官其一子俾世其祿焉然猶未巳復遣中官持白<lb/>
金寳鏹與夫襲衣往賜于其第葢其盛如此古亦有如公之<lb/>
去者乎於是諸勲戚若太師兼太子太師英國張公而下以與<lb/>
公同　朝乆享公之德亦皆惜公去而不能畱者具圖與詩以<lb/>
<pb n="KR4e0131_SBCK_043-2a"/>
贈則又兼疏楊之事而有之顧來請予一言予言何足爲公重<lb/>
哉聊序公所以盛者而歸之<lb/>
　　　盛氏重修族譜序<lb/>
惟盛氏在吳中爲大族子孫散居郡邑多以醫爲業當<lb/>
皇明永樂間見用於　朝若太醫院御醫啓東叔大二先生尤<lb/>
著者其次亦多爲郡邑醫官至於業儒而出往往爲名進士仕<lb/>
于内外者不絕故人指爲衣冠家予少則交其族人獲聞其家<lb/>
世之略以爲出宋參知政事文肅公度文肅顯于當時功業在<lb/>
史傳世稱名臣豈所謂本深而末茂者歟盛氏之彦曰用陽嘗<lb/>
以手修族譜請序於予而自序其家世以示則益得其詳焉葢<lb/>
其先唐末有諱璫者初居虞城後仕吳越爲餘杭令始家干浙<lb/>
歷四世曰京登宋眞宗朝進士官至工部侍郎文肅公則其從<lb/>
<pb n="KR4e0131_SBCK_043-2b"/>
弟也文肅生集賢校理中甫中甫生知宿州仲南仲南卒葬于<lb/>
汴子孫又家焉仲南生中和中和生瑄再世爲司諫瑄生岫授<lb/>
宣義郎當靖康之難與其父扈蹕南渡通判平江府退居吳江<lb/>
儒林里而盛氏始爲吳人後四世曰益乃遷居郡中益生忠元<lb/>
爲江浙醫學提舉司提領五世而絕季子宗仁生寓翁而醫復<lb/>
傳寓翁生景華在國初就賢良辟獲參大議不仕而歸啓東<lb/>
則其長子也其家世之可考者葢如此夫人莫不有所出而知<lb/>
其所出者則少固其子孫漸微無所於考亦其人不爲之考故<lb/>
耳夫不爲之考則其所出不過得於傳聞傳聞之言止於三五<lb/>
世可也能至於數世皆能歷歷道其名字乎況能道其事行者<lb/>
乎此譜之所當作不可緩者用陽爲此懼而矻矻乎忘其紀載<lb/>
之勞自本而支衍而別之如序昭穆於宗廟之間秩然不亂其<lb/>
<pb n="KR4e0131_SBCK_043-3a"/>
盛氏之良史哉葢其譜初修干其先曰錢塘縣尉存誠其先君<lb/>
子汝德繼修之旣四十年而族人益繁用陽於此焉置之豈惟<lb/>
使後人莫考其先而已將使家乘斷缺而繼志之道衰矣然則<lb/>
用陽其盛氏之賢子孫哉用陽業儒而精於醫居市中而隱德<lb/>
甚著其名暄號師省於餘杭府君爲十九世云<lb/>
　　容菴集序<lb/>
鄕校間士人以舉子業爲事或爲古文詞衆輙非笑之曰是妨<lb/>
其業矣噫彼葢不知其資於塲屋者多也故爲古文詞而不治<lb/>
經學於理也必閡爲舉子業而不習古作於文也不揚二者適<lb/>
相爲用者也鄕貢進士謝君少游郡學卽好古文詞旣取鄕貢<lb/>
不幸未仕而卒幸其子昞及其二孫雍睦能承其家嘗痛其父<lb/>
祖早世而無所傳搜篋中得遺文數篇將刻之以自慰葢君沒<lb/>
<pb n="KR4e0131_SBCK_043-3b"/>
於景泰初至今巳五十年吳中舉子何啻數百人其間登高科<lb/>
躋貴仕以功名顯者固有之餘子皆寂然無聞而謝君爲當時<lb/>
所不好者獨傳於人不知君者讀之猶知有其人而若不死者<lb/>
則古文詞之爲用豈特資於塲屋而巳睦方爲邑學弟子介其<lb/>
友陳維祐持君遺文來請一言予不及識君竊歎君所傳者止<lb/>
此使更活數十年其成就當如何哉聊書以還之君諱會字惟<lb/>
貞吾長洲人以號容菴故名其集云<lb/>
　　　經筵侍班倡和詩序<lb/>
國朝經筵之設實自　英宗皇帝之初其制以儒臣二人進<lb/>
講必以給事中監察御史各二人侍班　今天子之八年爲<lb/>
弘治乙卯又三年戊午吾鄕朱憲副天昭實以御史嘗預其事<lb/>
天昭以其先曾大父三畏公在洪武中事　高皇帝給事戸<lb/>
<pb n="KR4e0131_SBCK_043-4a"/>
科侍奉天門說書有詩乃以舊韻追次二首以紀其榮士林<lb/>
傳和成什渢渢乎其盛也惟朱氏出自睢陽自宋歷元累世業<lb/>
儒而仕入　國朝得三畏公三傳爲天昭竝以文行列于侍從<lb/>
獲觀　聖學於視朝之餘信可謂榮矣是宜詠歌相續而傳<lb/>
和之盛也天講學之事在臺諫得預爲榮若在翰林特常事耳<lb/>
今天昭之子希周弱冠登高科遂入翰林執經講學在<lb/>
上左右有不必紀其事者夫惟以常事不紀吾見朱氏之榮所<lb/>
以爲不可及也歟予不及識三長公而與天昭父子厚善喜朱<lb/>
氏三世之有人也敬羡而書之<lb/>
　　　越溪盧氏族譜序<lb/>
族譜之當作固也若世次之逺審而可信族人之蕃混而或遺<lb/>
必作之使近且少焉雖士大夫不以爲意葢以爲其族易知不<lb/>
<pb n="KR4e0131_SBCK_043-4b"/>
必作爾孰知數世之後近者逺少者蕃後人欲作之則已無及<lb/>
矣此君子之所深慮而必惓惓于斯者吾郡有盧氏世居越來<lb/>
溪之上有諱士誠者欲作族譜未果而卒其子綱居鄕業醫恐<lb/>
墜先志竟成之顧其譜自其身泝而上之特五世曰靑州通判<lb/>
吉始自靑州而上有爲臨安令者雖見於家乘以其父早孤不<lb/>
知世次遂不敢載其愼重如此可謂不失之誣矣綱有子曰雍<lb/>
修謹好學往年予家居持所業來見巳嘉之及是具書以其父<lb/>
所修族譜請題其首由今日觀之盧氏世次之近族人之少此<lb/>
譜不作可也由雍以後子孫日蕃支分派別欲考而知此譜非<lb/>
其權輿歟盧氏在唐爲望族名位有極顯者使他人必祖之而<lb/>
伯常於近世不可考尚闕而不書況逺者乎所謂其事核者豈<lb/>
特作史也哉吾是以題之弘治巳未八月望日<lb/>
<pb n="KR4e0131_SBCK_043-5a"/>
　　送南京吏部尚書秦公詩序<lb/>
自昔有國者多僃兩京之制然非鑾輿所在特設畱守而巳未<lb/>
有如當代之盛者葢自永樂間鼎遷于兹諸署在南京者視<lb/>
國初竝設如故至官有多寡則繫於事之繁簡非以南北之分<lb/>
有所輕重之也彼安於　除命與乞便其私者固多其人或自<lb/>
以爲輕重者其中往往不懌若置之外郡然豈以違逺　闕庭<lb/>
不得近　天子之光耶或以遷擢不同爲言竊恐知其人之<lb/>
淺而賢者固不如是也葢仕而能盡吾職展吾才雖四裔之逺<lb/>
莫非可居之鄕況周之豐鎬漢之灞滻地美物衆如古所稱佳<lb/>
麗地者乎不然豈若汲長孺之薄淮陽乎則今之南京又非淮<lb/>
陽一郡可比人豈當薄哉或曰蕭望之亦名臣也俾守外郡則<lb/>
不願人亦效望之耳夫望之不願守郡以欲立朝居諫諍之職<lb/>
<pb n="KR4e0131_SBCK_043-5b"/>
也今南京諫諍之職固在且當不諱之　朝言路大闢凡食祿<lb/>
者皆得以建白而不拘於有言責者乎竊恐知其人之淺而賢<lb/>
者固不如是也吏部右侍郎秦公出舒城故族以天順丁丑登<lb/>
甲科至今四十餘年渉歷中外政績茂著而淸恪恭謹有前輩<lb/>
風今歲南京吏部尚書倪公奉　㫖遷兵部有參<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>機務之寄<lb/>
大臣合詞舉公擬代　天子知公賢可當斯任卽可其秦公<lb/>
感激擇日以行寮長宮傳屠公重其去賦詩贈之諸公皆和之<lb/>
屠公謂寛當有序夫南京　高皇帝建國之地也吏部尚書<lb/>
高皇帝建官之制也　誥詞其在昭如日星惟欲鑒別人才公<lb/>
於推舉以充任用耳葢視其事之繁簡而序其官秩者今日銓<lb/>
曹之常例也因其人之賢能而無拘於資格者又今日　詔㫖<lb/>
之殊恩也有若人焉凡爲官長者皆得以奏薦其屬況掌銓曹<lb/>
<pb n="KR4e0131_SBCK_043-6a"/>
之事者乎南京去此雖三千里而逺一疏疾馳越旬可至<lb/>
天子方側席以待屠公得如　詔㫖斟酌舉用公可不畱意乎<lb/>
寛幸承乏忝佐其事於公之行也以事無大於此者故一言之<lb/>
　　啓事餘情序<lb/>
吏部所掌不一而以銓選爲重其制見於　高皇帝所定軄<lb/>
掌傳之累朝遵行不廢然選有急選有常選急選多止數十<lb/>
人不過具疏奏請而巳常選率二月一舉行則至數百人其儀<lb/>
天子視朝畢退就便坐尚書偕左右侍郞及吏科都給事中升<lb/>
階進奏奏巳　天子特命光祿供酒饌仍命中貴一人視疏<lb/>
所具疏入尚書以下及文選官屬岀次闕左㫄舍候得㫖乃<lb/>
啓疏塡㮄掲示于衆其大略如此其事可謂重矣顧此數百人<lb/>
者雖出於先時之所論定然品秩司署繁冗紛雜而欲取具於<lb/>
<pb n="KR4e0131_SBCK_043-6b"/>
半日之間或稽校稍不審未有不舛譌者今四明屠公以都察<lb/>
院左都御史進拜尚書自弘治丙辰二月掌選臨事優𥙿事無<lb/>
弗治且以餘力毎選檢韻書次第拈三字爲韻賦絕句一首與<lb/>
同事者更倡迭和積成巨卷取晉山公語題曰啓事餘情間俾<lb/>
予序予從公後兄二歲餘見公才長而思敏精力尤過人怱遽<lb/>
中往往得句如常時自媿疲努遲鈍章多不成竊嘗歎服不巳<lb/>
而又何序之有比予蒙恩再入翰林公務淸簡念公之意不<lb/>
可乆違也乃卒序之昔在春秋之世列卿宴㑹必命賦詩以觀<lb/>
志君子卽其所向而斷其所就無少爽者況銓選固所謂重事<lb/>
乎　聖主側席有招倈之心群士彈冠有登庸之望使無一<lb/>
語以寫之得不爲趙文韓宣子輩之所譏乎閱是卷者母曰寂<lb/>
寥乎短章不足以僃詠歌之數卽其言察其志將必有所得者<lb/>
<pb n="KR4e0131_SBCK_043-7a"/>
詩凡若干首自丙辰訖巳未之作皆在後有所得當別爲卷藏<lb/>
之公名滽字朝宗以尚書加太子太傅曰鍾爲佀公大器曰民<lb/>
恱爲秦公崇化曰瀚爲林公亨大皆侍郎佀公今擢右都御史<lb/>
秦公南京吏部尚書曰源爲季君本淸曰矼爲魏君秉德皆都<lb/>
給事中本淸終太常寺少卿予爲吳寛原博以侍郎今兼翰林<lb/>
院學士云弘治十二年冬十二月上日序<lb/>
　　　石田藁序<lb/>
詩以窮而工歐陽子之言世以爲至矣予則以爲窮者其身阨<lb/>
必其言悲則所謂工者特工於悲耳故嘗竊以爲窮而工者不<lb/>
若隱而工者之爲工也葢隱者忘情於朝市之上甘心於山林<lb/>
之下日以耕釣爲生琴書爲務陶然以醉翛然以游不知冠冕<lb/>
爲何制鍾鼎爲何物且有浮雲富貴之意又何窮云是以發于<lb/>
<pb n="KR4e0131_SBCK_043-7b"/>
吟詠不淸婉而和平則高亢而超絕求之唐人若陸魯望是巳<lb/>
今其詩具在予嘗讀而愛之魯望吳人也吳之詩自魯望首倡<lb/>
盛于宋尤莫盛於元然其人多生干季世身雖隱其時則窮則<lb/>
其詩亦悲而巳予嘗讀而傷之入　皇朝來偃兵息民天下向<lb/>
治及承平日乆人情熈熈士之求仕者爭治經義取科第而出<lb/>
若相城有沈氏顧獨好隱葢自絸菴徴士巳有詩名于江南二<lb/>
子貞吉恒吉繼之至吾友啓南資更秀頴雖得于父祖之教自<lb/>
能接乎宋元之泒以上遡乎魯望且其宅居江湖間不減甫里<lb/>
之勝賔客滿坐尊爼常設談笑之際落筆成篇隨物賦形緣情<lb/>
叙事古今諸體各臻其妙溪風渚月谷靄岫雲形蹟若空姿態<lb/>
倐變玩之而愈佳攬之而無盡所謂清婉和平高亢超絶者兼<lb/>
有之故其名大播不特江南而巳予少居鄕亦喜爲詩辱相倡<lb/>
<pb n="KR4e0131_SBCK_043-8a"/>
和方自愧于松陵之襲美而其子雲鴻乃欲得予序其石田藁<lb/>
者予何以爲序也噫聖俞旣仕而得乎竆名啓南不出而全平<lb/>
隱節其詩之工一也而悲樂則殊覽者當自得之啓南詩餘發<lb/>
爲圖繪妙逼古人或謂掩其詩名而卒不能掩也今年七十餘<lb/>
詩思益發數日輙成什予雖不能窺其際又安得而盡讀之耶<lb/>
　　　使東贈別詩序<lb/>
弘治十二年七月闕里災守臣遣人馳奏　天子惻然思所<lb/>
以慰安先師孔子者内出祝詞擇儒臣往祭而太常寺少卿兼<lb/>
翰林院侍讀學士海虞李公世賢實承命以行士大夫爭賦<lb/>
詩送之而鄕人之仕于　朝者則自成什於是太常馬公宗勉<lb/>
委予序其首予讀其詩所以致疑於天人之際者深矣惟昔孔<lb/>
子過宋令弟子習禮於大樹之下桓魋惡而伐之孔子曰天生<lb/>
<pb n="KR4e0131_SBCK_043-8b"/>
德於予桓魋其如予何葢天之厚於聖人如此及漢魯共王欲<lb/>
壞孔子宅以爲宮室上堂聞金石絲竹之音乃止人之尊乎聖<lb/>
人又如此然則今者召災之故天耶人耶吾何從而致詰耶公<lb/>
博學多識眀乎劉向之說獨不能識此耶雖然是不必致疑亦<lb/>
不必致詰　天子追崇正道宸衷靡寍公惟將使指修祀事<lb/>
以逹　九重之誠而巳惡庸知其他<lb/>
　　　尚書嚴公流芳錄序<lb/>
漢承秦後高帝與民約法三章旣除其苛政及所用人皆重厚<lb/>
長者以革其澆風葢天下不能戸曉惟示以意向則人自化之<lb/>
考之當時如周勃曹參張相如數輩及其後石慶父子皆在顯<lb/>
位而嗇夫喋喋利口者竟不得用漢之所以治安者非更化用<lb/>
人之力乎自漢以後興者必乗極敝之後尚論其治質而近古<lb/>
<pb n="KR4e0131_SBCK_043-9a"/>
皆莫漢若葢歷二千年而　皇明興則元政之苛雖不及秦至<lb/>
于彛倫攸斁所謂夷狄有君特明于此及其季世強臣䟦扈弑<lb/>
逆禍作亦亾之甚矣我　太祖受天明命肇修人紀思有以<lb/>
變汚俗一時列于庻位者其間智巧而喜事者初或見容旋復<lb/>
斥去其憸倿奸頑之徒必殄絕之不使妨吾政令故一時信任<lb/>
莫非所謂重厚長者往往㧞於田野之間置之廟堂之上尊寵<lb/>
峻擢不論資序其人設有過誤又必委曲保全而下及其家人<lb/>
皆知　上意而翁然改行淳風旣囘而天下大治矣求其人<lb/>
若兵部尚書唐公鐸國子祭酒宋公訥春坊庻子鄭公濟光祿<lb/>
卿徐公興祖可數者目後則又若工部尚書嚴公震直尤所信<lb/>
任特被　恩眷者也公湖之烏程人世力田爲舊族洪武初設<lb/>
糧長郡縣推擇得公毎歲率先輸糧鄕民素感公德恐後期累<lb/>
<pb n="KR4e0131_SBCK_043-9b"/>
公無逋負者時方徵富民出仕號稅戸人材　上察公檏直<lb/>
勤事召至授布政司參議而畱治通政司事累遷工部尚書俄<lb/>
以公過降監察御史欲歷試以練其才逺使者再事皆稱<lb/>
㫖及所建白皆見施行遂擢都察院右都御史其屬復犯公過<lb/>
引以自責復降御史未㡬仍拜工部尚書凡公貶秩則恩眷<lb/>
愈重而公奉職益謹卒能全其身完其家蕃其子孫以至于今<lb/>
葢歷百餘年鄕里稱仕官家必以嚴氏爲冠公之平生大畧載<lb/>
于　國史郡志其詳見于鄭庻子王敎授所爲記可考至是公<lb/>
之曾孫思南府推官績慮公事行湮晦奉家錄二帙入京謀于<lb/>
今太子太保刑部尚書閔公將刻木以傳葢太保公嚴氏外孫<lb/>
也爲編次爲六卷名流芳錄乃率之來請序寛生與公鄰郡幼<lb/>
則聞郷人多談公事至稱其家必曰嚴府葢重之也顧惟後生<lb/>
<pb n="KR4e0131_SBCK_043-10a"/>
寡學恐爲公辱而何以爲言哉是編凡公居官屢蒙恩㫖直<lb/>
述于前不敢潤色恐失實也次則公象贊及記序碑銘等文而<lb/>
以南游集終焉集則錄公奉使安南時　敕㫖幷與其國往復<lb/>
書于前而紀行詩則使廣西者俱在公喜爲詩稿多不存存者<lb/>
特此又以見公有德有文而漢吏亦有所不及云<lb/>
　　　壬戌會試錄序<lb/>
自　國初來見於着令三歲一行必于歲首者曰朝覲曰科舉<lb/>
而巳朝覲即古所謂述職當其時天下有司咸集于京師察其<lb/>
政績而黜陟之爲吏部事科舉今所謂㑹試當其時天下士子<lb/>
咸集于京師考其文詞而取舎之爲禮部事　皇上御天下<lb/>
之十五年爲弘治壬戌之春朝覲事畢次及科舉禮部尚書臣<lb/>
傅瀚等上疏言故事㑹試當用知貢舉官臣瀚與左侍郎臣張<lb/>
<pb n="KR4e0131_SBCK_043-10b"/>
昇右侍郎臣焦芳各以事不預請簡其人以充於是吏部右侍<lb/>
郎臣王鏊特奉命攝其事臣寛適承乏翰林則　命偕侍讀<lb/>
學士臣劉機充考試官其同考試官爲侍讀臣白鉞修撰臣朱<lb/>
希周臣倫文叙編修臣羅欽順臣陳瀾臣葉德臣豐熈臣劉龍<lb/>
檢討臣劉瑞都給事中臣屈伸給事中臣徐忱貟外郎臣張天<lb/>
爵主事臣楊子器臣冒鸞監試爲御史臣張綸臣余本實餘自<lb/>
提調以下各執其事於是士自舉于鄕合累科來試者及先是<lb/>
從乙㮄分教于外限年許復試者總三千七百餘人論經量地<lb/>
取之必均然亦未敢專也則具數奏請　聖裁巳定始按卷<lb/>
啓封列其名氏而㮄示之又擇程文刻之臣寛謹序其事葢臣<lb/>
觀于今日士至數千可謂多矣及所取士止於三百其數不及<lb/>
什一亦可謂精矣精則皆其人而無不得者春秋葵丘之會四<lb/>
<pb n="KR4e0131_SBCK_043-11a"/>
命曰取士必得彼所謂得特伯者之佐耳卓然　天朝稽古<lb/>
建官惟賢惟能始克任用其盛與三代竝稱何五伯功利之徒<lb/>
之足云耶然自古之賔興法廢舎德與行惟于藝而考之文詞<lb/>
亦藝也出於心思而著爲手蹟猶夫言也惟于言而取乃可疑<lb/>
焉葢昔孔子嘗使門人言志矣他日則曰始吾於人也聽其言<lb/>
而信其行今吾於人也聽其言而觀其行及觀其行矣又曰察<lb/>
其所安以孔子之聖其於人也旣聽其言必觀其行旣觀其行<lb/>
又必察其所安乃巳今之取士徒據𥿄上數千言能合乎理通<lb/>
乎政務而文采可誦以爲能盡其人可乎仰惟　皇祖立法<lb/>
萬世常行而於科舉一事悉罷前代詩賦諸科必以明經爲本<lb/>
端其習尚巳爲近古至　廷試復　賜之䇿問以觀其志旣第<lb/>
其人則授以官授以官則試以事試以事則考其績其在外服<lb/>
<pb n="KR4e0131_SBCK_043-11b"/>
而來朝者又使各述所軄以察之是故取之於前者雖據乎文<lb/>
詞考之於後者必本乎政績實與古敷言試功之意同則其人<lb/>
亦何所掩哉惟今歲當述職之餘　上特詔吏部進退人才<lb/>
必考驗其實以爲勸懲繼自今凡入官有異等者必蒙宴賚以<lb/>
榮之且將超遷以顯用之否則黜絕之殆無所容又與古慶讓<lb/>
之意同臣寛幸從史官後敢特書　聖政于會試錄首以示<lb/>
士子且以播之天下也<lb/>
　　慈溪姚氏家乘序<lb/>
浙東稱舊族有慈溪姚氏其先爲越州人在宋曰嗣宋者仕慶<lb/>
曆間爲潯州守再世曰溱始遷慈溪自宋歷元至于　國朝族<lb/>
人益蕃故廣東參政堂其裔孫也考其先可知者上至十五世<lb/>
爲族譜譜成殆四十年于此其從子廣西僉事鏌續修之又下<lb/>
<pb n="KR4e0131_SBCK_043-12a"/>
及三世曰譜則僃矣惟先世自元國子助教登孫而下文詞多<lb/>
散失幸見於板刻行世者猶存一二至自宋以來名公文詞爲<lb/>
先世作者亦多存焉別爲集以次於譜之後若近世所受<lb/>
累朝誥敕尤有光於家世者則謹錄其文以冠于集之首總名<lb/>
之曰家乗以參政公守蘇時予猶爲諸生而其子鄕貢進士鉌<lb/>
舊嘗同學之故來以序請夫自魏晉以來人重門地延至于唐<lb/>
山東諸族往往以婚姻相陵或舎其鄕里而妄稱或棄其祖宗<lb/>
而他附其弊至此夫古之得姓必始于聖賢及諸侯大夫後雖<lb/>
別而爲氏自非若漢唐賜姓以亂之特有盛衰嗣絕之分耳故<lb/>
有得姓之家必有受姓之祖其理曉然如姚之得姓本出於舜<lb/>
越中尚名其邑其後子孫散處天下而曰思廉曰元崇尤顯于<lb/>
唐爲當時名臣今皆不之祖斷自潯州府君始所謂據其可知<lb/>
<pb n="KR4e0131_SBCK_043-12b"/>
者其派的而正其事核而明足以傳信于家雖其人不甚暴着<lb/>
然處者有隱節而多行義出者盡官守而多材能其由科第爲<lb/>
儒官者不但能立師道又多擅文名于一時若參政公更登甲<lb/>
科爲廉吏吳人至今稱之今僉事君繼起又賢而有文頃以禮<lb/>
部副郎推擢憲臣提學將以經學指授一方爲　朝廷作成人<lb/>
材後之人自足以祖之夫家乗一家之史也僉事君作而成編<lb/>
其有功於姚氏甚大是宜序而及之<lb/>
匏翁家藏集卷第四十三<lb/>
</p>
<p>
</p>
  </div>
</body>
</text>
</TEI>
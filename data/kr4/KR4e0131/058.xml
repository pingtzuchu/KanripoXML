<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_058-1a"/>
匏翁家藏集卷第五十八<lb/>
　行狀述四首<lb/>
　　　四川等處提刑按察司僉事陳君行狀<lb/>
　　　　曾祖均錫贈太子太保都察院左都御史妣某氏贈<lb/>
　　　　　正一品夫人<lb/>
　　　　祖孟玉贈太子太保都察院左都御史妣高氏繼翁<lb/>
　　　　　氏皆贈正一品夫人<lb/>
　　　　父鑄封河南道監察御史母顧氏封孺人<lb/>
　　　　貫蘇州府吳縣鳳凰鄕集祥里陳僎年四十五狀<lb/>
君諱僎字汝翼其先汴人後徙家于吳自太保而上代有隱德<lb/>
入　國朝有建昌丞者君之叔祖天瑞也天瑞仕猶未顯至君<lb/>
之伯父少保僖敏公鎰始極貴僖敏方握臺印時門戸赫奕爲<lb/>
<pb n="KR4e0131_SBCK_058-1b"/>
吳中仕宦家第一其子姓尤盛君生長貴族居諸子中獨以問<lb/>
學爲事從里師鄭鏐受周易晝夜講誦弗怠學旣就緖郡邑將<lb/>
援例薦于上適監察御史廬陵孫先生以提學至聞之曰是子<lb/>
秀異當自取科第以世其家奈何慿藉氣力去作官耶寢其事<lb/>
而從臾之學君感激奮勵益探索於經史諸書景泰元年應應<lb/>
天府鄕試以第十四人薦司文衡者且錄其程文一通以傳四<lb/>
方二年中禮部試遂登進士第觀政禮部五年拜南京河南道<lb/>
監察御史階文林郎天順四年遷四川按察司僉事爲御史時<lb/>
數斷疑獄嘗有墜馬死者家人指爲一人所殺其人被掠不勝<lb/>
將自誣服君覆訊之察其有冤色廉得死者故與之有怨其家<lb/>
緣此欲中傷之閱其尸果得墜死狀即日罷其獄行殿火民有<lb/>
盗其一木者吏比例禁中物以法當斬君曰此固行殿也豈禁<lb/>
<pb n="KR4e0131_SBCK_058-2a"/>
中乎況所盗者煨燼之餘耳竟以減死論蓋君治獄必使人法<lb/>
竝行故屈抑者多所平反然至于怙終者則亦未嘗少貸也南<lb/>
京龍江設提舉司掌䀋課官守商賈往往贓賄上官幸縱其姦<lb/>
弊不問君實廵䀋一商從他人得君家書一𥿄轉致之冀識君<lb/>
君曰吾家書顧令汝輩持來耶笞其人投書火中因痛繩其下<lb/>
以法無幾姦人歛手不敢犯他日謁都御史軒公公曰君非焚<lb/>
家書御史乎爲之稱歎四川僻在西南地雜蠻僚溪藏峒伏爲<lb/>
患無時朝廷亦旣設僃歲乆人懈僃地賊日肆虐㓂鈔城郭<lb/>
殺縣長吏君至成都聞有警率民兵二千直抵長寧戎縣勦滅<lb/>
而因以鎭撫之至則賊方聚衆數萬據嶮阻勢熾甚殆不可當<lb/>
君曰賊勢如此而吾提孤軍入不測之地非計之得也乞師于<lb/>
朝　上命同知都督府許貴將兵五萬擊之旣破其寨君獨<lb/>
<pb n="KR4e0131_SBCK_058-2b"/>
挺身入巢穴追擒餘黨百人獲其馬牛器械無筭被虜男女悉<lb/>
出之貴將移師君爲前驅列營大埧不解甲者兩月復破其寨<lb/>
四十餘俘獲益衆賊旣平君建言蜀多小邑　國家止立令典<lb/>
然二人或以事去職一旦緩急顧使他官攝之誰與致力哉其<lb/>
内江南溪以下二十二縣宜置丞簿一人撫民而烏蒙烏撒東<lb/>
川<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>部緣邊郡縣去京師尤逺吏至稍習夷情毎三載輒考績<lb/>
去往返萬里動至累歲夷人得以乘間竊發宜通九載考之便<lb/>
又長寧戎珙與蠻寨鄰境而攻守缺人宜免宜賔南溪江安納<lb/>
溪民兵松潘征戍及緣邊漢夷民夫䀋井逺運使專攻守可也<lb/>
他如欲補軍伍設關堡置器械諸事皆處之有法而爲慮逺事<lb/>
未及施行明年夾江之花溪賊再發右僉都御史陳公以君練<lb/>
習遣行君至激勵士卒號令嚴明賞罰必信人人爲用命遂大<lb/>
<pb n="KR4e0131_SBCK_058-3a"/>
破其衆旣而漢州德陽彰明以次平所至降者君釋不殺一以<lb/>
恩撫循之御史上其功未報蜀旣無事君書守僃䇿㑹議貴州<lb/>
還至叙南背岸峯江水惴悍舟觸石破遂及溺焉成化二年四<lb/>
月十三日也年四十五娶周氏鄭府右長史<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>之女封孺人子<lb/>
男四人曰浙曰汴曰沆曰沂女二人長許嫁朱穆次尚㓜君爲<lb/>
人孝友慈愛伯兄蚤喪趣令其孤漢就學而常資給之𥘉無子<lb/>
子仲兄之子浙旣得三子而遇浙益厚其居官斤斤謹守尤以<lb/>
廉潔稱其行郡雖筆硯亦自持廩米稍餘遇郵驛衢路摧壊輙<lb/>
斥以善修之嘗督馬政江北歲滿瀕囘同官或遺以墨三笏辭<lb/>
不受曰墨幸自足無煩相遺也其人媿歎君本貴富家子位旣<lb/>
通顯以身許國其廵行邊徼出入行陳躍馬被甲毅然一介胃<lb/>
士功業著矣謂宜向大用而接武僖敏而卒至于此惜哉然君<lb/>
<pb n="KR4e0131_SBCK_058-3b"/>
之死不可謂非正命也當王事鞅掌時見絲髮小害縮首萎腇<lb/>
不肎出一指力者皆是君獨不顧前後奮力爲之雖至于死死<lb/>
而盡其道者也夫惟盡其道而死謂之正命豈不然哉卜是年<lb/>
八月二十七日葬于吳山先墓之次將謁當代文章鉅公以圖<lb/>
其不朽寛其里人也謹爲之狀如此<lb/>
　　　天全先生徐公行狀<lb/>
　　　　曾祖文貞祖子復考孟聲竝前贈推誠宣力守正文<lb/>
　　　　　臣特進光祿大夫柱國武功伯<lb/>
　　　　曾祖妣某氏祖妣某氏妣丁氏竝前贈武功伯夫人<lb/>
　　　　貫直<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>蘇州府吳縣鳳凰鄕集祥里徐有貞年六十<lb/>
　　　　　六狀<lb/>
公諱珵更諱有貞字元玉徐之先出伯翳爲嬴姓國于夏殷周<lb/>
<pb n="KR4e0131_SBCK_058-4a"/>
世周穆王時偃王誕當國以仁義得諸侯心後死彭城傳徐子<lb/>
章禹章禹被執於吳子孫散處徐揚間歷秦漢三國晉唐而下<lb/>
代有聞人公之先皆樹德遭時沉晦連世不仕至孟聲甫生三<lb/>
子以其仲有異質始敎從名師學即公也公年十二三入小學<lb/>
巳能古文詞頴敏殊甚卓然出諸生上少長再學于都憲思菴<lb/>
吳先生學益進文益奇公時巳有用世意慨然欲經濟天下其<lb/>
議論所發往往出人意表思菴曰子欲求仕乎乃率之見國子<lb/>
祭酒頥菴胡先生請授進士業時頥菴以事稱病不出坐臥一<lb/>
土牀雖親故至皆伏枕與語初見公頗以㓜小易之旣而使面<lb/>
賦一詩公援筆立就皆老成句頥菴爲之蹶然起而循牀行極<lb/>
加稱賞遂以其業授之公學未幾月即了其義宣德七年年二<lb/>
十三中順天府鄕試明年登進士第有　詔簡進士績學翰林<lb/>
<pb n="KR4e0131_SBCK_058-4b"/>
爲庻吉士數視列宿公與其列所以作養而期待之者甚至乆<lb/>
之一日　宣宗御便殿召所簡二十八人者親命之題試之<lb/>
上覽公文粲然成章擢居第一即日授翰林編修公之入翰林<lb/>
也一時前輩若楊文貞文敏諸公皆雅知公名而器重之而公<lb/>
不屑以文名也益欲爲有用之學凡軍旅刑獄水利之類無不<lb/>
講求其法而一欲通之或曰公軄業在文字事此奚爲公曰此<lb/>
孰非儒者事使　朝廷一日有事用我輩吾恐學之巳無及矣<lb/>
聞者以公有逺大志　宣宗崩預修實錄纂述之際多所補<lb/>
益尋簡命修玉牒再遷侍講　英宗之世公思天下承平日<lb/>
乆宜先時爲外攘計上疏言武僃事凡數于言所以制禦北虜<lb/>
者殆無遺䇿　上嘉納之及已已之變京師戒嚴　朝議以<lb/>
文臣分守要害地錫之璽書使行監察御史事而公得河南<lb/>
<pb n="KR4e0131_SBCK_058-5a"/>
公視　詔㫖言于執政者必得便宜行事卒易書而行至則作<lb/>
鎭彰德民時聞變相率竄匿山谷間公馳騎往招之而以郡縣<lb/>
吏素所得民者從行旬日還其家就業者數萬人遂紏義旅爲<lb/>
京師聲援至者多太行群盗公日親閱之敎以坐作進退擊刺<lb/>
之法然使自相團結不籍其名以故其人雖難制皆踴躍願爲<lb/>
之用旣而胡㓂遁京師解嚴而公亦召還矣景泰二年充經<lb/>
筵講官明年遷右春坊右諭德仍兼侍講㑹河決山東之沙灣<lb/>
前此遣治者率築其決水大至築輒壞更七年績用弗成饟道<lb/>
旣阻而役卒疲甚朝廷不知所爲議舉可以治之者大臣乃<lb/>
以公應　詔遂擢公左僉都御史以行于時運河水涸舟楫不<lb/>
通公始至適冬月水忽暴發舟人皆歡呼以爲神水公乃謂其<lb/>
屬曰是役甚大且難非積歲不能成功彼數萬疲卒吾不能用<lb/>
<pb n="KR4e0131_SBCK_058-5b"/>
也宜散遣以休息之吾與之期使來然又虞其遣於一日衆且<lb/>
生亂因量其地之逺近而日遣之道路寂然若無知者卒旣去<lb/>
公乃乘小舟以究河之源流遂踰濟汶沿衛及沚循大河道濮<lb/>
范還始度地行水而前所遣卒亦依期而來矣公因上疏言治<lb/>
水之䇿大意謂凡平水土其要在知天時地利人事而巳天時<lb/>
旣經地利旣緯而人事於是乎盡且水之爲性可順焉以導不<lb/>
可逆焉以堙禹之行水行所無事用此道也今或反是治所以<lb/>
難葢河自雍而豫出險固而之夷斥其水之勢旣肆又由豫而<lb/>
兖土益䟽水益肆而沙灣之東所謂大洪之口者適當其衝於<lb/>
是決焉以奪濟汶入海之路而去諸水從之而洩隄以潰渠以<lb/>
淤澇則益旱則涸此漕運所爲阻者然欲驟而堙焉則不可故<lb/>
潰者益潰淤者益淤而莫之救也今欲救之請先疏其水水勢<lb/>
<pb n="KR4e0131_SBCK_058-6a"/>
平乃治其決決止乃濬其淤因爲之方以時節宣俾無溢涸之<lb/>
患必如是而後有成　制可之公因作制水之牐疏水之渠渠<lb/>
起金隄張秋之首凡百餘里而至于大瀦之潭踰范曁濮又上<lb/>
數百里經澶淵以接河沚用平水勢旣平命其渠曰廣濟牐曰<lb/>
通源渠有分合而牐有上下凡河流之㫄出而不順者則堰有<lb/>
九長袤皆至萬丈其水旣不東衝沙灣及更北出以濟漕渠之<lb/>
涸治旣有緖乃作大堰其上捷以水門繚以虹隄堰之崇三十<lb/>
有六尺其厚什之長伯之門之廣三十有六丈厚倍之隄之厚<lb/>
如門崇如堰而長倍之用平水性旣平乃濬漕渠至數百里復<lb/>
作牐于東昌之龍灣魏灣者八積水過丈則放而洩之皆通古<lb/>
河以入于海葢及三年而功成先是有發京軍疏河之議公又<lb/>
奏蠲瀕河州縣之民牧馬庸役而專事河防以省軍費紓民力<lb/>
<pb n="KR4e0131_SBCK_058-6b"/>
水患旣治　國家至于今頼之歸奏朝廷嘉其功陞左副都<lb/>
御史及　英宗之復位也以公有迎復功擢兵部尚書兼翰<lb/>
林院學士與典内閣事未幾封推誠宣力守正文臣特進光祿<lb/>
大夫柱國武功伯食祿一千一百石兼華葢殿大學士典内<lb/>
閣事如故追封三代如公子孫世襲錦衣衛指揮使公旣感<lb/>
上知遇即以身任天下之事每奏對多至數百言　上亦才<lb/>
公數開納一時　寵遇旣隆而曹石輩舊所與同功者始忌而<lb/>
疾之矣㑹監察御史楊瑄紏曹石侵奪民田事　上旣曲宥<lb/>
之而曹石以爲公所使也遂以事中傷公下之獄頼　上之<lb/>
明出公參政廣東公去數日而曹石恨不釋必欲置之死地復<lb/>
以事誣公致之京獄苦訊三日竟無狀適　承天門災<lb/>
上感悟竟宥公爲民金齒公至其地闢一室日惟玩易而巳時<lb/>
<pb n="KR4e0131_SBCK_058-7a"/>
有奏守臣胡姓者事詞連及公　上察其誣不問居三年<lb/>
上益念公特使還其家公旣還杜門却掃人罕見其面及曹石<lb/>
相繼敗死始出游湖山間以自樂買地林屋洞天將爲終焉之<lb/>
圖因自號天全居士　今上即位覃　恩海内　詔賜公章<lb/>
服閒居又九年以病不起實成化八年七月十五日也年六十<lb/>
六公爲人精悍短小目光炯然其論古今事纚纚終旦不倦而<lb/>
慷慨激烈音吐淸亮聽者竦然其奉命所至多所建白鎭彰<lb/>
德時問諸父老得岳武穆父祖之墓于湯隂因具牲醴祭之以<lb/>
作義旅之氣復奏請于朝即其地建廟以祀武穆治水之餘<lb/>
行視鄒魯間奏復前元賜顔孟二氏田六十頃之沒于官者且<lb/>
增置二十頃悉卑其嗣人以供祀事及旣遭遇　先帝大見<lb/>
於用方將盡展所蘊以行其志未及半載而遭䜛被逐矣公之<lb/>
<pb n="KR4e0131_SBCK_058-7b"/>
學自經傳子史百家小說以至天文地理醫卜釋老之說無所<lb/>
不通其爲文古雅雄奇有唐宋大家風致晚歲文筆益老所著<lb/>
有史斷若干卷文集若干卷公娶蔡氏宋忠惠公襄之裔孫有<lb/>
賢行前封武功伯夫人子男一曰世良儒學生側室蘇氏出也<lb/>
女六人長適祝瓛次適王<graphic n="KR3761" url="https://raw.githubusercontent.com/kanripo/KR-Gaiji/master/images/KR3761.png" mimeType="image/png"/>次適鄕貢進士蔣廷貴次適朱琇<lb/>
次二未行葬卜卒之明年某月某日墓在吳縣玉遮山之原寛<lb/>
與公居同里而生後於事行有未盡知間得之學士大夫與公<lb/>
之故舊者數事謹爲之狀以僃執筆者采而書焉成化九年春<lb/>
正月戊申翰林院修撰承務郎里生吳寛謹狀<lb/>
　　　賀復菴行述<lb/>
賀復菴先生諱承字宗振復菴其自號也其先世次邑里譜亾<lb/>
不可考祖季昭始來自蜀居吳城之采蓮里遂爲吳人季昭生<lb/>
<pb n="KR4e0131_SBCK_058-8a"/>
公宣有學行洪武中任常之江隂儒學訓導卒官大理評事娶<lb/>
錢氏里儒文則之女賢而知書生先生初大理官江隂時樂其<lb/>
風土因占籍焉旣列官于朝以没未幾舉家相繼病死時先<lb/>
生生八年矣纍然無所歸官以土籠舁歸江隂依孫氏女兄女<lb/>
兄之姑素悍少恩數奴㒒之先生年雖㓜即自知奮厲乃復來<lb/>
吳中適舅氏鄞縣敎諭孟書開講里中因畱受業迨年稍長有<lb/>
司以力役趣還江隂至則裸身無一金之資其困苦有人所不<lb/>
能堪者邑有薛伯潤氏獨愛之因妻以女而授以田廬先生雖<lb/>
日伍農夫而學業不廢宣德初朝廷方急軍伍同知蘇州府<lb/>
張徽率以重法逼平民從軍先生有怨家以某嫌名於大理公<lb/>
者諷里胥誣之先生不勝搒掠卒誣服旣而盡鬻其田廬兩詣<lb/>
京師陳冤狀事卒白猶<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>蘇州衛終其身用是貧益甚時翰林<lb/>
<pb n="KR4e0131_SBCK_058-8b"/>
檢討陳怡菴先生方致政家居今參政祝公尚未仕兩家以親<lb/>
故相與衣食之稍獲濟而衛有撫軍黃姓者知先生闢館請敎<lb/>
諸子及里之後生乆之弟子行束脩以從游者日衆自奉旣有<lb/>
餘而先生之子甫亦漸長乃悉以家事付之而專意於敎授如<lb/>
是者餘三十年成化三年八月謂家人曰吾嘗以術推巳生辰<lb/>
歲在亥當死今其時矣至是疾作其子煑藥以進輙揮去越兩<lb/>
月竟卒十二月二十七日也先生爲人誠心不欺亦不疑人欺<lb/>
巳嘗理田事所入不問多寡或爲家奴竊去亦不竆訊性介特<lb/>
寡交游雖婚姻家累歲不一至以嘗遭困阨故家且𥙿猶以儉<lb/>
約自持平生喜吟詠屬句對偶精切作字雖率然亦不苟配薛<lb/>
氏先七年卒子男二長即甫娶處士王用充氏之女次庸娶祭<lb/>
酒劉文恭公之女女一嫁諸煥孫男六慈恩息愈意應恩補郡<lb/>
<pb n="KR4e0131_SBCK_058-9a"/>
庠生女六曾孫男二牧收葬以明年戊子三月二十二日墓在<lb/>
吳縣胥臺鄕黃山之原惟先生少則孤貧壯尤顚躓而能淸修<lb/>
疆學以立其身亦可謂善處變者矣至其晚節雖獲康適而卒<lb/>
老死行伍則其善行亦何以自見於世於是有頼於世之大賢<lb/>
君子銘之表之誄之以發其濳而永其傳焉寛不文謹因甫之<lb/>
屬筆述其槩以請<lb/>
　　　亾兄原本行述<lb/>
亾兄諱宗字原本姓吳氏世爲蘇之長洲人先修撰府君長子<lb/>
也府君初娶同里居氏生吾兄居氏方免身而没頼祖母韓氏<lb/>
保護僃至而繼母張安人更鞠之如巳生迄長以大吾兄生而<lb/>
謹畏未嘗出門與里中兒嬉戲旣入小學誦習顓勤不以風雨<lb/>
寒暑廢業年十七八先府君以少兄弟而家事方殷使分掌之<lb/>
<pb n="KR4e0131_SBCK_058-9b"/>
吾兄於事輙能治其治事左右簿籍雖一錢尺帛必謹記注乆<lb/>
之出入歲月莫有能欺之者人以克家子稱之素寡交游倦酬<lb/>
應故或終歲不出里門里人至有不識其面者性復儉約室無<lb/>
妾媵之奉衣履敝必更浣濯補綴以服之尤好潔所居汛掃拂<lb/>
拭日數次不厭而至于<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>置器物亦必有常處葢其爲人如此<lb/>
寛旣竊科第仕於朝鄕黨以爲貴顯矣然吾兄自處如前日<lb/>
絕無驕侈氣人益賢之成化乙未之秋寛得歸省而先府君不<lb/>
幸巳棄諸孤兄弟相見抱持慟哭孰意明年而吾兄亦以病不<lb/>
起嗚呼哀哉葢吾兄待人極和易終其身未嘗以惡聲加人故<lb/>
卒之日自繼母王安人而下哭之皆盡哀而傭奴輩亦有泣下<lb/>
者其生以永樂庚子八月五日卒以成化丙申八月二十八日<lb/>
享年五十有七娶陸氏子男二曰奎曰奫奫習進士業女曰淑<lb/>
<pb n="KR4e0131_SBCK_058-10a"/>
眞適夏靖先卒孫女一將以卒之明年十二月四日葬于吳縣<lb/>
五都太平鄕花園山先塋謹述其事行請銘于仁人君子幸終<lb/>
哀而卑之<lb/>
　傳七首<lb/>
　　　牧野子傳<lb/>
牧野子名觀字賔用姓閭丘氏所居在吳城西少好文吟詠不<lb/>
以事廢家有田數頃牛數角奉二親暇輒牧于野或於牛背得<lb/>
詩則折竹竅而度之而叩角以自樂往來田畞間人見其所牧<lb/>
牛肥不與他牧者類也因問之法曰吾牧牛無他能也渇則飮<lb/>
之飢則飼之勞則體之寒作宮以禦之燥鑿池以浮之飼之飮<lb/>
之體之禦之浮之而不飢不渇不勞不寒不燥也故欲左左欲<lb/>
右右唯吾是指而鞭箠不足用驅之耕則深而功倍輟耕則或<lb/>
<pb n="KR4e0131_SBCK_058-10b"/>
飮或食或臥或立或奔或馴或鳴或䑛而各適其適自不知其<lb/>
肥也吾牧牛以此聞者曰此善牧也因以牧野子稱之更以自<lb/>
號云或曰牧野子負才具少出即有獲其肎辭公卿大夫之榮<lb/>
名而甘受牧野子稱邪殆有說也葢牧野子生四十年尚無子<lb/>
而古有牧犢子者七十無妻無子與無妻等耳牧野子者自傷<lb/>
與之同歟或曰牧野子與牧犢子不同也牧犢子無妻是自棄<lb/>
其子牧野子固有妻而年又不與之若安知其終不有子其不<lb/>
然也審矣殆將出而相君成業如古百里奚者牧野所以擬之<lb/>
歟牧野子皆不聽方驅牛於野作歌曰朝登於崗兮夕降于阿<lb/>
我牧我牛兮靡知其他載歌曰牛止吾居兮牛行吾隨我牧我<lb/>
牛兮餘非所知歌竟而去贊曰<lb/>
牧野子之爲人不足疑也觀其作歌之意葢安於牧而無外慕<lb/>
<pb n="KR4e0131_SBCK_058-11a"/>
者也又其言足爲爲民牧者法使民牧者得若人而用之則民<lb/>
庻幾其理豈不誠然良民牧哉顧今之牧民者反以厲民曾牧<lb/>
野子之不如此牧野子傳所由立也<lb/>
　　周義士傳<lb/>
義士諱縉字伯紳湖廣武昌人也曾祖壽元翰林直學士祖福<lb/>
五餘杭縣尹父仲彰不仕義士生五歲喪母葉氏頼繼母翟氏<lb/>
撫教稍長游縣學累試于鄕不偶以歲貢入胄監初試事巳有<lb/>
廉謹名時戶部委勘天下錢榖所遣幾千輩歸報多失實坐贓<lb/>
罪者什八九義士獨免初授永清縣典史居官廉謹益甚歲餘<lb/>
攝縣事方境内多盗捕治有法不濫及平民一縣皆安是歲旱<lb/>
蝗不爲災俄而兵起　藩府一時守令相率迎降永淸地尤比<lb/>
近義士極力爲拒守計顧其民寡弱相率逃散則自度不能有<lb/>
<pb n="KR4e0131_SBCK_058-11b"/>
爲佩印南奔將他圖焉道聞繼母之喪還家以禮葬畢乃紏義<lb/>
旅爲勤王舉戰纜戎器數日畧具則聞南師熸而天命去矣遂<lb/>
去匿編氓間巳而事露有司即其家械赴京師義士自分必死<lb/>
慷慨就行至則朝廷終義其志特下之獄乆之謫戍興州葢<lb/>
從輕典也居數年以其子代還屛蹟田園怡然自得後年八十<lb/>
而終孫源以監察御史擢知揚州賢而有惠政著循吏稱葢義<lb/>
士之澤云論曰史家有言臣冬爲其主用漢高所以不殺李布<lb/>
仁義之道葢兩得之觀周義士事其殆類此夫王原采周是修<lb/>
輩頼名公述作其事昭然在人有如義士誰知之者於是揚州<lb/>
以其平生授予則其大節在此乃取以爲傳旣以表義士之志<lb/>
且愧世之爲丁公而幸免者<lb/>
　　　莫處士傳<lb/>
<pb n="KR4e0131_SBCK_058-12a"/>
處士諱轅字遜仲號順菴其先爲湖州莫氏後徙吳江之綺川<lb/>
宋有諱子文者登寶慶二年王㑹龍牓進士知廣德軍生若鼎<lb/>
嘉興錄事參軍又五世諱湜號芝翁嘗以耆德召見<lb/>
高皇帝參大臣議事生三子長禧次禮累官至戸部侍郎次祺<lb/>
處士禧之仲子也生當　國初適　朝廷方用重典御世俄逮<lb/>
其父子竝繫詔獄處士時年十一耳日夜悲痛願以身代父死<lb/>
理官試加脅誘語無反覆遂釋其父而獨繫之父更稱冤闕下<lb/>
竟致瘐死事始已時莫氏以貲産甲邑中所與通婚姻皆極一<lb/>
時富家處士竊獨憂之每指同姓<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>洱海衛者一人曰是吾族<lb/>
也人莫測其意後黨禍起芝翁與其子侍郎公相繼死于法餘<lb/>
謫戍幽閉一家無能免者而處士卒以嘗附尺籍免人始謂其<lb/>
智其兄完伯與其妻亦前以家禍病死矣有遺孤二皆在襁褓<lb/>
<pb n="KR4e0131_SBCK_058-12b"/>
間所以保護者甚至乃復變姓名濳入都下竊其父祖遺骸歸<lb/>
葬于鄕葢冒法禁幾死者數矣迨巳卯改元家人竝蒙恩宥<lb/>
歸而故居蕩然無遺處士身任勞苦再造其家字孤䘏寡恩意<lb/>
僃至痛念先世輒潸然淚下仍却酒肉不御者數年處士爲人<lb/>
沉重寡言笑中有謀畧而寛厚能容不見涯涘里有葛琬者勇<lb/>
而酗酒嘗疻處士臂諸子執之將送于官處士曰此其人何足<lb/>
與較者釋其縛遣去琬惡益甚鄕人患之爭陳其殺人狀于郡<lb/>
郡守況公下里中使證其事處士語人曰所言琬殺一家三人<lb/>
葢偶溺水死耳奚足罪琬聞之于獄中仰天號哭曰吾負莫長<lb/>
者矣後琬竟論死則聞諸子有力焉者爲憮然不樂者累日富<lb/>
人沈文度莫之姻家也有女許嫁陜右劉氏巳而文度坐事死<lb/>
家謫戍邊處士爲収養其女于家或以劉道逺不復娶更來聘<lb/>
<pb n="KR4e0131_SBCK_058-13a"/>
之不許卒僃資裝適之劉視若巳女然馬華者與莫爲鄰舉家<lb/>
死疫遺一子纔數歲人畏其疾弗之顧處士亦収養之至壯大<lb/>
毎遇節序更給酒肉與之使祭其先其厚德多此類不能盡錄<lb/>
也處士少時嘗語芝翁曰昔范文正公置義田以贍族歲入租<lb/>
僅八百斛耳今吾家數倍于此獨不能爲之乎翁深然之而遭<lb/>
家故願弗之遂平生以爲恨其治家嚴而有法事必于古禮而<lb/>
行凡世俗淫祀一切屛絕其尤所惡者釋道巫祝尼媼之類少<lb/>
從鄕先生張子宜易九成游故聞見甚博而尤好讀史能歷論<lb/>
古今事雖老見格言大訓猶手自抄錄平生動息起居悉有筆<lb/>
記歲乆積成大册下筆爲詞章語多可誦其年七十七而卒前<lb/>
卒精爽不亂口占三詩平生履歷亦畧可見於是親友追思其<lb/>
賢援古易名例私謚曰貞孝而配以先生稱之處士娶沈氏袁<lb/>
<pb n="KR4e0131_SBCK_058-13b"/>
州太守昌三之女有賢行子男曰震登進士第由嘉魚海䀋二<lb/>
縣令陞建寧通判延平同知廉介端方不能與時俯仰凡秩滿<lb/>
始一遷官今復歸老矣女二人長適雲南參議趙忠次適士人<lb/>
沈滋孫男二旦由鄕貢進士授新昌訓導有文學次昊曾孫男<lb/>
女各一史官吳寛曰吳自唐以來號稱繁雄延及五代錢氏跨<lb/>
有浙東西之地國俗奢靡用度不足則益賦于民不勝其困宋<lb/>
興錢氏納土頼其臣湛其籍于水更定賦法休養生息至于有<lb/>
元極矣民旣習見故俗而元政更弛賦更簿得以其利自私服<lb/>
食宮室僭擬踰制卒之徒足以資㓂兵而巳　皇明受命政<lb/>
令一新豪民巨族剗削殆盡葢所以鑒往弊而矯之也然聞之<lb/>
長老言莫氏在當時尚謹禮法而槩及之幸而得處士者用智<lb/>
全身以保有子孫繼取科第登仕宦孰非處士一人啓之追數<lb/>
<pb n="KR4e0131_SBCK_058-14a"/>
當時同被黨禍者其終何如然則若處士者子孫雖百世祀之<lb/>
可也<lb/>
　　　徐南溪傳<lb/>
南溪徐公諱訥字敏叔南溪其自號也世爲蘇之常熟人高祖<lb/>
珵元海道萬戶佩金虎符曾祖恢祖豪邁不仕至正間傾貲集<lb/>
鄕兵禦亂居民頼之祖伯臯父孟明皆有隱操母鄒氏徐之先<lb/>
居邑之邵舎墅至恢祖始遷漁梁後復避亂干外及孟明之世<lb/>
還而田廬蕩然矣於是公生亦壯不自安逸率其僮奴服勞農<lb/>
事家用再起以治家非禮衣食雖足祗益爭爾若江隂嚴志道<lb/>
同邑計蒙正皆閑於禮者相與爲友事多講而行之閨門之内<lb/>
嚴而有法凡釋道巫覡一切屛絕特采江州陳氏臨川陸氏浦<lb/>
江鄭氏家範之可行者合百七十餘條爲一編又取古之同居<lb/>
<pb n="KR4e0131_SBCK_058-14b"/>
者爲集都御史思菴吳公修撰止菴張公序其首以示子孫俾<lb/>
世守之又作堂曰崇禮毎且夫婦同坐堂上子孫及諸婦序立<lb/>
堂下拜訖公大聲曰母聽婦言皆應曰諾復令少者讀孝弟事<lb/>
實數章而後退如是者葢四十餘年子孫受教無敢違者公以<lb/>
儉德聞于鄕服止絁布毎曰一錦綺之費至米數石省之可濟<lb/>
十餘家之飢奈何弗惜今都御史恪其季子也㓜嘗服綾亦怒<lb/>
之良乆乃巳婦有歸寧者或服織金曰服是勿入吾門入則當<lb/>
火其衣于庭如范文正公家也其儉如此客至無不延欵然行<lb/>
酒有節人信其儉不爲異或迂議之者故薦公長鄕賦以困之<lb/>
民更服其公正而事率集時大理少卿熊公槩廵察江南一時<lb/>
豪民翦除殆盡獨識公稠人中詢以民事公應對合宜甚見稱<lb/>
奬平生義舉視力所及即爲之當歲飢鄰里告于公顧所藏不<lb/>
<pb n="KR4e0131_SBCK_058-15a"/>
足遣人糴麥江北得六百石悉就舟次散給他如發廩假貸不<lb/>
収其息者時有之不足紀至于貧家婚喪及生産急難所以周<lb/>
給之者不可悉數量尤有容豪猾或誣以重法者事雖竟白然<lb/>
人以爲深讎公當不能忘也思菴吳公特書唐婁文貞公贊遺<lb/>
以諷之公即刻諸齋壁終身不復校自少好學迨老猶喜讀史<lb/>
上下數千年事與人評論如指諸掌正統已巳享年七十四而<lb/>
終初以恪仕贈徴仕郎工科給事中後贈通議大夫都察院右<lb/>
副都御史配周氏及側室張氏俱贈淑人子男八愼愷悌懷恜<lb/>
懌悛恪愼愷懷俱義官恜由鄕貢歷古田長寧知縣恪登進士<lb/>
第歷工科給事中湖廣左參議河南右參政左右布政使至右<lb/>
副都御史孫二十一人曾孫四十二人玄孫■人<lb/>
論曰世謂吳俗侈靡觀于徐公之爲人豈信然哉葢其持身以<lb/>
<pb n="KR4e0131_SBCK_058-15b"/>
勤儉實有魏唐遺民之流風治家以禮義又若齊魯諸儒之質<lb/>
行其意葢欲舉三代而還之孔子曰十室之邑必有忠信況壯<lb/>
哉海虞將百倍于此宜其有人如公也惟其隱處不仕其法止<lb/>
傳於子孫其惠止及於鄕里不能盡酬其志是以君子惜之然<lb/>
公有子奉　命廵撫政澤所被何啻千里竟以直道自信不容<lb/>
於時頼　天子保全之而功名益顯葢公之教云<lb/>
　　　許孝子傳<lb/>
孝子名坪字時正姓許氏婺之東陽名家也孝子生則知孝稍<lb/>
長其父光令從師逺方習舉子業以母時方病癎靜曰母病兒<lb/>
可去左右耶即去方寸巳亂學果能成耶父嘉其意乃巳凡母<lb/>
病發孝子輙抱持流涕見醫藥弗效則籲天願以身代母疾竟<lb/>
減及以壽終居喪哀毀骨立以父在恐傷生爲強進食飮俄而<lb/>
<pb n="KR4e0131_SBCK_058-16a"/>
其父一夕以中風卒痛恨不及醫禱號哭擗踊絕而復蘇爲不<lb/>
食者累日及食悉却滋味旣葬廬于墓墓林木茂宻周匝數里<lb/>
多猛獸穴其中孝子攀木悲號入夜不絕聲親知勸之曰子固<lb/>
孝其如遺體何始日一往哭之至遇父母忌日猶哀如初喪故<lb/>
郡中皆稱孝子孝子平生不獨爲孝其義事尚多不及載云史<lb/>
官吳寛曰東陽許氏予嘗知其家世在晉有孜旣以孝稱至宋<lb/>
有瓊復以節著元則有大有業儒而隱今復得孝子何許氏之<lb/>
世有人也孝子從弟故鄕貢進士塤予昔識之獨未識孝子其<lb/>
友太學生馬逢原特爲予談其孝行乃筆而爲傳葢予之職業<lb/>
在此至于他日行旌表之令則有司之事非予所能及也<lb/>
　　　僅齋居士傳<lb/>
僅齋居士長洲人姓吳氏名瑄字元璧僅齋其自號也大父曰<lb/>
<pb n="KR4e0131_SBCK_058-16b"/>
文質永樂間爲浙之樂清令循良篤厚人稱古君子居士少禀<lb/>
高資超軼不群從師講業未畢其說而意巳解爲文初習塲屋<lb/>
體及讀漢唐人制作曰文當如是落筆語即不俗游郡學有聲<lb/>
視前輩瞠若不顧提學使者較藝必居上第顧數舉于鄕不偶<lb/>
歎曰此非有司之過也吾業高而不熟耳郡中歲當貢一人于<lb/>
禮部居士強就例曰吾乃爲貢士耶入太學名益起成化初順<lb/>
天府行鄕舉竟中選再從禮部試復不偶乆之謁<hi>選鍂</hi>曹得黃州<lb/>
通判今南京工部侍郎海虞徐公參議湖廣知其名索其文數<lb/>
篇置行囊中遇好文者輒出示之於是藩臬官皆待之加等初<lb/>
授通判人謂其職治田賦非跅弛士所宜至則益事事民見其<lb/>
不苛刻更感之賦入率以時居三年言於上司曰某不願仕矣<lb/>
飄然東歸買宅閶門西市中即其後築別業日爲溪園之樂客<lb/>
<pb n="KR4e0131_SBCK_058-17a"/>
至或不冠帶曰吾巳棄官矣幸恕我蓄古器物數種時出以娛<lb/>
客或扁舟出訪故舊歲不一輕造郡縣門人以是高之居士爲<lb/>
人簡易直率言無隱情與人辨論必大呌見拘拘剪剪者不欲<lb/>
與語曰吾性不耐是也或有過面斥之衆知其無他亦不怒也<lb/>
在黃州時遣人拾江中石子百枚遺予予曰此蘇長公故事也<lb/>
作長句謝之往歲予還吳中居士與信陽守施君煥伯同過予<lb/>
相見道舊事皆皤然以老居士曰君知我者能爲我傳其平生<lb/>
乎予曰若能以古銅卣潤筆當如命曰吾寧無身後名卣不可<lb/>
無葢居士素惜此物予故調之耳及是其子建亦取鄕舉就試<lb/>
春闈道其父意噫此吾故人也安忍負之<lb/>
贊曰孔子思魯之狂士而謂鄕原爲德之賊所謂狂士孟子以<lb/>
琴張曾晢牧皮當之三子葢孔子之所思若鄕原則原壤之流<lb/>
<pb n="KR4e0131_SBCK_058-17b"/>
乃所惡者也居士其爲琴張曾晢牧皮歟其原壤歟必有能辯<lb/>
之者夫年未六十輕棄其官如棄幣帚焉即此賢於今之人逺<lb/>
甚此固不待辯者他尚何論哉<lb/>
　　　蕭節婦傳<lb/>
蕭節婦者諱靜專越之㑹稽人也其父曰胡季舟先生母曰董<lb/>
氏節婦生而端重婉嬺敬共女事父母愛之嘗曰生子何必男<lb/>
有如靜專者可使去左右耶乃爲擇贅壻得里士蕭貴貴字用<lb/>
和故蘇之長洲人先世以仕宦居越爲人賢而志學與節婦處<lb/>
甚宜居歲餘季舟先生方分敎松江以公事如京師未至百里<lb/>
有盗掠其衣裝用和適侍行遘病未愈加之驚悸遂卒節婦旣<lb/>
得凶問慟哭連日夜意不欲生其父母曰汝不識吾不汝逺行<lb/>
意耶今汝縱爲良人死獨不爲父母計耶節婦感其言而止當<lb/>
<pb n="KR4e0131_SBCK_058-18a"/>
是時節婦年甫十八生子纔六月耳即誓曰吾當上奉父母下<lb/>
爲蕭氏守此兒遂屛膏沐躳布素泊然閨中人莫見其面後季<lb/>
舟移教蘇學滿任謂蘇爲蕭氏故土也携節婦與其子居之及<lb/>
子旣長節婦日督之學以成父志遣入鄕校爲弟子員葢乆而<lb/>
成名即今聊城教諭綬也綬先爲靈寶訓導節婦享其祿養者<lb/>
巳十年今年七十康彊無恙人以爲天道之報其節云史官<lb/>
曰節婦之失其夫年則少矣而其一節至于五十餘年之乆志<lb/>
則堅矣然而　朝廷屢下旌門之令獨於節婦遺之此豈非有<lb/>
司者之過耶以是推之吾知竆鄕僻壊如節婦之爲人而遺之<lb/>
者多矣雖然旌門所以勸于一時而傳其事可以垂之後世吾<lb/>
恐人以有司者之責責史氏也故特書之<lb/>
<pb n="KR4e0131_SBCK_058-18b"/>
</p>
<p>
匏翁家藏集卷第五十八<lb/>
</p>
<p>
</p>
  </div>
</body>
</text>
</TEI>
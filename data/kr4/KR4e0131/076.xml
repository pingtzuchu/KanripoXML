<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_076-1a"/>
匏翁家藏集卷第七十六<lb/>
墓碑銘九首　墓碣銘二首<lb/>
　　　贈昭勇將軍都指揮僉事江公墓碑銘<lb/>
英宗<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>皇帝在位方十四年海内富庻號稱極治獨北虜屢犯<lb/>
邊爲鼠竊之計　上思所以攘却之者乃下詔躳率六師往<lb/>
征師行以失地利而濳一時將校奮勇爭護乗輿而山西等處<lb/>
署都指揮僉事江公與其弟子四人同日死之時正統已巳八<lb/>
月十六日也公諱洪字朝宗其先廬之合肥人祖浩從<lb/>
太祖高皇帝起兵取天下纍功官至明威將軍太原左衛指揮<lb/>
僉事子孫世襲幷得贈其父大海如其官旣没子澐嗣而公則<lb/>
澐之子也公在太原旣以才勇知名宣德末選總京營左翼乆<lb/>
之陞署都指揮僉事仍守山西旣而從駕北廵遂死于難矣年<lb/>
<pb n="KR4e0131_SBCK_076-1b"/>
甫若干公旣死　朝廷即命其子湧嗣軄所以慰公于身後者<lb/>
甚至公爲人偉軀幹沉毅有謀御下紀律嚴整而推心任人能<lb/>
與士卒同甘苦葢有古名將之風尤善騎射射輙命中流輩莫<lb/>
與比者性素儉約食饌稍盛即撤去而奉母劉氏必極其滋味<lb/>
母疾更割股肉作糜進之疾獲愈人以爲難其配陳氏贈都指<lb/>
揮僉事寳之女寡居能以禮自守教子湧有法湧亦有將才嘗<lb/>
從征老軍營功多實授都指揮僉事署都指揮使事以其官復<lb/>
贈其父若祖而贈祖母淑人封母太淑人次子渙出側室尹氏<lb/>
女二長適太原前衛指揮僉事王賔次適太原左衛指揮同知<lb/>
陳良孫男四人曰桓先卒曰朴曰楫曰楠於是湧痛念其父嘗<lb/>
憤然有滅虜之志旣奉公遺衣冠葬于先塋他日託武陟令陳<lb/>
君瑞卿狀其父死事求表于墓嗚呼　<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>皇帝之神武所以<lb/>
<pb n="KR4e0131_SBCK_076-2a"/>
爲宗廟社稷之慮至矣葢有周張皇六師之遺意而非後世<lb/>
之爲游田者故當時死于難者多公之事若同於人不足書獨<lb/>
惜平日號士大夫者棄君父生還以取富貴有媿于王孫賈<lb/>
之母者亦多則公之事固異不書可乎夫死者衆所難生者衆<lb/>
所易能爲其所難而不爲其所易公之所以可取者在是而予<lb/>
爲之表者豈惟慰湧之孝思哉亦惟媿乎人焉爾<lb/>
　　　明故中順　大夫南京太㒒寺少卿致仕李公墓碑<lb/>
　　銘<lb/>
南京太㒒寺少卿李公致仕之二年爲弘治癸丑七月九日以<lb/>
疾卒于吳城通闤坊第素與公厚者若陳大理璚文太㒒林輩<lb/>
爭走弔涕泣又有至自百里之外如吳僉憲淑者以其子㓜相<lb/>
與圗其後事而蘇守史公特斥俸金助之且謂公官四品例移<lb/>
<pb n="KR4e0131_SBCK_076-2b"/>
禮部以聞於是　天子命之諭祭其文有學優才贍性直行<lb/>
方之語所以褒奬乎公者甚至少傅徐公與公最故旣厚賻其<lb/>
家沈啓南史明古諸君爲議喪禮且求葬地得于吳縣九龍塢<lb/>
乃葬以甲寅十月六日而文君巳爲之銘矣其弟應祥謂寛宜<lb/>
銘其墓上之碑以書及儲考功瓘狀至初公病甚亟欲與寛一<lb/>
見訣别及是悲恨執筆輙止葢乆而不能成文嗚呼吾忍終不<lb/>
㬥吾友之爲人耶公李氏諱甡一諱維熊字應禎以字行晚更<lb/>
字貞伯其先從宋南遷至吳中遂占籍長洲世醫家曾祖仲純<lb/>
不仕祖士文有文行以醫士始居南京考諱敞贈南京兵部武<lb/>
選司貟外郎母賀氏繼母陳氏俱贈宜人宣德辛亥八月某日<lb/>
公與其弟應祥同生少警朗力學好古博雅尤尚氣節景泰癸<lb/>
酉登鄕舉舉進士不偶入太學中貴人方用事言於祭酒欲致<lb/>
<pb n="KR4e0131_SBCK_076-3a"/>
爲塾師公避匿不赴成化乙酉選授中書舎人見同官或由他<lb/>
途以進耻與爲伍乞改教官補外以非例不許他日又有謀直<lb/>
文華殿者故扳公同事以掩淸議公益不樂適有㫖冩佛經上<lb/>
疏言聞爲天下國家有九經不聞所謂佛經也言甚剴切人皆<lb/>
危之頼　上仁明特笞而不問巳而乞省繼母還竟罷殿直<lb/>
秩滿擢南京武選司貟外郎未赴丁繼母憂服除改車駕司進<lb/>
軄方司郎中㝷擢南京尚寳司卿又三年始有太㒒之命甫兩<lb/>
月以公事詣闕下遂請休致曰即　上不許巳再具疏矣竟<lb/>
歸素少容至是性益卞急醫以爲病徴果不起享年六十三娶<lb/>
王氏永樂初學士景之孫教諭貫之女他封宜人生男曰系先<lb/>
卒側室某氏生紹纔五歲女二人嫁貢士祝允明張廷瓛自公<lb/>
入官數有建白爲中書府當郊祀畢有宴公奏近時中書舎人<lb/>
<pb n="KR4e0131_SBCK_076-3b"/>
坐給事中御史後非制禮官重復舊不從知典故者則是之荆<lb/>
襄流民相聚朝議恐爲亂欲逐散之公言民旣墾田築室爲定<lb/>
居計逐之祗益亂耳不若因而撫之便後卒增置郡縣如公言<lb/>
平時企仰先哲見遺象幷石刻必臨摹以藏尤慕范文正公題<lb/>
其居室曰范齋因以爲號嘗使湖湘念吳尚書雲死節國初<lb/>
葬于江夏特訪求其子孫及其事蹟以傳其氣貌嚴峻若不可<lb/>
親然喜交游及汲引後進朋友死往往經紀其喪恤其妻子於<lb/>
故舊之情最重也季弟早世歲分祿養其孤好客不倦家坐以<lb/>
空乏故卒之日囊無餘資惟遺書干卷而巳平生書蹟淸古文<lb/>
詞簡雅有法爲世所重公生長南京多游寓宜興中歲則以吳<lb/>
中故鄕始購屋以居後宜興故人吳大本治田廬招之公時一<lb/>
往然曰吾固吳人也不可他徙故終于吳而卒葬于是以從公<lb/>
<pb n="KR4e0131_SBCK_076-4a"/>
之志云銘曰<lb/>
有美一人宛其精悍自我失之中夜永歎其人何如有德有言<lb/>
有才有藝抑其末焉昔仕于　朝翩如孤隼與鳳共翔其高千<lb/>
仭衆目仰覩在彼靑㝠南飛不見遽匿其形暫息荆溪終止吳<lb/>
苑莬裘旣營逝矣何逺朋游涕泣有喪共治九龍蜿蜒卜葬于<lb/>
斯茫茫下土賢者不作我有哀誄石表是託遺書滿篋眇然嗣<lb/>
人天報其德不惟其身<lb/>
　　　明故太中大夫浙江等處承宣布政使司右參政陸公<lb/>
　　　墓碑銘<lb/>
弘治七年七月戊申浙江右參政致仕陸公以疾卒于家明年<lb/>
十二月庚申葬于太倉陳門塘先塋初公疾革巳不能言若有<lb/>
所屬其子者於是其子伸以治命泣請銘其墓上之碑惟予與<lb/>
<pb n="KR4e0131_SBCK_076-4b"/>
公同朝二十年相知實深每重公才操當大用于時一旦顧<lb/>
以浮議而去則公不平之氣亦宜假此而發然此亦何足爲公<lb/>
重輕哉是宜置之不足道也公諱容字文量姓陸氏先世冒徐<lb/>
氏至公始復未生其母夢紫衣人以笏撃其首曰當生貴子巳<lb/>
而得公弱歲頴敏篤學游鄕校不專治舉子業日取諸經子史<lb/>
程誦不輟同輩謂非所急曰聊以抵諸君戲耳獨與故翰林修<lb/>
撰張亨父大常少卿陸鼎儀友善三人俱以文行聞於鄕而公<lb/>
尤爲葉文莊公所知天順三年中應天府鄕試成化二年登進<lb/>
士第授南京吏部驗封司主事丁外艱服除改兵部職方司擢<lb/>
武庫司貟外郎再擢職方郎中丁内艱服除改武選司遂陞右<lb/>
參政致仕卒年五十九公在兵部勤於公事邊報或急奏疏日三<lb/>
四上動輙數千言皆出公手而慮逺持正士論歸之西域賈胡<lb/>
<pb n="KR4e0131_SBCK_076-5a"/>
進獅子至陜西嘉峪關奏乞大臣率軍士往迎公言于尚書外<lb/>
夷以竒獸進　朝廷旣不能却若復往迎之寧不貽笑天下後<lb/>
世耶議上遂巳又安南累歲侵擾隣邦有欲加兵者公言安南<lb/>
臣服中國巳乆今事大之禮不虧叛逆之形未見一旦以兵加<lb/>
之恐遺禍不細其事亦巳錦衣百戶韋瑛凶悍附勢得罪調宣<lb/>
府謀再用指良民妖言爲㓛公言于尚書具疏請下法司鞠之<lb/>
瑛竟坐誅而被誣者十餘人皆獲釋京師稱快先時捕妖言者<lb/>
多陞官例得世襲愚民𬒳誣死者無數公請除其例獄遂衰都<lb/>
指揮昌佐求爲金齒騰衝參將公執不可俄中貴人召公至内<lb/>
諭㫖公言西南夷要地必得堪爲將者守禦佐非其人若順成<lb/>
之異日壞事咎將誰執佐計竟沮他日復有中貴人舉都指揮<lb/>
二人爲都督僉事者命巳下公益不可言都督大官必積功始<lb/>
<pb n="KR4e0131_SBCK_076-5b"/>
得彼何人而欲亂法耶舉者市恩專擅尤宜置之于法以爲後<lb/>
戒疏凡再上言甚切直　上從之一時雖曲宥其人而自後<lb/>
犯者必罪著爲令他所建白若論馬政四事論儲養台輔教導<lb/>
勲戚愛惜人才乆任廵撫經理京衛選練禁兵均平鈔法愼重<lb/>
會議又八事及在浙江益究察民隱振作士風行縣至桐廬且<lb/>
嘗發漁家兄弟殺於濳丐者夫婦事人傳以爲神明之政焉旣<lb/>
乃條列浙中便宜十事悉見施行間因公務入京又論漕渠利<lb/>
病語斥權貴沮事有人所不敢言者葢公少即有志天下如兵<lb/>
刑水利之類有所得輙手書之册後多見於用云公事父母甚<lb/>
孝父病躬奉湯藥不離左右者累月嘗夜醉歸母不樂自是飲<lb/>
必半杯不敢至醉其居喪盡禮三年不入私室人未嘗見其嘻<lb/>
笑治家嚴肅動容凝重若不可親狎至與人處歡然也性喜聚<lb/>
<pb n="KR4e0131_SBCK_076-6a"/>
書政事之餘手不釋卷見於著述率明切平實爲詩文凡若干<lb/>
卷外記錄諸書又若干卷陸氏世爲蘇之崑山人公之曾祖諱<lb/>
福祖諱繼宗皆不仕父諱𥙿以公貴累贈奉直大夫兵部武庫<lb/>
司貟外郎妣陳氏累封太宜人配張氏河間府通判瑮之女弟<lb/>
封宜人子男一人即伸鄕貢進士女二人長適太倉衛指揮使<lb/>
張漢次適鎭海衛指揮使武勲皆封淑人孫男二人復陽洊陽<lb/>
女一人銘曰<lb/>
瞻彼崑山韞兹良玉玉匪可貴人秀而毓有美陸公白晳而豐<lb/>
少則有志誓終其躬統師籌邊惟大司馬我佐有勞操縱用舎<lb/>
朝有成憲憸人妄干以身障之我力桓桓力所可爲夷險一視<lb/>
何以爲之國有弊事手削章疏觀者駭焉我職在是位卑亦言<lb/>
彼愚不知指爲沽直知者與之則爲盡職爲上爲德不寜惟斯<lb/>
<pb n="KR4e0131_SBCK_076-6b"/>
出參政事惠澤益施未究厥才歸歟則速逍遙海濵進退不谷<lb/>
白日自顧吾身獨全全而歸之瞑于九泉<lb/>
　　　明故江西贑州府知府致仕進階中憲大夫顧公墓碑<lb/>
　　　銘<hi>幷序</hi>
公諱<graphic n="KR3778" url="https://raw.githubusercontent.com/kanripo/KR-Gaiji/master/images/KR3778.png" mimeType="image/png"/>字德明世居吳中爲著姓自孫吳以來代有顯者曾祖<lb/>
祐祖榮皆不仕父巽登永樂甲辰進士第稱疾不仕教授鄕里<lb/>
以易師終身後以公貴贈監察御史母余氏贈孺人公少孤而<lb/>
貧篤志問學刻苦特甚宣德壬子中應天府鄕試正統丙辰登<lb/>
進士第選爲翰林庻吉士凡四年授行人秩將滿用大臣薦擢<lb/>
福建道監察御史乆之陞福建提刑按察司副使俄爲姦民誣<lb/>
奏事旣白猶調知贑州居官五年以老乞歸年八十五而終實<lb/>
弘治乙卯年月一日也公爲御史最有才名嘗理山東長蘆兩<lb/>
<pb n="KR4e0131_SBCK_076-7a"/>
運司鹽法宿弊頓革商人便之踰年再出廵山東適値飢歲或<lb/>
建議犯徒罪以下者贖米宜加于舊公言今米價騰踴民方不<lb/>
堪使乘急多取是益困之也當如舊便飢民奪富家粟吏擬以<lb/>
強盗律公言荒政緩刑殺人者宜以減死論一時全活甚衆至<lb/>
於吏或不軄則自布政使以下輙劾退之不少假借時太保王<lb/>
公文掌都察院事以公得憲體移于御史凡出廵者皆當以公<lb/>
爲法歲滿吏民奏畱一年　天子特從之及自閩臬調贑人<lb/>
頗爲公不平而公至則方博詢民隱專以安輯爲事屬縣有長<lb/>
河洞洞氓強悍不時出没刧掠屢招諭之而勢益熾公以爲是<lb/>
不示之以威吾民終爲魚肉而巳偕守臣上疏言所以勦絶事<lb/>
宜　朝廷用其䇿兵至則芻糧巳具士卒用命捷奏蒙賜金織<lb/>
文衣一襲寶鈔二千貫以旌其勞公有治才遇事裁決從容不<lb/>
<pb n="KR4e0131_SBCK_076-7b"/>
動聲氣事無難易無弗辦者贑故多訟民莫能欺若豪猾吏胥<lb/>
皆歛手以服人至于今稱之旣致仕躳治家政益有條理而節<lb/>
儉簡靜人莫能及雖老猶善談論每舉一事纚纚然始末不遺<lb/>
往往以居官之法爲後生輩道之皆可持而行也葢公自入官<lb/>
以來凡六十年而家居半之康強自適福履加厚有子餘慶再<lb/>
登甲科以司空屬考最復蒙恩進階人以爲公榮於是餘慶卜<lb/>
公卒之明年十二月三日葬于武丘鄕梅林先塋以予爲同年<lb/>
俾書墓上之石予念平生數拜公堂上辱誨言爲多則於公之<lb/>
葬固不能巳于言也乃不辭而書之公娶鄒氏故贈監察御史<lb/>
某之女有賢行封恭人先公數年卒有子二人長即餘慶以河<lb/>
南布政司參議致仕娶劉氏次餘祥長洲縣學生娶俞氏女三<lb/>
人長適南京都察院理刑知縣杜啓次適劉奉次適劉嘉䋭餘<lb/>
<pb n="KR4e0131_SBCK_076-8a"/>
祥與劉氏女皆妾段氏出孫男一人永齡女五爲之銘曰<lb/>
侃侃顧公蚤以文顯　英皇之初甲科則踐詞林宿畱才蓄<lb/>
不施專對之美惟小試之乃陟憲臺以繩以紏直指一方吏民<lb/>
奔走民有失所我其舉之吏有不軄我其沮之赫赫之名聞于<lb/>
朝著予之臬司何奪之遽章貢之間郡事爲䌓公往治之不見<lb/>
其艱引身而歸年未耆艾有子繼之我事巳代考公入仕五紀<lb/>
于兹孰不入祿如公者誰嗟哉吳中實多壽耉自公云亾今復<lb/>
何有梅林之墟築此幽堂有厚德者百世無傷<lb/>
　　　明故朝列大夫湖廣承宣布政使司左參議徐君墓碑<lb/>
　　銘<lb/>
君姓徐氏蘇之嘉定人也曾祖公行祖茂宗皆不仕父瑄以高<lb/>
科仕至都察院左僉都御史以其官贈茂宗其娶恭人王氏生<lb/>
<pb n="KR4e0131_SBCK_076-8b"/>
君諱哻字以質少入縣學與諸生處能除去富貴家氣習謹飾<lb/>
如寒士數舉于鄕不偶從貢例入京天順壬午竟登順天府鄕<lb/>
試成化巳丑擢進士第觀政都察院初授南京刑部某司主事<lb/>
累陞本司郎中丁母李恭人憂服除擢湖廣布政司左參議君<lb/>
在刑部最愼獄事不肯以深文入人罪冤抑者時有平反尚書<lb/>
太原周公特稱許之及在湖廣益以簡靜自守所至事有便於<lb/>
民者輙行之嘗督運邊餉出納之際能除宿弊而事無後期人<lb/>
方望君再進而君述職于朝事有不樂遂陳于吏部求去矣<lb/>
人皆惜之旣歸日與賔友相娛樂諸子更孝極甘㫖之奉與其<lb/>
弟以德尤相友愛良辰勝日燕游歌詠不復知有市朝事其樂<lb/>
可謂至矣然嘗曰吾藉君親之恩得至今日使不知足其犯老<lb/>
子之戒乎因自號足菴以見志弘治丙辰五月二十七日俄以<lb/>
<pb n="KR4e0131_SBCK_076-9a"/>
疾不起春秋六十七以明年某月某日葬于邑西先塋之次君<lb/>
娶封氏封宜人子男四湞太學生漳縣學生沛儒士灌尚㓜女<lb/>
二長適太學生楊稹次在室孫男五倬僑侃某某前葬湞等縗<lb/>
服持邑儒浦東白之狀泣拜于門曰先人仕亦顯然末能展其<lb/>
志願得銘于墓碑以彰之予辭不獲則諾而銘之銘曰<lb/>
距吳之東曰有壯縣萬室聚居有族惟衍越自偃王開國于徐<lb/>
支分泒别疁城是居惟都憲公起于邑内厥美濟之再世克類<lb/>
問其邑人克類如何發自鄕校爰登甲科乃啓刑書爲司㓂屬<lb/>
詳審求生不易其獄乃擢藩佐以牧楚邦疾苦在民我其與攘<lb/>
公事未終獲我私願故第大開樂我賔宴飲斯歌斯子弟在斯<lb/>
大君之賜先人之遺先人之遺亦有身體全而歸之手足可啓<lb/>
松栢鬱鬰高墳巍然從我先人葬于兹阡春雨秋霜益樹益築<lb/>
<pb n="KR4e0131_SBCK_076-9b"/>
子孫方來顯仕宜續乃琢貞石勒此銘文以順孝思告于幽窀<lb/>
　　　明故嘉議大夫應天府尹高君墓碑銘<lb/>
弘治戊午十一月八日應天府尹高君以㬥疾卒年五十七<lb/>
上聞訃命官諭祭營葬悉如制於是其子節上京以葬當樹碑<lb/>
墓道謂予與其父同郡又同年持狀蹐門泣請造文以刻予以<lb/>
無暇固辭不獲則諾之君諱敞字德廣姓高氏蘇之崑山人累<lb/>
世晦蹟無顯者惟積德乆始發于君初其父祖見君資美謂必<lb/>
振其家擇經師遣從之游弱冠學且成充縣學生成化辛卯鄕<lb/>
試中式明年會試復中　廷試蒙賜進士出身乙未授禮部主<lb/>
客司主事戊戌陞精膳司署貟外郎辛丑陞本司署郎中數月<lb/>
實授丙午擢順天府丞弘治辛亥丁外艱服闋改應天府丞丙<lb/>
辰再擢府尹君在禮部時數奉使于外當　今上初立爲<lb/>
<pb n="KR4e0131_SBCK_076-10a"/>
儲副命頒賞賚南京承接上下儀度雅飾文武大臣咸器重之<lb/>
再遣　遼府行册封禮還復賫銀幣賞大同將士之有軍功者<lb/>
南北䟦履未嘗寧居會有府丞之缺吏部以君有年勞推擢陞<lb/>
任時府事方殷佐治不倦及　今上卽位耕籍田君執事恭<lb/>
謹禮成　賜宴人以爲榮畿内飢具疏言民流亾狀乞發内帑<lb/>
白金五萬兩賑濟詔如其請民頼以甦者甚衆鄕試爲提調官<lb/>
巳而行考察法黜陟屬吏惟公及爲府尹政務塡委以次裁決<lb/>
畢即欲以簡靜治之或勸以都下非外郡比自古尹京者必嚴<lb/>
厲明察始稱其官君笑曰任吾性而巳公退輒與賔客讌飲如<lb/>
平時乆之吏樂其簡民安其易府中殆無事君美儀觀襟度疎<lb/>
潤不立厓岸與人處杯酒談笑歡如也篤於孝友母弟爲人贅<lb/>
壻而卒養其孤寡于家至宗䣊貧乏輙有所濟嘗以強恕自號<lb/>
<pb n="KR4e0131_SBCK_076-10b"/>
足以見其志矣曾祖貴祖達以高年授冠帶父霄以君三載考<lb/>
最移封順天府丞母蔡氏封恭人君娶王氏封宜人生一男即<lb/>
節娶周氏一女適楊瑗側室鄭氏劉氏生二男某某三女適嚴<lb/>
厚戴德歸漢女孫二長適盛有循次尚㓜君之卒諸子奉母于<lb/>
家於是鄕友今管參議琪時爲禮部郎中及王御史倬與其弟<lb/>
主事秩相與治喪發其篋無以爲歛其僚友呂府丞獻等咸賻<lb/>
之始克歸其喪以明年某月某日葬于本縣某山之原旣葬節<lb/>
以𬒳䘏典詣　闕謝巳來申前請其狀則管君之所造也乃按<lb/>
而序之爲之銘曰<lb/>
偉矣高君白晳而豐匪豐其貌惟量之容凡人可親亦惟樂易<lb/>
持以治人人亦以治赫赫南甸實古鎬京官府參錯民庻豐盈<lb/>
文移旁午曰多留務京尹居中仰承俯顧爰以簡靜馭其䌓雄<lb/>
<pb n="KR4e0131_SBCK_076-11a"/>
治道所貴吾師葢公曹參治齊曾不事事有言事者直以酒醉<lb/>
後世取法庻事必墮吏樂民安齊國庻幾古亦有人發奸摘伏<lb/>
身其遭凶民不荷福奄然逝矣都人之傷京尹何在客來治喪<lb/>
篋無遺財幾不能歛生不苟取死亦可驗有賻有贈喪舟克還<lb/>
朝廷念之䘏典斯頒崑山之墟乃鑿乃築鬰鬰松楸恩光下<lb/>
燭學巳行志仕不近名獨不終養其目未瞑作此銘詩刻石墓<lb/>
道後有過者託此以告<lb/>
　　　明故中順大夫浙江温州府知府文君墓碑銘<lb/>
温州知府文君以弘治十二年六月巳未卒于官其年十二月<lb/>
丙申歸葬于吳縣梅灣之原君所自卜地也捋葬其二子奎壁<lb/>
具書幷事状來請墓道之文予發書歎曰君與予相好乆嘗約<lb/>
晚歲歸老吳中當㝷山水之樂以償平生之勞今吾歸其時矣<lb/>
<pb n="KR4e0131_SBCK_076-11b"/>
而君先我以逝則所與同樂者何人哉且君與人處雖笑謔中<lb/>
多直言而無隱情則所以資益我者又何人哉以是乆不能執<lb/>
筆而其弟監察御史森來告曰吾兄之所望在此嗚呼豈吾忘<lb/>
情於良友者終無以慰于地下哉君諱林字宗儒文氏其先蜀<lb/>
人五季自成都徙廬陵宋有諱寳者爲衡州教授始家衡山於<lb/>
信國公天祥爲叔父與通譜後兵亂譜亾莫能知其世次在元<lb/>
曰俊卿以武官起爲鎭逺大將軍管軍都元帥佩金虎符鎭武<lb/>
昌生五子長定開　國初從　高皇帝平僞漢終荆州左護<lb/>
衛千戶次子定聦選充散騎舎人後爲湖廣都指揮蔡本贅壻<lb/>
從本守蘇州不歸而蘇之有文氏自此始定聦生惠惠生洪淶<lb/>
水縣學教諭洪生君㓜傳家學成化戊子舉于鄉壬辰登進士<lb/>
第初知永嘉丁父憂服除改知愽平召爲南京太㒒寺丞稱病<lb/>
<pb n="KR4e0131_SBCK_076-12a"/>
去乆之始起爲温州君居官善察人情遇事剖斷無滯永嘉邑<lb/>
大初至日理訟牒千數皆得其情民知其明決也雖家人細事<lb/>
悉來訴者父老以勞神勸曰縣今如家翁細事不當親耶居數<lb/>
月凢民間丁産訪知巳悉差科輕重皆手自編定吏不得爲奸<lb/>
而民帖然以服負山居民自恃險逺終歲不服役乃令父老好<lb/>
言諭之民相語曰文公非舊令比自是率如期至邑有奸民數<lb/>
輩習訟喜訐慣持官府短長至殺人無敢問捕之悉置於法其<lb/>
一尤奸者益附中官聲勢可畏君始至廉得其狀若無聞知者<lb/>
其人謂君無能爲也縱弛如故俄白于憲司官言所以當治其<lb/>
人者憲司官以彼有所附難之君不顧以計召其人至岀訟牒<lb/>
一篋示之其人駭服即縳去再宿竟死獄中浙東列郡皆稱快<lb/>
邑竝海多盗捕之輙匿島中一旦召健卒授以方畧悉獲之上<lb/>
<pb n="KR4e0131_SBCK_076-12b"/>
司論功當賞辭曰此令軄也且邑有盗而捕何功之有鄰邑以<lb/>
銀課不足中官派償督責甚急曰銀非土産吾民何辜與償且<lb/>
山澤之利責其所有使不足則常課亦當免況吾民乎竟巳先<lb/>
有爲郡者民相訟難決使誓於神民益惑有事惟神之聽乃籍<lb/>
諸神祠不在祀典者悉毁之里爲置厲壇曰此　詔令也更取<lb/>
藍田吕氏鄕約附以時宜使父老立鄕社行之月朔則躳徃講<lb/>
禮間詢民間利弊人人得盡所言其意蓋欲正風俗興禮義以<lb/>
化導其民在永嘉者幾四年治行爲浙江諸邑最博平事簡事<lb/>
畢輒入學宫與諸生講業以學宫在郭外隘而卑濕始擇地而<lb/>
徙之諸生欣欣翕然向學明年秋遂有舉于鄉者盖寥寥然六<lb/>
十年矣更考鄕賢孫直講奭而下作祠學中祀之嘗行視四境<lb/>
見其外隆而中窪瀦水爲民患乃浚河道凢四十里水始洩去<lb/>
<pb n="KR4e0131_SBCK_076-13a"/>
民得安居又民苦歲輸納王府糧言于長史司不聽乃上疏<lb/>
極論其弊仍乞治暴橫者罪或謂宗室不宜論列禍不測笑<lb/>
曰吾爲民寜能顧利害哉後詔令有司自行徴收如所奏地<lb/>
産美梨有持獻中官者中官令民納以充貢曰梨於民何濟使<lb/>
歲爲例其何以堪俾悉伐其樹中官大怒會吏部以公政績卓<lb/>
異奏召當擢憲軄適讒言至竟授太㒒寺丞于南京曰寺丞非<lb/>
官乎至則以馬政乆弛鋭意舉行抉剔蠹弊奸吏始無所容僚<lb/>
長有狼愎者正色與辯卒亦信服奏按南京將官及有司養馬<lb/>
不遵舊制者數輩於是人始知懼而事集今上登極君奉表入<lb/>
賀陳言聖政十事多見施行間又條陳數事于朝謂江南牧<lb/>
馬草塲數千頃爲勢家所侵而馬無所養南方歲岀馬二萬疋<lb/>
徒勞觧納而邊境不獲用皆當究其實繼又上三䇿極言利弊<lb/>
<pb n="KR4e0131_SBCK_076-13b"/>
所當興革者奏下竟從其一又以有司所祀馬神瀆禮不經宜<lb/>
令改正亦從之嘗以公署在滁陽而每歲印俵馬駒官吏胥長<lb/>
悉集于此殊爲勞費請以寺丞分詣各府人以爲便故事馬數<lb/>
不得刷卷曰豈有無文書而能稽較者始令州縣治文書必精<lb/>
而其數始莫能隱他所舉行者尚多大臣多韙之然亦有嫉其<lb/>
喜事者遂移疾去及丁内艱家居者七年㑹温州守缺知者交<lb/>
薦于吏部以君爲宜　命下具疏懇辭不果於是去溫二十年<lb/>
人思之未巳及復至相率走百里外迎拜于前至則首省重役<lb/>
疏滯獄更増修郷約爲政大率如前時復令各里立代書辭狀<lb/>
之人以減獄訟設互相覺察之法以免盗賊嚴育女蠲役之條<lb/>
以重人命建軍衛立學之制以廣文風至於迎春鄕飲之禮悉<lb/>
正其失一歲中凡七上疏皆言便民事民方頼之俄而疾作遂<lb/>
<pb n="KR4e0131_SBCK_076-14a"/>
卒闔郡悲思如失父母君居官尚廉潔尤善防閑自爲令事上<lb/>
官執禮必謹至論事侃侃務盡所言或忤其意不顧及臨民惟<lb/>
恐傷之苟有疾苦必爲除去之乃巳平居與人言開口輙見㡳<lb/>
裏或人有過面攻之若故舊家必周䘏其孤寡曲盡其意而於<lb/>
後輩接納奬勵惟恐不及其心之厚如此更好交游對友談笑<lb/>
盡歡而於山水登覽不厭爲詩文明暢有新意不蹈襲所著述<lb/>
多成編其學自堪與卜筮之類其說皆通可謂博矣君之父淶<lb/>
水君以君貴贈南京太㒒寺丞母陳氏贈安人繼母顧氏呂氏<lb/>
封太安人娶祁氏贈安人繼娶吳氏封安人子男三人曰奎曰<lb/>
壁俱縣學生曰室尚㓜孫男三人女三人銘曰<lb/>
文以武仕顯于前元虎符煌煌出鎭雄藩終顯以文自淶水君<lb/>
君爲之子家益有聞早登甲科軒然不群始仕于外或易而侮<lb/>
<pb n="KR4e0131_SBCK_076-14b"/>
孰測其中經畫毫縷民有未安以手摩撫南北異宜此家彼戶<lb/>
豈不懷仁皆曰文父頌言百少讒言一多太㒒南遷意孰與阿<lb/>
益勤厥事馬政無頗使就憲職當如之何終惠于民寄以劇郡<lb/>
文父復來拯我竆困爾痛爾瘠家至爲問昔時于温恩澤巳浚<lb/>
今也溫人罔不沾潤海山之陬有異鳥來我當其凶勿爲民烖<lb/>
民曰公死我寜與偕莫救其身闔郡同哀歛金助喪以授其子<lb/>
稽顙辭之無以爲此吾父生廉顧汚其死爰考遺事尚究其志<lb/>
將使勲名流于百祀胡車之行輹折于軌傷哉中道重載是委<lb/>
尚安于兹有佳山水樹碑于墳以播厥美<lb/>
　　　明故奉政大夫南京兵部武庫清吏司郎中金府君墓<lb/>
　　　碑銘<hi>并序</hi>
弘治十二年二月二十八日奉政大夫南京兵部武庫清吏司<lb/>
<pb n="KR4e0131_SBCK_076-15a"/>
郎中金府君以致仕終于家享年八十二府君浙之鄞人也諱<lb/>
亮字克明自其大父榮以上皆不顯父暹以府君貴累封郎中<lb/>
母曰宜人胡氏府君爲童子時非特以頴敏稱里有學佛者頗<lb/>
知書府君嘗受業他日讀孟子至墨者夷之章歎曰吾師其人<lb/>
也吾學孔孟之道顧爲其徒可乎遂舎之去更從儒者游人巳<lb/>
竒之稍長適郡中選子弟充生員時多不願入選者府君自言<lb/>
于郡守守愛其有志特給衣服費遣入學勤苦不舎晝夜習毛<lb/>
氏詩不三年盡通其說正統九年登鄕舉明年擢進士第試政<lb/>
工部奉命湖南爲　襄王府營葬事竣始授南京行人司司<lb/>
副司事簡府君得肆力于學開門授徒日爲諸生說詩言必據<lb/>
理文必合制一時去而取高科者若陸詹事簡沈憲副庠而下<lb/>
凡數人秩滿擢武庫郎中武庫兼掌諸司隷人人歲例出白金<lb/>
<pb n="KR4e0131_SBCK_076-15b"/>
若干兩供官貟柴薪勢要不問有無輙先索去卑官貧乏所得<lb/>
顧後府君裁之俾皆以時得人無敢議者俄丁外艱去再丁内<lb/>
艱服除遂不起家居無事日與諸耆碩爲會以樂葢歷三十年<lb/>
以壽終于正寢府君爲人有厚德在兵部時僚友當入朝行<lb/>
大慶禮屬有瘵疾難於行府君慨然代之其人竟卒臨終歎曰<lb/>
吾非金君爲道路之鬼矣平生持巳嚴而不迫待物直而不絞<lb/>
居官則盡心於公務處家則逺蹟於公庭人苟可交雖逺必親<lb/>
故賢者薫其德財苟當用雖踈亦予故貧者獲其濟尤好激引<lb/>
後進至於族人之可教者多躬自指授如淮安通判淮某學訓<lb/>
導浩皆其姪也相繼以科貢成名府君娶張氏贈宜人繼陸氏<lb/>
封宜人傅氏以子洪貴封太孺人子男三長即洪監察御史次<lb/>
潛次瀾女一適寧波衛指揮僉事魏政對恭人孫男六某某女<lb/>
<pb n="KR4e0131_SBCK_076-16a"/>
二長適楊美琚其一尚㓜洪奉命出廵聞其父喪入　朝領<lb/>
檄將歸守制來告曰洪不幸懼此大故今當治葬惟吾父官五<lb/>
品謹按令典得樹碑于墓敢以狀上願書其文卑之予嘗主<lb/>
試文塲洪爲所取士及洪初知吳江又爲鄰邑知其善政爲多<lb/>
今又以才御史稱于憲臺人謂其固能自立亦其父之教也乃<lb/>
序其事而銘之府君葬于鄞之上儒山葬之日則卒之明年某<lb/>
月某日也銘曰<lb/>
南有鎬京實多畱務惟夏官卿屬有庫部孰從甲科擢居司副<lb/>
美矣金君當此賢路君在童年其志巳奇執卷感悟豈背其師<lb/>
入仕則優學惟其時以我所得弟子是資庫部皆勞獨有餘𥙿<lb/>
吏退嗒然莫展才具吾食君祿其祿則豐吾居君位其位<lb/>
亦崇弗畏入畏當保其終鄕閭熈熈黃髪諸老相慰以言公歸<lb/>
<pb n="KR4e0131_SBCK_076-16b"/>
何早琴奕是娛酒食美好目見佳兒繡衣煌煌託以宦業誨言<lb/>
勿忘八十餘年曰考終命彼貪仕者糜滅巳罄或哀而誄或挽<lb/>
而歌鄞山有石工則與磨考事載書潛德斯顯爰塞孝思不廢<lb/>
令典<lb/>
　　　明故朝議大夫南京國子監祭酒劉公墓碑銘<lb/>
南京國子監祭酒劉公卒其子翹告哀于朝公官四品於法<lb/>
當得諭祭而巳　天子知公居官得師道特命工部令<lb/>
有司造墳安葬葢異數也翹以予爲先友知公最故且深來告<lb/>
曰　上之崇重師儒至矣不有文詞刻于墓上何以表著先<lb/>
德以副䘏典之盛乎幸念之在成化壬辰擢進士第者二百五<lb/>
十人蒙賜及第者三人予與公及莆田李士英後數年士英<lb/>
没獨予與公在然皆老矣又南北相望不得朝夕見今公復至<lb/>
<pb n="KR4e0131_SBCK_076-17a"/>
此予將何以爲懷耶公之葬安敢無一言特念同年凋謝殆盡<lb/>
不獨公與士英感歎之深不能成文耳雖然予旣後死將誰委<lb/>
之公諱震字道亨自號勵齋世爲吉之安福人曾祖迪忠以季<lb/>
子安止貴贈翰林院檢討祖彛鼎隱居不仕博學工詩考德望<lb/>
以公貴累贈右春坊右諭德妣曠氏贈宜人公㓜即知好學生<lb/>
六歲其父遣從叔父德育受業出就數里外蹮蹮然挾書以往<lb/>
不以逺辭凡其父遺書訓敎藏置惟謹長入縣學爲弟子天順<lb/>
壬午登鄕舉及會試屢不偶人爲公淹滯惜則愈自奮發志不<lb/>
少衰竟擢甲科高等初授翰林編修秩滿進侍講弘治戊申爲<lb/>
今上之初㑹國子缺司業吏部求其人不得乃擢公右諭德管<lb/>
司業事秩將滿始再擢南京祭酒葢又五年以病卒公爲人氣<lb/>
剛而色毅言直而情眞與人處不詭隨遇事不合於理咈然不<lb/>
<pb n="KR4e0131_SBCK_076-17b"/>
從人有善輙稱之不善必斥之不容見朝士好進取者尤薄其<lb/>
爲人故公居官始終自守竟老于監官而無援之者其爲敎以<lb/>
身率先諸生不少縱逸日課季試必嚴而公至于歲遣歷事諸<lb/>
司人無敢紊其序者其居師席望其容貌若不可親然篤于恩<lb/>
義見寒窶者多周濟之南監廬舎歲乆甚敝節縮公用修治殆<lb/>
徧諸生條其學政相與作詩紀之其放恣不率敎者則造爲謗<lb/>
言以騰于外及公卒猶有作詩以辨誣者則公是有在而君子<lb/>
始益信其爲人之賢矣公在翰林當會試兩爲同考官　廷試<lb/>
掌卷經筵展書皆爲盛事及初擢監官適　今上視學蒙<lb/>
與祭酒　賜坐堂上公次當講易詞義明暢　上爲聳德翌<lb/>
日𬒳　賜襲衣仍　敇宴于禮部人以爲榮遇平生文思敏贍<lb/>
下筆數百字不蹈襲陳言所著有稿藏于家娶歐陽氏有賢行<lb/>
<pb n="KR4e0131_SBCK_076-18a"/>
封宜人子男四曰翹楚軒騰翹縣學生軒先卒女三人長適千<lb/>
戸彭勉　次適學生王褒彭玘孫男八人曰恩憙愈惠愿感㦂<lb/>
慜女三人公卒以弘治辛酉三月二十四日享年六十八以卒<lb/>
之明年某月某日葬于某山之原銘曰<lb/>
侃侃劉公抗顔爲師國學設官淑匪人私昔目翰林往佐以教<lb/>
勤勵率人諸生是效南雍再擢師道益嚴朝暮鼓鍾歩履相御<lb/>
建此良䂓有　國之始旣歷十紀舉而不弛人材振作匪徒效<lb/>
焉心誠服之樂公教焉六館訢訢方竊相慶相向以哭吾道有<lb/>
命人與道亾命如之何惟其名存所得巳多　帝念師儒卑<lb/>
以䘏典寵異于常得之亦鮮安成之野築此幽堂必有鬼神<lb/>
呵護不祥以賁其先以𥙿其後載述平生刻詞不朽<lb/>
　　　明故奉政大夫貴州等處提刑按察司僉事蕭公墓碣<lb/>
<pb n="KR4e0131_SBCK_076-18b"/>
　　銘<lb/>
成化辛丑工部貟外郎常熟蕭公擢提刑按察司僉事提學雲<lb/>
貴將受壐書以行有日矣適中人以私憾故讒公于<lb/>
上者頼　聖明保全卒與僉事貴州特罷提學當是時公巳遘<lb/>
疾便道行至家僅數日而卒是歲十月二十八日也年五十三<lb/>
公諱奎字漢文姓蕭氏其先有諱某者從宋南渡來常熟家焉<lb/>
三傳曰順之爲公之曾祖祖曰安道業儒尤精於地理家之說<lb/>
父鳳儀頴敏有文早世公生三歲而孤母周氏守節鞠之而卒<lb/>
成立之者仲父鳳鳴也少入邑學後以太學生中成化壬年順<lb/>
天府鄕試王辰登進士第初授工部都水司主事督造運艦淮<lb/>
南三年考最獲贈父如其官母號安人迨還京復督修大倉㝷<lb/>
陞貟外郎公少喜問學晝夜刻厲人不能堪而愈乆不懈竟以<lb/>
<pb n="KR4e0131_SBCK_076-19a"/>
成名及居官尤稱勤敏工役紛紛未嘗以勞自弛於是吏部以<lb/>
公困於俗務非宜薦居外臺委以文學之任人方以爲稱而公<lb/>
以剛直取怨幾䧟於罪矣公平生事母甚孝仲父嘗患癰親爲<lb/>
拭膿進藥左右扶持不踐寢室者踰月敎其弟塾及其諸子嚴<lb/>
而有恩與人交重信義或其人雖死猶爲致力以保護其家不<lb/>
巳妻龎氏封安人和柔貞惠與公處甚宜而撫其庻子綬緗維<lb/>
三人更慈安人生女一嫁趙金後公七年以某月某日卒年五<lb/>
十葬合公兆初公將卒語其弟若子宜求吾銘墓塾乃使人來<lb/>
請及是綬等復以書來曰吾母不幸又没將葬矣惟憐而卑之<lb/>
予瞿然曰漢文吾知友也忍負其言終無銘以慰于地下乎銘<lb/>
曰<lb/>
學優而仕仕尼而止孰爲之尼我惟剛直雖晦其才實彰其德<lb/>
<pb n="KR4e0131_SBCK_076-19b"/>
驅車何遄我疾則纒欲知其然命也在天從我之先歸全斯阡<lb/>
　　朝請大夫贊治少尹河東陜西都轉運鹽使司同知侯<lb/>
　　　君墓碣銘<lb/>
成化戊戌河東陜西都轉運鹽使司同知蕐亭侯君得致仕之<lb/>
請時年五十九後十年會朝廷上　皇太后徽號推恩臣<lb/>
庻以其子直仕于　朝當受封典獲進階朝請大夫贊治少尹<lb/>
巳而直復用　詔㫖歸省而君先以疾卒實丁未七月三十日<lb/>
也享年六十有八君諱藎字進忠姓侯氏其先汴人也從宋南<lb/>
遷始居松江故今爲蕐亭人高祖道元當元李兵荒好爲義事<lb/>
曾祖彦才祖世隆考圭竝以隱德稱母盛氏君少游郡學廬陵<lb/>
孫先生時爲敎授命作無極太極論文成理致粲然甚見稱許<lb/>
正統辛酉中應天府鄕試屢試禮部不中㬌泰乙亥竟從吏部<lb/>
<pb n="KR4e0131_SBCK_076-20a"/>
選尚書泰和王公見其文歎曰子何乃不得第進士耶擢寘第<lb/>
一授襄陽府同知君至以屬吏不知爲政取前元張文忠公三<lb/>
事忠告刻木傳之痛抑豪民爲襄王所知厚加禮待三年俄丁<lb/>
父憂服除改處州州號難治屬邑龍泉慶元居民盗鑿銀鑛恃<lb/>
險爲亂鎭守中貴人欲請于朝盡勦絶之君言此州民常態願<lb/>
往諭之用其言民皆散去竟無事秩滿乃擢都轉運鹽使司同<lb/>
知鹽池無垣諸無頼相率持兵械入池恣取往往爭奪殺傷有<lb/>
司莫能禁君上疏陳其弊　朝廷命御史一人廵視而人乃知<lb/>
惧仍用其說築垣以闌人蹟垣廣袤百二十餘里外鑿濠濠外<lb/>
復築堰以防水患周垣建鋪舎二十四以居邏卒復創分司二<lb/>
於池之東西功畢而鹽弊頓革先時池旁居民每藏私鹽窖中<lb/>
以牟大利君諭以利害民爭自首悉歸所藏于官自是鹽法大<lb/>
<pb n="KR4e0131_SBCK_076-20b"/>
通商賈益至邊徼多儲蓄歲省轉輸之勞又歲嘗大雨池水泛<lb/>
溢鹽無所出君率寮屬致齋七日禱于池神明日天霽而其旁<lb/>
數里雨如故人以爲誠感葢君居官二十餘年盡心職業未嘗<lb/>
有過年未六十即自引退又可謂難得也巳君事父母盡孝游<lb/>
太學時値正統末京師有警知其親之念巳欲得歸省請于祭<lb/>
酒蕭公公不可君力請而歸及旣貴垣以祿不逮養爲恨友其<lb/>
弟<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>能讓遺產與之教諸子誨諭諄切鉅細不遺至與人交坦<lb/>
易不變尤好面斥人過人多敬服之其爲學務博覽亦多著述<lb/>
配沈氏有賢行先卒初以子方貴封安人後從君贈恭人子男<lb/>
五長正次方湖廣提刑按察司僉事次平郡學生次即直刑部<lb/>
主事次朋孫男九僎儀儼倬份偉僖佾某女四長適戴恩餘在<lb/>
室君與山西副使朱公瑄江西參政盛公綸爲中表兄弟友恭<lb/>
<pb n="KR4e0131_SBCK_076-21a"/>
甚至盛公没君哭之慟及是君没朱公尤哀悼之乃爲狀授其<lb/>
子正等於是直來給部符將歸守制以予有斯文之雅泣告曰<lb/>
不幸先君棄諸孤卜葬有日矣敢以墓上之文請幸憐而卑之<lb/>
予曰唯唯乃據其狀序而爲銘銘曰<lb/>
維侯之先從宋而遷松水卜居殆數百年烏泥之涇來自唐鎭<lb/>
世濟隱德發于後胤維朝請公仕以學優惠政及人兩佐大州<lb/>
國計所資民不煑海相奪且傷孰爲之宰乃擢運司有疏具陳<lb/>
朝議韙之直指出廵隱然高垣竝手以築商賈集焉邊餉斯足<lb/>
曷不乆任遽引其身俯視無憂家有朝紳昔時甲科今遺其子<lb/>
俄渉崇階曰有詔㫖孰不富貴考終則難孰不壽考嗣後則單<lb/>
藏兹維深刻石以表百世之餘識其宅兆<lb/>
　　　明故兵部武庫淸吏司郎中吳君墓碣銘<lb/>
<pb n="KR4e0131_SBCK_076-21b"/>
兵部武庫清吏司郎中吳君以疾乞歸歸至德州南四十里卒<lb/>
于舟中適其弟鄕貢進士鎣護行爲治歛具其配汝宜人方來<lb/>
視疾顧遇其喪痛恨不及見挈其遺孤同還白于其舅卜日以<lb/>
葬謂當刻石墓上於是其仲弟訓術鈭託公事上京持鄕貢君<lb/>
之狀來請葢自君之訃至朋舊有不忍聞者而予尤悼惜不巳<lb/>
其父且老一旦失此佳子又何以爲懷耶吾知君目不瞑不以<lb/>
遺親之憂之故耶而況藐焉一子所以繋其心者又何如耶俯<lb/>
仰上下有不可死者君何以至此耶君之爲人不宜至此而卒<lb/>
至此者又何耶君性坦易與人言即吐肝肺無隱藏凡矯飾欺<lb/>
世之事不能爲也自爲諸生巳有才名游太學故祭酒晋陵王<lb/>
公素待下嚴獨愛君他日尚書三原王公廵撫江南問士於晉<lb/>
陵公即舉君以對試與論議民事喜曰吾友奇才也及在兵部<lb/>
<pb n="KR4e0131_SBCK_076-22a"/>
尤爲今少傅鈞陽馬公所知以君敏而能守常有推薦意而君<lb/>
不幸病矣君諱鋆字汝礪出吳江名族㓜則好學父母憂其質<lb/>
弱不能止稍長徧從良師受經與其弟鎣竝以文名于時同輩<lb/>
推讓以爲不可及竟以縣學生舉於鄕成化丁未登進士第觀<lb/>
政工部遣爲大臣營葬俄聞母喪服除初授兵部主事分掌武<lb/>
選陞貟外郎再陞郎中始專掌武庫治事如家竟以勞得疾葢<lb/>
居官僅八九年年止四十八卒之日爲弘治巳未某月某日也<lb/>
以明年某月某日葬于祖塋之側曾祖曰爲祖曰效皆不仕父<lb/>
曰璩有文行累封武庫司郎中母李氏累贈宜人君娶汝氏南<lb/>
安知府訥之女累封宜人子男一妾顧氏出三歲竟夭汝宜人<lb/>
奉其舅命以鈭之子某爲後女一人贅陶煒君爲予所取士念<lb/>
其止此宜爲銘以慰之銘曰<lb/>
<pb n="KR4e0131_SBCK_076-22b"/>
身不自愛而愛其官嗟有守之必盡求此心之所安惟心之安<lb/>
惟名之完君子之終尚㝷其端凡生者之臨穴其拭淚于斯言<lb/>
匏翁家藏集卷第七十六<lb/>
</p>
<p>
</p>
  </div>
</body>
</text>
</TEI>
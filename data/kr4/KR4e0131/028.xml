<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_028-1a"/>
匏翁家藏集卷第二十八<lb/>
詩八十七首<lb/>
　　　題謝鳴治歸來園<lb/>
三畞新開山下園古村纔得數家存經心勞止多閒事遺腹嶄<lb/>
然有長孫栗里一尊常自滿<hi>陶淵明作歸去來</hi>眺家千首更須温<hi>眺以道號</hi>
<hi>歸來子有濟北集</hi>主人莫作終焉計召命臨門敢負恩<lb/>
　　　次前韻懷故園<lb/>
老夫亦自有東園因賦歸來若目存乆負木鑱歌杜子何妨布<lb/>
被笑公孫別來漸覺淸風逺坐處常思白石温便逐秋波放舟<lb/>
去時人莫漫笑忘恩<lb/>
　　　鳴治新修國學朝房雨夜宿此有作次韻<lb/>
笑揮公帑百金餘輪奐驚看勝舊居一日葺來猶故事兩山占<lb/>
<pb n="KR4e0131_SBCK_028-1b"/>
斷豈吾廬<hi>鳴治家有兩山書院</hi>夜中風雨題詩滿天上星河待漏𥘉廣厦<lb/>
仍思庇寒士先生才調未全疎<lb/>
　　　乆借内閣朝房次前韻<lb/>
詞林再入歲周餘自笑東房乆借居漢代雖多閒祿秩吳門幸<lb/>
有舊田廬高眠齋榻春回後慣着朝衣日出𥘉天念老人仍借<lb/>
景隔牆嘉樹綠扶疎<lb/>
　　　寄壽太宰尹公八十<hi>有序</hi>
　　　　恭惟太宰尹公天下逹尊濟南遺老寛辱愛頗乆奉<lb/>
　　　　問獨疎徒因微末之嫌恐致率易之誚幸　三朝之<lb/>
　　　　耆舊功業旣成屬八袠之高年體履益勝聊陳韻語<lb/>
　　　　因寄下懷敬祝期頥以慰衆望<lb/>
廊廟乆違思舊德山林何幸着名卿臨湖對月將杯舉出郭看<lb/>
<pb n="KR4e0131_SBCK_028-2a"/>
花却杖行楊綰在朝風俗美山濤典選品流淸濟南耆俊從來<lb/>
有坐見高年過伏生<lb/>
　　　盆荷𥘉開適値風雨對之感歎<lb/>
一面紅粧擁翠盤風風雨雨不勝寒園門半掩無人到我獨憐<lb/>
渠只自看<lb/>
　　　代荷花答<lb/>
淡紅數瓣出天然根託盆池強自連風雨滿園香更逺無人來<lb/>
看不須憐<lb/>
　　　園中即景二首<lb/>
竹隂日暮意翛然山石依依共晩年白槿數枝相映好似將顔<lb/>
色弄清姸<lb/>
萍藻多從雨後生綠波常共小池平朱藤覆滿休輕剪待看繁<lb/>
<pb n="KR4e0131_SBCK_028-2b"/>
花映水明<lb/>
　　　雨後移竹<lb/>
人言種竹須雨過何況移來雨仍大此君此日館吾家擕酒客<lb/>
來爭作賀早年憶與竹相親到此頻栽凡百箇晨澆暮灌常不<lb/>
活猶怪園丁何懶惰其宻如簀今兩叢東鄰分得肩難荷長鑱<lb/>
依然白木柄手種任爲泥所涴虛亭掩映翠色新使我對之終<lb/>
日坐簷前有地繞丈餘覆以淸隂誰敢唾尋常豈乏涼颸生日<lb/>
午風淸俄逺播歐公曾云涼竹簟酷暑可逃當此臥頗似吳中<lb/>
顧辟疆獨許獻之登上座望塵不作金谷趨高節應甘首陽餓<lb/>
平生何故取於斯正爲冰霜莫能挫京都百物皆有之自笑當<lb/>
居此奇貨敲門只恐人借看林下蒼苔輕踏破從今艸木俱等<lb/>
閒當以竹題爲日課試將竹榜掲園居客到先將此篇和<lb/>
<pb n="KR4e0131_SBCK_028-3a"/>
　　　園北新搆板屋制甚檏陋濟之有作次韻答之<lb/>
古詩載板屋遺制千載下嗟我同心人在其是誰者江南想所<lb/>
無都下知更寡匠巧免刻楹童頑難毀瓦中虛亦生白外美聊<lb/>
飾赭夜宿惟僊禽朝奔無野馬葦席平可眠荆墩矮宜坐緣木<lb/>
構■巢避風停艑舸囷囷疑乃倉渠渠愧非夏雨漏痕在壁月<lb/>
窺光落斚仍勞詩家詠不待畵工寫其如功省何從此價增也<lb/>
　　　濟之再和復次韻<lb/>
退食初自公我常在其下凡此連牆居孰是無椽者價直旣甚<lb/>
廉規模亦殊寡成風勞運斤禦雨謝陶瓦農家費索綯甲第自<lb/>
塗赭似巢宜借鳩非厩休畜馬打頭忽欠伸結趺從起坐車停<lb/>
難傾葢柁捩莫旋舸向陽緣度冬當暑却忘夏負暄兼看書臨<lb/>
水還洗斚倘有王維來當爲魏野寫景勝實纇之言大非誇也<lb/>
<pb n="KR4e0131_SBCK_028-3b"/>
　　　濟之三和復次韻<lb/>
古人爲宮室棟上而宇下異哉方舟如吾豈作俑者萬間與一<lb/>
<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>勿復論多寡暖日忽上階烈風免飄瓦維此湘山材曾遭始<lb/>
皇赭公來價十倍伯樂同相馬舉杯更相屬試說再延坐敝巷<lb/>
舊得名居民業拆舸近市物預儲爰自去年夏辛勤始有此豈<lb/>
易陳一斚病體強棲遲中抱聊自寫檏陋何足誇前言眞戲也<lb/>
　　　偶閱白集有東園玩菊之作今歲小園菊開頗盛輙復<lb/>
　　　次韻<lb/>
今歲置秋閏又見秋將䦨客居貯秋色幸復有東園凡今百種<lb/>
花孰不畏天寒胡此斕斑者節去猶未殘瓦盆圍板屋毎坐于<lb/>
其間玉毬旣高墜金錢更相連東籬偶采菊不爲花所牽豈如<lb/>
陶翁高見山獨悠然我欲學此翁無菊非所難翁如欲學我無<lb/>
<pb n="KR4e0131_SBCK_028-4a"/>
酒却鮮歡園有松與竹秀色同新鮮呼之作三友庻以怡衰顔<lb/>
　　　有感效白體<lb/>
吾秩殊不卑巳作三品官吾壽亦不少巳望七十年官卑何足<lb/>
計壽少眞可憐不見一逹者軀幹如丘山昨朝猶啖肉今夕俄<lb/>
奄然官高亦何用有壽差直錢從此心所願仰面惟籲天官乞<lb/>
常落後壽乞常向前更乞早還鄕不待歩履艱放舟日臨水䇿<lb/>
杖日登山筋力幸強徤何必駕高轅此願如我遂俸祿皆等閒<lb/>
　　　雪中對竹<lb/>
平生此君子夙好似相敦昨乗暑雨過移種向東園衆木經秋<lb/>
落黃葉亦無存獨此瘦骨爾日午隂猶繁天公故歷試夜來雪<lb/>
翻翻雪落洗其葉雪消漑其根顔色愈覺好靑靑映園門高節<lb/>
黙自持難與俗人言<lb/>
<pb n="KR4e0131_SBCK_028-4b"/>
　　　板屋二適<lb/>
　　　　負暄<lb/>
朝坐見日升夕坐見日落午坐日更多煖氣如火灼陋居纇田<lb/>
家不省在城郭高樹凡數株黃葉被霜搏何曾遮陽烏更復聚<lb/>
寒雀旁不啓窗扉前不垂帳幕炙背眞可獻此語非善謔昌黎<lb/>
却避景遷坐身屢作我幸無此勞竟日不展脚自我有此居綿<lb/>
裘不重着自我有此居火爐但高閣冬日何可愛可愛更可樂<lb/>
　　　　對雪<lb/>
大方本無隅虛室自生白吾屋𥘉落成老莊言不易白也從何<lb/>
生有物皚皚積空園何所見怪石惟露脊誰寫偃竹圖須帶鶴<lb/>
在側平鋪得奇觀寒氣亦漸逼展席坐稍深蒲團閣雙腋旁無<lb/>
一木支上止片板隔端愁厚將壓却喜輕似擲階踏鳳沼詩案<lb/>
<pb n="KR4e0131_SBCK_028-5a"/>
堆兎園䇿鄙性自不飲泥甕乆不坼凈掃但烹茶此樂更甚邇<lb/>
　　　送陸全卿赴浙江副使<lb/>
豸角冠高映赤墀衆中才操許誰知人登臺省誇何易子去江<lb/>
湖恨不遲親舍相望通色養臬司爭喜覩風儀春來獨覺門牆<lb/>
冷老大空搔兩髩絲<lb/>
　　　送羅編修擢南監司業<lb/>
舟引薫風好筭程江頭立候總諸生一章再補賢關缺六館先<lb/>
期士類成路入石城瞻虎踞山臨璧水聽雞鳴曾聞南國游歌<lb/>
慣不厭長街振鐸聲<lb/>
　　　答鳴治乞花二首<lb/>
北牖新開忽好奇庭中艸木最相宜誰知小圃春風後只有酴<lb/>
醿三兩枝<lb/>
<pb n="KR4e0131_SBCK_028-5b"/>
池上朱藤總着花飛虫繞屋纇蜂衙何如枉却公來賞況有新<lb/>
醅不用賖<lb/>
　　　再答鳴治乞花不得二首<lb/>
新暑蒸人屬夏𥘉恨無花送強分疏朝來北牖多生意想見庭<lb/>
前艸不除<lb/>
城北相望見面遲只將新句乞花枝花枝乞得成何用自是堯<lb/>
夫要作詩<lb/>
　　　待鳴治過園居<lb/>
西街何處踏黃沙未午空驚樹影斜掃地頻敎除短徑臨風獨<lb/>
坐數飛花行來雙闕應相近望入群山幸不遮自笑貧居無欵<lb/>
曲只呼童子預烹茶<lb/>
　　　鳴治至次前韻<lb/>
<pb n="KR4e0131_SBCK_028-6a"/>
空庭雨後少塵沙委巷迢迢轍蹟斜休沐有期能致客借看何<lb/>
處更移花綠隂覆地禽相語淸水盈池樹半遮四月江南無使<lb/>
到宿醅聊可當新茶<lb/>
　　　送吳克温赴南京翰林<lb/>
綸閣花香日影浮薦章爭喜得名流虞書𥘉進　東宮講唐典<lb/>
猶從北館修家慶及時開壽域官淸盡日在瀛洲安能便趂僊<lb/>
舟去南望金陵是舊游<lb/>
　　　聞家園樹爲去歲風雪凍死<lb/>
我家冬靑樹百株先子手種東莊上年深鬱鬱丈餘高能與東<lb/>
莊作屏障我家木犀樹兩株亦復團團高丈餘少時我種東園<lb/>
裏猶憶此地稱山居嘉樹我生好怡恱家僮寄書來報說園林<lb/>
遭厄家家同去歲何期大風雪冬靑根逺猶且瘁木犀葉落仍<lb/>
<pb n="KR4e0131_SBCK_028-6b"/>
不發其餘橘柚與篁竹畏冷固宜難盡活吳中三月春巳殘生<lb/>
意蕭條如十月嗟哉氣候何如斯老人自言未見之樹埋厚土<lb/>
褁以皮凍死尚作枯柴枝東南民力盡徭役無衣無褐死可知<lb/>
安得麤布數萬疋盡爲此輩遮羸肌傷心偶賦凍樹詩詩成敢<lb/>
吿良有司<lb/>
　　　得仲山德州所發書云去京師陸行只三程恨不能一<lb/>
　　　見是夜園居對月悵然成詠<lb/>
使車停處發郵筒消息年來喜易通疋馬三程岐路近兩人千<lb/>
里月明同園名屢易常爲主酒量難添巳作翁信是無由能縮<lb/>
地歸歟須約故山中<lb/>
　　　園居續詠<lb/>
　　　　藤障<lb/>
<pb n="KR4e0131_SBCK_028-7a"/>
歩當斜徑綠成圍頼有長藤葉不稀不恨刺䕷枯朽盡向來行<lb/>
處慣鈎衣<lb/>
　　　　花門<lb/>
新開小徑傍西垣手種酴醿花巳繁不似陶翁園日渉門雖設<lb/>
處却開門<lb/>
　　　　榆籬<lb/>
不勞細竹倩人編亂挿榆秧犬莫穿坐待兒童爭采食高枝春<lb/>
盡欲生錢<lb/>
　　　　艸徑<lb/>
翠繁綠縟不知名石甃中分一徑行行處莫言人蹟少靑苔踏<lb/>
破不曾生<lb/>
　　　　䕷屏<lb/>
<pb n="KR4e0131_SBCK_028-7b"/>
長條抽綠綴紅雲園子新從雨後分板屋向南將樹塞莫譏管<lb/>
氏儗邦君<lb/>
　　　　樹屋<lb/>
薿薿光浮葉蔽空舉頭惟有碧雲蒙夜來雨漏牽蘿補圬者安<lb/>
能復食功<lb/>
　　　晝聞鬼車<hi>五月廿七日隂雨中</hi>
古燕氣候異隂雨近何多惡鳥啾啾鳴高飛形么麽夜鳴巳可<lb/>
怪晝出當如何爾亦豈虚出出必事無他鶺鴒載常棣鳳凰見<lb/>
卷阿歐公詠鬼車可作安可歌弋人亦慕此將謂是駕鵝獲之<lb/>
可以獻野外欲張羅<lb/>
　　　送李郎中擢應天府丞<hi>名堂嘗辭傳奉之命故有此擢</hi>
清班綴立色無慚工署徊翔意自堪名屬山公終啓事身從韓<lb/>
<pb n="KR4e0131_SBCK_028-8a"/>
子不臺參舊𨳩輔郡依江左遙望神京傍斗南壯歲要知功業<lb/>
盛看君黒髪正勝簪<lb/>
　　　自六月𥘉七夜乗涼看月後毎夜有月輙賦一首<lb/>
此夜看新月亭亭正向西光因藤蔓少影與竹梢低千里誰同<lb/>
賞三更我再題明年相見處約在越來溪<lb/>
　　　𥘉八夜<lb/>
此夜仍看月淸光稍覺多兎豪纔閃爍桂樹漸婆娑還傍西樓<lb/>
隱應從北闕過坐來貪看乆更問夜如何<lb/>
　　　𥘉九夜<lb/>
此夜仍看月人云是上弦彤弓三尺直靑鏡一䂓圓光借無全<lb/>
日疆分豈半天幽都近遼海始覺地形偏<lb/>
　　　𥘉十夜<lb/>
<pb n="KR4e0131_SBCK_028-8b"/>
此夜仍看月隂雲未撥開還敎童子侍如待故人來多病須靈<lb/>
藥常醒只耻罍淸光不相負依舊滿書臺<lb/>
　　　十一夜<lb/>
此夜仍看月黃昬始正中樹多增目睫天濶蕩心胸暗室明於<lb/>
晝銀河淡若空爽然消暑氣身到廣寒宮<lb/>
　　　十二夜<lb/>
此夜仍看月胡牀坐稍偏淸風還共至良夜未須眠庭際懷丹<lb/>
桂池中見白蓮平生無所好對此輙欣然<lb/>
　　　十四夜<lb/>
此夜仍看月看時却向東影懸眞載魄光暈纇重瞳偶値靑林<lb/>
缺還當玉宁空何須論詩䜟范老句偏工<lb/>
　　　十五夜<lb/>
<pb n="KR4e0131_SBCK_028-9a"/>
此夜仍看月眞從海上生金盤承露濕玉鑑掃塵淸詩句慿誰<lb/>
和菴居爲此名人心當自識天道豈常盈<lb/>
　　　三姊壽七十以八月十三日生因題月兎圖奉賀<lb/>
橋頭水滿月流輝設<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>高堂映綵衣節賀中秋今巳近壽期百<lb/>
歲古尤稀門䦨舊傍金獅壯<hi>宅在金獅巷北</hi>圖畵新成玉兎肥小弟相<lb/>
看俱老矣願爲煑粥正懷歸<lb/>
　　　爲陳玉汝題啓南山水大幅<lb/>
馬家作畵纔一角剰水殘山氣蕭索畵苑馳名直至今輸與毫<lb/>
端不浮弱此幅壯哉誰寫眞吳西山水見全身行春橋上曾遙<lb/>
望待樂亭中好細論<lb/>
　　　鳴治種荷無花見予所種亦同有作次韻三首<lb/>
幸免花開重賞花近來多病早休衙高荷亦自知人意盆厎移<lb/>
<pb n="KR4e0131_SBCK_028-9b"/>
花過別家<lb/>
翠葢亭亭巳早枯紅衣點點定西湖試看一勺盆池水此日無<lb/>
花也合無<lb/>
野花次第隔籬開不待園丁着意栽莫向濂溪論氣韻還輸康<lb/>
節識根荄<lb/>
　　　老病二首<lb/>
七十嗟無幾難教病不生巳孤君相意莫慰友朋倩晝寢安<lb/>
逃罪朝吟乆絕聲吾衰忽如此更苦入朝行<lb/>
數日冠裳解依然一老生看花無目力養鶴少心情夜月勞延<lb/>
坐秋風感作聲近來添老景腰痛況難行<lb/>
　　　奕姪搆二亭于東莊一在振衣岡名看雲一在曲池旁<lb/>
　　　名臨渚以書來報待余歸休與諸老同游喜而寄此<lb/>
<pb n="KR4e0131_SBCK_028-10a"/>
爾父西菴扁拙修當年種樹帶平疇近聞肯搆爲吾計有待歸<lb/>
休與客游山上看雲依鶴峒園中臨渚對桑洲只憂歩履非輕<lb/>
徤更欲池邊置小舟<lb/>
　　　病臥玉延亭<lb/>
高臥眞如隱士閒病來受用未爲慳平池積水從消長盡日淸<lb/>
風自往還短杖好扶宜野歩小冠初着稱衰顔直須歸到吳城<lb/>
下新搆幽亭況兩間<lb/>
　　　謝朱懋恭同年寄龍井茶<lb/>
諫議書來印不斜忽驚入手是春芽惜無一斛虎丘水煑盡二<lb/>
斤龍井茶顧渚品高知巳退建溪名重恐難加飮餘爲比公淸<lb/>
苦風味依然在齒牙<lb/>
　　　題墨竹贈李尚書時雍赴南京二首<lb/>
<pb n="KR4e0131_SBCK_028-10b"/>
司空德望重同袍直自黃門到戸曹總道南都優老地更看晚<lb/>
節傲霜高<lb/>
三十餘年契義心白頭相與戴朝簪南行翻喜淸風近來歲吳<lb/>
門候好音<lb/>
　　　玉延亭晚坐<lb/>
殘暑酷憐何處同只將河朔比江東半䂓新月未全白一穗幽<lb/>
花仍澹紅鶴歩臨池應愛水蜩鳴抱樹似呼風客來只勸秋涼<lb/>
出無病無官豈邵翁<lb/>
　　　惜月效白體<lb/>
入夜見何物旣圓且復平空懸無所繫忽從東海生以彼比金<lb/>
盆金盆無此明以彼比寳鏡寳鏡無此淸所恨容易缺每憂不<lb/>
常盈況復當盈時或不値天晴又爲日薄蝕仍被雲縱橫隂晦<lb/>
<pb n="KR4e0131_SBCK_028-11a"/>
時毎多淸明能幾更所以尤愛惜對此難忘情我欲告上天高<lb/>
高鑒微誠天有日與月譬如兩目睛使夜或無此天目一巳盲<lb/>
盡掃諸浮翳一旦驅天兵不論晦朔夜常從天上行當令仰見<lb/>
者無不騰歡聲<lb/>
　　　有感<lb/>
唧唧蛩鳴夜喔喔雞鳴旦惕然發深省二物如相喚茫茫開闢<lb/>
來一元過強半人身與浮沉世道分治亂吾生處其間一息眞<lb/>
可歎寸心冀無怍此外奚足筭<lb/>
　　　送張濟民擢知思南<lb/>
豫章巳作甘棠詠潞渚𥘉從貴竹行萬里思南稱上郡寸心拱<lb/>
北望神京緋袍金帶娛慈母皂葢朱旛候逺氓他日漢家循吏<lb/>
傳虛名應不比王成<lb/>
<pb n="KR4e0131_SBCK_028-11b"/>
　　　新製方竹杖<lb/>
𬗋玉新裁恰過肩斑斑四面帶湘煙病軀藉爾能扶直巧手煩<lb/>
渠莫削圓世事固知方則止時人應道曲能全此生得免模棱<lb/>
誚晩節相依尚挺然<lb/>
　　　夜坐聞砧<lb/>
何處疎砧隔短牆東鄰有婦搗衣裳風林落葉秋聲動露艸鳴<lb/>
蛩夜氣涼乆別官寮忘館閣毎從兒子話家鄕強扶笻竹歸深<lb/>
院半壁殘燈獨上牀<lb/>
　　　中秋風雨<lb/>
都人期賞月此夜合家歡市上人爭送豆瓜堆滿盤那知風雨<lb/>
至失却此團團天公亦戲人人情苦多端隂晴詎可定感此發<lb/>
長歎<lb/>
<pb n="KR4e0131_SBCK_028-12a"/>
　　　和石田題王濬之畵扇二首<lb/>
尺圖宛見狄溪春我昔經行記得眞欲作畵評重閣筆只今還<lb/>
屬當行人<lb/>
𬗋藤花落石臺春隱者幽居寫最眞畵品平生應自定何須延<lb/>
譽待他人<lb/>
　　　病中讀周益公集以術家謂其身坐磨蝎宮宜退不宜<lb/>
　　　進寛命與公偶同所愧名賢德望不及逺甚其退尤宜<lb/>
　　　因詩紀之二首<lb/>
術家早巳論身宮淺薄安能比益公止豈人爲當有命退如時<lb/>
序況無功過從却愧高車滿請乞惟憂短疏空忽報南方風雨<lb/>
甚病懷猶自望年豐<lb/>
益公論命居磨蝎歐子作詩思頴州合志不須分後學乞身將<lb/>
<pb n="KR4e0131_SBCK_028-12b"/>
復顧先憂買田負郭甘供稅種樹臨溪擬泊舟更欲范村從一<lb/>
老月中常作石湖游<lb/>
　　　詠荆墩<lb/>
錯節盤根地厎埋野人發地作枯柴製來礧硊俄登席送到蹣<lb/>
跚忽上階曲几異形休用斬胡牀同纇亦教排識荆巳遂平生<lb/>
願隅坐相依稱小齋<lb/>
　　　詠胡牀<lb/>
座上斜撐三尺牀病軀隨意與低昻睡來有枕還成夢不用烏<lb/>
皮作隱囊<lb/>
　　煑栗粥<lb/>
腰痛人言食栗強齒牙誰信栗尤妨慢熬細切和新米即是前<lb/>
人栗粥方<lb/>
<pb n="KR4e0131_SBCK_028-13a"/>
　　　讀韓文公瀧吏詩<lb/>
自古東吳游宦鄕愁聽瀧吏比潮陽蘇公亦是南遷者長作嶺<lb/>
南人不妨<lb/>
　　　招曹良金飯<lb/>
曹君履憂患顔色何欣如學道想有得委命心常舒屬以公事<lb/>
至翛然寄僧居行裝止詩卷一㒒身與俱西城隔風雨遙念夜<lb/>
堂虛自剔長明燈開函看佛書蹇予負老病秋至歎歸歟坐上<lb/>
無淸言何人能慰予明須就我飯巳摘園中蔬<lb/>
　　　題墨竹贈良金還東昌<lb/>
此日此君何所往聊城聊避洛京塵淸風到處難移節好雨來<lb/>
時更潤身<lb/>
　　　九月十八日大雪又十日雪益大作秋雪歎<lb/>
<pb n="KR4e0131_SBCK_028-13b"/>
吾生本江南不慣見秋雪見之自北都都人亦不說𥘉偕雨兼<lb/>
零忽逐風急刮漸看瓦溝平仍畏石墄滑陡然作寒威貧家埶<lb/>
難活米炭幾時儲虀䀋何處斡以至褁曲身況也無衣褐病軆<lb/>
強自支憂世亦頗切玆事巳兩見浹旬未遼闊月令不深考政<lb/>
事何所缺惟天量有容陽氣終奮發赤日中天行竆簷徧昭晣<lb/>
涼颸只淒然勿遽變凛冽霏霏嘉瑞成却待嘉平節<lb/>
　　　次韻濟之齋居苦雨<lb/>
病臥三月餘幽憂滿懷積索居當杪秋更爲雨聲迫淙淙瀉空<lb/>
階豈但作點滴緬懷同心人恨不坐連席齋居掩公署紀異稽<lb/>
史籍向來明月共數歩東巷隔及此遙相望南箕與東壁寄示<lb/>
苦雨篇此意吾巳識黃葉濕還飛穿窗破愁寂<lb/>
　　　韓貫道示所和復次韻答之<lb/>
<pb n="KR4e0131_SBCK_028-14a"/>
宿禽噤無語落葉紛欲積入夜雨不休愁思爲促迫作詩寫幽<lb/>
懷累幅空硏滴嗟公乆鰥居所恨誰暖席夜長如僧齋名但挂<lb/>
朝籍坐念西署淸遙如千里隔䦨風仍送雨夢覺聲撼壁垂頭<lb/>
坐牀下童子何知識八荒同一雲杜老感幽寂<lb/>
　　　送楊温甫郎中出守杭州<lb/>
刑曹巳脫簿書忙劇郡新除又古杭雪後逺郊驅五馬川中名<lb/>
族數諸楊白公石在官𥘉滿蘇子堤成姓共長莫信一麾俄出<lb/>
守前賢遺愛自黃堂<lb/>
　　　竹田東莊諸景中之一也長姪奎取以爲號使來請一<lb/>
　　　言予喜其不忘舊業也賦近體一章遺之<lb/>
斷橋流水接村墟中有脩篁一畞餘附郭乆爲先世業築塲宜<lb/>
共此君居斸萌不斷畱嘉種結實能収助宿儲幸免輸租同歲<lb/>
<pb n="KR4e0131_SBCK_028-14b"/>
晚子孫常願把犂鉏<lb/>
　　　杜東原畵爲奫姪題<lb/>
溪上悠悠西日沉炊煙生處萬山隂試看畵筆隨人老此幅吳<lb/>
中何處尋<hi>東原有私印曰筆隨人老</hi>
　　　又爲題沈石田畵<lb/>
高峯玉立勢亭亭石鏬長松數寸靑儒雅堂中還講業案頭終<lb/>
日對遺經<lb/>
　　　夏太常墨竹卷爲楊郎中題<lb/>
友石山人去不還泒傳墨竹在崑山長身逈出雲煙外疎影平<lb/>
分水石間管列笙竽陳雅樂聲囘環珮入淸班此君此日常相<lb/>
見種處從今手可芟<lb/>
　　　紀賜<hi>十一月八日東宮輟講内出衣帶徧/賜宫寮皆加一等寛得雲鶴衣三犀帶一愧感之餘以詩</hi>
<pb n="KR4e0131_SBCK_028-15a"/>
<hi>記之</hi>
中官高捧出<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>闈詔賜宫寮帶與衣雲鶴豈勝彎背着花犀<lb/>
仍向病腰圍受來臣職將何補持出　君恩不可違章服在躬<lb/>
元不稱平生加等復何祈<lb/>
　　　楊惟立以南京吏部考績至京畱修會典書成覩卷首<lb/>
　　　與予聯名有詩志喜次韻答之<lb/>
令甲紛然合百司校讎何幸得同時北門再作冠裳會東觀常<lb/>
將筆硏隨漢祖三章垂約法唐人六典費精思煌煌一代新編<lb/>
上名在盧前愧莫辭<lb/>
　　又次韻惟立　奉天殿進會典<hi>時十二月十一日</hi>
緗帙裝成進御𥘉綵輿僊樂下東除史家未許依唐典册府空<lb/>
聞紀宋書陛楯夾陳雲氣繞殿簾高捲日華舒子雲筆厎多淸<lb/>
<pb n="KR4e0131_SBCK_028-15b"/>
興欲和新篇恨不如<lb/>
　　　又次韻進會典明日賜宴禮部<lb/>
喜動龍顔覩巨編禮曹開宴特傳宣　祖宗政令侔三代文<lb/>
武公卿合一筵遷史僅終天漢事周詩宜有鹿鳴篇玉堂歲莫<lb/>
多嘉話烏帽宮花席更聯<lb/>
　　　次韻鳴治嵗暮有感<lb/>
石湖住近萬株梅買得湖田苦未回都市每驚風俗改老人偏<lb/>
覺歲時催客居顧我聊兼隱仕路憐渠更用媒頭白相看知巳<lb/>
在方山矻立勢難頽<lb/>
匏翁家藏集卷第二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_021-1a"/>
匏翁家藏集卷第二十一<lb/>
　詩四十九首<lb/>
　　　西齋前作歩廊三楹奕姪種𬗋竹數竿于前因名𬗋<hi>筠亭</hi>
詩人自昔詠長亭匠氏何勞檢木經白板也須存古制𬗋筠聊<lb/>
復製新銘苔痕漸上階還甃月色無邊戸不扄携向江湖風若<lb/>
利吳歌唱動便揚舲<lb/>
　　　補送艾郎中使朝鮮次韻二首<lb/>
天高廣樂奏淸都日近金門動玉樞當代使䂓應在槖古人王<lb/>
會巳成圖誦詩專對須郎署秉禮相傳自海隅東去莫論窮八<lb/>
站喜無烽火照長途<lb/>
前星光動　詔頒時　賜服煌煌稱漢儀乆愛姚崇裁滯事又<lb/>
看陸賈製新詞歸循山海旄垂節歩上星辰履餙綦鴨綠江頭<lb/>
<pb n="KR4e0131_SBCK_021-1b"/>
誰擊鼓曉來相送有馮夷<lb/>
　　　題崑山朱氏所復王朋梅小畫<lb/>
存復齋中此一毫楚弓亡去更誰櫜摩挲故物仍三歎不爲朋<lb/>
梅意匠高<lb/>
　　　題許道寍秋山暮靄圖<lb/>
逺山近山翠浪傾愛此萬疊秋𥘉晴巳多浮雲巖下宿只有暮<lb/>
靄空中生草樹紛紛縱復橫風回落葉塡磵坑哀猿啼處日將<lb/>
暝谷口不見樵夫行重洲複渚望不極漁舟獨岀沙鷗驚三山<lb/>
二水昔人句彷彿當時登石城何如攢蹙尋丈裏一目千里當<lb/>
前呈畫家意匠勞經營墨氣濃淡皆有情平生見此眞有幾不<lb/>
負長安許道寍殘山豈合推馬逺寒林亦宜矜李成世間神品<lb/>
吾所遇沈老舊藏高克明二圖作配實相稱品格豈待宣和評<lb/>
<pb n="KR4e0131_SBCK_021-2a"/>
嗚呼人言名畵眞是名一笑頓覺千金輕<lb/>
　　　過先塋登南橫山絕頂時表弟吳子高姪奎奕兒子奭<lb/>
　　　奐侍行<lb/>
南山翠色與雲齊萬級登登石作梯水入太湖縈白練樹依重<lb/>
嶺簇青藜雊鳴麥壠聞田雉角解松林遇野麑日暮載瞻塋域<lb/>
近　恩光新沐首頻低<lb/>
　　　文宗儒蓄匏研借觀數日宗儒以其制與拙號合遂以<lb/>
　　　贈予硏額刻元豐二年及㬜齋學士四字印文曰李泂<lb/>
身垂苦葉入秋肥𬗋玉分明滿一圍遺物未亡殘墨少舊銘猶<lb/>
在昔人非固辭莫怪還終受乆假安知遂不歸應念老夫同氣<lb/>
味百年文苑幸相依<lb/>
　　　聞啓南有匏硏更古次前韻<lb/>
<pb n="KR4e0131_SBCK_021-2b"/>
平生端爲飲泉肥几格惟憂筆陣圍忽見銘文眞偶合向來形<lb/>
製却全非空囊得爾復何望文苑㣲斯誰與歸莫道我心猶可<lb/>
轉石田有石樣還依<lb/>
　　　題啓南寫緋桃圖卷首題石翁樂事四字桃作六出有<lb/>
　　　議其誤者予因解之<lb/>
石翁樂事嗟何事終日春風繞筆吹寄語看花人仔細緋桃干<lb/>
葉半開時<lb/>
　　　題元人任本立墨竹追次虞邵菴韻<lb/>
籊籊猗猗竦而立豈讀衛風名始識倐將長身記水墨放曠似<lb/>
嫌依六逸臨風首肯對以臆謂我此言人莫敵歲寒雅操從少<lb/>
習玉版禪機尤秘宻毛髪蕭蕭垂紺碧湘江新沐如膏濕鷓鴣<lb/>
日暮啼且集任公東海登釣石高竿未斫礙雲日運思正慰王<lb/>
<pb n="KR4e0131_SBCK_021-3a"/>
猷憶深林溟溟煙雨滴風動仍聽無孔笛湖州巳逺休物色薊<lb/>
丘無復齋名息百年筆法尚能傳篋中喜爲鄒陽得<lb/>
　　　西溪舟行二首<lb/>
溪上扁舟隔月來農家風景稻齊栽石湖正接鮎魚口芳草又<lb/>
生麋鹿臺越國深謀當日得吳宮遺曲後人哀毎當懷古傷幽<lb/>
抱日落靈巖首更回<lb/>
淸曉農家始荷蓑一篙𥘉試水㾗多亂山遮斷疑無路長岸回<lb/>
旋自有河休縳草龍依古法徒聞秧馬作長歌船窗欹枕𥘉成<lb/>
夢却報荷花蕩巳過<lb/>
　　　乆旱得雨<hi>五月九日</hi>
夜深涼思入衾禂一雨俄爲五月秋庭下盡將瓿甊覆岸頭𥘉<lb/>
見桔橰収謾添城市兒童喜深慰山郷父老憂擬效石湖編雜<lb/>
<pb n="KR4e0131_SBCK_021-3b"/>
興閒居豈獨爲身謀<lb/>
　　　五月十三俗云竹醉日種竹叢桂堂前時舊竹俱亡醫<lb/>
　　　俗亭亦撤去擬別搆數椽名之曰復竹<lb/>
東園不見綠紛紛二十餘年別此君徤僕荷鋤乗醉日老夫擕<lb/>
枕欲眠雲逺支散處憐無恙舊記猶存愧不文擬向牆隂結低<lb/>
屋楣間題字是云云<lb/>
　　　晩晴<lb/>
浮雲自解散空中無所依草樹總欣恱沃若生光輝螻蛄似相<lb/>
語鵓鳩忽低飛虚庭亦何有新綠生苔衣倦來聊自釋柔翰𥘉<lb/>
停揮細詠柳州句千載人巳非慨慕至終夕世豈惟陶韋<lb/>
　　夜坐<lb/>
伐鼛一何促擊柝一何遲夜景坐來寂流螢自參差片月不常<lb/>
<pb n="KR4e0131_SBCK_021-4a"/>
照浮雲相蔽虧葛襟滿涼氣伏暑無炎曦坐來欲歛席微雨猶<lb/>
絲絲良夜豈不愛耿耿如有思出處有道在行止非人爲惟應<lb/>
乞身後終年守茅茨<lb/>
　　　西山雜興七首<hi>效范文穆公</hi>
岸頭偶遇種瓜翁爲說瓜田可免窮瓜到熟時錢易得只愁螢<lb/>
火作蝗虫<lb/>
横山西麓見山農爲說山田最害儂一畞猶輸糧七斗何曾囤<lb/>
裏蓄冬舂<lb/>
小戸無田糧最慳從來戸内只荒山一升舊額加三四割盡茅<lb/>
柴難補還<lb/>
老農頭白種山田不識山中有蕨拳苗可作𦵔根作粉何爲忍<lb/>
餓度荒年<lb/>
<pb n="KR4e0131_SBCK_021-4b"/>
手持長鍤背擕筐日出深山斸藥忙不爲延年資服食賣錢買<lb/>
米納官糧<lb/>
海上風來偃綠楊城中人喜夜乘涼不知農父芸苗處只愛田<lb/>
間水似湯<lb/>
雨勢如傾水滿塘旱田能救是高郷明朝還用晴乾好恐使低<lb/>
鄕告水荒<lb/>
　　　叢桂堂前看月有感<hi>七月十四夜</hi>
廣庭新甃石纍纍偏與秋來看月宜涼氣故延今夜坐淸光不<lb/>
負古人詞小山叢桂含香待流水淸蘋逐歩移來歲未知誰在<lb/>
此西家長笛莫教吹<lb/>
　　　後夜無月<lb/>
月向圓時正好看浮雲入暮故漫漫隂晴明日眞難料用舎平<lb/>
<pb n="KR4e0131_SBCK_021-5a"/>
生只自安天上無人凌倒景海東何處溢淸寒虚簷不礙長松<lb/>
樹獨坐胡牀到夜䦨<lb/>
　　　爲盛舜臣題山水長卷<lb/>
城西蕩雙槳遙背伍胥門人家枕河住漸喜歷郷村豁然見平<lb/>
田農夫荷鉏去好風低嫩苗微雨灑高樹葦間多放艇柳下或<lb/>
扳罾錦布芰荷蕩沙明鷗鷺汀魚梁接牛宮沽酒新郭市迤邐<lb/>
到橫塘虹橋垂四趾亂山似遮路旋轉自長溪水入太湖北雲<lb/>
生光福西扣舷唱吳歌有客中流過千載懐古心悠然欲相和<lb/>
香徑旣云没琴臺亦成空山頭明月上仍照館娃宫登高信徒<lb/>
勞望逺發深喟閒展圖畫看舊游一何纇<lb/>
　　　次韻石田戲朱野航短視<lb/>
石翁目如炬下見淵魚沉么麽蠅頭字夜讀成書淫作詩調朱<lb/>
<pb n="KR4e0131_SBCK_021-5b"/>
子譬如火爍金又如白日中光燭孤雲隂其詩信善謔當於古<lb/>
人尋嗟彼肯者病遇人惟聽音其病最所苦畫地不及瘖雖然<lb/>
苦若此樂師能鼓琴朱子却差勝瞳子職自任使見素服者何<lb/>
曾謂靑袊惟恐醉生花酒至戒滿斟矻矻手所抄書卷徧詞林<lb/>
平生臨池興墨氣識淺深時復瞑焉坐雅思發孤吟要知視短<lb/>
者反視惟求心<lb/>
　　　叢桂堂前五詠<lb/>
　　　　梅<lb/>
水雪難爲石多緣虫所傷園丁莫醫治試檢郭駝方敗葉頻飄<lb/>
砌彎柯強出牆誰嫌花寂歷還解吐寒香<lb/>
　　　　栢<lb/>
細數先人植依稀六十年狂風莫能㧞撑壁尚危然日午影猶<lb/>
<pb n="KR4e0131_SBCK_021-6a"/>
側霜多皮更堅平生藉依倚巨石幸相連<lb/>
　　　㯶<lb/>
櫟社異兹種如何身纇之奇形豈天賦割剝諒非時磥磈還同<lb/>
癭扶踈不是痿猶能爲拂子敢負少陵詩<lb/>
　　　　藤<lb/>
牆傾何須附尺地幸相容但惜渠何罪髠爲城旦舂纒根維石<lb/>
固食葉有虫攻卬首疑飛躍乗雲欲化龍<lb/>
　　　　竹<lb/>
委巷名脩竹胡爲不稱名空庭秋月落短影愧詩評嫋娜因風<lb/>
舞蹣跚着地行仰看松百尺能結歲寒盟<lb/>
　　　謝石田送匏硯復次前韻<lb/>
園官驚見瓠壷肥肯信良工自範圍物在要論眞與假譜亡空<lb/>
<pb n="KR4e0131_SBCK_021-6b"/>
較是耶非岀門合轍何從合逃墨歸儒始是歸不是癡翁多玩<lb/>
好平生有號更誰依<lb/>
　　　中秋後二夜獨坐<lb/>
不須把酒問靑天秋色平分恨稍偏巳覺𥘉昬星漸宻難敎旣<lb/>
望月長圓詩中蟋蟀依牀下江上芙蓉到檻前更有桂花香可<lb/>
挹垂堂獨坐未成眠<lb/>
　　　題湯溪胡氏藏朱澤民山水大幅<lb/>
晴雲亂落長澗疊嶂秀依宻林水樂鏗然自作茅堂可徹鳴琴<lb/>
　　　顧天錫參政以公事畢過吳中省墓復還南陽送别<lb/>
北來一月逐賔鴻秋水方舟有便風獨戀松楸忘道遠徧觀禾<lb/>
黍樂年豐身強肯惜驅馳力地重當論保障功山藪逋民知在<lb/>
念相逢吳下恨匆匆<lb/>
<pb n="KR4e0131_SBCK_021-7a"/>
　　　題王浚之茗醉廬<lb/>
昔聞爾祖王無功曾向醉郷終日醉醉鄕茫茫不可尋後世惟<lb/>
傳醉鄕記君今復作醉鄕游醉處雖同游處異此間亦自有無<lb/>
何依舊幕天而席地聊將七椀解宿酲飮中别得眞三昩茅廬<lb/>
睡起紅日高書信先回孟諫議陸羽盧仝接蹟來仍請又新論<lb/>
水味不從衛武歌抑詩𥘉筵客散多威儀無功先生安得知醉<lb/>
鄕從來分兩岐<lb/>
　　　歎雨中桂樹<lb/>
幽香發叢桂秋半以爲期今年節序早怪爾獨開遲開遲不須<lb/>
較終然亦遲萎及此正開際金粟仍纍纍倚樹日頻嗅折枝戒<lb/>
童兒夜來風雨作毎旦無晴曦繁花總狼籍衆葉共紛披此猶<lb/>
坎坷人發逹値年衰一朝不自意憂患復干之植物尚如此人<lb/>
<pb n="KR4e0131_SBCK_021-7b"/>
生安足悲<lb/>
　　　重陽前連雨續潘邠老詩四首<lb/>
滿城風雨近重陽景物蕭然嬾下堂門外催租敎且去籬邊送<lb/>
酒喚誰嘗人期稔歲禾俱偃俗愛佳名菊未黃無限悲秋莫能<lb/>
記強將詩句續潘郎<lb/>
滿城風雨近重陽桂樹叢深閟小堂掃地焚香聊復爾升階拜<lb/>
石亦何嘗壁間着色新苔綠庭下無聲敗葉黃莫把茱茰還徧<lb/>
挿老年衰鬢似馮郎<lb/>
滿城風雨近重陽錄事年來築草堂宴坐謾將茶餅閱淸齋惟<lb/>
許菜羔嘗浮空到處雲頭黒射地何時日脚黃溪上得魚驚水<lb/>
長扁舟簑笠見漁郎<lb/>
滿城風雨近重陽秋水浮渠綠繞堂書爲貪看偏易忘藥緣常<lb/>
<pb n="KR4e0131_SBCK_021-8a"/>
飲不須嘗樓高正愛遙岑碧牆短先驚古樹黃坐念昔人眞自<lb/>
愧楊雄三世尚爲郎<lb/>
　　　雨止後復續邠老句二首<lb/>
滿城風雨近重陽何處歡聲忽閧堂酒擊宿醅猶強飲飯炊新<lb/>
米定爭嘗歩臨積水驚垂白坐傍明窗寫硬黃老倦不能親句<lb/>
讀敎兒安得作賢郎<lb/>
滿城風雨近重陽倐見斜曛晚入堂病有客來難答拜食無君<lb/>
賜孰先嘗籠収鴨脚纍纍白盤飣駝蹄濈濈黃一任西鄰還撲<lb/>
棗杜詩不用贈吳郎<lb/>
　　　趙松雪秋江待渡臨本<lb/>
蘋末風生江水響野航載客時來往白雲故映丹楓明秋色滿<lb/>
前誰獨賞江頭待渡心不忙日落高人猶偃仰負薪只恐到家<lb/>
<pb n="KR4e0131_SBCK_021-8b"/>
遲隔岸樵夫豈吾黨妙句窮搜入杳冥詩成似作推㪣狀此圖<lb/>
舊出松雪翁百年模寫將無同紛紛眞贗何足論堂上依然攢<lb/>
數峰<lb/>
　　　南唐王齊翰剔耳圖<hi>後有東坡䟦語載王晉卿耳聾事</hi>
絲毫細染王良史玉手親収黃保儀剔耳不妨閒釋卷撚髭全<lb/>
勝苦尋詩危言自足驚都尉善戲何須及帝姬冩入志林傳後<lb/>
代眉山此段事尤奇<lb/>
　　　文宗儒以重九獨飲用東坡古來四事巧相違之句續<lb/>
　　　成一詩見示偶夜過宗儒北莊乗月而歸因次韻以復<lb/>
古來四事巧相違近擬田家置短扉學圃敢誇今日是開尊未<lb/>
覺老年非岸頭軋軋挑禾去樹裏熒熒乞火歸明月滿窗仍列<lb/>
岫主人堪比謝玄暉<lb/>
<pb n="KR4e0131_SBCK_021-9a"/>
　　　爲史太守題畫<lb/>
靑山岧嶤環洛下洛人盡是看山者史侯早作甲科人只踏京<lb/>
塵跨驄馬昨分符竹到蘇州夙夜常懷民社憂吳山西望亦不<lb/>
俗日坐黃堂無暇游是誰寫入丈縑裏白雲移來露其趾喬林<lb/>
深處着茅廬黃髪高人多壽祉惟昔郷人白樂天當時游賞亦<lb/>
稱賢請侯暫輟一日事却按畫圖還泛船<lb/>
　　　謝王惟顒贈雕<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>柱杖<lb/>
良工雕刻幾時成入手鏗然忽有聲海鶴蛻來蒼骨露壑蛇蟄<lb/>
起𬗋皮明江心桃竹空勞詠階下藜科浪得名雅意扶衰眞不<lb/>
薄欲將文木作凾盛<lb/>
<pb n="KR4e0131_SBCK_021-9b"/>
</p>
<p>
匏翁家藏集卷第二十一<lb/>
</p>
<p>
</p>
  </div>
</body>
</text>
</TEI>
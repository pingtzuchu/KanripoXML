<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_071-1a"/>
匏翁家藏集卷第七十一<lb/>
墓表九首<lb/>
　　嘉議大夫陜西等處提刑按察司按察使王公墓表<lb/>
元入中國據之其末世政益弛俗益壞天下悉變于夷而澆薄<lb/>
奢僭大抵與賈生之論秦者無異我　太祖高皇帝起而救<lb/>
之用重典以治頑民由舊政以修廢事一時口給心計號多才<lb/>
能雖多舉用輒見翦除其卒在位所以輔世而長民者莫非質<lb/>
直悃愊之人而天下之俗遂還于厚若故按察使王公其一人<lb/>
也公諱英字俊伯蘇之崑山人初從鄕校貢入太學以諸生選<lb/>
授監察衘史乆之　高皇帝察公可用特命署都御史事而<lb/>
大書敦厚王英四字掲于殿柱以勵百官當時朝士以罪去者<lb/>
比比而憲臣尤甚公獨以秩滿陞刑部郎中俄出知寍海縣葢<lb/>
<pb n="KR4e0131_SBCK_071-1b"/>
欲以民事試之也及　太宗文皇帝嗣位知公名召還復郎<lb/>
中㝷擢陜西按察使丁内艱服除改山西秩滿仍命治陜巳而<lb/>
得代還行至泗州疾作而没享年六十三公立　朝守正不阿<lb/>
旦夕兢兢謹畏毎顧其妻子曰吾以身許國其勿以死生爲意<lb/>
但吾獲死于正足矣乃絕不問家事而時具疏有所建白<lb/>
上知其忠直也多嘉納之然疏入輒毀其藁人不得而知也及<lb/>
長臬司務以簡靜爲治獄至而決雖不爲強辯深文而巨奸宿<lb/>
蠧恐懼首服不能隱其罪至待寮友和而正寛而有容凡所設<lb/>
施人皆取以爲法固有千里之外聞公之名而感慕者公平生<lb/>
不立聲譽居官凡四十年得其事行葢若此然足以見公之爲<lb/>
人矣王之先在宋有左朝請大夫葆以忠純文雅稱于時周益<lb/>
公實爲文誌其墓子孫纍世以儒素相承至公遭時始復仕公<lb/>
<pb n="KR4e0131_SBCK_071-2a"/>
初娶何氏崑山令平之女繼娶閻氏子男三人曰寍曰安曰定<lb/>
女三人其一嫁同里朱輝孫男三人曰某早卒曰成憲曰成章<lb/>
曾孫男一人女一人公没于永樂二十年四月十九日以其年<lb/>
十月六日葬于馬鞍山先塋後六十餘年成憲官京師以予有<lb/>
鄕里斯文之好持公墓銘且別爲狀請予文表墓予觀國初<lb/>
多鉅人長者如漢之石建周仁張歐輩豈惟有益於時用能保<lb/>
其身全其家傳其子孫其淳厚之風逺矣公旣其人迨去世巳<lb/>
乆凡與之處者猶不能忘故靖逺伯王公驥剛毅少容以與公<lb/>
舊寮也追念之不置嘗致手札問訊其妻子所以周䘏之者甚<lb/>
厚葉文莊公於公爲鄉後輩拜公遺象贊之爲名賢而至于今<lb/>
邑人尚能談其居鄉里時一二事曰公一日行道傍有負鹺者<lb/>
擠公墮水中怡然攝衣而歸他日復遇于道其人知爲公也棄<lb/>
<pb n="KR4e0131_SBCK_071-2b"/>
所負而走公使人追還之嘗微服入吳市門時適有鞾禁門者<lb/>
執公爲庻民宜有罰公笑曰吾官人也門者不信取冠服示之<lb/>
始釋其縛公亦不怒邑令盛設酒饌邀公辭之竟赴鄰翁飯或<lb/>
怪之公曰鄰翁貧治具不若邑令之易且官府吾可輕入其門<lb/>
耶葢公平日未嘗有私謁至人有以私事干者輒遜謝之曰吾<lb/>
不能爾其他事大率類此此益可以見公之爲人也故書以繫<lb/>
之<lb/>
　　醫師王瞶齋墓表<lb/>
吳中號多醫家若王氏則出宋儒蘋之裔初不以醫名而名之<lb/>
實從仲光隱士始仲光亦儒者生當國初垢汚沉晦不欲以<lb/>
醫聞葢再世始發于瞶齋其諱敏字時勉初號訥齋後更今號<lb/>
仲光之從孫也父寛早世用母沈氏教居貧力學慨然思追其<lb/>
<pb n="KR4e0131_SBCK_071-3a"/>
先世及之顧欲資醫以養母以先友韓伯承醫有所受也遂游<lb/>
其父子間巳而再學于盛御醫啓東數年盡通二家之說卒爲<lb/>
醫師名旣曰起延及旁郡抱病就治者不絕于門凡病謂可治<lb/>
治輙愈不治即無能治之者皆藉記爲藥案歲乆積至百餘册<lb/>
所活人葢不勝計然其奇不特因病而見也往往觀色察脉能<lb/>
預言其病當作巳而皆驗其術旣高有憲臣行郡至吳中延見<lb/>
之一富人乗是懷千金求以解罪力拒去故郡縣皆重其爲人<lb/>
不獨以醫也其爲人容止端重衣冠偉然望之知其儒者當其<lb/>
壯時禮部屢移文郡縣欲致之用竟以重聽辭不赴至是爲成<lb/>
化乙巳年七十有二而没實五月一日也其娶嚴氏繼谷氏亦<lb/>
先卒子男四人曰鼎節泰觀鼎先卒泰縣學生節觀俱太醫院<lb/>
醫士女四人長適練莊次陳廉次李珪次進士張瑋孫男八人<lb/>
<pb n="KR4e0131_SBCK_071-3b"/>
曰槐朴橒杰榖杲慶炳女八人曾孫女一人王氏之先閩之福<lb/>
淸人也自宋徙吳四百年于此世葬吳縣橫山至是節等旣祔<lb/>
葬其父而觀以名醫徴爲有司迫遣來京師乃泣請於予曰觀<lb/>
將乞歸守制惟先君墓上未有刻詞敢以是纍予歎曰子之先<lb/>
君吾父兄不幸以疾累之多矣惟無以助子之喪是恨尚復何<lb/>
靳乃據其兄泰狀書而授之若其乎日治疾之奇蹟則具載于<lb/>
所著藥案者藏于家後有傳方技者可考焉<lb/>
　　　止菴吳府君墓表<lb/>
吳氏世居吳江韭溪之上其先有諱秋淵者從虞文靖公游以<lb/>
文學稱里中其後族益大且厚葢六世始得朝用以明經登鄕<lb/>
舉官中書舍人其父母年皆八十餘蒙恩褒封康強逸樂而<lb/>
嗣續甚盛壯者克家少者奮志學業競入邑庠爲弟子貟又有<lb/>
<pb n="KR4e0131_SBCK_071-4a"/>
登鄕舉如朝用者矣其爲族如此予忝與朝用同朝相好間嘗<lb/>
諗其先德曰璠愚無所知竊聞諸吾父曰凡吳氏所以有今日<lb/>
者汝之大父毋止菴府君與翁孺人之德也汝其識之則又以<lb/>
其事語璠曰壬午之歲　文皇帝旄鉞渡江天下同日響應<lb/>
鄉人爭持鉏犂四出剽掠以殺人爲嬉而吳江尤甚然特乗之<lb/>
以報私怨而巳里有戚吳二氏旣焚死盗手殆盡時吾兄方壯<lb/>
長田賦恐不能自保請僃之府君曰吾平生所恃者惟善耳且<lb/>
吾未嘗以怨遺人人奚以怨報我不爲僃方出戶偵望而盗巳<lb/>
號呼擬之府君不得巳避去翁孺人遂急呼家人登舟盗至無<lb/>
所得益怒出兩舟追十里許及之相拒纔尋丈人人自分必死<lb/>
翁孺人計無所出惟黙禱于神求救俄而盜所摇漿驀然皆絕<lb/>
因得脫去潜于洞庭山中迨事定始還適有詔撫循郡縣諸被<lb/>
<pb n="KR4e0131_SBCK_071-4b"/>
殺傷者得赴有司言狀所獲盗輙論死如法不俟奏報當是時<lb/>
吳江群盗悉斬之長橋血流涔涔湖口盡赤或謂府君曰公怨<lb/>
可報矣府君曰天幸全活我家彼蠢蠢者固於我無他特一時<lb/>
相從爲亂耳其置之勿言翁孺人亦深然之其人乃得不死至<lb/>
今里中某氏某氏固在皆其人之子孫也凡府君善行以不幸<lb/>
早棄諸孤不及多見即有之而吾時甚㓜又不克知獨此吾躳<lb/>
嘗其患猶能記憶也予旣得聞其事他日朝用來吿曰府君之<lb/>
葬無爲銘者及祔葬翁孺人而故少詹事劉文恭公銘之又逸<lb/>
其事吾父每痛于心兹願得文詞顯刻墓上以自慰解且使我<lb/>
後之人得以考見先德相率以仁厚爲法而克肖之也予辭不<lb/>
獲則爲具書之而系之以論曰嗚呼爲善獲福此常理也世徒<lb/>
見善與福或參差焉遂謂善不可恃而肆然爲惡無所忌憚觀<lb/>
<pb n="KR4e0131_SBCK_071-5a"/>
於吳府君於是知善之眞可爲矣葢方群盗追及之際而府君<lb/>
一家皆獲生全固足以驗其平日而事定之後曾不爲憾反含<lb/>
容以生全之視彼睚眦必酬者相去何如至是則種德益深而<lb/>
食報益厚此吳氏所以有今日也歟後之人果能克肖其先則<lb/>
族之大且厚者安能料其所至也哉府君諱爲字孟才止菴其<lb/>
別號也少爲翁氏贅壻以永樂辛卯十一月十三日卒享年四<lb/>
十三翁孺人之卒則以正統巳巳九月二日享年八十七子男<lb/>
四人曰敏致效政政封中書舎人二女長適李琳次適張琳孫<lb/>
男五人曰瓛璲瑾璠璩璠即朝用也曾孫男若于人女若于人<lb/>
　　　文林郎融縣知縣周君墓表<lb/>
融縣知縣周君以天順六年三月二十二日卒于官舎享年六<lb/>
十有三後四年爲成化改元三月二十五日旣葬于吳縣星灣<lb/>
<pb n="KR4e0131_SBCK_071-5b"/>
之先塋又後十七年其配孟氏卒諸孤奎以融縣丞秩滿上吏<lb/>
部聞喪將歸治葬乃泣告予曰先人之葬巳乆而墓上之石未<lb/>
有文以刻今不幸再遭吾母之喪願附書之敢以狀請按狀周<lb/>
之先汝人後徙營道再徙潯陽在宋有道國元公所謂濂溪先<lb/>
生者君之十一世祖也道國二傳曰興裔仕至和州觀察使領<lb/>
侍衛馬軍都虞候禦金兵于平江以力戰死賜葬常熟虞山子<lb/>
孫遂爲吳人和州四傳爲元松江監稅文英文英生江浙行省<lb/>
照磨南南生長洲縣儒學教諭敏敏生浦隱居教授以高壽終<lb/>
配錢氏爲吳越武肅王之裔生君其諱網字文叙號謹齋少從<lb/>
易師游卓然有志家學旣長將由科第出爲世用不果監察御<lb/>
史成䂓程富以經明行修交薦授融縣丞融爲柳屬縣民鄙而<lb/>
雜以苗種素稱難治君治能因其俗而以靜厚不撓爲功民安<lb/>
<pb n="KR4e0131_SBCK_071-6a"/>
焉初蒞政政事所當行令簿或不從君必委曲開說而以誠意<lb/>
動之旣乆皆服事必咨決於君常有業舟者十八人被誣以強<lb/>
盗歷歲不能辯柳守檄君辯之一訊而白後其人合錢五十萬<lb/>
來<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>却之而去其廉明如此九載民爭挽畱之時河間王忠肅<lb/>
公鎭兩廣疏其政蹟于朝乞擢君知縣以慰民望從之君在<lb/>
任益修惠政屬歲屢歉苗㓂作民流亾者不可勝數君保障有<lb/>
法境内獨無事民始不知陸耕作詩諭之每春夏間躳行阡陌<lb/>
勸課勞來不倦於是食足㓂至可守縣學初在城外倡謀遷之<lb/>
以避㓂難更立條約以教諸生遂變士習後多舉於鄕者俗好<lb/>
淫祀溺邪說復力禁之餘事之罷行者其惠利尤多廵撫都御<lb/>
史葉公特遣人持羊酒以旌其能且將薦知大府而君卒矣卒<lb/>
之日民悲思不巳後㓂難復作都御史韓公率兵士往勦而子<lb/>
<pb n="KR4e0131_SBCK_071-6b"/>
奎從行有功公曰是故周令之子也其諳融俗巳熟特奏授縣<lb/>
丞奎亦有才具民安焉如君爲縣時君性孝友嘗迎養其父于<lb/>
官公退左右承顔無違禮父年旣益高而君被畱爲令不獲從<lb/>
之還吳也思及輒流涕平生惓惓先世建祠堂置祭器所以祀<lb/>
之者必于古禮是行嘗以道州宗族疏逺狀上禮部得循例復<lb/>
其家孟氏爲亞聖公五十六代孫宋信安郡王忠厚其逺祖而<lb/>
宗人府經歷宗嚴其父也賢而知書至老能勤從其夫若子居<lb/>
融者乆無恙及還吳適以疾卒實成化十五年某月某日也享<lb/>
年八十有九葬以明年某月某日祔其夫兆男三人長璧庻出<lb/>
次即奎次參女一人適徐寬孫男四人曰欽曰鉞曰鑰曰某女<lb/>
三人惟周氏爲吳儒族其出而仕者雖不甚顯而世繼不絕如<lb/>
君爲縣又能舉其職而與民相安者幾二十年葢儒而吏者其<lb/>
<pb n="KR4e0131_SBCK_071-7a"/>
政蹟固異於人也昔漢世重乆任爲吏者長子孫況君又有子<lb/>
世其官父風綽然皆可書者乎因爲表于其墓使其子孫有以<lb/>
考而繼之則周氏之澤將衍于百世之逺矣<lb/>
　　　沈教授先生墓表<lb/>
成化十六年蕭山沈先生以安肅教諭秩滿上吏部一時學職<lb/>
數十人天官考其績居先生第一遂陞南安教授命下不幸疾<lb/>
作以其年三月八日卒于正陽門東寓舍年六十有二先生昔<lb/>
訓導吾蘇寛時爲諸生游學中齋廬相屬謂寛可教也數召與<lb/>
講說文義諄諄懇懇輒移時不休及來京師寛往拜之怪其貌<lb/>
加瘠而言論則如昨可喜方欲請益然不意止此嗚呼惜哉先<lb/>
生諱環字時徤自號卑牧子世爲越人宋有諱某者仕甚顯階<lb/>
至銀靑光祿大夫先生其裔孫也曾祖諱某祖諱純一皆不仕<lb/>
<pb n="KR4e0131_SBCK_071-7b"/>
父諱寅監察御史母某氏先生少則勤學業從張翰林士謙游<lb/>
辨難質疑不肯爲鹵莾之習及入鄉校手一卷閉戶終日人罕<lb/>
見其面景泰元年中浙江鄕試明年試禮部中乙牓始授蘇州<lb/>
訓導滿考陞内黃教論丁御史公憂服除改安東下繼母某氏<lb/>
憂服除改安肅所至教人不以乆倦諸生以所業進必親爲改<lb/>
削爲文一主於理而措詞精緻尤號有法然不顓顓爲舉子業<lb/>
也經指授者去而試于鄕輒取高第大藩知其名歲大比三以<lb/>
禮聘校文得士爲多先生爲學堅確而宻切書不泛讀讀必成<lb/>
誦而考古求義必至通而後巳寢食之外日惟以筆墨爲事動<lb/>
息記注訖于終身皆可考也平生自奉甚簿凡世俗所尚莫能<lb/>
動其意者尤安靜有守宗伯鄒公少與同門相好嘗欲引薦固<lb/>
辭乃巳好論事與人不苟合如論從祀孔子群賢謂閔損生不<lb/>
<pb n="KR4e0131_SBCK_071-8a"/>
願爲費宰没而以其國封之爲不可又公伯寮之愬子路荀況<lb/>
之言性惡王弼之宗莊老賈逵之忽細行杜預之建短喪馬融<lb/>
之附仇家皆得罪聖門而靦然爼豆之間與群賢齒殊非<lb/>
朝廷崇儒重道之本意具疏將上之會疾作不果其持論正大<lb/>
率類此先生娶魏氏南京吏部尚書文靖公女也有賢行子男<lb/>
五人曰釡早卒曰鑒曰鎏曰鎣曰金鑒鎣皆縣學生孫男三曰<lb/>
文滂曰文濤曰文淐女二人先生初卒其鄕人汪禮部景昻旣<lb/>
爲經紀其事又四月其子鎏聞訃來迎其喪歸將以明年某月<lb/>
某日葬于某山之原屬其門人翰林庻吉士陳璚誌其墓矣更<lb/>
以表墓之文屬之寬義不能辭也惟師道之繋於天下也重獨<lb/>
怪無能重之者當先生初得南安時知郡守爲華亭張公汝弼<lb/>
也賢而好文可仗以立教法成人材爲之竊喜旣不克遂志他<lb/>
<pb n="KR4e0131_SBCK_071-8b"/>
日則聞汝弼在郡中盡去淫祠欲興學校而求賢師不可得也<lb/>
噫使先生在而往教必歡然相合教法以立人材以成豈非南<lb/>
安士子之幸哉然則先生之没其可惜者大矣因倂識之以著<lb/>
其志云<lb/>
　　樂享知縣蔣君墓表<lb/>
成化十八年正月二日樂亭知縣蔣君卒于官署其妻徐氏扶<lb/>
柩返葬道經京師凡與君交者行數里逆其喪而殯于城東之<lb/>
佛寺徐氏即使其㒒來告曰吾夫不幸至是幸嘗託交執事願<lb/>
爲文表于墓上他日陳給事玉汝復持其父書若狀道其事甚<lb/>
悲予不忍視尚忍爲之執筆耶君諱廷貴字元用姓蒋氏宋有<lb/>
春官侍郎堂爲蘇守卒葬城西之堯峯子孫遂占籍焉其後曰<lb/>
逹卿生叔昻叔昂生宗韶宗韶生惟淸世居吳松江之上爲長<lb/>
<pb n="KR4e0131_SBCK_071-9a"/>
洲大族惟清娶趙氏宋宗室周王元儼之裔孫生君初入鄕校<lb/>
所業巳與諸生不類間爲古詩文卒然滿𥿄畧不經意善治易<lb/>
成化辛卯舉于鄕王司楊學士得君文卷竒之遂擢魁其經戊<lb/>
戌登進士第觀政吏部巳亥出知樂亭辛丑卒矣年止四十一<lb/>
君嘗失偶故武功伯徐公方擇壻得君遂妻之凡生女三人其<lb/>
二皆許嫁名家其一尚㓜君卒後四月始生一男人以爲君幸<lb/>
君爲人和易寬綽與人無校其中汪汪莫能窺其際性甚孝旣<lb/>
卒能致其繼母鄒氏之悲可以觀其爲子也至其處昆弟朋友<lb/>
率過於厚鄕人皆知之不必書惟樂亭去吳中甚逺其政事有<lb/>
知之者乎葢君初視縣事歲適歉賦役更繁民殊不堪君具疏<lb/>
奏免者什六七一時民巳頼之明年朝廷有建州之役所過<lb/>
郡縣軍興浩穰郡守謂君必能辦此乃委督諸縣調度有法事<lb/>
<pb n="KR4e0131_SBCK_071-9b"/>
集而民晏然縣屬永平前令以其地僻治之率鹵莽君知其弊<lb/>
凡獄訟徴歛必躳勘其案牘校其量衡往往至夜分不休暇則<lb/>
延見嘗老詢其人情察其土俗巳而民間貧富强弱戶知之即<lb/>
有所賦役輒當其人至有爭辨者剖析如見不能欺君持巳更<lb/>
廉亦常以此律人先時郡遣吏卒至饋遺甚豐至是無所得相<lb/>
與出謗詈語君處之漠然縣治後有門人出入如市得以交通<lb/>
僚吏行私君塞之貪者不便會君以疾作遂撼以堪輿家不利<lb/>
之說君曰吾身可死而門不可開也且門嘗開前令固有死者<lb/>
矣衆旣失計更造爲飛語逹于京師卒不爲動病益作而治事<lb/>
益力乆之皆服曰此君所以愛我也君旣爲縣有聲吏部俟其<lb/>
考最將召用而君卒矣及卒郡自守佐以下皆惜之其僚吏有<lb/>
哭之哀者而其民尤悲思之不忘其爲縣葢如此夫今之登甲<lb/>
<pb n="KR4e0131_SBCK_071-10a"/>
科者以州縣非清貴多不樂及君領檄所知者尤以君性度竊<lb/>
有不勝任之憂君獨安於其職至於精敏剛明得乎上下者又<lb/>
如此此所謂其中莫能窺者也因書以示吾鄕里且以爲其父<lb/>
兄宗族之慰云<lb/>
　　　姜正術墓表<lb/>
將仕佐郎嘉興府隂陽學正術姜君諱雍字堯民其先郡之濮<lb/>
川人也後徙漢溪曾大父瓊當元季之亂傾貲産募義兵以保<lb/>
鄕里衆頼以安大父齊父忠皆不仕君㓜嗜學務汎覽載籍尤<lb/>
喜爲詩稍長勤儉謹畏才具充然父嘗長鄕賦于官出納勞甚<lb/>
君憂之即請曰有事服勞子職也兒雖疲薾敢以身任比年賦<lb/>
益完以其餘力佐治家事而事亦治也里之長老皆以能子稱<lb/>
之而尤爲郡守舒公所知正統末盗起于閩朝廷命將往捕<lb/>
<pb n="KR4e0131_SBCK_071-10b"/>
浙東西諸郡皆率民壯以從舒謂衆可以議事者莫如君乃挈<lb/>
君同行一時軍中多所贊畫盗平欲酬以一官即以正術薦然<lb/>
非君所長也君固長於治事於是事輙屬之郡竝海築堤捍水<lb/>
功乆弗成至君督工卒成之平生更廉不以官小自棄郡嘗檄<lb/>
驗鹽貨無敢以利汚之者今浙江按察使楊公繼宗方爲郡剛<lb/>
明廉潔最愼許可獨知重君則君之爲人亦可見矣乆之君致<lb/>
其事杜門以教子孫凡數年而卒享年七十有五卒之日成化<lb/>
十四年五月十一日也以其年十月九日葬于其邑林溪之原<lb/>
君娶張氏子一人曰渭孫三人曰臯曰學夔曰龍曾孫五人曰<lb/>
震霖雯霦霽於是學夔以明經登進士第謁予告曰學夔之有<lb/>
今日皆先大父之教也惟先大父即世五年于此不明不仁何<lb/>
所逃罪惟是林溪之原宜得銘文表于墓上因據其狀錄其事<lb/>
<pb n="KR4e0131_SBCK_071-11a"/>
授之且以慰其後人之孝思云<lb/>
　　　衛稽勲墓表<lb/>
奉訓大夫吏部稽勲清吏司貟外郎衛君諱邦字翰之澤州周<lb/>
村里人而予之同年友也始予與君接即知其爲醇謹確實人<lb/>
乆而接之屢則其所以醇謹確實者益可信予嘗歎曰使今之<lb/>
人皆如君澆薄之俗可變而予皆得如君者與之處豈不坦然<lb/>
易直而何疑慮之有而君今則巳矣醇謹確實之人益衰矣習<lb/>
孰與變而吾孰與處其亦重可歎矣葢數年前君嘗中風而愈<lb/>
及是疾再作遂瘖卒之日其二子差長者皆不在側孤寡纍然<lb/>
殆不能爲喪其同官相與經紀其事始克歛而殯之月餘其子<lb/>
冕至自其鄕將扶柩歸葬詣予涕泣以表墓請因出其所爲狀<lb/>
跽而進其言甚悲予不忍視也衛之先世業醫無仕者曾祖曰<lb/>
<pb n="KR4e0131_SBCK_071-11b"/>
文瑞祖曰景昭父曰沖沖娶梁氏生君君娶張氏生男四人長<lb/>
即冕次晟次顯次昌女二人孫男二人君年九歲喪父居喪如<lb/>
成人與其兄麟事其母孝敬甚至母孀居亦善教遣君入州學<lb/>
從人借書讀輒不忘竟領天順壬午鄕薦成化壬辰始登進士<lb/>
第觀政刑部丁母憂服除今吏部尚書尹公察君賢畱爲其屬<lb/>
初授稽勲主事三年考最進階以其官封其父母與妻皆爲安<lb/>
人又三年遂陞貟外郎又一年而卒實壬寅歲十月十四日也<lb/>
年止四十六以明年某月某日葬其鄕某山之原予固知君者<lb/>
表其墓亦宜乃書之曰古之仕者或有言也言則極其所思或<lb/>
有爲也爲則究其所欲後世葢不能遂矣有如衛君議論不出<lb/>
諸口功業不顯于時群行獨處匪求人知雖然不出諸口其知<lb/>
識則瞭然而明不顯于時其操履則凛然而貞彼譊譊睢睢志<lb/>
<pb n="KR4e0131_SBCK_071-12a"/>
乎進取之徒夷考其平生亦何足稱也哉<lb/>
　　封承德郎戶部江西司主事前濵州儒學訓導陳公墓<lb/>
　　表<lb/>
成化十五年七月前山東濵州儒學訓導陳公以其子戸部主<lb/>
事瑗三載考最蒙恩封如其官階公時年幾九十矣旣拜命<lb/>
以其年閏十月二十七日卒適戶部君有公事於陜右則趨歸<lb/>
治葬巳乃來京師援例居憂而以墓表之文諉予予與君有同<lb/>
年之好不能辭明日因得閱公手修族譜平生所叙述亦具於<lb/>
後則陳氏之家世與其人皆可考見乃按而書之公諱敏字志<lb/>
學姓陳氏其先居陳葢漢文範先生仲弓後也自唐宋以來代<lb/>
有顯者公之大父彦良始自陳徙居太康父景文遭元末大亂<lb/>
再徙於汴景文娶韓氏河東廉訪司經歷克温女生三子公其<lb/>
<pb n="KR4e0131_SBCK_071-12b"/>
仲也少孤母夫人守節鞠而教之永樂丁酉以開封府學生中<lb/>
鄉試明年試禮部名在乙牓授濵州儒學訓導公爲教勤而有<lb/>
法士類以興未幾有妖婦唐賽兒者以邪術惑衆濵之從者亦<lb/>
百餘人約先焚州城掠馬畜往據青州爲反計州適乏守倅有<lb/>
宻吿於公者公自謂已責顧城無門可守乃夜施絙以䦨出入<lb/>
忽一人疾馳而來爲絙所縶獲之訊知賊巳至使舉火爲内應<lb/>
公急呼州人登城倉猝無兵器乃投瓦石擊退之公謂賊失利<lb/>
而城下有淸河必還而奪舟頃之果然則舟巳呼集南岸矣賊<lb/>
知城中有人遂引去不復有窺伺意公益畫守禦䇿更四月不<lb/>
宿於家然賊自是勢益熾連䧟數城山東大擾而濵獨完無事<lb/>
州人感之走詣上司請公遂攝州事適駕北廵大興繇役公出<lb/>
令召衆千夫即集雖勞無怨者後　朝廷遣中官行視有司倉<lb/>
<pb n="KR4e0131_SBCK_071-13a"/>
庫皆以虧析被罪公以能謹出納獨免州守代至仍司學事視<lb/>
廟學頽圮大修葺之又先時丁祭祭器輙假之民家至是始具<lb/>
秩將滿俄而漢府反罪人旣得以濵比近坐不吿反者師生數<lb/>
十人悉謫戍甘州甘逺在西北鄰夷地人未知學公至從游者<lb/>
衆教之如在東土時乆而察其子弟材多可用諷部使者奏請<lb/>
建儒學巳而諸生連起領鄕薦皆公之門人時岳翰林正忤㫖<lb/>
謫居更遣其子瑗往從之游而邊人益知所向學矣公素好禮<lb/>
不以患難廢凡冠婚喪祭一遵古制而行武胄化之至治喪不<lb/>
用浮屠者數家故公雖名在尺籍自廵撫重臣而下遇之必以<lb/>
賔師禮有詢及邊事者輙能言其利害所以補益於籌畫者尤<lb/>
多也公之才具葢如此凡居甘五十餘年胸中浩然不戚戚於<lb/>
廢弃獨族屬墳墓之思未嘗一日而忘於懷痛其母以憂患卒<lb/>
<pb n="KR4e0131_SBCK_071-13b"/>
於濵葬具簡畧不逺數千里至其地改葬之以族人散處爲之<lb/>
譜圖以示子孫使知其所自出其惇本爲孝又如此則豈特其<lb/>
才具可稱而巳因竊論公少居學軄若無所施爲於世一旦遇<lb/>
變故遂能完一州之民其德亦厚矣然卒被罷去使人不能不<lb/>
疑乎報德之差至其後也身見其子登科第列官于　朝而以<lb/>
高壽榮被封典若天固延其年以待者則報德之理固在孰謂<lb/>
天道果不可信哉公旣卒以道逺不能反葬于汴乃以卒之某<lb/>
年某月二十一日葬于甘城南原子孫於是世守之而甘之有<lb/>
陳自公始也公娶李氏繼娶黃氏金氏而金氏以生瑗貴贈安<lb/>
人子男五人曰玘曰玹曰珣李所出也曰瑮黃所出也其季即<lb/>
瑗也玘玹皆卒女二適嚴震劉玘孫男六人玘之子曰宗曰宇<lb/>
瑮之子曰思永思某思敬珣之子曰思恭孫女六人曾孫男一<lb/>
<pb n="KR4e0131_SBCK_071-14a"/>
人是爲表<lb/>
　　　樵隱翁墓表<lb/>
吳江之東十里有龐山湖湖之東龐氏居之誌曰山以龐氏而<lb/>
名爾龐氏之先有曰千二公者自河南從宋南渡至蘇州遂爲<lb/>
吳江人翁諱友諒字彦孚曾大父福一大父壽之俱以高年終<lb/>
父子安善士也母朱氏翁生旣壯敦孝友之行父殁竭力事其<lb/>
母務適志意佐其兄友直治家家益振及掌郷稅稅無不給者<lb/>
後其家以富民起實　京師即代其兄以徃已而念其母不置<lb/>
具疏陳情遂得歸士大夫作天錫歸養詩以贈之而翰林張公<lb/>
士謙寔序其首歸十年母殁時翁年亦高矣居䘮致哀人以爲<lb/>
難性剛直而慈厚郷人有忿爭多能分辨其窮乏者亦多周者<lb/>
給之不吝治家嚴肅子孫遵行其訓無敢違者縣大夫歳行鄕<lb/>
<pb n="KR4e0131_SBCK_071-14b"/>
飲禮翁必預景泰間吳中大飢　朝廷初行勸分之令翁出粟<lb/>
若干石獲受仕者冠服以榮其身旣老曰吾志不在是也乃自<lb/>
號樵隱以見志其年八十有四無疾而終預相地于甘泉里治<lb/>
生壙搆屋于㫄守之仍置田百畞以供祀事其明逺又如此至<lb/>
是葬其地焉翁生于永樂已丑正月二十日卒于弘治壬子三<lb/>
月十一日葬以乙卯十二月二十四日娶鈕氏先卒子男二人<lb/>
曰鑑曰鏞皆義官女二適丁參成讓孫男五人曰瀚曰浤曰濟<lb/>
曰滶曰漢女八適吳森沈濬凌溥顧紳范承憲錢爻吳洵練元<lb/>
良曾孫男四人曰傳宗曰繼祖曰紹宗曰紹裔女三人鑑鏞旣<lb/>
治葬事來謁拜曰惟先大父之葬辱故國子祭酒李忠文公表<lb/>
其墓今不幸有先人之䘮敢介友人朱君性甫以請期必得一<lb/>
言以刻墓上予重其意乃據事狀叙之系之以詞曰<lb/>
<pb n="KR4e0131_SBCK_071-15a"/>
湖之水兮漣漣納衆流兮灌良田繄斯人兮衍世澤與湖水兮<lb/>
不涸以息嘅鹿門之旣逺兮出有後人不遺以危兮子孫益振<lb/>
享高年兮樂吾眞葬必于鄕兮在湖之濆湖有山兮鬱數里之<lb/>
在望表幽墟兮庶斯人之不忘<lb/>
<pb n="KR4e0131_SBCK_071-15b"/>
</p>
<p>
匏翁家藏集卷第七十一<lb/>
</p>
<p>
</p>
  </div>
</body>
</text>
</TEI>
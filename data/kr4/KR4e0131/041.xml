<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_041-1a"/>
匏翁家藏集卷第四十一<lb/>
　序一十二首<lb/>
　　　丁未會試錄後序<lb/>
皇明有天下百二十年于兹　文敎所及無間遐邇士懷負才<lb/>
美以幸際盛世益自磨濯以興於是舉于鄕而來會試禮部<lb/>
者翁然咸集　上命文學重臣充考試官而濫及臣寛旣竭<lb/>
其駑鈍以從事則卷冊浩穰動盈几案不可勝校竊歎士之操<lb/>
筆能爲文者若是其多信乎世之乆治也然昔嘗怪宋蘇洵以<lb/>
文妙天下顧於當時之文若不足其日盛者夫文載乎道道因<lb/>
文而凝不因文而散而洵之言若此豈不以世之所尚者文則<lb/>
所立有大於此者將分其力奪其志及其弊也不幾爲浮華之<lb/>
言乎夫浮華之言蕩然無益於世其體裁類俳足以惑人是以<lb/>
<pb n="KR4e0131_SBCK_041-1b"/>
君子患之今日所取士豈亦有是乎葢言與理俱勝取之理勝<lb/>
於言取之若夫言勝於理固所謂浮華者不能取也然世亦有<lb/>
善於爲言疑若近於理者一時亦可以欺有司要之終身不可<lb/>
掩焉今　天子仁明剛徤圖治方切頃因群吏述軄特<lb/>
敕銓曹嚴黜陟之典以治行責成其下甚至　聖意所向昭<lb/>
然可識葢以文取士其立法然耳其終以是望於天下乎是科<lb/>
得士三百五十人擇其文得二十篇刻之葢自知貢舉而下諸<lb/>
執事之名氏皆在爲會試錄將獻諸　朝臣愧無以塞責敢謹<lb/>
序其事于後<lb/>
　　　贈工部貟外郎胡公致仕序<lb/>
昔漢文帝登虎圈善嗇夫代尉對禽獸簿甚悉欲超遷之張釋<lb/>
之謂周勃張相如皆稱長者此兩人言事曾不能出口豈効此<lb/>
<pb n="KR4e0131_SBCK_041-2a"/>
嗇夫喋喋利口捷給耶文帝乃止夫文帝爲漢賢君猶以口辯<lb/>
爲能他尚何望哉然當是時嗇夫亦幸不用耳用則或至於僨<lb/>
事如主父偃江充賈捐之楊興之流槩可見巳若勃相如爲漢<lb/>
名臣巳不必論他如周昌石建亦似其爲人其忠直孝謹足以<lb/>
補乎朝廷而風乎郡國是豈嗇夫所能及者噫惟嗇夫之見賢<lb/>
於人此後世不以才智外見者爭指爲迂濶遲鈍而不能用用<lb/>
必多浮薄喜事之人而國家忠厚敦樸之風衰矣予同年胡公<lb/>
彦超少而明經淹滯塲屋者二十餘年旣登進士第徊翔郎署<lb/>
者又十餘年今歲始得從大夫之列　命下數日即上章以老<lb/>
<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>請所以求去者甚切大臣特知公文學而畱之而公不顧也<lb/>
旣得請數日即治裝歸其鄕且曰吾惟不能見幾至於今日來<lb/>
者可追吾巳悟之矣噫公何進之遲而退之速也如此方今<lb/>
<pb n="KR4e0131_SBCK_041-2b"/>
朝廷淸明天下平治公卿大夫以仕惟其時由弱冠至于白首<lb/>
偃然不以歸老爲意公何獨求異於人而去耶以其心爲有愧<lb/>
耶則公之督治於事皆集而能知其弊以其心爲有畏耶則公<lb/>
之操持於法巳守而能免其過所不能者其亦在乎言語歩趨<lb/>
之間應對奔走之末而巳矣故能者進而不能者退亦勢之所<lb/>
必至者此予雖愛公之深而亦不敢畱公也公出浙東大族所<lb/>
居曰靑陽其地甚勝山溪環合可以登臨中有良田可以耕穫<lb/>
而族之子弟又多好學可以敎育其樂且不可一二計與世之<lb/>
罷則無所於歸者不類此又不必畱公者凡同年致其事而去<lb/>
者僅見公一人予固郤去而未能者因公之別也能無一言贈<lb/>
之<lb/>
　　　崑山葉氏族譜序<lb/>
<pb n="KR4e0131_SBCK_041-3a"/>
族譜之作謂不忍忘其祖耶則推而至於百世之逺可也然或<lb/>
無所據則茫昩而不可信其亦從其近者泝而上之至於不可<lb/>
信乃已孔子曰夏禮吾能言之𣏌不足徵也殷禮吾能言之宋<lb/>
不足徴也文獻不足故也足則吾能徴之矣此豈特故國爲然<lb/>
有家者使文獻不足其亦有所據乎周之末沈諸梁封於葉因<lb/>
以爲氏後凡氏葉者必祖之若吾崑山之葉獨不知出於此耶<lb/>
自漢唐以來葉之顯者亦多又獨不知出於此耶故贈吏部左<lb/>
侍郎春之作譜則斷自五世祖秀實府君始其上固不知也則<lb/>
缺之數年其子文莊公蒐輯遺蹟復推至於宋刑部侍郎逵其<lb/>
上亦不知也則缺之又數年公之弟與謙訪於松江之族得石<lb/>
本焉葢始于光祿少卿參自以爲出於刑部之上也至考之舊<lb/>
譜則光祿爲刑部之少子自刑部而下世系尤明遺像咸具且<lb/>
<pb n="KR4e0131_SBCK_041-3b"/>
秀實府君舊亾其名今始得之而與謙甚恨其兄之不及見也<lb/>
旣輯成三巨編而葉氏族譜於是始僃乃來京師持示予請序<lb/>
予受而閱之歎曰何其有據而可信也此豈非文獻之足乎葢<lb/>
嘗論譜之作固在乎世系之眀而尤待於子孫之賢賢則不忘<lb/>
本雖逺猶知重之不賢雖父母兄弟且不知重況其逺者乎故<lb/>
雖有可據亦往往棄而不省葉氏之先賢者固多若夫文莊公<lb/>
之賢則近代之所少者其好古博雅於故家舊族猶惓惓焉又<lb/>
況其先世耶然公無恙時毎以譜之未僃不能承其先志爲恨<lb/>
至是猶幸其弟之賢竟克成此此葉氏之後人宜寳而傳之以<lb/>
無忘其功者也昔予初在翰林公嘗以秀實府君事實見示欲<lb/>
予題之自愧淺陋不敢執筆豈意公沒後乃序是編蓋雖與謙<lb/>
之請而亦公之遺意也故卒書之而不敢辭<lb/>
<pb n="KR4e0131_SBCK_041-4a"/>
　　　南安傅氏族譜序<lb/>
戸部主事傅君時舉旣仕于　朝去其家數年以其族大且逺<lb/>
甚懼後人無以知其所出之原所別之派也寓書于其叔父孔<lb/>
亮伯兄耀宗請譜之譜旣成則奉以請予序之葢傅之先爲光<lb/>
州固始人在唐有諱實者仕至威武軍節度使尚書左㒒射兼<lb/>
御史大夫廣明間避亂入閩家于泉之東郊而閩始有傅氏㒒<lb/>
射生八子析居僊游連江長泰而南安則長子左侍禁之所居<lb/>
也其後當宋子孫最盛凡擢科第登仕宦者不間一再世至故<lb/>
元稍晦入　國朝復有以文行從有司薦起者至時舉遂登甲<lb/>
科爲司徒屬以振其族人而其族復盛矣自㒒射至時舉得十<lb/>
七世悉列于譜中凡行第名諱與夫娶某氏仕某官葬某地知<lb/>
則載之否則缺之若其行實見于家傳著于墓銘修于郡志者<lb/>
<pb n="KR4e0131_SBCK_041-4b"/>
亦皆附于後其法視歐蘇氏雖不合然一展閱則數世以來父<lb/>
子兄弟前俯後仰左提右挈藹然如聚于一堂之上所以使其<lb/>
嗣續興孝友之心不以塗人相視者非此編之助也乎時舉又<lb/>
言吾傅氏雖派別不同范文正公云然吾祖宗視之則均是子<lb/>
孫固無親疎也葢僊游之派特盛其譜可考惟吾南安巳有散<lb/>
居他里如坎井倉前者況其逺者乎固有知肇慶不還如侍禁<lb/>
公六世孫倘之後吾旣訪而得之若連江長泰不相通者巳乆<lb/>
今幸以公事得便道過之而躬訪焉他日又將合諸派以爲譜<lb/>
而吾之願始畢矣予厚其意嘉其事遂書爲序以贊其成云<lb/>
　　　贈都憲孔公詩序<lb/>
後世以文武分而爲二乆矣故逢掖之士業詩書習禮樂茫乎<lb/>
不知兵事者皆是然所謂兵事亦非張弓馳馬以賈勇角技於<lb/>
<pb n="KR4e0131_SBCK_041-5a"/>
戰陳之際夫亦運籌建䇿足以制勝而禦侮耳士旣不事乎此<lb/>
及一旦有事顔色萎薾往往爲介胄者之所嗤笑或者以衛靈<lb/>
公問陳於孔子子有軍旅未學之對不知孔子此言葢有爲而<lb/>
發獨不見其爲魯司㓂時却萊人以兵曰有文事者必有武僃<lb/>
其嘗學軍旅足可證矣世之爲通儒者莫不以孔子爲法而况<lb/>
爲其後裔者乎今廵撫貴州都察院右副都御史孔公實出闕<lb/>
里其先在元季有游學江南者遭亂止于姑蘇遂爲蘇人公自<lb/>
爲諸生以文稱里中及登甲科爲守令皆在嶺南適其地當㓂<lb/>
盜殘破之餘公能以威制服群蠻而以信義結之卒使其黨俯<lb/>
首聽從不敢違令遂完其城郭聚其人民而復其郡縣如故公<lb/>
名旣起自是擢居藩臬凡其地用兵公輙往赴而亂者即定<lb/>
朝廷浸知公才可大用乃有都御史之命葢公至是所統益廣<lb/>
<pb n="KR4e0131_SBCK_041-5b"/>
任益重而名益盛如都匀黒苗方叛以知公在即相解散巳而<lb/>
群蠻愈向化而　朝廷遂無西南之憂公於是禁戢官吏休養<lb/>
士卒政治旣優乃務興文教先時士人毎三年大比輙附試雲<lb/>
南公因建請特設科塲如他省例事雖未及施行而論者知邊<lb/>
徼之無警而武僃之有暇矣公初拜都憲時鄕人之仕於朝者<lb/>
喜公之大用也多爲詩贈之予與公爲同里而相知實深不可<lb/>
無言以序乃爲書其首方今　聖天子在位臣下有勞于外<lb/>
者皆得召還然未有如公勞之甚而乆者則公豈乆居于外其<lb/>
將益展布以毗于　一人而施及於四夷乎吾特書此俟之<lb/>
　　　濳齋詩集序<lb/>
昔在永樂間文治旣興人才振迅爭欲出爲世用文學吏事蔚<lb/>
然可觀至於書藝醫術亦極一時之選葢　文皇帝在位造<lb/>
<pb n="KR4e0131_SBCK_041-6a"/>
就作興以遺　後聖無窮之用者也當是時吾吳中則有沈<lb/>
以濳先生以文學之良傳醫術之妙初居京師稠人中巳有儒<lb/>
醫稱然　上未甚知名也一日太醫院判蔣用文病<lb/>
上遣使問之曰卿卽死孰可代者用文以以濳對卽日自醫士<lb/>
擢御醫時朝廷方愼名器俄以濳得此人以爲榮遇後沒楊<lb/>
文貞公誌其墓實載其事以濳有四子曰寅賔宇宙能世其醫<lb/>
不絕宙有子復以儒顯其伯仲曰杰曰燾相繼登甲科杰守歸<lb/>
德有善政　召授京秩而燾且績學翰林爲庻吉士嘗相與謀<lb/>
刻其大父著述以傳顧徒得其詩數十首而巳葢以濳爲學長<lb/>
於詩初有稿號潛齋集後忽散逸而此數十篇則錄之人家者<lb/>
其平生得意之作尚多有也沈氏兄弟旣以爲恨視此益重之<lb/>
曰吾大父之言可以少而不傳乎使更訪求之安知其不積累<lb/>
<pb n="KR4e0131_SBCK_041-6b"/>
而多乎乃終刻之而請予序其首以俟云<lb/>
　　　舊文藁序<lb/>
寛年十一入鄕校習科舉業稍長有知識竊疑塲屋之文排比<lb/>
牽合格律篇同之使人筆勢拘縶不得馳騖以肆其所欲言私<lb/>
心不喜時幸先君好購書始得文選讀之知古人乃自有文及<lb/>
讀史記漢書與唐宋諸家集益知古文乃自有人意頗屬之適<lb/>
與諸生一再試郡中偶皆前列輙自滿曰吾足以取科第矣益<lb/>
屬意古作然旣業爲舉子勢不得脫然棄去坐是牽制學皆不<lb/>
成故累舉于鄕卽與有司意忤雖平生知友未免咎予之迂予<lb/>
則自信益固方取向之文選及史漢唐宋之文益讀之研究其<lb/>
立言之意修詞之法不復與年少者爭進取於塲屋間未幾當<lb/>
大比之歲提學憲臣有知予者乃強遣之不意名在鄕解又四<lb/>
<pb n="KR4e0131_SBCK_041-7a"/>
年試春官皆不見黜㝷登進士第又四年不幸遭先君之喪而<lb/>
歸旣免喪理舊篋得亂稿三四編葢自壬辰歲以前二十年間<lb/>
所爲文也當時自媿其詞之拙陋而毁棄者甚多此特偶存者<lb/>
耳欲悉焚之不忍因重錄而類序之嗟乎予之好黃子厚之好<lb/>
而朱子之所不好者也錄此不覺赧然<lb/>
　　　恩榮圖詩序<lb/>
古者天子之使群臣自治民行師以至修土功交鄰國之類皆<lb/>
勞事也惟念其勞有宴以相聚會于以樂其心而通其情今見<lb/>
於鹿鳴諸詩是巳後世賔興之舉旣非古若至隋唐以來士之<lb/>
出於進士科者徒以制䇿奉對得通於天子天子固未嘗識其<lb/>
人也而其人亦未嘗有一事之勞也輙有宴焉葢重其科如此<lb/>
然未有如　皇朝之尤重者也乃傳臚之明日卽　賜宴於<lb/>
<pb n="KR4e0131_SBCK_041-7b"/>
禮部仍命武臣之尊者一人主其席而　廷試執事之臣自<lb/>
讀卷以下皆預大官供饌教坊作樂以侑號其宴曰　恩榮葢<lb/>
重其事又如此雖然豈故爲是繁縟之禮哉必有意焉無錫陳<lb/>
君文美自爲舉子時巳有聲鄕邑成化辛丑試于春闈旣捷及<lb/>
廷試遂登名第二甲獲　賜進士出身旣偕同年飲宴如制他<lb/>
日復請善繪事者寫宴歸之圖時自觀覽圖成乞予序其上夫<lb/>
市人以一飯與人必有所望焉非徒與也而受一飯者亦必有<lb/>
所報焉非徒受也況宴重事而況　朝廷之宴之重者乎故重<lb/>
其事則望於人亦重葢所以警動其心使之自盡焉耳今文美<lb/>
爲地官屬已三年惓惓焉惟恐一日之曠其職乃復作此圖以<lb/>
示不忘其知所重者歟其知所以報　上者歟其亦可謂有<lb/>
意者歟若曰是宴之　賜也常事也醉飽嬉游漠然不加之意<lb/>
<pb n="KR4e0131_SBCK_041-8a"/>
雖市人之所不爲而謂文美爲之乎其或知所以重止于誇耀<lb/>
閭里之人以爲一時之光榮而謂文美又爲之乎此予皆知其<lb/>
必不然者故序之<lb/>
　　　贈孟御史序<lb/>
凡天下不問邊徼荒逺之地雖庸夫孺子語及　朝廷之官莫<lb/>
不知有御史者御史之名可謂著矣　朝廷設六部以分掌庻<lb/>
事不相侵越惟御史按行天下自官吏䀋課學校軍政刑獄水<lb/>
利皆得以治或非所治者亦得以論其得失陳其利病御史之<lb/>
職可謂重矣是以古之能舉其職者人主多褒奬之雖以言觸<lb/>
犯亦優容之以其有益於國者多故耳咸寧孟君世傑早從其<lb/>
叔父成都同知良璧受學學成取科第始仕爲桐鄕令循良之<lb/>
政嘗見於旌異之典巳而吏部知其才可居内臺也奏請于<lb/>
<pb n="KR4e0131_SBCK_041-8b"/>
上召爲御史初奉命廵按畿内風聲<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然盜賊歛蹟及出按<lb/>
蘇松等府憲體益振官吏畏服葢不數月獄訟無稱冤者今年<lb/>
君以考績書最蒙賜敕進階榮及其父母妻室如制於是其<lb/>
同官文君天爵來請言爲贈予未暇復及文君出按河南而馬<lb/>
君良玉申請不巳噫區區不文之言何忍爲君吝哉葢予蘇人<lb/>
實知君往歲所以振憲體者大率詳明平恕以盡下情不倚勢<lb/>
作威而巳自後如君之賢者固多否則直以鞭朴巖峻之法以<lb/>
臨田里脆耎之民使之無訟亦何難者是可嘅也君旣非其人<lb/>
推此以治他事必無不治者彼天下知有其官而不知有其人<lb/>
者何限如君雖使後世知有其人豈特今日而巳耶故書以贈<lb/>
之<lb/>
　　　西涯逺意錄序<lb/>
<pb n="KR4e0131_SBCK_041-9a"/>
西涯學士遺方石侍講詩十三首書六通爲一卷而詩則與蕭<lb/>
文眀李士常潘時用聯句爲多總題曰西涯逺意錄者葢其意<lb/>
倡於西涯且出其筆也初成化間方石以内艱去服滿不起卽<lb/>
所居緦山之下結屋讀書有終焉林壑之志故西涯所遺書自<lb/>
道契濶外惓惓焉趣之出及方石志不可回言不卽復其後遂<lb/>
有果哉之歎葢以義處人如此自是凡十年爲弘治改元<lb/>
國史旣嚴有司奉詔㫖入緦山敦勸上道方石始來葢其計<lb/>
慮之審動以其時卒能以義自處君子益重之夫市朝之上爭<lb/>
名競勢之徒相擠相䧟惟恐不及固不足爲二公語然其得罪<lb/>
於二公者可勝言哉凡西涯筆札之妙人多得之而方石以同<lb/>
年故相契尤厚所得殊多不下數百𥿄此特家居時出於浮沉<lb/>
之餘者耳寛從二公後已乆竊觀是卷有出處之義在非常時<lb/>
<pb n="KR4e0131_SBCK_041-9b"/>
贈遺者比乃書而識之<lb/>
　　　後同聲集序<lb/>
館閣日長史事多暇方石西涯二公凡所會晤游賞與夫感歎<lb/>
懷憶餽遺悉發之詩今見卷中者西涯特錄巳作而方石則有<lb/>
聯句在焉總五十首號後同聲集葢往時二公同在翰林詩巳<lb/>
成卷陳愧齋太常嘗以同聲集號之此則二公竝以家艱先後<lb/>
終制從修實錄之命復聚于翰林相與倡和者故以後云予嘗<lb/>
觀古詩人莫盛于唐其間如元白韓孟皮陸生同其時各相爲<lb/>
偶固其人才之敵亦惟其心之合耳合則其言同同則其聲自<lb/>
有不得不同者然君子小人莫不有聲其聲之同亦各以其類<lb/>
二公平生以道義相重志節相高非特以詞章相勝者故發之<lb/>
于詩和平深逺覽之可誦誦之可聽譬之樂則如鳬氏之鍾薄<lb/>
<pb n="KR4e0131_SBCK_041-10a"/>
厚適宜侈弇中度自然無石播柞鬰之病其爲聲也眞同所謂<lb/>
金聲乎予之鄙陋固不足以識其妙然以是論之亦可謂聞樂<lb/>
知德者乎方石以翰林侍講初擢南京國子祭酒欲別去持此<lb/>
示予曰願有序則漫應之竟不予舎也<lb/>
　　　贈王刑部歸省詩序<lb/>
黃巖王君存敬官于刑部者數年其父和州公與其母安人皆<lb/>
老于家而大父南耕翁則益老矣其叔父某因作詩寄之有若<lb/>
得來看百歲祖何妨遲作十年官之句存敬捧而歎曰此弼夙<lb/>
昔之願也弼豈棄兩世之老而戀一官之榮者顧例未得歸耳<lb/>
乃去歲之夏俄有　詔下凡朝臣去家六年許省其親衆方爲<lb/>
存敬喜而存敬適奉㫖往治齊獄及是事畢還朝始克遂<lb/>
願詩老王古直其鄕人也與陳一䕫副郎乃卽其叔父詩分十<lb/>
<pb n="KR4e0131_SBCK_041-10b"/>
四韻歛詩贈之其間或一韻疊至二三首者葢有敬之才操非<lb/>
特見於治獄而巳其詩名在士林籍甚人爭願爲文字交且其<lb/>
一家重慶世所難得而承　詔榮歸用以寓乎歎羡者亦有在<lb/>
焉王在宋巳多顯官今居黃巖山中一姓凡千餘家皆隱于農<lb/>
而所居險阻人蹟罕通大抵類武陵桃源自存敬之先四世徙<lb/>
居邑中子孫復出而仕存敬之歸也又將訪之而兼盡乎睦族<lb/>
之義吾聞之古直云<lb/>
</p>
<p>
</p>
  </div>
</body>
</text>
</TEI>
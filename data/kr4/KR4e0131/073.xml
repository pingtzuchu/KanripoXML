<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_073-1a"/>
匏翁家藏集卷第七十三<lb/>
墓表一十一首<lb/>
　　　劉氏新塋表<lb/>
長洲劉氏世葬邑之武丘鄕歲乆族人益繁其地陿隘殆不能<lb/>
容於是承事君介之與其配汪氏相繼卒距其一里曰袁巷始<lb/>
爲新塋而合葬之葬之日寔弘治七年八月九日也君諱滸介<lb/>
之其字號澹菴其先葢汴人有爲黃州統領者從宋徙建康至<lb/>
元榷茶提領鍾山再徙長洲提領生處士元善處士生　國初<lb/>
沛縣儒學教諭德讓教諭生贈中書舎人仲輿中書生詹事府<lb/>
少詹事贈禮部左侍郎謚文恭鉉文恭四子伯曰澄叔曰泳皆<lb/>
早世仲曰瀚登進士第歷仕大理寺丞以陜西按察司副使致<lb/>
仕其季即君君以宣德四年八月二十四日生於京師私第六<lb/>
<pb n="KR4e0131_SBCK_073-1b"/>
歲喪母夫人某氏稍長向學後以父兄俱仕于　朝獨任家事<lb/>
巳能服勞其出入用度善計量有無人稱有幹蠱才又能以勤<lb/>
儉自守所積旣厚益不妄費其容止俊爽及居鄕里遇長上尤<lb/>
知禮遜人所以稱之者不徒治家而巳平生雖事廢舉然教其<lb/>
子必業儒以繼家世竟有登鄉貢者以嘗輸粟助有司賑飢獲<lb/>
授仕服故稱承事君者其官階也卒以弘治六年四月十四日<lb/>
享年六十四元配王氏繼即汪氏諱守貞出唐越國公華後爲<lb/>
翰林檢討某之孫光祿署丞晉之女少歸于劉能執婦道以勤<lb/>
儉助其夫慈惠及其下自舅姑以下皆賢之先君一年以九月<lb/>
二十四日卒享年若干歲子男五人長曰橋早喪次曰梓曰桐<lb/>
曰榮曰栩桐貢士梓栩以輸粟榮以書藝俱授仕服女三人適<lb/>
韓勲黃經顧巖孫男五人庻點黙烋某女六人劉氏在吳中爲<lb/>
<pb n="KR4e0131_SBCK_073-2a"/>
衣冠舊族至文恭公以奥學篤行爲　天子近臣憲副君復<lb/>
起自甲科爲良法吏族人仕者尚累累有之家門之盛亦鮮及<lb/>
矣他人爲子弟而無過者有幾如承事君雖不出而仕然能保<lb/>
其家業不墜而益盛他人又有幾耶書曰世祿之家鮮克由禮<lb/>
君其免乎此矣於是梓等奉賀憲副澤民之狀請文刻于石乃<lb/>
書以爲劉氏新塋表云<lb/>
　　怡隱處士墓表<lb/>
處士姓華氏世家無錫爲江南望族其先自宋元而上見於前<lb/>
人之紀載者巳僃曾祖㓜武有詩名祖悰<graphic n="KR1661" url="https://raw.githubusercontent.com/kanripo/KR-Gaiji/master/images/KR1661.png" mimeType="image/png"/>考仲諄皆有隱德<lb/>
鄉稱長者仲諄娶顧氏生五丈夫子其三爲處士諱宗壽字思<lb/>
源怡隱其號也家故多田富甲邑中至國初悉散所積以免<lb/>
禍後仲諄再造其家能不自逸率其子若孫躬耕田間家復𥙿<lb/>
<pb n="KR4e0131_SBCK_073-2b"/>
諸子旣應酬于外處士居家更助其父爲義事歲免私租若干<lb/>
斛不惟水旱而巳又數推所入以周貧乏景泰間米價貴里人<lb/>
爭仰食其家顧所蓄不足即發藏金䨀以繼之諸閉糴者感愧<lb/>
遂無乗時以儌利者先時其父誤坐法被繫刑曹伯兄思濟偕<lb/>
走　闕下陳冤狀適染疫病臥寓舎危甚處士日籲天泣禱思<lb/>
濟竟起而父冤亦雪後父以天年終諸兄弟始異居所以扶持<lb/>
孱弱排解怨爭者惟處士是頼處士身履儉德服食不求華美<lb/>
中旣愼宻尤有雅量犯者輙能容之其人往往愧服亦以長者<lb/>
稱云配鄒氏子男二人曰守吉守慶皆庻出女五人適惠洪鄒<lb/>
翰徐益錢祚蔡觀孫男六人曰燁煥燦煇炫勲燁燦俱以輸粟<lb/>
授散官女六人曾孫男七人曰謹誥謨餘未名玄孫一人女一<lb/>
人處士以天順六年九月十四日卒享年六十三是年之冬黒<lb/>
<pb n="KR4e0131_SBCK_073-3a"/>
葬于其鄕椿桂山先塋之次而故張憲副節之爲之銘矣至是<lb/>
守吉復恨末有表墓者託其友夏御史德乾具行實來請葢自<lb/>
處士之卒至今三十餘年矣門閭盛而愈高産業積而加厚其<lb/>
所從來者雖逺然非處士能繼其德何以致此今守吉兄弟旣<lb/>
似其前人其後可見者又及三世使繼其德不巳華氏之澤其<lb/>
有竆乎夫發揚先德固孝子之意而乘示後嗣又其意之深者<lb/>
故書以遺之<lb/>
　　盛雪溪墓表<lb/>
弘治八年六月十二日雪溪盛君卒享年六十七初君嘗觸熱<lb/>
過吳中予視其貌若瘁然謂老者當爾後數日訃至爲之驚悼<lb/>
於是其孤虞等卜葬以是歲十二月十七日乃來求予文刻于<lb/>
墓上予素善虞而識君亦乆知其所以爲子弟及待宗族處鄉<lb/>
<pb n="KR4e0131_SBCK_073-3b"/>
黨之事而福建布政使陳公朝用又君之知友也狀其事尤詳<lb/>
乃爲書之君諱頥字時正姓盛氏雪溪自號也世爲常之無錫<lb/>
人當其少時父文珪客游嶺南盡以家事委君君治之甚優人<lb/>
不知其父之逺去也後其兄時望登進士第授監察御史君即<lb/>
遣人迎其父歸曰奉養之具幸巳麤給可勿勞于外矣數治具<lb/>
速故舊親侍杖屨于泉石間以樂之巳而其兄以言事忤㫖出<lb/>
知束鹿君馳書慰之曰兄所爲者古人直道之事當益盡職爲<lb/>
天子牧民仍歲致米物以爲祿俸之助其兄安之治績卓異以<lb/>
循吏稱于時屢遷至陜西布政使再擢刑部侍郎君益思念不<lb/>
逺數千里兩往省視且畱其子虞旦暮承奉于旁及其兄以都<lb/>
御史廵撫山東得致仕之請君即後圃作方塘書院日奉以宴<lb/>
游其間其所以爲子弟者葢如此平生待子姪輩恩意平均女<lb/>
<pb n="KR4e0131_SBCK_073-4a"/>
兄及其弟婦皆孀居周䘏僃至推及他人爲義事不一人有善<lb/>
尤喜稱道其不善而相犯者亦能容忍襟度暢逹客至飲噱終<lb/>
日有召之者卽往必盡歡乃巳其所以待宗族處鄕黨者蓋如<lb/>
此自君治家田疇益廣室廬益完若與時之人不能忘情於殖<lb/>
産者然其高情逸韻與邑中文士登臨歌詠不以富貴爲樂則<lb/>
非人所能及也君之祖子實與其父文珪俱以其兄貴贈都察<lb/>
院左副都御史祖妣吳氏妣馬氏俱贈淑人娶馮氏先卒子男<lb/>
二長即虞禮部鑄印局冠帶儒士娶張氏次夔國子生娶卞氏<lb/>
女二適過鑑楊乾孫男一銓女四許適楊旦陳鸑華泰其一尚<lb/>
㓜在成化初邑人飢朝廷行勸分之令君初輸粟授承事郎以<lb/>
筞其身比歲飢益甚有詔輸粟千石者視軍功授官君慨然發<lb/>
廪得授蘇州衛指揮使其亦可謂榮矣然士大夫稱之必曰盛<lb/>
<pb n="KR4e0131_SBCK_073-4b"/>
雪溪而不以官葢著其隱操也故作盛雪溪墓表以從鄕人之<lb/>
言以順孝子之情云<lb/>
　　　梅友處士墓表<lb/>
成化丁未　恩詔下凡民年八十以上者錫以冠帶榮之於是<lb/>
梅友處士新安程彦彬甫年八十二矣即日拜賜于家鄕里以<lb/>
處士善人宜受殊典不徒高年而巳者相與稱賀不絕明年改<lb/>
元弘治乃六月十日處士無疾而卒則又相與哭之皆曰善人<lb/>
亾矣諸孤穆宗等卜明年十二月十三日葬干休寍縣黃尖嶺<lb/>
之麓旣畢事相向而泣曰吾程氏世有名文以紀載先德有如<lb/>
先府君之爲人可使没而不傳乎其季景宗乃自爲狀圖其事<lb/>
俄以疾繼卒後八年景宗之姪慶某與其子慶珫痛其先志之<lb/>
未遂不逺千里趨吳中謁予言之故持狀泣拜哀動坐客予初<lb/>
<pb n="KR4e0131_SBCK_073-5a"/>
辭之竟諾之然亦有所未暇也居數月則慶玩再趨而至以請<lb/>
予感其孝卒忍拂其情耶程氏世爲新安人出梁將軍忠壯公<lb/>
後處士之族居富溪在宋有曰卓者爲本州學正曰驤中文武<lb/>
兩科爲中書舎人驤有風節子孫以儒雅相繼鄕里至今以舎<lb/>
人稱其門其後曰存生僖僐生齊齊娶商山吳文肅公孫女生<lb/>
處士其諱尚質字彦彬自號梅友以純雅曠逹重於鄕議而志<lb/>
古好文汲汲如不及然未嘗爲矯俗要譽之事葢程氏嘗十世<lb/>
同居處士力欲復之經營會計惓惓不忘先世有葬他郡者歲<lb/>
乆巳失訪求得之立石以識宗人今太常卿克勤作統宗譜貽<lb/>
範集率其昆仲所以助成之者甚力一日家人不戒于火聞誥<lb/>
牒猶存餘無所問其於先世葢如此嘗扁其齋居曰崇本以自<lb/>
志平居無他嗜好惟以敦行孝友爲事以禮正家其容貌端莊<lb/>
<pb n="KR4e0131_SBCK_073-5b"/>
儼如賔祭子孫侍立肅如也故雖鄕人無敢慢易者俗多尙氣<lb/>
而喜爭每深鄙之曰公門無一字此吾家法也子孫好學者則<lb/>
奬進之旣老猶日課其學業不倦平生手錄古人遺文至三百<lb/>
餘卷所編次有富溪程氏族譜十五卷鄕約一卷流芳集十卷<lb/>
林泉風月亭集一卷泉石齋集三卷諸墓下頃一卷其所自著<lb/>
曰崇本齋稿者又若干卷藏于家配吳氏出同里故家少處士<lb/>
一歲孝而克相子男七人振宗早卒播宗熈宗爲伯父後亦卒<lb/>
穆宗匡宗碩宗景宗女四人適汪康吳若鴻范顯護黃智相孫<lb/>
男十三人慶璋慶琪慶璨先卒慶瑰慶珠慶琰慶珫慶璣慶玕<lb/>
慶琇慶瑩慶班女十三人適吳世珉畢芸生吳鎣黃怡品孫式<lb/>
孫巖汪太弘黃瓊餘未行曾孫男六人侃侔傑倫儼佳女一狀<lb/>
所載處士事行甚夥葢景宗之孝惟恐其父之美或遺耳予旣<lb/>
<pb n="KR4e0131_SBCK_073-6a"/>
取而書之而未敢必人之吾信也然狀謂處士初從竹埜吳君<lb/>
游稱其博雅謹厚有前烈風晚與參議方公鈍齋蘇公相友善<lb/>
方歎其學行如是不沾一命而老鄕校蘇贊其行高益謹文老<lb/>
益工有古君子風度三人於處士有交親之契其所許與必當<lb/>
人其有不信也乎故復取以表之以慰其子孫之孝思云<lb/>
　　　明故中書舎人王君墓表<lb/>
成化五年寬游南京得友一人焉曰王君允逹其諱汶義烏人<lb/>
也王氏自宋以來號爲儒家五世祖炎澤得朱吕道學之傳婺<lb/>
人謂之南稜先生曾祖禕在國初以文學事　太祖高皇<lb/>
帝爲翰林待制使雲南執節死義追贈學士謚忠文祖紳國子<lb/>
監博士考稌隱居授徒門人私謚孝莊先生後贈中書舍人母<lb/>
李氏贈孺人允逹生禀特異志向甚端少孤思繼家學極其勤<lb/>
<pb n="KR4e0131_SBCK_073-6b"/>
苦家素貧能守道自樂挺然無所降屈好古執禮篤行實踐不<lb/>
欲以文士名然操筆爲詞章豐蔚可誦亦無忝其家旣壯從鄕<lb/>
校貢上禮部卒以春秋登鄕舉遂擢進士第居京師癯然靜退<lb/>
猶寒士也嘗上疏乞就郡教授奉忠文公祀不遂乃授中書舍<lb/>
人遇事持正同官憚之居三載見有非其道進者稱疾而歸<lb/>
今上之初用賢圖治或薦允逹可起而用部符下允逹初不欲<lb/>
行郡縣與鄕人迫强之道病甚曰吾決不能仕矣然獲至京師<lb/>
與故舊一見以死無恨未至五十里竟卒年五十七允逹純孝<lb/>
人也自忠文公之死博士君痛恨食不忍兼味孝莊如之至允<lb/>
逹巳三世猶不忍改以忠文公宜廟食死所遺書廵撫大臣爲<lb/>
奏請于朝始秩于祀典又忠文公有續大事記在蜀藩得板<lb/>
刻行世亦其志也居家作祠堂置祭田凡所行禮參酌其宜其<lb/>
<pb n="KR4e0131_SBCK_073-7a"/>
教人有法出其門者輙有可觀至所與交皆一世名賢於情意<lb/>
最篤也其不賢者則疾之往往面斥其過使無所容葢其爲人<lb/>
若隘而才則通處世若迂而行甚直使其見於用則功必加於<lb/>
人澤必下於世顧僅以行義厲乎一鄉一邑之間知允逹者葢<lb/>
深惜之其娶俞氏有賢行封孺人子男二長俯縣學生次仰女<lb/>
三長適貢士許塤次適龔<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>一尚㓜允逹卒時爲弘治二年十<lb/>
月四日葬以明年十二月六日今祭酒謝公旣爲之銘寛宜表<lb/>
其墓上以良友之不可復得也葢乆而不能成文抑允逹之賢<lb/>
人知之不必書惟其有不可及者則不可以不書也嘗聞謝公<lb/>
言往年自台州往訪允逹鄕人無少長賢不肖聞其名皆唯而<lb/>
立其學者即其所居皆稱之曰齊山先生至不敢斥其姓又聞<lb/>
其友馬谷曰允逹没門人迎柩于數百里之外將至親友又行<lb/>
<pb n="KR4e0131_SBCK_073-7b"/>
數十里迎哭皆盡哀又各爲位而哭于家葢百數十人及其家<lb/>
長㓜僮㒒皆疏食如喪父母嗚呼允逹之得此於人者其必有<lb/>
道矣故書以表之<lb/>
　　　明故江西上猶縣知縣鄭君墓表<lb/>
君諱璽字仕信姓鄭氏世爲浦江人自其先沖素處士綺合族<lb/>
而居至君爲十一世曾大父得金華府稅課使大父棟父旭皆<lb/>
不仕鄭氏世稱義門家範甚整然亦乆矣君少入縣學爲弟子<lb/>
能不失禮度稱義門子弟累試于鄕不偶循歲貢例入南京國<lb/>
學祭酒而下知其所出皆優待之而君亦自重凡諸生始入學<lb/>
必相出錢餽遺謂之班錢君獨不受歲餘歷事大理寺又數歲<lb/>
選授湖廣安化知縣安化山深地瘠民多負稅君勸富家代納<lb/>
而貧民始安未幾流移者多復業乃更蠲其役俾務懇闢能辨<lb/>
<pb n="KR4e0131_SBCK_073-8a"/>
疑獄他縣有獄未決者上官亦多委君廵撫大臣才之將奏調<lb/>
大縣俄丁母陳氏憂而去民畱之未得數致書問安否服除改<lb/>
江西上猶俗尚狡猾玩法侮吏君先去其甚惡者而法竟行方<lb/>
欲設施而君病作以没實成化二十二年九月十日也年五十<lb/>
二以明年十一月二日葬于本里松林山先塋之次君勇於爲<lb/>
義遇事所當爲者無畏縮態人有患難輙仗之往往傾貲以濟<lb/>
親賢服善情意周悉與人言無所隱飾然逆其意者即見於言<lb/>
面巳而不復計其峭直如此其家自正統間遭火厄堂宇蕩然<lb/>
無以合族君每愧恨自安化歸特出俸金先葺門廡數楹其志<lb/>
他日欲盡復舊䂓而行之則君没矣君初娶虞氏繼陳氏子男<lb/>
三人曰鏓曰鏸曰銛銛蚤卒女一人適東陽許儲皆陳出予㳺<lb/>
南京始與故中書舍人王君允逹交允逹數言同郡有鄭仕信<lb/>
<pb n="KR4e0131_SBCK_073-8b"/>
者甚賢巳而君至遂相好而信其賢不誣君之葬允逹旣爲之<lb/>
銘其子鏓以予知其父不逺數百里來請文表于墓上於是允<lb/>
逹亦卒矣感念疇昔爲之泫然鏓亦賢如其父鄭氏其將復興<lb/>
乎<lb/>
　　　永定知縣陳君墓表<lb/>
弘治八年福建永定知縣陳君述軄于朝道出上杭疾作而<lb/>
卒其年八月二十一日也年五十四柩至卜明年八月某日葬<lb/>
于吳縣桃花塢先塋之北其從兄俊與其弟怡率其子若孫來<lb/>
拜請文表墓其狀則君女弟之夫丘連州鎬所造也予與君有<lb/>
舊好聞君之喪方爲之悼惜不巳其能巳於言乎君姓陳氏諱<lb/>
恱字宗理别號同軒世家蘇之吳縣自其祖福建僉事祚以直<lb/>
節顯于　先朝祠于鄉賢而陳氏遂聞吳下父寍仕終新野王<lb/>
<pb n="KR4e0131_SBCK_073-9a"/>
府鎭國將軍教授亦篤行士也母徐氏生君長身脩髯偉然如<lb/>
神爲人嚴毅方正是非好惡無所詭隨人謂其有祖父風教授<lb/>
君歷任歙縣及武邑校官君皆從侍家庭薫染所得旣多稍長<lb/>
入鄕學講議精博同輩爭推讓之視科第若不足取竟以歲貢<lb/>
例補國學生居數年始選授永定知縣永定在萬山中爲閩之<lb/>
竆處自正統末以㓂亂增設險阻寡民㓂不時發君初至即有<lb/>
警謂急則延禍故緩之而縣中卒無事先時無城郭可守始經<lb/>
畫材力以築民獲安居善決獄平恕不苛獄無冤滯於是他縣<lb/>
有疑獄憲臣輙委之無不允當者君平生遇事必精審而行至<lb/>
行吉凶諸禮一惟僉憲公所定乆而不改孝於父母事其兄宗<lb/>
德甚敬撫其㓜弟怡尤有恩意嫁女必作戒詞一帙送之曰吾<lb/>
寒儒無以爲裝汝能守此無忝家世即孝矣其教人有法多所<lb/>
<pb n="KR4e0131_SBCK_073-9b"/>
造就而爲文必以理勝惟其困於塲屋不獲用也娶徐氏有賢<lb/>
行子男二人長炯娶徐氏次煥尙㓜女二人長適龔烯次適查<lb/>
應臣孫男二人長麒次麟女一人惟昔功名之士抱其才猷欲<lb/>
見於世然不得其地與時未有能自見者如君之才猷亦美矣<lb/>
不知者一置之下邑巳無所施爲然他日尚有所冀也夫旣仕<lb/>
晚而其壽止於中身則又將何所爲哉昔僉憲公之墓予嘗從<lb/>
君之請爲書其石今君不幸至此予故道其志之所以不獲信<lb/>
者表之<lb/>
　　　明故工部營繕淸吏司貟外郎致仕胡君墓表<lb/>
工部營繕淸吏司貟外郎胡君致仕數年以疾卒于家弘治某<lb/>
年八月二十日也享年六十四以明年某月某日葬于湯溪縣<lb/>
白杜山之原後二年其孤榖來請書其墓上之石其狀則君之<lb/>
<pb n="KR4e0131_SBCK_073-10a"/>
友陳憲副粹之所造也予念君生旣相厚則於其旣没能忘情<lb/>
耶遂曰諾又數月榖復來請乃書以遺之君諱超字彦超自號<lb/>
耻菴姓胡氏初爲衢之龍游人今割其地置湯溪又爲金華之<lb/>
湯溪人族大而盛號浙東名家曾祖德仁祖希華父宗韶希華<lb/>
隱居能詩宗韶有義俠風以君仕贈承德郎工部主事母祝氏<lb/>
贈安人君兄弟九人少獨嗜學補縣學弟子貟有賢名每鄕舉<lb/>
皆擬爲舉首顧屢不偶遂貢入南京國學成化戊子試于應天<lb/>
府竟登高薦壬辰擢進士第觀政工部初授都水主事丁祝安<lb/>
人憂服除改虞衡主事凡二考始擢營繕貟外郎未幾即乞致<lb/>
仕歸丁未用　恩詔例進階一級給米四石人以爲榮君爲進<lb/>
士時藩王及大臣有賜葬者工部委董其事事畢能郤餽遺<lb/>
巳有廉名及授職分治通州河道竝河隙地多爲勢家占據言<lb/>
<pb n="KR4e0131_SBCK_073-10b"/>
于尚書卒歸之民京饟分貯通州歲脩廪庾費用甚鉅稽究出<lb/>
入能除故弊工役畢舉平生見於官政大畧如此君爲人檏厚<lb/>
無外好日閉一室以書卷自娛其學精於毛氏詩旣壯猶從經<lb/>
師講議不倦以其學授人後多取科第而宗族子弟頼其啓發<lb/>
出而仕宦者常有其人性喜吟詠持筆運思頃刻滿𥿄旣老且<lb/>
病不忘舊習前卒數日猶以杜少陵二句爲韻作述懷二十首<lb/>
而時事所感亦寓焉當君居官其年巳踰五十仰承俯接重遲<lb/>
詳緩若不與英妙者類然老成練逹遇事自辦其軄固不曠也<lb/>
惟君自重不求知於當道又不樂與新進少年爭進取於是歸<lb/>
休于家得以全其身樂其志以没此其可書者也君娶方氏有<lb/>
賢行封安人子男三人曰順蚤卒曰榖曰綬綬縣學生女一人<lb/>
適蘭溪縣學生郭時明孫男五人女五人<lb/>
<pb n="KR4e0131_SBCK_073-11a"/>
　　　明故奉訓大夫定州知州劉君墓表<lb/>
定州知州劉君初知處之縉雲秩滿吏部以君有政績將擢置<lb/>
憲職或言君長於牧民者遂授定州踰年以父喪去而君亦以<lb/>
疾卒弘治癸丑八月二十七日也享年五十七君諱竑字以䂓<lb/>
姓劉氏其先汴人從宋南遷有諱亨者家于常熟因家焉亨生<lb/>
善甫元常熟州判善甫生仲昇海道萬戶仲昇生伯彰海道百<lb/>
戶伯彰生子謀子謀生宗實皆不仕宗實娶顧氏生君㓜頴敏<lb/>
不好嬉戲補縣學生專治毛氏詩刻厲堅忍期必取進士第成<lb/>
化乙酉登鄕貢屢試禮部不偶竟選授縉雲知縣民恃險阻往<lb/>
往以闘殺爲嬉或訟于官輙逃匿上司捕之急幾欲生變君始<lb/>
請緩之犯者卒感悟就獄特罪其首惡而連坐者盡釋人以爲<lb/>
平有婦人殺其夫獄乆不決君焚香告于神是夜夢一鬼散髪<lb/>
<pb n="KR4e0131_SBCK_073-11b"/>
號泣言死狀明日坐廳事忽有旋風揚沙繞案引婦訊之果得<lb/>
其實人又以爲明縣有銀課中貴督取民殊不堪君屢犯其怒<lb/>
所以捍衛乎民者甚力當造戶版民多行賄吏胥爲詭避計君<lb/>
度田多寡分戶三等自是賦役始均而好弊息其惠政旣多歲<lb/>
旱禱雨輙應蝗不爲災人爭歌頌之縣在萬山中故多㓂警自<lb/>
君至境内晏然嘗有群盜聚處山谷間君遣人諭使之去盜曰<lb/>
我輩將往金嚴假道于此劉侯仁人也豈敢犯其境哉卒無事<lb/>
故刑部尚書彭公韶以公事至浙御史王弁暢亨廵按至知君<lb/>
賢交章薦之及君去任民挽畱不得號泣徧野有奔送百里之<lb/>
外者定州土俗勁悍君革政以治先時戍卒毎虐其民君稍以<lb/>
法繩之始皆知畏而民獲安其相訟者顧多質于州及武臣有<lb/>
自降虜起者素狎侮州官至是亦皆慴服未乆政聲流聞廵撫<lb/>
<pb n="KR4e0131_SBCK_073-12a"/>
大臣遣人持羊酒漿勸之君居官以身勤事不求安逸而疆力<lb/>
顓志令必期行尤以清儉自持所至不挈家累惟二童竪隨侍<lb/>
而巳家故殷富而自奉甚薄祿俸有餘別儲以僃公費或以遺<lb/>
竆士有勸爲家計者則引鄕里貪夫喪名者曰此可以爲戒也<lb/>
故事守令蒙旌異者必受恩典君旣擢州守遂格不行葢非<lb/>
制也君終身所恨惟此耳旣卒之又明年四月八日其孤<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>葬<lb/>
君於雙鳯鄕進賢涇之北原謂宜有文表于墓上踵門稽顙以<lb/>
君之從弟鄕貢進士俶所爲狀請予固知君之爲人者乃按狀<lb/>
書之縉雲之政則郡人潘太守從民之請有文載其事立石縣<lb/>
中可據也獨惜君守定州不乆則可書者尚多其不爲古之循<lb/>
吏乎然即此亦足以傳矣故表之<lb/>
　　　故樂㑹知縣周君墓表<lb/>
<pb n="KR4e0131_SBCK_073-12b"/>
景泰甲戍四月六日廣東樂㑹知縣周君卒于官得年四十八<lb/>
樂㑹之人相與奔走悲號曰天何奪吾賢令之速也爭願買地<lb/>
葬君而築室以居其婦子其配樓孺人不可曰此非君之志也<lb/>
且如吾父母舅姑之老於家何於是其民聚土爲冡歳時祀之<lb/>
以慰其思明年柩歸以十二月一日葬于長洲縣武丘鄕半塘<lb/>
之原後四十年爲弘治乙卯六月四日樓氏年八十九而終將<lb/>
以明年十二月二十四日祔葬其二子詔訓始來乞文表墓君<lb/>
爲吳中前輩予雖不之識然與詔相好乆知其父母之賢可書<lb/>
也君諱泰字景通自號訥齋少從邑人樓日宏先生學治尚書<lb/>
甚勤而重遲和敏與諸生異非特能文詞而巳日宏察其佳士<lb/>
遂以女歸之旣壯受徒閶門居市<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>中謹謹不放時有師儒鄭<lb/>
德輝者亦厚德君子也人以君配稱之其業旣精正統戊午以<lb/>
<pb n="KR4e0131_SBCK_073-13a"/>
儒士舉于鄉再試禮部不偶授潮陽縣學教諭訓迪勤勵士子<lb/>
多所造就秩滿考最始有樂㑹之擢人謂其地險逺爲君不樂<lb/>
而君怡然之任至則以其俗陋專務教化民皆從之踰年而君<lb/>
不幸卒矣樓孺人諱嬿字懿端出宋太師楚公异之後六傳爲<lb/>
鄉貢進士可先始自鄞遷長洲至日宏益業儒娶嚴氏生孺人<lb/>
通書史精女工尤有孝行當樂會之歸抱其孤兒䟦渉嶺海數<lb/>
遇㓂難誓不受辱以死自分竟完其家無事歸教二子詔亦舉<lb/>
于鄕爲嘉祥教諭復享其養以老成化末　恩詔下孺人年踰<lb/>
八十矣更受肉帛之賜人以爲榮二子長即詔興王府紀善<lb/>
次訓一女嫁吳佐孫男五璐璧琦璞琮女八曾孫男一女二夫<lb/>
君子之仕也不必考其政惟能得乎民則其政之仁厚可知君<lb/>
在海外未乆設施不甚見一旦不祿而民至欲畱葬其地此豈<lb/>
<pb n="KR4e0131_SBCK_073-13b"/>
以勢力使之哉必有所以感之者也至於婦人之行不出閨門<lb/>
亦不必究其行惟能成其子則其行之嚴肅可知若樓孺人寡<lb/>
居時二子皆在提抱間使非其母教育之則身且不可保況望<lb/>
以科名祿仕進爲王傅而有光其先人哉是宜書以表之<lb/>
　　　思耘處士墓表<lb/>
吳中稱儒家曰陳氏其先在宋忠文公堯叟之從父鄴始自蜀<lb/>
徙南康之都昌七傳至篆登宣和進士累官明州通判再徙星<lb/>
子五傳至洽咸淳鄕貢進士生仝仝生徴受學臨川吳文正公<lb/>
之門元末避兵于吳故今爲呉縣人徴二子汝秩汝言竝業儒<lb/>
汝言在國初爲濟南府經歷生繼爲翰林檢討儒行益尊學<lb/>
者稱怡菴先生後祀于郡學四子長曰宗有文而早世娶陸氏<lb/>
三子處士其季也諱佃字世本自號思耘少孤學詩于從父孟<lb/>
<pb n="KR4e0131_SBCK_073-14a"/>
賢得唐人法稍長岀爲塾師即善教後念母老居家治生資以<lb/>
爲養故第在城西南有園池甚勝以族人衆作別業于虹橋日<lb/>
渉以樂更買田陽城湖上時往課耕不以爲勞也平生旣業儒<lb/>
不失旁通醫家言至于通逹世務量度生業有人所不能及者<lb/>
善談論娓娓不休而衣冠整潔動履肅恭儼乎儒者之風也凡<lb/>
郡中行鄕飲禮及朝廷有纂修事處士必預焉其年七十以<lb/>
弘治丙辰正月十六日卒明年某月某日葬于吳縣薦褔山先<lb/>
榮娶滕氏戶部尚書德懋曾孫有婦行先卒子男三曰謨娶張<lb/>
氏曰訓長洲縣學生娶滕氏繼唐氏曰諌女四長嫁孫仁次許<lb/>
嫁劉文毓而卒次嫁施頴次㓜孫男五杲昉晢煦暟女七予與<lb/>
處士交乆比自京師歸復接其言貌未覺其衰也終月不見則<lb/>
聞處士以病不起爲之悼歎諸子將治葬奉鄉貢進士都君元<lb/>
<pb n="KR4e0131_SBCK_073-14b"/>
敬之狀來請表其墓而處士有知友信陽太守施君煥伯曰處<lb/>
士可表也遂書之<lb/>
　　蔗菴翁墓表<lb/>
翁姓錢氏爲長洲名家出武肅王裔諸兄皆隱于市<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>不仕其<lb/>
一爲大寍都司幕官仕亦不顯其季即翁諱遜字叔謙蔗菴其<lb/>
别號也少游江湖間中歲屏蹟里巷至老益喜閒適翛然逸士<lb/>
也翁無子以家事悉付贅壻素與竹堂僧暄公爲方外交即精<lb/>
舎傍鑿池開圃數擕親友往游烹魚煑笋日醉以樂或避暑竹<lb/>
林下脫帽啣杯有六逸風致平生奉養甚厚市中新味人爭售<lb/>
之翁治以薦客亦不自享也故山西參政祝公與翁相好取顧<lb/>
愷之語特以蔗菴號之翁喜而受予昔爲文以記然翁雖好逸<lb/>
樂未嘗從侈靡習至老其德固無悖其常者里人故敬重之郡<lb/>
<pb n="KR4e0131_SBCK_073-15a"/>
縣知其賢歲舉鄕飲必致翁三賔之列不徙以高年也翁生永<lb/>
樂戊子三月二十九日卒于弘治甲寅十一月二十八日享年<lb/>
八十七以戊午三月六日葬於長洲高景山之原娶沈氏太醫<lb/>
院醫士孟本女先卒女三適李溶朱　其一楊瓛即贅壻瓛有<lb/>
子釗冒錢姓爲翁後於是釗特鄕貢進士陳原㑹之狀來請表<lb/>
墓之文予翁同里巷視之大人行也言何足愛葢自天下承平<lb/>
揠兵旣入戴白之老所在有之其熈然自得嬉游如孺子宛然<lb/>
有康衢擊壤之意翁非其人也乎孟子曰王者之民皡皥如也<lb/>
然則叙翁之爲人亦可以觀世道也<lb/>
　　　耻齋魏府君墓表<lb/>
魏之先出畢萬其後代爲晉卿及分晉爲諸侯以國爲氏而散<lb/>
居南土吳之有魏氏葢乆矣在宋鶴山先生文靖公自蜀來有<lb/>
<pb n="KR4e0131_SBCK_073-15b"/>
賜第在吳中府君以同出於萬故宗之曾祖文原祖德父茂茂<lb/>
娶杜氏生君其諱昌字公美耻齋其自號也長身古貌寡笑與<lb/>
言布袍曵地質朴可重家當市<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>中闢其屋後種樹鑿池竒石<lb/>
間列宛有佳致作成趣之軒以自樂故武功徐公參政祝公僉<lb/>
憲劉公時即其居爲雅集屢有題詠沈石田居士寫之圖畵間<lb/>
亦惟君之雅澹不汲汲以勢趍故士大夫尤愛之也君養親甚<lb/>
力平時食飲必親進又必問味可否母臥病數年侍奉不離左<lb/>
右或出外暮歸則急趍至前喘息未定必問安否初其祖有遺<lb/>
言百餘字皆所以訓戒其子孫者君能遵行之仍作堂名寳訓<lb/>
以示不忘予嘗爲文以記而故李少卿貞伯特爲書之壁間又<lb/>
可見其孝也弟公明任雲和訓導而卒君以故居讓諸姪至故<lb/>
物則俾其子謹藏之曰此先世手澤也君素博古凡三代以來<lb/>
<pb n="KR4e0131_SBCK_073-16a"/>
至于宋元器物書畵多能辨識曰此出某時某人無差者喜爲<lb/>
詩則得于其舅氏東原先生之所指授爲多其年八十四以弘<lb/>
治乙卯七月某日卒又明年丁巳某月某日葬于長洲縣九都<lb/>
武丘鄕先塋其内弟南京監察御史杜君子開旣爲狀而其子<lb/>
芳乃來乞文表于墓上予諾之葢數年前君遣芳至京師有壽<lb/>
壙銘之託欲執筆不果詎意延至君卒而爲此文雖然君好文<lb/>
詞者雖不及見亦足以慰于地下也況芳之孝而欲揚其父之<lb/>
美有不可巳乎君娶陳氏先卒子男二人長即芳次蒙女四人<lb/>
其一以疾不嫁孫男六人曰某某女五人曾孫男女四人附書<lb/>
此于後併刻之<lb/>
<pb n="KR4e0131_SBCK_073-16b"/>
</p>
<p>
匏翁家藏集卷第七十三<lb/>
</p>
<p>
</p>
  </div>
</body>
</text>
</TEI>
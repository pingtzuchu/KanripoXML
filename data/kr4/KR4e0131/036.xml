<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_036-1a"/>
匏翁家藏集卷第三十六<lb/>
　記一十一首<lb/>
　　　陽山白龍神廟重修記<lb/>
陽山在吳城西北二十里而近視他山特高且大葢吳之鎭也<lb/>
相傳昔有白龍産其下其說載於郡志甚異其神秩於祀典廟<lb/>
而事之亦甚久矣夫山之高大者能岀雲雨必有神司之而龍<lb/>
之爲物用雲雨以爲靈者也使依得其地則足以致其用昭其<lb/>
靈而山得龍以依其澤亦博其勢亦尊而他山固不足以儗之<lb/>
矣陜右孟公以監察御史擢守蘇州明年爲弘治庚戌入夏不<lb/>
雨公以農事爲憂曰國家糧餉多仰給是郡使禾槁不收非惟<lb/>
民無以爲食其何以免徴歛之苦乎乃七月朔齋沐巳率僚屬<lb/>
行禱廟中未至而雨遠近沾足民皆歡然頌公公曰此神之賜<lb/>
<pb n="KR4e0131_SBCK_036-1b"/>
也其何以爲報哉顧其廟傾圯弗修者六十年于此若舊有獻<lb/>
殿特存其址而巳乃具材用徴工役擇人董治未及數月而功<lb/>
告成適長洲丞魯聰以公事上亰師俾持書來請文爲記夫洪<lb/>
範庻徴曰肅時雨若無所謂禱者春秋始書大雩公羊傳曰大<lb/>
雩者旱祭也至漢世令郡國上雨澤旱則公卿官長以次行雩<lb/>
禮則有所謂禱矣世之長民者視民之說其身之修本也春秋<lb/>
之說其事之舉末也不修其身而徒舉其事雖禱于神神將不<lb/>
降其居不歆其祀尚何有雨之應哉故於廟之成因書公之所<lb/>
以感乎神者必有其道則後之禱于此者其亦知所謹哉<lb/>
　　　葉文莊公祠記<lb/>
故吏部左侍郎謚文莊葉公事　英宗爲兵科給事中當已<lb/>
巳之變亰師戒嚴公忠憤激發數日奏疏七八上區處兵事悉<lb/>
<pb n="KR4e0131_SBCK_036-2a"/>
中機宜自是有名于時後出參政山西遂擢都御史南北廵撫<lb/>
制禦蠻夷功績益著　憲宗之世召爲禮部侍郎改吏部而<lb/>
終公蘇之崑山人也旣沒㡬二十年慈溪楊君名父由進士來<lb/>
知縣事廉愼有爲自以少知公名今獲令兹土無以慰仰慕之<lb/>
意適　今天子初卽位用臣下言撤天下佛廬之私建者君<lb/>
承　詔而喜曰吾志可成矣葢謂公之爲人天下皆知其賢況<lb/>
鄕人哉沒而祀于其鄕此禮也顧佛廬有當撤者乃特毀棄其<lb/>
象以改公祠設位于中歳時率僚屬師生拜而祀之他日託公<lb/>
之子壻兵部郎中虞君元凱來道其事而以記請夫世之仕者<lb/>
孰不急於政事有政事矣然無文學以資其識則所行者不免<lb/>
爲俗吏之事又孰不重乎文學有文學矣然無氣節以立其德<lb/>
則所能者不免有文人之譏故三者毎患人不能兼而公之政<lb/>
<pb n="KR4e0131_SBCK_036-2b"/>
事載於國史者甚僃巳不必論其書冊滿家篤學考古至忘寢<lb/>
食所著述專以歐陽子爲灋純雅明白其詞藹然平生尤慕鄕<lb/>
先哲范文正公身雖巳貴蕭然猶寒士也謟佞之徒有所倚而<lb/>
起者惡之不忍與接其所自處可謂重矣是以其名起於當時<lb/>
傳於天下而士大夫置公於　國朝名臣之列此豈無自而得<lb/>
者特公以中歳而沒使天假之以年其見於世者當又不止於<lb/>
此嗚呼惜哉寛初入翰林雖及接公而受其誨言然不久公巳<lb/>
去世竊以爲恨而名父嘗有斯文之契者況其爲此又當乎人<lb/>
心故雖無文猶彊書而復之祠成于弘治三年二月明年正月<lb/>
戊戌記<lb/>
　　　慈㓜堂記<lb/>
吳中業醫者百餘家其間以良名者數人耳陳君公尚以小兒<lb/>
<pb n="KR4e0131_SBCK_036-3a"/>
醫預焉予嘗以吳特一郡故陳氏得專其良使居亰師未可知<lb/>
也於是公尚以醫士徴至則亰師業醫者數倍於呉中其間以<lb/>
良名者亦數倍而公尚復以小兒醫預焉夫術業所聚多則難<lb/>
爲名非特醫家爲然而醫家之等第尤有甚焉者今公尚之醫<lb/>
於一郡於亰師無不以良名吾固知其術業矣　國朝設大醫<lb/>
院以處衆醫御藥房則在禁宻中深宻之地毎選醫之尤良<lb/>
者處之公尚旣在選中屢入用藥輒奏其效初授御醫㝷擢院<lb/>
判　今上即位以例仍初官然其名固不以官得者是以以<lb/>
病求治者自若也公尚之先曰良炳在元卽以醫仕其孫本道<lb/>
爲同縣孟景暘贅壻景暘善小兒醫而沒於　國初之灋旣而<lb/>
本道亦卒有子彦斌受其醫於母葢嘗得文信公舊書慈㓜堂<lb/>
三大字揭於藥室而金華王文忠公記之彦斌生仲和能世其<lb/>
<pb n="KR4e0131_SBCK_036-3b"/>
業而廬山陳檢討先生復爲之記公尚則仲和之子也旣世其<lb/>
業益盛而飭其堂益完於是感其醫者多爲之詩公尚乃續舊<lb/>
所得楊文貞公而下數首請予序其前夫所謂慈㓜者前軰之<lb/>
言僃矣顧予何以加之葢人之生子爲之保護以免於水火此<lb/>
特慈於家慈之小者也亦父母之道當然也惟醫之於病莫不<lb/>
視之猶子其慈之所及者則廣而毎患乎業之不良或反致乎<lb/>
短折之禍而何慈㓜之有公尚旣非其人宜大　爲之詠歌也<lb/>
予晚得子而公尚之慈吾㓜者尤至心竊感之書此果足以爲<lb/>
報也乎公尚名公賢爲人謙謹人皆重之非特以醫而巳<lb/>
　　長垣縣重修學堂岡孔子廟記<lb/>
天下有郡縣則有學有學則有廟以祀孔子著于　朝廷令典<lb/>
而有司之所守者於此旣有廟學矣或復即墟里之間而祀之<lb/>
<pb n="KR4e0131_SBCK_036-4a"/>
豈其私於孔子耶葢孔子之功在天下萬世雖家祀之於禮亦<lb/>
宜而況墟里之間其遺蹟所在廟而祀之亦惟致吾尊崇思慕<lb/>
之誠此後人所以不敢墜也考之史記孔子去魯適衞又去而<lb/>
適陳過匡與蒲今大名古衞地也而屬縣長垣有匡城蒲鄕與<lb/>
史所載合若其北十里有土隆然以高曰學堂岡居人相傳以<lb/>
孔子與門弟子嘗講學于此故名其語若近俗然家語載子路<lb/>
治蒲孔子入其境敎之爲政其事當不誣也岡旁有廟建自前<lb/>
代而廢至　國朝天順癸未知縣劉弘始克重建而自爲之記<lb/>
歷歳漸久傾圯不稱　今天子即位之歳屢　詔有司凢古<lb/>
陵墓壇廟許加修治後四年監察御史河内吳君廵按畿内憲<lb/>
體旣振益喜咨詢間因行縣過所謂學堂岡者歎曰廟壞至此<lb/>
獨非有司之事乎言于知府臨汾李侯侯欣然曰某之意也遂<lb/>
<pb n="KR4e0131_SBCK_036-4b"/>
委知縣古吳杜啓沼其事啓承命不敢緩乃發公帑得錢若干<lb/>
緡以爲可用卽市材物召工匠以弘治<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥九月興功越月而<lb/>
畢若殿若㦸門若講堂若杏壇若問志詠歸二亭以次完美以<lb/>
其餘力復建東西齋房及櫺星門其寢殿舊設孔子象而以子<lb/>
路曾晢冉有公西華侍坐以四賢于此問志雖無所考不敢遽<lb/>
廢若子畏于匡顔淵後至蒲子貢執轡二賢固可考者而遺之<lb/>
不可乃增設其象爲六初其地隘用耆老言復地之侵于民者<lb/>
東西凢八畞其南北更置三畞而規制始大又縣故有官地六<lb/>
十餘畞亦侵于民仍復之以充祭田歳收其入爲修治之費而<lb/>
計慮更遠矣廟成以其地幽僻學者宜居因聚里中子弟延致<lb/>
仕敎諭陜人袁佑敎之於是玆岡之勝殆與古書院等啓以爲<lb/>
宜有記也遣人至亰師以請夫憲臣出按于外以簿書獄訟爲<lb/>
<pb n="KR4e0131_SBCK_036-5a"/>
急者多矣視古聖賢事孰以爲意彼著于令典者尚多忽之況<lb/>
其餘乎然不知憲臣之職果止于簿書獄訟乎抑亦在乎風敎<lb/>
之所繫者乎吳君惟知其然而爲此舉亦惟有若爲守如李侯<lb/>
者而能成其美意也然又非啓之爲令經營措置不惜心力安<lb/>
能致成功之速自是而後人知聖人過化施敎之地油然興思<lb/>
其君子相慕以文相尚以禮皆化而爲良士其小人雖所謂彊<lb/>
而勇困而奸者皆化而爲良民所以變其俗革其心果不難治<lb/>
者有不在此乎故記之以示後之爲政者<lb/>
　　　敬義堂記<lb/>
昔者聖人以其存於心見於事者發之於言莫過於釋易坤六<lb/>
二之爻兩言之僃者也夫敬義德之大者有其一已足而聖人<lb/>
猶以爲偏必並舉而言之葢主敬以直其内則體立守義以方<lb/>
<pb n="KR4e0131_SBCK_036-5b"/>
其外則用行内外兼全體用具盡此所謂德不孤也爲學之道<lb/>
無出於此世之人莫不能誦其言有能用其言者乎太子太保<lb/>
吏部尚書三原王公以進士起家歷官四十餘年岀撫萬民入<lb/>
統百官凢所以見諸事業者率用兩言至於切劘治道啓沃<lb/>
君心往往見於章疏天下人皆傳誦之亦自兩言而推之也然<lb/>
此皆見於事者故人知公以義方外而不知直其内者之有敬<lb/>
也公以平生之所得者在此期於終身行之乃題其私居之堂<lb/>
以自警不鄙寛使文選主事李君贊來徴爲記寛謝不敏而李<lb/>
君道公之意不舎也葢此兩言儒先發其意也巳盡而公之蹈<lb/>
其言已久何俟區區之文哉惟公爲世名臣聲望表然與古人<lb/>
等　今上卽位之初知公之賢特起於致政之餘而信用之<lb/>
二歳間公雖以求去者數　上固畱不聽然天下有識者亦<lb/>
<pb n="KR4e0131_SBCK_036-6a"/>
惟恐公之去也惟昔武王踐阼三日欲聞藏之約行之行萬世<lb/>
爲子孫恒者之道召師尚父問之師尚父舉丹書以告曰敬勝<lb/>
怠者吉怠勝敬者滅義勝慾者從慾勝義者凶是巳武王受其<lb/>
言至銘諸器物以示不忘所謂敬義葢巳啓乎易之說然必以<lb/>
怠慾吉凶從滅爲言者武王雖聖訓戒之道當如是也公事<lb/>
先帝旣必出此及是起用猶惓惓焉以是爲說則公平日之所<lb/>
得者豈止於易所以名堂者豈止於身必欲武王其　君萬<lb/>
世爲　聖子神孫恒者乃公之志也與因書以諗於公不知<lb/>
以爲何如<lb/>
　　　春和堂記<lb/>
周月窗先生以名醫起至亰師僑居城南一室甚陋然公卿貴<lb/>
人而下以病求治者日遣僕馬迎立于庭殆無所容其名旣著<lb/>
<pb n="KR4e0131_SBCK_036-6b"/>
則未嘗以醫求進故雖老翛然猶布衣也是以人不獨良其術<lb/>
又皆賢其爲人非流俗所及月窗嘗爲予言世之病者多不知<lb/>
醫故託之醫者以治葢以生死之命寄之也其必死者不論若<lb/>
可生者而死焉是其過在醫而其人比比見之則其術可不謹<lb/>
哉自吾少時好讀岐黃書求大方衇之師而學之徧旣通其說<lb/>
則習瘍醫求其師而學之亦徧復通其說乃稍岀以治病亦不<lb/>
敢以人之命輕試之也必勤候而謹察之久之覺無所失乃數<lb/>
出以治病葢謹之如此始吾視病者呻吟不寍慘然如在吾身<lb/>
必致其生而心始樂因竊念安得天下之人無病可治而無術<lb/>
可施舉康彊怡愉熈熈焉陶陶焉登于上壽而吾與之並生於<lb/>
天地之間若春氣旣至太和薫蒸有生之類無不發育則吾心<lb/>
豈不益樂也哉吾家無錫之野舊以春和名堂以見志幸爲我<lb/>
<pb n="KR4e0131_SBCK_036-7a"/>
記之予曰是志也古人之所嘗言者也惟昔曾點欲以暮春與<lb/>
童冠軰浴沂舞雩詠而歸焉獨爲孔子之所與夫春天地發育<lb/>
萬物之時而仁之蹟也仁者對時育物使天下無一物不得其<lb/>
所亦天地之心而巳是心在人所謂不忍人之心而人皆有之<lb/>
者也孟子特引孺子入井以證其事豈若醫之爲術直以不忍<lb/>
人爲務其事尤專且切而以是名堂則其心益廣耳大也葢方<lb/>
寸之間生意盎然與天地相流通世之仁術孰加於此予感月<lb/>
窗治病甚深特記其所以習醫之難而終不欲以醫名以見其<lb/>
存心之仁未可以醫淺視之也<lb/>
　　　錫榮堂記<lb/>
光祿寺良醖署正蕭君光甫前知江西寍縣時有卓異之政爲<lb/>
部使者條奏　朝廷命所司覈實乃進其階文林郎制詞略<lb/>
<pb n="KR4e0131_SBCK_036-7b"/>
曰旣廉且愼能先正其身惟公則明而後服乎衆褒美之言可<lb/>
謂至矣其末又曰循吏特書相朢於今古小民難保當愼乎始<lb/>
終則致飭勉之意而朢其終惠乎元元也於是復贈其父樂昌<lb/>
敎諭如其官母林氏曰孺人及封妻戴氏如之　恩典所及顯<lb/>
揚一門君感激無巳曰光甫將何如以報　上耶乃名其堂<lb/>
曰錫榮以示不忘謂予相好久來乞文記之蕭莆田故族也岀<lb/>
宋淸節公子荆之後自君之上二世皆儒官君少舉于鄕初授<lb/>
潼川州學正敎灋巳善作成人才修建學宫勤勞甚著知其才<lb/>
者遂薦知安縣安爲蜀中窮處高山深箐與畨夷接壤縣無城<lb/>
郭民不時出沒鬪狼撫治爲難君至適寇亂焚刼之餘掃瓦礫<lb/>
以治兼以豪猾吞并廬井空虛而賦役未免君知其弊力扶仰<lb/>
之凢寇往來要路悉立城堡爲守禦計巳而流移漸復乃建縣<lb/>
<pb n="KR4e0131_SBCK_036-8a"/>
治及諸公廨更立社學以敎子弟三載境内無警士民感化俄<lb/>
以内艱去任老稚相率悲號攀畱旣去賊仍犯境民爭走訴<lb/>
闕下願復得君爲縣不報乃數以書問訊安否葢朢君服滿來<lb/>
治也後改寍縣寍俗喜爭先有熊何大姓訟田至數年不決憲<lb/>
司始委君勘問君閱其詞卽得曲直召諭于庭遂皆帖服旣久<lb/>
民益信君公平爭者漸息一旦有盜五十餘人突至市中欲入<lb/>
縣刼庫藏君遣人諭之卽輸謝而退去犯他縣殺略數家縣令<lb/>
及典史皆被害而寍獨無事君不忘僃移文行臺得調官軍守<lb/>
禦建營舍百餘間居之而寍終君去任晏然也去之日民泣畱<lb/>
如安縣時且各持金帛來贐悉卻去上吏部考最始有光祿之<lb/>
擢知君者以光祿雖亰秩未足以展君治才而君處之怡然其<lb/>
所以自持者益嚴也比僚吏及庖夫數百人詣吏部言君廉愼<lb/>
<pb n="KR4e0131_SBCK_036-8b"/>
有爲宜擢用事雖不果行然君之賢名至是愈顯矣名堂之意<lb/>
不待予文特述君平生居官者數事書以爲記葢以見制詞之<lb/>
褒乎君者非溢美而君之得乎　上者非冒寵渥以夸人必<lb/>
將陟崇階全晩節而無所負乎平生也<lb/>
　　　都御史盛公所受　勑書碑隂記<lb/>
都察院左副都御史盛公以成化癸巳自延平知府擢廣西右<lb/>
參政又十一年癸丣至都御史　命下皆有　勑書重其行公<lb/>
旣致仕而沒有副本謹藏于家其弟頥與其子唐龍相與刻石<lb/>
立于公之墓前所以表著　綸音以見公爲　上委任之意<lb/>
而其姪虞更請寛書其碑隂葢公旣登進士第初授監察御史<lb/>
與同列論事補外徊翔郡縣者十五六年政蹟卓異有古循吏<lb/>
風及擢參政專督糧儲益盡心其事于時倉廩充足邉務脩舉<lb/>
<pb n="KR4e0131_SBCK_036-9a"/>
實稱　敕㫖乃進布政使遂　召爲刑部右侍郎俄調南亰未<lb/>
行始以都御史廵撫山東時適歳荒餓莩滿道公賑濟有灋病<lb/>
者得食流移盡歸六郡熈然皆有更生之望循行所至不立威<lb/>
嚴下情赴愬悉得自逹於是廣儲偫均徭役諸事以次舉行必<lb/>
使民得實惠期至久遠而不苟於一時　朝廷方無東顧之憂<lb/>
而公引身去矣寛嘗竊論刑官之設莫大於司冦其尤良者如<lb/>
書所稱蘇公之敬刑一歳中不過能平反冤獄數人而已況爲<lb/>
其亞而不得專者乎公固守正不阿刑無枉抑然與賑飢民數<lb/>
十萬口以免其死徙其功孰多雖盡瘁匪懈事不廢弛然與積<lb/>
粟至數百萬石以免民他日之死徙其事孰大必有能辨之者<lb/>
則　朝廷所以輟公東行豈知公長於撫民而有以成其政也<lb/>
與不然何　敕㫖之委任於公者重如此也且今世之人以入<lb/>
<pb n="KR4e0131_SBCK_036-9b"/>
朝爲榮一旦遠去輒怏怏不樂事多以怠甚者厲民以洩其忿<lb/>
公之去也方怡然自得至則勤勞益甚計慮咨訪不異疇昔爲<lb/>
郡縣時彼固有岀於強爲以需再召者而公請老之疏其詞懇<lb/>
切誓必得　命乃巳其賢於人何遠哉故因記　敕書後以著<lb/>
公之大節若其平生之詳則墓碑具焉<lb/>
　　　心耕記<lb/>
呉郡陸氏隱于田間而業農者累世矣世修禮義表然爲郡之<lb/>
望至處士宗博益振其業鄉人尤賴之宗愽嘗自號心耕或者<lb/>
則以陸氏居松江陳湖之上田連阡陌上而賦稅下而衣食皆<lb/>
取給於是宗博及其壯歳當勤生力本之不暇雖未能躬耕以<lb/>
食力亦必往來相視衝風日履泥塗與傭奴同其勞苦而曰心<lb/>
耕何耶或者又以昔許行欲滕君與民並耕而食孟子引古人<lb/>
<pb n="KR4e0131_SBCK_036-10a"/>
勞心勞力之語以曉之宗博少嘗爲郡縣推擇長田賦有治人<lb/>
之責豈以其心亦若耕者之勞耶或以其說似矣而未得其意<lb/>
夫孟子以農爲喻者尚有之揠苗助長心不忘乎集義之戒也<lb/>
舎巳芸人心不廢乎自修之訓也故農夫能耕則田不荒而榖<lb/>
可成君子亦惟自治其心使不至於荒而已蓋心苟荒則惡乘<lb/>
之以入故曰見惡如農夫之務去草焉芟夷藴崇之絕其本根<lb/>
勿使能殖蓋言惡不可長如此夫惡不長則心無私欲之累而<lb/>
德亦成日用之間俯仰自得豈徒其身之安其澤之流於子孫<lb/>
者亦將享其利於無窮於是宗博之下世數年矣三子完宜某<lb/>
皆善承家完更以名進士授監察御史一日吿予曰先君無恙<lb/>
時欲得記所謂心耕乆矣玆敢成其志而終惠以一言幸甚嗟<lb/>
夫三吳之野終歲勤動爲上農者不知其幾千萬人也晏然處<lb/>
<pb n="KR4e0131_SBCK_036-10b"/>
於家庭之間而矻矻然經營乎方寸之地其勞尤甚焉者此宗<lb/>
博之所獨知而未可與不知者道也<lb/>
　　古田縣重建文廟記<lb/>
自佛老之說行於天下人爭信而趨之昔之大賢君子以斯道<lb/>
自任者極力以闢而卒不能去其敎愈昌其徒愈盛偏州下邑<lb/>
其宮室常數十區而吾儒學校之設雖通都大郡其制特一二<lb/>
而美麗宏壯不能彷彿其制者常然也古田爲福州屬邑學有<lb/>
廟建自前元甲午至今二百餘年矣殿宇傾圯視學宮特甚歲<lb/>
時師生行禮于是懔然有覆壓之危乃弘治元年今提刑按察<lb/>
司副使天台楊公行縣至訓導張瑄知公之重文敎也卽以其<lb/>
事白他日公謁廟顧而歎曰佛老之徒特以禍福誘人有所興<lb/>
作不勞而成今是廟爲吾夫子神靈所止其功在生民其道在<lb/>
<pb n="KR4e0131_SBCK_036-11a"/>
萬世固師生朝夕瞻仰以盡報本之地而壞若是獨不有愧於<lb/>
其徒乎且　朝廷崇重斯道惓惓于是而不仰體德意又獨<lb/>
非有司之責乎邑之人傳公之言莫不感悟一時以金來助者<lb/>
得數十斤方入山伐鉅木而水涸莫致俄天大雨遂抵學旁又<lb/>
若有神相之者於是良匠逺至卜日旣得主簿孟頊偕瑄董其<lb/>
役乃以是年七月庚寅興功其冬十二月甲寅功訖䂓制高廣<lb/>
迥異舊觀然象設未僃門廡未易而丹雘之功尚未施也敎諭<lb/>
周眞方圖謀之適知縣屠容持檄初至曰此固吾爲令者之事<lb/>
也遂次第成之且期學宮修葺當與廟稱其於文敎能知所重<lb/>
復如此初邑中乏進士之選餘六十年廟成之又明年庚戌貢<lb/>
士羅榮遂擢廷試高等人以爲竒相率有遣子弟入學之願<lb/>
於是屠君以是役當記且憲副公之功當載也乃具始末來請<lb/>
<pb n="KR4e0131_SBCK_036-11b"/>
惟閩去中州萬里在禹貢荒服之外歷三代至漢其民旣庻復<lb/>
徙之江淮間蓋乆而生息復盛然未知以文學爲事也在唐常<lb/>
衮爲觀察使始設學校敎之爲文又能屈巳以倡率之于時士<lb/>
子更相慕效而文學大興其人遂與中州等學校之設其有益<lb/>
於天下如此今　國家承平歲乆閩中人才固巳過于前代獨<lb/>
古田視他邑爲不及豈非其地僻逺無倡率如衮者之在上乎<lb/>
乃今得憲副公而令佐師儒又謹承于下宜邑人之尚義好文<lb/>
者之勃然也予與憲副公爲同年進士知其治獄明愼能持憲<lb/>
體乃復畱意於此非識治道之本者乎故書以記之<lb/>
　　　宜興縣重建先賢祠記<lb/>
宜興爲縣乆矣人物之生相望不絕宋寳慶間縣令趙與悊嘗<lb/>
建先賢祠歲乆祠廢至莫知其遺址所在其可考者眞文忠公<lb/>
<pb n="KR4e0131_SBCK_036-12a"/>
所爲記而巳弘治二年武陵陳君䇿以進士出宰其縣數舉善<lb/>
政士民安之他日問知所謂先賢祠之已廢也悵然興歎以爲<lb/>
巳責乃卽學宮東偏隙地謀重建焉士大夫皆以君之是舉能<lb/>
慰後人景仰之意然謂吾鄕先賢之盛不止故祠之所列者因<lb/>
相與考之史傳參之志書自漢至宋得數人而視舊巳多自宋<lb/>
至　國朝又得數人而凡游寓于玆及守郡而卒葬其地者則<lb/>
仍其故而不敢廢若㬜孝侯周公唐將軍衛公皆有專祠固不<lb/>
必與於斯也祠成託某求文記之蓋昔之賢者去我巳乆其聲<lb/>
音容貌邈乎不可得而接也獨其道德政事氣節文學見於紀<lb/>
載者炳炳如在顧予淺陋又不能深求其所至竊獨愛其人散<lb/>
見於二千餘年之間一旦列於一堂之上鄕人駿奔歲修祀事<lb/>
若子孫之於祖考然者此無他世不同也其爲人之賢同耳賢<lb/>
<pb n="KR4e0131_SBCK_036-12b"/>
則他邦之人皆可祀之而況其邑之賢者乎然是賢者以道德<lb/>
政事氣節文學自立於世惟盡其在我者其心尚不求當時之<lb/>
知乃求後世之祀乎而後世之祀之者又豈有所覬於諸賢哉<lb/>
亦惟申其景仰之意以盡其在我者焉耳且曰後有賢如斯人<lb/>
者將爼豆於斯一如故事所以感發乎人而起其思齊之心者<lb/>
又有在也宜興在江南爲奥區山秀而水淸予將往游焉當拜<lb/>
于祠下因從其鄕人子孫訪諸賢之遺事而尚論之兹特記其<lb/>
祠之成爾<lb/>
匏翁家藏集卷第三十六<lb/>
</p>
<p>
</p>
  </div>
</body>
</text>
</TEI>
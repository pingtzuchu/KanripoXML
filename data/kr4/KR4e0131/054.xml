<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_054-1a"/>
匏翁家藏集卷第五十四<lb/>
　題䟦三十四首<lb/>
　　　䟦趙魏公臨智永眞草千文<lb/>
古今人書千文甚多如趙魏公此卷尤秀潤可貴者按方正學<lb/>
䟦語宋舎人仲珩嘗評此以爲公中年得意書仲珩爲　國初<lb/>
書家第一手其言如此豈待他人言哉此卷初爲臨海葉夷仲<lb/>
惠仲之物今文太㒒宗儒得之太㒒之子壁好文而能書必<lb/>
有以識其妙矣<lb/>
　　　䟦楊眉菴春懷八詠<lb/>
予過西山道經王氏主人叔儀出楊眉菴春懷八詠示客葢眉<lb/>
菴與叔儀之先世曰允原在國初同官幷州書以遺之者也<lb/>
其詳見郡人馮之嚴序文於是歎允原之後有人雖區區故物<lb/>
<pb n="KR4e0131_SBCK_054-1b"/>
猶保守不墜而先世因以考見于斯則此𥿄有益於王氏且多<lb/>
豈可以吟弄風月之蹟少哉<lb/>
　　　題鍾繇眞蹟<lb/>
史載鍾太傅事魏殊有偉績此薦焦季直表又見其爲國不蔽<lb/>
賢之美其書平生所見特石刻耳若眞蹟之存於世者僅此啓<lb/>
南所藏法書甚多吾固知其不能出此上也<lb/>
　　　䟦大石聯句後<lb/>
予與故李少卿諸公夜宿西山雲泉菴爲大石聯句偶寄一時<lb/>
之興耳二十年來不意和者之多如此主僧智韜持以來見爲<lb/>
之愧歎韜云自公畱題後菴名盛傳于時而游者不絕雖韜亦<lb/>
爲士大夫所禮噫韜言過矣大石吳中奇物也安能終晦使米<lb/>
南宮在且將束帶拜之若之見禮於人乃石之所波及也予安<lb/>
<pb n="KR4e0131_SBCK_054-2a"/>
能爲若輕重哉韜請書其語於後遂書之<lb/>
　　　䟦滕用衝貞符頌<lb/>
惟　太宗文皇帝入繼大統之初一新鴻業文物煥然四方<lb/>
以祥瑞來奏者不絕一時臣工頌聲交作所以述　朝廷之盛<lb/>
以傳播天下而聳動之也此則翰林待詔吳人滕用衡所獻禎<lb/>
符之詩三篇苜騶虞次神龜次河淸每篇八章章四句乃其手<lb/>
寫副本而正書篆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>皆具葢用衡以能書薦起篆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>尤其所長<lb/>
時未授職故欲以此自見也然吳中人特知其能書而巳向非<lb/>
此卷其多藝之美㡬没之矣予友文太㒒宗儒藏此使其子壁<lb/>
持以相示昔漢武之世招延天下文學之士如司馬相如枚臯<lb/>
之徒勃然而起於是麟馬寳鼎芝艸之類渢渢乎形於歌詠千<lb/>
載之下乃復見於　皇朝嗚呼其盛矣哉<lb/>
<pb n="KR4e0131_SBCK_054-2b"/>
　　　題鄭氏所藏文移<lb/>
元政旣非群雄角逐我　太祖高皇帝起而削平群雄以寧<lb/>
禍亂若浙東數郡先入版圖於是李曹公以　王室懿親尚冒<lb/>
國姓特授同僉樞宻院分守其地當是時兵戈擾攘日惟攻伐<lb/>
之不暇而　詔書下播即以表揚孝義爲先務葢與武王式閭<lb/>
封墓之事同也此二𥿄爲浦江義門鄭氏蠲免徭役文移下之<lb/>
郡縣者其族長允敬藏之甚謹使其諸孫鍯奉以見示夫蠲免<lb/>
之典所以旌異鄭氏自宋元巳然文移葢嘗及之然天下多事<lb/>
廢政巳多於此獨能舉而行之又與武王政由舊之事同也百<lb/>
三十年來有司遵奉朝廷之美意所以待乎鄭氏者愈乆不<lb/>
替使其族人得於承平之世粒食安居以享先世義聚之利可<lb/>
不知所感激乎苟知之其亦益務爲義以圖報于下而巳矣敬<lb/>
<pb n="KR4e0131_SBCK_054-3a"/>
觀之餘爲書其後<lb/>
　　　䟦司馬氏家藏宋誥<lb/>
宋刑部侍郎司馬公伋出溫國文正公後此其遇郊祀恩獲贈<lb/>
其父禎誥也其裔孫福建副使垔保藏不失使其子公<graphic n="KR3502" url="https://raw.githubusercontent.com/kanripo/KR-Gaiji/master/images/KR3502.png" mimeType="image/png"/>持以<lb/>
示寛寛聞宋之南遷公實從行越之有司馬氏自公始葢四百<lb/>
年于此而此誥與其子孫竝存固溫國之德厚亦公有以保其<lb/>
族而延其嗣也歟<lb/>
　　　䟦陸翁所藏石田畵後<lb/>
人言石田翁好異聞有欲得其圖畵者輙談鬼怪之事以動之<lb/>
事窮或湊合而成故失之誣者頗多閶門陸汝器以所得圖畵<lb/>
示予不啻百十幅凡山水艸木禽獸果蓏蔬菜無所不僃然汝<lb/>
器淳實人也於鬼怪事非惟不能談亦不欲談而得畵之多如<lb/>
<pb n="KR4e0131_SBCK_054-3b"/>
此則人言其可盡信也哉<lb/>
　　　䟦陳憲副所藏文移<lb/>
天順八年有　詔天下凡致仕官廉貧不能自存者有司毎歲<lb/>
給米五石以資養贍葢曠世之恩典也今貴州按察副使陳君<lb/>
粹之自弘治初即退居于蘇太守史侯以君爲人適與　詔㫖<lb/>
合特上其事于廵按御史吳君報使舉行此其當時文移於是<lb/>
朝廷之厚恩有司之美意具於尺𥿄之間其事甚盛傳之陳氏<lb/>
子孫則前人之淸節雖百世之逺因以見之然予竊有感歎者<lb/>
葢君初自臬司歸考其年法不應致仕夫不使之食祿于官顧<lb/>
使之給米于家將必有任其咎者矣<lb/>
　　　䟦華栖碧手帖<lb/>
此無錫華栖碧先生與吾鄕陳叔方先生手帖也叔方名植號<lb/>
<pb n="KR4e0131_SBCK_054-4a"/>
愼獨在元季與栖碧俱以隱節文藝相契合故叙其過從之情<lb/>
然其意特在旌表事葢栖碧有母陳氏守節欲援例舉行耳此<lb/>
帖百餘年流落人家其七世孫蒙購得之故家文獻此又其足<lb/>
徴者乎<lb/>
　　　跋尤牧菴遺墨<lb/>
右尤牧菴先生雜詩文幷簡札共一冊先生生元末仕于<lb/>
國初爲湖廣布政司經歷少則師事陳敬初内史妙於詞翰而<lb/>
文名在吳中尚晦非其子孫之賢保護此冊傳之至今安能使<lb/>
人知其名哉先生之曾孫曰公厚以鉛山知縣致仕家居使其<lb/>
子樾持此相示歎吳中前輩文學如先生者亦幾失之則無遺<lb/>
蹟可考者失之多矣此又可見鄕邦文士之盛也<lb/>
　　　䟦楊文貞公與尤參議詩札<lb/>
<pb n="KR4e0131_SBCK_054-4b"/>
故江西參議尤公從其父牧菴先生宦游武昌時適廬陵楊文<lb/>
貞公流寓其地相好甚厚也及文貞旣貴而尤公亦從鄕校起<lb/>
爲部官至佐藩省所得文貞手墨最多其存者僅止此耳夫二<lb/>
公以貧賤之交相輔以道義相資以文學自少壯至於白首交<lb/>
好不改視今世反覆小人何如哉展觀之餘爲之敬歎<lb/>
　　　䟦宋人哀徐徽言詩後<lb/>
當宋被金虜之迫士大夫多死於難者此則龍游徐徽言之死<lb/>
而人哀之之詩也其後又有吳正傳先生䟦語益可寳重徽言<lb/>
在南渡後賜謚忠壯其死事載宋史忠義傳未暇考也<lb/>
　　　䟦倪雲林詩<lb/>
雲林徴君以雅潔爲人所慕片𥿄流落亦多藏弆況與其人之<lb/>
先世者乎此中秋夜一詩及厠䑕古體皆寫遺其鄕鄒惟高者<lb/>
<pb n="KR4e0131_SBCK_054-5a"/>
其裔孫元饒以其家故物保之尤謹予嘗愛雲林詩能脫去元<lb/>
人穠麗之氣而得乎陶柳之法然世之知之者尚少特以其隱<lb/>
處山林之下耳<lb/>
　　　䟦溧陽史氏家藏公劄<lb/>
右溧陽史氏家藏公劄八𥿄其一曰修者宋建炎初轉保義郎<lb/>
所給其七曰仁遂文德仁壽元至元間充安撫司提領及權縣<lb/>
尹與隨軍議事所給也史之先當漢世祖中興有曰崇者佐命<lb/>
有功封于溧陽旣卒廟食其地至今千五百年子孫散居邑中<lb/>
不可勝數其出而仕者旣皆見於譜牒此特近代公劄之僅存<lb/>
者及入　國朝益以科第發身予所知者戸部主事學進士後<lb/>
二人後觀政戸部以公事過吳中持此八𥿄見示竊歎漢之功<lb/>
臣如鄧禹之不妄殺子孫雖顯于當時然今亦無聞焉崇之功<lb/>
<pb n="KR4e0131_SBCK_054-5b"/>
固不若禹之盛必其有德於人者不淺不然何其嗣續之繁仕<lb/>
宦之多至於乆而不絕哉故因題此以推本其先世俾史氏子<lb/>
孫無忘其祖德而益紹之云<lb/>
　　　題陳僖敏公印象<lb/>
故少保僖敏陳公在正統景泰間以都憲廵撫陜西惠政甚著<lb/>
西人感之稱爲黒鬍爺爺至刻印其象家事之飮食必祝葢予<lb/>
少聞其事如此有傳其象至吳中者公之姪孫貢士汴得之以<lb/>
示予始信其然感歎不巳爲題其下以識<lb/>
　　　䟦趙集賢書鄒將仕墓志銘<lb/>
元故將仕鄒公墓志銘實趙集賢子昻撰又其親書于石者也<lb/>
聞之此石嘗沉于水後始出之復樹于墓固將仕之濳德當顯<lb/>
亦集賢之書不可泯没耳將仕裔孫永章重其家故物以搨本<lb/>
<pb n="KR4e0131_SBCK_054-6a"/>
見示葢鄒氏文獻有足徴者其在於此集賢平曰石刻甚多然<lb/>
爲人書碑碣亦少非將仕爲人之賢何以得之<lb/>
　　　䟦錢氏所藏群公手簡<lb/>
錢氏以小兒醫稱于吳中乆矣往時伯常先生被召入太醫院<lb/>
典御藥其術旣數有驗遂授御醫進院判當其退自内直士大<lb/>
夫迎治嬰孺疾者戶外㒒馬不絕先生不間逺近皆赴往往入<lb/>
夜始歸此卷皆當時所與手帖也自劉文安公而下凡數十𥿄<lb/>
大率言醫事者此可以觀錢氏之醫也於是先生下世幾二十<lb/>
年其子汝礪親傳術業益妙保守此卷不敢失墜他日踵門見<lb/>
示爲書其後以識<lb/>
　　　䟦范文正公道服贊<lb/>
右范文正公爲同年許書記作道服贊眞蹟道服之制不可考<lb/>
<pb n="KR4e0131_SBCK_054-6b"/>
許公爲此其意蕭然物外非不臧之服也不然文正公豈率易<lb/>
爲人下筆者哉此卷今藏范氏義莊贊後又有文與可諸賢䟦<lb/>
語亦不可得者也<lb/>
　　　䟦范文正公與尹師魯手帖<lb/>
宋盛時有西夏之擾范公與尹師魯合謀戮力以抗之相得甚<lb/>
深葢以道義事功爲友者也此二帖公與師魯者其一巳刻于<lb/>
文正尺牘中寛嘗閱之何幸今日復獲見此眞蹟哉然二帖不<lb/>
藏于尹氏復歸于文正子孫則其後世之盛衰亦可知矣<lb/>
　　　䟦范忠宣公誥<lb/>
在宋父子顯于朝者稱韓呂二家然豈若范氏之盛哉此誥乃<lb/>
忠宣公拜㒒射時所受其詞又出蘇次公足以逹爰立之意圓<lb/>
吉主奉出示敬書其後<lb/>
<pb n="KR4e0131_SBCK_054-7a"/>
　　　䟦范氏所藏唐誥<lb/>
文正公云祖宗積德百餘年始發於吾今觀柱國隋此誥在唐<lb/>
咸通二年所受至文正公時葢二百年矣其本原深厚如此後<lb/>
復四百六十餘年而此誥藏于范氏無恙文獻足徴豈特有國<lb/>
者爲然哉<lb/>
　　　書俞烈婦事<lb/>
吳學生顧春以好學成疾疾亟與其父惟寅決別其妻俞民悲<lb/>
痛誓不二志及春未死以指抉其目睛不得脫則引刀刺之其<lb/>
姑適見之急奪其刀而一目巳傷無所見也春旣死縣令鄺君<lb/>
聞而嘉之遣人遺之布粟以慰之文宗儒太㒒俞之舅氏也悲<lb/>
春早世賦詩哀之因以著俞氏之節俞氏之父濟伯和之士林<lb/>
爭和之葢人心之不能自巳者也今之制婦人前三十歲守節<lb/>
<pb n="KR4e0131_SBCK_054-7b"/>
至後五十始獲旌表以其志乆而不渝其節乃堅故也如俞氏<lb/>
之節以死自誓顧未可死耳當其勇決於頃刻之時巳有百年<lb/>
之志彼渝與堅豈足爲俞氏論哉俞氏有二男女纔數歲遺腹<lb/>
一男亦數月矣因覽是卷爲書此于首人心之不能自巳予獨<lb/>
不然乎<lb/>
　　　題雪洲卷後<lb/>
江隂夏叔度先生自號雪洲隱居田里行義好文所與交皆一<lb/>
時名士予所知者若倪雲林王光菴輩是也其生當　國初用<lb/>
重典之日雲林光菴皆爲自全之計而雪洲處之自若亦以壽<lb/>
終今其子孫益乆而盛江南人所稱習禮夏氏也予方北上其<lb/>
玄孫從壽以都水主事分司徐州持雪洲卷求題卷中有說有<lb/>
詩有賦而篆其首者爲翰林待詔滕用衡圖之者爲中書舎人<lb/>
<pb n="KR4e0131_SBCK_054-8a"/>
王孟端也二公亦所謂一時名士而與雪洲交者也都水以先<lb/>
世遺墨甚多後悉散失以所藏僅此爲恨然後人能繼儒業且<lb/>
登甲科官郎署有光于先世巳多豈以遺墨爲哉顧其孝思惓<lb/>
惓在此其亦益訪求之予何時得盡覽之耶<lb/>
　　　䟦甲秀堂帖<lb/>
此甲秀堂帖也舊刻千廬山陳氏内有周石鼔文譜秦泰山詔<lb/>
譜幷權銘量銘漢鄧隲討羗竹簡隋煬帝序曹子建帖晉王右<lb/>
軍荀侯帖唐歐陽率更顔魯公倣右軍帖魯公祭稿懷索帖李<lb/>
太白醉稿白文公詩宋司馬文正公銘蘇東坡手簡黃山谷詩<lb/>
諸刻予少時藏此一日劉廷美僉憲過予家見之借去後劉公<lb/>
没從其家索之不可得葢其三子異居裂而分之矣弘治丙辰<lb/>
予居家三子始各持還仍合于一其刻舊亦不完而石亾且乆<lb/>
<pb n="KR4e0131_SBCK_054-8b"/>
予故尤惜之耳<lb/>
　　　䟦張朱二先生手帖<lb/>
右張南軒朱晦菴二先生手帖南軒所與葢曾裘父而晦菴所<lb/>
稱曾君恐亦裘父耳二先生生同時學同道其筆翰在天下後<lb/>
世人皆重之亦以類相從也固冝義烏王氏藏此巳乆亾友允<lb/>
逹舊嘗示予今傳其子俯俯尚謹藏之哉<lb/>
　　　䟦水東日記抄本後<lb/>
右水東日記三十八卷故吏部侍郎葉文莊公所著也議者以<lb/>
其間頗有臧否之論其子孫固在不當傳出於是公之子始秘<lb/>
之則巳爲湖廣刻木而都下家有之矣顧其本模寫無法提行<lb/>
過多讀者厭之近世紀載家幾絕幸文莊爲此足以考見時事<lb/>
因錄本稍便觀覽不忍棄去惟多譌字雖加校正不能免耳<lb/>
<pb n="KR4e0131_SBCK_054-9a"/>
　　　䟦李氏宋敕<lb/>
右宋吏部侍郎李公琳爲左朝請郎大夫台州崇道觀時轉於<lb/>
朝奉大夫敕一道葢以年勞受也又敕一道則公自左中大夫<lb/>
充敷文閣待制以病謝事特授左中大夫令致仕而去者噫宋<lb/>
之待士於是爲至矣公旣没孫柯復以遺表恩澤授官其告身<lb/>
具在有足徴者公之十一世孫庻字舜明業儒不仕爲無錫士<lb/>
林之望保藏故物歲乆益謹葢四百餘年而書種不斷可謂難<lb/>
得者也<lb/>
　　　題奐兒所藏王守溪詩墨後<lb/>
陶淵明責子詩曰雖有五男兒總不好𥿄筆黃山谷謂陶氏諸<lb/>
子豈眞不好𥿄筆者淵明特戲言耳奐兒得王守溪學士詩墨<lb/>
飾爲卷藏之惟謹噫奐兒豈眞好𥿄筆者耶戊午季冬二十一<lb/>
<pb n="KR4e0131_SBCK_054-9b"/>
日承天門聽　恩詔還喜而識之<lb/>
　　　書重刻寳光寺碑後<lb/>
漢鬱林太守吳郡陸公績故居在郡城婁門内即今寳光寺是<lb/>
也寺興廢不可考國朝永樂間重建學士廬陵曾公從住持<lb/>
大馨之請爲紀其事碑旣刻而燬往歲予家居今住持文奎檢<lb/>
篋中得眞蹟見示則出程中書南雲<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>書固無恙也予以陸公<lb/>
淸節旣可崇重而其文其書亦不可泯没者奎公欣然買石遂<lb/>
復刻之乃以書來仍請書其故于後夫吳之佛寺無慮數百區<lb/>
往往富貴之人求福田利益捨宅爲之未有出於前賢故居如<lb/>
寳光者如記中謂陸公亦有捨宅之說豈公没後子孫爲之耶<lb/>
否則吳人慕其德相與尸而祝之于此以成之耶奎公以謹慤<lb/>
爲衆推主兹寺方務修葺豈惟闡佛之敎亦惟慕公之德而爲<lb/>
<pb n="KR4e0131_SBCK_054-10a"/>
此舉其爲人亦可嘉巳初公自海外歸以巨石壓舟後寺稍徙<lb/>
而西石委弃民家殆百餘年今移置城中察院之側名之曰廉<lb/>
石因倂書于此使後人有所考云弘治十二年七月四日<lb/>
　　　䟦葉文莊公手簡<lb/>
故浙江參政崑山陸君文量端雅好學尤善吏事最爲葉文莊<lb/>
公知愛非特鄕里之故而巳右手簡十𥿄乃公平日遺文量者<lb/>
其子伸藏之甚謹頃來試禮部畢奉以示予噫今仕宦之孫於<lb/>
先世遺墨委棄塵埃中往往用以褁物拭案畧不知惜予所見<lb/>
者亦多觀于此其爲人之賢否何如耶四月五日<lb/>
　　恭題院使王玉被賜藥方後<lb/>
欽惟　皇上當　聖政之暇游心文藝嘗徧閱　聖祖<lb/>
太宗文皇命儒臣所修永樂大典擇醫方之良者以太醫院使<lb/>
<pb n="KR4e0131_SBCK_054-10b"/>
臣王玉精於其術　親御翰墨特俾左右持賜之玉旣拜受<lb/>
不勝榮幸裝潢成冊將傳之子孫永爲家寳以臣寛在侍從之<lb/>
列謹奉以示期以蕪詞表揚寵遇之萬一臣寛仰而歎曰仁哉<lb/>
聖心乃天地生物之心也易曰天地之大德曰生聖人之大寳<lb/>
曰位可以守位曰仁葢仁之爲道愛人而巳矣愛人者視天下<lb/>
之人癢苛疾痛皆切於身惟欲去其所苦以竝生於世焉耳故<lb/>
世之爲術者亦多惟醫稱爲仁術其良方載之大典實多顧大<lb/>
典爲書卷帙浩繁藏之中秘天下人旣不得而見其分門别類<lb/>
包羅古今無所不僃　皇上不以他所載者書而獨書乎此<lb/>
以爲醫家之　賜豈非欲廣仁術於天下而欲人皆躋於壽域<lb/>
以竝生於世也歟臣寛愚昩寡學竊窺　聖心之所在謹識<lb/>
于後豈特表揚玉之寵遇而巳若夫　宸翰珠圓玉潔動合䂓<lb/>
<pb n="KR4e0131_SBCK_054-11a"/>
矩深得天縱之妙此又不暇贊述者玉被　賜在弘治丁巳八<lb/>
月後二年己未六月十二日通議大夫吏部左侍郎臣吳寛拜<lb/>
手稽首謹識<lb/>
　　恭題醫士陳寵被　賜藥方後<lb/>
太醫院之設其下有醫士常數百人而得入　御藥房供事者<lb/>
纔數人而已葢居禁中典　御藥必其人藝術精良性行醇<lb/>
謹者始預冠帶醫士臣陳寵旣在選中乃弘治己未五月<lb/>
皇上出用藥二奇方識以　御寳而賜之此又數人者之所少<lb/>
有而寵之所獨得者也寵感激無已飾爲巨卷奉以見示惟寵<lb/>
之先專門小兒醫擅名吳中者累世矣至其父公賢始獲召用<lb/>
于朝後任御醫秩滿懇以老疾請蒙擢院判致仕還家寵早<lb/>
承醫業深得其妙旦暮出入小心恭謹　皇上念其勤勞錄<lb/>
<pb n="KR4e0131_SBCK_054-11b"/>
其功績又重其世醫之子乃有此　賜是雖出於　特恩而非<lb/>
有所私於寵也寵於二方旣珍藏之以圖報榮遇之不偶其亦<lb/>
廣傳之以推播　恩澤於無竆云<lb/>
　　恭題尚書屠公被賜朝覲官　敕文後<lb/>
弘治十二年天下藩臬及郡縣長吏下至裔夷胥史例朝于<lb/>
京師乃正月朔旦　天子御奉天殿受朝畢明日諸司咸<lb/>
集吏部太子太傅臣滽侍郎臣寛臣民恱偕都察院大臣公行<lb/>
考察而黜其不軄者什一二皆所以遵奉舊章也已而其人得<lb/>
不黜者刑官若臺諫復露章劾奏　天子以旣去其泰甚悉<lb/>
宥使圖後効比其還任仍賜之敕以戒諭之其人旣皆拜受而<lb/>
臣滽等三人人亦被　賜一通焉葢凡敕詞所以爲戒諭者<lb/>
諄切簡要其人遵行即良違即否居銓曹者他日特執此明試<lb/>
<pb n="KR4e0131_SBCK_054-12a"/>
而省成耳大哉王言治道攸繫如臣至愚亦知所以從事矣於<lb/>
是臣滽以璽書當謹藏綴以素楮俾識其由臣寛幸從銓曹<lb/>
後獲躳逢其盛顧所被　賜者亦爛然在室時出而拜觀之尚<lb/>
相與欽承于下以無忘　天子惓惓進賢圖治之意云是歲<lb/>
二月十八日通議大夫吏部左侍郎臣寛拜手稽首敬書<lb/>
<pb n="KR4e0131_SBCK_054-12b"/>
匏翁家藏集卷第五十四<lb/>
</p>
<p>
</p>
  </div>
</body>
</text>
</TEI>
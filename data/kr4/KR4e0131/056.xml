<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_056-1a"/>
匏翁家藏集卷第五十六<lb/>
祭文二十六首<lb/>
　　　祭陳祭酒先生文<lb/>
維成化九年歲次癸巳正月初三日甲午門生翰林修撰吳寛<lb/>
謹以淸酌庻羞之奠昭告于前國子祭酒方菴先生陳公之靈<lb/>
嗚呼先生而止於斯文章足以傳來世議論足以動當時節行<lb/>
足以爲流俗之表學術足以爲後生之資凡先生之所以自立<lb/>
者固無容議而爲一小人之中傷不待終日而足以去之葢論<lb/>
先生者天下之公而去先生者一人之私嗚呼先生自信太過<lb/>
自負太奇寧墮乎人之計不愧乎天之知豈同舎亾金之難辨<lb/>
將逺附乎漢之不疑徒使學士大夫門生故友稱先生之冤者<lb/>
扼腕歎息至于泣下之漣洏寛昔童年登門求師孺子可敎以<lb/>
<pb n="KR4e0131_SBCK_056-1b"/>
扑以麾逮赴試於禮部擬卒業於經帷夫何寛之不幸而先生<lb/>
殃禍之是罹俄除名於仕版旋託體於靈輀旣驚而定有哭以<lb/>
悲幸舊學之未忘偶不棄於有司及大廷之對䇿何<lb/>
天子之寵綏原寛之所以致此非先生之敎而爲誰臥龍之山<lb/>
卜葬有期考平生之事行在墓道之當碑將乞文於知者維劉<lb/>
太常直筆之可垂亦有文藁其光陸離行刻木以傳世維丘刺<lb/>
史精擇而無遺夫先生之爲人固不待二者而顯然非是無以<lb/>
慰吾黨之思其餘不可以多及視寛之力所能者而卽爲緘詞<lb/>
逺奠薦此一巵嗚呼哀哉<lb/>
　　祭葉侍郎文<lb/>
維成化十年歲次甲午六月二十五日戊寅翰林修撰吳寛謹<lb/>
以淸酌庻羞之奠致祭于近故通議大夫吏部左侍郎鄕先生<lb/>
<pb n="KR4e0131_SBCK_056-2a"/>
文莊葉公之靈而言曰嗚呼公乎　國之名臣鄕之老師今則<lb/>
云亾還葬有期我有哀誅假此陳詞惟公蚤歲聰明内閉坦坦<lb/>
施施莫測其際人或無知謂公不慧旣入鄕校乃登賢科操筆<lb/>
爲文勢如懸河出其端緖所蓄則多歲在已巳龍輿北狩給事<lb/>
禁中公也畱後事宜可行章疏即奏凡所建白人謂何驟公曰<lb/>
國事臣子之疚卒却疆虜都城如舊軍興吿病出參陜政克贍<lb/>
邊儲士卒用命朝議偉之尋徴入之中臺有法付公執之徭獞<lb/>
跳梁輟公南行挾我藥物救彼殺傷自掩功能濳走猘狂嶺外<lb/>
單車漢之祝良徭獞旣懷惟此玁狁逐北之餘伺我蠢蠢有城<lb/>
有堡有庾有囷上谷之郊制禦斯盡北門鎻鑰宋之㓂凖公雖<lb/>
勞矣未可丐閑六卿之亞召公而還以典三禮以統百官在<lb/>
帝左右大袍高冠議論從容有闕彌逢　國有外事亦復勞公<lb/>
<pb n="KR4e0131_SBCK_056-2b"/>
黜渉南甸相視西戎嗚呼公乎貴顯莫逾<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>然一儒如齊宴子<lb/>
不見有餘門無過謁家無蓄儲惟其好義振竆恤孤寤寐郷賢<lb/>
希文爲徒公之文章宜在館閣典雅渾成不露<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>角南豐之純<lb/>
臨川之約而復劬書矻矻竆年手不停披以考以硏碑文鼎銘<lb/>
竹簡韋編鄴侯之富歐公之全嗚呼公乎學識之長才德餘事<lb/>
有如不亾未見其止　累朝眷顧寵遇寔隆没也訃聞震悼<lb/>
宸衷賜謚易名以示優崇生榮死哀　恩被始終凡民有喪<lb/>
匍匐酸辛有如我公豈曰凡民鄕之老師國之各臣一觴跽進<lb/>
鑒于斯文<lb/>
　　　祭褚御史文<lb/>
維成化十七年歲次辛丑八月癸卯朔越二十七日已巳友人<lb/>
翰林修撰吳寛謹以淸酌庻羞之奠祭于監察御史褚君昌㣧<lb/>
<pb n="KR4e0131_SBCK_056-3a"/>
之靈曰嗟嗟昌㣧昔登賢科名顯于世矣而出宰大邑遽當平<lb/>
長民之寄及擢憲臺身顯于位矣而廵歷數州適兼乎校人之<lb/>
事安不足以酬勞樂不足以償畏此固盡瘁事國者不以爲意<lb/>
也今則一病浹旬醫莫爲技舎館方遷溘焉永弃氣將絕而復<lb/>
嘘目不瞑而若視則亦以言爲責者未得遂其志也客囊蕭條<lb/>
歛含無僃僮㒒扶棺哭殯于次雖行道者惻然況乎鄕里知舊<lb/>
不爲之灑淚哉所幸不亾君尚多嗣樹立而興其後可冀具薄<lb/>
奠而寫哀託微詞以爲誄<lb/>
　　　祭蔣元用文<lb/>
維成化十八年歲次壬寅六月十日丁未翰林修撰吳寛謹以<lb/>
淸酌庻羞之奠祭于亾友樂亭令蔣君元用之靈嗟嗟元用器<lb/>
局淵宏渺乎其際群居嬉嬉莫見明叡然而伸𥿄疾書滔滔不<lb/>
<pb n="KR4e0131_SBCK_056-3b"/>
滯出其緖餘遂取科第塲屋之間固巳服其文藝至於小試治<lb/>
才寛而有制事旣克集民不吿厲則田野之内又皆沾其德惠<lb/>
也嗟嗟元用有胡質之淸夫旣常畏人知有陽城之勞而獨不<lb/>
爲身計致一疾之乆纏踰千年而長逝慨祿養之不終況　恩<lb/>
封之如例故雖死而不瞑豈戀戀於斯世嗟嗟元用遺腹有子<lb/>
甚秀而慧母氏鞠之後尚可繼親老而能慰者在斯想其方長<lb/>
號而忽収淚也返葬于鄕冒暑迢遞何以寓哀致此薄奠<lb/>
　　　祭賀其榮文<lb/>
維成化二十年歲次甲辰二月三十日丁亥翰林院修撰吳寛<lb/>
謹以淸酌庻羞祭于亾友解元賀君曰吳下之別忽經五年春<lb/>
試有期君來必先謂當一見握手驩然豈意解裝病巳乆纏館<lb/>
我半月寡笑與言言及此來利名所牽吾父且老可緩一官今<lb/>
<pb n="KR4e0131_SBCK_056-4a"/>
旣病甚命也在天奉身還家俟病稍痊終隱不出薄置田園吾<lb/>
時語君君尚南旋仕路信勞拙性不便後當相從南陌東阡顧<lb/>
此數語天胡天憐人願竟乖遂隔九泉嗟君待我師友之間死<lb/>
於我殯中情乃安或者不察驚歎而傳維昨禮闈吾濫預焉拆<lb/>
卷塡名實多省元使君不死孰後孰先袍笏滿街簫鼔喧闐乃<lb/>
有喪車蕭然道邊孤懷感傷出涕漣漣扶護維兄歩有吳船還<lb/>
葬于吳水道可沿剛正而文直亮而賢其人如存有棺未遷今<lb/>
也則亾舎館實捐觴豆在案往矣勿遄<lb/>
　　　祭李士英文<lb/>
維成化二十年三月二十日丁未友人安福劉震長洲吳寛致<lb/>
奠于翰林編修李君之靈昨者柩遷城南吾二人適入試院不<lb/>
獲一送甚戀戀也今旣事畢而出佛寺蕭然猶及奔走而遣奠<lb/>
<pb n="KR4e0131_SBCK_056-4b"/>
也夫送死有奠送生有餞餞者有時而還奠者無時而見也嗚<lb/>
呼悲哉凡君之葬有志有表庻幾平生可以爲傳也然則區區<lb/>
觴豆之意特寓乎知死之哀而不必其言之羡也嗚呼悲哉<lb/>
　　　祭亾弟原輝文<lb/>
維成化二十一年歲次乙巳十一月二十六日癸酉兄右春坊<lb/>
右諭德寛遣姪奎具清酌庻羞祭于亾弟原輝之靈曰去歲九<lb/>
月送子于郊孰謂此別永不相見聞訃以來悲痛無巳親友勸<lb/>
說豈能釋然子有厚德鄕黨所知知之尤深宜莫如我當壽而<lb/>
天則莫知焉我仕于　朝一紀餘矣不墜家業以有子在今復<lb/>
何恃實懸我心子幸有男秀而可教議婚于朱其事巳成日用<lb/>
之計周甥是倚撫教之恩諒不肯負因此薄奠畧陳數言中懷<lb/>
萬端豈能盡述惟昔長兄不及中壽豈意至子又損數年顧影<lb/>
<pb n="KR4e0131_SBCK_056-5a"/>
孑然我獨尚在勢孤力寡生世幾時雖欲不悲亦不可得抱病<lb/>
來省子情巳盡我繫于官獨何爲情子病在身勸子少飲今則<lb/>
巳矣盡此一酌嗚呼哀哉<lb/>
　　　祭周原巳文<lb/>
維弘治二年歲次巳酉七月二十日丙子左春坊左庻子兼翰<lb/>
林院侍讀吳寛具淸酌庻羞遣姪奎奕奠于故原巳院判之靈<lb/>
曰自子別去屢得手札毎言瘦軀二豎爲孽其後一緘置此不<lb/>
說我意子病勢當漸脫孰知訃聞纔距兩月墨蹟宛然尚可展<lb/>
閱昔者之來豈遂訣別中心感傷其痛如抉當寢或夢對飯或<lb/>
噎追思往時雅㑹不缺月夕花朝詩卷有䟦幽憂之懷藉此慰<lb/>
恱子旣南官尊爼且輟謂當還鄕此興終發今則巳矣顧先我<lb/>
没子年不衰而位方逹子名維揚而志尚鬱士行旣修世澤未<lb/>
<pb n="KR4e0131_SBCK_056-5b"/>
竭子於人間亦尚可活所爲至此理不可詰維子與我交親甚<lb/>
切凡子平生畧具墓碣亦有哀章和者更迭馳此叙哀千古契<lb/>
濶<lb/>
　　　祭邵文敬文<lb/>
維弘治三年歲次庚戌正月二十日癸酉詹事府少詹事兼翰<lb/>
林院侍讀費誾太常寺少卿兼翰林院侍讀傅瀚左春坊左庻<lb/>
子兼翰林院侍講學士李傑左春坊左庻子兼翰林院侍讀學<lb/>
士李東陽左春坊左庻子兼翰林院侍讀謝遷吳寛左春坊左<lb/>
諭德林瀚掌國子監司業事右春坊右諭德劉震翰林院侍講<lb/>
謝鐸謹以淸酌庻羞之儀馳祭于亾友中順大夫嚴州府知府<lb/>
邵君文敬曰嗚呼文敬生何所好世亦有之莫與君竝君之於<lb/>
詩其視唐人則如賈孟㝠搜極討思苦而淸皆可以詠君之於<lb/>
<pb n="KR4e0131_SBCK_056-6a"/>
書其視晉人不必大令博倣㫄摹蹟麗而奇偏工草聖君初善<lb/>
奕坐客滿堂縮手敢競後始謂此非仕所宜益務爲政中心自<lb/>
許劇郡可居不惟蕳靜彼不知者投之竆荒幾負才性後更東<lb/>
浙衆曰宜哉方爲君慶到郡未幾矻矻設施民安吏聽詩書且<lb/>
置尚以奕爲期必報稱惟志初立惟名方揚而身巳病豈其心<lb/>
勞如昔陽城力不能勝凡人所遭脩短盛衰莫不有命而君於<lb/>
此獨預其短復違其盛豈非命耶尚復何言惟順其正君喜交<lb/>
游聞訃以來逺莫<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈眉目了然如見其人嗚呼文敬<lb/>
　　　翰林祭楊文懿公文<lb/>
維弘治三年歲次庚戌二月癸未朔十九日辛丑左春坊左庻<lb/>
子兼翰林院侍讀吳寛謹以柔毛剛鬛之奠致祭于吏部右侍<lb/>
郎兼詹事府丞謚文懿楊公之靈曰公以易直之資高明之志<lb/>
<pb n="KR4e0131_SBCK_056-6b"/>
美麗之才淸雅之思心有所獨得每訂定乎經書口有所欲宣<lb/>
悉發揮于文字信賢科之有人置詞林而得地　今上之初<lb/>
進賢以類識公老成侈以祿位輟之宮僚擢之吏侍固俾展其<lb/>
才猷實欲試之政事四海之内方共仰其功能數月之間巳屢<lb/>
避乎名勢疏封竟獲乎陳請館閣遂專乎載記何信史之垂成<lb/>
俄哲人之長逝惟葢棺之後而士論始公況易簀之時而今命<lb/>
亦治此可見其身之歸全庻不憂乎人之責僃今則　䘏典旣<lb/>
加復　賜之謚出　朝廷之殊恩爲儒者之極致獨惜乎<lb/>
當代之燕許頓亾其手筆尚候乎後世之子雲或識其腹笥春<lb/>
雲在空黯然魂氣拜送柩車斯文情義而囘視乎一門之盛群<lb/>
鳯聯翩莫不在乎䘮次則公亦可以無憾乃復爲公一慟而収<lb/>
淚也<lb/>
<pb n="KR4e0131_SBCK_056-7a"/>
　　　祭吳參議文<lb/>
維弘治四年歲次辛亥五月丙子朔越二十三日戊戌同年友<lb/>
吳寛謹以淸酌庻羞祭于故雲南參議吳君文盛之靈曰君以<lb/>
廉愼之操精敏之才官事滿前談笑而裁昔自工曹遷于逺省<lb/>
俄遭内艱驥足未騁及兹服闋復來京師臥病族舎骨立形衰<lb/>
僮㒒遑遑溘焉就木有客入門莫弔而哭同年廿載下世已多<lb/>
如君之賢其人幾何自昔有喪匍匐徃救曷以寫哀薦此觴豆<lb/>
　　　祭徐文靖公文<lb/>
維弘治十三年歲次庚申八月癸未朔越二十七日巳酉諸生<lb/>
吏部左侍郎兼翰林院學士吳寛謹以淸酌庻羞馳祭于少師<lb/>
文靖徐公之靈曰寛昔居鄕稔聞公名及旣入仕識公于京蒙<lb/>
不鄙弃歡如平生詞林多暇語輒㒒更公位益高不自驕盈引<lb/>
<pb n="KR4e0131_SBCK_056-7b"/>
進後輩藹如父兄道義之語至今服膺公之立　朝惟恃忠誠<lb/>
巍巍黃閣高不聞聲百官盡軄萬姓安生黙相之力<lb/>
天子仰成寵任之重不替而增公曰可矣豈乏賢能引退未<lb/>
巳有疾忽嬰終獲所請勢位巳輕公卿餞送殆空一城道㫄嗟<lb/>
歎亦有黎氓公之厚德于兹可徴曷不畱公長存典刑何奪之<lb/>
速天豈瞢瞢殯于高堂南望宜興未能一慟中心怦怦聊此叙<lb/>
述以洩私情<lb/>
　　　翰林祭徐文靖公文<lb/>
公自少年巳擢高第徧歷淸階不以吏事及壯遭逢　憲皇<lb/>
在位受知特深舊學有自欲付大任吏事卒試㧞之詞林用不<lb/>
以次　今上之初以公是遺何以處之深嚴之地乃職論思<lb/>
乃典内制乃預機務寵用日異公所禀受淸明之氣公能承載<lb/>
<pb n="KR4e0131_SBCK_056-8a"/>
深厚之器大事在前從容暇豫身任其難事竟克濟謂公才優<lb/>
實則蜜緻謂公量宏實則謹畏忠言　上摩厚澤下被輔德以<lb/>
成從欲以治補益則多而力亦瘁曰病在躳疏乞休致　恩㫖<lb/>
慰畱莫奪其志歸榮幾時有訃忽至　宸衷惻然老成見弃特<lb/>
輟視朝爰及贈謚䘏典加等以報勞勩嗟今之人有望莫致謂<lb/>
位不得謂時不値考公平生無所不遂朝士念公自相弔慰況<lb/>
也相從館閣契義撫棺無從徒發永喟薄奠遥馳惟寓哀思<lb/>
　　　祭文溫州文<lb/>
維弘治十二年歲次巳未十一月丁巳朔越二十四日庚辰吏<lb/>
部左侍郎兼翰林院學士吳寛謹遣姪奕以淸酌庻羞之奠致<lb/>
祭于故溫州太守文君宗儒之靈曰官制之分必有内外外與<lb/>
民親守令爲最君兩爲縣永嘉博平竝有異政卓爾騰聲孰不<lb/>
<pb n="KR4e0131_SBCK_056-8b"/>
召用君當稱首䜛言阻之而君顧後太㒒有丞丞實負予歛其<lb/>
施設困翼不舒君曰何哉莫非命吏馬政必修以復故例列郡<lb/>
相顧惟循其常例卒不復吾其故鄕稱病七年田園自足大臣<lb/>
薦揚有　詔以促君曰何哉吾心巳安況也古溫郡寄益難未<lb/>
至百里父老爭候舊令載瞻如獲慈母興利除弊扶弱抑強或<lb/>
怨或詈吾身自當奏疏迭陳莫匪民事或格或行吾力巳至終<lb/>
欲引去自刻無能民則固畱身不可興嗟哉君子何命不淑季<lb/>
夏七日一逝不復郡失賢守泣聲相聞何以繫思子孫氏文屬<lb/>
縣奔趨競以財<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>衰服纍然泣血以拒曰父在官無取於人於<lb/>
此取之上累吾親君雖云亾幸有賢子治可移官信乎家理聞<lb/>
訃數月時一戚然顧獨後死長君十年修短死生必有定命聞<lb/>
有夢徴特假以病未及臨穴聊以寫哀復有墓文以慰泉臺<lb/>
<pb n="KR4e0131_SBCK_056-9a"/>
　　　祭李時泰憲使文<lb/>
維弘治十五年歲次壬戌六月辛丑朔越八日戊申吏部左侍<lb/>
郎兼翰林院學士吳寛謹以淸酌庻羞之奠馳祭于同年友故<lb/>
陜西提刑按察使李公之靈曰緯矣維公早勤所務學于仲兄<lb/>
義同師傅竝登甲科二鳳同翥公時方少奮翼莫禦乃駕使軺<lb/>
官簿初注乃入内臺曰爲侍御出廵淮南外嚴内恕憲體<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然<lb/>
勢要是惧爭避逺之不俟言拒竟遭其䜛從此而去去國數年<lb/>
萬里旅寓居炎荒中德業益樹終焉䜛言莫勝淸譽臬司屢遷<lb/>
聞望愈著下無冤民如豁雲霧維陜以西古號天府控制民夷<lb/>
得專一路救敝扶衰日坐公署力則巳竆才則甚𥙿起則何淹<lb/>
逝則何遽何天不遺何人不遇抱負大才將安所赴仲兄在朝<lb/>
過時悲慕南遷司空欲臨其墓凡我同年哀莫能助遥具薄筵<lb/>
<pb n="KR4e0131_SBCK_056-9b"/>
便道亦附公其有知幽夢當寤爲舉一觴以盡平素<lb/>
　　　祭少詹事王公文<lb/>
維弘治十六年三月二十八日乙未吏部左侍郎兼翰林院學<lb/>
士末眷吳寛謹以淸酌庻羞之奠致祭于故封詹事府少詹事<lb/>
兼翰林院侍讀學士前光化知縣王公之靈曰公當壯歲仕與<lb/>
民親惠政所及深得乎民三載告歸未盡其志宦業巳傳而子<lb/>
巳貴孰不生子貴如之何名重詞林豈惟高科再受恩封公正<lb/>
無恙高葢橫金安此祿養封典未巳子佐文銓壽終于寢有訃<lb/>
忽傳　帝念近臣何以爲慰諭祭有文塋域是治凡此褒䘏<lb/>
他人敢希子侍經幄匪以其私考公終身僃享諸福人莫不虧<lb/>
我無不足忝同鄕郡乆託親交無由執紼繫官于朝微言可緘<lb/>
薄奠斯致遥望靈筵寫此契義<lb/>
<pb n="KR4e0131_SBCK_056-10a"/>
　　祭侍郎徐公文<lb/>
維弘治十六年癸亥十一月二十九日壬辰禮部尚書兼翰林<lb/>
院學士吳寛謹以淸酌庻羞之奠馳祭于南京工部右侍郎徐<lb/>
公曰南望海虞壯哉爲縣豈曰富疆實稱文獻縣多故族徐有<lb/>
鉅人敎以義方公德維淳少登甲科諫垣就列奏疏屢陳衮職<lb/>
補闕試以民事出牧大藩南北所至不求自安付以大任益盡<lb/>
其責都憲我官司空我職民終受惠國不傷財志行所學德副<lb/>
其才嬰疾尚微引去何速高節有餘衆望不足尚期召起以慰<lb/>
蒼生溘焉長逝惜哉老成遺言自卑德薄能鮮戒其子孫勿求<lb/>
䘏典有臣如公　天子忍忘何以　上聞憲臣有章質直<lb/>
勤勞世豈多有鄕賢凋謝相弔而走吳山伐石宜刻褒賢無由<lb/>
臨穴致此惓惓<lb/>
<pb n="KR4e0131_SBCK_056-10b"/>
　　　祭陳大玉文<lb/>
維弘治十四年歲次辛酉三月初二日庚戌同年友吳寛謹以<lb/>
淸酌庻羞之奠致祭于都察院右副都御史陳公大玉之靈曰<lb/>
公寓西陲早受家學抱藝入京多士與角遂登甲㮄乃列戸曹<lb/>
簿書錢榖身任其勞公有美才亦不即見迨擢大藩而事益練<lb/>
江右民俗治之尤難以靜治劇以簡治繁工役大興惟時建國<lb/>
我勞其心民省其力謂民頑梗父之母之居則易使去則有思<lb/>
去之一方稱者一口名徹于　朝三任莫乆内臺之副爲古中<lb/>
丞卑以畱務置之舊京倉廩豐盈不爽外<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>韓滉在唐國計有<lb/>
託夙夜籌畵尚耻素飡報國不足公亦有言生居邊方習見戎<lb/>
虜毎誓捐軀欲得死所推公之志論公之才俄止于此知公者<lb/>
哀　朝廷念公䘏典不薄祭葬以禮有司奉若重惟故里在于<lb/>
<pb n="KR4e0131_SBCK_056-11a"/>
中州居斯葬斯不忘首丘忠信可交廉謹不取旣見其人亦聞<lb/>
其語今則巳矣不見其人死生永別曷得而親嗚呼哀哉<lb/>
　　　祭外母朱孺人文<lb/>
維年月日季女壻翰林修撰吳寛謹以柔毛庻羞之奠致祭于<lb/>
外母朱孺人之靈曰寛昔委禽今踰廿年高堂登拜數聆訓言<lb/>
白髪垂垂德容儼然去之京師濶阻山川起居何如封書問安<lb/>
使者未及訃音忽傳嗟嗟孺人持行寔賢内助成家有赫門䦨<lb/>
子孫森森美矣田園人匪富視惟義之全歲月幾何喪事連連<lb/>
悲傷旣甚疾疹莫痊凡此情事墓石巳鐫孺人於寛母道存焉<lb/>
啓殯有期薄奠几筵<lb/>
　　　祭亾妻陳宜人文<lb/>
維弘治四年歲次辛亥八月初七日左春坊左庻子兼翰林院<lb/>
<pb n="KR4e0131_SBCK_056-11b"/>
侍讀吳寛以柔毛之奠吿于亾妻宜人陳氏之靈與子相處三<lb/>
十餘年我困而亨子實偕焉復來京師又踰一紀促我早歸無<lb/>
貪名位我聞子言中心然之豈料子病纒身益危言不即從子<lb/>
亦莫救所恨諸親不在左右送子歸葬斯言不忘繫于史事願<lb/>
復不償生不同歸死實可憫言及于兹悲痛何忍子尚行矣我<lb/>
終乞身臨穴而葬當共諸親子行無恐亦無我戀酒肴在筵非<lb/>
謂遣奠嗚呼哀哉<lb/>
　　　祭韓夫人文<lb/>
於維夫人㓜有女德來嬪于韓寔爲佳匹維都憲公有武有文<lb/>
宣力四方爲　國樹勲閫内非人公能不顧顧則縈心有勲曷<lb/>
樹公累進秩夫人與同龍誥在函遂沐高封富盛顯榮孰不歆<lb/>
豔竊視其身自奉何儉公旣不祿儉德益加閨門悄然人孰敢<lb/>
<pb n="KR4e0131_SBCK_056-12a"/>
譁嗟未亾人俄以亾報吿哀于朝維子之孝昔都憲公賜葬<lb/>
有墳有詔合藏以從良人仍命有司諭祭維賟䘏典所頒爰視<lb/>
都憲靜專勤愼婦德可評宜躋于壽宜享其榮都憲在鄕偉哉<lb/>
先逹薄奠遥馳忝居鄕末<lb/>
　　　焚黃告先考妣文<lb/>
維成化十三年歲次丁酉十月乙未朔越二十二日甲寅孤子<lb/>
翰林修撰寛謹以潔牲醴齊昭吿于顯考府君顯妣張氏曰壬<lb/>
辰之春寛忝史職三載考最仰荷推恩封贈之典施及存没惟<lb/>
我顯考拖疾拜命旣易冠服奄弃人間璽書繼頒不及親捧<lb/>
孤懷感傷未即奉告惟兹　恩典豈寛自致追慕尊慈極其勞<lb/>
瘁以鞠以教克長克成昊天不弔先後弃捐祿養靡從痛恨無<lb/>
巳兹謹錄黃焚于墓所伏惟尊靈祗奉休命音容茫茫悲慕不<lb/>
<pb n="KR4e0131_SBCK_056-12b"/>
絕嗚呯痛哉<lb/>
　　　東莊奉安先考畵象祝文<lb/>
維成化十三年歲次丁酉十二月某日孤子寛謹以牲醴之儀<lb/>
敢昭吿于顯考修撰府君東城之下先世所基嗟嗟府君寔生<lb/>
于斯迨長西徙門戸獨持每念舊業東望興悲乃修乃復有年<lb/>
于兹樹有桑柳屋有茅茨有庭有戺有園有池本原之地有大<lb/>
其䂓東莊自號用表孝思今者不幸溘焉弃遺靈爽長存没且<lb/>
有知眷戀兹地䰟氣必之乃奉遺象張之堂楣著存于心如覩<lb/>
容儀凡此舊業不廢不墮曰維季弟肯搆肯菑一觴陳吿聊寫<lb/>
吾私載瞻載拜涕淚交頥嗚呼痛哉<lb/>
　　　上京吿祠堂文<lb/>
維成化十四年三月六日玄孫翰林修撰寛謹以牲醴敢昭吿<lb/>
<pb n="KR4e0131_SBCK_056-13a"/>
于四代考妣寛憂制旣終例宜起復丙寅日吉巳卜啓行維是<lb/>
逺違不勝攀慕<lb/>
　　吿二代贈官祝文<lb/>
維弘治十一年歲次戊午十二月壬辰朔越六日丁酉孫吏部<lb/>
右侍郎寛敢昭吿于二代考妣曰寛無所能忝竊官祿實頼先<lb/>
德始克致兹乃今年十一月二十九日三載考滿十二月四日<lb/>
荷蒙恩例推及其先顯祖考處士贈吏部右侍郎顯祖妣韓<lb/>
氏贈淑人顯考諭德府君加贈吏部右侍郎顯妣宜人張氏顯<lb/>
妣太宜人王氏竝加贈淑人及妻宜人陳氏亦加贈淑人感激<lb/>
之餘悲喜交集謹具酒饌用申䖍吿<lb/>
　　　受　誥祭吿二代文<lb/>
維弘治十二年歲次已未八月戊子朔十二日巳亥孫吏部左<lb/>
<pb n="KR4e0131_SBCK_056-13b"/>
侍郎寛敢昭吿于二代考妣不肖逺藉先德垂休于身叨佐銓<lb/>
曹倐經三載伏蒙恩例推及惟均乃於今晨獲受　誥命祖<lb/>
處士府君贈通議大夫吏部右侍郎祖妣韓氏贈淑人考諭德<lb/>
府君加贈通議大夫吏部右侍郎妣宜人張氏太宜人王氏俱<lb/>
加贈淑人誥詞煌煌竝蒙褒美追惟先德實克承當謹録一<lb/>
通先僃焚燎家祠塋墓自當轉行故妻宜人陳氏亦加贈淑人<lb/>
謹以酒饌同用告<lb/>
匏翁家藏集卷第五十六<lb/>
</p>
<p>
</p>
  </div>
</body>
</text>
</TEI>
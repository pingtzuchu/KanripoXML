<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_074-1a"/>
匏翁家藏集卷第七十四<lb/>
墓表一十三首<lb/>
　　　明故中議大夫廣西南寍府知府蔡君墓表<lb/>
惟蔡氏爲吳故族居震澤山中其先在宋有仕爲祕書郎直煥<lb/>
章閣曰世洪者從駕南遷始居于呉數傳至吉甫吉甫生仲簡<lb/>
國初以人材徴稱疾不仕仲簡生桂芳桂芳生景東景東娶於<lb/>
徐爲處士庭栢女生君爲長子其諱蒙字時中别號果育年十<lb/>
一舉爲縣學弟子太守況公視其氣皃竒之撫其首曰此子異<lb/>
時名位當如我稍長治春秋學業專勤時臨川聶大年分教常<lb/>
州往從之游三試於鄕不捷年三十貢入太學傑然諸生中爲<lb/>
兵部尚書馬公昻所知以曹務繁重奏俾專司章疏數月以勞<lb/>
多即入吏部選選在優等始授温州府同知温於浙江爲大府<lb/>
<pb n="KR4e0131_SBCK_074-1b"/>
君才優適稱府中有事太守輙咨之以行未久惠義及民甚深<lb/>
而名譽益起成化戊子属邑㤗順山中傳有銀鑛閩括流㓂群<lb/>
聚争奪殺傷遍野邑里騷動事聞于　朝命中使盧某來督官<lb/>
兵勦禦賊聞兵且至焚橋塞路其勢愈盛候吏馳報時夜漏下<lb/>
二皷君驚起遽帥壯徤五百人往撤石通道伐木爲輿梁官兵<lb/>
旦至乃渡㑹大雨雪不可進凍死甚衆衆議募民壯𥙷伍擣賊<lb/>
巢穴公曰彼皆烏合之衆苟益兵制其死命其勢蹙祗益亂耳<lb/>
無若遣一職往諭以禍福爲便衆然之遂推君行君毅然深入<lb/>
賊窟落反復諭之賊感悟立解散兵休而還公復建長久計取<lb/>
民之疆勇丁衆者立爲銀賦長領坑夫若干事採鑿民始無爭<lb/>
奪之患樂清有田數千頃爲山潦衝激壞爲沮洳塲而公稅如<lb/>
故破産者甚多君往相地勢浚渠築塍時蓄洩愼防護田遂還<lb/>
<pb n="KR4e0131_SBCK_074-2a"/>
爲膏膄而民益有蓄洩之利君治績旣多御史上于朝獲封<lb/>
其父如其官階奉政大夫母妻皆宜人巳而浙東饑大臣奉敇<lb/>
往綏撫之兼陟黜官吏未至君豫儲粟至五萬餘石以僃賑貸<lb/>
若僚屬以下悉條其賢否上之大臣以君可信多從焉秩滿将<lb/>
赴吏部而郡方闕守民日擁上司言蔡侯爲宜於是藩臬皆上<lb/>
疏道百姓意未報丁奉政府君憂服除陞湖廣辰州府知府道<lb/>
間丁母徐宜人憂服除改廣西之南寍下車即集父老察問民<lb/>
間利弊民甚安之三年夷俗漸化如中邦宣化縣民兢渡誤死<lb/>
被誣入故殺律連七人頌繫淹久纍政不決始得其情得釋巳<lb/>
而大雨彌月洚潦入城居舎蕩没民漂死以千數君齋戒帥僚<lb/>
屬禱于山川等祠爲文引罪以祝是日水即退視被災者悉賑<lb/>
䘏之田州守岑浦自恃土官驕悖不法與其族弄兵相攻殺君<lb/>
<pb n="KR4e0131_SBCK_074-2b"/>
以直詞曉諭皆感服釋仇不復敢争至於興文舉義明獄足食<lb/>
諸事盡瘁不懈以勞致疾乃上章乞歸既得命即日行明年<lb/>
今上即位詔致仕四品以上進一階得中議大夫越七年癸丑<lb/>
八月七日以疾卒春秋六十有八配沈氏生女一人適馬璿側<lb/>
室秦氏生男一人習聘徐氏女二人長贅勞麟次適徐鵠君之<lb/>
没習始九齡又四年丁巳麟等率習以某月某日奉柩葬于綺<lb/>
里榖堆山陽奉政府君之側先期與其姪羽奉状來請文惟公<lb/>
少居郷閭爲知名士及入官輙獲乎上政績有聞于時蓋其爲<lb/>
人通而不流和而不泛才足以治繁而濟之以勤量足以容衆<lb/>
而守之以恕此所以綽綽乎能舉其職也君他行可稱者尚多<lb/>
而尤有志於用世惜未究其所至何如耳乃書此表之以慰君<lb/>
于地下云<lb/>
<pb n="KR4e0131_SBCK_074-3a"/>
　　　太醫院醫士盛君墓表<lb/>
君姓盛氏蘇之呉江人世居呉中爲名族按其譜出宋文肅公<lb/>
度後數傳至寓翁生景華有隱操人稱居宻翁景華生啓東始<lb/>
業醫而精其術仕爲太醫院御醫受知　先朝累𬒳寵渥生數<lb/>
子而儼最長君儼之子也諱暟字用美號閒舟初其父從御醫<lb/>
公居亰師始壯而卒君時生甫七年耳與母許氏留呉中頼其<lb/>
祖居宻翁撫教之旣長奮志于學授徒養母曰吾其取科第以<lb/>
仕乎則習舉子業顧屢試于郷不偶復歎曰仕必有命也乎醫<lb/>
吾家學也吾當繼之君旣業儒而理明於醫輒通又其家多竒<lb/>
方奥㫖發而究之附以巳意治疾輒驗人曰此得盛御醫秘傳<lb/>
者爭往求之君復不計利遇貧賤者率與之藥於是求之者益<lb/>
衆醫名暴起傳至京師遂徴爲醫士久之當得官然非君所望<lb/>
<pb n="KR4e0131_SBCK_074-3b"/>
也方稱疾不出適聞其母䘮而歸服除竟不上益以醫行于時<lb/>
旣老得未疾有疾者多就治之弘治九年十二月二十八日卒<lb/>
享年七十五君初娶沈氏繼潘氏髙氏子男三人曰乾娶張氏<lb/>
曰坤府學生娶桺氏曰艮娶夏氏女一人適某孫男五人曰某<lb/>
女四人長適府學生沈濟次適袁表次適國子生顧綸之一未<lb/>
行君爲人襟度爽闓而言論眀暢對客飲酒笑<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>傾倒曽無隱<lb/>
情人有過往往面加指斥至人以非禮加者亦能容受不與校<lb/>
也篤於交誼或以急難告輒周給之不吝凢嫁娶䘮葬有不能<lb/>
具者多頼其助亦可謂好義矣去歲予嘗過君家君聞予至使<lb/>
人扶掖而出猶諵諵道說舊事竊歎其病且痼非復少壯時態<lb/>
然年既髙子孫森然孝養僃至可無憾也至是竟不起乾等乃<lb/>
于眀年某月某日葬君於茅塢之原其父之執德州同知韓君<lb/>
<pb n="KR4e0131_SBCK_074-4a"/>
彦哲率之來求予表墓之文君嘗謂死生常事當病未劇自述<lb/>
志銘其明逹如此予故書此表之凢其平生見於自述者不復<lb/>
書也<lb/>
　　　隱士史明古墓表<lb/>
吳江穆溪之上有隱士曰史明古其爲人足跡不出百里之外<lb/>
然江浙間人知其名至于郡縣大夫亦皆禮下之而予取以爲<lb/>
友蓋四十年于此矣其志正而直其言確而厲其所爲無弗依<lb/>
於禮者當其壮時患閭里之人以巫覡惑衆上書縣中欲盡除<lb/>
之曰此皆不容於先王之世者不除則風俗不正禮教何由而<lb/>
行耶與人論事辯說超踔坐客莫能屈至有所感奮詞氣益峻<lb/>
雖逹官貴人衝突不顧見依違狥情者心輒鄙之其治家辨内<lb/>
外定上下嚴若官府然謂長子承家當世守其居而析産特異<lb/>
<pb n="KR4e0131_SBCK_074-4b"/>
於衆曰此吾史氏家法不敢不謹也凢吉凶之事悉違世俗而<lb/>
行必倣於古知禮者取之其學於書無所不讀而尤熟於史論<lb/>
千載事歷歷如見而剖斷必公蓋有宋劉道原之精至於時事<lb/>
人言得於聞見往往筆之成編則有洪容齋之愽焉若其才如<lb/>
錢榖氷利之類皆知其故使得郡縣而治之恢恢乎無難者爲<lb/>
文章紀事有法醇雅如漢人語詩則不屑爲近體興至吟聲咿<lb/>
咿冥搜苦索欲追魏晉而及之家居甚勝水竹幽茂亭館相通<lb/>
如入顧辟疆之園客至陳三代秦漢器物及唐宋以來書畵名<lb/>
品相與鑒賞好着古衣冠叟履揮麈望之者以爲列僊之儒也<lb/>
間與親友呉鐵峯數人扁舟往來月爲雅集以觴詠相娛樂又<lb/>
嘗與劉僉憲沈石田諸公㳺武林經月忘返所至爲文記之曰<lb/>
此未愜吾志也㑹當絶大江北㳺中原覽岱華渉河濟循王屋<lb/>
<pb n="KR4e0131_SBCK_074-5a"/>
廬阜而歸其思致之髙如此晚歲益務清曠室無姫侍築小雅<lb/>
之堂方床曲几宴坐其中或纍月不至城郭至即止宿僧舍而<lb/>
巳前二年予家居一日忽冐暑見過飲氷數椀而去又二旬而<lb/>
疾作家人進藥俾持去曰吾治棺待盡久矣且吾年六十三又<lb/>
夭耶竟卒弘治丙辰六月甲子也明古狀貌竒偉鬚髯奮張平<lb/>
生喜交游惟其持信義四方之士過其門者不絶於所厚者有<lb/>
過尤好面折故人尤以直諒稱之少謁武功徐公公與談史即<lb/>
許其有識遂數從議論而識益進今致仕三原王公廵撫江南<lb/>
時聞其名延見之詢以政務尤許其才然未嘗言及私事公益<lb/>
重之且恨其老而不用於世也其諱鑑初字未定後始字明古<lb/>
自號西村人稱西村先生曽祖彬祖晟父衍母某氏繼母某氏<lb/>
娶張氏子男二人曰永齡太學生曰永錫縣學生女一人適鄊<lb/>
<pb n="KR4e0131_SBCK_074-5b"/>
貢進士吴鎣孫男三人曰曽同曰某某女一人當明古卒之明<lb/>
年予與文温州宗儒往哭之其二子哭拜即以墓文請予念失<lb/>
此良友方竊悲傷而何文之能爲耶顧有終不得而巳者乃卒<lb/>
之又明年戊午某月甲子葬干穆溪小旬原之上爲表之曰嗚<lb/>
呼世有信古執禮如斯人者乎世有愽洽好學如斯人者乎有<lb/>
才之逹論之正如斯人者乎亦有剛直好義髙曠絶俗如斯人<lb/>
者乎有如斯人當觀其終逹生順命能保其躬嗚呼眀古庻無<lb/>
愧乎其中<lb/>
　　　明故四川等處承宣布政使司右叅議周公墓表<lb/>
公諱賢字用希姓周氏世爲蘇之長洲人少游郡學業舉子甚<lb/>
勤正綂戊午應天府郷試中式明年巳未遂登進士第觀政禮<lb/>
部辛酉授南京工部主事三載考最封其父徳如其官階承德<lb/>
<pb n="KR4e0131_SBCK_074-6a"/>
郎毋某氏封安人妻陳氏封如其姑丁卯丁父憂服除復任景<lb/>
泰壬申擢浙江布政司右參議未幾復丁毋憂服除改四川出<lb/>
廵烏撒道中得疾還至公廨竟卒實天順巳卯五月十六日也<lb/>
享年五十三於是其配陳安人挈其孤子女沿峽江數千里扶<lb/>
柩歸吴以明年庚辰正月二十八日葬于本縣武丘鄉金字橔<lb/>
先塋之次其同官左參政前刑部侍郎劉公淸既爲之銘俾刻<lb/>
而埋之矣後四十年其子同人奉銘文拜授予曰先人墓木巳<lb/>
拱而石表未立是同人之不能子也願矜而書之且自先人棄<lb/>
諸孤非吾毋陳安人與吾生毋楊氏鞠育教誨無以至今日不<lb/>
幸三嵗間相繼下世今幾二十年同人之哀痛未能釋也幸附<lb/>
書之以慰惟參議公爲吳中前輩予少猶及見之偉然其貌藹<lb/>
然其言蓋厚德君子也當其爲工部屬巳有才名及兩佐大藩<lb/>
<pb n="KR4e0131_SBCK_074-6b"/>
才名益重其忠厚嚴明尤爲僚吏所服然皆不得久於其位平<lb/>
生所施畧見端緒而巳没之後人故惜之陳安人亦長洲人年<lb/>
二十歸公甚得婦道以成化庚子五月六日卒年七十四生一<lb/>
女適濵州同知仰璿爲大理寺丞宗泰孫楊氏呉縣人事公及<lb/>
陳安人有禮後安人二年卒爲壬寅閏八月二日年五十二生<lb/>
三男長即同人次大有早世次中孚一女適姚鉉韶州府同知<lb/>
叔謙孫也同人今爲泰安州儒學訓導親没久而汲汲求文揚<lb/>
其美不謂之孝乎於是乎書<lb/>
　　　蜀府教授管先生墓表<lb/>
先生諱潾字以澄自號清軒姓管氏世爲蘇之長洲人其先皆<lb/>
不仕曰文通生仲安仲安娶陳氏生先生爲仲子少入府學資<lb/>
特靜厚同輩皆敬之不敢狎坐一室晝夜誦習不倦爲文喜簡<lb/>
<pb n="KR4e0131_SBCK_074-7a"/>
澹而以浮艶爲耻時提學御史爲廬陵孫公每首第其文然公<lb/>
重行檢亦惟取其爲人耳一時從學者滿門往往去取科第先<lb/>
生顧數不偶處之自如亦無尤主司語年踰四十始貢入太學<lb/>
初授寶慶府學訓導寶慶在萬山中俗不尚文自先生至嚴教<lb/>
條諸生被磨礲始有取科第者秩滿擢蜀王府教授王見其端<lb/>
雅歳餘益重之累被寵賜或以詩篇相倡和每稱以先生而不<lb/>
名居數年先生數以老請王輙畱之而禮遇愈至其後年益高<lb/>
請不巳王知不可畱使畵工繪其象藏府中復命府寮賦詩送<lb/>
之臨行寵賜甚厚及歸又數遺書物致問葢先生之賢致之先<lb/>
生世居葑門至是依外氏卜築甫里以弘治巳酉八月二十五<lb/>
日卒享年八十四配徐氏有賢行先卒子男五人曰宗娶謝氏<lb/>
曰實娶董氏曰宣娶陸氏曰寛娶徐氏繼陳氏曰完先卒女二<lb/>
<pb n="KR4e0131_SBCK_074-7b"/>
人歸儲積周宗茂孫男五人曰縉曰紳曰慶瑞曰慶齡女二人<lb/>
歸王恕陸棠曾孫男一人曰積慶女二人先生卒後八年丁巳<lb/>
始卜本縣二十都莊字圍西江擇地以其年某月某日葬焉諸<lb/>
子以予適還吳持里人嚴翁狀來求文表墓又三年始克書之<lb/>
葢予少先生三十年而同游學宮尚憶一時多豪士獨先生居<lb/>
衆中不出聲氣退然如無能後其人得入仕者無幾而先生仕<lb/>
雖不甚顯然爲師儒者數十年渉峽江萬里全身而歸子孫滿<lb/>
前孝養不缺竟以高壽終此豈偶然也哉必有所以致之者矣<lb/>
乃爲書以表<lb/>
　　　山西提刑按察司副使致仕朱公墓表<lb/>
弘治十一年十月二十四日山西提刑按察司副使致仕宋公<lb/>
年八十三而終公有子恩仕于　朝爲刑部郎中持制服將歸<lb/>
<pb n="KR4e0131_SBCK_074-8a"/>
欲得墓文以葬其寮友顧君大寧輩偕來以請予與恩以同鄕<lb/>
故相過從乆不能違也恩旣歸始以江西布政使葉公所爲狀<lb/>
託其友太㒒少卿劉君來致其意曰公葬期迫矣待此以刻乃<lb/>
視其狀叙之朱故通許人也當宋中世之亂從駕南渡以松江<lb/>
地僻可避兵難始擇華亭之七寶鎭家焉曾祖道華祖士清父<lb/>
愼恒愼恒娶陸氏生公諱某字某别號鈍菴㓜有高資總角能<lb/>
賦詩有竒句稍長益善記覽入府學爲弟子時廬陵孫先生掌<lb/>
教事適周文襄公以廵撫至而提學御史爲彭公二公問弟子<lb/>
之頴敏者孫先生首以公對試之果然公初習春秋孫先生深<lb/>
於詩者更授以詩甫三月即通其義正統三年遂登應天府鄉<lb/>
舉及還其父適自盧龍戍所歸父子相見甚歡未幾公當赴禮<lb/>
部試曰吾常以親寓逺方不得日侍左右爲恨今復忍違逺乎<lb/>
<pb n="KR4e0131_SBCK_074-8b"/>
竟不赴又十年始登進士第明年授陜西道監察御史時有北<lb/>
虜之變京師戒嚴朝廷命諸將悉兵往禦公以御史入軍中<lb/>
紀功臨行語其妻王氏曰吾今不能顧家矣汝亟歸奉吾親吾<lb/>
惟知有王事而巳即日戎服就道諭諸將士以當奮勇死難之<lb/>
義衆皆感激三日虜知有僃而遁有詔班師蒙宴賚甚厚京<lb/>
師旣無事公奉㫖出廵應天等六郡有知太平縣白玉者連姻<lb/>
中貴怙勢爲害公㢘得其事即按以法一時奸貪歛蹟屬吏肅<lb/>
然於是周文㐮公與公猶同行郡稱歎不巳歳滿代還都御史<lb/>
陳公鎰知其才俾掌三法司事俄丁内艱服除擢山西僉事屬<lb/>
吏有不法者聞風而去尤累平反冤獄再淸軍伍明恕不苛無<lb/>
隱没誣枉之弊才名益起凡分廵官缺公輙兼領其事一日至<lb/>
大同有中貴親幸者入其境上下驚駭莫知所爲公出郊迎之<lb/>
<pb n="KR4e0131_SBCK_074-9a"/>
與語其人竟歛威而去值大雪欲射獵爲樂公曰軍士凍餒不<lb/>
堪必有死者況道滑不便馳逐獨不自愛乎遂止一時邊人不<lb/>
至驚擾者公之力也再丁外艱服除復任山西人多爲公不樂<lb/>
而公處之自如成化五年始擢副使又二年慨然上章請老年<lb/>
五十五耳人勸之不顧歸與親友徜徉園池間賦詩飲酒相娛<lb/>
樂每以善言訓戒子孫宗族所以力學治家之道延師儒于塾<lb/>
鄰里子弟有願學者皆來受業後多有成材者自少無兄弟惟<lb/>
一姊與其夫俱蚤世遺孤子女四人悉爲嫁娶且與治田宅不<lb/>
使失所他所周䘏人者尤多公自登甲科受官幾五十年而致<lb/>
仕家居者幾三十年中間用其子郎中秩滿進階中議大夫贊<lb/>
治尹其配王氏初以公貴封孺人後進封恭人長公一歲與公<lb/>
相處幾六十年今尚無恙有六男子長即恩次慈先卒次憲府<lb/>
<pb n="KR4e0131_SBCK_074-9b"/>
學生次恕次忞豐城侯府教讀次愈二女子長適義官姜佑次<lb/>
適士人梅亨孫男十二言詔誥謨諌訓訪諮警諤詠諷女九予<lb/>
觀公之生世旣躋高壽可謂少矣若夫婦偕老尤少者至於子<lb/>
孫之多多而又貴以繼其世此又不少乎故朱氏之盛特爲鄕<lb/>
人之所稱慕抑非公之德曷足以致之是豈偶然也哉然予又<lb/>
有聞焉當國初其祖士清爲邑烏溪大姓趙惠卿贅壻趙以<lb/>
富豪於一方士清逆知其家必罹法禁出居于外以避之後竟<lb/>
保其家人莫不賢智之噫此朱氏之所以有公而公所以有今<lb/>
日也歟因繫之以告其後人公之葬在邑錦澳西先塋之次葬<lb/>
之日則卒之明年九月十三日也<lb/>
　　　周月窗墓表<lb/>
無錫周月窗以老病而卒又明年將葬于邑之上福鄉九里之<lb/>
<pb n="KR4e0131_SBCK_074-10a"/>
原其子敷等遣人奉先友李舜明之狀以表墓之文請且以書<lb/>
告治命月窗博學多通而於醫尤精予嘗德其治疾況其臨終<lb/>
有所託耶成化末月窗以醫徴入太醫院爲醫士一時醫名起<lb/>
都下貴戚大臣求治疾者常數騎集于門以候其用藥多本師<lb/>
說而間出奇以取驗曰此可用某藥矣其人即生否則不予藥<lb/>
亦無能生之者諸醫名爲之掩當是時諸醫藝出其下往往得<lb/>
官職意氣揚揚月窗方巾布袍出入翛然視之如無人巳而諸<lb/>
醫多遭降黜而月窗如故人皆賢之一日歎曰吾卜居邑之梅<lb/>
里乆矣誓以農隱幸有田廬衣食自足復㒒㒒走塵土中耶即<lb/>
稱疾南還鄕人見月窗至皆曰我輩不誤死矣其醫爲人倚重<lb/>
如此月窗嘗爲予言醫非吾家傳吾見前輩非由家傳即師傳<lb/>
以其術不可輕用也故吾平日雖究習素難諸書與諸家言亦<lb/>
<pb n="KR4e0131_SBCK_074-10b"/>
未嘗無師居鄕孤陋屢訪于外遇諸科有專攻者輙師之自少<lb/>
至老用心亦至矣然吾非藉此以求利特欲濟人焉耳予聞其<lb/>
言竊歎曰醫家如月窗之專勤其術無弗成者使凡學道者皆<lb/>
如月窗之專勤有弗成者乎月窗爲人簡直敦厚言無矯飾議<lb/>
論持正不阿狥人少時慕古義士以氣自負數爲人排難解紛<lb/>
往時閩㓂發王師往征小民困於供餉月窗徑造主帥白事曰<lb/>
兵出勦㓂爲安民也今㓂未㓕而民先被害　朝廷出師之意<lb/>
固如是乎師聞之悚然即下令戒戢士卒一縣晏然至於孝友<lb/>
之行信義之心治家以儉朴接人以眞誠平生可稱者尚多或<lb/>
以醫師目之非盡知月窗者也周氏自宋以來爲邑中故族雖<lb/>
世不顯然多爲鄕里竒偉士至月窗始以醫名而傳其子敷遂<lb/>
爲世業凡其族出子孫與生卒若葬歳月有戶部郎中邵君志<lb/>
<pb n="KR4e0131_SBCK_074-11a"/>
銘在予特書此月窗諱紘字濟廣鄉人識與不識者皆稱周月<lb/>
窗因其號也故題曰周月窗墓表俾刻之<lb/>
　　　明故中順大夫陜西漢中府知府李公墓表<lb/>
弘治庚申三月二十一日中順大夫陜西漢中府知府李公卒<lb/>
享年七十一卜以其年六月十五日葬于靑縣城北原其孤璧<lb/>
以初喪不敢離次遣人奉教諭俞君勁製事狀來乞文表墓予<lb/>
不識公顧嘗知其平生一二不獲終辭乃爲之書公姓李氏諱<lb/>
佐字廷相自號梅屋其先滁人也曾祖曰文祖曰玉父曰庸累<lb/>
世晦蹟後從尺籍占彭城衛居通州宣德中始徙靑縣庸娶沈<lb/>
氏生子二人長曰偉次即公公㓜則頴敏年十三補邑庠弟子<lb/>
員曰從師問學幸其兄偉亦好儒術晝夜程督公不少縱期必<lb/>
取科第公感奮稍長才氣頓發下筆輙數千言同輩讓之景泰<lb/>
<pb n="KR4e0131_SBCK_074-11b"/>
癸酉舉順天府鄉試試畢俄聞父喪即日奔還巳而中式公痛<lb/>
恨其父不及見哀毁益甚服闋爲天順丁丑再中禮部試廷試<lb/>
蒙　賜進士出身觀政都察院庚辰授知徽州時年尚少決事<lb/>
剛明人莫敢欺以其地近邊徼能因其俗以治未幾吏畏民懷<lb/>
賢名籍甚廵撫都御史項公忠察公可大任奏薦于朝即擢<lb/>
漢中府知府公感驟進益務勤政廢事畢舉其治績大率如徽<lb/>
州而過之素持正人不敢干以私乃有搆誣以䧟之者會述職<lb/>
吏部遂求退年方三十八耳旣歸母老尚無恙以獲侍養爲喜<lb/>
曰吾不愈於居官耶且曰吾學業所以成者實惟吾兄程督之<lb/>
力朝夕恭謹事之如父孝友之行乆而不衰後母以天年終哀<lb/>
毁如䘮父時明年其兄亦下世痛哭不勝兄有一子曰埜撫愛<lb/>
如巳出及䘏其諸孫使皆得所邑人稱之家雖厚積而輕財好<lb/>
<pb n="KR4e0131_SBCK_074-12a"/>
施念貧乏者輙周䘏之不計或假貸亦不多責其償待人爽闓<lb/>
而人皆樂與親數從鄊里故舊野服游行放情田野酒酣樂府<lb/>
落筆成詠至老其氣猶豪也其年七十客皆趍賀明年疾作遂<lb/>
不可起配趙氏彭城百戶禮之女子男二人長堅早卒次即璧<lb/>
邑庠生娶孫氏繼張氏女一人適朱鑄大同經歷傑之子孫男<lb/>
四人曰濳曰濡曰沖曰某女一人嗟夫士大夫出而仕者固義<lb/>
也然往往難於退則其始之所以進者亦未必知義不過爲利<lb/>
祿之謀耳故有高年而進取彌銳如昔唐休璟者考公之出殆<lb/>
不過數年意有不樂即引身而歸歸且三十年始及致仕之期<lb/>
亦可謂恬靜者矣公之進退亦未暇論獨其年七十時有傳其<lb/>
自壽之詩二首至京師者予嘗讀之竊歎其樂天知命視世事<lb/>
若無足計者則其心之明逹又豈不可見哉故因璧之請書此<lb/>
<pb n="KR4e0131_SBCK_074-12b"/>
表之<lb/>
　　　明故太醫院判陳君公尚墓表<lb/>
太醫之職自前代巳設至　國朝尤重其選葢旣置院署以處<lb/>
衆醫又特置御藥房于禁中惟其人術業之精行檢之謹者得<lb/>
預于兹其亦可謂難矣而吾蘇獨未嘗乏人葢今世言醫之盛<lb/>
者必及吾蘇宜其有人而皆表然以見于時也世逺者不及知<lb/>
而未仕者不暇論自永樂以來若韓氏曰公逹公茂盛氏曰叔<lb/>
大啓東劉氏曰原博宗序至沈以濳張致和錢伯常劉德美周<lb/>
原巳相繼而出多以儒醫稱非㝷常俗工可比信乎其爲盛也<lb/>
及公尚院判又以小兒醫起于其後其術業之精行檢之謹得<lb/>
預其選人謂其無愧于諸公者公尚姓陳氏𥘉諱慶字公賢後<lb/>
以字行別字公尚自號存仁翁先世臨淮人也從宋南遷居吴<lb/>
<pb n="KR4e0131_SBCK_074-13a"/>
中有諱良炳者仕元知太醫院事其後又有號新齋者爲平江<lb/>
醫學正生本道爲郡人孟景暘贅壻景暘攻小兒醫本道兼通<lb/>
其說生彦斌彦斌生仲和遂以小兒醫相傳仲和生二子伯曰<lb/>
公學仲則公尚也公尚生七歲而孤母陸孺人寡居以教甫成<lb/>
童卓然自立日夜矻矻讀醫家言務繼其世出治疾多驗名揚<lb/>
吳中迎治者塡門或抱攜而至有至自百里外者公尚自喜其<lb/>
術之濟人初無仕進意一日　朝廷召天下名醫郡縣遂以公<lb/>
尚薦當是時陸孺人年近八十矣公尚因乞終養不獲被迫遣<lb/>
至京至則念母不巳竟乞歸侍養依依母側母或有疾輙憂懼<lb/>
食不下咽他日母以天年終哀毁不欲生見者感勤旣免喪言<lb/>
及必流涕其孝如此後再召起未幾即選入御藥房恭謹不怠<lb/>
及用藥屢奏奇效成化乙巳遂授衘醫明年進院判丁未以例<lb/>
<pb n="KR4e0131_SBCK_074-13b"/>
■初官弘治壬子三載考最蒙賜敇命階迪功郎明年復以<lb/>
功加俸一級又二載公尚自以衰病不任勞苦求去院長以下<lb/>
皆畱之而其意堅不可遏乃上章懇請　上准其去特擢院<lb/>
判以榮之歸且三載俄得疾不起庚申五月十三日也享年六<lb/>
十八於是其子寵以冠帶醫士繼典御藥聞訃痛哭將歸守制<lb/>
以其父當被䘏典如例具疏告哀　上即命守臣諭祭葢酬<lb/>
其功績出特　恩云當公尚無恙時躳擇葬地於吳縣横山之<lb/>
原至是憲等卜卒之明年某月某日將啓殯以葬寵復以其父<lb/>
爲人當表于墓道謂予乆相好泣請甚至予何忍違之惟公尚<lb/>
性質直無僞與人處不喜謔浪口未嘗侮人或人侮之亦不與<lb/>
校嘗曰吾惟受損得有今日因爲詩以示其子而名公取其言<lb/>
至爲書石以刻之若其爲醫又嘗曰父母愛子當體其情嬰孺<lb/>
<pb n="KR4e0131_SBCK_074-14a"/>
難言必察其狀故人有求治者不論旦暮寒暑㒒㒒走視用藥<lb/>
精審常求全功至於富貴貧賤之家不計酬報㮣盡其心其甚<lb/>
貧者反以米粟濟之以助調治其德可謂厚矣是以公卿大夫<lb/>
重之皆曰陳先生醫中君子也葢不特取其術耳以是表之庻<lb/>
亦見其爲人矣其娶仰氏大理寺丞瞻之孫女早卒無子繼史<lb/>
氏蘇州衛百戶浩之女有賢行子男三長即憲次即龍次宥竝<lb/>
傳醫業女一適查恂孫男五曰表餘尚㓜敢繫于後俾併刻之<lb/>
　　　王葦菴處士墓表<lb/>
長洲之野有隱居讀書曰王葦菴處士其諱錡字元禹葦菴其<lb/>
自號也家世力農吳人因其所居稱荻扁王氏處士自少軒然<lb/>
出群從中長益好學自經傳百氏務徧覽尤熟於史凡先代事<lb/>
非特善記憶而巳考其得失善惡以求其興衰之故自謂不易<lb/>
<pb n="KR4e0131_SBCK_074-14b"/>
其言對客談辨輙觸忤人惟其性剛直以爲言衝於口不能茹<lb/>
雖致人怒亦不暇䘏平生有所見聞即筆之不顧忌諱號寓圃<lb/>
雜記葢處士好從先生長者游又婦翁爲劉草窗草窗一代詩<lb/>
人也居京師博學多識故處士得其議論尤多宅臨湖■彌望<lb/>
皆田園而堂宇靜深間以嘉樹窈如也性不飲酒客至必欵曲<lb/>
時出謔語以爲樂或放扁舟出沒汀烟渚月間往往賦詩寄興<lb/>
一日詣毘陵訪親友顧上錫麓入荆溪遇山水佳處輙盤桓逾<lb/>
時巳而徑歸忘其所訪者其高致如此處士生六歲喪其父廷<lb/>
用頼母滕氏守節以教滕氏固賢母處士事之四十年未嘗一<lb/>
日去左右其孝足稱也友其弟鉦鉦卒撫其諸子家屢遭火厄<lb/>
故居蕩然卒盡力營置以復王氏所以不墜者處士力也弘治<lb/>
十二年十月晦處士以疾卒享年六十八葬有日其二子淶汶<lb/>
<pb n="KR4e0131_SBCK_074-15a"/>
遣人乞表墓之詞而以事行一編同至予少識王氏昆仲後皆<lb/>
物故數年前獨見處士與其從弟陳畱令抑夫巋然存耳淶復<lb/>
與予從子奕相好因以此見委夫惟有世契則處士爲人豈待<lb/>
此一編而後知耶噫望蘇臺之白雲瞻茂苑之喬木故家舊族<lb/>
猶有存者獨清逸之士所謂巋然者今復不得見矣因爲慨然<lb/>
傷歎書此旣以著處士之隱節且以識予之感云爾<lb/>
　　　處菴徐府君墓表<lb/>
吳縣有徐氏族大且故在宋曰三奇自婺徙吳始擇洞庭之勝<lb/>
家焉歷十餘世四分其族曰庭蘭居南偏人稱南徐以別之庭<lb/>
蘭好文禮士爲山中鉅人生某某生德重有祖風四子府君其<lb/>
季也母曰某氏而府君爲顧氏出諱潮字以同號處菴徐氏宗<lb/>
族旣盛府君處其間偉然不群稍長莊重自持不苟言笑於是<lb/>
<pb n="KR4e0131_SBCK_074-15b"/>
諸兄皆成立父使析産治生府君不忍去獨依其父以居事不<lb/>
專主必禀而後行旦暮侍奉内敬外愉甚得子道及居喪執禮<lb/>
毀瘠寢苫喪次未嘗内處有古孝子行至待其兄曲盡其道有<lb/>
人所難處者兄卒撫其姪恩意藹如若其嗜學以讀書爲第一<lb/>
義自少矻矻研求不倦攻詩學書具有法度生子縉甫垂髫教<lb/>
之即嚴曰無蹈他日失學之悔也縉締姻于今吏部侍郎王公<lb/>
資遣入京戒諭就學縉竟登鄕舉貽書訓之勿遽自滿當以古<lb/>
人學業自期縉將取甲科以榮其親而府君之訃至矣府君娶<lb/>
沈氏子男三人長即縉次紳次纓女三人長適蔣龍次許適朱<lb/>
某次許適馬叔雍其年五十二以弘治十四年六月廿四日卒<lb/>
卜某年某月某日葬于洞庭某地縉旣請吏部公爲銘復欲予<lb/>
表于墓上予知徐氏巳久而與其父子且善乃叙其事行遺之<lb/>
<pb n="KR4e0131_SBCK_074-16a"/>
葢隱處之士不得施爲于世則所見者止此然有可推而知之<lb/>
者觀其孝友之行孚于家可以知其治國之道觀其勤勵之學<lb/>
積於巳可以知其居官之法古以德行文藝賔興乎人者知其<lb/>
可移而用也故書以表之<lb/>
　　　明故迪功郎海鹽縣丞鄺府君墓表<lb/>
迪功郎海鹽丞鄺府君請老于家數年年八十今弘治十六年<lb/>
六月七日卒其子徽州同知璠聞訃而歸卜明年二月二十八<lb/>
日葬于任丘城東北二里使其弟琚來曰不幸先人棄諸孤勉<lb/>
襄大事巳礱石將樹墓上願得一言而刻之以揚先德且以爲<lb/>
諸孤之慰耳謹以房郎中瑄所爲狀請葢徽州君昔爲吳縣有<lb/>
契舊乃諾之府君諱觀政字從仕其先爲嶺南高要著姓永樂<lb/>
初以畿内兵荒多隙地　詔徙四方民實之府君之父福亦在<lb/>
<pb n="KR4e0131_SBCK_074-16b"/>
焉故爲河間任丘人福配陳氏生四子府君其季也少入邑庠<lb/>
頴敏好學顧屢舉不偶成化戊戍由太學授浙之海鹽丞海鹽<lb/>
素䌓劇府君以簡易佐治民多德之嘗督軍儲有餽金百鎰者<lb/>
欲飛售爲奸利乃舉手加額曰吾不能爲欺天事甫三載引疾<lb/>
告歸遣諸子從經師游日必自課其二遂連起登進士第名能<lb/>
官餘亦將起而繼之鄺氏之盛遂著聞焉府君配尹氏子男六<lb/>
人曰珣先卒曰瑀曰璠自吳縣擢徽州同知曰珩登封知縣曰<lb/>
琚曰琮俱縣學生孫男十一人曰深曰濤曰溶曰淳曰沂曰濳<lb/>
曰灝曰澡曰沱曰汴曰津女九人長適舉人張綸次周淮次張<lb/>
紹紹爲縣學生次張芝餘俱㓜曾孫男一府君有厚德嘗遇同<lb/>
舟者遘疾諸恐相染欲内諸水府君哀懇止之復飮湯藥竟得<lb/>
生至家脫妻子簪珥爲謝曰活我者此公也府君笑而却之此<lb/>
<pb n="KR4e0131_SBCK_074-17a"/>
特其一二事也噫鄺氏之盛豈獨府君之善教哉必隂有德以<lb/>
黙相於其間者今夫居室但見其棟宇之美榱題之高是直外<lb/>
觀耳安知基之堅厚築之者之有人乎是宜表之以示其後人<lb/>
　　　承事郎錢伯寛甫墓表<lb/>
承事郎錢伯寛甫以成化十四年六月十二日卒年五十六其<lb/>
年十二月二十六日旣葬于吳縣薦福山之感慈塢其友今都<lb/>
衘史陳君玉汝時在翰林爲銘其墓矣後二十年其孫同愛兄<lb/>
弟復求予文爲墓表予以史事未暇又七年始書之伯寛甫諱<lb/>
愃姓錢氏自號杏園其先揚之江都人世業小兒醫在元有爲<lb/>
醫學教諭曰益者始以兵亂徙居吳中遂占籍長洲益生元善<lb/>
國初太醫院醫士元善生宗道　晉府良醫正宗道生良玉仍<lb/>
醫士良玉娶高氏生子四人伯寛甫其季也少侍其父居京師<lb/>
<pb n="KR4e0131_SBCK_074-17b"/>
習進士業徧從經師問學累舉于鄕不利歎曰仕宦當有命家<lb/>
世業醫濟人豈必仕耶取其家藏書習之遇疑難質于諸兄遂<lb/>
通其說他日歸吳㓜稚病爭請視之或抱擕來就視用藥輙有<lb/>
驗且不計利人以是稱之初良玉有恩于邑人沈以宏氏以宏<lb/>
爲尹山名家無子遂求其子爲贅壻即伯寛甫及以宏卒伯寛<lb/>
甫以故廬爲沈氏物悉歸其弟姪別築室以居中歲更遷居城<lb/>
東前臨長溪後帶廣圃圃中竹樹甚茂而杏爲多因以爲號性<lb/>
喜客客至欵飮爲樂尤善談或笑謔間發意甚適也俄一日目<lb/>
失明其談笑如故子男三人長金次錫次鐸女二人適唐祝劉<lb/>
傳孫男二人同仁同愛女若于人曾孫男若干人女若干人予<lb/>
憶與玉汝昔者屢游城東時伯寛甫尚無恙導游後圃常愛其<lb/>
地甚勝今四十年矣歷歷不忘而主人眉目猶宛然也然伯寛<lb/>
<pb n="KR4e0131_SBCK_074-18a"/>
甫享年雖少其子孫則盛而又有若同愛者惓惓欲揚先美可<lb/>
謂知而能傳者豈特好學有文將取科第以繼其志而巳故爲<lb/>
表之<lb/>
　　　承事郎王應祥墓表<lb/>
應祥諱鳯姓王氏其先以爲自河北從宋南遷籍于長洲者累<lb/>
世矣歲乆族人滿閭巷應祥處其間勤生勞力竟拓其家吳人<lb/>
皆知其名然人所以知之者不惟以其産業之盛亦以其爲人<lb/>
之賢耳葢應祥事其父至善甫與其母許氏承順無違兄麟爲<lb/>
縣學生復資給不乏及麟仕漢陽府幕未幾乞歸與之處雍雍<lb/>
如也其待宗族鄕黨禮意周悉家有傭奴千指或有過不忍笞<lb/>
詈其厚而有容如此性好施予貧困者多獲濟至乞人往往候<lb/>
食于門歲飢郡縣勸分嘗出貲以應例受散官應祥自陳不願<lb/>
<pb n="KR4e0131_SBCK_074-18b"/>
強之始受於是郡縣有工役輙委之又嘗遣之京師督賦事皆<lb/>
克濟更以才諝稱云應祥娶高氏子男二人曰鼎娶陸氏曰鉞<lb/>
娶楊氏孫男三人曰楠曰松曰模女三其生宣德十年二月丁<lb/>
卯没於弘治七年八月辛巳乃卜以又明年三月甲申葬於吳<lb/>
縣馬鞍山之原前葬鼎與予姪有連姻之好來求文表于墓上<lb/>
惟鼎少能承家綽有父風及是居喪盡禮人尤稱之乃圖葬其<lb/>
父旣得吉壤以弟㓜能身任營築之勞其爲人亦可謂賢矣應<lb/>
祥可謂有子矣雖然亦應祥之德厚所致也故予書其平生而<lb/>
必及此者以爲其德之驗耳爲王氏子孫者其尚考於斯而謹<lb/>
嗣之<lb/>
　　　承事郎蘇君墓表<lb/>
蘇君克成未冠時㳺郡學爲弟子與予有世契特相厚稍長以<lb/>
<pb n="KR4e0131_SBCK_074-19a"/>
其父兄當行役京師即棄儒業毅然代行數往返不倦然因事<lb/>
賈爲養親計家更𥙿也中歳頗厭事家居數年以其子鼎爲太<lb/>
學生習譯書四夷館將有官秩念其少不更事曰吾當面諭以<lb/>
居官之法復上京師予以君故人也宜於我乎館時寒月病足<lb/>
瘡不能行醫以爲皸也易之踰三月南還行至直沽俄卒于舟<lb/>
中時鼎見其父病竊以爲憂不忍舎去尚隨侍又頼其姻友今<lb/>
都御史徐公以方伯述職還而護行爲治歛具竟返其柩其長<lb/>
子泰聞訃率婦子號哭迎其喪殯于家卜日將葬遣人持狀來<lb/>
乞一言刻石予不能忘情也蘇世爲長洲人　國初有諱禮者<lb/>
以人材授玉田典史禮生彦衡彦衡生伯讓伯讓生孟淵孟淵<lb/>
娶張氏生二子君其仲也諱鋼字克成克成亦娶張氏亦生二<lb/>
子長即泰婦曰唐氏沙氏次即鼎婦曰薛氏女四適錢釗俞祥<lb/>
<pb n="KR4e0131_SBCK_074-19b"/>
王觀錢應夔孫男一曰奎女四君年六十五而卒卒之歲爲弘<lb/>
治巳未二月癸巳也以又明年庚申十二月壬寅葬于本縣彭<lb/>
蕐鄕覺海山之原惟蘇自孟淵拓其家以大有名于郡中孟淵<lb/>
喜交游克成繼之交道益廣縉紳大夫多過其門克成見人恭<lb/>
謹盡禮性惟不飲酒而相對歡然也若其治生勤敏善會計劑<lb/>
量所以𥙿其家者他人或不能及當其厭事之日顧習稼穡結<lb/>
屋西山中命家僮刺舟出城郭或數日忘返及北來巳不良于<lb/>
行時使人扶掖出巷一觀軍馬市㕓之盛歎曰吾老矣豈意衣<lb/>
袂復染京塵耶吾當亟歸敝廬以守先人之業然不意遂卒干<lb/>
道路亦可哀也君嘗輸粟助有司賑飢授散官如詔㫖故題<lb/>
曰承事郎蘇君墓以表之<lb/>
　　　吴醫沈宗常甫墓表<lb/>
<pb n="KR4e0131_SBCK_074-20a"/>
吴中醫家之盛有沈氏沈氏醫術之良有宗常甫宗常諱㕓其<lb/>
字宗常自號怡晚少讀儒書用以資於醫且家故多良方又庭<lb/>
闈中父兄相處言必及醫事宗常得於見聞者尤多出而治病<lb/>
遂數著奇效舉其尤者鄕人金汝聲患鼻衂血湧出神思昏亂<lb/>
飮涼劑不止請宗常治投人參附子人曰血熱則行附子大熱<lb/>
柰何宗常曰脉細弱非此藥不可飮之果愈孔侍郎患體熱如<lb/>
燔喘而聲重飲食且絕時夏月人謂中熱宗常曰公高官常居<lb/>
大厦丹溪有說乃中暑也以暑藥進而愈劉太守小便閉不可<lb/>
忍用通利藥其閉如故宗常診其脉緊滑曰此痰結滯脑膈間<lb/>
也以吐藥投之亦愈崑山黃遜之年五十餘飲食如常神思忽<lb/>
異每日晚歌笑不止人莫知爲何疾曰此隂火助痰火也動則<lb/>
痰升晚屬隂歌笑由之宜用二陳湯及降火之劑如其言亦愈<lb/>
<pb n="KR4e0131_SBCK_074-20b"/>
長洲吳丞妻産後受驚他醫飲淸心安神諸藥寢息益不安曰<lb/>
驚從外入葢膽傷所致俾服抱膽丸亦愈許市人李淸之忽腰<lb/>
膝痛甚不良於行皆以血衰治診其脉洪大曰此火證非虛疾<lb/>
也後當疽發果然又廬陵商人小腹脹痛喘而不食過三日矣<lb/>
視其脉如常詢其平日飮食曰近食羊脂曰得之矣小膓爲受<lb/>
盛之府羊脂凝結能無阻乎宜以重湯温之水行痛止從其言<lb/>
不藥而愈又一婦夏月患吐利甚危診其脉沉伏以參附合煎<lb/>
而飲婦家云曾以是進苦不能下咽耳曰此寒疾固宜熱劑之<lb/>
弗納也當熱因寒用如其法飲之郎愈其事載藥案者尚多不<lb/>
能書葢宗常之醫雖得於家學然能察標本適權宜往往出巳<lb/>
見而不泥古方其著效葢如此宗常尤善治生家致優𥙿故其<lb/>
治疾不望報曰吾衣食自有餘醫特寓吾濟人之心耳且因有<lb/>
<pb n="KR4e0131_SBCK_074-21a"/>
餘每斥以周䘏貧困又不止於醫之濟人也沈之先爲汴人從<lb/>
宋南遷家吳中今爲長洲人自宋以醫仕其先不可考家有思<lb/>
陵御書良惠堂扁至今人稱良惠沈氏八世祖瑛元官醫提領<lb/>
瑛生彦才平江路醫學錄彦才生德輝江浙行省官醫提舉德<lb/>
輝生絅業醫不仕絅生以潜　國朝太醫院御醫以潛生寅寅<lb/>
生熈熈娶浦氏生四子其仲爲宗常娶張氏保定太守柷之女<lb/>
繼陳氏蘇州衛鎭撫熊之女皆賢而無子以季弟圭之子鍔爲<lb/>
後鍔初娶顔氏工部貟外郎涇之女繼周氏女二人許嫁吳繼<lb/>
美徐棠竝宦族孫女一人宗常享年六十五其生正統丁巳十<lb/>
二月三日卒于弘治辛酉七月十日卜又明年十二月三日葬<lb/>
吳縣隆池新阡鍔請其内兄鄕貢進士張君文臣爲狀其從大<lb/>
父翰林編修良德廼來道鍔意請文表于墓上曰鍔有孝行欲<lb/>
<pb n="KR4e0131_SBCK_074-21b"/>
顯揚其父甚切也惟曲徇其情幸甚固辭不獲乃按狀書之惟<lb/>
沈氏自御醫公醫益良尤好儒業有詩名於是子孫業儒者繼<lb/>
繼不絕至寅之弟宙是生衢州知府良臣及編修君皆登進士<lb/>
第以顯于時而游鄕校頴異好學可望以取科名者尚有之人<lb/>
謂其家不特以醫名而巳故予表宗常之墓而沈氏之盛亦因<lb/>
以見之<lb/>
匏翁家藏集卷第七十四<lb/>
<pb n="KR4e0131_SBCK_074-22a"/>
</p>
<p>
</p>
  </div>
</body>
</text>
</TEI>
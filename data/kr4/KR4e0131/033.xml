<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_033-1a"/>
匏翁家藏集卷第三十三<lb/>
　記十二首<lb/>
　　　蕭山縣建龕山牐記<lb/>
浙河之東多可耕之田而常苦水旱然亦莫甚於紹興葢其地<lb/>
界于江海之間潮至則海沙漸壅而水不通故雨滛則江流暴<lb/>
漲而田皆没其患豈無自而致者嘗考之郡有小江有漁浦浦<lb/>
舊有磧堰凢水自山隂之天樂慈姑麻溪而來與金華義烏諸<lb/>
曁之水合流于江者足以障之不使分殺其勢則沙固不能當<lb/>
其湍悍矣夫水道無阻則澇易洩而旱有濟其爲利也可知自<lb/>
堰之廢農人始以爲病旣久莫有爲民慮者浮梁戴侯廷節由<lb/>
監察御史岀知紹興之三年政旣有成益留意水利旣相山隂<lb/>
境内置五牐以洩江南江北之水矣他日行縣至蕭山問民所<lb/>
<pb n="KR4e0131_SBCK_033-1b"/>
苦縣令陳君瑤亦以苦水對侯遂與之行水指龕山斷處曰是<lb/>
獨不可置牐乎乃以委陳君君召父老沈珪軰經度材用而命<lb/>
司稅淩禎宣義郎汪雷督功功訖因名曰龕山牐仍設卒守之<lb/>
相時旱澇以爲啓閉自是水有節宣田無汗萊農人復以爲利<lb/>
於是陳君念侯之功不可無紀述爲書授儒士沈鍔求記於予<lb/>
予未暇作會陳君以憂制去而宜興吳君淑來代修治益謹曰<lb/>
不可使侯之功終泯泯也乃復以書來促之葢事未有不由人<lb/>
力而成者雖天地之大凢可以養人者必其人輔相而致其可<lb/>
以病者尤甚爲民牧者首宜施之力治之然人莫不曰治水惟<lb/>
得其要者難爾治得其要雖洪水能導之於禹治失其要雖淮<lb/>
水不能堰之於梁則人力亦未可以槩施之也今夫蕭山爲縣<lb/>
東南有小江旣漲塞以阻水之行矣西北有錢塘江顧其廣足<lb/>
<pb n="KR4e0131_SBCK_033-2a"/>
以有容而龕山當其涯適有斷處此猶兵家井陘之陿馬陵之<lb/>
險也使治水者不于此而他圖又猶兵之四岀漫戰于野舎其<lb/>
吭而不之扼也是豈可哉今也爲牐于此雖㝷丈之間凢木石<lb/>
之具足爲當關之一夫抑何水患之不能捍者此戴侯之功書<lb/>
以告後之人也寔宜是牐也久而必敝後之人修之而復敝而<lb/>
復修之雖至于千百世可也雖與龕山相爲存亾可也則其利<lb/>
豈止今曰而已牐之制爲門二中施横木深若干尺廣若干尺<lb/>
傍列石柱上架石梁各四其材用木爲椿三百石爲丈六百灰<lb/>
爲斤三萬五千其工四千五百六十起于成化乙未之四月訖<lb/>
于是年之十二月又三年戊戌七月戊子記<lb/>
　　南野記<lb/>
去歳之冬予以事岀城之東北扁舟行三十里許見積水渺然<lb/>
<pb n="KR4e0131_SBCK_033-2b"/>
捕魚擉鱉之徒徃來于其間民際水而屋泛泛若野航問之民<lb/>
此江耶湖耶則以田對予因驚曰方冬水宜涸而其勢如此彼<lb/>
春夏之時民之妨於耕耘也信哉於是折南又行二十餘里其<lb/>
田稍高隱然有疆畎視其田間稻本固在予方喜此地嘗有秋<lb/>
矣及視其民皆有飢色復<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>問之對曰田之所入不足以供賦<lb/>
稅且稱貸於人足之尙何暇爲口腹計耶因益念曰此有秋者<lb/>
且不能自給如江如湖者當何如葢自長洲以逹于海虞之境<lb/>
皆可推而知也無錫與二邑爲隣壤其地獨高土獨厚高而厚<lb/>
宜有旱乾之憂然其間有溝有渠足以瀦水澇則能容納旱則<lb/>
能灌輸故稻麥恒熟且其農功甚勤終歳竭力於壟上者不息<lb/>
又其賦視吳中輕什伍自非有螟<graphic n="KR2888" url="https://raw.githubusercontent.com/kanripo/KR-Gaiji/master/images/KR2888.png" mimeType="image/png"/>風霜之變民不至飢也邑<lb/>
有趙氏從長洲而遷世有積德以力田爲業宅之南有田不知<lb/>
<pb n="KR4e0131_SBCK_033-3a"/>
頃畞其彦曰廣淵因以南野爲號求予文記之予聞趙氏居鴻<lb/>
山之麓去山數里又有若鵞蕩者有田可收也而又有山可登<lb/>
有水可浮也於巳巳足於人無求讀吾書循吾理安吾分樂<lb/>
君上之賜而不遺父母兄弟之羞他鄕之民何敢望廣淵也是<lb/>
爲南野記<lb/>
　　　寶訓堂記<lb/>
宋人有好書以名齋者米芾之寶晉是也有好畵以名堂者王<lb/>
詵之寶繪是也書與畵皆吾長洲魏氏之所有不之寶而寶訓<lb/>
焉君子與之所謂寶訓者葢魏之先有曰景純翁年八十五時<lb/>
手書百餘言以示其子本成本成謹受之所以守身而承家者<lb/>
惟其訓是頼至其孫公美曾孫芳藏其手蹟益謹他日作堂以<lb/>
居遂名之曰寶訓復走予請一言記之詩人之言曰維桑與<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>
<pb n="KR4e0131_SBCK_033-3b"/>
必恭敬止夫人之於人且有賤惡之者桑<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>二木耳而曰恭敬<lb/>
豈人不如木哉說詩者曰古者樹二木牆下以遺子孫給𧖟食<lb/>
具器用者以其爲父母所植而恭敬之此孝子之心也然孝子<lb/>
於木猶加恭敬況其形之於言筆之成章而諄諄以訓我者其<lb/>
敢慢易也乎維昔趙簡子將置後不知所立乃書訓戒之詞於<lb/>
二簡以授二子三年而問之伯魯不能舉其詞求之巳失之矣<lb/>
問無恤誦其詞甚習求其簡出諸袖中而奏之於是簡子以無<lb/>
恤爲賢立以爲後二簡甚微古之人固有以此觀其子孫之賢<lb/>
否者矣今景純之沒巳久其訓詞予嘗一讀乏不待識其人而<lb/>
知其賢於是本成亦以卽世公美且老而芳尚壯於寶訓之有<lb/>
堂也觀魏氏三世之賢者於是乎在<lb/>
　　　玉澗記<lb/>
<pb n="KR4e0131_SBCK_033-4a"/>
吳之集祥里自唐以來有廟祀周之康王久而廟將壓天順𥘉<lb/>
先修譔公倡里人重建之復自購廟中故地嘗所侵于民家者<lb/>
得什二三作小屋于後以俟守廟者居更二十年莫能得其人<lb/>
有道家者流沈復中始自城西福濟觀遷入之復中呉之虎溪<lb/>
人也謹厚質樸里人曰宜顧嘗自號玉澗丐予爲記爾雅謂山<lb/>
夾水曰澗則澗者水之行于地中者也復中所居城市之所環<lb/>
繞廬井之所貫絡求諸山水無所得安有所謂澗者豈其少家<lb/>
虎溪旣壯去其父母而猶思其地耶夫虎溪山水則有之亦安<lb/>
有所謂玉澗者必欲求其實則玉岀於西域去中國餘萬里如<lb/>
于闐之三河可以當之然人蹪罕至又何有於斯耶雖然復中<lb/>
老氏之走也老氏之言曰不出戶知天下當其晏坐一室神㳺<lb/>
八表視析津咸池皆吾目前之一沼耳何三河之逺之有以是<lb/>
<pb n="KR4e0131_SBCK_033-4b"/>
而記玉澗庻㡬得之然此亦外也非内也學道者守一身而忘<lb/>
萬物凢口鼻耳目之屬皆有所託喻若黃庭經所謂玉池者安<lb/>
知非復中所謂玉澗類耶嚥嗽之際汪然而盈谷然而鳴潨然<lb/>
而行孰謂玉澗在乎兩山之間萬里之外而不在乎吾之一身<lb/>
耶<lb/>
　　　周孝子廟記<lb/>
姑蘇城東南隅有周孝子廟廟始建于常熟在宋乾道間邑人<lb/>
周容奉母朱氏有至行人稱周孝子且其平生好義見罹患難<lb/>
者拯救之恒恐後旣没一日降于其家以已爲神告其母且曰<lb/>
容碩爲國効力以保護鄕閭後果如其言終歳民無菑患邑人<lb/>
遂相與廟事之其後淮南大疫云有往施紫蘇湯者全活甚衆<lb/>
淮人渡江酬之偶見廟貌始知爲神事傳邑中凢病者禱訖汲<lb/>
<pb n="KR4e0131_SBCK_033-5a"/>
井投紫蘇煎飮卽瘥旣七十餘年進士趙必鉘等因具其事又<lb/>
以除蝗驅虎救水旱捍寇盜顯蹟數條上于官朝廷特賜廟額<lb/>
曰靈惠實淳祐十二年二月也歷元至　國朝秩于祀典縣長<lb/>
吏率僚屬歳一祭之不廢若蘇城有廟歳月已遠莫能考其創<lb/>
建之由豈常熟爲蘇屬邑蘇人亦冀其神靈波及郡中以事之<lb/>
與而近自景泰甲戌歳吳中大雪民飢而疫作相枕藉死禱者<lb/>
取水煎飮如灋亦多獲生民益神之自是凢有所求爭走廟下<lb/>
毎旦庭廡如市顧其廟旣卑隘禱者益多至無所容足傍有王<lb/>
英者自其父謙以來再世守廟以精勤稱謀欲改建而不敢專<lb/>
其事則與里正陳忠周玘軰言于縣于府旣如所請且下帖文<lb/>
俾英專守勿懈於是募財于衆一時施予者踵接而蘇衞千戶<lb/>
陳俊更割地以廣其址乃以成化七年某月興功又明年廟成<lb/>
<pb n="KR4e0131_SBCK_033-5b"/>
廟故西向始易以南爽塏端整有堂有室有垣有門覆井有亭<lb/>
焚楮有爐以至象設器用亦無不僃他日郡人嘗德于神者相<lb/>
率言其事可記英遂礱石丐予書之自昔吳越多滛祀唐狄梁<lb/>
公按行江南悉斥去之所不去者夏禹泰伯季扎伍員四廟而<lb/>
巳君子葢深與之然祭灋謂灋施於民以死勤事以勞定國能<lb/>
禦大菑能捍大患者則有祀今孝子爲人雖非若古人之灋施<lb/>
於民也然使里之悖逆者聞其風則媿而改行雖非若古人之<lb/>
能禦大菑捍大患也然使里之疾疹者感其靈則安而獲福廟<lb/>
而事之豈不宜哉噫梁公旣遠吳俗益甚其尤可嘆者家自爲<lb/>
廟祝非其鬼人小有疾則指以爲祟往往殺羊豕以大饗之其<lb/>
歌謳歡笑俯仰跪起類乎生人之宴而卜筮巫祝之徒假以獲<lb/>
利者皆是曾謂孝子肎饗其祀乎而人亦敢以其祀祀孝子乎<lb/>
<pb n="KR4e0131_SBCK_033-6a"/>
予嘉孝子有𥙷於世敎也有益於民　也有合於祀典也於廟<lb/>
之成不能巳於記<lb/>
　　　歸菴記<lb/>
齊景公登牛山臨其國城泫然流涕曰美哉國乎何爲去此而<lb/>
死至桓魋死爲石槨三年而不成君子同以爲愚夫景公有馬<lb/>
于駟之人也所以重去其國固宜孔子大聖也而魋欲殺之尚<lb/>
何望其能明乎死生之際哉若夫漢之陽王孫戒其子以棵葬<lb/>
逹則逹矣然視墨子之儉且不及於儒者之道何有承事郎海<lb/>
虞錢君允言年六十卽治葬穴於虞山之下曰寶嚴灣而屋其<lb/>
旁以爲歲時㳺宴之所題曰歸菴乞予文記之歸之爲言葢取<lb/>
樂正子春之答其門人者允言有取於此其賢於人也可見夫<lb/>
雲歸於山水歸於壑鳥歸於林獸歸於壙凢物必有所歸也而<lb/>
<pb n="KR4e0131_SBCK_033-6b"/>
況於人乎葢求貨物者朝適於市及暮則歸於家者歸之近者<lb/>
也豈若歸於穴者之乆自世之庸人以是爲諱雖附於身者不<lb/>
豫爲僃況附於棺者乎附於棺者不豫爲僃又況深檐高棟而<lb/>
大書以表之乎王逸少云死生亦大矣豈不痛哉逸少晉人也<lb/>
而猶爲此言此君所以爲賢也與錢氏在邑中稱故家其先世<lb/>
有孝義行甚著子孫貴顯至君持身益謹尤善敎子子承德且<lb/>
登進士第出爲縣令行當召還有封典下其家矣㳺宴之樂葢<lb/>
自今始<lb/>
　　　光福山逰記<lb/>
成化十四年五月光福徐翁用莊邀予爲西山之㳺予諾之然<lb/>
不忍獨逰也則爲書招史明古乙酉明古來自呉江丙戌舟發<lb/>
胥門西過橫塘由木瀆斜橋折而北行經靈巖讀宋韓蘄王墓<lb/>
<pb n="KR4e0131_SBCK_033-7a"/>
碑前望穹窿晚乃至光福首過徐氏用莊喜客至見其子玭其<lb/>
孫天頴更召其里隱士徐孟祥同導予歩虎山橋橋南登擅勝<lb/>
亭還飮其家夜宿來靑堂丁亥緣玉遮入蒸山謁徐武功墓循<lb/>
北麓觀眠松遂泛下崦入銅阬還泊虎山橋戊午逰鄧尉山飮<lb/>
七寶泉入玄墓寺憇奉慈菴登鳳岡而還已巳過海雲院觀連<lb/>
理山茶讀虞道園百丈泉遺墨已乃別去晡時至胥門明古還<lb/>
呉江予入城是逰也歷四日舟行六十里輿行四十里總得詩<lb/>
三十首悉錄歸用莊僃山中故事<lb/>
　　　慧林房記<lb/>
慧林房舊名菴在蘇城東南王判司巷元大德庚子有吳十四<lb/>
公者捨其居以建而初主之者曰明慶也慶傳崇杰杰傳某珪<lb/>
珪傳某賢賢傳與齊齊傳永黙黙傳宏漸當　國初有詔天下<lb/>
<pb n="KR4e0131_SBCK_033-7b"/>
佛寺大可領其徒者餘悉撤而遷入之於是慧林入壽寍禪寺<lb/>
更以房名時洪武<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>未也漸傳道舒旣皆化去舒傳文靖靖傳<lb/>
智勤則歳久而室廬益敝矣乃成化已亥其師徒遂相與修葺<lb/>
之且謂慧林自併于此宜得文字使後人可考而知因數請於<lb/>
予惟昔孫吳國于江左蘇之有寺葢自此始至于蕭梁踵其故<lb/>
都好佛愈甚一時穹廬廣殿徧于國中今試詢其肇建之代無<lb/>
非赤烏天監而巳延及後世其君所好雖不若前代之甚然亦<lb/>
有興無廢至其徒又倣其制而致力于斯金碧丹雘往往而是<lb/>
而寺益盛矣　皇明有天下政令一新乃以爲過而裁抑之百<lb/>
餘年來頽垣壞礎間壟畮秩秩使人得耕種以爲食者皆昔所<lb/>
謂蘭若也亰都不暇論凢今四方私創者著于律求一寺之肇<lb/>
建者不可得此固　聖政所當紀者豈特使慧林後人考其<lb/>
<pb n="KR4e0131_SBCK_033-8a"/>
始遷歳月而巳漸偉然緇流中與先君友善予㓜猶及識之舒<lb/>
能讀儒書靖與勤皆淸介謹愿不妄交㳺葢予家故居在東城<lb/>
下比歳與吾弟原輝往理之道中數訪其廬久而益知其行可<lb/>
敬也勤有徒曰惠侃孫曰善秀皆能保其業者云<lb/>
　　　興福寺記<lb/>
呉地多水其最鉅者曰太湖湖中多山其最鉅者曰洞庭洞庭<lb/>
爲山周可百五十里中有穴相傳禹藏治水符于此因名其東<lb/>
十里又山相距而差小其勝略等人稱東洞庭以別之當波濤<lb/>
浩渺間兩山對峙鬱然蒼翠儼如畵圖殆道家所謂蓬萊方丈<lb/>
者民環山而居善植果木世擅其利而屋宇閭巷聯絡映帶忽<lb/>
不知其爲山林也其尤勝處往往有佛寺㨿之成化十五年二<lb/>
月旣望予與李兵部應禎爲東洞庭之㳺自岱心吳氏肩輿行<lb/>
<pb n="KR4e0131_SBCK_033-8b"/>
十里許入俞隖得寺曰興福主僧恩復岀迓客延登其後小閣<lb/>
是時梅華方盛開彌望如白雲崖谷莫辯山有九隖九隖之水<lb/>
合流循寺門而行松根石罅水聲㶁㶁意甚樂之予旣畱詩而<lb/>
去未㡬北來京師車馬塵埃間未嘗不想東洞庭之㳺之樂也<lb/>
一日有僧扣門來謁予熟其貌則昔者復公之徒也其言曰興福<lb/>
寺久矣其恨無文字刻石可考往者幸辱㳺覽惟終卑之此智<lb/>
勤所以來者予嘗愛其寺㨿山水深遠處殊爲幽僻宜學佛者<lb/>
居其徒歳食田園所入可以自足而予所接如復如勤軰又皆<lb/>
恭謹能守戒律稱學佛者予何愛一言不爲記之寺建于梁天<lb/>
監二年傳有于將軍者所捨宅故在山之東麓始居者曰淸禪<lb/>
師至唐遷于此歳久興廢皆莫能知可知者廢于　國初而深<lb/>
谷邃公復興之二傳仍廢而僧亦絶矣景泰間今復公始自其<lb/>
<pb n="KR4e0131_SBCK_033-9a"/>
山灋海寺從里人之請而來凢建門堂殿閣數十楹而佛像咸<lb/>
具葢智勤實相其事而成之是爲記<lb/>
　　　崔廵撫辯誣記<lb/>
國家屯軍旅爲防姦禦侮計自京師逹于邊徼曰衞曰所建置<lb/>
殆徧而所謂軍旅多以罪謫發之人於灋子孫絶則以同籍者<lb/>
補充惟別籍于謫發之先者不豫其人書于版册甚詳里有正<lb/>
有胥有耆老版册一出其手歳久弊起或脫漏或隱匿其罪著<lb/>
于律令甚重毎歳部符下府州縣俾專官理之旁稽窮訊若治<lb/>
獄然又數歳特遣御史理之所以稽且訊者益宻謂之軍政其<lb/>
灋載于條例甚僃葢使凢名在尺籍者不得幸免然亦不欲誣<lb/>
平民以充什伍之數而吏不察往往失灋意以爲民患若某衞<lb/>
軍王阿隆者故崑山縣太倉二十九保人也旣没而戶且絶其<lb/>
<pb n="KR4e0131_SBCK_033-9b"/>
族子凱一旦赴御史郭觀自首爲隆之裔匿他里葢凱固王氏<lb/>
別籍子特利隆所遺田産爲是耳觀謂民無自誣以軍者信之<lb/>
二里連坐如律者凢二十四人悉配蘇州衞今職方郎中陸君<lb/>
文量時尚逰鄕校以其父某爲里正在連坐中卽狀其事求白<lb/>
于觀觀以成案爲詞衆爭稱冤適今南亰吏部尚書致仕崔公<lb/>
以都察院右副都御史廵撫畿内走訴之公覽狀曰是固可辯<lb/>
檄觀辯之觀不理衆乃復訴于公公委所屬衞若府官集二里<lb/>
父老軰覈實而凱之兄且自外歸白其事竟坐凱以罪悉復二<lb/>
十四人者爲農實天順四年之八月也時文量爲雪冤頌以獻<lb/>
公其父曰公有恩德於吾人及吾子孫是未足以報乃與其弟<lb/>
祐圖于衆欲建公生祠歳時祝之顧有禁不可旣數年衆益思<lb/>
公文量乃具始末請記曰此吾先職方公與里人之意也幸書<lb/>
<pb n="KR4e0131_SBCK_033-10a"/>
之予因述此以復公名恭字克讓世家順德之廣宗登正綂元<lb/>
年進士第歷仕内外四十年政尚忠厚而剛明善斷其岀廵撫<lb/>
尤號識大體恩德被人者尚多此其一事耳在公固不足書然<lb/>
在崑山之民不可不書也且世之徤吏爲民患也久固有與其<lb/>
事類可書以示人者聞昔宣德初所謂軍政條例始行于天下<lb/>
御史李立往理蘇常等府立旣刻薄濟以蘇倅張徽之凶暴專<lb/>
欲括民爲軍民有與辯者徽輒怒曰汝欲爲鬼耶抑爲軍耶一<lb/>
時被誣與死杖下者多不可勝數蘇人恨入骨髓然畏其威莫<lb/>
敢與抗也並時常倅則有張宗璉獨不阿御史意數被辱宗璉<lb/>
痛民無辜竟忿鬱以死死之日民相率犇走哭奠及䘮岀白衣<lb/>
冠送者數千人至立廟祀于江隂之君山廬陵楊文貞公實記<lb/>
其事而徽後犯灋死刑部獄中䑕食其肉其子貧困寄食呉下<lb/>
<pb n="KR4e0131_SBCK_033-10b"/>
道路見者猶嗤罵之此善惡之報也夫觀之刻不至立與徽之<lb/>
甚而宗璉之遺愛可彷彿於公因附記之以爲當官者之勸懲<lb/>
云<lb/>
　　　東湖記<lb/>
東湖本陳湖也在長洲邑東南周可六七十里其涯多良田居<lb/>
民資之予凢再㳺焉而再樂皆以訪陳氏故而有汝器玉汝昆<lb/>
仲爲之主也當成化已丑歳予與玉汝同試禮部歸及秋過其<lb/>
家午飮畢汝器亟命舟泛湖入夜始還則月色如晝水波若空<lb/>
尊爼之間歌聲相發有杜子美渼陂之樂後十年爲戊戌之秋<lb/>
予復過其家則玉汝初登進士第居亰師汝器見客至益喜顧<lb/>
患末疾使僮奴舁行庭中相從以爲樂而引滿劇飮如前日歡<lb/>
仍命舟泛湖則憊而不能從矣予由姚城過蓆墟登磧沙入瑞<lb/>
<pb n="KR4e0131_SBCK_033-11a"/>
雲觀弔古訪俗悉著于詩有蘇子瞻西湖之樂及暮還而汝器<lb/>
笑迎干門更具酒飮客且曰吾生長于是于是而農于是而漁<lb/>
久矣中間雖一出長鄕賦輒謝去今旣老矣有子若孫矣世俗<lb/>
事無預矣而吾益得與林僧野叟棹扁舟舉杯酒岀没於渚雲<lb/>
沙月之間浩然而歌悠然而醉其樂不可以語人者吾將終身<lb/>
焉湖在吾家之東因以東湖自號其亦可記乎予曰唯唯旣來<lb/>
亰師數以書抵其弟促予記所謂東湖者葢予於東湖再樂特<lb/>
再逰耳使屢逰之亦恐厭也然憶汝器疇昔之言如是必有眞<lb/>
可樂者予獨未足以窺其趣也異時與玉汝南還汝器之疾當<lb/>
瘳相與益窮其樂酒酣興發尚爲執筆賦之<lb/>
　　　蘇州府重建文廟記<lb/>
蘇有學于城南實創于魏國范文正公更五百年來所以修葺<lb/>
<pb n="KR4e0131_SBCK_033-11b"/>
而開柘者惟賢守是頼至于今日規模益壯天下之言學者莫<lb/>
能過之故四方賢士大夫之道郡中以一㳺其地爲快然猶病<lb/>
文廟與學之弗稱也葢其制非特視學爲陋歳久且敝爾乃成<lb/>
化八年鄱陽丘侯霽來知府事政旣克舉境内悉安歎曰事神<lb/>
吾職也有如文廟敝陋孰任其過然吾不敢專也乃請于廵撫<lb/>
左副都御史洛陽畢公公從之則計財度工擇日而從事始改<lb/>
作大成殿于舊址之北而侵于西者二丈有奇次作櫺星門南<lb/>
與殿直以十年三月興功功垂完而侯報政于亰遂去任矣其<lb/>
年蠡吾劉侯瑀自監察御史超擢來代政治益善視此舉非得<lb/>
巳而前功所當繼也未㡬殿與門竟成旣而若兩廡若㦸門若<lb/>
神厨皆以次改作崇卑廣狹悉合程度言言潭潭逈異舊觀而<lb/>
廟與學始稱矣他日知長洲縣劉君輝知呉縣文君貴曁敎授<lb/>
<pb n="KR4e0131_SBCK_033-12a"/>
林君智軰合言于寛以二侯之功不可泯者願記之以示後人<lb/>
嗟夫孔子之道大如天地與之相參高如日月無得而踰萬世<lb/>
之下被其膏澤者區區土木所能報其功耶而復爲此無亦盡<lb/>
所以尊崇之者以免有司之過耳葢比歳儒臣建請有欲加以<lb/>
籩豆佾舞之數者下群臣議議者亦謂此不足爲孔子重輕而<lb/>
朝廷不然竟從其請行于天下惟所以尊崇之者無所不致其<lb/>
極也　詔下爲十二年九月廟適以功完告明年春祭籩豆旣<lb/>
陳佾舞<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>列而棟宇深廣足以有容觀禮者美之雖然二侯之<lb/>
意豈徒爲是勞費以充郡中美觀者耶禮行于斯樂奏于斯致<lb/>
尊崇于斯固所以伸報本之私若夫瞻拜之頃廟貌尊嚴洋洋<lb/>
乎如在其上如在其左右豈無油然興其希賢希聖之心者乎<lb/>
易曰觀盥而不薦有孚顒若二侯之深意安知不出於此且是<lb/>
<pb n="KR4e0131_SBCK_033-12b"/>
廟之作凢以事神也惟夫前後之相濟彼此之無嫌而一出於<lb/>
公其功遂不至廢推此道以治民此民所以同歸於治也與寛<lb/>
故學之諸生也於二侯無能爲役因諸君之請敢忘其淺陋而<lb/>
書之初學門在廟街之東凢出入于學者必渉街以行丘侯以<lb/>
神人之分當嚴也顧旁近多居民民旣喻其意皆樂徙去乃徙<lb/>
其門于廟門之西更爲門于泮池之北以逹于廟然後廟左學<lb/>
右截然以正後有賢守以廟學爲事者其尚修之葺之以無隳<lb/>
其成功也哉<lb/>
匏翁家藏集卷第三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0131_SBCK_016-1a"/>
匏翁家藏集卷第十六<lb/>
　詩三十一首<lb/>
　　　戊申燕九日<hi>正月十九爲元長春丘眞人生辰京師人爲會甚盛</hi>
京師勝日稱燕九少年盡向城西走白雲觀前作大會射箭擊<lb/>
毬人馬吼古祠北與學宮依簫鼓不來牲醴稀如何義士文履<lb/>
善不及道人丘處機<lb/>
　　　次韻徐仲山上元夜過飲<lb/>
坐閱年華復看燈故人今夜喜新增頻呵凍筆冰花少緩酌深<lb/>
杯酒面澄身在社中應我老名揚海内更誰朋毎逢令節成淸<lb/>
會只恐豪門總不曾<lb/>
　　　次韻文宗儒上元夜飮歸<lb/>
佳節相邀入醉郷夜深誰肯宿茅堂高懸應恨油燈暗細嚼聊<lb/>
<pb n="KR4e0131_SBCK_016-1b"/>
供粉餌香即席從容移筆硏出門顚倒執衣裳何時更慰清寒<lb/>
苦一舉仍須累十觴<lb/>
　　　送董尚矩使朝鮮<lb/>
聖主新登寶位高儒臣寍肯歎賢勞　天朝雨露隨黃𥿄海國<lb/>
雲霞映錦袍周室受封箕子逺漢廷陳䇿董生豪史編有待歸<lb/>
無緩慿仗春風送節旄<lb/>
　　　送王漢英給事充副使<lb/>
高歩黃扉見俊人使軺　恩詔動靑春關門緩度風霜少島嶼<lb/>
遙瞻日月新歲乆禮儀存制作路長民俗待咨詢百年候吏前<lb/>
驅慣鴨綠江頭不問津<lb/>
　　　送劉景元使安南<lb/>
元年新建總熈熈　詔下恩光及逺夷劉向暫辭天祿閣王褒<lb/>
<pb n="KR4e0131_SBCK_016-2a"/>
空拜碧鷄祠離筵有酒杯重覆歸路無金槖可垂應向交人談<lb/>
聖德越裳白雉謾云奇<lb/>
　　　送呂丕文給事充副使<lb/>
賜衣新着歎光華畫舫春風散鼔笳天上詔書頒絶域浙東科<lb/>
第出名家朝廷正闢求言路給事𥘉乘奉使槎不是相如還<lb/>
蜀日前驅誰向里人誇<lb/>
　　　彭祖觀井圖<lb/>
賈客適江海洪濤渺無津忽焉颶風作舟楫竟漂淪蜑叟川上<lb/>
浴何殊白鷗馴寍知有飢鰐俟汝水之濵履危信多險處坦終<lb/>
無屯所以下堂戒名言推子春鬱然大樹下誰寫彭祖眞飄蕭<lb/>
白鬚髮千年貌如新草間者塪井蛙股諒可伸保身乃至此壽<lb/>
合希莊椿古人不可作故事從誰論此老飮水活應仗汲井人<lb/>
<pb n="KR4e0131_SBCK_016-2b"/>
且彼欲往觀人當置車輪中心宜怵愓豈徒保吾身聊成一轉<lb/>
語圖畫固有因玆事有與無不須吾重陳紛紛奉遺體足以驚<lb/>
凡民<lb/>
　　　次韻顔澄之與文宗儒同游香山<lb/>
香山西望亂雲横冒冷能騎瘦馬行只許兩人同一笑如從九<lb/>
老話三生泉多細品煎茶味林宻微聞伐木聲應訝金閨通藉<lb/>
者朝衣清早入皇城<lb/>
　　　淸明謁陵値雨畱昌平學舎<lb/>
朝來好雨偏春城疋馬誰憂阻去程陵墓百年神屢䧏籍田三<lb/>
日禮𥘉成崇桃積李詩家景綠野靑山畫障情學舎高眠無一<lb/>
事又題祠壁記清明<lb/>
　　　次韻楊侍郎吏部後園看花二首<lb/>
<pb n="KR4e0131_SBCK_016-3a"/>
雨脚前朝信似麻馮䦨物色偏京華要知吏部庭中樹不放平<lb/>
章宅裏花<lb/>
大手年來罷草麻揮毫重喜近文華公門桃李今如許總𬒳春<lb/>
風盡着花<lb/>
　　　觀耕籍田<lb/>
春郊風動綵旗新快覩黃衣是　聖人盛禮肇行非自漢古<lb/>
詩猶在宛如豳朝臣共助三推止野樂全勝九奏頻稼穡先知<lb/>
端可賀粢盛不獨備明禋<lb/>
　　　𥘉開經筵<lb/>
蓬萊晴旭照璇題衛士成行陛楯齊朱戸洞開通上下緋衣列<lb/>
侍隔東西報經訓志臣恭盡負扆虚心　聖敬躋淺薄不堪<lb/>
叨盛事愧將周賚手親携<lb/>
<pb n="KR4e0131_SBCK_016-3b"/>
　　　答濟之約游西山不赴<lb/>
西山佳處約同登舊學登山法頗能莫笑曉來風雨阻臥游詩<lb/>
句也堪謄<lb/>
　　　再答<lb/>
蘇門長嘯說孫登小技平生亦慣能此後山行難再約史書堆<lb/>
案要抄謄<lb/>
　　　三答<lb/>
詩家山路說登登風雨蕭蕭便不能若說累年詩劵起字多須<lb/>
用倩人謄<lb/>
　　　與葉翁游小南城<lb/>
長街塵土日隨人不見靑靑草色新北闕嵯峨聊暇日南城迢<lb/>
遞故尋春寺僧供茗當爲忝野老擔花勝賣薪欲訪遼金舊時<lb/>
<pb n="KR4e0131_SBCK_016-4a"/>
事百年何處有遺民<lb/>
　　　送潘栗夫憲副陜西提學<lb/>
嗟我同年友多分臬事淸衣如内臺製簪向法冠横乘傳非無<lb/>
例書銓孰有名紛紛來蜀道往往說潘卿萬里驅馳地三年報<lb/>
稱情心勞隨使節蹟逺渉羌城子産游郷校文翁載史評士風<lb/>
從此盛公議自然明啓事山濤具詞頭賈至行趍朝逢異數遷<lb/>
秩荷殊榮新政頒應滿高官卑不輕人才工造就仕路厭將迎<lb/>
有待文班接重看學政成慿誰到西陜先爲賀諸生<lb/>
　　　送徐季止<lb/>
邇從吳門至起蹟南宮坊儒冠滿塵土京國𥘉觀光早年富文<lb/>
學下視舉子塲蹉跎乃至此宿志猶未償逺來亦堪喜有兄官<lb/>
職方一見季氏面歡然態如狂秉燭屢相對頗怪夢寐長紛紛<lb/>
<pb n="KR4e0131_SBCK_016-4b"/>
同來客寢食各有妨獨於下馬日曾不殊家常有姪巳進飯有<lb/>
㒒爭施牀試言仲氏意遲子葺高房靑山映金闕西戸正相當<lb/>
引子數共登把酒還自嘗嗟我忝交契累在尊爼傍感此友于<lb/>
樂鬱悶隱中腸巳畢内廷試復治南雍裝天風滿寥廓仰望孤<lb/>
鴻翔上林多嘉樹回翅期成行<lb/>
　　　送賀御史出守蘇州<lb/>
吳民方切九重憂祖道休將五馬畱朝著乆稱才御史封疆還<lb/>
屬古諸侯香凝燕寢韋郎詠舟過花橋白傅游我忝郡人無以<lb/>
頌擬叨循吏傳重修<lb/>
　　　送西指揮分守汀漳<lb/>
坐却東夷二十年平生文事欲兼全兵曹屢薦聲名乆海道遥<lb/>
分號令專玉帳淸風開筆陣水犀波靜<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>戈船班超自有封侯<lb/>
<pb n="KR4e0131_SBCK_016-5a"/>
相寵詔重期萬里傳<lb/>
　　　爲周郎中公瑞題觀蓮圖<lb/>
玉井蓮開花十丈此事詩家徒自誑何處池頭有此花分明蜀<lb/>
錦裁成障淸波渺渺波洋洋水榭人疑坐天上白羽風輕頻自<lb/>
搖紅粧日出閒相向畫工作此待誰題意匠欲追崔子西平生<lb/>
比德是君子耶溪不擬定濂溪濂溪舊有愛蓮說意見豈與埤<lb/>
雅齊溪流一派接雙井雲孫早躡靑雲梯<hi>公瑞雙井人</hi>
　　　送原巳還南京分依字韻<lb/>
溽暑猶未退頗覺槐隂稀棲燕乆相識鳴蜩靜還飛昨者冒江<lb/>
雨逺來自京畿重念交親意時時欵我扉晩涼理舊話海月流<lb/>
淸輝西堂設臥榻夜永風褰幃惟子官醫院績美誰能譏入朝<lb/>
復陛見只尺瞻　天威銓曹巳書最旅舎仍言歸諒亦戀老拙<lb/>
<pb n="KR4e0131_SBCK_016-5b"/>
所重定省違幸哉被封典恩光照庭闈白頭自足樂無勞製斑<lb/>
衣行旌向晩動酒盡情依依<lb/>
　　　中秋夜登仲山新樓賞月<lb/>
天街東來喜橫亘夜靜無塵斷車乘靑天故遣月娛人特爲中<lb/>
秋光轉瑩昔人徒訝一分虧此物始知千里徑團團餅餌家家<lb/>
如矮屋仰觀殊不稱望裏撑空木最高上施平板還加釘巳好<lb/>
樓居仍好客主人引我凌飛墱解衣裭帶重延畱案上珍腴巳<lb/>
先飣須臾衆客報齊來一笑頓忘腰折磬庾公故事擬重修亦<lb/>
復平生無淺興少焉月轉簷楹間起傍朱䦨時一凭俯觀南苑<lb/>
白茫茫素練平鋪目難瞑中山地近兎毫分巨海波浮蚌胎孕<lb/>
舉瓢便可酌河潢着屐那能絶泥濘椽筆誰將華牓題玆樓只<lb/>
合名超勝置身如在太湖心萬斛龍驤𥘉下矴端愁波浪欲掀<lb/>
<pb n="KR4e0131_SBCK_016-6a"/>
翻爲語諸公宜坐定群童獻技舞且歌鳳腹空空四絃絙我方<lb/>
沾醉陶陶然新調疑從夢甲聽夜深風露忽凄涼高處不勝寒<lb/>
起脛主人勸飮意何濃美酒如泉瓶未罄底須隔屋問西鄰走<lb/>
送茶瓜勞㒒媵明年未省在誰家郷社佳期當預訂言方脫口<lb/>
客巳聞吐酒閧然爭出應我家海月舊傳名菴外淸光長有䞉<lb/>
王猷隔巷毎共之今者安知非我贈戲言若大却非誇薄意頗<lb/>
誠眞不佞小園雖說乏樓居早向幽亭設長凳杜老還教徑掃<lb/>
花范家莫道塵生甑諸公倘許過高軒就煩執此詩爲證<lb/>
　　　爲陳明之題墨梅<lb/>
溪藤百尺餘慘慘顔色變遂令塵埃中難識冰雪面秋陽射疎<lb/>
窗晨起偶開卷妙手非補之歷歷花可辨横柯彎且枯老幹直<lb/>
不顫天寒北風高滿眼集玄霰<lb/>
<pb n="KR4e0131_SBCK_016-6b"/>
　　　爲顧崇善題松溪高士圖<lb/>
厨裏丹靑能變化昔者愷之眞善畫依然靈物屬雲孫仍見生<lb/>
綃堂上挂煙霧溟濛曉不開長松臨磵何年栽急流噴薄厓石<lb/>
動白晝歘爾生風雷望中秀色參天起潄滌孤根從磵水何物<lb/>
離離徑寸莖自信山苗難在此高人獨立意如何想見清暉入<lb/>
腹多支硎山下寒泉側爲憶深林柱杖過<lb/>
　　　爲李賔之題趙大年雪景<lb/>
故縑斷裂如刻鏤上有雪圖世稀有墨㾗隱隱題名存熟視始<lb/>
知元祐手疊嶂崇巒失翠微高原淡淡畱斜暉歲云暮矣北風<lb/>
急樵舎漁莊俱掩扉疎林寂歷寒雅返意中不覺西涯逺海子<lb/>
橋西柳巷深歇馬何時歩魚堰<lb/>
　　爲陸全卿題劉松年香山九老圖<lb/>
<pb n="KR4e0131_SBCK_016-7a"/>
高松大竹生翠寒宻林隱隱攢峰巒杳然流水出深谷新鑿山<lb/>
中八節灘江州司馬不愛官笑領諸客來盤桓棋枰詩卷各有<lb/>
適適意豈在陳杯盤酒酣耳熱忽起舞戲折名花斜挿冠趍朝<lb/>
疲薾足非病在野輕徤心偏安權門赫赫誇牛李門下黨人分<lb/>
彼比直氣騰騰逼石樓甘作香山老居士劉侯此圖超俗塵能<lb/>
與九老俱傳神衣冠雖作山林樣狀貌終爲臺閣人孰爲胡杲<lb/>
與吉旼孰爲鄭據幷劉眞二盧張狄總預集居士樂易皆相親<lb/>
獨憐舊友今何處禹錫微之嗟失身<lb/>
　　　𥘉謁茂陵<lb/>
玉册金根閟澗阿高陵𥘉謁淚滂沱九天載覩星辰近萬木長<lb/>
哀風雨多豈有衣冠游道路何曾寢殿貯嬪娥鼎湖瞻望嗟無<lb/>
及空抱烏號夜渡河<lb/>
<pb n="KR4e0131_SBCK_016-7b"/>
　　　史館歲暮書與<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>姪和之<lb/>
高館冰生硯沼堅盈箱公案總陳年法家有事多成獄史學無<lb/>
能强入編戸外龍文雲氣滿殿頭鴟吻日華鮮殘冬坐此嗟何<lb/>
補寂寞全勝著太玄<lb/>
匏翁家藏集卷第十六<lb/>
</p>
<p>
</p>
  </div>
</body>
</text>
</TEI>
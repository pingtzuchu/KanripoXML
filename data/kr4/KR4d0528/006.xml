<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷六</head>
    <p>
<pb n="KR4d0528_WYG_006-1a"/>
欽定四庫全書<lb/>
　純白齋類稿卷六　　　　元　胡助　撰<lb/>
　　七言古體<lb/>
　　　九月四夜夢與客賦詩覺而記其首一句甚異<lb/>
　　　之因續成牛馬行<lb/>
天子養馬農養牛馬牛異養功同優金鞍玉勒日千里<lb/>
雨笠烟蓑春一疇四夷入貢飽立仗寸土不荒田有收<lb/>
主恩能酬稱爾徳人愧無良食爾力曽聞朽骨埋敝帷<lb/>
<pb n="KR4d0528_WYG_006-1b"/>
亦見道傍徴喘息吾甞載筆扈宸游谷量馬牛青海頭<lb/>
　　　夜雨思歸别趙敬叔韋拱之<lb/>
我昔郭西初到夕横雨狂風滿船濕髙㟁泥淖不可登<lb/>
蓬底僵眠愁悒欝明日新晴見故人握手一笑百憂失<lb/>
艸池春夢久荒凉康樂遺風猶彷彿華盖山頭屢遐覽<lb/>
容城壇頂時獨立西麓南塘盡醉遊良辰好友為余集<lb/>
人間美味柑橘黄江上秋光畫圖出向来不作三年淹<lb/>
兩月留連非所及自歎瘦削殊清健胸中頗亦負竒崛<lb/>
<pb n="KR4d0528_WYG_006-2a"/>
擬和楊公百詠詩收拾萬象揮吟筆龍湫雁蕩逺莫到<lb/>
路幽怕見鬼神泣中宵風雨從何来歸心無寐聽蕭瑟<lb/>
山水増波回棹喜翰墨紀功能事畢他年夜雨宿雙溪<lb/>
却話鹿城相㑹日<lb/>
　　　雲松巢歌<lb/>
雲飄飄松落落巢居其巔古之樂右手招李白左手揖<lb/>
劉伶二子平生但恨飲不足今我亦復昏昏醉不醒乃<lb/>
呼雲而語之曰爾慎勿為淫雨害我秫與黍又撫松而<lb/>
<pb n="KR4d0528_WYG_006-2b"/>
語之曰爾慎勿為棟梁徒遭斤斧傷豪門廣厦千萬間<lb/>
何曽庇士開歡顔不如釀酒雲松表酣歌白首棲空山<lb/>
　　　遊道塲何山追和東坡韻<lb/>
碧瀾萬頃雲林麓伏虎道塲在空谷兩山窈窕一山門<lb/>
勢若奔馬来駐足野田春水白瀰漫古松時見蒼虬蟠<lb/>
吟諷坡詩訪塵迹客行永日聆風湍昔人隱居不輕出<lb/>
雲水漁樵屢争席祇今危構須大材斧斤伐盡千年植<lb/>
峰巒青擁小姬鬟霧雨冥濛杳靄間樓閣新成刼灰後<lb/>
<pb n="KR4d0528_WYG_006-3a"/>
鐘魚撞擊聞他山晦明變化忘昏旦白雲横截青山半<lb/>
安定古墓属鄰僧我来再拜徒興歎<lb/>
　　　溪月歌<lb/>
開元真人冰雪輝明月照徹餘不溪溪光月色兩竒絶<lb/>
白玉盤堕青玻瓈夜夜流光發清炯孤雲飛去千峰静<lb/>
真人嘯詠玉塵頭結廬正對金鼇頂蒼虬翠鳯翔其中<lb/>
上有縹緲之仙宫瓊林琪樹散清影此心此境將無同<lb/>
溪山勝槩獨盡得黍珠長懸太虚碧<lb/>
<pb n="KR4d0528_WYG_006-3b"/>
　　　贈韓明善先生<lb/>
宋之咎䕫韓魏公子孫百世文獻風建炎南渡雲從龍<lb/>
清門一𣲖浙水東先生古貌古心胸千巖萬壑神秀鍾<lb/>
平生學術無不通盛名逺震驚羣聾東南縉紳知所從<lb/>
㑹稽禹穴聲渢渢潮陽家法醇而雄詞源浩汗江漢宗<lb/>
追還正始何其工鏡湖清波濯芙蓉大篇磊落垂長虹<lb/>
短章簡嚴秀孤松薦道功徳螭蟠穹天球和鳴間笙鏞<lb/>
胡不進之明光宫隱居髙卧蓬莱峰少㣲耿耿光燭空<lb/>
<pb n="KR4d0528_WYG_006-4a"/>
我来林下拜徳容大雅豈弟袪愚䝉先生豈是商山翁<lb/>
先生豈與沮溺同向来閔雨致年豐存誠濟物不言功<lb/>
清泉白石佳趣濃寜甘曵尾泥塗中著書脫稿非終窮<lb/>
世網安得羅𡨕鴻<lb/>
　　　夀吴宗師七十<lb/>
番君之胄逰方外錦江夀櫟環仙佩帝遣承慶非常道<lb/>
𤣥教大宗師二代赤松仙子手扶持玉皇香案前相對<lb/>
一品清虚衆妙門萬靈炳耀天人際看雲天下閒閒老<lb/>
<pb n="KR4d0528_WYG_006-4b"/>
笑閱人間希有歳蓬莱真境一陽生四海羽流成大㑹<lb/>
紫炁丹光守龍虎御書新像照天地君不見崆峒廣成<lb/>
别有長生方永賛萬年天子垂衣裳<lb/>
　　　孔明草廬圖<lb/>
黄星脫耀炎風息中原板蕩歸奸賊三顧幡然起卧龍<lb/>
指揮艸艸收荆益王業偏安天一隅出師震動民忘劬<lb/>
人物自是伊吕徒甘服巾幗遮長驅偉哉廣漢春秋筆<lb/>
千載之下懸漢日草廬入畫想英風何人不愛諸葛公<lb/>
<pb n="KR4d0528_WYG_006-5a"/>
　　　遼西孝友行<lb/>
征東有士遷遼西孝友之行如白圭北堂萱草春霏霏<lb/>
堂下荆花晝暉暉伯兮撫季心獨苦教以詩書勿工賈<lb/>
季也成人感伯氏至今言之涕如雨空中鴻雁原上鴒<lb/>
嗟我安得無此情尺布之謡古或病相煎正爾同根生<lb/>
藝文先生新作傳民俗可淳風丕變有弟有弟掾中書<lb/>
天報孝友興門閭<lb/>
　　　髙彦敬亂石奔流<lb/>
<pb n="KR4d0528_WYG_006-5b"/>
白雲微茫横劔閣興到時時自盤礴高侯寫出胸中竒<lb/>
亂石奔流美林壑西風老樹三峡秋雪花濺沫巖之幽<lb/>
雷轉空山駭猿狖毫端直與元化侔倦客思歸結茅舍<lb/>
丹青一幅千金價誰知正乏買山錢安得長年看此畫<lb/>
　　　瞻緑堂<lb/>
我瞻淇澳青琅竿君子之節耐久看森森緑玉鎻秋骨<lb/>
肅肅青飇生夏寒濟陽美人心不競作堂種竹風騷盛<lb/>
鸞鳯飛翔松雪書誰其銘者龔子敬<lb/>
<pb n="KR4d0528_WYG_006-6a"/>
　　　還家示親友<lb/>
去家一千五百日兩膺朝命躋清秩我生孤苦抱一誠<lb/>
逺行不計多逢吉舍舟遵陸鄉山近紅葉黄花秋露濕<lb/>
歸来相見親舊喜夜忩燈火談京邑玉堂南士幾人登<lb/>
蕪陋方慙職纂述拜罷松楸又趨出上恩未報安敢逸<lb/>
　　　趙敬叔所藏漢天馬蒲萄鏡<lb/>
武王求仙仍黷武不顧赤子顚崕苦金莖露滴秋風起<lb/>
天馬西来渥洼水魑魅百怪無逃容神工獻技鍊青銅<lb/>
<pb n="KR4d0528_WYG_006-6b"/>
鑄成明月飛當空千年精魄淪土中識者望氣如埋劍<lb/>
取之持入閩王殿南國衣冠光閃電茂陵尤物人間見<lb/>
蛟龍盤拏吐雲雨照君肝膽萬萬古<lb/>
　　　秦元之所藏墨梅<lb/>
我家江南萬山底屋角梅花雪相似暗香踈影黄昏月<lb/>
小園風致極清羙朅来追逐玉堂仙梅花不見今三年<lb/>
羅浮翠羽空入夢窮冬雪片飛姢娟秦君好詩仍好畫<lb/>
展卷坐我孤山下素衣縱使京塵化標格天然自瀟灑<lb/>
<pb n="KR4d0528_WYG_006-7a"/>
華光妙與梅寫真簡齋句法尤驚人我今解官歸舊隠<lb/>
長歌玉樹無邉春<lb/>
　　　郭熙雪林曉霽<lb/>
雪壓梅花無處覓曉起乾坤同一色漁父蓑寒理釣綸<lb/>
老樵擔重折山屐怪来爽氣軒眉宇有懐往事填胸臆<lb/>
千年勁節還漢使半夜竒功縳吴賦剡溪棹回清興盡<lb/>
秦嶺雲横愁思極梁園授簡賦先成灞橋䇿驢詩獨得<lb/>
摳衣侍立契窅𡨕閉門高卧甘岑寂想當盤礴心良苦<lb/>
<pb n="KR4d0528_WYG_006-7b"/>
中藏此意無人識郭熙能事乞真宰萬里之勢歸咫尺<lb/>
要知詩畫本一源筆端湏有千鈞力<lb/>
　　　葛稚川移居圖<lb/>
仙翁夫婦清如冰牛背穩坐兒女并兩童牽挽陟岡陵<lb/>
兀然不廢看丹經小鬟提擕擁前後藥囊劍佩收神靈<lb/>
狸奴雞犬盡同載家具纖悉煩經營人生飄飄無定止<lb/>
稚川亦復勞其形借問移居向何處白雲流水萬山青<lb/>
　　　瑞栁歌<lb/>
<pb n="KR4d0528_WYG_006-8a"/>
兄弟初散栁凋零兄弟復合栁亦榮栁條㺯色兄弟喜<lb/>
青青上有枝連理和氣致祥臻厥美田家荆樹依稀似<lb/>
隂隂濯秀春風饒有耳勿聽淮南謡詩人賦詠感物情<lb/>
吴氏孝友聞上京我願家家躬孝友無惜行人攀瑞栁<lb/>
　　　題張煉師枯木竹石圖<lb/>
洞府仙居森竹木山隂之陽剡溪曲千年老樹不知春<lb/>
霹靂夜半龍起腹冷風吹雨入叢篠道人正抱黄庭讀<lb/>
黄庭讀罷風雨定石根流水清如玉平明騎鶴上青天<lb/>
<pb n="KR4d0528_WYG_006-8b"/>
但見白雲滿空谷<lb/>
　　　哀太師<lb/>
自從天厯干戈起四海一家如鼎沸權奸簸㺯貪天功<lb/>
攀龍附鳯皆倒置海内蒼生望太平鼎湖仙馭俄上昇<lb/>
老虎未死人莫測孰扶日轂遲遲行大夫當時秉大義<lb/>
手挈神器正天位爰立作相隆委寄太師秦王勢益熾<lb/>
朝廷大權既已歸斥賢用邪圖已私變亂法度施横政<lb/>
賣官鬻獄誰敢非王侯將相望塵拜歌功頌徳多豐碑<lb/>
<pb n="KR4d0528_WYG_006-9a"/>
九重深拱方無為天下萬事由太師起居玉食勝天上<lb/>
生殺貴賤操主威千兵萬馬常自衛爪牙武士争光輝<lb/>
龍虎大符擅天寵振古權臣無若斯天變民災何足恤<lb/>
神人怨怒宗社危綱常萬古不可絶君臣之分不可越<lb/>
近郊出獵果何謀飛揚䟦扈當車裂一朝天子奮乾剛<lb/>
下詔薄責流逺方太陽杲杲冰山摧凶徒惡黨潜逃藏<lb/>
家財簿録不勝計石崇元載猶毫芒徳音屢聞天下喜<lb/>
治道復還舊典章嗚呼太師權勢如火滅鼎覆餗兮車<lb/>
<pb n="KR4d0528_WYG_006-9b"/>
覆轍作詩哀之戒後来遺臭百世何為哉<lb/>
　　　苦寒行<lb/>
至元四年冬仲月朝朝水冰夜飛雪山川縞素積堅凝<lb/>
羲御杳冥厚地裂僵卧馬牛縮如蝟土居塞向人處穴<lb/>
江南文士官更寒竈突無烟薪炭絶髮梳脫落鬚撚折<lb/>
口吻悲鳴心欝結賴有元戎時慰勞新酒巨觥話吴越<lb/>
安得凍解回春陽萬物熙熙生煖熱<lb/>
　　　月食遇雨詩<lb/>
<pb n="KR4d0528_WYG_006-10a"/>
昔在唐元和中冬月遭食玉川子盧仝再拜作詩牋天<lb/>
吐胸臆怪怪竒竒不成句屈曲聱牙口生棘昌黎韓公<lb/>
豈效之意欲潤色刪厥辭玉川卒與甘露禍書生章甫<lb/>
何必效此竒世人好怪厭平正風雅寥寥失其所凡遇<lb/>
月食輒吟詠無不以盧仝為祖方今世平治改紀仍至<lb/>
元黎庶安康今五年前是至元之曽孫是年己夘歳六<lb/>
月十五夜月當食有常數星官太史食厚禄推測盡占<lb/>
歩布告中外滿京城百司庶府咸設香火具小兒救月<lb/>
<pb n="KR4d0528_WYG_006-10b"/>
敲銅盆街市閙喧喧仰頭但見滿天雲不見月魄虧幾<lb/>
分東南西北有神物無路施功上青𡨕安能用刑法磔<lb/>
死蝦蟇精夜深昏黑雨如注蕩滌炎暑生凉氣甞聞日<lb/>
月食隂翳不為災國家有道固如此妖異衰市人聞此<lb/>
言開口笑咍咍或疑上天公諱疾忌醫深閟埋目盲出<lb/>
涕泗化為霖雨来嗟乎天人之際誰能了一塲怪事無<lb/>
分曉我作詩殊近理不效盧仝效韓子<lb/>
　　　東坡載酒堂<lb/>
<pb n="KR4d0528_WYG_006-11a"/>
儋州秃髩東坡翁平生自是人中龍才高見忌時不容<lb/>
暮年再駕鯨波風南荒萬里懸孤忠堂堂氣節世所宗<lb/>
中原消息誰其通夢魂猶遶蓬莱宫雷州别駕老更窮<lb/>
瘴海相望雲重重桄榔林麓荔子紅真一仙釀香浮濃<lb/>
黎生父老欣竒逢載酒登堂時一中先生微醉春融融<lb/>
人傳海外文益工似聞章蔡方登庸萬物變滅如飛鴻<lb/>
玉局歸老吾誰從百年廢址深蒿蓬彭侯佐州化時雍<lb/>
作堂肖像追古蹤春秋祀事報徳豐樂府新歌被蠻童<lb/>
<pb n="KR4d0528_WYG_006-11b"/>
從此華夷風俗同儋人世世祠蘇公<lb/>
　　　七十吟<lb/>
我生愚拙少孤苦疾病仍多煩保乳年壯志立超俗氓<lb/>
獨好詩書力稽古采芹泮水事逺逰遂令二子持門户<lb/>
史館編摩凡幾載歸老貤恩霑父母豈知舊宅化桑麻<lb/>
高卧空山無伴侣人生七十世稀有今我已閱此寒暑<lb/>
為仁不富鄉黨忽清節康强天所與但得佚老堂三間<lb/>
孫子綵衣羣戲舞純白道人七十吟再作東湖風月主<lb/>
<pb n="KR4d0528_WYG_006-12a"/>
　　　贈寫真汪鏡湖<lb/>
鏡湖流水涵秋清照見萬物無逃形懸知悟取金粟法<lb/>
况乃家傳獨擅名虎頭燕頷靡不似紫髯鐵面何其英<lb/>
善貌高僧說法相巧模處士哦詩情我本山林麋鹿姿<lb/>
少壯偶為世網嬰顧今歸田事閑暇邂逅逢君眼輒青<lb/>
欣然㸃綴寫衰朽病骨藏昂太瘦生朱衣象簡差少貴<lb/>
雪鬢霜鬚老可憎旁觀側視良眦睨婦女失笑兒童驚<lb/>
往来芝田挟此藝黄金堆屋官蓬瀛君胡不往遊上京<lb/>
<pb n="KR4d0528_WYG_006-12b"/>
上京比屋皆公卿<lb/>
　　　春草曲<lb/>
春風如水流春草生芳洲逰子有逺志孝子無别愁吁<lb/>
嗟孝子芝蘭美不出庭闈奉甘㫖可憐逰子飛蓬似春<lb/>
愁草緑千萬里兒衣母線春風吹春暉滿堂草菲菲逰<lb/>
子歸来慈母喜階前鬭草看兒戲<lb/>
　　　孝養歌示大兒<lb/>
夫養父婦養母夫婦孝養今稀有園池花竹娱老境甘<lb/>
<pb n="KR4d0528_WYG_006-13a"/>
㫖杯觴開笑口夫夫婦婦一家範子子孫孫百世守木<lb/>
有根兮水有源水流無盡木隂繁白鹿峯頭飛白雲隱<lb/>
居讀書思古人<lb/>
　　　遊赤松<lb/>
赤松樹下流丹泉白石<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>如羊眠萬古山川獨神秀<lb/>
二黄兄弟皆成仙我来又值𤣥冬候澗寒水落梅花瘦<lb/>
野人應笑白頭新羽士相逢青眼舊焚香閉閣飯胡麻<lb/>
留宿雲忩夜煮茶約我春風二三月小桃源裏看紅霞<lb/>
<pb n="KR4d0528_WYG_006-13b"/>
　　　上都回<lb/>
去時兩馬行遲遲回時四騎如飛馳良友勗我虞險阻<lb/>
不知漸老筋力衰赤松風度鑾坡客襄陽浩然愛哦詩<lb/>
回仙笑談時絶倒路人逢我呼太醫秋光晴日殊可喜<lb/>
向所未見今得窺一朝風雨天莫測泥塗爛熳衣淋漓<lb/>
黄昏下馬投土室薰然煖榻舒四肢五更睡熟又催起<lb/>
此身安樂知何時居庸山水新霽色左右清景軒鬚眉<lb/>
健徳門前一杯酒﨑嶇已復還京師長歌紀述上都回<lb/>
<pb n="KR4d0528_WYG_006-14a"/>
聚散行止非人爲<lb/>
　　　孫澹如墨梅<lb/>
寫梅老手稱花光誰知並者楊與湯孫郎晚出亞三子<lb/>
筆端造化分毫芒澄心古紙生秀色枝柯瘦硬骨老蒼<lb/>
疎花冷蘂隨手出直恐勾引蜂蝶狂眼明見此横斜影<lb/>
鼻觀已作春風香何妨尚𤣥不尚白妙意有在終難忘<lb/>
小忩棐几風日靜坐令孤山歸草堂是真是畫莫生别<lb/>
為歌一曲傾一觴<lb/>
<pb n="KR4d0528_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷六<lb/>
</p>
<p>
</p>
  </div>
</body>
</text>
</TEI>
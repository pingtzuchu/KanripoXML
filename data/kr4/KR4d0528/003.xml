<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷三</head>
    <p>
<pb n="KR4d0528_WYG_003-1a"/>
欽定四庫全書<lb/>
　純白齋類稿卷三　　　　　元　胡助　撰<lb/>
　　五言古體<lb/>
　　　黄樓懐古三首<lb/>
我懐蘇子瞻昔年守彭城河决勢方横四面如海平晝<lb/>
夜具畚鍤窒罅方墊傾斯民免為魚妥帖無震驚水退<lb/>
安敢逸相方益經營曰土能勝水築樓以黄名至今受<lb/>
其賜燕樂清風生君看子由賦千載有餘情<lb/>
<pb n="KR4d0528_WYG_003-1b"/>
我懐蘇子由嘗宿逍遥堂中夜聽風雨對牀如故鄉平<lb/>
生友于樂江海真難忘臨分出苦語愛篤情婉傷長公<lb/>
不忍讀悽然攪中腸人豈無兄弟誰共千載光當時此<lb/>
盤薄徳星聚煌煌坐中老文學里人陳履常<lb/>
我懐陳履常向来有斯人介然修苦節寜畏丞相嗔文<lb/>
章提一律閣筆黄樓賔送遠曠官守不負知己恩正字<lb/>
未温飽忍凍甘死貧彭城古形勝英雄昔成羣勲業亦<lb/>
何有青史不滿嚬俯仰三嘆息浩浩黄河奔<lb/>
<pb n="KR4d0528_WYG_003-2a"/>
　　　分義田詩<lb/>
昔我先君子好義希范公買田踰千畝廪族若萬鍾老<lb/>
㓜無凍餒衣冠樂時雍聲名鄉黨振碑碣文辭豐庶幾<lb/>
合同姓風俗由兹隆立規具昭列繼志期無窮海波忽<lb/>
清淺世運<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>不同貪汙成一律教化焉能崇利私紛擾<lb/>
擾賦役廹匆匆遂令吾族子操觚甞瘠容嗟我生已晚<lb/>
艱難適相逢甚欲圖永久獨立夫誰從挟私出千變屈<lb/>
曲心如篷勢孤事愈謬力弱任匪充復此遇盲宰貪酷<lb/>
<pb n="KR4d0528_WYG_003-2b"/>
肆彼凶質貸不遑給債負日以穹譬如河决横莫障狂<lb/>
流東又似將顛木朽蠧内交攻後生靡從學子弟多頑<lb/>
童勤勞復誰恤怨謗方忡忡矧能辨名分格暴惟卑恭<lb/>
骨肉若讐旅愧恥填心胸縶我萬里足偃蹇棲雲松安<lb/>
得除户籍恵好思其終探丸議分畝肥瘦均上中計丁<lb/>
謝亷遜悉力歸耕傭無已出下䇿有泚虧前功受田念<lb/>
厥始起廢疇為雄業散稅仍在尚覺遺憂濃吏貲不滿<lb/>
欲駕說欺盲聾綿延五紀過倐爾一朝空禍福塞翁馬<lb/>
<pb n="KR4d0528_WYG_003-3a"/>
亡得楚人弓寜不念爾祖壊者非吾宗作詩志慚憤願<lb/>
獻觀民風<lb/>
　　　寄栁道傳十首<lb/>
栁子吾畏友夙昔攄逺志稽古超俗流潜心養浩氣翔<lb/>
集得時中師資致身貴碌碌嗟不才釣竿老清渭<lb/>
太學得名師光燄騰冀北晨入誨諸生諒非謀飽食聲<lb/>
華映朝紳文字垂金石永懐勞夢寐安得生羽翼<lb/>
憶昨都門别斗柄六移春還家如坐井俯首混俗塵溝<lb/>
<pb n="KR4d0528_WYG_003-3b"/>
壑憂不免無乃甘賤貧時時登隴畝悵望玉堂人<lb/>
雲仍魯栁下大雅君獨賢温粹懐美璞聖道知有傳曵<lb/>
裾冠東閣嵗當官九遷寜念寒郊否相望隔遥天<lb/>
殘暑忽已退秋風入庭樹有客北首轅因之寓尺素廣<lb/>
厦談道餘霧忩灑新句幾度雁南来如何無一字<lb/>
京師聚時彦才美君疇雙文章持憲律夙昔受我降毫<lb/>
端挟風雨快意驅濤江固宜煥王度衣錦榮鄊邦<lb/>
博士職訓詁歌誦宣王風周南方願學老我浙水東切<lb/>
<pb n="KR4d0528_WYG_003-4a"/>
磋無益友頑鈍命之窮用儒臻至治耕釣萬山中<lb/>
耿耿抱空懐蒼顔非昔日雲泥異升沉嵗月驚飄忽學<lb/>
省始登進斯文何炳蔚要當配韓公經濟由此出<lb/>
舊逰憶京國故人多要路金石心不移推轂寜幾遇讀<lb/>
書牕户凉朱墨研秋露何期共言笑復恐逼衰暮<lb/>
文明近日月清夢時見君豈無薦士術顧我耳不聞野<lb/>
性在丘壑麋鹿真同羣道逺何所寄不堪持白雲<lb/>
　　　送永康縣尹范成父<lb/>
<pb n="KR4d0528_WYG_003-4b"/>
縣宰登庸式化行若郵傳近民在平易尚徳還古先花<lb/>
溪范令尹善政居八年庭空長秋草野闢摇春烟黔首<lb/>
自安業窮山何晏然鄰封亦欣慕願借無由縁能名属<lb/>
久任活民旱租蠲代間曽幾見昔人美難専吾宗老文<lb/>
學秉筆不苟賢侯去方顯達遺愛青瑶鐫<lb/>
　　　題熊仲岳錬師雲巢<lb/>
仙人好樓居故以雲為巢雲行無定止其巢亦飄颻山<lb/>
中不肯住天上叅翔翺從龍氣絪緼潤澤青林臯終然<lb/>
<pb n="KR4d0528_WYG_003-5a"/>
載笙鶴歸去甞蟠桃<lb/>
　　　孝思堂<lb/>
純孝心永慕作堂以思親莱衣在箧笥手澤時自陳哀<lb/>
哉蓼莪篇一誦一沾巾纂纂庭前棗沉沉水下鱗長號<lb/>
攀松柏瞻彼原草春<lb/>
　　　喜雨<lb/>
熱極勢將往属兹近秋期火雲一以洗風雨来如馳人<lb/>
心豈不慰萬物皆熙熙連朝成霮䨴清坐簷花垂窺我<lb/>
<pb n="KR4d0528_WYG_003-5b"/>
園中𬞞青青秀如芝盛衰有常理貧病何足悲閉門處<lb/>
窮巷寜憂天下饑新凉入忩户聊復吟吾詩<lb/>
　　　饑嘆<lb/>
靖節饑来時扣門或求食顔公拙生事乞米形翰墨古<lb/>
人貴真率所向無慚色叔世尚矯偽孰謂微生直我今<lb/>
坐旅貧官寒不暖席冬去燕之南春向薊之北及此米<lb/>
如珠囊空無可糴併日營一炊微俸久未得詎敢求諸<lb/>
人愧乏古之徳僮僕生怨尤忍飢長太息思昔同僚友<lb/>
<pb n="KR4d0528_WYG_003-6a"/>
飛騰多赫奕寜顧涸轍鱗西江水慵激間有知心者虚<lb/>
談諒何益<lb/>
　　　送復上人歸越<lb/>
上人越中舊夙昔叅黄梅諸方證有道一念踰五臺幾<lb/>
回到京國說法金鑾開邂逅聽談辯從容笑追陪雲山<lb/>
曉飛錫月波夜浮杯去来本無迹俗子徒驚猜物我俱<lb/>
幻化乾坤聚飛埃摩泥照濁水真性何遼哉却懐舊所<lb/>
棲千峯碧崔嵬歸見韓處士無言坐莓苔<lb/>
<pb n="KR4d0528_WYG_003-6b"/>
　　　賦𤏡道送蕭存道元帥<lb/>
漢武開僰道雲南此初程遥遥蜀山碧湛湛瀘水清緬<lb/>
懐諸葛公深入揚威靈嗟彼古戎俗秉彛均性情世皇<lb/>
闢土宇六詔通上京邇来或梗化凱獻旋復平有美述<lb/>
律侯將業文武并論功擢元帥増秩萬里榮威徳夙所<lb/>
著僰人道邊迎益務懐逺略永言垂令名<lb/>
　　　嚴氏高遠堂<lb/>
釣臺嚴先生濯足桐江流客星動光采一竿老羊裘高<lb/>
<pb n="KR4d0528_WYG_003-7a"/>
節世所仰以氏名其州賢者必有後不在公與侯雲仍<lb/>
歴千載隱居擅林丘築堂志髙逺祖風益以修登覽物<lb/>
色佳白雲為我留羣岫列蒼蒼逝波去悠悠借問雲臺<lb/>
裔幾家能在不客来勿笑語恐驚沙上鷗<lb/>
　　　題危太樸雲林隱居圖<lb/>
窈窕雲林麓青峰三十六飛鳥度南澗流泉出空谷柴<lb/>
扉守猿鶴苔徑入花竹草堂讀書處中有人如玉神閒<lb/>
自蕭散山静更幽獨盤薄意不盡長歌招隱曲<lb/>
<pb n="KR4d0528_WYG_003-7b"/>
　　　皆山樓<lb/>
髙居結重屋四面皆青山秀色滿虚楹爽氣浮危欄讀<lb/>
書静相對不厭終日觀大峰似君子小巒如侍鬟羣岫<lb/>
見頭角起伏猶龍鸞朝暮呈百態空霏碧忩寒夜猿呌<lb/>
寂寂春鳥鳴闗闗連岡紫芝老幾樹松花殘撫卷或休<lb/>
息曲肱聽潺湲明月来席上白雲宿簷端勝處惟自得<lb/>
世塵那可干長歌招隱曲窮年以盤桓<lb/>
　　　柏友亭<lb/>
<pb n="KR4d0528_WYG_003-8a"/>
新樹庭前柏中含千嵗姿蒼蒼春不榮落落冬乃竒吾<lb/>
聞蜀相廟上有青銅枝君應得其種故能植於斯敬之<lb/>
若畏友諸葛真吾師<lb/>
　　　中秋月下小酌<lb/>
中秋好明月萬里天無雲爭看白玉盤清光滿乾坤京<lb/>
華有獨客對之酒一樽今月即古月今人非古人百年<lb/>
幾廻見但悲華髮新我雖不解飲小酌意自真舉杯吸<lb/>
風露肝膽成氷輪出語驚流俗一洗萬古塵<lb/>
<pb n="KR4d0528_WYG_003-8b"/>
　　　宿定興有感<lb/>
清晨發保定風雨何凄凄亭午到白塔晴曦曬秋泥一<lb/>
飯更馬去擇地穿荒蹊據鞍時傲兀坡坂高復低前宿<lb/>
定興館解装日云西昔過踰一紀悵然尋舊題世途諒<lb/>
多險人事那能齊老我此行畢歸與北山棲<lb/>
　　　春闈對讀夜坐諸公<lb/>
南宫試多士作噩嵗在酉積雪勝冬寒時維仲春首京<lb/>
甸供給繁儀曹文物阜燈火夜堂深至公鑒妍醜朱衣<lb/>
<pb n="KR4d0528_WYG_003-9a"/>
頭暗㸃天門榜懸久主司有歐陽頗識二蘇不峩峩雙<lb/>
豸冠執法揮星斗簾外多英俊顧余獨衰朽斯文安敢<lb/>
與所思在官守寜知當此職再見十年後風簾官燭短<lb/>
朗誦不停口吻燥沃雲腴眼花却醇酎疲倦閒少休連<lb/>
牀對佳友得賢致平治化俗歸仁厚上林春色濃麟鳯<lb/>
見郊藪明朝開鎻院騎馬看花栁<lb/>
　　　䟦實彦卿鹽憲四詠軒<lb/>
　　　紅藥春風<lb/>
<pb n="KR4d0528_WYG_003-9b"/>
霞影翻階砌紅芳表餘春向来直蘭省持贈思美人綵<lb/>
筆發孤詠和風散醲熏宛然調鼎姿歳晏承華勛<lb/>
　　　蒼松皓月<lb/>
明月出東城先照蒼松頂氷雪入懐抱軒牕散清影老<lb/>
龍吟瑟瑟驪珠光炯炯奈此良夜何徘徊衣袂冷<lb/>
　　　怪石博雲<lb/>
巖巗太古色岌岌神嶽状雲靄觸其膚勢凌霄漢上千<lb/>
年軋蘚文篆籀若可訪注目敬拜之實維丈人行<lb/>
<pb n="KR4d0528_WYG_003-10a"/>
　　　緑筠擎雪<lb/>
瓊英濕翠袖珠璣綴琅玕飄颻落飛屑雜佩鳴珊珊此<lb/>
君有髙節正爾逢嵗寒玉音清人耳朝朝報平安<lb/>
　　　賦青門送李侍御惟中<lb/>
繡衣謫仙人再見西入秦春日長安道驅車過青門觀<lb/>
風省民俗慨然一咨詢東陵久岑寂𤓰地起寒雲故侯<lb/>
尚安在惟有令名存<lb/>
　　　溪橋行客圖<lb/>
<pb n="KR4d0528_WYG_003-10b"/>
招提屛塵跡窈窕蒼山根樛木覆寒澗小橋通逺村泉<lb/>
石多古意幽期誰與論野老抱琴去知不造王門<lb/>
　　　天師墨竹木石<lb/>
清心無塵雜仙意獨已妙娟娟歳寒姿兀兀貞静貌不<lb/>
負山中期永諧世外好靈禽何處来日有佳音報<lb/>
　　　池臺春色<lb/>
春到人間世青紅紛可喜誰知化工妙乃寓毫素裏花<lb/>
栁始妍媚池臺更清美膝上緑綺琴洗心弹流水<lb/>
<pb n="KR4d0528_WYG_003-11a"/>
　　　堪老園為汪叔志作<lb/>
先生江左望實惟龍溪後壯歳掇高科大名聞宇宙從<lb/>
容佐州府善政在人口屢空吴郡獄一麾出兖守衣冠<lb/>
化魯儒文獻徴曲阜前史允宜修汗青書大手平生春<lb/>
秋學正色班馬右清白揚祖風筆削垂不朽仕宦三十<lb/>
載榮華亦何有歸来負郭居種樹樊吾囿但令粗有養<lb/>
寜計生理厚世事老不堪園亭堪老叟鳩杖一幅巾隨<lb/>
意看花栁臨流或舒嘯孫子導前走秋風擷晚菘春雨<lb/>
<pb n="KR4d0528_WYG_003-11b"/>
剪新韭宛宛雙溪水釀之可為酒翩翩敬亭雲招之可<lb/>
為友飲酒對雲山先生壽同久<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷三<lb/>
</p>
<p>
</p>
  </div>
</body>
</text>
</TEI>
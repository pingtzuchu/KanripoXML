<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷七</head>
    <p>
<pb n="KR4d0528_WYG_007-1a"/>
欽定四庫全書<lb/>
　純白齋類稿卷七　　　　元　胡助　撰<lb/>
　　五言律詩<lb/>
　　　春遊三首<lb/>
門掩青山靜鶯啼白日長滿壺擕臘蟻在處賞春芳樹<lb/>
煖行新影花多散異香余心有真樂豈學少年狂<lb/>
空谷窮幽討深春少定期澗花和露折寺石帶雲書山<lb/>
煖獨聞麝水清時見魚吟成歸較晚長嘯月明初<lb/>
<pb n="KR4d0528_WYG_007-1b"/>
古洞春香逺尋芳歩不停崇桃熏眼醉急瀑洗心醒鶴<lb/>
睡石雲煖馬嘶沙草青誰家修竹好幽户隔花扃<lb/>
　　　秋夜旅懐<lb/>
棲棲何所慕林暝鳥飛還秋意水邊樹鄉心雲外山月<lb/>
寒知暑退夜靜覺人閑索索葉成語西風滿竹闗<lb/>
　　　病中述懐<lb/>
藥裹經營久吟懐尚悄然園池荒病日艸木厄饑年梅<lb/>
逕落香雪栁隄生煖烟西湖春事好那得理征船<lb/>
<pb n="KR4d0528_WYG_007-2a"/>
　　　雨中卧病二首<lb/>
雨脚何曽斷簷花滴到明水流牀下出雲自屋頭生野<lb/>
港渾迷㟁村船直入城民方病艱食撫字可無情<lb/>
簷滴穿愁耳蕭齋獨卧時貧方竒善賈病始憶良醫市<lb/>
逺囊無藥人癯鬢有絲平生丈夫志猿鶴豈能知<lb/>
　　　再用韻荅季仁伯二首<lb/>
裹雲山木暗然雨石榴明沙鷺吹魚落舟人看水生烹<lb/>
茶驚困魅呼酒破愁城泥滑無来屐翛然絶世情<lb/>
<pb n="KR4d0528_WYG_007-2b"/>
風雨無虚日黄梅熟盡時塵纓泉可濯俗病竹難醫蝸<lb/>
壁行蚪斗蛛簷設網絲小窓吟苦處唯有故人知<lb/>
　　　李息齋墨竹<lb/>
今代湖州筆渾無半㸃塵霜竿餘老瘦雨葉極清新變<lb/>
化孫吴法風流晉宋人可能醫俗骨莊氏此凝神<lb/>
　　　送師古姪孫之杭<lb/>
三酌陽闗酒臨分思黯然寒燈欹客枕瘦馬聳吟肩木<lb/>
落江風外潮生海月邉孤山梅鶴在為我酹逋仙<lb/>
<pb n="KR4d0528_WYG_007-3a"/>
　　　和許振古溪上晚晴<lb/>
春寒花事晚何處暢幽情石雨苔紋積沙風鳥篆平山<lb/>
明雲有影溪漫水無聲夕照烟光紫歸牛一笛横<lb/>
　　　和古學兄秋日出行<lb/>
扶竹歴寒墟幽尋靜者居秋深山漸瘦病減友仍疎世<lb/>
網夢中鹿天㳺濠上魚黄花忽到眼彭澤興何如<lb/>
　　　對梅<lb/>
坐牕觀復妙摇落見孤芳數㸃雪爭白一枝春破荒冰<lb/>
<pb n="KR4d0528_WYG_007-3b"/>
池沉瘦影月屋老清香與爾同枯槁凝然到坐忘<lb/>
　　　挽凌吉叟教授<lb/>
惜甚雲霄志傷哉露電身青衫沾一命黄壤閟千春俸<lb/>
為收書盡家縁好客貧茂才充貢者寜復似斯人<lb/>
　　　挽方存雅先生二首<lb/>
平生山水屐眉夀益詩昌古意回風雅清言越晉唐仙<lb/>
華秋月冷江浦夕雲荒博士當銘筆門人著耿光<lb/>
黍熟南朝夢劬書但苦吟一編風雨集千載友朋心猿<lb/>
<pb n="KR4d0528_WYG_007-4a"/>
鶴驚長往湖山憶共臨鄉閭遺老盡清淚滿衣襟<lb/>
　　　宿元苻宫呈王牧齋宗師<lb/>
草木皆仙氣丹房閉寂寥山髙星斗近洞閴水雲遥夜<lb/>
醮鳴金磬秋吟和玉簫明朝騎鶴出别館謁王喬<lb/>
　　　冷泉亭得炎字<lb/>
静定燭豪纎山僧看不厭一泓澄碧冷千古滌朱炎流<lb/>
出仙源逺飛来佛國兼香塵那有汚潤物本無嫌<lb/>
　　　次韻聞鵑<lb/>
<pb n="KR4d0528_WYG_007-4b"/>
啼到天津上繁華一夢空東西猶異産南北豈同風月<lb/>
冷依秦樹雲晴遶漢宫錦城歸去好誰解駐春紅<lb/>
　　　次韻朱仲山過錢塘<lb/>
禾黍遺千載東南第一邦望雲生海嶠帶雨絶濤江忘<lb/>
世浮鷗聚留人語燕雙君詩鐘萬石寸莛曷能撞<lb/>
　　　和道心姪山居<lb/>
髙榭何能搆空臺漫自基水邊梅白處霜後橘黄時掃<lb/>
葉穿林逺看雲坐石遲清吟興微醉此道既軒羲<lb/>
<pb n="KR4d0528_WYG_007-5a"/>
　　　挽王雪溪二首<lb/>
卧疴纔半日遽作玉樓仙野服成親賻松棺製學錢謀<lb/>
生真泫露取友獨忘年遺稿如山積兒孫豈解傳<lb/>
擾擾百年内翩翩一夢中有形均是幻無色不歸空老<lb/>
懶添詩債逍遥策酒功斯人今已矣誰復與吾同<lb/>
　　　長至<lb/>
雲物有佳色梅花何處香乾坤回始泰律吕動初陽歸<lb/>
夢憐宵永清愁又日長逺遊成底事兩鬢欲蒼蒼<lb/>
<pb n="KR4d0528_WYG_007-5b"/>
　　　春日言歸<lb/>
春色明宫栁京華獨緼袍雲霄崇世禄臺閣聚時髦有<lb/>
道貧方樂無官歸亦高光風滿天地隨處可遊遨<lb/>
　　　哀李清臣侍御<lb/>
慷慨由中定艱危見處真全生多失守一死獨成仁正<lb/>
氣扶皇極忠風動紫宸易名褒典在千古勸為臣<lb/>
　　　寒食<lb/>
花栁平原盛提擕滿路傍時思當火令野祭哭春陽裂<lb/>
<pb n="KR4d0528_WYG_007-6a"/>
紙標青塜傾壺醉白楊油然追遠意吾亦憶吾鄉<lb/>
　　　過青州呈丁㓜度御史一首<lb/>
南下逢初暑兼行帶曉星雨行垂野黒水樹入船青愁<lb/>
絶吟難就凉生夢易醒暫回風半席釃酒乞江靈<lb/>
　　　李海務和御史韻<lb/>
魚貫帆檣集郎君氣勢雄河源晴易泄水脈暮皆通復<lb/>
此留終日何煩得便風所思歸越上髙卧白雲中<lb/>
　　　挽胡石塘先生二首<lb/>
<pb n="KR4d0528_WYG_007-6b"/>
久矣錢塘客儒林志獨勤力行修古道邃學琢雄文絃<lb/>
誦三年佐聲名兩浙聞凛然生氣在尚想唾青雲<lb/>
吾宗文學老義氣晚彌剛寄迹青蓮宇無心白玉堂飲<lb/>
瓢甘菽水易簀正冠裳一葦靈輀逺西江恨渺茫<lb/>
　　　東昌道上<lb/>
長河春欲暮髙栁緑成隂野迥雞聲逺沙虚馬跡深雨<lb/>
来雲潑墨月出水浮金此景憑誰繪停撓付短吟<lb/>
　　　過淮安<lb/>
<pb n="KR4d0528_WYG_007-7a"/>
喜過淮安郡風帆掛落暉席偏坐不穩㟁轉去如飛宿<lb/>
麥連雲秀春花入夏稀渡江知有日浙水竟東歸<lb/>
　　　姑蘇書所見<lb/>
闔閭城最古臺榭俯長川水國船如屋人家屋似船扳<lb/>
罾黄鳥外倚棹白鷗前日暮吴歌發滄浪濯足眠<lb/>
　　　挽劉師魯二首<lb/>
學古成清隠峩冠似舊時中興名將裔盛世老儒師騷<lb/>
雅詩千首風流酒一巵平生求益友後世愧相知<lb/>
<pb n="KR4d0528_WYG_007-7b"/>
名滿江湖上身居陋巷中典刑存冠帶冰雪貯心胸髙<lb/>
論驚流俗雄文復古風武林遺老盡清淚滴秋空<lb/>
　　　道館夜雨<lb/>
道院吴山下梅花嵗事䦨人皆忙裏過我獨靜中看丹<lb/>
竈松雲暖青燈竹雨寒胎禽鳴夜半有客夢長安<lb/>
　　　挽掲曼碩學士二首<lb/>
白首陪經幄丹心侍玉除兩楹俄夢奠三史未成書誠<lb/>
一宗君實浮誇厭子虚東南遺老盡吾道竟何如<lb/>
<pb n="KR4d0528_WYG_007-8a"/>
清苦平生節聲名夙有聞朝廷方用老翰苑久摛文眷<lb/>
遇身難退裁成志獨勤坐隅驚鵬入萬里哭秋雲<lb/>
　　　春風軒為蔡士安作二首<lb/>
氣象唐虞在微和拂面吹杏壇聞講日沂水詠歸時牕<lb/>
靜花光合簾虚花影移乾坤生物意能有幾人知<lb/>
近午看花栁春風入草廬坼他方長物吹我讀殘書富<lb/>
貴三生夢中和一月居微吟飲醇酒半醉興何如<lb/>
　　　遂心堂婺源汪氏<lb/>
<pb n="KR4d0528_WYG_007-8b"/>
堂搆佳山水優遊日醉吟隠居増别業逸老遂初心亭<lb/>
館鶯花盛園池竹樹深平生樂志論何必羡朝簮<lb/>
　　　寓樂樓<lb/>
花木繞重屋雲烟含令姿鳥飛瞻廣宇魚泳俯深池秋<lb/>
月清吟夜春風微醉時此中千古意寜許俗人知<lb/>
　　　春日即事<lb/>
京華寒食近客思轉凄迷春巷一宵雨天街三尺泥宫<lb/>
花紅影濕野草緑痕齊寂寞抄書坐扃門到日西<lb/>
<pb n="KR4d0528_WYG_007-9a"/>
　　　和王治書題道士幽居韻<lb/>
幽居塵事逺燕坐古松邉劔氣衝丹室琴聲落澗泉春<lb/>
雲生白石秋露洗青天獨得山中樂長年此學仙<lb/>
　　　營中述懐二首<lb/>
開國先鋒騎屯耕古戰塲老儒甘寂寞此地極凄凉曉<lb/>
露凝沙白秋雲覆草黄更無人問字終日面頺牆<lb/>
野甸寒威極燒茅擁敗繒懶能梳白髮愁祇對青燈雪<lb/>
夜一輪月霜天萬木冰越南歸路杳清興不堪乗<lb/>
<pb n="KR4d0528_WYG_007-9b"/>
　　　挽袁伯長學士二首<lb/>
鯨吸朱提<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>龍吟緑綺琴著書稽古學掌制擅詞林氣<lb/>
宇青天杳淵源碧海深斯人寜復見凄㫁越山隂<lb/>
孤舟歸鏡水無復夢金鑾古器雲雷富髙懐星斗寒東<lb/>
南䘮文獻朝野哭衣冠十載座中客驚呼涕淚酸<lb/>
　　　送崔遜齋兵部奉祠還高麗<lb/>
恩重君親報唯云孝與忠温恭寜事外出處貴時中萬<lb/>
國衣冠㑹三韓禮樂同鴨江春水緑朝日正生東<lb/>
<pb n="KR4d0528_WYG_007-10a"/>
　　　和王繼學亷使樓上獨坐二首<lb/>
千嶂烟雲濕雙溪草樹長平生耽水石是處卜林塘日<lb/>
靜清冰署春深白玉堂當年門下客復此獲徜徉<lb/>
退食看山坐凭䦨覓句時晴天鴻去遠春雨燕歸遲山<lb/>
藥和雲煮江花帶石移所欣公病減物物詠新詩<lb/>
　　　送方縣尹<lb/>
百里子男國松陽近古淳飛鳬花縣曉佩犢野田春家<lb/>
富招名士官清恤小民京華塵夢逺棠樹緑方新<lb/>
<pb n="KR4d0528_WYG_007-10b"/>
　　　挽宋獻公誠甫二首<lb/>
至治龍頭選端為天下竒東曹持正議西掖擅雄詞吾<lb/>
道誠無間同年匪獨私新阡封馬鬛揮淚讀銘碑<lb/>
苦學修清節逢時道亦行朝端儀典禮海内仰聲名宗<lb/>
伯方推轂成均遽奠楹易名虞祭畢稽古極哀榮<lb/>
　　　松巢<lb/>
太古遺民在巢居適所安白雲封户牖青露滴衣冠鶴<lb/>
夢三更寂龍吟六月寒幽棲無外慕肯作大夫官<lb/>
<pb n="KR4d0528_WYG_007-11a"/>
　　　端午漫題<lb/>
老罷離騷讀青銅雪鬢雙久貧交易絶多病酒難降節<lb/>
物薰風館歸心夜雨忩當時蕭艾盛吾欲駕濤江<lb/>
　　　挽許益之二首<lb/>
講道宗濓洛窮居樂孔顔平生黄卷上多病白雲間嗣<lb/>
𣲖歸東浙傳衣自北山丘園終不起天爵貴疇班<lb/>
易簀驚鄉黨東南䘮碩師化人唯篤敬稽古獨精思雲<lb/>
谷生徒散河汾弟子悲遺書應有託千載耿光垂<lb/>
<pb n="KR4d0528_WYG_007-11b"/>
　　　題清白泉亭<lb/>
一酌黄清白三年政善良鑑明全體靜物潤活流長吴<lb/>
令今無沗梅公古有光作亭貯風烈歌詠比甘棠<lb/>
　　　除衞教<lb/>
屯田營細栁易水覓漁竿白髪新文學青衫舊史官饑<lb/>
方謀飯足老未脫氊寒人道軍中樂絃歌處處安<lb/>
　　　挽馬伯庸中丞二首<lb/>
稽古陳三䇿窮源貫六經文章宗館閣禮樂著朝廷執<lb/>
<pb n="KR4d0528_WYG_007-12a"/>
法頭先白掄才眼更青堂堂寜復見老淚滴秋𡨕<lb/>
魁然成傑出霄漢久翺翔獨秉代言筆頻修薦士章苦<lb/>
心詩草在雅志石田荒夢冷淮南月令人益慘傷<lb/>
　　　聚星圖<lb/>
矯矯陳荀氏龍鸞子弟佳軒居閒有適尊爼静無譁天<lb/>
意分三國星輝聚兩家流傳好圖本彷彿古烟霞<lb/>
　　　中秋寓僧舍<lb/>
西風吹客袂堪笑此盤桓萬古月長好中秋人共看明<lb/>
<pb n="KR4d0528_WYG_007-12b"/>
生虚室白清入定僧寒来嵗知何處禪房憶倚䦨<lb/>
　　　竹雨山房<lb/>
古宅千竿竹蕭蕭雨滿林寒聲驚睡鶴亂㸃滴歸禽人<lb/>
語燈忩暗泉流墨沼深兒童游釣處白首重追尋<lb/>
　　　和治書題九成宫圖韻<lb/>
九成清暑殿華靡即隋家遺典轉春鳥殘碑塗暮鴉天<lb/>
池涵日月宫樹鎻雲霞千古看圖畫浮生豈有涯<lb/>
　　　和治書題驪山宫圖韻<lb/>
<pb n="KR4d0528_WYG_007-13a"/>
致理開元後繁華孰與京山頭曽駐輦谷口未聞鶯浴<lb/>
殿泉流暖霓裳國勢傾西歸重幸日揮淚獨凄清<lb/>
　　　笑閒亭<lb/>
結亭山水曲此樂幾人知一笑忘機久長閒覺老遲虎<lb/>
溪相送處栗里獨吟時㑹得其中意春風滿酒卮<lb/>
　　　智者寺二老亭<lb/>
當年方外友長此共登臨二老遺風在雙清古意深澹<lb/>
忘經世念靜見在山心一段川雲洛宗門有嗣音<lb/>
<pb n="KR4d0528_WYG_007-13b"/>
　　　藏六處士<lb/>
太極本無極化生隂與陽一從何處起六向此中藏白<lb/>
日龜齡永青天鶴髮長人心原有易領㑹即羲皇<lb/>
　　　潭心齋<lb/>
純玉寒潭碧心源向此逢千秋涵日月一鏡照蛟龍静<lb/>
極天同體澄虚物自容邈哉川上老末派永朝宗<lb/>
　　　送曾止善孔廟司樂<lb/>
奉檄趨東魯嚴恭事聖人虚堂金石奏新廟豆籩陳雲<lb/>
<pb n="KR4d0528_WYG_007-14a"/>
氣泰山曉杏花沂水春優哉游藝圃從此泝通津<lb/>
　　　黄晉卿同遊靈隱天竺<lb/>
靈鷲飛来古清逰興頗濃泉音穿積石雲影翳長松好<lb/>
友常難約高僧豈易逢更尋天竺去山水翠重重<lb/>
　　　大駕還内<lb/>
清暑還宫闕露源秋氣分袞龍飛白日天馬駕紅雲麾<lb/>
仗儀争觀簫韶奏總聞都人増喜色萬夀祝吾君<lb/>
　　　木尚書耆夀市居<lb/>
<pb n="KR4d0528_WYG_007-14b"/>
黄髪尚書老廛居雜笑言市朝忘隠顯鐘鼓自晨昏聽<lb/>
履多賔客縣車盛子孫西山時引睡北海日盈尊<lb/>
　　　和仲實韻<lb/>
兩崕夾修澗亂石列千峰形勝可强國笑談能折衝貴<lb/>
人常此過隱士不曽逢六月忽風雨凄涼如早冬<lb/>
　　　雲州<lb/>
暑雨不時作山流處處狂牧羊沙草軟秣馬地椒香夜<lb/>
宿營氊帳晨炊頓土房雲州今又過明日到灤陽<lb/>
<pb n="KR4d0528_WYG_007-15a"/>
　　　李陵臺<lb/>
西照荒臺逺猶慙太史公君恩如水覆臣罪與天通汗<lb/>
簡家聲墜降旛士氣空河梁他日别凄斷牧羊風<lb/>
　　　過青州呈丁㓜度御史<lb/>
一筆江湖上誰占執法星柔桑採還緑短髮薙纔青月<lb/>
照歸心折風吹醉面醒清時盡忠孝不愧北山靈<lb/>
　<lb/>
　<lb/>
<pb n="KR4d0528_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷七<lb/>
</p>
<p>
</p>
  </div>
</body>
</text>
</TEI>
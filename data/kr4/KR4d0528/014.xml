<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷十四</head>
    <p>
<pb n="KR4d0528_WYG_014-1a"/>
欽定四庫全書<lb/>
　純白齋類稿卷十四　　　　元　胡助　撰<lb/>
　　七言絶句<lb/>
　　　安山見王繼學侍御<lb/>
緣安圍林杏子熟安山泊船端午時南歸喜見王侍御<lb/>
薰風入座談新詩<lb/>
　　　商學士山水<lb/>
雨斷雲林濕翠幢漁舟一葉釣清江好山秀水商公筆<lb/>
<pb n="KR4d0528_WYG_014-1b"/>
付與幽人臥北牕<lb/>
　　　蘓李祖别圖<lb/>
持節生還海上身酒酣泣盡别愁新河梁分手天南北<lb/>
千古長憐異域人<lb/>
　　　羅稚川山水<lb/>
稚川山水足幽竒㸃綴分眀似郭熈何事舟人歸意速<lb/>
風吹溪雨欲来時<lb/>
　　　戲詠鶴<lb/>
<pb n="KR4d0528_WYG_014-2a"/>
白鶴翩躚日日来道人庭宇啄莓苔祗愁煉得丹成後<lb/>
騎上青天去不廻<lb/>
　　　桐江舟中<lb/>
潮送歸舟過浙東嚴陵灘下一㠶風桐江秋色眞堪畵<lb/>
囘首釣臺烟雨中<lb/>
　　　柯敬仲枯木竹石<lb/>
瀟灑幽篁不受塵千年枯木篆書文揮毫鶻落清新意<lb/>
不减湖州古墨君<lb/>
<pb n="KR4d0528_WYG_014-2b"/>
　　　登舟口號<lb/>
舉家送我上扁舟一路溪山憶舊逰小漿如飛人漸遠<lb/>
無窮離恨懶囘頭<lb/>
　　　用柳道傳韻題天王講主墨梅<lb/>
妙入毫端老更妍河東向落簡齋邊天王祠下春風面<lb/>
時見飛花雨法筵<lb/>
　　　贈懐空上人<lb/>
卓鍚為庵了上乗高風孤絶䕶山靈我来試叩祖師意<lb/>
<pb n="KR4d0528_WYG_014-3a"/>
直指芙蓉一朶青<lb/>
　　　草堂歸来圖<lb/>
草堂雲水静含暉荆樹花稍掛衲衣卓錫有聲慈母喜<lb/>
萬囘方向北山歸<lb/>
　　　錢氏孝感紫芝圖<lb/>
孝子當年泣血時蓼莪一詠一囘悲冰魚冬笋何嗟及<lb/>
瑞應猶多見紫芝<lb/>
　　　東坡書三馬贊眞蹟<lb/>
<pb n="KR4d0528_WYG_014-3b"/>
圖成天馬歸何處墨妙辭雄耐久看當日儀曹五花判<lb/>
他年遷客一忠肝<lb/>
　　　錢清道中<lb/>
斜風細雨過西興越上山光見未曽夜宿錢清愁不寐<lb/>
可憐春盡冷如冰<lb/>
　　　李息齋墨竹<lb/>
薊丘老息竹傳神密葉寒梢不受塵相對碧牕風日静<lb/>
嗒然疑是古仙人<lb/>
<pb n="KR4d0528_WYG_014-4a"/>
　　　戲作東門竹枝詞五首<lb/>
東門歳晚竹枝歌白髪無情奈老何古意猶存風俗厚<lb/>
南人不似北人多<lb/>
病卒携筐拾墮薪東門稍僻少車塵久從呌佛楼邊住<lb/>
慣見深眸高鼻人<lb/>
酒力微微夢昜囘地爐宿火已成灰飛霜帶月寒駝吼<lb/>
知有氈車直北来<lb/>
寒林不動静無風小酌𤓰薑面輙紅晚向東門囘首處<lb/>
<pb n="KR4d0528_WYG_014-4b"/>
西山只在夕陽中<lb/>
馬通火軟穴居温不管狂颷縞帶翻舊歳䦨珊新歳近<lb/>
短轅何日出東門<lb/>
　　　僧元卿御史送米<lb/>
曝背晴軒柳影疎履穿衣弊且安居朝来御史分清俸<lb/>
飽飯紅陳讀異書<lb/>
　　　得家書<lb/>
老子飄飄出岫雲從教二息自持門忽逄驛使平安報<lb/>
<pb n="KR4d0528_WYG_014-5a"/>
更喜秋来得一孫<lb/>
　　　送道士楊一可歸儒飬母<lb/>
劔門春老晝啼鵑負米還家草太𤣥若識孔𥅆無異趣<lb/>
人間孝子即神仙<lb/>
　　　墨蘭<lb/>
翠袖瑶華浥露香所思渺渺在三湘九嶷日暮碧雲合<lb/>
空谷無人亦自芳<lb/>
　　　畵猿<lb/>
<pb n="KR4d0528_WYG_014-5b"/>
長臂黒猿棲鷲嶺攀藤接果㨗於風冷泉亭上僧歸後<lb/>
長嘯一聲明月中<lb/>
　　　鑄橘樓<lb/>
商嶺老人何處藏結楼賔日攬秋光金烏飛出東海水<lb/>
鑄作洞庭千樹黄<lb/>
　　　郭天鍚山水<lb/>
危峰千仭翠蒼蒼彷彿匡廬有草堂聞道山人徴不起<lb/>
紫芝春暖白雲鄉<lb/>
<pb n="KR4d0528_WYG_014-6a"/>
　　　子昻秋岸牧牛圖<lb/>
野岸秋風木葉稀兩三觳觫度荒陂玉堂學士歸田興<lb/>
寫出山溪放牧時<lb/>
　　　懐遠五首<lb/>
朝披諫書夕逺竄詩史誣訕亦南遷玉人自昔宜烟瘴<lb/>
文采風流今謫仙<lb/>
中書落筆萬人驚海外為文更老成若使青氊還舊物<lb/>
也知造化忌聲名<lb/>
<pb n="KR4d0528_WYG_014-6b"/>
停車綠葉暗桄榔荔子蕉花取意嘗何日賜環誇北客<lb/>
西牕剪燭話南荒<lb/>
醉墨留題發興新遐方景勝必因人零陵山水聞天下<lb/>
亦是當年遇逐臣<lb/>
起居服食異中原瘴海茫茫何處村愧我眞成翟公客<lb/>
不能一往候寒温<lb/>
　　　謝饒士悦惠楮衾二首<lb/>
漂楮為衾雪色鮮軟於冬絹煖於綿詩人持贈師清儉<lb/>
<pb n="KR4d0528_WYG_014-7a"/>
穏向寒齋夜獨眠<lb/>
麥光如練瑩無瑕蜀錦湖綾未足誇煖入詩脾長熟睡<lb/>
夢成踏雪去尋花<lb/>
　　　朝賀退赴南城試院三首<lb/>
天子龍飛朝㑹罷即開貢院到南城燕臺桂樹秋風老<lb/>
奎壁光芒五夜明<lb/>
簾外良勞小試官棘闈列卒謹防閑夜深危坐看謄卷<lb/>
蠟炬燒殘筆吏寒<lb/>
<pb n="KR4d0528_WYG_014-7b"/>
文場戰藝似銜枚學術源源筆下来不負皇家圖治意<lb/>
端從鄉荐得人才<lb/>
　　　題七賢過寒林<lb/>
踏雪﨑嶇有底忙僕夫寒窘度林塘他時張葢紅塵陌<lb/>
却憶黄壚舊酒香<lb/>
　　　値初度<lb/>
塵滿衣巾好宦情玉堂閒暇得虗名侍祠太室清宵短<lb/>
不記今朝是我生<lb/>
<pb n="KR4d0528_WYG_014-8a"/>
　　　盧溝南道上三首<lb/>
彰義門前楊柳隂過街塔畔井泉深行人飲馬向南去<lb/>
厯厯穹碑好墓林<lb/>
柱頭獅子巧雕鎪橋下湯湯走濁流五月燕山日如火<lb/>
寫碑兩度過盧溝<lb/>
翁仲新阡又一時忠奸百世託雄辭史官清暇知何補<lb/>
奉勅来書賈傅碑<lb/>
　　　上京紀行見玉泉山下荷花<lb/>
<pb n="KR4d0528_WYG_014-8b"/>
西山咫尺玉泉清無数藕花香氣生立馬岸邊看不足<lb/>
却疑五月到臨平<lb/>
　　　榆林<lb/>
倦客出闗仍畏暑居庸回首暮雲深青山環合勢雄抱<lb/>
不見舊時榆樹林<lb/>
　　　槍竿嶺二首<lb/>
九折盤紆過客愁適當載筆扈宸逰長年見説槍竿嶺<lb/>
今日身親到上頭<lb/>
<pb n="KR4d0528_WYG_014-9a"/>
下馬徐徐陟澗岡山風微動十分凉桑乾嶺上一囘首<lb/>
何處雲飛是故鄉<lb/>
　　　再賦李老谷<lb/>
李老谷中聞杜鵑江南逰子不歸田利名引得滔滔去<lb/>
竟渡灤河朝日邊<lb/>
　　　過桓州<lb/>
隂雲惨淡滿天秋馬上龍鍾擁毳裘漸近灤京凉又别<lb/>
斜風細雨過桓州<lb/>
<pb n="KR4d0528_WYG_014-9b"/>
　　　題望都舖<lb/>
坡陀散漫草茸茸地接烏桓古塞風仰止神京三十里<lb/>
樓臺縹緲碧雲中<lb/>
　　　灤陽雜咏十首<lb/>
帝業龍興復古初穹窿帳幄倚空虗年年清暑大安閣<lb/>
廵幸山川太史書<lb/>
綠闌青草玉花驄馴鹿逰眠殿閣東西梵祝釐環地坐<lb/>
曈曨初日曉旗風<lb/>
<pb n="KR4d0528_WYG_014-10a"/>
西清學士草黄麻閣老承恩扈翠華昨夜司天臺上望<lb/>
文章光燄照龍沙<lb/>
小西門外草漫漫白露垂珠午未乾沙漠崢嶸車馬道<lb/>
半空秋影鐵幡竿<lb/>
板屋松烟染素衣天街暑雨没青泥夜来沙磧秋風起<lb/>
鳴鏑雲間白雁低<lb/>
御天門前聞詔書驛馬如飛到大都九州四海服訓誥<lb/>
萬年天子固皇圖<lb/>
<pb n="KR4d0528_WYG_014-10b"/>
斗北高寒無㸃暑舉頭正見七星文玉堂近與琳宫接<lb/>
清夜歩虗聲最聞<lb/>
朝来雨過黒山雲百眼泉生水草新長夏蚊蠅俱掃迹<lb/>
葡萄馬湩醉南人<lb/>
萬迹櫜鞬列斾旌周廬嚴肅駕將興帳前月色如霜白<lb/>
曉汲灤河窟裏冰<lb/>
玉堂視草屋三間盡日鼇峰相對閑身遇太平鈴索静<lb/>
題名篆筆又南還<lb/>
<pb n="KR4d0528_WYG_014-11a"/>
　　　偶題<lb/>
頭上隂雲如潑墨堦前白雨似跳珠秋来日日風雷作<lb/>
併入灤陽八景圖<lb/>
　　　宿牛羣頭<lb/>
蕎麥花開草木枯沙頭雨過茁蘑菇牧童拾得滿筐子<lb/>
賣與行人供晚厨<lb/>
　　　御花園<lb/>
朱扉金鎻綠如雲雨露恩光草木新若識九重臨幸意<lb/>
<pb n="KR4d0528_WYG_014-11b"/>
花時人世一般春<lb/>
　　　㸔雲歩虗詞夀呉宗師十首<lb/>
南極光華世夀昌羽衣滿袖是天香蓬莱殿上神仙客<lb/>
長見紅雲擁玉皇<lb/>
青霄萬里出瓊英神運無方孰可名魯觀朝来書瑞應<lb/>
一陽生處即長生<lb/>
㝠㝠雲漢鶴飛高密勿眞藏豈用勞燕坐空同千百歳<lb/>
丹霞萬樹熟蟠桃<lb/>
<pb n="KR4d0528_WYG_014-12a"/>
眞人羽化有還丹寓意看雲閑更閑舒卷從時皆道妙<lb/>
寧分天上與人間<lb/>
萬象隂陽一氣分要從静處見天君太虗同體無凝滯<lb/>
始識吾身是白雲<lb/>
動静無端長又消妙觀元化共逍遥文章凖昜傳千古<lb/>
唯有青城一老樵<lb/>
手招歸鶴同棲處目送飛鴻見起時幾度塵寰作霖雨<lb/>
閑心秪有老天知<lb/>
<pb n="KR4d0528_WYG_014-12b"/>
山林歸夢是耶非海棗如𤓰别有期看盡浮空千萬態<lb/>
不知倚杖立多時<lb/>
一片閑雲孰與儔長空湛碧自周逰星移物換人間世<lb/>
倒影寒潭萬古秋<lb/>
雲錦溪山紫翠圍仙宫縹緲護𤣥扉林稍片片飛来濕<lb/>
知是從龍行雨歸<lb/>
　　　柯敬中竹石枯木<lb/>
山石蒼蒼老竹脩襪材一𣲖落丹丘虗牕晝静無人到<lb/>
<pb n="KR4d0528_WYG_014-13a"/>
風動天壇碧玉秋<lb/>
　　　訪王用亨丹房又題墨梅二首<lb/>
道人危坐碧牕紗客至呼童旋煑茶深院日長無一事<lb/>
薫風開遍石榴花<lb/>
京洛相逄塵滿面孤山老樹日蕭踈何時歸去茅簷底<lb/>
瘦影横牕夜讀書<lb/>
　<lb/>
　<lb/>
<pb n="KR4d0528_WYG_014-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷十四<lb/>
</p>
<p>
</p>
  </div>
</body>
</text>
</TEI>
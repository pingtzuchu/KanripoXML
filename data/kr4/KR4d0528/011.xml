<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷十一</head>
    <p>
<pb n="KR4d0528_WYG_011-1a"/>
欽定四庫全書<lb/>
　純白齋類稿卷十一　　　　元　胡助　撰<lb/>
　　七言律詩<lb/>
　　　蔣山<lb/>
鍾阜龍蟠自古今寳公塔畔足幽尋穿雲碧溜寒聲細<lb/>
夹道蒼髯古意深千載有懐窮澗壑幾人無愧老山林<lb/>
齊梁遺跡多蕪沒聊把閑愁入醉吟<lb/>
　　　寄古學兄<lb/>
<pb n="KR4d0528_WYG_011-1b"/>
東望南徐即故鄉寒氊困坐晝初長池塘有夢生春草<lb/>
風雨何時對夜牀空巷燕歸迎客語廢宫花發惱人香<lb/>
登臨曽有書来約緑淨秦淮正可航<lb/>
　　　金山寺<lb/>
浮槎乗興到金山樓閣耽耽極偉觀吞海江光明法界<lb/>
過淮帆影落僧䦨青銅摩月秋偏早白雪翻空夏亦寒<lb/>
長嘯天風来萬里登臨無復泣南冠<lb/>
　　　送張鵬飛僉事福建<lb/>
<pb n="KR4d0528_WYG_011-2a"/>
冰壺玉節氣英英正快扶摇九萬程攬轡慨然新臬事<lb/>
埋輪藉甚舊家聲瘴雲暮捲三山碧閩海秋澄一道清<lb/>
風采從兹殊俗震老榕隂裏遍廵行<lb/>
　　　次韻楊友直遊茅山<lb/>
雨過三茅翠滴衣冰壺髙士入山時翻思塵世千年事<lb/>
未了仙家一局棋寳劍飛空丹化久秋雲滿地鶴歸遲<lb/>
洞門不鎻天壇静鳯管時將月下吹<lb/>
　　　送趙伯升江東照磨<lb/>
<pb n="KR4d0528_WYG_011-2b"/>
風憲用儒吾道盛蕭然琴鶴是行裝昔聞洛水羅温石<lb/>
今見鐘山起趙楊十載黄塵烏帽影一朝氷鏡玉壺光<lb/>
公閑笑傲宣城上疊嶂雙溪入錦囊<lb/>
　　　送鳯山講主歸天竺<lb/>
道人說法寳花零照夜摩尼濁水澄衲惹天香辭玉陛<lb/>
錫飛空影過金陵譯經三藏見真性衣錦萬迴真異能<lb/>
我亦從来世緣淺願參巾履躡崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>
　　　古學兄自京口至蔣生教授自廬州至不期而<lb/>
<pb n="KR4d0528_WYG_011-3a"/>
　　　㑹是夕大雪<lb/>
家山何在久飄蓬兀坐寒齋歳又窮兄弟舅甥千里隔<lb/>
江湖風雪一宵同舉觴痛飲消愁外秉燭相看似夢中<lb/>
明日不堪回首處孤雲依舊在江東<lb/>
　　　春雪<lb/>
膏雨纖纖長麥苖翻成六出舞春宵糢糊栁眼輕難積<lb/>
㸃綴花房暖易消雲暝長途隨馬去風迴虛幌逐人飄<lb/>
臘前賦瑞連牀樂此夕寒齋始寂寥<lb/>
<pb n="KR4d0528_WYG_011-3b"/>
　　　玉晨觀<lb/>
三茅山下玉晨觀陶許𤣥風古道塲仙檜千年閱晉宋<lb/>
丹泉二井分隂陽烟浮石鼎忩紗碧雲護靈壇秋葉黄<lb/>
過客徘徊不能去殘碑斷碣滿長廊<lb/>
　　　虎丘寺<lb/>
闔閭荒塜鹿麋逰化作蓮宫跨碧湫海氣潜通龍躍劍<lb/>
金精秘泄虎蹲丘隂風颯颯雙崕古白日寥寥萬木秋<lb/>
說法道人無復見空餘羣石卧山頭<lb/>
<pb n="KR4d0528_WYG_011-4a"/>
　　　畫山水<lb/>
浮空積翠㺯烟霞能事丹青属意賖野水碧澄涵釣艇<lb/>
秋林黄落見人家豈無倦客思蓴菜亦有閒官採菊花<lb/>
真似坐餘巖壑裏不知漂泊在京華<lb/>
　　　和袁伯長韻送繼學伯庸赴上都四首<lb/>
紫薇朝雨濕臙脂玉署深深弱栁垂書法謹嚴當載筆<lb/>
家聲曄奕在論思瀛洲易縱青㝠靶人世難酬白雪詞<lb/>
扈蹕年年九天上微涼殿閣載賡時<lb/>
<pb n="KR4d0528_WYG_011-4b"/>
江海詞源正瀰漫南屏老翠幾回看花驄蹴踏雪消盡<lb/>
宮錦淋漓酒吸亁鸞掖承恩揮寳札駝峰沾賜出冰盤<lb/>
英才得展當年治誰說冷官魚上竿<lb/>
清暑宫衣疊雪脂上京雨露故多垂人間炎赫無因到<lb/>
天上髙寒有所思内府舊傳延對䇿教坊新被雅歌詞<lb/>
由来勲業湏青鬂二妙風流擅一時<lb/>
居庸闗外隂漫漫異景蕭條拄笏看沙草低風泉韻咽<lb/>
嶺雲開日露華乾天閑風臆三千匹世路羊腸百八盤<lb/>
<pb n="KR4d0528_WYG_011-5a"/>
想見玉堂多盛集宿酲睡起日三竿<lb/>
　　　次韻楊友直偶作<lb/>
萬事紛紛歸去休採山釣水即良謀青衫不直田園樂<lb/>
白屋那闗時世憂壯志奈何成濩落殘年如此愧淹留<lb/>
㑹當共駕牛車去却泛春江樹杪舟<lb/>
　　　和間閒真人悼鶴<lb/>
胎禽住世不知年真逸成功獨爾憐華表留聲終解化<lb/>
浮丘相法豈虚傳舊乘羽服空軒盖新𦵏銘章有墓田<lb/>
<pb n="KR4d0528_WYG_011-5b"/>
惆悵碧牕觀易罷祇騎一隻上寥天<lb/>
　　　和道心姪遣興<lb/>
髙人自得丘園趣何用腰金束九環宿雨乾時耕白水<lb/>
春雲香處劚青山東林浄社形骸外西洛耆英伯仲間<lb/>
記取清明時節好相逢莫教酒盃閒<lb/>
　　　赴美化書院别親友<lb/>
遍㕘名勝走黄埃俛仰京華一夢回此日束書逰美化<lb/>
當時薦稿上清臺氊寒但得無迎送地近何妨數往来<lb/>
<pb n="KR4d0528_WYG_011-6a"/>
自笑半生成濩落猶期教育見英才<lb/>
　　　送董仲禮赴察院<lb/>
三䇿淵源濟世才簡書嚴肅震風雷分司歴遍東西浙<lb/>
貢剡還升内外臺八詠溪雲愁易别半山松月候重来<lb/>
交遊衮衮登清要誰憶寒儒困草莱<lb/>
　　　遊小赤壁<lb/>
釣磯仿彿壘西邊遥想英雄一慨然崖谷空鐫小赤壁<lb/>
文章誰續老坡仙落星久化山頭石孤月長懸水底天<lb/>
<pb n="KR4d0528_WYG_011-6b"/>
此夕舟遊殊勝絶惜無佳句與人傳<lb/>
　　　新試院<lb/>
宰臣属意搆鄉闈繪事翬飛土木竒欲為清朝羅俊士<lb/>
豈於華屋計崇貲豐碑外樹陳王道髙閣中嚴奉聖師<lb/>
㑹見秋風燈火夕朱衣暗㸃校文時<lb/>
　　　西山晚歸<lb/>
金刹紛紛壓翠巒瘦藤扶我試躋攀清時更覺湖山好<lb/>
樂意極知魚鳥閑西浦新鴻秋水外南朝古木夕陽間<lb/>
<pb n="KR4d0528_WYG_011-7a"/>
逢人為問歸何晚笑荅幽尋山竺還<lb/>
　　　訪孫幹卿州判<lb/>
元夕持螯酒興濃喜君夙昔志豪雄相思京國十年外<lb/>
再㑹江隂一夢中輿誦安恬循吏化家傳清白古人風<lb/>
功名事業從兹始不與膏梁筮仕同<lb/>
　　　效侯艮齋諧音一律體贈幹卿<lb/>
判州儉徳似羔羊㢘幹聲名日播揚僵卧獨憐吟夜永<lb/>
勝遊同約踏春陽賞心雲觀臨江渚快意風濤接海洋<lb/>
<pb n="KR4d0528_WYG_011-7b"/>
今古無窮詩酒興此生隨地得徜徉<lb/>
　　　多景樓<lb/>
来往南徐又十秋人逢好景易生愁驚心鴻雁飛孤影<lb/>
滿眼江山憶舊遊雲淨金焦浮暖玉雪消吴蜀漲春流<lb/>
文章未了相如志再駕長風萬里舟<lb/>
　　　三月廿八日喜雨<lb/>
久旱山川徧禱祠翠華徐動北廵時俄瞻萬里風雲合<lb/>
沛作一天雷雨垂爽濯飛埃泥沒馬潤流枯壑水浮龜<lb/>
<pb n="KR4d0528_WYG_011-8a"/>
輿情歌舞均霑被想見行宫進夀卮<lb/>
　　　讀文山集<lb/>
學問淵源見性真志扶傾厦不逢辰少時大䇿魁多士<lb/>
晚節忠風愧幾人亟上封章誅嬖倖肯回直筆媚權臣<lb/>
遺文字字英靈氣玉潔珠光萬古新<lb/>
　　　和李息齋留别南歸<lb/>
漢廷耆俊愛桐鄉聽唱驪駒抑更揚祖帳都門華轂盛<lb/>
歸驂江路白雲長平山楊栁沾衣緑桃塢瓊花入酒香<lb/>
<pb n="KR4d0528_WYG_011-8b"/>
一代幾人如此老淮南草木有輝光<lb/>
壯日勤勞徧楚鄉於今歸夢有荆揚名高藝圃承恩重<lb/>
貴極傳神閱世長靜几蒲團依白傅暑風竹簟趁黄香<lb/>
玉堂回首如天上籬菊江梅共耿光<lb/>
　　　和張希孟學士拜命不赴四首<lb/>
人生適意早歸来日日杯觴笑口開雲谷長歌招隠曲<lb/>
玉堂空避謫仙才子房素志唯松石仲蔚髙居正草莱<lb/>
馬上朝雞曽慣聽故應無夢到鸞臺<lb/>
<pb n="KR4d0528_WYG_011-9a"/>
孤雲野鶴本情親詩酒生涯樂更真已属諸公行治道<lb/>
獨容老子作閑人琴樽夜醉華峰月杖履朝吟濟水春<lb/>
心與海翁同一靜烟波浩蕩白鷗馴<lb/>
脫却朝衣寜再来竹忩松户傍巖開但從林下得幽趣<lb/>
不管人間論逸才夜雪釣絲西澗玉春風屐齒北山莱<lb/>
相逢採藥多仙侣清嘯時聞月滿臺<lb/>
勇退孤風孰可親笑談吾自變吾真百年勝事無多日<lb/>
一代高名有幾人茶竈棋枰消永夏酒瓢詩卷樂餘春<lb/>
<pb n="KR4d0528_WYG_011-9b"/>
門前客散張羅地花落閑庭鳥雀馴<lb/>
　　　淮安忠武王祠<lb/>
丞相祠堂又一新翬飛金碧輝麒麟故郊尚想屯師日<lb/>
遺老猶談誤國人泥路迎降歸孺子江潮失候避元臣<lb/>
豐功盛烈英靈在廟食千秋福我民<lb/>
　　　松竹軒<lb/>
松竹軒開絶世氛鈞天九奏靜中聞山林獨立蒼髯叟<lb/>
冰雪相看直節君夭矯撐空龍作雨㕘差鳴玉鳯棲雲<lb/>
<pb n="KR4d0528_WYG_011-10a"/>
千年化石湏臾事刻遍琅玕古篆文<lb/>
　　　賀歐陽圭齋除翰林承㫖<lb/>
廬陵居士後来身衡嶽湘潭萬古春江表名流知幾輩<lb/>
翰林極品見三人綸言播告金鑾舊史事裁衣玉帶新<lb/>
一代宗工方倚注未容艤棹五湖濵<lb/>
　　　試院和察士安韻<lb/>
科塲得失有神司為國求才孰敢私三日文鋒雷動處<lb/>
五星徳耀夜深時公心明鏡持衡重老眼昏花讀卷遲<lb/>
<pb n="KR4d0528_WYG_011-10b"/>
桂籍廣寒先已定不由天命却由誰<lb/>
　　　送王公儼代祠南鎮<lb/>
天香玉帛禮祠庭原隰皇華候使星弭節雲門探禹穴<lb/>
榜舟鏡水訪蘭亭梅梁廟古苔衣緑石室書殘草帶青<lb/>
應向山隂尋故宅興懐重寫換鵞經<lb/>
　<lb/>
　<lb/>
　純白齋類稿卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷十七</head>
    <p>
<pb n="KR4d0528_WYG_017-1a"/>
欽定四庫全書<lb/>
　純白齋類稿卷十七　　　　元　胡助　撰<lb/>
　　七言絶句<lb/>
　　　月下曲<lb/>
玉地瑶階桂樹秋綵鸞何處發清謳舊時庾亮樓前月<lb/>
不照風流只照愁<lb/>
　　　山行<lb/>
空山穹窅人聲絶寒日迢迢樹影移竹裏禅房僧不見<lb/>
<pb n="KR4d0528_WYG_017-1b"/>
偶看黄葉坐多時<lb/>
　　　過釣臺<lb/>
建武故人棲白雲蒼巖崒崒水粼粼征㠶来往桐江者<lb/>
不為虚名有幾人<lb/>
　　　山中寒食<lb/>
去年寒日西湖上聼徹簫聲見賣餳可是今年春寂寞<lb/>
萬山深處過清明<lb/>
　　　聼雨<lb/>
<pb n="KR4d0528_WYG_017-2a"/>
風雨對床殊不惡啜茗燒香閉高閣寒聲一夜在芭蕉<lb/>
明日滿山黄葉落<lb/>
　　　和靖墓<lb/>
絶筆曽無封禪草孤山祗有一坏墳我来叅透横斜句<lb/>
何處梅花不是君<lb/>
　　　冷泉亭<lb/>
飛来峰下一泓澄倒影虬龍䕃古藤若使人心無熱惱<lb/>
此泉安得冷如冰<lb/>
<pb n="KR4d0528_WYG_017-2b"/>
　　　泊桐江<lb/>
萬頃烟波萬疊山幾人来往換朱顔孤舟夜泊釣臺下<lb/>
月在桐江深處寒<lb/>
　　　禅悦庵<lb/>
松下清齋共老禅一聲幽磬出茶烟山深春色無人見<lb/>
自折巖花弄石泉<lb/>
　　　玉繡毬二首<lb/>
刻玉為花似月圓晴空一樹雪團團飛来蛱蝶無尋處<lb/>
<pb n="KR4d0528_WYG_017-3a"/>
絶稱豪家碧玉欄<lb/>
碎璧妝成月斧脩日光瑩潔最風流縞裙練帨誇穠李<lb/>
不見東皇萬玉毬<lb/>
　　　尋僧<lb/>
獨尋僧舍穿蒙密冷翠重重巾履濕水際柴門敲不開<lb/>
鷺鷥飛上青松立<lb/>
　　　鳯凰臺<lb/>
江遶空臺山四圍大書深刻謫仙詩海隅均被文明化<lb/>
<pb n="KR4d0528_WYG_017-3b"/>
祗恐鳯来人不知<lb/>
　　　畵馬<lb/>
伯樂王良不再来空留韓筆貌龍媒圉人飲喂殊知性<lb/>
尚想開元立仗囘<lb/>
　　　渡水羅漢<lb/>
錫杖浮沉浪拍天神通萬變轉堪憐不如歸去石橋畔<lb/>
閒與白雲相對眠<lb/>
　　　王陵母伏劍圖<lb/>
<pb n="KR4d0528_WYG_017-4a"/>
寬仁必起暴終傾多少英雄見不眀一死翻成男子事<lb/>
千年生氣尚崢嶸<lb/>
　　　瓦缶浸梅戲成二首<lb/>
誰向寒齋伴瘦身清泉瓦缶一枝春金屏華屋豈不好<lb/>
恐對此花無此人<lb/>
細開香雪案頭花風味獨宜䨇井茶明月自教牕外過<lb/>
只將燈影照横斜<lb/>
　　　桂花<lb/>
<pb n="KR4d0528_WYG_017-4b"/>
金華仙子碧霓裳夜半乗鸞上帝鄉消受廣寒風露老<lb/>
人間無地著清香<lb/>
　　　枯木<lb/>
落盡毛皮玉骨寒無窮古怪出毫間幸逃斤斧千年永<lb/>
乞與幽人作假山<lb/>
　　　盤菊<lb/>
風驚短世制頽齡不赴重陽晚自榮三嗅馨香顔色好<lb/>
令人長憶故園情<lb/>
<pb n="KR4d0528_WYG_017-5a"/>
　　　畵馬<lb/>
駑馬紛紛一洗空何人貌比玉花驄誰知萬里騰驤意<lb/>
却在奚官鞚御中<lb/>
　　　次韻書懐<lb/>
黒貂敝盡履䨇穿幾度逄人強粲然江上春風吹水緑<lb/>
歸心已墮白鷗前<lb/>
　　　春雨書懐二首<lb/>
野興飄然在緑蓑江頭水長白魚多閉門三日聼春雨<lb/>
<pb n="KR4d0528_WYG_017-5b"/>
南浦青青恨若何<lb/>
綵筆何心賦落霞牕間暝坐只思家暮春風雨寒扵臈<lb/>
何處園林更有花<lb/>
　　　贈相士周可山<lb/>
摩挲病眼近前看愛我神清骨不寒莫趁世情輕許可<lb/>
野人無夢到金鑾<lb/>
　　　送周良臣補廣東書史<lb/>
重酌貪泉弔隠之瘴烟窟裏要驅馳乾坤一様梅花月<lb/>
<pb n="KR4d0528_WYG_017-6a"/>
不問南枝與北枝<lb/>
　　　題良道人房<lb/>
誦罷南華寶篆微山中凉氣逼秋衣風吹小雨妨逰屐<lb/>
濕遍松雲鶴不飛<lb/>
　　　發建康二首<lb/>
青天杳杳長江北歳暮眞州又揚州少壮幾何悲老大<lb/>
京華聊欲及春逰<lb/>
頗怪清寒似鶴身不棲林澗走風塵明朝又過鍾山去<lb/>
<pb n="KR4d0528_WYG_017-6b"/>
山下梅花冷笑人<lb/>
　　　寓居夏日二首<lb/>
風物蕭然引興長不知蟻穴夢侯王屋頭千尺髙槐樹<lb/>
付與詩人一夏凉<lb/>
戰勝紛華樂孔顔索居深巷獨能閑午牕睡覺無人見<lb/>
唯有清風到竹間<lb/>
　　　題黄清夫秋江釣月圖二首<lb/>
嫋嫋秋風鱸鱠肥幾廻南望白雲飛釣竿自倚珊瑚樹<lb/>
<pb n="KR4d0528_WYG_017-7a"/>
月滿江樓人未歸<lb/>
故人天子徴不起相國新知即賦歸今古高風寧有意<lb/>
秋江眀月滿蓑衣<lb/>
　　　都下春日即事十首<lb/>
上林車馬日紛紛千樹紅香露蕚新亦擬看花沽一醉<lb/>
未應虛過帝城春<lb/>
用不能行舍不藏京華幾度見春光烟消薄凍宫溝綠<lb/>
日暎祥雲御柳黄<lb/>
<pb n="KR4d0528_WYG_017-7b"/>
銀甕蒲葡盡日傾流鶯乳燕送春聲醉来箕踞梨花下<lb/>
更聼琵琶到月明<lb/>
凄迷苑草無情緑窈窕園花隨意紅但得尊前開口笑<lb/>
不将心事怨春風<lb/>
煑茗燒香破愁顔隔牕春鳥鳴百般中臺花木正陽艶<lb/>
借與江南客子看<lb/>
乾坤生物不停機三月正當桃李時借問走塵投漫刺<lb/>
何如對酒賦春詩<lb/>
<pb n="KR4d0528_WYG_017-8a"/>
五雲宫闕漏遲遲上苑芹香入燕泥想見江南烟水闊<lb/>
河豚欲上荻芽齊<lb/>
五更殘月杏花枝歸夢驚囬百舌啼曲水泛觴寒食近<lb/>
傾城士女踏春泥<lb/>
無多歡意强追隨顛倒綸巾塵滿衣一笛春風牛背上<lb/>
兎葵燕麥亦芳菲<lb/>
心清絶俗澹無言惟有逄春憶古園滿地梅花人萬里<lb/>
柴門應鎻月黄昏<lb/>
<pb n="KR4d0528_WYG_017-8b"/>
　　　次韻春日漫成二首<lb/>
午困抛書自煑茶東風僻巷岸烏紗幽禽也似知春意<lb/>
飛下蒼苔啄落花<lb/>
清明時莭曉猶寒輦路無塵小雨殘愁絶春光人不見<lb/>
梨花如雪在東䦨<lb/>
　　　和馬伯庸送南歸韻三首<lb/>
水際丹楓早晚霜秋花無復舊時黄北来一覺南柯夢<lb/>
歸去燈前説帝鄉<lb/>
<pb n="KR4d0528_WYG_017-9a"/>
應奉鑾坡冰玉清三長筆削眼増明賢愚公論終難冺<lb/>
留取千秋萬古名<lb/>
誰與淵眀敢雁行衣𤣥髮白理歸航太平時莭桑榆煖<lb/>
一任幽人釣野塘<lb/>
　　　挽三十八代天師步虚詞十首<lb/>
宗風重振廣微君叱咤雲雷走百神精爽在天功在世<lb/>
前身觀妙即今身<lb/>
静肅淵居荅聖仁明成䆳宇奉元君飄飄仙馭今何許<lb/>
<pb n="KR4d0528_WYG_017-9b"/>
龍虎山高空白雲<lb/>
雨風雷電起青霄妖分殱夷海沴消自有神功侔禹鑿<lb/>
底湏强弩射胥潮<lb/>
濯熱誰翻馬上瓶稿苖千里變青青淮南黔首何多幸<lb/>
迎送雲軺屡乞靈<lb/>
清浄無為黙賛堯京畿亢旱不能驕瑶華瑞意天顔喜<lb/>
金盌瓊漿下九霄<lb/>
西沙投劵鶴羣翔水際輝輝秋月光塡海曽聞鬼神泣<lb/>
<pb n="KR4d0528_WYG_017-10a"/>
潮流深處復耕桑<lb/>
三朝異数無人並一品留封祖有光疇昔山林吹縞帶<lb/>
翩然翳鳯廣寒鄉<lb/>
華林𤣥圃擅髙閒何許人来問大還竹石雲龍俱道妙<lb/>
幾多遺落在人間<lb/>
纂纂圖書垂萬籖𤣥𤣥功行滿三千玉棺飛出身先蛻<lb/>
寶籙延生世永傳<lb/>
道舘仙宫山水秋雲車颷馭候清逰神靈炳炳兼忠孝<lb/>
<pb n="KR4d0528_WYG_017-10b"/>
合是天人第一流<lb/>
　　　初度寓普照院<lb/>
五月正當十五日揆余初度寄僧家廓然無物酬天地<lb/>
一炷清香誦法華<lb/>
　　　豳風圖二首<lb/>
播榖執筐同永日授衣剥棗及凉風使無冡宰陳王業<lb/>
應笑一生田舍翁<lb/>
農事開基八百齡聖人制作自天成萬方今日如豳俗<lb/>
<pb n="KR4d0528_WYG_017-11a"/>
何幸窮經見太平<lb/>
　　　花下口號<lb/>
自從池上海棠發終日危然坐錦窠時舉一杯非好飲<lb/>
當春不飲奈花何<lb/>
　　　湖上<lb/>
𣪚步蘇堤消永日緑隂古木漸成稀西林橋上遇微雨<lb/>
却喚扁舟湖裏歸<lb/>
　　　舊内白塔寺<lb/>
<pb n="KR4d0528_WYG_017-11b"/>
江山滿眼畵圖開廢苑秋風自草莱輸與殘僧無一事<lb/>
倚欄日月㸔潮来<lb/>
　　　九日感興二首<lb/>
三徑荒凉落水秋登高時莭若為酬自從彭澤歸来後<lb/>
不了黄花一叚愁<lb/>
佳節追歡老更狂紫庾黄菊滿清觴莫嫌醉後烏紗落<lb/>
正要人看白髪長<lb/>
　　　夀星寺<lb/>
<pb n="KR4d0528_WYG_017-12a"/>
牕飛寒碧静娟娟野衲何知此勝緣獨立移時清思極<lb/>
直疑修竹是坡仙<lb/>
　　　偶題<lb/>
倦書投筆酒罇開言笑春風落野梅但怪牕前渠水滿<lb/>
不知江上晚潮来<lb/>
　　　送祝丹陽鍊師祠武當山三首<lb/>
仙宫通籍奉天香萬夀貞符應武當絳莭𤣥旂春婀娜<lb/>
木精山鬼夜潛藏<lb/>
<pb n="KR4d0528_WYG_017-12b"/>
按行福地兩鳬輕瑤島瓊枝入眼眀欲覔還丹延短景<lb/>
道人指掌授長生<lb/>
斷崖蒼樹水洄洄鶴迹年年印古苔玉磬風微清醮罷<lb/>
天池日静碧桃開<lb/>
　　　和道心姪湖上三首<lb/>
一片湖光静如練白衣大士坐中間玉盤夜向波心墮<lb/>
水冷魚沉萬象閑<lb/>
春歸落絮浮湖面雨過新泉響竹間滿地苔㾗青不掃<lb/>
<pb n="KR4d0528_WYG_017-13a"/>
結庵僧去石床閑<lb/>
老仙日日在湖山得句蒼烟古木間雲路不隨黄鵠舉<lb/>
水軒長伴白鷗閑<lb/>
　　　過常州<lb/>
方觀魚鳥春咸若不記人民昔盡劉可是太平時世乆<lb/>
即今風物勝它州<lb/>
　　　子昂畵馬<lb/>
松雪高人手自摸百金市骨更収圖祗愁伯樂不常有<lb/>
<pb n="KR4d0528_WYG_017-13b"/>
天下何時良馬無<lb/>
　　　聞進士唱名<lb/>
禮樂百年全盛日太平人物在中原顧予衰老多歸興<lb/>
却喜門生作状元<lb/>
　　　送劉僉事閩南決獄二首<lb/>
西湖十里藕花風江上潮生過浙東路入閩中天氣别<lb/>
火雲六月荔枝紅<lb/>
驛騎南馳亦快哉閩山疊翠瘴烟開旌麾郊迓皇華使<lb/>
<pb n="KR4d0528_WYG_017-14a"/>
人道刑官天上来<lb/>
　　　四月十九日恩榮晏<lb/>
宰臣宣押宴瓊林拜賜恩光雨露深何幸盛筵今再與<lb/>
宫花休笑白頭簪<lb/>
　　　示兒<lb/>
衰老情懐祗自知爾来迎我正維時到家湏及身强健<lb/>
今日歸田已覺遲<lb/>
　　　告老<lb/>
<pb n="KR4d0528_WYG_017-14b"/>
秩滿詞林嵗又殘備員無補愧朝班挂冠告老成歸計<lb/>
好趁青春作伴還<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷十七<lb/>
</p>
<p>
</p>
  </div>
</body>
</text>
</TEI>
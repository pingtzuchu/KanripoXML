<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷二十</head>
    <p>
<pb n="KR4d0528_WYG_020-1a"/>
欽定四庫全書<lb/>
　純白齋類稿卷二十　　　元　胡助　撰<lb/>
　　序類<lb/>
　　　玉海序<lb/>
玉海天下竒書也經史子集百家傳記稗官小說咸采<lb/>
摭焉其為書也至顯而至㣲至精而至宻至高而至深<lb/>
至博而至約凡天地山川古今事物道徳性命律歴制<lb/>
度文章禮樂刑政兵農食貨靡不畢備實故宋禮部尚<lb/>
<pb n="KR4d0528_WYG_020-1b"/>
書厚齋先生王公専精力積三十年而後成者也先生<lb/>
在宋季以詞學顯庸其天才絶識有大過人者且盡讀<lb/>
秘府所藏天下未見之書故能博洽貫穿網羅包括著<lb/>
為此書苐篇次浩繁日修月削間以所見䟽列下方傳<lb/>
冩抄録不無先後叅錯之遺非若他類書比也雖然粹<lb/>
焉如玉浩乎似海其最鉅者門人高弟往往得其緒餘<lb/>
而擅名當世者有之夫不見異人必見異書一物不知<lb/>
君子耻之是書也其殆集文學之大成者與東南之士<lb/>
<pb n="KR4d0528_WYG_020-2a"/>
莫不知此書之竒願見其全不可得顧非一家之力所<lb/>
能刋行浙東帥府都事牟君應復首建議繕冩校讎將<lb/>
鋟諸梓未就而牟君去今宣慰都元帥伊竒哩布哈公<lb/>
實來開閫承宣嘉惠學者於是力行前議召工庀事徴<lb/>
費於浙東郡縣學及書院嵗入之羡有差郡守張公榮<lb/>
祖臨蒞提督命教授王君苰學正薛君元徳董其役凡<lb/>
二年而後成鳴呼繼自今是書之行也世之君子皆得<lb/>
以覧觀考索焉譬如渉滄溟而求至寳無不滿意隨其<lb/>
<pb n="KR4d0528_WYG_020-2b"/>
所入之淺深取之無窮而用之不竭詎庸有限量涯涘<lb/>
哉若其門類卷帙之目則李君叙之詳矣茲不復書至<lb/>
元四年龍集戊寅四月初吉書於翰林國史院<lb/>
　　　桂坡李公擇先生石門六觀圖序<lb/>
石門六觀者李君公擇之所作也始公擇將卜隠居於<lb/>
石門愛其山水之勝窈窕幽深泉石清潔草木暢茂殊<lb/>
有太行盤谷之風矧遵李氏家法者耶於是因其山水<lb/>
之名而題為六觀焉曰甑山晴雪曰䨇溪春水曰石門<lb/>
<pb n="KR4d0528_WYG_020-3a"/>
夕照曰溪亭秋月曰獅巘晴嵐曰龍湫飛瀑公擇首倡<lb/>
各賦律詩一章而白雲許先生首和焉其他和者數人<lb/>
清辭雅韻金石相宣使諷之者如目覩焉異日公擇治<lb/>
别業新其園亭因謂余曰昔吾嘗詠石門六觀侍講黄<lb/>
光生見而甚喜許為首序而未至子其為後序乎詩三<lb/>
百篇有大序焉有小序焉文公朱子傳詩盡列小序於<lb/>
後此後序之義也夫景之美詩之佳序而列之不厭其<lb/>
多故後序之作亦君子所不廢也遂識之里人胡助序<lb/>
<pb n="KR4d0528_WYG_020-3b"/>
　　　呉氏譜牒序<lb/>
譜牒之顯晦不同宗族之貧富有異勢使然也後世宗<lb/>
法既壊猶幸家自為譜故學士大夫貴於譜牒時修所<lb/>
以收拾宗族踈逺離㪚之心使不至於相視如塗人則<lb/>
善也昔歐陽公蘓老泉皆嘗作族譜後學之所師法若<lb/>
蘇子之言尤有感於人心可不繹其意乎近世故家大族<lb/>
兵燹之後譜牒悉多散逸而又子孫卑微不學其能存先<lb/>
世之譜者百無一二焉義烏呉氏自宋初由括徙婺之烏<lb/>
<pb n="KR4d0528_WYG_020-4a"/>
程至四世分為四𣲖遷居青口後卜塋於稠巖而事力<lb/>
甫大翺翔宦路朱紫盈庭中經睦㓂金兵之變更造室<lb/>
廬派别為五或以清儉稱或以氣節著詳見譜中其族之<lb/>
望者曰書記君梅尚書誌其墓曰承信君事祖母以孝<lb/>
聞作難老堂無垢張公越王史相仲友唐公皆有詩頌<lb/>
焉曰通直君字伯椿周益公薦充金使未行以疾卒孔<lb/>
山喬公誌其墓有曰向使一至北廷覘其事宜必能有<lb/>
所論說以息羣議未必稔後來之禍乃不得以此自見<lb/>
<pb n="KR4d0528_WYG_020-4b"/>
而殁吾非獨伯椿憾也曰檢法君與菊坡崔公有交承<lb/>
之好西山真先生為道學之友曰市舶君辱集賢崔君<lb/>
交契之厚誕日以詞美之有烱烱靈襟澹無欲之句及<lb/>
卒祖祭曰心清如水不可汨以利心平如衡不可干以<lb/>
私嗚呼呉氏自汴宋盛時固以著聞南渡之後稍衰而<lb/>
復振所與遊者皆當世名儒巨公至今凡十餘世三百<lb/>
年于此矣豈非盛哉君子觀人之譜而論世可以知其<lb/>
徳焉雖然宋亡而國朝混一又以七十餘年昔之盛者<lb/>
<pb n="KR4d0528_WYG_020-5a"/>
今則衰今之盛者昔無聞盛衰倚伏貧富無常理勢然<lb/>
也又何怪哉余甥呉煃孟明粹然淳古獨能安分守貧<lb/>
授徒為業慨念宗族之漸衰収拾譜牒於將墜補緝續<lb/>
書整有條理可為知所本矣間出示余求文以傳世安<lb/>
知其後不復昌乎余故為稽於譜而書焉易傳曰積善<lb/>
之家必有餘慶孟子曰強為善而已矣噫徳之厚薄族<lb/>
之盛衰也凡江南吳氏其初往往皆延陵季子之裔而<lb/>
㪚漫於世也嗚呼逺矣<lb/>
<pb n="KR4d0528_WYG_020-5b"/>
　　　浦陽淵頴呉先生文集序<lb/>
浦陽仙華諸峰蒼翠萬仞其嶄絶峻㧞之形瑰詭雄峙<lb/>
之狀金華北山不能過也故其氣之清淑靈秀蜿蟺磅<lb/>
礴而鍾為名世文儒者固宜有之若存雅先生方公翰<lb/>
林待制柳公則其人也最後深裊先生呉君立夫出焉<lb/>
立夫氣禀尤異負絶倫之才其少時讀書日記數千百<lb/>
言下筆為文如雲興水湧二先生所深畏愛者也故方<lb/>
公以孫女妻之而且盡傳其學焉凡天文地理井田兵<lb/>
<pb n="KR4d0528_WYG_020-6a"/>
術禮樂刑政隂陽律歷下至氏族方技釋老異端之書<lb/>
靡不窮考含其英咀其華於經史之學益研精究其指<lb/>
歸故發為議論文章滔滔汨汨一瀉千里如長川大山<lb/>
之宗夫海嶽也如千兵萬馬之啣枚疾馳而不聞其聲<lb/>
也嗚呼壯哉他人恒苦其淺陋立夫獨患其宏博者也<lb/>
庸詎非仙華神秀之所鍾而能若是耶惜其早世莫得<lb/>
少見於時僅嘗一用春秋薦不第遂隠居講學從游甚<lb/>
衆凡經指授悉有可觀於是大肆其力於學問文章而<lb/>
<pb n="KR4d0528_WYG_020-6b"/>
卓乎不可及矣嗟夫彼其僥倖一官乘時射利而無片<lb/>
言隻字可傳於世者其視吾立夫雄文偉論馳騁於司<lb/>
馬子長劉向揚雄之間者是果孰為得失哉必有能辯<lb/>
之者今門人高第宋君景濂不忘其師子雲之侯芭昌<lb/>
黎之李漢也収拾遺文若干卷徴予引夫文章待序而<lb/>
傳者哉然玉韞石輝珠藏川媚異時仙華山下有光燭<lb/>
天者必遺文之所在也尚何患其不傳哉<lb/>
　　　上京紀行詩序<lb/>
<pb n="KR4d0528_WYG_020-7a"/>
至順元年夏五月大駕清暑灤陽翰林諸僚佐扈從而<lb/>
助亦在行中㑹微疾差後至六月下澣始與檢閱官呂<lb/>
仲實偕行仲實權從游於昇學者也今又同在史舘故<lb/>
樂與之偕沿途馬上覽觀山水之盛也日以吟詩為事<lb/>
比至上都官署寓於視草堂之西偏文翰閒暇吟哦亦<lb/>
不廢是時學士虞先生乗傳赴召先生至於堂上留數<lb/>
十日日侍誨言先生屬以目疾憚書凡有所作徃往口<lb/>
占而助輙從傍執筆書焉助或一詩成必正於先生而<lb/>
<pb n="KR4d0528_WYG_020-7b"/>
先生亦為之忻然其所以啟廸者多矣茲非幸歟南還<lb/>
之日又與翰林經歴張秦山應奉孟道源及仲實同行<lb/>
亦日有所賦若覩夫巨麗雖不能形容其萬一而覊旅<lb/>
之思鞍馬之勞山川之勝風土之異亦畧見焉至京師<lb/>
輙録為一卷凡得詩總五十首以俟夫同志刪云其年<lb/>
八月吉日自序<lb/>
　　　胡氏族譜序<lb/>
胡氏之譜逺矣宋紹聖間四世祖六府君始續世家淳<lb/>
<pb n="KR4d0528_WYG_020-8a"/>
祐間從伯父古拙同我先君更修家牒名曰世譜而工<lb/>
部尚書李公為之序方伯父先君修譜時正東湖南湖<lb/>
全盛之日我先祖固已嵗廪族人欲創義庄未就而殁<lb/>
先君克承其志焉入國朝至大初先兄古學再修是譜<lb/>
萃為一圖支分派别粲然可見余嘗序之是時先兄實<lb/>
主義庄尚無恙㑹因縣道理畆造冊别立贍族庄一户<lb/>
由是嵗當差役之費而租入不能以贍矣未幾先兄即<lb/>
世予留京師子姓莫適為主洎予歸權領之而時異事<lb/>
<pb n="KR4d0528_WYG_020-8b"/>
殊理民者不以教化為意而惟務貪刻族人之懐私利<lb/>
已者亦乗時為奸於是質租應役無虛日而庄且壊不<lb/>
支無為善後計乃集長㓜而謀之僉曰嵗有役以有户<lb/>
也無户斯無役矣窮則變變則通無泥古無執一莫若<lb/>
計口分田以與之均惠族人而去其籍可也斯不亦變<lb/>
通之道乎予是其言而行之遂作分義田詩以志焉雖<lb/>
然予觀近代富家巨室往往置義庄以贍族遭世變鮮<lb/>
不廢者莫若吾里路西陳氏義庄陸放翁所記者内附<lb/>
<pb n="KR4d0528_WYG_020-9a"/>
後輙先壊時使然也獨吾家乎嗚呼夫自宋初始祖以<lb/>
來緜緜延延至於今日幾四百年支派日益繁衍祖宗<lb/>
之澤尚未艾也可不念哉助不肖自幼獨好學見為迂<lb/>
濶而吾族之讀書者絶少此其所以不振也幸而予以<lb/>
文學登朝備員史官者再今茲告老而歸為合族之長<lb/>
閒居無事追予往來京師凡三十載而族之後生不能<lb/>
徧識因閲族譜再加修緝而續書之舊譜第一楮具四<lb/>
世次楮則祧其上而續其下殊覺煩贅難見今輙效歐<lb/>
<pb n="KR4d0528_WYG_020-9b"/>
陽公族譜之法斷自可見之世即為高祖至五世𤣥孫<lb/>
而别自為世次逺近親踈為别而書有詳略焉嗚呼繼<lb/>
自今凡我族人子孫觀其譜者宜敬念祖宗之澤以有<lb/>
此身相與和睦力行孝悌忠信貧者安而無謟富者遜<lb/>
而無驕仰事俯育之餘勤學讀書出而應舉從仕庶幾<lb/>
君子之歸而不至於下流也詩曰無忝爾祖可不懋者<lb/>
哉至正六年龍集丙戍秋九月九日十一世孫承亊郎<lb/>
太常博士致仕助序<lb/>
<pb n="KR4d0528_WYG_020-10a"/>
　　記類<lb/>
　　　古愚齋記<lb/>
世之目無能者曰愚嗟乎愚果若是哉顔子終日不違<lb/>
如愚寗武子其愚不可及揚子又以晁錯為愚夫如是<lb/>
愚果易得哉傳曰古之愚也直今之愚也詐嗟乎孰知<lb/>
後世固以不直為愚而類以詐為智若漢之汲長孺以<lb/>
直諫不容於時武帝惡其戅非所謂古之愚者耶公孫<lb/>
丞相之曲學阿世務飾詐以釣名非所謂今之愚者耶<lb/>
<pb n="KR4d0528_WYG_020-10b"/>
柳宗元文學為唐名儒而黨於叔文身落南荒悲鳴山<lb/>
水間自以為愚抑為古之愚乎抑為今之愚乎余性質<lb/>
直漫不趨俗好凡世所謂愚者莫余若也然好讀古聖<lb/>
賢書因揭所居之齋曰古愚而翰林待制周公景逺為<lb/>
余書焉余欲學顔子之愚則亞聖工夫非造次可到欲<lb/>
學武子之愚則今非可愚之時也若柳子之愚固有所<lb/>
激而不可學者若晁錯之愚又不善用以及於禍則余<lb/>
豈願學哉乃所願庶幾古之愚黯之戅耳觀其正色立<lb/>
<pb n="KR4d0528_WYG_020-11a"/>
朝守正不撓耿然如夏日秋霜不可狎玩千載而下使<lb/>
人興起愚戅者固如是乎余生三十有三年惟尚友於<lb/>
古人不求合於當世流俗往往笑其愚而侮之者有焉<lb/>
雖然余豈以是易其心哉益求問學以充此愚益抱耿<lb/>
介以守此愚務乎内不務乎外取其實不取其名雖未<lb/>
敢自謂如古之愚然亦庶乎非今之愚也恐來者不知<lb/>
所以名齋之意遂書其意於壁<lb/>
　　　隠趣園記<lb/>
<pb n="KR4d0528_WYG_020-11b"/>
隠趣園何為而築也吾兒璋所以承外舅之志也始東<lb/>
白蔡隠君曰竹澗翁愛女擇婿而璋也選在東牀於是<lb/>
創舘甥之室於别墅使居之翁可杖履往來也甥舎之<lb/>
東偏壤地十數畆坡阜聫緜松竹秀蔚近可眺逺可憇<lb/>
幽可規以為園中有方池半畆許植蓮其内名之曰君<lb/>
子池池上間植青李來禽夭桃紅杏芙蓉楊柳粲然成<lb/>
行表曰春色池左右植安石榴為洞曰夏意中植丹桂<lb/>
作待月壇壇之後列海棠如歩障曰蜀錦屏壇之前植<lb/>
<pb n="KR4d0528_WYG_020-12a"/>
山梔子曰薝蔔林兩傍夾以荼䕷棚曰香雪壁又植牡<lb/>
丹數本甃石為臺曰天香臺結柏屏於後回環砌石子<lb/>
為逕編竹為籬種菊百數本曰晚香徑東有松竹梅結<lb/>
亭其間曰嵗寒西有修竹澗泉曰竹澗餘壤之沃者雜<lb/>
樹桑麻棗栗芋區𬞞畦亦成行列綽有隠居之趣是皆<lb/>
竹澗翁平日之所規畫而俾璋營之惜翁之不及見其<lb/>
成也㑹余自西掖請老歸田吾兒迎養日遊其間於是<lb/>
總名之曰隠趣而為之記曰信乎園日渉以成趣千葩<lb/>
<pb n="KR4d0528_WYG_020-12b"/>
萬草生意無窮積嵗月而後若此夫豈一朝一夕之工<lb/>
哉矧不出户庭不勞登渉而望以見羣山之相環雲烟<lb/>
之吞吐朝暉夕隂變態萬状娯人心目其東南一峰與<lb/>
嵗寒相向尤峭㧞者白鹿峯也晉孝子許公墓在焉吾<lb/>
兒雅不欲仕獨慕古人之遺風餘烈於山林間故得園<lb/>
池之勝與隠者之趣固未必同也誠能得夫隠居之趣<lb/>
是與造物者遊逍遥乎塵埃之外彷徨乎山水之濵功<lb/>
名富貴何曾足以動其心哉嗚呼古之君子真得隠居<lb/>
<pb n="KR4d0528_WYG_020-13a"/>
之趣者亦不多也晉有陶淵明唐有李愿而已此其人<lb/>
何如哉噫東風花栁禽鳥和鳴佳木隂濃池蓮香逺水<lb/>
清石瘦黄菊滿籬雪積氷堅挺秀蒼翠四時之景可愛<lb/>
而千載之心攸存慨然飛雲之想而不忘㤗山之瞻斯<lb/>
為無忝乎隠趣云爾時至正九年龍集已丑正月既望<lb/>
純白老人記<lb/>
　　　李氏木香亭記<lb/>
木香亭李公光善之所築也公幼好讀書有文武才嘗<lb/>
<pb n="KR4d0528_WYG_020-13b"/>
勅受都使領鎮兵攘括宼成功勒石麗水至正中歸隠<lb/>
邑治之東築亭自老植木香一本蔓延其上因扁為木<lb/>
香亭亭之前引水為池曰濯纓池池之側積石為臺曰<lb/>
望北臺環列松竹恍若深林䆳谷日與幽人逸士吟咏<lb/>
逰宴其間而不知户外之有塵囂也其子鳴逺請予為<lb/>
之記予竊觀古人如晉陶潛愛菊之隠逸宋王祐植槐<lb/>
於庭二公之潛見雖不同其托花木以寓意焉則同也<lb/>
今李公之木香亭其亦思兼二公之意者乎噫陶為晉<lb/>
<pb n="KR4d0528_WYG_020-14a"/>
處士而公為國朝隠君子其出處大畧相似未有能辨<lb/>
之者况後有徳行文章為英偉卓犖之士者必然木香<lb/>
亭之所貽也又何愧乎王之槐乎雖然嗣公後者不忘<lb/>
種徳之意而常懐桑梓之瞻益敦先澤以培養此木香<lb/>
益章先烈以充榮此木香斯則無忝於作亭之意云爾<lb/>
承事郎太常博士致仕胡助記<lb/>
　　　宋氏世譜記<lb/>
宋本子姓至微子始受封子孫遂皆以國為氏有居京<lb/>
<pb n="KR4d0528_WYG_020-14b"/>
兆者曰大理丞憲唐武徳間自京兆遷呉興歷十四傳<lb/>
至榮周廣順中又遷義烏福釡山榮字體仁<hi>行十二</hi>有經<lb/>
濟才通尚書春秋學者私謚文通先生𦵏法華山娶陳<lb/>
生甫<hi>行十八</hi>字師杜善詩宋雍熈末又遷智者山鄉之根<lb/>
谿口<hi>是為甲村</hi>甫娶謝生訓<hi>行二/十</hi>訓娶阮生帳<hi>行八</hi>帳娶何生<lb/>
祥<hi>行卄二</hi>字善致娶龔無子以弟海之子阜為後海<hi>行卄四</hi>
字善宗娶胡葬石續原阜<hi>行五</hi>娶陳宗生偘自偘以上皆<lb/>
儒偘<hi>行十八</hi>字子穆娶楊子同生永敷<hi>一作富/行百四</hi>柏<hi>行百五</hi>永<lb/>
<pb n="KR4d0528_WYG_020-15a"/>
敷娶李回嘉定初又同柏遷金華之潛溪<hi>禪定寺側</hi>柏字秉<lb/>
操娶陸烈無子以永敷子溥徳嗣溥徳<hi>行十八</hi>髯垂至腹<lb/>
孝弟如古人遇物一以柔勝娶周武周與陸皆杭人溥<lb/>
徳生守還<hi>行三</hi>字徳明娶沈守有<hi>行萬四</hi>字徳懋娶王康皆<lb/>
有後守富<hi>行萬五</hi>字徳政性忠信與人交無二諾嘗共兄<lb/>
執里役度其力單獨任之娶金妙圓有賢徳婦道母儀<lb/>
可為女中師且勤甚御紡磚每夜至鷄號卒振宋氏門<lb/>
守有亡一子絶幼或利其多貲謀殺之妙圓與夫保育<lb/>
<pb n="KR4d0528_WYG_020-15b"/>
成人悉返其田廬一髪不私合葬潛溪西三里西姜東<lb/>
塢山生文昭<hi>一名朝行福四</hi>字文霆温恭似不能言者子弟來<lb/>
見亦整衣冠深揖之生平不識偽言偽行一錢不妄取<lb/>
不問賢愚一以鄉善士稱之號文囿<hi>行福五</hi>以名為字文<lb/>
馨<hi>行福七</hi>文隆<hi>行福八</hi>字文華文昭娶陳賢時事父孝雖歸<lb/>
文昭家凡得羙食即遣人遺之未遣不敢先食善於教<lb/>
子鬻簪珥使從明師儒游死葬潛溪西十里白石山洞<lb/>
坡塢生淵<hi>行俊一</hi>字景淵義烏醫學教諭濂<hi>行俊二</hi>字景濓<lb/>
<pb n="KR4d0528_WYG_020-16a"/>
能古文文囿娶阮張二氏阮生澄<hi>行俊三</hi>字景清渭<hi>行俊五</hi>
字景亨早卒張生沁涫文馨娶姜生溗<hi>行俊四</hi>源汶瀛文<lb/>
隆娶趙一子曉周出也淵娶蔣勸生瑛<hi>行殷一</hi>字伯章濓<lb/>
娶義烏賈專字主敬生瓚<hi>行殷二</hi>字仲珪璲未字國朝至<lb/>
正庚寅三月三日濂又遷浦江感徳鄉之青蘿山<hi>孝門橋側</hi>
宋氏自大理丞以來雖不甚顯然多以儒術知名於時<lb/>
後之孫子念先徳之如斯思繼承之不易可不知所以<lb/>
自勉者哉助與濓為文章交甚宻因為著此世譜記俾<lb/>
<pb n="KR4d0528_WYG_020-16b"/>
之刻石先祠庶幾觀者有所興起也承事郎太常博士<lb/>
致仕東陽胡助記<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷一</head>
    <p>
<pb n="KR4d0528_WYG_001-1a"/>
欽定四庫全書<lb/>
　純白齋類稿卷一　　　　　元　胡助　撰<lb/>
　　古賦<lb/>
　　　西峴山賦<hi>并序</hi>
　西峴者東陽望山也稽縣誌前修詩雅之什頗多顧<lb/>
　未有為之賦者豈其不登載歟助操觚牘有年伏居<lb/>
　里下輒采其事以寓微意焉其詞曰<lb/>
二儀之氣凝而為山陽鍾秀麗隂結巉巗君尊者五嶽<lb/>
<pb n="KR4d0528_WYG_001-1b"/>
而天下之山皆臣屬雖小邦與下國亦必有望居其間<lb/>
是故天台雁蕩匡廬禹宂專美一方千古誇說世盖有<lb/>
實同而名異或形容之未至得不貽林澗愧者乎粤稽<lb/>
東陽之壤實肇建於孫吴西峴䧺峙其南兮憑重鎮於<lb/>
邑都東峰嵬然而對拱兮儼大賔之欲趨蒸嵐洪洞疊<lb/>
巘﨑嶇崇岡衆皺修澗縈紆鱗然若積呀然若虛蜿然<lb/>
若動駭然若逋飛瀑澎湃鳴籟喧呼深林灌薄蓊欝蔽<lb/>
虧坡陀相屬連綿委蛇朝以畫溪表以石笋傍聮涵碧<lb/>
<pb n="KR4d0528_WYG_001-2a"/>
下瞰市井甑山峩峩雲洞隱隱前揖摘星之峰後控風<lb/>
門之嶺數百千仭莫測其高數十百里盤踞周遭攀縁<lb/>
登陟蹭蹬疲勞踐莓苔之蒼石爭線路於猿猱灑松風<lb/>
於絶壑驚翻天之海濤白雲生於歩屧丹霞拂於巾袍<lb/>
至若懸崖峭壁萬木巃嵸凌霄翳曜駭緑紛紅太空倐<lb/>
變幻施神功斷虹殘照烟霧朦朧或青或紫若淡若濃<lb/>
詭態異状模冩難窮爾乃秀鍾於物則有靈藥芳茗珍蔬<lb/>
果木橡栗䲭蹲黄精杞菊𤓰勝東陵酒妙天下鳥獸連<lb/>
<pb n="KR4d0528_WYG_001-2b"/>
山魚鼈盈沼可釣可羅可茹可飽秀鍾於人則有名公<lb/>
巨卿忠臣孝子文學英俊不可勝數元輿詞藻為唐儒<lb/>
紳二馮競爽髙蹈韓門昭諫舊隱墨沼猶存孝哉斯許<lb/>
正節忠魂又若南渡以後喬葛馬李官顯於朝望尊閭<lb/>
里拻拓名園峥嶸甲第曾幾何時荆榛滿地嗟夫終南<lb/>
之居佳則佳矣莫逃捷徑之譏鍾阜之隱美則美矣不<lb/>
免山靈之移矧兹山之擬峴始立名以何徴稽故老之<lb/>
流傳本仲文之遺榮彼晉氏之賊子豈羊公之擬稱惟<lb/>
<pb n="KR4d0528_WYG_001-3a"/>
戴令之遺愛儼泮宫之碑銘俾易之曰戴峴斯善惡之<lb/>
昭明慨茂陵之傑作破千載之昏𡨕有若空山石壁泉<lb/>
流琮琤非絲非竹節奏自成揭名水樂一洗洼淫坡公<lb/>
寄詠高視古今又有龍湫碧澗曰不老泉飲之不竭莫<lb/>
窮其源昔人之登臨者何限其遺跡蕪沒於荒烟若唐<lb/>
宋名流之鐫刻亦皆燒侵土蝕而莫完矣孰與我居泉<lb/>
上而老焉乃為招隱之歌曰振衣高岡兮水樂潺湲磬<lb/>
襄入海兮遺音空山秋風嫋嫋兮桂可攀驂鸞翳鳯兮<lb/>
<pb n="KR4d0528_WYG_001-3b"/>
扣雲關招赤壁之謫仙兮弄明月以俱還又歌曰薇荒<lb/>
兮芝老四海清兮起商皓蕙帳空兮曉寒樹蓊蓊兮雲<lb/>
漫漫疇能侣猿鶴兮佩明月於空山<lb/>
　　　秀野園賦<hi>并序</hi>
　僕營小圃久矣顧以奔走南北遂就荒蕪丁巳秋来<lb/>
　歸日渉始一構茅亭今春草木生意蔚然而僕以病<lb/>
　廢葺理嗟人事之易違慨園池之難就故為賦以紀<lb/>
　其實云<lb/>
<pb n="KR4d0528_WYG_001-4a"/>
余觀夫古人之逰息兮擅山水之清佳築亭館以臨水<lb/>
兮騁觴詠之逸懐或窮達之不齊兮固性情之匪異澄<lb/>
心源之鏡浄兮乃有得於真意矧愚戇之所趨兮與流<lb/>
俗而背馳既膏盲於簡牘兮復寄興於園池甞引流而<lb/>
種樹兮始茅亭之云構慨江湖之放浪兮至今十年其<lb/>
未就賦彭澤之歸兮尚松菊之如舊竹瀟瀟而戞玉兮<lb/>
柏凛凛其嵗寒輦太湖之蒼石兮幸故人之破慳餐野<lb/>
梅之浮香兮植小山之叢桂樹忘憂之萱草兮藝盈畹<lb/>
<pb n="KR4d0528_WYG_001-4b"/>
之蘭蕙芳桃李之成蹊兮開歩障之紅雲美葵榴之當<lb/>
晝兮水華浮而含醺伊四時之花木兮聊封植其一二<lb/>
客與我而同逰兮惟飲酒而琢句嗟數畝之閒壤兮在<lb/>
夫人之經營歩石徑之幽曲兮與魚鳥以忘情後有臺<lb/>
之孤峙兮環溪山之秀麗可登覧以自娱兮吐胸中之<lb/>
竒氣掲秀野以為名兮取獨樂之詩篇豈専専於學圃<lb/>
兮庶幾景仰夫昔賢若有人而清嘯兮實同得於斯樂<lb/>
時杖履之往還兮慰索居之牢落彼貴盛之名園兮在<lb/>
<pb n="KR4d0528_WYG_001-5a"/>
往昔其焉窮極勢力之營造兮曾不一瞬而已空惟種<lb/>
徳以為根兮獵文藝而培植敷芳隂之茂宻兮綴纍纍<lb/>
之佳實灑清風於田里兮寜光景之留連諒出處之難<lb/>
必兮樂吾生之餘年擷畦蔬以侑尊兮盖惟日而超然<lb/>
　　　小赤壁賦<hi>并序</hi>
　延祐六年夏四月望後一夕宋氏子具舟邀予同二<lb/>
　三客逰於小赤壁之下明日既歸乃為之賦其辭曰<lb/>
小赤壁者盖羙化溪山之勝處也其上則蒼崕巨石其<lb/>
<pb n="KR4d0528_WYG_001-5b"/>
下寒泓澄碧雲出雨空變化莫測烟霞窅冥風月無極<lb/>
敷異草之茸茸䕃長松之落落蟠老蛟之蜿蜿鳴幽禽<lb/>
之喋喋蹲釣磯於中流隱丹竈於深穴遺笙鶴之清音<lb/>
留觳觫之巨跡故老相傳以為劉晨修煉之室是盖異<lb/>
人之窟宅者矣繄後来之好事慕周郎之赤壁庶風流<lb/>
之可追故小字之名錫矧縉雲之古邑實山水之奥區<lb/>
属觀逰之清麗多仙佛之所都直蒼山之嵂崒連左庫<lb/>
之膏腴惟昔流風之未冺至今冠帶兮于于爾乃孟夏<lb/>
<pb n="KR4d0528_WYG_001-6a"/>
既望林巒蔚如爰有儒生具舟邀胡子與客遨逰於其<lb/>
下浮雲四映明月東升風行水上穆然而清凈影涵虚<lb/>
魚鳥不驚玻璃萬頃流光熒熒於是舉酒相命客按商<lb/>
聲而歌之歌曰周郎兮功成山川欝兮炳精英遷客兮<lb/>
興懐横大江兮擊空明兩賦出兮洗千古水與月兮含<lb/>
餘情胡子乃扣舷而和之曰劉郎兮登仙溪壑峭兮神<lb/>
清寒英䧺兮安在邀高風兮山川間同赤壁兮誰小大<lb/>
化白鶴兮遲来還歌罷酒酣移舟碧潭我欲燃犀下照<lb/>
<pb n="KR4d0528_WYG_001-6b"/>
幽濳戒取樂之或過懼鬼物之弗堪客仰而望俯而歎<lb/>
曰吾聞峴首非髙因羊公而始著山隂匪竒托右軍而<lb/>
永譽嗟惟此山峻美實異何聲聞之弗馳殆名世之難<lb/>
遇彼何澹之俗書非老坡之妙語故山川之顯晦不同<lb/>
與胡子忻然而笑曰客何知之晚也豈惟山川人事固<lb/>
然世有乗時徼利而成名亦有刻志勵行而終蕪没者<lb/>
矣倘是山之居通邑曽何患聲聞之不大出耶今我與<lb/>
子遺棄憂慮終夕酣笑徜徉於此惟其真樂之是適豈<lb/>
<pb n="KR4d0528_WYG_001-7a"/>
虚名之足取况夫太平盛際文治方興窮書林之騁逐<lb/>
肆藝苑之憑陵𠻳芳潤而養浩將待賈而揚庭期接武<lb/>
於先達庶無愧於山靈<lb/>
　　　秋堂賦<lb/>
有美君子築室字秋左右書史於焉藏修輪奐之美兮<lb/>
不侈不陋軒忩之曠兮既固既周亶尚友於千載匪專<lb/>
美於一丘方其殘暑未退火雲在霄忽凉風之徐動開<lb/>
六合之新窑爽氣浮於榻几商聲振乎枚條或搴裳而<lb/>
<pb n="KR4d0528_WYG_001-7b"/>
拄笏發孤詠於風騷爾乃金井寒兮踈桐畫欄香兮桂<lb/>
樹室幽幽兮蟲鳴窻冏冏兮蟾吐水鏡浄兮潦收百草<lb/>
衰兮墜露於是主人命童奴却桃笙延毛頴進陶泓修<lb/>
臨池之故事覺逸興之横生貌猗猗之𤣥象肖磊磊之<lb/>
塊形琴七絃兮古操酒一瓢兮閒情客或過而笑曰異<lb/>
哉主人之字夫堂也其將照昌黎公之短檠乎其將賦<lb/>
歐陽子之秋聲乎吾甞北走燕趙東過齊魯而南遊吴<lb/>
越矣知秋之為状者宜莫余若也甞試為主人言之主<lb/>
<pb n="KR4d0528_WYG_001-8a"/>
人亦甞試聽之其氣至清其容至明人禀之而神秀物<lb/>
受之而形成是盖收兩儀之妙運而擅一元之利貞者<lb/>
也若夫洞庭兮波生吴江兮楓落夜雨兮孤舟殘陽兮<lb/>
髙閣天空兮凌厲鴻飛兮寥廓悵久别之音稀顧山川<lb/>
之非昨歎客子之無依感騷人之有作又觚棱出兮宫<lb/>
樹曉角弓鳴兮沙塲隂泣藏笥之紈扇悲出塞之胡琴<lb/>
属刑官之進用雖貴盛而驚心復有辭家千里去國十<lb/>
年杯殘炙冷衣弊履穿慨功名之未就傷嵗月其脫弦<lb/>
<pb n="KR4d0528_WYG_001-8b"/>
恨遷謫之已久望君門兮九天其或隨時見幾守道知<lb/>
足思千里之蓴鱸懐三徑之松菊駕西風而言歸盖超<lb/>
乎榮辱者也是可以知江湖之秋矣若斯堂之秋則又<lb/>
有說焉今夫人生千載之下而知千載之上者莫備於<lb/>
書一身稊米之微而參天地之大者莫貴於儒方庭户<lb/>
之清肅宜簡編之卷舒覽萬物之成遂添滿懐之瀟灑<lb/>
觀聖人之筆削示嚴威於亘古窮則秋歸於一堂達則<lb/>
秋行於天下方今郡國賔興斯文増重凡含毫持牘之<lb/>
<pb n="KR4d0528_WYG_001-9a"/>
士孰不自陳而願用矧卓犖之竒才兮切獨悲此蕭索<lb/>
吾恐將有事於四方兮又烏能專秋堂之獨樂也主人<lb/>
矍然謝曰子姑置四方之事吾將與子逍遥於斯堂之<lb/>
上以逰乎顥氣之始勿敗佳致客曰唯唯<lb/>
　　　圍棋賦<lb/>
閒居適意惟棋甚美子圓局方法乎天地分黒白之兩<lb/>
奩妙動静而為智斯乃神仙之用心盖亦聖賢之游藝<lb/>
若夫剥剥琢琢琮琮丁丁寂無人語惟聞子聲濳斡化<lb/>
<pb n="KR4d0528_WYG_001-9b"/>
機於經國黙運方略於制兵初磊落以布勢漸縱横而<lb/>
見形察形勢之向背識去就之重輕顧雁行之斷續審<lb/>
象眼之虚實守邊角之無虞憂腹心之有疾將欲取而<lb/>
與之勿貪得而固必至於一著爭先詎宜妄下觀勝負<lb/>
之善籌係取數之多寡始自固以廹人貴知權而御詐<lb/>
投間隙之造次據要<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>而整暇若臨敵以見幾實千變<lb/>
而萬化稽前古之戰争殊可明於鑑戒甞試評其一二<lb/>
良以小而喻大或恃强而致敗或徼倖而有成䘮苻堅<lb/>
<pb n="KR4d0528_WYG_001-10a"/>
之百萬天隂相夫衛青或用竒而不濟或得志而横行<lb/>
師蜀道之再出火赤壁而飛英或詭計以設險或乗危<lb/>
而制勝縊樹下之龎涓嚴背水之號令或百勝而一敗<lb/>
或屢危而僅存聞楚歌之四面成劉備之三分或輕奮<lb/>
而深入或重圍之無援傷覆車之李陵慨忠烈之廵遠<lb/>
或孤城之堅守或長驅而席捲猶即墨之不下平六國<lb/>
而制郡縣諒深謀之莫盡矧雅度之難能喜成功而折<lb/>
屐臨死生而不驚復有勢均力敵無間彼此何虧何成<lb/>
<pb n="KR4d0528_WYG_001-10b"/>
不生不死兩忘所争揖讓是似至若花隂兮深院竹色<lb/>
兮虚庭青燈兮夜雨愛日兮窓明敵手相逢時對一枰<lb/>
高懐逸韻實倍常情輒隨機而應變非苦心而勞思驚<lb/>
脫兎於楚女笑虎穴之得子爾乃固深根於商嶺寄白<lb/>
日於柯邉勝忻然而敗亦喜庶足以順神而保年<lb/>
　<lb/>
　<lb/>
　純白齋類稿卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷九</head>
    <p>
<pb n="KR4d0528_WYG_009-1a"/>
欽定四庫全書<lb/>
　純白齋類稿卷九　　　　　元　胡助　撰<lb/>
　　七言律詩<lb/>
　　　送簡秋碧管句還孔林<lb/>
孔廟摧頺久不修下僚衘命走神州浮雲叠武斯文晦<lb/>
殘照林亭古木秋天厯聖人祠闕里太平元士贊皇猷<lb/>
翬飛改觀光鄒魯金石鐫辭頌徳優<lb/>
　　　和馬伯庸道宫夜坐<lb/>
<pb n="KR4d0528_WYG_009-1b"/>
退食儀曹日影西𤣥都下榻似仙棲羽衣仙樂傾新曲<lb/>
石鼎詩聮補舊題火軟丹房温坐毳酒消冰盌凍羮藜<lb/>
道人静聽尚書履萬丈寒芒聚璧奎<lb/>
　　　和趙秉彞夜坐見寄<lb/>
北風朝暮撼松欞詞客相過始啓扃汲井層冰敲碎玉<lb/>
烹茶宿火撥殘星愁吟筆凍書難好僵卧氊寒夢易醒<lb/>
無補明時嗟欲老此身如鶴瘦伶俜<lb/>
　　　次韻逯彦常逰江心寺<lb/>
<pb n="KR4d0528_WYG_009-2a"/>
東甌山水勝他邦突兀胸竒向此降不使一塵生絶壑<lb/>
長留孤塔峙中江月移松影横鮫室潮漬苔花上石幢<lb/>
安得相逢共遊覽浩歌醉倒玉瓶雙<lb/>
　　　敬亭春雨樓為繼學亷使賦<lb/>
嵐氣山光接太空詩樓新製擅江東官居憲府雲霄上<lb/>
人在敬亭春雨中花木護寒隂漠漠琴書生潤晚濛濛<lb/>
千年謝李風流逺一代聲名属我公<lb/>
　　　坐邀山色軒<lb/>
<pb n="KR4d0528_WYG_009-2b"/>
高人拄笏澹忘形賔接千峰主敬亭排闥相看仙眼碧<lb/>
欵門長對佛頭青雨来送爽鳴瑶瑟雲度飛隂卧玉瓶<lb/>
獨攬光華成百詠能令李白醉魂醒<lb/>
　　　陪亷使遊昭山亭<lb/>
宛陵春色有餘芳出郭清隂逸興長雲樹深藏金刹古<lb/>
山花時拂繡衣香唐僧卓錫湧泉水裴相讀書留草堂<lb/>
休日從容陪勝賞微吟淺陋不成章<lb/>
　　　送蘇伯修分院上都<lb/>
<pb n="KR4d0528_WYG_009-3a"/>
詞臣扈蹕更遭逢共沐恩波喜氣濃下直錦袍淋馬酒<lb/>
大酺氊帳割駝峰白河秋早旌旗合黑谷雲深劍佩重<lb/>
想見翰林蘇應奉樂章進擬動天容<lb/>
　　　送李仲甫應奉祠西蜀<lb/>
詔選祠臣太白豪西馳代祀豈云勞仙盤映日華峰峻<lb/>
棧道縁雲劍閣高中肅祠庭陳玉幣前驅使節擁旌旄<lb/>
還朝應為扶衰老卭竹過肩贈我操<lb/>
　　　送蘇伯修南臺御史<lb/>
<pb n="KR4d0528_WYG_009-3b"/>
九重明達選英髦豸角峨峨展素操才學久居文館盛<lb/>
聲名更入憲臺髙風霜總避新騘馬冰雪相看古錦袍<lb/>
建業青山真似洛咨詢歴覽遍江臯<lb/>
　　　送王君賔西臺御史<lb/>
經世書成煥壁奎風清臺閣映金閨佇聞丹鳯鳴岐下<lb/>
又見青驄到隴西漢苑故基春樹逺秦川平隰暮雲低<lb/>
封章稍簡尋詩去好在唐人向上題<lb/>
　　　冬日書懐<lb/>
<pb n="KR4d0528_WYG_009-4a"/>
天北雲容雪意稠東風何日上歸舟小兒鄉里當差發<lb/>
老子京華尚滯留道義寜非一身貴功名總是百年愁<lb/>
平生有志成迂濶堪笑還家已白頭<lb/>
　　　秋月寒潭<lb/>
一輪桂魄挂長川百頃寒潭古㟁邊水影淨涵天上月<lb/>
月光清澈水中天洗空河漢秋無際冷射蛟龍夜不眠<lb/>
收取釣絲歸去好三更冰雪滿漁船<lb/>
　　　送周伯温廣東僉事二首<lb/>
<pb n="KR4d0528_WYG_009-4b"/>
詞林藝苑擅豪雄異數升遷出帝衷三載侍經環北極<lb/>
一朝僉憲振南風身居柏府冰霜上思入梅坡玉雪中<lb/>
未必羊城能久駐青春有詔趁歸鴻<lb/>
過家綵服映朝紳忠孝純全益顯親秘殿結知聖天子<lb/>
髙堂喜動太夫人威行風采摇山嶽膽落奸貪泣鬼神<lb/>
從此鵬摶知逺到他年勲業畫麒麟<lb/>
　　　王氏慶壽堂二首<lb/>
舊隱蒼苔滿石田使君家世本潼川槐庭隂古多培徳<lb/>
<pb n="KR4d0528_WYG_009-5a"/>
荆樹花榮半學仙錦水天風黄鶴外綵衣春晝白雲邉<lb/>
懸知慶夀堂中老細酌流霞不計年<lb/>
風流江左故侯家逸興超塵豈有涯兩袖天香朝北極<lb/>
一杯秋水誦南華舊藏竹簡㕘黄石新製莱衣翦碧霞<lb/>
自古丹成由孝行銀潢八月試乗槎<lb/>
　　　太白樓<lb/>
齊魯平原緑樹頭登臨遐覽憶風流鑑湖一曲知章宅<lb/>
濟水千年太白樓宫錦酒酣飄逸氣金鑾月落照清愁<lb/>
<pb n="KR4d0528_WYG_009-5b"/>
自從采石騎鯨去此地何人更唱酬<lb/>
　　　送袁慶逺潮州經歴<lb/>
嶺海﨑嶇到掲陽民風吏治獨稱良學師趙子遊芹泮<lb/>
廟祀韓公奠桂觴幕府移文鮫鰐静郡齋下榻荔蕉香<lb/>
懸知畫諾今尤盛千仭岡頭見鳯凰<lb/>
　　　茶屋<lb/>
武夷新採緑茸茸滿院春香日正融浮乳自烹幽谷水<lb/>
輕烟時颺落花風醉欹紗帽扃雙户静聽松濤起半空<lb/>
<pb n="KR4d0528_WYG_009-6a"/>
喚醒玉川招陸羽共排閶闔訴詩窮<lb/>
　　　又詠<lb/>
竹屋山房雅致幽恵泉建茗濯春愁紫門閉後俗客少<lb/>
石鼎烹時道士留苦入肝膓疑骨鯁香回齒頬儘風流<lb/>
北忩睡足供三碗不願人間萬户侯<lb/>
　　　賀天師禱雪靈應<lb/>
緑章夜奏曉雲同黄閣精誠已上通龍虎千年傳秘授<lb/>
乾坤一雪顯𤣥功天花宻散人心悅陽氣濳回物象豐<lb/>
<pb n="KR4d0528_WYG_009-6b"/>
為報新春好消息也知喜色動三宫<lb/>
　　　賦喜白髮<lb/>
舉世凝愁君獨喜白紛固與嵗寒期陽春不化垂顚雪<lb/>
清曉惟梳滿面絲朝士鬂邊多為國山人頭上半縁詩<lb/>
今年我亦周花甲正好衘杯介夀眉<lb/>
　　　歸来漫題<lb/>
矯矯冥鴻避網羅征途嵗月易消磨故園安在黄花少<lb/>
老友相看白髮多司馬壯心寜止是淵明歸興欲如何<lb/>
<pb n="KR4d0528_WYG_009-7a"/>
兒孫繞膝豐年喜時醉新醪一浩歌<lb/>
　　　追和宋誠甫題蓬莱閣韻<lb/>
長吟得句勝封侯况是蓬莱閣上遊萬壑飛流春雨足<lb/>
千峰列筆曉雲收山藏史冊抽金匱帝召詞臣記玉樓<lb/>
唯有留題在高處緇衣無復繼風流<lb/>
　　　夀吴宗師二首<lb/>
孔李通家輔世長兩都来往幾星霜龍川曉護迎天仗<lb/>
鳯闕春朝侍玉皇圖寫風雲千載㑹鋪張道徳九霄光<lb/>
<pb n="KR4d0528_WYG_009-7b"/>
𤣥門殊絶無今古夀櫟山中一瓣香<lb/>
　　　又詠<lb/>
瑶池碩果蟠桃懸南極光中窺老仙眉夀七旬又一歳<lb/>
至元再紀方五年錬成丹火飛紫雪看盡白雲上青天<lb/>
縹緲仙家日月永靈椿樹下錦溪邊<lb/>
　　　宿智者草堂呈輝公<lb/>
京國歸来訪舊朋祗園樹下試閑行青松夾道石雲冷<lb/>
紅葉滿山秋雨晴重到上方驚半世清談良夜欲三更<lb/>
<pb n="KR4d0528_WYG_009-8a"/>
新碑琬琰傳江左師表禪規集大成<lb/>
　　　送王温夫宣城教授<lb/>
束書襆被過江東師範宣城道最隆禮樂絃歌千里化<lb/>
衣冠文物六朝風裴休緑野開禪苑謝眺青山繞泮宫<lb/>
㑹見聲華騰憲府相思回首暮雲中<lb/>
　　　濟州阻水<lb/>
梧葉初飄暑氣煩任城留滯過中原風雷又送他山雨<lb/>
川瀆方増㑹水源天井千艘交纜繋斗門三峡怒濤翻<lb/>
<pb n="KR4d0528_WYG_009-8b"/>
常時夏涸今憂漲危坐船牕看浪痕<lb/>
　　　括蒼道中<lb/>
層巒霧氣午纔收蒼壁飛雲古木秋馮嶺危盤九天上<lb/>
劉山勝絶萬峰頭結茅成屋依巖穴疊石為田繞㵎流<lb/>
未必居人識幽趣長令行旅似清遊<lb/>
　　　送于夀道知婺源州<lb/>
分符出守向星源竹馬郊迎二月春共仰髙科推國士<lb/>
獨持亷節化州民香凝燕寢黄堂静仗引熊軒皂盖新<lb/>
<pb n="KR4d0528_WYG_009-9a"/>
朱子故鄉山水窟豈無遺逸白頭人<lb/>
　　　范文正公忠烈廟<lb/>
萬石叢生泉一源太平香火獨長存西邊事業歸青史<lb/>
先世英靈卧白雲義廪久肥吴下族孝祠遥省洛中墳<lb/>
我来景仰懐忠烈幾度徘徊到夕曛<lb/>
　　　嘉樹軒<lb/>
昔人種徳百年期嘉樹深根閱盛時薿薿當軒蟠秀色<lb/>
森森遶舍沐華滋閒階鶴下鳴隂遠空谷鶯来語晝遲<lb/>
<pb n="KR4d0528_WYG_009-9b"/>
疇賦角弓勤頌美無忘封植有遐思<lb/>
　　　送上官来復祠嶽瀆名山<lb/>
翩翩霞佩兩瞳青袖有天香筆有靈上應星辰馳使節<lb/>
逺窮海嶽禮祠庭四方樂歳祈民福萬夀長春錫帝齡<lb/>
閒暇題詩尋勝侣山隂重寫換鵞經<lb/>
　　　李氏遺經閣<lb/>
乾淳殘刻護神靈華構峥嶸接鯉庭易代文明三建閣<lb/>
承家業廣一遺經鄴侯舊讀垂籖白宅相新休照汗青<lb/>
<pb n="KR4d0528_WYG_009-10a"/>
學自五峰傳統緒湖南章甫盛儀刑<lb/>
　　　寄陳玉林錬師<lb/>
羽衣道士識重瞳冠劍芒寒星斗胸赤壁月華驚夢鶴<lb/>
蓬莱雲氣護飛龍新宫突兀三清殿故國蒼茫六代松<lb/>
忽憶舊逰今白髮何期再聽蔣山鐘<lb/>
　　　和王君實員外廵山韻<lb/>
元臣執政肅留都小隊廵山近甸初曉日旌旗穿水國<lb/>
秋風劍佩入林居社公酒熟田間醉朝士詩成石上書<lb/>
<pb n="KR4d0528_WYG_009-10b"/>
白髮史官遲外補此生猶負氣凌虛<lb/>
　　　送謝堯章<lb/>
青冥無路志多違金谷冰山亦易非萬里天風雙鬂老<lb/>
五湖秋水一帆歸東籬菊花古来好澤國鱸魚今正肥<lb/>
羡子束書尋故隱長松巢上看雲飛<lb/>
　　　涿州先主廟<lb/>
先主故鄉今涿郡我行其野慨英雄猶存古廟龍顔異<lb/>
無復高桑葆羽同西蜀偏安付諸葛東吴遺恨失闗公<lb/>
<pb n="KR4d0528_WYG_009-11a"/>
漢家正統終然在千載神遊即沛豐<lb/>
　　　送蘓伯修淮東廉使<lb/>
觀風使者輟朝紳張祖都門栁色新玉節光寒淮海月<lb/>
瓊花香老繡衣春岷峨文獻傳家學山嶽威名廓吏塵<lb/>
有美皇華臨遣意澄清一道悅吾民<lb/>
　　　甕天<hi>為謝堯章作</hi>
古甕空中納九州誰能從我事遨逰好謀莫作商人喜<lb/>
知命長懐杞國憂百萬醯雞同旦暮大千野馬自春秋<lb/>
<pb n="KR4d0528_WYG_009-11b"/>
何當造次發吾覆莊列驚猜讓一頭<lb/>
　　　高氏四景亭<lb/>
冉冉年光鬂易星太行山色滿虚櫺野花流水春雲白<lb/>
嘉木繁隂曉日青種菊閑官吟竹屋愛梅處士倚松亭<lb/>
人生適興湏行樂萬事無過酒一瓶<lb/>
　　　雨竹山房<lb/>
山房舊隱種琅玕靈雨鏘鳴古佩珊入户清音閑自聽<lb/>
映牕秀色靜相看翠摇濕濕琴絃慢玉立娟娟鶴羽寒<lb/>
<pb n="KR4d0528_WYG_009-12a"/>
三世對牀書滿屋幾回吟罷獨凭欄<lb/>
　　　東平段千户挽詩<lb/>
太尉名家魯國英資兼文武識髙明雲飛紫塞朝横槊<lb/>
水落黄河夜渡兵四十九年如大夢百千萬刼悟無生<lb/>
郎君惟肖能傳業何止遺芳在栁營<lb/>
　　　寄題留槎閣<lb/>
龍泉爽氣干牛斗處士幽居意自閑高閣卧雲超物表<lb/>
古槎流水寄人間尚疑星石千年在曽泛天河萬里還<lb/>
<pb n="KR4d0528_WYG_009-12b"/>
不用成都重訪卜此生真遯好溪山<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷十三</head>
    <p>
<pb n="KR4d0528_WYG_013-1a"/>
欽定四庫全書<lb/>
　純白齋類稿卷十三　　　　元　胡助　撰<lb/>
　　五言絶句<lb/>
　　　白雲<lb/>
片片白於雪山人共隱居豈無作霖意太空時一舒<lb/>
　　　石鼓嶺<lb/>
經過石鼔嶺不見石鼓文兩澗流寒玉半山生白雲<lb/>
　　　黄秋江耕釣山房十詠<lb/>
<pb n="KR4d0528_WYG_013-1b"/>
　　　秋江釣月<lb/>
江月澄秋色垂鈎沙岸邊得魚固可喜無魚亦欣然<lb/>
　　　空谷耕雲<lb/>
農事不可緩躬耕以飬親隠居雲谷裏老作太平民<lb/>
　　　蒼峰卓筆<lb/>
孤峰卓毛錐何啻萬鈞力誰能蘸秋江顛草書空碧<lb/>
　　　碧巘開屏<lb/>
神工琢方玉為障紅塵路翠屏生晚寒白鳥忽飛度<lb/>
<pb n="KR4d0528_WYG_013-2a"/>
　　　楓林巢屋<lb/>
蕭蕭楓樹林上有仙鶴巢獨宿白雲遠數聲秋月高<lb/>
　　　雪澗浮龜<lb/>
激湍浮石龜頑若不知事澗底得高年殊勝江湖使<lb/>
　　　峻嶺扶車<lb/>
行險虞傾覆居高慮易非上車挽不進下車去如飛<lb/>
　　　圓岡掲斗<lb/>
山脉應天象璧星布圓岡肅容静相對共北心不忘<lb/>
<pb n="KR4d0528_WYG_013-2b"/>
　　　䨇溪合璧<lb/>
寶劍千年合山輝神氣通深清環釣石餘潤作年豐<lb/>
　　　古寺垂虹<lb/>
空山出清磬蕭寺隠林端掃葉僧歸後夕陽橋影寒<lb/>
　　　希夷像<lb/>
肚皮包太極鼻息應黄鐘天下事已定先生睡得濃<lb/>
　　　山水小畵五首<lb/>
小山如虎踞大山似龍蟠草堂人已出蕙帳生春寒<lb/>
<pb n="KR4d0528_WYG_013-3a"/>
春香花泛泛水𣺌山重重漁艇時来往桃源有路通<lb/>
結廬水石㑹髙居把釣人前峰春雨足一𣲖垂天紳<lb/>
古寺雲峰頂㣲茫一徑開時逄林下客興盡抱琴回<lb/>
茅棟臨松壑飛流不厭看何勞揮白羽長夏自生寒<lb/>
　　　劉伶像<lb/>
一鍤埋身計相隨入醉郷形骸雖放浪生死未能忘<lb/>
　　　子昻枯木竹石<lb/>
幽篁㣲有韻枯木寒無枝石生方傲兀嵗晏以為竒<lb/>
<pb n="KR4d0528_WYG_013-3b"/>
　　　秋晚小景<lb/>
茅宇清溪曲秋風老樹踈空中羣雁過知有北来書<lb/>
　　　蘆雁四詠<hi>飛鳴宿食</hi>
肅羽遵寒渚渡江蘆葉黄誰云南去逺不敢過衡陽<lb/>
萬里西風急送書時一聲從教驚客夢可待主人烹<lb/>
沙汀棲處稳夜漏有奴㸔月暗蘆花白一身秋夢寒<lb/>
飲啄殊自得水田梁稻秋寧因謀一飽去却網羅憂<lb/>
　　　新凉二首<lb/>
<pb n="KR4d0528_WYG_013-4a"/>
夜来牕户凉一枕聼秋雨曉起絶飛埃門前有流水<lb/>
雨將殘暑去風送新凉至安得歸夢成夜長愁不寐<lb/>
　　　勸兄弟十首<lb/>
田氏好兄弟初焉念少差一朝仍㑹合荆樹再開花<lb/>
鄴下然箕句淮南布粟歌相煎容不得奈爾二人何<lb/>
何苦毫釐較當思手足親丁鴻與劉愷譲國是何人<lb/>
鴻雁天邊過鶺鴒原上飛尋聲還顧影次序不相違<lb/>
父慈子必孝兄友弟湏恭倘使誠心在如何不感通<lb/>
<pb n="KR4d0528_WYG_013-4b"/>
連床聼夜雨長枕共姜衾棣蕚相輝映何由外侮侵<lb/>
金昆如玉季和樂奏塤箎氣象自然别淳風復古時<lb/>
生来同一氣兄弟是天倫祗要長和睦休論富與貧<lb/>
友愛言無間從教耳屬垣怡愉從遜譲寬厚福之源<lb/>
古有難兄弟今無好弟兄何由風俗厚凡百近人情<lb/>
　　　越上寶林寺八詠<lb/>
　　　飛来峰<lb/>
寶林從何来飛空鍚同住天風吹海濤長恐復飛去<lb/>
<pb n="KR4d0528_WYG_013-5a"/>
　　　應天塔<lb/>
浮圖成再世嶪岌高入雲妙應人天果鈴音上界聞<lb/>
　　　靈鰻井<lb/>
巖穴如深井潛潤通海脉靈鰻久蜿蜒歳事時有獲<lb/>
　　　大布衲<lb/>
清凉大布衲七帝思道德流傳五百年未滅鍼綫迹<lb/>
　　　羅漢井<lb/>
應眞曽卓錫百尺井泉深汲汲天人供泓澄佛印心<lb/>
<pb n="KR4d0528_WYG_013-5b"/>
　　　古鐵鉢<lb/>
鐵鉢生古色曽經飯胡麻黄龍此降服更長碧蓮花<lb/>
　　　深竹堂<lb/>
禪宫庭宇静深翠萬竿竹忽悟瓦礫聲香嚴道機熟<lb/>
　　　盤翠軒<lb/>
獨擅越中秀軒牕四面山紅塵飛不到長共白雲閒<lb/>
　　　除夕<lb/>
今年盡今日明日是明年客况蕭條處春寒雪後天<lb/>
<pb n="KR4d0528_WYG_013-6a"/>
　　　大能仁寺五詠<lb/>
　　　支遁室<lb/>
支遁開山祖千年古道場坐㸔秦望碧門對鏡湖光<lb/>
　　　𤣥度檜<lb/>
許公手親植上有晉苔封應悟無生話蒼然化老龍<lb/>
　　　天鏡閣<lb/>
凌虗高閣逈一鑑懸秋空山河與大地盡在光眀中<lb/>
　　　傲雪軒<lb/>
<pb n="KR4d0528_WYG_013-6b"/>
松竹持高節清香獨譲梅歳寒同傲雪風月更悠哉<lb/>
　　　見月亭<lb/>
夜夜見明月殘經可了看半牕横塔影玉露二更寒<lb/>
　　　孔子泣麟圖<lb/>
麟為聖人出聖人為麟泣見獲何不祥春秋成絶筆<lb/>
　　　布袋和尚<lb/>
一笻挑布袋萬物此俱収開口嬉嬉笑人生枉自愁<lb/>
　　　雨水竹<lb/>
<pb n="KR4d0528_WYG_013-7a"/>
楚雲飛不起翠雨濕低垂南望九嶷遠湘妃泣舜時<lb/>
　　　畵虎二首<lb/>
踞坐視耽耽空山將落日一嘯風滿林獸驚不敢出<lb/>
横行負嵎坐風林欲暮天威猛服禽獸孰敢攖在前<lb/>
　　　尖㡌山<lb/>
山似高簷㡌青尖揷晚空何人堪戴取付與筆頭翁<lb/>
　　　彈琴峽<lb/>
白石似琴身流水似琴絃阿誰彈此曲遺音千萬年<lb/>
<pb n="KR4d0528_WYG_013-7b"/>
　　　仙人枕<lb/>
石作仙人枕枕邊流水聲借君眠一覺神爽到蓬瀛<lb/>
　　　白海<lb/>
雲淡青蕪遠風高白海寒君王圍獵處人道近長安<lb/>
　　　隱趣園八首<lb/>
　　　君子池<lb/>
池上藕花開香從太極来亭亭清净觀君子日徘徊<lb/>
　　　待月壇<lb/>
<pb n="KR4d0528_WYG_013-8a"/>
天遠雲歸早山高月上遲夜坐發孤詠秋風生桂枝<lb/>
　　　蜀錦屏<lb/>
濯錦為屏障紅妝擁萬妃試㸔春睡足何羡買臣妻<lb/>
　　　天香臺<lb/>
三月韶華盛名花傾國人何期眞率㑹同賞洛陽春<lb/>
　　　香雪壁<lb/>
酴醿春意好百尺走條枚壁立堆香雪風流入酒盃<lb/>
　　　晚香徑<lb/>
<pb n="KR4d0528_WYG_013-8b"/>
彭澤歸来後東籬菊正黄秋光無限興晚節有餘香<lb/>
　　　竹澗亭<lb/>
竹遶茅亭外泉流石澗中一天秋月夜千載隠君風<lb/>
　　　歳寒亭<lb/>
松竹如佳士梅花更典刑歳寒千古意笑指鹿峰青<lb/>
　　附六言絶句<lb/>
　　　稽鍊師秋山小景二首<lb/>
緱嶺鳯笙明月荗陵仙掌秋風雲臥楚山飄桂練盡呉<lb/>
<pb n="KR4d0528_WYG_013-9a"/>
江落楓<lb/>
林下手招歸鶴水邊目送飛鴻莫道秋山是畵分明身<lb/>
在其中<lb/>
　　　羣魚龜蟹圖二首<lb/>
羡爾水鄉三物濠梁之樂誰同愼勿横戈沙上正湏曵<lb/>
尾泥中<lb/>
風味獨傾郭索吉凶莫問波臣便當拍浮湖海長作龜<lb/>
魚主人<lb/>
<pb n="KR4d0528_WYG_013-9b"/>
　　　虎溪三笑圖二首<lb/>
東林一叚公案送客不過虎溪今日為誰破戒欣然拍<lb/>
手分携<lb/>
陸道山静兀兀陶淵明醉如泥笑殺遠公相送何曽踏<lb/>
著虎溪<lb/>
　　　北山不老泉<lb/>
千載有懐慈母一泓不老寒泉欲窮源而莫盡竟坐石<lb/>
以安禪<lb/>
<pb n="KR4d0528_WYG_013-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0528_WYG_013-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷十三<lb/>
</p>
<p>
</p>
  </div>
</body>
</text>
</TEI>
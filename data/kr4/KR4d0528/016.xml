<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷十六</head>
    <p>
<pb n="KR4d0528_WYG_016-1a"/>
欽定四庫全書<lb/>
　純白齋類稿卷十六　　　　元　胡助　撰<lb/>
　　七言絶句<lb/>
　　　元旦即事二首<lb/>
再入詞林兩度春衣冠元㑹物華新青衫皓首江南客<lb/>
亦是彤庭班末人<lb/>
新年佳氣滿皇州南雁囘来春水流白髪史官幾七十<lb/>
上章告老覓歸舟<lb/>
<pb n="KR4d0528_WYG_016-1b"/>
　　　墨雨竹<lb/>
江浦涓涓雨葉垂兩竿倚玉鳯棲枝天寒翠袖春風澁<lb/>
恰似湘妃泣舜時<lb/>
　　　寓舍偶題二首<lb/>
華軒清暑思從容朝市山林蟻夢同深巷絶無車馬到<lb/>
午牕一枕緑槐風<lb/>
僦得幽居慰客情槐隂滿地暑風清見人抱甕治蔬圃<lb/>
却得歸田賦未成<lb/>
<pb n="KR4d0528_WYG_016-2a"/>
　　　宿貢泰甫書齋二首<lb/>
歳晚天寒共一觴書齋留宿話文章懸知二妙連床樂<lb/>
翰苑瀛州日月長<lb/>
京華㡬載托交深白髪蕭蕭已滿簮永夜書囊談未了<lb/>
擁衾彷彿夢雲林<lb/>
　　　夏日寓僧房有感三首<lb/>
鶴姿豈必愛乗軒觸械寧容老灌園聞道朝端求治切<lb/>
江南民瘼可能言<lb/>
<pb n="KR4d0528_WYG_016-2b"/>
凉生塔院竹風吹老翠摩空峴色竒午睡覺来成獨坐<lb/>
時㸔一卷柳州詩<lb/>
然竹煑茶消永日觧衣坐石受清風一塵不動天機寂<lb/>
萬法何歸覺性空<lb/>
　　　正月三日王仲能載酒同飲湖山堂二首<lb/>
鳯沼新春休沐日省郎邀我作遨頭也知北客三年仕<lb/>
不及西湖半日遊<lb/>
小舫清尊早過湖湖山堂上興何如洞簫吹徹歌聲緩<lb/>
<pb n="KR4d0528_WYG_016-3a"/>
春雪微微㸃翠裾<lb/>
　　　過陵州<lb/>
御河漾漾木蘭舟春盡飛花送客愁何事驅馳南又北<lb/>
三年三度過陵州<lb/>
　　　初度遊西山<lb/>
水樹凉生五月秋河邊駐馬㸔龍舟㡬年初度京華客<lb/>
今日西山特地遊<lb/>
　　　溪山過雨圖<lb/>
<pb n="KR4d0528_WYG_016-3b"/>
從意元暉伯仲間諸峰過雨白雲閑江南林谷眞如此<lb/>
中有髙人不出山<lb/>
　　　暮冬感懐<lb/>
京城風雪歳將徂廪粟朝朝換酒壺附火鴟蹲身懶動<lb/>
豈堪弄筆畵胡蘆<lb/>
　　　又題<lb/>
朝家寔録幾囘編尸素長慚費俸錢莫把文章脩舊史<lb/>
恐妨歸老臥林泉<lb/>
<pb n="KR4d0528_WYG_016-4a"/>
　　　初度偶題<lb/>
加我三年七十人劬勞思報志空勤行抽手板歸田里<lb/>
逺碧山中有白雲<lb/>
　　　良鄉道中<lb/>
秋雨泥途有底忙考文三度過良鄉燕南自古多竒士<lb/>
㧞取宏才作棟梁<lb/>
　　　過涿州<lb/>
歸騎翩翩似水流泥乾路穏更無憂愧予忝薦中原士<lb/>
<pb n="KR4d0528_WYG_016-4b"/>
幾度西風過涿州<lb/>
　　　水仙花<lb/>
南浦飛雲洛水神凌波微歩不生塵梅兄礬弟雖同趣<lb/>
一種風流别是春<lb/>
　　　沃青閣<lb/>
南塔前頭高閣上山光渾似沃州青夜来飛雨穿牕入<lb/>
翠濕華嚴一卷經<lb/>
　　　追和荆公留題龍泉二首<lb/>
<pb n="KR4d0528_WYG_016-5a"/>
千年神物疑常在一勺寒泉永不乾海内青苖自枯槁<lb/>
蒼生空望起龍蟠<lb/>
山石靈源潤不枯清甘為我滌疏麤近来莫訝留題少<lb/>
曽有金陵一句無<lb/>
　　　東湖十詠<lb/>
　　　東湖秋月<lb/>
　東湖者純白老人世家之所居也<lb/>
明月高懸萬古愁東湖碧水一天秋倦遊老子歸来後<lb/>
<pb n="KR4d0528_WYG_016-5b"/>
夜夜秋光照白頭<lb/>
　　　巖山蒼翠<lb/>
　巖山者逸老堂南望諸峰是也地理永康俗名十二<lb/>
　巖山多異跡<lb/>
十二巖巒列翠屏人傳洞壑有仙靈朝雲暮雨尋常事<lb/>
萬古巫山一様青<lb/>
　　　南浦春流<lb/>
　南浦者純白老人家前之水也其源出大盆山春漲<lb/>
<pb n="KR4d0528_WYG_016-6a"/>
　瀰漫極可觀也<lb/>
沙邊遥見木蘭舟淺渚清波漾白鷗三月盆山春水發<lb/>
滔天雪浪大江流<lb/>
　　　禪悦白雲<lb/>
　禪悦者白衣大士道場也昔延名僧居之今廢<lb/>
昔時老衲滿禪關㡬度殘經帶月看今日荒凉僧去盡<lb/>
水牕空鎻白雲寒<lb/>
　　　陳庄水亭<lb/>
<pb n="KR4d0528_WYG_016-6b"/>
　陳庄者東陽宅仁氏倉廪也因起小亭臨於池上一<lb/>
　境可觀<lb/>
黄雲萬頃覆西疇高臥元龍百尺樓未必催租眞敗興<lb/>
自縁人物少風流<lb/>
　　　葛圃花竹<lb/>
　葛圃者界軒先生故居也其孫夢賢善葺理花竹可<lb/>
　愛<lb/>
仙翁舊圃藥苖肥竹徑幽深白板扉春酒醸成因醉客<lb/>
<pb n="KR4d0528_WYG_016-7a"/>
海棠花下倩扶歸<lb/>
　　　秋堂湖石<lb/>
　秋堂者純白老人從諸孫夀朋之廬也昔買喬氏太<lb/>
　湖石運至西園眞竒觀也<lb/>
太湖竒石削崔嵬壯觀秋堂信偉哉米老見之當下拜<lb/>
百夫輿自孔山来<lb/>
　　　秀野沙洲<lb/>
　秀野者純白老人舊園池也盡壊於狂瀾近年水還<lb/>
<pb n="KR4d0528_WYG_016-7b"/>
　故道沙漲復洲今開為田矣<lb/>
清泉白石化園池沙漲泥淤復舊基滄海桑田知幾變<lb/>
故宮禾黍正離離<lb/>
　　　西丘夕照<lb/>
　西丘者東湖之西小丘塢也自昔農人丘氏世居竹<lb/>
　籬茅舍鷄鳴犬吠相聞有古風焉<lb/>
禾黍鷄豚不厭貧耕桑世業古風存夕陽掛樹秋光老<lb/>
樵擔参差下白雲<lb/>
<pb n="KR4d0528_WYG_016-8a"/>
　　　五度朝暉<lb/>
　五度者逸老堂東北望見大山是也不知五度之名<lb/>
　何説其下居民多富者<lb/>
大小嵬峩五度峰朝暉夕靄變無窮山紅澗碧人家好<lb/>
簫鼔藂祠嵗屡豐<lb/>
　　　子猷訪戴<lb/>
玉嶂冰溪雪後天扁舟孤詠興飄然當時若見戴安道<lb/>
那得風流千古傳<lb/>
<pb n="KR4d0528_WYG_016-8b"/>
　　　雪牕墨蘭<lb/>
空山窈窕泣湘靈回首芳洲杜若青禪老揮毫眞善幻<lb/>
光風吹得楚魂醒<lb/>
　　　古松<lb/>
庭前挺立嵗寒心千尺蒼髯半畝隂下有茯苓成琥珀<lb/>
臥聼風雨老龍吟<lb/>
　　　余景山枯木<lb/>
千年枯木不知春鐡鎻珊瑚古篆文前後太隂雷雨黒<lb/>
<pb n="KR4d0528_WYG_016-9a"/>
老龍蛻骨越江濵<lb/>
　　　庚寅歳旦<lb/>
元日春闈已一旬老夫就飬客吳門新年七十又三歳<lb/>
後飲屠蘇望白雲<lb/>
　　　隠趣閒歩二首<lb/>
野人生計在桑麻松竹清隂處士家山北山南雪消盡<lb/>
後園日日看春花<lb/>
萬物生生造化功園池佳趣幾人同風輕日暖唐虞世<lb/>
<pb n="KR4d0528_WYG_016-9b"/>
柳色花香杖履中<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷十五</head>
    <p>
<pb n="KR4d0528_WYG_015-1a"/>
欽定四庫全書<lb/>
　純白齋類稿卷十五　　　　元　胡助　撰<lb/>
　　七言絶句<lb/>
　　　題宋理宗御札賜王霞後<lb/>
蹙國防河事可知錢塘綴息強支持權臣債帥無庸責<lb/>
天命方開混一基<lb/>
　　　又<lb/>
穆陵訓敕耿遺珠盛世足徴文獻餘王守宜登良將傅<lb/>
<pb n="KR4d0528_WYG_015-1b"/>
孫曽上送史官書<lb/>
　　　九日同晉卿携酒訪士悦二首<lb/>
菊花時節蟹螯肥風起天街木葉飛長記九重重九日<lb/>
都人瞻望翠華歸<lb/>
秋風紗㡌客京華幾度重陽不在家清俸尚堪供一醉<lb/>
與君隨意㸔黄花<lb/>
　　　題秋粟銀鼠卷<lb/>
銀鼠何如永某氏皮毛如雪秋正肥黄粟原頭慣偷食<lb/>
<pb n="KR4d0528_WYG_015-2a"/>
不知捕作貴人衣<lb/>
　　　題蔡君謨家書<lb/>
家問勤勤一紙書榻前奏疏此權輿直將忠孝貽千古<lb/>
不獨聲名輝里閭<lb/>
　　　又<lb/>
一節功名耐久看奉親報國寸心丹當時閩産如公輩<lb/>
尚得輸忠作諫官<lb/>
　　　懐李亭<lb/>
<pb n="KR4d0528_WYG_015-2b"/>
何人懐李弔仙靈千載春風醉不醒吐出驪珠二十顆<lb/>
敬亭山色更青青<lb/>
　　　祠山張廟<lb/>
祠山古木庇宫庭傳說埋藏别有靈不見題詩羅處士<lb/>
將軍對立鐡衣青<lb/>
　　　春雨<lb/>
京城春雨似江南客况蕭條苦不堪又報中臺除目下<lb/>
諸公衮衮赴朝叅<lb/>
<pb n="KR4d0528_WYG_015-3a"/>
　　　賀張毅夫右司燕集<lb/>
階藥老紅春意静牕筠新綠夏隂閑西垣燕集刑皆措<lb/>
天下安寧似泰山<lb/>
相府羣英佐治安獻酬尊俎樂餘閑留司整暇時延佇<lb/>
太液波涵萬歳山<lb/>
　　　折枝来禽<lb/>
寫生沙果似妖姝映日紅腮霧露餘想見江南此時景<lb/>
薫風池舘正臨書<lb/>
<pb n="KR4d0528_WYG_015-3b"/>
　　　聼松樓<lb/>
小楼月白奏笙簫数樹長松倚碧霄夜半忽驚風雨至<lb/>
不湏更聼浙江潮<lb/>
　　　江鄉捕魚圖<lb/>
蒼崖老樹日蕭蕭一片秋光水動摇漁父滿罾頭似雪<lb/>
児孫歡喜白魚跳<lb/>
　　　又詠<lb/>
中原文物説金人二百年間墨尚新何限江湖漁者樂<lb/>
<pb n="KR4d0528_WYG_015-4a"/>
至今展卷動朝紳<lb/>
　　　逰李氏園<lb/>
小舫清逰一日閑凉亭高處倚闌干西湖前面孤山後<lb/>
水態雲容不厭看<lb/>
　　　湖山堂<lb/>
綠樹殘紅夏氣清湖山樓觀雨初晴水雲隂裡笙歌起<lb/>
多少逰人醉太平<lb/>
　　　六一泉<lb/>
<pb n="KR4d0528_WYG_015-4b"/>
湖上興懐二百年文章太守玉堂仙我来醉倚長松下<lb/>
三酌孤山六一泉<lb/>
　　　過𤓰洲<lb/>
去年六月過𤓰洲今夏還来此繫舟堪笑在家能幾日<lb/>
一来一往白人頭<lb/>
　　　羅稚川雪景<lb/>
獨釣寒江似凍蠅五樓千古挂枯藤山隂道上無行迹<lb/>
林外人家雪滿罾<lb/>
<pb n="KR4d0528_WYG_015-5a"/>
　　　赤壁圖<lb/>
扁舟赤壁興飃然白露横江水接天三國英雄渺何許<lb/>
千秋風月屬坡仙<lb/>
　　　又<lb/>
山高月小水聲聞二客從逰酒昜醺孤鶴横江夜將半<lb/>
羽衣入夢揖予言<lb/>
　　　湖學感興四首<lb/>
斯文行世古猶今安定先生教育深湖學四齋天下式<lb/>
<pb n="KR4d0528_WYG_015-5b"/>
先將經義淑人心<lb/>
經殘教弛尚虗文風俗何由使再淳進德明明貴天爵<lb/>
豈圖温飽似庸人<lb/>
漢唐殘刻有餘妍文定雄辭百世傳明善固非求墨妙<lb/>
蔡奸蘓節自昭然<lb/>
芹香苕水碧於藍六籍醇醲味正酣格物工夫精治事<lb/>
莫教俗吏笑清談<lb/>
　　　戲呈黄晉卿博士<lb/>
<pb n="KR4d0528_WYG_015-6a"/>
壁水西㕔國子師天街遇雨獨歸遲豈知不與朝叅者<lb/>
正是㣲吟睡足時<lb/>
　　　望仙都<lb/>
清溪白石樹扶疎山骨蒼蒼潤不枯無数花流春水出<lb/>
行人指㸃近仙都<lb/>
嶺上翛然一柱笻千巖萬壑縉雲東洞天可望不可到<lb/>
石笋峨峨春雨中<lb/>
　　　過馮公嶺<lb/>
<pb n="KR4d0528_WYG_015-6b"/>
披雲橋上馮公嶺借問何由嶺姓馮人道馮公有遺愛<lb/>
故將危嶺號馮公<lb/>
　　　又題馮公嶺<lb/>
肩輿咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>畵圖間峭壁攅峰碧玉環上到嶺頭一囘首<lb/>
不知身厯萬重山<lb/>
　　　追和洞賔留題𤣥妙觀蕉池二首<lb/>
山房不見道人囘池上蕉花㡬度開午夜雲歸秋月白<lb/>
題詩好待我重来<lb/>
<pb n="KR4d0528_WYG_015-7a"/>
一氣元為萬物胎誰將混沌鑿分開斷崖水石幽深處<lb/>
時有仙人自去来<lb/>
　　　車上<lb/>
山川竒氣子長文今日輿圖古未聞行盡河流上車去<lb/>
北来喜見槖駝羣<lb/>
　　　九日書寓居壁<lb/>
隨寓書齋也自竒主家種菊似東籬黄花爛熳西風冷<lb/>
時向牕前得一窺<lb/>
<pb n="KR4d0528_WYG_015-7b"/>
　　　又詠<lb/>
破㡌飃飃老孟嘉驚逄重九客京華故園今日知誰賞<lb/>
却傍人門㸔菊花<lb/>
　　　特們徳爾丞相斷碑石二首<lb/>
昔見忠賢鎸黨籍邇聞奸相立勲碑雷霆震撃分邪正<lb/>
唯有蒼天不可欺<lb/>
立馬東風感慨生桑田無定㡬枯榮權門囘首如冰冷<lb/>
春草離離斷石横<lb/>
<pb n="KR4d0528_WYG_015-8a"/>
　　　眉庵為伯生賦三首<lb/>
正色騰騰結喜縁庵中老子即蓬仙長毫垂雪如羅漢<lb/>
小住人間五百年<lb/>
脚踏實来應不皺眼生花後却成攅乾坤清趣無人賞<lb/>
山月半輪江影寒<lb/>
取名亷甚道函三居上無功或爾慚千古文章宗蜀郡<lb/>
眉山今日属眉庵<lb/>
　　　班姬題扇<lb/>
<pb n="KR4d0528_WYG_015-8b"/>
漢苑秋風太液波承恩多處怨還多欲將心事書紈扇<lb/>
時有炎凉可奈何<lb/>
　　　徐孝子<lb/>
刲股頻頻母疾瘳徐生孝行與神謀聖人垂訓雖殊此<lb/>
叔世聞風寔少儔<lb/>
　　　鷺鷥野景<lb/>
溪壑心情白雪衣聨拳静立柳隂㣲魚蝦啄盡江南岸<lb/>
却上青天自在飛<lb/>
<pb n="KR4d0528_WYG_015-9a"/>
　　　寒齋漫成二首<lb/>
曠野蕭條河水邊小齋獨坐對殘編去年憐我山居索<lb/>
今此山居更可憐<lb/>
月影横忩寒雁鳴孤眠客子苦為情夜寒酒醒夢顛倒<lb/>
或在家山或在京<lb/>
　　　漫興二首<lb/>
冷官蕭𣪚獨徘徊歳晏無錢買酒杯非索薦章湏廪粟<lb/>
年年銅印不曽開<lb/>
<pb n="KR4d0528_WYG_015-9b"/>
大風纔定掃塵埃糴米長鬚久未囘怪得敲門聲頗亟<lb/>
不知恰有貴人来<lb/>
　　　瓊花<lb/>
碧樹瓊英䕶赤闌仙姿綽約怯春寒揚州風物猶堪畫<lb/>
后土祠前幾度㸔<lb/>
　　　題涿州驛<lb/>
秋闈再闢喜文眀猶記河南舊驛程慚愧白頭留滯客<lb/>
又從東魯試諸生<lb/>
<pb n="KR4d0528_WYG_015-10a"/>
　　　題崔鶠龍圖家傳二首<lb/>
是非顛倒指忠邪章蔡登庸理國家向使公言眞見用<lb/>
兩宫未必狩龍沙<lb/>
龍圖直氣邁朱雲囘首東都䧟塞塵南渡百年文物盛<lb/>
似兹章疏幾何人<lb/>
　　　南歸舟中雜興七首<lb/>
青青河畔野花開獨飲香醪一兩杯枕上有時春夢覺<lb/>
遙望天際櫓聲来<lb/>
<pb n="KR4d0528_WYG_015-10b"/>
十年不改舊官名幾度南歸又北征史舘重来頭更白<lb/>
翰林風月有餘清<lb/>
紅杏園林草漸青牛羊駝馬亂沙汀舟行飽飯魚羮美<lb/>
落日風吹野水腥<lb/>
快意風㠶去路遥水聲浩浩似江濤五更歸夢錢塘上<lb/>
睡起不知春日高<lb/>
連日南風送北舡南船索挽不能前一朝也解北風轉<lb/>
説與南船莫怨天<lb/>
<pb n="KR4d0528_WYG_015-11a"/>
臨水消愁看落花賸拚一月到金華故山歸日應初夏<lb/>
緑樹濃隂有幾家<lb/>
䨇飛白鷺過沙頭隔岸人家草樹幽歸向江南花落盡<lb/>
一篷烟雨載春愁<lb/>
　　　初度口號<lb/>
今年初度喜還家滿眼兒孫笑語譁白髪難酬㤙罔極<lb/>
眀年依舊在京華<lb/>
　　　用王玉成韻題鮮于伯幾五郡紀行詩二首<lb/>
<pb n="KR4d0528_WYG_015-11b"/>
古錦奚囊曉出關春歸緑野有餘閑老農不識皇華使<lb/>
按轡来㸔海上山<lb/>
幾廻下馬扣柴關坐石題詩意自閑明越天台温處道<lb/>
白雲流水萬重山<lb/>
　　　瓊花<lb/>
素質冰綃暎碧空天香夜染蕋珠宫此花不比凡花謝<lb/>
春盡仍歸閬苑中<lb/>
　　　題泮東徐原明甫山水圖<lb/>
<pb n="KR4d0528_WYG_015-12a"/>
秋老石根松籟鳴溪橋林澗少人行水寒不見垂綸者<lb/>
惟有歸舟載月明<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0528_WYG_015-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷十五<lb/>
</p>
<p>
</p>
  </div>
</body>
</text>
</TEI>
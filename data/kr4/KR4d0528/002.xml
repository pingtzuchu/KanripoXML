<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷二</head>
    <p>
<pb n="KR4d0528_WYG_002-1a"/>
欽定四庫全書<lb/>
　純白齋類稿卷二　　　　　元　胡助　撰<lb/>
　　五言古體<lb/>
　　　京華雜興詩二十首<hi>有引</hi>
　余待選吏部貧不能歸塵衣垢面憧憧往来盖亦莫<lb/>
　自知也於是以日所聞所見感觸於中者輒形為詩<lb/>
　五言五韻凡二十章題之曰京華雜興詩率然而作<lb/>
　曾無律吕之次譬如候蟲之鳴不能自已姑亦偶寓<lb/>
<pb n="KR4d0528_WYG_002-1b"/>
　其一二微意焉他日南歸將以誇示田夫野老俾畧<lb/>
　知京華之風景爾<lb/>
　　　其一<lb/>
朔方古燕國今為帝王都建元大一統萬世恢寵摹聲<lb/>
教日以遠巨麗昔所無梯航極山海寳玉殫貢輸冠裳<lb/>
集詭異親見王㑹圖<lb/>
　　　其二<lb/>
通門十有二萬雉䧺都城崇天壯宫闕朝賀臨大明禮<lb/>
<pb n="KR4d0528_WYG_002-2a"/>
樂參今古郊廟薦徳馨中書總庶務比屋皆公卿時有<lb/>
能賦者揚揚頌休聲<lb/>
　　　其三<lb/>
兩院最文館優游玉堂仙扶杖㑹朝議秉筆光史筵辟<lb/>
雍訓胄子濟濟登才賢人時正厯象星含儀渾天東觀<lb/>
圖書府圭璧何爛然<lb/>
　　　其四<lb/>
聖心資啓沃曠典開經筵大臣領其職諸儒進翩翩講<lb/>
<pb n="KR4d0528_WYG_002-2b"/>
成堯舜道庶使皇風宣恭惟帝王學繼統垂萬千方將<lb/>
耀稽古寵遇光属聯<lb/>
　　　其五<lb/>
漕渠越千古海運連萬艘百靈咸受職長風駕洪流都<lb/>
城仰陳腐日糴太倉籌本根實儲蓄經費無沉浮巍巍<lb/>
廟堂上必先天下憂<lb/>
　　　其六<lb/>
嗟彼西方教崇盛何煒煌至尊猶弟子奴𨽻視侯王禪<lb/>
<pb n="KR4d0528_WYG_002-3a"/>
衣爛雲錦走馬趨明光民賦耗太牢永言奉祈禳寂寂<lb/>
東家老絃歌守其常<lb/>
　　　其七<lb/>
京師聚人物固足廣見聞經術宗濂洛詞章軼卿雲致<lb/>
理三代上漢唐何足云銓衡有定法刑憲無深文端能<lb/>
守官戒豈羞獻曝芹<lb/>
　　　其八<lb/>
峩峩十石鼓列置太學陲懇懇韓公志厥今乃見之文<lb/>
<pb n="KR4d0528_WYG_002-3b"/>
明日以盛好古如渴飢千載一俯仰陳迹何容窺荒城<lb/>
長春草寂寂金臺基<lb/>
　　　其九<lb/>
翠華慰民望時暑將北廵牛羊及騾馬日過千百羣廬<lb/>
巖周宿衞萬騎若屯雲氊房貯窈窕玉食羅羶葷珍纓<lb/>
飾駝象鈴韻遥相聞<lb/>
　　　其十<lb/>
水深土良厚物産宜碩豐𤓰菓饒夏實棗梨絢秋紅槐<lb/>
<pb n="KR4d0528_WYG_002-4a"/>
隂蔽門巷喬木多古風廣收壓湩酪皮羽丘山崇一葦<lb/>
可萬里河流誠㑹通<lb/>
　　　其十一<lb/>
君子貴名爵藏器將俟時難進每由道晚成寜覺遲豈<lb/>
無英俊士流落日以卑亦有庸瑣才附驥千里馳何用<lb/>
多感慨古人亦如斯<lb/>
　　　其十二<lb/>
天衢肆寬廣九軌可竝馳晴雷震奔軸輕盖常披披長<lb/>
<pb n="KR4d0528_WYG_002-4b"/>
風一飄蕩塵波漲天飛憧憧有𤣥相貿貿無素衣亦擬<lb/>
頌功徳何如歌式微<lb/>
　　　其十三<lb/>
修綆汲深井劬勞出甘泉皮服禦寒冽土床煖冬眠寓<lb/>
客延嵗月區區計陞遷都城百萬户䘮車日喧闐洪鐘<lb/>
發晨省達者斯歸全<lb/>
　　　其十四<lb/>
久安誠富庶豪華恣奢淫優坊飾文繡酒館書填金市<lb/>
<pb n="KR4d0528_WYG_002-5a"/>
中商賈集萬貨列名琛馳騁貴逰子車塵如海深翩翩<lb/>
江南士駭目還驚心<lb/>
　　　其十五<lb/>
富饌有臭肉貧衣無完襟販夫逐微末泥巷穿幽深負<lb/>
戴日呼呌百種聞異音馬流爭决拾曝藏比乾薪苦樂<lb/>
諒習慣貧富何由均<lb/>
　　　其十六<lb/>
北風吹海子徹底成堅氷冲冲誕收鑿往来堪騎乘春<lb/>
<pb n="KR4d0528_WYG_002-5b"/>
陽一以轉凍解聞裂聲依然拂堤栁緑波照人明彷彿<lb/>
江南㟁遊冶多歡情<lb/>
　　　其十七<lb/>
一自書雲後家家成蟄居塞向紙為户啓閉猶卷舒風<lb/>
塵不能入盎然春意如石火永終日飲食與之俱標圖<lb/>
計陽盛九九寒消除<lb/>
　　　其十八<lb/>
我来寓京邑興懐舊逰遨春風有遺恨不見𤣥都桃世<lb/>
<pb n="KR4d0528_WYG_002-6a"/>
事若雲變矧兹居市朝物理忌滿盛榮華易蕭條布衣<lb/>
抱玉雪寜羡宫錦袍<lb/>
　　　其十九<lb/>
好名與好利清濁無異宜譬如尚經術以及工文辭同<lb/>
此慕光顯胡為分等夷㨗哉終南徑邈矣西山薇車馬<lb/>
紅塵際滔滔良可悲<lb/>
　　　其二十<lb/>
世治化由北風氣今咸通生長太平日千載能幾逢又<lb/>
<pb n="KR4d0528_WYG_002-6b"/>
幸冠章甫文思發泉蒙微吟識百一浩大能何窮他年<lb/>
老田野尚想京華風<lb/>
　　　上京紀行詩七首<lb/>
　　　同吕仲實宿城外早行<lb/>
我行得良友夜宿建徳門晨征帶殘雨華星綴雲隂局<lb/>
轡乗羸馬沿途共笑言兩京隔千里氣候殊寒暄聲利<lb/>
汨清思山川發䧺文平生所未到扈蹕敢辭煩愧予鴈<lb/>
鶩姿亦復陪鸞鵷歴歴紀瑰偉一見勝百聞兹逰償夙<lb/>
<pb n="KR4d0528_WYG_002-7a"/>
願庶用歸田園<lb/>
　　　昌平<lb/>
經過昌平縣實惟劉子鄉當時直言策至今有耿光功<lb/>
名真𤨏𤨏氣節横八荒斯人寜復見閱世徒慨慷奉祠<lb/>
表諫議化俗崇賢良賊臣偶同里遺臭亦難忘嚴程懼<lb/>
稽緩古跡嗟莫詳揮鞭事前邁居庸翠蒼蒼<lb/>
　　　居庸關<lb/>
居庸古闗塞我老今見之天險限南北亂石如城陴朝<lb/>
<pb n="KR4d0528_WYG_002-7b"/>
光暎蒼翠征袖凉颸颸澗谷四十里崖巒爭獻竒禽鳥<lb/>
鳴相和草木蔚華滋佛廬架巖上䟽泉滙清池民居亦<lb/>
棋布機磑臨山陲清幽入行李緩策遂忘疲黄屋年年<lb/>
度深仁育黔黎從官多名儒山石徧題詩伊余備史属<lb/>
斐然愧文辭矧兹中興運歌誦職所宜皇靈符厚徳豈<lb/>
曰恃險巘<lb/>
　　　懐来道中<lb/>
百千僦一馬日行百餘里未明即戒途將中輒至止人<lb/>
<pb n="KR4d0528_WYG_002-8a"/>
困馬思睡馬疲徒用箠驅馳失情性老病侵髮齒可憐<lb/>
勞鞅掌豈知固如是徑行古闗塞形勝那盡紀荒落久<lb/>
寜靜富庶或成市清晨過懐来沙草風烟美想當用武<lb/>
時滿野控弓矢白塔逺招人揮鞭渡流水<lb/>
　　　李老谷<lb/>
人言桑乾北六月少炎熱我行李老谷流汗還病暍疲<lb/>
馬鞭不進况復礙車轍翠巖石幽幽久晴澗水竭牛羊<lb/>
放山椒穹廬𥙷林缺投宿山店小子規夜啼血南歸空<lb/>
<pb n="KR4d0528_WYG_002-8b"/>
有懐聞之愧剛决顧方上灤陽玉堂看秋月更䦨不成<lb/>
寐聲聲山竹裂期是明年春相聞在吴越<lb/>
　　　赤城<lb/>
山石似丹堊赤城因得名土異産靈瑞永宜奉天明市<lb/>
廛集商賈有驛通上京觸熱此經過忽看風雨生平原<lb/>
走潢潦河流浩新聲斯湏即開霽燦爛雲霞横<lb/>
　　　鰲峰<lb/>
乾坤氣磅礴山石鍾竒形鰲峰纔數尺濯秀何亭亭勢<lb/>
<pb n="KR4d0528_WYG_002-9a"/>
欲負厚地岌若霄漢凌一峰更旁聳玲瓏穴虚明青膚<lb/>
縈白障微扣宣金聲中涵太湖潤瑰偉専上京想當初<lb/>
鑿時山鬼泣以驚置之玉堂前幾閱瀛洲登年来對閣<lb/>
老岷峨眼中青雨漬生古色月寒見霜稜摩挲助文思<lb/>
一揮九制成諒勿憂豪奪長兹托佳名<lb/>
　　　春日言懐<lb/>
春寒不見花隂隂生晝暝隠几羣書間神清一甌茗時<lb/>
光忽川逝撫卷發深省夷齊與盜跖俱得千載永借問<lb/>
<pb n="KR4d0528_WYG_002-9b"/>
超榮名何如事幽屏偶起看歸雲鳥啼山自靜<lb/>
　　　落葉吟<lb/>
一葉飛秋空萬物無好容千葉萬葉脫遊子淚如潑凉<lb/>
風朝暮吹蹤跡無定時高枝漸稀少何處庇棲鳥<lb/>
　　　湖上燕集<lb/>
風吹翠篠長雨過黄梅熟兹時属清和湖上佳草木水<lb/>
寬納空眀山浄呈新緑張筵俯龜魚盡日醉<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁劇談<lb/>
幽鳥驚妙語髙僧伏酒酣學楚狂起舞歌躑躅山水趣<lb/>
<pb n="KR4d0528_WYG_002-10a"/>
不同所得皆自足困眠掃落花洗醉汲寒玉澹然雜紛<lb/>
華一笑謝覊束明朝還獨来白雲滿空谷<lb/>
　　　發婺州<lb/>
扁舟發雙溪春流浩如瀉轉岸失孤城欹枕蘭江下江<lb/>
雲日千變花雨一時灑翩然午夢回篷低斟老瓦不暇<lb/>
惜清景風檣疾於馬快哉千里心誰是同懐者<lb/>
　　　和桂坡李宅仁甫山園八咏<hi>并小序</hi>
　僕歸自京師僵卧空山人事殆絶李宅仁甫寄示山<lb/>
<pb n="KR4d0528_WYG_002-10b"/>
　園八咏句清景勝樂意超然高蹈之風盖可仰也輒<lb/>
　次嚴韻以謝殊愧不工胡助再拜<lb/>
　　　草臺春意<lb/>
靈雨從東来積潤漬苔石池塘夢初覺春草連竹色臺<lb/>
上書帶長臺隂土花碧乾坤總生意幽人固當識<lb/>
　　　竹逕秋聲<lb/>
一逕入修竹清風在其間主人時得句擊節書琅玕翩<lb/>
翩青鳯尾肅肅羣仙環商聲忽吹散日暮碧雲寒<lb/>
<pb n="KR4d0528_WYG_002-11a"/>
　　　氷壺避暑<lb/>
清景似氷壺葛衣風露入六月不知暑翠筠森玉立展<lb/>
席俯長流歌呼羽觴急探韻及冥搜醉墨題偏濕<lb/>
　　　雪嶠尋春<lb/>
昨夜飛天花南山白巍巍樵徑迷行跡壓折澗底梅乾<lb/>
坤有春意先向南枝廻從此露消息日日穿屐来<lb/>
　　　石壇夜月<lb/>
明月懸中天萬古秋骨冷石壇一片雲桂魄流清炯良<lb/>
<pb n="KR4d0528_WYG_002-11b"/>
夜寂無聲露坐不知永想見謫仙人金樽長對影<lb/>
　　　花嶂夕陽<lb/>
名花植無數綽有西蜀風一笑却嫣然崇光泛千重日<lb/>
永春睡足斜暉映深叢絶勝華堂上夜燒銀燭紅<lb/>
　　　翠屏薇露<lb/>
葺芳以為屛柔萼敷翠色薇露綴明珠香風豈自滴朝<lb/>
来濕錦袍持杯聚靈液止渴慰文園怡神躋夀域<lb/>
　　　土銼茶烟<lb/>
<pb n="KR4d0528_WYG_002-12a"/>
東白採新茗最宜櫻笋㕑土銼烹石泉詩腸沃雲腴輕<lb/>
烟避孤鶴花暗修竹踈依稀魏處士寫作山居圖<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0528_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷二<lb/>
</p>
<p>
</p>
  </div>
</body>
</text>
</TEI>
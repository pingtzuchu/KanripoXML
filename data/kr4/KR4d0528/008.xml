<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷八</head>
    <p>
<pb n="KR4d0528_WYG_008-1a"/>
欽定四庫全書<lb/>
　純白齋類稿卷八　　　　　元　胡助　撰<lb/>
　　七言律詩<lb/>
　　　元㑹口號<lb/>
大明元㑹肅朝儀萬舞充庭翠袖低干羽龍鸞翔下上<lb/>
衣冠鵷鷺列東西星環黼座韶音振日轉瑶階仗影齊<lb/>
咫尺天顔知有喜九重春色煥文奎<lb/>
　　　天夀節和韻<lb/>
<pb n="KR4d0528_WYG_008-1b"/>
曉開閶闔九重霄仙仗繽紛擁斾旄萬嵗齊呼中嶽近<lb/>
衆星環拱北辰高日臨析木儀丹鳯雲遶蓬莱醉碧桃<lb/>
白髮詞臣同率舞彤墀班末是青袍<lb/>
　　　上已從康里子淵拜魯國文貞公墓<lb/>
宰木森森馬鬛封肅然生敬若從公漢廷儀表羣賢右<lb/>
魯國衣冠百世崇想見英靈環北極永思時序奠東風<lb/>
我来陪拜増瞻仰厚徳清芳繼不窮<lb/>
　　　王氏徳符堂<lb/>
<pb n="KR4d0528_WYG_008-2a"/>
髙堂華扁記䧺辭善慶功成有所思俛仰先人種樹處<lb/>
徘徊使節過家時綿綿𤓰蔓深根蔕欝欝槐隂茂本枝<lb/>
更喜校書天禄閣青箱逺業付佳兒<lb/>
　　　送余徳撝南歸燎黄<lb/>
聖恩深重勸臣休喜泮春氷解去舟隧碣製登三品貴<lb/>
璽書光燭九原幽外臺舊肅觀風使宗伯追榮列郡侯<lb/>
此日更知公有子燎黄纔了上瀛洲<lb/>
　　　和馬伯庸同知貢舉試院記事<lb/>
<pb n="KR4d0528_WYG_008-2b"/>
宗工羣彦列如牆半是先朝白髮郎柱史獨還評月旦<lb/>
諌書頻上惹天香鸞儀夜静奎明室雁塔春深笏聚牀<lb/>
得士無慚龍虎榜盛朝一變古文章<lb/>
南宫樹棘閟蕭墻周衛仍煩執㦸郎初聚五星紅燭影<lb/>
纔分一夕綉衣香峩冠儼侍趨宸極射䇿詳看近御床<lb/>
盛世流傳文治洽銀臺通進少封章<lb/>
　　　杜清碧思學齋<lb/>
先生髙尚芰荷衣結屋藏書入武夷泉石洗心無别事<lb/>
<pb n="KR4d0528_WYG_008-3a"/>
皇王經世有遺思據梧即詠秋清夜隱几冥觀晝永時<lb/>
求志獨修天爵貴故應荷蕢接輿知<lb/>
　　　送王治書分臺上都二首<lb/>
翠華廵幸度桑乾萬騎如雲衛後先北嶺髙寒天氣别<lb/>
南屏蕭爽地形偏薰風帳殿青冥上微雪氊車白海邊<lb/>
獻可從容惟覓句繡衣元是玉堂仙<lb/>
臺端咫尺近天威霄漢星懸執法輝夜静周廬傳禁柝<lb/>
暑清甲帳進宫衣龍門曉日乗驄過灤水秋風看雁飛<lb/>
<pb n="KR4d0528_WYG_008-3b"/>
想見從官多賦詠時廵無逸諫書稀<lb/>
　　　開府大宗師張公遊仙詞五首<lb/>
羽服初歸虎豹闗貞姿秀骨動天顔式昭聖眷風雲㑹<lb/>
早著神功日月山歴事五朝聞國論載升一品冠仙班<lb/>
詞臣像賛承恩詔𤣥教宗風滿世間<lb/>
寳冠文物偉龍光鵲尾爐熏衆妙香道賛有元宗教始<lb/>
功扶詞漢正源長至誠齋肅通宸極重賜便蕃出上方<lb/>
濁世粃糠俱掃盡翩然翳鳯白雲鄉<lb/>
<pb n="KR4d0528_WYG_008-4a"/>
始終異數獨能全玉印親承黼扆前一代宗師百代祖<lb/>
三分宰相七分仙𤣥功有赫唯誠爾大道無為本自然<lb/>
弟子得人光入室顯揚嗣教永流傳<lb/>
開府榮名久具瞻化爰清静慰黎黔持身約素損中損<lb/>
照世焜煌謙外謙芝圃春恬延瑞集桂宫風肅致祠嚴<lb/>
山中龍虎神仙宅虹貫丹房冷玉蟾<lb/>
毖祀忠勤嵗扈從聖神誕育重遭逢一編輔治傳黄石<lb/>
千載真游繼赤松但見仙人身化鶴寜知老子道猶龍<lb/>
<pb n="KR4d0528_WYG_008-4b"/>
江東㑹𦵏衣冠處五鳯樓深草木濃<lb/>
　　　和治書寄吴真人韻<lb/>
江西方士候鄱君迎笑天香滿袖雲石室異書松下讀<lb/>
竹齋清磬月中聞青牛駕出飄仙氣白鶴歸来語夜分<lb/>
薄海蒼生均賜福鳶魚飛泳總欣欣<lb/>
　　　送王繼學江東亷使<lb/>
宣城草木起清風謝眺青山在眼中赤壁仙人来海上<lb/>
繡衣使者過江東盤鵰勁氣凌蒼柏鳴鳯祥輝映碧桐<lb/>
<pb n="KR4d0528_WYG_008-5a"/>
一道澄江如練静還朝仍作黑頭公<lb/>
　　　蘇伯修滋溪草堂<lb/>
曽過灤城有所思溪光野色静朝暉三楹老屋藏緗帙<lb/>
四世儒冠到繡衣君子流風開逺業史官直筆著清輝<lb/>
試看燕趙多豪貴金璧如山轉眼非<lb/>
　　　送徐中孚祠武當歸桃源<lb/>
白日飛光急景催秦人避世古巖隈霓旌絳節穿雲去<lb/>
春水桃華出洞来朝罷玉晨吹鳯管讀殘黄老坐莓苔<lb/>
<pb n="KR4d0528_WYG_008-5b"/>
長松樹下逢真逸笑說求仙海上回<lb/>
　　　次韻治書題九成宫圖<lb/>
冠山臺殿壓雲平貞觀初隆四海清晝静侍臣窺染翰<lb/>
暑㣲宫女學吹笙醴泉新為翠華出御榻長依紫氣横<lb/>
可是丹青誇妙絶至今殘本價連城<lb/>
　　　次韻治書題驪山宫圖<lb/>
晚妝慵困内人催幾度華清賜浴来萬室笙歌連谷響<lb/>
千門錦繡倚天開傷心蜀道傳鈴曲回首漁陽送襪埃<lb/>
<pb n="KR4d0528_WYG_008-6a"/>
莫說向来亡國恨水光山色冷如灰<lb/>
　　　送周本心修撰祠南嶽<lb/>
紫烟縹緲御爐馨萬里光華候使星榕暗修途雙隻堠<lb/>
花飛古驛短長亭海灣日湧鯨波赤衡嶽雲開石廩青<lb/>
竒觀盡收還玉署天顔有喜問生靈<lb/>
　　　送史正翁嘉興經歴<lb/>
萬里扁舟幾賦騷蓬山不戀故人袍賔筵但得蓴鱸羙<lb/>
幙府寜知案牘勞澤國春波鴻去逺華亭秋露鶴飛髙<lb/>
<pb n="KR4d0528_WYG_008-6b"/>
都門送别花如雪使我歸心折大刀<lb/>
　　　送王安道處州知事<lb/>
馬行馮嶺欝嵯峨草舍民淳奈樂何孔廟韓碑天下少<lb/>
黄祠李篆洞中多郡齋晝静依蒼栝幕府風清泛碧荷<lb/>
地近雁山堪吏隱謝公屐齒在烟蘿<lb/>
　　　送鄭彦禮同知<lb/>
聲華先已播南雍暫撤朝班赴治功掌制昔居詞苑右<lb/>
分符今與使君同馬行石磴秋雲上人在榕隂古木中<lb/>
<pb n="KR4d0528_WYG_008-7a"/>
亷政歡謡民俗阜絲綸還侍大明宫<lb/>
　　　送唐梅宇真人歸江陵<lb/>
真館承恩久服勞翩然歸賦遠遊騷九天星斗蒼龍佩<lb/>
萬里烟霞紫鳯簫苦竹泉傍祠老子梅花宇下列仙曹<lb/>
明年我亦江湖去何處相逢酒一瓢<lb/>
　　　萬安寺觀習儀<lb/>
衛士金吾塞梵宫旌麾妍麗映寒空倣陳元㑹千官肅<lb/>
恭習朝儀萬國同禮樂雍容全盛日衣冠文雅太平風<lb/>
<pb n="KR4d0528_WYG_008-7b"/>
小儒拭目還心醉歸對書燈守嵗窮<lb/>
　　　聽琴<lb/>
勇士軒昂馬赴坡絲桐古意妙如何高山流水知音少<lb/>
飛絮浮雲變態多三疊秋風巫峡雨數聲落木洞庭波<lb/>
請君試鼓陽春曲坐使乾坤萬物和<lb/>
　　　王氏自得山居用陳衆仲韻<lb/>
高人情性愛吟詩卜築山間樂四時明月清風真自得<lb/>
白雲流水是深知鳥鳴春意巗中樹魚泳天光石上池<lb/>
<pb n="KR4d0528_WYG_008-8a"/>
空羡隱居無限好素衣化盡負幽期<lb/>
　　　春闈對讀同趙子期黄子肅夜坐<lb/>
卷束如山塞坐隅通宵無寐亦良劬雄文往往驚投璧<lb/>
清誦琅琅羙貫珠花眩眼明親蠟炬聲乾舌本沃雲腴<lb/>
朝来喜色逢春雨襆被連牀二妙俱<lb/>
　　　和虞學士讀廷對䇿玉堂有賦<lb/>
直廬讀卷有元臣喜沐㤙波物候新楊栁㣲風奎閣曉<lb/>
杏花初日玉堂春檢書慶衍雍公澤發䇿文明孟氏醇<lb/>
<pb n="KR4d0528_WYG_008-8b"/>
焜燿天門龍虎榜周家百世有深仁<lb/>
　　　奉祠三朝御容<lb/>
三祖皇靈儼若存孝思時薦像臨軒山河隆準天威近<lb/>
日月重瞳玉色温赫赫聖神開朔甸明明英武拓中原<lb/>
貽謀功徳咸歌頌獨有㣲臣愧討論<lb/>
　　　題蘇郎中墓碑<lb/>
蘇公敬獄慶源長偉績流傳在發揚幕府平反疏枉滯<lb/>
塞垣委積化饑荒蕭曹事業今無及班馬文章古有光<lb/>
<pb n="KR4d0528_WYG_008-9a"/>
教子義方書滿屋鯉庭史筆最稱良<lb/>
　　　南城書院和王子肅韻二首<lb/>
閱卷匆匆永夜過風簾官燭淚流波𡨕心學術蟠千古<lb/>
快意詞源導九河仙伯金華司桂籍文儒玉潤聚鸞坡<lb/>
春闈却是龍飛榜依舊燕臺得士多<lb/>
風簷光景莫虚過變化鯤鵬北海波但覺銜枚如赴敵<lb/>
敢談辯口似懸河㸃頭卷好逢宗匠執法星明近諌坡<lb/>
簾外官閒深院鎻詩筒来往不嫌多<lb/>
<pb n="KR4d0528_WYG_008-9b"/>
　　　試院和主文魯子翬僉院韻二首<lb/>
興賢求治萬方懐千羽敷文舞兩階宗伯率先司主試<lb/>
史官例得預堂差天香縹緲来深院燭影朦朧坐小齋<lb/>
却憶少年勤夜讀山忩月上落松釵<lb/>
京尹興賢藴素懐盛張騶從入賔階但聞計吏趨科選<lb/>
無復行人說㸃差霜氣稜稜御史府禮容穆穆太常齋<lb/>
臨池筆法知何用書榜縱横折股釵<lb/>
　　　試院和程厚甫韻<lb/>
<pb n="KR4d0528_WYG_008-10a"/>
白袍吹送上青雲幸㑹龍飛萬象新君子揚庭鳴彩鳯<lb/>
聖人在位見祥麟諸公舊夢攀仙桂獨我清時起釣綸<lb/>
遺逸更求科舉外故應林下不逢人<lb/>
　　　上京紀行再賦居庸關<lb/>
澗谷纔容兩軌行全燕阨塞自天成折衝險道四十里<lb/>
制勝中原百萬兵過者但知今北口居人不識古長城<lb/>
清泉白石幽深處暑氣絶無寒氣生<lb/>
　　　龍門<lb/>
<pb n="KR4d0528_WYG_008-10b"/>
龍門兩岸倚霄漢禹鑿神功壯九圍日月東西自吞吐<lb/>
乾坤南北總樞機片雲作雨千峰暝頃刻流泉百道飛<lb/>
老病詞臣逢偉觀吟鞭緩䇿不湏揮<lb/>
　　　灤陽七夕分韻青字<lb/>
家家綺席設中庭兒女喧譁擁碧軿天上樓臺當七夕<lb/>
河邉機杼㑹雙星橋横鵲背秋凝恨菓結蛛絲夜乞靈<lb/>
曉别西風洗車雨龍沙漠漠逺山青<lb/>
　　　灤陽述懐<lb/>
<pb n="KR4d0528_WYG_008-11a"/>
翰苑何曽紀聖謨灤陽萬里一身孤秋風起處黄榆落<lb/>
夜雨盡時青草枯雪壓黑山屯戍帳雲飛白海獵圍圖<lb/>
屬車来往常親見神武開基自古無<lb/>
　　　再用韻荅虞學士<lb/>
稽古雄文自典謨先生忠義立朝孤秋生灤水情偏逸<lb/>
爽入鼇峰思不枯經世大書光制作奎章諸老盛儀圖<lb/>
岷峨山色青長好一任浮雲自有無<lb/>
　　　三用韻荅吴宗師見和<lb/>
<pb n="KR4d0528_WYG_008-11b"/>
宣室從容昔進謨玉烟劔氣鶴飛孤千年骨換丹砂熟<lb/>
幾局殘棋白石枯天上仙人承露掌山中老子看雲圖<lb/>
碧牕隱几清秋日萬籟蕭蕭聽到無<lb/>
　　　四用韻贊虞公為宗師書看雲記<lb/>
八分古𨽻軼君謨思入風雲態不孤墨潤長驚雙鳯翥<lb/>
筆乾時見一槎枯諸儒灤水清秋㑹老子函闗紫氣圖<lb/>
自昔通家成故事覈𤣥講易世間無<lb/>
　　　龍虎臺<lb/>
<pb n="KR4d0528_WYG_008-12a"/>
縹緲神京五彩邊丕基開拓肇全燕地形龍虎臺千尺<lb/>
國勢山河卜萬年畿甸周遭明日月居庸險阨古風烟<lb/>
都人長此迎清蹕湛露光中白雁前<lb/>
　　　題鄭義門<hi>并序</hi>
　鄭氏義門旌表久矣邇者余僉憲行部經過大書東<lb/>
　浙第一家五篆文以褒之此觀風職也助甞造義門<lb/>
　獲拜期頥之老於牀下見其長㓜有序衣冠濟濟一<lb/>
　家三代之風也嗚呼盛哉輒賦近律一章以紀云<lb/>
<pb n="KR4d0528_WYG_008-12b"/>
相國鴻書護碧紗鳯林淵藪閟烟霞南方禮義無多族<lb/>
東浙衣冠第一家天上經筵資檢討里中文學被光華<lb/>
觀風善俗加褒表厚徳清芬豈有涯<lb/>
　　　助告老南歸述懐一首因留别館閣諸公既承<lb/>
　　　和章以耀其行而書鄙句於其端云<lb/>
来往京華三十載自憐孤苦傍人門白頭始遂歸田志<lb/>
朱紱新承致仕恩上苑鶯花春夢老故園松菊晚香存<lb/>
太常博士古官職嬴得虚名遺子孫<lb/>
<pb n="KR4d0528_WYG_008-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0528_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純白齋類稿卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷十</head>
    <p>
<pb n="KR4d0528_WYG_010-1a"/>
欽定四庫全書<lb/>
　純白齋類稿卷十　　　　　元　胡助　撰<lb/>
　　七言律詩<lb/>
　　　中秋月<lb/>
水鏡團團掛碧空山河大地影朦朧中秋明月年年好<lb/>
萬里清光處處同泰華蓮花凋玉露廣寒桂樹起金風<lb/>
明朝塵世那堪說但見童顔變老翁<lb/>
　　　上享太廟禮成<lb/>
<pb n="KR4d0528_WYG_010-1b"/>
太乙鈎陳盛羽儀躬祠清廟早冬時祼將冊諡崇徽號<lb/>
羮定工歌儼孝思穆穆降升三后假洋洋左右百靈熙<lb/>
明朝法駕還宫後民望恩波四海垂<lb/>
　　　送祁伯温御史<lb/>
國學師模養浩然臺綱扶植賴忠賢一封直氣榻前奏<lb/>
百世高名天下傳剛介獨鳴能决去奸諛内愧豈安眠<lb/>
要令宗社斯文重砥柱中流障百川<lb/>
　　　梅所<lb/>
<pb n="KR4d0528_WYG_010-2a"/>
竹外横斜野水濵歳寒何處識吾真蠻烟瘴雨面如玉<lb/>
雪谷冰崖身是春東閣廵簷青眼舊西湖傾盖白頭新<lb/>
光風霽月梅花所盡屬當年上國賔<lb/>
　　　再調編修<lb/>
山野逢時久治安曽經執筆逺遊觀一生清苦唯文學<lb/>
十載迂廻復史官白髮方新銀海眩青衫依舊玉堂寒<lb/>
老来未遂歸田計換骨猶遲九轉丹<lb/>
　　　沙河舟中<lb/>
<pb n="KR4d0528_WYG_010-2b"/>
夜来好雨潤桑麻緑暗園林去路賒天上雲衣變蒼狗<lb/>
水中日影動金蛇老吟苦處愁為客春睡濃時夢到家<lb/>
漸近淮鄉風物美揚州准擬看瓊花<lb/>
　　　過京口有懐先兄淮海山長<lb/>
淮海向時曽對榻江流浩浩莫窮源金山骨立成焦土<lb/>
𤓰歩潮平沒舊痕萬里孤飛鴻雁渚百年有感鶺鴒原<lb/>
禪宫刧火生悽愴憶共登臨更斷魂<lb/>
　　　挽王繼學中丞<lb/>
<pb n="KR4d0528_WYG_010-3a"/>
玉堂揮翰㵼珠璣家學光華世所稀但覺髙才無滯事<lb/>
安知平地有危機妙年臺閣祥麟出晚節江淮退鷁飛<lb/>
惆悵百身曽莫贖生芻一束淚沾衣<lb/>
　　　又<lb/>
平生忠耿豈消磨報國當時薦士多烏府風清中執法<lb/>
鳯池日永載賡歌人間富貴如春夢海外文章似老坡<lb/>
慙愧白頭門下客傷心無復聽鳴珂<lb/>
　　　夀吴宗師<lb/>
<pb n="KR4d0528_WYG_010-3b"/>
蓬莱深處老仙卿閑看飛雲眼更明此日廣成千歳夀<lb/>
明朝太極一陽生𤣥功無迹非常道造物同遊不世情<lb/>
晚集瑶池青鳥下天風吹徹紫鸞笙<lb/>
　　　南郊大禮慶成<lb/>
齋宫至敬格穹𤣥奠璧鳴韶達燎烟萬世配郊尊聖祖<lb/>
一人端冕對皇天旂常婀娜三光㑹雲漢昭回五色連<lb/>
海内歡心成大禮恩波同沐慶堯年<lb/>
　　　題丁元善陽明樓<lb/>
<pb n="KR4d0528_WYG_010-4a"/>
陽明福地神仙宅縹緲樓居鎻翠微瑶草長松凝古雪<lb/>
桃花流水駐春暉黄庭已換羣鵞去華表方看獨鶴歸<lb/>
人世千年一彈指蓬莱清淺是邪非<lb/>
　　　送髙承之赴崇政廵檢<lb/>
初試朝衫剪緑羅蘭亭回首舊絃歌且騎擒賊將軍馬<lb/>
休換書經道士鵞雁蕩雲飛山有澤龍湫日静海無波<lb/>
太平時世官偏好崇政安居樂意多<lb/>
　　　中秋宿中山值雨<lb/>
<pb n="KR4d0528_WYG_010-4b"/>
擇吉相期出國都寜知過雨昩良圖馬行不穩人頻險<lb/>
泥陷方深路轉迂易水蚤寒雲氣重中山秋半月光無<lb/>
明朝局轡燕南道更苦淋漓到日晡<lb/>
　　　和趙子期侍郎延春曉直韻<lb/>
曉開閶闔日華東入直承恩傍衮龍水淺御溝生薄凍<lb/>
霜嚴宫樹脫初冬立朝正色階前柏報國丹心石上松<lb/>
業在濟時方向用願言即取富民封<lb/>
　　　春闈簾外紀事<lb/>
<pb n="KR4d0528_WYG_010-5a"/>
南宫㑹試集羣英簾外官曹職事輕對讀文塲四君子<lb/>
監謄筆吏二先生連朝虚食唯慙色長晝髙談起笑聲<lb/>
鎻院若開星散後他年莫忘此時情<lb/>
　　　和葉敬常危太樸同遊四明東湖<lb/>
連璧鰲頭蔚有光東湖勝槩甲吾鄉青山帶雨秋偏早<lb/>
積水生隂夏自凉太史方紬藏秘閣老儂深炷古祠香<lb/>
承宣安得如前輩澤及斯民百世長<lb/>
　　　除夕偶成<lb/>
<pb n="KR4d0528_WYG_010-5b"/>
節物紛華除夕至嗟余幾見客京城身輕謝事無官責<lb/>
年老還家有子迎紫陌糟兵連夜飲朱門爆竹半空鳴<lb/>
歳寒固守清貧樂窮鬼年年送不行<lb/>
　　　寄題雪堂重建<lb/>
東坡遺迹久荒榛遷謫名高寂寞濵竹院再營新繪雪<lb/>
海棠重發舊時春一襟風月超前古兩賦文章絶後塵<lb/>
安得登臨拜公像江波浩蕩白鷗馴<lb/>
　　　赤松宫<lb/>
<pb n="KR4d0528_WYG_010-6a"/>
萬樹烟霞一水迂叱羊福地即蓬壺林泉松石到今别<lb/>
兄弟神仙自古無山骨莓苔長是潤巖腰芝草不曽枯<lb/>
桃源小有更竒絶鐵笛數聲秋月孤<lb/>
　　　智者寺<lb/>
古木寒流物外心赤松智者獨登臨草堂訪舊隔存没<lb/>
禪苑談空無古今石磴巉巖黄葉積林亭窈窕白雲深<lb/>
嗟予老矣無他念洗耳靈源聽法音<lb/>
　　　虎丘寺<lb/>
<pb n="KR4d0528_WYG_010-6b"/>
海湧峰藏萬壑氷虎丘竒觀列仙靈劍光湛湛沉寒水<lb/>
塔影層層上小屏蘓子題詩山亦喜生公說法石曽聽<lb/>
小呉軒上一長嘯極目平原禾黍青<lb/>
　　　送巙子山平章赴杭省<lb/>
公卿祖席上東門花栁芳菲氣始暄輟侍經筵辭禁署<lb/>
分持鈞軸鎮雄藩湖山日静居民樂江海春深品物繁<lb/>
丕振儒風資治道芟除蕭艾長蘭孫<lb/>
　　　又<lb/>
<pb n="KR4d0528_WYG_010-7a"/>
徳厚才宏簡上知氷清玉潔映黄扉詞林載筆真無忝<lb/>
相業傳家更有輝野渡潮平舟楫濟新隄沙軟斾旌飛<lb/>
東南父老勤瞻佇請為疲氓幹化機<lb/>
　　　始皇<lb/>
祖龍才略亦雄哉六合為家席卷来函谷出師從約散<lb/>
驪山築苑後人哀可憐萬世帝王業祇換一坑儒士灰<lb/>
環柱中車幾不免沙丘同載鮑魚回<lb/>
　　　長城公<lb/>
<pb n="KR4d0528_WYG_010-7b"/>
三閣飄香樂意濃賦詩酣飲謝春風金陵王氣六朝盡<lb/>
玉樹庭花一曲終門外干戈南北混井間妃嬪死生同<lb/>
他年親上東封表却在開皇宇宙中<lb/>
　　　明皇<lb/>
一曲霓裳四海危禍胎為洗錦䙀兒豈知勤政開元日<lb/>
翻作荒遊天寳時九廟䝉塵慚父老六軍駐馬怨蛾眉<lb/>
間闗蜀道歸来後南内凄凉更可悲<lb/>
　　　子房<lb/>
<pb n="KR4d0528_WYG_010-8a"/>
一擊豪揮博浪中韓讎未報氣如虹運籌垓下烏騅逝<lb/>
留謝鴻門玉斗空取履早師黄石老定儲晚取紫芝翁<lb/>
功成却棄人間事長使英雄仰素風<lb/>
　　　蓮花<lb/>
隔㟁新妝笑浣紗香風清逺屬詩家留侯雅稱婦人貌<lb/>
茂叔深知君子花碧淨秋波千柄玉紅酣落日一川霞<lb/>
蘭舟桂楫紛紛去憶聽吴歌宿若耶<lb/>
　　　七夕<lb/>
<pb n="KR4d0528_WYG_010-8b"/>
靈鵲成橋夜未央佳期萬古益難忘人間漫道經年别<lb/>
天上祗如一日長玉果蛛絲傳巧意銀河鳯駕碾秋光<lb/>
歸時不似来時好淚濕紫綃雲霧裳<lb/>
　　　寒食西湖上分韻得聲字<lb/>
湖光㶑灧雨初晴喜對良辰更合幷栁絮暖風吹釣影<lb/>
棃花寒食起簫聲吟成見竹敲門看酒渴思茶入寺行<lb/>
薄暮歸来忘息火客牕猶理讀書檠<lb/>
　　　和方韶卿遊涵碧韻<lb/>
<pb n="KR4d0528_WYG_010-9a"/>
拂袖髙吟夢得詩緩探陳迹扣林扉古亭禪刹自興廢<lb/>
野水閒雲無是非一沼浄沉秋樹影數峰長帶夕陽暉<lb/>
風流縣令今何在唯有蒼苔滿釣磯<lb/>
　　　和葛介軒對雨<lb/>
積雨終風八表霾簷牙衝濕燕飛回滿池芳草夢初覺<lb/>
一徑落花門不開春事重教隨雨盡老容暗覺逐愁来<lb/>
我今祇作歸田計門外鸕鷀莫浪猜<lb/>
　　　禪悅庵<lb/>
<pb n="KR4d0528_WYG_010-9b"/>
雨後尋僧到上方松風吹鬂道衣凉四簷蒼樹緑隂合<lb/>
一榻閑雲清晝長竹屋鳴琴連谷響山泉洗藥入池香<lb/>
俄驚猿狖攀藤出隔水紛紛盧橘黄<lb/>
　　　寒食雪寄葛介軒<lb/>
惆悵東風禁火天春寒積雨興蕭然安貧羞乞墦間祭<lb/>
追養力耕綿上田滿地飛花猶見雪千門插栁已藏烟<lb/>
龎公上塜歸来後應採新茶試石泉<lb/>
　　　和師古姪孫逰禪智寺<lb/>
<pb n="KR4d0528_WYG_010-10a"/>
竹院松門風自開齋殘幽鳥下層臺懸崕瀑近喧清晝<lb/>
壊壁詩昏長緑苔花栁盛時春易老山林好處客稀来<lb/>
擕觴野飲疎狂甚祇恐巖棲隠者猜<lb/>
　　　同李此竹遊西明巖<lb/>
翩翩數騎入林幽落照西明轉眼愁同社已非一日約<lb/>
仙巗方作片時遊青枝露下雲巒瞑黄葉風高石室秋<lb/>
安得春天却来此卧看飛瀑瀉山頭<lb/>
　　　贈閑雲屋長老<lb/>
<pb n="KR4d0528_WYG_010-10b"/>
古衲龎眉棲北山山中来往盡名賢蘇仙解帶施元老<lb/>
韓子留衣别大顛霞煖蓉峰春覓句雲寒竹屋夜安禪<lb/>
何時却入東林社小結茅茨傍鹿田<lb/>
　　　送蔣良軒赴闕<lb/>
逺送故人上帝臺臨岐握手總堪哀長亭細雨沾行斾<lb/>
祖道飛花撲酒杯萬里蒼生待雲雨九重明主憶賢才<lb/>
諒知此去承恩後故國咸瞻衣錦回<lb/>
　　　禹廟<lb/>
<pb n="KR4d0528_WYG_010-11a"/>
陵廟丹青樹篆文梅梁窆石昔人言千年嶽瀆神功在<lb/>
三代衣冠古塜存日落鏡湖春水逺雨来秦望野雲昏<lb/>
憑高一覽桑田濶空翠山霏滿寺門<lb/>
　　　水北山房<lb/>
水北山房處士廬松筠蕭爽興何如汲泉自試烹茶鼎<lb/>
眠石常擕種樹書碧色暎窓新草長紅芳被徑落花初<lb/>
幽深不減東西瀼澗底𤓰畦手自鋤<lb/>
　　　寄泰里蔣良軒<lb/>
<pb n="KR4d0528_WYG_010-11b"/>
故家喬木喜鶯遷危坐談經思湧泉竹徑垂青春有主<lb/>
草庭交翠意無邊夜来風雨思重念塵世參商各一天<lb/>
小子學詩興感慨蓼莪讀罷欲澘然<lb/>
　<lb/>
　<lb/>
　<lb/>
　<lb/>
　純白齋類稿卷十<lb/>
</p>
<p>
</p>
  </div>
</body>
</text>
</TEI>
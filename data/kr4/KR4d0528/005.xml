<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純白齋類稿卷五</head>
    <p>
<pb n="KR4d0528_WYG_005-1a"/>
欽定四庫全書<lb/>
　純白齋類稿卷五　　　　　元　胡助　撰<lb/>
　　七言古體<lb/>
　　　松柏歳寒圖歌<lb/>
畫師不畫洛花妖豔萬枝紅却畫峨嵋嶺上一長松又<lb/>
不畫孤山横斜千㸃白却畫孔明廟前一古柏長松古<lb/>
柏成大材萬牛之力挽不回懸知勁節飽霜雪石根猶<lb/>
帶晉莓苔直幹亭亭聳蒼翠雙頂團團状車盖世誇桃<lb/>
<pb n="KR4d0528_WYG_005-1b"/>
李春風顔不識虬龍後凋態分明西山兩餓夫化作松<lb/>
柏千年臞韋侯老筆絶代無我得此畫勝得驪龍珠摩<lb/>
挲病眼看入妙似聞蕭瑟清風餘掛之書齋興不孤歳<lb/>
寒人對歳寒圖<lb/>
　　　弔臙脂井䦨歌二首<lb/>
二南本風化鄭衛多淫辭聖人删詩亦見録乃知監戒<lb/>
良在兹江南日夕窮歡宴玉樹花新月長滿龍驤飛渡<lb/>
天塹平屋茅不直秋風捲門前狎客散如烟井底嬌娥<lb/>
<pb n="KR4d0528_WYG_005-2a"/>
共攀縁當時香淚灑䦨石千秋化作胭脂色幾人摩挲<lb/>
長歎息娟娟猶暎土花碧劉郎曽入桃源中嗔花不似<lb/>
臙脂紅桃花流水今安在霜風凄其石可碎石可碎無<lb/>
奈何醜汙青史不可磨<lb/>
綺牕美人酣未醒催汲清泉飛兩綆水晶簾空秋月明<lb/>
井梧露滴銀牀冷後庭花謝知幾秋淚痕猶帶當年愁<lb/>
天長地久何嗟及殷紅㸃㸃爛不收夜雨鳴蛩更凄楚<lb/>
古堞雲荒宫樹死覆車長使後人哀胭脂零落歸黄土<lb/>
<pb n="KR4d0528_WYG_005-2b"/>
剛膓疾惡寜在兹石應有語無人知雀臺亦是貯歌舞<lb/>
古瓦何傷成硯池<lb/>
　　　清凉寺<lb/>
城中車馬塵及腹城外山林春翳木二三佳士同我遊<lb/>
到處登臨訪遺躅石頭贔屭蹲老虎古寺清凉滿修竹<lb/>
六朝形勝幾人爭忽忽興亡互歌哭寒潮無復打空城<lb/>
八百年来變陵谷南唐避暑翠微亭荆棘叢生走麋鹿<lb/>
躋攀絶頂何所見江北青山来不速晉宋諸賢安在哉<lb/>
<pb n="KR4d0528_WYG_005-3a"/>
唯有年年春草緑富貴何如一杯酒斷碑零落無人讀<lb/>
湏臾客去僧掩闗颯颯山風動寒玉<lb/>
　　　梅花吟<lb/>
乾坤清氣鍾梅花品題不盡騷人家剛道横枝有南北<lb/>
風姿香韻無等差南枝向陽開獨早北枝向隂尚枯槁<lb/>
陽和走上北枝来北枝開勝南枝好一樹自分南北枝<lb/>
年来冷暖無人知珠簾翠幙要調護畫䦨玉笛休輕吹<lb/>
君不見春深千樹花如雪南北枝頭孰分别<lb/>
<pb n="KR4d0528_WYG_005-3b"/>
　　　續太古雪歌<hi>為楊友直作</hi>
君不見金華山中牧羊子叱石為羊石皆起又不見神<lb/>
山開時石髓流剛風吹合如琳球君家古雪亦其匹晴<lb/>
虹貫忩練光濕傍人驚嗟見尤物俗眼那知是仙質子<lb/>
雲齋中有岷峨彷彿太白連蓬婆雪耶石耶竟莫辨但<lb/>
覺芒寒銀海眩陵陽老人歌楚章吴興趙書鸞鳯翔要<lb/>
與此石相頡頏人間三絶誰其當看来自是洪濛太素<lb/>
光仇池雪浪安敢鴻雁行不知閱世幾萬古蓬莱清淺<lb/>
<pb n="KR4d0528_WYG_005-4a"/>
凋扶桑拂拭三扣春風香請君貢之白玉堂<lb/>
　　　題范文正公書伯夷頌<lb/>
翰墨甞託文章傳文章益重節義全使無節義照今古<lb/>
文章翰墨空婵娟特立獨行不顧衆萬世標準權亦用<lb/>
吏部雄文破鬼膽為渠喚醒西山夢范公相望餘千年<lb/>
人物自與臯䕫并黄素細書伯夷頌白頭不草太𤣥經<lb/>
一字千金價無讓虹光夜徹星斗上夷清韓頌高平書<lb/>
再拜莫作文翰想奸臣襲藏尤畏仰面無生色泚流顙<lb/>
<pb n="KR4d0528_WYG_005-4b"/>
珠還氊復子孫賢我信斯文天未䘮佳辭善書常有餘<lb/>
嗚呼節義不可一日無<lb/>
　　　周權府墨竹<lb/>
將軍絳侯之子孫千年世胄仍雲屯朅来出戍東陽郡<lb/>
時平盜弭兼工文雙溪清氣青冥翅回首人間如夢寐<lb/>
耆年在泮非吾志斯文有續曽未墜幅巾野服逍遥地<lb/>
百年種徳當平治明經射䇿復古制一郎髙攀廣寒桂<lb/>
異代科名父兄繼光動邦基昌永世寵錫貤㤙泉壤賁<lb/>
<pb n="KR4d0528_WYG_005-5a"/>
天之報善以子貴焄蒿悽愴孝思至春秋備物大夫祭<lb/>
遺像儼然後人對曉山峩峩千古翠<lb/>
　　　黄河行<lb/>
黄河之水貫九州發源西自崐崘丘渾渾深大江海勢<lb/>
浩浩迅駛東南流厥初疏鑿導末𣲖想見浮泛窮荒幽<lb/>
狂瀾滔空或鯨駕先民幾度為魚憂萬古不平吕梁險<lb/>
老天永畀行旅愁人生固非金石夀一清可待踰千秋<lb/>
泝沿北上聊濯足欲照白髪知無由維舟彭城古岸下<lb/>
<pb n="KR4d0528_WYG_005-5b"/>
慨然興感登黄樓千載英雄春夢破一朝富貴秋雲浮<lb/>
眼明遺文尚可讀斂袵前輩清風修向来河清美金頌<lb/>
豈知乃徽今日休冠帶充朝文物盛桑麻蔽野人烟稠<lb/>
太平一統古未有觀光萬里今重遊快哉風帆日行逺<lb/>
不將機事驚沙鷗丈夫出處自有志安得局束山中留<lb/>
　　　塵外亭<lb/>
結亭幽處車馬寂流水泠泠山更碧白雲滿地紫芝老<lb/>
修木繁隂清暑夕巖阿桂枝風露濃㵎底梅花冰雪積<lb/>
<pb n="KR4d0528_WYG_005-6a"/>
山間四時靡不好世上纎塵那得入誰將圖本到京邑<lb/>
中朝名士見之空歎息<lb/>
　　　苦熱行<lb/>
去年六月苦淫雨日夕蕭蕭不知暑今年亢旱連六月<lb/>
烈燄飛埃人病暍誰道朔方冰雪多年来無奈炎蒸何<lb/>
火雲亭午驕閃閃燕馬亦作吴牛喘安得甘霖萬物蘇<lb/>
扁舟南歸浮五湖<lb/>
　　　青青柏一首夀王治書<lb/>
<pb n="KR4d0528_WYG_005-6b"/>
青青柏挺孤直秀暎中華𠫭北極儀表高臺隂四垂商<lb/>
聲瑟瑟凝秋碧香葉交柯鸞鳯巢蒼烏朝集求其曹勁<lb/>
氣森嚴醜怪伏百鳥不敢妄鳴號清風時来似流水九<lb/>
霄雨露翠如洗上有光芒老人星持書一卷長生經後<lb/>
千齡柏青青<lb/>
　　　題治書所贈松柏石<lb/>
髙人在昔例能畫不比俗流空索價偶然盤礴得新意<lb/>
落茟豈在宏偃下拂拭絹素生秋色為誰作此好松石<lb/>
<pb n="KR4d0528_WYG_005-7a"/>
一株翠柏飽風霜我益敬之古遺直獨行犖确山徑中<lb/>
衣冠似是商山翁心期綿邈贈歸客中有歳寒千古風<lb/>
　　　和歐陽承㫖韻題金坡圖<lb/>
臨江山水冠江右洞府人仙日清暇金坡玉笥更逍遥<lb/>
道徳黄庭幾回寫昔聞煉修多真逸避秦人隱雲林下<lb/>
四時瑶草長是春百丈飛泉不知夏尚方真人試寳墨<lb/>
圖成秀色照山埜是間有路通桃源流水紅芳自容冶<lb/>
卧雲耳孫袁道士袖拂烟霞絶瀟灑琳宫别館隔塵世<lb/>
<pb n="KR4d0528_WYG_005-7b"/>
白日青松最幽雅勝地胡為不歸去征途誰是長年者<lb/>
樓居髙詠翰林詩金坡回首懐金馬<lb/>
　　　上京獨石歌<lb/>
出自居庸北口闗千山萬山蒼石岩龍門瑰詭莫敢扳<lb/>
他山𤨏碎不足觀此石胡為名以獨魁然特起違林谷<lb/>
堅頑未必中韞玉夜疑伏虎空飛鏃安得煉之補天漏<lb/>
徒使千秋擎佛屋<lb/>
　　　灤河曲<lb/>
<pb n="KR4d0528_WYG_005-8a"/>
行人驅車上灤河灤河水淺人易過北入太液流恩波<lb/>
潤澤九州民物和天子清暑宫峩峩兩都日騎如飛梭<lb/>
穹廬畜牧草連坡青鸞白雁秋風多勸君馬酒朱顔酡<lb/>
試聽一曲敇勒歌<lb/>
　　　再賦李陵臺<lb/>
李陵臺畔秋雲黄沙平草軟肥牛羊當時不是漢家地<lb/>
全軀孥戮寜思鄉塞垣西北逾萬里此去中原良邇止<lb/>
安得有臺灤水側好事千古空相傳可憐歸期典屬國<lb/>
<pb n="KR4d0528_WYG_005-8b"/>
雪裏幽窖無人識<lb/>
　　　秋夜長<lb/>
秋夜長月微茫七月已似十月凉風傳禁柝車馬静沙<lb/>
際氊廬燈火光夢回酒醒衾絮薄不知此身在灤陽羣<lb/>
雁飛鳴向南去問君何時還故鄉<lb/>
　　　龍門行<lb/>
龍門山險馬難越龍門水深馬難渉矧當六月雷雨盛<lb/>
洪流浩蕩漂車轍我行不敢過其下引睇雄竒心悸懾<lb/>
<pb n="KR4d0528_WYG_005-9a"/>
歸途却喜秋泥乾颯颯山風吹帽寒溪流曲折清可鑑<lb/>
萬丈蒼崕立馬看<lb/>
　　　空閨詞<lb/>
綺牕鎻春朱户扃雲和廢久塵冥冥空有翠被凄餘馨<lb/>
向来行跡莓苔青返魂香消夜寥閴乗鸞一去無消息<lb/>
無消息淚沾臆楚水吴山愁裏碧悵然起望璧月斜曉<lb/>
風吹盡櫻桃花<lb/>
　　　三禽言<lb/>
<pb n="KR4d0528_WYG_005-9b"/>
泥滑滑泥滑滑江南路長烟水濶雲黑山昏雨又来行<lb/>
人深窘嫌爾聒休云蜀道費躋攀只今平地亦行難<lb/>
脫袴脫袴勸我聲聲淚如雨富人脫故還著新號寒孰<lb/>
恤貧人苦輸官未了償私逋舊袴欲脫新袴無<lb/>
不如歸去落花滿地催得春歸不自歸啼血年年訴何<lb/>
事蜀山萬木好棲身何必江南愁殺人<lb/>
　<lb/>
　純白齋類稿卷五<lb/>
</p>
<p>
</p>
  </div>
</body>
</text>
</TEI>
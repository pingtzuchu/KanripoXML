<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>二家詩選巻上</head> <lb/>
    <p>
<pb n="KR4h0154_WYG_001-1a"/>
欽定四庫全書<lb/>
　二家詩選巻上<lb/>
　　迪功集選　　　　　刑部尚書王士禎編<lb/>
　古體詩<lb/>
　　榆臺行<lb/>
榆臺高以臨匈奴匈奴桀罪當夷戰不利師被圍師被<lb/>
圍士無糧渴無漿拔劒仰天訣壯士餓死亡棄尸不保<lb/>
蹂籍道旁嗟爾從軍之人行不来歸奈之何心傷悲<lb/>
<pb n="KR4h0154_WYG_001-1b"/>
　　鷂雀行<lb/>
白鷂捉黄雀斜盤下九天豈知南山側復有虞人弦一<lb/>
發中雙翼忽斃青雲端行人皆撫掌仰視落飛翰弓矢<lb/>
懸馬頭少年坐雕鞍持歸咸陽市百鳥爭聚觀美酒白<lb/>
玉缸肉腊黄金盤樂哉今日宴四座俱萬年<lb/>
　　雜謡<lb/>
夫為虜妻為囚少婦出門走道逢耶孃不敢收東市街<lb/>
西市街黄符下使者来狗觫觫鷄鳴飛上屋風吹門前<lb/>
<pb n="KR4h0154_WYG_001-2a"/>
草肅肅<lb/>
　　古意二首<lb/>
空為郢中客不見郢中吟美人高堂上自奏山水音帝<lb/>
子葬何處瀟湘雲正深寂寥誰共賞江上獨傷心<lb/>
楚妃一失寵獨宿楚江隂雖念容華落終憐繾綣心聞<lb/>
説章臺畔畋游歡自淫今日宫中事不言纔妒深<lb/>
　　對雪贈客<lb/>
雜絮下璚霙飛滿洛陽城仙人深雪裡獨戴鹿皮行高<lb/>
<pb n="KR4h0154_WYG_001-2b"/>
臥思安道㩦琴就阮生竹林陪素蟻兎苑玩流英誰言<lb/>
剡水棹今日在瑶京<lb/>
　　各賦隠士得魏仲先贈金陵顧徵士<lb/>
何處蓬山宅汾隂傍漢宫㝠棲紫芝客長嘯緑雲中忽<lb/>
佇甘泉駕遥㝷河上公𤣥風那可掇大道本難窮夫子<lb/>
金陵隠心將靜者同璚枝無以獻歌此寄喬嵩<lb/>
　　登半塘寺閣<lb/>
夙有山水慕苦為形役拘澹兹夏日永聊得狎浮圖攀<lb/>
<pb n="KR4h0154_WYG_001-3a"/>
雲凌廣閣靄靄見吳都諸川散林上平野鬱芬敷法花<lb/>
垂縹緲晴采動虛無烟火下方雜昏明時態殊境超自<lb/>
生樂疲心忽重蘇因傷人世子擾擾即長途<lb/>
　　舟懐<lb/>
天曠多樹林日赤溪路永我行一何勞窅窕沂山嶺湍<lb/>
流好石鬬沙礫與舟鯁行行指前棲望望不得逞火雲<lb/>
漸曖滅蟬鳴空山靜奄忽青松間了了挂圓景一與幽賞<lb/>
遇遂使煩慮屏先書謝廬僧為掃香爐頂<lb/>
<pb n="KR4h0154_WYG_001-3b"/>
　　留别邉子<lb/>
我車駕言邁將子城之隅豈無他人親婘㜻心自知握<lb/>
手一為嘆忽忽從此辭驅車何迢迢迢迨復遲遲匪我<lb/>
車輪遲行子有所思登高望河水河水何瀰瀰褰裳欲<lb/>
渉之俛首以踟蹰孤楊生河干嫋嫋何差差民生失儔<lb/>
匹惻爾令心悲<lb/>
　　留别都城諸同志二首<lb/>
對酒忽不樂悵然懐别離别離結中勞眷彼長路岐苒<lb/>
<pb n="KR4h0154_WYG_001-4a"/>
苒郊河樹曖曖關門祠佇望瀟湘水先與秋風期鴻雁<lb/>
雲中来噭噭使人悲懐哉爾方集恨矣予當辭<lb/>
客有棲棲者三年歌式微朅来事原隰經返舊園扉昔<lb/>
徃被冬裘今還服春衣撫景雖云愜中歡憯以違出門<lb/>
見芳草念子忽如饑<lb/>
　　送范靜之遷威州五首<lb/>
吾憐范巨卿悃愊不邀名作吏竹林下清風訟獄平與君<lb/>
同得罪獨竄夜郎城萬里巴江水相思猿狖鳴<lb/>
<pb n="KR4h0154_WYG_001-4b"/>
聞上巴江峽黄牛峽最遲君聽流水意何似隴頭悲<lb/>
爾向巫山日瞿塘春可憐栁絲嬌綠水白雪媚陽天<lb/>
玉壘為糟糵巴川即酒泉乗舟捉明月直到女牛邉<lb/>
爾作南遷客予同北地囚酣歌易水動舞劍白虹流<lb/>
　　送唐季和謫榖城<lb/>
襄陽千里道念爾一杯辭上馬山公醉瞢騰倒接䍦回<lb/>
風漂朔野飛雪繞征旗及此下車日黄河氷泮時江喧<lb/>
神女館花發峴山祠莫謂長沙謫風流良在兹<lb/>
<pb n="KR4h0154_WYG_001-5a"/>
　　對月有懐<lb/>
夜氣泛虛爽灘聲来自遲繫舟南斗下玩月西江湄對<lb/>
酒忽不御茫然空爾思<lb/>
　　江夏題王太守城南精舍<lb/>
林歩不覺逺溪流随興長悠然深竹裏獨徃綠蘿莊山<lb/>
色佳南郭平疇連北堂野人来荷鋤蠶月百草芳寤愜<lb/>
白雲賞載謡叢桂章垂陽足池鯉閒牖有壺觴念此牽<lb/>
情性何勞緇素裳<lb/>
<pb n="KR4h0154_WYG_001-5b"/>
　　題潘進士贈謝昌邑雪山圖<lb/>
誰謂咫尺勢宛如觀九疑狂風吹白雪片片落天池雲氣<lb/>
遶半壁烟光昏四維髣髴湘君廟如聞猿狖悲颯㳫凌<lb/>
冬樹㸃綴有餘姿楚客善毫素游燕人未知北忩遇陶<lb/>
令大醉雪寒時凍灑丹青筆長歌歸去辭他日看圖畫<lb/>
難忘剡水思<lb/>
　　吳江橋亭遊眺<lb/>
郡右多麗山湖南富鮮水溶溶蒼樹浮漭漭白烟起中<lb/>
<pb n="KR4h0154_WYG_001-6a"/>
土屹裒城重波泛人市出郭接修梁垂穹貫遥沚上有<lb/>
臨流搆高風衍清祀百匯引虛明諸州拆表裏隠約雲<lb/>
中檣紛紜隰間耔宵澄月色闊風逺漁歌靡空睇眇不<lb/>
極瑶胷盪餘滓悟彼扁舟人傷此塵代子<lb/>
　　江上<lb/>
江色千峰暮雲霞鏡裏光水清沙㟁好宛似渡横塘無<lb/>
那王孫思蘼蕪處處芳<lb/>
　　留别都城諸同志二首<lb/>
<pb n="KR4h0154_WYG_001-6b"/>
獻嵗芳景滋湛湛江水碧白芷被洲生柔楊䕃廣埸美<lb/>
人蕩春思而我事行役晤賞良巳違清尊坐成惜明月<lb/>
懸予心青山詎能隔<lb/>
嗟哉我行邁借問窮何方北征自幽薊南徃浮荆湘天<lb/>
地生逺色撫劍何慨慷湯湯大江流思心與之長江竹<lb/>
鳴鳥暗江春行客傷回飈若有託聆我棹歌章<lb/>
　　憶升之<lb/>
昔臥廬山峽聞君入蠡湖雲帆揺石鏡波影靜天吳去<lb/>
<pb n="KR4h0154_WYG_001-7a"/>
作南昌客飄然下玉鳬仙人留舊館都督盛新模落筆<lb/>
揮鸚鵡榮觀四座娛神飈清管發逸興白雲俱我醉聆<lb/>
猿狖南行愁鷓鴣秖今遥憶處明月隴山孤<lb/>
　　青門歌送吳郎<lb/>
吳郎醉嗜長安酒落魄自言為客乆走馬頻看上苑花<lb/>
回鞭幾折青門栁青門曈曈魚鑰開乳燕游絲相逐来<lb/>
栁下雕鞍留别袂花間酒盞覆蒼苔浮雲去去辭城闕<lb/>
芳草連天那可歇野店春風聽早鶯關河曉樹懸新月<lb/>
<pb n="KR4h0154_WYG_001-7b"/>
千里淮流雙畫橈廣陵驛前逢暮潮落日帆歸揚子渡<lb/>
青山家對伯通橋吾家流水元非隔宛轉胥臺通巷陌<lb/>
草長難㝷仲蔚居林深不辨陶潛宅清溪屋下可垂綸<lb/>
復有蓴羮足獻親君歸倘食氷絲鱠為念羈棲塞北人<lb/>
　　唐生將卜築桃花之塢謀家無貲貽書見讓寄此<lb/>
　　　解嘲<lb/>
予昔攀白日虹蜺千紫庭浮沈帝座側無人知嵗星側<lb/>
侍公車無所歡聊騎天馬出長安南下滄江浮七澤還<lb/>
<pb n="KR4h0154_WYG_001-8a"/>
㩦謝客弄波瀾青倪中開秀廬嶽瀑布灑入千峰寒冥<lb/>
冥仙氣貫南斗直欲凌身燒大丹迴裾西拂巫山浦浩蕩<lb/>
歡心間雲雨歸来欲奏楚王書漢主上林方好武黄金<lb/>
不遇心自吁白璧無媒翻見侮昨日結交燕少年酣歌擊<lb/>
筑市中眠正逢天子失顔色奪俸經時無酒錢入門百<lb/>
結鷫鸘盡笑立文君明鏡前却思舊日高陽侣黄公酒<lb/>
壚何處邉天下綈袍誰不憐郄卿未具山中槖何人為<lb/>
買<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>溪田唐伯虎真俠客十年與爾青雲交傾心置腹<lb/>
<pb n="KR4h0154_WYG_001-8b"/>
無所惜擊我劔拂君纓請歌鸚鵡篇為奏朱絲繩胡為<lb/>
擾擾蒼蠅之惡聲我今蹭蹬尚如此嗟爾悠悠世上名<lb/>
　　送士選侍御<lb/>
壯士樂長征門前邉馬鳴春風三月栁吹暗大同城盧<lb/>
溝橋下東流水故人一樽情未巳胡天飛盡隴頭雲惟<lb/>
見居庸暮山紫羡君鞍馬速流星予亦孤帆下洞庭塞<lb/>
北荆南心萬里佩刀長揖向都亭<lb/>
　　誦陸厥李夫人歌效其體<lb/>
<pb n="KR4h0154_WYG_001-9a"/>
鬱金臂上香龍燭帳中光昔時愁夜短今時怨夜長長<lb/>
夜怨徹旦思情漠漠魂離離新宫夜雨生香草故苑秋風<lb/>
銷桂枝欣見帷中歩翻成夢裏悲<lb/>
　　從吳學士姪奎觀摹米襄陽山水圖并學士題識<lb/>
昔上黄鶴樓西望襄陽堤襄陽草樹淡於染清猿落日<lb/>
令人迷歸来復見襄陽畫銀海珠源恍餘𣲖楚山沉沉<lb/>
烟霧高淋漓七澤翻波濤漁舟賈舶入㸃綴竹林楓樹<lb/>
懸江皋白雲縹緲蒼梧遥旖如湘君垂素旄我欲乗雲<lb/>
<pb n="KR4h0154_WYG_001-9b"/>
向空舉拄杖呼雲雲不起山中薜蘿不可親悵望伊人<lb/>
隔秋水延陵學士襄陽儔對此踟蹰搔白頭碧山心期<lb/>
竟巳矣回首嵗月成荒丘猶有篇章未磨滅教人空憶<lb/>
舊風流<lb/>
　　送王誕敷之官長沙<lb/>
美人南徃雲陽墟我欲從之道鬱紆晝夢衡峰半空紫<lb/>
覺来失卻巴陵湖對君把酒心茫然七十二峰猶眼前<lb/>
𤣥猿攀蘿石壁仄黄鶴空洲芳草連春寒風多太隂黒<lb/>
<pb n="KR4h0154_WYG_001-10a"/>
瀟湘淋漓溼雲色楚宫花木鳴杜鵑舟子商人淚横臆<lb/>
君欲去兮可奈何側知王事難蹉跎離心不惜瑶華贈<lb/>
聊為湘纍誦九歌<lb/>
　　寄華玉<lb/>
去嵗君為薊門客燕山雪暗秦雲白馬上相逢脱紫貂<lb/>
朝回沽酒城南陌燕山此日雪雰雰秖見秦雲不見君<lb/>
胡天白雁南飛盡千里相思那得聞<lb/>
　　觀伯虎寄贈子容洞庭山圖因求作廬山障子<lb/>
<pb n="KR4h0154_WYG_001-10b"/>
丹巒氤氲拂空起素練平鋪洞庭水廻谿笑指毛公家<lb/>
忘却滄溟幾千里我隔廬峰夢紫烟嘗騎白鹿上青天<lb/>
煩君貌出仙人嶂西寄長安向日邉<lb/>
　　擬蕭子顯春别四首<lb/>
雜草積色滿河塘楊栁拂額映嬌黄春心春望不可極<lb/>
隴北遼陽俱斷腸<lb/>
春風戲蜨一庭花落日聚雀空城麦半牀敝帳掩朝寒<lb/>
滿鏡新愁減釵澤貞志寜忘陌上桑同心共指西陵柏<lb/>
<pb n="KR4h0154_WYG_001-11a"/>
鳴鸝欲亂花發齊江南草長綠葉萋三邉逺戍十年妻<lb/>
驚顔感候那不啼<lb/>
霧裏纎纎新月光機中少婦織流黄可憐斷絲不如淚<lb/>
零落時續不能長<lb/>
　今體詩<lb/>
　　彭蠡<lb/>
茫茫彭蠡口隠隠鄱陽岑地涌三辰動江連九𣲖深揚<lb/>
舲武昌客興發豫章吟不見垂綸叟烟波空我心<lb/>
<pb n="KR4h0154_WYG_001-11b"/>
　　在武昌作<lb/>
洞庭葉未下瀟湘秋欲生高齋今夜雨獨臥武昌城重<lb/>
以桑梓念凄其江漢情不知天外雁何事樂南征<lb/>
　　送友人還吳<lb/>
陽月随陽雁遥從塞上来北人江北望不見隴頭梅坐<lb/>
下楊朱淚吟為莊舄哀聊傳數行札千里送君回<lb/>
　　雨興<lb/>
日夕兹樓望青山復舊林溪雲户外合鄰竹雨中深宴<lb/>
<pb n="KR4h0154_WYG_001-12a"/>
坐生幽興時禽貽好音從来蕭散意不是為登臨<lb/>
　　酬邉太常於燕山見憶之作<lb/>
故人惠思我百里寄瑶音獨在山中宿松齋清道心霜<lb/>
鐘流夜壑曲澗入幽琴寂寞悲千古橋陵梓橡深<lb/>
　　吳舍人園亭<lb/>
新年風景地休沐竹林人魚藻含泉動楊園聼鳥新夕<lb/>
隂連九陌喬木俯千鄰虛負高陽興多慚酩酊身<lb/>
　　長陵西望泰陵二首<lb/>
<pb n="KR4h0154_WYG_001-12b"/>
新宫猶靄靄白露巳蒼蒼詎識神靈逺徒悲劍舄藏隂<lb/>
風振大漠落日照漁陽稽首攀松栢雲天灑淚長<lb/>
昔送宫車出長悲西雍門今来寒食節獨望灞陵園杳<lb/>
杳仙城閉萋萋封樹繁當時侍從客慟哭幾人存<lb/>
　　秋日過故尚書吳公池館<lb/>
平泉舊時里秋日水亭開苑樹澗隂合魚梁山照来野<lb/>
人臨逸釣公子進新醅興盡何須謝垂鞭醉即回<lb/>
　　嘉禾道中<lb/>
<pb n="KR4h0154_WYG_001-13a"/>
檇李城何在蕭條草樹存未醒吳苑酒已動越鄉魂問<lb/>
水来天目看桑過石門愁聞鶺鴒語寜聼楚山猿<lb/>
　　浙江驛下作<lb/>
自嘆南浮客﨑嶇驛嶺遥川途澹斜日鉦鼓逺揚橈目<lb/>
勢含滄海山形折落潮夷墟不可問徒使旅心揺<lb/>
　　過棃雲精舍<lb/>
逺師耽宴寂趺坐石牀深留客開香積談𤣥就竹林烟藤<lb/>
結暝翠雲磬下空音净現青蓮色懸知出世心<lb/>
<pb n="KR4h0154_WYG_001-13b"/>
　　送周夢良令臨朐<lb/>
官橋一壺酒来送穆陵人去住同為客風烟各損神征<lb/>
途殘臘盡到日栁條新要自酬知巳寸心寜復陳<lb/>
　　駕出南郊退簡邉高二太常<lb/>
齋殿鑾輿下郊宫鳯野開霜戈迎日動芝盖拂雲来輦<lb/>
道前旌直鈎陳翼騎廻甘泉枚朔侍詞賦接仙才<lb/>
　　秋日懐李郎中及邉熊二君子<lb/>
秋日因高賦雄才憶省郎山川思不極雲樹莽蒼蒼對<lb/>
<pb n="KR4h0154_WYG_001-14a"/>
酒知時變看花感别長如何霜後雁猶未達瀟湘<lb/>
　　寄子容<lb/>
芳月高堂宴辭君楚水遊那知臨嵗晚猶此對滄洲津<lb/>
暖空雲度江明霽雪浮新詩仍自惜何以慰離憂<lb/>
　　月<lb/>
故園今夜月迢逓向人明只自懸清漢那知隔鳯城氣<lb/>
兼風露發光逼曙烏驚何事江山外能催白髮生<lb/>
　　朱叔英見訪<lb/>
<pb n="KR4h0154_WYG_001-14b"/>
故人遥見訪契濶念凉温把酒看芳草清川對舊門辛<lb/>
勤末路轍感泣平生言未拂塵埃去秖應慚負恩<lb/>
　　酬東卿留别<lb/>
别意凉風發開尊細雨寒王程途楚盡明月渡淮看歸<lb/>
客詢松菊騷人憶蘂蘭詩名吾不及江漢一南冠<lb/>
　　途次<lb/>
洪津春渺渺落日水沄沄路合原前樹舟移沙上雲芳<lb/>
蘋净渚色緗帙對鷗羣坐覺海潮滿烟波愁向君<lb/>
<pb n="KR4h0154_WYG_001-15a"/>
　　避雨五老峰下<lb/>
紆徐度靈壑矯首出深松避雨茅茨下看雲過五峰閭<lb/>
閻龍女曲山水梵王鐘去去凌修䇿聊酬物外蹤<lb/>
　　晚過獻吉齋所<lb/>
端居聞子肅清修吏散鴉啼省署幽芳草不知人獨徃<lb/>
空山何意鳥相求開軒歴歴明星夕隠几蕭蕭古木秋<lb/>
自昔風塵堪吏隠浮生莫遣有離憂<lb/>
　　贈别獻吉<lb/>
<pb n="KR4h0154_WYG_001-15b"/>
爾放金鷄别帝鄉何如李白在潯陽日暮經過燕趙客<lb/>
解裘同醉酒壚傍徘徊桂樹凉飈發仰視明河秋夜長<lb/>
此去梁園逢雨雪知予遥度赤城梁<lb/>
　　寄杭東卿<lb/>
西湖十月烟水平梅花參差千樹明越王城畔氣應早<lb/>
林逋宅邉江更清驛使章臺空寄别霜天玉笛暗沾纓<lb/>
故人若有揚州興為聼春鴻白雪聲<lb/>
　　送耿晦之守湖州<lb/>
<pb n="KR4h0154_WYG_001-16a"/>
逺下吳江向霅川高秋風物倍澄鮮鵁鶄菰葉翠相亂<lb/>
錦石游鱗清可憐郵渚撾頻津吏鼓漁歌唱近使君船<lb/>
吳興峴山足勝事漢水襄陽空昔賢<lb/>
　　送廬陵楊二尹<lb/>
何卑執㦸謝京華却愛河陽縣裏花不為逺師招白社<lb/>
擬從勾令覓丹砂青天挂席浮明月螺水廻舟勝若耶<lb/>
莫學南昌隠君子離羣獨拂五雲車<lb/>
　　送盛斯徵赴長沙<lb/>
<pb n="KR4h0154_WYG_001-16b"/>
西愁越巂千峰仄轉入巴渝萬里賖豈料聖恩憐賈誼<lb/>
猶煩佐郡出長沙蠻中瘴逺三湘水江畔春逢十月花<lb/>
遥聽岳陽樓上笛可能廻首憶京華<lb/>
　　寄獻吉<lb/>
昔聞已卜扶溝廬為復還從河上居嵩雲洛日遥在眼<lb/>
鼉沫蛟渦愁故墟一掬那傳少陵淚經年不見茂阡書<lb/>
荒村豺虎眠難穏好共滄江學釣魚<lb/>
　　庭實乆約㩦酒見訪不至貽詩嘲之<lb/>
<pb n="KR4h0154_WYG_001-17a"/>
九月秋風吹破廬長安城中愁索居籬邉未見陶潛菊<lb/>
門外空傳長者車黄塵鬱鬱倦為客肺病時時強著書<lb/>
聞道白衣將送酒荒撫庭徑擬親除<lb/>
　　謁嚴子陵祠<lb/>
言訪羊裘隠荒臺迹宛然岩崖祠屋綴天漢客星懸伊<lb/>
昔風雲感丘園束帛戔神龍不可係造化獨深全去矣<lb/>
孤蹤邈懐哉大澤偏釣竿何嫋嫋石瀬故濺濺郡以高<lb/>
名著山依漢簡傳餘風猶激懦聖代更招賢圭組誰憐<lb/>
<pb n="KR4h0154_WYG_001-17b"/>
辱襟期本上𤣥終焉赴空谷寤咏白駒篇<lb/>
　　與江夏尹餞于舍人於黄鶴樓<lb/>
未有干戈地能令棟宇全乾坤餘壯觀荆楚鬱山川鶴<lb/>
唳寥天迥江深禹廟前舟檣控南北節鎮此旬宣令尹<lb/>
乗時暇使君同祖筵炎蒸飄不到虛爽境何偏乃繼登<lb/>
臨跡空懐作者賢風烟一回首今古共凄然握手將安<lb/>
適經秋未擬旋迢迢沙際月遥憶桂陽<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>
　　廬山<lb/>
<pb n="KR4h0154_WYG_001-18a"/>
豫章山水郡廬嶽此深蟠吳楚開雄鎮東南表巨觀中<lb/>
天浮黛色百里曖晴巒漸近雲消豁俄驚勢鬱盤錦屏<lb/>
圍合沓玉筍屢巑岏詰曲羣形變登臨萬象寛風高六<lb/>
月雹氣慄九江寒石鏡明花外香爐出霧端劍芒遥矗<lb/>
矗龍脉故蜿蜿瑶草幽難掇青蓮秀可餐赤城虛瀑布<lb/>
彭蠡更波瀾禹蹟於兹盛崇功振古刊壯懐凌絶頂倦<lb/>
鳥息飛翰霄漢心何有沈冥性所歡將修梵門術欲上<lb/>
羽人壇净社花垂白名巖竈復丹昔賢非不達於道自<lb/>
<pb n="KR4h0154_WYG_001-18b"/>
相安愛勝真忘返遺榮亦未難聊須偃松竹遂可挂纓<lb/>
冠秖為懐佳侣淹留獨寤嘆<lb/>
　　靈隠寺贈静公<lb/>
聞有千年寺長松信許深冲虛半樓閣落日更登臨舟<lb/>
檝忩中小藤蘿天際隂江流明暮靄石澗響空林蟠據<lb/>
雄都㑹風烟異古今幽真予有慕詩義爾能㝷雲翼無<lb/>
言健淵魚本自沈終期白蓮社來就玉山岑<lb/>
　　江南樂二首<lb/>
<pb n="KR4h0154_WYG_001-19a"/>
人言江南樂江南信自樂采桑作蠶絲羅綺任儂著<lb/>
江南道里長荆襄在何處聞郎昨夜語五月瀟湘去<lb/>
　　隴頭流水歌三疊<lb/>
隴水嗚咽流各自東西下生男不下堂生女棄中野<lb/>
下隴磨剪刀刀澀指爪柔將刀斷割水那用東西流<lb/>
隴水鳴不止似聞阿兒語出門不見人肝腸斷絶汝<lb/>
　　月軒<lb/>
石室月色滿春林人未眠向月歩溪水白雲遥在天<lb/>
<pb n="KR4h0154_WYG_001-19b"/>
　　香圃<lb/>
露華散平林月明在寥廓時有天風来泠然桂花落<lb/>
　　荅獻吉<lb/>
花發平章宅驚啼省樹春殷勤花鳥意愁殺獨遊人<lb/>
　　古意<lb/>
我有木蘭舟欲作三湘客不愁湘水深但畏湘中石<lb/>
　　示雁<lb/>
爾向滄洲别予方湘水行秋風莫相負遲爾岳陽城<lb/>
<pb n="KR4h0154_WYG_001-20a"/>
　　曉下廬山<lb/>
下山鼯鼠啼藤竹使人迷多謝東林月殷勤過虎溪<lb/>
　　從軍行二首<lb/>
調笑名王坐玉鞍蛇矛丈八奮如湍天子戎衣遥按劍<lb/>
將軍直為斬樓蘭<lb/>
青天磧路挂金微明月洮河樹影稀胡雁哀鳴飛不度<lb/>
黄雲戍卒幾時歸<lb/>
　　擬古宫詞六首<lb/>
<pb n="KR4h0154_WYG_001-20b"/>
君王無事日臨戎韎韐親調白玉弓千騎紅袍齊扈蹕<lb/>
臂鷹遥出建章宫<lb/>
上塲搏戲未言回魚鑰重重向暮開遥聽雲中催羯鼓<lb/>
君王何處打毬来<lb/>
劍舞戎歌樂未休煌煌芝火五城樓班姫獨臥昭陽殿<lb/>
卻捲珠簾望女牛<lb/>
興慶池頭漏未䦨棃園子弟曲將殘花前更進凉州伎<lb/>
無那西宫月色寒<lb/>
<pb n="KR4h0154_WYG_001-21a"/>
馳道毿毿御栁垂春風挾彈羽林兒武皇親御長楊殿<lb/>
勅與龍駒控鬛騎<lb/>
狗監離宫承宴歡掖庭通晚不迴鑾那能夜夜長門裏<lb/>
銀蠋薫衣待漏殘<lb/>
　　長安曲<lb/>
玉館璚臺接紫微長安甲第有光輝夜夜錦燈車馬散<lb/>
平陽歌舞月中歸<lb/>
　　九月遊眺<lb/>
<pb n="KR4h0154_WYG_001-21b"/>
頻年揺落寄邉州無頼今晨強出遊從教烏帽欺人髪<lb/>
不耐黄花亂客愁<lb/>
　　漢陽逢故人<lb/>
銀鞍白馬渡江来江上相逢一笑回若道漢江無咫尺<lb/>
思心何事日悠哉<lb/>
　　送蕭若愚<lb/>
送君南下巴渝深予亦迢迢湘水心前路不知何地别<lb/>
千山萬壑暮猿吟<lb/>
<pb n="KR4h0154_WYG_001-22a"/>
　　送蕭少府<lb/>
矯矯雙鳬塞隴分武夷殘雪半春雲玉洞只愁仙隠去<lb/>
洛陽花下不逢君<lb/>
　　送顧馬胡孔昭三首<lb/>
巴東明月巴西歌兩岸梅花羌笛多一曲停橈雙淚落<lb/>
猿聲三峽若為過<lb/>
西上江陵北客哀遥看巴路碧崔嵬樹繞黄牛瞿峽轉<lb/>
天横劍閣蜀門開<lb/>
<pb n="KR4h0154_WYG_001-22b"/>
錦水由来勝若耶蘭橈三月汎桃花巴兒見客能歌舞<lb/>
蜀女明妝笑浣紗<lb/>
　　安南歌送沈使君三首<lb/>
借問炎交路若何片帆南指廣州過知君怕見桄榔樹<lb/>
近嶺猿聲日漸多<lb/>
漢關行盡忽桃源竹樹蕭蕭鷄狗喧銅鐶椎髻来迎榼<lb/>
蠻國王孫出嶺旛<lb/>
烏蠻灘上烟水聲伏波廟前秋月明夜半津人挽舟上<lb/>
<pb n="KR4h0154_WYG_001-23a"/>
夷歌偏動望鄉情<lb/>
　　偶述<lb/>
雙馬黄韉白玉羈蕃王遥貢立彤墀聖恩俄許歸天廏<lb/>
内使牽来不敢騎<lb/>
　　送方山人<lb/>
嚴子灘頭花落時水清雲碧净漣漪孤舟相逐飛花去<lb/>
一日看山到武夷<lb/>
　　代煬帝寄内人曲<lb/>
<pb n="KR4h0154_WYG_001-23b"/>
藕絲一尺自言長情人懐情那可量願得牽心渡淮水<lb/>
勿畏風波作小傷<lb/>
　　結客少年塲行<lb/>
雪刃親將報不平千金購首未分明醉遊酒市無人識<lb/>
自鬻朱門變姓名<lb/>
　　湘中曲二首<lb/>
湘州草深鷤鴂鳴湘江水清多芷蘅月明伊軋中流槳<lb/>
好是湘娥鼓瑟聲<lb/>
<pb n="KR4h0154_WYG_001-24a"/>
春草千里碧沉沉蒼梧雲高湘水深此中自古行人怨<lb/>
鷓鴣雙啼斑竹林<lb/>
　　將發夏口<lb/>
鸚鵡洲邉生暮烟旅人南望思依然盡道巴陵湖水濶<lb/>
秋風莫渡漢陽川<lb/>
　　沛中<lb/>
侮賢善罵氣真雄今日何人悼沛公千載腐儒騎瘐馬<lb/>
夕陽閒過古城中<lb/>
<pb n="KR4h0154_WYG_001-24b"/>
　　送客<lb/>
春水瞿塘灔澦堆溶溶天際錦江回蜀客蘭橈唱歌發<lb/>
千山樹色拂帆来<lb/>
　　春思<lb/>
淼淼春江空落暉行人相顧欲沾衣楚王宫外千條桞<lb/>
不遣飛花送客歸<lb/>
　　題扇<lb/>
渺渺洞庭秋水濶扁舟揺動碧琉璃松陵不隔東南望<lb/>
<pb n="KR4h0154_WYG_001-25a"/>
楓落寒塘露酒旗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0154_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二家詩選巻上<lb/>
</p>
<p>
</p>
  </div>
<div>
<head>二家詩選巻下</head> <lb/>
    <p>
<pb n="KR4h0154_WYG_002-1a"/>
欽定四庫全書<lb/>
　二家詩選巻下<lb/>
　　蘇門集選　　　　　刑部尚書王士禎編<lb/>
　考功稿<lb/>
　　自敘曰嘉靖三年余繇工部營繕主事調補吏部<lb/>
　　稽勲巳而再調考時三原今光禄卿馬伯循為郎<lb/>
　　中鈞州今江西按察使張子魚為員外郎武城今<lb/>
　　國子祭酒王純甫同為主事海内方更化學士大<lb/>
<pb n="KR4h0154_WYG_002-1b"/>
　　夫相與講文藝之事翕然甚著而三先生皆當時<lb/>
　　號大儒余日聞所未知翰墨間作其後各以官遷<lb/>
　　替去而余出為山西叅政盖一紀於今余於是取<lb/>
　　徃日所為詩讀之凡所作裁如旦夕間爾精神敞<lb/>
　　怳因以太息何則余少竊不自度思建功業垂不<lb/>
　　朽之譽今已稍陵遲上睹日月之易邁下悼齒髮<lb/>
　　之將衰感古之豪士能自樹名堅莫踰金石矣豐<lb/>
　　碑彞鼎一旦化為砂礫載績史冊後至有未嘗見<lb/>
<pb n="KR4h0154_WYG_002-2a"/>
　　其書者名豈足言耶且夫同室之人銜杯酒笑語<lb/>
　　猶不相信而欲竢百世之後耶年壯氣盛回思頗<lb/>
　　自笑此身譬如落葉随風東西因時榮枯草木何<lb/>
　　擇焉方其吐英擢秀流詫譜牒與賢士何異何所<lb/>
　　加損哉固知亦不足歎矣時方徒居冀寜道初秋<lb/>
　　朔稍無事因次其語載之篇首觀者知余懐所繇<lb/>
　　起云<lb/>
　　省中春夕<lb/>
<pb n="KR4h0154_WYG_002-2b"/>
纎月升庭樹柔風動四榮坐窺宿鳥至微悦觸幽情南<lb/>
國流鶯滿西郊春草生歸歟假羽翼長路起遐征<lb/>
　　明月引<lb/>
滿地金波迥中天玉鏡飛有烏多夜語無雁不春歸影<lb/>
徹銀河水光翻織女機何當御尊酒常此奉澄暉<lb/>
　　冬夜寄友人<lb/>
客地殊不樂褰裳夕望通葭灰欲變節桂魄幾乗空楚<lb/>
奏今維切商歌古亦窮兎園推上客狗監數文雄留滯<lb/>
<pb n="KR4h0154_WYG_002-3a"/>
無萱草攀援有桂叢何因辭世網去矣作㝠鴻<lb/>
　　送陳秉中之吳<lb/>
燕薊子兮袂吳門千里遊風期夙不殞雨散使人愁目<lb/>
送青山斷心馳滄海流音容如可假夢寐一相求<lb/>
　　再調考功作二首<lb/>
弱冠發大梁慷慨多竒志師事鳴臯子擔簦竊自異幾<lb/>
窮柱下䇿頗識壁中字雖非國士才通人嘗予器始辱<lb/>
狗監知終奉龍門贄弛負歸中朝持㦸備末位孤根難<lb/>
<pb n="KR4h0154_WYG_002-3b"/>
為容名過易生累一官嵗再移彌取簡書忌眷然懐夙<lb/>
昔回首日増媿<lb/>
引疾三上書微願不克諧徒官復在兹心迹一何乖軒<lb/>
裳日待旦閶闔凌雲排入屬金馬籍出與羣龍偕積賤<lb/>
詎有基履榮誠無階但惜平生節逾乆浸沉埋既妨来<lb/>
者途誰明去矣懐鳥迷思故林水落存舊涯惟當㝷素<lb/>
業歸臥守荆柴<lb/>
　　嵗暮作<lb/>
<pb n="KR4h0154_WYG_002-4a"/>
旦夕兹嵗改蕭條旅思多雲物媚晴宇氣候屬妍和峥<lb/>
嶸新陽至故景實蹉跎感時豈不懐二紀倏焉過棲身<lb/>
慚擇木望道歎伐柯如匏吾自繫匪玉孰為磨有髪日<lb/>
就長心短獨如何但云畢夙志唯力豈知他<lb/>
　　生日<lb/>
年徃望空除時来循虛至明兩無留晷吹萬有逸氣我<lb/>
行淹一周兹辰適再值束髪嵗更七算齒紀將二少懐<lb/>
滄洲心壯損青霞志淮禽終異化魏瓠始同棄五游存<lb/>
<pb n="KR4h0154_WYG_002-4b"/>
予歡三費亡吾忌達生庶不疚乗流随所寄<lb/>
　　古歌<lb/>
荆和當路泣良璞為誰明茫然大楚國白日失兼城燕<lb/>
石十襲重魚目一笑輕古来共感歎今予益吞聲<lb/>
　　病起偶題<lb/>
空齋晨起坐懽遊罷不適微雨東方来隂靄倏終夕乆<lb/>
臥不知春茫然怨行役故園芳草色惆悵今如積<lb/>
　　謁海上人相<lb/>
<pb n="KR4h0154_WYG_002-5a"/>
京邑驅匹馬日有塵沙顔清晨整巾幘時叩高僧關白<lb/>
日照仙閣晴雲滿空山相看偶一笑念此客心閒富貴<lb/>
不可求余將從此還<lb/>
　　初去都夜<lb/>
泛舟當日落解佩及春歸病比相如是情方叔夜非暖<lb/>
雲蒸海氣殘月吐洲暉今夕孤懐客誰云伴少微<lb/>
　　延津縣立春<lb/>
征路日纔幾客心時已煩春風花鳥處回首憶田園<lb/>
<pb n="KR4h0154_WYG_002-5b"/>
　　登真定大悲閣<lb/>
關山千餘里平分南與北臨路兩悠悠客子情何極青<lb/>
山地北横白日天南落欲緩故園思聊憑最高閣<lb/>
　　安肅縣寺病居漢陽董𤣥亮見過時奉使還闕<lb/>
門前易水路下馬漢陽人野寺天晴雪他鄉日暮春相<lb/>
逢一尊酒乆别滿衣塵不憚王程急應憐伏枕身<lb/>
　　寓居慈仁寺遊覽<lb/>
終日仙宫揜青松繞殿遮到来長春草行坐落天花閣<lb/>
<pb n="KR4h0154_WYG_002-6a"/>
上王城盡門前官路斜微身随處是何敢嘆無家<lb/>
　　歸自蕭氏園作<lb/>
到来日已暮歸去戀柴門空自山當舍其如酒滿尊心<lb/>
知桞葉長愁見桃花繁立馬一回首令人思故園<lb/>
　　毘盧閣同伍疇中諸公西望<lb/>
客来常一上對此西山平向夕簷楹立憑空閣道行楊<lb/>
花飛暮野雨色動春城却戀同攜手都忘羈旅情<lb/>
　　飲任文選宅<lb/>
<pb n="KR4h0154_WYG_002-6b"/>
敢謂齊年齒常嗟抱夙心文章知汝在交契為誰深華<lb/>
屋春燈艶層城夜柝沉頼䝉終夕話客路一開襟<lb/>
　　與鄒生游香山宿僧房<lb/>
遽愁春草歇驅馬春山中夜宿禪關下時將心賞同風<lb/>
生近谷滿月照前湖空終媿淵明輩𤣥言對逺公<lb/>
　　送仲實黄門扶侍還固始<lb/>
一路通淮水從親千里餘到門繫舟楫登岸啓園廬洲<lb/>
富十頭橘溪深盈尺魚明光待起草且莫賦閒居<lb/>
<pb n="KR4h0154_WYG_002-7a"/>
　　簡袁永之獄中<lb/>
本同江海人俱為軒冕誤子抱无妄憂余有多言懼昔<lb/>
来始青陽今此巳白露豈乏速進階茍得非余慕罪至<lb/>
欲何言直以愚慵故衆女競中閨獨退反成怒追誦古<lb/>
時人䝉寃誰能愬皇心肯照微與子齊歸路<lb/>
　　送别永之<lb/>
憐君方遷戍况我嬰愁疾一别若流雲相從竟何日平<lb/>
生託交游弱冠弄篇帙書願藏名山功期銘石室安知<lb/>
<pb n="KR4h0154_WYG_002-7b"/>
事不就跌宕情如一巳矣復誰陳今亦返蓬蓽<lb/>
　　送别徳兆武選放歸<lb/>
燕郊秋已甚木葉亂紛紛失路還為客他鄉獨送君罷<lb/>
歸時共惜棄置古常聞莫作空山臥令人望白雲<lb/>
　　送皇甫博士重補曲周<lb/>
辭邑初耽寂攻詩每晏居貧家滿坐客閉户一牀書襆<lb/>
被情何沗腰章意已疎問君趨府處高興復何如<lb/>
　　送管平田先生頒封秦府歸省<lb/>
<pb n="KR4h0154_WYG_002-8a"/>
五等周分國三王漢世家日聞敦帝族時見遣皇華剪<lb/>
土仍鶉首疏邦自犬牙秦關通使節灞水渡征車過邑<lb/>
恩難屢登堂禮更嘉何如北山客行役動長嗟<lb/>
　　嵗暮答許武部廷議懐歸<lb/>
掩閣日愁晚他鄉嵗巳深未能逃世網豈是戀朝簪以<lb/>
我不如意憐君同此心故園春事及歸路儻相㝷<lb/>
　　春夕同李考功道舊<lb/>
下馬春庭夕明燈夜雨深人多新嵗感日有故園心磨<lb/>
<pb n="KR4h0154_WYG_002-8b"/>
滅名題柱凄凉賦賣金十年同省舊誰念各如今<lb/>
　讀書園稿<lb/>
　　自叙曰老子有言知我者希則我貴夫人不期於<lb/>
　　世之知而何較貴賤耶余素弗攻於辭戊子以吏<lb/>
　　部郎中謝病歸於家開封當郡縣孔道應接稱煩<lb/>
　　余於是徙之城東田中依舊廬稍葺治以居家貧<lb/>
　　遂力農事月裁三四至城而已當是時李空同先<lb/>
　　生方盛邑子之屬出其門撰為文辭模於古人若<lb/>
<pb n="KR4h0154_WYG_002-9a"/>
　　宋蘇軾唐韓愈薄不為也余私心不能無慨慕時<lb/>
　　時竊撰一二篇庚寅嵗所著獨多踰年余既上京<lb/>
　　師斯事乃罷夫本非所長而強力慕之度必取□<lb/>
　　於衆然其篇留笥中甲午余分守冀南將按縣晚<lb/>
　　出文水方初冬新雨巳車行村墟景色如故園余<lb/>
　　怳然太息其夕宿汾州燒燭披取笥中詩事歴歴<lb/>
　　在目低回乆之夜不能寐非特憾於詩也曩者不<lb/>
　　能取容故退而耕於野丘園之樂使人忘老而余<lb/>
<pb n="KR4h0154_WYG_002-9b"/>
　　不自持復且茍焉干禄淟涊於今犯詩人胡顔之<lb/>
　　詬其知於人也盖希矣然則余豈貴耶老子之言<lb/>
　　明其玩世也巳汾州多文士暇因出是篇正之<lb/>
　　元日同谷子延賦<lb/>
雄都盛賔客車馬爭馳騖芳辰啓初年晏飲多所務不<lb/>
知灌園身何為迷方誤郊館抗空壑山扉啓峻路良朋<lb/>
生平歡就我今朝歩城因竝舍登徑為穿林度微隂原<lb/>
上明片日雲中露青霞照深池白雪停幽樹共貪嵗欲<lb/>
<pb n="KR4h0154_WYG_002-10a"/>
新不厭日旋暮農田方在兹君豈數能顧<lb/>
　　再同子延上方寺賦<lb/>
巳沗陽春游再陪瓊瑶作首嵗與君同名區踐初約芳<lb/>
風散入林隂靄逓相薄微雨㸃春城流雲蕩仙閣樓當<lb/>
望逺立酒共憑高酌樹裏梁王臺水際夷門郭伊余本<lb/>
孤蹤事主乏明略偶因負郭田解印歸丘壑閒居道心<lb/>
増日戀空門樂安得拙病軀放達長此託<lb/>
　　叙懐<lb/>
<pb n="KR4h0154_WYG_002-10b"/>
生長夷門郭徃来萃野路家貧無良謀躬耕有逺慕始<lb/>
窮百王略遂覺生民故曰余本空疎當年恣高歩慶彼<lb/>
鳴鶴期沗此飛龍顧亦知敝帚材早享千金誤日月不<lb/>
我留撫心慙徃素<lb/>
　　劉西陂先生按部洛陽道出小園<lb/>
喧言洛陽去皁盖首行春尚枉柴門步應憐伏枕身栁<lb/>
條簇官騎雪色沒征輪公問袁安事平生解避人<lb/>
　　移樹道上<lb/>
<pb n="KR4h0154_WYG_002-11a"/>
春園就蕪穢雜樹生䝉密不知雨露功長養何多術婆<lb/>
娑使人憐斬伐終余恤乗時聊徙植于以託吾室交生<lb/>
兩相當列映直如一轉令門巷新遂放鷄豚出修修原<lb/>
上風團團村邉日紛吾本蹇劣兼爾抱憂疾敢學成都<lb/>
桑而謀荆州橘願及垂隂成初志儻此畢<lb/>
　　寄憶茂欽員外<lb/>
閒居巳可懽况復乗嘉月山鸎日自鳴園樹皆争發出<lb/>
從草際歸行傍村頭歇臨流或潄齒倚杖乃散髪此時<lb/>
<pb n="KR4h0154_WYG_002-11b"/>
正憶汝振珮趨丹闕<lb/>
　　少年行<lb/>
死士結劒客生年藏博徒里中夷門監牆外酒家胡有<lb/>
時事府主無使擊匈奴虎頸一侯印猿臂兩雕弧誓使<lb/>
名王事羞聞邉吏誅長驅随汗馬轉鬬出飛狐蒲壘随<lb/>
破滅莎居不支吾甲第起北闕蠻邸開東都豈若票姚<lb/>
將椒房仗子夫<lb/>
　　荅谷司僕見問<lb/>
<pb n="KR4h0154_WYG_002-12a"/>
幸自返中園非關逃微祿方因疾病餘黽勉共樵牧春<lb/>
至東郭田夏来北林木時從逺原上日縱平郊目野老<lb/>
逢與言道書閒能讀何為共世人無事相追逐勞君問<lb/>
出處日暮揜茅屋<lb/>
　　賦得嶧山碑送李明府<lb/>
秦皇千載後嶧嶺尚遺碑斷石青山路孤城滄海湄蕭<lb/>
條餘霸氣磨滅想雄辭君到鳴琴暇應多弔古思<lb/>
　　與客集和氏園<lb/>
<pb n="KR4h0154_WYG_002-12b"/>
惟君遊每接自余居多暇留連上客筵款曲中園駕賦<lb/>
詩芳泉側舉爵葳隂下放心安知憂攜手不能罷日氣<lb/>
淡將夕雲影垂方夏為農信可懽世自薄躬稼<lb/>
　　雨後有懐子延<lb/>
驟雨新秋晚微晴墟落間悠然抱藜杖率爾倚柴關空<lb/>
壑纔容水流雲故滿山遥知城市裏應羡此身閒<lb/>
　　送别蕭司勲<lb/>
柴門夜語罷惆悵出前林曉日孤村映秋風落木深别<lb/>
<pb n="KR4h0154_WYG_002-13a"/>
来生白髮歸去换愁心還復茅簷下朝朝鳥雀吟<lb/>
　　秋夕<lb/>
問年有短髪逐世無長䇿日巳逺人徒秋方臥阡陌天<lb/>
高星流火夜乆月生魄萬形觀此化四運愁相迫身非<lb/>
塞北翁情是周南客聊齊得䘮心安此留滯迹<lb/>
　　感事<lb/>
凉風摧高木夜雨生秋草蟋蟀吟東壁霜露凝西顥志<lb/>
士感夙心嗟此頽光早静言執𤣥徳長揖解鴻寳亮乏<lb/>
<pb n="KR4h0154_WYG_002-13b"/>
嘉遯節尚慕丘園道古人逝不存何用抒懐抱<lb/>
　　曉起<lb/>
惆悵空堂曉蕭條秋氣隂懸忩對疎雨落葉滿重林長<lb/>
徃懐仙事端居養道心誰知嵗復晚高志莫能㝷<lb/>
　　王元玉偕鄧應和見過時元玉將北上<lb/>
霜落嵗方晏田園空復情念君重離别邀客到茅荆晚<lb/>
日農夫語秋天鴻鵠鳴坐中問疇昔無事解朝纓<lb/>
　　曉出前林<lb/>
<pb n="KR4h0154_WYG_002-14a"/>
理櫛聼鳴禽搴帷望朝旭快然登前林烟芳紛滿矚秋<lb/>
晴帯餘隂夜雨生新緑道勝絶紛華情愜關幽獨在天<lb/>
羡白雲凌風慕黄鵠賞心乆巳違感此勞中曲<lb/>
　　酬左舜齊林中冬夕見寄二首<lb/>
霜葉落漸空暝鳥飛俱罷出門嵗巳䦨倚樹人方暇映<lb/>
月眺烟郊了自見茅舍下有飯牛朋商歌滿初夜<lb/>
擕手自京都歸心乃疇昔豈不戀明恩乆持金門㦸今<lb/>
日故園身殘嵗空堂夕含情亦何言塵耒挂東壁<lb/>
<pb n="KR4h0154_WYG_002-14b"/>
　　西園再酬子延<lb/>
茅屋還相見冬郊那可聞荒城連凍浦落照與寒雲逺<lb/>
樹行時倚歸途到處分留君終日語猶自日思君<lb/>
　　谷司僕田黄門諸公見過<lb/>
山林高士駕鷄黍野人心不避家貧饌難忘嵗暮尋寒<lb/>
城雲際擁晴樹雪中深誰念平生意幽棲獨至今<lb/>
　晉陽稿<lb/>
　　自叙曰嘉靖癸巳余始出為山西恭政春至都由<lb/>
<pb n="KR4h0154_WYG_002-15a"/>
　　漕河泝汳歸上蘇門山以其秋杪乃履官屬嵗饑<lb/>
　　奉役徃来遼沁汾潞之間無寜日踰年冬朝京師<lb/>
　　其明年歸復自返入晉軌轍所臨殆徧焉亡不再<lb/>
　　至者復踰年乃轉湖廣按察使可謂乆矣余本農<lb/>
　　夫每造山田林壑蓄志所感慨然太息歸心萌作<lb/>
　　發為篇詠又多戎馬邉陲之警其詩率著于驛壁<lb/>
　　吏從旁書之都為一巻略無去取觀之可以考嵗<lb/>
　　月動定所由自余之出友朋亡省記余在山西者<lb/>
<pb n="KR4h0154_WYG_002-15b"/>
　　縱記之豈復知其勞且乆者乎雖余亦且忘其乆<lb/>
　　何則居閒亡事優游暇豫則視日舒長今卒卒簿<lb/>
　　書朝也疲于應事夕則偃臥於室擾擾不知夢所<lb/>
　　之少暇不過玩日自解如此而豈復知時乆速也<lb/>
　　夫吾豈忘我而又誰之求取觀所作篇恍不自憶<lb/>
　　雖然茍書以視同遊庶嘗有省記余者<lb/>
　　歸途大名晚行<lb/>
客心冀早安川途争晚渉水宿阻風湍宵行問舟楫時<lb/>
<pb n="KR4h0154_WYG_002-16a"/>
見逺村明月出荒城堞良時余幸遭青瑣官常攝已多<lb/>
絳灌毁而無金張業来徃路將疲出入心獨怯夜夢守<lb/>
舊閭勞懐心已愜<lb/>
　　至蘇山門<lb/>
高尚心徒在良遊今始能名山無俗侶日暮亟攀登<lb/>
　　分水嶺晚行<lb/>
客興日無奈兵荒嵗屢加少年曽許國多難更移家逺<lb/>
水通春騎孤城起暮笳憑高一回首何處是京華<lb/>
<pb n="KR4h0154_WYG_002-16b"/>
　　由關子嶺發兵入綿上<lb/>
儒衣曽事主羽檄且徵軍敢奮一朝畫而邀百戰勲深<lb/>
山連古木落日斷黄雲愁思荒村夕誅求不忍聞<lb/>
　　寒食定興雪中<lb/>
二月鶯花少千家雨雪霏可憐值寒食猶未換春衣積<lb/>
水生空霧高城背落暉忍看楊栁色從此去王畿<lb/>
　　晚趨忻口<lb/>
雲峰聊極目立馬獨愁心豈直關山逺其如雨雪深笳<lb/>
<pb n="KR4h0154_WYG_002-17a"/>
聲先入夜邉氣迥生隂疇昔長征意蹉跎力不禁<lb/>
　　再出太原赴石州<lb/>
舊路三年倦新林二月餘行旌晉祠水田鼓漢城墟願<lb/>
以烹鮮治無因害馬除徃来竟何事媿爾行春車<lb/>
　　仲春山行<lb/>
春事殆過半客行殊未閒流雲開白日微雨㸃青山身<lb/>
世本遲鈍林皋當早還烟郊春色長感此奈愁顔<lb/>
　　沁州張源鋪<lb/>
<pb n="KR4h0154_WYG_002-17b"/>
去國三年意還家此日心天寒客路永日暮衆山深沙<lb/>
塞人偏老風霜馬不禁如何更萬里投跡楚江隂<lb/>
　入楚稿<lb/>
　　量移湖南用文谷韻<lb/>
嵗暮邉隅客歸来見此身馬蹄穿欲盡虎穴到為鄰漳<lb/>
水經塗舊湘潭去路新我生豈斷梗逐處任飄淪<lb/>
　　二月十日至尉氏<lb/>
含悽去舊里秣馬頓荒城是節春將半崇朝雨再晴鶬<lb/>
<pb n="KR4h0154_WYG_002-18a"/>
鶊欲作語楊栁盡垂榮楚塞杳何所嗟余方此征<lb/>
　　許州城南道行酬左君舜齊招隠之句<lb/>
微陽稍晴曙新雨被山川芳樹交生道春流灌注田耦<lb/>
耕本夙志驅役乃兹牽未覺江湖逺投身竊自憐<lb/>
　　襄縣城東即事<lb/>
春晴汝岸曲夜雨襄祠東日出㝠濛霧天垂斷續虹關<lb/>
梁臨水閉馳道與山通旦夕龍輿度千城望幸中<lb/>
　　吕潭境<lb/>
<pb n="KR4h0154_WYG_002-18b"/>
連山望不極况復楚雲長萬樹含春色孤村帯夕陽解<lb/>
鞍當古戍投袂及空堂去國日方逺懐君意敢忘<lb/>
　　省閣率爾題寄同懐<lb/>
下車春草歇揜閣夏雲深情以軒裳倦愁縁節候侵訟<lb/>
庭白鶴毳廨宇碧山岑乗夕恣<hi>缺</hi>屧憑高敞鬱襟連天<lb/>
通漢水多雨暗楓林畏鵬非前志為鵬想壯心越鄉誰<lb/>
不感題此繼莊吟<lb/>
　軼稿<lb/>
<pb n="KR4h0154_WYG_002-19a"/>
　　喜蕭司勲袁比部見宿山園<lb/>
上客何時見中園屏臥幽門連莘野樹路轉信陵丘共<lb/>
坐深林晚紛看落木秋非君憐病侣誰向此淹留<lb/>
　　九月十日晚登城樓同川甫<lb/>
暝色起郊關層城烟霧間千家響砧杵四顧滿雲山片<lb/>
月増愁思凉風減病顔登高情未已還共此追攀<lb/>
　　夜懐家兄時有七歌示叔嗣<lb/>
高梧殘雨滴凉氣晚来生一夕茅簷下思君千里情夜<lb/>
<pb n="KR4h0154_WYG_002-19b"/>
蟬臨户響晴日<hi>缺</hi>　　　　　　　　　　遣平<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二家詩選巻下<lb/>
</p>
<p>
</p>
  </div></body>
</text>\m</TEI>
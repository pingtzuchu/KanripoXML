<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>一山文集目録</head>
    <p>
<pb n="KR4d0559_WYG_000-1a"/>
欽定四庫全書　　　　　集部五<lb/>
　一山文集目録　　　　　别集類四<hi>元</hi>
　　卷一<lb/>
　　　賦<lb/>
　　　五言古詩<lb/>
　　　七言古詩<lb/>
　　　長短句詩<lb/>
　　卷二<lb/>
<pb n="KR4d0559_WYG_000-1b"/>
　　　五言律詩<lb/>
　　　七言律詩<lb/>
　　　五言長律詩<lb/>
　　　七言長律詩<lb/>
　　　五言絶句詩<lb/>
　　　六言絶句詩<lb/>
　　　七言絶句詩<lb/>
　　卷三<lb/>
<pb n="KR4d0559_WYG_000-2a"/>
　　　序上<lb/>
　　卷四<lb/>
　　　序下<lb/>
　　卷五<lb/>
　　　記<lb/>
　　卷六<lb/>
　　　傳<lb/>
　　卷七<lb/>
<pb n="KR4d0559_WYG_000-2b"/>
　　　文<lb/>
　　　贊<lb/>
　　　辭<lb/>
　　卷八<lb/>
　　　書<lb/>
　　　説<lb/>
　　卷九<lb/>
　　　雜著<lb/>
<pb n="KR4d0559_WYG_000-3a"/>
　　　　臣等謹按一山文集九卷元李繼本撰繼本<lb/>
　　　　名延興以字行東安人占籍北平登至正丁<lb/>
　　　　酉進士授太常奉禮兼翰林檢討考其代雄<lb/>
　　　　縣知縣所作禱雨文内稱洪武二十七年則<lb/>
　　　　其人明初尚存此集前有李敏序稱為其子<lb/>
　　　　方曙方煦所輯而景泰中黎公頴序則曰其<lb/>
　　　　孫容城教諭伸所編意其父子相繼為之朱<lb/>
　　　　彛尊明詩綜蒐羅最備獨未錄是集殆以未<lb/>
<pb n="KR4d0559_WYG_000-3b"/>
　　　　仕於明故與楊維禎一例不載顧嗣立元百<lb/>
　　　　家詩選内亦未收入則疑流傳頗少嗣立偶<lb/>
　　　　未見也其詩文俊偉疏達能不失前人規範<lb/>
　　　　在元末諸家中尚為錚錚獨異者長歌縱横<lb/>
　　　　磊落尤為擅場中有學李白不成流為盧仝<lb/>
　　　　馬異格調者好髙之弊固愈於卑靡不振者<lb/>
　　　　矣乾隆四十一年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0559_WYG_000-4a"/>
　　　　　　　總　校　官　　<hi>臣</hi>　陸　費　墀<lb/>
<pb n="KR4d0559_WYG_000-5a"/>
一山文集原序<lb/>
六經載道之文也諸子明道之文也載道之文如日麗<lb/>
乎天明道之文如水行乎地而出無窮其有功於國家<lb/>
其有功於吾道豈小補哉抑世之工於文章者固多能<lb/>
明夫道者蓋鮮矣漢上李先生繼本前翰林學士承㫖<lb/>
李彦聞之子也禀中州清淑之氣竒才卓犖絶人早以<lb/>
能詩名動搢紳登至正丁酉科進士第未幾中原俶擾<lb/>
先生遂隱居不仕上考唐虞三代及兩漢之文下遡伊<lb/>
<pb n="KR4d0559_WYG_000-5b"/>
洛諸儒之源流於勢利澹如若將終身焉而河朔學者<lb/>
尊仰徳業擔囊負笈不逺數百里來學先生性雖髙邁<lb/>
能隨其才識上下而胥教誨之故登髙科躋膴仕屢有<lb/>
其人是皆教育有素啟廸有方故也敏嘗從之遊且相<lb/>
知之深每嘆其文本根以六經出入乎羣書上下乎諸<lb/>
子之間故其文章渾厚雄深而人莫易窺其涯涘譬之<lb/>
春江波濤一碧千里夏雲竒峰疊見層出又若新秋雨<lb/>
霽玉宇無塵爽氣襲袂冬則如髙山晴雪逺樹寒煙其<lb/>
<pb n="KR4d0559_WYG_000-6a"/>
文之變化靡常大率類此其千變萬化固無常矣究其<lb/>
所以無非著明是理也其所以助國家禆治道也不既<lb/>
多乎今年春先生之子方曙方昫訪予於金臺客邸酒<lb/>
邊詢及先生之文皆覽涕而言曰先人平日撰述最多<lb/>
今之所存者迺兵燹散落之餘僅二百餘篇耳幸有以<lb/>
序之敏於先生之文固不敢妄議姑述其梗槩如此云<lb/>
門人李敏拜手謹書<lb/>
一山文集者元翰林檢討東安李繼本先生所著也先<lb/>
<pb n="KR4d0559_WYG_000-6b"/>
生乃學士承㫖楚國公仕贍之子王宗嗣榜第三甲進<lb/>
士平生素以文鳴所作甚富扵千百中僅存七八其孫<lb/>
容城教諭伸編次其詩文一帙今廵按福建監察御史<lb/>
許公間乃以示頴命為校正頴既仍分類定卷訂其字<lb/>
之舛訛始終反覆莊誦三四則知先生之文浩乎困乎<lb/>
非淺陋凡近可得而窺其涯涘也嗚呼元氣流行乎天<lb/>
地之間其英華純粹鍾於人必為絶出之才苟不施於<lb/>
政事以揚其美則假為文辭以鳴國家之盛非立言學<lb/>
<pb n="KR4d0559_WYG_000-7a"/>
古之君子其孰能之哉先生為中州大儒家學之傳淵<lb/>
源有自經史子集無不貫舉其詞義如河流滂沛不待<lb/>
疏决而無壅窒如庖丁解牛不待鼔刀自得肯綮之妙<lb/>
其作為文章法度森嚴無冗長之語温潤者又如玉産<lb/>
於藍田粹然不見其瑕疵瑩潔者又如珠孕於合浦粲<lb/>
然不覩其滛媚也舂容典重者又如金鐘大鏞之在東<lb/>
序動中律吕皦然不聞其亂襍之聲也先生之文若是<lb/>
何可冺没而不傳於世哉然傳與不傳顯晦係之焉耳<lb/>
<pb n="KR4d0559_WYG_000-7b"/>
當晦之時固有待於知者既得知者又寜有自祕不廣<lb/>
其傳於海内者哉此先生之文有待於御史公而後顯<lb/>
者其神交𡨕合於百年之後豈偶然哉御史公以名進<lb/>
士出按歴外服振肅紀綱繩糾之暇又得以用心於文<lb/>
事非崇重儒道之君子疇克爾歟君子樂道人之善成<lb/>
人之美頴故序之於左景泰癸酉二月吉日候官縣儒<lb/>
學教諭黎公穎書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0090_SBCK_012-1a"/>
唐甫里先生文集卷之十二<lb/>
　　　　　　　笠澤陸龜蒙字魯<lb/>
　七言絶句詩<lb/>
　　　　和友人許惠酒以詩徴之<lb/>
凍醪𥘉漉嫰如春輕蟻漂漂雜蘂塵得伴<lb/>
方平同一醉明朝應作蔡經身<lb/>
　　　　圎載上人挾儒書歸日本國<lb/>
九流三蔵一時傾萬軸光凌渤澥聲從此<lb/>
<pb n="KR4c0090_SBCK_012-1b"/>
遺編東去後却應荒外有諸生<lb/>
　　　　聞吟<lb/>
閒吟料得三更盡始把孤燈背竹牎一夜<lb/>
西風髙浪起不教歸夢過寒江<lb/>
　　　　秘色越噐<lb/>
九秋風露越寒開奪得千峯翠色来好向<lb/>
中宵盛沆瀣共嵇中散鬪遺杯<lb/>
　　　　景陽宫井<lb/>
<pb n="KR4c0090_SBCK_012-2a"/>
古堞煙埋宫井樹陳主呉姬墮泉處舜没<lb/>
蒼梧萬里雲却不聞將二妃去<lb/>
　　　　江南二首<lb/>
便風船尾香秔熟細雨<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>頭赤鯉跳待得<lb/>
江飱閒望足日斜方動木蘭橈<lb/>
村邊紫荳花垂次岸上紅梨葉戰𥘉莫怪<lb/>
煙中重回首酒家青紵一行書<lb/>
　　　　溪思雨中<lb/>
<pb n="KR4c0090_SBCK_012-2b"/>
雨映前山萬絇絲艣聲衝破似鳴機無端<lb/>
織得愁成段堪作騷人酒病衣<lb/>
　　　　江城夜泊<lb/>
漏移寒箭丁丁急月掛虚弓藹藹明此夜<lb/>
離䰟堪射斷更須江笛兩三聲<lb/>
　　　　宫人斜<lb/>
草着愁煙似不春晚鶯哀怨問行人湏知<lb/>
一種埋香骨猶勝昭君作虜塵<lb/>
<pb n="KR4c0090_SBCK_012-3a"/>
　　　　送棊客<lb/>
滿目山川似勢棊况當秋鴈正斜飛金門<lb/>
若召羊玄保賭取江東太守歸<lb/>
　　　　漢宫詞<lb/>
招靈閣上霓旌絶梁栢臺中珠翠稠一身<lb/>
三十六宫夜露滴玉盤青桂秋<lb/>
　　　　上清<lb/>
玉林風露寂寥清仙妃對月閒吹笙新篁<lb/>
<pb n="KR4c0090_SBCK_012-3b"/>
冷澀曲未盡細拂雲枝棲鳯驚<lb/>
　　　　秋荷<lb/>
蒲茸承露有佳色茭葉束煙如効顰盈盈<lb/>
一水不得渡冷翠遺香愁向人<lb/>
　　　　有别二首<lb/>
且將絲䋏繫蘭舟醉下煙汀减去愁江上<lb/>
有樓君莫上落花随浪正東流<lb/>
池上已㸔鶯舌黙雲間應即鴈翰開唯愁<lb/>
<pb n="KR4c0090_SBCK_012-4a"/>
别後當風立萬樹將秋入恨來<lb/>
　　　　病中暁思<lb/>
月隨霜西竹井寒轆轤絲凍下瓶難幽人<lb/>
病乆渾成渇愁見龍書一鼎乾<lb/>
　　　　逆友之湖上<lb/>
故人溪上有漁舟竿倚風蘋夜不收欲寄<lb/>
一凾聊問訊洪喬寕作置書郵<lb/>
　　　　寒日逢僧<lb/>
<pb n="KR4c0090_SBCK_012-4b"/>
瘦脛髙褰𣑽屧輕野塘風勁錫環鳴如何<lb/>
不向深山裏坐擁閒雲過一生<lb/>
　　　　冬桞<lb/>
桞汀斜對野人牎零落衰條傍暁江正是<lb/>
霜風飄断處寒鷗驚起一雙雙<lb/>
　　　　寄友<lb/>
敬亭寒夜溪聲裏同聽先生講太玄上得<lb/>
雲梯不回首釣竿猶在五湖邊<lb/>
<pb n="KR4c0090_SBCK_012-5a"/>
　　　　㠀樹<lb/>
波濤漱苦盤根淺風雨飄多着葉遅逈出<lb/>
孤煙殘照裏鷺鷥相對立髙枝<lb/>
　　　　頭陀僧<lb/>
萬峯圍繞一峯深向此長脩苦行心自掃<lb/>
雪中歸鹿跡天明恐𬒳獵人尋<lb/>
　　　　晚渡<lb/>
半波風雨半波晴漁曲飄秋野調清各様<lb/>
<pb n="KR4c0090_SBCK_012-5b"/>
蓮船逗村去笠簷簑𬒮有殘聲<lb/>
　　　　贈老僧二首<lb/>
枯皃自同霜裏木餘生唯指佛前灯少時<lb/>
冩得坐禪影今見問人何處僧<lb/>
自有家山供衲線不離溪曲取庵茅舊曽<lb/>
聞說林中鳥定後長来頂上巢<lb/>
　　　　憶山泉<lb/>
一夜寒聲来夢裏平明着屐到聲邉心期<lb/>
<pb n="KR4c0090_SBCK_012-6a"/>
盛夏重過此脫却荷衣石上眠<lb/>
　　　　白芙蓉<lb/>
澹然相對却成勞月染風裁箇箇髙似說<lb/>
玉皇親謫墮至今猶着水霜袍<lb/>
　　　　嚴光釣臺<lb/>
片帆竿外揖清風石立雲孤萬古中不是<lb/>
狂奴為故態仲華争得黒頭公<lb/>
　　　　讀陳拾遺集<lb/>
<pb n="KR4c0090_SBCK_012-6b"/>
蓬顆何時與恨平蜀江衣帶蜀山輕尋聞<lb/>
騎士梟黄祖自是無人祭禰衡<lb/>
　　　　呉宫懷古<lb/>
香徑長洲盡棘叢奢雲艶雨秖悲風呉王<lb/>
事事湏亡國未必西施勝六宫<lb/>
　　　　送琴客之建康<lb/>
蕙風杉露共泠泠三峽寒泉漱玉清君到<lb/>
南朝訪遺事栁家雙鎻舊知名<lb/>
<pb n="KR4c0090_SBCK_012-7a"/>
　　　　閨怨<lb/>
白拾行人又逺逰日斜空上映花樓愁絲<lb/>
堕絮相逢着絆惹春風卒未休<lb/>
　　　　丁香<lb/>
江上悠悠人不問十年雲外醉中身殷勤<lb/>
解却丁香結縦放繁枝散誕春<lb/>
　　　　種蒲<lb/>
杜若溪邊手自移旋抽煙劔碧參差何時<lb/>
<pb n="KR4c0090_SBCK_012-7b"/>
織得孤帆去懸向秋風訪所思<lb/>
　　　　范蠡<lb/>
平呉專越禍胎深豈是功成有去心句踐<lb/>
不知嫌鳥喙歸來猶自鑄良金<lb/>
　　　　山僧二首<lb/>
山蘚㡬重生草履澗泉長自滿銅缾時將<lb/>
如意敲眠虎遣向林間坐聽經<lb/>
一夏不離蒼㠀上秋来頻話石城南思歸<lb/>
<pb n="KR4c0090_SBCK_012-8a"/>
瀑布聲前坐却把松枝拂舊庵<lb/>
　　　　上雲樂<lb/>
青絲作筰桂爲船白兎擣藥蝦蟇丸便浮<lb/>
天漢泊星渚回首笑君承露盤<lb/>
　　　　眠<lb/>
一簟臨牎薤葉秋小簾風蕩半離鈎䰟清<lb/>
雨急夢難到身在五湖波上頭<lb/>
　　　　行<lb/>
<pb n="KR4c0090_SBCK_012-8b"/>
尋人直到月塢北覓鶴便過雲峯西只今<lb/>
猶有踈野調但繞莓苔風雨畦<lb/>
　　　　倚<lb/>
橘下凝情香染巾竹邊留思露揺身背煙<lb/>
垂手盡日立憶得山中無事人<lb/>
　　　　吟<lb/>
憶山揺膝石上晚懐古掉頭溪畔凉有時<lb/>
得句一聲發驚起鷺鷥和夕陽<lb/>
<pb n="KR4c0090_SBCK_012-9a"/>
　　　　食<lb/>
日午空齊帶睡痕水𬞞山藥薦盤飱林烏<lb/>
信我無機事長到而今下石盆<lb/>
　　　　坐<lb/>
偶避蟬聲來隙地忽随鴻影入遼天閒僧<lb/>
不㑹寂寥意道學西方人坐禪<lb/>
　　　　新沙<lb/>
渤澥聲中漲小隄官家知後海鷗知蓬萊<lb/>
<pb n="KR4c0090_SBCK_012-9b"/>
有路教人到應亦年年稅紫芝<lb/>
　　　　鄴官詞二首<lb/>
魏武平生不好香楓膠蕙炷㓗宫房可知<lb/>
遺令非前事却有餘薰在繡囊<lb/>
花飛蝶駭不愁人水殿雲廊别置春曉日<lb/>
靚粧千騎女白櫻桃下紫綸巾<lb/>
　　　　古别<lb/>
僊人左手把長箭欲射日烏烏不棲何事<lb/>
<pb n="KR4c0090_SBCK_012-10a"/>
離情畏明發一心唯恨汝南雞<lb/>
　　　　髙道士<lb/>
峨眉道士風骨峻手把玉皇書一通東逰<lb/>
借得琴髙鯉騎入蓬莱清淺中<lb/>
　　　　𬞞食<lb/>
孔融不要留殘膾庾恱無端恡子鵝香稻<lb/>
熟来秋菜嫰伴僧飱了聽云何<lb/>
　　　　寄逺<lb/>
<pb n="KR4c0090_SBCK_012-10b"/>
縹梨花謝鶯口吃黄犢少年牛未歸畫扇<lb/>
紅絃相揜映獨看斜月下簾衣<lb/>
　　　　山中僧<lb/>
手關一室翠微裏日暮白雲棲半間白雲<lb/>
朝出天際去若比老僧猶未閒<lb/>
　　　　洞宫秋<lb/>
濃霜打葉落地聲南溪石泉細泠泠洞宮<lb/>
寂寞人不寐坐見月生雲母屏<lb/>
<pb n="KR4c0090_SBCK_012-11a"/>
　　　連昌宫詞二首<lb/>
　　　　門<lb/>
金鋪零落獸鐶空斜揜雙扉細草中日暮<lb/>
鳥歸宫樹緑不聞鴉軋閉春風<lb/>
　　　　階<lb/>
草没苔封疊翠斜墜紅千葉擁殘霞年年<lb/>
直為秋霖苦滴䧟青珉隠起花<lb/>
　　　　懐宛陵舊逰<lb/>
<pb n="KR4c0090_SBCK_012-11b"/>
陵陽佳地昔年逰謝眺青山李白樓惟有<lb/>
日斜溪上思酒旗風影落春流<lb/>
　　　　松石暁景圖<lb/>
霜骨雲根慘澹愁宿煙封着未全収將歸<lb/>
與說文通後冩得松江岸上秋<lb/>
　　　　釣車<lb/>
小輪輕線妙無雙曾伴幽人酒一缸洛客<lb/>
見時如有問輾煙衝雨過桐江<lb/>
<pb n="KR4c0090_SBCK_012-12a"/>
　　　　漉酒巾<lb/>
靖節髙風不可攀此巾猶墜凍醪間偏冝<lb/>
雪夜山中戴認取時情與醉顔<lb/>
　　　　華陽中<lb/>
蓮花峯下得佳名雲褐相兼上鶴翎須是<lb/>
古壇秋霽後静焚香炷禮寒星<lb/>
　　　　方響<lb/>
擊霜寒玉亂丁丁花底秋風拂坐生王母<lb/>
<pb n="KR4c0090_SBCK_012-12b"/>
閒看漢天子滿猗蘭殿珮環聲<lb/>
　　　　白鷺<lb/>
雪然飛下立蒼苔應伴江鷗拒我來見欲<lb/>
扁舟揺蕩去倩君先作水雲媒<lb/>
　　　　溪行<lb/>
晚天寒雨上灘時他巳揚舲我尚遲自是<lb/>
檣低帆幅少溪風終不兩般吹<lb/>
　　　　太湖叟<lb/>
<pb n="KR4c0090_SBCK_012-13a"/>
細漿輕船買石歸酒痕狼藉徧苔衣攻車<lb/>
戰艦繁如織不肯回頭問是非<lb/>
　　　　答友<lb/>
荆卿雄骨化為塵燕市應無共飲人䏻脫<lb/>
鷫鸘来換酒五湖賖與一年春<lb/>
　　　　偶作<lb/>
酒信巧為繰病緒花音長作嫁愁媒也知<lb/>
愁病堪回避争柰流鶯喚起来<lb/>
<pb n="KR4c0090_SBCK_012-13b"/>
　　　　春思二首<lb/>
竹外麥煙愁漠漠短翅啼禽飛魄魄此時<lb/>
憶着千里人獨坐支頥看花落<lb/>
江南酒熟清明天髙髙緑斾當風懸誰家<lb/>
無事少年子滿面落花猶醉眠<lb/>
　　　　訪僧不遇<lb/>
掉倚東林欲問禪逺公飛錫未應還䝉荘<lb/>
弟子相看笑何事空門亦有關<lb/>
<pb n="KR4c0090_SBCK_012-14a"/>
　　　　謝山泉<lb/>
決決春泉出洞霞石壜封寄野人家草堂<lb/>
盡日留僧坐自向前溪摘茗芽<lb/>
　　　　洞宫夕<lb/>
月午山空桂花落華陽道士雲衣薄石壇<lb/>
香散歩虚聲杉雲清泠滴栖鶴<lb/>
　　　　峽客行<lb/>
萬仞峰排千劔束孤舟夜繫峰頭宿蠻溪<lb/>
<pb n="KR4c0090_SBCK_012-14b"/>
雪壞蜀江傾灔澦朝來大如屋<lb/>
　　　　江邊<lb/>
江邊日晚潮煙上樹裏鴉鴉桔槹嚮無因<lb/>
得似灌園翁十畒春𬞞一藜杖<lb/>
　　　　簾<lb/>
枕映踈容晚向欹秋煙脉脉雨㣲㣲逆風<lb/>
障燕尋常事不學人前當妓衣<lb/>
　　　開元<lb/>
<pb n="KR4c0090_SBCK_012-15a"/>
　　　　玉龍子<lb/>
何代竒工碾玉英細髯纎角盡雕成煙乾<lb/>
霧悄君心苦風雨長随一擲聲<lb/>
　　　　照夜白<lb/>
雪蚪輕駿歩如飛一練騰光透月旗應笑<lb/>
穆王抛萬乗踏風鞭露向瑶池<lb/>
　　　　舞馬<lb/>
月窟龍孫四百蹄驕驤輕歩應金鞞曲終<lb/>
<pb n="KR4c0090_SBCK_012-15b"/>
似要君王寵回望紅樓不敢嘶<lb/>
　　　　雜伎<lb/>
拜象馴犀角觝豪星丸霜劒出花髙六宫<lb/>
争近乗輿望珠翠三千擁赭𫀆<lb/>
　　　　雪衣女<lb/>
嫰紅鈎曲雪花攅月殿棲時片影殘自說<lb/>
夜来春夣悪學持金偈玉欄干<lb/>
　　　　繡嶺宫<lb/>
<pb n="KR4c0090_SBCK_012-16a"/>
繡嶺花殘翠倚空碧牎瑶砌舊行宫閒乗<lb/>
小駟濃隂下時舉金鞭半䄂風<lb/>
　　　　湯泉<lb/>
煖殿流湯數十間玉渠香細浪回環上皇<lb/>
𥘉解雲衣浴珠棹時敲瑟瑟山<lb/>
　　　　荆溪早景題杜秀才水亭<lb/>
暁和風露立晴煙秪恐腥魂涴洞天雲肆<lb/>
有龍君若買便敲𥘉日鑄金錢<lb/>
<pb n="KR4c0090_SBCK_012-16b"/>
　　　　翠碧<lb/>
紅襟翠翰兩參差徑拂煙華上細枝春水<lb/>
漸生魚易得莫辭風雨坐多時<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0090_SBCK_019-1a"/>
唐甫里先生文集卷之十九<lb/>
　　　　　　笠澤陸龜䝉字魯望<lb/>
　雜著<lb/>
　　　　象耕鳥耘辯<lb/>
丗謂舜之在下也田于歴山象爲之耕鳥<lb/>
爲之耘聖徳感召也如是余曰斯異術也<lb/>
何聖徳歟孔子叙書於舜曰濬哲文明聖<lb/>
徳止於是而足矣何感召之云云乎然象<lb/>
<pb n="KR4c0090_SBCK_019-1b"/>
耕鳥耘之說吾得於農家請試辯之吾觀<lb/>
耕者行端而徐起墢欲深獸之形魁者無<lb/>
出於象行必端履必深法其端深故曰象<lb/>
耕耘者去莠舉手務疾而畏晚鳥之啄食<lb/>
務疾而畏奪法其疾畏故曰鳥耘試禹之<lb/>
績大成而後薦之於天其爲端且深非得<lb/>
於象耕乎去四凶恐害於政其爲疾且畏<lb/>
非得於鳥耘乎不然則雷澤之漁河濵之<lb/>
<pb n="KR4c0090_SBCK_019-2a"/>
陶一無感召何也豈聖徳有時而不徳耶<lb/>
孟子曰尭舜與人同耳而好事者張以就<lb/>
其恠恠非聖人之意也吾病其書之異端<lb/>
敺之使合於道人其從我乎雖不從吾亦<lb/>
不能變其說<lb/>
　　　　寒泉子對秦惠王<lb/>
寒泉子<hi>秦之處士</hi>對秦惠王曰客有自趙来以約<lb/>
從連横事說大王者誰惠王曰東周人蘇<lb/>
<pb n="KR4c0090_SBCK_019-2b"/>
秦也寒泉子曰書十上王不聽有之乎曰<lb/>
然其道如何王耶覇耶曰黜其覇以躋王<lb/>
乎曰不然則何上書之煩而用之踈乎惠<lb/>
王曰醯雞不能混雷霆嬰兒不能抗烏獲<lb/>
者響與力懸絶故也蘇子誠辯安能以三<lb/>
寸舌謀山東諸侯使西面朝秦者乎寡人<lb/>
非不知不破一領甲不折一隻矢之爲利<lb/>
也顧其猶捕風耳諸侯不可以一非一朝<lb/>
<pb n="KR4c0090_SBCK_019-3a"/>
也齊相晉文之伯也始若膠附終若冰拆<lb/>
豈連雞不能俱止於棲而已哉寡人塞耳<lb/>
義弗聞也寒泉子曰不然夫齊荆三晉之<lb/>
人疾於兵乆矣方城之金十九爲兵一爲<lb/>
鏄銚董澤之蒲十九爲榦一爲箕捲父子<lb/>
兄弟之血前後濺野草齊魂爲燕氛趙骨<lb/>
化魏土悽痛之聲入金石出絃匏聞之者<lb/>
悄慼酸屑泣不自禁一旦有人謂曰朝與<lb/>
<pb n="KR4c0090_SBCK_019-3b"/>
秦連横暮得帖帖安卧秦亦厭戰雖鼓牙<lb/>
頰未能吞諸侯秦休而強吾亦勇而奮矣<lb/>
設有辯口奚能反覆乎大王不用秦詔一<lb/>
武士斷其頸無令車輪輾關下土使關東<lb/>
諸侯聞其言合從散横東向以倍秦大王<lb/>
出則奪氣入則包羞及其殆也披土地以<lb/>
奉讎國獨不念秦仲之業艱難乎春秋祀<lb/>
事何靣目見宗廟惠王卒弗用寒泉子耕<lb/>
<pb n="KR4c0090_SBCK_019-4a"/>
於鄙趙即封蘇李子為武安君六國果拒<lb/>
秦秦閉關十五年<lb/>
　　　　耒耜經<hi>并序</hi>
　耒耜者古聖人之作也自乃粒以耒至<lb/>
　于今生民賴之有天下國家者去此無<lb/>
　有也飽食安坐曾不求命称之義非楊<lb/>
　子所謂如禽者耶余在田野間一日呼<lb/>
　耕甿就而數其目恍若登農皇之庭受<lb/>
<pb n="KR4c0090_SBCK_019-4b"/>
　播種之法淳風泠泠聳竪毛髮然後知<lb/>
　聖人之㫖趣朴乎其深哉孔子謂吾不<lb/>
　如老農信也因書為耒耜經以備遺忘<lb/>
　且無愧於食<lb/>
經曰耒耜農書之言也民之習通謂之犂<lb/>
冶金而為之者曰犂鏡<hi>本作鑱</hi>曰犂壁斵木而<lb/>
為之者曰犂底曰壓鑱曰䇿額曰犂箭曰<lb/>
犂輾曰犂栺曰犂評<hi>去声</hi>曰犂建曰犂槃木<lb/>
<pb n="KR4c0090_SBCK_019-5a"/>
與金凡十有一事耕之土曰墢墢猶塊也<lb/>
起其墢者鑱也覆其墢者壁也草之生必<lb/>
布于墢不覆之則無以紀其本根故鑱引<lb/>
而居下壁偃而居上鑱表上利壁形下圗<lb/>
負鑱者曰底底𥘉實于鑱中工謂之鼈肉<lb/>
底之次曰壓鑱背有二孔係于壓鑱之两<lb/>
旁鑱之次曰策額言其可以扞其壁也皆<lb/>
貤然相載自策額逹于犂底縦而貫之曰<lb/>
<pb n="KR4c0090_SBCK_019-5b"/>
箭前如程而樛者曰轅後如栖而喬者曰<lb/>
梢轅有越加箭可弛張焉轅之上又有如<lb/>
槽形亦如箭焉刻為級前髙而後庳所以<lb/>
進退曰諀進之則箭下入土也淺以其上<lb/>
下類激射故曰箭以其淺深類可否故曰<lb/>
評評之上曲而衡之者曰建建揵也所以<lb/>
柅其轅與評無是則二物躍而出箭不能<lb/>
止横於轅之前文曰槃言可轉也左右繫<lb/>
<pb n="KR4c0090_SBCK_019-6a"/>
以樫乎軛也轅之後末乎梢中在乎所以<lb/>
執耕者也轅車之胷梢取舟之尾止乎此<lb/>
乎鑱長一尺四寸廣六寸壁廣長皆尺㣲<lb/>
橢<hi>音堕</hi>底長四尺廣四寸評底過壓鑱二尺<lb/>
䇿減壓鑱四寸廣狹與<hi>底同箭髙三尺評尺有三</hi>寸槃増評<lb/>
尺七焉建雄稱絶轅脩九尺梢得其半轅<lb/>
至梢中間掩四尺犂之終始丈有二耕而<lb/>
後有爬<hi>去聲</hi>渠踈之義也㪚墢去芟者焉爬<lb/>
<pb n="KR4c0090_SBCK_019-6b"/>
而後有礰<hi>乎格</hi>礋<hi>宅</hi>焉有磟碡<hi>音鹿毒</hi>焉自爬至<lb/>
礰礋皆有齒磟碡觚稜而已咸以木爲之<lb/>
堅而重者良江東之田器盡於是耒耜經<lb/>
終焉<lb/>
　　　　冶家子言<lb/>
武王旣勝殷懸紂首有泣於白旗之下者<lb/>
有司責之其人曰吾冶家孫也數十年間<lb/>
載易其鎔範矣令又將易之不知其所業<lb/>
<pb n="KR4c0090_SBCK_019-7a"/>
</p>
<p>
故泣吾祖始鑄田器歲東作必大售殷賦<lb/>
重秉耒耜者一墢不敢起吾父易之爲工<lb/>
器屬宫室臺榭侈其售益倍民凋力窮土<lb/>
木中輟吾易之以爲兵器㑹諸侯殷師旅<lb/>
戰陣興其售又倍前也今周用鈛斬獨夫<lb/>
四海將奉文理吾之業必壊吾亡無日矣<lb/>
武王聞之懼於是包干戈勸農事冶家子<lb/>
復祖之舊<lb/>
<pb n="KR4c0090_SBCK_019-7b"/>
　　　　招野龍對<lb/>
昔豢龍氏求龍之嗜慾幸而中焉得二龍<lb/>
而飲食之龍之於人固類異以其若已之<lb/>
性也席其宫沼百川四溟之不足游甘其飲<lb/>
食洪流夫鯨之不足味施施然優於其爱<lb/>
弗去一旦值野龍奮然而招之曰爾奚為<lb/>
者茫洋乎天地之間寒而蟄晹而昇能無<lb/>
勞乎識從吾居而宴安乎野龍矯首而笑<lb/>
<pb n="KR4c0090_SBCK_019-8a"/>
之曰若何齪齪乎如是耶賦吾之形冠角<lb/>
而𬒳鱗賦吾之徳泉濳而天飛賦吾之靈<lb/>
嘘雲而乗夙賦吾之職抑驕而澤枯觀乎<lb/>
無極之外息乎大荒之墟窮端倪而盡變<lb/>
化其楽不至耶今爾茍容於蹄涔之間惟<lb/>
沙泥之是拘惟蛭螾之與徒牽乎嗜好以<lb/>
希飲食之餘是同吾之形異吾之楽者也<lb/>
狎於人㗖其利者扼其喉胾其肉可以立<lb/>
<pb n="KR4c0090_SBCK_019-8b"/>
待吾方哀而暖之以手又何誘吾納之䧟<lb/>
穽耶爾不免矣野龍行未㡬果為夏后氏<lb/>
之醢<lb/>
　　　　說鳯尾諾<lb/>
或問予曰鳯尾諾為何等物圗耶書耶對<lb/>
曰予之呼聞自晉訖於梁陳已來藩邸之<lb/>
書也凡封子弟為王則開府辟僚屬取當<lb/>
時士有學行才藻者中是選其所下書東<lb/>
<pb n="KR4c0090_SBCK_019-9a"/>
宫則曰令上書則曰牋諸王下書則曰教<lb/>
上書則曰啓應和文章則曰應令應教下<lb/>
其制一等故也其事行則曰諾猶漢天子<lb/>
肯臣下之奏曰可也鳯尾則所諾牋之文<lb/>
也綷䌨然䙰褷然織與繪莫的知旣肯其<lb/>
行必有襄異之辭若今之批答案晉元帝<lb/>
爲瑯瑘王時帝羙其才令通習外事甞使<lb/>
批鳯尾諾南齊江夏王鋒<hi>降</hi>髙帝第十二<lb/>
<pb n="KR4c0090_SBCK_019-9b"/>
子甚憐之年五歳使學鳯尾諾下筆便工<lb/>
帝大悅以玉麒麟賜之餘未見其出鳯尾<lb/>
牋當畨薄縷輕其制作　精妙靡麗而非<lb/>
罕固者也治將五百年必不能保而存之<lb/>
好事者或云識意妄矣且傳云仲尼在魯<lb/>
與陳有問缶羊楛矢者皆知之及修春秋<lb/>
則逺者略近者詳故曰立於定哀而指隠<lb/>
栢之日逺矣蓋聖人作大與不可不愼則<lb/>
<pb n="KR4c0090_SBCK_019-10a"/>
前所傳亦妄矣予學聖人之文者求其誠<lb/>
而已矣又安可詐則數百年前事自以爲<lb/>
賢哉君子愼所傳無易<lb/>
　　　　禽暴<lb/>
冬十月予視穫于甫里旱苗離離年無以<lb/>
搘憂傷盈懐夜不能寐徃徃聲類暴雨而<lb/>
疾至者一夕凡數四明日訊其甿曰鳧鷖<lb/>
也其曹蔽天而下蓋田所留之禾必竭穗<lb/>
<pb n="KR4c0090_SBCK_019-10b"/>
而後去曰得無弋羅者捕而耗之耶對曰<lb/>
江之南不能弋羅常薬而得之<graphic n="KR3965" url="https://raw.githubusercontent.com/kanripo/KR-Gaiji/master/images/KR3965.png" mimeType="image/png"/>
                    <graphic n="KR3489" url="https://raw.githubusercontent.com/kanripo/KR-Gaiji/master/images/KR3489.png" mimeType="image/png"/>
                    <hi>一箆下西</hi>塗<lb/>
枝叢植于陂一中千萬膠而不飛是薬也<lb/>
出於長沙豫章之涯行賈貨錯歳售於射<lb/>
鳥兒盗興已來蒙衝塞江其誰敢啇是藥<lb/>
旣絶羣鳧恣翔幸不充乎口腹反侵人之<lb/>
稻糧予曰嘻失馭之民化而爲盗關梁急<lb/>
征啇不得行使江湖小禽亦肆其暴以害<lb/>
<pb n="KR4c0090_SBCK_019-11a"/>
民食古聖人敺害物之民出乎四裔矧害<lb/>
民之物乎俾生靈死乎飢吾不知安用馭<lb/>
者爲<lb/>
　　　　蟹志<lb/>
蟹水族之㣲者其爲蟲也有籍見於禮經<lb/>
載於國語楊雄太玄辭晉春秋勸學等篇<lb/>
者於易象爲介類與鼈剛其外者皆乹之<lb/>
屬也周公所謂旁行者歟參於薬録食䟽<lb/>
<pb n="KR4c0090_SBCK_019-11b"/>
蔓延乎小說其智則未聞也唯左氏紀其<lb/>
爲災子雲譏其躁以爲郭索後蚓而已蟹<lb/>
始窟穴於沮洳中秋冬交必大出江東人<lb/>
云稻之登也率執一穗以朝其魁然後從<lb/>
其所之蚤夜觱沸指江而奔漁者緯蕭承<lb/>
其流而障之曰蟹斷<hi>鍜</hi>断<hi>短</hi>其江之道焉<lb/>
爾然後扳援越軼遯而去者十六七旣入<lb/>
于江則形質寖大於舊自江復趨于海如<lb/>
<pb n="KR4c0090_SBCK_019-12a"/>
江之狀漁者又断而求之其越軼遯去者<lb/>
又加多焉旣入于海形質盖夭海人亦異<lb/>
其稱謂矣嗚呼穗而朝其魁不近於義耶<lb/>
捨沮洳而之江海自微而務著不近於智<lb/>
耶今之學者始得百家小說而不知孟軻<lb/>
荀楊氏之道或知之又不汲汲於聖人之<lb/>
言求大中之要何也百家小說沮洳也孟<lb/>
軻荀楊氏聖人之瀆也六籍者聖人之海<lb/>
<pb n="KR4c0090_SBCK_019-12b"/>
也苟不能捨沮洳而求瀆由瀆以至于海<lb/>
是人之智反出於水蟲下能不悲夫吾是<lb/>
以志其蟹<lb/>
　　　　記稲䑕<lb/>
乾符己亥歳震澤之東曰呉興自三月不<lb/>
雨至于七月當時汙拗沮洳者埃塵勃濯<lb/>
檝支派者入扉屨無所汙農民轉逺流漸<lb/>
<hi>平声</hi>稲本晝夜如乳赤子欠欠然救渇不暇<lb/>
<pb n="KR4c0090_SBCK_019-13a"/>
僅得葩拆穗結十無一二焉無何羣䑕夜<lb/>
出齧而僵之信宿食殆盡雖廬守版擊毆<lb/>
而駭之不能勝若宫督户責不食者有刑<lb/>
當是而賦索愈急棘械束榜箠木肌體者<lb/>
無壯老吾聞之於禮曰迎猫爲食田䑕也<lb/>
是禮缺而不行乆矣田䑕知之後歟物有<lb/>
時而暴歟政有貪而廢歟國語曰呉稻蟹<lb/>
不遺種豈呉之土䑕與蟹更伺其事而效<lb/>
<pb n="KR4c0090_SBCK_019-13b"/>
其力殱其民歟且魏風以碩䑕刺重歛斥<lb/>
其君也有䑕之名無䑕之實詩人猶曰逝<lb/>
將去汝適彼楽土况乎上捃其財而下㗖<lb/>
其食率一民而當二䑕不流浪轉徒聚而<lb/>
為盗何哉春秋螽蝝生大有年皆書是聖<lb/>
人於豐凶不隱之驗也余學春秋又親蒙<lb/>
其災於是乎記<lb/>
　　　　記錦𥚑<hi>一作裙</hi>
<pb n="KR4c0090_SBCK_019-14a"/>
待御史趙郡李君好事之士也因予話上<lb/>
元瓦棺寺有陳後主羊車一輪天后武氏<lb/>
羅𥚑佛旛皆組繡奇妙李君乃出古錦裾<lb/>
一條示余福長四天下廣上狹下闊六寸<lb/>
上减下三寸半皆周尺如直其前則左有<lb/>
鶴二十勢若飛起率曲折一脛口中銜莩<lb/>
葩輩右有一鸚鵡聳肩舒毛數與鶴相等<lb/>
二禽大小不類而又以花卉圴布無餘地<lb/>
<pb n="KR4c0090_SBCK_019-14b"/>
界道四向五色間雜道土累細鈿點綴其<lb/>
中微雲璅結互以相帶有若駮霞殘虹流<lb/>
烟墮霧春草夾<graphic n="KR0985" url="https://raw.githubusercontent.com/kanripo/KR-Gaiji/master/images/KR0985.png" mimeType="image/png"/>逺山截空壞墻古苔石<lb/>
泓秋水印丹浸<hi>上声</hi>漏蘂粉塗染盩縆<hi>父魯切急也駛疾也</hi>
<hi>或作桓</hi>環珮雲隱涯岸濃淡霏拂靄抑冥密始<lb/>
如不可辯别及諦視之條叚斬絶分畫一<lb/>
一有去䖏非繡非繪縝緻柔美又不可狀<lb/>
也裏有繒綵下制綫尚仍舊兩旁皆解散<lb/>
<pb n="KR4c0090_SBCK_019-15a"/>
蓋拆滅零落僅存此故耳縱非齊梁物亦<lb/>
不下三百年矣昔時之工如此妙耶曵其<lb/>
𥚑者復何人焉因筆之為辭繼于錦𥚑之<lb/>
後俾善詩者賦之<lb/>
　　　　蠹化<lb/>
橘之囊大如小指首負特角身蹙然類蝤<lb/>
蠐而青翳葉仰齧如飢𧖟之速不相上下<lb/>
人或桭觸之輙奮角而怒氣色桀鷔一旦<lb/>
<pb n="KR4c0090_SBCK_019-15b"/>
視之凝然弗食弗動明日復往則蛻爲蝴<lb/>
蝶矣力力拘拘其翎未舒䄡黒韝蒼分朱<lb/>
間黄腹眞而橢<hi>墮</hi>緌纎且長如醉方寤附<lb/>
枝不揚又明日徃則倚薄風露攀縁草樹<lb/>
聳空翅䡖瞥然而去或隠蕙隙或留篁端<lb/>
翩旋軒虚颺曵粉拂甚可愛也須臾犯蝥<lb/>
網而膠之引絲環纏牢若桎梏人雖甚怜<lb/>
不可解而縱矣噫秀其外類有文也嘿其<lb/>
<pb n="KR4c0090_SBCK_019-16a"/>
中類有徳也不朋而游類㓗也無嗜而食<lb/>
類廉也向使前不知爲橘之蠹後不見觸<lb/>
蝥之網人謂之釣天帝居而來今復還矣<lb/>
天下大橘也名位大羽化也封略大蕙篁<lb/>
也茍㓕徳忘公崇浮飾傲榮其外而枯其<lb/>
内害其本而窒其源得不爲大蝥網而膠<lb/>
之乎觀吾之蠧化者可以惕惕<lb/>
　　　　雜說<lb/>
<pb n="KR4c0090_SBCK_019-16b"/>
先儒曰瞽瞍憎舜使塗廩浚并酖于觴酒<lb/>
欲從而殺之舜謀於二女二女教之以鳥<lb/>
工龍工薬浴注豕而后免矣尖勢之重壯<lb/>
夫不能不畏位之尊聖人不得不敬况舜<lb/>
壻于天子頑嚚嫚戾者獨不畏之又從而<lb/>
殺之耶且尭之妻二女帥九子觀舜之徳<lb/>
舜反受教於女子其術怪且如是是不教<lb/>
人以孝道教人以術免也故尭使朂之非<lb/>
<pb n="KR4c0090_SBCK_019-17a"/>
觀徳也何足以天下付<lb/>
邰俟姜女之生子也始棄之命之曰棄宋<lb/>
芮司徒之生女也始棄之亦命之曰棄邰<lb/>
棄爲稷官烝民頼之宋棄羙而生佐㡬移<lb/>
於宋國名之同也奚傷舜重瞳子項羽亦<lb/>
重瞳子形之類也奚病擇其道如何耳<lb/>
季札以楽卜趙孟子以詩卜㐮仲歸父以<lb/>
言語卜子游子夏以威儀卜沈尹戍以政<lb/>
<pb n="KR4c0090_SBCK_019-17b"/>
卜孔成子以禮卜其應也如響無他圖在<lb/>
精誠而已不精誠者不能自卜况吉凶他<lb/>
人乎<lb/>
傳曰武王罷朝而襪繫絶顧左右無可使<lb/>
結者衛禇師呼聲子結襪而登席漢廷尉<lb/>
爲王生結襪襪之有帶其来尚矣今獨亡<lb/>
之嗚呼古之制亡者十九奚襪帶之足云<lb/>
抑下惠之妻誄其夫門人不能竄一字吕<lb/>
<pb n="KR4c0090_SBCK_019-18a"/>
不韋作春秋秦人不敢損一字徳與刑如<lb/>
何哉<lb/>
</p>
<p>
</p>
  </div>
</body>
</text>
</TEI>
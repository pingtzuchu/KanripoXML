<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0090_SBCK_017-1a"/>
唐甫里先生文集卷之十七<lb/>
　　　　　　笠澤陸龜蒙字魯望<lb/>
　雜著<lb/>
　　　　登髙文<lb/>
金行告窮日御初九桐隂雨壓乎泥沙菊<lb/>
氣風揚乎户牖寒無以衣病不得酒茫洋<lb/>
于心噎嗢在口稚子拱而進曰古往滔滔<lb/>
人生實勞或暇或逸以嬉以遨兹辰甚良<lb/>
<pb n="KR4c0090_SBCK_017-1b"/>
足嘯吾曹趨山選䑓席餌樽醪旣可逭乎<lb/>
災青亦聊釋乎鬰陶齊諧之流載此所謂<lb/>
夫豋髙者也甞有意乎予曰吁稚子之言<lb/>
止扵是耳曾不探乎奥㫖吾數畒之間門<lb/>
常晝關學無端倪宛若循環時孤笑以獨<lb/>
憤楽正直而非險艱為書摭之與善治<hi>音林</hi>
頑有行同而跡類者尚憤疾乎聲顔一驥<lb/>
在坂百駑在閑傳嘶振秣侮病擠孱仲尼<lb/>
<pb n="KR4c0090_SBCK_017-2a"/>
登東山而小魯况肆逺目而務周旋者哉<lb/>
陽專奥䆳假竊名器有土有人前呵後騎<lb/>
佞舌吚啞所向上下鏜威介私放蕩侈哆<lb/>
如此者又欲見耶崇閎大居墍粉塗朱脊<lb/>
㑹螭屹扉環獸鋪輪鮮蹄驕羽翼成徒繡<lb/>
碧其内絲篁彼姝主張何人庸兒賈夫如<lb/>
此者又欲見耶纓弁外飾悔吝中積簡弃<lb/>
信行附比凶徳仁澤乾枯義路塡塞權之<lb/>
<pb n="KR4c0090_SBCK_017-2b"/>
所憎始厚終斥權之所怜昨罵今惜反掌<lb/>
背靣天遼海隔如此者又欲見耶國金鑄<lb/>
兵赤子聚盗殺人無慚罪人何躁造化不<lb/>
象名稱同暴隳頽墻垣不塡堂奥生靈㡬<lb/>
何過半減耗殘存伶俜輸輓犒勞嬴豪偏<lb/>
頗伇使顚倒胥敺吏笞不舎重耄如此者<lb/>
又欲見耶古所謂豋髙能賦者賦物之姿<lb/>
慘戚在下吾寜忍欺爾以災眚可逭鬱陶<lb/>
<pb n="KR4c0090_SBCK_017-3a"/>
</p>
<p>
可披我中<hi>去聲</hi>時病言開怒隨我感物悴遐<lb/>
瞻邇噫是使災眚彌熾鬱陶愈悲惟爾教<lb/>
我百無一冝我榖未實我𬞞未肥弗視農<lb/>
圃吾將曷歸無重我梅吾方憒憒稚子不<lb/>
楽惴縮而退<lb/>
　　　　告白蛇文<lb/>
田廬西北偏有古丘焉髙可四望予将昇<lb/>
之以眺逺舒鬱農民遮言曰不可是丘有<lb/>
<pb n="KR4c0090_SBCK_017-3b"/>
虵巨如井缶而白忤之能爲崇不利人多<lb/>
矣冝無往予取酒沃其立告之曰生而白<lb/>
者犬雞馬牛而已其餘則老而後白狼孤<lb/>
兎鹿烏雀鷰雉龜蛇之類是也人老而毛<lb/>
髮皓白耗眊昏倒不能記子孫名字形朽<lb/>
神潰以至于死物老而鱗毫羽甲盡白白<lb/>
而後有靈非以聖賢存乎上徳光𬒳于下<lb/>
則不爲之出出必人奉之以獻不敢隠匿<lb/>
<pb n="KR4c0090_SBCK_017-4a"/>
唯蛇不在瑞典雖然神而且靈尚矣故漢<lb/>
之興神姥謂之白帝子得非天命志恠者<lb/>
必曰自然多穴老墳竅大木要野甿盤肴<lb/>
甌酒之享作小兒女子寒暑瞢眩淫巫倚<lb/>
之彈絲瞋目歌舞其妖怛駭其惑考鼓用<lb/>
幣僣冒其上歳時奔走畏在人後疾病不治<lb/>
飢寒不辭悉爾輩之為也古者鑄鼎象物<lb/>
使知神姦若之姦吾知之矣况旅吾之地<lb/>
<pb n="KR4c0090_SBCK_017-4b"/>
由我進退蟄出以時無越昆蟲之職無雜<lb/>
鬼神之事吾宫居若野䖏各有分齊故不<lb/>
相害然斬翳通巓為睱日慿藉之所則不<lb/>
當與人爭也如不用吾言吾當籲天霆擊<lb/>
斷裂首尾焉吾誠不移無易爾爲<lb/>
　　　　祭梁鴻墓文<hi>并序</hi>
　梁伯鸞墓在呉西門金昌亭下㡬一里<lb/>
余過之作文而吊以酒為奠其辭曰<lb/>
<pb n="KR4c0090_SBCK_017-5a"/>
先生為五噫之歌漢天子聞而病之南走<lb/>
乎大江之波客臯氏之宇下志沈潜而靡<lb/>
他自呉粲以舉<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>曰夫人之勤亦多不懐志<lb/>
於将没適乎道之無頗比要離之烈魄冡<lb/>
雖夷而不磨嗟余後先生之千祀聊奉奠<lb/>
而來過俯灌地而仰語顧先生之謂何心<lb/>
𥚹性誕客他人之宇下不得故築垣而自<lb/>
翰身病妻弱自呉民之粲不得故力耕而<lb/>
<pb n="KR4c0090_SBCK_017-5b"/>
自穫所以泫先王之義者庶五噫兮可作<lb/>
　　　　哀茹筆工文<lb/>
天與之肱力何緜耕不能耒漁不能船截<lb/>
筠束毫旣勝且便晝夜今古惟毫是鐫爰<lb/>
有茹夫工之良者責其精觕在價髙下缺<lb/>
齧义互尚不能捨旬濡數鋒月秃一把編<lb/>
如𧖟拏<hi>女加反說文云持也</hi>汝實助也我書竒竒渾元未衰<lb/>
惟汝是賴如何巳而有兎千萬拔毛止皮<lb/>
<pb n="KR4c0090_SBCK_017-6a"/>
散澁鈍鋩緡觚獄辭圎而不流銛而不欹<lb/>
在握方染亦茹之為斵輪運斤傳之者誰<lb/>
毫健身殞吾寧不悲<hi>一本悲作噫</hi>
　　　　散人歌<lb/>
江湖散人天骨竒短髮搔来蓬半垂手捉<lb/>
孤篁曵寒繭口誦太古滄浪詞詞云太古<lb/>
萬萬古民性甚野無風期夜棲止與禽獸<lb/>
雜獨自構架縱横枝因而稱曰有巢氏民<lb/>
<pb n="KR4c0090_SBCK_017-6b"/>
共敬貴如君師當將只效烏鵲輩豈是有<lb/>
意陳尊卑無端後聖穿鑿破一派前導千<lb/>
流隨多方惱亂元氣死日使文字生姦欺<lb/>
聖人事業轉消耗尚有漁者存熈熈風波<lb/>
不獨困一士凡百器具皆能施罛踈扈腐<lb/>
鱸鱖脫正失檢馭非䜛疵人間所謂好男<lb/>
子我見婦女留鬚眉奴顔婢膝眞乞丐反<lb/>
以正直為狂癡所以頭欲㪚不散弁峩巍<lb/>
<pb n="KR4c0090_SBCK_017-7a"/>
所以腰欲㪚不㪚珮陸離行㪚任之適坐<lb/>
㪚從傾欹語散空谷應笑㪚春雲披衣散<lb/>
單複便食散酸鹹冝書散渾眞草酒㪚甘<lb/>
醇醨屋散勢斜直樹㪚行參差客散忘簮<lb/>
屨禽㪚虚籠池外物一以㪚中心散何疑<lb/>
不共諸依分邑里不與天子專隍陴静則<lb/>
守桑柘亂則逃妻児金鑣具帶未甞識白<lb/>
刃煞我窮生為或聞蕃將負恩澤號令鐵<lb/>
<pb n="KR4c0090_SBCK_017-7b"/>
馬如風馳大君年小丞相少當軸自請都<lb/>
旌旗神鋒悉出羽林仗繢晝日月蟠龍螭<lb/>
太宗基業甚牢固小醜背叛當殱夷禁軍<lb/>
近自肅宗置㧕遏輔國争雄雌必然大叚<lb/>
剪兇逆須召勁勇扶君麾四方賊壘猶占<lb/>
地死者暴骨生寒飢歸来輙擬荷鋤笠詬<lb/>
吏已責租錢遅興師十萬一日費不啻千<lb/>
金何以支秖今利口且箕歛何暇俛首哀<lb/>
<pb n="KR4c0090_SBCK_017-8a"/>
</p>
<p>
惸婺均荒𥙷敗豈無術布在方冊撑頽隵<lb/>
冰霜襦袴易反掌白面諸郎殊不知江湖<lb/>
散人悲古道悠悠幸寄羲皇傲官家未議<lb/>
活蒼生拜賜江湖散人號<lb/>
　　　　五歌<hi>并序</hi>
　古者歌詠言詩云我歌且謡傳曰勞者<lb/>
　願歌其事吾言之拙艱不足稱詠且謡<lb/>
　而歌其事者非吾而誰作五歌以自釋<lb/>
<pb n="KR4c0090_SBCK_017-8b"/>
　意<lb/>
　　　　放牛<lb/>
江草秋窮似秋半十角呉牛放江岸隣肩<lb/>
揺尾乍依偎横去斜奔忽分散荒陂斷壍<lb/>
無端入背上時時孤鳥立日暮相將帶雨<lb/>
歸田家煙火微茫濕<lb/>
　　　　水鳥<lb/>
水鳥山禽雖異名天工各與雙翅翎鶵巢<lb/>
<pb n="KR4c0090_SBCK_017-9a"/>
吞啄即一例游處髙卑殊不停則有觜鈹<lb/>
<hi>普皮切</hi>瓜㦸勁立直眎者　搏挽裂圗羶腥如<lb/>
此䓁色恣豪横聳身往往凌青冥為人羅<lb/>
絆取材力韋韝綵綬懸金鈴三驅不以鳥<lb/>
捕鳥矢下先得聞諸經超然可繼義勇後<lb/>
恰似有志行天刑鷗閑鶴散兩自遂意思<lb/>
不受人丁寧今朝櫂倚寒江汀舂鉏翡翠<lb/>
參鵁鶄孤翹側睨瞥滅没未是即肯馴軒<lb/>
<pb n="KR4c0090_SBCK_017-9b"/>
楹婦女衣襟便佞古始得金籠日提挈精<lb/>
神卓犖背人飛冷抱兼葭宿煙月我與時<lb/>
情太乖刺秖是江禽有眉髮慇懃謝汝莫<lb/>
相猜歸來長短同羣活<lb/>
　　　　刈穫<lb/>
自春徂秋天弗雨廉廉早稲纔遮畒芒粒<lb/>
稀踈熟更䡖地與禾頭不相拄我耒愁築<lb/>
心如堵更聽農夫夜深語凶年是物即為<lb/>
<pb n="KR4c0090_SBCK_017-10a"/>
災百陣野鳧千穴䑕平明抱杖入田中十<lb/>
穗簫然九穗空敢言一歲囷倉實不了如<lb/>
今朝暮㫪天職誰司下民籍苟有區區冝<lb/>
扸扸本作耕耘意若何蟲豸兼教食人食<lb/>
古者為邦須蓄積魯飢尚責如齊糴今之<lb/>
為政異當時一任流離恣徴索平生幸遇<lb/>
華陽客向日飡霞轉肥白欲賣耕牛弃水<lb/>
田移家直傍三茅宅<lb/>
<pb n="KR4c0090_SBCK_017-10b"/>
　　　　雨夜<lb/>
屋小茅乾雨聲大自疑身著簑衣卧兼似<lb/>
孤舟小泊時風吹折葦來相佐我有愁襟<lb/>
無可那纔成好夢剛驚破背壁殘燈不及<lb/>
螢重桃却向燈前坐<lb/>
　　　　食魚<lb/>
江南春旱魚無澤歳晏未曽腥鼎鬲今朝<lb/>
有客賣鱸魴手提見<hi>呼見反</hi>我長於尺呼児舂<lb/>
<pb n="KR4c0090_SBCK_017-11a"/>
取紅蓮未䡖重相當加十倍且作呉羔助<lb/>
早飡飽卧晴<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>曝寒背横戈負羽正紛紛<lb/>
秖用驍雄不用文争如曉夕謳吟様好伴<lb/>
滄洲白鳥群<lb/>
　　　　丁隱君歌<hi>并序</hi>
　隱君姓丁氏字翰之濟陽人也名飛舉<lb/>
　讀老子莊周書善養生能鼓琴居錢塘<lb/>
　龍泓洞之左右或曰憇館耳别業在深<lb/>
<pb n="KR4c0090_SBCK_017-11b"/>
　山中非得得行不可適到其下畜妻子<lb/>
　事耕稼如常人余甞南浮桐江途而詣<lb/>
　龍泓憇舘獲見綸巾布裘貌古而意潜<lb/>
　好古文樂聞歌詩見待加厚因曰他時<lb/>
　願為山中僕丁笑而不應問之年曰七<lb/>
　十二當咸通丙午歳逮十四年矣雷平<lb/>
　道士葛參寥話興翰之熟至今齒髪不<lb/>
　衰氣力益壯䟽繁導蒙灌漑剉　皆自<lb/>
<pb n="KR4c0090_SBCK_017-12a"/>
　執綆缶斤斸輩升髙望逺不翅履平地<lb/>
　時時書細字作文紀事皆有楷法意義<lb/>
　夜半山静取琴彈之奏雅弄一二而已<lb/>
　少睡寡言語與人相接禮簡而情至周<lb/>
　旋累年未甞有罷倦之色不唯疾病也<lb/>
　非養生之效歟又不見有所服餌或問<lb/>
　之對曰治心修身之外復有何物予始<lb/>
　嘉其遯丗又聞其老而益精又恱其治<lb/>
<pb n="KR4c0090_SBCK_017-12b"/>
　心脩身之說孔子所謂楽而壽者斯人<lb/>
　也歟旣樂而壽則仁智充乎其内充乎<lb/>
　其内者非有徳者歟有徳而不耀於世<lb/>
　者非隱君子歟乃作丁隱君歌以寄其<lb/>
　聲云<lb/>
華陽道士南遊歸手中半卷青蘿衣自言<lb/>
逋客持贈我乃是銭塘丁翰之連江大抵<lb/>
多竒岫獨話君家㝡竒秀盤燒天竺春筍<lb/>
<pb n="KR4c0090_SBCK_017-13a"/>
肥琴倚洞庭秋石痩草堂暗引龍泓溜老<lb/>
樹根株若蹲獸霜濃果熟未容収徃往兒<lb/>
童雜猿狖去歳猖狂有黃冦官軍解㪚無<lb/>
人鬪滿城奔迸翰之閒只把枯松塞圭竇<lb/>
前度相逢正賣文一銭不直虚云云今来<lb/>
利作採樵客可以抛身麋鹿羣丁隱君丁<lb/>
隱君叩頭旦莫變名氏即日更尋丁隱君<lb/>
　　　　紫溪翁歌<hi>并序</hi>
<pb n="KR4c0090_SBCK_017-13b"/>
　紫溪翁過甫里先生舉酒相屬醉而歌<lb/>
　曰<lb/>
一丘之木其栖深也屋吾容不唇一溪之<lb/>
石其居平也席吾勞以息一竇之泉其音<lb/>
清也絃吾方在懸得乎人得乎天吾不知<lb/>
所以然而然先生弁而賡之曰<lb/>
採江之魚兮朝船有鱸採江之𬞞兮暮筐<lb/>
有蒲左圖且書右琴與壼壽歟夭歟貴歟<lb/>
<pb n="KR4c0090_SBCK_017-14a"/>
賤歟歌闋而去<lb/>
　　　　鶴媒歌<lb/>
偶繫漁舟汀樹枝因㸔射鳥令人悲盤空<lb/>
野鶴忽然下背翳見媒心不疑媒閑静立<lb/>
如無事清唳時時入遥吹徘徊未忍過南<lb/>
塘且應同聲就同類<graphic n="KR2484" url="https://raw.githubusercontent.com/kanripo/KR-Gaiji/master/images/KR2484.png" mimeType="image/png"/>翎宛若相逢喜秪<lb/>
怕纔來又驚起窺鱗啄藻乍低昻立定當<lb/>
胷流一矢媒懽舞躍勢離披似謟功能邀<lb/>
<pb n="KR4c0090_SBCK_017-14b"/>
弩兒雲飛水宿各自物妬侣害羣猶爾為<lb/>
而况世間有名利外頭笑語中猜忌君不<lb/>
見荒陂野鶴䧟良媒同類同聲眞可畏<lb/>
　　　　慶封宅古井行<hi>并序</hi>
　春秋左氏傳云襄二十八年齊慶封亂<lb/>
　而耒奔旣而齊人來讓奔呉呉句餘與<lb/>
　之朱方聚族而居之冨於其舊後七年<lb/>
　荆人使屈申圍朱方執慶封而盡滅其<lb/>
<pb n="KR4c0090_SBCK_017-15a"/>
　族按圖經潤之城南一里則封所居之<lb/>
　地詢諸故老井尚存焉因覧其遺甃故<lb/>
　歌之以志其惡<lb/>
古甓團團蘚花碧鼎濙寒泉深百尺江南<lb/>
戴白盡能言此地曽爲慶封宅慶封嗜酒<lb/>
荒齊政齊人剪族封奔道雖過魯儒羞鲁<lb/>
儒欲弄呉民竊呉柄吳分巖邑號朱方子<lb/>
家負固心彊梁澤車豪馬馳似水錦鳯玉<lb/>
<pb n="KR4c0090_SBCK_017-15b"/>
龍森若牆一朝雲夢圍兵至胷䧟鋒鋩腦<lb/>
塗地因知冨徳不冨財顔氏簞瓢有深意<lb/>
宣父嘗違盗泉水懦夫立事貪夫止今歌<lb/>
此井示呉人㫁綆沈缾自兹始<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0090_SBCK_001-1a"/>
即列宿卓哉悲秋辭合在風雅右龐公楽<lb/>
幽隱辟聘無所就秋愛鹿門泉泠泠倚巖<lb/>
漱孔明卧龍者潜伏躬耕耨忽遭玄徳雲<lb/>
遂起麟角闘三胡節皆峻二習名亦茂其<lb/>
餘文武家相望如斥堠緬思齊梁降寂寞<lb/>
寡清胄疑融爲漪瀾復結作瑩琇不知粹<lb/>
和氣有得方大受将生皮夫子上帝可其<lb/>
奏并包數公才用以殿厥後甞聞児童歲<lb/>
<pb n="KR4c0090_SBCK_001-1b"/>
嬉戯陳爼豆積漸開詞源一派分萬溜先<lb/>
崇丘旦室大懼隳結<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>次補荀孟垣所貴<lb/>
亡罅漏仰瞻三皇道蟣虱在宇宙却視五<lb/>
霸圗股掌弄孩㓜或能醢髋髀或與翼鶵<lb/>
鷇或喜掉直舌或楽斬邪脰或耨鉏翳薈<lb/>
或整理錯謬或如百千騎合沓原野狩又<lb/>
如暁江平風死波不皺幽埋力須掘遺落<lb/>
貲必購乃於文李中十倍猗頓冨囊乏向<lb/>
<pb n="KR4c0090_SBCK_001-2a"/>
咸鎬馬重遲歩驟專埸射䇿時縛虎當羿<lb/>
彀歸来把通籍且作髙堂壽未足逞戈矛<lb/>
誰云𬒳文繡從知偶東下帆影拂呉岫物<lb/>
象悉摧藏精靈畏雕鏤伊余抱沈疾顦顇<lb/>
守圭竇方推洪範疇更念大玄首<hi>去</hi>陳詩<lb/>
採風俗學古窮篆籕朝朝貰薪米往徃逢<lb/>
責詬旣𬒳鄰里輕亦為妻子陋持冠適甌<lb/>
越敢怨不得售窘若曬沙魚悲如哭霜狖<lb/>
<pb n="KR4c0090_SBCK_001-2b"/>
唯君枉車轍以逐海上臭披襟兩相對半<lb/>
夜忽白晝執熱濯清風忘憂飲醇酎驅為<lb/>
文翰侣駑皁參驥廐有時諧宫啇自喜真<lb/>
邂逅道孤情易苦語直詩還痩藻匠如見<lb/>
詶終身致懷袖<lb/>
　　　　　襲美先輩以龜蒙所獻五百<lb/>
　　　　　言旣蒙見和復示榮唱至于<lb/>
　　　　　千字提奨之重蔑有稱實再<lb/>
<pb n="KR4c0090_SBCK_001-3a"/>
　　　　　杼鄙懐用伸詶謝<lb/>
洪範分九疇轉成天下規河圗孕八卦煥<lb/>
作玄中竒先𨳩否臧源次築經緯基粤若<lb/>
魯聖出正當周徳衰越疆必載質歷國將<lb/>
扶危諸侯恣崛強王室方凌遲歌鳯時不<lb/>
偶獲麟心益悲始嗟吾道窮竟使空言垂<lb/>
首賛五十易又刪三百詩遂令篇籍光可<lb/>
並日月姿向非筆削功未必無瑕疵迨至<lb/>
<pb n="KR4c0090_SBCK_001-3b"/>
夫子没㣲言散如枝<hi>一作披</hi>所宗旣不同所<lb/>
得亦異冝名法在深刻虚玄致希夷自從<lb/>
戰伐來一派縱横馳寒谷生艶木沸潭結<lb/>
流澌驚奔失壯士好惡随纎児嬴氏并六<lb/>
合勢尊丞相斯加于挾書律盡取坑焚之<lb/>
南勒㑹稽頌北恢胡亥阺猶懐徧廵狩不<lb/>
暇親維持及漢文景後鴻生方鋠摫<hi>出三都賦</hi>簸<lb/>
揚堯舜風反作三代吹飄飄四百載左右<lb/>
<pb n="KR4c0090_SBCK_001-4a"/>
為藩籬鄴下曹父子獵賢甚熊羆發論若<lb/>
霞駁<hi>魏文帝典論有論文篇</hi>裁詩如錦摛徐王應劉輩頭<lb/>
角咸相衰<hi>𥘉危切</hi>或有妙絶賞或為獨歩推或<lb/>
許潤色美或嫌詆訶癡倐以中利病且非<lb/>
混醇醨雅當乎魏文麗矣哉陳思不肯少<lb/>
選妄恐貽後丗嗤吾祖仗才力<hi>士衡文賦</hi>革車蒙<lb/>
虎皮手持一白旄直向文埸麾輕<hi>去</hi>若脫鉗<lb/>
<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>豁如抽扊扅<hi>上埮下移</hi>精鋼不足利騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>何勞<lb/>
<pb n="KR4c0090_SBCK_001-4b"/>
追大可罩山岳微堪析毫氂十體免負贅<lb/>
百家咸起痿爭入鬼神奥不容天地私一<lb/>
篇邁華藻萬古無孑遺刻鵠尚未已雕龍<lb/>
奮而為<hi>劉勰有文心雕龍</hi>劉生吐英辯上下窮髙卑<lb/>
下臻宋與齊上指軒從羲豈但標八索殆<lb/>
將包兩儀人謡洞野老騷怨明湘纍立本<lb/>
以致詰驅宏来抵隵清如朔雪嚴緩若春<lb/>
煙嬴或欲開户牖或將飾纓緌雖非倚天<lb/>
<pb n="KR4c0090_SBCK_001-5a"/>
劒亦是嚢中錐皆由内史意致得東萖詞<lb/>
梁元盡索虜後主終亡隋哀音但浮脆豈<lb/>
望分雄雌吾唐揖譲𥘉陛列森咎䕫作頌<lb/>
嫓吉甫直言過祖伊明皇踐中日墨客肩<lb/>
參差岳淨秀擢削海寒光陸離皆能取穴<lb/>
鳯盡擬乗雲螭邇來二十祀俊造相追随<lb/>
余生落其下亦值文明時少小不好弄逡<lb/>
廵奉弓箕雖然若貧賎未省親嚅㖇<hi>一作唲</hi>秋<lb/>
<pb n="KR4c0090_SBCK_001-5b"/>
倚抱風桂曉烹承露葵窮年只敗𫀆積日<lb/>
無晨炊逺訪賣薬客閒尋捕魚師歸来蠧<lb/>
編上得以含情窺抗韻吟比雅覃思念棿<lb/>
攡因知昭明前剖石呈清琪又嗟昭明後<lb/>
敗葉埋芳蕤縱有月旦評未能天下知徒<lb/>
爲強貔豹不免參孤狸誰蹇行地足誰抽<lb/>
刺天鬐誰作河畔草誰爲洞中芝誰若靈<lb/>
囿鹿誰猶清廟犧誰輕如舉毛誰蜜如凝<lb/>
<pb n="KR4c0090_SBCK_001-6a"/>
脂誰比蜀嚴静誰方巴賨貲誰能釣抃鼇<lb/>
誰能灼神龜誰皆如水火誰同若塤箎誰<lb/>
可作梁棟誰敢驅谷蠡<hi>鹿黎二首</hi>用此常不怏<lb/>
無人動交鈹空消病裏骨枉白愁中髭鹿<lb/>
門先生才大小無不怡就彼六籍内說詩<lb/>
直解頥顧我迷未逹開懐潰其疑初看鑿<lb/>
本源漸乃䟽旁支䆳古派泛濫皇朝先赫<lb/>
㬢揣摩是非際一一如襟期李杜氣不易<lb/>
<pb n="KR4c0090_SBCK_001-6b"/>
孟陳節難移信知君子言可並神明蓍枯<lb/>
腐尚求律膏育猶謁毉况將太牢味見㗖<lb/>
逋懸飢今来置家地正枕呉江湄餌薄鈎<lb/>
不曲跫然守空坻嘿坐無影響唯君歎茅<lb/>
茨抽書亂籖帙酌茗煩甌檥或伴𥙷缺砌<lb/>
或偕詣荒祠孤笻倚煙蔓細木横風漪觸<lb/>
雨妨扉屨臨流泥江蘺旣狎野人調甘為<lb/>
豪士訾不敢負建皷唯憂掉降旗希君念<lb/>
<pb n="KR4c0090_SBCK_001-7a"/>
餘勇挽䄂登文陴<lb/>
　　　奉詶襲美先輩呉中苦雨一百韻<lb/>
微生參最靈天與意緒拙人皆機巧求百<lb/>
逕無一達家爲唐臣來奕丗唯稷卨只垂<lb/>
清白風凛凛自貽厥<hi>龜蒙五代祖六代祖皇朝維在台輔</hi>猶殘賜書<lb/>
在編簡苦断絶其間忠孝字萬古光不滅<lb/>
孱孫誠瞢昧有志常榾榾敢云嗣良弓但<lb/>
𣣔終守節諠譁不入耳䜛佞不挂舌仰詠<lb/>
<pb n="KR4c0090_SBCK_001-7b"/>
堯舜言俯遵周孔轍所貪旣仁義豈暇理<lb/>
生活縱有舊田園拋来亦蕪没因之成否<lb/>
塞十載真契闊凍骭一襜褕飢腸少糠籺<lb/>
甘心付天壌委分任廽斡笠澤卧孤雲桐<lb/>
江鈎明月盈筐盛芡芰滿釡煑鱸鱖酒幟<lb/>
風外㩻茶槍露中擷<hi>茶芽未展者曰已展者曰旗</hi>歌謡非大<lb/>
雅捃摭爲小說上可𥙷薫莖傍堪跐㸦蘖<lb/>
<hi>龟蒙嘗著禆說三卷</hi>方當賣<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>罩盡以易紙札蹤跡尚<lb/>
<pb n="KR4c0090_SBCK_001-8a"/>
呉門夢魂先魏關尋闻天子詔　怒誅叛<lb/>
卒宵旰憫烝黎謨<hi>一作暮</hi>明問征伐王師雖繼<lb/>
下賊壘未即拔此時淮海波半是生人血<lb/>
霜戈驅少壯敗屋棄羸耋踐蹋比塵埃焚<lb/>
焼同藁秸吾皇自神聖執事皆間傑射䇿<lb/>
亦何為春卿送聊輟伊余將貢技未有耻<lb/>
可刷却問漁樵津重耕煙雨墢諸侯急兵<lb/>
食冗䞉方翦截不可抱詞章廵門事干謁<lb/>
<pb n="KR4c0090_SBCK_001-8b"/>
歸来闔蓬楗壁立空豎褐煖手抱孤㷑披<lb/>
書向殘雪幽憂和憤懣忽愁自驚蹶文兮<lb/>
乏寸毫武也無尺鐡平生所韜蓄到死不<lb/>
開豁念此令人悲翕然生内熱加之𬒳皸<lb/>
瘃况復乆藜糲旣為霜露侵一卧增百疾<lb/>
筋骸將東縛<graphic n="KR3370" url="https://raw.githubusercontent.com/kanripo/KR-Gaiji/master/images/KR3370.png" mimeType="image/png"/>理如箠撻𥘉謂抵狂貙又<lb/>
疑當毒蝎江南多事鬼巫覡連甌粤可口<lb/>
是妖訛恣情專賞罸良毉只備位薬肆成<lb/>
<pb n="KR4c0090_SBCK_001-9a"/>
虚設而我正萎痿安能致訶咄椒蘭任芳<lb/>
苾精粣從羅列醆斚旣屢傾錢刀亦隨爇<lb/>
兼之瀆財賄不止行盗竊天地如知微妖豈<lb/>
逃殺其時心力㥽益使氣息惙永夜更呻<lb/>
吟空牀但皮骨君来贊賢牧野鶴聊簪笏<lb/>
謂我同光塵心中有溟渤輪蹄相壓至問<lb/>
遺無虚月首到春鴻𪷟猶殘病根茇看花<lb/>
雖眼暈見酒忘肺渇隱几還自怡逢盧亦<lb/>
<pb n="KR4c0090_SBCK_001-9b"/>
爭喝抽毫更唱和劒㦸相磨戞何大不包<lb/>
羅何微不挑刮今来值霖雨晝夜無暫歇<lb/>
雜若碎淵淪髙如破轇轕何勞鼉吼岸詎<lb/>
要鸛鳴垤秖意江海飜更愁山岳裂𥘉驚<lb/>
蚩尤陣虎豹爭搏嚙又疑伍胥濤蛟蜃相<lb/>
蹙拶千家𪷟瀑練忽似好披拂萬瓦垂玉<lb/>
繩如堪取縈結况余居低下本是蛙蚓窟<lb/>
邇来增號呼得以恣唐突光夸屋舎好又<lb/>
<pb n="KR4c0090_SBCK_001-10a"/>
恃頭角凸厚地雖直方身能徧穿穴常參<lb/>
莊辯裏亦造楊玄末偃仰縱無機形容且<lb/>
相忽低頭増嘆詫到口復嗢咽沮洳漬琴<lb/>
書莓苔染巾襪解衣換倉粟秕稗猶未脫<lb/>
飢鳥屢窺臨泥僮苦舂<hi>音伐</hi>或聞秋稼穡<lb/>
太半沈澎汃耕父蠹齊民農夫思旱魃吾<lb/>
觀天之意未必洪水割且要虐飛龍又圖<lb/>
滋跛鼈三呉眀太守左右皆儒哲有力即<lb/>
<pb n="KR4c0090_SBCK_001-10b"/>
扶危懐仁過救暍鹿門皮夫子氣調真俊<lb/>
逸截海上雲鷹横空下霜鶻文壇如命将<lb/>
可以持玉鉞不獨扆羲軒便當城老佛顧<lb/>
余為山者所得纔簣撮譬如飾箭村尚欠<lb/>
鏃与筈閒将歈兒唱強倚帝子瑟幸淂逺<lb/>
瀟湘不然嗤賈屈開緘窺寶肆璣貝光比<lb/>
櫛㓪詠衝楽懸陶匏嚮鏗擖古来愁霖賦<lb/>
不是不清越非君頓挫才沴氣難摧折馳<lb/>
<pb n="KR4c0090_SBCK_001-11a"/>
情扣虚寂力盡無所掇不足謝徽音秪令<lb/>
凋鬂髮<lb/>
　　　奉詶襲羙先輩𥘉夏見寄次韻<lb/>
積雨晦臯圃門前煙水平蘋蘅增遥吹枕<lb/>
席分餘清村旆詫酒羙賖来滿鋞程<hi>一作鋐</hi>未<lb/>
必減宣子何羡謝公榮借宅去人逺敗墻<lb/>
連古城愁鴟占枯枿野䑕趨前楹昨日雲<lb/>
破損晚林先覺晴幽篁倚微照碧粉含踈<lb/>
<pb n="KR4c0090_SBCK_001-11b"/>
莖蠧簡有遺字㪇琴無泛聲蠶寒蠒尚薄<lb/>
鷰喜雛新成覧物正揺思得君𥘉夏行誠<lb/>
明復散誕化匠<hi>一作化三</hi>安能爭海浪刷三㠀天<lb/>
風吹六英洪崖領玉節坐使虚音生吾祖<lb/>
傲洛客因言㡬為傖末裔寔漁者敢懷干<lb/>
墨卿唯思釣璜老遂得持竿情何須乞鵝<lb/>
炙豈在斟羊羹畦𬞞與瓮醁便可相攜迎<lb/>
蟠木几甚曲筍皮冠且輕閒心放羈靮醉<lb/>
<pb n="KR4c0090_SBCK_001-12a"/>
脚從欹傾一逕有餘逺一䆫有餘明　皇<lb/>
苦不達天下何足并<hi>秦</hi>
　　　奉和襲美二遊詩<lb/>
　　　　徐詩<lb/>
甞聞四書曰經史子集焉苟非天禄中此<lb/>
事無由全自從秦火來歷代逢迍邅漢祖<lb/>
入關日蕭何為政年盡力取圖籍遂持天<lb/>
下權中興熹乎時教化還相宣立石刻五<lb/>
<pb n="KR4c0090_SBCK_001-12b"/>
經置於太學前賊莽亂王室君臣如轉圜<lb/>
洛陽且煨燼載籍冝爲煙逮晉武革命生<lb/>
民纔息肩惠懐亟寡昧戎羯俄腥羶已覺<lb/>
天地閉競爲東南遷日旣不睱給墳索何<lb/>
由專爾後國脆弱人多尚虚玄任學者得<lb/>
謗清言者爲賢直至沈范輩<hi>沈約范雲皆蔵書數萬卷</hi>始<lb/>
家藏簡編御府有不足仍令就之傳梁元<lb/>
渚宫日盡取如蚳蝝兵威忽破碎焚爇無<lb/>
<pb n="KR4c0090_SBCK_001-13a"/>
遺篇近者隋後主搜羅勢駢闐寳函映玉<lb/>
軸彩翠明霞鮮伊唐受命𥘉載史聲連延<lb/>
砥柱不我助驚波湧淪漣遂令因去<hi>一作往古</hi>書<lb/>
半在餘浮泉貞觀購亡逸蓬瀛漸周旋炅<lb/>
然東壁光與月爭流天偉矣開元中王道<lb/>
真平平八萬五千卷一一皆塗鈆<hi>案間</hi>
人間盛傳冩海内奔窮研目云西齋書有<lb/>
過東臯田吾聞徐氏子奕世皆才賢因知<lb/>
<pb n="KR4c0090_SBCK_001-13b"/>
遺孫謀不在黄金錢揷架㡬萬軸森森若<lb/>
戈鋋風吹籖牌聲滿室鏗鏘然佳哉鹿門<lb/>
子好問好除㾓倐来參卿憐𨳩懐展橱簏<lb/>
唯在性所便素業已千仞今爲峻雲巓雄<lb/>
才舊百派相近浮曰<hi>一作百</hi>川君抱王佐圗縱<lb/>
歩凌陶甄他時若報徳誰在參卿先<lb/>
　　　　任詩<lb/>
吴之辟疆園在昔勝槩敵前聞冨脩竹後<lb/>
<pb n="KR4c0090_SBCK_001-14a"/>
說紛怪石<hi>竟陵千陸羽翫月詩云辟強舊林閬怪石紛相向</hi>風煙慘無主載祀<lb/>
將六百草色與行人誰能問遺跡不知清<lb/>
景在盡付任君宅却是五湖光偷來傍簷<lb/>
隙出門向城路車馬聲<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>轢入門望亭隈<lb/>
水木氣岑寂犨墻繞曲岸勢似行無極十<lb/>
歩一危梁乍疑當絶壁池容澹而古樹意<lb/>
蒼然僻魚驚尾半紅鳥下衣全碧斜来㠀<lb/>
嶼隱恍若瀟湘隔雨静挂殘絲煙消有餘<lb/>
<pb n="KR4c0090_SBCK_001-14b"/>
脉朅來任公子擺落名利役雖將禄代耕<lb/>
頗愛巾隨䇿秋籠支遁鶴夜榻戴顒客說<lb/>
史足爲師譚禪差作伯君多鹿門思到此<lb/>
情便適偶䕃桂堪帷縱吟苔可席顧余眞<lb/>
任誕雅遂中心獲但喜醉還醒豈知玄尚<lb/>
白甘間在雞口不貴封龍額即此自怡神<lb/>
何勞謝公屐<lb/>
　　　　次追和清逺道士詩韻<lb/>
<pb n="KR4c0090_SBCK_001-15a"/>
一代先後賢聲容劇河漢况兹邁古士復<lb/>
歴蒼崖竄辰經㡬十萬邈與靈壽翫海嶽<lb/>
尚推移都鄙固蕪漫嬴僧下髙閣獨鳥没<lb/>
逺岸嘯𥘉風雨來吟餘鍾㖵亂如何鍊精<lb/>
魄萬祀怱欲半寜為断臂憂肯作秋栢散<lb/>
吾聞鄷宫内日月自昏旦左右修文郎縱<lb/>
横灑篇翰斯人乆冥漠得不垂慨歎庶或<lb/>
有神交相從重興讃<lb/>
<pb n="KR4c0090_SBCK_001-15b"/>
　　　　　𥙷沈恭子詩<hi>并序</hi>
　　　案清逺道士詩題中有沈恭子同遊<lb/>
　　　旣為神怪之傳得非姓氏謚爲恭子<lb/>
　　　乎<hi>一作苦</hi>趙宣子韓獻子之類耶恭子美<lb/>
　　　謚也而詩中有風流詞翰之稱豈獨<lb/>
　　　唱而不和者歟疑闕其文以為恭子<lb/>
　　　之恨乃作一章存于編中亦𥙷亡之<lb/>
　　　義也<lb/>
<pb n="KR4c0090_SBCK_001-16a"/>
靈質貫軒昊遐年越啇周自然失逺裔安<lb/>
得怨寡儔我亦小國㣧易名慙見優雖非<lb/>
放曠懐雅奉逍遥遊攜手桂枝下屬詞山<lb/>
之幽風雨一以過林麓颯然秋落日倚石<lb/>
壁天寒登古丘荒泉巳無夕敗葉翳不流<lb/>
乱翠缺月隱衰紅清露愁覽物性未逸反<lb/>
為情所囚異才偶絶境佳藻窮冥搜虚傾<lb/>
寂寞音敢作雜珮詶<lb/>
<pb n="KR4c0090_SBCK_001-16b"/>
唐甫里先生文集卷之一<lb/>
</p>
<p>
</p>
  </div>
</body>
</text>
</TEI>
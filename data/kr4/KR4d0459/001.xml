<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東庵集卷一</head>
    <p>
<pb n="KR4d0459_WYG_001-1a"/>
欽定四庫全書<lb/>
　東庵集卷一　　　　　　元　滕安上　撰<lb/>
　　四言詩<lb/>
　　　至元徳音詩<hi>并序</hi>
　至元十九年四月十八日中山府儒學教授臣某從<lb/>
　庶官之後伏聽徳音條凡十五每讀一訖咸以手加<lb/>
　額踴躍歡抃如獲更生既而使臣孫某徴詩某職在<lb/>
　儒學不敢以蹇淺辭竊惟明世不能無佞而能去佞<lb/>
<pb n="KR4d0459_WYG_001-1b"/>
　聖人不難得民而難安民和萬邦而黎民時雍去四<lb/>
　罪而天下咸服此堯舜所以為堯舜也惟聖朝接千<lb/>
　嵗之統惟皇帝大四海之圖去奸佞擢賢良下詔條<lb/>
　安百姓天地之仁推之而愈宏日月之光廓之而愈<lb/>
　明於戯休哉誠登堯而軼舜也太平之期臣幸親見<lb/>
　謹拜手稽首而為之詩<lb/>
温温徳音敷于下土癃老黎庶是蹈是舞徳音惟何天<lb/>
子神聖奸讒蒙蔽咸革而正讒人罔極竊弄威福負且<lb/>
<pb n="KR4d0459_WYG_001-2a"/>
乗器凶以覆餗林甫剖棺𢎞羊既烹百僚稽首天子之<lb/>
明乃命元老載謀載惟有積其弊以新以釐命相選賢<lb/>
允協帝心鰥寡無蓋式昭徳音奸事箕斂民多逋畆天<lb/>
子憐之貰租已負奸事羅織民罹慘酷天子憐之省刑<lb/>
綏獄養老恤孤和鈞平價次第舉行彰我王化琴瑟不<lb/>
調解而更張四海熈熈躋于一堂惟我天子萬夀無疆<lb/>
皇皇有元古無比隆浸以唐徳扇以虞風惟我天子垂<lb/>
祚無窮地平天成風恬俗熈臣今何幸乃親見之拜手<lb/>
<pb n="KR4d0459_WYG_001-2b"/>
稽首獻此頌詩<lb/>
　　五言古<lb/>
　　　晨起<lb/>
樹色暗曈曨雞聲動棲鳥浮雲澹流水時見衆星小虚<lb/>
襟顥氣盈獨立萬物表詩成望東方陽輝破清曉<lb/>
　　　擬行行重行行<lb/>
行行重行行溪邊草離離是時新雨霽浩碧無津涯中州<lb/>
有佳人音問兩不知我欲駕風濤恨無青竹枝舟行恨<lb/>
<pb n="KR4d0459_WYG_001-3a"/>
波緩泝流愈云逺思君重思君詎作乗興返感彼芙蓉<lb/>
衰嘆此嵗已晚君家有雕胡為我炊一飯<lb/>
　　　擬青青陵上柏<lb/>
青青陵上柏坦坦溪側石為問釣魚人曽見行吟客我<lb/>
家有斗酒雖濁未為薄向在聲利中釀法得京洛荆布<lb/>
為我熟待予不時索幸君共一觴同此泛家宅漁人如<lb/>
不聞絲綸整千尺回舟入風烟可望不可廹<lb/>
　　　擬今日良宴㑹<lb/>
<pb n="KR4d0459_WYG_001-3b"/>
今日良宴㑹溪山入橫陳非絲亦非竹足以怡心神座<lb/>
中有佳人氷雪含天真霞衣風杲杲紉蘭佩申申莫惜<lb/>
此夕樂但恐此迹陳君看牛與女逺隔銀河津雖有七<lb/>
夕期終嵗長悲辛<lb/>
　　　題贈禹城紀敬叔<lb/>
紀侯大去國聖筆示甄奬後昆炳遷史風義愈森爽迄<lb/>
今雲礽孫孝弟甲鄉黨仍以貲筭髙推擇掌内帑金錢<lb/>
富漢文貫朽不可繦手目無權衡鈞石校銖兩寵監平<lb/>
<pb n="KR4d0459_WYG_001-4a"/>
原税去家間尋丈孰云弗為政足佐一邑長可以得儁<lb/>
彦可以抑貪枉𤨏𤨏龍斷夫貨利左右罔為當痛繩檢<lb/>
使泚發諸顙百里昔隱市干木屈大駔為當重拂拭庸<lb/>
受進賢賞除租免農器良務農業廣又當潤澤之力本<lb/>
遂均養朱邑一嗇夫桐鄉尚祠饗職豈擊崇卑遺愛即<lb/>
慕仰春風徧山東浩歌歸擊壤<lb/>
　　　稅司除蠶征為賦<lb/>
周官設司市蓋抑商夫貪法毎優農人俾治畆東南漢<lb/>
<pb n="KR4d0459_WYG_001-4b"/>
末事筦㩁利孔開窮探黠商操竒贏疲氓困鐫鏨蠒絲<lb/>
至縑帛一甚矧再三孰憐始作俑迤邐及卵蠶古人樂<lb/>
仁術肄業慎矢函嘗逢鶴髪翁典故云飽諳鎡基與經<lb/>
籍不與百貨㕘迄今用其一無乃異苦甘聖朝化更張<lb/>
治古無人慙錢榖靳髙選秩重伯子男有來兩君子勿<lb/>
疑朋盍簮張侯嗜理學語孟入泳涵末得張潤甫家世<lb/>
青出藍安坐一務中心迹如禪庵首罷卵蠶税喜氣騰<lb/>
晴嵐昨間日中市珠禇盈負擔萬家鳴機杼衣易懸鶉<lb/>
<pb n="KR4d0459_WYG_001-5a"/>
鵪遐想挟纊人禱頌將何堪鎡基倘隨例悠乆播美談<lb/>
　　　辛已九日張居實坐中揷籠金菊索詩賦此<lb/>
菊花如隱人東籬遂幽屏黄裳信元吉中美恐彪炳鮮<lb/>
鮮絳繒衣衣錦復尚絅相對淡以文晚節愈閒静老鬢<lb/>
不堪揷瓊盃照疎影淵明今已矣芳盟復誰領長吟思<lb/>
悠然姢姢風露冷<lb/>
　　　題鈍軒祖墳遺安亭<lb/>
燕山屹岥岮喬木參秋旻髙亭表遺安八世趙氏墳時時<lb/>
<pb n="KR4d0459_WYG_001-5b"/>
下馬人能説爾祖勤買田事歸耕妻子前鋤耘種徳及<lb/>
黄泉枝葉何繽紛振華得秋實倉庾豐以殷舂瀹供饔<lb/>
飱精鑿絶羶葷逺辟危亡憂坐収安飽勲七傳逮建春<lb/>
三聘辭𤣥纁煑薺看青山<hi>横渠詩折脚鐺頭烹白薺蓋頭茆底看青山</hi>富貴<lb/>
如浮雲于今鈍軒翁一門奉嚴君百錢日計了僮僕猶<lb/>
欣欣旦暮示庭訓先戒恒云云勿露修月斧勿逞運風<lb/>
斤袖中有金鎚不戰揮三軍隂功晦愈彰麟鳯超人羣<lb/>
孫安祖亦安輝光賁榆枌纍纍百塋域依然龜兆分詎<lb/>
<pb n="KR4d0459_WYG_001-6a"/>
必禁樵蘇刼火不敢焚嵗時登牢蔬彷彿聞蒿焄鹿庵<lb/>
玉堂仙大書擢蘭筋左山記其端噩噩商盤文於戱其<lb/>
守之曠代揚清芬<lb/>
　　　題張詹事子有遂初亭<lb/>
蕭散物外心黽勉天下事古來賢逹人二者恒一致如<lb/>
方為霖時已寓淵潜意所以荷大任殊不動聲氣張公<lb/>
江海客未害廊廟器雖當萬鈞重中無一毫累退食自<lb/>
委蛇喧寂非易地乾坤一草亭况此華構䆳濁醪有妙<lb/>
<pb n="KR4d0459_WYG_001-6b"/>
理黄卷足真味而我豈不知開筵八珍備蓋喜稷契徒<lb/>
共講唐虞治遂初復遂初吾初乆云遂魚泳鳥雲飛遥<lb/>
應識髙義<lb/>
　　　登塔<lb/>
巋然古靈光閱世如吹毛火刼㡬焚蕩基制仍蟠牢始<lb/>
為耳目役頓失陟降勞盤盤出上方萬象供竒饕左餞<lb/>
虞淵烏右顧歸塘鼇舉瓢接雲漢醇然玉色醪不飲亦<lb/>
自醉烈烈風生袍拂塵睨仙迹蛻在龍虵逃<hi>上有東坡題名被僧</hi>
<pb n="KR4d0459_WYG_001-7a"/>
<hi>刋去諦視方見</hi>想見下筆時勢與西山髙君㸔青天鶴一鳴應<lb/>
九臯不見隨陽鴈哀哀下空濠側足焦石原山林笑吾<lb/>
曹安得生羽翼髙飛弄雲璈<lb/>
　　　東庵新居六首<lb/>
五世家中山誠云父母邦失宅困移居栖栖四十霜鄉<lb/>
人苦相愛出錢營草堂衆手治荒蕪樹板補垣墻東西<lb/>
十餘步延袤亦頗長因陋成三區為庭各求方前庭設<lb/>
荆扉修槐緑成行後庭就西舍足可安匡床井泉在中<lb/>
<pb n="KR4d0459_WYG_001-7b"/>
庭蔬畦圍齋房先生居其中侵晨起徜徉櫛髪臨清風<lb/>
曝背迎朝陽散䇿有小徑展卷有晴忩好意亦素定仁<lb/>
教名吾坊我當以仁教青青聚衿裳不惟報鄉人生理<lb/>
貧可常雖無饘粥田束修供嵗糧植蔬比未成芽本供<lb/>
盤嘗豫為衣綿計擬樹墻下桑招我出贅弟共此荆花<lb/>
香糲食味自甘舉案對孟光大兒但讀書不必能文章<lb/>
小兒期勤力雖愚亦無妨况吾坐早衰難勉筋力强翮<lb/>
六素所短龜六幸有藏天許汝安居詎可徒翺翔終焉<lb/>
<pb n="KR4d0459_WYG_001-8a"/>
遂閒燕百慮淡以忘<lb/>
我生仁教西今居仁教東長年幾五十盤桓一里中神<lb/>
祐不吾薄幸兹保始終<lb/>
杜陵浣花上竟致草堂貲堯夫安樂窝殆徧洛水湄而<lb/>
我何為者安居今有兹閣板架琴書溪毛薦宗祠慨嘗<lb/>
感古人君子耻獨為安居固所喜亦喜鄉風移<lb/>
平時與吾親僦屋寓窮㣲棟宇髙於牀煙煤滿麻衣舉<lb/>
翮觸四隅如鳥不敢飛於焉得兹堂寛足安慈幃吾親<lb/>
<pb n="KR4d0459_WYG_001-8b"/>
復不待恍然昨夢非掃壁掛寒影載拜徒依依<lb/>
苒苒老將至兒輩長我如遺安非不知作室職在予鄉<lb/>
人識此心購兹一室虚衆心匪予敬諒敬詩與書老我<lb/>
住㡬何行當付諸渠此宅起梁氏作者猶弗居爾曹當<lb/>
慎守母亡經搆初淵明千載人出處與世疎有詩猶且<lb/>
云吾亦愛吾廬<lb/>
晝日掩柴户不聞㕓市聲掃地坐焚香雖飢心亦清飛<lb/>
鳥遺音影偶悟身外名誰能同此意有酒為爾傾<lb/>
<pb n="KR4d0459_WYG_001-9a"/>
　　　酬友人恵斑竹杖並㯽榔杖二首<lb/>
亭軒入秋氣熟寐快清宴有人不知名折節求一見頭<lb/>
角頎而長青襟紅錦縁問之從何來自言淇水縣願言<lb/>
入君手結盟終世眷君危我必扶我失君可援夙塵膚<lb/>
受汙頼君為濯濺嵗寒心似鐵治亂身如箭如何兒女<lb/>
淚不屑被顔面本自質有文繪事素以絢聞之喜不勝<lb/>
如掃城濮戰敲門忽驚起耿耿有餘戀友人斑竹杖千<lb/>
里遥相薦鄭重夢中言君子當豹變<lb/>
<pb n="KR4d0459_WYG_001-9b"/>
懦質殊早衰五十鄉已杖仍病須藥物如南土畏瘴長<lb/>
思兼二美少益筋力壯或將㯽榔杖逺恵老詩匠刻作<lb/>
古竹根無異天成状座中轉貽我甚慰夙所望左右相<lb/>
扶持此友獨可尚嗅之病已瘳丸劑今匪仰性癖厭騎<lb/>
馬離羣任嘲謗緩曵聲鏗然所適自酣暢興來陟巉巖<lb/>
得爾不惆悵龍脊瘦揷地隨坐屹相向<lb/>
　　　趙克敬倅孟州<lb/>
彬彬廣漢孫蚤嵗掾東觀追陪麟鳯羣簿書亦文翰丈<lb/>
<pb n="KR4d0459_WYG_001-10a"/>
夫任胷次不必峻風岸初筵佐名郡詳練如素宦及親<lb/>
三釡榮况乃千石選王屋山水窟河陽花栁縣佳境自<lb/>
人勝一待精彩變賢守郭細侯賔僚偕月旦<hi>時守郭姓判許姓</hi>
我公居其間談笑能事辦城下古黄流渾涵泥滓半莫<lb/>
示投膠手且容漁汕汕乆客難為情仍堪續離宴樂我<lb/>
新相知人生幾㑹面側聞樹美政可當長相見<lb/>
　　　伴讀楊觀謙逢吉告歸平定省覲索詩觀謙監<lb/>
　　　丞王嗣能之甥<lb/>
<pb n="KR4d0459_WYG_001-10b"/>
西山有佳人具慶復具慶之子駕言歸兩年闕省定乾<lb/>
坤推三樂不與封千乘莱衣舞斕斑日月恐難更古云<lb/>
五十慕况此春秋盛胡為事逺㳺舍邇趨蹭蹬豈知賢<lb/>
父祖飭學奉諄命雅期逺大業恕責朝夕敬况自親舅<lb/>
氏虎闥本文柄青春去弗還隂辰當與競言言愧非才<lb/>
敢不圖報稱思來見夢寐家山動歸興我亦忝師屬庶<lb/>
竊一言贈吾道亘古今坦坦非曲徑慾熾迷同然智鑿<lb/>
失真性仁義推四端孝弟先百行又虞公私間側手隔<lb/>
<pb n="KR4d0459_WYG_001-11a"/>
凡聖體立貴有用弗預安猝應文章匪空言要在理為<lb/>
勝汝幼知楷書萬事師筆正器豈例晚成致功咸自静<lb/>
莫慮無範模開卷覩孔孟亭亭法權衡淵淵古鐘磬棱<lb/>
棱莫邪劒皎皎軒轅鏡政自不求售何憂不為政雲衢<lb/>
直如絃東風翮羽勁持此介眉夀可並甘㫖飣<lb/>
　　　答趙景文<lb/>
學書少真積頭角闖不完真積嵗云乆尚恐桔蛇蟠一<lb/>
旦灑然悟飛動傾毫端非讀萬卷書索悟良獨難玉溪<lb/>
<pb n="KR4d0459_WYG_001-11b"/>
翰墨禪妙出畦逕間蹙踏元氣開豁落萬化閒我雖不<lb/>
解書鬼眼不受謾水落見秋岸雲静開晴山二趙倣坡谷<lb/>
三變栁與顔君得此中趣髙價後㑹㸔相寄擘素牋蕭<lb/>
蕭風雨寒<lb/>
　　　送王文琬鎮幕秩滿北行<lb/>
我初識文琬風骨鶴軒軒三載㡬㑹晤愈見圭璧温文<lb/>
彩照羣彦畫諾資名藩小婦哭不哀一聞申夫寃握筆<lb/>
辨公是疑獄多平反禄位豈在髙有為名節存秩滿事<lb/>
<pb n="KR4d0459_WYG_001-12a"/>
行役與貧俱出門長安桂玉難何以度朝昏政須囊中<lb/>
金愧惟贈一言慷慨行所學窮達安足論<hi>有婦毒其夫王察知之</hi>
</p>
<p>
</p>
  </div>
</body>
</text>
</TEI>
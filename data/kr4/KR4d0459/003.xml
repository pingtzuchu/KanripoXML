<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東庵集巷三</head>
    <p>
<pb n="KR4d0459_WYG_003-1a"/>
欽定四庫全書<lb/>
　東庵集巷三　　　　　　元　滕安上　撰<lb/>
　　七言律<lb/>
　　　賡劉吏部賀尊號詩韻<lb/>
帝座森嚴拂泰階至元中統治華開四時有運天無語<lb/>
萬國不知春自來采色愧難圖炳日英聲惟竦聽鳴雷<lb/>
從今一萬餘千嵗嵗嵗長傾萬夀杯<lb/>
九重春色動蓂階寳籙封符玉册開文武丕膺千嵗統<lb/>
<pb n="KR4d0459_WYG_003-1b"/>
衣冠森擁萬方來龎恩滂沛知時雨虫蟄昭蘇出地雷<lb/>
聞説天顔深有喜九重敬為舉臣杯<lb/>
　　　寄屯田千户和嘉甫<lb/>
將家門户見詩豪三十金符已在腰此日屯田趙充國<lb/>
他年分閫霍嫖姚令嚴半夜霜初下氣勇三秋海欲潮<lb/>
累葉勲庸今到汝涓埃須答聖明朝<lb/>
　　　翰林修撰輔伯賢守滑州<lb/>
文如飜水筆如椽士論猶推器識先柳仲官箴有家法<lb/>
<pb n="KR4d0459_WYG_003-2a"/>
蔡邕書籍得真傳<hi>伯賢閣子靖之甥也</hi>題輿久渴朱轓守畫舫冝<lb/>
居玉署仙<hi>歐陽永叔嘗為滑州通判置畫舫齋</hi>正獵三長修信史𤓰期應<lb/>
不待三年<lb/>
　　　牛欽夫尹同州<lb/>
四壁蕭蕭只故然一官隨分任推遷朱轓皂盖二千石<lb/>
東郡西州四十年曾是無心致馴雉肯容煩手觸烹鮮<lb/>
馬頭青眼相迎處鄭重三峰玉井蓮<lb/>
　　　送湯善甫從宣慰湯侯淮西之行<lb/>
<pb n="KR4d0459_WYG_003-2b"/>
修髯如漆過帶鈎津津眉宇明雙眸中探肝膽裂絃直<lb/>
外觀辭氣繞指柔波濤收斂髙岸出英華振落甘實秋<lb/>
淮西地濶使君好先須賣劒求耕牛<lb/>
　　　三月晦日雨中<lb/>
縣齋寂寂若僧家病枕蕭蕭任物華人意但隨忩外草<lb/>
雨聲無奈樹頭花不因雞唱忘中飯偶見蜂喧記晚衙<lb/>
可是萊蕪窮令尹釡中已報産魚蛙<lb/>
　　　中書外郎林君一蓄鎮紙石蝦蟆芸軒有詩予<lb/>
<pb n="KR4d0459_WYG_003-3a"/>
　　　亦同賦三首蝦蟆葢化石<lb/>
閣閣跳鳴出碧瀾海風吹結入驚㸔萬釘痱磊雲根澁<lb/>
滿腹精神月露寒恥化褭蹏豐蔀屋喜隨蝌蚪上烏欄<lb/>
補天宰籍媧皇手誰道蒼頑不屬官<hi>金蝦蟆事見夷堅志</hi>
脹腹膨脝飽石脂不鳴那復計公私排風有質安書府<lb/>
滴水無心近硯池人見彭城蓄霜蟹<hi>劉仲寛秘監藏石化蟹</hi>我從<lb/>
皇澗得靈龜<hi>得石化龜張仲安有銘</hi>座中誰有金華術一叱還生<lb/>
看共嘻<lb/>
<pb n="KR4d0459_WYG_003-3b"/>
坎井喧鳴笑蜀川誰教跳躑上青編應羞讒口曾吞月<lb/>
却許剛腸為補天元鼎陣圖魚復小稚圭鼓吹磬聲懸<lb/>
幾時洗髓瓊酥出清比䕫州背上泉<hi>䕫州有蝦蟆石泉出其背水味甚佳</hi>
　　　暮春再到仙林寂然無人因憶覺大中集句以寄<lb/>
嘗憶林中訪惠持不堪愁坐更相思長廊無事僧歸院<lb/>
緑葉成隂子滿枝斷送一生惟有酒掃除習氣不吟詩<lb/>
物情多與閒相稱静看遊絲到地時<lb/>
　　　僉鄂省崔允蹈以能復授㕘政將歸曹編修顯<lb/>
<pb n="KR4d0459_WYG_003-4a"/>
　　　祖乞詩<lb/>
山南門地冠公侯鄂省重臨控上游為相謀猷先得體<lb/>
報君肝膽要分憂乾坤納納三春雨江漢滔滔萬斛舟<lb/>
會聽飛來好消息歸鴻行過庾公樓<lb/>
　　　華不注<lb/>
城下洋洋萬頃流城頭落落一峰秋天垂神劒波濤湧<lb/>
雲捲龍旌風雨愁白也髙吟出千仞齊來鏖戰㡬三周<lb/>
山靈顧我如相識飛翠扶搖入酒甌<lb/>
<pb n="KR4d0459_WYG_003-4b"/>
　　　趵突泉<lb/>
魚龍驚駭鳥飛囬百步遙聞發殷雷地脉自初無壅結<lb/>
水心何苦亦崔嵬雪車直立秋風惡冰塔寒凝夜月來<lb/>
安得無塵袖中手為余摩撫鏡平開<lb/>
　　　聊城魯仲連廟懐古<lb/>
棋刼紛紜惜壯圖區區儀衍果何如相謀安用千金夀<lb/>
解難聊揮一箭書誰從乗桴浮海嶠永慚舐痔衒秦車<lb/>
我來弔古祠林下黄鷂驚飛過故墟<lb/>
<pb n="KR4d0459_WYG_003-5a"/>
　　　成子欽治堂濟陽私第鹿庵題曰晚翠諸公有<lb/>
　　　詩命題其後<hi>子欽時為忻州尹</hi>
園花灼灼暫時香鬱鬱相期晚節昌根本百年隨徳種<lb/>
枝條千尺拂雲長自應春意回天地未省人間有雪霜<lb/>
飲爾髯龍一杯酒與君同醉子欽堂<lb/>
　　　濟寧懐古<hi>時被水害</hi>
四墉形勢宛如鷗𣺌𣺌寒波湛不流屈室半為魚鼈窟<lb/>
荒臺還有鳯麟洲<hi>漢時鳯集於此春秋西狩獲麟即其地也文廟有碑紀象</hi>蒼茫不<lb/>
<pb n="KR4d0459_WYG_003-5b"/>
曉神明意横潰恐防風雨秋遙望徐州喚蘇二一樽同<lb/>
此賦黄樓<lb/>
　一鍤疏壚即湧泉四圍廬舎極深淵功思大野乗橇日<lb/>
灾記黄河沈<hi>去聲</hi>璧年流惡既非歸潤下懐安惟恐失機<lb/>
先富家巨室多名士乞讀盤庚第二篇<lb/>
　　　林廟有感呈致道諸公<hi>時襲封未定</hi>
遶郭荒山即四鄰欲尋遺跡問耕人蒼麟卧畔三陵古<lb/>
老檜灰邊萬木春道統何嘗亡世祀聖門自在有忠臣<lb/>
<pb n="KR4d0459_WYG_003-6a"/>
人心不死遺經在顥顥青天日月新<lb/>
　　　正月十六日宿徘徊村邢居中别墅村多邢姓<lb/>
　　　佛寺有隋開皇中碑<lb/>
隋來千載㡬興亡譜姓依依不出鄉桑梓田園有餘敬<lb/>
柴門煙火澹相望殘隄漫指黄流道斷碣猶留古佛堂<lb/>
二字徘徊不經見别稱邢氏讀書庄<hi>漢昭原廟號徘徊無亦此地曾建原</hi>
<hi>廟乎故地以此得名然亦未見出處以俟更考</hi>
　　　司業趙季明南歸索詩為賦<lb/>
<pb n="KR4d0459_WYG_003-6b"/>
玉虛壇畔馬頻嘶風景蕭蕭入别離傾蓋相逢如昨日<lb/>
急流勇退見今兹太行盤谷昌黎序倦鳥歸雲靖節辭<lb/>
但恐無容遂髙卧蒲輪重起不多時<lb/>
　　　夏日退齋書事<lb/>
衡門豈敢號潛夫野服黄冠樂起居瓿上𤣥文天地理<lb/>
橋邊黄石帝王書水非有意為行止雲自無心計卷舒<lb/>
幸得抱貧俗客少矮床髙枕即吾廬<lb/>
　　　有懐<lb/>
<pb n="KR4d0459_WYG_003-7a"/>
憶從垂髮失先人保抱攜持萬苦辛三徙終蒙黄卷力<lb/>
百年不假白頭親嘗其㫖否嗟何及生我劬勞是此辰<lb/>
除著全歸報全徳敢忘冰蘖奉遺身<lb/>
　　　十月朔有懐<lb/>
號凍啼寒恤犢禽晝勞井㸑夜紉針乾坤莫報生成徳<lb/>
霜露何勝悽愴心錢紙寒衣十月朔椒漿薄奠九泉深<lb/>
今年不得身親事遙望松楸淚滿襟<lb/>
　　　寄贈鄴下顧良輔<hi>時建三皇祠</hi>
<pb n="KR4d0459_WYG_003-7b"/>
二陸當年讓顧榮鄴中還喜得雲仍文章自有八义手<lb/>
事業又聞三折肱霧帳香濃朝搗藥雨簷花落夜挑燈<lb/>
遙知報本崇祠宇欲薦溪毛惜未能<lb/>
　　　何恵從親按察山東於其行也乞誨言詩以贈<lb/>
　　　之<lb/>
衆中恒羡汝惟勤不惜忠規惜重分聖學一傳堯舜禹<lb/>
人生三本父師君持身切忌欺心事下筆當為載道文<lb/>
聳壑昻霄吾未老他年日下看卿雲<lb/>
<pb n="KR4d0459_WYG_003-8a"/>
　　　丁亥二月十二日夜夢先妣宛然如平生覺而<lb/>
　　　思之兒在於此豈吾母逺來視之耶即取酒南<lb/>
　　　望一酹不覺涕泗交下感而成詠<lb/>
松楸拜别淚如泉回首飛雲隔暮天悽愴焄蒿來夢裏<lb/>
温慈言笑只生前十年母逝兒空憶千里兒行母在先<lb/>
三釡雖榮欲誰事結廬歸去守荒阡<lb/>
　　　讀吟嘯<lb/>
綱常為重此身輕耿耿丹心炳日星自許唐臣有巡逺<lb/>
<pb n="KR4d0459_WYG_003-8b"/>
不知漢徳厭桓靈九原忠血應成碧萬古英名足汗青<lb/>
讀罷六歌魂不定江風浩浩雨㝠㝠<lb/>
　　　胄學端午感懐<lb/>
萱堂晨起静無譁和氣熙熙自一家新婦白團薦甘蔗<lb/>
小兒玉雪抹丹砂藥函預蓄三年艾石燼匀舂百草芽<lb/>
死不相逢生又别繞階愁看蜀葵花<hi>老母以陳石灰和百草芽是晨不語</hi>
<hi>搗之治金瘡施人</hi>
　　　餞邢君祥少府之丹陽<lb/>
<pb n="KR4d0459_WYG_003-9a"/>
馳驛飛軺舊使星丹陽人記見來曾盤根初試青萍劍<lb/>
狡兎難逃白錦鷹禁盗雖然尚威猛得情先與到哀矜<lb/>
隂功别有神仙路平地烟霄第一層<lb/>
　　　自况<lb/>
四十三年一夢驚昨非今是㡬程程衰容無鏡不自覺<lb/>
病眼得書猶强明時輩頗知哀老子兒童盡解識先生<lb/>
茂林幽鳥誠相羡茅屋三間計未成<lb/>
　　　頭陀小李禪師以玉簪花為菜且作詩命其鄉<lb/>
<pb n="KR4d0459_WYG_003-9b"/>
　　　人吳助教文卿復乞詩於成均諸公亦為繼其<lb/>
　　　後<lb/>
探得囊中飡玉方牙盤瓊箸喜新嘗鹽華不改娟娟色<lb/>
酥液輕凝澹澹香氷雪仙姿換凡骨乾坤清氣入詩膓<lb/>
為招珠履三千客更挽銀河薦一觴<lb/>
　　　明倫堂前手植竹三數本灌溉以時森然玉立<lb/>
　　　今移居東齋恐負此君故託政卿直學為之記<lb/>
　　　云<lb/>
<pb n="KR4d0459_WYG_003-10a"/>
明倫堂下竹猗猗盡自唐溪手自移競釋褐衣春後筍<lb/>
髙搖金鎻月中枝嵗寒正我泮宫客風度宛然淇澳詩<lb/>
鄭重西隣董夫子為予時復一霑滋<lb/>
　　　鴈字<hi>分韻得雲字</hi>
二篆才翻又八分錦牋遙借萬重雲行低古木揮椽筆<lb/>
影落澄江拂練裙逺帶霜來先報信忽隨風斷亦成文<lb/>
野鴉何事孤村外亂墨紛紛㸃夕曛<lb/>
　　　方鏡<lb/>
<pb n="KR4d0459_WYG_003-10b"/>
自來寳鏡象天圓誰毁為方烱烱寒雲母几屏晶透影<lb/>
琉璃仙井玉生瀾四邊曾説神仙到千載長羞佞者看<lb/>
掛向髙堂如有語此君堪與正衣冠<lb/>
　　　思歸<lb/>
回頭六載别中山依舊虀鹽一冷官鬚為不純飜鑷黑<lb/>
顔從止飲却成丹年光到老常疑速世事諳多愈覺難<lb/>
好在明倫堂下竹<hi>余手植也</hi>殷勤傳語問平安<lb/>
　　　用韻答昌道<lb/>
<pb n="KR4d0459_WYG_003-11a"/>
奔走黄塵豈素縁披雲還喜見青天論詩不落正始後<lb/>
談道何妨太極先千里相望有今夕一言纔出即同然<lb/>
却愁明日扁舟去依舊羈忩抱病眠<lb/>
　　　朝宗宗道見和四月六日偶成以答<lb/>
不識春歸底是家日長深院駐韶華西行竹引六七笋<lb/>
南向葵開三兩花藜藿厨香公退食琴書客至吏收衙<lb/>
雨餘陡覺公私辨青草池塘處處蛙<lb/>
寓居一日即吾家風有餘光月有華周子不除方長草<lb/>
<pb n="KR4d0459_WYG_003-11b"/>
堯夫偏喜未開花智能羅織蛛成網分識君臣蜂報衙<lb/>
有難愚疎揮使去水濱君自問鳴蛙<lb/>
　　　答和㓂曹同舎見寄詩韻<lb/>
短檠風雨嵗連宵日月駸駸莫我饒陶令折腰羞五斗<lb/>
馮唐白首厯三朝人情冷淡家如客世路﨑嶇近亦遙<lb/>
濟上雲煙肯分恵伴君歸隠不須招<lb/>
日月東西晝復宵蕭蕭白髮肯相饒百年人物誰鐘鼎<lb/>
萬古乾坤一市朝莫著龜鳬較長短須知鵬鷃各逍遙<lb/>
<pb n="KR4d0459_WYG_003-12a"/>
山間曾聽漁樵説只有巢由不可招<lb/>
　　　奉和前韻以答朝宗且喜衛君政卿之治療李<lb/>
　　　君昌道之欲來<lb/>
頭白眵昏尚綴文惟君憐我我憐君一官何苦勞為病<lb/>
四體初傷幼不勤藥石幸然非楚逺簫韶兼喜至齊聞<lb/>
柴車未便匆匆去矯首匡山待紫雲<lb/>
　　　八日冬至<lb/>
五更燈火短檠光飣餖杯盤芹藻香璧水絃歌周雅頌<lb/>
<pb n="KR4d0459_WYG_003-12b"/>
昌黎學解漢文章丹心不逐浮灰動白髮從添一線長<lb/>
聞説書雲足佳兆南山遙祝萬年觴<lb/>
　　　送撒尚書還維揚時與先君立墓碑<lb/>
揚休山立漢朝驚壯嵗規為已老成西北人門都護府<lb/>
東南財賦地官卿九原馬鬛封先徳千古龜趺著大名<lb/>
准海維揚照金紫故鄉楊柳若為情<lb/>
　　　留别曹府幕聶道亨<lb/>
詩筆清新藥石工公方難得更明通紅蕖灧灧浮波月<lb/>
<pb n="KR4d0459_WYG_003-13a"/>
玉樹琤琤動幕風千里相逢傾葢底百年交分舉杯中<lb/>
無情恨煞離亭柳又喚行人馬首東<lb/>
　　　餞彦文都事之西省幕<lb/>
妙年檄䑕已風生悃愊無華近老成兩省賓僚雅相望<lb/>
二難兄弟自知名秋風鞍馬南山色和氣樽罍北斗城<lb/>
婉畫清規蓮幕底碧雲西望正含情<lb/>
　　　送人赴建康幕<lb/>
金陵王氣逐飛塵玉籥麟符此重分藩帥爭迎㢘叔度<lb/>
<pb n="KR4d0459_WYG_003-13b"/>
幕賓今得郄㕘軍離情渭北春朝雨望眼江東日暮雲<lb/>
塗炭生靈待經濟勒移休誦北山文<lb/>
　　　嗣能司業遷衢州倅詩以送之<lb/>
千仭龜峰壓石潭星分吳越更東南驥當别駕才方展<lb/>
鴈忽離羣思可堪潮上錢塘供壯覽山連禹穴快竒探<lb/>
政成莫惜歸來早要續松牎雨夜談<lb/>
　　　崔子由蔡州倅<hi>崔自太子家令典簿出倅</hi>
壯嵗恩霑少海濤智囊儔侣盡英旄龍光半寄分茅重<lb/>
<pb n="KR4d0459_WYG_003-14a"/>
馬首遙瞻懸瓠髙麥藝新田屢豐稔鴈迷中澤尚哀勞<lb/>
下車政要如膏雨莫倚河瀕羡桔橰<lb/>
　　　餞翰林掾郭伯紹任密州倅<lb/>
十載抽毫侍玉堂簿書公案盡文章起身得郡人亦少<lb/>
洗手作官儒所長杞菊尚存坡老賦園林重訪鄭公鄉<lb/>
賣刀買犢真佳政要使千家粟稻香<lb/>
　　　賡韻復寄昌道<lb/>
揚休山立復温文談席長傾列國君兩得音書見風采<lb/>
<pb n="KR4d0459_WYG_003-14b"/>
㡬時杯酒接殷勤同聲已許心相契密語先愁耳失聞<lb/>
只欠容城劉老子禹臺西北望燕雲<lb/>
　　　送林星翁南歸<lb/>
火化青囊為乞靈鳯凰音吐鶴儀形虀鹽推我空箕舌<lb/>
方術憐君是嵗星卜肆何妨隠都市移文還恐勒山庭<lb/>
仙翁許借東南地碧水丹峰如畫屏<hi>翁今號丹山驥龔其名</hi>
　　　玉簪花<lb/>
膩葉寛團翡翠裠柔絲細吐麝蘭薰無瑕態度呈孤潔<lb/>
<pb n="KR4d0459_WYG_003-15a"/>
傅粉肌膚瘦十分瑤砌古苔虚夜月石盆寒碧浸秋雲<lb/>
北窓一枕風如水鼻觀長從夢裏聞<lb/>
　　　奉和朝宗見贈詩什<lb/>
尺書西去三邀我疋馬東來重惱公清淨樂聞談治道<lb/>
雍容相對滿春風珠璣自覺形容穢草木惟知臭味同<lb/>
白雪陽春誠寡和願分餘韻佐絲桐<lb/>
　　　奉和昌道韻<lb/>
陶雲出岫本無心敢望商巖雨意深十載冷官誠苦節<lb/>
<pb n="KR4d0459_WYG_003-15b"/>
萬家名邑可甘臨陽和自與春風約壯志爭期老病侵<lb/>
早晚羸驂謝羈鞅依依豐草滿長林<lb/>
　　　二月十三日雪朝宗以詩見寄用韻以答<lb/>
餘寒尚欲妬新春雲與青天黯不分病枕但驚風淅淅<lb/>
破窓還透月紛紛數莖鶴髮羞相映一夜蠶聲竟不聞<lb/>
載酒何人過揚子借明應草太𤣥文<lb/>
　　　昌道以詩贈行用韻留别<lb/>
絶塵逸駕許追攀黙意非於好處慳神武掛冠傷老病<lb/>
<pb n="KR4d0459_WYG_003-16a"/>
龍淵得寳不虚還清風許我羲皇上白雪誰居伯仲間<lb/>
西北髙樓出雲表擬從明日望匡山<lb/>
　　　留别伯仁<lb/>
一贐殷勤抵萬金中年哀樂惜分襟不慙花笑潘安鬢<lb/>
賴有雲知陶令心羸馬蕭蕭悲逺道髙城杳杳隔疎林<lb/>
預愁門外東風起一夜相思栁色深<lb/>
　　　竹<lb/>
古人移居亦種竹不可一日無此君髙節要從秋後見<lb/>
<pb n="KR4d0459_WYG_003-16b"/>
細香冝向静中聞冰窓碎冩溶溶月雨砌微生澹澹雲<lb/>
雖道清風兩竿足淇川幽趣已平分<lb/>
　　　東庵即事<lb/>
東庵瀟灑似虚舟心自無塵境自幽晨几誦餘還冩字<lb/>
午窓眠起更梳頭敦仁安土真成愛知命樂天奚復憂<lb/>
更約懸車王憲府杖藜來往亦風流<lb/>
一室無喧事事幽微軀此外更何求兒童縱懶勞當付<lb/>
官業雖卑病可休種竹固應聊免俗樹萱今已久忘憂<lb/>
<pb n="KR4d0459_WYG_003-17a"/>
區區田舎從人笑卧看元龍百尺樓<lb/>
蓬蒿三畝屋三間風景蕭然晝掩關幸得青編遂真樂<lb/>
故將蔬食博清閒烹茶品第連家井開牖招延近郭山<lb/>
可愛幽禽解人意一雙飛去復飛還<lb/>
三徑長思寂寞濱一區鄉社為予分挂冠今擬陶元亮<lb/>
攜酒爭過揚子雲當户幽花呈異見窺簷好鳥薦新聞<lb/>
澹縁不枉鄰蕭寺盤饌經旬不茹葷<lb/>
　　　謝和武略益墳地<lb/>
<pb n="KR4d0459_WYG_003-17b"/>
　吾家自髙曾下世為中山人貞祐南渡者二十年北<lb/>
　歸丘壟如故蓋千户祖考以桑梓之舊保全之力也<lb/>
　今又承益地之意因勉賦以答萬一云<lb/>
吾家百指昔顛連一渡黄河二十年故里歸來滿秋草<lb/>
數丘依舊卧蒼烟保全厚徳傳三世栖息幽魂慰九泉<lb/>
幸頼恩光立華表敢求餘地益荒阡<lb/>
　　　寒食過外家墓<lb/>
草逕曾行拜掃車衰林猶吐向時花自慙陶侃承賢母<lb/>
<pb n="KR4d0459_WYG_003-18a"/>
痛恨王符絶外家雨塌荒墳棲狡兎日髙殘奠下飢鴉<lb/>
兵餘何地宗支在獨對碑文涕淚斜<lb/>
　　　到山家<lb/>
逺訝雲間雞犬聲澗横獨木到柴荆牆頭逺岫朝暮變<lb/>
石上流泉冬夏清過客疑仙人不識隣翁邀飲酒初成<lb/>
重來只恐不知處若隔桃源行路生<lb/>
　　　乙酉暮春偶得<lb/>
詩禮誰傳大小儒緘縢可快負囊趨同方殊用不龜手<lb/>
<pb n="KR4d0459_WYG_003-18b"/>
㡬死得生編虎鬚吹籟衆風從自響澄霜秋水澹如無<lb/>
忘言獨倚蒲團坐儘付傍人笑我愚<lb/>
　　　口號呈鄉中耆英<lb/>
鏡中鬚髮雪毿毿不覺流年五十三時不相饒誰再少<lb/>
樹猶如此我何堪宦途奔走塵空眯鄉井歸來水益甘<lb/>
一曲髙歌一樽酒東風花鳥喜東庵<lb/>
　　　得一見和復答之<lb/>
亂紅灼灼緑毿毿三月韶華又復三<hi>甲午嵗清明逢上已</hi>耳重眼<lb/>
<pb n="KR4d0459_WYG_003-19a"/>
花衰可奈詩壇酒陣老猶堪歸來方覺行途險忙後尤<lb/>
知閒味甘㸃檢舊書還舊隠山英應不厭東庵<lb/>
　　　復和前韻<lb/>
鬢髯古貜漫毿毿暮四生涯朝復三退聴浮生元有定<lb/>
過求造化恐難堪呶呶徒落耳根重黙黙還知舌本甘<lb/>
不識此言為是否問渠印證老東庵<lb/>
　　　呈徳固<lb/>
書帷政與賞音期衰病其如素願違知足便從今日足<lb/>
<pb n="KR4d0459_WYG_003-19b"/>
覺非何止昔年非孟光解與梁鴻隠稚子應思陶令歸<lb/>
鄭重唐溪溪上友臨風先為晒漁衣<lb/>
　　　乙酉六月十三日呈西門直卿時公痼疾未愈<lb/>
　　　深居簡出方食不欲聞人聲<lb/>
百年金石憶神交不是柴門無處敲屋上棲烏聞好語<lb/>
牆頭新竹軋晴梢庖厨苐恐妨君飯褦襶將渠為我嘲<lb/>
咫尺秋風掃殘暑一杯聊作續絃膠<lb/>
　　　與西巖諸公尋真率會<lb/>
<pb n="KR4d0459_WYG_003-20a"/>
　馮西巖劉房山張嵬山西門筠菴嘗取洛陽耆英故<lb/>
　事作真率㑹三十餘年不復見矣一日偶覩嵬山遺<lb/>
　藁見所謂真率㑹序感而作詩且告同志以尋盟<lb/>
遶郭青山似洛城百年人物見昇平短童隨步衣冠古<lb/>
大字横經几席清誰復尋盟㑹真率我慙無傳紀耆英<lb/>
舞雩留在清風地好著餘芳乞後生<lb/>
　　　奉寄徳固正卿二先生<hi>聞二老有言</hi>
秋色南山氣未平誰憐淺月伴長庚昔年青佩新交友<lb/>
<pb n="KR4d0459_WYG_003-20b"/>
今日華顛老弟兄難著千金買親舊能消㡬屐過平生<lb/>
何時一勺鄉中水細話悠悠世上名<lb/>
　　　寄直卿<lb/>
一謝鏖鏖塵市喧喜君病愈愈加餐五車書史古人友<lb/>
三畝蓬蒿天下寛世事飜騰新様好交朋零落舊盟寒<lb/>
澗阿留得碩人在千古清風詠考槃<lb/>
　　　與無極尹馮夀卿東齋夜話次韻贈别<lb/>
風流人物見昇平傾葢相逢覺眼明四海芝眉嗟晚識<lb/>
<pb n="KR4d0459_WYG_003-21a"/>
十年蘭省喜先鳴陽春白雪詩家語流水髙山徽外聲<lb/>
别後難忘只今夕對床燈火話平生<lb/>
　　　太原逯君澤畜南冠養之而不責價携卷乞詩<lb/>
明窓展卷一欣然誰道書生不直錢舉網誤拘鯨出水<lb/>
開籠却放鶴沖天浮屠還有青公序晉産今知逯子賢<lb/>
明日扁舟故鄉路依依江月向人圓<lb/>
</p>
<p>
</p>
  </div>
</body>
</text>
</TEI>
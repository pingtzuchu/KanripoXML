<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>六一詞</head> <lb/>
    <p>
<pb n="KR4j0002_WYG_001-1a"/>
欽定四庫全書<lb/>
　六一詞<lb/>
　　　　　　　　　　　　宋　歐陽修　撰<lb/>
　　採桑子<lb/>
輕舟短棹西湖好綠水逶迤芳草長堤隱隱笙歌處處<lb/>
隨　無風水面琉璃滑不覺船移微動漣漪驚起沙禽<lb/>
掠岸飛<lb/>
　　又<lb/>
<pb n="KR4j0002_WYG_001-1b"/>
春深雨過西湖好百卉爭姸蝶亂蜂喧晴日催花㬉欲<lb/>
然　蘭橈畫舸悠悠去疑是神仙返照波間水闊風高<lb/>
颺管絃<lb/>
　　又<lb/>
畫船載酒西湖好急管繁絃玉盞催傳穩泛平波任醉<lb/>
眠　行雲却在行舟下空水澄鮮俯仰留連疑是湖中<lb/>
别有天<lb/>
　　又<lb/>
<pb n="KR4j0002_WYG_001-2a"/>
羣芳過後西湖好狼籍殘紅飛絮濛濛埀栁䦨干盡日<lb/>
風　笙歌散盡遊人去始覺春空埀下簾櫳雙燕歸來<lb/>
細雨中<lb/>
　　又<lb/>
何人解賞西湖好佳景無時飛蓋相追貪向花間醉玉<lb/>
巵　誰知閒凭䦨干處芳草斜暉水遠烟微一點滄洲<lb/>
白鷺飛<lb/>
　　又<lb/>
<pb n="KR4j0002_WYG_001-2b"/>
清明上巳西湖好滿目繁華爭道誰家綠栁朱輪走鈿<lb/>
車　遊人日莫相將去醒醉諠譁路轉堤斜直到城頭<lb/>
總是花<lb/>
　　又<lb/>
荷花開後西湖好載酒來時不用旌旗前後紅幢綠蓋<lb/>
隨　畫船撐入花深處香泛金巵烟雨微微一片笙歌<lb/>
醉裏歸<lb/>
　　又<lb/>
<pb n="KR4j0002_WYG_001-3a"/>
天容水色西湖好雲物俱鮮鷗鷺閒眠應慣尋常聽管<lb/>
絃　風清月白偏宜夜一片瓊田誰羨驂鸞人在舟中<lb/>
便是仙<lb/>
　　又<lb/>
殘霞夕照西湖好花塢蘋汀十頃波平野岸無人舟自<lb/>
横　西南月上浮雲散軒檻涼生蓮芰香清水面風來<lb/>
酒面醒<lb/>
　　又<lb/>
<pb n="KR4j0002_WYG_001-3b"/>
平生為愛西湖好來擁朱輪富貴浮雲俯仰流年二十<lb/>
春　歸來恰似遼東鶴城郭人民觸目皆新誰識當年<lb/>
舊主人<lb/>
　　又<lb/>
畫樓鐘動君休唱往事無蹤聚散匆匆今日歡娛幾客<lb/>
同　去年綠鬢今年白不覺衰容明月清風把酒何人<lb/>
憶謝公<lb/>
　　又<lb/>
<pb n="KR4j0002_WYG_001-4a"/>
十年一别流光速白首相逢莫話衰翁但鬭尊前語笑<lb/>
同　勸君滿酌君須醉盡日從容畫鷁牽風即去朝天<lb/>
沃舜聰<lb/>
　　又<lb/>
十年前是樽前客月白風清憂患凋零老去光隂速可<lb/>
驚　鬢華雖改心無改試把金觥舊曲重聽猶似當年<lb/>
醉裏聲<lb/>
　　朝中措<hi>平山堂</hi>
<pb n="KR4j0002_WYG_001-4b"/>
平山闌檻倚晴空山色有無中手種堂前埀栁别來㡬<lb/>
度春風　文章太守揮毫萬字一飲千鍾行樂直須年<lb/>
少尊前看取衰翁<lb/>
　　歸自謡<hi>並載陽春錄名歸國謡</hi>
何處笛深夜夢回情脉脉竹風簷雨寒窻隔　離人幾<lb/>
嵗無消息今頭白不眠特地重相憶<lb/>
　　又<lb/>
春豔豔江上晚山三四點栁絲如剪花如染　香閨寂<lb/>
<pb n="KR4j0002_WYG_001-5a"/>
寂門半掩愁眉斂淚珠滴破胭脂臉<lb/>
　　又<lb/>
寒水碧水上何人吹玉笛扁舟逺送瀟湘客　蘆花千<lb/>
里霜月白傷行色來朝便是關山隔<lb/>
　　長相思<hi>舊刻四首攷深畫眉淺畫眉一首花間集刻白樂天尊前集刻唐無名氏今刪去</hi>
蘋滿溪柳遶堤相送行人溪水西回時隴月低　烟霏<lb/>
霏風淒淒重倚朱門聽馬嘶寒鷗相對飛<lb/>
　　又<lb/>
<pb n="KR4j0002_WYG_001-5b"/>
花似伊栁似伊花栁青春人别離低頭雙淚埀　長江<lb/>
東長江西兩岸鴛鴦兩處飛相逢知幾時<lb/>
　　又<lb/>
深花枝淺花枝深淺花枝相並時花枝難似伊　玉如<lb/>
肌栁如眉愛著鵝黄金縷衣啼粧更為誰<lb/>
　　訴衷情<hi>或刻山谷但清晨簾幕作珠簾繡幕易成傷作恨難忘擬歌作未歌</hi>
清晨簾幕巻輕霜呵手試梅粧都緣自有離恨故畫作<lb/>
遠山長　思往事惜流芳易成傷擬歌先歛欲笑還顰<lb/>
<pb n="KR4j0002_WYG_001-6a"/>
最斷人腸<lb/>
　　踏莎行<lb/>
候館梅殘溪橋栁細草熏風㬉揺征轡離愁漸逺漸無<lb/>
窮迢迢不斷如春水　寸寸柔腸盈盈粉淚樓高莫近<lb/>
危䦨倚平蕪盡處是春山行人更在春山外<lb/>
　　又<lb/>
雨霽風光春分天氣千花百卉爭明媚畫梁新燕一雙<lb/>
雙玉籠鸚鵡愁孤睡　薜荔依牆莓苔滿地青樓幾處<lb/>
<pb n="KR4j0002_WYG_001-6b"/>
歌聲麗驀然舊事上心來無言歛皺眉山翠<lb/>
　　望江南<lb/>
江南蝶斜日一雙雙身似何郞全傅粉心如韓壽愛偷<lb/>
香天賦與輕狂　微雨後薄翅膩烟光纔伴遊蜂來小<lb/>
院又隨飛絮過東牆長是為花忙<lb/>
　　減字木蘭花<lb/>
留春不住燕老鶯慵無覓處說似殘春一老應無却少<lb/>
人　風和月好辦得黄金須買笑愛惜芳時莫待無花<lb/>
<pb n="KR4j0002_WYG_001-7a"/>
空折枝<lb/>
　　又<lb/>
傷懷離抱天若有情天亦老此意如何細似輕絲渺似<lb/>
波　扁舟岸側楓葉荻花秋索索細想前歡須著人間<lb/>
比夢間<lb/>
　　又<lb/>
樓臺向曉淡月低雲天氣好翠幕風微宛轉梁州入破<lb/>
時　香生舞袂楚女腰肢天與細汗粉重勻酒後輕寒<lb/>
<pb n="KR4j0002_WYG_001-7b"/>
不著人<lb/>
　　又<lb/>
畫堂雅宴一抹朱絃初入遍慢撚輕籠玉指纖纖嫰剝<lb/>
葱　撥頭憁利怨月愁花無限意紅粉輕盈倚㬉香檀<lb/>
曲未成<lb/>
　　又<lb/>
歌檀斂袂繚繞雕梁塵暗起柔潤清圓百琲明珠一綫<lb/>
穿　櫻唇玉齒天上仙音心下事留住行雲滿坐迷魂<lb/>
<pb n="KR4j0002_WYG_001-8a"/>
酒半醺<lb/>
　　生查子<hi>或刻秦少游</hi>
去年元夜時花市燈如晝月到栁梢頭人約黄昏後<lb/>
今年元夜時月與燈依舊不見去年人淚滿春衫袖<lb/>
　　又<hi>或刻張子野</hi>
含羞整翠鬟得意頻相顧雁柱十三絃一一春鶯語<lb/>
嬌雲容易飛夢斷知何處深院鎖黄昏陣陣芭蕉雨<lb/>
　　瑞鷓鴣<lb/>
<pb n="KR4j0002_WYG_001-8b"/>
楚王臺上一神仙眼色相看意已傳見了又休還似夢<lb/>
坐來雖近遠如天　隴禽有恨猶能說江月無情也解<lb/>
圓更被春風送惆悵落花飛絮兩翩翩<lb/>
　　阮郞歸<lb/>
東風臨水日銜山春來長是閒落花狼籍酒䦨珊笙歌<lb/>
醉夢間　春睡覺晚粧殘無人整翠鬟留連光景惜朱<lb/>
顏黄昏獨倚䦨<lb/>
　　又<hi>或刻晏同叔</hi>
<pb n="KR4j0002_WYG_001-9a"/>
南園春早踏青時風和聞馬嘶青梅如豆栁如眉日長<lb/>
蝴蝶飛　花露重草烟低人家簾幕埀鞦韆慵困解羅<lb/>
衣畫梁雙燕棲<lb/>
　　又<hi>上三闋並載陽春集名醉桃源</hi>
角聲吹斷隴梅枝孤窻月影低塞鴻無限欲驚飛城烏<lb/>
休夜啼　尋斷夢掩深閨行人去路迷門前楊栁綠隂<lb/>
齊何時聞馬嘶<lb/>
　　又<lb/>
<pb n="KR4j0002_WYG_001-9b"/>
劉郞何日是來時無心雲勝伊行雲猶解傍山扉郞行<lb/>
去不歸　强勻畫又芳菲春深輕薄衣桃花無語伴相<lb/>
思隂隂月上時<lb/>
　　又<lb/>
落花浮水樹臨池年前心眼期見來無事去還思而今<lb/>
花又飛　淺螺黛淡燕脂閒粧取次宜隔簾風雨閉門<lb/>
時此情風月知<lb/>
　　蝶戀花<hi>舊刻二十二首攷遥夜亭臯閒信步是李中主作六曲闌干偎碧樹又簾幕風輕雙</hi>
<pb n="KR4j0002_WYG_001-10a"/>
　　　<hi>語燕俱見珠玉詞獨倚危樓風細細又簾下清歌簾外宴俱見樂章集今俱刪去</hi>
簾幙東風寒料峭雪裏梅香先報春來早紅蠟枝頭雙<lb/>
燕小金刀剪綵呈纖巧　旋㬉金爐熏蕙藻酒入横波<lb/>
困不禁煩惱繡被五更春睡好羅幃不覺紗窻曉<lb/>
　　又<lb/>
南雁依稀回側陣雪霽牆隂遍覺蘭芽嫰中夜夢餘消<lb/>
酒困鑪香巻穗燈生暈　急景流年都一瞬往事前懽<lb/>
未免縈方寸臘後花期知漸近東風已作寒梅信<lb/>
<pb n="KR4j0002_WYG_001-10b"/>
　　又<lb/>
臘雪初消梅蕋綻梅雪相和喜鵲穿花囀睡起夕陽迷<lb/>
醉眼新愁長向東風亂　瘦覺玉肌羅帶緩紅杏梢頭<lb/>
二月春猶淺望極不來芳信斷音書縱有爭如見<lb/>
　　又<lb/>
海燕雙來歸畫棟簾影無風花影頻移動半醉騰騰春<lb/>
睡重綠鬟堆枕香雲擁　翠被雙盤金縷鳯憶得前春<lb/>
有箇人人共花裏黄鶯時一弄日斜驚起相思夢<lb/>
<pb n="KR4j0002_WYG_001-11a"/>
　　又<lb/>
囘旋落花風蕩漾栁重烟深雪絮飛來往雨後輕寒猶<lb/>
未放春愁酒病成惆悵　枕畔屛山圍碧浪翠被華燈<lb/>
夜夜空相向寂寞起來褰繡幌月明正在梨花上<lb/>
　　又<hi>一見陽春錄易安李氏稱是六一詞</hi>
庭院深深深幾許楊栁堆烟簾幙無重數玉勒雕鞍遊<lb/>
冶處樓高不見章臺路　雨横風狂三月暮門掩黄昏<lb/>
無計留春住淚眼問花花不語亂紅飛過鞦韆去<lb/>
<pb n="KR4j0002_WYG_001-11b"/>
　　又<lb/>
永日環隄乘綵舫烟草蕭疎恰似晴江上水浸碧天風<lb/>
皺浪菱花荇蔓隨雙槳　紅粉佳人翻麗唱驚起鴛鴦<lb/>
兩兩飛相向且把金尊傾美釀休思往事成惆悵<lb/>
　　又<lb/>
越女採蓮秋水畔窄袖輕羅暗露雙金釧照影摘花花<lb/>
似面芳心只共絲爭亂　鸂䳵灘頭風浪晚霧重烟輕<lb/>
不見來時伴隱隱歌聲歸棹遠離愁引著江南岸<lb/>
<pb n="KR4j0002_WYG_001-12a"/>
　　又<lb/>
水浸秋天風皺浪縹緲仙舟只似秋天上和露採蓮愁<lb/>
一餉看花却是啼粧樣　折得蓮莖絲未放蓮斷絲牽<lb/>
特地成惆悵歸棹莫愁花蕩漾江頭有箇人相望<lb/>
　　又<hi>一刻同叔一刻子瞻</hi>
梨葉初紅蟬韻歇銀漢風高玉管聲凄切枕簟乍涼銅<lb/>
漏徹誰教社燕輕離别　草際蟲吟秋露結宿酒醒來<lb/>
不記歸時節多少衷腸猶未說珠簾夜夜朦朧月<lb/>
<pb n="KR4j0002_WYG_001-12b"/>
　　又<hi>亦載陽春錄</hi>
誰道閒情抛棄久每到春來惆悵還依舊日日花前常<lb/>
病酒不辭鏡裏朱顏痩　河畔青蕪堤上栁為問新愁<lb/>
何事年年有獨立小橋風滿袖平林新月人歸後<lb/>
　　又<lb/>
翠苑紅芳晴滿目綺席流鶯上下長相逐紫陌閒隨金<lb/>
轣轆馬蹄踏遍春郊綠　一覺年華春夢促往事悠悠<lb/>
百種尋思足烟雨滿樓山斷續人閒倚遍闌干曲<lb/>
<pb n="KR4j0002_WYG_001-13a"/>
　　又<lb/>
小院深深門掩亞寂莫珠簾畫閣重重下欲近禁烟微<lb/>
雨罷綠楊深處鞦韆挂　傅粉狂遊猶未捨不念芳時<lb/>
眉黛無人畫薄倖未歸春去也杏花零落香紅謝<lb/>
　　又<hi>亦載陽春錄</hi>
幾日行雲何處去忘了歸來不道春將莫百草千花寒<lb/>
食路香車繫在誰家樹　淚眼倚樓頻獨語雙燕來時<lb/>
陌上相逢否撩亂春愁如栁絮依依夢裏無尋處<lb/>
<pb n="KR4j0002_WYG_001-13b"/>
　　又<lb/>
欲過清明烟雨細小檻臨窻點點殘花墜梁燕語多驚<lb/>
曉睡銀屛一半堆香被　新嵗風光如舊嵗所恨征輪<lb/>
漸漸程迢遞縱有遠情難寫寄何妨解有相思淚<lb/>
　　又<lb/>
畫閣歸來春又晚燕子雙飛栁軟桃花淺細雨滿天風<lb/>
滿院愁眉斂盡無人見　獨倚䦨干心緒亂芳草芊綿<lb/>
尚憶江南岸風月無情人暗換舊遊如夢空腸斷<lb/>
<pb n="KR4j0002_WYG_001-14a"/>
　　又<lb/>
嘗愛西湖春色早臘雪方銷巳見桃開小頃刻光隂都<lb/>
過了如今綠暗紅英少　且趂餘花謀一笑況有笙歌<lb/>
豔態相縈繞老去風情應不到憑君<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>把芳尊倒<lb/>
　　漁家傲<hi>舊刻三十二首攷幽鷺謾來窺品格又楚國細腰元自痩俱晏元獻公作今刪去</hi>
一𣲖潺湲流碧漲新亭四面山相向翠竹嶺頭明月上<lb/>
迷俯仰月輪正在泉中漾　更待高秋天氣爽菊花香<lb/>
裏開新釀酒美賓嘉真勝賞紅粉唱山深分外歌聲響<lb/>
<pb n="KR4j0002_WYG_001-14b"/>
　　又<lb/>
十月小春梅蕋綻紅爐畫閣新裝遍錦帳美人貪睡㬉<lb/>
羞起晚玉壺一夜氷澌滿　樓上四埀簾不巻天寒山<lb/>
色偏宜遠風急雁行吹字斷紅日短江天雪意雲撩亂<lb/>
　　又<hi>與趙康靖公</hi>
四紀才名天下重三朝構厦為梁棟定冊功成身退勇<lb/>
辭榮寵歸來白首笙歌擁　顧我薄才無可用君恩近<lb/>
許歸田壠今日一觴難得共聊對捧官奴為我高歌送<lb/>
<pb n="KR4j0002_WYG_001-15a"/>
　　又<lb/>
㬉日遲遲花裊裊人將紅粉爭花好花不能言惟解笑<lb/>
金壺倒花開未老人年少　車馬九門來擾擾行人莫<lb/>
羨長安道丹禁漏聲衢鼓報催昏曉長安城裏人先老<lb/>
　　又<lb/>
紅粉牆頭花幾樹落花片片和驚絮牆外有樓花有主<lb/>
尋花去隔牆遥見鞦韆侣　綠索紅旗雙彩柱行人只<lb/>
得偷回顧腸斷樓南金鎖戸天欲莫流鶯飛到鞦韆處<lb/>
<pb n="KR4j0002_WYG_001-15b"/>
　　又<lb/>
妾本錢塘蘇小妹芙容花共門相對昨日為逢青傘蓋<lb/>
慵不採今朝斗覺凋零㬠　愁倚畫樓無計奈亂紅飄<lb/>
過秋塘外料得明年秋色在香可愛其如鏡裏花顏改<lb/>
　　又<lb/>
花底忽聞敲兩槳逡巡女伴來尋訪酒盞旋將荷葉當<lb/>
蓮舟蕩時時盞裏生紅浪　花氣酒香清厮釀花腮酒<lb/>
面紅相向醉倚綠隂眠一餉驚起望船頭閣在沙灘上<lb/>
<pb n="KR4j0002_WYG_001-16a"/>
　　又<lb/>
葉有清風花有露葉籠花罩鴛鴦侣白錦頂絲紅錦羽<lb/>
蓮女妬驚飛不許長相聚　日脚沉紅天色莫清涼傘<lb/>
上微微雨早是水寒無宿處須回步枉教雨裏分飛去<lb/>
　　又<lb/>
荷葉田田青照水孤舟挽在花隂底昨夜蕭蕭疎雨墜<lb/>
愁不寐朝來又覺西風起　雨擺風揺金蕋碎合歡枝<lb/>
上香房翠蓮子與人長厮類無好意年年苦在中心裏<lb/>
<pb n="KR4j0002_WYG_001-16b"/>
　　又<lb/>
葉重如將青玉亞花輕疑是紅綃挂顏色清新香脫灑<lb/>
堪長價牡丹怎得稱王者　雨筆露牋勻彩畫日爐風<lb/>
炭熏蘭麝天與多情絲一把誰厮惹千條萬縷縈心下<lb/>
　　又<hi>一刻同叔</hi>
粉蕋丹青描不得金針線線功難敵誰傍暗香輕採摘<lb/>
風淅淅船頭觸散雙鸂䳵　夜雨染成天水碧朝陽借<lb/>
出胭脂色欲落又開人共惜秋氣逼盤中巳見新荷菂<lb/>
<pb n="KR4j0002_WYG_001-17a"/>
　　又<lb/>
喜鵲填河仙浪淺雲輧早在星橋畔街鼓黄昏霞尾暗<lb/>
炎光歛金鈎側倒天西面　一别經年今始見新歡往<lb/>
恨知何限天上佳期貪眷戀良宵短人間不合催銀箭<lb/>
　　又<lb/>
乞巧樓頭雲幔巻浮花催洗嚴粧面花上蛛絲尋得遍<lb/>
顰笑淺雙眸望月牽紅線　奕奕天河光不斷有人正<lb/>
在長生殿暗付金釵清夜半千秋願年年此會長相見<lb/>
<pb n="KR4j0002_WYG_001-17b"/>
　　又<lb/>
别恨長長歡計短疎鐘促漏真堪怨此會此情都未半<lb/>
星初轉鸞琴鳯樂怱怱巻　河鼓無言西北眄香蛾有<lb/>
恨東南遠脉脉横波珠淚滿歸心亂離腸便逐星橋斷<lb/>
　　又<lb/>
九日歡遊何處好黄花萬蕋雕欄遶通體清香無俗調<lb/>
天氣好烟滋露結功多少　日脚清寒高下照寶釘密<lb/>
綴圓斜小落葉西園風嫋嫋催秋老樷邊莫厭金樽倒<lb/>
<pb n="KR4j0002_WYG_001-18a"/>
　　又<lb/>
青女霜前催得綻金鈿亂散枝頭徧落帽臺高開雅宴<lb/>
芳尊滿挼花吹在流霞面　桃李三春雖可羨鶯來蝶<lb/>
去芳心亂爭似仙潭秋水岸香不斷年年自作茱茰伴<lb/>
　　又<lb/>
露裛嬌黄風擺翠人開晩秀非無意仙格淡粧天與麗<lb/>
誰可比女真裝束真相似　筵上佳人牽翠袂纖纖玉<lb/>
手挼新蕋美酒一盃花影膩邀客醉紅瓊共作熏熏媚<lb/>
<pb n="KR4j0002_WYG_001-18b"/>
　　又<lb/>
對酒當歌勞客勸惜花只惜年華晩寒豔冷香秋不管<lb/>
情眷眷凭闌盡日愁無限　思抱芳期隨塞雁悔無深<lb/>
意傳雙燕悵望一枝難寄逺人不見樓頭望斷相思眼<lb/>
　　又<hi>以下元刻續添次玉樓春後</hi>
正月斗杓初轉勢金刀剪綵功夫異稱慶高堂歡㓜稚<lb/>
看栁意偏從東面春風至　十四新蟾圓尚未樓前乍<lb/>
看紅燈試氷散綠池泉細細魚欲戲園林巳是花天氣<lb/>
<pb n="KR4j0002_WYG_001-19a"/>
　　又<lb/>
二月春畊昌杏密百花次第爭先出惟有海棠梨第一<lb/>
深淺拂天生紅粉真無匹　畫棟歸來巢未失雙雙欵<lb/>
語怜飛乙留客醉花迎曉日金盞溢却憂風雨飄零疾<lb/>
　　又<lb/>
三月清明天婉娩晴川祓禊歸來晚況是踏青來處逺<lb/>
猶不倦秋千别閉深庭院　更值牡丹開欲遍酴醿壓<lb/>
架清香散花底一樽誰解勸增眷戀東風向晚無情絆<lb/>
<pb n="KR4j0002_WYG_001-19b"/>
　　又<lb/>
四月園林春去後深深密幄隂初茂折得花枝猶在手<lb/>
香滿袖葉間梅子青如豆　風雨時時添氣候成行新<lb/>
筍霜筠厚題就送春詩幾首聊對酒櫻桃色照銀盤溜<lb/>
　　又<lb/>
五月榴花妖豔烘綠楊帶雨埀埀重五色新絲纏角粽<lb/>
金盤送生綃畫扇盤雙鳯　正是浴蘭時節動菖蒲酒<lb/>
美清尊共葉裏黄鸝時一哢猶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆等閒驚破紗窻夢<lb/>
<pb n="KR4j0002_WYG_001-20a"/>
　　又<lb/>
六月炎天時霎雨行雲涌出奇峯露沼上嫰蓮腰束素<lb/>
風兼露梁王宫闕無煩暑　畏日亭亭殘蕙炷傍簾乳<lb/>
燕雙飛去碧盌敲氷傾玉處朝與暮故人風快涼輕度<lb/>
　　又<lb/>
七月新秋風露早渚蓮尚折庭梧老是處瓜華時節好<lb/>
金尊倒人間綵縷爭祈巧　萬葉敲聲涼乍到百蟲啼<lb/>
晚烟如埽箭漏初長天杳杳人語悄那堪夜雨催清曉<lb/>
<pb n="KR4j0002_WYG_001-20b"/>
　　又<lb/>
八月秋高風厯亂衰蘭敗芷紅蓮岸皓月十分光正滿<lb/>
清光畔年年常願瓊筵看　社近愁看歸去燕江天空<lb/>
闊雲容漫宋玉當時情不淺成幽怨鄉關千里危腸斷<lb/>
　　又<lb/>
九月霜秋秋巳盡烘林敗葉紅相映惟有東籬黄菊盛<lb/>
遺金粉人家簾幕重陽近　曉日隂隂晴未定授衣時<lb/>
節輕寒嫰新雁一聲風又勁雲欲凝雁來應有吾鄉信<lb/>
<pb n="KR4j0002_WYG_001-21a"/>
　　又<hi>重前畧異仍舊並刻</hi>
十月小春梅蕋綻紅樓畫閣新粧遍鴛帳美人貪睡㬉<lb/>
梳洗嬾玉壺一夜輕澌滿　樓上四埀簾不巻天寒山<lb/>
色偏宜逺風急雁行吹字斷紅日晚江天雪意雲撩亂<lb/>
　　又<lb/>
十一月新陽排壽宴黄鍾應管添宫線獵獵寒威雲不<lb/>
巻風頭轉時看雪霰吹人面　南至迎長知漏箭書雲<lb/>
紀候氷生硏臘近探春春尚逺閒亭院梅花落盡千千<lb/>
<pb n="KR4j0002_WYG_001-21b"/>
片<lb/>
　　又<lb/>
十二月嚴凝天地閉莫嫌臺榭無花卉惟有酒能欺雪<lb/>
意增豪氣直教耳熱笙歌沸　隴上雕鞍惟數騎獵圍<lb/>
半合新霜裏霜重鼓聲寒不起千人指馬前一雁寒空<lb/>
墜<lb/>
　　玉樓春<lb/>
風遲日媚烟光好綠樹依依芳意早年華容易即凋零<lb/>
<pb n="KR4j0002_WYG_001-22a"/>
春色只宜長恨少　池塘隱隱驚雷曉栁眼未開梅蕚<lb/>
小尊前貪愛物華新不道物新人漸老<lb/>
　　又<lb/>
西亭飲散清歌闋花外遲遲宮漏發塗金燭引紫騮嘶<lb/>
栁曲西頭歸路别　佳辰只恐幽期闊密贈殷勤衣上<lb/>
結翠屛魂夢莫相尋禁斷六街清夜月<lb/>
　　又<lb/>
春山歛黛低歌扇暫解吳鈎登袓宴畫樓鐘動巳魂銷<lb/>
<pb n="KR4j0002_WYG_001-22b"/>
何況馬嘶芳草岸　青門栁色隨人逺望欲斷時腸已<lb/>
斷洛陽春色待君來莫到落花飛似霰<lb/>
　　又<lb/>
尊前擬把歸期說未語春容先慘咽人生自是有情癡<lb/>
此恨不關風與月　離歌且莫翻新闋一曲能教腸寸<lb/>
結直須看盡洛城花始共春風容易别<lb/>
　　又<lb/>
洛陽正值芳菲節穠豔清香相間發遊絲有意苦相縈<lb/>
<pb n="KR4j0002_WYG_001-23a"/>
埀栁無端爭贈别　杏花紅處青山缺山畔行人山下<lb/>
歇今宵誰肯逺相隨惟有寂寥孤館月<lb/>
　　又<lb/>
殘春一夜狂風雨斷送紅飛花落樹人心花意待留春<lb/>
春色無情容易去　高樓把酒愁獨語借問春歸何處<lb/>
所莫雲空闊不知音惟有綠楊芳草路<lb/>
　　又<lb/>
常憶洛陽風景媚烟㬉風和添酒味鶯啼宴席似留人<lb/>
<pb n="KR4j0002_WYG_001-23b"/>
花出牆頭如有意　别來已隔千山翠望斷危樓斜日<lb/>
墜關心只為牡丹紅一片春愁來夢裏<lb/>
　　又<lb/>
池塘水綠春微㬉記得玉真初見面從頭歌韻響錚鏦<lb/>
入破舞腰紅亂旋　玉鈎簾下香堦畔醉後不知紅日<lb/>
晚當時共我賞花人點檢如今無一半<lb/>
　　又<lb/>
兩翁相遇逢佳節正值栁綿飛似雪便須豪飲敵青春<lb/>
<pb n="KR4j0002_WYG_001-24a"/>
莫對新花羞白髮　人生聚散如弦筈老去風情尤惜<lb/>
别大家金盞倒埀蓮一任西樓低曉月<lb/>
　　又<lb/>
西湖南北烟波闊風裏絲簧聲韻咽舞餘裙帶綠雙埀<lb/>
酒入香腮紅一抹　盃深不覺璢璃滑貪看六么花十<lb/>
八明朝車馬各東西惆悵畫橋風與月<lb/>
　　又<lb/>
燕鴻過後春歸去細算浮生千萬緒來如春夢幾多時<lb/>
<pb n="KR4j0002_WYG_001-24b"/>
去似朝雲無覓處　聞琴解珮神仙侣挽斷羅衣留不<lb/>
住勸君莫作獨醒人爛醉花間應有數<lb/>
　　又<lb/>
蝶飛芳草花飛路把酒巳嗟春色暮當時枝上落殘花<lb/>
今日水流何處去　樓前獨遶鳴蟬樹憶把芳條吹㬉<lb/>
絮紅蓮綠芰亦芳菲不奈金風兼玉露<lb/>
　　又<lb/>
别後不知君逺近觸目淒涼多少悶漸行漸逺漸無書<lb/>
<pb n="KR4j0002_WYG_001-25a"/>
水闊魚沉何處問　夜深風竹敲秋韻萬葉千聲皆是<lb/>
恨故欹單枕夢中尋夢又不成燈又燼<lb/>
　　又<lb/>
紅絛約束瓊肌穩拍碎香檀催急袞隴頭嗚咽水聲繁<lb/>
葉下間關鶯語近　美人才子傳芳信明月清風傷别<lb/>
恨未知何處有知音常為此情留此恨<lb/>
　　又<lb/>
檀槽碎響金絲撥露溼潯陽江上月不知商婦為誰愁<lb/>
<pb n="KR4j0002_WYG_001-25b"/>
一曲行人留夜發　畫堂花月新聲别紅蕋調長彈未<lb/>
徹暗將深意祝膠弦惟願絃絃無斷絶<lb/>
　　又<lb/>
春蔥指甲輕攏撚五彩埀絛雙袖巻雪香濃透紫檀槽<lb/>
胡語急隨紅玉腕　當頭一曲情何限入破錚鏦金鳯<lb/>
戰百分芳酒祝長春再拜歛容擡粉面<lb/>
　　又<lb/>
金花盞面紅烟透舞急香茵隨步皺青春才子有新詞<lb/>
<pb n="KR4j0002_WYG_001-26a"/>
紅粉佳人重勸酒　也知自為傷春瘦歸騎休交銀燭<lb/>
候擬將沉醉為清歡無奈醒來還感舊<lb/>
　　又<lb/>
雪雲乍變春雲簇漸覺年華堪送目北枝梅蕋犯寒開<lb/>
南浦波紋如酒綠　芳菲次第還相續不奈情多無處<lb/>
足尊前百計得春歸莫為傷春歌黛蹙<lb/>
　　又<hi>柳</hi>
黄金弄色輕於粉濯濯春條如水嫰為緣力薄未禁風<lb/>
<pb n="KR4j0002_WYG_001-26b"/>
不奈多嬌長似困　腰柔乍怯人相近眉小未知春有<lb/>
恨勸君著意惜芳菲莫待行人攀折盡<lb/>
　　又<lb/>
珠簾半下香銷印二月東風催栁信琵琶傍畔且尋思<lb/>
鸚鵡前頭休借問　驚鴻過後生離恨紅日長時添酒<lb/>
困未知心在阿誰邊滿眼淚珠言不盡<lb/>
　　又<lb/>
沉沉庭院鶯吟弄日㬉烟和春氣重綠楊嬌眼為誰回<lb/>
<pb n="KR4j0002_WYG_001-27a"/>
芳草深心空自動　倚闌無語傷離鳯一片風情無處<lb/>
用尋思還有舊家心蝴蝶時時來役夢<lb/>
　　又<lb/>
去時梅蕚初凝粉不覺小桃風力損梨花最晚又凋零<lb/>
何事歸期無定準　䦨干倚遍重來凭淚粉偷將紅袖<lb/>
印蜘蛛喜鵲誤人多似此無憑安足信<lb/>
　　又<lb/>
酒美春濃花世界得意人人千萬態莫教辜負豔陽天<lb/>
<pb n="KR4j0002_WYG_001-27b"/>
過了堆金何處買　巳去少年無計奈且願芳心長恁<lb/>
在閒愁一點上心來算得東風吹不解<lb/>
　　又<lb/>
湖邊栁外樓高處望斷雲山多少路闌干倚遍使人愁<lb/>
又是天涯初日暮　輕無管繫狂無數水畔花飛風裏<lb/>
絮算伊渾似薄情郞去便不來來便去<lb/>
　　又<lb/>
南園粉蝶能無數度翠穿紅來復去倡條冶葉恣留連<lb/>
<pb n="KR4j0002_WYG_001-28a"/>
飄蕩輕于花上絮　朱闌夜夜風兼露宿粉棲香無定<lb/>
所多情翻却似無情贏得百花無限妬<lb/>
　　又<hi>子規</hi>
江南三月春光老月落禽啼天未曉露和啼血染花紅<lb/>
恨過千家烟樹杪　雲埀玉枕屛山小夢欲成時驚覺<lb/>
了人心應不似伊心若解思歸歸合早<lb/>
　　又<lb/>
東風本是開花信及至花時風更𦂳吹開吹謝苦匆匆<lb/>
<pb n="KR4j0002_WYG_001-28b"/>
春意到頭無處問　把酒臨風千萬恨欲埽殘紅猶未<lb/>
忍夜來風雨轉離披滿眼淒涼愁不盡<lb/>
　　又<lb/>
隂隂樹色籠晴晝清淡園林春過後杏腮輕粉日催紅<lb/>
池面綠羅風巻皺　佳人向晩新粧就圓膩歌喉珠欲<lb/>
溜當筵莫放酒盃遲樂事良辰難入手<lb/>
　　又<lb/>
芙容鬭暈胭脂淺留著晚花開小宴畫船紅日晚風清<lb/>
<pb n="KR4j0002_WYG_001-29a"/>
栁色溪光晴照㬉　美人爭勸梨花盞舞困玉腰裠縷<lb/>
慢莫交銀燭促歸期巳祝斜陽休更晚<lb/>
　　南歌子<lb/>
鳯髻金泥帶龍紋玉掌梳走來窻下笑相扶愛道畫眉<lb/>
深淺入時無　弄筆偎人久描花試手初等閒妨了繡<lb/>
功夫笑問雙鴛鴦字怎生書<lb/>
　　御街行<lb/>
夭非華豔輕非霧來夜半天明去來如春夢不多時去<lb/>
<pb n="KR4j0002_WYG_001-29b"/>
似朝雲何處乳雞酒燕落星沉月紞紞城頭鼓　參差<lb/>
漸辨西池樹朱閣斜欹戸綠苔深徑少人行苔上屐痕<lb/>
無數遺香餘粉<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>衾閒枕天把多情賦<lb/>
　　虞美人影<lb/>
梅梢弄粉香猶嫰欲寄江南春信别後寸腸縈損說與<lb/>
伊爭穩　小爐獨守寒灰燼忍淚低頭畫盡眉上萬重<lb/>
新恨竟日無人問<lb/>
　　又<lb/>
<pb n="KR4j0002_WYG_001-30a"/>
鶯愁燕苦春歸去寂寂花飄紅雨碧草綠楊岐路況是<lb/>
長亭暮　小年行客情難訴泣對東風無語目斷兩三<lb/>
烟樹翠隔江淹浦<lb/>
　　臨江仙<lb/>
栁外輕雷池上雨雨聲滴碎荷聲小樓西角斷虹明闌<lb/>
干倚處待得月華生　燕子飛來窺畫棟玉鈎埀下簾<lb/>
旌涼波不動簟紋平水精雙枕傍有墮釵横<lb/>
　　又<lb/>
<pb n="KR4j0002_WYG_001-30b"/>
記得金鑾同唱第春風上國繁華如今薄宦老天涯十<lb/>
年岐路空負曲江花　聞說閬山通閬苑樓高不見君<lb/>
家孤城寒日等閒斜離愁難盡紅樹遠連霞<lb/>
　　聖無憂<lb/>
世路風波險千年一别須㬰人生聚散長如此相見且<lb/>
歡娛　好酒能消光景春風不染髭鬚為公一醉花前<lb/>
倒紅袖莫來扶<lb/>
　　浪淘沙<lb/>
<pb n="KR4j0002_WYG_001-31a"/>
把酒祝東風且共從容埀楊紫陌洛城東總是當時攜<lb/>
手處遊遍芳叢　聚散苦匆匆此恨無窮今年花勝去<lb/>
年紅可惜明年花更好知與誰同<lb/>
　　又<lb/>
花外倒金翹飲散無憀柔桑蔽日栁迷條此地年時曾<lb/>
一醉還是春朝　今日舉輕橈㠶影飄飄長亭回首短<lb/>
亭遥過盡長亭人更遠特地魂銷<lb/>
　　又<lb/>
<pb n="KR4j0002_WYG_001-31b"/>
五嶺麥秋殘荔子初丹絳紗囊裏水晶丸可惜天教生<lb/>
處遠不近長安　往事憶開元妃子偏憐一從魂散馬<lb/>
嵬關只有紅塵迷驛使滿眼驪山<lb/>
　　又<lb/>
萬恨苦綿綿舊約前歡桃花溪畔栁隂間幾度日高春<lb/>
睡重繡戸深關　樓外夕陽閒獨自憑闌一重水隔一<lb/>
重山水闊山高人不見有淚無言<lb/>
　　又<lb/>
<pb n="KR4j0002_WYG_001-32a"/>
今日北池遊漾漾輕舟波光㶑灩栁條柔如此春來春<lb/>
又去白了人頭　好妓好歌喉不醉難休勸君滿滿酌<lb/>
金甌總使花時常病酒也是風流<lb/>
　　定風波<lb/>
把酒花前欲問他對花何恡醉顏<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>春到幾人能爛噴<lb/>
何況無情風雨等閒多　豔樹香樷都幾許朝暮惜紅<lb/>
愁粉奈情何好是金船浮玉浪相向十分深送一聲歌<lb/>
　　又<lb/>
<pb n="KR4j0002_WYG_001-32b"/>
把酒花前欲問伊忍嫌金盞負春時紅豔不能旬日看<lb/>
宜算須知開謝只相隨　蝶去蝶來猶解戀難見回頭<lb/>
還是度年期莫候飲䦨花巳盡方信無人堪與補殘枝<lb/>
　　又<lb/>
把酒花前欲問公對花何事訴金鐘為甚去年春甚處<lb/>
虛度鶯聲撩亂一場空　今嵗春來須愛惜難得須知<lb/>
花靣不長紅待得酒醒君不見千片不隨流水即隨風<lb/>
　　又<lb/>
<pb n="KR4j0002_WYG_001-33a"/>
把酒花前欲問君世間何計可留春縱使青春留得住<lb/>
虚語無情花對有情人　任是好花須落去自古紅顏<lb/>
能得幾時新暗想浮生何事好唯有清歌一曲倒金樽<lb/>
　　又<lb/>
過盡韶華不可添小樓紅日下層簷春睡覺來情緖惡<lb/>
寂寞楊花撩亂拂珠簾　早是閒愁依舊在無奈那堪<lb/>
更被宿醒兼把酒送春惆悵甚長恁年年三月病懨懨<lb/>
　　又<lb/>
<pb n="KR4j0002_WYG_001-33b"/>
對酒追歡莫負春春光歸去可饒人昨日紅芳今綠樹<lb/>
已暮殘花飛絮兩紛紛　粉面麗姝歌窈窕清妙樽前<lb/>
信任醉醺醺不是狂心貪燕樂自覺年來白髮滿頭新<lb/>
　　驀山溪<lb/>
新正初破三五銀蟾滿纖手染香羅剪紅蓮滿城開遍<lb/>
樓臺上下歌管咽春風駕香輪停寶馬只待金烏晚<lb/>
帝城今夜羅綺誰為伴應卜紫姑神問歸期相思望斷<lb/>
天涯情緖對酒且開顏春宵短春寒淺莫待金盃煗<lb/>
<pb n="KR4j0002_WYG_001-34a"/>
　　浣溪沙<lb/>
雲曳香綿彩柱高絳旗風颭出花梢一梭紅帶往來抛<lb/>
　束素美人羞不打却嫌裙慢褪纖腰日斜深院影空<lb/>
揺<lb/>
　　又<lb/>
堤上遊人逐畫船拍堤春水四埀天綠楊樓外出鞦韆<lb/>
　白髮戴花君莫笑六么催拍盞頻傳人生何處似尊<lb/>
前<lb/>
<pb n="KR4j0002_WYG_001-34b"/>
　　又<lb/>
湖上朱橋響畫輪溶溶春水浸春雲碧瑠璃滑淨無塵<lb/>
　當路遊絲縈醉客隔花啼鳥喚行人日斜歸去奈何<lb/>
春<lb/>
　　又<lb/>
葉底青青杏子埀枝頭薄薄栁綿飛日高深院晚鶯啼<lb/>
　堪恨風流成薄倖斷無消息道歸期托腮無語翠眉<lb/>
低<lb/>
<pb n="KR4j0002_WYG_001-35a"/>
　　又<hi>或入珠玉詞或入淮海詞</hi>
青杏園林煮酒香佳人初試薄羅裳栁絲揺曳燕飛忙<lb/>
　乍雨乍晴花自落閒愁閒悶晝偏長為誰消痩損容<lb/>
光<lb/>
　　又<lb/>
紅粉佳人白玉盃朩蘭船穩棹歌催綠荷風裏笑聲來<lb/>
　細雨輕烟籠草樹斜橋曲水遶樓臺夕陽高處畫屛<lb/>
開<lb/>
<pb n="KR4j0002_WYG_001-35b"/>
　　又<lb/>
翠袖嬌鬟舞石州兩行紅粉一時羞新聲難逐管絃愁<lb/>
　白髮主人年未老清時賢相望偏優一尊風月為公<lb/>
留<lb/>
　　又<lb/>
燈燼埀花月似霜薄簾映月兩交光酒醺紅粉自生香<lb/>
　雙手舞餘拖翠袖一聲歌巳釂金觴休回嬌眼斷人<lb/>
腸<lb/>
<pb n="KR4j0002_WYG_001-36a"/>
　　又<lb/>
十載相逢酒一巵故人纔見便開眉老來遊舊更同誰<lb/>
　浮世歌歡真易失宦途離合信難期尊前莫惜醉如<lb/>
泥<lb/>
　　御帶花<lb/>
青春何處風光好帝里偏愛元夕萬重繒綵搆一屛峰<lb/>
嶺半空金碧寶檠銀缸耀絳幕龍虎騰擲沙堤遠雕輪<lb/>
繡轂爭走五王宅　雍容熙熙作晝㑹樂府神姬海洞<lb/>
<pb n="KR4j0002_WYG_001-36b"/>
仙客拽香揺翠稱執手行歌錦街天陌月淡寒輕漸向<lb/>
曉漏聲寂寂當年少狂心未巳不醉怎歸得<lb/>
　　虞美人<lb/>
爐香晝永龍烟白風動金鸞額畫屛寒揜小山川睡容<lb/>
初起枕痕圓墜花鈿　樓高不及烟霄半望盡相思眼<lb/>
豔陽剛愛挫愁人故生芳草碧連雲怨王孫<lb/>
　　鶴冲天<lb/>
梅謝粉栁拖金香滿舊園林養花天氣半晴隂花好却<lb/>
<pb n="KR4j0002_WYG_001-37a"/>
愁深　花無數愁無數花好却愁春去戴花持酒祝東<lb/>
風千萬莫匆匆<lb/>
　　夜行船<lb/>
憶昔西都懽縱自别後有誰能共伊川山水洛川花細<lb/>
尋思舊遊如夢　記今日相逢情愈重愁聞唱畫樓鐘<lb/>
動白髮天涯逢此景倒金尊殢誰相送<lb/>
　　又<lb/>
滿眼東風飛絮催行色短亭春暮落花流水草連雲看<lb/>
<pb n="KR4j0002_WYG_001-37b"/>
看是斷腸南浦　檀板未終人去去扁舟在綠楊深處<lb/>
手把金尊難為别更那聽亂鶯疎雨<lb/>
　　洛陽春<lb/>
紅紗未曉黄鸝語蕙爐銷蘭炷錦屛羅幕護春寒昨夜<lb/>
三更雨　繡簾閒倚吹輕絮歛眉山無緒看花拭淚向<lb/>
歸鴻問來處逢郎否<lb/>
　　一叢花<hi>向誤張子野</hi>
傷春懷遠幾時窮無物似情濃離愁正恁牽絲亂更南<lb/>
<pb n="KR4j0002_WYG_001-38a"/>
陌飛絮濛濛歸騎漸遥征塵不斷何處認郎蹤　雙鴛<lb/>
池沼水溶溶南北小橋通梯横畫閣黄昏後又還是新<lb/>
月簾櫳沉恨細思不如桃李還解嫁春風<lb/>
　　雨中花<lb/>
千古都門行路能使離歌聲苦送盡行人花殘春晚又<lb/>
道君東去　醉藉落花吹煖絮多少曲堤芳樹且攜手<lb/>
留連良辰美景留作相思處<lb/>
　　千秋嵗<lb/>
<pb n="KR4j0002_WYG_001-38b"/>
數聲鶗鴂又報芳菲歇惜春更把殘紅折雨輕風色㬥<lb/>
梅子青時節永豐栁無人盡日花飛雪　莫把絲絃撥<lb/>
怨極絃能說天不老情難絶心似雙絲網終有千千結<lb/>
夜過也東窻未白殘燈滅<lb/>
　　越溪春<lb/>
三月十三寒食日春色遍天涯越溪閬苑繁華地傍禁<lb/>
垣珠翠烟霞紅粉牆頭鞦韆影裏臨水人家　歸來晚<lb/>
駐香車銀箭透窻紗有時三點兩點雨霽朱門栁細風<lb/>
<pb n="KR4j0002_WYG_001-39a"/>
斜沉麝不燒金鴨玲瓏月照梨花<lb/>
　　賀聖朝影<lb/>
白雪梨花紅粉桃露華高埀楊慢舞綠絲絛草如袍<lb/>
風過小池輕浪起似江臯千金莫惜買香醪且陶陶<lb/>
　　洞天春<lb/>
鶯啼綠樹聲早檻外殘紅未埽露點真珠遍芳草正簾<lb/>
幃清曉　鞦韆宅院悄悄又是清明過了燕蝶輕狂栁<lb/>
絲撩亂春心多少<lb/>
<pb n="KR4j0002_WYG_001-39b"/>
　　憶漢月<lb/>
紅豔幾枝輕裊新被東風開了倚烟啼露為誰嬌故惹<lb/>
蝶憐蜂惱　多情遊賞處留戀向綠樷千繞酒闌歡罷<lb/>
不成歸腸斷月斜春老<lb/>
　　清平樂<lb/>
雨晴烟晚綠水新池滿雙燕飛來埀栁院小閣畫簾高<lb/>
捲　黄昏獨倚朱欄西南初月眉彎砌下落花風起羅<lb/>
衣特地春寒<lb/>
<pb n="KR4j0002_WYG_001-40a"/>
　　又<lb/>
小庭春老碧砌紅萱草長憶小䦨閒共遶攜手綠樷含<lb/>
笑　别來音信全乖舊期前事堪猜門揜日斜人靜落<lb/>
花愁點青苔<lb/>
　　應天長<hi>舊刻三首攷綠槐隂裏黄鸝語花間集刻韋莊今刪去</hi>
一彎初月臨鸞鏡雲鬢鳯釵慵不整珠簾淨重樓迥惆<lb/>
悵落花風不定　綠烟低栁徑何處轆轤金井昨夜更<lb/>
闌酒醒春愁勝却病<lb/>
<pb n="KR4j0002_WYG_001-40b"/>
　　又<lb/>
石城山下桃花綻宿雨初晴雲未散南去棹北飛雁水<lb/>
闊山遥腸欲斷　倚樓情緒嬾惆悵春心無限燕度蒹<lb/>
葭風晩欲歸愁滿面<lb/>
　　涼州令<hi>東堂石榴</hi>
翠樹芳條颭的的裙腰初染佳人攜手弄芳菲綠隂紅<lb/>
影共展雙紋簟揷花照影窺鸞鑑只恐芳容減不堪零<lb/>
落春晚青苔雨後深紅點　一去門閒掩重來却尋朱<lb/>
<pb n="KR4j0002_WYG_001-41a"/>
檻離離秋實弄輕霜嬌紅脉脉似見胭脂臉人非事往<lb/>
眉空歛誰把佳期賺芳心只願長依舊春風更放明年<lb/>
豔<lb/>
　　南鄉子<lb/>
翠密紅繁水國涼生未是寒雨打荷花珠不定輕翻泠<lb/>
潑鴛鴦錦翅斑　盡日凭欄弄蕋拈花仔細看偷得褭<lb/>
蹄新鑄樣無端藏在紅房豔粉間<lb/>
　　又<lb/>
<pb n="KR4j0002_WYG_001-41b"/>
雨後斜陽細細風來細細香風定波平花映水休藏照<lb/>
出輕盈半面粧　路隔秋江蓮子深深隱翠房意在蓮<lb/>
心無問處難忘淚裏紅腮不記行<lb/>
　　鵲橋仙<lb/>
月波清霽烟容明淡靈漢舊期還至鵲迎橋路接天津<lb/>
映夾岸星榆點綴　雲屛未巻仙雞催曉腸斷去年情<lb/>
味多應天意不交長恁恐把歡娛容易<lb/>
　　芳草渡<lb/>
<pb n="KR4j0002_WYG_001-42a"/>
梧桐落蓼花秋烟初冷雨纔收蕭條風物正堪愁人去<lb/>
後多少恨在心頭　燕鴻遠羗笛怨𣺌渺澄波一片山<lb/>
如黛月如鈎笙歌散夢魂斷倚高樓<lb/>
　　珠簾捲<lb/>
珠簾捲暮雲愁埀楊暗鎖青樓烟雨濛濛如畫輕風吹<lb/>
旋収　香斷錦屛新别人閒玉簟初秋多少舊歡新恨<lb/>
書杳杳夢悠悠<lb/>
　　更漏子<lb/>
<pb n="KR4j0002_WYG_001-42b"/>
風帶寒枝正好蘭蕙無端先老情悄悄夢依依離人殊<lb/>
未歸　褰羅幕凭朱閣不獨堪悲揺落月東出雁南飛<lb/>
誰家夜搗衣<lb/>
　　摸魚兒<lb/>
巻繡簾梧桐秋院落一霎雨添新綠對小池閒立殘粧<lb/>
淺向晩水紋如縠凝遠目恨人去寂寂鳯枕孤難宿倚<lb/>
䦨不足看燕拂風簷蝶翻露草兩兩長相逐　雙眉促<lb/>
可惜年華婉娩西風初弄庭菊況伊家年少多情未巳<lb/>
<pb n="KR4j0002_WYG_001-43a"/>
難拘束那堪更趂涼景追尋甚處埀楊曲佳期過盡但<lb/>
不說歸來多應忘了雲屛去時祝<lb/>
　　少年遊<lb/>
去年秋晚此園中攜手翫芳樷拈花嗅蕋惱烟撩霧拚<lb/>
醉倚西風　今年重對芳樷處追往事又成空敲遍闌<lb/>
干向人無語惆悵滿枝紅<lb/>
　　又<lb/>
肉紅圓樣淺心黄枝上巧如裝雨輕烟重無憀天氣啼<lb/>
<pb n="KR4j0002_WYG_001-43b"/>
破曉來粧　寒輕貼體風頭冷忍抛棄向秋光不會深<lb/>
心為誰惆悵回面恨斜陽<lb/>
　　又<lb/>
玉壺氷瑩獸爐灰人起繡簾開春樷一夜六花開盡不<lb/>
待剪刀催　洛陽城闕中天起高下遍樓臺絮亂風輕<lb/>
拂鞍霑袖歸路似章街<lb/>
　　行香子<lb/>
舞雪歌雲閒淡粧勻藍溪水染輕裙酒香醺臉粉色生<lb/>
<pb n="KR4j0002_WYG_001-44a"/>
春更雅談話好情性美精神　空江不斷淩波何處向<lb/>
越橋邊青栁朱門斷鐘殘角又送黄昏奈眼中淚心中<lb/>
事意中人<lb/>
　　鷓鴣天<lb/>
學畫宫眉細細長芙容出水鬭新粧只知一笑能傾國<lb/>
不信相看有斷腸　雙黄鵠兩鴛鴦迢迢雲水恨難忘<lb/>
早知今日長相憶不及從初莫作雙<lb/>
　<lb/>
<pb n="KR4j0002_WYG_001-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六一詞<lb/>
</p>
<p>
</p>
  </div>
</body>
</text>
</TEI>
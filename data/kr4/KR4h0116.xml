<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>吳都文粹續集卷一</head>
    <p>
<pb n="KR4h0116_WYG_001-1a"/>
欽定四庫全書<lb/>
　吳都文粹續集卷一　　　　　明　錢穀　撰<lb/>
　　都邑　書籍<lb/>
　　　吳都賦　　　　　　　　　　　左思<lb/>
東吳王孫囅然而咍曰夫上圖景宿辨於天文者也下料物<lb/>
土析於地理者也古先帝代曾覽八紘之洪緒一六合而光<lb/>
宅翔集遐宇鳥策篆素玉牒石記烏聞梁岷有陟方之館行<lb/>
宫之基歟而吾子言蜀都之富禺同之有瑋其區域美其林<lb/>
<pb n="KR4h0116_WYG_001-1b"/>
藪矜巴漢之阻則以為襲險之右徇蹲鴟之沃則以為世濟<lb/>
陽九齷齪而筭固亦曲士之所嘆也旁魄而論都抑非大<lb/>
人之壯觀也何則土壤不足以攝生山川不足以周衛公孫<lb/>
國之而破諸葛家之而滅兹乃喪亂之丘墟顛覆之軌轍安<lb/>
可以儷王公而著風烈也玩其磧礫而不窺玉淵者未知驪<lb/>
龍之所蟠也習其敝邑而不覩上邦者未知英雄之所躔<lb/>
也子獨未聞大吳之巨麗乎且有吳之開國也造自泰伯<lb/>
宣於延陵葢端委之所彰高節之所興建至德以創洪業<lb/>
<pb n="KR4h0116_WYG_001-2a"/>
世無得而顯稱由克讓以立風俗輕脫躧于千乗若率<lb/>
土而論都則非列國之所觖望也故其經畧上當星紀<lb/>
拓土畫疆卓犖兼并包括於越跨躡蠻荆婺女寄其曜<lb/>
翼軫寓其精指衡岳以鎮野目龍川而帶坰爾其山澤<lb/>
則嵬嶷嶤屼巊溟鬱<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>潰渱泮汗滇㴐淼漫或涌川而<lb/>
開瀆或吞江而納漢磈磈䃬䃬滮滮涆涆䃢碒乎數州<lb/>
之間灌注乎天下之半百川派别歸海而㑹控清引濁<lb/>
混濤并瀨濆薄沸騰寂寥長邁濞焉洶洶隠焉礚礚出<lb/>
<pb n="KR4h0116_WYG_001-2b"/>
乎大荒之中行乎東極之外經扶桑之中林包暘谷之<lb/>
滂沛潮波汩起迴復萬里歊霧漨浡雲蒸昏昧泓澄奫<lb/>
潫澒溶沆瀁莫測其深莫究其廣澶湉漠而無涯惣有<lb/>
流而為長瑰異之所叢育鱗甲之所集往於是乎長鯨<lb/>
吞航修鯢吐浪躍龍騰蛇蛟鯔琵琶王鮪鯸鮐鮣龜鱕<lb/>
䱜烏賊擁劍<graphic n="KR1314" url="https://raw.githubusercontent.com/kanripo/KR-Gaiji/master/images/KR1314.png" mimeType="image/png"/>鼊鯖鰐涵泳乎其中葺鱗鏤甲詭類舛<lb/>
錯泝洄順流噞喁沉浮鳥則鵾鷄鸀鳿鸘鵠鷺鴻鷄鶋<lb/>
避風候鴈造江鸂鷘鷛<graphic n="KR1445" url="https://raw.githubusercontent.com/kanripo/KR-Gaiji/master/images/KR1445.png" mimeType="image/png"/>鶄鶴鶖鶬鸛鷗鷁鸕汜濫乎<lb/>
<pb n="KR4h0116_WYG_001-3a"/>
其上湛淡羽儀隨波參差理翮整翰容與自玩彫啄蔓<lb/>
藻刷盪漪瀾魚鳥聱耴萬物蠢生芒芒黖黖慌罔奄歘<lb/>
神化翕忽函幽育明窮性極形盈虚自然蚌蛤珠胎與<lb/>
月虧全巨鼇贔屓首冠靈山大鵬繽翻翼若垂天振盪<lb/>
注流雷抃重淵殷動宇宙胡可勝原島嶼緜邈洲渚憑<lb/>
隆曠瞻迢遞迴眺冥濛珍怪麗竒隙充徑路絶風雲通<lb/>
洪桃屈盤丹桂灌叢瓊枝抗莖而敷蘂珊瑚幽茂而玲<lb/>
瓏層岡重阻列真之宇玉堂對霤石室相距藹藹翠幄<lb/>
<pb n="KR4h0116_WYG_001-3b"/>
嫋嫋素女江婓於是往來海童於是宴語斯實神妙之<lb/>
響象嗟難得而覼縷爾乃地勢坱圠卉木镺蔓遭藪為<lb/>
圃值林為苑異荂蓲蘛夏曄冬蒨方志所辨中州所羨<lb/>
草則藿蒳豆蔲薑彚非一江蘺之屬海苔之類綸組紫<lb/>
絳食葛香茒石帆水松東風扶留布濩臯澤蟬聯陵丘<lb/>
夤縁山嶽之岊羃䍥江海之流扤白蔕銜朱㽔鬱兮䓲<lb/>
茂曄兮菲菲光色炫晃芬馥肸蠁職貢納其包匭離騷<lb/>
詠其宿莽木則楓柙櫲樟栟櫚枸榔緜杬杶櫨文欀楨<lb/>
<pb n="KR4h0116_WYG_001-4a"/>
檀平仲桾櫏松梓古度楠榴之木相思之樹宗生髙岡<lb/>
族茂幽阜擢本千尋垂隂萬畆攒柯挐莖重葩殗葉輪<lb/>
囷虯蟠<graphic n="KR1372" url="https://raw.githubusercontent.com/kanripo/KR-Gaiji/master/images/KR1372.png" mimeType="image/png"/>㙷鱗接榮色雜糅綢繆縟繡宵露霮䨴旭日<lb/>
晻㫲與風䬙颺䬀瀏颼飀鳴條律暢飛音響亮葢象琴<lb/>
筑并奏笙竽俱唱其上則猿父哀吟<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>子長嘯狖鼯猓<lb/>
然騰趠飛超爭接縣垂競遊逺枝驚透沸亂牢落翬散<lb/>
其下則有梟羊麡狼猰貐貙象烏莵之族犀兕之黨鈎<lb/>
爪鋸牙自成鋒穎精若曜星聲若震霆名載於山經形<lb/>
<pb n="KR4h0116_WYG_001-4b"/>
鏤於夏鼎其竹則篔簹箖箊桂箭射筒柚梧有篁篻簩有<lb/>
叢苞筍抽節往往縈結緑葉翠莖冒霜停雪橚矗森萃<lb/>
蓊茸蕭瑟檀欒蟬蜎玉潤碧鮮梢雲無以踰嶰谷弗能<lb/>
連鸑鷟食其實鵷鶵擾其間其果則丹橘餘甘荔枝之<lb/>
林檳榔無柯椰葉無隂龍眼橄欖棎榴禦霜結根比景<lb/>
之隂列挺衡山之陽素華斐丹秀芳臨青壁系紫房鷓<lb/>
鴣南翥而中留孔雀綷羽以翺翔山雞歸飛而來棲翡<lb/>
翠列巢以重行其琛賂則琨瑶之阜銅鍇之垠火齊之<lb/>
<pb n="KR4h0116_WYG_001-5a"/>
寶駭雞之珍赬丹明璣金華銀樸紫貝流黃縹碧素玉<lb/>
隠賑崴㠢雜挿幽屏精曜潛穎哲陊山谷碕岸為之不<lb/>
枯林木為之潤黷隋侯於是鄙其夜光宋玉於是陋其結<lb/>
緑其荒陬譎詭則有龍穴内蒸雲雨所儲陵鯉若獸浮<lb/>
石若桴雙則比目片則王餘窮陸飲木極沉水居泉室<lb/>
潛織而卷綃淵客慷慨而泣珠開北戸以向日齊南㝠<lb/>
於幽都其四野則畛畷無數膏腴兼倍原隰殊品窊隆<lb/>
異等象耕鳥耘此之自與穱秀菰穗於是乎在煮海為<lb/>
<pb n="KR4h0116_WYG_001-5b"/>
鹽採山鑄錢國税再熟之稻鄉貢八蠶之緜徒觀其郊<lb/>
隧之内奥都邑之綱紀霸王之所根柢開國之所基址<lb/>
郛郭周匝重城結隅通門二八水道陸衢所以經始用<lb/>
累千祀也憲紫宫以營室廓廣庭之漫漫寒暑隔閡於<lb/>
邃宇虹霓囘帶於雲館所以跨跱煥炳萬里也造姑蘇<lb/>
之髙臺臨四逺而特建帶朝夕之濬池佩長洲之茂苑<lb/>
窺東山之府則瓌寶溢目䚕海陵之倉則紅粟流衍起<lb/>
寢廟於武昌作離宫於建業闡闔閭之所營采夫差之<lb/>
<pb n="KR4h0116_WYG_001-6a"/>
遺法抗神龍之華殿施榮楯而捷獵崇臨海之崔嵬飾<lb/>
赤烏之韡曄東西膠葛南北崢嶸房櫳對櫎連閣相經<lb/>
閽闥譎詭異出竒名左稱彎碕右號臨硎彫欒鏤楶青<lb/>
瑣丹楹圖以雲氣畫以仙靈雖兹宅之夸麗曾未足以<lb/>
少寧思比屋於傾宫畢結瑶而構瓊髙闈有閌洞門方<lb/>
軌朱闕雙立馳道如砥樹以青槐亘以緑水𤣥䕃耽耽<lb/>
清流亹亹列寺七里俠棟陽路屯營櫛比解署棊布横<lb/>
塘查下邑屋隆夸長干延屬飛甍舛互其居則髙門鼎<lb/>
<pb n="KR4h0116_WYG_001-6b"/>
貴魁岸豪傑虞魏之昆顧陸之裔岐嶷繼體老成奕世<lb/>
躍馬叠跡朱輪累轍陳兵而歸蘭錡内設冠葢雲䕃閭<lb/>
閻闐噎其隣則有任俠之靡輕訬之客締交翩翩儐從<lb/>
奕奕出躡珠履動以千百里燕巷飲飛觴舉白翹關扛<lb/>
鼎拚射壺博鄱陽暴謔中酒而作於是樂只衎而歡飫無<lb/>
匱都輦殷而四奥來暨水浮陸行方舟結駟唱櫂轉轂<lb/>
昧旦永日開市朝而並納横闤闠而流溢混品物而同<lb/>
廛并都鄙而為一士女佇眙商賈駢坒紵衣絺服雜沓<lb/>
<pb n="KR4h0116_WYG_001-7a"/>
傱萃輕輿按轡以經隧樓船舉颿而過肆果布輻湊而<lb/>
常然致逺流離與珂珬䌖賄紛紜器用萬端金鎰磊砢<lb/>
珠琲䦨干桃笙象簟韜于筒中蕉葛升越弱于羅紈㒊<lb/>
譶澩㺒交貿相競諠譁喤呷芬葩䕃映揮袖風飄而紅<lb/>
塵晝昏流汗霡霂而中逵泥濘富中之甿貨殖之選乘<lb/>
時射利財豐巨萬競其區宇則并疆兼巷矜其宴居則<lb/>
珠服玉饌趫材悍壯此焉比廬捷若慶忌勇若專諸危<lb/>
冠而出竦劍而趨扈帶鮫函扶揄屬鏤藏鍦於人去<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>
<pb n="KR4h0116_WYG_001-7b"/>
自閭家有鶴膝户有犀渠軍容蓄用器械兼儲吳鈎越<lb/>
棘純鈎湛盧戎車盈於石城戈船揜乎江湖露往霜來<lb/>
日月其除草木節解鳥獸腯膚觀鷹隼誡征夫坐組甲<lb/>
建祀姑命官帥而擁鐸將校獵乎具區烏滸狼㬻夫南<lb/>
西屠儋耳黒齒之酋金鄰象郡之渠驫賊飍矞靸霅警<lb/>
捷先驅前塗俞騎騁路指南司方出車檻檻被練鏘鏘<lb/>
吳王乃巾玉輅軺驌驦旂魚須常重光攝烏號佩千將<lb/>
羽旄揚㽔雄㦸耀芒貝胄象弭織文烏章六軍袀服四<lb/>
<pb n="KR4h0116_WYG_001-8a"/>
騏龍驤峭格周施罿罻普張罼䍐瑣結罠蹏連綱阹以<lb/>
九疑禦以沅湘輶軒蓼擾彀騎煒煌袒裼徒摶拔距投<lb/>
石之部猿臂駢脇狂趭獷猤鷹瞵鶚視䟃𧽼翋<graphic n="KR2211" url="https://raw.githubusercontent.com/kanripo/KR-Gaiji/master/images/KR2211.png" mimeType="image/png"/>若離<lb/>
若合者相與騰躍乎莽䍚之野干鹵殳鋋暘夷勃盧之<lb/>
旅長<graphic n="KR2559" url="https://raw.githubusercontent.com/kanripo/KR-Gaiji/master/images/KR2559.png" mimeType="image/png"/>短兵直髮馳騁儇佻坌並銜枚無聲悠悠斾旌<lb/>
者相與聊浪乎昧莫之坰鉦鼔叠山火烈熛林飛爓浮<lb/>
烟載霞載隂菈擸雷硠崩巒弛岑鳥不擇木獸不擇音<lb/>
<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>甝虪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>麋麖驀六駮追飛生彈鸞鶁射猱㹶白雉落<lb/>
<pb n="KR4h0116_WYG_001-8b"/>
黒鴆零陵絶嶛嶕聿越巉險跇踰竹栢㺦猭杞柟封狶<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>神螭掩剛鏃潤霜刃染於是弭節頓轡齊鑣駐蹕徘<lb/>
徊徜徉寓目幽蔚覽將帥之拳勇與士卒之揚抑羽族<lb/>
以觜距為刀鈹毛羣以齒角為矛鋏皆體著而應卒所<lb/>
以挂扢而為創痏衝踤而斷筋骨莫不衂鋭挫芒拉捭<lb/>
摧藏雖有石林之岝崿請攘臂而靡之雖有雄虺之九<lb/>
首將抗足而跐之顛覆巢居剖破窟宅仰攀鵕䴊俯蹵<lb/>
豺獏刦剞熊羆之室剽掠虎豹之落猩猩啼而就擒<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
<pb n="KR4h0116_WYG_001-9a"/>
<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>笑而被格屠巴蛇出象骼斬鵬翼掩廣澤輕禽狡獸<lb/>
周章夷猶狼跋乎紭中忘其所以睒䁑失其所以去就<lb/>
魂禠氣懾而自踼䟮者應弦而飲羽形僨景僵者累積而<lb/>
增益雜襲錯繆傾藪薄倒岬岫岩穴無豜豵翳薈無<graphic n="KR2281" url="https://raw.githubusercontent.com/kanripo/KR-Gaiji/master/images/KR2281.png" mimeType="image/png"/>
鷚思假道於豐隆披重霄而髙狩籠烏兎於日月窮飛<lb/>
走之栖宿嶰澗闃岡岵童罾罘滿效獲衆迴靶乎行睨<lb/>
觀魚乎三江汎舟航於彭蠡渾萬艘而既同𢎞舸連舳<lb/>
巨艦接艫飛雲葢海制非常模叠華樓而島峙時彷彿<lb/>
<pb n="KR4h0116_WYG_001-9b"/>
於方壺比鷁首而有裕邁餘皇於往初張組幃構流蘇<lb/>
開軒幌鏡水區篙工檝師選自閩禺習御長風狎玩靈<lb/>
胥責千里於寸隂聊先期而須㬰櫂謳唱簫籟鳴洪流<lb/>
響渚禽驚弋磻放稽鷦䳟虞機發留鵁鶄鈎餌從横網<lb/>
罟接緒術兼詹公巧傾任父筌䱎䲛麗鱨鯋罩兩魪巢<lb/>
鰝鰕乘鱟黿鼉同罛共羅沉虎潛鹿<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>龓僒束鰴鯨輩<lb/>
中于羣犗攙搶暴出而相屬雖復臨河而釣鯉無異射<lb/>
鮒於井谷結輕舟而競逐迎潮水而振緡想萍實之復<lb/>
<pb n="KR4h0116_WYG_001-10a"/>
形訪靈䕫於鮫人精衛銜石而遇繳文鰩夜飛而觸綸<lb/>
北山亡其翔翼西海失其遊鱗雕題之士鏤身之卒比<lb/>
飾虬龍蛟螭與對簡其華質則亄費錦繢料其虓勇則<lb/>
鵰悍狼戾相與昧潛險捜瓌竒摸蝳蝐捫觜<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>剖巨蚌<lb/>
於囘淵濯明月於漣漪畢天下之至異訖無索而不臻<lb/>
溪壑為之一罄川瀆為之中貧哂澹臺之見謀聊襲海<lb/>
而徇珍載漢女於後舟追晉賈而同塵汩乘流以砰宕<lb/>
翼颸風之䬟䬟直衝濤而上瀨常沛沛以悠悠汔可休<lb/>
<pb n="KR4h0116_WYG_001-10b"/>
而凱歸揖天吳與陽侯指包山而為期集洞庭而淹留<lb/>
數軍實乎桂林之苑饗戎旅乎落星之樓置酒若淮泗<lb/>
積肴若山丘飛輕軒而酌緑酃方雙轡而賦珍羞飲烽<lb/>
起釂鼔震士遺倦衆懷欣幸乎館娃之宫張女樂而娛<lb/>
羣臣羅金石與絲竹若鈞天之下陳登東歌操南音𦙍<lb/>
陽阿詠韎任荆豔楚舞吳歈越吟翕習容裔靡靡愔愔<lb/>
若此者與夫唱和之隆響動鐘鼔之鏗耾有殷坻頽於<lb/>
前曲度難勝皆與謡俗汁協律吕相應其奏樂也則木<lb/>
<pb n="KR4h0116_WYG_001-11a"/>
石潤色其吐哀也則凄風暴興或超延露而駕辯或踰<lb/>
渌水而采菱軍馬弭髦而仰秣淵魚竦鱗而上升酣湑<lb/>
半八音并懽情留良辰征魯陽揮戈而髙麾囘曜靈於<lb/>
太清將轉西日而再中齊既徃之精誠昔者夏后氏朝<lb/>
羣臣於兹土而執玉帛者以萬國葢亦先王之所髙㑹<lb/>
而四方之所軌則春秋之際要盟之主闔閭信其威夫<lb/>
差窮其武内果伍員之謀外騁孫子之竒勝強楚於栢<lb/>
舉棲勁越於㑹稽闕溝乎商魯爭長于黄池徒以江湖<lb/>
<pb n="KR4h0116_WYG_001-11b"/>
險陂物産殷充繞霤未足言其固鄭白未足語其豐士<lb/>
有陷堅之鋭俗有節槩之風睚眦則挺劍喑嗚則彎弓<lb/>
擁之者龍騰據之者虎視麾城若振槁搴旗若顧指雖<lb/>
帶甲一朝而元功逺致雖累葉百叠而富強相繼樂湑<lb/>
衎其方域列仙集其土地桂父練形而易色赤須蟬蛻<lb/>
而附麗中夏比焉畢世而罕見丹青圖其珍瑋貴其<lb/>
寶利也舜禹游焉没齒而忘歸精靈留其山阿翫其<lb/>
竒麗也剖判庶士商㩁萬俗國有鬰鞅而顯敞邦有湫<lb/>
<pb n="KR4h0116_WYG_001-12a"/>
阨而踡跼伊兹都之函𢎞傾神州而韞櫝仰南斗以斟<lb/>
酌兼二儀之優渥由此而揆之西蜀之於東吳小大之<lb/>
相絶也亦猶棘林螢耀而與夫樳木龍燭也否泰之相<lb/>
背也亦猶帝之懸解而與桎梏䟽屬也庸可共世而論<lb/>
巨細同年而議豐确乎暨其幽遐獨邃寥廓閒奥耳目<lb/>
之所不該足趾之所不蹈倜儻之極異誳詭之殊事藏<lb/>
埋於終古而未寤於前覺也若吾子之所傳孟浪之遺<lb/>
言畧舉其梗槩而未得其要妙也<lb/>
<pb n="KR4h0116_WYG_001-12b"/>
　左思字太冲齊國人少博覽文史欲作三都賦乃詣<lb/>
　著作郎張載訪岷卭之事遂搆思十稔門庭藩溷皆<lb/>
　著紙筆遇得一句即疏之徵為秘書賦成張華見而<lb/>
　咨嗟都邑豪貴競相傳寫三都者劉備都益州號蜀<lb/>
　孫權都建業號吳曹操都鄴號魏思作賦時吳蜀已<lb/>
　平見前賢文之是非故作斯賦以辨衆惑<lb/>
　　　弔闔閭賦　　　　　　　　　王鏊<lb/>
昔闔閭之霸吳兮卒託體乎兹丘慨往跡之日湮兮曾<lb/>
<pb n="KR4h0116_WYG_001-13a"/>
不可乎復求峯巒紛其環合兮浮屠臺殿鬱以相樛<hi>叶</hi>
忽平岡之拆裂兮劍池奫淪而深黒俯莫測其所窮兮<lb/>
仰不見乎白日兩崖嶔崟而鬬囓兮又巉岩而斗絶信<lb/>
天造之險巇兮為神怪之窟穴將舉首而闖其淺深兮<lb/>
先魂驚而慘栗彼吕政之雄哮兮力驅石而填海將破<lb/>
山而求之兮藐不知其所在宜元之之不信兮謂往牒<lb/>
之我紿歲正德之協洽兮劍池忽焉其枯涸何昔日之<lb/>
奫淪兮今山徑之磽确伊水旱之常數兮非予人之所<lb/>
<pb n="KR4h0116_WYG_001-13b"/>
度石谽谺而雙蔽兮類墓門之頽駁試往造乎其間兮<lb/>
將舉武而旋却始沮洳以忽明兮諒欲退而不可儼凑<lb/>
題之可捫兮森怪石之欲墮豈漆燈之將滅兮若有俟<lb/>
乎王果唉吳王之物化兮求彷彿其不見想澒池之既<lb/>
塵兮何有玉鳬與金鴈彼槃郢與扁諸兮疑此語之為<lb/>
幻何千年之神閟兮忽一朝而呈露也旋黯然而復閉<lb/>
兮殆神物之呵䕶也昔驪山之強項兮後㑹稽之妖珈<lb/>
錮南山其猶有隙兮信多藏之為害獨空空以保全兮<lb/>
<pb n="KR4h0116_WYG_001-14a"/>
因兹丘而增慨<lb/>
　　　吳子城賦<lb/>
　毎過吳故墟未嘗不慨想其盛而悼其衰也故為之<lb/>
　賦<lb/>
泰伯遺墟干將故里臺閣翬飛冠葢鱗次喟彼荒郊𦍑<lb/>
何為乎城之裏但見愁煙鬱而四積悲風慘而時起頹<lb/>
墉突阜剩水殘濠野雉朝雊鵂鶹夜號沉牙折㦸墮珥<lb/>
遺翹漸漸惟麥之秀離離彼稷之苖父老告予曰此吳<lb/>
<pb n="KR4h0116_WYG_001-14b"/>
王之遺宫也方吳盛時志大功髙入楚柏舉敗越夫椒<lb/>
城規方於八卦門僣擬於三朝跨長洲之茂苑館苧蘿<lb/>
之艶妖帶以錦帆之涇壓以金母之橋爰有凉臺温室<lb/>
鏤楣繡栭風亭月榭碝壁椒塗飾以璆琳琅玕間以木<lb/>
難珊瑚鳴佩鳬簉髙冠鵠趨自謂百世君之豈意至於<lb/>
是耶吳禄既更厯代崇飾春申桃夏秦皇刻石危亭岌<lb/>
夷雕䦨紆直齊雲之樓凝香之室木蘭之堂交映翕赫<lb/>
叠石則嶻嶪嶕嶢鑿沼則囦潾澄碧蘭芷羅生乎其間<lb/>
<pb n="KR4h0116_WYG_001-15a"/>
竹松駢列於其側羅綺爭春而妖冶歌鐘入夜而嘈雜<lb/>
韋白躭於吟玩皮陸侈於酧荅迨宋迄元更為治所雙<lb/>
蓮四照池光春雨歲時觀遊麗無踰者而何至於是耶<lb/>
葢自元政隳羣雄鶩白駒鹺酋乘間竊據挾嘉湖杭以<lb/>
自雄擢黄蔡葉而為輔盛稷下之文儒忽太湖之飛渡<lb/>
煬戀迷樓卓矜郿隖倐天兵四面以重圍金陵百雉而<lb/>
莫固技殫九攻倉皇一炬厯代䌓華可憐焦土遂使燕<lb/>
巢再燬麛鹿重游竭南國之脂膏坐受其困激東溟之<lb/>
<pb n="KR4h0116_WYG_001-15b"/>
波浪莫洗其羞且夫傾宫阿房非不麗也鉅橋璚林非<lb/>
不富也崤關鞏洛非不固也自古如斯曷之故也豈仁<lb/>
義不修燕安之可畏耶將氣運靡常盈虚之有數耶惟<lb/>
是吳墟殷鑒斯在前既顛隮後仍荒殆登兹城以徘徊<lb/>
寄千古之一慨<lb/>
　　　弔故宫賦　　　　　　　　徐禎卿<lb/>
陟墟原兮望迤靡倚國門荒衍寥廓宫闕燒殘墉雉㠍<lb/>
嶪垝土蔓延馳道傾圯鞠為陌阡秀麥含榮麻菽芊芊<lb/>
<pb n="KR4h0116_WYG_001-16a"/>
雜草䝉歙叢葛幡幡菲兮散兮鬱鬱連連鳴雉于飛竹<lb/>
樹蓊蕃烏燕黄雀羣飛翾翾疾風揚塵決曖蔽天四望<lb/>
鬱兮愴可憐也念彼壯夫亦可嘆也繁華狼籍不可還<lb/>
也失任滅智嗟何怨也百歲之後又誰為寃也<lb/>
　　　吳郡圖經續記序　　　　　　朱長文<lb/>
方志之學先儒所重故朱贛風俗之條顧野王輿地之<lb/>
記賈躭十道之録稱於前史盖聖賢不出户知天下矧<lb/>
居是邦而可懵於古今哉按唐六典職方氏掌天下之<lb/>
<pb n="KR4h0116_WYG_001-16b"/>
地圖凡地圖命郡府三年一造與版籍偕上省聖朝因<lb/>
之有閏年之制盖城邑有遷改政事有損益户口有登<lb/>
降不可以不察也吳為古郡其圖志相傳固久自大中<lb/>
祥符中詔修圖經每州命官編輯而上其詳畧盖繫乎<lb/>
其人而諸公刋修者立類例据所録而刪撮之也夫舉<lb/>
天下之經而修定之其文不得不簡故陳迹異聞難于<lb/>
具載由祥符至今踰七十年矣其間近事未有紀述也<lb/>
元豐初朝請大夫臨淄晏公出守是邦公乃故相國元<lb/>
<pb n="KR4h0116_WYG_001-17a"/>
獻公之子好古博學世濟其美嘗顧敝廬語長文曰呉<lb/>
中遺事與古今文章湮落不收今欲綴輯而吾所善練<lb/>
定以為惟吾子能為之也長文自念屏跡陋巷未嘗出<lb/>
庭户於求訪為艱而練君道晏公意屢見趣勉於是㕘<lb/>
攷載籍探摭舊聞作圖經續記三巻凡圖經已備者不<lb/>
録素所未知則缺如也㑹晏公罷郡乃藏於家今太守<lb/>
朝議大夫武寧章公治郡三年以政最被命再任比因<lb/>
臨長文所居謂曰聞子嘗為圖經續記矣予願觀焉於<lb/>
<pb n="KR4h0116_WYG_001-17b"/>
是稍加潤飾繕冩以獻寘諸郡府用備咨閲固可以質<lb/>
凝滯根利病資議論不為虚語也方聖上睿謨神烈聲<lb/>
教光被海隅出日罔不率俾廣地開境增為郡縣倘或<lb/>
申命方州更定圖籍則此書庶幾有取也事有缺畧猶<lb/>
當刋補其古今文章别為吳公總集云元豐七年九月<lb/>
十五日州民前許州司户㕘軍朱長文上<lb/>
　　　書吳郡圖經續記後　　　　　常安民<lb/>
昔揚子雲嘗有言仲尼多愛愛義也子長多愛愛竒也<lb/>
<pb n="KR4h0116_WYG_001-18a"/>
予嘗患之今記述類多博收泛採譬如廣㕓大肆百物<lb/>
羣品雜然陳立於前而無所别異此記述者之公患也<lb/>
辭曹朱伯原少以文學第進士退居吳郡博覽載籍多<lb/>
所見聞因為圖經續記以補缺遺觀其論户口則繼之<lb/>
以教陳風俗則終之以節至於辯幻玉之悲正語兒之<lb/>
妄紀譚生之譏其議論深切著明皆要之禮義與夫守<lb/>
牧之賢人物之美事為之善凡前言往行有足稱者莫<lb/>
不褒嘉嘆異重復演說信乎所謂君子於言無所茍者<lb/>
<pb n="KR4h0116_WYG_001-18b"/>
予每至伯原隠居愛其林圃臺沼逍遥自樂及得斯記<lb/>
觀之然後又愛其趣識志尚洒然有異于人使逢辰彚<lb/>
征則其所攄發豈易量哉惜其遺逸沉晦而獨見於斯<lb/>
記故為書其後以身待知伯原者元祐元年四月十五<lb/>
日臨卬常安民書<lb/>
　　　圖經續記後序　　　　　　　林虙<lb/>
余家自伯父皇考洎諸父奉王大母大母來居於蘇著<lb/>
籍此州者五十年矣今帶城橋儒學坊為吾家牓也横<lb/>
<pb n="KR4h0116_WYG_001-19a"/>
山之寶華華山之博士塢吾家二母之所𦵏也余雖少<lb/>
長於蘇而山川城邑津梁園觀往往未知其所由來嘗<lb/>
以問樂圃先生先生出所為圖經續記以示我曰此一<lb/>
覽盡之矣退而觀之千數百載之廢興千數百里之風<lb/>
土燦然如指諸掌嗚呼何其備哉先生之書三卷若干<lb/>
條而所包括者古今圖籍不可勝數雖浮圖方士之書<lb/>
小説里諺之言可以証古而傳久者亦畢取而並録先<lb/>
生豈欲矜淹博而耀華藻哉舉昔時牧守之賢冀來者<lb/>
<pb n="KR4h0116_WYG_001-19b"/>
之相承也道前世人物之盛冀後生之自力也溝瀆條<lb/>
浚水之方倉庾記裕民之術論風俗之習尚夸户口之<lb/>
蕃息遂及於教化禮樂之大備於是見先生之志素在<lb/>
於天下者也豈可徒以方域輿地之書視之哉先生未<lb/>
冠而擢第英聲振於士林不幸以末疾卧家不得建其<lb/>
志於斯民然而潛心古道篤於著述其所撰次成帙如<lb/>
是書者非一竊嘗探測其淵源而妄論其規制以謂黄<lb/>
鍾大吕不足以比其清陽阿激楚不足以方其妙齊紈<lb/>
<pb n="KR4h0116_WYG_001-20a"/>
蜀錦不足以埒其華崑玉南金不足以麗其美長江巨<lb/>
河不足以况其逺輕車駿馬不足以侔其逸意者左丘<lb/>
非失明國語不成虞卿非窮困春秋不作一何發揮之<lb/>
妍麗也不然天將激先生以鳴斯文是以固阨之耶雖<lb/>
然先生之疾損矣無害其可以亨舉于天衢也昔者劉<lb/>
向非大發天禄石渠之藏不能盡論分野之風物賈躭<lb/>
非博詢遐陬絶域之衆不能悉知華夷之道里先生之<lb/>
才不歉於二子特處非其所而已與其陳四境之形勝<lb/>
<pb n="KR4h0116_WYG_001-20b"/>
孰若使志四海之封畛與其論千里之事物孰若使綜<lb/>
萬方之利害况史觀經始品藻才難當筆削之任者非<lb/>
先生而誰可哉伏讀終篇感先生之未遇輒書卷末庶<lb/>
幾萬一有儆於朝廷今日當為官而擇人者元祐七年<lb/>
十二月朔大雲編户林虙序<lb/>
　　　圖經續記後序　　　　　　祝安上<lb/>
秘書省正字樞宻院編修朱公伯原嘗為前太守晏公<lb/>
作吳郡圖經續記三卷既成而晏公罷去遂藏於家其<lb/>
<pb n="KR4h0116_WYG_001-21a"/>
後太守章公雖求其本以寘郡府而見之者尚鮮也元<lb/>
符改元安上以不才濫綰倅符到郡之後周覽城邑顧<lb/>
瞻山川竊欲究古今興替盛衰之迹而舊經事簡文䌓<lb/>
考證多缺方欲博訪舊聞稍加增綴而得此書於公之<lb/>
子耜讀之終巻惜其可傳而未傳也於是不敢自秘偶<lb/>
以承乏郡事俾鏤板於公庫以示久逺若乃著述之本<lb/>
意則詳於自序而攄辭之博贍指意之深逺則又詳於<lb/>
常林二君之後序矣兹不重見姑誌其刻鏤之嵗月云<lb/>
<pb n="KR4h0116_WYG_001-21b"/>
越明年嵗在庚辰八月望日朝請郎通判蘇州權管軍<lb/>
州事祝安上書<lb/>
　　　圖經續記後序　　　　　　　孫佑<lb/>
自庚辰八月權州祝君鏤板題跋之後距今紹興甲寅<lb/>
實三十五年佑被命假守時兵燹之餘圖籍散亡秉筆<lb/>
凝滯觸事面墻每賢士大夫相過必以諮訪未幾前湖<lb/>
州通判陳能千自青龍泛舟携此書相訪開卷欣躍因<lb/>
授學官孫衛補葺校勘復為成書以傳異日職方氏纘<lb/>
<pb n="KR4h0116_WYG_001-22a"/>
新中興新書當亦有取於斯則樂圃先生之志不冺矣<lb/>
紹興四年六月初十日漣水孫佑書<lb/>
　　　蘇州府志序　　　　　　　宋濓<lb/>
吳在周末為江南小國秦屬㑹稽郡及漢中世人物財<lb/>
賦為東南最盛厯唐越宋以至於今遂稱天下大郡然<lb/>
其因革盛衰之際紀載於簡册者自吳越春秋越絶書<lb/>
以下若晉張勃顧夷隋虞世基唐陸廣微等所述及元<lb/>
和郡縣志寰宇記各有所明迨宋之時羅處約有圖經<lb/>
<pb n="KR4h0116_WYG_001-22b"/>
朱長文有續記范成大趙與□皆撰類成書厥後有章<lb/>
悊者病其未完作吳事類補宋亡書頗散軼元趙鳯儀<lb/>
為總管嘗集諸儒論次遺闕㑹改官不果成入國朝吳<lb/>
縣教諭盧熊閔前志之乖紛以為茍不合而一之恐不<lb/>
足以示來者乃攬衆記摭遺事芟䌓取要族别類分為<lb/>
志以述地理都邑文學祠祀食貨兵衛之屬為列傳以<lb/>
見古昔人物之美其目曰名宦名臣儒林藝文良吏忠<lb/>
義孝友髙行隠逸而列女之節方技之良及其事有不<lb/>
<pb n="KR4h0116_WYG_001-23a"/>
可棄者附焉前為畫圖以著疆域之異同後有集文以<lb/>
備古今之制作總之為五十卷於是數百里之内二千<lb/>
載之間其事可按書而得矣洪武十一年知府廬陵李<lb/>
侯亨嘉是書之有繫於政也將命工刻板以傳丁内艱<lb/>
去已而髙郵湯侯德來繼其職遂督成之熊用薦者出<lb/>
由工部照磨為中書舎人以予有同朝之好請叙其首<lb/>
古者列國皆有史官下至州閭莫不有之然不過記言<lb/>
書事而已及漢司馬遷班固創為序記傳志年表之法<lb/>
<pb n="KR4h0116_WYG_001-23b"/>
由是四海之内無復遺事信史氏之善者也後世郡得<lb/>
專社稷山川之祭遂有政令教化之施儼如古諸侯之<lb/>
國固不宜無所紀述而况於吳嘗為封國非他郡之比<lb/>
者哉厯漢至今雖間有所作而無完文以考其事物之<lb/>
全誠政之缺者也熊獨毅然以筆削為已任效史漢之<lb/>
法損益舊典為一郡成書豈非好古之士乎李湯二侯<lb/>
能知所重而圖其傳亦可謂達於政體者矣後之人覽<lb/>
此書治身居官取前人之成憲以為法將見道德興而<lb/>
<pb n="KR4h0116_WYG_001-24a"/>
習俗美勾吳之區與鄒魯無異矣則是書之為教不亦<lb/>
大哉予喜熊能急於世俗之所緩篤於好古也為序其<lb/>
槩俾刻傳焉洪武十二年四月既望前翰林承㫖嘉議<lb/>
大夫知制誥兼修國史兼太子賛善大夫金華宋濓序<lb/>
　　　姑蘇郡邑志序　　　　　　　劉昌<lb/>
鄱陽邱侯守姑蘇之再明年予歸自嶺南適中書舎人<lb/>
李應禎貞伯陽武訓導陳頎永之皆以告家居以嘗有<lb/>
斯文之契也相與理姑蘇遺跡而及於禮文典則之事<lb/>
<pb n="KR4h0116_WYG_001-24b"/>
侯曰吳自泰伯以禮讓立國至言游北學於孔子而仁<lb/>
義道德之説益推達而充周其後若嚴助朱買臣之詞<lb/>
華陸澄陸元朗之博浹范仲淹父子之忠賢尹焞魏了<lb/>
翁之學道他如髙人逸士則有張翰陸龜䝉皆出于斯<lb/>
郡而望於天下者文獻之實有徴不誣今既千有餘年<lb/>
出為等倫之魁列為法從之賢而鬱為儒宗者且若山<lb/>
立水湧前者導而後者繼也不亦盛哉當時領節鎮如<lb/>
李栖筠如李德裕典郡邑如鄧攸如韋應物如白居易<lb/>
<pb n="KR4h0116_WYG_001-25a"/>
以及我朝諸聞卿又復俊偉光大足以名今而垂後風<lb/>
聲所被而俗效之姑蘇文獻之成宜非一朝夕也然盛<lb/>
則衰醇則漓轉移之機厥有所寄矣吾欲考求遺禮訂<lb/>
正古樂以隆時祀以表章鄉賢齊整風俗此必有所師<lb/>
資而名物遺矩載於前志多散逸缺漏無所稽裁補而<lb/>
葺之實惟二三君子有賴予謝不敏李君曰此侯之惠<lb/>
教吾蘇也於是相與諾之侯復聘髙年延俊彦志意真<lb/>
確期於克協乃法范文穆公成大所撰志參以百家禆<lb/>
<pb n="KR4h0116_WYG_001-25b"/>
以羣史人以代著文以事從郡摠而邑分之凡一百巻<lb/>
李君陳君諸俊彦之功為多發凡證例余亦豈敢抑討<lb/>
論紬繹則竊欲勉焉耳矣侯名霽字時雍天順庚辰進<lb/>
士以刑部主事拜今官髙年文學之士則杜瓊用嘉陳<lb/>
寛孟賢鄉貢進士施文顯奐伯陳璚汝玉儒士賀甫美<lb/>
之周京元基成化十年正月既望<lb/>
　　　重修姑蘇志序　　　　　　　王鏊<lb/>
夫志何為也者紀載郡之封域山川户口物産人才風<lb/>
<pb n="KR4h0116_WYG_001-26a"/>
俗以至城池廨字井邑第宅前賢遺跡下至佛老之廬<lb/>
皆類次族分使四境之内可按籍而知而一代之文獻<lb/>
不至無徴焉如斯而已者也姑蘇為東南大郡其風土<lb/>
亦已畧見於禹貢周職方爾雅諸書其後如子貢之越<lb/>
絶書趙曄之春秋張勃之録陸廣微之記羅處約朱長<lb/>
文之圖經龔明之輩紀聞紀事則備矣彚而成書則有<lb/>
范成大盧熊二志由今而觀范志該而整盧志詳而贍<lb/>
其間亦不能無異同焉况國家百三十年人物文章制<lb/>
<pb n="KR4h0116_WYG_001-26b"/>
度因革損益尚皆缺焉識者病之成化間鄱陽邱侯霽<lb/>
守蘇則有志修述時則有若劉㕘政昌李中舎應禎陳<lb/>
訓導頎各應聘修纂㑹邱罷去事遂已𢎞治中河南史<lb/>
侯簡曹侯鳯又皆繼為之時則有若張僉事習都進士<lb/>
穆而裁決於吳文定公寛久之二侯相繼去文定公不<lb/>
禄書竟不就然文定之惓惓是書也雖病在告未嘗釋<lb/>
手淡墨細書積滿箱案今廣東林侯世逺由近侍來守<lb/>
才優政舉化行訟息積弊盡剗文書聿興一日抱文定<lb/>
<pb n="KR4h0116_WYG_001-27a"/>
遺稿屬予曰敢以溷子矣予謝非其人且郡多文士有<lb/>
楊儀部循吉輩在焉盍以屬諸而儀部固辭予以侯之<lb/>
美意文定苦心使缺焉冺沒則予誠若有罪焉者乃延<lb/>
聘文學得同志者七人相與討論合范盧二志㕘以諸<lb/>
家禆以近事閱八月成得六十卷以復於侯發凡舉例<lb/>
一依文定之舊蒐遺闡隠芟䌓訂譌則諸君子之功居<lb/>
多予何能焉其亦㑹其要而折其衷者也獨念是志之<lb/>
續厯三十餘年更六七郡守而卒成於侯予乃適值其<lb/>
<pb n="KR4h0116_WYG_001-27b"/>
時獲玷名其間信予之幸也顧學殖荒落且於吳事素<lb/>
多懵焉又以趨召事嚴不克殫力佔畢以足私心之所<lb/>
志以成一郡之典以副林侯之望此予之所自媿而嗟<lb/>
也續而正之能無望於後之君子乎姑蘇山名在城西<lb/>
南昔以名郡故今以名其志正德紀元二月之吉嘉議<lb/>
大夫吏部右侍郎國史副總裁震澤王鏊序<lb/>
　　　姑蘇志後序　　　　　　　　杜啟<lb/>
啟卧病却掃之三月忽劉都憲與清欵扉而入告曰郡<lb/>
<pb n="KR4h0116_WYG_001-28a"/>
守林公且至啟乃凴几而見客公至曰某將有事於郡<lb/>
志已得請於少宰王先生及延諸彦某某輩僉謂不可<lb/>
無君君固疾也不可辭况館所與君鄰牀設具存亦可<lb/>
調攝君不可以疾辭既去啟竊念之蘇志之修屢矣景<lb/>
泰間前守隴西汪公嘗有意焉而淵孝先君實董其事<lb/>
後不果成成化間鄱陽邱公復舉之時先君且老復與<lb/>
校讐將成亦廢遺稿有一二存者矧林公之辭也懇遂<lb/>
携枕席藥餌赴之至則少宰首出吳文定公之稿中間<lb/>
<pb n="KR4h0116_WYG_001-28b"/>
改竄更定皆出手筆觀之有不忍置者嗚呼文定哉又<lb/>
取劉李陳三公稿㑹萃之與范盧二志相較對立例舉<lb/>
凡分類定秩周旋筆研者踰月病復作乃歸凡五閱月<lb/>
矣一日林公復至曰志已成請君序其後啟驚起曰是<lb/>
何速也又二月少宰赴召且行持稿授啟曰煩君次第<lb/>
之或尚有缺當為足成耳啟曰諾遂與原事諸君編次<lb/>
入梓云林公字思紹文章政事競美無二而一時僚佐<lb/>
皆雅尚文事故舉此不難於前耳正德元年四月朔奉<lb/>
<pb n="KR4h0116_WYG_001-29a"/>
議大夫福建等處提刑按察司僉事致仕前南京山西<lb/>
道監察御史杜啟序<lb/>
　蘇郡志洪武十二年郡人盧熊所撰共五十卷郡守<lb/>
　髙郵湯侯徳嘗刻之名蘇州志正德元年廣東林侯<lb/>
　世逺請守溪相國王公鏊修之共六十卷名姑蘇志<lb/>
　刻於府庫嘉靖十八年四月府庫被災板燬二十年<lb/>
　順慶王侯廷復刻之一依舊本特增歲貢一表專為<lb/>
　翰林待詔文徴明也<lb/>
<pb n="KR4h0116_WYG_001-29b"/>
　　　崑山縣志序　　　　　　　　方鵬<lb/>
國朝修崑志者三人季志逺矣蔣不足徴也惟顧為近<lb/>
之而大畧為補其所遺續其所不及以成一邑之完書<lb/>
此其時乎顧予非其人耳前令楊侯仁甫不知予之非<lb/>
其人也而專委之編次垂成而侯適以召去今侍御王<lb/>
侯子正繼至請於郡守肅齋王公刻而傳焉將使吏兹<lb/>
土者得有所考以行其政是故按城社則思守焉覈民<lb/>
數則思養焉訪習俗則思教焉修貢賦則思敬焉稽祀<lb/>
<pb n="KR4h0116_WYG_001-30a"/>
典則思正焉前乎吏兹土者善必特書之則思齊焉或<lb/>
不書則思懼焉此二侯之深意也抑吾崑民生物産與<lb/>
他邑等耳惟人才之盛則實倍之故於是獨詳焉將使<lb/>
承𦙍緒者起象賢之心共閭井者奮向徃之志鉅公碩<lb/>
儒接蹟而出以增兹邑之重斯其上也其次一命之榮<lb/>
一藝之善亦得以厠名其間則夫人亦當感發而興起<lb/>
以求自異於齊民而後已也豈可生無益死無聞而負<lb/>
此文獻之地哉此則操筆者之微意也鵬也抱痾衡門<lb/>
<pb n="KR4h0116_WYG_001-30b"/>
舊學荒落深懼采擇不精紀載不備勸懲無法以孤盛<lb/>
舉然秉公持正之心則不敢不自盡矣以此獲罪吾知<lb/>
不免焉而亦不敢辭也是役也楊侯倡之王侯成之皆<lb/>
能以文飾吏者而揭三尹䕫梁文學介亦與有勞焉法<lb/>
得附書皇明嘉靖十七年歲次戊戌夏四月吉旦賜進<lb/>
士出身中順大夫右春坊右庶子兼翰林院修撰經筵<lb/>
講官編纂御札同修㑹典前山西按察司副使奉敕提<lb/>
督學政致仕邑後學方鵬序<lb/>
<pb n="KR4h0116_WYG_001-31a"/>
　　　常熟縣志序　　　　　　　　李傑<lb/>
姑蘇為南都輔郡而常熟其屬邑也倚虞山以為城環<lb/>
江海以為池實東吳要害之地其土膏腴其田平衍其<lb/>
物産殷盛若稉秫布枲魚鹽蔬果水陸之珍竒所以供<lb/>
國賦而給民用者充然有餘而不資外助自闔閭夫差<lb/>
雄據一方虎視諸夏而俗尚豪侈自泰伯子游禮讓風<lb/>
行文學化洽而人才彚出是固江南名區非特為一郡<lb/>
六邑之冠而已惜前志毁於宋紹興兵燹自吳通上國<lb/>
<pb n="KR4h0116_WYG_001-31b"/>
以來二千餘年故實漫無紀載良可慨也慶元間縣令<lb/>
孫應時始一修之元至正間知州盧鎮又復修之然文<lb/>
獻無徴遺佚不少若人物一類自漢迄唐寂寥無聞他<lb/>
可知己𢎞治丙辰慈谿楊侯來尹兹邑莅政之初百廢<lb/>
具舉以邑志久不修輯廢無甚焉者乃旁捜典記近取<lb/>
見聞詢遺老以正舛訛委文士以司考校於是山經水<lb/>
志之所述陳庋收篋之所藏殘碑斷簡之所寓幾無良<lb/>
留矣編次既成謂予為邑人宜有言以志顛末夫三代<lb/>
<pb n="KR4h0116_WYG_001-32a"/>
盛時九州山川記於禹貢天下圖籍掌於職方後世因<lb/>
之而郡國有書寰宇有志坤元有録風土有記皆所以<lb/>
存古證今以為考求治具損益事宜之張本其於從政<lb/>
者不為無助而乃困於簿書期㑹之䌓顧視此為不急<lb/>
之務宜吾邑廢典必有待於通才卓識如楊侯者而後<lb/>
成也侯名子器字名父成化丁未進士厯任崑山髙平<lb/>
二縣皆有異政兹以當道論薦更任常熟其嚮用未易<lb/>
量也賜進士出身中順大夫太常少卿兼翰林侍讀學<lb/>
<pb n="KR4h0116_WYG_001-32b"/>
士經筵講官兼東宫講讀官同修國史㑹典副總裁前<lb/>
南京國子祭酒邑人李傑序<lb/>
　　　重修嘉定縣志序　　　　　　龔𢎞<lb/>
按創縣宋寧宗十年至元順帝至元六年厯一百四十<lb/>
七年邑人秦輔之始作練川志逮今又一百八十一年<lb/>
更無續之者國朝洪武十一年戊午詔天下郡縣纂修<lb/>
志書永樂戊戌景泰甲戌嘗遣使督成之天順間命官<lb/>
巡行采輯始萃成志吾邑訖無應詔之人於兹老者失<lb/>
<pb n="KR4h0116_WYG_001-33a"/>
傳則少者無聞致上下三百餘年之事日淪沒矣後有<lb/>
慕古君子奮起例以老者失傳之罪罪之在余惡得而<lb/>
辭焉乃上稽下察元以前踵秦本入國朝其體要一遵<lb/>
大明一統志也積久成類將以待知遇者洛陽蔡侯淑<lb/>
仁以名進士令斯邑一日謂予曰顧安得志之詳乎余<lb/>
出稿請校之俾余為序夫地里有志昉於禹貢周職方<lb/>
然特紀其大至秦郡縣天下厯代相沿始各為志美惡<lb/>
並收以昭勸戒世之有事於此者不曰續曰修輒任作<lb/>
<pb n="KR4h0116_WYG_001-33b"/>
者事擅一已之見筆削千載以上之紀述惡者隠之恐<lb/>
非長民者之義若人之為不善則賣諂不録後何懲焉<lb/>
觀侯之政若於是志有先得者掃前官之失擇其是者<lb/>
行之絜矩惟公得民心之好惡矣首除巨冦境土安矣<lb/>
得天時耕者獲矣覈征役則民力寛矣若學校尤為侯<lb/>
所重刻期造學偕教諭羅文訓導劉元慶趙子瑛砥礪<lb/>
士業雖冗不能奪風化開而人文著矣侯倡於上一時<lb/>
分治者縣丞蕭鉞魯邦本譚玕主簿周尚文吳瑛曰水<lb/>
<pb n="KR4h0116_WYG_001-34a"/>
利曰民兵曰催科據今徴昔造有成績若典史安志髙<lb/>
從事於侯無怠由是聞監司達郡國邑清事罕政教一<lb/>
丕變矣噫余修久闕之典誠有待今日侯為允躬實蹈<lb/>
之書侯取而刻之又有待後之官師土著之人起而並<lb/>
諸已矣二者之論君子必有取焉豈曰空言皷佞者哉<lb/>
述逺續志者盍於是求之嘉靖四年九月重陽日賜進<lb/>
士出身榮禄大夫前都察院右副都御史奉勅總督三<lb/>
省黄河水患兼理通州直抵揚州一帶漕河工部尚書<lb/>
<pb n="KR4h0116_WYG_001-34b"/>
致仕進階一品玉帶邑人龔𢎞書<lb/>
　　　重修嘉定縣志後序　　　　蔡復元<lb/>
自志書作而地理可考降至我朝大明一統志則省郡<lb/>
州縣之建置備載之矣然各自有志也嘉定昔未有志<lb/>
至邑人秦輔之始修之而未成逮至正德己巳吳郡都<lb/>
穆修焉年餘乃成惜其類郡志也約而未詳先是蒲川<lb/>
龔老先生為嘉定先達厯階尚書居官清苦鄉行表正<lb/>
留心志書幾三十餘年未嘗對人言者予來兹土已二<lb/>
<pb n="KR4h0116_WYG_001-35a"/>
載政暇因思志大畧乃請教於先生先生曰志已成矣<lb/>
為之奈何予曰志也者一方之大典也惟先生其裁之<lb/>
先生曰諾吾有志焉而未遂也將有待焉吾老矣吾留<lb/>
心於志也久矣雖厯官數載政暇輒提筆潛修博收野<lb/>
史徧考典籍可入者入之可去者去之稿已粗成未及<lb/>
校正惟不吝取以覽焉予再拜領去坐靜室觀其條理<lb/>
詳宻去取精當真史筆也三四讀不欲釋手遂告於先<lb/>
生請命工鋟諸梓以彰厥志使知所以復修之意云嘉<lb/>
<pb n="KR4h0116_WYG_001-35b"/>
靖乙酉歲孟冬月知嘉定縣事洛陽蔡復元序<lb/>
　　　太倉州新志序　　　　　　　祝允明<lb/>
慎哉劉侯之作其州之史也其古之遺教乎書與春秋<lb/>
之志也都氏之筆亦有以成其志焉舜肇州封山濬川<lb/>
禹敷土作貢貞田賦盤庚治亳周人宅洛政之大倫也<lb/>
右史紀其績仲尼述以垂訓又筆削魯紀城社山川宫<lb/>
廟門觀臺榭廄囿軍戍稅甲之間粲然矣而特加意於<lb/>
人才務褒善斥惡二典者立功與言之法程也今之從<lb/>
<pb n="KR4h0116_WYG_001-36a"/>
政君子自孔氏者類知所範模善矣其或未盡者譌其<lb/>
政詡其言言卑若貨券髙若鳯鷙不知慎也故君子難<lb/>
之劉侯之為政與言也覽斯策志可睹矣侯越人也字<lb/>
允卿以進士來三年政成而史都君名穆字𤣥敬仕太<lb/>
僕少卿吳人也始州未建陸大㕘容作太倉志陳丞伸<lb/>
作事蹟其他散在崑山常熟嘉定三邑書李君端初守<lb/>
州即屬桑倅悅為志今書葢總諸策而登黜之王生梁<lb/>
實贊焉其㫖主簡核故寡要而可觀書成都且病革不<lb/>
<pb n="KR4h0116_WYG_001-36b"/>
及自序故稍為詳之雖然書春秋天子之事也劉侯事<lb/>
功以位限不盡見見者其志嗣此執之以徃易之翼升<lb/>
曰南征吉志行也其漸曰進得位往有功也然則九官<lb/>
十亂兹其階也與嘉靖五年歲丙戌正月既望前應天<lb/>
府通判承直郎長洲祝允明序<lb/>
　　　太倉州志序　　　　　　　　王積<lb/>
嘉靖丁未太倉州新志成明年戊申春二月同知州事<lb/>
浦陽周侯裒葺為帙虚其首簡屬於予予得而讀之凡<lb/>
<pb n="KR4h0116_WYG_001-37a"/>
天文地理人事之紀肇自往昔迄於今兹域於方隅而<lb/>
可信諸永久者不啻備矣乃作而言曰甚盛幸哉吾州<lb/>
文獻之有徴也古者紀事之官莫詳於周葢自王朝以<lb/>
達里閭莫不有之君之言動民之臧否法得備書是故<lb/>
上有道揆下知法守治功之盛鮮不由兹自秦罷侯置<lb/>
守而史官盡廢漢唐以降雖王朝太史牽於避忌有所<lb/>
紀載率都失實而况郡邑乎郡邑之史既廢而又無志<lb/>
以昭文獻則凡可以彰往而察來信今而傳後者掃地<lb/>
<pb n="KR4h0116_WYG_001-37b"/>
盡矣今自皇朝以達郡莫不假志以寓史志存而史之<lb/>
末緒猶有稽焉君子所以慎之也夫崇文則掩實貴簡<lb/>
則昧詳偏好則侈譽偏惡則誣毁有一於斯志寧無作<lb/>
而况考或弗精知或弗審偽或亂真疑或間信則斯志<lb/>
也乃所以深病夫文獻者也而君子奚取焉太倉有志<lb/>
肇自𢎞治丁巳迄今纔五十年守更十九貳倅五十七<lb/>
掾幕十一而志且三易矣初志出於桑栁州再志出於<lb/>
都太僕皆名流鉅筆非無足證以今考之數者之敝其<lb/>
<pb n="KR4h0116_WYG_001-38a"/>
有與無將不可知抑其歲月彌久事緒日增失今不載<lb/>
後將無考此新志之所以作也夫風則有自微必達顯<lb/>
逺者近之推也大者小之積也國家惟不作史作則必<lb/>
徴諸部院諸司部院諸司必徴諸監司列郡監司列郡<lb/>
必徴諸方州下邑故州邑之志國史之楨榦也其可忽<lb/>
歟兹新志所述為卷者十為類二十有四益以圖考存<lb/>
其舊序體則備矣昭逺闡幽闕疑傳信核而有文詳而<lb/>
不贅法則嚴矣且於辨川原釐賦役謹兵防表風節數<lb/>
<pb n="KR4h0116_WYG_001-38b"/>
事尤惓惓三致意焉宛然史氏家法也夫假志以寓史<lb/>
謹之一方達之天下政若有經家若有乘後有述者於<lb/>
兹考焉因文以稽實探賾而鉤深可以昭勸戒可以示<lb/>
範則豈惟海隅文獻永永有徴他日觀風問俗之使執<lb/>
而憑之固正史實録之所待而有者也夫豈無因強作<lb/>
得己而不己者哉是舉也貳守君自刑部尚書郎左駕<lb/>
入婁得請於兵備憲使新喻敖公開局延賔引䋲發墨<lb/>
已有定緒矣而州守姚江周侯修覲典畢復任周旋其<lb/>
<pb n="KR4h0116_WYG_001-39a"/>
間懇惻篤至未幾以憂去貳守君竟圖厥終任筆削之<lb/>
責者春坊司直張君㕘考分述則州庠文學陸氏伯仲<lb/>
也司直君以太史矩矱施諸里志敬慎周詳罔或出入<lb/>
陸氏文學則皆世廸文軌積久未試其所稱述咸彬彬<lb/>
可慿君子於此葢可以觀衆美矣守曰士佐貳守曰鳯<lb/>
岐司直曰寅文學曰之箕之裘惟時州倅閻君儀金君<lb/>
江州幕王君德符樂志之成咸知翊贊是宜備書以昭<lb/>
來許嘉靖戊申春三月朔旦賜進士出身亞中大夫福<lb/>
<pb n="KR4h0116_WYG_001-39b"/>
建等處承宣布政使司右㕘政奉勅提督糧儲州人王<lb/>
積撰<lb/>
　　　太倉州志後序　　　　　　　張寅<lb/>
序太倉新志有若虚齋王大㕘若思質王侍御暨我州<lb/>
貳守仰峯先生言之美斯溢矣則寅豈敢然有不能已<lb/>
於言者乃復之曰嗚呼志豈易為哉亦豈偶然哉寅自<lb/>
丁亥歲謝政歸前守見湖萬公委以志事交議闢局未<lb/>
閲月見湖改任去遂已嗣是弗克舉者又數歲仰峯先<lb/>
<pb n="KR4h0116_WYG_001-40a"/>
生以刑部尚書郎出貳吾州政多暇豫式於文獻是究<lb/>
是圖州志刻行有如桑栁州都太僕所為者桑務才華<lb/>
不假遺事都值危病或託他手寥寥簡編括其梗概觀<lb/>
者少之惟龔氏太倉考為近而末梓故前所不載後所<lb/>
未修者奚啻數倍仰峯先生因屬寅重輯之周守鳯南<lb/>
先生入覲歸謀益協兼得陸氏伯仲文學之士乃彚集<lb/>
崑嘉常三縣宣德成化間志本及捜閲典籍摹搨諸廨<lb/>
宇金石之文訪之故老㕘之羣議期月而書成為卷十<lb/>
<pb n="KR4h0116_WYG_001-40b"/>
目廿有七附廿有五簡袠重大釐為四册册凡百餘幅<lb/>
視曩者加十之七猶懼未悉也夫周禮職方氏與小史外<lb/>
史所掌以周知廣輪之度而民物政治得有所稽故郡<lb/>
邑之有志猶國之有史固也然郡所志國史不得而什<lb/>
一焉州縣所志郡志不得而什一焉國史舉其要郡次<lb/>
之州縣該其博不然則脫漏淪沒以胥於澌滅也可勝<lb/>
歎哉太倉當天下海道之衝如運餉以足國通番以威<lb/>
逺而朝廷東南憂顧迄無寧歲豈他郡邑比耶此寅等<lb/>
<pb n="KR4h0116_WYG_001-41a"/>
仰承作者之意必使事無遺跡物無遺軌人無遺善官<lb/>
無遺政耳無遺聞目無遺見光前信後以俟司國史者<lb/>
采擇於兹焉是故紀載之詳戒畧也分類之嚴戒紊也<lb/>
去取之公戒偏也貴勢不怵親暱不比疎逺不忘議論<lb/>
不惑愛憎不任戒私且小也然豈敢執一已之見哉要<lb/>
諸人心之同然者而已矣振一方之墜典使文獻足徴<lb/>
鳯南仰峰二公之功於是為大維倅暨幕則閻君儀金<lb/>
君江王君德符咸與聞之嘉靖戊申二月望賜進士第<lb/>
<pb n="KR4h0116_WYG_001-41b"/>
右春坊右司直兼翰林院國史檢討致仕州人張寅撰<lb/>
　　　重修崇明縣志序　　　　　　張慶<lb/>
邑之有志凡諸事物皆載焉官於是者不可以不知葢<lb/>
其山川之險易物産之豐約貢賦之多寡與夫户口登<lb/>
耗人材顯微風俗美惡莫不僃焉覽之則可以為治昔<lb/>
李吉甫居相甚重此也崇明縣主簿臨海陳公知乎此<lb/>
而每有心於纂輯焉一日謀之大尹張公貳守祝公曰<lb/>
舊志殘缺文獻復不足徴茍不修以續之則前元至於<lb/>
<pb n="KR4h0116_WYG_001-42a"/>
今僅百年之典故何所考稽甚非為政之存心也乃於正<lb/>
統甲子夏致書幣延請舊知前教諭琴川季仲怡來治<lb/>
其事仍命西洲儒士施克賔等捜訪事實付之裁之書<lb/>
成縣大夫慮後湮沒遂捐資俸命工鋟梓以傳悠久而<lb/>
克賔等屬予題識於首予惟國史係天下之廣所言在<lb/>
乎約圖經具一邑之事所載尚其詳今閱是志詳而不<lb/>
汎簡而不陋實而不謬深得乎紀述之體異日聖朝纂<lb/>
修大一統之志固不能外此而他求也吁璆琳琅玕珊<lb/>
<pb n="KR4h0116_WYG_001-42b"/>
瑚木難人皆知其為寶然産於山海之幽深孰得而盡<lb/>
觀焉有能聚之於府庫則一啟戸皆可類别而名辨乃<lb/>
知觀者非難而聚者之功為難也吾於是見縣大夫慮<lb/>
事之深文士採摭之勤而季公編輯之勞悉不可冺其<lb/>
跡也故為之書崇明縣儒學教諭樂清張慶序<lb/>
　　　又序　　　　　　　　　　　陳梗<lb/>
崇明舊志一帙編簡殘缺不足以觀予與大尹張君叔<lb/>
孚貳守祝君以道商論其地桑滄屢變與他郡邑不同<lb/>
<pb n="KR4h0116_WYG_001-43a"/>
欲重編摩乏操觚染翰之才於是相與邀請海虞季仲<lb/>
怡先生下席於兹命儒士施克賔等采訪事蹟增新芟<lb/>
舊期月而書成凡一十巻卷各有條辭達而不冗事詳<lb/>
而有據俾後之君子與夫宦遊於此者欲知風俗沿革<lb/>
土産景物名宦人物一覽而盡得之亦可謂永久不刋<lb/>
之美事也然而季先生修輯㕘訂之勞施克賔等采訪<lb/>
助資鋟梓之勤皆可嘉焉於是乎書正統九年甲子孟<lb/>
秋縣主簿天台陳梗用直書<lb/>
<pb n="KR4h0116_WYG_001-43b"/>
　　　又序　　　　　　　　　　　季篪<lb/>
圖經為外史之屬記其郡邑沿革山川勝槩人物出處<lb/>
與夫土産貢賦之類所係實重不可不作也然歲月推<lb/>
遷世異事殊不繼輯之則無以紹前躅而詔將來葢又<lb/>
不可以曠缺也崇明處大海中四繞鯨波傾圮湧漲地<lb/>
無一定視之他境其跡易於成廢不加纂述亦何由考<lb/>
索而知其然縣大尹金華張侯叔孚判簿天台陳侯用<lb/>
直聽政之餘檢閲前志病其事緒缺畧易運以來荒昧<lb/>
<pb n="KR4h0116_WYG_001-44a"/>
莫稽以篪嘗遊其地知其風土一二乃走書幣延致而<lb/>
編之篪名沾一介才乏三長安敢與其觚翰以是辭之<lb/>
不獲爰因西洲士人施克賔等所采事蹟㕘之李良玉<lb/>
所藏官修志禍据以朱禎朱曄舊編芟之摭之臚分彚<lb/>
聚上續至正甲午以迄於今九十年之遺逸凡為數卷<lb/>
旁捜博訪爰實而書思所以昭信悠逺不敢用私其意<lb/>
妄為損益稿成二侯將謀鍥梓俾叙於端嗚呼地輿遼<lb/>
濶事類糺紛坐環堵而綜覈所聞寧免漏遺之誚博雅<lb/>
<pb n="KR4h0116_WYG_001-44b"/>
君子能足其所不及則與人為善之美抑何偉哉正統<lb/>
九年甲子六月望前山東曹縣儒學教諭海虞季篪仲<lb/>
怡書於崇庠寓舎<lb/>
　　　吳江縣志序　　　　　　　　莫旦<lb/>
昔大明一統志之纂也朝廷先期遣使采天下事實呉<lb/>
江縣奉文集耆儒開局於聖壽寺時旦與今致仕何訓<lb/>
導昇俱為邑庠生為掌教陳先生賔所命往總其事稿<lb/>
成上郡郡又類總進於朝時丙戌也後旦二人私相與<lb/>
<pb n="KR4h0116_WYG_001-45a"/>
議曰奉文纂修者乃天下之書其法當畧至其一邑之<lb/>
中亦自有書其紀宜詳今畧者就緒而詳者可遂已乎<lb/>
况吳江為南畿重地迭為州縣餘五百年而志書未聞<lb/>
有板行者其疆域山川風俗人才户口田賦學校科名<lb/>
牧守政治與夫城池坊市官宇橋梁及詩文著述之類<lb/>
忍使其日就冺滅乎冺滅無聞後人興慨非吾輩責乎<lb/>
何君曰然於是訪得舊圖經一册記載皆國朝以前事<lb/>
而簡畧無文既又得洪武戊午與永樂戊戌奉文纂修<lb/>
<pb n="KR4h0116_WYG_001-45b"/>
者凡二册而傳寫舛訛視前益畧然亦為之喜曰得此<lb/>
三者書不患其不成也未幾何君以舉業不暇辭去旦<lb/>
獨不渝初志謬加筆削合而成書凡十卷時嘉禾士人<lb/>
懷悦見之遂為捐資鋟梓以傳焉天順丁丑也已而嚴<lb/>
君在任所聞之以書來曰古人著書多在暮年如孔子<lb/>
年六十餘方定六經汝為此書何遽刋行之驟也旦始<lb/>
悔之遂停其板成化乙酉忝科名待次數年因暇再加<lb/>
編輯重立例目㕘以郡志諸書與凡殘碑斷碣無不捜<lb/>
<pb n="KR4h0116_WYG_001-46a"/>
剔遺編故紙無不檢閲鮐背兒齒無不訪問手録心思<lb/>
至忘寢食於是聞者致譏見者竊笑以為迂謬旦亦自<lb/>
笑其愚者屢矣日積月累總成二十二卷比前加詳㑹<lb/>
提學陳御史選行文立鄉賢祠時王尹廸詢謀於衆得<lb/>
前輩之學行卓異者十五人為之立祠且以入志方欲<lb/>
梓行而王以陞任不果繼為邱守霽取以㕘修郡志未<lb/>
成而邱去官稿亦隨失丙申忝教新昌重録成書而馮<lb/>
尹衡行文關取鋭意欲刋馮亦以事去官又不果乙已<lb/>
<pb n="KR4h0116_WYG_001-46b"/>
以内艱解官而還女壻趙員外寛書來且曰吾邑新尹<lb/>
孫侯顯陜之華州人早歲登科有治材其來志書之獲<lb/>
遇也必也幸留意焉旦因綴拾舊稿益以新聞新見再<lb/>
纂成書已而侯至即捐俸梓行而邑人好義者咸樂相<lb/>
焉謂旦宜有序因竊笑曰嗟乎天下之事為不為者人<lb/>
也而遇不遇者時也雖曰遇之有時然亦不貴於成之<lb/>
之速焉始旦之為是書也少年氣鋭每有不遇時之歎<lb/>
屢起屢仆轉三十五年始有遇於吾侯使呉江千百年<lb/>
<pb n="KR4h0116_WYG_001-47a"/>
之事一旦顯然傳之不朽夫豈偶然者哉寛可謂知人<lb/>
而侯可謂達於政體者矣然則前日之所以不遇者葢<lb/>
天使有待於今日也不然安得若是之粗備哉至此而<lb/>
嚴君昔日之言方騐然遇則遇矣竊念德不加修學無<lb/>
寸進安知後之視今不猶今之視昔續而筆之尚有望<lb/>
於後之君子𢎞治元年戊申春正月望莫旦序<lb/>
　　　吳邑志序　　　　　　　　　楊循吉<lb/>
邑視古比諸侯邦邦必有史志史類也所以識也今志<lb/>
<pb n="KR4h0116_WYG_001-47b"/>
之作其多不可勝計而工者鮮若夫吾吳則以泰伯舊<lb/>
壤創邑於秦葢雄峙以表者幾二千年宜得專書審矣<lb/>
然迄未有述焉不其闕歟明天子法乾中興文教誕敷<lb/>
海内向風於是七年知邑事濮陽蘇君祐祇𢎞德化旁<lb/>
及此書乃介判簿張君即愚謀之愚辭不敏者再又竊<lb/>
自念身邑産也既皤顛矣曾無補於鄉人今幸從事而<lb/>
執筆焉豈非願也既啟局事且中止最後蘇君以守制<lb/>
去任又滯於刋刻為分已粟周之然後克完厥惟艱哉<lb/>
<pb n="KR4h0116_WYG_001-48a"/>
今書為十六卷凡八萬言詞義膚淺仍同俗手然於尊<lb/>
賢訂古亦無敢不竭焉乃若歲月始末不容以無書故<lb/>
又僣題首簡云爾時在嘉靖八年冬十一月長至日東<lb/>
吳支硎山人楊循吉薫沐謹序<lb/>
　　　蘇郡學志序　　　　　　　王鏊<lb/>
國家學校之設徧於海隅而蘇學獨名天下於是吾友<lb/>
蔡君惟中始為之志惟中之言曰蘇學剏自宋景祐魏<lb/>
國文正范公割地為之而安定胡先生實為之師今去<lb/>
<pb n="KR4h0116_WYG_001-48b"/>
二公五百餘年髙風遺烈猶一日也且其地故為吳越<lb/>
廣陵王元璙之南園特幽且勝由今觀之大成之殿明<lb/>
倫之堂尊經之閣髙壯巨麗固已雄視他郡其間方池<lb/>
旋浸突阜錯峙幽亭曲榭穹碑古刻原隰鱗次松檜森<lb/>
鬱又他郡所無也况自宋以來科第往往取先天下名<lb/>
臣碩輔亦多發跡於斯則其盛豈獨地哉夫物盛則必<lb/>
傳盛而不傳葢有之矣則以無紀籍故也昔四代之學<lb/>
見於戴記魯之泮水詠於詩蜀之學官紀於史今吾學<lb/>
<pb n="KR4h0116_WYG_001-49a"/>
之盛於四代雖未敢望於魯與蜀豈遽出其下哉而紀<lb/>
籍獨缺昂誠不佞少游於兹窮捜細勘得其顛末彚為<lb/>
四巻間以示予予葢與君同游於學者也嘉其志之勤<lb/>
且郡之文獻有足徴者故為序之首惟繼是而司教者<lb/>
有若安定者人才之出有若文正者吾且老矣尚當嗣<lb/>
書之<lb/>
　　　長洲新學志序　　　　　　　吳世良<lb/>
是録也世良暨蕭子文佐掇拾微言編次歲月既而越<lb/>
<pb n="KR4h0116_WYG_001-49b"/>
海虞謁我雲川舒公於江隂公署公不以鄙無似曲加<lb/>
筆削凡兩月成録世良再拜閲數四見中所藏載首沿<lb/>
革次形勝次禮儀次祠宇次職官次科貢次碑刻次文<lb/>
章典籍次田租廩餼刪繁以比事拾遺以補亡發凡例<lb/>
以舉其綱遵條緒以疏其目作而言曰維宗工郢斲道以<lb/>
經法法以紀事事以貫詞詞以宣意是故充類以廣義<lb/>
即聞以擴知則道𢎞而淵法嚴而正詞藻而則意融而<lb/>
該事詳而實是故㑹吉應竒天運章矣孕靈宅勝地勢<lb/>
<pb n="KR4h0116_WYG_001-50a"/>
别矣述往法來張弛見矣惇典秩禮軌物備矣以類人<lb/>
倫瑕瑜畢露勸戒寓矣以樹風聲顛末咸陳教養繫矣<lb/>
以示愛敬尊親弗失王道明矣世良聞之異同之議酌<lb/>
一存乎識興廢之機致健觀乎才盛衰之際挽數歸乎<lb/>
理長洲學宫風土偏薄垂百餘年福寧殿宇壯麗兼玉<lb/>
珂飛虹之勝理所當革與勢之易革其論倡自味翁顧<lb/>
元老更熾於玉峯翁崦西翁衡山貞山寓山諸縉紳之<lb/>
倡和馴至師弟子敦請圖遷要非朝夕第匪我公以理<lb/>
<pb n="KR4h0116_WYG_001-50b"/>
定數而不泥以才決機而不揺以識酌議而不瞀疇能<lb/>
宻籌於期月震發於崇朝膚功碩德與天無疆可仰而<lb/>
不可及耶葢天造地設必待人以成而禎祥兆於蓍龜<lb/>
輿情協於夢卜信乎文明之象天啟我公真與巡撫松<lb/>
泉夏公督學裁菴楊公篤勤造育䖍需時利交懋精白<lb/>
肆郡伯王公南岷相可則經協志丕績斡旋酧酢飭率<lb/>
上下維力同守玉君桂東通府包君白厓牛君松澗邉<lb/>
君野石節推陳君梓梧與吳令張子道殫慮廣諏輸忠<lb/>
<pb n="KR4h0116_WYG_001-51a"/>
畫度奔走服職効勞夙夜維敏用是大小迅激厥費與<lb/>
役不取諸有衆時未三月峻功落成自東吳厯有改作<lb/>
未見神速若兹役者也夫士自見於世貴久不忘古稱<lb/>
不忘有三太上立德其次立功其次立言言也者所以<lb/>
宣功敷德紀久傳信與日月而並逺者也天志史之流<lb/>
也學未有志有志自兹學始人之言曰旌庸抑惰風采<lb/>
薄於匡劉組華博依史學宗於遷固立忱尚方倡率偶<lb/>
於蘇湖圖永逷浮遺規想於嵩麓斥凡通變更化法於<lb/>
<pb n="KR4h0116_WYG_001-51b"/>
仲舒集思拓猷成人祖於希文此固觀德漸教天理人<lb/>
心之公論自不容掩固有不假於言而自後凡奮庸兹<lb/>
校能擴聖賢易簡之學以成久大德業足光國家而不<lb/>
失其為忠孝人才利賔連茹視向者有彬彬之盛者皆<lb/>
我公功德所及是固合理與才識而一以貫之真古所<lb/>
謂不忘者也下吏與諸屬其何能贊一詞因我公撝謙<lb/>
出於天性尚不自有其功德也遂僣識諸首用託餘潤<lb/>
於不朽耳是為序長洲縣知縣吳世良頓首拜書<lb/>
<pb n="KR4h0116_WYG_001-52a"/>
　　　志引　　　　　　　　　　　蕭文佐<lb/>
夫志者識也識有所以垂逺俾可嘉也嘉靖歲辛丑長<lb/>
洲新遷學成我長洲令吳君世良暨文佐先後奉代巡<lb/>
雲川舒公督學裁菴楊公巡撫松泉夏公命纂修學志<lb/>
乃恪率諸生博采輿議視禹貢以發凡例本周禮以訂<lb/>
綱目而事以時僃言以道彰首繪圖定規制也次沿革<lb/>
命建置也次形勝辨方域也次文廟示祖法也次釋奠<lb/>
釋菜備禮儀也次祠宇坊牌官廨勅紀度也次器物示<lb/>
<pb n="KR4h0116_WYG_001-52b"/>
所重也次書籍示所教也次卧碑示所遵也次鄉飲鄉<lb/>
射示所習也次俸廩示所養也而人物科貢興矣文移<lb/>
載當時之行事文類集古今之典章題咏起於頌美附録<lb/>
兼乎衆善而志斯成焉可以垂不朽矣是作長洲新遷<lb/>
學志教諭萬安蕭文佐著<lb/>
　　　越絶書序<lb/>
越絶復仇之書也子胥夫差以父之仇勾踐以身之仇<lb/>
而皆非其道焉夫君天也君有臣而君殺之尚可仇乎<lb/>
<pb n="KR4h0116_WYG_001-53a"/>
故子胥鞭平王之墓為不義闔閭之死夫差使人謂已<lb/>
曰而忘越王之殺而父乎則對曰不敢忘三年乃報越<lb/>
故夫椒之敗釋越而不誅為不孝㑹稽之棲苦心焦思<lb/>
嘗膽而食卒以滅吳不知越實得罪於吳而吳之赦已<lb/>
也故其却公孫雄之請為不仁春秋書子胥之事曰吳<lb/>
入郢狄吳而諱楚也於夫椒之戰則不書葢不足乎書<lb/>
也於黃池之㑹書於越入吳狄越而咎吳也春秋之末<lb/>
復仇之事莫大於斯三者越絶實僃之有國有家者可<lb/>
<pb n="KR4h0116_WYG_001-53b"/>
以鑒觀焉<lb/>
　　　跋　　　　　　　　　　　　丁黼<lb/>
隋經籍志越絶紀十六卷崇文總目則十五卷注司馬<lb/>
遷史記者屢引以為據予紹熙壬子遊吳中得許氏本<lb/>
訛舛特甚嘉定壬申令餘杭又得陳正卿本乙亥官中<lb/>
都借本秘閣以三本互相㕘攷擇其通者從之乃粗可<lb/>
讀然猶未也念前所見者皆謄寫失真不板行則其傳<lb/>
不廣傳不廣則各私其所藏莫克是正遂刻之䕫門以<lb/>
<pb n="KR4h0116_WYG_001-54a"/>
俟來者庚辰七月望日東徐丁黼書<lb/>
　　　又跋　　　　　　　　　　　汪綱<lb/>
越絶書苦無善本近得於丁文伯以蜀中所刋者見示<lb/>
㕘考粗為可讀因刋置郡齋以補越中之缺云嘉定甲<lb/>
申八月旦日新安汪綱書<lb/>
　　　又跋　　　　　　　　　　　都穆<lb/>
是書宋嘉定庚辰嘗刻於䕫門後四年知紹興府汪綱<lb/>
仲舉再以蜀本刻置郡齋厯世既逺皆不復見予家藏<lb/>
<pb n="KR4h0116_WYG_001-54b"/>
舊録本頗為完善吉水劉君以名進士來知吳縣謂<lb/>
是書之古而吳中罕傳遂割俸刻之君名恒字以貞觀<lb/>
此可以知其政矣正德已巳三月之朢南京兵部主事<lb/>
吳人都穆記<lb/>
　　　吳越春秋序　　　　　　　　徐天祐<lb/>
吳越古稱東南僻逺之邦然當其盛強往往抗衡上國<lb/>
黄池之㑹夫差欲尊天子自去其僣號稱子以告令諸<lb/>
侯及越既有吳勾踐大盟四國以共輔王室要其志皆<lb/>
<pb n="KR4h0116_WYG_001-55a"/>
歸於尊周其知所天矣孔子作春秋雖小國猶録而書<lb/>
之而况以世言則禹稷之裔以地言則㑹稽具區其川<lb/>
其浸周職方氏列為九州之首皆足以望於天下故記可<lb/>
缺而不傳乎吳越春秋趙曄所著隋唐經籍志皆云十<lb/>
二巻今存者十卷殆非全書二志又云楊方撰吳越春<lb/>
秋削繁<hi>唐志作煩</hi>五卷皇甫遵撰吳越春秋傳十卷<hi>隋志缺傳字</hi>
此二書今人罕見獨曄書行於世曄傳在儒林中觀其<lb/>
所作乃不類漢文按邯鄲李氏圖書十志目亦謂楊方<lb/>
<pb n="KR4h0116_WYG_001-55b"/>
嘗刋削曄所為書至皇甫遵遂合二家考正為之傳註<lb/>
又按史記註有徐廣所引吳越春秋語而索隠以為今<lb/>
無此語者他如文選註引李子見遺金事吳地記載闔<lb/>
閭時夷亭事及水經注嘗載越事數條類皆援據吳越<lb/>
春秋今曄本咸無其文亦無所謂傳注豈楊方所已刋<lb/>
削而皇甫所未考正者耶曄書最先出東都時去古未<lb/>
甚逺曄又山隂人故綜述視他書所紀二國事為詳取<lb/>
節焉可也其言上稽天時下測物變明微推逺燎若蓍<lb/>
<pb n="KR4h0116_WYG_001-56a"/>
蔡至於盛衰成敗之迹則彼已君臣反覆上下其論議<lb/>
種蠡諸大夫之謀迭用則伯子胥之諌一不聽則亡皆<lb/>
鑿鑿然可以勸戒萬世豈獨為是邦二千年故實哉曄<lb/>
書越舊嘗鋟梓歲久不復存汴梁劉侯來治越奬勵學<lb/>
校捜遺文修墜典乃輟義田廩羨財重刻於學不鄙謏<lb/>
聞屬以考訂且命序其石端夫越人宜知越之故則是<lb/>
舉也於所闕不為無補遂不得辭厥既判正疑訛過不<lb/>
自量復為之音註并考其與傳記同異者附見於下而<lb/>
<pb n="KR4h0116_WYG_001-56b"/>
互存之惜其間文義猶有滯碍不可訓知不敢盡用臆<lb/>
見更定又無皇甫本可證姑從其舊以俟後之君子考<lb/>
焉侯名克昌世大其字云郡人前進士徐天祐受之序<lb/>
　　　重刋吳越春秋序　　　　　　錢福<lb/>
古者列國皆有史官以掌記時事若孔子因魯史以修<lb/>
春秋者是也吳越春秋乃作於東漢趙曄後世補亡之<lb/>
書耳大抵本國語史記而附以所傳聞者為之元徐天<lb/>
祐謂其去古未逺又越人宜知越之故視他書所記二<lb/>
<pb n="KR4h0116_WYG_001-57a"/>
國事為詳得之矣天祐之所考註亦精當第謂其不類<lb/>
漢文者其字句間或似小説家觀儒林傳稱其所著復<lb/>
有所謂詩細者蔡邕讀而歎息以為長於論衡今論衡<lb/>
故在也鄙俚怪誕者不少則東漢末亦自有此文氣矣<lb/>
謂其非全書則吳越顛末亦備矣隋唐經籍志多二卷<lb/>
意者西施之至吳范蠡之去越矣若附㑹於䜟緯夢卜<lb/>
之説則固當時所尚而左氏傳春秋亦多述焉不可盡<lb/>
謂其無據也其大㫖誇越之多賢以矜其故都而所編<lb/>
<pb n="KR4h0116_WYG_001-57b"/>
傳乃内吳而外越則又不可曉矣自科舉帖括之學興<lb/>
而古書散佚無留意者雖好古博雅之士厯代傳志所<lb/>
載亦或不能舉其顛末故有志於集古者皆在所取也<lb/>
去年秋監察御史寧鄉袁公大倫奉命來按吳體正而<lb/>
蠧剔威加而惠流乃本古觀風之法訪吳之故於吳邑<lb/>
侯任邱鄺廷瑞侯素稱稽古尚文厯舉郡乘所載者以<lb/>
對公問其所本始侯辭焉公乃手出是編授之侯讀之<lb/>
曰命之矣古者使於其國仕於其邦不能舉其地之故<lb/>
<pb n="KR4h0116_WYG_001-58a"/>
君子恥焉吾乃今知吳山川城郭之所名也吾乃今知<lb/>
封疆因革之所始也吾乃今知民情土俗之所由也吾<lb/>
不忍自私當重梓以行於吳人俾無忘本乃屬郡吏馮<lb/>
弋等録而刻之既成走書屬予序葢侯第進士時以予<lb/>
為知己而袁公亦吾榜進士之傑也嗚呼孟軻氏稱入<lb/>
則無法家拂士出則無敵國外患者國恒亡然後知生<lb/>
於憂患而死於安樂也觀二國之興而僨僨而興斯昭<lb/>
昭矣驕畏之殊興亡所係忠讒之判禍福攸分可畏哉<lb/>
<pb n="KR4h0116_WYG_001-58b"/>
予竊怪夫大言無術自暇以怠人者曰大數已定無庸<lb/>
人力又曰天子有道守在四夷此英雄駕馭之言非臣<lb/>
子思患預防之䇿也禹益儆惕于三苖之師成康不忘<lb/>
乎戎兵之詰其見逺矣是書所載若胥之忠蠡之智種<lb/>
之謀包胥之論戰孫武之論兵越女之論劍陳音之論<lb/>
弩勾踐之畏天自苦臣吳之别辭伐吳之戒語五大夫<lb/>
之自效世亦胡可少哉所載孔子子貢事不可據要其<lb/>
謀亦在當時遊説之至髙者也相傳越絶書為子貢撰<lb/>
<pb n="KR4h0116_WYG_001-59a"/>
抑亦有所本云噫書稱軾怒鼃尚足以激士而况讀其<lb/>
書論其世能不少動於衷者其亦非夫也夫至於司職<lb/>
方掌外史地里所在必有所因而名附㑹以成其説者<lb/>
多不可辨騐然與其信乎今不若傳諸古與其徴諸逺<lb/>
不若考乎近是又今日鄺侯崇信此書之意而袁公博<lb/>
古之功不可誣也因附予所欲言為序𢎞治十四年歲<lb/>
在辛酉夏五月朔旦賜進士及第翰林國史修撰儒林<lb/>
郎華亭錢福與謙序<lb/>
<pb n="KR4h0116_WYG_001-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻一<lb/>
</p>
<p>
</p>
  </div>
<div>
                <head>呉都文粹續集卷二</head>
    <p>
<pb n="KR4h0116_WYG_002-1a"/>
欽定四庫全書<lb/>
　呉都文粹續集卷二　　　　明　錢穀　撰<lb/>
　　城池　人物<lb/>
　　　平江路新築郡城記　　　　　鄭元祐<lb/>
呉自泰伯至壽夢而始大及闔閭用子胥而城郭宮室<lb/>
遂為東南雄藩世言泰伯城僅三里二百步在今梅里<lb/>
平墟夫伯以天下讓宜不肯自大其城也及闔閭徙都<lb/>
於是子胥築城周圍四十五里象天法地城邑既完府<lb/>
<pb n="KR4h0116_WYG_002-1b"/>
庫既充遂觀兵上國一傳至夫差子胥諌死未幾呉為<lb/>
越併更江左六朝以迄唐末五季前後宋皆以吳為大<lb/>
藩屏世祖皇帝一天下六合為宫不設險于區區城郭<lb/>
也至正十一年紅巾賊起汝陽明年春浙東海冦劫崑<lb/>
山廉訪使者朝鮮李公深惟平江賦役供國家經費什<lb/>
之七郡無城郭何以禦冦乃謀於監郡六十公太守高<lb/>
公時百需出於吳者日不暇給不得已㑹司屬僚佐驗<lb/>
民之家貲厚薄計量城之長短高下分築之罷弱户<lb/>
<pb n="KR4h0116_WYG_002-2a"/>
則汰去之豪強而常時役不及者則糾率之寧夏髙公<lb/>
為南臺御史大夫庸田僉事馬公董之馬公首捐官帑<lb/>
千錠憲漕水司總府皆捐資以助然太平日久一旦興<lb/>
大工役民十餘萬當盛暑揮鉏如雲下鍤如雨城之大<lb/>
綿延數百雉漫不知何從列楨榦於是公曉以程度矩<lb/>
範而勉以誠慤必若是而後無善崩之憂民志既齊遂<lb/>
經始於是年夏四月畢工於秋八月城四向一仍子胥<lb/>
之舊水門則仍宋之舊獨啟胥門上建忠孝王廟餘五<lb/>
<pb n="KR4h0116_WYG_002-2b"/>
門上亦皆祠神盖役興時慮暑雨疾癘為民害乃禱於<lb/>
神以祈祐故列祠以荅神貺城之髙以尺計凡二十有<lb/>
三其趾三十有五叠石三層以為固城之面廣丈六尺<lb/>
皆甃以甓大瓦作水溝每門建戍樓以謹斥堠嚴烽燧<lb/>
當人馬陟降處皆列置蛾眉甬道門之内外構屋設官<lb/>
居之以察非常城於是備矣其先又用中統鈔二百五<lb/>
十貫米一千斛至是合官民用財凡若干萬錠米若干<lb/>
萬斛城既完民大喜有依衛則又相與嘆息曰亷訪公<lb/>
<pb n="KR4h0116_WYG_002-3a"/>
非有一㕓之宅在吳也然苦心焦思以完斯城者盖上<lb/>
以為國下以為民也况吳東北瀕大海西南枕震澤於<lb/>
澤國四通五達之衢也郛郭之内官糧貯於廩庾者歲<lb/>
數百萬設城郭不完冦攘逼近將何以為國計乎今既<lb/>
完城以為衛繼今所以守禦之者則在乎明有司承流<lb/>
宣化蘇民之力以固結其心使吳民愛戴其上如子弟<lb/>
之親父兄夫然後其民以仁義為干櫓禮樂為甲冑人<lb/>
心既固則與此金城湯池併為天險於無窮也已李公<lb/>
<pb n="KR4h0116_WYG_002-3b"/>
名某字某云<lb/>
　　　吳都詩　　　　　　　　　　虞世南<lb/>
畫野通淮泗星躔應斗牛玉牒宏圖表黃旗美氣浮三<lb/>
分開霸業萬里宅神州髙臺臨茂苑飛閣跨澄流江濤<lb/>
如素葢海氣似珠樓吳趨自有樂還似鏡中遊<lb/>
　　　同前　　　　　　　　　　　駱賔王<lb/>
維舟皆楚服振䇿下吳畿盛德宏三讓雄圖枕九圍黃<lb/>
池通霸業赤壁暢戎威文物俄遷謝英靈有盛衰行嘆<lb/>
<pb n="KR4h0116_WYG_002-4a"/>
鴟夷沒遽惜湛盧飛地古烟塵暗年深館宇稀山川四<lb/>
望是人事一朝非懸劍空留信亡珠尚識機鄭風遥可<lb/>
託關月渺難依西北雲逾滯東南氣轉微徒懷伯通隠<lb/>
多謝買臣歸唯有荒臺露薄暮濕征衣<lb/>
　　　吳門　　　　　　　　　　　崔融<lb/>
洛渚間吳潮吳門草色饒晩烟楊栁岸春水木蘭橈城<lb/>
邑南溟近星辰北斗遥無因生羽翼輕舉託還飇<lb/>
　　　登吳古城歌　　　　　　　　劉長卿<lb/>
<pb n="KR4h0116_WYG_002-4b"/>
登古城兮思古人感賢達兮同埃塵望平原兮寄逺目<lb/>
歎姑蘇兮聚麋鹿黃池髙㑹事未終滄海橫流人蕩覆<lb/>
伍員殺身誰不寃竟看暮樹如所言越王嘗膽安可敵<lb/>
逺取石田何所益一朝空謝㑹稽人萬古猶傷甬東客<lb/>
黍離離兮城圮陀牛羊踐兮牧豎歌野無人兮秋草緑<lb/>
園為墟兮古木多白楊蕭蕭悲故柯黃雀啾啾爭晩禾<lb/>
荒阡斷兮誰重過孤舟逝兮愁若何天寒日暮江楓落<lb/>
葉去辭風水自波<lb/>
<pb n="KR4h0116_WYG_002-5a"/>
　　　吳古城　　　　　　　　　　姚合<lb/>
江城吹角水茫茫曲引邉城怨思長驚起暮天沙上鴈<lb/>
海門斜去兩三行<lb/>
　　　登闔閭古城　　　　　　　　武元衡<lb/>
登髙望逺自傷情栁發花開映古城全盛已隨流水去<lb/>
黃鸝空囀舊春聲<lb/>
　　　呉城覽古　　　　　　　　　陳羽<lb/>
吳王舊國水烟空香徑無人蘭葉紅春色似憐歌舞地<lb/>
<pb n="KR4h0116_WYG_002-5b"/>
年年先發館娃宫<lb/>
　　　吳門夢故山　　　　　　　　趙嘏<lb/>
心熟家山夢不迷孤峰寒繞一條溪秋忩覺後情無限<lb/>
月墮館娃宫樹西<lb/>
　　　吳門　　　　　　　　　　　王安石<lb/>
朝遊盤門東暮出閶門西四顧茫無人但見白日低荒<lb/>
林帶昏烟上有歸鳥啼物皆得所託而我無安棲<lb/>
　　　同前　　　　　　　　　　　文天祥<lb/>
<pb n="KR4h0116_WYG_002-6a"/>
樓臺俯舟楫城郭滿干戈故吏歸心少遺民出涕多鳩<lb/>
居無鵲在魚網有鴻過使遂睢陽志安危今若何<lb/>
　　　過姑蘇城二首　　　　　　　張羽<lb/>
片帆迢遞入吳烟竹溆蘆洲斷復連栁影濃遮官道上<lb/>
蟬聲多傍驛樓前近湖漁舎皆懸網向浦人家盡種蓮<lb/>
行到吳王夜遊處滿川芳草獨堪憐<lb/>
故國有荒臺登臨一愴哉屧廊風落蠧香徑雨生苔苑<lb/>
廢民家占城摧客弔來伍員當日語千古尚堪哀<lb/>
<pb n="KR4h0116_WYG_002-6b"/>
　　　城門曲　　　　　　　　　　楊維楨<lb/>
諜報越王兵城門夜不扄孤臣睛不死門月照人青<lb/>
　　　過蘇州　　　　　　　　　　劉基<lb/>
姑蘇臺下垂楊栁曾為張王䕶禁城今日淡烟芳草裏<lb/>
暮蟬猶作管絃聲<lb/>
姑蘇臺下垂楊栁落葉蕭蕭日暮風天地山河有真主<lb/>
迎來送往總成空<lb/>
憶昔吳宫無事時滿城楊栁舞西施如今栁盡西施死<lb/>
<pb n="KR4h0116_WYG_002-7a"/>
恨殺當年陌上兒<lb/>
陌上清歌最可聽誰知此是斷腸聲就中更有楊枝曲<lb/>
恨殺昏鴉及曉鶯<lb/>
虎邱山下月朦朧閶闔門前動地風子夜一聲琴一闋<lb/>
杜鵑聲在碧雲中<lb/>
燈映忩前紙不鳴四鄰無語犬號聲南陽已死為霖了<lb/>
何用人間更得名<lb/>
滿地寒風滿面塵荒烟白草舊通津宴安酖毒俱亡國<lb/>
<pb n="KR4h0116_WYG_002-7b"/>
可但西施解悞人<lb/>
成敗由天總所知烏須拔劍更何疑誰言碧海剸蛟手<lb/>
也學臨春井底兒<lb/>
小雨如膏漬陌塵一溝寒碧曉生鱗餘年已自無多子<lb/>
更向途中見早春<lb/>
　　　夜發吳門　　　　　　　　　趙孟頫<lb/>
吳樹依依吳水流吳中舟楫好夷猶多情最是吳門月<lb/>
又送行人下秀州<lb/>
<pb n="KR4h0116_WYG_002-8a"/>
　　　吳門　　　　　　　　　　　張泰<lb/>
萬井烟花繞故都闔閭宫苑自荒蕪江魂吼浪空讐越<lb/>
山黛顰秋已破吳臺下草深無過鹿城頭月落已啼烏<lb/>
英雄老去年華在海日曈曈水滿湖<lb/>
　　　吳門懷古　　　　　　　　　顧璘<lb/>
南眺荒原思惘然闔閭城古澹蒼烟吳宫已沒彈絲處<lb/>
胥渚猶傷賜劍年渺渺晴湖浮逺岫萋萋春草下平田<lb/>
長洲廢苑那堪問落日祗餘麋鹿眠<lb/>
<pb n="KR4h0116_WYG_002-8b"/>
　　　閶門　　　　　　　　　　　米芾<lb/>
蘋風忽起吹舟悍雨打圖書藏裹亂閶門咫尺不安流<lb/>
何况盟津與江漢非無輕楫與長篙逆風逆水適相遭<lb/>
須㬰風迴水流順星宿浮槎趂月高<lb/>
　　　同前<lb/>
吳王故苑古長洲潮汐池邊一佇留秀蕙芳蘭無處所<lb/>
亂莞叢葦滿清流<lb/>
　　　同前　　　　　　　　　　　朱長文<lb/>
<pb n="KR4h0116_WYG_002-9a"/>
九曲堙淪茂苑荒吳人誰復怨吳王莫嫌故國千秋逺<lb/>
知是仙家幾日長湖上只誇浮海相里中休笑效顰娘<lb/>
舊時芳徑依然在但屬漁樵自採香<lb/>
　　　閶門調行客　　　　　　　　范成大<lb/>
日夜飛帆與跨鞍閶門川陸路漫漫人生自苦身餘幾<lb/>
天色無情歲又寒萬事誰堪六如觀一杯莫信四并難<lb/>
重陽雖過黃花少尚有遲開玉雪團<lb/>
　　　自閶門騎馬入越城二首<lb/>
<pb n="KR4h0116_WYG_002-9b"/>
日影穿雲亦未濃夜來踈雨洗晴空村前村後東風滿<lb/>
畧數桃花一萬重<lb/>
斷橋隤岸數家村雨少晴多減漲痕雪白鵝兒緑楊栁<lb/>
日髙猶自掩柴門<lb/>
　　　閶門　　　　　　　　　　　范仲淹<lb/>
吳門聳閶闔迎送每躋攀一水帝鄉路片雲獅子山落<lb/>
鴻漁釣外斜栁别離間白傅歸休處盤桓幾厚顔<lb/>
　　　同前　　　　　　　　　　　倪瓉<lb/>
<pb n="KR4h0116_WYG_002-10a"/>
望中烟草古長洲不見當時麋鹿遊滿目越來溪上水<lb/>
流將春夢過杭州<lb/>
　　　登五城門　　　　　　　　　髙啟<lb/>
登城望神州風塵暗淮楚江山帶睥睨烽火接樓櫓并<lb/>
吞何時休百骨易寸土向來禾黍地雨露長榛莽不見<lb/>
征戰塲那知邊人苦馬驚西風笳鳥散落日鼔嗚呼城<lb/>
下水流恨自今古<lb/>
　　　同前　　　　　　　　　　徐有貞<lb/>
<pb n="KR4h0116_WYG_002-10b"/>
閶闔門開近帝州麗譙新建倚髙秋人間盡看三千界<lb/>
天上移來十二樓往事名傳吳伍相平生心在漢留侯<lb/>
斗牛宫闕當頭是何必乘槎海外遊<lb/>
碧城樓子聳秋空聲振江山鼔角雄髙下亭臺花霧裡<lb/>
往來舟楫水雲中賦才世豈無王粲飲興時應有庾公<lb/>
雙手可將紅日捧扶桑只在畫欄東<lb/>
　　　閶門城樓　　　　　　　　蔡羽<lb/>
吳苑已多樹髙臺聞急砧千門開國意落日一登臨南<lb/>
<pb n="KR4h0116_WYG_002-11a"/>
去帆檣亂西來秀色新不須孤角起把酒思難禁<lb/>
　　　月夜登閶門城樓　　　　　王寵<lb/>
列雉森海甸麗譙屹中天山川振襟帶方位周幅員華<lb/>
月鏡千里覽見東南偏蒼蒼寶玉氣靄靄都虚烟霸跡<lb/>
幾興伏徂運悲逝川惜哉萬夫雄隨彼往化遷唯有烏<lb/>
棲曲哀怨至今傳<lb/>
　　　閶門行　　　　　　　　　袁袠<lb/>
閶門巍巍連紫極叠雉崇墉控疆域飛梁作鎮限關津<lb/>
<pb n="KR4h0116_WYG_002-11b"/>
廣市開塲通貨殖土風清嘉想端委里閈驕奢誇鼎食<lb/>
城中綺構排雲起城外青槐當路植梁鴻橋下栁千條<lb/>
泰伯祠前花萬色紅塵日晩駈雕輦碧草春來迷玉勒<lb/>
魚鑰彤彤開宅第夾道雲甍對迢遞鴛鴦織就綴文茵<lb/>
翡翠裁來粧寶髻橫塘二月春氣濃中流畫鷁看揺曳<lb/>
陌上行行霧縠紛花間往往牙檣繫公子前溪唱艶詞<lb/>
佳人子夜翻新製朝朝簫鼔出城闉夜夜蘭燈迎水裔<lb/>
憶昔夫差全盛時離宫望幸駐行麾錦帆涇逺菱歌緩<lb/>
<pb n="KR4h0116_WYG_002-12a"/>
消夏灣深綵仗移走狗鬬雞心未厭穿池鑿石游難徧<lb/>
初從雲嶠起髙臺更向花洲開别殿屧廊香徑何容與<lb/>
水簾水檻疑無暑晝觀劍客舞青萍夜引西施歌白苧<lb/>
爭長黃池干夏盟檇李曾棲勁越兵舟師電發艅艎出<lb/>
壁壘星攅組練明自謂千秋長若斯豈意一朝人事改<lb/>
愁見荒臺麋鹿遊可憐故國山河在吳王昔日超閶門<lb/>
法象天樞擬至尊豪華轉燭寧終極世事悠悠詎足論<lb/>
　　　閶門夜景　　　　　　　　　伊乘<lb/>
<pb n="KR4h0116_WYG_002-12b"/>
釣橋通郭俯清流月照朱簾捲畫樓醉裏笙歌喧夜市<lb/>
千家燈火似揚州<lb/>
　　　與啟南同登城樓　　　　　皇甫信<lb/>
忽因懷舊擁多愁縱步來登鼔角樓惟有石田知己者<lb/>
相逢一笑亦同遊<lb/>
　　　登城樓　　　　　　　　　劉珏<lb/>
髙樓百尺與雲齊白首登臨日未低人語亂喧城内外<lb/>
客船都泊水東西空中鐵笛神仙過壁上瑶詞學士題<lb/>
<pb n="KR4h0116_WYG_002-13a"/>
畫角一聲歸興動醉扶明月下丹梯<lb/>
　　　入閶門有懷蕭太守若愚　　　胡纉宗<lb/>
晴日梅開花覆山梅花仙子白雲間扁舟相訪不相及<lb/>
夜夜閶門月滿灣<lb/>
　　　胥門　　　　　　　　　　王安石<lb/>
誤褫雲巾别故山抵吳由越兩間關千家漁火秋風市<lb/>
一葉歸舟暮雨灣旅病愔愔如困酒鄉愁脉脉似連環<lb/>
情知帶眼從前緩更恐顛毛自此斑<lb/>
<pb n="KR4h0116_WYG_002-13b"/>
　　　同前　　　　　　　　　　陳植<lb/>
長堤栁線弄春柔姑蘇臺下馬如流春波溶漾緑潑油<lb/>
官船撾鼔百花洲旌旗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黲城上樓烟中雉堞髙山邱<lb/>
嗚嗚清角行人愁<lb/>
　　　盤門　　　　　　　　　　許渾<lb/>
無處登臨不繫情一憑春酒醉髙城暫移羅綺見山色<lb/>
纔駐管絃聞水聲花落西亭添别夢栁隂南浦促歸程<lb/>
前期迢遞今宵短更倚朱䦨待月明<lb/>
<pb n="KR4h0116_WYG_002-14a"/>
　　　晩入盤門　　　　　　　　　范成大<lb/>
人語嘲喧晩吹凉萬忩燈火轉河塘兩行碧栁籠官渡<lb/>
一簇紅樓壓女墻何處采菱聞度曲誰家拜月認飄香<lb/>
輕裘駿馬慵穿市困倚蒲團入睡鄉<lb/>
　　　盤門觀兵　　　　　　　　張紳<lb/>
朝出盤洲門觀兵具區外黃龍分兩翼𤣥甲列五衛軍<lb/>
威畫角振殺氣飛鳥退三門將已發三壘法更秘秋清<lb/>
太白髙天黒攙搶墜犀從蛟室騰蛇向馬脊蜕雲翻風<lb/>
<pb n="KR4h0116_WYG_002-14b"/>
伯旗雨雜川后珮無戰乃天功六合不足制<lb/>
　盤門吳地記云舊云蟠門葢嘗刻木為蟠龍以厭越<lb/>
　也後記云以水陸縈回屈曲改字為盤<lb/>
　　　吳門忠告<hi>即蛇門</hi>　　　　　　胡舜申<lb/>
吳城以乾亥山為主陽山是也山在城西北屹然獨髙<lb/>
為衆山祖傑立三十里之外其餘岡阜纍纍如羣馬南<lb/>
馳皆其支隴城居隴前平夷如掌所謂勢來形止全氣<lb/>
之地也如祗自城中觀之則城中之地亦惟西北最髙<lb/>
<pb n="KR4h0116_WYG_002-15a"/>
是乾亥無疑乾為天亥則紫微帝座所次是謂貴龍此<lb/>
城既主是山法當用金局乾亥於本五行屬金故也山<lb/>
如此水則當與山相應此邦水勢自東南貪狼西南及<lb/>
正西武曲以至西北巨門等位來其來皆原於太湖由<lb/>
正北亷真及正東東北禄存而去以入於江而歸之海<lb/>
其來去無一不合金局之法故自古常為大郡國今為<lb/>
行都藩輔而吳中人物繁夥冠葢崢嶸所以常甲於東<lb/>
南今觀水之流派常自閶盤二門入即西南西北水也<lb/>
<pb n="KR4h0116_WYG_002-15b"/>
由葑婁齊三門出即正東正北東北水也其於來去之<lb/>
法固合然所以導迎善祥氣者尚有缺然葢胥塘自正<lb/>
西帝旺來是謂武曲之水本由胥門入運河自吳江東<lb/>
南長生來是謂貪狼之水由蛇門入頃歲乃塞胥蛇二<lb/>
門而生旺之水遂不得朝向城中此其為害明隂陽風<lb/>
水者常嘆息於斯胥塘之水尚由閶盤二門委曲而入<lb/>
城東南長生之水乃環城而東徑由葑門之外以出於<lb/>
城中了不相關此尤可嘆息故自頃以來城市蕭條人<lb/>
<pb n="KR4h0116_WYG_002-16a"/>
物衰歇富室無幾且無三世能保其安居士宦達者比<lb/>
承平時浸少至建炎之禍一切掃滅至舉城無區宅能<lb/>
存數百十年未之有也按地理法生旺二水利害最切<lb/>
猶人身血氣榮衛今塞絶之能安強乎明知者願圖回<lb/>
其事復開二門導水入城以幸此邦可也胥門適當姑<lb/>
蘇新館勢不可動又武曲但主財富而已蛇門之水為<lb/>
貪狼主文筆官職之事於理為重復門之便政和修城<lb/>
於諸故門雖已塞然皆刻石於右以識今石刻具存但<lb/>
<pb n="KR4h0116_WYG_002-16b"/>
襲府圖之誤以蛇門為赤門爾蛇門在城之已方故以<lb/>
蛇名赤門以在城正南正陽之地其義可考况蛇門直<lb/>
南正對吳江運河今舟船自南來非東入葑門即西入<lb/>
盤門皆迂逺十數里於水行非便昔吳王闔閭始作城<lb/>
伍子胥實規畫之立水陸門各八其後諸門開閉不常<lb/>
吳時欲以絶越遂不開東南門即蛇門也不知塞絶生<lb/>
氣故終為越所滅兹亦明效大騐至吳晉李唐時諸門<lb/>
未嘗不開故左太冲賦吳都有通門二八水道陸衢之<lb/>
<pb n="KR4h0116_WYG_002-17a"/>
語劉夢得詩亦曰二八城門開道路故晉唐時吳下最<lb/>
為雄盛今所啟門者五餘皆閉塞而甚不可塞者惟蛇<lb/>
門究所以閉塞圖經之説為其多途艱於守衛幾禁噫<lb/>
抑末矣今清蹕暫駐錢塘吳尤當開東南之門以伸朝<lb/>
拱之義焉吳城門不常啟閉舊矣昔年葢嘗於八門之<lb/>
外又開赤平二門而葑門陸衢葢嘗塞矣范文正公守<lb/>
郡始命闢之往來至今為便誠能逺跡晉唐近效文正<lb/>
復闢蛇門東南虚秀之氣疏導迅發儒道亨利文物之<lb/>
<pb n="KR4h0116_WYG_002-17b"/>
盛非復今日吳下矣<lb/>
　蛇門在已方故云又吳越春秋云闔閭立蛇門以象<lb/>
　地户欲并越故立此以制之紹興中胡舜申請開此<lb/>
　門作吳門忠告乾道甲申冬沈度守郡與舜申舊同<lb/>
　僚將闢有異志者以為擾民度避謗乃止淳熈乙未<lb/>
　春韓彦古為守其秋邦人申請彦古欣然從之卜以<lb/>
　九月十二日庚寅差役八月彦古罷是時舜申年八<lb/>
　十五矣慨然惋惜謂天時人事難合如此復為後序<lb/>
<pb n="KR4h0116_WYG_002-18a"/>
　告來者詞贅不録<lb/>
　　　葑門　　　　　　　　　　葉適<lb/>
遺墨固藏神希聖非立我斷後輒無前實右則虚左品<lb/>
定賦纎洪義明分勇懦端木語衛文洙泗皆仰左孔子<lb/>
叙夷齊後進尚嵬瑣從來一大事幾作鴻毛荷知非言<lb/>
所及結網魚受課誰持空空質放縱無不可兹門小精<lb/>
廬荒寂衆萬過欣予二三子拙力守饑卧楊花安得攬<lb/>
飛去天隅唾唯有露垂垂滿畦紅葉墮<lb/>
<pb n="KR4h0116_WYG_002-18b"/>
　葑門續記云吳有葑田謂茭土樛結可以種殖者此<lb/>
　門外瀕水故名或謂之封門取故永安縣封禺山名<lb/>
　又名鱄䱐門門嘗湮塞范文正公守郡闢之<lb/>
　　　婁城晩眺　　　　　　　　張泰<lb/>
髙城一望思茫茫潮轉婁江入海長邊境到今非漢縣<lb/>
古倉何處積吳粮鷗棲淺渚寒蘆淨鴈落平疇晩稻香<lb/>
野水閒雲吟不盡玉峰西面看斜陽<lb/>
　　　婁門道中與陳户侯<lb/>
<pb n="KR4h0116_WYG_002-19a"/>
蘇門何處是晩樹集雲烟夾水路逾窄逆風船且牽蟲<lb/>
聲依岸草星影動江天未厭秋衣薄相知同醉眠<lb/>
　婁門以直秦婁縣而名吳地記婁别作疁范志云今<lb/>
　崑山縣東北三里許有聚落尚名婁縣<lb/>
　　　憶舊遊齊門城樓因寄建賢　　朱敬之<lb/>
憶上北城樓雲物何悠悠連雲百萬户疑是崑崙丘俯<lb/>
瞰滄海東秀色眼前逼遥挹鏡湖水於兹洗八極知爾<lb/>
情緒好我亦心神融窮愁千萬端飄散如飛蓬邇來居<lb/>
<pb n="KR4h0116_WYG_002-19b"/>
山中駒筭倏二百大觀固無從幽境聊順適地僻儔更<lb/>
稀思君比玉液何當道術成飄然生羽翼<lb/>
　齊門吳越春秋云闔閭十年即破齊齊以女為質吳<lb/>
　為太子波聘之齊女少日夜號泣成疾闔閭乃造北<lb/>
　門令女往遊其上因名曰望齊門<lb/>
　　　平門　　　　　　　　　　王賔<lb/>
商家太戊有賢臣𦵏在平門野水濵寒食杏花風雨裏<lb/>
一杯椒醑奠何人<lb/>
<pb n="KR4h0116_WYG_002-20a"/>
　平門一名巫門吳地記云平門水陸並通出毘陵等<lb/>
　道吳伐齊從此出軍因號平門今有平門塘一云巫<lb/>
　咸所葬故又號巫門或謂平巫字畫近耳<lb/>
　　　吳江城記　　　　　　　　王鏊<lb/>
大盜南窺三吳騷動鯨奔狶突人莫自保而城居者獨<lb/>
晏然恃以無恐時蘇之屬縣無城者四崑山嘉定常熟<lb/>
吳江初以巡撫移文皆欲築城為保障而凋敝之餘公<lb/>
私罄縣相視莫敢發吳江尹蕭君九成獨曰吾其試為<lb/>
<pb n="KR4h0116_WYG_002-20b"/>
之吳江故有城始自吳越王鏐而拓於張士誠國朝承<lb/>
平百五十年民不見兵革城日就圯君召匠計之費以<lb/>
萬計君曰吾其試行之時城之西北殘堞頹壠尚存十<lb/>
之一二而東南已為民廬君諭之一旦遷去君且行且<lb/>
度丈挈尋計手摩心畫卑髙廣狹各有度程已而裁減<lb/>
均徭節省冗費奨勸巨室共得六千餘金曰是亦足矣<lb/>
乃量田賦民量民賦役民各受分僝則歸之圮則坐之<lb/>
於是民競勸無敢怠工必堅無敢窳始事於正德癸酉<lb/>
<pb n="KR4h0116_WYG_002-21a"/>
二月至九月壬午而城成矣城周五里有竒四向為門<lb/>
門之上有鼔樓以警昏曉有戍舎以扞冦偷旁有水門<lb/>
以通舟楫髙廣皆如其舊而壯麗過之於是吳江父老<lb/>
請予紀其事夫城以衛民也而築之為費且勞則反以<lb/>
厲民且因以興謗况當久困之餘乎此有司所以相視<lb/>
而莫敢發也君獨能自修奮然不顧為之為之績果有<lb/>
成財不費民不擾人知樂其成而亦孰知其始也君葢<lb/>
深於愛民而勇於興事其籌之也審故□慝無自而作<lb/>
<pb n="KR4h0116_WYG_002-21b"/>
其持之也堅故浮言無得而揺其履之也親又公且均<lb/>
焉故民樂趨事而忘其勞也夫天下事固有大於一城<lb/>
者矣能推是而行之尚何事之不舉乎城之役春秋屢<lb/>
書之予安得而無記也佽是役者為縣丞趙源清<lb/>
　　　太倉州新建城樓記<lb/>
𢎞治十年詔建州治於太倉初太倉與鎮海為衛並治<lb/>
一城戎伍編氓錯峙紛糅至是始以州大夫臨之且割<lb/>
崑山嘉定常熟旁近地𨽻焉文武並建軍民遂安太倉<lb/>
<pb n="KR4h0116_WYG_002-22a"/>
故無城偽吳張士誠始城之周十四里有竒城髙而堅<lb/>
池深而廣識者謂雖立於僭偽而實為無窮之保障予<lb/>
嘗登其城樓以眺則萬屋鱗次檣帆雲集海天遼廓雲<lb/>
濤滉瀁壯哉其為州也而西北之樓獨缺正德十年監<lb/>
察御史邵陽唐君鳯儀按其地則命建之莆田黃君廷<lb/>
宣適知州事鳩工庀材不期月而樓成其餘城樓亦皆<lb/>
修飾嶷然為一州顯觀間屬予記予於兹樓之建竊獨<lb/>
嘆夫地之盛衰興廢信有時乎夫太倉古婁縣之惠安<lb/>
<pb n="KR4h0116_WYG_002-22b"/>
鄉耳至元朱清張瑄創海運於此而諸蕃湊集為市國<lb/>
初由此而漕定遼由此而使西洋遂為東南巨州豈非<lb/>
以其時哉然地盡東海海冦出沒昔方國珍嘗由海道<lb/>
入冦故元有水軍萬户府之設而士誠亦由此而城往<lb/>
時盜劉通施天泰冦海上三吳騷然發動至劇賊劉七<lb/>
據狼山睥睨全吳賴重兵宿其地扼其吭掩其不備而<lb/>
莫肆其螫不然葢岌岌矣則城之設豈可以承平無事<lb/>
而莫之敕乎予故備書之以警動在位而二君兹樓之<lb/>
<pb n="KR4h0116_WYG_002-23a"/>
建未為無意也<lb/>
　　　重建太倉南城樓記　　　　金鎔<lb/>
明皇受天眷命奄有萬方迺疆迺宇要衝之地屯兵以<lb/>
禦外侮此誠聖世億萬載鞏固之鴻圖也吳元年始置<lb/>
太倉衛治於蘇州之東三舍許實因崑山州之舊城洪<lb/>
武己未復建鎮海衛相為守禦維時城門咸建樓櫓瞻<lb/>
烽堠歲月浸久盡為風雨所蝕廢而不治已六十年成<lb/>
化戊戌備倭都指揮合肥郭公鋐來鎮三吳嘗念太倉<lb/>
<pb n="KR4h0116_WYG_002-23b"/>
東瀕大海實當要衝而防禦之備尤所加意先是南樓<lb/>
舊址尚存欲圖而新之則匠作之需無所取給公乃夙<lb/>
夜靡寧罄其區畫遂以城之四壕咸蓄以魚俟其滿尺<lb/>
則鬻於市歲暮復取城内外薪木而售之得其值皆貯<lb/>
於官甫二載所積既盈公則喜曰吾事濟矣於是首命<lb/>
把總指揮使武政太倉衛指揮僉事郭煒董其事於以<lb/>
庀工度材殫力經營其棟宇之峻起檐阿之軒翔基址<lb/>
之廣袤則有加於昔也經營於成化壬寅之春落成於<lb/>
<pb n="KR4h0116_WYG_002-24a"/>
是年之秋竊惟古之名臣凡立勛業於當代者必紀其<lb/>
實以傳之永久矧兹樓之建不糜於公不擾於下誠足<lb/>
以光前休而垂後者也昔唐之李德裕鎮四川之時作<lb/>
籌邊樓日召父老於軍旅習邊事訪以山川城邑道路<lb/>
險易未踰月皆若身涉厯既而練士卒葺保障積粮儲<lb/>
卒能成一代備邊之功炳炳琅琅照耀簡册使後世景<lb/>
仰之不衰今總戎公立志忠勤慕效先哲上有以副聖<lb/>
主之委託下有以慰邊民之倚賴其功業之盛又豈在德<lb/>
<pb n="KR4h0116_WYG_002-24b"/>
裕之下哉宜書此以詔後人焉<lb/>
　　　過鎮海城　　　　　　　　　夏原吉<lb/>
曉發崑山邑宵過鎮海城潮聲兩岸響月色半忩明王<lb/>
事未能盬舟程敢暫停沙頭鷗與鷺穏睡莫猜驚<lb/>
　　　過婁城　　　　　　　　　　伍文定<lb/>
廿年重到太倉城門巷村園幾變更燕子識軍衝節逺<lb/>
楊花如雨落衣輕青環麥隴連桑柘白裊晴雲麗甲兵<lb/>
已喜海邦霑化穏編氓從此樂深耕<lb/>
<pb n="KR4h0116_WYG_002-25a"/>
　　　閲城次韻　　　　　　　　陳鳯梧<lb/>
滄海遥連舊鎮城桑田今古幾紛更楊花日照遊絲靜<lb/>
麥隴風揺翠浪輕官忝拊循頻閱武時承全盛不知兵<lb/>
東南沃壤環千里時雨時暘喜勸耕<lb/>
　　　登南門清逺樓<lb/>
清逺樓髙壓郡城隂晴風雨四時更萬家南國人烟盛<lb/>
五兩薫風市舶輕雲外滄波遥望海沙頭官戍尚屯兵<lb/>
兵農相寓今猶古遍野桑麻總閱耕<lb/>
<pb n="KR4h0116_WYG_002-25b"/>
　　　登清逺樓　　　　　　　　倪宗正<lb/>
笑倚南樓醉眼舒東溟烽火久消除新秋光景今應未<lb/>
此日風流媿不如孤雲閣雨斜陽外流水環城十里餘<lb/>
元帥開筵聲樂集琵琶曲落玉盤珠<lb/>
　太倉城元至正十七年張士誠築髙二大廣三丈周<lb/>
　一十四里濠深一丈五尺廣八尺陸門七曰大東小<lb/>
　南大南小西大西小北大北水門三曰大東小西大<lb/>
　西其後門與樓俱廢成化十八年都指揮同知郭鋐<lb/>
<pb n="KR4h0116_WYG_002-26a"/>
　復建大南門樓<lb/>
　　　重建常熟縣城記　　　　　　瞿景淳<lb/>
國家疆理天下海隅日出罔不供賦而歲入之國計每<lb/>
取足焉者則蘇州為最蘇州之城領州縣凡八北控大<lb/>
江東漸瀛海為府治後户稱重地者則常熟為最縣故<lb/>
有城久廢不治每有冦竊居人不寧一時守土之臣與<lb/>
一二縉紳亦時議修築多撓浮議幸事稍平則棄置不<lb/>
復講率以為常嗟夫天下無事則闗隘盡除外户不閉<lb/>
<pb n="KR4h0116_WYG_002-26b"/>
萬一潢池有警而城守不設亦何以禁暴亂安黎庶哉<lb/>
我聖祖肇造區夏中外罔不臣服而近海州城特設備<lb/>
倭官軍先事之慮葢如此近來倭夷倡亂雖旋就撲<lb/>
滅而蠭䘍竊發為毒不少我一二縉紳乃以城事白邑<lb/>
令王公王公讓曰城吾責也然不敢專將聽命焉乃白<lb/>
郡守林公林公曰兹邑邇江而不城是延冦也乃遂推<lb/>
白巡撫都御史彭公操江都御史蔡公巡按御史孫公<lb/>
巡江御史汪公凡承命秉憲有事兹土者皆以次白先<lb/>
<pb n="KR4h0116_WYG_002-27a"/>
是孫公陳海防事宜以上海嘉定常熟俱介海濵繫要<lb/>
衝而無城可守具疏於朝迨縉紳議入彭公蔡公汪公<lb/>
僉以為然遂相與定計下其事於王公公乃卜以六月<lb/>
甲午興事度基立表鳩工歛材量能授任先城丈許以<lb/>
凖其費出納有稽勤惰有督拊之摩之課之責之趨事<lb/>
之民罔不競勸不數月而城成其西枕山麓迤北而東<lb/>
而南則阻水為固四向各門門各有樓旁為水門四以<lb/>
通舟楫虞山一門上據山岡仍冠以樓瞭望便焉襟抱<lb/>
<pb n="KR4h0116_WYG_002-27b"/>
周宻風氣益完近而察之則樓櫓内嚴谿山外周倉庾<lb/>
獄市區分不擾逺而望之則連引吳㑹控制江海形勢<lb/>
雄張隆然巨防登城四顧山若增髙水若增深屹為望<lb/>
縣公乃告成事於諸公諸公各嘉乃績進而奬之維我<lb/>
一二縉紳乃相率造於庭採民歌謡以為公頌謂予職<lb/>
載筆且獲與觀其成也屬予紀其事予謂非常之功固<lb/>
非拘攣之士所能決即有過人之才非先有以服衆心<lb/>
則不能決一蔽何也一蔽於私則羣議易撓也邑城傾<lb/>
<pb n="KR4h0116_WYG_002-28a"/>
圮日久一旦作而新之功同創始且居民業已侵為田<lb/>
廬不便改作故前令率以為難王公初亦重此役然亷<lb/>
潔無私自下車以來剗削浮費不以一毫煩民城事既<lb/>
起雖錙金歛散必慎必明令行而人不敢挽亦其有以<lb/>
先服衆心也撫按諸公亦相與協謀無復異同使公得<lb/>
展布四體以樹保障之績是皆可以為決大䇿定大事<lb/>
者之法矣城周一千六百六十六丈有竒髙二十有四<lb/>
尺厚加三之一費以金計者四萬九千七百六十有竒<lb/>
<pb n="KR4h0116_WYG_002-28b"/>
王公名鈇東陽人以庚戌進士來令兹邑他善政不可<lb/>
勝書城其最大者云賜進士及第翰林院侍讀前國史<lb/>
編修㑹典纂修官兼管誥勅邑人瞿景淳謹撰長洲文<lb/>
徴明書嘉靖甲寅三月既望立<lb/>
　常熟縣城宋為木栅元土築之周一萬四千八百四<lb/>
　十丈闢門十一至元十六年張士誠重甃以磚髙二<lb/>
　丈二尺厚一丈二尺周九里三十步復增闢小東門<lb/>
　今門六漸廢至國朝嘉靖三十二年倭冦竊發知縣<lb/>
<pb n="KR4h0116_WYG_002-29a"/>
　王鈇復築之甃以磚周一千六百六十六丈髙二丈<lb/>
　有四尺厚加三之一陸門四水門四事具瞿㑹元景<lb/>
　淳築城記中<lb/>
　　　郡守鄭霖㑹三學同舎序<lb/>
　淳祐已酉月正人日郡守鄭霖㑹三學同舎序拜於<lb/>
　天慶齋堂㑹者四十二人天台鄭霖景説<hi>參持志諭存心長服</hi>
　<hi>
                        <graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>學/諭</hi>吳門顔嚴世光<hi>節性</hi>應天滕嚞景初<hi>養正</hi>天台周公<lb/>
　明元德<hi>養正</hi>吳門孔煜明仲<hi>觀化/學諭</hi>吳門盛文韶景聲<hi>率履</hi>
<pb n="KR4h0116_WYG_002-29b"/>
　吳門詹次騤平叟<hi>持志</hi>吳門滕照德明<hi>養正</hi>㑹稽楊珍庭<lb/>
　玉<hi>允蹈</hi>三衢鄭英傑德秀<hi>養/正</hi>婺女吳邃囦仲<hi>誠意</hi>吳門張<lb/>
　經德常<hi>節性過存心服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>習是</hi>㑹稽李士特竒父<hi>果行</hi>吳門錢振<lb/>
　祖季玉<hi>篤言</hi>嘉禾趙與理子正<hi>宗學立愛過懷德</hi>三山趙綰夫<lb/>
　景揚<hi>宗學懷德學録</hi>吳門趙震亨子東<hi>果行過時中</hi>吳門朱杲晦<lb/>
　叔<hi>務本</hi>興化陳壽翁仁父<hi>篤信過果行學諭</hi>三山陳夢圓宗震<lb/>
　<hi>務本</hi>嚴陵諸葛克念師聖<hi>循/理</hi>三山陳桂巖肖<hi>持志</hi>三山林<lb/>
　應炎光逺<hi>習是</hi>吳門陳伯章煥文<hi>誠意</hi>吳門吕直之道夫<lb/>
<pb n="KR4h0116_WYG_002-30a"/>
　<hi>持志</hi>三山陳龍炎剛伯<hi>誠/意</hi>毗陵李煓子明<hi>存心</hi>吳門范爽<lb/>
　邦景哲<hi>守約</hi>三山鄭宏洪甫<hi>率/履</hi>吳門干天麟仁仲<hi>習是</hi>合<lb/>
　陽侯爟季立<hi>持志</hi>通川髙仁立仲立<hi>立禮</hi>吳門陳由之子<lb/>
　是<hi>誠意</hi>吳門趙時㻽德玉<hi>明賢過/懷德</hi>通川髙仁洽君澤<hi>立禮</hi>
　吳門張應髙仰之<hi>貫通</hi>天台范應時和甫<hi>習時</hi>金華范士<lb/>
　表仲端<hi>服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>
                    </hi>南劍陳洧有之<hi>率/履</hi>臨安章昌期文叔<hi>經德</hi>三<lb/>
　山陳玉伯堅<hi>養正</hi>通川陸應霆伯聲<hi>服/<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>
                    </hi>序曰<lb/>
淳祐九年歲在已酉天基慶宴之後二日三學同舎序<lb/>
<pb n="KR4h0116_WYG_002-30b"/>
拜於吳門天慶觀禮成宴於郡之春雨堂有執爵而祝<lb/>
者三始酌曰侯自製錦而厯符節加惠此邦尚矣願守<lb/>
五年之信終始如一毋廢甘棠又酌曰仕而行義敬共<lb/>
厥職毋媿羔羊又酌曰學優則仕時當其可願毋負豐<lb/>
芑於是合席皆作而謝曰凡我同盟有味斯言是集也<lb/>
序以齒交以禮㑹以文隠然鄉飲之遺風依然齋廬之<lb/>
舊習歡然相愛而又有規焉古之人飲食必祝歌詩以<lb/>
見志其庶幾乎<lb/>
<pb n="KR4h0116_WYG_002-31a"/>
　　　春雨堂即事　　　　　　　鄭霖<lb/>
十年隨牒訪三髙不覺星星上鬢毛尚憶虀鹽形夜夢<lb/>
聊因椒柏薦春醪文盟再㑹知何日臭味相投屬我曺<lb/>
總是虞庠舊培植致君當不媿䕫臯<lb/>
　　　西莊雅集圖記　　　　　　杜瓊<lb/>
長洲沈君孟淵居東婁之東地名相城之西莊其地襟<lb/>
帶五湖控接原隰有亭館花竹之勝水雲烟月之娛孟<lb/>
淵攻書飭行郡之龎生碩儒多與之相接凡佳景良辰<lb/>
<pb n="KR4h0116_WYG_002-31b"/>
則招邀於其地觴酒賦詩嘲風咏月以適其適而衣冠<lb/>
偉如珮玦鏘如于于而趨雍雍而居主賔揖遜之有餘<lb/>
儀陪臺趨侍之維謹人望見之若丹臺紫府仙人之列<lb/>
也既而羣公相繼而興仕於永樂朝孟淵亦受察舉待<lb/>
詔公車復得與諸公胥㑹焉其預於斯㑹者則有青城<lb/>
王文靖公春官亞卿恥菴金公怡菴先生陳太史夢菴<lb/>
張髙士中書舎人金尚素葵丘翁謝孔昭左綿蘇太守<lb/>
臞樵沈公濟吳山金維則與孟淵氏凡十人焉其不至<lb/>
<pb n="KR4h0116_WYG_002-32a"/>
京者夢菴維則二人而已至若臞樵葵丘雖不禄仕亦<lb/>
皆抱其材藝出入禁近遨遊公卿間流光易邁今四十<lb/>
年矣向之諸公今已仙去惟二沈年皆耄耊而存孟淵<lb/>
因觀元人顧仲瑛玉山雅集圖而謂公濟曰自吾與子<lb/>
親接諸儒之雅好而今不可復得矣雖不可復得吾未<lb/>
嘗不往來於懷也子其為我效而圖之公濟遂想像其<lb/>
人物與其景趣移入丹青曲極其妙題曰西莊雅集圖<lb/>
儼然諸公之在目前也仍疏諸君子之平生大畧於左<lb/>
<pb n="KR4h0116_WYG_002-32b"/>
後之覽者得考見焉<lb/>
王文靖公其先蜀之青城山人㡬世祖來蘇遂占蘇籍公<lb/>
諱璲字汝玉以字行其天分最髙讀書強記為文頃刻<lb/>
數千言其文妙絶當世以校官薦陞左春坊左賛善兼<lb/>
翰林編修卒贈太子賔客諡文靖<lb/>
金恥菴吳人諱問字公素年二十二方事讀書與陳太<lb/>
史為隣賴其奬勵遂肆力於學不數年間為文與前輩<lb/>
相追逐作字出入顔歐為後世師法以能書舉授司經<lb/>
<pb n="KR4h0116_WYG_002-33a"/>
局正字仁宗在東朝甚見寵遇既登極累陞太常少卿<lb/>
兼翰林侍讀學士進南京禮部侍郎年將八十卒<lb/>
張髙士諱肯字繼孟一字寄夢夢菴其别號也少從金<lb/>
華宋承㫖學為文有光燄作詩長於古風書效薛稷而<lb/>
酷似之為南詞新聲樂府一一臻妙好棊奕不嗜飲酒<lb/>
美丰度廣顙修髯衣冠楚楚若神仙中人然隠約不仕<lb/>
終壽八十<lb/>
太史先生姓陳氏字嗣初其先江右廬山人元季避地<lb/>
<pb n="KR4h0116_WYG_002-33b"/>
來蘇即吳城而家焉先生少孤刻志於學務求實踐為<lb/>
詩文與王文靖相上下而義理則勝焉宣宗皇帝聞其<lb/>
名遣使驛召之即日授國子監博士為四方學者之資<lb/>
既而上欲自資改翰林五經博士日賜清問以修史功<lb/>
成進檢討乞致仕還家詩有耕樂集二十卷文有怡菴<lb/>
集四十巻行世<lb/>
金尚素松郡人諱鉉字文鼎以子貴封徴仕郎中書舎<lb/>
人常往來吳中善山水師張以文而加温潤字師宋仲<lb/>
<pb n="KR4h0116_WYG_002-34a"/>
温而稍變其法為人龎重謙抑口不言利七十餘終於<lb/>
家<lb/>
謝孔昭諱晉號蘭庭生一號深翠道人晩年遂稱葵邱<lb/>
翁與金恥菴陳怡菴同里閈為髫年交善詩有唐人格<lb/>
律作畫初師王䝉趙原既精詣則益以爛熳千岩萬壑<lb/>
愈出愈竒奮袂揮毫無所凝滯尋丈之軸不日而成其<lb/>
畫遂名世性樂易與人交人人得其歡心稠人廣坐談<lb/>
詩論文之餘變為謔浪滿座為之絶倒所著有蘭庭集<lb/>
<pb n="KR4h0116_WYG_002-34b"/>
二十卷行世<lb/>
左綿太守姑蘇蘇復性初也以俊髦肄業序庠業成充<lb/>
貢成均授蜀之綿州守習字有晉人筆意作畫師盛懋<lb/>
子昭自蜀致政歸得川陜山水之趣盡變舊習然不茍<lb/>
作必煆煉精神經營位置非年歲之久不能脱一幀其<lb/>
遲疾殆與葵邱相反然皆得其妙矣年七十有五而終<lb/>
金維則諱永維則字也吳縣吳山人學詩丁敏先生入<lb/>
其閫奥出句吐詞清新俊逸無半㸃塵埃之氣勇於義<lb/>
<pb n="KR4h0116_WYG_002-35a"/>
事有排難解紛之能於孟淵為姊夫實異姓兄弟惜其<lb/>
未及下壽而終然有子若孫不斷讀書種子<lb/>
臞樵姓沈氏名遇字公濟逺祖肖鑑擅寫照之術於勝<lb/>
國時傳至公濟則博通諸家之畫加以詩學效晉宋之<lb/>
體平生多疾而羸故自號臞樵今年八十有一與絸菴<lb/>
老人徜徉桑榆猶能日督子孫之學<lb/>
孟淵名澄號介軒由賢才徴赴京師試事大府復銜命<lb/>
浙江亷績著聞將授官職以疾乞歸性嗜詩酒酒酣吐<lb/>
<pb n="KR4h0116_WYG_002-35b"/>
語益竒絶葢以二者而陶其情焉家素厚封好義不倦<lb/>
歲饑出粟千斛賑之部使者承例授以一命之官二子<lb/>
諸孫皆富文藝今年八十有二飲啖起處如壯歲者嘗<lb/>
築壽藏自號絸菴云<lb/>
　　　姑蘇人物小記　　　　　　謝㑹<lb/>
昔尹吉甫之送申伯則必言夫崧嶽之降神韓昌黎之<lb/>
送廖道士則必言其衡山之鍾秀是則人材之生豈無<lb/>
自哉一氣之英靈充之乎宇宙凝之乎河嶽餘氣菀勃<lb/>
<pb n="KR4h0116_WYG_002-36a"/>
而洩乎人物焉故泄乎材拔擢而偉俊泄乎學疏敏而<lb/>
富茂可以建功業可以達政事可以利人物可以名當<lb/>
時可以譽後世皆有此以為之也君子觀乎人物必騐<lb/>
之於其地焉今蘇之為郡長江北枕洪海東抱西有石<lb/>
城虎阜之蟠鬱南有笠澤金鼎之洶湧以至具區夫椒<lb/>
朝雲暮濤吞吐萬狀誠英靈之氣藪也非有豪傑之士<lb/>
産於其間其何以當如是之發露哉是故春秋以前則<lb/>
請觀周樂季札能之伐楚征越伍員能之其在聖門則<lb/>
<pb n="KR4h0116_WYG_002-36b"/>
言偃之文學滅明之持身其他隠而未彰計多矣然猶<lb/>
未當其盛也自漢以來踵出迭興遂不勝紀向為跫然<lb/>
之音今為遼東之豕矣故能文則嚴助之䇿賢良買臣<lb/>
之言楚辭翰采足用則裴欽文藻宏麗則陸雲能兵則<lb/>
周瑜之走曹操吕䝉之襲荆州有獨斷之明如魯肅有<lb/>
謀畧之竒如陸遜壯節矯矯有國士風則范謹華融節<lb/>
概梗梗有丈夫格則潘濬陸凱臨風而思蓴鱸豈無先<lb/>
見之張季鷹避召而淹江湖豈無髙尚之陸魯望剡溪<lb/>
<pb n="KR4h0116_WYG_002-37a"/>
之秦系注老子以自娛苕溪之陸羽著茶經以自得虞<lb/>
翻陸績以竒偉稱吳範趙達以術數顯論諫數百皆本<lb/>
仁義陸宣公之愛君也專對數語敵人知敬趙咨之不<lb/>
辱命也斥夷簡之非以諫諍名游安定之門以純明稱<lb/>
又堂堂乎文正忠宣之父子始冠多士為時名臣厯仕<lb/>
三朝始終一節又炳炳乎黃由衛涇之兩魁於乎何其<lb/>
盛哉以至當今之世内曹外秩之所列文章政事之所<lb/>
施葢不可一二數則又非在昔之比矣吾知今山川之<lb/>
<pb n="KR4h0116_WYG_002-37b"/>
秀益以鍾天地之氣益以聚而人材之盛又不止乎是<lb/>
者蒼姬之所荒服當不為萬世文華之靈域哉<lb/>
　　　謝氏世睦記　　　　　　　徐禎卿<lb/>
昔仲尼論次聖賢之德稱泰伯之德至矣余生吳中去<lb/>
泰伯二千餘年登仲雍之邱望泰伯之鄉愾然猶見其<lb/>
人降觀於俗其人美而遜説而文巽而不毅泱泱與其<lb/>
有泰伯之遺風乎又尚考諸記傳得季札伯通之徒曰<lb/>
非泰伯其何以及此及退訪於忠信仁讓之士得世睦<lb/>
<pb n="KR4h0116_WYG_002-38a"/>
之族二曰范氏謝氏范氏希文之後也顯於志予故不<lb/>
表表其微焉謝氏者其先陽夏人也唐未徙吳越始祖<lb/>
崇禮為中吳節度推官子濤嗣入宋為太子賔客濤子<lb/>
絳嗣為知制誥絳子景初嗣為大理評事景温寶文閣<lb/>
直學士景平秘書丞大理評事景初子載補太廟齋郎<lb/>
載子蕃蕃子昭昭嗣子寛次實實子東由崇禮至東凡<lb/>
九世更吳越涉宋厯元而世不衰由東而來凡八世世<lb/>
居於吳樂安里中無髙門重奥聚子姓婦女以居竈不<lb/>
<pb n="KR4h0116_WYG_002-38b"/>
易薪孥不易財雞犬不易食庭無間言懽如也然吳人<lb/>
稍稍知之不為大章暴於世君子曰甚矣俗之衰也今<lb/>
人朝税褐纓冠夕達於閭邑誦於天下嫠婦死志仁人<lb/>
死孝蓬艾隕而弗明此誰為輕重者哉自文武沒而大<lb/>
道隠人人慕功利而薄節義恥仁讓一尺之帛兄弟或<lb/>
毆而褫乃敢謂其共家室井臼於世世耶或有誦詩書<lb/>
秉節義聞先生之風而興者此其人不足尚哉曰彼哉<lb/>
矯飾情耳其何為勸乎予憂乎文武之道其遂豗乎將<lb/>
<pb n="KR4h0116_WYG_002-39a"/>
不可振也於是次其世之賢者著於篇以俟乎後之人<lb/>
祐字佑之逸士有道風文彦字彦達母老有未疾每抱<lb/>
持以行事兄甚恭平生未嘗異服食源字以澄兄歿事<lb/>
嫂有禮臨終著遺令言甚長厚㑹字惟真兩試進士不<lb/>
第有文與弟朴甚友讓並早世二婦盧陳皆不二操昺<lb/>
字明仲以孝友稱<lb/>
　　　謝氏世德記　　　　　　　祝允明<lb/>
長洲有世美之族曰謝氏自其始祖贈吏部侍郎崇禮<lb/>
<pb n="KR4h0116_WYG_002-39b"/>
生太子賔客濤濤生知制誥絳絳生大理評事景初五<lb/>
傳至東山代引令緒東山生佑之冲夷守道元季離騷<lb/>
寄尚林壑入國朝終老閒散稽岳王彛作松泉居古序<lb/>
贊稱其視天下理亂欣戚猶寒暑晝夜之相代一不動<lb/>
於中有道者也是生彦達兄弟執義母嬰末疾保之如<lb/>
嬰兒欲有行則抱擁以往踰十年無少懈卒𦵏如禮事<lb/>
兄文華極恭順皓顛同服食不少相違兄卒子亦先死<lb/>
哀撫孤嫠尤為懇欵擇士為姪女館贅於家以慰亡志<lb/>
<pb n="KR4h0116_WYG_002-40a"/>
為人沉毅質厚而不循枉或與物迕鄉有無賴子欲撓<lb/>
侮之彦達報之以直無賴子遂誣以匠役赴京盡瘁二<lb/>
十年不怨尤同事有欲妄援怨家者彦達曰吾為人誣<lb/>
以及此而又誣人乎自號真誠事具真誠道人小傳生<lb/>
以澄資性敏利動必以先人為法工筭數禄命雜藝美<lb/>
計事而不愆禮義繼匠事於京他人惰且黠率愆期覬<lb/>
倖免以澄獨不失尺寸然家不以匱而彼更不及焉從<lb/>
兄淵歿事嫂湯有禮教二子讀書修行長子成名將卒<lb/>
<pb n="KR4h0116_WYG_002-40b"/>
留訓大率謂吾宗數世持孝義以為家吾少厯艱劬從<lb/>
兄早世二子淪謝雖其間嘗竊科名吾視之猶煙雲之<lb/>
過眼人間事若不足然自揆素日所為無大不善者寧<lb/>
人負我我無負人且喜二孫能順吾指趨吾實無厚積<lb/>
以累之所望同心庀宗不得棄先人敝廬分門析爨以<lb/>
辱世敗家耳以澄生㑹及朴㑹字惟真朴字惟德惟真<lb/>
稟抱尤超傑少有逺志從先參政維清受易勵志勤苦<lb/>
母恐其疲憊每為節縮膏蠟惟真黙坐帳中登正統甲<lb/>
<pb n="KR4h0116_WYG_002-41a"/>
子鄉薦入太學一日内㫖拔為風憲官命下先一日死<lb/>
矣立行卓特巋然老宿之氣有容菴集存家吳文定公<lb/>
原博為之序其行槩見杜淵孝先生用嘉所為墓志與<lb/>
惟德守先訓敦友于之誼惟真在京惟德思之不置徑<lb/>
往候視號為難弟兄皆早卒二婦盧與陳皆守操不貳<lb/>
予頃志廬墓嘗道其事惟真子昺惟德子勲雖隔一從<lb/>
無别同氣昺字明仲外訥中朗含淳道坦澂然莊雅而<lb/>
孝友特甚堂有連服室無私藏勲字賢仲其為人亦稱<lb/>
<pb n="KR4h0116_WYG_002-41b"/>
是終身無一日誶語明仲二男曰雍曰睦元和幼和其<lb/>
字也元和子三幼和子二賢仲嘗育而天以元和之季<lb/>
嗣葢自東山至於元和之行已厯七世而房户不析饔<lb/>
飱無二譜於家籍於官傳志題贊咏歌於君子之言同<lb/>
然無異詞者而其第八世亦既五人駸駸長立聨情協<lb/>
勢固世美之濟可徴不誣庶幾張公藝家噫至矣哉其<lb/>
何積而至於斯也余嘗謂是有二道焉有懸諸天有維<lb/>
諸人不可謂天之自然不可謂人之矯強謂天自然何<lb/>
<pb n="KR4h0116_WYG_002-42a"/>
彼不然謂人之矯何循之者若竊脂騶虞若是乎其利<lb/>
也葢嘗觀諸稼者而得之種之良者天之固也穫之豐<lb/>
者人之力也恃天而弗人不芸苗者也倍力於磽确闢荒<lb/>
者也不芸苖者罔闢荒者薄故種之良則力愈效力之<lb/>
深則穫愈穰相古先民乃多有之謝氏其允紹矣自羲<lb/>
堯遐逝風不盡醇聖人踵而承之表里樹聲其制繼立<lb/>
葢聖人之慮後世萬古畢於一矚矣予故私列而竊傳<lb/>
之非敢必期徹諸上下有聞而興亦作者衛世功也嗚<lb/>
<pb n="KR4h0116_WYG_002-42b"/>
呼天無易運人不遷性嘵嘵之言不為謝氏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集卷二<lb/>
</p>
<p>
</p>
  </div>
<div>
                <head>吴都文粹續集巻三</head>
    <p>
<pb n="KR4h0116_WYG_003-1a"/>
欽定四庫全書<lb/>
　吴都文粹續集巻三　　　　明　錢穀　撰<lb/>
　　學校<lb/>
　　　平江府修學記　　　　　　鄭億年<lb/>
上之紹興十四年春詔以工部侍郎王公㬇為寶文閣<lb/>
直學士出守平江既至吏以令白請謁先聖先師于學<lb/>
顧瞻咨嗟曰夫學不可廢于時而士不可以不學其來<lb/>
久矣傳曰家有塾黨有庠遂有序國有學此三代之制<lb/>
<pb n="KR4h0116_WYG_003-1b"/>
也百世取法焉今蕪廢不治如此使民無所瞻仰因陋<lb/>
就簡漫不加飭殆守土者之罪也敢以不敏憚于改作<lb/>
于是闢而葺之講誦有堂休宿有齋至庖湢莫不有所<lb/>
經始于四月落成于九月吏不告勞民不知役而顯敞<lb/>
宏大首出旁郡且將請于朝給公田數十百畝以益其<lb/>
用使餱糧常不乏于是就學者日益衆矣先是上深惟<lb/>
天下弊于兵革民不得休息揆自獨志惇好鄰壤而邊<lb/>
鄙不聳乃即駐蹕之地建太學令有司討論三舍取士<lb/>
<pb n="KR4h0116_WYG_003-2a"/>
之制萬幾之暇親御翰墨書孝經周易詩書刻之堅珉<lb/>
頒之郡國所以寵異學者甚厚郡太守能丕應徯志者<lb/>
幾希其人哉學在府治西南隅景祐中文正范公所建<lb/>
蓋熈朝極盛之時也仁宗方垂拱而視兆民之阜獨以<lb/>
學校為先務而文正范公入輔出藩勳德並隆為世宗<lb/>
工望重天下其所創立後之人詎可忽諸逮今百有餘<lb/>
年矣値聖主楙建中興之治増光祖烈寳學公㬇精白<lb/>
一意以承休德且不敢墮文正之為鼎新學宫物議歸<lb/>
<pb n="KR4h0116_WYG_003-2b"/>
重士之㳺息于此者思所以稱宜其人自勉勵期于有<lb/>
成金玉其相追琢其章以進德而修業彼頑鈍無恥□<lb/>
詬無節者曽不得容跡于其間使天下後世謂姑蘇為<lb/>
多士豈不美歟資政殿大學士朝請郎提舉臨安府洞<lb/>
霄宫鄭億年記<lb/>
　　　平江路重修儒學記　　　　　楊載<lb/>
天下州縣之學莫盛于江浙之間江浙之間之學莫盛<lb/>
于吳前代之制州縣有文宣王廟而無學宋景祐間范<lb/>
<pb n="KR4h0116_WYG_003-3a"/>
文正公守郷郡始割錢氏南園地而剏為之又擇沃壤<lb/>
為贍學田及公參預大政首為仁宗言詔州縣皆立學<lb/>
然則天下之有學自吳郡始也後五十餘年當元祐四<lb/>
年公之子純禮為江淮發運使因過家上冢疏請朝廷<lb/>
復割南園地以益之由是學制大備當文正公立學時<lb/>
首迎安定胡先生以為學者師自漢唐以來公卿大臣<lb/>
才兼文武以忠孝著節如文正公幾何人哉自孔孟以<lb/>
來為五經大儒能傳聖人之學唯河南二程先生二程<lb/>
<pb n="KR4h0116_WYG_003-3b"/>
先生則嘗逰安定胡先生之門吳郡之學重之以二大<lb/>
賢之遺跡後來郡守之有識者進謁祠宇顧瞻儀型躍<lb/>
然于心未論他政事必以興學為先務建炎間烏珠過<lb/>
吳學為邱墟紹興十一年梁侯汝嘉重建禮殿十五年<lb/>
王侯㬇繼造兩廡講堂齋舍承平舊觀至是盡復淳熈<lb/>
十六年趙侯彦操増造御書閣五賢堂寶祐間趙侯與<lb/>
<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>盛有所増飭有元大德二年治中王都中以殿宇廢<lb/>
久謀諸前兩浙都轉鹽運使朱侯虎慨然用其私財撤<lb/>
<pb n="KR4h0116_WYG_003-4a"/>
而新之則又前此所未有也今僅二十餘年廟學之屋<lb/>
俱有損者門廡墻壁日就頹剥今總管師侯始至奠謁<lb/>
先聖先賢周覽徘徊嘆曰是學也嘗謂天下之甚盛幸<lb/>
今未及大壞承事在予不亟修葺以遺後人他日必用<lb/>
力百倍其困弗能之矣謂非予之責不可也于是木之<lb/>
朽者悉易之墻壁之缺者悉作之廟瓦破漏者多盡代<lb/>
其藉之之物而更覆之増飾塑像而新其藻繪始事以<lb/>
四月十二日卒事以五月二十八日侯屬載為文以記<lb/>
<pb n="KR4h0116_WYG_003-4b"/>
之且曰必厯叙前人之有功者今日之事則毋庸過褒<lb/>
侯意如此將以觀于無窮也載承命唯謹姑記其實侯<lb/>
之他善政則不敢及焉侯之志也摠管托里圗姓師名<lb/>
克恭字敬之寧夏河西人至治元年五月記承務郎前<lb/>
饒州路同知梁州事楊載記<lb/>
　　　平江路儒學大成殿記　　　　燕公楠<lb/>
皇帝即位之初年首詔郡國敦學修廟越五年是為大<lb/>
德二年戊戌秋八月平江郡大成殿成前浙都轉鹽運<lb/>
<pb n="KR4h0116_WYG_003-5a"/>
使朱虎所造也三日丁巳郡侯戎益帥其長貳若屬詣<lb/>
新廟行釋奠禮文武司之在郡者咸集諸生駿奔走執<lb/>
籩豆六民聚觀謂有學未始有此侯成禮退顧教授蕭以<lb/>
道陳紹佐曰偉哉朱君之績也毋忘盍記諸于是公楠<lb/>
以朝命實來杭歸道于學二教授請記以道言曰學雄<lb/>
浙右尚矣而廟不稱自宋紹興辛酉之歲建于今丁酉<lb/>
三十七年矣終視其梁麗修之未之有改以道始至即<lb/>
郡别駕王都中謀焉别駕曰是謀非郡士與他人所能<lb/>
<pb n="KR4h0116_WYG_003-5b"/>
及也其朱都運乎乃約東嘉蔡延辛偕請焉都運嘅曰<lb/>
吾為吳人二十年未聞有為是殿謀者其數邪今日之<lb/>
事先聖事也曷敢不力欣然援筆書重建字畀以道歸<lb/>
示諸生盡驚復疑信半㑹都運有母喪浮言胥動謂殿<lb/>
事格矣乃孟冬之日馳告者曰朱運使木蔽江至矣羣<lb/>
工雲集即日肇役凡七月而舉梁舉梁之日去歲始議<lb/>
之日也謂非數乎舊基三尺其棟不過十之今通為丈<lb/>
者五蓋嘗慿虗望東西諸樓閣巋然者無不及而翼然<lb/>
<pb n="KR4h0116_WYG_003-6a"/>
者過之矣學乃以米廩之積為三門兩廡髙下深廣悉<lb/>
稱其殿丹青漆堊之䴡垣壁瓦石之壯無不可久是役<lb/>
勤矣㣲都運不及此而欿然不自功也記非都運意獨<lb/>
願得一言載侯意示學者予心諾之顧悤悤未暇李侯<lb/>
戡來廟訖事復速記予辭不獲乃言曰聖人之道如天<lb/>
地父母在人日用飲食間無時或息者也嘗思有以自<lb/>
盡茍吾黨而有所不知不能媿已都運之為此不朽二<lb/>
三子忘之杏壇其忘之乎雖然廟自孔子所以為道非<lb/>
<pb n="KR4h0116_WYG_003-6b"/>
徒壯其居也易于渙萃俱言廟廟者所以収人心之渙<lb/>
而成其萃夫廟髙矣大矣美矣今之萃其抑猶昔之渙<lb/>
乎子曰薄于德于禮虗又曰制度在禮文為在禮行之<lb/>
其在人乎此子㳺之所傳習也東西匹士自通洙泗上<lb/>
附青雲衮冕萬世非二三子之東家與誰謂華髙企其<lb/>
齊而尚其自厲以一洗荀卿子子㳺氏之儒之誚則為<lb/>
無負都運新美之功郡長貳勉勵之意以式克欽承聖<lb/>
天子之明詔而廟不朽矣十月望日立資德大夫河南<lb/>
<pb n="KR4h0116_WYG_003-7a"/>
江北等處行中書省右丞燕公楠記<lb/>
　　　觀德亭記　　　　　　　　　王景齊<lb/>
歲在柔兆執徐孟春壬寅節齋觀相趙公先生再鎮吳<lb/>
門報政之正月以是日行鄉飲于郡學粤四月壬午合<lb/>
鄉射于學之圃禮也古卿大夫射必先行飲酒之禮飲<lb/>
所以序長幼射所以觀德歟夫揖讓而無所争不中而<lb/>
不怨勝已惟有德者能之由其安行乎恭遜之節習熟<lb/>
乎和順之體者有素也不然血氣之性能無争物欲之<lb/>
<pb n="KR4h0116_WYG_003-7b"/>
情能無怨乎故三揖三讓昭其敬五豆六豆昭其等也<lb/>
由是而貴賤明隆殺辨則以之備志體之正直持弓矢<lb/>
而審固争且怨何有哉然則先飲後射古人以此觀德<lb/>
行而亦世教所關歟吳故泰伯之國也莫大于天下而<lb/>
讓者三其去揖升下飲之争逺矣厥後二千年間忠信<lb/>
之教雖㣲而禮遜之士不乏我朝文正范公始建鄉校<lb/>
古道復振嘗自謂曰士當先天下之憂而憂後天下之<lb/>
樂而樂被其教者寧復勝已為怨乎先生憇棠隂于衮<lb/>
<pb n="KR4h0116_WYG_003-8a"/>
繡之鄉德爵無慊于范公而政教有加于往昔猶念風<lb/>
漓俗靡浸不如古思欲一變而還其初謂學莫先于崇<lb/>
化而道莫易于觀鄉既咨郡博士四明林君潛考經定<lb/>
式備諸郡之彌文復命幕屬趙君孟憲王君次丑聨事<lb/>
合治摠庻務之靡宻前期舍菜于先聖先師越夕㑹鄉<lb/>
之耋老暨大夫士齒于飲所以撰禮延至憲使𢎞齋包<lb/>
公恢庾使雲岩洪公燾而先生實主之三行百拜觀德<lb/>
一新且班教給費命諸邑傚行如郡庠威儀盛美矣林<lb/>
<pb n="KR4h0116_WYG_003-8b"/>
君曰古人射禮必繼鄉飲之後蓋有為也可舉一廢一<lb/>
哉撤射亭而新之俾佩衿逰于斯習于斯無何決拾既<lb/>
閑正鵠命中君曰可矣乃曰請莅射先生後為之集衣<lb/>
冠合臺府旗旄戾止立司馬射人以節其進退之儀雝<lb/>
雝于于升降以叙發彼有的行同乎賓筵舍矢既均藝<lb/>
修乎行葦先生喟然曰禮無古今歟何轉移習俗之易<lb/>
也射可以觀德信矣遂大書二字以扁亭蓋與吳學相<lb/>
為不朽也噫先生之化宏矣士當何如哉是必味繹志<lb/>
<pb n="KR4h0116_WYG_003-9a"/>
之義學采蘩之節孝弟好禮篤學稱道無媿于矍圃揚<lb/>
觶之言可也他日試于天子之澤宫而中者多與焉盛<lb/>
豈直進爵益地為先生榮哉當知士者民之表也禮者<lb/>
化之樞也昔文翁招子弟立學官而蜀郡化于文韓延<lb/>
壽命諸生執俎豆而潁川化于禮矧吳素號文物之邦<lb/>
既辱賢師帥作成之又得名師儒講行之目擊心喻俗<lb/>
其不古乎嘗謂世固有言政而不及化者未有化行而<lb/>
政不修者也先生下車以來蠲散糴以甦民録巨奸而<lb/>
<pb n="KR4h0116_WYG_003-9b"/>
戢吏行兵而増備核賦以寛征政之大者無不修此化<lb/>
之所以易行也雖然風動教化用之鄉人用之邦國一<lb/>
也先生豈又私于鄉校哉挈斯世于三代之隆特一飲<lb/>
射之推耳先取先生作棟梁指日事也其次乃及桷與<lb/>
榱廣文二幙何遜焉景齊吳人也且受之師門偶綴末<lb/>
班弗獲聽政役幸前廡諸君有請輙誦所聞以詔來者<lb/>
云門生朝議大夫軍器少監兼權金部郎官兼資善堂<lb/>
直講王景齊記<lb/>
<pb n="KR4h0116_WYG_003-10a"/>
　　　重修大成殿記　　　　　　　鄭仲熊<lb/>
郡邑置夫子廟于學以歲時釋奠蓋自唐貞觀以來未<lb/>
之或改我宋有天下因其制而損益之姑蘇當浙右要<lb/>
區規模尤大當建炎戎馬蕩然無遺雖修學宫于荆榛<lb/>
瓦礫之餘獨殿宇未遑議也每春秋展禮于齋廬已則<lb/>
置不問殆為闕典今寶文閣直學士括蒼梁公來牧之<lb/>
明年實紹興十又一禩也二月上丁修祀既畢乃惕然<lb/>
自咎揖諸生告之曰天子不以汝嘉為不肖俾再守兹<lb/>
<pb n="KR4h0116_WYG_003-10b"/>
土顧治民事神皆守之職惟是夫子之祀教化所基尤<lb/>
宜嚴且謹而拜跪薦祭之地卑陋乃爾其何以揭䖍妥<lb/>
靈汝嘉也不敢避其責曩嘗去此彌年若有所負尚安<lb/>
得以罷輭自恕復累後人乎他日或克就緒願與諸君<lb/>
落之于是謀之僚吏捜故府得遺材逾千枚取贏貲以<lb/>
給其費鳩工庀役各舉其伍幾月訖功民不知與像設<lb/>
禮器百用具修至于堂室廊序門牖垣墻皆一新之無<lb/>
復兵火凋殘之像既而公求去甚力士子德公之賜隂<lb/>
<pb n="KR4h0116_WYG_003-11a"/>
圗挽之者計百出不果仲熊客逰之久嘗從公廡下壯<lb/>
其閎偉徘徊不能去退而竊有述焉夫樂因循而重改<lb/>
作最天下之大患當承平無事法令備具上下恬嬉往<lb/>
往負材抱藝之流欲有施設亦無因以見若艱難多故<lb/>
雖賢智馳騖猶日不暇給倘復一切茍且則浸淫跅弛<lb/>
無所不至矣自國家兵興之後天下廟學厪厪有之類<lb/>
因陋就寡者以為迂濶不急之務漫不加省縱有意吾<lb/>
黨事者猶縮手畏避不敢為蓋嘗深鄙焉惜其不振也<lb/>
<pb n="KR4h0116_WYG_003-11b"/>
去年夏邊郵繹騷朝廷以此邦江淮之衝亟起公琳館<lb/>
以鎭撫之下車未久一境晏然廼獨以學校為急除舊<lb/>
起廢以飭祀典且修文正范公安定胡先生二祠以為<lb/>
邦人之勸公之用意至於如此可謂知所先矣此役也<lb/>
雖未足以窺公規畫一二然使為師帥者率以是為務<lb/>
吾知其有廢皆舉何事不濟哉故叙其實以告來者且<lb/>
系之以詩曰巍巍夫子道侔天地久而彌光于今奉祀<lb/>
中原雲擾俎豆靡餘旁風上雨以窘厥居兩楹之奠鮮<lb/>
<pb n="KR4h0116_WYG_003-12a"/>
克中禮弗恭弗蠲吾道是恥玩歲愒日孰為經營奕奕<lb/>
斯廟非公莫成神棲孔嚴遂還舊觀峩峩儒冠載瞻咏<lb/>
嘆維昔僖公實修頖宫千載相望蔚其髙風猗歟斯舉<lb/>
能使吳重我作此詩以繼魯頌<lb/>
　　　尊經閣記　　　　　　　　　楊載<lb/>
宋康定間吳學始造六經閣請浙東帥張公伯玉為之<lb/>
記以屬其佐曽公鞏文成置弗用伯玉自為之曽鞏歎<lb/>
服其文傳天下至今淳熈間郡守趙彦操即其地改造<lb/>
<pb n="KR4h0116_WYG_003-12b"/>
御書閣有元大德五年東海有颶風之災閣碎為虀粉<lb/>
延祐五年鄧公文原持部使者節來勉勵學校誦伯玉<lb/>
之文歎是閣之不復見也則語教官陳君伯曰吾聞吳<lb/>
郡學租頗多茍畢入無負以之贍士不寧尚有餘也取<lb/>
以營閣則前賢之遺跡不終冺矣陳君克己自勵敏于<lb/>
應事往時學租之不可責者唯陳君能責之由是聚米<lb/>
如山倉廩皆溢明年鄧公復來以此責郡守宜奉行詔<lb/>
書興起學校檄郡幕官之長使董凡役事是時為郡守<lb/>
<pb n="KR4h0116_WYG_003-13a"/>
相繼則必巴實侯及曹侯晉幕官之長則李君仲英也<lb/>
屬議咸曰嘉定義士沈君文輝以漕海有功拜忠翊校<lb/>
尉其人樂于施捨為鄉里造學又割田以給教養之費<lb/>
强力有幹習于工役之事遂具禮以聘焉沈君承命惟<lb/>
謹召大匠陸文隆與定制掄材李君屬徒以㑹其役舊<lb/>
閣前距大池僅半歩後廹明倫堂嶷然為屏蔽雖正晝<lb/>
陽景不下燭居常憒憒然稍北五十歩當止善堂之後<lb/>
有亭曰聽雨有堂曰傳道移構稍北二十歩即其地造<lb/>
<pb n="KR4h0116_WYG_003-13b"/>
閣三間兩翼三簷二十八楹為髙八十尺東西一百尺<lb/>
南北五十六尺倚檻而望郡郭之内浮屠老子之宫雖<lb/>
樓觀相連凌虚特起然而其勢皆詘伏在下無敢與之<lb/>
争為長雄其剏制也竒偉如此屬役方殷曹侯移守毘<lb/>
陵師侯克恭承之凡六閱月而閣成七年六月之晦是<lb/>
其成日也用中統鈔千五百四十錠有竒米五百五十<lb/>
石沈君所捐以相之者復二百錠府中嘗意其用財之<lb/>
㤗也使吏復其籍迄無毫髪負由是師使加禮于陳君<lb/>
<pb n="KR4h0116_WYG_003-14a"/>
而稱之以為賢蓋往時之為教官者多矣歲租所入悉<lb/>
之以贍士恒有所不足陳君在官四年已建是閣復修<lb/>
大成殿重造明倫堂學廩恒充牣有餘不賢而能之乎<lb/>
沈君亦以此義聲聞于東南師侯不滿秩被召為京尹<lb/>
而趙侯鳳儀承之謂宜加功土木而中輙已久侯悉董<lb/>
而成之又増置外垣地五百四十丈環植松栢萬餘株<lb/>
為屋以周于四阿經史子集各以其函櫝刻以金石絲<lb/>
竹匏土革木八字以識之又大書尊經閣以掲于楣間<lb/>
<pb n="KR4h0116_WYG_003-14b"/>
壯䴡特絶與閣相稱善後至此侯之力也已至屬筆于<lb/>
載使記其顛末由部使者郡守之賢下至于教官有功<lb/>
于學校並著不忘傳之永久所以勸也藏經于此將以<lb/>
為學者之資不愛厚費建立非常將以寓尊崇之意使<lb/>
學者觀之而興起之也不然是徒擁虗器營締雖勤復<lb/>
何補哉學者其愼思之至治二年良月日立<lb/>
　　　新修平江路學記　　　　　栁貫<lb/>
吳郡有學起范文正公而學有教法起胡安定先生當<lb/>
<pb n="KR4h0116_WYG_003-15a"/>
是時天下固未有學蒞教事者以禮聘不以選授學非<lb/>
常有則甚重矣其後文正公上天章閣十事仁宗慨然<lb/>
命天下郡縣皆立學又取安定學法為太學法學校因<lb/>
得著為令至于今不廢其端蓋自文正公發之而吳郡<lb/>
實為之權輿焉吳大邦也生齒之夥賦入之饒視他郡<lb/>
或相倍蓰朝廷常選重臣畀之司牧其任弊獄訟詰憲<lb/>
禁愼簡稽時貢輸疲心力于簿書期㑹間日恐弗給非<lb/>
才敏用裕者尚安有餘智及于學哉故觀文教之廢舉<lb/>
<pb n="KR4h0116_WYG_003-15b"/>
而知郡政之弛張于吳為尤切矣乃至順二年冬彭城<lb/>
錢侯光弼自大梁移牧斯郡至之三日以故事修禮于<lb/>
先聖先師顧瞻堂庭荒茀弗治退即教授趙晉之問其<lb/>
故晉之曰比歲吳田敗于水廩粟之不贏二三吾興土<lb/>
木其將疇資公能責其逋租而視其不可緩者葺之學<lb/>
得不毁而功則有繼侯曰然為擇謹敏吏鉤校計簿而<lb/>
督其當輸不輸者得中統鈔五十餘錠侯曰以是濟弊<lb/>
不猶愈于已乎既撤仰髙采芹二亭而一新之乃相禮<lb/>
<pb n="KR4h0116_WYG_003-16a"/>
殿講堂門廡齋館及尊經閣先賢祠易撓腐為堅良化<lb/>
刓缺為麗宻而以其餘力築垣墉維一千五百尺侯曰<lb/>
此如痿廢之人形稍立矣使天幸賜一稔吾當嗣為之<lb/>
明年歲則小熟侯益節浮緝剰首議以講堂西閒屋曰<lb/>
成德堂者改祠先賢自一瓦一椽皆革其弊故而為新<lb/>
美迴廊繚如觚棟翼如制雖由舊而功則倍于經始又<lb/>
謂靈星門實備臯應之制宜髙抗而不宜卑陋掄材庀<lb/>
工重作三門六扉以壯禮容塗塈堊雘擇于度而止凡<lb/>
<pb n="KR4h0116_WYG_003-16b"/>
所經營必諦必審圖為可久毋徼速成厥既僝工釋菜<lb/>
于先聖卒徹觴客貫時與在賔席學之師生揖貫曰自<lb/>
侯之至歲屬薦飢軺傳沓來符檄叢委人謂侯將爬梳<lb/>
綜理之不暇而暇加意于學侯則不然凡所以惠綏吾<lb/>
學者愈于整暇之時今考成有薦薦已有宴子實執爵<lb/>
以酬幸為我著之以示方來嗟乎不可必得者人之時<lb/>
而可以必致者人之才時茍不偶則挾强忍之力濟通<lb/>
敏之才亦何事之不立而何為之不成方庚午辛未間<lb/>
<pb n="KR4h0116_WYG_003-17a"/>
吳中道殣相枕藉大家巨室困于征需而丘民之自能<lb/>
拔于溝瘠者百無二三侯之授節南來適承其餘此何<lb/>
如時哉侯既殫慮畢智為之勞徠安輯而天終祐民克<lb/>
相有秋吾黨之士言觀魯侯之樂樂飲在泮之酒尚論<lb/>
學政而知其不屈于時以能為所欲為者才也才敏則<lb/>
用裕廢者可舉弛者可張才豈能幸以致之哉吳故禮<lb/>
義之區自泰伯逃荒端委以治周禮為教始立子㳺北<lb/>
學聖門因文學以得聖人之一體而教滋以章下逮文<lb/>
<pb n="KR4h0116_WYG_003-17b"/>
正蓋去之千有餘年立朝大節光明俊偉先憂後樂終<lb/>
始是心守郡而建鄉學立師而得安定知孫明復張子<lb/>
厚之賢而開之以學問文正之學聖人之學也然則濬<lb/>
吳學之淵源鼓士氣之槖籥而使之强于為善者侯之<lb/>
志也是可没而無傳哉因併識之以諗多士四年癸酉<lb/>
秋九月壬辰建太常博士栁貫謹製<lb/>
　　　重修平江路儒學記　　　　鄭元祐<lb/>
維吳有學肇自文正公名父子更宋南渡而吳之文廟<lb/>
<pb n="KR4h0116_WYG_003-18a"/>
與學宫始大備至國家大一統興學勸士累詔郡國六<lb/>
七十年之間所在學校誦聲相聞顧吳為東南雄藩學<lb/>
校興于范文正宜特盛于東諸侯然更頻年郡非不大<lb/>
也而土力實耗于往時民非不多也而貲力實罷于昔<lb/>
日則夫學校之教禮樂之文亦有所不逮也事稍上聞<lb/>
廟堂慎選守臣而燕人吳侯由彰德路摠管仍授大中<lb/>
大夫即拜平江中書遣使以堂帖賫起馬璽書得乘驛<lb/>
南下用示特恩既至首謁大成殿仰見殿脊勢將傾圯<lb/>
<pb n="KR4h0116_WYG_003-18b"/>
甍桷欹墊欲壓尊像自聖師以下彩繪䵝剥忩户䦨楯<lb/>
髹漆舊暗侯乃惕焉疚心即裒稽贏節冗濫悉徵每歲<lb/>
廩入之畸度積可敵費乃鳩工庀材一新禮殿并兩廡<lb/>
㦸門自聖門以至從祀諸賢衮冕圭珮五采煥發如日<lb/>
䴡天重建外門掲示文廟采芹亭官臣之所戾止也至<lb/>
是亦一新之禮殿前舊設樂軒久撤去廹近香案殊失<lb/>
廟貌深嚴之意侯命復之雄渾沈沈而廟益以邃宻僉<lb/>
謂吳學自數年來支柱庳傾茍遮目前率多具文無教<lb/>
<pb n="KR4h0116_WYG_003-19a"/>
養之實豈若侯誠慤一忱興學養士為己任哉乃礱石<lb/>
紀辭以章侯修舉廢墜之實謹按中吳自泰伯端委以<lb/>
臨其民其後于㳺生于海虞乃能北學于聖人之門風<lb/>
氣既開賢者輩出由其山川之秀不可閟若夫庠序之<lb/>
教則尚未大備也至范文正雖生長北方及歸典鄉郡<lb/>
深惟桑梓之故莫先學校之教由是大興吳學今宋社<lb/>
已墟而學宫成于公父子者迄今不墜雖其間張弛有<lb/>
時不同然閲久而人心愈益嚴重則以公父子里閈之<lb/>
<pb n="KR4h0116_WYG_003-19b"/>
故也今侯敭厯中外而以才望為吳守臣其潔白之操<lb/>
豈弟之政要其心不以文正自期待者固不能若是也<lb/>
因紀侯修學之實而侯之德美因牽連得書謹記至正<lb/>
五年歲乙酉十二月望立石<lb/>
　　　建大成殿軒記　　　　　　　周伯琦<lb/>
東南之學校莫盛于吳㑹矣學之有殿以崇祀也殿之<lb/>
有軒以合樂也殿作于大德戊戌修于延祐戊午聲容<lb/>
叙秩每病其隘蓋將七十年矣郡守海陵王侯時䖍奠<lb/>
<pb n="KR4h0116_WYG_003-20a"/>
謁惕焉于懐爰重改作誕謀恢益廼乘露臺伉南甍而<lb/>
増作新軒起手于至正二十六年丙午之歲四月至七<lb/>
月而訖功其制三間中廣二丈左右各殺三尺四寸棟<lb/>
隆二丈七尺六寸深殺隆一丈一尺藻井中帟八觚齊<lb/>
緻金鱗錦羽蛟拏鸞鶱文版夾覆五采輝絢遐睇山立<lb/>
仰瞻雲升軒以殿崇殿以軒邃體勢宏䴡庭陛肅嚴于<lb/>
是簴業之設鐘磬之縣琴瑟搏拊之陳簫管笙籥塤篪<lb/>
柷敔之列秩乎其倫粲乎其章登歌合聲協律諧節以<lb/>
<pb n="KR4h0116_WYG_003-20b"/>
逹薦饗以熈獻酬陟降旋折綽如裕如所以昭格欽報<lb/>
者儀文咸具然則新軒之作其可緩乎先是以版為軒<lb/>
風雨摧撓隨時葺理至是撤而更之王侯視事之初軍<lb/>
旅未戢供億百出獨能以興學校為治民之本勸農儉<lb/>
用抑浮尚質奬掖師儒廩餼周給經生充貢黔庻向慕<lb/>
首戒弟子肄大成樂既而營度工材不貸于官不漁于<lb/>
民一瓦一木必庚其直故是役也不日而成又以餘力<lb/>
繕完東西兩廡易其飛櫩木版之朽圮者凡聖賢大儒<lb/>
<pb n="KR4h0116_WYG_003-21a"/>
塑像歲久黫昧則重繪飾之靈星㦸門彤雘一新學政<lb/>
序舉先後適宜議欲廣厥學宫講堂齋館旁室叢庄器<lb/>
用悉如規度期以德禮風化提封不徒屑屑于政刑之<lb/>
末如世俗之能吏而已於乎詩書禮樂四代之學所以<lb/>
立教淑人者也詩言志書紀事誦而習之博文力踐禮<lb/>
之節以經邦紀民樂之和以移風變俗其功用廣矣大<lb/>
矣釋奠于先聖先師尊其道報其德禮之隆者也翕五<lb/>
聲六音以致敬享貫神明章教化樂之殷者也古者典<lb/>
<pb n="KR4h0116_WYG_003-21b"/>
教用樂故樂正崇四術立四教以造士升其賢秀材而<lb/>
官之内則臣功外則民社以是成已以是成人馴致雍<lb/>
熈而人人有士君子之行王侯之有功于學校其以古<lb/>
道自任者哉殿軒之作雖一役也可以槩見其政矣校<lb/>
官貢穎之傳著請文于石以憲方來乃述其成功俾職<lb/>
教者知夫作軒之始侯名椿年壽伯其字也慈祥而惇<lb/>
義勤敏而篤仁由郡倅二三遷為都轉鹽運使最勞擢<lb/>
郡守不離郡者八年民戴之如召杜云是歲七月既望<lb/>
<pb n="KR4h0116_WYG_003-22a"/>
記時董工者平江路吏蔣德潤崑山州吏陸志道也資<lb/>
政大夫江西諸道行御史臺侍御史鄱陽周伯琦撰<lb/>
　　　宫墻記　　　　　　　　　　魏俊民<lb/>
吳郡之西南偏孔子廟學在焉廟居學之左繚以宫墻<lb/>
九百餘尺舊學築土為之雨淋日炙弗克堅久教授徐<lb/>
震學正徐昭文學録邾經一日相與慨然曰廟自舊宋<lb/>
以來迄于今三百餘年而宫墻之廣歲必加墁飾始免<lb/>
頹圮計其費幾萬貫矣殆不為浮費耶乃謀易以磚石<lb/>
<pb n="KR4h0116_WYG_003-22b"/>
為悠久計即言于監郡六十公經厯白公樞二公曰是<lb/>
吾志也爰命教授偕府吏劉鼎計工度程躬董其事其<lb/>
費一出于廩粟歲用之餘不虧于公不損于民墻之基<lb/>
内外為石三層凡五百七十丈其袤九十五丈髙盈丈<lb/>
而隆其三下廣殺髙之數丈有六寸上廣如下之數而<lb/>
又殺十之三磚一十五萬瓦三萬九千六百役傭二千<lb/>
三百他物稱是用粟一千斛始事于至正十五年之六<lb/>
月告成于其年八月工既成典教者俾俊民記其顛末<lb/>
<pb n="KR4h0116_WYG_003-23a"/>
謹按吳學肇基于范文正公更宋南渡而其制始備至<lb/>
我朝崇尚文教詔興學校而宏敞偉䴡遂為江浙之冠<lb/>
廟宇堂廡齋廩食廬靡不完羙獨宫墻之制未備因循<lb/>
于百年之久累葺而累壊非虧一簣之功與一旦鳩工<lb/>
聚材撤而更之髙廣堅厚一如矩度厯數百載可弗壊<lb/>
雖事之興舉有數要非郡監之言參佐之良教官之多<lb/>
才亦未暇理此俾後之人仰數仭之髙咸指而言曰是<lb/>
某守郡所成也是某教授所營也豈不足為方來者之<lb/>
<pb n="KR4h0116_WYG_003-23b"/>
勸云是年冬十月甲子立石<lb/>
　　　添助學田記　　　　　　　謝南<lb/>
國家駐蹕錢唐吳為股肱郡涵濡文教人材日盛校官<lb/>
養士歲費益廣宜以不足聞也嘉定戊寅判待制趙公<lb/>
彦橚出在官之餘田三百畆歲可得米二百石有畸以<lb/>
助經費且作簡謂冷曹曰養成美材為明時須㫖哉斯<lb/>
言公之愛士乃所以愛國其仁豈有既哉是秋提刑攝<lb/>
府事即今右史王先生棐也叅稽前比弛其征入由是<lb/>
<pb n="KR4h0116_WYG_003-24a"/>
學宫益沾全惠而終始贊其決者僉判趙君與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>為有<lb/>
力焉南不才分教䝉此巨助幸廹終更何敢没其實用<lb/>
叙大畧併與公帖存之庻幾來者有攷云謝南記<lb/>
　　　吳學義廩記　　　　　　　戴溪<lb/>
東陽倪千里起萬以紹熈癸丑分教姑蘇始至計糧食<lb/>
不足以養士攷核宿弊學有羨積増養士貟彬彬咸集<lb/>
矣起萬慨然曰學校義之聚非徒養士也事關風教非<lb/>
學校誰實主之顧財力不可為爾漫不度贏縮侵費養<lb/>
<pb n="KR4h0116_WYG_003-24b"/>
士曰我將為義是又好名者過非吾志也因以告諸部<lb/>
使者今右司郎中黄公適得廢寺没官田餘一頃先有<lb/>
佃學田者多取贏或不平争之訟久不決黄公歸其田<lb/>
于學使自為官庄視舊額増米三百石合前所得田為<lb/>
米三百五十石有竒起萬曰是可行吾義矣請𨽻職于<lb/>
學者九人使得學正録錢糧官同主之因定其規約歲<lb/>
取其入祠祀范文正公及教養其遺三人士有入太學<lb/>
與薦名登科第者助其費有差文武士宗子皆預焉止<lb/>
<pb n="KR4h0116_WYG_003-25a"/>
至㑹拜春秋釋奠其與行禮者凡費于此乎取又將斥<lb/>
其餘以助士貧而親不能𦵏與嬰孩之遺棄者約既定<lb/>
學以其議上于府守王公溉素盡心學校與合府咸稱<lb/>
善俾刻諸學宮與後人共守之起萬以書來求予文為<lb/>
記余嘗掌教湖學意有所欲為力不能給也起萬顧能<lb/>
之余誠愧焉夫事非始創之難而善終者不易也其始<lb/>
創焉者徒有是心因人成事未足多也萬一有後之人<lb/>
謂議不出已而忌焉則廢事非急務而㤀焉則廢歲朘<lb/>
<pb n="KR4h0116_WYG_003-25b"/>
月削則漸不可繼廢左兑右易則茍逭目前廢雖規約<lb/>
縷縷大書深刻無益也後來者不忘前不怠後益増廣<lb/>
之使為可繼謹守成約雖甚急不易兑此非信義君子<lb/>
慈祥勤篤平心無我未易及此余是以知善繼者不易<lb/>
也然姑蘇之學為天下最素擇能文士有行義學業者<lb/>
為之師固將由是推而大之非但善繼而已如前所云<lb/>
特淺之為過慮爾起萬且受代書來益勤故以其説質<lb/>
諸來者而以規約載于下方云慶元丙辰元日永嘉戴<lb/>
<pb n="KR4h0116_WYG_003-26a"/>
溪記<lb/>
　　　蘇學復租田記　　　　　　　何林<lb/>
景定初元庚申之臘林來庀吳泮時農扈告登先兩月<lb/>
已納稼交印之日廩有餘粟獨所謂長洲縣陳公等鄉<lb/>
圍田一頃民頑罪歲弗即輸而餉所急之符旁午于道<lb/>
適舟運水澁至移他租折金納不受攬家于京口糶客<lb/>
米應期限土人豈知此哉迨辛酉秋大水吳門上腴淹<lb/>
没大半學田低下訴澇者日相環也圍田又可知矣諸<lb/>
<pb n="KR4h0116_WYG_003-26b"/>
友相顧愀然曰使餉臺不恤尚可移他租乎涉暑糧絶<lb/>
折助于臺府生意漸春諸友又曰雨巖先生吾黨之元<lb/>
氣也昨歲持節過吳謁夫子殿拜先公芳刻下顧瞻槐<lb/>
杏之隂徘徊若不忍去青青子佩豈不在公懐抱間盍<lb/>
請諸林曰請粟者有限之恩歸田者無窮之利衆曰唯<lb/>
遂退而裁書越五日而書徹又五日而報下又浹旬而<lb/>
公牒頒霜鐘之感不如是之速也然先生不以吾士病<lb/>
吾兵方且搜括他租以五補一而後撥其用心何如哉<lb/>
<pb n="KR4h0116_WYG_003-27a"/>
昔庠校之得是田也歲大熟時固不為無補五七年來<lb/>
飢饉薦臻往往移他租以輸餉所今先生能移他租以<lb/>
補兵食移餉租以給士食使兵無減租之慮而先生得<lb/>
以遂移租之仁士有増租之喜而庠校永免移租之害<lb/>
一舉而兩得之顧不偉歟且農士兵之分其殆起于田<lb/>
之不井歟成周盛時度民以授田其秀者為士勇者為<lb/>
兵旅卒兩伍之衆即比閭黨族之所聚出塾而耕荷戈<lb/>
而戰周旋乎同井之田薫染乎同門之訓養之所至教<lb/>
<pb n="KR4h0116_WYG_003-27b"/>
亦至焉是士與兵之養一出于上今兵食皆仰給于縣<lb/>
官上之人惴惴焉惟恐其不足而士則自養而自學甚<lb/>
至于去里巷背父兄流離顛沛有不能以自給者猶幸<lb/>
而郡縣有學又以食不續而員有限毋恠乎士風之愈<lb/>
不古也公以兵食為職又能以士食之不贍為心其得<lb/>
周官井田之遺意歟雖然良法美意待人而後行吳學<lb/>
之興經始于文正范公典藩之初恢廣于恭獻公持節<lb/>
之後今先生篤念先正振鐸之地増給吳泮贍士之租<lb/>
<pb n="KR4h0116_WYG_003-28a"/>
僉謂先正養心先生即昔之范公先生即今之恭獻也<lb/>
公節溪人名勢卿字安道自號雨巖以摠餉奏最陞直<lb/>
華文閣除畿曹提學事又諸生之一幸也諸生德公之<lb/>
賜請勒堅珉以詔後世于是乎書景定壬戌重陽日廸<lb/>
功郎特差充平江府府學教授何林記<lb/>
　　　平江路儒學祭器記　　　　　李淦<lb/>
大成殿祭器者教授李淦方文豹所造也金屬大尊二<lb/>
山尊二著尊二壺尊十有二像尊如壺尊之數罍四洗<lb/>
<pb n="KR4h0116_WYG_003-28b"/>
四勺二十爵百七十有二坫二百有二豆三百四十有<lb/>
四簠百二十有六簋如簠之數爐一缶二檠二十有四<lb/>
竹屬篚十有一籩三百二十有九木屬俎五十有五餘<lb/>
仍舊貫初至元二十有九年十有二月望淦祗事顧兹<lb/>
器非度明年考朱文公釋奠釋菜禮改為之十有一月<lb/>
方君來明年偕方君為之元貞元年十月竣事首尾凡<lb/>
三年鳩工更學正凡五人費伯華林桂龍白淵唐天澤<lb/>
朱嗚謙凡四人楊如山洪焱祖文一覺俞真卿㑹記更<lb/>
<pb n="KR4h0116_WYG_003-29a"/>
直學凡五人潘梅孫計志道魏埜沈伯祥齊國俊費中<lb/>
統鈔凡四千貫有竒而後成蓋難且久如此後之人尚<lb/>
敬守之哉盱江李淦撰嚴陵方文豹書<lb/>
　　　蘇州府重修孔子廟學碑　　宋濂<lb/>
蒲圻魏公守姑蘇之明年鉏暴樹良德綏化孚上下洽<lb/>
和百廢具興孔子廟學顛危弗治顧瞻良久喟然而嘆<lb/>
曰皇帝大興文教詔頒明經六藝諸科嘉惠多士將以<lb/>
人文化成天下今弊陋至是非所以重承上意公即捐<lb/>
<pb n="KR4h0116_WYG_003-29b"/>
俸為倡唯興修是圖其僚屬與郡之人士驩然而趨功<lb/>
以廟言之穹殿修廊敞以靈星之門以學言之講堂中<lb/>
居兩廡相向挾以六齋以逹于前門至善之堂尊經之<lb/>
閣又巍然而聳其後向也棟撓級夷䵝昧而無輝今焉<lb/>
丹雘炳煥簷牙而翬飛已而泮池有梁采芹有亭先賢<lb/>
有祠亦皆次第就緒而公拜蜀參政之命將之官有㫖<lb/>
還守姑蘇民大欣慶公復命補其墻墉四千八百尺有<lb/>
竒唯廟學之前乃吳江甯開之園局于封畛蹙廹殊甚<lb/>
<pb n="KR4h0116_WYG_003-30a"/>
至是從化盡以其地六百尺入于學宫始獲闕門于前<lb/>
用正地勢内厯洗馬來秀二池架梁以通往來外臨康<lb/>
莊左右有坊曰狀元晝錦其嘉名符契若有開必先者<lb/>
閣後之地奪于比鄰公察知其奸稽官書以為証比鄰<lb/>
詞服其地乃歸又懼逺而或湮也遂圖學廟四疆勒石<lb/>
志之始事于洪武六年正月甲子訖功十一月較之承<lb/>
平舊觀或有過無不及焉公帥其屬執豆籩具脯醢以<lb/>
成功告觀者莫不咨嗟自兵興以來學校所在蹂踐為<lb/>
<pb n="KR4h0116_WYG_003-30b"/>
墟而姑蘇幸僅存非公之至幾何不與之俱廢乎教授<lb/>
貢穎之既宣力始終復使訓導張田請記其事以垂不<lb/>
朽惟蘇之有學實始于范文正公蓋公景祐初出守鄉<lb/>
郡遴擇南園請于廟而建焉為其師者則安定胡文昭<lb/>
公也計當時人物固嘗盛矣數百載之下仰其聲光慕<lb/>
其風烈每使人發不可企及之嘆自時厥後雖有賢愚<lb/>
學之興廢靡常二公過化之地流風遺俗終未冺也况<lb/>
今遭逢有道之朝得良二千石為之師帥豈徒然哉然<lb/>
<pb n="KR4h0116_WYG_003-31a"/>
公興學之志不下范公者也則夫坐臯比而談經藝者<lb/>
其必將取學于文昭乎明體適用之學吾知駸駸然向<lb/>
盛在家則孝于親出仕則忠于君而無負公興作之意<lb/>
茍不務知此摘英搴華而為譁世取寵之具非區區所<lb/>
敢聞請以是刻之䴡牲之碑蘇之人士庶幾知自朂哉<lb/>
公名觀字杞山碑為修學作前代興造各自有記皆不<lb/>
書系之以詩曰姑蘇之墟有川滮滮折趣南園滙而東<lb/>
流靈氛中啟煥爛弗収自非聖師疇協其休昔有哲人<lb/>
<pb n="KR4h0116_WYG_003-31b"/>
出綰郡章乃構學宫乃建廟堂學宫煌煌廟堂洋洋衿<lb/>
佩將將來翺來翔盛衰相因揆理則然風摧雨蝕上漏<lb/>
旁穿矧丁囏虞烽火相連誰一舉臂持危扶顛大明當<lb/>
天九服同光攙搶歛翳奎壁吐芒眷我魏公來涖大邦<lb/>
屢形于言我敢怠遑既率部封復登府僚分勞授事具<lb/>
乃教條曽不一期厥功孔昭化此朽腐欝為岧嶤孰敦<lb/>
化原孰築教基孰牖民彛匪學曷為我語蘇人公豈爾<lb/>
私耳目茍具必致其思思之如何法孝與忠二者無媿<lb/>
<pb n="KR4h0116_WYG_003-32a"/>
行將天通震澤有石其堅比銅史官勒詞用昭永終<lb/>
　　　蘇州府孔子廟學新建南門記　王彛<lb/>
惟蘇州學肇基于范文正公父子學之左别有廟而靈<lb/>
星門南不十數歩即畫于鄰垣于是旁趨東偏以為門<lb/>
而地勢菀塞大弗稱蓋鄰垣之地廣袤若干畆在宋為<lb/>
錢氏園及元而業更甯氏先後為郡者屢欲拓之然不<lb/>
可以力得至正間郡守六十公乃以學廩之羨貿其地<lb/>
與甯開得其三之一暨入國朝前國子祭酒魏公以正<lb/>
<pb n="KR4h0116_WYG_003-32b"/>
學碩德出守兹土政修令行大修廟學而宏博壯䴡實<lb/>
踰舊貫未幾開説公化盡以其地歸焉公因命教授貢<lb/>
頴之繪圖而經營之郡人士願出私錢以助乃通道自<lb/>
櫺星門以極于南城之塗凡若干地故有洗馬池適<lb/>
當其前又有狀元晝錦兩坊適拱左右遂表文廟之<lb/>
道于洗馬池南而架梁以入其道南北之半故又有假<lb/>
山山之隂有池曰來秀其水自太湖入南城之池注之<lb/>
來秀自南流則滙之洗馬而止其北流則歸學之泮池<lb/>
<pb n="KR4h0116_WYG_003-33a"/>
而止又即來秀池南闢假山遺址為門以正南面焉至<lb/>
是而廟也學也出入之道殊矣故入其門則循池之東<lb/>
以趨于廟出其門則折而西又折而北為梁渠上者再<lb/>
以達泮池之梁始趨于學示神人之不可雜也方廟告<lb/>
成翰林侍講學士金華宋公既為之記頴之以為此一<lb/>
役也范公所未得為而魏公乃得為之始終幾三百年<lb/>
而廟學大備有不可不特書者爰以狀使彛記之彛也<lb/>
幸從公㳺不敢固辭于是具書公建門之績與歸地始<lb/>
<pb n="KR4h0116_WYG_003-33b"/>
終俾刻焉至如孔子之道萬世遵行者孰不知之兹不<lb/>
敢勦説而凟言之也門之新作在洪武六年正月甲子<lb/>
至十月丙申落成糜錢若干工役若干魏公名觀字杞<lb/>
山武昌蒲圻人世之學者皆稱之曰蒲圻先生云洪武<lb/>
六年歲在乙邜春正月丁卯朔㑹稽王彛撰<lb/>
　　　蘇州府重修儒學記　　　　　胡儼<lb/>
姑蘇東吳大郡也學宫又東吳之冠也五十年前余嘗<lb/>
至其處而周覽焉喜其地勢之廣衍而惜其堂宇卑俯<lb/>
<pb n="KR4h0116_WYG_003-34a"/>
有弗稱也時典教者對余徒有興嘆而已今年秋九月<lb/>
教授豐城何澄校藝還自閩述其郡守况侯伯律興作<lb/>
之勤求為之記大成殿及兩廡作于正統丙辰明年作<lb/>
至善堂作後堂又明年作明倫堂作齋舍作射圃凡為<lb/>
屋百間度材庀工載石陶甓與夫經費所需咸得變通<lb/>
之宜越三年而役成髙明壯觀敻超于昔丹碧輝映光<lb/>
彩聿新况侯之奉揚文治以淑邦人者于斯盛矣而師<lb/>
友之朝夕相從得以依乎廣居以安其息㳺以移其氣<lb/>
<pb n="KR4h0116_WYG_003-34b"/>
體者何其幸耶學宫之建久矣唐刺史李栖筠始増置<lb/>
學廬至宋景祐初范文正公典鄉郡嘆學政之廢因州<lb/>
人朱公綽之請上其事于朝得賜田五頃乃割錢氏南<lb/>
園之地以建焉初公得地于南園將徙居術者謂世出<lb/>
公卿公曰與其貴吾子孫于一家孰若吳士之多賢也<lb/>
遂以其地充學宫延師儒教育生徒而安定胡先生首<lb/>
居之嚴師資立教條經術治道明體適用之學表見當<lb/>
時實肇于兹而文正公之嘉惠斯文其用心不亦仁且<lb/>
<pb n="KR4h0116_WYG_003-35a"/>
廣乎今况侯協謀侍郎周公重為興建蓋亦聞文正之<lb/>
風而興起者歟大抵國家以育賢為致治之本賢者以<lb/>
務學為致用之資而守令又所以承流宣化者也夫為<lb/>
政者既能盡其職矣而士君子之居業于斯者可不知<lb/>
所務乎必也息紛華功利之心以求夫聖賢之本領盡<lb/>
切磋磨礱之益無忽乎師友之講明由是以德行尊顯<lb/>
則禮義興而風俗厚以經術進用則心術正而功業著<lb/>
矣况侯余鄉人也其善政既已誦于吳人而斯舉尤為<lb/>
<pb n="KR4h0116_WYG_003-35b"/>
知務故藥為之書俾來者有所徵焉正統四年二月初<lb/>
吉前史官國子祭酒兼翰林侍講嘉議大夫太子賔客<lb/>
致仕豫章胡儼撰<lb/>
　　　重修蘇州府廟學記　　　　金幼孜<lb/>
蘇為東南都㑹學校人材實為諸郡先昔宋景祐間范<lb/>
文正公仲淹請于朝始建先聖廟學于吳蓋割錢氏南<lb/>
園之地而為之者也荏苒三百餘祀薦厯兵燹屢興屢<lb/>
廢而比年以來其學舍文廟傾圮漸不可支永樂甲辰<lb/>
<pb n="KR4h0116_WYG_003-36a"/>
秋臨江陳孟浩來典教是郡顧而嘆曰學校風化之本<lb/>
乃不振若此其何以稱仰崇以作興士類適監察御史<lb/>
李立按治吳中孟浩以其事白之乃力贊其成為裒大<lb/>
家富室之有力者俾出金穀而協助焉孟浩復與訓導<lb/>
馬壽錢紳韓陽各捐已俸以為之倡于是鳩工庀材首<lb/>
新大成殿増飾塑像次新明倫堂旁飾齋廡室廬次及<lb/>
池橋亭檻階戺垣墉靡不繕完是役也工不勞民費不<lb/>
出官而巋然更新于一旦之頃往來者但視其成而不<lb/>
<pb n="KR4h0116_WYG_003-36b"/>
知其所以成也孟浩請予記其事予不敢辭則為之言<lb/>
曰學所以明人倫人倫不可一日廢學校其可一日廢<lb/>
邪士㳺于其間其理則仁義禮智其器則君臣父子夫<lb/>
婦長幼朋友其文則易詩書春秋禮樂若是者豈徒托<lb/>
之空言蓋欲明其道以充其性宻察于幾㣲致謹于踐<lb/>
履積累以至乎浹洽擴充而極于廣大此則學之之要<lb/>
而所以成已成物者不外是矣吳素稱禮義之鄉宗工<lb/>
鉅儒先後相望他未暇論有若吾文正公之清修博雅<lb/>
<pb n="KR4h0116_WYG_003-37a"/>
文章事業光明俊偉至今為天下後世重士生于斯㳺<lb/>
于斯必取法于公無眩于邪説無奪于利誘充其内以<lb/>
達于外他日出而臨民則思為良吏立朝則思為名臣<lb/>
眞履實踐以求無負于所學無愧于先逹則吾孟浩所<lb/>
以拳拳于斯文者豈空言而已哉因悉記其事并書其<lb/>
説如此俾歸而刻諸石且以示後之典教事者尚思自<lb/>
勉以繼于無窮焉是為記宣德五年歲在庚戌三月吉<lb/>
日資善大夫太子少保禮部尚書兼武英殿大學士臨<lb/>
<pb n="KR4h0116_WYG_003-37b"/>
江金幼孜<lb/>
　　　蘇郡儒學興修記　　　　　　徐有貞<lb/>
蘇為郡甲天下而其儒學之規制亦甲乎天下是蓋有<lb/>
泰伯至德之化子㳺文學之風安定師法之傳在焉不<lb/>
徒財賦之强衣冠之盛也學之建自有宋越有元至于<lb/>
我有明幾五百載其間廢而復興毁而復修惟牧守之<lb/>
賢是頼其人在郡志可攷已然近自正統景泰之際國<lb/>
家多故學寖以敝爰厯數政皆常有意興修而弗遂成<lb/>
<pb n="KR4h0116_WYG_003-38a"/>
化初元今巡撫都憲瓊臺邢公之為守也因荒圖豐革<lb/>
故圖新曽不期月百為具諧于是教授南昌程君蘭司<lb/>
訓餘干張君憲山隂李君璞駱君㢲協議以請于公公<lb/>
曰是吾志也乃相舊規有仍有改而一新之若大成殿<lb/>
若㦸門靈星門若尊經閣若明倫堂則皆仍而新之者<lb/>
也若先賢祠若㑹膳堂若四齋暨直廬若射圃若泮池<lb/>
之橋則皆改而新之者也經始于丙戌之夏落成于丁<lb/>
亥之秋凡在學者忻忭胥慶㑹邢公既升而巴渝賈公<lb/>
<pb n="KR4h0116_WYG_003-38b"/>
來繼其政謂斯文盛事不可無記之者因率學職諸君<lb/>
來以為請予郡人也而有子在學于學之興修亦同其<lb/>
慶焉乃進諸生而語之曰夫學之作興在乎君長化導<lb/>
在乎師儒而進修之功則在諸生之自勉焉爾凡為學<lb/>
者所以學乎聖與賢也學乎聖與賢者蓋將希至乎聖<lb/>
與賢也希至乎聖與賢者而可茍哉其必也由乎詩書<lb/>
六藝之文以通乎唐虞三代之道處焉進修焉而為之<lb/>
德業出焉施設焉而為之政事堂堂焉表表焉以立乎<lb/>
<pb n="KR4h0116_WYG_003-39a"/>
天下若陸敬輿之于唐范希文之于宋庶幾哉始而希<lb/>
賢終而希聖不惟其言惟其行不惟其名惟其實窮維<lb/>
斯逹維斯憂樂維斯成于巳也惟斯成乎物也惟斯使<lb/>
世之論者謂吾蘇也郡甲天下之郡學甲天下之學人<lb/>
才甲天下之人才偉哉其有文獻之足徴也斯于作興<lb/>
化導之意為無負矣<lb/>
　　　蘇州府重修儒學記　　　　　王直<lb/>
國家稽古定制建學立師以陶鑄天下之英才使名成<lb/>
<pb n="KR4h0116_WYG_003-39b"/>
一器而天子垂拱于上以收平治之功其義逺矣人生<lb/>
顓䝉方其幼也茍無禮義以漸摩之逮血充氣盛慾竇<lb/>
漸開鮮不傷倫而敗度先賢之為政者緩于刑戮而急<lb/>
于教養良有以也蘇為東南大郡土沃民繁家衣冠而<lb/>
户絃誦泰伯揖讓之風儼存然性頗輕脱閒好争訟亦<lb/>
有夫差之遺意焉茍非學校之教提撕警覺又何以矯<lb/>
其輕而歸諸厚哉學宫在郡治之南可一里許舊傳為<lb/>
錢氏南園文正范公購得其地而創之厯年既久雖屢<lb/>
<pb n="KR4h0116_WYG_003-40a"/>
經營繕卒未惬大方之觀今太守四明姚侯下車以來<lb/>
政化大行毅然以修舉廢墜為己任視篆三日敬謁吾<lb/>
夫子之廟而拜之次及四配十哲兩廡諸賢見其神像<lb/>
欹側柱礎傾斜至有不蔽風日者慨然歎曰為郡者之<lb/>
責也亟欲一新因白巡撫都憲萬安劉公巡按侍御南<lb/>
郡袁公咸韙其言或曰年歲未豐人尚缺食驟興土木<lb/>
之工第恐事未成而憂先至也侯曰不然吾上不虧府<lb/>
藏之蓄下不庸科歛之財以義制事而身先之胡為不<lb/>
<pb n="KR4h0116_WYG_003-40b"/>
可况此名邦寧無一二仗義者而副我乎于是首出俸<lb/>
資若千為衆人勸既而聞者四起争先投刺惟恐居後<lb/>
因命訓導周謐以董之斧者鋸者髹者塗者不期年間<lb/>
厥功告成大成殿明倫堂兩廡四齋尊經閣至善毓<lb/>
賢二堂道山觀德二亭靈星門學門儀門罔不修治復<lb/>
彩飾聖賢及厯代諸儒神像築杏壇一區立狀元解元<lb/>
二坊皆親書其扁徹文昌文正二祠移諸爽塏見者駭<lb/>
愕郡之耆艾私相謂曰吏不驚而民無擾何成功之若<lb/>
<pb n="KR4h0116_WYG_003-41a"/>
是也教授臨川黎擴與予有鄰郡之誼走書謁文以紀<lb/>
其事予自謝病南歸久疎筆研固辭之而不可乃勉為<lb/>
言唐虞之世比屋可封無他教之至也三代以降雖沿<lb/>
革不同其文獻猶有可觀者自秦罷侯置守為吏者止<lb/>
知簿書敲扑而已尚何暇以歌青衿采芹乎侯之為此<lb/>
度越前人逺矣侯名堂字彦容由進士拜冬官主事陞<lb/>
郎中出知廣信累著能聲因丁内艱蘇守告闕都憲崔<lb/>
公時巡撫江南每難其人方㑹議京師聞侯服闋立請<lb/>
<pb n="KR4h0116_WYG_003-41b"/>
于天官冢宰而假之衆論稱屈崔公曰屈之者所以伸<lb/>
之也不遇盤錯利器何甄兹而果能稱其言而光闡之<lb/>
不趨衆向顯揚名教激厲風俗雖文翁造蜀豈是過哉<lb/>
吾知蘇之人材過此必倍蓰矣他日棟明堂器清廟楫<lb/>
大川必有勝其任者則侯之功豈可冺乎因書以告來<lb/>
者大明天順五年歲次辛巳冬十月吉旦資德大夫正<lb/>
治上卿吏部尚書前翰林院侍讀學士國史摠裁兼經<lb/>
筵講官致仕泰和王直撰<lb/>
<pb n="KR4h0116_WYG_003-42a"/>
　　　修蘇州府儒學記　　　　　　陸釴<lb/>
詩稱既作泮宫春秋書丹桓公之楹夫泮宫實修之而<lb/>
云作者以見修廢之功擬于創制而一楹之丹孔子不<lb/>
遺者豈非以尊室在所當愛哉蘇州郡學自范文正公<lb/>
割南園地為之而規模始著自後好義之士尋源索本<lb/>
往往歸重于兹故或為之増置齋閣或為之附益田租<lb/>
開建恢擴日新月盛而豐碑大刻紀載鋪張者亦不敢<lb/>
後焉其意豈不昭然哉國朝文制日興崇奬尤甚學宫<lb/>
<pb n="KR4h0116_WYG_003-42b"/>
之侈殆逾百楹生徒之衆亦克稱之教化之隆于兹見<lb/>
矣成化甲辰襄城張公邦鎭來按兹土視學之暇徘徊<lb/>
顧瞻見其規模雖宏而朽弊相繼棟宇雖完而凋落漸<lb/>
興以為天下之事為于其細者易為于其大者難與其<lb/>
為于其難孰若為于其易于是審其輕重緩急之宜而<lb/>
圖起廢更新之意視其可易者易之可因者因之晦者<lb/>
飾之腐者剔之揺者築之經始于談笑之餘而隂益前<lb/>
人之功成永固之業信哲人之為有見干幾先哉學功<lb/>
<pb n="KR4h0116_WYG_003-43a"/>
告成而公以代去貳守毛公廷美實䕶其事覩成功之<lb/>
難歎曰襄城公兹舉非徒上安神祀下悦衆心實所以<lb/>
詔我後人而興起後學也蓋君子所重人咸重之君子<lb/>
所忽人咸忽之公重于學校如此所以感發奮厲者已<lb/>
在于不言之表且其規畫財用出于散漫收贖之餘而<lb/>
選徒用人在三時閒曠之日事成而人不勞吾徒不知<lb/>
所重焉豈理也哉于是伐石走書幣詣余求文其上予<lb/>
時方負罪憂居謝不敢受而諸生皇甫信朱華道毛公<lb/>
<pb n="KR4h0116_WYG_003-43b"/>
意懃懇諄複累累不已余曰古人大功廢業又曰三年<lb/>
之䘮對而不問孤豈敢為毛公惜哉顧其情有未安而<lb/>
禮不敢違耳于是二生據余庭柱間相持者移日務于<lb/>
得請余乃重違毛公之命又感二生之專勤以為若兹<lb/>
者將安所處乎古人為邦君之命固有要絰而從事者<lb/>
吾敢取以為口實可乎于是再拜而受之竊惟儲養樂<lb/>
育登崇俊良此上之所以寤寐而不忘者然勢不能<lb/>
周悉而憲臣者耳目所司所以延訪而博求者也張公<lb/>
<pb n="KR4h0116_WYG_003-44a"/>
其知此者乎自余家居聞公修崑山學太倉學又修郡<lb/>
學三學頼以完整而生徒有歸教學得所張公之功也<lb/>
異時歌菁莪而咏棫樸者非公其誰與歸公能舉職毛<lb/>
公能承命不忘其艱是二公者皆所當書而復附予辭<lb/>
受之説者蓋其事關風教余茍得所處則諸生將頷于<lb/>
余使其失焉必將以咎于余而余因得以自省豈不可<lb/>
乎故併書之為記<lb/>
　　　蘇州府重修文廟記　　　　　吳寛<lb/>
<pb n="KR4h0116_WYG_003-44b"/>
蘇有學于城南實創于魏國范文正公更五百年來所<lb/>
以修葺而開拓者惟賢守是頼至于今日規模益壯天<lb/>
下之言學者莫能過之故四方賢士大夫之道郡中以<lb/>
一逰其地為快然猶病文廟與學之弗稱也蓋其制作<lb/>
非特視學為陋歲久且敝爾乃成化壬辰鄱陽邱侯霽<lb/>
來知府事政既克舉境内悉治嘆曰事神吾職也有如<lb/>
文廟敝陋孰任其過然吾未敢專也乃請于廵撫右副<lb/>
都御史洛陽畢公公從之則計財度工擇日而從事始<lb/>
<pb n="KR4h0116_WYG_003-45a"/>
改作大成殿于舊址之北而侵于西者二丈有竒復作<lb/>
靈星門南與殿直以甲午三月興工工垂完而報政于<lb/>
京遂去任矣其年蠡吾劉侯瑀自監察御史超擢來<lb/>
代政治益善視此舉非得已而前功所當繼也未幾殿<lb/>
與門竟成既而若兩廡若㦸門若神厨皆以次改作崇<lb/>
卑廣陿悉合程度言言潭潭逈異舊規而廟與學始稱<lb/>
矣他日知長洲縣劉君輝知吳縣文君貴暨教授林君<lb/>
智合言于寛以二侯之功不可冺者願記之以示後人<lb/>
<pb n="KR4h0116_WYG_003-45b"/>
嗟夫孔子之道大如天地與之相參髙如日月無得而<lb/>
踰萬世之下被其膏澤者區區土木所能報其功邪而<lb/>
人復為此無亦盡所以尊崇之禮以免有司之過爾蓋<lb/>
比歲儒臣建請有欲加以籩豆佾舞之數者下羣臣議<lb/>
議者亦謂此不足為孔子輕重而朝廷竟從其請行于<lb/>
天下惟所以尊崇之者無所不致其極也詔下為丙申<lb/>
之秋適吳縣丞陶節長洲縣典史劉慶皆嘗承命董役<lb/>
以功完告及丁祭之期籩豆既陳佾舞斯列而棟宇深<lb/>
<pb n="KR4h0116_WYG_003-46a"/>
廣足以有容觀禮者美之雖然二侯之意豈徒為是勞<lb/>
費以充郡中美觀者哉禮行于斯樂奏于斯致尊崇于<lb/>
斯固所以申其報本之私若夫瞻拜之頃廟貌尊嚴洋<lb/>
洋乎如在其上如在其左右豈無油然興其希賢希聖<lb/>
之心者乎易曰觀盥而不薦有孚顒若二侯之深意安<lb/>
知不出于此且是廟之作凡以事神也惟夫前後之相<lb/>
濟彼此之無嫌而一出乎公其功遂不至廢推此道以<lb/>
治民此民所以同歸于治也歟寛故學之諸生也于二<lb/>
<pb n="KR4h0116_WYG_003-46b"/>
侯無能為役因諸君之請敢忘其淺陋而書之初學門<lb/>
在廟街之東凡出入于學者必涉街以行邱侯以神人<lb/>
之分當嚴也顧旁近多居民民既喻其意皆樂徙去乃<lb/>
徙其門于靈星之西更為門于泮池之北以逹于廟然<lb/>
後廟左學右截然以正後有賢守以廟學為事者其尚<lb/>
修之葺之以無隳其成功也哉翰林院修撰儒林郎吳<lb/>
寛著<lb/>
　　　宫墻記　　　　　　　　　　何澄<lb/>
<pb n="KR4h0116_WYG_003-47a"/>
我國家列聖相承深仁厚德洽于人心迄今七八十<lb/>
年之久而學校之政尤惓惓焉設風紀之官以專提督<lb/>
而郡守縣令尤必致意于是者于以體朝廷興學育才<lb/>
之盛心祗奉德意而不敢忽焉者也姑蘇之為郡宻邇<lb/>
京甸郡之有學實宋范文正公舍南園之地為之其子<lb/>
純禮因其舊而増益焉自宋至今二百餘年郡守學官<lb/>
因其敝而輒加修葺號為東南列郡之冠正統癸亥巡<lb/>
按直𨽻監察御史錢唐鄭公顒行部至郡謁于廟廷顧<lb/>
<pb n="KR4h0116_WYG_003-47b"/>
瞻宮墻頹毁弗稱乃謂知府李公從智購隙地而増築<lb/>
之未及數月百堵皆興數仞之墻嚴翼端正僉謂余忝<lb/>
膺學職宜述其事以示永久夫學校育才有國之先務<lb/>
然而作興振舉惟繫于風紀之司與夫守令之賢蘇之<lb/>
學近日巡撫侍郎周公忱知府况公鍾倡而新之至于<lb/>
鄭公相繼興舉又得今知府李公奉承惟謹始完以偹<lb/>
豈非貞元㑹合自有其時而斯文之在天地間未嘗一<lb/>
日而消歇與夫綱常之道所以厚人倫美教化者雖亘<lb/>
<pb n="KR4h0116_WYG_003-48a"/>
千萬古同一時厯千萬人同一心也自今以始凡我士<lb/>
子㳺歌于斯沐盛朝之化育瞻夫子之宫墻尚益思自<lb/>
奮勵以毋忘君上之賜聖人之教與夫公所以率厲作<lb/>
興之意哉若夫窺其墻而自謂不得其門而入不見宗<lb/>
廟之美百官之富者可謂自畫者也非聖人所以為教<lb/>
也非國家建學育才之深意也吾黨之士當與共勉之<lb/>
墻之役經始于正統癸亥之秋訖工于明年二月董其<lb/>
事者長洲知縣王瓘吳縣知縣葉錫墻以丈計六百三<lb/>
<pb n="KR4h0116_WYG_003-48b"/>
十髙盈丈凡費錢以緡計五百遂刻石以記正統九年<lb/>
歲在甲子春三月吉日直𨽻蘇州府儒學教授劍江何<lb/>
澄撰文<lb/>
　　　范文正公祠堂記　　　　　　汪澤民<lb/>
吳學之興始于文正范公此所以專祀公也宋景祐初<lb/>
天下郡縣未有學公守吳請而建焉吳為公父母之邦<lb/>
向得錢氏南園地將居之或謂是必世生公卿即以其<lb/>
地為學宫公之子恭獻公持節過郡益新學給田由是<lb/>
<pb n="KR4h0116_WYG_003-49a"/>
立祠禮殿後忠宣公恭獻公從祀尚賢報本典禮宜稱<lb/>
至元再元年春正月鬰攸及祀屋幾毁明年文學掾蔣<lb/>
君伯昇至顧瞻摧圮懼神弗居告諸郡守掄才木陶甓<lb/>
瓦易撤故朽完補踈漏棟宇隆敞像設儼肅秋九月始<lb/>
事冬十有二月工乃告成工為日凡若干錢為緡凡若<lb/>
干郡守通儀道童公為署祠之扁蔣君偕公八世孫文<lb/>
英來言曰公之祠于是也久矣若稽歲月紀載闕焉不<lb/>
書諸石曷以永圖願記之澤民惟閒氣哲人學問本乎<lb/>
<pb n="KR4h0116_WYG_003-49b"/>
六經蹈履合乎仁義元勲鉅德蔑以形容方慶厯中召<lb/>
對天章閣奏十事三曰積貢舉既用其説學校遍天下<lb/>
矧常聘安定胡先生主教吳士嗟乎興學立師羽翼斯<lb/>
道豈淺淺哉祭法禦大災扞大患于一時猶得祀之若<lb/>
公之功施于天下後世豈惟吳學宜祀之凡有學者皆<lb/>
可祀也夫奉祀固以致嚮往隆報効士之朝夕仰瞻又<lb/>
豈無感發其希賢之心者乎澤民夙仰公之髙風隨牒<lb/>
公之鄉屢常拜公之像今以文字寓名祠下何其幸邪<lb/>
<pb n="KR4h0116_WYG_003-50a"/>
遂不辭而為之記又明年歲在丁丑正月壬子立石承<lb/>
德郎平江路摠管推官汪澤民為文<lb/>
　　　新遷范文正公祠記　　　　　黎擴<lb/>
蘇州府學有宋大賢范文正公祠者蓋以公嘗典鄉郡<lb/>
割所得錢氏南園之地建學而立之也祠及公之子忠<lb/>
宣恭獻者以其復割前園之地益廣大其基而入之也<lb/>
祠舊在大成殿之後入路迂曲落地隂潤每經一雨草<lb/>
輙侵堦以致朔望之晨行香掲䖍人跡罕至習為故常<lb/>
<pb n="KR4h0116_WYG_003-50b"/>
今太守四明姚公堂治蘇之明年政通人和田穀大登<lb/>
乃嘆曰文正父子建學之功如此其大而其祠屋之地<lb/>
如此其僻可能報其功之萬一乎于是相址于二門之<lb/>
内泮池之南入道之右厥位面陽厥土燥剛鳩工築基<lb/>
卜日遷于其上棟楹梁桷之腐黒者易之蓋瓦級磚之<lb/>
破缺者補之増以藻飾繚以垣墻書以題扁中塑公像<lb/>
傍公子神儼然一家之氣象也思昔日范文正公為當<lb/>
時第一流人物忠義滿朝廷功名滿天下事業滿邊郵<lb/>
<pb n="KR4h0116_WYG_003-51a"/>
在他邦異域者尚欲效其為人况生于其鄉者乎凡育<lb/>
材于兹學者將以供君上致治之用也必目有所接則<lb/>
心有所動矣而我太守姚公既遷公祠于兹而在學之<lb/>
士出入往來無有不在其目目既有見心可得無動乎<lb/>
必思他日學成材就出為時用以文正父子上義下利<lb/>
之心如此可不則而效之乎以文正出將入相之才如<lb/>
此可不企而及之乎以文正先憂後樂之志如此可不<lb/>
力而行之乎效慕于幼學之時致用于壯行之日俾蘇<lb/>
<pb n="KR4h0116_WYG_003-51b"/>
學之人才益感而益揚者實由乎一遷祠之所致也然<lb/>
則姚公興學作人之功庸有既乎用是勒兹于石以示<lb/>
來者<lb/>
　　　趙公生祠記　　　　　　　　陳仁玉<lb/>
古者釋奠必有合凡建學先聖先師各因其國之故今<lb/>
郡國祀先賢于學宫猶古志也吳人自言子㳺氏北學<lb/>
于洙泗以文學稱千數百載間碩大光明卓然見者若<lb/>
陸宣公范文正公至今凛凛生氣文正公以景祐初守<lb/>
<pb n="KR4h0116_WYG_003-52a"/>
鄉國始建吳學公子純禮元祐中持節過家奏請成之<lb/>
邦人德焉因並祀之宜也南渡學再建餘百年已弊陋<lb/>
寳祐三年觀文殿學士趙公與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>再守吳始即泮宫行<lb/>
鄉飲射禮序賔以賢習鄉尚齒使民知教明年政通惠<lb/>
洽百廢具舉乃先興學校委校官林君替是究是圖自<lb/>
殿堂廊廡横舍撤腐易新或因或革梁于池垣于逵臺<lb/>
于桂亭干芹疏敞儼整光景閎邃設像視聽恍失其舊<lb/>
増創登俊興賢二齋博士與弟子員講道誼于斯養志<lb/>
<pb n="KR4h0116_WYG_003-52b"/>
氣于斯魚魚雅雅絃誦清亮相與歎曰誰之賜也于是<lb/>
欲生祠趙公以公之父正惠公諱希懌舊守是邦廉正<lb/>
有遺愛法當以所祠范公父子之禮祀之來俾余記或<lb/>
問生祠古有諸乎曰有昔漢王堂守巴郡吏民生為立<lb/>
祠韋義為廣都長廣都為生立廟此其始也今為牧守<lb/>
者生而能以神明自待法施于民澤加于物應祀典矣<lb/>
豈以在為嫌哉世固有畏威繆敬規以為佞者要諸久<lb/>
乃見若趙公再世三為守德吳者厚尸而祝之無異詞<lb/>
<pb n="KR4h0116_WYG_003-53a"/>
者然祠不祠于趙公無豫咨爾學其能砥節礪行立道<lb/>
成德忠君孝親建功植業増光于前聞人則所以報趙<lb/>
公者不但香火之情而已也此公修建學宫之本意而<lb/>
仁玉言之母忽開慶元年五月丙寅門生通直郎軍器<lb/>
監丞兼國史實録院校勘陳仁玉記<lb/>
　　　髙文忠公專祠碑　　　　　　髙若鳳<lb/>
天地間貞元之㑹嘗曠世而不一遇其遇之也必有非<lb/>
常之人出乎其間以為天地立心生民立命以繼絶學<lb/>
<pb n="KR4h0116_WYG_003-53b"/>
以開太平故孟軻氏云五百年必有王者興其閒必有<lb/>
名世者孟氏以命世之材而不遇貞元之㑹厥後漢之<lb/>
興髙帝以馬上得天下而有陸賈説以詩書唐之興太<lb/>
宗定天下秉白旄黄鉞而有房杜以文學為之相三代<lb/>
而下漢唐有國皆數百年興王之運明良際遇非偶然<lb/>
也孟氏之説至是而益騐洪惟皇元太祖皇帝以神武<lb/>
興朔方太宗皇帝夷滅西夏龍戰鷹揚時方以驍勇相<lb/>
尚而髙公智耀獨守儒術隱賀蘭山中太宗雅聞其賢<lb/>
<pb n="KR4h0116_WYG_003-54a"/>
召見為陳帝王之道驚曰如此好言前此所未聞也世<lb/>
祖皇帝混一朔南尤被寵遇呼為髙秀才公專以儒道<lb/>
啟沃聖衷嘗奏儒士師聖人之道今没為𨽻不可官為<lb/>
給價贖為良民者凡三千餘又奏儒士教人以禮義宜<lb/>
復其家遂蠲儒徭役且各著于令或以冒議公公曰儒辟<lb/>
則金也謂金色有淺深則可謂非金則不可也上嘉納<lb/>
焉由是許文正公諸儒相繼登崇儒道之顯于皇元實<lb/>
自公發之也世祖皇帝授提刑按察使行且大用尋卒<lb/>
<pb n="KR4h0116_WYG_003-54b"/>
天下學校不忘公之德與許公並祀公之子睿仕至南<lb/>
臺御史中丞公之孫納琳見任江浙省右丞世共稱其<lb/>
賢朝廷贈公崇文贊治功臣金紫光禄大夫司徒柱國<lb/>
寧國公諡文忠至元後庚辰春正月儒學教授謝亨祖<lb/>
上諸儒議謂諸郡于公皆有專祠且公之子孫世居此<lb/>
邦則公之神㳺八極昭格貫通寧不眷戀于吳而獨闕<lb/>
然于專祠之奉甚失所以崇明祀之意遂移公牘援杭<lb/>
學例設專祠以春秋仲丁日祭以少牢肖像設主祀事<lb/>
<pb n="KR4h0116_WYG_003-55a"/>
孔䖍且俾余紀之使來者有所攷按禮經法施于民則<lb/>
祀之以勞定國則祀之今公以儒道佐我太宗皇帝世<lb/>
祖皇帝使二帝三皇之治三綱五常之道粲然大明于<lb/>
世則于施民之法定國之勞孰有加于此哉緬惟此邦<lb/>
在宋仁宗范文正公仲淹以儒術叅大政其子純仁位<lb/>
至丞相而文正專祀之奉三百年如一日今公之德業<lb/>
照耀史冊而子孫名位世濟其美與范氏等則此邦有<lb/>
文正之專祠顯其前有文忠公專祠繼其後二專祠之<lb/>
<pb n="KR4h0116_WYG_003-55b"/>
奉相為無窮凡過祠下而仰瞻者寧有不起敬而以為<lb/>
儒道之可尊者乎或曰公之子孫蒸嘗之祭有家廟在<lb/>
在公寧能舍家廟之祭而歆學校之祀乎曰家所獨也<lb/>
專祠所同也公之神靈在天下如月在天但有此水即<lb/>
有此月月之于水豈有所擇乎于是系之詩曰皇奮厥<lb/>
武威震穹垠天戈所指悉主悉臣不有元哲孰開人文<lb/>
貞元之㑹篤生異人隱于賀蘭韞玉席珍赫赫太宗徵<lb/>
召是勤世皇撫運寵頋殊倫從容獻納非道不陳士脱<lb/>
<pb n="KR4h0116_WYG_003-56a"/>
囚奴儒蠲徭役誦詩讀書人臯家稷茅拔茹連我公是<lb/>
力惟兹吳㑹專祠肇闢肖像儼然有嚴有翼祀事孔䖍<lb/>
以報明德勒詩貞珉永永無斁至正元年二月立石<lb/>
　　　中書右丞浙西道宣慰使㳺資德生祠記<lb/>
　　　　　　　　　　　　　　　　陳立武<lb/>
大元混一天下至元乙亥冬師壓吳境今中書右丞浙<lb/>
西道宣慰使㳺資德自軍前隻身渡畧彴徑抵城下諭<lb/>
宣聖朝不殺之仁言焉而孚翌日舉城歸附公乃遍厯<lb/>
<pb n="KR4h0116_WYG_003-56b"/>
閭巷家至户曉告語諄諄市不易肆民皆按堵咸曰生<lb/>
我者父母也更生者公也既而撫治吳郡安集勞來使<lb/>
寧爾家使畋爾田流逋有歸矜寡有養直枉抑姦扶傷<lb/>
揜骸民生死無憾公之有德于民者甚大至于葺營砦<lb/>
而師之勞者安給糧米而軍之散者聚維揚駐兵飛漕<lb/>
六十餘萬石其在江隂通江者亦餉以二十萬而羸師<lb/>
用宿飽馬騰士歌公之有德于軍者甚深公曰非吾實<lb/>
能乃上恩也歸美報上吾其為士民先乃徧詣緇黄之<lb/>
<pb n="KR4h0116_WYG_003-57a"/>
居悉奉粢盛供設俾各以其教祝天子萬壽興俯跪起<lb/>
咫尺天威示民有尊咸震咸悚公又曰尊君親上然後<lb/>
興學古制也曷敢不承暇日下車庠序禮祠先聖勉勵<lb/>
儒生繼粟繼肉均得其養學舊有田多入于兼并公使<lb/>
各復歸期于深衣韋帶之士莫不欣戴菁莪樂育之恩<lb/>
越二稔公持節浙右士吏軍民兒童耆老擁馬首願留<lb/>
公亦為遲行諭以肅將明命罔敢宿留既視事聲名不<lb/>
減治郡時吳人之舉手加額曰吳屬郡也猶幸被公之<lb/>
<pb n="KR4h0116_WYG_003-57b"/>
德于無窮歲壬午春入覲過吳重臨學宫丁寧諸生學<lb/>
不修且壊吾佐若費因得以葺故益新丹雘炳煥為他<lb/>
學最政事教化可以並行而不悖矣自昔有大功德者<lb/>
當世導之百世誦之公之治民似龔黄馭軍似李郭興<lb/>
學似魯僖對揚王命似召穆公眞足以耀當今而垂後<lb/>
世盛美未述非闕典歟邦之人士相與謀立生祠于學<lb/>
俾立武屬辭而刻之石學者有天子萬壽之宫凡公之<lb/>
所以盡忠報國者無非為敬祈億萬斯年之地吾道永<lb/>
<pb n="KR4h0116_WYG_003-58a"/>
有頼焉祠而祝之夫何慊立武義不敢以蕪陋辭敬摭<lb/>
其實而書之公名顯字子明汴人也至元十九年正月<lb/>
人日浙西儒學副提舉陳立武記<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_003-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻三<lb/>
</p>
<p>
</p>
  </div>
<div>
                <head>吴都文粹續集巻四</head>
    <p>
<pb n="KR4h0116_WYG_004-1a"/>
欽定四庫全書<lb/>
　吴都文粹續集巻四　　　明　錢穀　撰<lb/>
　　學校<lb/>
　　　寶祐鄉飲小録序　　　　　　趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>
與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>曩守吳郡去十五稔今茲復來大愧無德于民而<lb/>
風漓俗靡牒訴弗清竊亦為吾民病之念此土有泰伯<lb/>
季子之化本以禮遜為國良心善性當不以今古閒與<lb/>
<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>幸備位為郡表率不能宣明教化益滋愧恥視事數月<lb/>
<pb n="KR4h0116_WYG_004-1b"/>
㑹歲更思以禮屬民與郡博士賓佐議行鄉飲酒禮則<lb/>
曠弗講久矣于是參稽禮家蒐具儀物率行之與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>深<lb/>
惟賓主介僎禮之人也尊爵俎豆禮之器也升降揖孫<lb/>
禮之文也然此皆古聖人至意與于斯者必因儀節而<lb/>
思其本大要使民不慢不爭興仁興遜得于觀感而邪<lb/>
惰消養于習熟而知順積以尊高年敬有德孝于而家<lb/>
弟于而鄉忽不自知為王道之歸矣此今日行禮意也<lb/>
禮成私幸鄙意或可有孚將使吴民日興于行而與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>
<pb n="KR4h0116_WYG_004-2a"/>
與受賜得與民相安自托附于古循吏之後于是乎書<lb/>
寶祐四年正月十一日古汴趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>謹序<lb/>
　　　鄉飲酒碑銘　　　　　　　　王彛<lb/>
皇明既一四海乃大興禮樂以新令俗還古道為千萬<lb/>
世計惟鄉飲酒由近代以還蔑之有講洪武五年始詔<lb/>
郡國以孟春孟冬舉行斯禮讀律焉其時江夏魏公實<lb/>
守蘇州奉詔惟謹既一再行之然尚恐未能宣上德意<lb/>
是以明年復考參儀禮以授經厯李享教授貢頴之使<lb/>
<pb n="KR4h0116_WYG_004-2b"/>
與郡士周南老王行徐用誠共商校之且使張端及諸<lb/>
生相與習焉爰釋菜先聖先師以孟冬之月吉日癸未<lb/>
行于郡學其大賔為前進士魏俊民介為先聖五十四<lb/>
世孫思倜僎為推官王芳三賔為范廷徵衆賔為邵允<lb/>
禮錢瓊等十有一人次僎為知吳縣事曽德知長洲縣事<lb/>
張琪而樂正以張田司正以滕權賢而得人如此又特<lb/>
位三老人曰崑山周壽誼年百有十歲曰吳縣楊茂九<lb/>
十有三歲曰林文友九十有二歲皆形充神完行坐有<lb/>
<pb n="KR4h0116_WYG_004-3a"/>
禮老人而得其人又如此然後皆列坐八十以上者十<lb/>
有三人七十以上者六十有二人六十以上者四十有<lb/>
七人五十立而聽政役者百人凡在位者之子弟侍立<lb/>
者二十有八人主賔僎介之贊相爵尊豆籩俎洗之執<lb/>
事者皆具又别為教授位而吳縣教諭徐鼎崑山教諭<lb/>
陳圭次之訓導十五人又次之長洲教諭周敏則以侍<lb/>
其父南老常熟教諭傅著侍其父玉皆降而北面立合<lb/>
郷學及六縣弟子員之立者百有六十人文武僚佐之<lb/>
<pb n="KR4h0116_WYG_004-3b"/>
在位觀禮者若干人農工商賈逺近之觀者又以千計<lb/>
公年且七十而朱顔煥如獨出人表升降揖拜竟日無<lb/>
倦而其子奉槃侍立進趨中度于是化明樂和衆以大<lb/>
悦既而乃讀律衆復肅以聽皆曰今天子神聖援吾<lb/>
人水火中而斯禮也吾身親見之幸哉閲五日周老<lb/>
人還崑山公躬出婁門之郊再拜以餞都之士女觀者<lb/>
又慨焉以為幸見且曰公于人之父兄也如父兄然吾<lb/>
于吾父兄宜何如君子以是知公之故與孝與弟者蓋<lb/>
<pb n="KR4h0116_WYG_004-4a"/>
易易然也且老人者生宋景定中厯元百年而遭逢聖<lb/>
代意者天生斯老以待今仁壽固已在百年先矣㣲公<lb/>
誰乃表之彛也居公之野已病廢得扶曳以觀焉蓋曠<lb/>
世之遭也故為銘其堂下碑曰於維皇上正此方夏爰<lb/>
釋戎衣有事郊社祀饗朝㑹禮作樂造神人既和及郷<lb/>
飲酒維郷飲酒萬方攸同俾孝與弟載臻時雍顯顯魏<lb/>
公牧我蘇人公有㫖酒樂我嘉賔嘉賔戾止以僎以介<lb/>
公在泮宫賔至則拜陳俎設簋出自東房𤣥酒于尊房<lb/>
<pb n="KR4h0116_WYG_004-4b"/>
户是嘗有勺有勺實彼爵矣再拜稽首獻且酬矣吹笙<lb/>
鼔瑟而瑟而簫而間以歌厥音惟調有黄其髪鮐背児<lb/>
齒百有十歲眉壽曷已公拜而饋實猶父兄何以將之<lb/>
篚有𤣥黄賔既樂只言旋言歸醉飽自公祝公期頥我<lb/>
子我孫公之孫子公我父兄我孝我弟公曰咈哉天子<lb/>
聖明天子萬年畜爾子姓猗嗟蘇人今復爾古我作歌<lb/>
詩以告來世洪武六年癸丑前史官蜀人王彛撰嘉靖<lb/>
二十二年癸卯知府事王廷立石翰林待詔文徵明書<lb/>
<pb n="KR4h0116_WYG_004-5a"/>
　　　請鄉飲書　　　　　　　　　胡纘宗<lb/>
人莫不飲也而飲于鄉者必髙年有德者焉養老也尊<lb/>
賢也先聖創之厯代因之我髙皇帝嗣之其典重矣夫<lb/>
賔主天地也介僎日月也三賔三光也四面四時也其<lb/>
取象亦豈小哉伏惟執事樹勲于朝施澤于世邁德于<lb/>
鄉作則于家請與是飲于鄉有光夫衣冠萃止俊秀環<lb/>
集絃歌既和觴豆復潔我國家崇古遵今之禮其惟執<lb/>
事倡焉敢啟<lb/>
<pb n="KR4h0116_WYG_004-5b"/>
　　　蘇州鄉飲請遵書<hi>少司馬值菴盛公</hi>
夫鄉有飲尚德也賔有序尚齒也飲有遵尚爵也三者<lb/>
備而禮成矣夫飲有衆賔也而賔主僎介具于禮獨詳<lb/>
焉所重在賔在僎在介在主耳夫遵者尊也傳曰鄉人<lb/>
仕至大夫主人藉以樂賔取榮而遵法者也故自賔視<lb/>
之若主而非主也自主視之若賔而非賔也是以遵至<lb/>
賔主偕降迎焉傳所云遵之不與鄉人齒也恭惟執事<lb/>
引疾于家待用于朝為鄉大夫師表而其爵又與公等<lb/>
<pb n="KR4h0116_WYG_004-6a"/>
主人藉以遵法而取榮者其惟執事哉敢再拜以請伏<lb/>
乞俯臨衆賔幸甚斯文幸甚<lb/>
　　　鄉飲酒禮詩　　　　　　　　魏觀<lb/>
倫序明于上而民孝敬生由來鄉飲禮爰即泮宫行父<lb/>
老交相慶君王致太平遺文稽漢制多士集周楨酌醴<lb/>
遵毛齒歌詩達性情懽聲騰几杖雅韻協琴笙俎豆隨<lb/>
豐儉尊罍事潔清觶揚勤拜洗樂獻勉趨楹西北賔從<lb/>
義東南主受榮介僎分長次贊輔間耆英階阼嚴升降<lb/>
<pb n="KR4h0116_WYG_004-6b"/>
門屏謹送迎四筵時合歲三讓月逢庚子弟諸家暨生<lb/>
員六序并周旋皆中節講習不踰程整若垂紳帶常如<lb/>
佩玉珩威儀多可度耄耋廿餘名難老崑山叟平居畎<lb/>
畆氓百齡過十歲兩目且雙明流俗同觀感淳風喜遂<lb/>
更洋洋聽讀律亹亹念推誠政乃存綏撫人其息鬬争<lb/>
還家親塾訓務本力農耕至道凝和氣殊恩簡役征鄙<lb/>
夫千載遇盛禮一朝成猶藉斯文在殷勤為作銘<lb/>
　　　姑蘇同年㑹詩序　　　　　　范成大<lb/>
<pb n="KR4h0116_WYG_004-7a"/>
進士科始于隋盛于唐本朝因之偕升者謂之同年衣<lb/>
冠之好由來尚矣唐人尤憙期集設燕之名亡慮十數<lb/>
而曲江大㑹長安坊市為平空天子至御樓以觀當此<lb/>
之時通榜之士意氣相予甚厚否則有紫陌青雲之譏<lb/>
本朝畧去浮侈但存聞喜一宴而為之同年之制則加<lb/>
詳焉既朝謝揆日集貢院奉賜第録黄于香案列拜庭<lb/>
下禮畢更以齒班立四十以上東序西鄉未四十者西<lb/>
序東鄉推年最長若最少者各一人升堂長者中立南<lb/>
<pb n="KR4h0116_WYG_004-7b"/>
鄉少者下立北鄉春官吏贊拜少者拜贊荅拜長者洎<lb/>
兩序皆再拜謂之拜黄甲叙同年所以明章風期惠篤<lb/>
叙事契委曲之意過唐逺矣士大夫寧得輕負此意恝<lb/>
然雲散異日相視如途之人乎紹熈改元建陽袁起巖<lb/>
張元善偕使浙西始以歲五日㑹同年之在吳下者于<lb/>
姑蘇之臺登臨勝絶傾倒情素獻酬樂甚賦詩相屬州<lb/>
里傳寫一夕殆遍好事者歡然髙贊以為伐木之詩也<lb/>
起巖謂僕嘗洿春闈屬為序引僕時位下渠足數獨以<lb/>
<pb n="KR4h0116_WYG_004-8a"/>
親見諸公貴名之起又知二使君能修舊好畧記圑司<lb/>
故實以代揚觶之辭庶凡號稱同年聞風動懐増重名<lb/>
義或于雅道小有補焉非直為一觴一咏設也二月望<lb/>
日石湖范成大書<lb/>
　右碑今在郡學<lb/>
　　　科第題名記　　　　　　　　徐有貞<lb/>
皇帝嗣大厯服之三年命監察御史臣選提督南畿之<lb/>
學政錫之璽書以行臣選既至乃勅知蘇州府事前御<lb/>
<pb n="KR4h0116_WYG_004-8b"/>
史臣奭圖之曰明主之于學政意亦至矣惟是興王根<lb/>
本之地治教所先人才所出實宜加盛于天下璽書所<lb/>
諭教條謹已宣布惟中吳自有國百年來厯科所第<lb/>
之士䇿名天府亮采中朝熈績方岳者于今為盛然<lb/>
而題名之碑其猶未備非缺典歟爰考洪武初科以下<lb/>
至于今兹凡蘇之士之登科者得若干人並以年第先<lb/>
後次序其姓名而勒之石立于府庠明倫堂之中左臣<lb/>
選臣奭謂臣有貞宜為之記惟夫科第之題名所以為<lb/>
<pb n="KR4h0116_WYG_004-9a"/>
榮乎士亦所以勸乎士也天子題之于國學所以為天<lb/>
下之士之榮之勸也部使者與守臣題之于郡學所以<lb/>
為一方之士之榮之勸也顧亦有為榮勸乎一時者有<lb/>
為榮勸乎百世者則係乎其人焉若漢之董仲舒公孫<lb/>
𢎞皆以賢良舉者也一則正誼明道一則曲學阿世唐<lb/>
之裴度皇甫鎛皆以進士舉者也一則忠以弼其君一<lb/>
則奸以蠱其君宋之司馬光王安石亦皆以進士舉者<lb/>
也一則以義治其國一則以利亂其國方夫舉也各當<lb/>
<pb n="KR4h0116_WYG_004-9b"/>
其時揚王庭顯天下其為榮蓋等矣矧乎曲妨正奸媢<lb/>
忠利奪義時君惑之時人黨之且將以彼加此其為勸<lb/>
亦未必知所適從也至于世之既殊事之既往公是公<lb/>
非既有定論所在則其人之臧否誠偽乃始判然一以<lb/>
流芳一以遺臭一以傳美一以取譏一則為科第之光<lb/>
一則為科第之玷以此視彼奚啻薫蕕鳳鴞玉與石之<lb/>
相逺哉是故榮勸乎一時者不足貴榮勸乎百世者乃<lb/>
可貴耳雖然榮與勸在人者也非在已者君子亦求其<lb/>
<pb n="KR4h0116_WYG_004-10a"/>
在已者已耳于是乎記<lb/>
　　　蘇州府儒學鄉貢題名記<lb/>
初御史臣選之至奉宣璽書布教條已即與郡守臣奭<lb/>
協圖所以興學勸士者既集國初以來甲科之士之名<lb/>
而記之矣或以不及鄉試為言于是又取乙科之士之<lb/>
名將續之記乃復屬筆干臣有貞臣有貞嘗竊論之夫<lb/>
進士之稱昉見周制蓋才德之成升于王朝者也然惟<lb/>
以實論士未嘗以名設科科之設自隋始唐宋因之以<lb/>
<pb n="KR4h0116_WYG_004-10b"/>
至本朝其制雖有損益而每加重焉蓋兼明經宏詞對<lb/>
䇿諸科而為之有鄉試有㑹試有殿試鄉試古之里選<lb/>
㑹試眎省考殿試視制舉自鄉過省乃分甲乙之科甲<lb/>
升大廷謂之進士乙列校官或入胄監以需後舉謂之<lb/>
舉人在古皆進士也而今分之曰甲曰乙由是世之待<lb/>
之或以上焉或以下焉士之得之或以盈焉或以歉焉<lb/>
何也有科名有甲乙一時稱謂然耳豈萬世論哉臯伊<lb/>
孔孟何有科第故未有科第以前不必論自有科第以<lb/>
<pb n="KR4h0116_WYG_004-11a"/>
來士亦多矣若有宋濓溪周子共城邵子命世大儒<lb/>
豈皆出于科第邪其不由科第者不必論自其由科第<lb/>
者言之昌黎韓子文師百世者也而其科名乃與張童<lb/>
子一列考亭朱子道師百世者也而其科名乃在王佐<lb/>
榜第五甲彼童子者固不足齒佐之學世亦無聞以<lb/>
是觀之何者為甲何者為乙然則論士者可以科第甲<lb/>
乙為上下邪士之自處可以科第甲乙為盈歉邪彼以<lb/>
為上下為盈歉者皆非矣先儒君子蓋嘗以為非科目<lb/>
<pb n="KR4h0116_WYG_004-11b"/>
得豪傑乃豪傑由科目以出耳凡今之士以是為出身<lb/>
之途可也以是為立身之道未可也夫惟不以一時之<lb/>
名為名而以萬世之名為名者其庶幾乎所謂豪傑之<lb/>
士哉是故叔孫氏之論三不朽惟立德立功立言而已<lb/>
孟軻氏之論大丈夫惟居廣居立正位行大道而已<lb/>
臣有貞于論科第亦云<lb/>
　　　蘇學十題叙　　　　　　　　朱長文<lb/>
蘇學昔有十題曰泮池玲瓏石百榦黄楊公堂槐辛夷<lb/>
<pb n="KR4h0116_WYG_004-12a"/>
石楠龍頭檜蘸水檜鼎足松雙桐是也或云蘇子美命<lb/>
名然篇詠莫傳殆有其名而無其辭也予頃至學中訪<lb/>
所謂十題者其存有六而龍頭檜蘸水檜鼎足松雙桐<lb/>
亡矣蘇學故南園之地南園者錢元璙之所作也錢侯<lb/>
好治園林築山浚池植異木充其中未久歸于國朝百<lb/>
年承平之間萬物茂遂得完其生厥後割南園之巽隅<lb/>
為學舍遺址餘木迄今猶有存者而建學之後繼有培<lb/>
植然間有為風霆之所偃拔卒𨽻之所摧毁甚可太息<lb/>
<pb n="KR4h0116_WYG_004-12b"/>
夫亡則已矣其存者當為之珍惜因取六物又益之以<lb/>
多榦柏並秀檜新杉泮山復為之十題題各有詩以傳<lb/>
來者庶幾觀是詩而愛其物勿翦勿伐則騶虞之仁行<lb/>
葦之厚見于學校之間矣豈止孔明廟柏攄少陵之幽<lb/>
憤太清仙檜發曼卿之竒藻好事博雅為之嗣音元祐<lb/>
七年壬申正月十有四日許州司户叅軍充蘇州州學<lb/>
教授朱長文序<lb/>
　　　蘇州府儒學八咏詩引　　　　胡槩<lb/>
<pb n="KR4h0116_WYG_004-13a"/>
蘇郡有學舊矣初在城東僻陋而隘宋范文正公仲淹<lb/>
始舍其城南之園以改建焉即今之學舍是也平衍夷<lb/>
曠周廻三四里其内有勝處者八雜于學宫曰南園曰<lb/>
道山曰泮池曰杏壇曰古檜曰來秀橋曰采芹亭曰春<lb/>
雨亭第未有表而出之者故其勝弗彰洪武中王汝玉<lb/>
先生由郡學入官侍從始為其門人給事中朱伯貞追<lb/>
而賦之詞深意雅足以狀是景之勝誠不媿夫古之作<lb/>
者也距今三十餘年而先生亦去世且久今年春雲中<lb/>
<pb n="KR4h0116_WYG_004-13b"/>
張徽以同知復官是郡公餘之暇始與郡庠二三博士<lb/>
追而和之者亡慮數十篇冲澹幽逺亦一時之盛也湖<lb/>
廣按察司副使陳鑑有戒懼夫是景之久而湮没欲劖<lb/>
諸石以永其勝且以示余夫蘇為東南大郡山川之形<lb/>
勝城郭之壯觀人物臺榭之廢興書之圖誌勒之金石<lb/>
而見知于天下後世者多矣雖至一邱一壑之㣲可以<lb/>
登臨弔賞者又從而紀咏之無遺惟郡庠之勝獨不齒<lb/>
于詞林者此非敢後也蓋有待焉者愚溪八景非栁栁<lb/>
<pb n="KR4h0116_WYG_004-14a"/>
州表而出之則荒山野水而已後世曷從而知其勝今<lb/>
是景之棄斥于泥塗没于草莽者殆非一日一旦王先<lb/>
生出而倡之于前諸君子續而和之于後昭潛發粹而<lb/>
勝愈竒矣宜長篇短什之作播之遐邇而炳燿泮宫也<lb/>
使學若増而髙景若増而勝人材之樂育于是者又當<lb/>
與之為増重勿俾是勝為戲㳺玩賞之具如是則蘇學<lb/>
之八咏諸君子之聲光行當與栁栁州之愚溪八景共<lb/>
傳于不朽也是為之引賜進士出身嘉議大夫大理<lb/>
<pb n="KR4h0116_WYG_004-14b"/>
寺卿廬陵胡槩撰<lb/>
　　　蘇學八詠　　　　　　　　王汝玉<lb/>
　　　　南園<lb/>
　文正公有園宅在城南相地者云當踵生公卿公曰<lb/>
　與其私于一家孰若公于一郡遂舍以建今學云<lb/>
南園夷且曠水木凝華清天開景明淑仰見昔人情<lb/>
　　　　道山<lb/>
開軒道山下時登道山上美人今在不日暮増惆悵<lb/>
<pb n="KR4h0116_WYG_004-15a"/>
　　　　泮池<lb/>
泮池深且廣緑水浸紅蓮輕風雨餘至演漾起澄漣<lb/>
　　　　杏壇<lb/>
空壇有繁杏藹藹緑生陰清風何處起猶自聼鳴琴<lb/>
　　　　古檜<lb/>
古檜依堂垂曽聞昔賢植歲寒霜霰多不改青青色<lb/>
　　　　來秀橋<lb/>
　太湖水東來由來秀橋下曲折入學宫渠流並西墻<lb/>
<pb n="KR4h0116_WYG_004-15b"/>
石梁跨新渌源長流愈清何須滄浪水可以濯塵纓<lb/>
　　　　采芹亭<lb/>
高亭臨泮水緑芹生水隂長年時采擷列坐有青衿<lb/>
　　　　春雨亭<lb/>
閒亭對春雨窈窕來城隂初滋千門栁復沾松桂林<lb/>
　　　　南園　　　　　　　　　　張徽<lb/>
南園古名地景物秀以清賢才此樂育景仰范公情<lb/>
　　　　道山<lb/>
<pb n="KR4h0116_WYG_004-16a"/>
聖道本崇高題名兹山上朂哉登眺人遵由莫徒悵<lb/>
　　　　泮池<lb/>
泮水形如月清深生白蓮香浮花發處薫風起漪漣<lb/>
　　　　杏壇<lb/>
誰植壇前杏鬱若孔林隂青衿來濟濟時聽猗蘭琴<lb/>
　　　　古檜<lb/>
嘉木老槎枒云是先賢植鬱鬱耐歲寒千年不變色<lb/>
　　　　來秀橋<lb/>
<pb n="KR4h0116_WYG_004-16b"/>
瞻彼石梁下遥通湖水清來㳺來歌者濟濟皆簮纓<lb/>
　　　　采芹亭<lb/>
芹生泮池上亭構泮池隂采掇供祭祀春秋勞子衿<lb/>
　　　　春雨亭<lb/>
亭依好山畔霏㣲春雨隂已滋松柏茂餘潤及士林<lb/>
　　　　南園　　　　　　　　　　趙宗文<lb/>
南園美風致嘉木含餘清誰遺育才地懐哉千古情<lb/>
　　　　道山<lb/>
<pb n="KR4h0116_WYG_004-17a"/>
道山高可登平臨學宫上遵彼人共由仰瞻莫徒悵<lb/>
　　　　泮池<lb/>
水遶泮宫碧静深宜植蓮雨來彌化澤風動漾文漣<lb/>
　　　　杏壇<lb/>
希聖仰芳躅古壇存杏隂誰能不澄慮花底聼彈琴<lb/>
　　　　古檜<lb/>
樛如左紐枝誰向學宫植化雨沐來深千年挹貞色<lb/>
　　　　來秀橋<lb/>
<pb n="KR4h0116_WYG_004-17b"/>
名橋著深意泮水涵餘清客有來㳺者芹香襲冠纓<lb/>
　　　　采芹亭<lb/>
芹香泮水潔采之向亭隂伊誰樂朝夕㳺歌有青衿<lb/>
　　　　春雨亭<lb/>
雨洒學宫樹雲生泮水隂英才已沾化餘澤沛儒林<lb/>
　　　　南園　　　　　　　　　　錢紳<lb/>
蒼蒼林木秀瀰瀰池泉清仰瞻學宫麗有感先賢情<lb/>
　　　　道山<lb/>
<pb n="KR4h0116_WYG_004-18a"/>
林杪見孤峯巍然碧溪上我念昔人㳺登臨一怊悵<lb/>
　　　　泮池<lb/>
泮沼澄以潔紅明開夏蓮清風吹暑雨滉漾生㣲漣<lb/>
　　　　杏壇<lb/>
古壇芳杏遶披拂多清隂春深碧苔合誰奏朱絃琴<lb/>
　　　　古檜<lb/>
老檜如蒼龍相傳范公植柯葉日青青歲寒無異色<lb/>
　　　　來秀橋<lb/>
<pb n="KR4h0116_WYG_004-18b"/>
湖波入橋下水緑澄寒清時有俊英者翩翩來濯纓<lb/>
　　　　采芹亭<lb/>
芹生泮池上香度古亭隂春秋薦嘉祭采將多青衿<lb/>
　　　　春雨亭<lb/>
亭臨高閣後春雨常隂隂沾濡若聖化卉木皆成林<lb/>
　　　　南園　　　　　　　　　　陳孟浩<lb/>
松柏園池盛風烟地位清蟬聯冠珮出肩踵昔人情<lb/>
　　　　道山<lb/>
<pb n="KR4h0116_WYG_004-19a"/>
為山知幾仞嵯峨霄漢上登高倚白雲瞻仰聊忻悵<lb/>
　　　　泮池<lb/>
半泓水清淺淤泥新種蓮花時來賞玩披襟咏風漣<lb/>
　　　　杏壇<lb/>
杏壇絶塵鞅蒼翠圍緑隂聖人去世逺無復坐鼓琴<lb/>
　　　　古檜<lb/>
參天幾千尺知是何年植偃蓋走虬龍四時蒼翠色<lb/>
　　　　來秀橋<lb/>
<pb n="KR4h0116_WYG_004-19b"/>
虹影枕溪水無塵撓其清晩晴汲新緑聊將濯吾纓<lb/>
　　　　采芹亭<lb/>
池上新亭好開軒面翠隂泮宫采芹子倚柱時披衿<lb/>
　　　　春雨亭<lb/>
好雨當春落閒亭盡日隂清聲生泮水膏澤被詞林<lb/>
　　　　南園　　　　　　　　　　馬壽<lb/>
稍闢郡膠地暢然有餘清昔人不可作獨軫懐賢情<lb/>
　　　　道山<lb/>
<pb n="KR4h0116_WYG_004-20a"/>
層巒何蜿蜒迴絶雲霄上卓立儼在前澄心屢瞻悵<lb/>
　　　　泮池<lb/>
泮水清且淺惟産蒲與蓮曉日潛魚起晴紋散清漣<lb/>
　　　　杏壇<lb/>
修條洒新緑宻葉敷層隂高秋動靈籟恍若彈瑶琴<lb/>
　　　　古檜<lb/>
在物非所重所重古人植手澤永不朽千年恒秀色<lb/>
　　　　來秀橋<lb/>
<pb n="KR4h0116_WYG_004-20b"/>
曲折通宫沼湛湛涵秋清壽吾斯文脉累世榮冠纓<lb/>
　　　　采芹亭<lb/>
眷彼香芹美叢生藹雲隂佳亭誰所構永以集羣衿<lb/>
　　　　春雨亭<lb/>
盡日疎還宻方春晴復隂忽聞來逺嶠彷彿沾璚林<lb/>
　　　　南園　　　　　　　　　　韓陽<lb/>
睠兹南園地山水秀而清范公創新學千古見高情<lb/>
　　　　道山<lb/>
<pb n="KR4h0116_WYG_004-21a"/>
兹山何崔嵬迥出青雲上聖道仰彌高後學徒増悵<lb/>
　　　　泮池<lb/>
水涵半池碧中有君子蓮雨餘花更好㣲風動清漣<lb/>
　　　　杏壇<lb/>
壇前有嘉木盛夏多繁隂閒從二三子坐石鳴孔琴<lb/>
　　　　古檜<lb/>
范公建學宫兹樹親手植于今幾百年猶存舊時色<lb/>
　　　　來秀橋<lb/>
<pb n="KR4h0116_WYG_004-21b"/>
太湖抱城郭流入泮池清清溝架石梁時時來縉纓<lb/>
　　　　采芹亭<lb/>
作亭泮水上芹生泮水隂采掇供祭祀青青來子衿<lb/>
　　　　春雨亭<lb/>
時雨滋品物亭閒春晝隂往來無俗客談笑皆儒林<lb/>
　　　　南園　　　　　　　　　　張宜<lb/>
昔人作醉鄉景物有餘清吟賞時覽勝聊以適閒情<lb/>
　　　　道山<lb/>
<pb n="KR4h0116_WYG_004-22a"/>
望道屢登山道大莫能上終焉不可見令人動怊悵<lb/>
　　　　泮池<lb/>
泓然半璧秋芹香似池蓮風動波成文悠悠散漪漣<lb/>
　　　　杏壇<lb/>
寒水互來往儵焉嘆光隂昔人𦕈何在悲歌窵嗚琴<lb/>
　　　　古檜<lb/>
良材羨古檜雨露久培植㑹當作棟梁叅天凝黛色<lb/>
　　　　來秀橋<lb/>
<pb n="KR4h0116_WYG_004-22b"/>
小橋通泮水水色秀且清雅宜𠻳餘酣更可濯吾纓<lb/>
　　　　采芹亭<lb/>
開亭臨泮沼忩户閟簾隂采芹不盈掬幽香滿青衿<lb/>
　　　　春雨亭<lb/>
空亭揜春雨緑忩生晝隂鈎簾坐聽處清風來泮林<lb/>
　　　和樂圃朱先生蘇學十題<hi>有後序</hi>　吳寛<lb/>
　　　　泮池<lb/>
半形循學舍一水轉松林盛矣來多士依然廣德心跨<lb/>
<pb n="KR4h0116_WYG_004-23a"/>
橋方覺闊垂釣不知深此地名龍腦揚波願作霖<lb/>
　　　　玲瓏石<lb/>
竒特非常品來從建學前久為錢氏物中有洞庭天輕<lb/>
比濵浮磬溫須玉出烟菱溪何足記想見狀頑然<lb/>
　　　　百榦黄楊<lb/>
嚴凝霜雪後蕃衍弟兄同帖莫題青李刀難斷寸葱厄<lb/>
多逢閏歲材短謝良工桃李紛如許終看上下風<lb/>
　　　　公堂槐<lb/>
<pb n="KR4h0116_WYG_004-23b"/>
宻葉連街上孤根寄學中名揚蘇子記隂覆魯侯宫既<lb/>
久今何在惟高自不同曽沾時雨化多幸遇朱公<lb/>
　　　　辛夷<lb/>
莊周稱散木形狀獨離竒名在誰多識花開每及時鳥<lb/>
窺無可食蟲蝕也須醫作筆應全誤紛紛落研池<lb/>
　　　　石楠<lb/>
泮水根常溉臨池路不遥顧瞻依曲檻愛䕶障輕綃别<lb/>
種為交讓<hi>香楠為交譲木</hi>終年亦後凋有材非爨用斤斧免山<lb/>
<pb n="KR4h0116_WYG_004-24a"/>
樵<lb/>
　　　　多榦栢<lb/>
新甫傳遺種吳門見後昆碧霄多直榦黄壤本同根霜<lb/>
雪持高節莓苔接古㾗三年非榿木十畆自隂繁<lb/>
　　　　並秀檜<lb/>
講堂前並立霜雪傲𤣥㝠此樹今猶在常年不改青雨<lb/>
來添秀色風動散㣲馨科第能相繼題名下有亭<lb/>
　　　　新杉<lb/>
<pb n="KR4h0116_WYG_004-24b"/>
生為松柏類不逐歲寒凋弱質䝉春雨高情薄紫霄諸<lb/>
生沾賸馥圬匠待長條此日材當大初栽自宋朝<lb/>
　　　　泮山<lb/>
少小㳺歌地升堂歩未窮移山元費力覆簣竟成功狹<lb/>
徑埋芳艸孤亭納暑風登高誇壯麗典學念文翁<lb/>
　蘇自宋有學景祐初范文正公來典鄉郡延安定胡<lb/>
　先生為師繼之者為樂圃朱先生公既名臣二先生<lb/>
　又皆良師一時人才造就遂盛于天下學故吳越錢<lb/>
<pb n="KR4h0116_WYG_004-25a"/>
　氏南園也規制壯宏逺去市井山水之勝嘉樹竒石<lb/>
　錯植其間宛然林壑也舊有十題曰泮池玲瓏石百<lb/>
　榦黄楊公堂槐辛夷石楠龍頭檜蘸水檜鼎足松雙<lb/>
　桐至樂圃掌教時已亡其四先生乃復益之以多榦<lb/>
　柏並秀檜新杉泮山而十題復完今去當時已數百<lb/>
　年獨泮池泮山尚在而講堂前二檜疑即並秀若竒<lb/>
　石固有不知其孰為玲瓏也寛為童子入學固不知<lb/>
　十題之名獨見國朝士大夫詠學中諸景詩石刻<lb/>
<pb n="KR4h0116_WYG_004-25b"/>
　然皆非十題之舊矣比寛自在都再入翰林專掌<lb/>
　誥勅暇日得閱秘書而樂圃集在焉見十題之作而<lb/>
　先生自叙其前尤詳乃悉次其題一過夫今之學遭<lb/>
　賢郡守屢加興修規制益勝然所謂諸景又亡其三<lb/>
　四矣况數百年以前者乎故既和其詩復序其事庶<lb/>
　其物雖亡而其名猶存後世亦有考焉耳辛酉五月<lb/>
　既望序<lb/>
　　　新建蘇州府儒學石橋記　　　陳孟浩<lb/>
<pb n="KR4h0116_WYG_004-26a"/>
蘇州府儒學宋范文正公割南園錢氏地之所創也其<lb/>
地前後甚寛敞孔子廟居其東明倫堂居其西南北臨<lb/>
通衢周圍繚以垣墻前建大門大門之南有湖水通于<lb/>
來秀橋入泮池泮池建石橋直達于内門門之裏有方<lb/>
池架木梁于中以至明倫堂為上官往來之所士子迎<lb/>
送于斯然木梁年深被風雨損壊故屢廢屢興而不一<lb/>
永樂甲辰秋孟浩來典教斯學視木梁尚存而木朽危<lb/>
險不可履已欲謀伐石改作以利永久而工程浩大未<lb/>
<pb n="KR4h0116_WYG_004-26b"/>
易集也洪熈之夏監察御史陳侯敏始來按臨于蘇朔<lb/>
望行香于文廟孟浩因以建橋事白之侯欣然曰此橋<lb/>
欲改作無難也乃先捐已俸以倡作興蓋侯名德之重<lb/>
上至尊官顯人府衛有司文武官屬下及豪商富民聞<lb/>
者莫不慕向之咸願輸財薦貨以為之助得米一千二<lb/>
百五十斛得錢三萬五千二百緡乃市大石于洞庭之<lb/>
山徵善工而授役焉命里之有德耆老陸讓等五人與<lb/>
在泮生員何繼儒等勸相程督之先乾其池水去其中<lb/>
<pb n="KR4h0116_WYG_004-27a"/>
之汙泥橋之下積沙以定其基布木以實其底設為七<lb/>
頓頓高去水十有三尺橋之上立石柱石梁于兩旁中<lb/>
行甃以磚長一百有二十尺廣一十有二尺用大石一<lb/>
千五百片大小磚二十餘萬口傭工二千有餘經始于<lb/>
宣德二年之秋落成于宣德三年之春而是橋完矣美<lb/>
矣于是大理寺卿胡公槩為之記亦以泮橋名之貳守<lb/>
張侯徽立石書之備矣而生繼儒等再請記其興作之<lb/>
始終費用之多寡橋之方廣長短俾後人知其所自而<lb/>
<pb n="KR4h0116_WYG_004-27b"/>
不忘抑又以知其難成之功如此嗟夫蘇之學自范文<lb/>
正公創造之後到今荏苒三百餘祀其設木梁之興廢<lb/>
不知其幾易矣未見有能伐石改作之者然成是橋卒<lb/>
有待于任風紀者力振舉之援著令以從事乃克就緒<lb/>
孟浩任是學之責無所能焉夫何以措其辭哉雖然春<lb/>
秋之法所謂直書其事具文見意者也孟浩不佞敢竊<lb/>
取斯義姑述其昔日之興廢今日之改作某也倡興某<lb/>
也主張某也贊㐮備記之謹歲月以貽後之君子云爾<lb/>
<pb n="KR4h0116_WYG_004-28a"/>
賜同進士出身直𨽻蘇州府儒學教授臨江陳孟浩撰<lb/>
　　　蘇州府學重修廟貌記　　　　王鳴吉<lb/>
吳郡學創自范文正公迨南渡悉燬于兵後亦稍稍復<lb/>
完元初兩浙都轉鹽運使朱侯虎以殿宇歲久頹圮出<lb/>
鏹撤而新之至正間監郡六十公亦嘗修飾是皆知報<lb/>
本之道急先務也今年春雷陽張侯奉上命來守兹郡<lb/>
𨽻事之三日即躬謁廟庭而塑像厯歲滋久繪采皴剥<lb/>
類多殘缺侯顧瞻徘徊喟然歎曰冠也幼學而壯行凡<lb/>
<pb n="KR4h0116_WYG_004-28b"/>
所以事君臨民者莫非吾聖人之教獨不知所本耶即<lb/>
以禄米募工塑彩聖像四配十哲章服等威繪綵煥麗<lb/>
觀者為之竦然鳴吉適典郷校伏覩侯作新之美事固<lb/>
已可書然正殿像設采繪既完而兩廡從祀一百五位<lb/>
亦欲一新工用雖頗繁能不率諸士君子體吾郡大夫<lb/>
之盛心而樂成之一日請于侯侯乃曰余去家萬里今<lb/>
得厚禄唯歲時伏臘蒸嘗之外有餘貲但賙窮䘏匱而<lb/>
已今先生悉欲完諸從祀奚必裒財于衆也輒以禄米<lb/>
<pb n="KR4h0116_WYG_004-29a"/>
易鈔得若干緡市丹堊給工費不踰月而告成吁賢侯<lb/>
已乎夫吳為周泰伯道義之邦禮樂典章衣冠文物甲<lb/>
于東南藹然三代之遺風焉今侯又能留意于學校重<lb/>
新廟貌適欽明詔祀事云初巍巍素王南面之尊冕服<lb/>
威儀猗歟盛哉侯世為南陽著族嘗侍其先君照磨官<lb/>
㳺廣海間因家于雷今侯下車甫四越月而政事章章<lb/>
然公暇輒讀書意泊如也且柔不茹剛不吐民咸德之<lb/>
侯名冠士敬其字也官中順大夫洪武十五年歲在壬<lb/>
<pb n="KR4h0116_WYG_004-29b"/>
戌八月初吉教授王鳴吉記并書<lb/>
　　　吳縣學記　　　　　　　　　施清臣<lb/>
天地以理而位天理以學而明若稽隆古由内逹外畿<lb/>
服皆學所以扶植三極而為降衷之宗主也周備之我<lb/>
宋繼之國于東南三輔之邦倚郭分學惟吳有之吳學<lb/>
肇端于景祐初自後兩邑皆附郡泮吳最壯縣臺府鼎<lb/>
屹賦輿租簿急符終訟文書程上者日有千緒雖强敏<lb/>
者救過不贍奚暇以教養為急寶慶丙戌永嘉趙侯整<lb/>
<pb n="KR4h0116_WYG_004-30a"/>
棼夷纇材諝老練細大畢張一日謀剙黌舍選寛卜勝<lb/>
賔興坊之近城有勲府遺業貿之良田置𣙗相址層峯<lb/>
峙西津流亘東貢闈都左客館規右豁然形勢之環合<lb/>
是時飛廉振林交偃虞麓杉松杞梓不索駢獻自尚匠<lb/>
至崇成役匪淹期為廣厦四十餘楹外聨四齋中嚴一<lb/>
殿從祀有象講習有堂逰息有亭凡什器備焉實紹定<lb/>
初元也其間以庠養士以田制食司憲林公介先撥公<lb/>
産五百餘石繡衣吳公淵守符鄒公應博續添一百餘<lb/>
<pb n="KR4h0116_WYG_004-30b"/>
石前美後裕輔教思不窮之良圖又閲十有六歲嘉熈<lb/>
庚子宛陵魏侯屬意學事支傾風雨之飄揺提綱歲月<lb/>
之湮墜鳩田畆于鐫刻汰浮冗于竄名有養必有教先<lb/>
是𨽻之佐㕔吏借影私長屬不相誰何遂更鄉官舍選<lb/>
為之範模里彦文行為之領袖潤色縝宻士皆德之昔<lb/>
嘗謁記辭不敢為今謂礱石久矣無文何以詔往汔不<lb/>
容已輒為之言體具則慿籍牢慮逺則植立耐乃經營<lb/>
是學者也志續則其用新弊隄則其傳壽乃維持是學<lb/>
<pb n="KR4h0116_WYG_004-31a"/>
者也原民生而俾返民生之懿彛寓有司而不負有司<lb/>
之法度乃訓廸是學者也趙侯翦菜築宫置犂供粒百<lb/>
須均足以為善教之地經營固難而維持亦未易魏公<lb/>
値多艱之時倥偬不給由後紹前所以扶植教法者心<lb/>
與脗契罔敢怠遑邑之見兩侯致力于學者豈欲羣居<lb/>
諸子始以餔啜而來後以利禄而計要造伊洛下學上<lb/>
達之妙充朱張切問近思之端訓朝廸夕希聖齊賢倘<lb/>
或外騖浮辭彫飾過眼風花之不留好鑽虚詭旋踵霜<lb/>
<pb n="KR4h0116_WYG_004-31b"/>
管之非實茍而已矣孟子有言人倫明于上小民親于<lb/>
下斯理也豈不與天地並哉趙侯善瀚壬戌進士遺愛<lb/>
去思魏侯廷玉輔政世家載美相濟新池陽校官孔君<lb/>
煜璧海前郎今主教席淳祐三年立夏節日朝散大夫<lb/>
新荆湖南路安撫大使司主管機宜文字施清臣撰<lb/>
　　　吳縣重修學記　　　　　　王極<lb/>
姑蘇六邑吳長洲俱附于郡襟山帶湖地土肥衍而多<lb/>
秀民歲大比民登貢籍者率為六邑最蓋士貧則務本<lb/>
<pb n="KR4h0116_WYG_004-32a"/>
而好學理固然也吳舊無學宫紹定初改宰邑者因歲<lb/>
可支始度城西之隅貢闈之右創為廟宇齋廡備具閱<lb/>
歲久棟撓墉頹過者弗肅淳祐七祀㑹稽趙公實來祗<lb/>
謁于庭惕然加懼顧而嘆曰昔賢所館雖一日必葺墻<lb/>
屋去之日如始至况政化所自出庸可後乎于是畚築<lb/>
為垣墉六十餘丈内外既限徐僦工聚材爰葺爰址由<lb/>
廟殿而為門為軒由講堂而為廊為序為庫庾厨傳凡<lb/>
棟楹梁桷之腐黒撓折蓋瓦級磚之破缺漫漶者除治<lb/>
<pb n="KR4h0116_WYG_004-32b"/>
而更新之廟宇森列有嚴有翼又以餘力造祭服祭器<lb/>
齋庖牀幃百用具備不三月而辦士之占籍者正業有<lb/>
所周旋有序㳺斯息斯咸服公教既乃躬率執事弟子<lb/>
員備器用舉行釋奠禮竣事合辭來請于極願述歲月<lb/>
以紀公績極學術荒陋曷克承諸君之命然思端本之<lb/>
學㣲功利之説勝世之從事者方以操切為術以急功<lb/>
趨利為能奉符執牘若不暇給視政化所自出如孟子<lb/>
談仁義于戰國鮮不謂迂濶于事有賢令尹能卓然與<lb/>
<pb n="KR4h0116_WYG_004-33a"/>
世異嗜惓惓乎此是知政所先後非予所喜聞而樂道<lb/>
哉古之長民教為先故家有塾黨有庠遂有序國有學<lb/>
考之周制五百家為黨二千五百家為遂則古之遂猶<lb/>
今之邑是通天下皆有學猶以為未也上而天子又立<lb/>
四代之學外而諸侯亦立時王之學誠以六德六行不<lb/>
可一日不存于人心故也士志于學皆知樂事而勸功<lb/>
尊君而親上逮周之季分位日替而禮義之俗尚能扶<lb/>
國脈于長久推其由來根本在是然則崇教美俗為政<lb/>
<pb n="KR4h0116_WYG_004-33b"/>
先務謂之曰迂可乎哉趙公名汝祉安化郡王之曽孫<lb/>
好善而裕于才肄邑三年政尚安静是役也費緡錢萬<lb/>
七千有竒皆出于廉用積餘故功成而民不知是尤可<lb/>
紀者淳祐十年三月既望大中大夫寳章閣待制小溪<lb/>
縣開國伯食邑九百户賜紫金魚袋王極記<lb/>
　　　重修學記　　　　　　　　　千文傳<lb/>
事有緩而實急者學校是也自泮宫修而頌聲作絃歌<lb/>
聞而道化行其來已久昧者顧以錢穀訟獄期㑹簿書<lb/>
<pb n="KR4h0116_WYG_004-34a"/>
為先務吁抑末矣初姑蘇凡六邑吳長洲附于郡故邑<lb/>
士之占籍者亦附庸于郡庠宋紹定初吳令趙君善瀚<lb/>
始建學于郡城之西越十有六祀魏君廷玉常葺治之<lb/>
事見舊刻内附以來及百年屢修屢壊豈驛置肘其傍<lb/>
嚴城踵其後空濶幽閴勢不能支久邪抑蒞土木之工<lb/>
者因陋而就簡邪至正七年六月縣逹嚕噶齊馬侯祖<lb/>
憲告至顧瞻徘徊慨然曰傳云君子如欲化民成俗其<lb/>
必由學乎今兹廟貌摧剥墻屋隳圮則其教養之廢不<lb/>
<pb n="KR4h0116_WYG_004-34b"/>
問可知吾敢辭其責焉盍亟圖之然未有承其事者明<lb/>
年春侯被檄而出至秋乃還先是缺教授久俾郡學録<lb/>
侯如晦攝事遂以侯之意詢于諸儒有復于侯者曰當<lb/>
建學之初官畀田數百畆贍士率皆膏腴後之司出納<lb/>
者相與為奸欺削其租入之數以取賂于佃人謂之減<lb/>
額歲久弊滋所減者殆半學計之不充以此誠以侯之<lb/>
賢明復之宜無難吾黨稍邑庠無補事功願以月給之<lb/>
糧輸于公以助不足可乎侯聞之喜首捐已俸為之倡<lb/>
<pb n="KR4h0116_WYG_004-35a"/>
時縣尹成克㫤丞文誠亦捐俸以充其費是秋命稽田<lb/>
籍復租額移有司徵之歲果倍入而宿弊遂除其寒士<lb/>
之老于文學者月給糧如故士皆悦服于是撙費蓄財<lb/>
若治私第九年春興事庀工選吏之練厯愿謹者董其<lb/>
役門廡殿堂齋舍庖庾悉新之更塑文宣王四國公像<lb/>
繪從祀諸賢于兩廡復慈湖楊公祠于學之西偏舊以<lb/>
溝渠未立水雨時至則潢潦漫淫于庭廡間乃浚而深<lb/>
之甃之以石其長百餘尋引而注之通津既久繚以周<lb/>
<pb n="KR4h0116_WYG_004-35b"/>
垣覆以陶瓦而宫墻岌然復以餘力為屋若干楹以居<lb/>
教官凡皆為經久計必堅必完視昔有加不期月而工<lb/>
畢諸儒相謂曰侯之于學勤亦至矣不可以無紀因侯<lb/>
君而請記于予予曰馬侯于吾為契家吾知其人久矣<lb/>
是固宜書且吳為東南望邑地大物衆素號繁劇侯優<lb/>
為之而能留情學校如此可謂知所先後矣不寧惟是<lb/>
立社學一百三十餘區積常平穀二千石門絶私謁庭<lb/>
無公訟庶幾古循吏之風侯君不以攝官承乏而怠其<lb/>
<pb n="KR4h0116_WYG_004-36a"/>
事是亦可嘉然學校修矣諸君子所以自修者宜何如<lb/>
予嘗忝教兹邑能無言乎昔人有陳其車馬印綬示諸<lb/>
生者以為稽古之力議者猶或非之科舉云乎哉孔子<lb/>
曰古之學者為已千萬世之格也諸君其可不勉以荅<lb/>
賢侯之美意衆曰唯侯字元章予同年馬公伯庸之從<lb/>
弟也由胄監釋褐同知陳州以選為令云嘉議大夫禮<lb/>
部尚書致仕干文傳撰<lb/>
　　　吳縣修學記　　　　　　　　陳基<lb/>
<pb n="KR4h0116_WYG_004-36b"/>
平江屬縣麗郡城者二縣皆有學而今三皇廟實宋景<lb/>
祐間吳縣與學宫舊址也其徙今郡城西賔興坊廟序<lb/>
齋庖凡四十餘楹則紹定初縣令趙善瀚卜焉淳祐之<lb/>
際縣令趙汝祉更繕完之國朝混一郡縣通祀孔子而<lb/>
吳縣學至正七年逹嚕噶齊馬祖憲嘗一修葺十九年<lb/>
縣尹張經斵石作靈星門甚偉而廟學更十餘寒暑摧<lb/>
圮就壓槩未遑有植其仆而剔其螙者今縣尹楊侯由<lb/>
行中書掾史以闓敏亮達選為是職甫下車即謁先聖<lb/>
<pb n="KR4h0116_WYG_004-37a"/>
先師環視内外慨然以振興為己任顧教官方虗席而<lb/>
學廩告匱且久適郷貢進士吳興莫牧客吳郡侯雅知<lb/>
其賢因折節以學事委之遭時多故民罷于力役侯徒<lb/>
手干百廢之餘計未知所出間謂牧曰吳民雖困瘁茍<lb/>
以義勸之宜無不用命者吳父兄察侯意所屬咸奮曰<lb/>
吾侯為政殆知所謂後先緩急者乎夫禮義之可以為<lb/>
國也久矣今侯不鄙夷吾民而欲以禮義畜之甚盛舉<lb/>
也故宋太師魏國文正公九世孫范廷珍等率緡錢合<lb/>
<pb n="KR4h0116_WYG_004-37b"/>
五千有竒為修學費未幾縣之浮屠氏靈巖寺住持凈<lb/>
標等謂其徒曰我與儒者雖異師然衣且食焉日與編<lb/>
户之氓俱以十一之賦徭于縣幸天惠賢侯非惟編户<lb/>
者有賴吾徒亦竊有休利焉彼編户者不敢自愛其力<lb/>
以佐侯興學吾等獨敢私愛其力乎亦相勉以貲若干<lb/>
緡來助侯曰吾事其殆庶幾矣乃擇縣曹勤練有幹局<lb/>
者司其出納侯辰入署縣事退輒至學親校百工惰勤<lb/>
以程督之中為文宣王廟後為明倫堂旁為兩廡為齋<lb/>
<pb n="KR4h0116_WYG_004-38a"/>
廬規制大畧悉遵紹定之舊而其以堅撤腐以直支傾<lb/>
材必貞工必良視馬侯所修或有閒矣其周之而為宫<lb/>
墻履之而為階戺闕者補之陋者覆之隉杌者填之使<lb/>
宻夷之使平其丹堊之漫漶者飾而新之兩序從祀先<lb/>
賢之像剥落䵝昧者更繪而神明之于是上棟下宇内<lb/>
垣外墉卑者益邃以嚴弊者益完以好入其廟儼乎其<lb/>
有臨也升其堂肅乎其有容也師生教養秩乎其有序<lb/>
也經始于至正二十三年十二月壬寅訖工于明年七<lb/>
<pb n="KR4h0116_WYG_004-38b"/>
月甲子既竣事侯率僚佐行釋奠禮退集師弟子員講<lb/>
六藝之文因嘆曰吳為縣地方百里學宫與縣治俱麗<lb/>
郡城而境内之人散處山澤其不得以朝夕肄業于學<lb/>
者亦多矣乃呼其父兄而告之若曰吾欲俾若里有社<lb/>
社有學學有師以教若弟子可乎皆應曰諾居亡何百<lb/>
里之内絃誦相聞口誦詩書身踐儒行者相屬于道鄰<lb/>
州吳江之民曰奚士龍聞而慕之割私田九十畆有竒<lb/>
來歸以繼廩稍于學侯亦弗之拒也訓導鄧德基黄本<lb/>
<pb n="KR4h0116_WYG_004-39a"/>
疏其事請書于石吾聞學校廢興視守令之賢否此古<lb/>
今之確論也承平以來為守若令者不駿奔于期㑹則<lb/>
攘臂于賦歛鞠躬于簿書蓋八十年于此矣其不以文<lb/>
具視學校者幾何人哉及天下有變向之所謂駿奔攘<lb/>
臂且鞠躬焉者卒莫知所以救之楊侯起家為材掾一<lb/>
命縣長吏當百戰創痍之後視承平所不暇者若可以<lb/>
少緩矣而侯顧汲汲焉束帶詣學正色一呼應者如響<lb/>
而異端之徒鄰州之民不謀而至者恐後禮義之足以<lb/>
<pb n="KR4h0116_WYG_004-39b"/>
感人也蓋若是方是時郡守馬君以師帥之職綱理乎<lb/>
其上楊侯以縣大夫與丞鄭翀簿王造典史舒昉劉惟<lb/>
志勸相乎其下上下一德求學校之無興也得乎使凡<lb/>
職守令者皆知不以文具待學校而長民者必以禮義<lb/>
先天下而天下有不足平者矣楊侯為縣未及期月而<lb/>
善政類此者不一而足以不繫于學校故不書侯名彛<lb/>
字好德鄱陽人董是役者縣曹吏朱師顔李文質沈元<lb/>
祥學吏樊應龍也至正二十四年五月辛巳通奉大夫<lb/>
<pb n="KR4h0116_WYG_004-40a"/>
内史陳基撰<lb/>
　　　吳縣修學記　　　　　　　　姜漸<lb/>
昔者三代之有天下也文莫備于周而太伯實啟之教<lb/>
莫盛于孔子而言偃實師之自泰伯以天下讓而吳為禮<lb/>
義之邦自言偃北學于聖人而吳知有聖賢之教由周<lb/>
而降天下未嘗無亂也惟吳無悖義之民由漢以來天<lb/>
下未嘗無才也惟吳多名世之士雖厯千數百載而太<lb/>
伯言偃之風至于今不冺也噫教化之感人心而善民<lb/>
<pb n="KR4h0116_WYG_004-40b"/>
俗也如此州縣自隋唐始有學今吳縣學則自宋紹定<lb/>
初縣令趙善瀚始改築焉其増廣齋宇而充拓之者則<lb/>
前邑長馬君祖憲斷石為外門而規模宏壯者則前縣<lb/>
尹張經也當兵革屢興殿廡頹圮齋舍狼藉及吳既歸<lb/>
職方知府何質首以興舉學校為務屬司承事罔敢弗<lb/>
䖍前知縣蔣君玉方圖繕完而去職不果知縣事濟南<lb/>
曹侯文綱甫下車進謁學宫顧瞻咨嗟乃與其丞趙君<lb/>
率初嚴君瑄主簿花君景新延君壽典史夏君克各捐<lb/>
<pb n="KR4h0116_WYG_004-41a"/>
其俸入以作經費俾縣吏湯文英吳裕董其役凡殿庭<lb/>
門廡扶顛易摧飾以堅緻繚以周垣内外完好復繪從<lb/>
祀像丹青炳煥視昔増美于是講授有齋弟子有員自<lb/>
經始至畢功凡六閲月工師告成釋菜有日命攝學事<lb/>
周敏訓導范明大述其始末屬漸序之漸故為吳諸生<lb/>
知吳之可以教而天子以吳土為泰伯之故墟嘉吳人<lb/>
之不悖于義生其人民既死之中則其禮義之效既已<lb/>
白矣今縣大夫又為作興斯學以為成德逹才之地則<lb/>
<pb n="KR4h0116_WYG_004-41b"/>
凡為吳民者其父兄率其子弟趨事而赴功以服侯之<lb/>
令其為士者修身踐行思用以名世以無負聖賢之學<lb/>
是則所以報上德而善民俗者將不在于斯乎故因諸<lb/>
大夫之請輒推本泰伯言偃之所以被于吳人者以記<lb/>
之庶觀者有所感發而興起也承事郎太常博士姜漸<lb/>
撰<lb/>
　　　吳縣學新門銘序　　　　　　盧熊<lb/>
天下郡縣學莫盛于宋然其始則亦由于中吳蓋范文<lb/>
<pb n="KR4h0116_WYG_004-42a"/>
正公以宅建學延安定胡先生為之師文教之事自此<lb/>
興焉若吳縣學李宗諤圖經云宣王廟在縣廨東南今<lb/>
三皇廟故縣治也紹定初永嘉趙善瀚始建學于郡城<lb/>
西南之賓興坊去姑蘇驛不百歩其廢置遷易槩可考<lb/>
矣宋以杭為行都中吳乃三輔近地縣學宜大于鄰邑<lb/>
然負城隅束于地勢蓋甚廹窄更宋迄今累經完葺記<lb/>
刻具在至正十九年郡守海陵周侯仁縣尹丹陽張經<lb/>
皆以興學為己任睹學之外門日就廢壊乃始琢石為<lb/>
<pb n="KR4h0116_WYG_004-42b"/>
庭與楹上象日月堅緻聳峭翼以垣墻塊麗宏敞稱其<lb/>
為子男學宫之門攝學崑山盧熊及學之人士咸謂縣<lb/>
之有學久矣未有以石為門者非二侯致力焉不及是<lb/>
也遂為之銘其辭曰吳縣有學由宋始完宋社雖墟學<lb/>
宫則存維學有門聿嚴啟閉因陋就簡蓋已厯世郡守<lb/>
周侯近古遺愛張令佐侯民所共戴琢石庭楹新作學<lb/>
門石質如玉孚尹温潤木易螙朽石堅斯久何莫由是<lb/>
以啟其蔀勒銘于兹豈特識言來㳺來歌永矢弗諼至<lb/>
<pb n="KR4h0116_WYG_004-43a"/>
正十九年嵗在己亥五月壬辰盧熊撰<lb/>
　　　吳縣儒學重建記　　　　　　楊榮<lb/>
蘇為東南望郡吳縣蘇之望邑也儒學為一邑之望而<lb/>
或施教無所瞻仰不稱善為政者得不究于心乎然興<lb/>
學盛事改作大役也舉大役而使勞費一出于民其得<lb/>
無怨嗟之聲而克底完美者乎若夫知所究心事底完<lb/>
美而不動聲色得不難其人乎吳縣學舊在城西南隅<lb/>
賓興坊其地卑隘廟學皆簡陋旁逼軍營喧雜相接春<lb/>
<pb n="KR4h0116_WYG_004-43b"/>
夏水潦四集墻壁傾仆誦習常輟郡縣之長貳暨師生<lb/>
往往興慨欲遷改之而未有能當其任者宣德七年工<lb/>
部右侍郎廬陵周君忱奉命廵撫東吳諸郡偕知府<lb/>
豫章况侯鍾同謁廟學見其不稱因協謀更造之得隙<lb/>
地于縣治西南視舊學地廣四倍高爽平曠衆咸謂宜<lb/>
况君具其事得請于朝二君復相與議曰是役不可<lb/>
重費吾民遂計郡之諸倉歲積葦席得五十餘萬鬻米<lb/>
可五千餘石凡材石陶甄之資匠作力役之需悉于是<lb/>
<pb n="KR4h0116_WYG_004-44a"/>
取給而一毫不干于民復擇耆民王思信等董其事經始<lb/>
于宣德九年冬十月訖工于明年夏五月以日計之二<lb/>
十三旬有竒成功速而人不知其勞享禮有殿講論有<lb/>
堂藏書有閣宴休有亭以及門廡齋舍庖湢各以序列<lb/>
通為屋以間計之二百三十有餘材用堅而人不知其<lb/>
費其既成也父老嘆曰廟學不稱久矣一旦更新于數<lb/>
百年因循之後而不以病民席之積屢矣昔也不侵盜<lb/>
于吏胥則腐化為埃塵今乃成一邑之偉望何其善也<lb/>
<pb n="KR4h0116_WYG_004-44b"/>
既而教諭李讓等具其始末走書京師求予記惟學校<lb/>
王政之首教化之源也葢自我國家列聖相承興學育<lb/>
材六七十年于兹矣膠庠之盛振古未有是以絃誦之<lb/>
聲郁郁渢渢溢乎遐邇而賢才輩出俾贊鴻化後先相<lb/>
望亦莫不由良有司欽承德意以振作之然其改作<lb/>
有方若吳縣之建者亦不易得也二君子信為善于究<lb/>
心者矣來㳺于兹者尚知力學求道篤志勵行期不負<lb/>
聖明造就作養之仁將必効用于時垂芳于後以為<lb/>
<pb n="KR4h0116_WYG_004-45a"/>
斯學之光則二君子之用心亦必傳誦于無窮矣是為<lb/>
記榮禄大夫少傅兼工部尚書謹身殿大學士知制誥<lb/>
國史摠裁建安楊榮撰<lb/>
　　　吳縣學祀田記　　　　　　　彭顥<lb/>
釋奠釋菜所以禮先聖先師者故有天下者必立學以<lb/>
祭其先聖先師自孔子歿天下皆尊以為先聖又取顔<lb/>
曽而下配焉以為先師後世無以易也然釋奠有樂無<lb/>
尸祭之畧者也釋菜無樂則其又畧也國朝修禮興<lb/>
<pb n="KR4h0116_WYG_004-45b"/>
學垂八十年春秋釋奠遂以著令而釋菜之禮則未頒<lb/>
行焉姑蘇南京畿内大郡而吳為附郭各邑皆立學置<lb/>
學官生員而春釋奠則𨽻于郡學也邑學僻在西南城<lb/>
隅宣德甲寅廵撫侍郎周公郡太守况公咸以為隘陋<lb/>
非育材所乃擇勝地遷而大之乙夘夏落成二公謁廟<lb/>
行釋菜禮周公嘆曰古者士之見師以菜為贄故始入<lb/>
學者必釋菜以禮其先聖先師今郡學春秋行事皆釋<lb/>
奠之禮而邑學落莫無以將敬甚非大夫士見師之禮<lb/>
<pb n="KR4h0116_WYG_004-46a"/>
乃命月朔舉行使敬有所申人有所瞻仰因以識古禮<lb/>
之復行歲以為常正統辛酉邑耆民王思信許均美以<lb/>
為是禮之行可謂復古矣然費用之出資于有司恐非<lb/>
久逺計乃白于邑令永嘉葉侯願割自己常稔之田各<lb/>
八畆有竒名曰祀田歲入米三十餘斛以其所入給其<lb/>
所用則歲有所贍而可傳永久請以教諭𨽻籍代主其<lb/>
計而時其出内乃嘉歎稱奬而下其田于學焉初邑學<lb/>
之遷建也思信均美奉周况二公命以董役當時有上<lb/>
<pb n="KR4h0116_WYG_004-46b"/>
言侵撓之者非况公獨任其咎而責成于思信均美幾<lb/>
何不至于垂成而廢哉既而殿柱有朽壊者基址有低<lb/>
陷者又白况公命匠修整及作興賢状元二坊以激勵<lb/>
學者又捐己田以贍祀事豈易得者哉昔范希文捐别<lb/>
墅以建郡學又割膏腴田以養士類今觀思信均美之<lb/>
智識趣向雖不足以比擬希文之高明正大而其惓惓<lb/>
崇學之美意豈不庶幾希文之萬一哉嗚呼世之人家<lb/>
裕而財豐者非醉醲飽鮮以養口腹則供佛飯僧以徼<lb/>
<pb n="KR4h0116_WYG_004-47a"/>
福利孰肯盡己之心捐己之有以崇重學校以黼黻太<lb/>
平者乎是不可以冺乃為記其事使刻焉教諭泰和彭<lb/>
顥記<lb/>
　　　吳縣修學記　　　　　　　　吳寛<lb/>
蘇多屬縣惟吳之𨽻最古縣皆有學惟吳縣之遷為近<lb/>
蓋學初偪于西城甚陋宣德乙卯周文襄公巡撫吳中<lb/>
與知府况侯始遷于今昇平橋東可謂美矣然人復以<lb/>
為有可改作者門偏而不直爾前令仍舊皆未暇及㑹<lb/>
<pb n="KR4h0116_WYG_004-47b"/>
監察御史海陽吳君一貫巡按至諸生言之君以為宜<lb/>
于是任邱鄺君璠以進士來為縣政令既行歲適大熟<lb/>
曰此費不甚固無難者未幾規制端整徑亦不迂而學<lb/>
益美矣君又以校官宅舍填塞門内而藏書閣後有菜<lb/>
圃復築而遷之學前舊有隙地獨缺其西南又購民居<lb/>
以廣之至于跨池以作梁臨衢以樹表凡所傾壊無不<lb/>
修治𢎞治丁已春功既訖教諭李仁訓導熊永昌甘澤<lb/>
率諸生來言曰願有記也自予家居二年見鄺君為政<lb/>
<pb n="KR4h0116_WYG_004-48a"/>
精敏若修學特其一事耳然人又以改作為勞民而以<lb/>
仍舊為省事者蓋出魯人為長府之説也夫長府之制<lb/>
釋者以為藏貨財之所當時改作或病其卑隘而欲新<lb/>
之未可知者若然則以利為意而刻剝攘奪之患必不<lb/>
能免此閔子所以止之而孔子所以是之也如學校之<lb/>
設聚人才于斯明人倫于斯自昔惟患居上者不之務<lb/>
耳蓋鼓舞振作使㳺息之士感動其心自有不能已于<lb/>
學者此正教養之機也吳君克持憲體固不妄舉事者<lb/>
<pb n="KR4h0116_WYG_004-48b"/>
否則鄺君亦有為哉故記之以示後人吏部侍郎吳寛<lb/>
撰<lb/>
　　　瑞蓮詩有序　　　　　　　　劉鉉<lb/>
正統四年春三月朔吳庠生施槃廷試既擢為天下第<lb/>
一蘇人之聞者咸欣躍稱賀初吳學在西城側卑隘陋<lb/>
簡于師生升降周旋規制弗稱郡侯况公鍾遂欲卜遷<lb/>
去其學東北一里許撤廢第建之適侍郎周公忱巡撫<lb/>
來兹共協其議歲乙卯夏四月學甫遷是秋學之生伊<lb/>
<pb n="KR4h0116_WYG_004-49a"/>
侃遂中京闈明年第進士人咸以為遷吉所致戊午夏<lb/>
蓮生泮池忽有一莖三花之瑞人又以為文明之兆既<lb/>
而學之生中京闈者三人曰周郁張瓛施槃而蓮之兆<lb/>
騐矣及今狀元果出于是吁不可已乎按郡志宋淳熈<lb/>
間黄由衛涇相繼試為第一迨今將三百祀而第一者<lb/>
始復見焉故自邑大夫以下洎章甫逢掖之士僉曰四<lb/>
海之廣英俊之衆而文章之冠者獨在于是且學舊于<lb/>
西城側垂幾百年今始遷新卜不五載而等倫之魁者<lb/>
<pb n="KR4h0116_WYG_004-49b"/>
即出于是夫豈無意哉實由二公作興以義勸導以德<lb/>
而一時同事者皆克副國家養賢之意故能致夫若<lb/>
是爰思所自乃于夏四月初十日具牲釋奠先師事畢<lb/>
則張席舉觴以為郡侯慶且以為斯文遭際之榮而増<lb/>
光于郷邦之賀于是歌風雅之辭合工樂之音聞者若<lb/>
皆充然而有得時陪侑者蘇州衛指揮使謝欽通判潘<lb/>
叔正推官方矩照磨趙中吳長二縣知縣吳復縣丞吳<lb/>
清王本正邵昕主簿陳瑰舒勝馬騏劉福典史王平教<lb/>
<pb n="KR4h0116_WYG_004-50a"/>
授何澄教諭彭顥蕭欒訓導丁鴻陳賓王信鍾鼎張素<lb/>
宋楷郡人刑部主事趙倫監察御史桞華共二十五人<lb/>
翰林侍講劉鉉聞而喜之賦詩以紀其盛詩曰聖皇<lb/>
嗣位四載春禮明樂備文運新宵旰求賢方側席英髦<lb/>
羣起來充賓南宫㑹選誰上第施君少年富才藝虞廷<lb/>
俊乂欲争先成周多士應堪繼大廷敷對帝臨軒三<lb/>
䇿天人綴萬言殿前勅賜聞臚唱天下名魁識狀元狀<lb/>
元今是東吳客吳庠舊在西城陌前當通衢舍卑陋後<lb/>
<pb n="KR4h0116_WYG_004-50b"/>
抵墉陴地湫窄郡侯方圖重徙遷亞卿來視亦云然令<lb/>
丞經營䖍筮吉具材除地河之堧堂閣門廡摠堅緻文<lb/>
廟高明更𢎞邃一庭芳草自生春三朶池蓮發嘉瑞瑞<lb/>
蓮爭睹人誇竒吉兆先占衆所知兩科叠出多魁傑天<lb/>
與賢才佐盛時宋朝黄衛世歆羨三百年來今復見遥<lb/>
望祥雲彩色凝况有魁星夜光炫郡人咸誦我公能學<lb/>
校人才屢作興事堪追古寧多讓常衮文翁合並稱仙<lb/>
郎已歩瀛洲裏喜有先聲到郷里身榮霄漢新袍笏輝<lb/>
<pb n="KR4h0116_WYG_004-51a"/>
耀家邦舊山水共思報本聊攄誠釋奠先師具特牲酬<lb/>
餘請為郡侯壽滿堂陪飲皆簮纓我嗟人勝地亦勝盛<lb/>
事欣逢發歌咏迭和菁莪泮水章庸為朝廷得人慶<lb/>
　　　吳縣學進士題名記　　　　　吳寛<lb/>
後世所謂進士者其實倣乎漢其名取乎周其源則出<lb/>
乎唐虞而已唐虞之敷言著乎舜典周之掄才見乎王<lb/>
制漢之對䇿載乎班史其言燦然皆可考見自漢而隋<lb/>
而唐而宋而元益以文章經術取士士由此選者高言<lb/>
<pb n="KR4h0116_WYG_004-51b"/>
乎天道卑言乎人事近言乎華夏逺言乎夷狄若性命<lb/>
道德之奥教化風俗之機綱維之弛張禮文之因革人<lb/>
才之進退吏治之得失以及兵戎田賦刑名水利之類<lb/>
凡國家之大體當時之急務上所欲聞今所欲為者一<lb/>
日之間立乎殿陛之下操筆伸紙隨問而對其言直與<lb/>
諛也存乎士而士之志君之德皆于是乎見則世道之<lb/>
升降亦于是乎見矣國初右武事上民功士之出為<lb/>
世用者不限以科第至于永樂紀元民庶且富文教大<lb/>
<pb n="KR4h0116_WYG_004-52a"/>
興龍飛初科取士數倍于前一時績學館閣試政方<lb/>
州者多其人至今言進士科者首稱之蓋文皇帝所<lb/>
以鼓舞一世磨礪天下而為此盛舉耳延及宣德正統<lb/>
間士益向風爭相磨濯攘袂以起以至于今如星列雲<lb/>
簇煥然以相輝靄然以相映人文宣昭而天下化成矣<lb/>
吳為蘇古縣縣有學舊在胥門内宣德末北徙一里而<lb/>
近後四年當廷試其進士第一適出吳學邑之人雜然<lb/>
譁曰是地之利也四方傳言以為竒事有識者則疑之<lb/>
<pb n="KR4h0116_WYG_004-52b"/>
蓋王者必世而後仁豈惟仁哉斯文之興亦然周之文<lb/>
厯二代而後盛明之文厯累朝而後盛其時之久近<lb/>
世之疏數不同其理同也故使其學徙于百年之前欲<lb/>
科第之盛不可得使仍其學于百年之後欲科第之不<lb/>
盛亦不可得此世道氣運所在未可以淺近窺者不然<lb/>
木之移植纔數武其柯葉之蕃茂者天時久人力深而謂<lb/>
尋丈之土異宜可乎進士例題名學宫于是教諭汪君<lb/>
洋訓導潘君䆳陶君福相率言于縣令張君鳳騫又言<lb/>
<pb n="KR4h0116_WYG_004-53a"/>
千提學監察御史戴公郡守劉公皆曰宜如故事乃集<lb/>
洪武甲申以來自沈逹始得若干人次第刻之石而虗<lb/>
其左則有俟乎將來者翰林院修撰吳寛著<lb/>
　　　吳縣學鄉貢題名記　　　　　錢漙<lb/>
國朝取士舉于鄉貢升于禮部而䇿于天子之廷為<lb/>
進士即成周命鄉大夫察德行道藝三年一貢賢能之<lb/>
書于王王受之而登于天府之意也及周衰敎廢而士<lb/>
多雜出之途其後科目雖設于隋唐然皆靡然詞賦而無<lb/>
<pb n="KR4h0116_WYG_004-53b"/>
復考素行之原詢郷曲之譽者矣啟我皇明君師㝢<lb/>
内而取士之制首革詞賦惟試以經義博以古制䇿以<lb/>
時務為三塲近又設憲臣察士以樸行為先雕文為後<lb/>
始受牒以進蓋猶不失成周郷舉里選之遺法也噫士<lb/>
由科目進者烏可不知所重哉南直𨽻自洪武甲子三<lb/>
年大比于京府恒以蘇為盛蘇之士由吳縣起者項背<lb/>
相望發解者三人掄大魁者一人三試有錄太學有碑<lb/>
足震耀天下而彰聞來裔獨鄉舉題名未立蓋至于今<lb/>
<pb n="KR4h0116_WYG_004-54a"/>
甲午三十有一科矣豈不有待于賢守劉公汝器之來<lb/>
乎公由内臺守蘇慨然首以興學為任乃召吳令張侯<lb/>
鳳騫曰鄉學無記前無可考後將何勸焉乃奉命唯謹<lb/>
亟伐穹石遣庠生顧碩走金陵以文請余意使士觀設<lb/>
科以來已載于石者前輝後映固有足取法者然當未<lb/>
載之前尚有可法者乎上不負天子下不負所學陸敬<lb/>
輿也先憂後樂以天下范希文也二公皆巋然三代人<lb/>
物似未足以唐宋間科目論者士凡志于用世無不以<lb/>
<pb n="KR4h0116_WYG_004-54b"/>
二公為法况與我皆吳人而不取以為法哉法乎今者<lb/>
科目可以繼美法乎古者功業足以名世垂後後法乎<lb/>
今猶今法乎古也士不可以自量哉劉公與張侯皆起<lb/>
家以進士而後所當法者相與立石而為後來勸尚有<lb/>
取于斯意之外者乎學士錢溥撰<lb/>
　　　吳縣學射圃記　　　　　　　王鏊<lb/>
鄺侯璠治吳縣之三年遹新學宫直回正袤闢隘抗卑<lb/>
門堂庭廡煥改舊觀而射圃仍在學之西偏湫隘偪仄<lb/>
<pb n="KR4h0116_WYG_004-55a"/>
下無以周歩武上無以崇揖讓頗甚病之㑹考績還任<lb/>
謁于文廟顧瞻其東厥有町疃問之曰某氏之棄地也<lb/>
倍直償焉爰始經營有操書致者曰吾長洲之氓某也<lb/>
而有地焉鄰吳學宫聞侯崇學右文敢即下執事獻諸<lb/>
侯歸之直不受于是得地衡五十弓縱百歩乃始作亭<lb/>
曰觀射賔主有階抗侯設豐洗水篚縣莫不有所于是<lb/>
學諭李仁等來言于予求記其事以示後學之有射圃<lb/>
非曰不忘武事也蓋亦學焉而其禮廢久矣其儀雖具<lb/>
<pb n="KR4h0116_WYG_004-55b"/>
于儀禮顧未有舉行之者往時天台陳公選以御史董<lb/>
學政于吳始命兩生習之大江之西得其儀以還俾諸<lb/>
生歲時肄之某于是實備衆耦之末豫觀周旋揖讓之<lb/>
盛于于翼翼似勞也而甚適也似迂也而甚莊也問學<lb/>
之餘于是㳺焉息焉揖讓焉獨非學乎即有傲慢怠惰<lb/>
之氣奚自入焉蓋非惟可以觀德也又可以養德焉者<lb/>
故曰仁者如射又曰射有似乎君子今陳公去吳久某<lb/>
亦竊禄于朝者且三十年不知吳下諸校其射儀尚猶<lb/>
<pb n="KR4h0116_WYG_004-56a"/>
昔乎抑有異于彼者邪鄺公修政之餘力能加意于此<lb/>
故為記其成于石使後之人知古禮之缺而幸存者固<lb/>
陳公是頼其賁而勅之庚而續之其禮久而不廢者鄺<lb/>
侯之力也<lb/>
　　　慈湖楊先生祠堂石刻　　　　胡宗臣<lb/>
慈湖先生文元楊公嘗就養吳學者思弗忘立祠縣之<lb/>
學嘉熈庚子門人青田趙與□以郡守兼淮浙發運古<lb/>
鄮陳塤提㸃刑獄敬瞻遺像崇飾一新孟夏丁未舍菜<lb/>
<pb n="KR4h0116_WYG_004-56b"/>
鳳安金壇湯逺永嘉葉仁金華汪眞卿麗水胡宗臣西<lb/>
安劉籈於潛何光華合沙葉悊佐吳興畢衡以官僚來<lb/>
門人為僚者㑹稽楊瑾龍泉張然里居者新沿海制帥<lb/>
何元壽天台陳繼申自太學來咸相禮宣教郎知平江<lb/>
府吳縣主管勸農公事兼軍正胡宗臣立石<lb/>
　<lb/>
　<lb/>
　吳都文粹續集巻四<lb/>
</p>
<p>
</p>
  </div>
<div>
                <head>吳都文粹續集巻五</head>
    <p>
<pb n="KR4h0116_WYG_005-1a"/>
欽定四庫全書<lb/>
　吳都文粹續集巻五　　　　明　錢穀　撰<lb/>
　　學校<lb/>
　　　長洲縣學記　　　　　　　　俞掞<lb/>
古者比閭族黨莫不有學今環百里之地而為縣詎可<lb/>
缺與按吳郡自唐置長洲縣距今三百餘年而學不建<lb/>
豈簿書期㑹未遑議俎豆之事與景定壬戌詔縣増主<lb/>
學用丕儒敎宋君楚材實在此選至之日嘆曰官以主<lb/>
<pb n="KR4h0116_WYG_005-1b"/>
學名居無廬士無廩師倚席不講惕然以懼鄉寓劉公<lb/>
震孫列其狀于郡即近縣廢寺為肄習之所士不問逺<lb/>
近裹糧而來旬有講月有試考德問業于此宋君又懼<lb/>
無以繼乃裒俸餘與束脩之入請于郡因寺建學以惠<lb/>
悠久太守陳公均親來相度指寺前一塔矗如文筆曰殆<lb/>
天相與于是徙佛像于他所宋君與諸生經之營之由<lb/>
禮殿至學門煥然一新齋舍庖湢具備起于乙丑春成<lb/>
于丙寅夏民有爭田不決前守撥充養士且上于朝㑹<lb/>
<pb n="KR4h0116_WYG_005-2a"/>
召入季公鏞來守是邦悉令歸之而士有所養宋君之<lb/>
志亦少舒究矣屬予記之辭不敏請益力夫教亦多術<lb/>
矣孟子吃𦂳誨人處曰學問之道無他求其放心而已<lb/>
矣盖人之所以靈于萬物者以其有是心焉耳是心雖<lb/>
依血氣而生而一㸃光眀具衆理應萬事未有觸之而<lb/>
不動感之而不應孩提之童莫不知愛其親及其長也<lb/>
莫不知敬其兄是之謂本心物交物引之而去此心放<lb/>
矣從耳之欲而好淫哇從目之欲而悦紛華從口之欲<lb/>
<pb n="KR4h0116_WYG_005-2b"/>
而飫肥甘鼻之于臭四肢之于安佚亦莫不然若放而<lb/>
不求流而忘反放僻邪侈無所不至而一㸃光眀未嘗<lb/>
冺滅反而求之心在我矣是故出入無時莫知其鄉一<lb/>
息而遊堯舜之天一息而淪盜跖之淵聖狂之分求不<lb/>
求耳然此心之放亦豈俟于形者哉有所忿懥有所恐<lb/>
懼有所好樂憂患而不得其正皆謂之放人能於日用<lb/>
之間每事省察有不善未嘗不知知之未嘗復行顔何<lb/>
人哉希之即是嗚呼孟子之所謂求放心者豈如釋氏<lb/>
<pb n="KR4h0116_WYG_005-3a"/>
死灰槁木付此心于無所用哉自吾惻隱而推謂之仁<lb/>
自吾羞惡而推謂之義自吾辭讓是非而推禮與智無<lb/>
不盡矣舉斯加彼可以參天地賛化育此君子所以大<lb/>
過人者善推其所為而已矣矧今撤緇廬而敞儒宫立<lb/>
師道而新士習同堂合席相與講明當何如哉始而省<lb/>
察以存此心之全體終而充廣以達此心之大用庶乎<lb/>
可以為士矣是又宋君之所深望故併書之咸淳二年<lb/>
四月朔朝請郎權兩浙西路提㸃刑獄公事節制澉浦<lb/>
<pb n="KR4h0116_WYG_005-3b"/>
金山常州江隂水軍同提領鎮江府轉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倉借緋廣信<lb/>
俞掞記<lb/>
　　　禮堂記　　　　　　　　　吳必大<lb/>
禮立乎天地之間而人參焉人之所以異于禽獸者以<lb/>
其有禮也飽食煖衣逸居而無教則近於禽獸人而無<lb/>
禮不亦禽獸之心乎夫唯有禽獸之心也弱之肉强之<lb/>
食爭端起乖氣興而禍亂作矣故曰壊國喪家亡人必<lb/>
先去其禮聖人作因天秩以教為之宮室堂奥之居為<lb/>
<pb n="KR4h0116_WYG_005-4a"/>
之簠簋爼豆之數為之殽胾食羹膾炙醯醬葱渫酒漿<lb/>
脯脩之用而恭敬辭遜以出之所以因情立文辨分定<lb/>
志而固人之肌膚之㑹筋骸之束也所以達天理順人<lb/>
道之大端也故惟聖人能知人之不能以無欲也人之<lb/>
欲莫大于飲食也故惟飲食有禮聖人安之君子行之<lb/>
衆人勉焉于是簞食豆羮由是則生而有不屑者矣肉<lb/>
乾人飢日晏不得食而有所不敢者矣吾嘗評斯人可<lb/>
使餓死于首陽立乾于河上而不可使犯非禮取非義<lb/>
<pb n="KR4h0116_WYG_005-4b"/>
夫安得不有益于人之國家長洲故無學撤緇廬以為<lb/>
之學之究也士負笈造焉勸趨成俗則宋君楚材功多<lb/>
君既表其宫而新之燕食有堂命之曰禮堂問故曰吾<lb/>
于禮食有取也君之用心忠矣吾聞古人之在幼也能<lb/>
食教以右手能言教以唯俞教以男女之别長幼之序<lb/>
十年出就外傅乃所謂學也家有塾黨有庠術有序學<lb/>
則古今共之曲禮一書其識飲食之禮備矣嘗試言其<lb/>
略曰共食不飽共飯不澤手夫飽非遜道也不澤手為<lb/>
<pb n="KR4h0116_WYG_005-5a"/>
其近于穢也曰流歠曰固獲曰揚飯曰嚃羮曰嘬炙欲<lb/>
速也求多也凡可以得食者無不力也厚已而薄人也<lb/>
有聲而無容也終食之間須㬰之離而賢不肖之趨胷<lb/>
中莫掩焉是可以觀人矣是故聖人致詳于飲食之際<lb/>
也其㫖深諸生來前吾語子禮其承而師孫而友謹而<lb/>
飢渴之害羣居終日唯善是務觴酒豆肉而成徳寓焉<lb/>
幼之學壯而行禮不可勝用矣昔明道程子至天寧値<lb/>
僧方飯見其趨進揖遜之盛而有三代威儀盡在是矣<lb/>
<pb n="KR4h0116_WYG_005-5b"/>
之嘆禮失而求諸野盛服佩衿不猶愈于野歟必不失<lb/>
是而後人其人廬其居足以闗浮圖氏之口以無墜宋<lb/>
君之善諸生皆曰謹受教宋咸淳二年九月庚寅朔奉<lb/>
議郎添差通判平江軍府兼管内勸農事吳必大記<lb/>
　　　景文堂記　　　　　　　　　趙與鑒<lb/>
吳郡立學自范文正公始附城兩縣其有學也亦宜然<lb/>
自景祐以來二百餘年吳邑有而長洲缺焉按吳郡志<lb/>
縣南一百步有孔子廟邑令王公禹偁嘗為文屬郡侯<lb/>
<pb n="KR4h0116_WYG_005-6a"/>
狀元柴成務為之記今廟與碑不可復考意者强室兼<lb/>
并梵宮侵漁未有能經理之者景定四年制詔天下縣<lb/>
設主學而宋君楚材來主長洲事宋君蜀之眉山人經<lb/>
明行修于易尤䆳避難來吳𨽻職和靖書院嘗為尹肅<lb/>
公請諡趨向端的人皆賢之恕齋洪公勲與法從諸公<lb/>
共薦于朝俾兼書院堂長以其未立學也巳而鄉大夫<lb/>
列詞于郡趣開試乃即近縣廢院為講習之所師友裹<lb/>
糧月試旬課戸履羣集于是宋君就請以廢院為學捐<lb/>
<pb n="KR4h0116_WYG_005-6b"/>
俸餘與束脩之入葺而新之僉判方君山京雅相推敬<lb/>
㑹邑有爭没官田為擬充學廩太守陳公均聞而是之<lb/>
未踰年而學有緒嚴像設崇講座黌舎翼如衿佩襜如<lb/>
始無負天朝建學立師之意乃揭直舎之堂曰景文丏<lb/>
文于守守屬與鑒為之記然則宋君之意其為范希文<lb/>
之是景乎與鑒不文何足以知之竊惟文正公宏勲鉅<lb/>
節掀揭宇宙文章特其餘事方其上宰相書言朝政得<lb/>
失民間利病凡萬餘言文正公曽見偉之及考其平生<lb/>
<pb n="KR4h0116_WYG_005-7a"/>
所為無出是書而尤以興孝為先務慶厯中開天章閣<lb/>
召問輔臣為治之要詔天下立學取士先徳行不專文<lb/>
詞皆公所建請然則文正之所謂文豈特摛章演義云<lb/>
乎哉吳為文正之鄉吳學乃文正所立立學又文正所<lb/>
請今長洲昉有學不于文正乎景其誰景邪凡百君子<lb/>
入斯學登斯堂仰前修之超卓思始創之艱難盍知所<lb/>
以自立云咸淳改元中元日朝奉郎添差通判平江軍<lb/>
府兼管内勸農事趙與鑒記<lb/>
<pb n="KR4h0116_WYG_005-7b"/>
　　　友徳堂記　　　　　　　　　方山京<lb/>
吳附邑獨長洲有縣無學寄廩郡庠養士景定壬戌冬<lb/>
公朝詔各縣置主學宋君楚材始尸其任初至栖栖無<lb/>
依貴寓列其事于郡即廢院講肄宋君繼請于漕臺及<lb/>
郡就改院為學月有試時有習衿佩詵詵文風大振來<lb/>
游兹學者阮公登炳乙丑冠南省以亮隂免廷對賜第<lb/>
登龍首先是淳熈辛丑黄公由孝廟對䇿為天下第一<lb/>
二公俱長洲人也宋君闢一室繪黄阮二大魁之像于<lb/>
<pb n="KR4h0116_WYG_005-8a"/>
上扁其堂曰友徳屬山京紀其成山京辭不克當曰君<lb/>
亦有恵于兹學也奚辭向君賛畫吳幕有廢寺田四百<lb/>
餘畆胡居敬主西湖書院與有力者爭欲得之二劵俱<lb/>
不直君執筆擬曰莫若以長洲之田養長洲之士遂歸<lb/>
于學楚材併復還郡庠之寄廩今士養于斯君亦與有<lb/>
力焉山京諾曰此養也非教也教以徳為先徳以友為<lb/>
輔獨昌黎謂詡詡笑語一旦下石焉者此可為友道一<lb/>
吁也故曰徳有㓙有吉正直忠良和平寛厚恭敬篤實<lb/>
<pb n="KR4h0116_WYG_005-8b"/>
皆吉徳也邪佞剛愎﨑嶮鍥薄慢易輕浮皆凶徳也納<lb/>
交者宜謹擇于斯則切磋琢磨相觀而善麗澤之益滋<lb/>
多矣否則墜韓子之譏雖然以吾有其徳而後能友人<lb/>
之徳善修徳者深造自得居安資深心術之涵養履踐<lb/>
之純固立必有方行無越思友一鄉之士為未足又友<lb/>
一國天下之士直至于尚論古之人取友愈大徳與俱<lb/>
大道義儔匹乎聖賢事業焜耀乎古今豈曰無所自乎<lb/>
宋君蜀士老成有學問觀其興學可以知其徳矣時咸<lb/>
<pb n="KR4h0116_WYG_005-9a"/>
淳丙寅長至前三日承事郎差僉書建康軍節度判官<lb/>
聴公事方山京記<lb/>
　　　咸淳改立學門記　　　　　　錢説友<lb/>
長洲縣舊無學附府學以肄士景定中有㫖剏主學員<lb/>
于是邑之士請諸臺郡即縣西廢寺為學綿蕝集事而<lb/>
宫牆門未正南向之位僉謂缺典咸淳八年春邑之士<lb/>
有請于憲臺今提學損軒洪公亟俞之俾闢寺地以正<lb/>
學門輿望所屬不日而就所以為學之宫者内外于是<lb/>
<pb n="KR4h0116_WYG_005-9b"/>
乎備未幾有譁髠越訴于省部公請而寘之刑事竟帖<lb/>
服諸生銜恩無斁咸願刋石以夀厥傳說友惟夫子之<lb/>
道千萬世一日南門之設制度焉爾于道無増然今之<lb/>
世浮圖之宇徧天下而素王之宫郡縣僅置其一焉而<lb/>
扶植之不力則是有愧于思樂之頌矣公一舉而斥異<lb/>
端興吾道厥功茂焉不惟兹門之正而已矣諸生出入<lb/>
是門藏修游息涵泳公恩且與斯學相為悠久又不惟<lb/>
兹石之刋而巳也説友為文學掾于斯邑樂諸生之請<lb/>
<pb n="KR4h0116_WYG_005-10a"/>
得遂而吾道之振起也故叙其事著于下方以告夫來<lb/>
者使知公徳之無窮云主學錢説友記<lb/>
　　　長洲縣學記　　　　　　　陳旅<lb/>
郡邑必設學以教其人而治之徒制民以法而不納民<lb/>
于道非善國也唐武后時以吳縣地大治有所不及始<lb/>
割縣北境置長洲縣而未嘗建學是時豈知教之為足<lb/>
尚哉宋世主學事者常假並縣浮圖氏之室以為學則<lb/>
亦未有專所矣皇元既一六合乃興起學校以崇化基<lb/>
<pb n="KR4h0116_WYG_005-10b"/>
天下莫不向風而當時邑令以浮圖氏之室不可久假<lb/>
遂即長洲驛舎為孔子廟大徳六年縣徙麗郡治眀年<lb/>
移驛材構縣治故址庳隘簡陋師弟子登降周旋相盪<lb/>
摩又無所休息不足副國家右文之盛心郡人陸徳原<lb/>
顧而嘆曰長洲為吳鉅邑自唐至今六百餘載而廟學<lb/>
若此吾雖非其民而與其民同郡况吾學孔子之道者<lb/>
也道有不同者乎幸而席先世貿産足以供公上之賦<lb/>
而具衣食于吾私矣于此而用其贏不亦可乎縣長官<lb/>
<pb n="KR4h0116_WYG_005-11a"/>
雲通公聞而喜曰是能紓吾責者益以禮勸成之于是<lb/>
筮吉日除故縣治地築長垣周之前起禮殿闢廣庭穹<lb/>
門翼以䆳廡後為兩齋為講堂為庖庾凡所宜有者以<lb/>
次皆為之材必良工必善規制嚴壯而攻作堅縝浙右<lb/>
邑校盖未有能勝之者又屬名工凝土為先聖四侑十<lb/>
哲之像而繪羣賢于從祀之位道徳之光宛其在此至<lb/>
元再元之三年三月經始明年十月告成觀者咨嗟謂<lb/>
世之人率罄其所有以為老佛氏之宫今亦有為是者<lb/>
<pb n="KR4h0116_WYG_005-11b"/>
乎徳原又以為學雖美而歲入不足以養士則徒為是<lb/>
虚器也乃又以田若干畝為學田以實之五年秋旅以<lb/>
國史之命如京師道出吳門邑之人士來請記辭弗獲<lb/>
乃與之言曰古者黨庠術序與二十五家之塾皆所以<lb/>
教其人也今長洲之民遠處郡郭外而學設於此無亦<lb/>
不相及乎抑聞之士者民之秀也秀民雖生窮鄉不能<lb/>
自局于耳目所接之近故必遊通都名城以充廣其所<lb/>
學而姑蘇為郡當東南大道之交而名士大夫之所集<lb/>
<pb n="KR4h0116_WYG_005-12a"/>
也邑人之來此者出而有見聞之富退而講道藝于其<lb/>
學學成而歸則以美徳著于其鄉必有觀感而企之者<lb/>
矣一鄉得一士猶足善俗况多士哉子皆邑之秀民也<lb/>
能益美其身以歸表于其人庶幾建學者之意與詩云<lb/>
攸介攸止烝我髦士吾將見長洲之士烝烝然起于田<lb/>
野之間矣是為記徳原字靜逺篤慎闓敏蘊抱美器而<lb/>
退然不自表暴今為徽州路儒學教授云應奉翰林文<lb/>
字從仕郎同知制誥兼國史院編修官陳旅記<lb/>
<pb n="KR4h0116_WYG_005-12b"/>
　　　長洲縣學記　　　　　　　金玫<lb/>
長洲蘇之負郭邑也自唐武后始割吳縣之北境為邑<lb/>
而未有學嘗假浮圖氏之室以居焉及元即長洲驛舎<lb/>
建孔子廟甚隘弗稱後至元三年縣長雲通擴充之廟<lb/>
學始備越三十八年歸于我朝閒亦嘗葺之而新者復<lb/>
敝固其所也洪武六年知縣京口張翔躬率僚佐捐俸<lb/>
面諭羣士輸材木之朽者易壁之漫者圬由内暨外靡<lb/>
不用工前大成殿後明倫堂及中門左右廡傾者支缺<lb/>
<pb n="KR4h0116_WYG_005-13a"/>
者補敝壊已極不可支補則撤其舊而新之齋後増置<lb/>
罏亭各一所又剏公廨三間及學門于廟之右泮池架<lb/>
梁圃構亭伍射置各得其所而牆垣之周巋然壯麗重<lb/>
繪兩廡七十二子諸儒像祀延陵季子以下先賢凡七<lb/>
人興學有祀以示有功于學者必報于是長洲之學既<lb/>
完且美教諭周敏書來徴記余謂官之修學職分所當<lb/>
而能加意勤力若是盖可尚已至是士之為學其當加<lb/>
意勤力甚于官之修學可也茍官修其屋室而士不修<lb/>
<pb n="KR4h0116_WYG_005-13b"/>
其行業則游居于學者將何為哉士之為學雖不止乎<lb/>
是然乗是而勉勉勿怠異日學術大振端自今日學舎<lb/>
一新始俾見聞者莫不敬慕不其偉歟此亦邑之職治<lb/>
教者之所望也<lb/>
　　　蘇州府長洲縣重建儒學記　　夏時正<lb/>
學在郡城之艮隅創于前元至正中乃成化壬辰五月<lb/>
巡按監察御史古趙鄭君銘提學監察御史浮梁戴君<lb/>
珊行部至兹㑹郡守鄱陽邱侯霽始至展謁廟行學禮<lb/>
<pb n="KR4h0116_WYG_005-14a"/>
顧瞻庭宇湫隘弗稱嵗久將壓不治咸曰是我輩責也<lb/>
將撤而新之侯任其事持以告巡撫右副都御史古汴<lb/>
畢公亨因出公帑羨餘金為相邑令余金視職為親恭<lb/>
勤夙夜主簿劉恩委命之嚴守敦厥役貲裕出公材貞<lb/>
且良百役具興羣工和㑹始工于是年八月訖工于明<lb/>
年五月左廟右學式如垣度王屋四柱兩序拱向棨㦸<lb/>
門列靈星外闢廟之規也講肄有堂合食有所庖廩對<lb/>
峙燕私區别學之制也輪奐翬翼丹青黝堊稱所宜有<lb/>
<pb n="KR4h0116_WYG_005-14b"/>
罔或不備落成之日鄭君率屬長貳師生釋菜禮容恪<lb/>
恭氣象彌新黄白之叟衣冠之彦環望咨嗟知所感奮<lb/>
于是教諭陳裕與諸講下欣慶厥美謂宜有述乃具興<lb/>
作請丘侯記之侯惟不伐是崇遜出為誼能示不能問<lb/>
道盲者手書累幅敦勸生員何天衢王泰遠屬時正執<lb/>
筆自揆舊殖老益繁蕪敢請固辭二生曰此太守之意<lb/>
亦泰等師生意也可無辭乃作而言曰道原于天而委<lb/>
重于聖人聖人身備斯道而繼天立極君焉而堯舜禹<lb/>
<pb n="KR4h0116_WYG_005-15a"/>
湯文武斯道行于天下臣焉有皋契伊傅周召斯道行<lb/>
于其君運際亨嘉治隆熈洽不可尚矣吾夫子生于周<lb/>
末適丁衰否道可堯舜禹湯文武而天不君之徳可皋<lb/>
契伊傅周召而君不臣之然吾夫子之心未嘗一日忘<lb/>
天下也聘厯諸國轍環天下卒老而歸繫定刪述傳<lb/>
諸弟子以詔方來天之道以明地之理以察人之極以<lb/>
立兩儀奠位萬物化成以功云賢于堯舜恩云同乎罔<lb/>
極學以宗之萬世無違廟以祀之天下靡間惟蕩蕩巍<lb/>
<pb n="KR4h0116_WYG_005-15b"/>
巍固不以廟學而加隆汚然而由學尊廟恒兆孚顒<lb/>
之化因廟表學式著毓才之重化理攸繫豈不大哉因<lb/>
計兹學多厯年所衣繡分符幾何人也閲歲月之如流<lb/>
樂因循而廢事果何心哉今諸君子于視政之初志惟<lb/>
本始式克從事協心一徳不期月而有成固知風化急<lb/>
所先務其重道興賢端有徵矣維兹髦士有聖賢為之<lb/>
依歸有師友為之講習有餼有居得以優游厭飫于詩書<lb/>
禮樂之域者可不知所自勸而自勉哉我國家自列聖<lb/>
<pb n="KR4h0116_WYG_005-16a"/>
相承道徳齊禮動必吾夫子之道是凖言必吾夫子遺<lb/>
經是稽異端他道不得雜之亦既邁越前代以還虞周<lb/>
雍煕泰和之盛矣其所以建千萬年無疆不拔之丕基<lb/>
而有以資夫股肱耳目左右後先者正有望于後賢也<lb/>
維兹髦士幸際昌期窮經致用惟患無之弗患有之而<lb/>
弗庸惟患不能行知而不能行于窮經也奚為易曰忠<lb/>
信所以進徳也修辭立其誠所以居業也見辭之必以<lb/>
其實也語曰志于道據于徳依于仁游于藝知藝之當<lb/>
<pb n="KR4h0116_WYG_005-16b"/>
後于寔踐也無徒富口耳美文華而亡實行惟孝弟忠<lb/>
信禮義亷恥之敦以無負國家作養之盛心無負諸<lb/>
君子重道興賢之至意維藩維翰為柱為石庻幾皋契<lb/>
諸臣事業堯舜君民尚在諸髦士之自勉也若夫諸駿<lb/>
奔執事姓名工費材具數目則并載之其隂<lb/>
　長洲縣初未有學附于府學名曰麗澤齋宋景定三<lb/>
　年主學宋楚材率邑人請于守陳均即廣化寺藏室<lb/>
　改焉在今府城東北講堂曰禮堂四齋曰富文貴徳<lb/>
<pb n="KR4h0116_WYG_005-17a"/>
　廣業博學又建景文堂八年提刑洪起畏拓地闢門<lb/>
　南面後毁元至元三年縣長雲通俾教諭顧元龍耆<lb/>
　儒邊景元勸前徽州路教授郡人陸徳原剏建之我<lb/>
　國朝洪武七年知縣宋敏文張翔修葺闢學門于廟<lb/>
　之右故有孔子燕居像又有先賢祠俱廢成化九年<lb/>
　邱守霽隘之乃拓地東南改建焉嘉靖中教諭蕭文<lb/>
　佐議以此地湫隘白于巡按御史舒公汀郡守王公<lb/>
　廷謀廢福寧寺為之今制廟左學右門皆南向前為<lb/>
<pb n="KR4h0116_WYG_005-17b"/>
　靈星門次㦸門中為大成殿夾以兩廡殿後有啟聖<lb/>
　祠六經閣閣後有土阜建亭其上曰道山學前有門<lb/>
　次儀門中為明倫堂有兩齋曰進徳修業庭有碑亭<lb/>
　右有射圃剏橋跨玉帶河其隂有鄉賢祠後土山建<lb/>
　御製敬一亭其上其陽有名宦祠嘉樹館小淇園河<lb/>
　之東為雲川書院雲川乃舒公號也西為宰牲所教<lb/>
　諭訓𨗳衙舎分列左右學之外有昇龍橋面陽樹綽<lb/>
　楔曰萬代宗師東為玉帶橋有坊曰㑹元西為折桂<lb/>
<pb n="KR4h0116_WYG_005-18a"/>
　橋有坊曰狀元規模爽塏亞于府學尚書朱希周侍<lb/>
　郎徐縉俱有記<lb/>
　　　崑山縣重修學記　　　　　　范成象<lb/>
皇朝在祖宗時郡國得置學宮弟子員選賢以教者舉<lb/>
天下纔五十有三所而蘓居其一焉崑山寔為蘓之邑<lb/>
其承休尚矣縣有學在西門之内雍熈中徽宗皇帝所<lb/>
書大成寶章雲漢昭回扁榜峩然也然並海之俗易趨<lb/>
利業儒者寡異時以學入仕者越數十年時一慰寂寥<lb/>
<pb n="KR4h0116_WYG_005-18b"/>
耳齊魯之變不同風土之宜異也粤自化龍南渡乾旋<lb/>
坤轉萬靈駿奔海若波立蕩壅決塞百川順理由是此<lb/>
邦潮汐流通溝澮交㑹學之向背二水殆有濉涣之美<lb/>
焉自兹文物之興勃然士爭以儒學自奮接屋連牆絃<lb/>
誦如市隨計公車束書橋門率數倍他邑奉常賜第連<lb/>
大比不乏人近嵗尤輩出嵗時閭里盍簪至環席皆前<lb/>
進士昔所無有也以篤近漸媺力半而功倍也學更數<lb/>
政弗問弗遑日圯月摧風雨弗支乾道改元河陽李侯<lb/>
<pb n="KR4h0116_WYG_005-19a"/>
為邦之二年也蒐慝剔弊無廢不興疏源𨗳利專務以<lb/>
惠愛恤隱雖遇大嗇其民弗疵邑且治喟然謂同列曰<lb/>
百里古子男之國也命之教政以是出所以助王化使<lb/>
民向方者豈屑屑吏能宜稱哉况吾屬奉制書此道固<lb/>
先勸相矣如之何弗敬㑹有浮屠氏以貨殖敗其所自<lb/>
豐者非法官籍之貲以緡績田以頃計侯乃請郡願以<lb/>
貲治廢田為供太守吏部沈公方以儒雅潤色為治嘉<lb/>
侯之意亟言上而從之侯躬揆度鳩工指授斧斤圬墁<lb/>
<pb n="KR4h0116_WYG_005-19b"/>
趨事紛舉經營于良月之初朔一再告而閣宇崇成門<lb/>
闕沈如廊廡矗如殿陛有序飛甍翼如横經肄業有<lb/>
堂有舎像設儼列器陳合儀凡所尊崇規模具備乃㑹<lb/>
邑縉紳逢掖釋菜于先聖先師禮成弗愆萬目交聳猗<lb/>
歟盛哉斯文之壯觀也成象依仁里居獲與崇觀侯以<lb/>
記嵗月請于不腆之文既辭弗獲竊謂古者四民一耕<lb/>
而三食之工商勞食焉而無愧食功也士獨無為食之<lb/>
不惟無愧又加敬焉豈不有大功乎孟子曰無君子莫<lb/>
<pb n="KR4h0116_WYG_005-20a"/>
治野人無野人莫養君子俾三人者共作于其食易易<lb/>
繄君子為之本士之功顧不大矣哉亦有非古之民而<lb/>
食人之食其人已病矣又從而漁獵之如木之有蠧枝<lb/>
葉未害本必先撥為治者常謹視而剔去之今李侯剔<lb/>
其蠧而培其本是真知所以為治者矣本固矣則英華<lb/>
之發又將増是邑文物之光不止誇衣冠之盛于疇昔<lb/>
而巳矣宜有魁壘豪傑之士出于其前聞人一二鉅公<lb/>
以功名徳業焜燿宇宙者今而後或見之毋怠其所自<lb/>
<pb n="KR4h0116_WYG_005-20b"/>
邑人皆曰昔子產不毁鄉校三年人猶誦之今李侯之<lb/>
惠吾邦也如是吾之誦之奚俟三年李侯聞之以為不<lb/>
然一日晨入揖諸生而進之曰昔無廬今大厥居昔無<lb/>
以為養今有儲願諸君朝于斯夕于斯議于斯誦于斯<lb/>
所以居爾業而謀爾躬也議于斯此余之所樂聞也誦<lb/>
于斯以俟後之來者君子以李侯為知言云故余喜而<lb/>
併書之李侯名結字次山左朝奉郎提舉荆湖南路常<lb/>
平茶鹽公事呉郡范成象撰<lb/>
<pb n="KR4h0116_WYG_005-21a"/>
　　　重修縣學記　　　　　　　　莫子純<lb/>
壯哉崑山之縣也樛結峻絶白石如玉沃野墳腴秔稻<lb/>
油油控江帶湖與海波通山川孕靈人物魁殊則所謂<lb/>
玉人生此山山亦傳此名著于荆國文正公之詠豈徒<lb/>
竦榮于往號抑亦延光于將來也洪惟我朝用儒立國<lb/>
考辟雍泮宮之制京師郡國皆立學飾祠廟以奉先聖<lb/>
闡黌宇以育多士崇稽古之洪道茂長世之善經由是<lb/>
文治勃興炳然與三代同風猶慮湛恩之未廣聲教之<lb/>
<pb n="KR4h0116_WYG_005-21b"/>
未洽也申命縣司更置學麗先聖廟如郡之制景祐四<lb/>
年之詔也嘉猷四塞六合時雍沐浴膏澤漸潤徳教祁<lb/>
祁生徒雍雍儒術而崑三十載濟美焉藻掞天庭延四<lb/>
海而有雋折瓊枝而繼佩固衆芳之所在也日引月長<lb/>
鮮克修事夏誦春絃家自為學先聖之居亦窘風雨朝<lb/>
奉郎知縣事章君萬里之任懼以墜教基授模梓匠夙<lb/>
嚴神棲飾南端之特闈立應門之將將華觀雙建采題<lb/>
相輝乃營新堂乃恢廊廡浚以玉甃繚以崇垣奢未及<lb/>
<pb n="KR4h0116_WYG_005-22a"/>
侈規遵王度是以經始勿亟成之不日昉于慶元五年<lb/>
六月而以八月畢之于顯新宮既閟且康思欲復之而<lb/>
無斁申之而有裕也于是捐供給贏資斧圭租之羨賈<lb/>
易民田幾二頃拓奸民隱占之田溢三頃民之訟田法<lb/>
當没入者復益其二頃畇畇菑町既夷且大俾其儲積<lb/>
供億久而可繼也又為之新館舎之器用潔祭祀之籩<lb/>
豆亦布食之餘財而非重費于公也既壯其室亦豐其<lb/>
儀躬率諸生行釋菜禮告奠于聖靈昭事是肅敬謹威<lb/>
<pb n="KR4h0116_WYG_005-22b"/>
儀示民不佻煌煌乎兹文容之壯觀而王制之巨麗也<lb/>
而後乃知流大宋之徳馨咸在于斯仁風行而四達義<lb/>
方敭而遐騖聲名布濩溢浹邑區菲言厚行陶化染學<lb/>
昭光振耀立事立功効當年之用以對前修之純淑則<lb/>
崖風穴水不特清越餘馨而巳宜伐石以志使其道也<lb/>
不替于後章君以子純常㕘呉門之幕乃列其事來告<lb/>
書之六年三月既朢宣教郎秘書省正字莫子純記<lb/>
　　　崑山州學宮碑　　　　　　　楊維楨<lb/>
<pb n="KR4h0116_WYG_005-23a"/>
崑山在唐為望縣學宮在縣治西南一百九十步元祐<lb/>
間縣令杜采之所徙建也國朝以生齒之庶陞州徙治<lb/>
東倉至正丙申海寇毁東倉州復舊治所招還流移民<lb/>
重立宮寺及社稷之壇宓羲神農黄帝之廟至是遂大<lb/>
修孔子廟殿之址拓其舊三之一學禮殿論堂重門廣<lb/>
廡齋廬直舎庫庾庖湢無不畢具又為堂以祀鄉先賢<lb/>
鑿池論堂前以泮制象設先聖先師繪從祀諸賢範祭<lb/>
器理大成樂無不如法寔今費侯為州三年之所成也<lb/>
<pb n="KR4h0116_WYG_005-23b"/>
民之居者知有教士之歸者知有養又侯之仁民禮士<lb/>
一出于誠之所致也役始至正二十年夏四月竣事于<lb/>
明年十二月侯既率文武僚友舎菜告成又命職于校<lb/>
者具書幣状顛末走二百里外請文以志予方悼世變<lb/>
之劇州縣鞠為草棘雖鄒魯地不免况阻江要海與寇<lb/>
争尺寸者哉訖能保障其所如金湯帡幪其居廬校室<lb/>
如安堵之故茍非守將之得其人雄才健政有以濟其<lb/>
民者曷致是耶若侯者是巳傳曰守令者民之師帥也<lb/>
<pb n="KR4h0116_WYG_005-24a"/>
侯非師帥之尤者乎抑聞治暇即過黌舎與為弟子師<lb/>
者辨討名理扶植綱常者切切然恐不及人於乎人之<lb/>
所以為人國之所以為國者綱常也吾所以樂道也叙<lb/>
焉斯治斁焉斯亂世降道㣲而邪説滿天下馴致三綱<lb/>
淪九法斁人類無以别禽獸然理出于天下者未嘗一<lb/>
息而可滅予讀孟子書知先王學校之可美矣其言于<lb/>
戰國之君曰三代之學皆所以明人倫也時方崇功利<lb/>
薄仁義則又告之曰未有仁而遺其親義而後其君者<lb/>
<pb n="KR4h0116_WYG_005-24b"/>
推其效可使制梃以撻秦楚堅甲利兵人心天理之足<lb/>
恃也如此詩曰既作泮宮淮夷攸服又曰在泮獻馘在<lb/>
泮獻功又知古者文武非兩岐也侯于用武之秋不敢<lb/>
斯須忘文教其不以是歟昔魯作泮宮國人有頌竊取<lb/>
其義而繫之以詩云費侯名復初字克明東平壽張人<lb/>
先是立功于鎮江蓋有文武才幹者是役也同知州事<lb/>
海陵梅英寔贊其成事判官齊陽丁復初字克明教授<lb/>
陶植提控案牘陳善都目沈繼祖謝安道也詩曰維呉<lb/>
<pb n="KR4h0116_WYG_005-25a"/>
支邑崑在北東東薄于海捍海作邦陵谷以變井邑以<lb/>
遷人民雞犬往而復還邑有庠序鞠為草莽治必有教<lb/>
復我黌宇展也費侯克長克師文事武事匪曰兩岐在<lb/>
昔受成獻功獻馘我教既成我戰必克化民服敵孰負<lb/>
孰荷侯曰噫嘻豈不在我我部百里我心一家衣冠儼<lb/>
雅籩豆靜嘉天經不斁國紀攸叙如子從父如弟聴傅<lb/>
維崑有石維石有銘銘以著績遹觀厥成<lb/>
　　　重修崑山州學宫記　　　　李孝先<lb/>
<pb n="KR4h0116_WYG_005-25b"/>
教民者民從治民者民訟是以學校為重三代之際學<lb/>
校遍天下記稱國有學術有序黨有庠家有塾其大畧<lb/>
可觀矣予嘗考所謂校室之制則塾也即其所以督教<lb/>
之意遂使田廬民氓皆盡躬行孝弟之行其效信美矣<lb/>
及秦并詩書不用學校遂廢至漢孝武時始復興學由<lb/>
漢以下每一改邑學輒隨而弛須久而後復我世祖武<lb/>
皇帝初定天下即使使東祠孔子復延致鴻儒大興禮<lb/>
樂文教之事民占為儒家復其徭役毎詔下首條學校<lb/>
<pb n="KR4h0116_WYG_005-26a"/>
于是聖道章明教化淳美天子坐致太平之功學校不<lb/>
廢也崑山古大縣頃以户滿八萬陞為州後徙治益東<lb/>
僅一舎地舊東倉也既遷有司作新學其制務侈于舊<lb/>
而來者弗察浸久浸弛至正四年春今守王侯世傑來<lb/>
見其蕪陋弗治曰不教民無以為治學廢教將安出矣<lb/>
夫國家隆學校所以樹教本也首捐巳俸俾學掾孫士<lb/>
志興修學宮上者棟宇下者步廡靡不完美又使州之<lb/>
士顧信善夫相地于論堂之北作新堂以為弟子講業問<lb/>
<pb n="KR4h0116_WYG_005-26b"/>
辨之地守以時入學則居于是使論説所授于師者以<lb/>
察其進否又鑿兩池夾室之旁中植蓮花是周子之所<lb/>
愛而為説以喻夫道者也因名堂曰益清是嵗學成而<lb/>
予適至入其境見民有負老持幼望其邑而歌問之而<lb/>
曰前者為政者不我恤故去之日聞新守善養親又多<lb/>
善政是能善民者也故吾還耳余聞其言而嘆之曰斯<lb/>
近于仁矣能使其民親遊于其校士居校者稱侯之美<lb/>
曰仁而不僣徭役節矣勤而不煩田土澤矣亷而不苛<lb/>
<pb n="KR4h0116_WYG_005-27a"/>
盜攘息矣予曰斯寬也能使民遷善予嘗論之夫民易<lb/>
治耳道之仁而仁道之讓而讓設為學校教使皆盡躬<lb/>
修孝弟忠信以行古之制其效亦無不著觀侯之于興<lb/>
學善矣又能躬行使民喻于仁若親父母誠稱國家之<lb/>
明制庶幾知教矣昔魯修泮宮而魯頌作重民彞也予<lb/>
惟竊取其義以教民辭曰句曲之東其縣惟婁地大民<lb/>
夥陞次雄州州既改作民來如屬不教斯悍乃作斯學<lb/>
學誠教首吏闇弗察浸久而弛置若綿蕝守入䖍謁顧<lb/>
<pb n="KR4h0116_WYG_005-27b"/>
瞻怵惕俄而大起棟隆且吉相作新堂使君絃誦更進<lb/>
弟子誠為禮頌守謂弟子力學自躬毋苦徭征咨良友<lb/>
朋父兄圜觀歡喜舞忭挽公之轡願公之念昔我避徭<lb/>
將子車下今絃于宮進豆陳俎池水湜湜菡萏其華錦<lb/>
紳縞帶容色洒如勗哉爾士有敬毋弛作室者誰守世<lb/>
傑氏<lb/>
　　　崑山州重修廟學記　　　　　上官震<lb/>
欽明聖朝大一統治尊崇儒術命天下建學立廟宇以<lb/>
<pb n="KR4h0116_WYG_005-28a"/>
祠聖賢置師儒以育俊秀厚米廩以養士類于是聖人<lb/>
之道敷被逺近夫道在能明者行之雖或暫有昏翳弗<lb/>
能使其終于不行蓋君臣父子之懿詩書禮樂之教皆<lb/>
天理民彛自然物有其則而心又所同故也呉郡有屬<lb/>
州曰崑山其東一舎而逺曰太倉瀕海通漕商貨湊集<lb/>
民以富庶而舊治過之延祐間奉詔徙治惟時州庠未<lb/>
能隨遷相臺王侯來守是州存舊弗毁更新創建增養<lb/>
士之田禮文學之士彬彬文物于斯盛矣厥後蠧弊蝟<lb/>
<pb n="KR4h0116_WYG_005-28b"/>
生奸宄侵漁經今廿有餘載教官屢缺因循廢弛屏薄<lb/>
士人禮樂弗舉絃誦蔑聞至元丙子六月奉議大夫巴<lb/>
咱爾公以元勛世祿由奉禮事來為監州三年政成需<lb/>
待未至而理民急務益勤適得專于提舉顧廟宇頹圯<lb/>
士類彫落乃率先郡寮首捐巳俸命工度材選吏督工<lb/>
規畫既定百廢具舉改建門垣廣甃庭砌植杏有壇采<lb/>
芹有亭重飾繪像敬録遺士濟濟衿佩來遊來歌嗟乎<lb/>
仲尼之道堯舜禹湯文武之道也在天地間明如日月<lb/>
<pb n="KR4h0116_WYG_005-29a"/>
信如四時確乎其不可易也雖世有升降而道統未嘗<lb/>
不續行之則彛倫攸叙舎之則人心愈危向無斯道維<lb/>
持之則蒸民之極幾不立矣名教之功于是為大觀矣<lb/>
釋老異習不啻霄壤彼則琳宮梵宇所在星列其徒轉<lb/>
相汲引維務興崇而吾儒學廟廢壊人才放失惡乎宜<lb/>
乎雖然世與道未嘗不相須也行之者在乎人而巳方<lb/>
今聖王在位學校育才屢行詔㫖海内之氣清和咸理<lb/>
雖海瀕之邑亦必選賢而撫字之故是邑得公之來崇<lb/>
<pb n="KR4h0116_WYG_005-29b"/>
學校興禮俗養賢材廣聖教可謂徳政兼舉者矣震猥<lb/>
以庸疎備員幕下獲覩盛事故樂公之政有成而為邑<lb/>
之士喜因進諸生告之曰自今至于後日宜亦加格致<lb/>
誠正之心以修其身而成其名庶幾不負賢侯之意毋<lb/>
徒習荒以嬉而貽愚不肖之議諸生唯唯遂畢其説以<lb/>
為之記<lb/>
　　　崑山縣學租記<lb/>
縣有學學有廩教而養之上之加惠于士者厚矣故學<lb/>
<pb n="KR4h0116_WYG_005-30a"/>
校不修則春誦夏絃之習廢廩粟不繼則朝虀暮鹽之<lb/>
嘆興二者常相須而不可闕一也吾鄉之學安于庳陋<lb/>
者垂百年嘉定辛巳知縣巫君以修始撤而新之閎麗<lb/>
雄深十倍疇昔瑞守陳公寺丞嘗欲涉筆登載而弗果<lb/>
然是舉也役鉅而用繁故于學田未暇增益經費之外<lb/>
所餘亡幾何由是食鼓聲沈書燈焰熄朔旦則見大夫<lb/>
凡有職掌之事再拜于庭一揖于堂而退養既不善教<lb/>
安所施若是又十有餘年紹定辛夘户部郎直秘閣鄒<lb/>
<pb n="KR4h0116_WYG_005-30b"/>
公被召相簡知來牧呉郡公淳儒也其為政似陽城其<lb/>
好善似樂克其興起學校似文翁粤自下車未遑他務<lb/>
事闗教養知無不為始于泮宮均逮屬邑捐金置產髙<lb/>
下有差明年秋以二百萬錢俾邑士陳九鼎經理其事<lb/>
得積善等鄉田六十九畆三角十四步嵗租八十九石<lb/>
九斗有竒與故額幾稱晝以禆簞豆之費夜以給膏油<lb/>
之需公之推廣上恩作成士類抑何詳且悉也公之言<lb/>
曰吾之田非不以義得也蓋欲學得有義之租而人得<lb/>
<pb n="KR4h0116_WYG_005-31a"/>
有義之供也公于一政事一念慮之間舉不違乎義義<lb/>
之為用何如哉烏乎一介不取諸人伊尹之義也萬鍾<lb/>
何加于我孟子之義也伊尹孟子出處雖異而所以為<lb/>
義則同士能充此不以窮達得喪亂其所為則亦何往<lb/>
而非義乎此公之盛心士之所當拳拳服膺而勿失者<lb/>
也一日學賓何旦直學陸震持郡符踵門而告曰新租<lb/>
之增為賜多矣是宜刻石以壽其傳盍為我記之嗟夫<lb/>
道古今譽盛徳文士之職也顧衰遲廢學詎能著文獨<lb/>
<pb n="KR4h0116_WYG_005-31b"/>
念丙辰叨末第寔為父兄尚書公榜下士又安敢以不<lb/>
文為辭抑聞之化民成俗學之所由設也理財正辭義<lb/>
之所從出也是故養士而無其財則非所以為學取民<lb/>
而無其制則非所以為義今之所與為共理者惟要途<lb/>
是趨惟捷徑是圖知仕而已于學乎何有逞鞭扑之威<lb/>
急征斂之期知利而已于義乎何有飽鮮醉醲笑與秩<lb/>
終知自奉而已于養士乎何有其間崇儒向道畏清議<lb/>
而恤遊談號稱留意學校者不為無人要亦不過裒科<lb/>
<pb n="KR4h0116_WYG_005-32a"/>
罰之貲括簿録之產僅僅為一州計則巳有徳于屬邑<lb/>
乎何有公則不然寬以愛民而無纎芥之過取也儉以<lb/>
節用而無秋毫之妄費也好清靜而遊觀之弗事也薄<lb/>
滋味而厨傳之弗飾也故能因常富益常產以培養士<lb/>
之基内而一州外而六邑廩無不義之粟學無不養之<lb/>
士峩冠博帶日涵泳于恩波教雨之中公之有功于學<lb/>
校其可淺近論哉雖然飽食用心聖門之所深戒厥既<lb/>
養之矣則教之固不容緩也魯侯戾止在泮飲酒茲不曰<lb/>
<pb n="KR4h0116_WYG_005-32b"/>
養乎載色載笑匪怒伊教兹不曰教乎既飲食之又載<lb/>
教之而使人有士君子之器斯可矣夫豈徒餔啜哉昔<lb/>
昌黎韓愈有言莫為之先雖美而弗彰莫為之後雖盛<lb/>
而不傳今賢侯置有義之租為有義之供以養屬邑之<lb/>
士不能日趨下風奉承色笑則所謂教非賢宰之事歟<lb/>
宰家世三魁以儒術飭吏必能昭明而為之訓𨗳旌秀<lb/>
士而表率藏修遊息金鑄而玉成之美之彰于先者無<lb/>
窮而盛之傳于後者亦無窮矣他日公坐廟堂庇天下<lb/>
<pb n="KR4h0116_WYG_005-33a"/>
之士而其所育士由庠序覲天子之光以行其所學則<lb/>
教養之功作成之效豈直一州六邑而巳哉士乎士乎<lb/>
可不知所以自勉乎若夫名遂身榮志得意滿陳食前<lb/>
方丈而弗念虀鹽之憂棄牆角之短檠而遽忘絃誦之<lb/>
樂是之謂徇利而違義非公之所望于士者也尚相與<lb/>
戒之<lb/>
　　　崑山校官養士之碑　　　　　袁宗仁<lb/>
國朝崇儒右文自都城洎郡邑皆立學六飛南幸駐蹕<lb/>
<pb n="KR4h0116_WYG_005-33b"/>
武林呉為股肱郡崑山呉屬邑密邇帝都士風殊盛乃<lb/>
考邑陞大縣令宰選闕授受不茍得人遂多有李侯稠<lb/>
章侯萬里皆前政邑大夫擅製錦之譽者也知政化之<lb/>
本能先學校或補修或增廣不遺餘力一時名儒大書<lb/>
深刻鋪張而夸耀之豐碑屹立可攷不誣今君呉侯寔<lb/>
繼諸賢後未下車詣學宮謁先聖先師延見生員周眂<lb/>
旁睇慨然言曰美矣學乎蔚泮宮之制門廡軒陛嚴整<lb/>
像設章服煥耀循左序厯齋舎升講堂閲禮器簠簋尊<lb/>
<pb n="KR4h0116_WYG_005-34a"/>
罍爵坫無一不備此累政所盡心者何更為哉特未知<lb/>
養士之原何如耳合辭對曰學有田田有租以給膳羞<lb/>
不乏也豪民私其利奸胥隱其籍莫肯輸納故時有不<lb/>
給諸生羣萃黌宇朝誦晝習夜焚膏油旬具程課無頃<lb/>
刻暇倘使家居往來道路安得一意于學侯曰唯唯吾<lb/>
將搜括舊租悉奉庖廩侯又曰師嚴然後道尊學有長<lb/>
所以領袖衿佩傳道授業解惑非師而何然均布衣也<lb/>
容有玩易乃請前進士紹興户曹朱起宗臨安簿沈誠<lb/>
<pb n="KR4h0116_WYG_005-34b"/>
為主學為學賓聳其觀聴邊長瀛先進老成談經命題<lb/>
督課具有法度其兼訓𨗳職掌袁宗義沈逢原嚴日明<lb/>
鄉曲所推列職在學俱給月俸以示優異生徒僕僕拜<lb/>
賜始卒若一罔有違闕且是邑之地環數百里户口六<lb/>
萬獄訟錢穀簿書期㑹不無事矣而能委曲規畫教養<lb/>
士類是豈可淺近窺測也耶侯考己三書瓜代有日諸<lb/>
生懐徳惜侯之去且慮侯之美意弗傳也邑之士大夫<lb/>
從而從㬰之欲侈其事丏文于宗仁不獲辭乃正冠肅<lb/>
<pb n="KR4h0116_WYG_005-35a"/>
容濡毫伸楮述其顛末書而刻之石呉侯名㮣字子直<lb/>
義興人今承議郎巳被閒行為中都官其政績備見于<lb/>
當路之所知兹不獲詳記云嘉慶三年嵗在癸亥五月<lb/>
旦文林郎新差充國子監書庫官袁宗仁撰并書<lb/>
　　　崑山州新學記　　　　　　龔璛<lb/>
延祐改元三月平江路崑山州移治于太倉詔天下科<lb/>
舉取士之初年也有司聿新而未有學朔朢馳謁舊學<lb/>
非便是年冬相臺王侯安真來守是州大懼無以作人<lb/>
<pb n="KR4h0116_WYG_005-35b"/>
材而承上意矧兹帶江控海財貨之區漕舟之津既庶<lb/>
且富莫先于教州之士平江路學道書院山長王大年<lb/>
處州路儒學教授杜頥直學陶公甫學賓陶正甫請各<lb/>
視其力相與成之不以煩公家度地治水之北逺去闤<lb/>
闠秀色疎達剏大成殿旁翼兩廡前濶重門像先聖先<lb/>
師繪從祀諸賢又範尊爵罍洗具嚴廟制鳩工僝功費<lb/>
侈矣侯曰止吾豈竭吾力以樹風化哉舊學豈不能偕<lb/>
遷于此顧鄉校不毁因之以嬴諸庶乎其並存也學嘗<lb/>
<pb n="KR4h0116_WYG_005-36a"/>
率鈔以修舊吾以修舊委米廩則以鈔起新學且以紓<lb/>
衆志而廣作成至講堂齋宇直舎儀門庖廩之屬次第<lb/>
完美通為屋五十餘楹置養士田一十頃有竒士民競<lb/>
至膏腴源源而來未巳于是稱為一州之學始于二年<lb/>
四月訖于三年八月教授錫山陸介任職疏状顛末求<lb/>
記璛以固陋弗獲辭謹按呉之初太伯端委以治周禮<lb/>
至于仲雍乃從其俗春秋之世遂為侵奪强暴之國郡<lb/>
縣以來漸號樂土而蒙國家休養之盛雖僻左亦衝要<lb/>
<pb n="KR4h0116_WYG_005-36b"/>
漢史載海陵呉太倉江南亦有其地邪生聚走集當為<lb/>
謹庠序也久矣况于州之既遷刑政號令所自出㣲學<lb/>
則何所本邪夫二帝三王之傳開物成務之道建學立<lb/>
師獨為儒者哉前代失其統明體達用者亦寡見謂迂<lb/>
濶舎此而他求常不足以立治敝而改圖往往復歸諸<lb/>
此蓋君臣父子夫婦長幼朋友之倫仁義禮智之性斯<lb/>
道也所以直道而行也君子小人莫不有學本末先後<lb/>
平寔昭徹彼淺薄近似誠不得而與矣皇上表四書而<lb/>
<pb n="KR4h0116_WYG_005-37a"/>
㑹六經不特九州之内也必使四海之外凡有血氣率<lb/>
由于義理之中明學術正人心建萬世之太平士生斯<lb/>
時抑何幸也昔之士皆曰未有以取之也取之矣士將<lb/>
何以待用乎取其文文浮于行不可也取其材材充其<lb/>
徳可也古之學者為巳成已所以成物也人已之辨善<lb/>
利之分知此則科舉非利祿而設學校又豈飲食課試<lb/>
而巳哉侯由宰邑最入郎省周行直清視邦選侯明治<lb/>
要望于吾黨甚厚噫嘻其亦興于仁讓矣乎工費田畆<lb/>
<pb n="KR4h0116_WYG_005-37b"/>
詳于别珉尚俾來者感于斯云<lb/>
　　　崑山州重修儒學記　　　　　李祁<lb/>
崑山學校之難為于他郡有三故焉州之舊為縣故其<lb/>
學校視縣為髙下縣既陞州而學校尚仍舊規制卑狹<lb/>
不足以聳觀瞻興士類其故一也又今州治乃舊太倉<lb/>
地地瀕海荒落其後日漸生聚成市蕃漢閩廣雜處混<lb/>
居而土著者十無二三文學之士率自他邦來今之舊<lb/>
𨽻儒籍者數不滿十人盖民非土著則所向無恒心士非<lb/>
<pb n="KR4h0116_WYG_005-38a"/>
土著則所習無恒業其故二也又今之職教者非盡得<lb/>
人經術之未明行藝之未備不能正身檢士而且徇私<lb/>
以縱其奸是以蠧愈深而弊愈甚此學校之通患而崑<lb/>
山為甚其故三也雖然事存乎政政存乎人其轉移作<lb/>
興之機亦存乎為牧守者何如耳至正九年夏史侯來<lb/>
為治既謁廟廷惕然思有以新之先是學贍空于計吏<lb/>
之手嵗所入無幾何入即隨手支付無所儲儲亦無其<lb/>
所侯命先作倉庾為屋者三翼其左右者厰其所為軒<lb/>
<pb n="KR4h0116_WYG_005-38b"/>
者一凡舊時之侵漁窺覬冒占儒額者悉去之節浮費<lb/>
謹出納明號令而是歲之所入者始全所儲者始有餘<lb/>
此侯之所以立其本也乃獲殿西偏地復侵疆三畆有<lb/>
竒築而為牆凡四十丈殿後地舊為汚池旦暮潮汐蕩<lb/>
激幾壊址乃募工興作寔汚池叠石以防河岸而為牆<lb/>
于其上此侯之所以廣其基也基址既固乃建講堂堂<lb/>
之髙二丈三尺其入深五丈以楹數之者八其費出乎<lb/>
州民陳允恭而凡畚築完甃之役則民之願輸力者聴<lb/>
<pb n="KR4h0116_WYG_005-39a"/>
蓋侯之徳惠政教足以動之故其樂于趨事如此若侯<lb/>
自為與資于學廩者則更建大成殿為六楹髙五丈二<lb/>
尺深亦如之為儀門二楹如殿其髙殿不及二丈六尺<lb/>
其入深三丈門東西為堂各四楹堂之東西為齋以居<lb/>
生徒殿之東西為廡以列從事通為屋二十有六先是<lb/>
從祀諸賢並圖于廡翳昧陊剥弗彰至是始改為塑像<lb/>
凡百有五人其門牆亭泮靡不完好始于至正十年之<lb/>
正月而以明年二月成此侯設施之次第也侯之綜理<lb/>
<pb n="KR4h0116_WYG_005-39b"/>
規畫不啻若家事非有公府劇務不得巳者必日一至<lb/>
焉若朝夕程督則授之教官前鄉貢進士蔡君景行景<lb/>
行孜孜展力以相其成于是受業有師執經有徒誦聲<lb/>
洋洋達於閭里觀者易視聞者易聴州人俗尚之變者<lb/>
權輿于此巳而蔡君述其本末以來請為記予前佐領<lb/>
浙江儒學所記學校多矣然因仍者易為力改制者難<lb/>
為功今斯學内外髙深横從巍焉廓焉跨軼前代非力<lb/>
足以任重才足以立功者不及此雖然予嘗徴郡乘所<lb/>
<pb n="KR4h0116_WYG_005-40a"/>
載人物自晉二陸而下多名士然猶曰才華過寔君子<lb/>
所不取如清慎超卓行義不汚者率有其人至近代端<lb/>
拱迄咸淳科第相望為隣邑最其間有以大魁為朝名<lb/>
卿抗疏力詆權要者清節凜凜照映史冊為閭里重州<lb/>
治既遷垂四十年商賈之集生齒之繁財殖之富皆有<lb/>
加于在昔而人才之見于世者猶有愧焉此其故可知<lb/>
矣今侯一舉而新之所以加惠士子者甚至為士子者<lb/>
蓋亦以侯之心為心以聖賢之學為學凡為小學必由<lb/>
<pb n="KR4h0116_WYG_005-40b"/>
乎洒掃應對進退之節必明乎禮樂射御書數之文為<lb/>
大學必由乎格物致知誠意正心以修其身必明乎治<lb/>
國平天下之務以達其用師以是為教弟子以是為學<lb/>
夫如是則徳成于己名揚于時居則善其鄉以成禮讓<lb/>
之風出則廣其施以著行事之寔上以忠于國下以有<lb/>
光于前聞人夫豈非史侯之所望于諸君子者哉史侯<lb/>
為州所增廣創設不可殫記予獨舉其作新學校之功<lb/>
以為州士子勸無負侯之盛心云承務郎前浙江等處<lb/>
<pb n="KR4h0116_WYG_005-41a"/>
儒學提學李祁撰<lb/>
　　　後跋　　　　　　　　　　　蔡基<lb/>
至正九年夏史侯文彬守崑山始新州校規州制也浙<lb/>
提學李先生祁為之記史侯去而碑未剏立至正十二<lb/>
年春基分教是邦始奠祠而立焉太守楊侯寔董成之<lb/>
烏乎史侯建學功非一日矣而數年間始得刻石庸非<lb/>
政教有所闗係而史侯之徳終不可冺耶明年夏平江路<lb/>
崑山州儒學教授江南蔡基撰<lb/>
<pb n="KR4h0116_WYG_005-41b"/>
　　　重建崑山縣儒學記　　　　　謝遷<lb/>
崑山縣學在城之西南本宋元以來故址國朝正統景<lb/>
泰間知縣呉昭者嘗改建焉殿堂齋舎咸具厯嵗既久<lb/>
頹弊滋甚有司者未之能新也成化癸夘今副都御史<lb/>
襄城張公淮時以監察御史節按厯兹邑見而嘆曰是<lb/>
而不為將安為乎適縣無長吏即命府判沔陽邵福春<lb/>
陵李智董其事鳩工市材購隣地以拓其基創新易弊<lb/>
增隘就廣辨方正位期年而落成其重門大庭巍然學<lb/>
<pb n="KR4h0116_WYG_005-42a"/>
宮之前者曰大成殿殿之兩旁廡列焉堂有三曰明倫<lb/>
曰育賢曰退省齋有二曰居仁曰由義設門于退省堂<lb/>
之前曰自修築亭于射圃之上曰觀徳而凡鄉賢之祠<lb/>
師生之舎庖廩之次罔不完且美焉蓋為屋以楹計者<lb/>
百三十有九垣以丈計者二百三十至于籩豆簠簋之<lb/>
屬亦考博古圖式參以今制更造二百四十餘器當時<lb/>
未有記其事者頃廵撫都御史四明朱公瑄行郡至崑<lb/>
周覽庠舎而嘆張公之功有不容冺焉無傳者于是知<lb/>
<pb n="KR4h0116_WYG_005-42b"/>
縣張侯鼒適以考績來京遂承朱公之命請予文以記<lb/>
之予惟自古帝王之理天下莫不以求賢為務然不先<lb/>
養士而能得賢者未之有也學校者士之所居以業其<lb/>
業者也語曰百工居肆以成其事士無可居之地而能<lb/>
致力于學者鮮矣又焉得賢才以為國家用有能作興<lb/>
學校如張公者厥功不巳多乎崑山為姑蘓鉅邑素稱<lb/>
文獻賢才輩出代不乏人載諸簡籍班班可考其尤著<lb/>
者理學如李衡志節如范成大勲業如衛涇皆一時之<lb/>
<pb n="KR4h0116_WYG_005-43a"/>
傑士生斯地向方樂學有由然矣矧又有為之作興者<lb/>
哉固宜奮迅激昻十倍于尋常也然學之道奈何曰是<lb/>
不難知也今夫室必有扁勸戒存焉諸生藏修游息朝<lb/>
斯夕斯顧其名而思其義接乎目而警乎心登明倫之<lb/>
堂則思吾之倫果明矣乎入居仁由義之齋則思吾之<lb/>
仁果能居義果能由矣乎踵自修之門則惕然曰身其<lb/>
有未修邪憩觀徳之亭則瞿然曰徳其有未成邪動靜<lb/>
語黙不愧乎退省之私切磋琢磨不負乎育賢之意用<lb/>
<pb n="KR4h0116_WYG_005-43b"/>
是而日勉焉以古之聖賢與鄉之先達自期待雖所至<lb/>
不能盡同要之皆寔學也外此而為學則非吾之所知<lb/>
也巳予既述其事之始末并以是為諸士子勵云<lb/>
　　　題西齋壁勉諸生一絶句　　　林鍾<lb/>
廩食居黌舎差徭不到門若非勤問學何以答皇恩<lb/>
　崑山縣學初在縣治之東唐有文宣王廟以兵火廢<lb/>
　大厯九年始建學于廟垣之右設博士訓學徒五季<lb/>
　廟毁宋雍熈四年因遺址重建元豐四年壊于風潮<lb/>
<pb n="KR4h0116_WYG_005-44a"/>
　元祐初知縣杜采遷今縣治西南作廟堂齋廡紹興<lb/>
　二十八年知縣程沂闢垣牆外門郡守蔣㻧名堂曰<lb/>
　致道隆興間知縣李結葉子强周承勛李裯相繼修<lb/>
　之慶元間章萬里又修之改堂曰明倫嘉定間巫以<lb/>
　修重建大成殿淳祐初徐聞詩袁歟增建直舎齋凡<lb/>
　六曰居仁由義教忠履信致道成徳十二年攝令呉<lb/>
　堅建尊道貴徳二祠元元貞初陞為州學延祐元年<lb/>
　州移太倉學隨之至正十七年州復舊知州費復初<lb/>
<pb n="KR4h0116_WYG_005-44b"/>
　仍建于此國朝洪武二年改為縣額定齋二宣徳元<lb/>
　年教諭曹昇修㦸門知縣羅永年修兩廡景泰天順<lb/>
　間知縣呉昭等改建大成殿𢎞治五年知縣楊子器<lb/>
　建尊經閣今學制左廟右學<lb/>
　　　常熟縣重建學記　　　　　　魏了翁<lb/>
常熟縣學之始圖乘散失僅有梁書至和紀年餘無<lb/>
所考慶元三年縣令孫應時以言游里人也始祠于學<lb/>
新安朱子既為証其事寶慶元年祠遷于學之左而孔<lb/>
<pb n="KR4h0116_WYG_005-45a"/>
子堂闕壊茀不加治今令㑹稽王爚始至大懼無以崇<lb/>
化善俗約縮浮蠧踰年更而正之屬邑士胡洽胡淳庀<lb/>
其役以孔廟居左廟之南為大門北為言游之祠又東<lb/>
北為本朝周子張子二程子朱文公張宣公祠以明倫<lb/>
居右東西為齋廬四以館士為塾二東以儲書凡祭器<lb/>
祭服藏焉西以居言氏之裔通為屋一百有二十楹而為<lb/>
垣以宮之且增田四百畆有竒嵗助公養之費凡言氏<lb/>
之裔官為衣食而延師以教之别為田五百畆以給其<lb/>
<pb n="KR4h0116_WYG_005-45b"/>
費白于郡與部使者為廩以貯之經始于端平二年之<lb/>
冬竣事于明年之秋乃八月丁亥釋奠于新宮屬郡人<lb/>
葉輔之叙其役以求記于了翁竊惟朱子嘗記子游之<lb/>
祠矣如魯論所載二三事皆發揮無餘藐兹孤陋安敢<lb/>
復措一辭然嘗讀禮書而竊有見焉因記廟學之成併<lb/>
附其説夫檀弓不知何人所作而一篇之中獨于子游<lb/>
極其稱譽雖于孔門諸子率多譏評又以言曾並列其<lb/>
是言而非曾者非一幾若偏于抑揚然即其書攷之大<lb/>
<pb n="KR4h0116_WYG_005-46a"/>
扺當典禮訛闕無所考訂之時人之有疑弗決者率以<lb/>
質諸子游故前後典禮所闗者十有四皆以言游一言<lb/>
為可否亦足以見其為時人之耳目雖汰哉叔氏之一<lb/>
語若譏之而寔尊之然則游以習禮列于文學兹其為<lb/>
文為學蓋三代典章之遺頼游以有存者嗚呼信其為<lb/>
豪傑之士矣昔栁宗元謂論語所載弟子必以字惟曾<lb/>
子有子不字遂謂是書出自曾門蓋字與子皆得兼稱<lb/>
如門人之于孔子進而稱子不敢字退而稱仲尼不言<lb/>
<pb n="KR4h0116_WYG_005-46b"/>
子其次亦有既子且字如閔子騫等不一二人或子或<lb/>
字者亦數人然淵弓至游夏最號髙弟字而不能子也<lb/>
有子曾子子而不得字也就二者而論則字為尊孟子<lb/>
雖有師道之稱係于氏者不過男子之美稱耳故孝經<lb/>
字仲尼而子曾子禮運字仲尼而名言偃至于子思字<lb/>
其祖孟子字其師之祖相傳至今人之字仲尼者無敢<lb/>
以為疑仲尼作春秋二百四十二年間字而不名者僅<lb/>
十有二人而游夏諸子門人亦各字其師相承至于漢<lb/>
<pb n="KR4h0116_WYG_005-47a"/>
初猶未敢輕以字許人即是而觀則子游以句呉孤逺之<lb/>
士遂得字而不子以列于髙弟之目此又豈易易然者<lb/>
今呉門密邇行都而常熟為壯縣有如游之北學洙泗<lb/>
遂以習禮輩行顏閔寥寥千載間豈終無其人邪或者<lb/>
狃于習俗未有以自振我朱子既嘗表其事以風厲之<lb/>
予又何言獨推山川風氣古今猶夫人也誦先聖之書<lb/>
服先聖之訓烏乎其必有聞風興起以無負建學尊賢<lb/>
之意者士其勉之端平三年十月戊戌資政殿學士通議<lb/>
<pb n="KR4h0116_WYG_005-47b"/>
大夫提舉臨安府洞霄宮臨邛郡開國侯食邑一千五<lb/>
百户食寔封五百戸魏了翁記<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集卷五<lb/>
</p>
<p>
</p>
  </div>
<div>
                <head>吳都文粹續集卷六</head>
    <p>
<pb n="KR4h0116_WYG_006-1a"/>
欽定四庫全書<lb/>
　吳都文粹續集卷六　　　明　錢穀　撰<lb/>
　　學校<lb/>
　　　尊經閣記　　　　　　　　　吳訥<lb/>
常熟為吳國子游言公闕里公北學聖門身通受業得<lb/>
聖人一體以化洙泗以南朴鄙不文之習澤及後人深<lb/>
矣癸亥五月訥抱病家居敎諭浚儀趙永言奉書謁曰<lb/>
常熟縣學創于宋之至和重建于端平之初左廟右學<lb/>
<pb n="KR4h0116_WYG_006-1b"/>
大成殿後有言公祠祠右有明倫堂元年丙辰永言承<lb/>
乏是學知縣上虞郭南縣丞分宜李子廉撤堂新之三<lb/>
載知縣郭南又撤兩齋改為重屋市學東地建射圃以<lb/>
便諸生習射辛酉冬縣丞新建陳澄掌邑事永言曰郡<lb/>
庠舊有六經閣吳庠近建藏書樓本學承太祖高皇帝<lb/>
頒大明律等書暨太宗文皇帝五經四書大全等集置<lb/>
廡下地土卑濕倘得樓閣以藏庶盡其宜貳令善之撤<lb/>
堂後寢室捐俸為倡復勸邑人佽助錢米鳩工市材建<lb/>
<pb n="KR4h0116_WYG_006-2a"/>
閣五間二夾室名曰尊經之閣時縣令郭南公出而歸<lb/>
因出俸米完其未備經始壬戌季秋既朢落成嘉平之<lb/>
月哉生明之日敢求一言垂示不朽然永言讀諸碑志<lb/>
心竊有疑宋寧宗慶元巳未徽國朱子為知縣事孫應<lb/>
時記言公祠後二十八載理宗端平丙申魏文靖公了<lb/>
翁為邑令王爚作新建學宫記惓惓然表章朱子記文<lb/>
之説至篇終引禮書云時人以典禮質問者十有四皆<lb/>
以游一言為可否三代典章之遺賴之以有存焉此朱<lb/>
<pb n="KR4h0116_WYG_006-2b"/>
子未言者若記中所謂南方之學得其精華及一洒媮<lb/>
懦憚事無亷恥嗜飲食之譏此二事文靖公未嘗發明幸併<lb/>
開釋以告後學於乎訥早游邑庠睹明倫堂扁左刻新<lb/>
安朱熹書右刻㑹稽王爚立稍長讀丹陽公祠堂記竊<lb/>
有得其一二焉按隋書儒林傳序云南北所為章句南<lb/>
人約簡得其精華故朱子記稱子游簡易疎通髙暢宏<lb/>
達意必敏于聞道豈非所謂得其精華者自古而然邪<lb/>
又按荀况非十二子篇云媮懦憚事無亷恥嗜飲食是<lb/>
<pb n="KR4h0116_WYG_006-3a"/>
子游氏之儒朱子于是引而不辨夫子游聖門髙弟論<lb/>
子夏弟子之學知大學之本治武城知禮樂之道豈有<lb/>
荀况所議者乎荀去子游幾二百載其時弟子鄉人或<lb/>
狃于習俗遂乃議及子游故朱子記云願諸生勉進所<lb/>
謂本所謂道使此邑之人百世之下復有如公者出一洒<lb/>
媮懦憚事無亷恥嗜飲食之譏期望後學至深切矣洪<lb/>
惟聖朝太祖髙皇帝誕膺天命以儒術化行天下即位<lb/>
之初詔天下立學校遴儒師訓迪子弟厥後設科取士<lb/>
<pb n="KR4h0116_WYG_006-3b"/>
以四書五經為主本其四書集註詩集傳周易本義書<lb/>
訂定蔡氏傳率皆朱子之説迨太宗文皇帝命儒臣纂<lb/>
輯大全凡悖朱子者弗録今作閣記舎朱子之言何以<lb/>
為言哉朱子嘗有言曰道在天下原于天命之性行于<lb/>
君臣父子兄弟夫婦朋友之間其文出聖人之手存于<lb/>
易書詩禮春秋孔孟之籍至後世國家行事之迹又皆<lb/>
有史臣之記凡天地隂陽事物之理修齊治平之道禮<lb/>
樂選舉食貨兵刑之制靡不備著于中昔之為師者以<lb/>
<pb n="KR4h0116_WYG_006-4a"/>
是為教學之者以是為學今學者類多記誦剽竊内以<lb/>
傲其父兄外以驕其閭里終身不知自勉而卒就小人<lb/>
之歸然豈專在學者之罪亦典教者不知為教之道也<lb/>
於乎朱子集周程張邵之成以續孔孟之統當時乃有<lb/>
記誦剽竊之弊蓋朱子之學雖不能行于一時而寔大<lb/>
行于今日則今日為師為弟子者其可不以朱子之言<lb/>
為法為戒以無負國家建學毓賢之意乎昔者張伯玉<lb/>
記吾郡六經閣曰諸子百家皆在而不書尊經也夫尊<lb/>
<pb n="KR4h0116_WYG_006-4b"/>
者恭敬奉持之謂豈徒尊閣奉安而巳抑又惟吾邑山<lb/>
水明秀登閣則一覽在目竊慮昧者罔思天朝祖宗頒<lb/>
降經書在上或説讌閣之上下或酣醟之餘追逐笑嬉<lb/>
非惟墮乎相鼠無禮之惡而墮乎嗜飲食無亷恥之賤<lb/>
矣愚也年登八十筆研久廢故是閣之記五年之間屢<lb/>
辭邑官之請今則弗克終辭者蓋欲因是盡悃愊以告<lb/>
鄉邑後進俾勿悖先聖之訓也若夫本武城絃歌之政<lb/>
推廣學道愛人之心此邑之令佐所當自勉以求無忝<lb/>
<pb n="KR4h0116_WYG_006-5a"/>
其職者然亦耄老之深望云<lb/>
　　　常熟縣學興修記　　　　　　徐有貞<lb/>
常熟蘓上邑也蓋古呉國之虞鄉言游氏之故里也于<lb/>
今以文獻稱天下然其學宮雖舊而世敝未之改科目<lb/>
雖盛而世風未之振論者病焉先為是邑者率惟簿書<lb/>
㑹計徴科之急而緩于學事成化改元之秋澶淵甘侯<lb/>
寔來令是邑即詣學周爰顧瞻慨然以興修為己任乃<lb/>
咨于學宮及邑之賢者圖惟載度之而次第營為之以<lb/>
<pb n="KR4h0116_WYG_006-5b"/>
明年春蕆事及秋而文廟禮殿洎左右廡靈星㦸門像<lb/>
設祭器罔不畢具又明年春及秋乃修子游之祠繼葺<lb/>
明倫之堂志道據徳之齋建育賢之門闢觀徳之圃架<lb/>
泮池之橋暨治師生之舎庫庾庖湢周垣坊表罔不畢<lb/>
飭蓋自經始至于落成載厯燠凉為日三百有竒而廟<lb/>
學規制于是乎稱湖廣參政邑人錢君景寅以書來曰<lb/>
願有記於乎興學之舉甘侯惟能之然吾于二三子尚<lb/>
有所諗焉夫上之為教未嘗不欲其古若也下之為學<lb/>
<pb n="KR4h0116_WYG_006-6a"/>
亦未嘗不欲其古若也考其成功卒未古之若者何哉<lb/>
豈其為教與學之寔與古異與其在上者不可詰而在<lb/>
下者猶可諉也古之士為道徳不為功名不為富貴今<lb/>
則或惟富貴之為而巳為乎道徳而功名在其中為乎<lb/>
功名而富貴在其中為乎富貴則出乎道徳功名之外<lb/>
矣安望其能古若哉夫言游氏天下儒學之先哲而常<lb/>
熟之鄉先生也其于孔門以文學為稱首而其言學必<lb/>
曰道曰本曰禮樂之原及其行事見于魯論漢紀彰彰<lb/>
<pb n="KR4h0116_WYG_006-6b"/>
焉然則其為學也豈徒文哉蓋子游之學之道仲尼之<lb/>
學之道也仲尼之學之道堯舜禹湯文武周公之學之<lb/>
道也學惟其道雖窮而在下可樂也學非其道雖達而<lb/>
在上可恥也古如是今亦如是不如是不足以言學吾<lb/>
願與二三子省之由子游以求乎仲尼由仲尼以求乎<lb/>
堯舜禹湯文武周公其于道也若泝流而求源也由一<lb/>
心而運之天下小試而為絃歌之治大行而成禮樂之<lb/>
化庶幾哉其古若爾矣吾願與二三子勉之甘侯名澤<lb/>
<pb n="KR4h0116_WYG_006-7a"/>
字𢎞濟以名進士為才御史進憲副敡厯中外以言詘<lb/>
為邑于斯其信為復陞也有公道存焉其所資以圖成<lb/>
廟者教諭樂安謝紘訓𨗳嚴陵諸倫開封髙旦及邑義<lb/>
士錢昌劉倣耆彦徐暘曾昻也前太史中執法經筵講<lb/>
官知制誥奉天翊衛推誠宣力守正文臣特進光祿大<lb/>
夫柱國武功伯兵部尚書兼華蓋殿大學士郡人徐有<lb/>
貞記<lb/>
　　　常熟縣修儒學記　　　　　李傑<lb/>
<pb n="KR4h0116_WYG_006-7b"/>
立學教士自唐虞三代巳然其制度沿革與夫為教考<lb/>
諸經可見矣我朝立學徧天下悉取聖言及先儒格言<lb/>
大訓輯錄成書俾士子誦習服行教之之術視古加詳<lb/>
故雖遐陬僻壤文風丕振而况常熟為姑蘓上邑密邇<lb/>
皇都沾被文明之化最深以久士之育才于學而登賢<lb/>
科躋膴仕者獨盛于南畿諸郡顧廟學歲久滋弊弗稱<lb/>
具瞻𢎞治癸丑監察御史劉公奉詔來巡思振士風必<lb/>
先學事乃即贖刑之金以為修飾之費廟自聖賢像以<lb/>
<pb n="KR4h0116_WYG_006-8a"/>
及禮殿兩廡㦸門櫺星門煥然維新學自師生舎館㑹<lb/>
饌之堂習射之圃以及碑亭坊表翼然加飾經始于甲<lb/>
寅之春不五閲月而告成于是合學師生謂予宜有言<lb/>
以紀成績夫祇宣上徳以興學為首務劉公是舉可謂<lb/>
能盡激揚之職者矣吾黨之士所當自勵以副良有司<lb/>
之意宜如何耶嘗聞魯穆叔有言太上立徳其次立功<lb/>
其次立言立徳云者儀範百王師表萬世若東魯聖人<lb/>
是矣立功云者若臯䕫稷契協和神人以贊化源立言<lb/>
<pb n="KR4h0116_WYG_006-8b"/>
云者若周程張朱倡明理學以詔後之為學者所以希<lb/>
聖希賢圖垂不朽之盛事舎是三者何以哉常熟自言<lb/>
子游氏北學聖門列于文學之科蓋古之立言而庶幾<lb/>
乎立徳者使其大用于時則禮樂之化不但施于武城<lb/>
而臯䕫稷契之功可立致矣於乎今之人才即古之人<lb/>
才何子游氏奮于百世之上而後之聞風興起者寡也<lb/>
豈科舉利祿之學有以奪之邪朝家立學教士之意殆<lb/>
不如此吾黨之士知而戒之豈無踵子游之芳躅于百<lb/>
<pb n="KR4h0116_WYG_006-9a"/>
世之下者哉劉公名廷瓚字宗敬巡厯所至風采凜凜<lb/>
爵祿蓋未可量而知縣事澶淵王綸教諭徐朝翰訓𨗳<lb/>
王淑陳暢皆協力以相廟學之成者是為記賜進士出<lb/>
身朝列大夫南京國子監祭酒前左春坊左庶子兼翰<lb/>
林侍讀學士經筵講官兼修國史邑人李傑記<lb/>
　　　進士題名記　　　　　　　章表<lb/>
邑學有進士碑碑記邑之進士者也邑之人受業于學<lb/>
而得以進士名者試之有司試之禮部試之天子每三<lb/>
<pb n="KR4h0116_WYG_006-9b"/>
歲而升四歲而一計焉學故有碑函石于宮之壁歲久<lb/>
馴隘工不就鐫長邑者下謀于屬募石而新碑之新自<lb/>
今始者燭既往而倡後來也後之來惟進士書為進士<lb/>
作也書不以齒而以次用表年也某曰某官官至某無<lb/>
使視其初者鄙其終輕其少者玩其長也碑石既立矗<lb/>
然聳觀碑之中若兄與弟之得與者三予既記之從而<lb/>
有所感焉夫士游于學學以從仕曰進士者仕之始也<lb/>
士之始仕而書之于石敷之耳目而傳于後者久也必<lb/>
<pb n="KR4h0116_WYG_006-10a"/>
學與仕終其身求無愧焉可也碑之作幸不致于徒然<lb/>
也此不敢以告邑之士用為予弟兄告也雖然有作于<lb/>
先可以興其後有鑒于昔得以修于今鄉鄰賜履之間<lb/>
有學有師以惎以養視之碑存之于目存之目思之于<lb/>
心學究乎己師取乎人倬然能自待者矣自待者重不<lb/>
茍進于仕仕必尊其學而石又不晦于名之書日見進<lb/>
士之承承齒齒用裨于時不冺冺于後視此碑也碑作<lb/>
于天順庚辰之歲九月之吉式立錢計石費者萬之竒<lb/>
<pb n="KR4h0116_WYG_006-10b"/>
工計力傭者什錢之四邑長曰唐侯敬身統任厥成云<lb/>
　　　教育言氏子孫記　　　　　袁甫<lb/>
言偃字子游舊宅在縣治之西唐開元追爵呉侯本朝<lb/>
升為公慶元間令孫應時即學宮建祠于明倫堂東偏<lb/>
後令遷其祠祀事弗飭有識嗟惋今邑大夫王爚移書<lb/>
諗予曰聖道榛蕪心甚愧之今且一新矣東廟西學前<lb/>
殿後祠奠薦攸序既順且嚴嘗訪公裔孫則降在編民<lb/>
罕修儒業由是即新學西齋扁曰象賢聚言族子弟其<lb/>
<pb n="KR4h0116_WYG_006-11a"/>
中縣給贍養之資買書延師朝夕訓𨗳擇齒長者主公<lb/>
祠宇又慮歲月寖逺美意難繼則為之節冗費得緡錢<lb/>
六千三百買田以畆計者四百有五十歲收米以斛計<lb/>
者三百有八十庶貽永久願有記焉余嘆息曰是舉也<lb/>
可謂知禮矣禮天之經地之義人道之所由立而國家<lb/>
所以恃為元氣也昔者夫子與于蜡賓寔有感于魯喟<lb/>
然發嘆子游遂問禮而夫子厯言上古中古與後世之<lb/>
變而斷以禮之廢興子游凡三問而夫子三答皆所以<lb/>
<pb n="KR4h0116_WYG_006-11b"/>
極言禮也異時燕居從容子游子張子貢侍縱言至于<lb/>
禮而子游又發領惡全好之問夫子然之攷諸檀弓所<lb/>
載以曾子之任道尚推子游為習禮其裼襲一節則曾<lb/>
子歉然自知其過與他所論禮皆精入毫髪得聖人之<lb/>
傳至于論子夏之門人則謂僅可當洒掃應對進退之<lb/>
志而本之則無然則知本斯可謂知禮此正夫子所以<lb/>
大林放之問而未可以子夏之論小之也且子游呉人<lb/>
也太伯端委以治周禮其源流有自來矣而况講習于<lb/>
<pb n="KR4h0116_WYG_006-12a"/>
洙泗之間巍然在四科之列武城絃歌之風回視斷髪<lb/>
文身裸以為飾者其氣象果何如故子游之言曰直情<lb/>
徑行者戎狄之道也禮道則不然品節斯斯之謂禮烏<lb/>
乎一日無禮則自棄其品節甚可懼也故始之創祠知<lb/>
禮也後之遷祠廢禮也今王君大修學宮祠先賢而教<lb/>
養其後裔于是乎能復禮而言氏子孫藏修其間者又<lb/>
能夙夜服習則禮之興也其庶矣乎傳曰禮不明則上<lb/>
下昏何以長世然則斯舉也于國祚亦有闗焉是不可<lb/>
<pb n="KR4h0116_WYG_006-12b"/>
以無述乃為之書宋嘉熈改元四月癸未朝散大夫試<lb/>
中書舎人賜紫金魚袋袁甫記<lb/>
　　　常熟縣學田記　　　　　　黄溍<lb/>
常熟故呉地州之西子游宅在焉當孔子時呉通上國<lb/>
巳久北學宜非一人獨子游以身通受業列于七十有<lb/>
七人之間而其言行見于紀錄為甚具迨今千有七百<lb/>
餘年生其地而好學能文名者猶彬彬焉風氣之厚俗<lb/>
習之盛誠非旁州比縣之所及然自其縣時巳有學而<lb/>
<pb n="KR4h0116_WYG_006-13a"/>
所占田多薄瘠以歲之不易也諸生往往無所仰食學<lb/>
校之養顧出他州縣下絃誦之聲希闕寂寥前後為是<lb/>
州若職教事者思有以裕之而未知所以為計學之賓<lb/>
老以為州之有力而名好事莫如曹君乃相率造君以<lb/>
為言君欣然為輟田之可耕者若干畆山之可樵者若<lb/>
干畆以佐之羣居聚食始無所乏絶莫不徳君之為而<lb/>
願得予文以記之予聞古昔授田建學悉有成法民之<lb/>
為士固不必廩于學官而大家巨室亦不得有羨田以<lb/>
<pb n="KR4h0116_WYG_006-13b"/>
資施予也自先王之法壊而不可復見説者蓋以為三<lb/>
千之徒聚而食于孔子或又以飲食之人為子游氏之<lb/>
儒何言之無稽邪今之去孔子日益以逺有能聞布衣<lb/>
養徒之事而興起焉可謂難也巳若夫為弟子員而藏<lb/>
修息游于斯者皆生于子游之鄉而得其風氣俗習之<lb/>
美者也茍無辜乎居之安食之飽而必有事焉將見其<lb/>
處也必無愧乎子游之文學其出也必無忘乎子游之<lb/>
學道而愛人一簞一瓢不足為其儉萬鍾之祿不足為<lb/>
<pb n="KR4h0116_WYG_006-14a"/>
其泰孰得以區區飲食之細厚誣君子也哉是用弗讓<lb/>
而為之記以告諸來者云爾<lb/>
　常熟縣學在縣治東南前臨運河宋祥符圖經云縣<lb/>
　東五十步有文宣王廟初不言學淳熈十年曾棨建<lb/>
　堂曰進學紹熈五年葉知幾改名明倫自書扁慶元<lb/>
　三年孫應時建呉公子游祠開禧三年葉凱修廟學<lb/>
　端平初王爚倣郡學制東為廟徙呉公祠于後西為<lb/>
　學建象賢齋教育言氏子孫扁堂曰明徳元陞州國<lb/>
<pb n="KR4h0116_WYG_006-14b"/>
　朝改縣學洪武建先賢祠闢射圃建觀徳亭宣徳九<lb/>
　年知縣郭南修兩廡學門及厨庫正統二年况守鍾<lb/>
　修兩廡六年縣丞陳澄建尊經閣成化二年知縣甘<lb/>
　澤修𢎞治八年巡按御史劉廷瓚重修今制左廟右<lb/>
　學<lb/>
　　　呉江縣重修廟學記　　　　　陳從古<lb/>
學校者政本之所自出講禮閲樂習射考藝養老齒胄<lb/>
獻囚告馘無不寓焉詎可一日廢也世之俗吏棄本趨<lb/>
<pb n="KR4h0116_WYG_006-15a"/>
末鰓鰓以簿書獄訟為急視學校為虛器無惑乎風化<lb/>
之不行政本之不立也三代之時家有塾黨有庠遂有<lb/>
序國有學人人安于禮義亷恥之域而無暴慢鄙俗之<lb/>
心故孟子謂學則三代共之皆所以明人倫也人倫明<lb/>
于上小民親于下可謂知本矣自子衿之詩作士子競<lb/>
為城闕游渙然無所歸宋興尊儒隆道州縣率詔置學<lb/>
自漢及唐未有如祖宗之盛者也中更兵火之變一時<lb/>
學舎莽為盜區浙右尤甚呉江界往來之衝六龍南渡<lb/>
<pb n="KR4h0116_WYG_006-15b"/>
駐蹕臨安寔為畿邑士大夫行李取道半天下使客旁<lb/>
午曾不得一夕寧為邑者平旦視事操牒據案獨臺符<lb/>
府檄金穀趣辦之役是憂至學宮廢弛漫不經意故民<lb/>
不知教簪筆健訟視他邑最乾道之初乏宰再歲郡擇<lb/>
人以攝之席未煖即去知縣趙公領事之始慨然嘆曰<lb/>
吾為風化之首今學校鞠為園蔬邑之父兄鮮以夫子<lb/>
之道詔其子孫甚者先聖殿廬上雨旁風春秋奠菜無<lb/>
所存庇此令所當憂也前政石公轍嘗創之矣未幾中<lb/>
<pb n="KR4h0116_WYG_006-16a"/>
輟吾詎忍不終其事也卜日鳩徒撤舊更新夷荒剔蠧<lb/>
周以重階堊以兩廡中奠廟室環列繪像生師有舎禮<lb/>
器有所賓客之廬庖廩之次無一不具公曰學具矣無<lb/>
資財以養士徒學為于是將舊籍漁兒月計錢二十萬<lb/>
永為廩餼之費凡片瓦尺椽市于旁邑不告勞丞俞希<lb/>
尹寔贊其事經始于乙未之秋落成于是歲之冬邑之<lb/>
羣士鼓篋懽趨以後為恥絃歌之聲夜以繼日公又嚴<lb/>
規程以防其怠者則公之慮逺不為朝夕計蓋可嘉也<lb/>
<pb n="KR4h0116_WYG_006-16b"/>
吁學校之設不徒設也世知甲兵可以威天下不知學<lb/>
校亦足以威天下蓋甲兵威之而不足學校威之而有<lb/>
餘昔朱泚之亂士皆風靡何蕃以布衣能一叱而回六<lb/>
館之士孰謂學校無益于人之國哉今諸生宜以古學<lb/>
為心不徒為章句誦説之習異時孝于家忠于國無負<lb/>
聖天子教育之意則所以報公者亦無媿矣予呉人也<lb/>
往來彼數矣見其水波溟渤羣山映帶逺混天碧長橋<lb/>
卧波横截其中固嘗倚櫂岸巾徜徉四顧曰脱屣功名<lb/>
<pb n="KR4h0116_WYG_006-17a"/>
扁舟五湖豈非鴟夷子皮之逺遊者乎秋風颯然蓴鱸<lb/>
芳鮮豈非張季鷹之思歸者乎行歌長吟興渺雲水豈<lb/>
非陸魯望之嘉遯者乎大抵山澤英靈之所萃其寓于<lb/>
物也必有瑰竒雄傑之觀其毓于人也必有髙明俊秀<lb/>
之才然物不自顯待人則顯才不自達得人則達彼之<lb/>
為瑰竒雄傑之觀者得三賢然後發明所謂俊秀之才<lb/>
為時而生者今有待于學校作興也趙公既建學矣則<lb/>
才之所成就者吾知必有人焉公名廣字徳儉屬籍之<lb/>
<pb n="KR4h0116_WYG_006-17b"/>
賢有文者其為政之本末又能推餘力以及郵亭使館<lb/>
橋梁祠宇一新之部使者以能聲交薦于朝今為南徐<lb/>
别駕公雖去邑之人不忘公賜相與請記于予欲刻之<lb/>
學石以告後人予嘉公之政如此不敢以固陋辭淳熈<lb/>
五年五月十八日朝奉大夫直秘閣新權知饒州軍州<lb/>
事兼管内勸農營田事陳從古記<lb/>
　　　重修呉江縣學記　　　　　　盛章<lb/>
嘉定十年十月呉江重修縣學僝工邑之多士合辭來<lb/>
<pb n="KR4h0116_WYG_006-18a"/>
言曰學舊有宮歲久就壓曰殿曰堂前令嘗葺之力未<lb/>
逮以其餘遺後人令吕君宰邑謂是為政之大者首集<lb/>
僚佐謀其議克合乃節嗇銖毫月聚歲贏市材僦工厯<lb/>
吉丕作授成學職俾以分領向所粗備增敞加飾既益<lb/>
嚴翼門廡齋舎撤陋崇庳屹為閎閌雖廩庫庖湢曹胥<lb/>
之局輿隸之所斬斬一新于是率同僚從以士俯仰再<lb/>
拜致敬于先聖先師冠裳韋衣環列後先雍容般辟濟<lb/>
濟咸在觀者侈焉願有以記之章叨居言路天下事無<lb/>
<pb n="KR4h0116_WYG_006-18b"/>
巨細得以商略可否日以酬酢未暇既而復來言曰今<lb/>
之為邑簿書期㑹獄訟聴斷非才識精敏不能辨詰此<lb/>
其所難也賦斂有常額外鑿空漁以竭澤後反求多日<lb/>
對疲民較量于圭黍尺寸之㣲不則繩以法雖不忍所<lb/>
不遑恤此又難者也今令能于敲扑喧囂之中知所先<lb/>
務豐宏兹學以幸邑士且役成而民不知此尤其難者<lb/>
也請益堅不得辭因為之説曰學所以明教化美習俗<lb/>
也古者學庠序塾無非此理身修而家齊家齊而國治<lb/>
<pb n="KR4h0116_WYG_006-19a"/>
此學之所以及乎人也自誠而明自明而誠極而至于<lb/>
不可測之神此學之所以合乎天也呉松為邑地占其<lb/>
勝自昔髙人隱士徜徉其間清風峻節聞者興起世降<lb/>
俗下趨尚浸異士之重厚誠篤或隨習而逺民之和順<lb/>
輯睦或怵欲而虧思返古者每致其拳拳也然厥初有<lb/>
生畀賦均一是理茍明轉移易易今教養之地鴻剏奐<lb/>
輪威儀文物設飾宣備俾邑之秀民得以優游涵泳于<lb/>
其中飡和染教以成就其逺大之器業田里之内聞風<lb/>
<pb n="KR4h0116_WYG_006-19b"/>
向化亦將有所勸勉媿恥而乖爭陵犯之習浸以消沮<lb/>
蓋人心之理本與政通以齊魯待其人則人亦以齊魯<lb/>
待其身其機固如此也令之加惠吾邑顧不厚與章既<lb/>
書其事抑有告焉夫人之心不難于觀感動化之速而<lb/>
難于持循蹈履之久使士之尊徳樂義積于其身者猶<lb/>
長日加益而不自知民之入孝出弟日以遷善而無復<lb/>
犯禮之俗相與守之而不變則國家崇化道民之意始<lb/>
為無負且有以答令之盛心矣其勉之哉吕君名祖憲<lb/>
<pb n="KR4h0116_WYG_006-20a"/>
婺女人心事平夷政尚簡靜其學問源流蓋有得于伯<lb/>
氏東萊云冬十二月朢日承議郎監察御史盛章記<lb/>
　　　重建儒學記　　　　　　　錢牧<lb/>
余試令呉江越兩載有壊必葺不敢以傳舎視官府毎<lb/>
于日不暇給之中左枝右梧興利補弊驛亭橋梁以及<lb/>
公宇經理粗就緒獨學宮無㕔事至則僑寓聚星之津<lb/>
亭環堵瀕湖規制淺狹僅可為蘧廬旦莫之托嘗欲擇<lb/>
曠地屋其上俾挈而居之以稱朝廷設官之意㑹邑計<lb/>
<pb n="KR4h0116_WYG_006-20b"/>
冗雜道傍作舎此志未償也上踐阼之二年丙寅夏五<lb/>
月荆溪楊鍈來領學事顧瞻聚星代者猶未去東寄西<lb/>
泊靡所居止一日庠校之士過余道所以余曰此令責<lb/>
也二三子之意不可孤邑之後河舊有吏舎一區嘗假<lb/>
務官居其中去代不常至有撤欂櫨抉窻户負之而歸<lb/>
者四壁罄垂日就頹圯無巳則起而新之輙以為學官<lb/>
㕔不猶愈于津亭之僑寓邪乃命置材植具瓦甓相率<lb/>
庀徒補苴罅漏興仆植僵不旬浹而工師告成治事有<lb/>
<pb n="KR4h0116_WYG_006-21a"/>
㕔肅賓有位藏修有堂庖湢有所一畆之宮具體而㣲<lb/>
而邑庠師儒之官得之巳不翹足而余之始志亦可粗<lb/>
償矣竊惟國初崇文詔郡邑立學館呉江寔居其先然<lb/>
主管學事例以縣官兼之自祥符以來大率然也三數<lb/>
年前有持提學司片紙以白衣來典教者餼廩之外月<lb/>
書季考若罔聞知先皇帝加惠四方學徒景定壬戌昉<lb/>
置為令凡縣悉置學官所以俾之專意教養以幸邑之<lb/>
俊秀者至矣使為長于斯猶茍焉旦暮坐視其東寄西<lb/>
<pb n="KR4h0116_WYG_006-21b"/>
泊不獲安其居豈朝廷專官之意哉矧是役也取辦于<lb/>
學帑者無幾賴以居今芘後者則無窮嗣而葺之尚有<lb/>
望于來者云是歲六月既朢奉議大夫特差知平江府<lb/>
呉江縣主管勸農公事兼兵馬都監弓手寨兵軍正賜<lb/>
緋魚袋錢牧記<lb/>
　　　新修大成殿記　　　　　　　陳堯佐<lb/>
道濟萬物而萬物不知其所以然故聖人條其教而教<lb/>
之教之弗率而又以刑而刑之由是君于上臣于中民<lb/>
<pb n="KR4h0116_WYG_006-22a"/>
于下尊卑貴賤儼如也故禮樂征伐自天子出後之學<lb/>
者或曰吾師佛也吾師老子也復又有百家之説穿鑿<lb/>
户牖于是教分為三流析為九烏乎教果三乎流果九<lb/>
乎且未論佛何為也老子何為也言之彬彬書之云云<lb/>
是欲化之為善乎果欲善也則孔子之化不使人不善<lb/>
矣水濟水也安得而異曰江曰河曰渠曰溝名斯别矣<lb/>
體復二乎且夫生而免乳必諷其言死而就木必不可<lb/>
須㬰而去也雖欲去之有能去之者乎或者北其轅而<lb/>
<pb n="KR4h0116_WYG_006-22b"/>
騁越西其流而走海蓋有之矣未見其至也復之上六<lb/>
迷復凶予謂迷復之凶又誰咎也國家紹千載之統炳<lb/>
二聖之業東封泰山答天之休也西祀汾壤復地之利<lb/>
也而且謁見靈闕飲至宗廟噫為禮之盛有過于此者<lb/>
乎為孝之大有過于此者乎多士討論之聖君財成之<lb/>
明白光大垂耀永世夫如是則孔子之為道也不為不<lb/>
尊矣孔子之為書不為不信矣王者尊之率土奉之適<lb/>
其宜矣又安從而他師焉姑蘓南門邑曰呉江乃錢氏<lb/>
<pb n="KR4h0116_WYG_006-23a"/>
武肅王之所建置疆畫長洲之苑門涵震澤之源魚鹽<lb/>
蜃蛤既邀逐末之利詩書禮樂遂昧好學之訓㑹詔下<lb/>
郡邑悉煥儒廟縣令李恭尉聶復等喜而言曰由己而<lb/>
為專也專則有悔自命而作順也順則無咎既而營材<lb/>
具工補壊繕廢棟宇之制遙資乎闕里俎豆之設仰法<lb/>
乎太學門人侁侁書室鱗鱗蚩然之氓于斯改觀卓爾<lb/>
之士可以弗畔又若尊篚之器縣官具之奠獻之數朝<lb/>
文著之雖顓䝉者視之瞭焉兹又上之化下以道而下<lb/>
<pb n="KR4h0116_WYG_006-23b"/>
之奉上以禮可以亘萬古流頌聲于無窮也予竊大君<lb/>
之祿被外計之寄錢刀之司寔曰己任俎豆之化人匪<lb/>
他務㑹按厯所部戾至新宇唯令及尉趨而言曰天子<lb/>
有命執事不佞廟成弗識歲逺何覩願得正人之論以<lb/>
刻泰山之石予聞其言而喜當請而諾蓋喜乎播吾后<lb/>
錫羨垂鴻之慶亦樂乎揚孔子垂教化之㫖黭淺之説<lb/>
孤陋是懼或曰三教九流之道果何如也三教不二九<lb/>
流歸一吾子思其異不異也宋大中祥符五年歲次壬<lb/>
<pb n="KR4h0116_WYG_006-24a"/>
子仲春十一日陳堯佐記<lb/>
　　　重建大成殿記　　　　　　黄由<lb/>
祥符五年二月呉江縣始建學丞相文惠陳公堯佐為<lb/>
兩浙轉運使寔記其成當是時宋興六七十載海内無<lb/>
事文治大興詔郡縣悉置學守若令得祀夫子令李度<lb/>
築縣西偏以奉詔書規制軒偉廟貌遹嚴俊語明章相<lb/>
為發揮學校之盛稱于二淛既厄于兵令石公轍乃改<lb/>
而南大成殿之建距今又七十載棟橈榱腐聖繪漫漶<lb/>
<pb n="KR4h0116_WYG_006-24b"/>
春秋釋奠觀者太息令劉伯麟輦錢五十萬議治不果<lb/>
今令孫君仁榮初拜學宮有慨于心義劉之為願竟其<lb/>
役于是捐金靡穀至割圭租躬執扑略無留難明年夏<lb/>
六月巳成簷楹飛敞像設一新承平氣象宛然如在由<lb/>
有園百畆摭上所賜詔墨是名盤野幸與學鄰扁舟過<lb/>
之輪奐奪目乃載酒為諸友賀席間人人言令君之賢<lb/>
豈弟不擾百廢具興未幾皆及吾門且述所以嘉惠鄉<lb/>
校者謁由書之由再三辭不獲則進諸君而告之曰學<lb/>
<pb n="KR4h0116_WYG_006-25a"/>
之廢興時也道之窮通命也惟不以窮通二其心而一<lb/>
以救時行道為事此吾夫子所以異諸子也至于今名<lb/>
教被于四海祀典垂于百王其于啟人心惠斯世者蓋<lb/>
與天地相為無窮豈直籩豆司存歲時奠謁而巳呉江<lb/>
壯哉縣水天寥濶清淑扶輿數千百年間豈無長才秀<lb/>
民行夫子之道于世顧使髙人隱士脱身世鞅者多擅<lb/>
兹邑是豈夫子詔吾黨之意哉夫沮溺耦耕晨門荷蕢<lb/>
謂非知幾有道之士則不可夫子奚不深取以為世道<lb/>
<pb n="KR4h0116_WYG_006-25b"/>
計也噫出處何常惟義之歸屑意軒冕顛倒利害之途<lb/>
而不知返固非也忘斯世獨善其身將與孰任天下之<lb/>
事轍環諸國削迹伐木夫子有不得巳于此者矣諸君<lb/>
勉之入宮牆拜冠履而念及乎此則通經學古期于有<lb/>
用得時行道思濟斯民皆聖門事業無徒狃于章句之<lb/>
學此則由之願也亦令君所以尊先聖淑艾吾黨之意<lb/>
也語曰十室之邑必有忠信不如丘之好學也諸君勉<lb/>
之嘉定八年正月十五日正奉大夫提舉隆興府黄龍<lb/>
<pb n="KR4h0116_WYG_006-26a"/>
萬壽宮寶謨閣學士呉郡開國侯食邑一千七百户食<lb/>
寔封一百户長洲黄由記<lb/>
　　　重建儒學記　　　　　　　朱子昌<lb/>
呉江平江之屬邑有太伯延陵之遺教故其俗淳以厚<lb/>
有鴟夷子皮季鷹魯望之髙風故其士清以逸有三江<lb/>
五湖之形勝故其地為古今之雄盛予曩奉三髙祠徘<lb/>
徊學宮摩挲石刻觀陳文惠公所記則知此邑學校蓋<lb/>
甲于呉之諸邑自大中祥符巳然紹興改創規模宏大<lb/>
<pb n="KR4h0116_WYG_006-26b"/>
風驚雨過蕩不復完所僅存者大成殿講堂而巳鎮國<lb/>
上將軍都元帥甯侯玉葺而新之自至元癸巳八月鳩<lb/>
工正殿始復相是役者敦武校尉杜福然講堂齋舎未<lb/>
及也是邑王令君柔勇于為義以明年八月與邑之長<lb/>
貳復倡士民捨其舊而新是圖講堂廊廡齋廬下及倉<lb/>
庾庖湢之室具備前學錄俞處仁儒林偉士也捐金繼<lb/>
粟賴其力為多落成後教諭王沂李文蘧合辭請記成<lb/>
績予謂承流宣化之職也政教繫焉漢言循吏以西都<lb/>
<pb n="KR4h0116_WYG_006-27a"/>
為稱首龔遂渤海黄霸潁川不以柔服强暴為能則以<lb/>
發摘奸伏為事文翁治蜀其治辦之迹一無可言不過<lb/>
興學校教生徒而已班孟堅傳循吏顧乃列于龔黄諸<lb/>
人之先豈非詩書義禮之澤入人也深教為政之本顧<lb/>
有在此而不在彼歟是邑當驛道旁午往來仕于此者<lb/>
於將迎中不至廢事亦云可矣何暇他及有能以興學<lb/>
校崇教化為先務者亦可尚矣士之肄于斯者其可負<lb/>
所學歟泮水為頌僖公而作修泮宮一事不書于春秋<lb/>
<pb n="KR4h0116_WYG_006-27b"/>
而見于魯頌蓋泮宮乃因魯舊有而能修故春秋不書<lb/>
然魯人頌美之辭在聖人所不廢也余職儒司因士心<lb/>
從輿論不容以蕪陋辭時元貞元年九月將仕郎浙西<lb/>
道儒學副提舉朱子昌記并書<lb/>
　　　重修呉江州儒學記　　　　　顧儒寶<lb/>
孔子曰人能𢎞道子思曰道待人而後行道無在無不<lb/>
在所以擴充之者存乎其人矧夫子宮牆宗廟百官之<lb/>
美富莫非道之攸寓惟其寄之于人故有作焉有敝焉<lb/>
<pb n="KR4h0116_WYG_006-28a"/>
有修焉夫作于前者固不能必無敝敝而修之則不無<lb/>
望于後之來者鄭人不修學校無以逭佻達城闕之譏<lb/>
魯僖能修泮宮有以來思樂采芹之美一修一否豈非<lb/>
係于人乎由是知作者未必無修者未必易也呉江有<lb/>
學與州同陞初都元帥甯公玉縣尹承務王公柔因其<lb/>
敝而共新之迄今三十有餘稔所修者復敝焉延祐丙<lb/>
辰知州朝列髙公仁甫下車首謁先聖環視内外慨然<lb/>
有志于斯計費捐資無需于學自為謀畫期底于成明<lb/>
<pb n="KR4h0116_WYG_006-28b"/>
年丁巳新靈星門增儀門二大成殿明倫堂廊廡四齋<lb/>
大小兩學瓦垣甃地夾道植槐倉廩庖湢罔有不葺越<lb/>
明年戊午于正門外濱河累石叠牆映帶左右昔無今<lb/>
有觀瞻聳然莅斯役者州吏沈慤前直學沈廷玉也既<lb/>
而聖賢像貌彰施一新公之志亦惓惓矣尚猶不寧于<lb/>
是月講季試躬親臨董大小生員勉勵尤至抑嘗論教<lb/>
化為政治之本世之牧民者往往詳于政治而略于教<lb/>
化公之斯舉可謂知本矣茍非其人道不虚行是學之<lb/>
<pb n="KR4h0116_WYG_006-29a"/>
修信乎其有待也訓𨗳趙繼祖曹謹偕學職弟子員謁<lb/>
予記其成刻辭于石以垂將來公之得士心如此儒寳<lb/>
辱公之知兹幸滿替曷敢以固陋辭時延祐五年歲次<lb/>
戊午前平江路呉江州儒學教授顧儒寳撰<lb/>
　　　興修儒學記　　　　　　　陸居仁<lb/>
呉之境以水為勝水之勝在震澤三江之交震澤西受<lb/>
天目宣歙諸山之水東趨三江以入海故澤江之交其<lb/>
境為尤勝交當南北要衝有虹梁亘數里逕交上通驛<lb/>
<pb n="KR4h0116_WYG_006-29b"/>
逵逵左為運渠兩傍居民數千家在宋為縣今為州蓋<lb/>
以鎮其交也州學在其渠東西面震澤山水之勝一覽<lb/>
而無遺長江抱其隈是學又據一州之勝者第學址隘<lb/>
陋又廩粟薄歲久而隳靡措改觀資至正庚寅燕山邵<lb/>
侯子敬守是州莅學拜謁顧瞻咨嗟慨然圖新之首捐<lb/>
已俸為倡秋八月上丁釋奠率郡民之富而好禮者觀<lb/>
禮既徹俾升堂與燕享以介景福郡人喜曰吾乃今日<lb/>
知禮樂之教也是侯欲厚我州俗吾民何幸也願相勸<lb/>
<pb n="KR4h0116_WYG_006-30a"/>
為善侯曰凡爾之同室而居有父子兄弟之親夫婦之<lb/>
别同里而居有長幼之序同類而有朋友之信主僕而<lb/>
有君臣之義者固彛倫之同秉然㣲吾聖人述經垂訓<lb/>
以為之教國何以遵為常法民何以質為常典而得相<lb/>
養以生相安以居邪賴其教而不知所以報之無乃昧<lb/>
其本乎夫學校尊崇先聖先師春秋朔朢制為祭祀所<lb/>
以報其本也設之師儒以鄉三物樂育羣才所以布其<lb/>
教也今敝陋若此何以稱崇教之意吾將擴而新之以<lb/>
<pb n="KR4h0116_WYG_006-30b"/>
致其報之誠以漸爾禮樂之儀爾民亦願乎民咸稽首<lb/>
曰㣲侯吾幾不知民生之所由賴猶敢後其報乎乃相<lb/>
率以來助於是大闢舊規廟貌神像華奐莊好髙其閈<lb/>
閎加倉庾廟學於是告備起是年之九月三日乙卯至<lb/>
明年辛卯五月十二日庚申學觀一新而江山之勝若<lb/>
有増偉者學職郡之民交為請記于是記曰信哉善政<lb/>
不如善教之得民邵侯俄頃之教而民即從化學校為<lb/>
之興起使乆其任而教不輟為效可勝言邪昔者召公<lb/>
<pb n="KR4h0116_WYG_006-31a"/>
化行南國而封於燕今侯生於燕而欲召公是似雖南<lb/>
陽召父何足多讓哉今守令六事興學為要若邵侯之<lb/>
政可謂知要矣雖然以興學為心相是役者不以利己<lb/>
為心故學之成也偉士之講業於學者相觀孫志而以<lb/>
侯之心為心則業之成也是州當驛逵使驛之過無虚<lb/>
日覽江山之勝瞻學觀之偉挹士風之懋必有舉麾而<lb/>
指之者曰是燕邵侯之甘棠也走也敢不為斯文慶至<lb/>
正十一年五月前鄉貢進士陸居仁記<lb/>
<pb n="KR4h0116_WYG_006-31b"/>
　　　儒學大成殿記　　　　　　　許從宣<lb/>
按周制大胥春入學舎菜合舞秋頒樂合聲故凡釋奠<lb/>
必有合也其登歌清廟下管象舞大武是也故月令仲<lb/>
春上丁命樂正習舞釋菜葢學校以行禮樂小有舎菜<lb/>
而以食為主大有釋奠而以飲為主其于學校習舞與<lb/>
聲大合六代之樂一也吾夫子以聖人享南面王爵厯<lb/>
代尊崇禮頌之縟情文之備至于今而莫之能尚也唐<lb/>
貞觀間太宗以文治然廟享聖人襲用齊典僅設軒架之<lb/>
<pb n="KR4h0116_WYG_006-32a"/>
樂六佾之舞而己繼後開元閒釋奠始用宮縣之樂至<lb/>
于故宋崇儒右文可謂至矣然春秋上丁釋奠東序上<lb/>
戊釋奠西序雖登降有部至于用樂不以軒縣而以判<lb/>
架兼不設舞位先儒謂有歌而無樂非古人習樂合舞<lb/>
之意也遂乞釐正以表尊崇至于唐儲君其釋奠于學<lb/>
鐘磬簨虡絲聲在絃匏笙並陳柷敔合止賁鼗間作塤<lb/>
篪和鳴具有成規禮將陳協律郎俯伏舉麾則永和之<lb/>
樂作登歌則肅和之樂奏雍和紓暢悦人心而娯神明<lb/>
<pb n="KR4h0116_WYG_006-32b"/>
者其為樂可謂盛矣今夫路府州縣莫不有學其所謂<lb/>
尊崇聖人者衣冠章服殿寢階陛固巳純乎王者之禮<lb/>
矣若夫廟樂八音並奏蓋有取乎虞廷之簫韶豈不曰<lb/>
後世雖有作者虞舜氏不可及矣呉江之為州也雖于<lb/>
呉為南北津要然州治出乎江湖之上風濤所掀播魚<lb/>
龍所出沒而州學迫市里之隘在垂虹橋之南廟享聖<lb/>
人既有著令學宮與廟雖皆具至于廟樂則有缺焉至<lb/>
正十二年州達嚕噶齊哈蜜勒人濟雅濟公以奉議大<lb/>
<pb n="KR4h0116_WYG_006-33a"/>
夫來監是州既建㦸門以大廟制顓命樂師選學之彦<lb/>
肄習廟樂甫及期而樂大備自凝安曲九變成章與八<lb/>
音並奏而無纎毫敢略者廟于是告完蓋公之來是州<lb/>
也適寇犯鄰境州民憂惶而公能鎮之以安舒撫之以<lb/>
仁厚狡猾從化奸兇伏誅民既大和乃能以其餘力重<lb/>
製廟樂成奉議大夫西夏郡趙拜布哈以首領來尹是<lb/>
州同知金剛納昭信哈智承直判官諾海敦武哈扎爾特<lb/>
穆爾從仕提控案牘錢惟賢都目陳濟顧能與公同志<lb/>
<pb n="KR4h0116_WYG_006-33b"/>
協心興學造士州澤國其人士之美者來遊來歌者觀<lb/>
感廟樂以矢其音况當大比之年其為世用必矣若夫<lb/>
琴瑟在御笙歌間奏且將見蛟龍黿鼉秘怪水獸與仰<lb/>
秣之馬出聴之魚咸感化于廟樂之盛者而况于人乎<lb/>
况于鬼神乎至正十二年癸巳十月吉旦亞中大夫福<lb/>
建閩海道亷訪使許從宣記<lb/>
　　　呉江縣重修廟學記　　　　趙寛<lb/>
國朝之制縣必有學學必有廟天下皆然然有修飭者<lb/>
<pb n="KR4h0116_WYG_006-34a"/>
有荒陋者各視其地之文獻及作興之人何如耳學所<lb/>
以明人倫育英才欲其寬閒靜深以為士君子進徳修<lb/>
業存心養性之地廟所以尊祀聖賢報本追逺欲其髙<lb/>
明嚴肅然後人望而敬有以興起夫景仰企慕之心呉<lb/>
江廟學自宋元有之正統中巡撫少司空吉水周文襄<lb/>
公始拓其基宇而改剏之規模宏敞他邑莫及也厯歲<lb/>
既久日以頹廢𢎞治戊午春寬以刑部郎中奉使湖南<lb/>
便道鄉閭祇謁先聖廟庭顧瞻宮牆周覽區宇輪焉奐<lb/>
<pb n="KR4h0116_WYG_006-34b"/>
焉鳥翼翬飛丹雘焜煌照映雲日殿曰大成門曰列㦸<lb/>
曰靈星祠曰鄉賢曰去思堂曰明倫齋曰日新曰時習<lb/>
以及神厨神庫膳堂射圃學官之居諸生肄業之舎倉<lb/>
庾庖湢之屬昔之卑庳者今則増以崇昔之毁敗者今<lb/>
則完而新昔之圬漫者今則潔而明衿佩之士絃于斯<lb/>
誦于斯藏修退息于斯皆得以安其居靜其慮大肆其<lb/>
力于詩書禮樂之場而無喧囂之雜湫隘墊濕之憂予<lb/>
喜而問曰孰為之哉何若斯之盛也衆咸曰此吾邑侯<lb/>
<pb n="KR4h0116_WYG_006-35a"/>
之嘉惠也吾侯下車首務斯文近日司宰牧者所未見<lb/>
也予因問繕工之始末曰侯以丙辰之冬來至任經始<lb/>
于明年暮春之初訖工于孟夏之終問經費之所出曰<lb/>
取財于官而役力于民民欣然趨之命隂陽訓術呉鈭<lb/>
敦匠事鈭公勤有幹略長于料理學諭髙君督視之尤<lb/>
加意焉故其成速而精予聞而嘉之侯之政豈不異哉<lb/>
侯以進士釋褐來宰邑視事之初錢穀獄訟案牘山積<lb/>
宜若不遑他務者乃能從容有餘以從事于教化之地<lb/>
<pb n="KR4h0116_WYG_006-35b"/>
其才力優于人逺矣世之好興事者厲民惡勞民者廢<lb/>
事今也有子來之樂而無疾首蹙額之怨此何以致之<lb/>
哉秉彛好徳人之同心矧吾邑故文獻者侯因民所欲<lb/>
而使之宜奔命之易也敎化行而風俗美思樂之風作<lb/>
而棫樸之士興焉必自今日矣髙君與司訓林君陳君<lb/>
聞予言請書之將刻貞石詔來者予辭不獲遂書以歸<lb/>
之侯姓郭氏名郛字于蕃廣平肥鄉世家也亷明嚴肅<lb/>
達于政體治邑一年而良法善事具可稱述不獨興學<lb/>
<pb n="KR4h0116_WYG_006-36a"/>
之美云<lb/>
　呉江縣學在縣治東南初有文宣王廟在縣治西宋<lb/>
　大中祥符間詔天下修廟學縣令李恭尉聶復始作<lb/>
　新之轉運使陳堯佐記慶厯七年縣令李問尉王庭<lb/>
　堅欲重建勸民輸錢數百萬㑹詔止不果乃以其財<lb/>
　建長橋元祐間知縣程端始竟其事建炎間兵燬紹<lb/>
　興間知縣石轍即東門外開江營舊基改建邑人王<lb/>
　份獻地廣之即今址也淳熈初知縣趙公廣拓其地<lb/>
<pb n="KR4h0116_WYG_006-36b"/>
　建齋三十楹歲入米幾千斛錢若干以給學費嘉定<lb/>
　八年孫仁榮重建大成殿宋季悉毁于兵元至元十<lb/>
　三年都元帥甯玉校尉杜福重建殿宇塑像三十一<lb/>
　年知縣王柔建講堂齋舎元貞二年陞縣為州改州<lb/>
　學立四齋大徳二年教授謝啟東建兩廡繪從祀諸<lb/>
　賢四年知州李玘建靈星門延祐至正間知州髙仁<lb/>
　孔文相邵子敬達嚕噶齊濟雅濟相繼修之國朝洪<lb/>
　武二年仍改縣學定為齋二正統十三年周巡撫忱<lb/>
<pb n="KR4h0116_WYG_006-37a"/>
　朱守勝隘之徙左右民居以展宮牆景泰六年知縣<lb/>
　賈亮建廟于堂左𢎞治戊午知縣郭郛修今制左廟<lb/>
　右學<lb/>
　　　嘉定縣建學記　　　　　　沈璞<lb/>
士生斯世抱負豪傑絶特之資固不待文王而興者至<lb/>
于中人性蕩潏易流雖曰秉彛好徳亦必因物有遷茍<lb/>
無詩書以為砭劑無禮義以為繩墨則頑愚鄙野老死<lb/>
奥諜沒沒與草木俱腐自古及今何可勝數使遇真儒<lb/>
<pb n="KR4h0116_WYG_006-37b"/>
碩徳以為師友則漸摩誘掖開𨗳激昂誦説乎六經百<lb/>
代之書究明乎三綱五常之道涵茹今古嚅嚌道真學<lb/>
足以充其資才足以伸乎世一旦舒華揚英展采錯事<lb/>
建大勲業立大名節澤流四海事光千載不亦偉歟今<lb/>
焉身為幸民地隣京國耳接鐘鼓笙鏞之音目見黼黻<lb/>
文章之盛名師益友講道授業者代不乏人然則爾士<lb/>
非學而奚務國家列聖相承右文尊儒度越前古車書<lb/>
萬里聲教四達至于要荒蜑蠻之域悉置學宮以專教<lb/>
<pb n="KR4h0116_WYG_006-38a"/>
養猗歟盛哉呉㑹今股肱郡嘉定為邑寔崑山之東境<lb/>
地連江海炊烟孤迥徃來蒲葦間故多盜田里為之繹<lb/>
騷土豪大家或怙資憑强輕死冒法窶弱若益困豈教<lb/>
之未至歟嘉定十一年邑始創令尹髙侯衍孫基之其<lb/>
明年春營學宮乃度地于邑之南面勢軒豁規模顯赫<lb/>
士民翕然殿堂門廡落成髙壯華美廟貌祭器庖湢齋<lb/>
舎罔不備具于是父兄詔其子弟負笈抱經相懽以趨<lb/>
乃立子弟員有倉廩以充其食有課試以較其藝彬彬<lb/>
<pb n="KR4h0116_WYG_006-38b"/>
乎鄒魯之風矣學成迄今十有一年而未有記邑士為<lb/>
之請僕淺陋不學不知為文然惜前人經始之勤久而<lb/>
未彰不敢固辭夫呉㑹之地非延州來季子之故國邪<lb/>
禮樂遺風猶在兹邑析在崑山崑山衣冠之富為呉最<lb/>
其間佐鈞衡秉節麾者背項相望是邑同一封畛同一<lb/>
風氣爾士其毋棄暴務修潔博習以求合于儒有司勿<lb/>
鄙夷其民務尊吾道使沈浸涵泳期用于世異時來學<lb/>
之士將有躡魁躔登顯任以光耀其閭里豈若鄭鄉校<lb/>
<pb n="KR4h0116_WYG_006-39a"/>
徒議其執政而巳哉於乎髙侯奉天子命以作新于兹<lb/>
邑固職也然畢力殫慮事不可以冺沒相其役者二士<lb/>
曰陳鳴一何夢龍皆力問學厲操行乃以身為邑士倡<lb/>
凡程工度材寔尸其勞故併書之使刻于石宋紹定二<lb/>
年中秋日<lb/>
　　　嘉定縣學記　　　　　　　林應炎<lb/>
學宮以崇先聖厲後覺也公宇寧儉校庠序古有制雖<lb/>
斗邑無敢不備嘉定邑學剏三紀齋可肄堂可踵殿翼<lb/>
<pb n="KR4h0116_WYG_006-39b"/>
以廡可拜可趨來遊者尚陋之然廩斛嵗裁三百半<lb/>
蠧于遙領職員議斧藻匪易應炎戊申秋始至士翕然<lb/>
告顧邑計窮空靡克佐費于是挾貴挾故以職員請者<lb/>
謝弗與今月有學給辭勿願均㩁寔撙浮銖積錙累明<lb/>
年夏作中門壯以釘鐶森以㦸飾又明年作直廬楹二<lb/>
十有八塑容漫漶久缺彰施又明年外作重門彤其牆<lb/>
以衛表所入坊扁曰興賢横疏清泚植槐于旁警設鼓<lb/>
講設席祭為設服庶事視舊粗飾力所未逮猶多合數<lb/>
<pb n="KR4h0116_WYG_006-40a"/>
役粟費斛五千餘緡費二萬六千餘皆國學生龔天定<lb/>
以直學董其事典計則有邱煥發張惟一先後焉末邑<lb/>
風尚近市縶于好競甚俠駔于操贏甚譎也樸之犧尊<lb/>
山罍華之逢掖章甫日邁月征耳濡目染稍稍賣刀折<lb/>
券而衡泌有絃誦聲捷貢版鳴圜橋邇歲增見何文也<lb/>
天賦地産知不于此乎秘俠者剛之惡譎者巧之偽銷<lb/>
其惡使善剗其偽使真是機括安在令為多士先士為<lb/>
四民首惟簡御煩尊士之秀選俊以勸𨗳衆異不難一<lb/>
<pb n="KR4h0116_WYG_006-40b"/>
也惟賢詔愚迪愚民之農工商以信向兼善不啻獨也<lb/>
學宮其令問政士議政一大統㑹之地歟然而昔缺略<lb/>
士謂令奚以教今繕葺令謂士奚其業佔畢迹也彫篆<lb/>
技也科級外物也士于學宮猶家然身家是孰若心家<lb/>
是心無他法自主敬始常惺惺其存養活潑潑其形著<lb/>
是心茍存則學宮今之沂泗楹夢非奠廟貌非像真見<lb/>
乎端冕而南面夫子坐如尸振佩而環侍諸子立如齋<lb/>
而吾身即賜于牆由于門外堂不逺伊邇乎淵之寢道<lb/>
<pb n="KR4h0116_WYG_006-41a"/>
豈茫茫無下手處哉如其朔而謁旬而課二丁而祀身<lb/>
退心隨之邑人將曰青衿挑兮是豈墨綬者所望時宋<lb/>
淳祐<hi>某</hi>年夏五月<hi>某</hi>日<lb/>
　　　嘉定縣學重建大成殿記　　　林應炎<lb/>
國家自慶厯詔州縣立學必祀先聖明尊師也兵始黄<lb/>
帝農始后稷社始勾龍莫不庭焉壇焉祀之學雖一畝<lb/>
地無夫子宮牆可乎有之矣茍其日月徂邁風雨漂摇<lb/>
可乎今兹邑適與壊㑹弗動弗治是吾道反不若異端<lb/>
<pb n="KR4h0116_WYG_006-41b"/>
者流其龕廬像設金碧稍漫漶即百千為羣奔走謁資<lb/>
求所以還其舊今天下固無富縣而如曰吾方治賦聴<lb/>
訟姑舎是則朔告丁奠仰梁而摧俯柱而腐于心何如<lb/>
哉嘉定剏學未五十年大成殿寖圮今桐川守常君懋<lb/>
為宰請于府得沒官田租市木瓦甓將名匠以畿幕行<lb/>
史君俊卿踵其後至則鳩工度材斧鋸交作始乙丑春<lb/>
仲閲五旬殿宇顯敞廟貌崇嚴有門靈星有橋跨水主<lb/>
學唐均夢翔佐其決學正王子昭相其勞為工千一百<lb/>
<pb n="KR4h0116_WYG_006-42a"/>
五十餘楮六千九百餘米石三十餘既告成邑士相與<lb/>
言曰物之成與壊者數也能俾壊復成者人也今兹常<lb/>
君規之史君隨之一新是殿矣繼今以後安得復如二<lb/>
君者捐巳俸倡諸寓公使是殿久而常新者哉且尊師<lb/>
有殿而養士無廩柰何史君遂撥其功徳寺田七十六<lb/>
畆有竒曰是為後之繕修備給縣之廢庵田六十二畆<lb/>
有竒曰為士之供億用于是邑士嘉常君之始謀感史<lb/>
君之終惠以予常簸粃是邦也合辭請紀歲月余惟唐<lb/>
<pb n="KR4h0116_WYG_006-42b"/>
陸衡山為縣人立宣聖廟堂少陵過而詠其事余老矣<lb/>
弗克賡少陵作為邑士賀辱徴文其敢以蕪陋辭時宋<lb/>
咸淳二年夏四月朝散大夫新除秘書省著作郎兼國<lb/>
子監司業林應炎撰<lb/>
　　　嘉定縣重修廟學碑<hi>并銘</hi>　　　王遂<lb/>
乾道戊子先君吉州筮仕崑山尉奉大父敷文以行時<lb/>
敷文南定湖湘北守淮楚强敵奪氣退居金壇買書數<lb/>
千巻聚子弟以學有詩寄子亷勤不可纎毫累歸來使<lb/>
<pb n="KR4h0116_WYG_006-43a"/>
我家中錢可謂仕教之忠矣後縣裂為二以練溪之東<lb/>
為嘉定縣踰七十六年弟選被命典邑曰祖父舊遊何<lb/>
可不力載銀米糗糧自隨朝坐琴堂不夕不休訟于公<lb/>
者手自裁決負于私者寬期以償月輸歲送毫髪不私<lb/>
吏無所措手行道頌之惟是縣之學自令髙衍孫始而<lb/>
養士之費纔百石鄭提舉霖繼之增百石有差士始來<lb/>
學有與薦名者其後廢壞而選至首以縣橋厥路不直<lb/>
乃命改作榜曰登龍得池元堅開講周梦虎主之其來<lb/>
<pb n="KR4h0116_WYG_006-43b"/>
講授者皆給之食凡有志者㑹食而宿于學四經之集<lb/>
來與而課試髙下不輟增其小學三十人迎師以教之<lb/>
縣給之帖糧不繼請尊勝廢田于提舉得畆僅及二百<lb/>
者亦稱足徐知府鹿卿以田四十七畆繼之時講堂更<lb/>
剏鼎新寓公周君次臯首助其費邱君斌龍君廷瑞薛<lb/>
君埴王君子昭孫君繼周呉君炎共相其成如其家事<lb/>
自殿及門廊屋三十三間其外則以朱文公舊刋金壇<lb/>
縣學者刻于門講堂則以袁䝉齋所書明倫堂扁示其<lb/>
<pb n="KR4h0116_WYG_006-44a"/>
齋取建寜學宮所以命諸齋者名之規約咸具修葺未<lb/>
備者一切略治計三萬四千餘緡米一十五石未嘗有<lb/>
取于吏胥牙儈而從學者欣然是歲有與薦者以遊學<lb/>
而與名旁郡者以上書賜第者其試入太學者一人有<lb/>
以辭賦與魁選咸曰登龍之效也㑹選第受代與諸公<lb/>
言者曰諸公之進徳也如是此非選謹守祖父之力也<lb/>
亦諸公共成之耳繼治者湯公仕龍吾鄉里敏肅諸孫<lb/>
有不待勉而趨也無疑矣其可無以告謂遂曰兄退居<lb/>
<pb n="KR4h0116_WYG_006-44b"/>
邱園于世事無所及獨于邑之大務胡可無言乃即其<lb/>
事而銘之銘曰明徳自始兮制起虞庠逮我聖朝兮化<lb/>
行縣鄉伊呉有邑兮在海之旁始置文字兮士風乃昌<lb/>
帝命立學兮謀不暇詳令弟製錦兮于先有光翼翼濟<lb/>
濟兮明倫設堂有奕斯橋兮渡水之陽俎豆莘莘兮頌<lb/>
詠琅琅朝講四經兮夕以為常登名天府兮辟雍翺翔<lb/>
諸公合力兮講習日長令雖去此兮士胡忍忘俾我後<lb/>
人兮愈大以章益修厥典兮永有馨香<lb/>
<pb n="KR4h0116_WYG_006-45a"/>
　　　嘉定州修學記　　　　　　　楊維楨<lb/>
嘉定古婁縣之析也國朝陞州孔子宮亦從而大之在<lb/>
州南一百五十九步基于宋縣令髙衍孫大徳辛丑儀<lb/>
門圯于颶風至大庚戌守王鐸改剏明倫堂大厯巳巳<lb/>
守趙道泰重建大成殿移堂殿之南士論病之擬遷廟<lb/>
東厯守數十而不能更閲三十餘年天將興之固先廢<lb/>
之至正丙申堂燬明年兼攝州事者太尉府分帥張元<lb/>
良以教授陳公禮之請謂時論雖急兵而吾庠序之教<lb/>
<pb n="KR4h0116_WYG_006-45b"/>
綱常所係不可以一日廢也于是撙節浮費及勸率力<lb/>
義之家募貧丁相什伍填淤池成址若干畆甃石隄捍<lb/>
水若干丈構新堂其上前接崇軒旁翼齋舎立教官㕔<lb/>
于西舊西齋地也遷學廩于東舊東齋地也與夫直廬<lb/>
庖湢之所靡不新焉惟先聖龕帳與大成樂器泮沼儀<lb/>
門未具教授陳公禮復請于貳守鐵侯張侯州倅賀侯<lb/>
遂相與完而成之追理學租以廩生徒廣購書籍以資<lb/>
經訓禮致五經師使日與弟子員討辨道義磨勵忠孝<lb/>
<pb n="KR4h0116_WYG_006-46a"/>
蓋不鄙夷其民實將責成于作養之餘以應賓賢之所<lb/>
需也豈徒輪奐其宮以務觀美哉張侯于政尤明治要<lb/>
與予有疇昔好使典書者王友諒走書幣請記且曰先<lb/>
生老文學幸有一言以諗諸學者予辭弗獲則告之曰<lb/>
三代之學之教心而已人心正天下無不治未有不正<lb/>
人心而能治天下者也堯之授舜舜之授禹成湯武王<lb/>
之建中建極同此心也當是時比屋有可封之俗人人<lb/>
有士君子之行人同此心心同此理也上之人作之下<lb/>
<pb n="KR4h0116_WYG_006-46b"/>
之人則之以心感心以理應理固不俟夫威驅勢迫也<lb/>
世教衰人失其本心至或淪于大憝君子救之亦曰治<lb/>
亂不一而心無不一尊君親上之出于天者未嘗滅沒<lb/>
也言教者教以聖賢之心身教者教以聖賢之行况其<lb/>
為州來子之故壤禮義遺風猶有漸漬之地乎民不從<lb/>
治吾不信巳請以是復司教者司教以復三侯時助學<lb/>
田者楊谿楊仁增益其所未備者三山林震林復也邑<lb/>
侯名特穆爾布哈字徳剛國族也張侯名經字徳常世<lb/>
<pb n="KR4h0116_WYG_006-47a"/>
家金壇宋中書舎人忞之後賀侯名撝字守謙西山居<lb/>
士仲之子也張師字子讓州人教授字子約河南人兄<lb/>
祖仁壬午科状元提控案牘盧以仁都目宋思讓陸元<lb/>
祐皆有力于文教之事云至正二十一年辛丑歲二月<lb/>
朔旦㑹稽楊維楨記<lb/>
　　　重修宣聖廟記<lb/>
嘉定州儒學以書抵余錢塘官次言其州太守郭侯之<lb/>
善治也先務以教化為治本至正壬辰夏侯由中臺監<lb/>
<pb n="KR4h0116_WYG_006-47b"/>
察御史厯工部員外郎遂膺守令之選于是州先是為<lb/>
州者咸急權力迂教化聖人俎豆之區往往茍簡狼籍<lb/>
自元貞初縣陞州後廟制不加舊棟宇乍修乍圯不能<lb/>
支十年二十年之久侯以為病明年秋且大有民和而<lb/>
寇平又適當聖天子詔下申飭臣工勿以寇攘害文教<lb/>
遂與同知髙昌和侯州判何君暨校官朱孔昭氏計議<lb/>
學事簿書之計得羨貲若干緡旁率好義之士林仁王<lb/>
文麟黄澤助資各有差首治大成殿增剏挾殿若干楹<lb/>
<pb n="KR4h0116_WYG_006-48a"/>
撤舊兩廡重築崇挾屋凡若干楹前後側廡及儀門周<lb/>
垣廢各以次舉從祀諸像易繪以塑衣冠采章悉合古<lb/>
制爵尊簠簋之物各極齊潔廟有雅樂廢巳久遇祀日<lb/>
旋集市井伎夫玩為故常侯從博雅者復理古樂隸樂<lb/>
胥凡三十六人儀容古茂音律諧暢而昔之規制庳下<lb/>
禮度綿蕝者不作矣海鄉之民扶負而至仰見吾聖人<lb/>
王者之宮南面之位而又俯聴吾侯文告之誡雅樂之<lb/>
設無不忻忻然有喜色思見太平以還絃歌之化殆不<lb/>
<pb n="KR4h0116_WYG_006-48b"/>
勞以威力驅矣侯之為州其得治本如是既乃躬率執<lb/>
事弟子員行釋奠禮于庭竣事州人士相與立石志侯<lb/>
績幸吾子有以書之余曩以公事抵呉下聞侯主辦大<lb/>
府科需皆井井有法少間即究心學事人始難之曰自<lb/>
吾呉遭兵火之變守城社者不啻逆旅人之居談詩書<lb/>
者捄死不贍顧欲務不急于此乎侯以為民可一日無<lb/>
食不可一日無名教無名教其號為民者安在哉嘻馬<lb/>
上過魯者急祀孔子軍興于譙者亟令修學而侯于供<lb/>
<pb n="KR4h0116_WYG_006-49a"/>
億繁擾之秋完葺黌廟罔敢一日後其知先務之急者<lb/>
乎噫侯之學于聖人者在是而不在彼也審矣侯名良<lb/>
弼字仲賢大名人和侯名知尚字仲瑄何君名演字伯<lb/>
夫與侯同心而合徳校官字用晦寔能職教以贊侯之<lb/>
為治者也銘曰皇皇神聖立經陳紀我昏以覺我亂以<lb/>
理海東之荒大邑是疆聲教所暨孔廟將將旅楹既闢<lb/>
陟降有奕鞉磬管笛神聖來假神聖奏假吾侯燕喜允<lb/>
矣郭侯治有本始鄰寇震迫不戁不驚迨寇既平絃誦<lb/>
<pb n="KR4h0116_WYG_006-49b"/>
鏘鳴入禮堂上出教堂下寔維民師豈維民父允矣郭<lb/>
侯教民以時厥銘在庭四方其訓之奉訓大夫江西等<lb/>
處儒學提舉㑹稽楊維楨撰<lb/>
　　　尊經閣記　　　　　　　　　陸釴<lb/>
成化甲午莆田林君正奉命按江南四府以來臨嘉定<lb/>
既視事謁于先師孔子退而詣學考賢問徳已復環觀<lb/>
四俯慨維朝廷賜書所以嘉惠承學而於變烝黎者其<lb/>
風移俗化固已黙有成效然所以尊寵而昭示之者略<lb/>
<pb n="KR4h0116_WYG_006-50a"/>
無等威甚無以稱上開示匡直之意為之不自寧者良<lb/>
久因進官屬而商諭之以兹邑為蘓之上縣而承宣昭<lb/>
布之意尚未有成非有司之缺典歟今即欲斂財計日<lb/>
以速乃事恐太傷迫以為民勞請姑俟之明日讞諸訟<lb/>
繫獲非其情怙終者令收贖凡得贖緡若干曰可以有<lb/>
為矣當是時適閭陽呉君哲自進士來令兹邑嘆曰是<lb/>
惟林君宣揚布道明示意向覃恩廣被之嘉猷也哲承<lb/>
乏至此雖無所先且弗敢緩况林君先之哲何敢後哉<lb/>
<pb n="KR4h0116_WYG_006-50b"/>
遂以其貲市材鳩工以其部民徐冕劉奕䕶其事不戒<lb/>
以孚始工于是歲四月丁已成于冬十一月甲子凡八<lb/>
閲月為楹者三掖者二髙七尋深損五之一廣益五之<lb/>
二五分其髙閣之上得二分焉為梯二重繚以闌楯暢<lb/>
以軒櫺逺而望之岸然偉麗入之青碧炫爛而上窈然<lb/>
無窮頃之然後出髙明俯城郭墟市之民川河之舟送<lb/>
迎之客皆若畫然蓋勢髙故視物㣲眇誠一佳境也畢<lb/>
政務之繁興言邁之樂仰遺言于經帙發奥義于英髦<lb/>
<pb n="KR4h0116_WYG_006-51a"/>
倚衡攀橑而盱目四視豈不有以宣暢優游而遺底滯<lb/>
哉夫古之為政者草衣木食結繩而治其事逺矣方是<lb/>
時不以忠孝為美談非有慕而為降此則以仁為愛以<lb/>
義為宜以賞罰為勸懲而勃然興起然各在于其人之<lb/>
身非可矯飾懲勸之而莫喻賞罰之而莫覺是其習之<lb/>
久而性之難擾也于是乎言之諄諄書之浩浩至夫仲<lb/>
尼文字彰矣約之為六經侈之為諸子天地之秘聖人<lb/>
之奥盡于是矣及我列聖繼治憂患惟深綸言焜煌詔<lb/>
<pb n="KR4h0116_WYG_006-51b"/>
告無已蓋順時為治而不能有忘于言也兹邑被化百<lb/>
年衣冠禮樂日新月盛其涵濡沾溉之功儒生學士固<lb/>
已欽仰而佩服之矣至于鄉鄙之民風行草偃飽徳而<lb/>
歌雖其身之納于平和至靜之域而誠昧于帝力豈非<lb/>
所謂百姓日用而不知哉林君為此祇作而新之以動<lb/>
民之覩呉君承休繼美始終而弗遺所謂成厥功者二<lb/>
君有焉翰林院修撰承務郎郡人陸釴撰<lb/>
　　　重修學舎記　　　　　　　王鏊<lb/>
<pb n="KR4h0116_WYG_006-52a"/>
學在縣治之東南右距通衢左距河横瀝也前有土山<lb/>
松柏鬱然而河水縈之蘓之俗以文勝而嘉定獨簡逺<lb/>
樸茂然其秀民長材往往穎鋭傑出名天下見于科記<lb/>
可攷也學屢有興廢大成殿明倫堂則成于前知縣事<lb/>
龍侯晉兩廡則今選部白君思明尊經閣則今御史呉<lb/>
君哲而諸生獨無所肄至河間劉君翔之作縣也摧奸<lb/>
撫良振廢舉墮嘗行學舎喟曰身之不庇學于何有乃<lb/>
召匠經始左即河右即廡列屋若干楹壁其前以為暗<lb/>
<pb n="KR4h0116_WYG_006-52b"/>
窻其後以為明樓其上以為爽闓曰暗吾欲其謝乎外<lb/>
明吾欲其便于業爽闓吾欲其講誦之餘以縱眺其心<lb/>
目時成化壬寅九月十日也民不知勞士用競勸于是<lb/>
教授李君長源來請曰願君記夫劉侯可謂知治者也<lb/>
然吾有問焉侯之所以拳拳新是學者何也所以勸學<lb/>
者之學而其所以學者何也無乃挾䇿而誦乎分題而<lb/>
講乎授簡而書乎是三者今之所謂學也而學之道不<lb/>
止是兹其淺也有深者焉其小也有大者焉夫人之所<lb/>
<pb n="KR4h0116_WYG_006-53a"/>
以學者固將行之于身措之于家國天下其平居所講<lb/>
者則皆彛倫物理之常變天地隂陽造化之精㣲禮樂<lb/>
術數損益因革經世之具學成而用之則為名臣不用<lb/>
則為名人而豈若今之學哉夫今之學校古之學校也<lb/>
今之人才非古之人才矣則所以學者異也雖然亦為<lb/>
之而已矣夫昔之庳隘是學也忽而髙明爽闓猶是學<lb/>
也况所以學者哉故曰亦為之而巳矣學校人才所從<lb/>
出風俗所由始也不加之意可謂知治乎加之意顧務<lb/>
<pb n="KR4h0116_WYG_006-53b"/>
其小而忘其大務其淺而忘其深可謂知學乎劉侯可<lb/>
謂知治者也余獨恐侯之新其學而所以學者尚循其<lb/>
舊也故進之然予固亦循乎舊志乎新則未能者也翰<lb/>
林院編修文林郎郡人王鏊撰<lb/>
　　　儒學應奎山記　　　　　　　龔𢎞<lb/>
詩曰既景乃岡相其隂陽書曰卜澗水東瀍水西自建<lb/>
邦國都鄙以下咸負毗名山大川為固若山之可築川<lb/>
之可濬乘其周覽未整翼者為之此裁成輔相之功亦<lb/>
<pb n="KR4h0116_WYG_006-54a"/>
聖人所不後嘉之烝黎貲貨甲呉郡維人才恒不勝他<lb/>
邑自宋寧宗嘉定中學隨縣設留光寺適抗前方莫能<lb/>
奮步撤去遺吾道之螙是故有宋及元人材閒出我國<lb/>
朝天順間邑令吉水龍晉始築山障之人材為之一盛<lb/>
閲今五十餘祀雨崩土湮山日就卑科目因之又由盛<lb/>
而衰士居常懐憤力莫之能今年春仲進賢饒公榶持<lb/>
憲節至邑曰山學之設也迫甚非宜遷置南許四十尋<lb/>
則學宮髙顯寺幾退隱委伏此明彼障吾道興焉屬邑<lb/>
<pb n="KR4h0116_WYG_006-54b"/>
令涿鹿陳侯淵挈其綱邑丞濟南李均延齡綜其事撿<lb/>
公帑羨餘售工役財力不費于民李均觸盛暑率衆赴<lb/>
事起故積培新壤築其北加闢增以崇髙而漸殺其巔<lb/>
雖汗浹背衣弗倦功速就緒甫及三旬其趾綿亘餘二<lb/>
十丈深一十丈崇髙如深二之一視舊倍其五岡勢蜿<lb/>
蜒分五嶺構竒峰低昂樹之中峰起自沈氏義塾宋時<lb/>
物也先是鄉人夜異其有光久之莫之省神靈豫為黙<lb/>
相若此山之前濬河縈迴東瀦練祁源水候山澤以通<lb/>
<pb n="KR4h0116_WYG_006-55a"/>
氣河之上架木梁陟山麓作游息亭瀕河得故山空地<lb/>
為射圃徑百步宜縱矢力圃西蹙民居市其地益之構<lb/>
觀徳亭廣廡崇階可以上充于揖讓下周于步武其外<lb/>
薄櫺星門大通衢舊限以垣今易之以闌楯中伐礎為<lb/>
棟作綽楔門顔山之名與櫺星對峙由是乾象坤勢山<lb/>
髙水深土膏毓秀靈化潛融巍然為一望宗士折旋出<lb/>
其下可以游息可以喜好可以登泰山知道在于邇功<lb/>
成一簣早夜淬礪彚出為王乂士則與詩節南山者宜<lb/>
<pb n="KR4h0116_WYG_006-55b"/>
載形諸歌誦雖然饒公由厥翁已以進士傳家為名御<lb/>
史綽有風紀贊天子崇教化以啟來學陳侯臨位未幾<lb/>
務理政優先正禮門康濟斯美李均常築城禦海寇安<lb/>
民兹能協意同符君子謂饒公貽逺之謀興三百餘年<lb/>
之缺典顧不偉歟山之考極相方自北徂南見出吾儒<lb/>
理有不容遏者視愚公宮翊與堪輿家所謂大逕庭焉<lb/>
科目之曠于往初盛自今兹孰不曰此山始時訓𨗳區<lb/>
福典教陳侯乃相與謂嘉士登科肇宋龔識𢎞識之後<lb/>
<pb n="KR4h0116_WYG_006-56a"/>
嘗游學于斯偕李均典史陳潔合辭以請故忘其不韙<lb/>
强為之記云<lb/>
　　　儒學重築應奎山記　　　　　都穆<lb/>
嘉定縣學之南有一山焉名曰應奎蓋天順間築于縣<lb/>
令龍晉歲久頽圯前御史進賢饒公榶巡厯至縣嘗命<lb/>
改築㕘政縣人龔公𢎞寔為之記正徳己巳莆陽李公<lb/>
廷梧以才御史出按呉中聞縣有淫祠立命毁而市之<lb/>
謂山迫于學且乏崇廣瞻視弗稱乃以市價歸學為修<lb/>
<pb n="KR4h0116_WYG_006-56b"/>
築費俾縣令涿鹿陳侯淵總其綱而其事則專委縣丞<lb/>
清泉王侯輗董之王侯既市民隙地以廣其址遂移山<lb/>
稍上西南十有四武其崇視舊六尋有二尺修加如崇<lb/>
之數廣加二深有三尺復建二亭其在山之東南者可<lb/>
以俯瞰横瀝其在中峰之西者可以觀射山之北為杏<lb/>
壇面西為射圃亭樹以綽楔而山之前復為亭二東西<lb/>
並峙以寘乎碑其下則鑿而為池跨之以梁以通往來<lb/>
漫山雜植檜柏松桂千數百本垣于山之西南餘六十<lb/>
<pb n="KR4h0116_WYG_006-57a"/>
丈池之南復叠石為山以相輝映工始于九月三日僅<lb/>
兩閲月而訖初王侯之經畫是山也予適留嘉定見其<lb/>
殫心竭慮罔憚勞瘁是以成之之易而士之游于斯者<lb/>
欣忭賞歎莫不頌李公之政而嘉王侯之不負所委也<lb/>
抑聞之龍令之始為兹山鄉試一科而連登者七人進<lb/>
士一科而連登者三人邑中至今傳為美談謂設學以<lb/>
來之所未有夫人材之生世未嘗乏上之人能作興鼓<lb/>
舞則感奮彚進不然則不免沈晦寥寂此勢之所必至<lb/>
<pb n="KR4h0116_WYG_006-57b"/>
者今李公于學而作興若是安知今日之科目不有符<lb/>
龍令之故事者乎又安知其盛不有過之者乎然則李<lb/>
公之功當久而不忘而王侯之名亦將附此而不冺矣<lb/>
教諭鄧君樸訓𨗳區君福張君相偕來請記云將勒諸<lb/>
石以示永久李公予進士同年且厚善而學校之事固<lb/>
予之所樂道也遂不辭而記之承徳郎南京兵部武庫<lb/>
清吏司主事郡人都穆撰<lb/>
　吳都文粹續集卷六<lb/>
</p>
<p>
</p>
  </div>
<div>
                <head>吳都文粹續集巻七</head>
    <p>
<pb n="KR4h0116_WYG_007-1a"/>
欽定四庫全書<lb/>
　吳都文粹續集巻七　　　　明　錢穀　撰<lb/>
　　學校　社學　義塾<lb/>
　　　燕居殿記　　　　　　　　　朱孔昭<lb/>
道之在天下未嘗一日冺也由其紀於今者或興或廢<lb/>
故道行於世者有明晦焉嘉定州學天厯已已濟寧趙<lb/>
侯撤禮殿以舊聖像制小與殿弗稱易置西廡下既而<lb/>
壊漏弗支冠裳剝落見者病之莫之攸改距今幾三十<lb/>
<pb n="KR4h0116_WYG_007-1b"/>
年矣天祐斯文興起有日至正壬辰夏太守大名郭侯良<lb/>
弼守是邦首謁廟廷亟欲更張適軍務迭興供億未暇<lb/>
次年秋乃新大成殿金碧輝耀庭堂兩廡規制顯嚴位<lb/>
序有次門墀垣橋靡不周備惟至聖舊像未卜祀所侯<lb/>
實懼焉衆曰殿後餘地尚廣若增創燕居則猶愈於廢<lb/>
置而弗祀也侯從其議即鳩工度材州之好義者歡然<lb/>
趨之屬予董其事增土壘石基與殿齊廣袤二丈深亦<lb/>
如之為殿凡八楹翼以軒窻繚以垣壁黝漆丹堊供具<lb/>
<pb n="KR4h0116_WYG_007-2a"/>
器皿實美一新落成且有日仲丁甫臨侯率寮寀暨諸<lb/>
生行釋菜禮及竣事皆翕然若有所歸也嗟乎三十年<lb/>
間往往視為濶迂置之弗顧其端昧於為政之本歟今<lb/>
也妥靈得其所展敬有其地則吾聖人在天之靈有以<lb/>
相侯者必厚矣蓋道之廢而紀於今者可不信乎是舉<lb/>
也神安則人安學興則士興侯之為治可謂不昧其本<lb/>
者乎予既備員冷席樂侯克成其志因紀歲月用彰不<lb/>
朽云至正十四年八月既朢章甫朱孔昭記<lb/>
<pb n="KR4h0116_WYG_007-2b"/>
　　　大成樂記　　　　　　　　　周仁榮<lb/>
大徳十一年詔尊夫子加號大成至聖文宣王於是夫<lb/>
子之殿與祭祀之樂舊名大成者始益尊明越十有七<lb/>
祀嘉定州儒學大成樂成教授劉徳載以知州周思明<lb/>
書請記仁榮曰自漢以降祀夫子用六樂用軒縣用宫<lb/>
縣至用大成樂制樂章十二篇叙一德以降神備衆善<lb/>
以致享然後名正實著因用無損益其器金之音編鐘<lb/>
十有六石之音編磬十有六為一肆絲之音琴瑟十有<lb/>
<pb n="KR4h0116_WYG_007-3a"/>
二琴五絃至九絃凡五等等各二瑟之數如其等簫二<lb/>
管二篪二為竹之音巢笙二和笙二為匏之音土則塤<lb/>
二革則搏拊二木則柷二敔二以簨簴牙業籈麾暈竽<lb/>
流蘇之屬為之飾以五聲六律六同旋相為用焉夫樂<lb/>
與升歌旋相為宫者也樂之宫在律則吕為升歌之宫<lb/>
樂之宫在吕則升歌之宫乃在律隂陽之氣和宫商始<lb/>
得合矣漢儒謂祭尚柔無商音失旋相之義也旋相之<lb/>
樂無射為宫則黄鐘為商宫君象商臣象君聲不可小<lb/>
<pb n="KR4h0116_WYG_007-3b"/>
臣聲不可大因半黄鐘之管為四清宫以是旋相之奏<lb/>
有四清聲者抑臣以尊君也八音與政通樂云乎哉樂<lb/>
象成也夫子之聖猶金聲玉振始終條理合衆小成為<lb/>
一大成故樂修於學可以通神明美教化移風俗古大<lb/>
司樂掌成均之法以治建國之學政樂徳樂語樂舞皆<lb/>
教之事今之日知州與教授興學而修樂知古之教也<lb/>
夫豈曰用於祭祀哉天台周仁榮記<lb/>
　　　局田記　　　　　　　　　　楊載<lb/>
<pb n="KR4h0116_WYG_007-4a"/>
嘉定州贍學田五十五頃六十畝有竒歲收米二千二<lb/>
百餘石籍於有司官若吏不能有所齮齧乘好歲荒旱<lb/>
之餘擅減舊額農夫分受其利剙為他名曰減例米比<lb/>
官吏之所受不啻過焉由是倉廩空虚用度不足雖禮<lb/>
文之士猶趨就茍簡學者罕至絃誦之聲不聞棟宇坍<lb/>
頹牆屛荒翳有窮鄉衰陋之風延祐六年興和路周侯<lb/>
思明來視州事進謁廟廷延覽徘徊喟然太息守土於<lb/>
兹以承流宣化為職學校不修無以奉行詔書懼獲罪<lb/>
<pb n="KR4h0116_WYG_007-4b"/>
戾欲謀修飭顧材無所出未得其方會教授缺官請前<lb/>
學教諭三山林君疇權主學事議從耆儒之言請於周<lb/>
侯欲復求舊額而厯時既久頑民必以死爭未易悉勝<lb/>
之也盍先收他名米一歲三百石有竒再歲如之三歲<lb/>
收九百五十七石屬富人出貸而取其息百五十石林<lb/>
君復議從耆儒之言請於周侯合三歲之積僅得千餘<lb/>
石以之營繕復有所不足吾䇿不得行矣用所糶米别<lb/>
買膏腴田三頃八十七畝得米三百四石所收他名米<lb/>
<pb n="KR4h0116_WYG_007-5a"/>
三百石嵗計六百石有竒置局修造不以給他費自是<lb/>
而後財用可使有餘雖撤宫室而新之無不可者先是<lb/>
至元六年林君之父前太學進士諱懋捨田二頃二畝<lb/>
嵗收米九十石有竒給凡繕修之費其後廢弛至是其<lb/>
米悉倂入學中學校既壊則秀異之士無所于歸聖人<lb/>
之道何所辨明庶民之徳何以觀望而興起之哉周侯<lb/>
舉應詔條不廢職守為政如此可謂之忠林君能成父<lb/>
之遺志可謂之孝兼忠與孝有所建立業垂不朽宜矣<lb/>
<pb n="KR4h0116_WYG_007-5b"/>
學者承藉如斯以强立志以敏趨學積累細㣲以至衆<lb/>
盛名實並著自家行之而達於朝廷四方由庶士而至<lb/>
於公卿道徳純備光明顯融聖化宣通流衍無際則可<lb/>
謂無負也已建學於斯不無望於爾也周侯為守五年<lb/>
有惠政於民著績偉然可附於古之循良非有待於講<lb/>
學之功能使爾邪林君用衣冠儒先累世富盛躬行節<lb/>
儉又篤於為義由興學一事觀之其他可知也已教授<lb/>
金華劉君徳載調胹補綴享有成功欲志不忘用彰遺<lb/>
<pb n="KR4h0116_WYG_007-6a"/>
美過徴鄙辭鑱諸堅石一再有請於是乎書翰林編修<lb/>
楊載記<lb/>
　　　興學記　　　　　　　　　薛元徳<lb/>
為一鄉善士使後觀感而興於行思之愈久而不能忘<lb/>
者非其徳之所施者博利澤之所及者深不能也豈惟<lb/>
發一善言行一善行歸美於鄉之一時而能若是哉嘉<lb/>
定自宋始創學宫舊有田租嵗入養士不繼邑士東祁<lb/>
王先生子昭懼鄉校廢弛無以作育善類遂將已田二<lb/>
<pb n="KR4h0116_WYG_007-6b"/>
十七頃六十七畝有竒嵗收租米一千一百一十餘石<lb/>
擬創義塾以教鄉里子弟志未遂而病作臨終乃囑其<lb/>
弟子潤以是田歸於學時至元二十五年也由是學廩<lb/>
充主講席者嵗不乏人迨今成材者衆鄉人感思先生<lb/>
之徳而不能忘也至正丁亥嵗予叨教於兹一日郡士<lb/>
請而言曰吾鄉先輩東祁王先生為一鄉善士以田歸<lb/>
於學迨今六十餘載未能勒石以紀其績吾黨之士與<lb/>
鄉里子弟今日獲飽食而知教朝夕游歌於斯者誰之<lb/>
<pb n="KR4h0116_WYG_007-7a"/>
賜歟願求作文紀其績以勸將來予重衆請之篤於義<lb/>
而勉為記曰古先聖王設庠序學校之教自鄉而行於<lb/>
國自國而達於天下其要本於明人倫厚風俗復乎民<lb/>
生本然之善性故也厯代相承治教雖有興替之殊而<lb/>
人心天理未嘗冺也先生篤意鄉校捐己田以養育羣<lb/>
材倡義於前而後人繼之者衆迨今思之而不能忘復<lb/>
請勒石以紀其績信乎天理人心之不可冺也若此而<lb/>
古先聖王之教其興感於人心者為何如也視世之有<lb/>
<pb n="KR4h0116_WYG_007-7b"/>
務聚歛而致富者不事詩書惟知奉己以私於子孫鮮<lb/>
克保有厥終者良可哀也孟子曰一鄉之善士斯友一<lb/>
鄉之善士從今以後聞先生之風而興起者世必有其<lb/>
人則鄉校日興善士日盛未易量也先生名子昭東祁<lb/>
其號也尚志不羣篤學好義鄉稱善士省府聞知嘗辟<lb/>
為吳郡學道祠官興舉有聲子二人長應龍字剛伯次<lb/>
應鶚字習伯一時俱以文學升上庠鄉人榮之世族昔<lb/>
盛於宋今能紹其傳而光於後者曾孫晉進道其字也<lb/>
<pb n="KR4h0116_WYG_007-8a"/>
至正九年七月教授永嘉薛元徳記<lb/>
　　　嘉定州重建明倫堂記　　　　牟巘<lb/>
夫教養必有學學必有講堂堂之扁曰明倫盖取諸孟<lb/>
氏語練川本姑蘇屬邑陞而為州亦既有年而學宫尚<lb/>
仍其舊堂宇湫隘棟梁欹傾觀者陋焉戊申仲夏宛陵<lb/>
貢君松以六館士職教是學即議改作而力不逮心明<lb/>
年春會古汴王侯澤來守是邦始至謁學喟然嘆曰吾<lb/>
為長於斯實領學事而講堂因陋就簡若是不增大其<lb/>
<pb n="KR4h0116_WYG_007-8b"/>
規制何以逭吾責何以振一州之文教其亟圖之勿以<lb/>
費為憚又明年秋貢君以羨餘之積鳩工度材撤而新<lb/>
之時林齊賢沈鈞以値學董其事始於是秋八月迄於<lb/>
是冬之十月計費粟為石五十鈔為錠一千有竒王侯<lb/>
又捐鈔四十錠以助不給乃克告成跂翼翬飛視昔有<lb/>
加來游來歌莫不咨其偉駭其速烏乎斯堂之建豈直<lb/>
為美觀而已正所以明人倫也夫五者之倫非人所自<lb/>
為乃天所叙也自天子至於庶人無一人外此人倫自<lb/>
<pb n="KR4h0116_WYG_007-9a"/>
一家至於天下無一事非此人倫人極之立立此而已<lb/>
人紀之修修此而已仁義禮智之實由是而著禮樂刑<lb/>
政之具由是而修學校庠序之教由是而設易詩書春<lb/>
秋之書由是而作登斯堂者盍亦因名思義是修是明<lb/>
歸於而家父詔其子兄詔其弟亦惟以是庶幾千里之<lb/>
民薫為善良其於風化所闗豈細事哉夫事之廢舉固<lb/>
自有時是堂也微王侯崇儒則不能決計微貢君潔已<lb/>
則不能勇為微沈林二士竭力則不能贊成貢君與予<lb/>
<pb n="KR4h0116_WYG_007-9b"/>
善書來請紀成事予耄矣末由一登斯堂然所喜駭而<lb/>
樂道者使州郡學必來取法云<lb/>
　　　嘉定州重建廟學記　　　　　智玉成<lb/>
美天下之風化不可一日而無教也隆古盛時上自王<lb/>
宫國都下及閭巷莫不有學所以淑人心一民俗俾遷<lb/>
善向化胥出於教之本原哉嘉定為吳壯邑皇朝元貞<lb/>
初禩例陞中州而學循舊制未克宏拓泰定丁卯冬濟<lb/>
寧趙侯通泰來守是邦首謁宫牆歎其卑陋然未暇改<lb/>
<pb n="KR4h0116_WYG_007-10a"/>
為天厯戊辰僉憲濟南韓公鏞按臨謁廟顧瞻徘徊謂<lb/>
趙侯曰廟與學母相褻當析而二之爾所職也越明年<lb/>
侯請於府得允乃相地之宜卜河西杏壇舊址距學幾<lb/>
廿步令民負土實河易黌于上講肄有堂師生有舍門<lb/>
廡庖湢悉具至順庚午春始構材鳩工大新孔子廟視<lb/>
廩帑不給于供因勸鄉之文獻巨家以佐其費先是坦<lb/>
齋林先生疇梅巖瞿先生懋為時名儒畱志鄉校疇設<lb/>
教時增田七十八畝懋明經然誨人銖累束脩餘資囑<lb/>
<pb n="KR4h0116_WYG_007-10b"/>
子元輔俟為營學計是時林先生子曰仁曰義曰禮曰<lb/>
智曰信聞侯命願助錢六千五百緡元輔助錢一千三<lb/>
百緡捨田五十餘畝收米二十石有司嘉之附其先君<lb/>
子於祠從衆請也是年秋七月新殿落成崇基美材蒼<lb/>
珉蚩獸照耀層漢為吳庠最洎兩廡百六十楹廣廿一<lb/>
丈深一丈有竒工未畢而趙侯代覃懷勒公下車聴<lb/>
政之暇偕州長佐貳詣學以廟貌弗稱庶事簡畧思所<lb/>
以克廣前績會省檄教授楊大倫校日書公即命元輔<lb/>
<pb n="KR4h0116_WYG_007-11a"/>
攝教官董厥事瞿君務繼先志因儲贏撙浮補遺完美<lb/>
肖先聖四配十哲像其中繪從祀百有五人於兩廡植<lb/>
柏六十本於庭煥然而丹雘隆然而甃砌閎敞壯麗視<lb/>
昔倍而有加廟既成釋菜且有日余諗諸生曰三代教<lb/>
民禮義興于學孝弟行于家故治隆于上俗美于下後<lb/>
世道缺學廢不足以勸然人心詩書固未冺也嘉定地<lb/>
瀕海徼習俗未淳將觀感於斯薫而善良自今日始豈<lb/>
特為是邦觀美哉是役也非林瞿好古則不能以佐費<lb/>
<pb n="KR4h0116_WYG_007-11b"/>
非侯牧勇於事則不能以勸功非僚寀協恭則不能迄<lb/>
底於成達嚕噶齊名貝降知州名棟阿皆寛厚賢明所<lb/>
治興學宜有循良稱故次嵗月以記<lb/>
　　　嘉定縣重建儒學記　　　　　陳鑑<lb/>
為治莫先於教非教則不知天地所以為生之理人之<lb/>
所以為人之道將淪於禽獸矣人為禽獸也奚以<lb/>
生為先王重民五教而不敢後也三代以來無弗學<lb/>
之人無無學之地所以皆可封之俗無媮之民降而叔<lb/>
<pb n="KR4h0116_WYG_007-12a"/>
世利波一興義源既塞沉酣於嗜欲之塲顚躓於譎詐<lb/>
之域而不自知其入於異類也可勝歎哉故世之善為<lb/>
政者必先於學學立而後禮義興禮義興而後民風厚<lb/>
民風既厚求其世之不治不可得矣迂儒俗吏率謂非<lb/>
首務而漫視之是豈先王建學導民之本心哉我國朝<lb/>
法古為治上自國都下及邊鄙莫不有學故百年於兹<lb/>
禮義興行風恬俗熈號稱極治良有以也吾蘇嘉定之<lb/>
學自有宋置縣之始即有之在縣治之巽維有廟有堂<lb/>
<pb n="KR4h0116_WYG_007-12b"/>
有廊有廡左瞰通津右俯周道前臨釋氏之居慮其俗<lb/>
之溷雅也築土山以為障焉髙伉明爽規制壯麗來游<lb/>
來歌者安焉由宋迄今人才彚征民氣朴雅大異往時<lb/>
者正以地之有學學之有教然也厯嵗滋久弊而葺葺<lb/>
而弊者屢矣補苴罅漏雖有其人撤舊而新則難其任<lb/>
不有知所先務者力行先王之道不能振頹而起弊也<lb/>
天順改元丁丑之嵗吉水龍君晉由名進士才御史以<lb/>
廷議忤特出知縣事甫下車謁廟之頃即銳志興建稍<lb/>
<pb n="KR4h0116_WYG_007-13a"/>
徯時和乃集尚義之士於學宫醵金以圖恢拓之計衆<lb/>
欣然曰義事也義而弗為無勇也雖㣲賢令之勸猶强<lb/>
為之況勸之亟也乃協謀捐槖得金若干於是乎飭材<lb/>
鳩工作大成殿靈星門兩廡暨學倉亦新之若夫明倫<lb/>
堂尚完未敝則葺之而已土山則視舊而加崇焉文昌<lb/>
有像先祠於東廡從祀諸賢上揆禮則乖乃改作於學<lb/>
之東南少偏庶幾乎神妥厥靈禮無枉制師儒有廨隘<lb/>
於路隅且迫於儀門行者病焉乃市隙地於學之北而<lb/>
<pb n="KR4h0116_WYG_007-13b"/>
維新之於是乎私有安居而公無隘道以至於垣則加<lb/>
崇衢則加闢凡麗乎學者皆然經始於天順庚辰十月<lb/>
朔日落成於明年辛巳之十一月朢日予友駕部副郎<lb/>
范君誠夫邑人也走告於予曰廟學一新士林增氣然<lb/>
不靡財於公不殫力於民義聲之倡成此偉圖知天下<lb/>
之事不難而難於知所先天下之事不難而難於無所<lb/>
據知所先則天下可不勞而治無所據則事隱然以辦<lb/>
人徒知嘉定之民見治于龍君之速而不知由乎禮義<lb/>
<pb n="KR4h0116_WYG_007-14a"/>
之興行人徒見廟學之興無庸於斯民之力而不知由<lb/>
乎義聲之倡率然茍無其方則耰鋤徳色見於父子之間<lb/>
況令之與民哉民弗之從則無以遂恢拓之計學弗之<lb/>
建則何以致禮義之興哉欲求善治皆妄而已然則龍<lb/>
君何以得此于人哉亦曰徳孚于人民信之之謂也君<lb/>
之徳民如此而已而凡教于兹謀習于兹者一以龍君<lb/>
之心為心足于己無待于人則處可以善鄉俗出可以<lb/>
善天下一邑云乎哉龍君今以勞績進守徽郡吾知他<lb/>
<pb n="KR4h0116_WYG_007-14b"/>
日持是以善天下亦即此而在矣吾黨之士其可不相<lb/>
與勉其在已者哉誠夫曰善請書以記之<lb/>
　　　宣聖燕居亭記　　　　　　　張洪<lb/>
嘉定儒學舊有燕居亭元末傾圮國朝興復學校治隆<lb/>
俗美邑中士民嗣昌范氏遊於學宫俯仰顧瞻慨然有<lb/>
修復之志白于邑令校官許之嗣昌不資民財不藉衆<lb/>
力市材僦工築舊址而増拓之甃磚累石既廣且平雖<lb/>
名完舊實則創始作亭翼然為寢之儀廣深三丈髙六<lb/>
<pb n="KR4h0116_WYG_007-15a"/>
尋重檐出陛翬飛矢直櫺牖虚明牆墉言言牖間南向<lb/>
設崇髙之位肖宣聖燕居像其中髹漆之几刻鏤之器<lb/>
陳列有踐莫不静嘉穆穆清廟肅肅令儀瞻仰敬恭升<lb/>
降齊遫千古聖靈洋洋如在始事于宣徳三年營室昏<lb/>
中之月竣事于五年靈雨既零之時煥乎煌乎有加于<lb/>
舊觀其館賓范騰搏霄喟然曰春秋之法常事不書異<lb/>
則書之美惡自見嗣昌為邑之士民而能崇重儒術興<lb/>
起學徒非異之美者乎彼佛寺之居有能為興起廢墜<lb/>
<pb n="KR4h0116_WYG_007-15b"/>
者寺僧且銘刻事功傳示後世吾儒顧弗若耶來徴予<lb/>
言記之予謂廟制有寢所以安神妥靈今學廟無寢燕<lb/>
居之亭其寢之遺制乎且佛氏必有像設以誘其徒吾<lb/>
儒豈為是哉其或肖像者所以狀聖人温良恭儉讓之<lb/>
徳使人敬慕興起今為燕居像亦以著聖人申申夭天<lb/>
之容申申者其容舒舉一身而言有心廣體胖之意夭<lb/>
夭者其色愉舉顔貌而言有自然雍和之氣俾躁者仰<lb/>
之而自抑怠者觀之而自勉士子既嘗鑚仰于經傳之<lb/>
<pb n="KR4h0116_WYG_007-16a"/>
間又得觀感于肖像之側嗣昌之心不既深且厚乎予<lb/>
故不辭其耄勉記其槩以俟後之君子發揮其事云爾<lb/>
常熟張洪記<lb/>
　　　嘉定縣儒學科第題名記　　　徐有貞<lb/>
科第有題名之典昉于唐而盛於宋然唐進士之題鴈<lb/>
塔惟紀其始第游宴之榮而已至宋乃題之學宫盖有<lb/>
責成激勵之意所以為盛也我朝因之於凡厯科登第<lb/>
之士天子既題之名於辟雍部使者守令復題其名於<lb/>
<pb n="KR4h0116_WYG_007-16b"/>
泮宫視宋又加盛焉蘇南畿大郡而嘉定蘇之大邑也<lb/>
其儒學之建自宋理宗朝迄今三百餘年矣中更燬陊<lb/>
而復興修在乎部使者守令代有其人乃者臨海陳選<lb/>
以監察御史提督學校於南畿時巴渝賈爽亦以前御<lb/>
史來領郡計並奉璽書行事而成都洪冕實為邑正三<lb/>
人者皆名進士也其道同其心同以能相率相承而主<lb/>
張焉而綱維焉而作興焉於是學宫為一新而政為之<lb/>
具舉焉學中故有宋進士題名之碑而今則缺侍御乃<lb/>
<pb n="KR4h0116_WYG_007-17a"/>
與守令圖之爰考國初開科以來自洪武庚戌至成化<lb/>
己丑得進士若干列其氏名而勒之於石餘左以俟後<lb/>
之登第者繼題焉使來請記維夫經術所以經濟天下<lb/>
之具也士必用乎經術而後經濟乎天下譬則梓人之<lb/>
必用乎規矩而後可以經營乎宫室也宫室完而功歸<lb/>
乎梓人天下治功歸乎士功之所在名之所在也夫梓<lb/>
人以藝事名猶有得題者士以經術名可無題哉然彼<lb/>
之題在成功之後此之題在成名之初故必有所責成<lb/>
<pb n="KR4h0116_WYG_007-17b"/>
激勵焉責成乎己第之士激勵乎未第之士前乎兹者<lb/>
往矣後乎兹者可無勉哉已第而勉於進修則必成乎<lb/>
其功未第而勉於進修則必成乎其名詩不云乎濟濟<lb/>
多士克廣徳心有貞雖不敏也亦嘗忝乎科第敢以是<lb/>
諗於同志者武功伯徐有貞記<lb/>
　嘉定縣學在縣治南宋嘉定十二年知縣髙演孫建<lb/>
　堂曰化成紹定二年王選修改明倫堂淳祐九年林<lb/>
　應炎塑聖像作直舍咸淳初史俊卿修飾殿宇元至<lb/>
<pb n="KR4h0116_WYG_007-18a"/>
　元間邑民王子昭入田租若干元貞二年陞為州學<lb/>
　大徳三年教授楊巽繪從祀像天厯二年知州趙通<lb/>
　泰重建大成殿移堂於殿南至正十二年郭良弼建<lb/>
　燕居殿十六年堂燬國朝洪武二年改縣學六年知<lb/>
　縣文殊努修宣徳元年知縣祖述重建燕居殿天順<lb/>
　四年龍晉重建殿及門廡築土山學南成化𢎞治間<lb/>
　知縣洪冕白思明吳哲相繼修今學制左廟右學<lb/>
　　　新建鎮海太倉衛學記　　　　張益<lb/>
<pb n="KR4h0116_WYG_007-18b"/>
正統改元之初朝廷用兵部侍郎毘陵徐公晞言凡天<lb/>
下衛所之附於郡縣者其武弁子弟皆令就教於郡縣<lb/>
之學若其地居邊裔與郡縣相逺者俾得建學以教如<lb/>
郡縣之制命既下四方才武之士莫不懽恱鼓舞遣子<lb/>
入學維時鎭海太倉二衛同蒞一城在姑蘇之境去郡<lb/>
百餘里東西去嘉定崑山二邑又各一舍許乃上禮部<lb/>
請以二衛倂建一學禮部以聞詔許之二衛官僚議欲<lb/>
建創㑹其費億萬計而莫知其所措者乃合辭白其事<lb/>
<pb n="KR4h0116_WYG_007-19a"/>
於巡撫侍郎廬陵周公忱公曰建學教人是吾職也然<lb/>
必使其費不糜於官不厲於民然後為美先是二衛兵<lb/>
士有僦民田以耕者其常嵗之租當輸逺倉而道里舟<lb/>
車之費率與租額相等公乃集衆而諭之曰吾將易而<lb/>
逺輸近倉使各省其舟車之費以為是學之資可乎衆<lb/>
咸曰善於是命所司收其租費得米以石計凡三千有<lb/>
竒公喜曰是足以有為矣乃度城之東南隅得舊官第<lb/>
為地若千畝用加構築命太倉衛鎭撫張贇鎭海衛百<lb/>
<pb n="KR4h0116_WYG_007-19b"/>
户王端崑山縣士民姜塤董其事復命主簿何寅總督<lb/>
之工出雇募力各自効財以估易所致皆良經始於正<lb/>
統戊午之秋落成於己未春正月其明倫堂則因官第<lb/>
之舊而加葺之乃若大成殿㦸門兩廡孝敬忠義二齋<lb/>
肖像之屬庫庾庖湢之所皆從創制及其成也二衛子<lb/>
弟俊秀之來游者恒百餘人師有教授訓導而訓導羅<lb/>
英祖實首至焉贇等以為兹學之創建皆周公主張以<lb/>
成之恐嵗月寖久後之人或莫知之遂相與謀而徴予<lb/>
<pb n="KR4h0116_WYG_007-20a"/>
之記於乎學校之設肇自古昔文武一道豈異習乎洪<lb/>
惟聖明在上廣開庠序務欲四海九州無一人不游於<lb/>
詩書禮樂之場以敦篤孝弟忠信之行而致夫雍熈泰<lb/>
和之治也二衛俊秀雖出於操戈擐鎧之族今也得依<lb/>
夫子之門牆挾䇿以游接席相講皆得以明夫修已治<lb/>
人之方而不昧乎尊君親上之義他日舉而用之文事<lb/>
武備無不得其宜矣是盖聖天子教養之盛心而可不<lb/>
知所自哉雖然斯學之建朝廷之恩厚矣向非周公能<lb/>
<pb n="KR4h0116_WYG_007-20b"/>
欽承而致所區畫之良其學之成有若是之易乎周公<lb/>
之區畫固良矣茍非贇等能盡其力於下則學雖建其<lb/>
於殿堂齋舍百物所需有若是之壯美而畢備乎究其<lb/>
所存皆在於深體朝廷建學育才之盛意而克盡其心<lb/>
也予故特為之書使後之來者有所考焉<lb/>
　　　鎭海太倉衛建學之碑　　　　沈魯<lb/>
宣宗皇帝臨御之七年詔天下增建學校廣育賢才將<lb/>
以光隆皇祚益昌文明之化是時鎮海太倉二武衛城<lb/>
<pb n="KR4h0116_WYG_007-21a"/>
守要害以控制江海生齒繁而俗狃於悍其子弟願學<lb/>
雖衆而不能自拔也有𨽻戎伍者査用純以故宋文廟<lb/>
尚在乃奏得請於是有司復命委鎮海衛指揮武政<lb/>
太倉衛千户沈暹覈之適巡撫侍郎周公忱視故址湫<lb/>
隘不可為遂徙舊廟於元之海道萬户府闢地方廣前<lb/>
後臨渠渠淤復奏濬之以利舟楫而中創為學宫厯十<lb/>
科士由之登清要著聲績魁多士於南宫者咸有其人<lb/>
庠之士徐龍金瑢楊星等曰用純有創始之謀盖追紀<lb/>
<pb n="KR4h0116_WYG_007-21b"/>
其實以勸士之崇右文教者則為伐石徴文將勒之㦸<lb/>
門之下予乃言曰昔魯侯以泮宫發頌齊宣以稷下垂<lb/>
聲夫何王景略之雄傑輔世而陽平乃以擅興見劾向<lb/>
非髙子伯之忠言則猛不聞其過而勸懲之典遂缺彼<lb/>
偏據自雄附登記載之國固非所以擬倫而重光奕葉<lb/>
之世絃誦之聲相聞於八表而瀕海之民寜不被聲<lb/>
教耶予為表而出之<lb/>
　　　太倉鎮海衛學題名記　　　　李亨<lb/>
<pb n="KR4h0116_WYG_007-22a"/>
天順改元總督揚州等處都督僉事翁公紹宗駐節謁<lb/>
文廟見科第人物題於堂壁曰賢俊登庸國家盛事置<lb/>
之何畧當宗太學勒石以耀久逺遂屬鎮海衛指揮武<lb/>
政董其事浹旬而告成乃命書其名以志之夫衛學之<lb/>
設往古所未有也肇自正統之初凡軍衛於郡縣相逺<lb/>
者則建學立師以教武弁之適庶與營之俊秀以資任<lb/>
用迄今二十三年嵗大比賓興賢能厯科不乏衛學非<lb/>
古所建而古教大行教之所行道之所在也時維甲戌<lb/>
<pb n="KR4h0116_WYG_007-22b"/>
朝廷用臣亨所言許民宻邇於衛者偕得就棫樸之美<lb/>
是以由科第而涉廟廊者彬彬輩出向非建學以教之<lb/>
則安知文武一道並行而不岐乎雖然昔由科目以享<lb/>
榮名者固尚矣必如陸宣公所云上不負天子下不負所<lb/>
學之言庶不負題名之意<lb/>
　太倉鎮海二衛學正統間巡撫周公忱始建至𢎞治<lb/>
　十年設州乃改州學<lb/>
　　　太倉州儒學記　　　　　　　祝允明<lb/>
<pb n="KR4h0116_WYG_007-23a"/>
初兵部尚書徐公晞言天下武衛無有司可附者得輒<lb/>
立學校便詔從之正統戊午太倉衛士查用純以衛與<lb/>
鎮海之士共守一城請如制合建一學報可巡撫周<lb/>
文㐮公忱董其成張内翰益沈處士魯記其事𢎞治十<lb/>
年丁已昉造州緒正百度學制隨以更初守㐮陽李侯<lb/>
端為之補缺飾弊又添闢仁惠齋事事維力他日學正<lb/>
甘君澤等請於侯委允明記之惟天下之治在君臣相<lb/>
遇其治之道一而古今用殊古之用人者二曰士曰民<lb/>
<pb n="KR4h0116_WYG_007-23b"/>
今之用人者二曰文曰武古之為學者由明徳知類由<lb/>
絃誦由諭教以及師旅獄訟之講習咸是出凡民之秀<lb/>
者業於是為士逮入官則文武具矣隨用以成勣其民<lb/>
則官者教而用之故於時文武不角立甲胄無専官由<lb/>
學校一地盡之矣後世裂而兩之茍可任五兵不必讀<lb/>
書為從政然其後也勢終不可若是以班故復為之齊<lb/>
量挈束文可縱武武不得以獵文如官之分典也六而<lb/>
兵刑各典一刑者小兵兵者大刑是皆武道纔萬幾一<lb/>
<pb n="KR4h0116_WYG_007-24a"/>
耳至鎮巡藩牧凡百有位孰不可執干戈以衛社稷若<lb/>
是者咸來自學校是竟不違先王之所以教也夫唯是<lb/>
所以教之地若術弗可異而文弗可以弗右聖人鏡機<lb/>
而操樞乃他術合於一右文焉勣庸以牧始時無學士<lb/>
就邑校以興洎學設乃彌盛於是文學政業詰戎祥刑<lb/>
麗六官㐮萬幾後先煒然有功稱其地與術較然著巳<lb/>
今更一甲子而學還文制聖人右文意愈至則士也將<lb/>
奮興鋪張鴻勲以稱聖人意也應復奚若詩曰周雖舊<lb/>
<pb n="KR4h0116_WYG_007-24b"/>
邦其命維新其斯之謂歟小子幸列下士仰沐皇澤敢<lb/>
不是贊凡宫類規度前纂有掲及陸大參容嘗疑所傳<lb/>
禮殿為宋故與學宮為萬户官第者當失實州志述其<lb/>
說矣維更制之間所以仍舊貫作新民承聖人意以通<lb/>
吾朝君臣間所相遇之機者厥功在當道昔季路將以<lb/>
民社廢學而夫子惡之兹又何敢弗著綱維者都御史<lb/>
朱公瑄彭公禮監察御史方公誌王公鼎劉公昺王公<lb/>
約袁公經郡太守曹公鳳及李侯端也叅佐其務者州<lb/>
<pb n="KR4h0116_WYG_007-25a"/>
同知周君明丁君隆判官陳君璽龔君詔黄君譲而典<lb/>
教席者甘君及訓導林君垍鄒君紈李君相周君幹云<lb/>
　　　太倉州重修文廟記　　　　姜龍<lb/>
皇帝御極執三重以躋至治維九載庚寅詔以夫子祀<lb/>
典雖有厯代褒崇其像設儀章罔協於訓宜行稱號曰<lb/>
至聖先師孔子若曰與天地絜大日月比崇堯舜譲功<lb/>
者惟孔子則然萬世宗師以建人極自有常尊莫之與<lb/>
京非衮冕𤣥圭軒縣佾舞所能加重者也制下於時太<lb/>
<pb n="KR4h0116_WYG_007-25b"/>
倉州増修廟學適成太倉古婁地為吳附庸闔閭起南<lb/>
武城以備越盖邊境也自秦為縣未有崑山之名名之<lb/>
自梁始後或治馬鞍山陽升為州世有學宫以祀先聖<lb/>
先師元延祐間移治太倉始剙廟學既復徙而西學隨<lb/>
之國初建兵衛二以控東夷武備既張文教不無少弛<lb/>
垂百年間積靡漸涵日閑輿衛雖有良子弟無由自振<lb/>
以强問學勢使然也正統庚申尚書徐公晞上議天下<lb/>
衛所宜立學畧倣郡縣制朝廷從之先是耆儒沈孟温<lb/>
<pb n="KR4h0116_WYG_007-26a"/>
者通五經即東門塘之郤地為私塾以授徒綿蕞以祀<lb/>
先聖遂因之建學立官扳閭右之秀以充弟子員不數<lb/>
年文教大起或以其學淑鄉閭或以其文魁天下或風<lb/>
節動朝宁或廉孝名四海而拔茅彚征者相望先後蔚<lb/>
為東南名邦學校之功安可誣也𢎞治丁已都御史朱<lb/>
公瑄再議以太倉重鎮非州無以平兵農詔可於是裂<lb/>
崑山之東鄙傅以常熟嘉定地之近者别為治是為太<lb/>
倉州更命學官而廟學仍舊初守李侯端嘗一新之嗣<lb/>
<pb n="KR4h0116_WYG_007-26b"/>
後或飾或拓規制略備唯廟宇經始逼隘春秋釋奠尸<lb/>
祝之餘步或弗舒今守陳侯璜有事於學顧而陋之乃<lb/>
渙釣束之羨乃裒材木乃運陶埴梓圬畚鍤受直於官<lb/>
不以煩民輔以兩楹翬以前榮深廣視舊不啻倍之翼<lb/>
翼躭躭既麗且嚴明年辛卯落成祀事孔䖍籩豆式序<lb/>
禮成罔愆而士庶改觀耆老惟恐子弟弗預於斯其幼<lb/>
亦惟患父兄之弗我教也方來砥節挾能益挺益勵出<lb/>
賛治化者端不肇兹乎又鼎建啟聖祠尊經閣為泮池<lb/>
<pb n="KR4h0116_WYG_007-27a"/>
為射圃以次就緒舉其所重餘無可詳焉耳侯以司馬<lb/>
員外郎出守三年政成民安其惠他尚未遑學校是亟<lb/>
夫惠而不知為政古人病之如侯者其知為政也哉州<lb/>
博吳君大本率其徒之長且賢者陸賜王梁詣龍曰願<lb/>
有記以無忘侯之功龍故諸生也不敢以不文辭敬推<lb/>
聖天子崇儒重道之至意及吾婁有學之顛末如此是<lb/>
役也州貳姜君直楊君盛幕蕭君才用咸相厥成吳君<lb/>
暨其寀謝君詔張君東實親蒞之以上下其功焉敦事<lb/>
<pb n="KR4h0116_WYG_007-27b"/>
者士民錢模也凡得牽連以書於是乎記<lb/>
　　　尊經閣記　　　　　　　　　周廣<lb/>
嘉靖天子龍飛安陸修道立教以化成天下乃歲庚寅<lb/>
冬詔學校毁孔子塑像去王號減佾數以易木主觀聴<lb/>
一新祀典聿正先是我牧伯陳君佩之畱心首務則就<lb/>
闢廟宇疏泮池以仰契徳意又登州之士于堂告之曰<lb/>
大哉聖人之道乎秩秩乎洵帝者之制乎道載之經經<lb/>
以定制州學仍衛舊貫故無閣維閣載建兹將無待與<lb/>
<pb n="KR4h0116_WYG_007-28a"/>
爾諸士當知所尊矣尊經斯為尊孔子尊斯道以自尊<lb/>
道原于天具于吾人由孔子而上堯舜禹湯文武周公<lb/>
之治政教流行宰物經世由孔子而下七十子喪而微<lb/>
言絶大義乖六經之道棄如瓦礫而漢而唐而宋得周<lb/>
程張朱相與講求其義不啻如日中天江河沛地也以<lb/>
迄於今爾諸士當知所從事夫六經之道同歸而散見<lb/>
則異易曰時書曰中詩曰正春秋曰權禮曰敬樂曰和<lb/>
皆統於心此固孔子修明以紹往開來者患未有能真<lb/>
<pb n="KR4h0116_WYG_007-28b"/>
知而力行之以自尊耳今之士其髙亢者隨於虚寂次<lb/>
則溺於功利詞章其能約於中正和敬以趨於時而達<lb/>
之權者實寡也盖經也者常也萬世不易之常道也道<lb/>
率於性性命於天知性知天六經其筌蹄乎道之斯行<lb/>
兹將有待與矧天子躬行於上予承流宣化爾諸士其<lb/>
罔或弗恭以悖戾斯教諸士退相與語夫鄉之彦毛彦<lb/>
深彦深謂廣曰乃歳辛卯春閣成是盛舉也烏庸以弗<lb/>
記廣聞而然之亡何復走書南郡曰石己伐烏庸以弗<lb/>
<pb n="KR4h0116_WYG_007-29a"/>
書廣因以牧伯所以告諸士之言以告後之學者<lb/>
　　　大場鎮重修義塾記　　　　　　王直<lb/>
大場鎮在嘉定縣東南六十里元有義塾邑士沈文輝<lb/>
所建中為殿以先聖四配十哲侍焉其諸賢象則圖於<lb/>
廡之壁有堂有室以為師弟講肄之所其制一倣縣庠<lb/>
而差小割田千畝收其租以供其祭祀飲膳之費謂之<lb/>
義塾盖當時所賜名而趙文敏公題其牓楊文安公為<lb/>
文勒之碑入國朝來田歸於有司師生無所仰給講肄<lb/>
<pb n="KR4h0116_WYG_007-29b"/>
遂廢迄今七十餘年殿堂門廡日入於壊㑹朝命下興<lb/>
社學民居有逺於郡縣學子弟無所受業者俾學於<lb/>
其中而大場鎮當有所建置於是里之士人沈軒以故義<lb/>
塾白於縣丞張鑑欲修葺之以教里中子弟而力有不逮<lb/>
時工部侍郎廬陵周公廵撫諸郡毅然以興學教人為<lb/>
務鑑乃為書請于公公為屬之邑令扆昭及丞俞觀等俾<lb/>
協力治之昭嘗為監察御史亦篤意教事經管規畫市材<lb/>
命工以正統八年八月興工越月而落成壯麗宏偉煥然一<lb/>
<pb n="KR4h0116_WYG_007-30a"/>
新里中子弟得受教于此而頌周公之徳與賢令丞之<lb/>
功不置鑑復與衆謀曰是役也不可無記以示乆逺乃<lb/>
因長洲縣學教諭蕭彦清求予為記古者二十五家<lb/>
為里里必有門門之左右為塾里之仕而歸者大夫為<lb/>
父師士為少師主其教嵗功方興凡子弟皆出學勤農<lb/>
事嵗事既畢則皆入學俾父師少師旦暮坐塾中教之<lb/>
以孝弟忠信恭敬遜讓年十五入小學見小節踐小義<lb/>
焉十八入大學見大節踐大義焉其秀異者則以次<lb/>
<pb n="KR4h0116_WYG_007-30b"/>
而進用之今家於是鎮者累百計非止於二十五為弟<lb/>
子者衆矣且其人多秀而喜文皆不以農為業頗得專<lb/>
志以讀書則學乎此者其成功當易於古人然予聞之<lb/>
師者教之本也塾既新矣將欲成賢才美風俗以稱修<lb/>
塾之意於師可不慎哉今縱不得志士之老者亦必求<lb/>
夫徳成行修之士為之師使凡學者自灑掃應對進退<lb/>
之節禮樂射御書數之文以至修身齊家治國平天下<lb/>
之道皆深究而力行積中而發外蔚乎其有文卓乎其<lb/>
<pb n="KR4h0116_WYG_007-31a"/>
有力始而為閭里之榮終而為邦家之光則於斯塾可<lb/>
無負矣初沈文輝之為此凡教養之資皆其所自出此<lb/>
義舉也故名曰義塾今猶為此名者周公以為興學以<lb/>
教人與人之勉於學皆理之所宜為不可緩也故云然<lb/>
然則師弟子者其可佚居慢遊而已哉<lb/>
　　　太倉州儒學職官題名記　　　胡相<lb/>
國家設天下學校而聨之以師儒之官凡府五人州四<lb/>
人縣三人衛二人於乎多矣非濫也盖風俗之美惡係<lb/>
<pb n="KR4h0116_WYG_007-31b"/>
人材之得失人材之得失係教化之盛衰是故我天子<lb/>
躬行教化於上又専命臺臣提督之又分命天下諸司<lb/>
贊理庶政必以教化為首務而天下師儒之官仰承休<lb/>
風亦與有是責焉故多設以廣教也且儒官之選首用<lb/>
㑹試中一榜者充之而歳貢來廷者天子必親覆試之<lb/>
見可焉然後用之慎厥選也選己又命天下諸司視學<lb/>
必加禮焉重厥責也是儒官者不為位卑而道尊祿廉<lb/>
而責重者乎受兹責者盖亦知所以自立矣先太倉以<lb/>
<pb n="KR4h0116_WYG_007-32a"/>
衛建學𢎞治丁已始立州因而改州學焉額設學正一<lb/>
人訓導三人自建學至今凡若干人今題其名於石予<lb/>
曰名紀於石非徒以不朽為可喜也夫亦可懼也何也<lb/>
諸生後或指其石而曰某也賢吾徳之某也否吾弗徳<lb/>
焉一言而褒貶以形不為可懼也乎固可懼也夫亦可<lb/>
喜也何也僚友後或指其石而曰某也賢吾仰之某也<lb/>
否吾戒之一覽而師資以寓不為可喜也乎知可懼可<lb/>
喜而後可論自立之道矣盖官在師儒職先教化鑒古<lb/>
<pb n="KR4h0116_WYG_007-32b"/>
範今惟義惟道不可以肆而怠者也矧名由石著行由<lb/>
名辨者乎知此義然後可以適道可與適道然後可以<lb/>
與立然後可以立乎諸生之上而期其有真材之出然<lb/>
後可以仰承諸司休風以少禆我天子教化無疆之意<lb/>
也是為記<lb/>
　太倉州學𢎞治十年始立州知州李端因舊衛學増<lb/>
　建兩廡嘉靖九年知州陳璜建尊經閣今學制左廟<lb/>
　右學<lb/>
<pb n="KR4h0116_WYG_007-33a"/>
　　　崇明州遷建儒學記　　　　　張士堅<lb/>
崇明踞海為州民社屋宇簡朴隘陋俗勤生而嗇力時<lb/>
號易治惟學宫未稱屢有改作弗良於圖並海砂磧傾<lb/>
圮成巨浸州與市益徙以北官民居室庫廩有條有紀<lb/>
徳化沾溉日加殷庶焉達嚕噶齊唐古特氏巴哩顔公<lb/>
知州程公世昌率耆儒徐元鼎朱禎等謀曰孔子之道<lb/>
覆載萬世無古今遐邇所在有學我國家尊事之典視<lb/>
往代特甚窮鄉下邑猶有一畝之宫以備絃誦今州北<lb/>
<pb n="KR4h0116_WYG_007-33b"/>
遷奠厥攸居獨廟學未有卜固吾守之不任亦二三子<lb/>
所當用心也元鼎即捐地十畝亢爽者為基二侯割已<lb/>
俸資選木石材匠剔蠧拉朽益新採堅學正任克明與<lb/>
朱禎等實相經營之工始於至正十二年秋八月至冬<lb/>
十二月告成殿宇門廡雅合法度齋堂庖湢聿佐舊規<lb/>
籩豆圖像丹堊髹漆弗侈而章釋菜落之神人懽慶里<lb/>
人楊文驥來謁記故不可辭夫學校之設非若布帛錢<lb/>
穀尤切於民生日用自天子至於庶人孰有不學而知<lb/>
<pb n="KR4h0116_WYG_007-34a"/>
不教而成者耶綱常之本風化之基漸摩淪浹非日講<lb/>
於學民何從知之乃者四方多壘烟塵所襲潰裂奔竄<lb/>
乞為俘馘之不暇其在承平時有司視學事為迂緩漫<lb/>
不加勵竭力致身之學素晦弗究故也二侯深惟體治<lb/>
之要愛州之人垂教於無窮長育材器以忠孝立節豈<lb/>
特鄉閭之賴為邦家之榮是所謂知所務矣乃作詩曰<lb/>
東海之墟生聚日繁沙滷流移不遑永安比遷既寧民<lb/>
社攸塈維兹廟學風教所係二侯倡之和者躍然神奠<lb/>
<pb n="KR4h0116_WYG_007-34b"/>
廣居瞻企肅䖍叙秩有常講肄有堂良士之願賢侯之<lb/>
光振振二侯教養孔宜勒詩於石後人則之賜進士及<lb/>
第承務郎翰林修撰同知制誥兼修國史院編修官張<lb/>
士堅撰<lb/>
　　　崇明縣廟學記　　　　　　　徐有貞<lb/>
成化紀元之六年崇明縣新修廟學成乃秋八月上丁<lb/>
既釋奠於先師其教諭武平胡泰司訓餘姚李居義宜<lb/>
陽王巗率諸生陸孟剛等具是始末來曰惟兹廟學之<lb/>
<pb n="KR4h0116_WYG_007-35a"/>
新實今知縣事廣信汪君士達之績也願有記今天下<lb/>
惟崇明新建邦其始本海湧之沙也沙積而土乂焉土<lb/>
又而民聚焉民聚而官興焉然在唐為游徼之鎮在宋<lb/>
為𣙜鹽之場時猶未入職方也乃自元及我朝始為州<lb/>
𨽻揚於江外今為縣𨽻蘇于畿内眎江外縣為重矧殿<lb/>
國艮維鍵制海道其重視諸赤縣又加焉故雖一邑而<lb/>
常宿重兵守之地既重則官守亦從而重然以沙塗之<lb/>
壤中海而居風濤之所齧蝕蛟龍之所齚齶靡有定時<lb/>
<pb n="KR4h0116_WYG_007-35b"/>
故自入職方以來僅二百年而城治之徙者三矣城治<lb/>
徙則學宫亦從而徙焉盖地之勢北髙而南下故徙而<lb/>
益北至是垂六十年而民無昏墊之虞城守則可謂固<lb/>
矣而學宫則或成焉或毁焉成而毁也則易毁而成也<lb/>
則難城治任在守令得自為也學校任在教官而教官<lb/>
不得自為為之亦在守令爾然自洪武以來為令於斯<lb/>
者厯數十政矣而其於城治於學校為之而能成之者<lb/>
惟前令永平王允威及士達耳盖二君皆名進士也允<lb/>
<pb n="KR4h0116_WYG_007-36a"/>
威以才猷治行累遷郡守方伯至都憲自其去崇明後<lb/>
又更數政政龎事隳迨兹由士達振之士達才猷治行<lb/>
與允威槩同而勞績加多其為之成之不惟廟學而廟<lb/>
學尤其用心之至者也若大成殿若明倫堂暨西齋則<lb/>
因其故而葺焉者若㦸門若靈星門暨學宫之門若兩<lb/>
廡則拓其故而造焉者若廟之神厨及牲牢之所若泮<lb/>
池及池上之橋則皆故所無而今鼎建焉者若諸生之<lb/>
號舍僅數楹今則益而廣焉至二十餘楹學宫之牆故<lb/>
<pb n="KR4h0116_WYG_007-36b"/>
卑且隤幾無完堵今則擴而崇焉為周垣至八十餘丈<lb/>
廟堦之前隘且弗嚴今則闢而為之衢道中衢立科第<lb/>
題名之榜而以禮門義路别左右焉規模斯壯氣象斯<lb/>
新士之游居者為之興其志趣徃來者為之聳動乎觀<lb/>
瞻斯以盛矣及其治事之餘時造學中相與課程諸生<lb/>
又延禮鄉賢翼而迪之凡可以䇿勤勵惰者罔弗盡其<lb/>
方此吾徒所以願記其績者也至若崇明之地故土壘<lb/>
也今則甓而堅矣社稷諸祀故荒壝也今則坦而肅焉<lb/>
<pb n="KR4h0116_WYG_007-37a"/>
縣治故無譙門則作之門海航無艦則作之艦涉川無<lb/>
梁則作之梁自郡使者之署及屬官之廨無弗飾焉此<lb/>
又通邑之人所以願記其績者也予聞而嘉之夫邦新<lb/>
造則難乎治兵民雜處則難乎化於此而能治能化其餘<lb/>
其無難爾矣昔范忠宣公之知襄邑也自公守學校至<lb/>
倉廩一新焉擇賢以教而時躬勸學者宋史美之至今<lb/>
有耀也士達其聞忠宣之風而興起者歟使繼今日往<lb/>
日加懋而弗己則其功名事業豈惟儷美允威乎將匹<lb/>
<pb n="KR4h0116_WYG_007-37b"/>
休忠宣矣此予言所以為士達發也若夫講道之功成<lb/>
材之效則在諸為師生者懋焉於是乎記成化庚寅秋<lb/>
九月十有六日光祿大夫柱國武功伯兵部尚書華盖<lb/>
殿大學士東海徐有貞記<lb/>
　　　崇明州學先賢祠堂記　　　　楊維楨<lb/>
崇明州通守張侯翩遣邑士秦約來致其言曰世教莫<lb/>
大於道統自周程張朱先後輩出而衍其傳然得二程<lb/>
之傳者龜山公也得龜山之傳而啟朱子之學者羅李<lb/>
<pb n="KR4h0116_WYG_007-38a"/>
二公也聞濂洛之學而貽南軒之傳者胡文定公也得<lb/>
朱子之傳而表章其學者西山蔡公勉齋黄公九峯蔡公<lb/>
也廓朱子之學而見於事業者真文忠公也八先生之<lb/>
真履實踐皆足以紹往聖開來學其植立世教之功大<lb/>
矣濂洛諸儒已得從祀廟學而八先生者曽未與焉謂<lb/>
有司之缺典非歟於是白於上府上府允之又以邑之<lb/>
先儁時齋李君孝友秦君配八先生之享今年秋丁肇<lb/>
行釋奠祠雖有堂而嵗月未紀敢請子筆之石予惟唐<lb/>
<pb n="KR4h0116_WYG_007-38b"/>
虞夏商周孔之聖顔曽思孟之賢以至濂洛諸儒下及<lb/>
八先生者其道相繼其學術相仍而徳業相肖上下三<lb/>
千餘年之一大源委實天運之所係世道之所闗也國<lb/>
家廟祀之或缺者京學有所未講而侯能於海陬之學<lb/>
講及之一時鴻生碩儒其負媿也多矣矧又能尊奨邑<lb/>
之鄉先生如李如秦者乎吾聞李君操履純確其施之<lb/>
於家庭閭里之間允為可法秦君與其先月山公皆出<lb/>
於蛟峯方先生之學方先生出於朱子父子淵源統緒<lb/>
<pb n="KR4h0116_WYG_007-39a"/>
傳之先覺淑諸後人者焯焯未冺也侯之尊奨為不誣<lb/>
也於乎大道之行天下為公初無古今之異貴賤之等<lb/>
前聖後賢所以得與廟祀之典而物議不能非者亦以<lb/>
其道之傳者異世而同符也侯之是舉豈惟知教之本<lb/>
而繫諸天運世道者其知所講矣孔子曰文王既沒文<lb/>
不在兹乎吾於後之繼先賢者亦云侯字翼之理齋其<lb/>
自號清河大族為政専尚風化其學一宗濂洛云至正<lb/>
庚子冬十一月乙已李黻牓第二甲進士奉訓大夫江<lb/>
<pb n="KR4h0116_WYG_007-39b"/>
南等處儒學提舉㑹稽楊維楨記<lb/>
　崇明學在州治之崇文坊宋嘉熈間奉使趙崇侯建<lb/>
　書堂元升為州學泰定間建殿堂齋廡未幾壊於潮<lb/>
　至正間乃遷今地國朝洪武二年改為縣學宣徳中<lb/>
　邑人給事中彭仲玉為置祭器成化二十年邑民傅<lb/>
　謹捐貲建靈星門以石今制左廟右學<lb/>
　　　蘇州府社學記　　　　　　　徐有貞<lb/>
言吏治於三代之下而能以教道為先務固君子之所<lb/>
<pb n="KR4h0116_WYG_007-40a"/>
為也然知此者鮮矣若吾郡太守朱侯其知先務者哉<lb/>
初侯之至也既行三學率儒官敦教事則又以謂古之<lb/>
學者必自小學而入大學䝉養既正而後進之以成徳<lb/>
故其所至之大非後世之士所可及焉今三學之官之<lb/>
所施者固皆大學之教也然鄉校不立小學教弛士業<lb/>
失序躐等以進安望其才之古若也圖所以立之其責<lb/>
獨不在於為郡守者哉乃行視郡城清嘉坊之東有地<lb/>
焉負隂面陽據爽塏而臨髙明卜之食諗之地主繆賢<lb/>
<pb n="KR4h0116_WYG_007-40b"/>
氏賢固善士亦樂以為學宫也遂獻之侯乃鳩工庀材<lb/>
審方定位中作講堂旁闢兩齋又相其左建祠以祀先<lb/>
師朱子而以鄉先生之應從祀者配焉繚以周垣鍵以<lb/>
重門廩庫庖湢無不飭具經始於正統丁卯之秋落成<lb/>
於戊辰之冬禮聘聞儒陳寛孟賢鄭鏐徳輝以主師席<lb/>
選長吳二邑䝉士之秀者充弟子員而教之遇三學之<lb/>
士有缺員者則進其良以補焉侯於臨政之暇輒至學<lb/>
引師儒坐講堂進諸生親課之以故民間俊秀彬彬焉<lb/>
<pb n="KR4h0116_WYG_007-41a"/>
興於學有古鄒魯之風於乎侯於是可與漢之文翁唐<lb/>
之韓愈宋之范仲淹異世而同功矣或乃以為迂濶而<lb/>
不急於事非也夫事立以賢賢立以教茍不知尊君親<lb/>
上之理而求其仗節死義之行烏可得哉故當經綸以<lb/>
濟世務必明義以正士習君子之為固異於衆矣吾故<lb/>
以侯為知教道者侯名勝字仲髙金華人也以經術進<lb/>
由秋官主事遷郎中尋奉勅出守武昌郡徙吾蘇廉公<lb/>
明恕有守有為盖無愧古之循吏即建學一事餘可以<lb/>
<pb n="KR4h0116_WYG_007-41b"/>
類見云<lb/>
　洪武八年詔府州縣每五十家設社學一本府城市<lb/>
　鄉村共建七百三十七所嵗久漸廢正統十二年朱<lb/>
　守勝乃總建一所於清嘉坊東雍熈寺橋西選長吳<lb/>
　二縣民間俊秀子弟教之<lb/>
　　　東陽義塾記　　　　　　　鄧文原<lb/>
嘉定𨽻吳為州俗以居積尚贏富幸嵗豐收惟有司繇<lb/>
征是急故每不暇以詩書絃誦為事沈氏居是州之依<lb/>
<pb n="KR4h0116_WYG_007-42a"/>
仁鄉家乘肇自五季以儒聞今忠翊之父仕宋尉安豐<lb/>
之霍邱欲倣古為家塾以訓鄉之子弟庶甿俗尚有勸<lb/>
也不幸賫志以殁則囑其子武畧曰爾兄弟勿忘吾所<lb/>
欲為者武畧又卒忠翊續承其父若兄之遺意乃卜地<lb/>
舍兆周視亢爽為屋三間以象先聖燕居四賢配侑修<lb/>
題敞庭登降嚴翼重門在其南中為方池成梁其上堂<lb/>
在燕居北不庳不踰朋習頥養悉此焉堂西有塾師之<lb/>
舍其東為庖西南屬於兩廡為齋四曰志道進學觀善<lb/>
<pb n="KR4h0116_WYG_007-42b"/>
時習延禮訓導二人以佐塾師又設長是齋者二人分<lb/>
小大學以闡教事買田千餘畝在塾西畦有蔬廩有藏<lb/>
羣聚所須靡不畢給經始延祐乙卯十二月閱七月落<lb/>
成有司狀其事以聞中書表其門曰義塾又八年為至<lb/>
治壬戌忠翊介其友俞觀光走書京師謁余文為記余<lb/>
曰古者二十五家為里則有門側之堂大夫士老歸於<lb/>
鄉曰父師少師以教其鄉之子弟春出東作則里胥鄰<lb/>
長坐左右塾以知昏昕墮勤之節讀書力田道不相悖<lb/>
<pb n="KR4h0116_WYG_007-43a"/>
至秦發閭左之戍而教始大壊然春秋距古未逺己有<lb/>
欲毁鄉校不說學者豈王化陵夷固有漸歟吳自太伯<lb/>
以禮譲為國迄季孔而遺風未冺吾夫子亦以習於禮<lb/>
許之及聘魯觀魯樂皆能因其音節審知興廢盖前是<lb/>
風雅頌吳未有聞也若楚左史倚相之於三墳五典九<lb/>
丘八索晉韓起之於易象魯春秋當時他國卿大夫亦<lb/>
多未之見後世易詩書春秋之文盈四裔而來學篤好<lb/>
者盖鮮豈常人之情忽常生於所易哉吳距魯可一葦<lb/>
<pb n="KR4h0116_WYG_007-43b"/>
航也學於聖門者惟子游一人又能以教施之武城而<lb/>
武城大治若子游之賢信自拔於流俗者士茍志於道<lb/>
信其異乎今而同乎古矣今子弟之藏修游息於斯者<lb/>
勿習於紛華而謂本質為已遷勿競於聲利而謂貧賤為<lb/>
可厭勿謂淫辭詖行為可惑世而正路之不由勿謂小<lb/>
徳細行為不傷己而屋漏之弗戒孟子論友自鄉而之<lb/>
國之天下又尚論古之人誦詩讀書而知人是則沈氏<lb/>
自霍邱以來建塾之意也霍邱諱躍龍武畧諱雷奮忠<lb/>
<pb n="KR4h0116_WYG_007-44a"/>
翊名文輝與其兄武畧俱以航海給餉道論功佩金符<lb/>
千夫長而忠翊益恬於膴仕以上成先志且將庋書結<lb/>
樓其後自始建塾武畧之子鈞既躬其勞復撥地以益<lb/>
之蔡昇劉瑞張瑞亦相協厥成觀光名長孺好修士也<lb/>
今為塾師云<lb/>
　　　崑山縣虞浦社學記　　　　王鑑之<lb/>
天下之事毎成於所易而敗於所難盖是非難而敗也<lb/>
處者難之而後之以難膠焉天下之事蔽矣惟知者以<lb/>
<pb n="KR4h0116_WYG_007-44b"/>
無事應之事且理心逸而功倍是故水一也懐山㐮陵<lb/>
滔天鯀治之難逆而塞焉績用弗成身且殛禹治之易<lb/>
順而道之地平天成萬世永賴此大效明驗也𢎞治紀<lb/>
元聖天子嗣極思與天下更新始用大臣言毁天下淫<lb/>
祠復用諫臣言立天下社學朝廷意向異端與吾道正<lb/>
邪消長之判豈細故哉惟時守令愚者惑於禍福暗者<lb/>
昧於意向怠者憚於更張舉諉之曰難可革者因可張<lb/>
者弛方命圮事余竊病焉崑山尹楊君名甫始得㫖輒<lb/>
<pb n="KR4h0116_WYG_007-45a"/>
曰此明天子大意向所在斥異端崇正道撥亂反正之<lb/>
幾有造化存焉者吾能奉詔遂徧籍治内無額寺觀菴<lb/>
院得一百有十以朝廷意諭士民毁諸佛像散遣緇黄<lb/>
之流各歸其宗不易植不改垣因其宇而變其制中貌<lb/>
夫子像旁建社學選幼民之俊秀立行藝師而教之朝<lb/>
夕謹肄其中不旬月間絃誦之聲四達士類驩然以為<lb/>
成周之化復見於今日而君處若無事然未聞以難告<lb/>
也今年夏君懼繼者弗處必有惑亂變遷弊介予同年<lb/>
<pb n="KR4h0116_WYG_007-45b"/>
秋官員外郎管君儒珍來請記以垂永久且示戒焉仁<lb/>
人君子用心故如此維三代佛法未入中國之時上自<lb/>
王國公都下及閭巷莫不有學以陶養斯民無有邪慝<lb/>
汨昏其間故民敏徳咸迪厥正治效易彰自東漢永平<lb/>
中佛法倡和以因果報應之說惑衆愚者篤信而吾道<lb/>
始病衛道者恒攻之不啻千百喙然愈攻愈熾終不能<lb/>
撲其焰者徒以口舌爭之也今幸聖明在上天縱神知<lb/>
袪漢唐之惑以復三代之正拔本塞源用韓子廬其居<lb/>
<pb n="KR4h0116_WYG_007-46a"/>
之術潛圖消伏成百世不易之良規楊君首能奉順旬<lb/>
月之間以正易邪無智名無勇功而事告成績傳所謂<lb/>
君能制命為義臣能從命為信者有司之良疇能出君<lb/>
之右哉余職斯文寄者樂觀其事且重管君之為請也<lb/>
亟書以歸之俾刻諸石後人慎毋替楊君意俾永永無<lb/>
愆庶幾善繼者茍或不然國法具在戒之哉君名子器<lb/>
丁未進士在職清謹六事具舉此其尤美者風紀司累<lb/>
以君政績論薦將有大用云大明𢎞治四年歲在辛亥<lb/>
<pb n="KR4h0116_WYG_007-46b"/>
秋九月朔旦賜進士文林郎江西道監察御史奉勅提<lb/>
督南畿學校山隂王鑑之撰<lb/>
　　　長洲練氏義塾記　　　　　宋濂<lb/>
皇上建大號之八年以為天下既已安輯而化民善俗<lb/>
之道猶有未備乃下詔郡縣凡閭里皆啟塾立師守令<lb/>
以時程督之於是雖窮鄉陋壌莫不有學吳郡長洲縣<lb/>
之尹山民居繁庶習俗嗜利久不知教有司偶遺不舉<lb/>
大姓練壎自謂其父文達由睦來居嘗有志而未果今<lb/>
<pb n="KR4h0116_WYG_007-47a"/>
明詔如此而塾不時立恐非朝廷淑斯民意乃與弟篪<lb/>
謀夷土治材作堂三楹以為講習之所旁為室以供<lb/>
寢處庖湢延儒士髙平范煥為師俾里中子弟就學焉<lb/>
割田三十畝以食之始以洪武十一年正月越七月而<lb/>
成具以其狀白於縣若郡郡許以為宜壎乃遺書來請<lb/>
文記成績古之為治者其法雖詳然不越乎養與教而<lb/>
已養失其道則民貧教失其道則民暴貧則流而為盜<lb/>
暴則去而為邪二者皆亂之始也是以先王重之二十<lb/>
<pb n="KR4h0116_WYG_007-47b"/>
五家之閭必有左右塾塾必有師師必以仕而老於家<lb/>
者為之故是時無不學之民無無塾之地無邪僻淫靡<lb/>
之俗刑罰置而不用亂亡無所自而起其後强大諸侯<lb/>
欲圖得志相與毁詩書六藝之籍使其教壊而不行然<lb/>
尚踰數百年而後絶一民不忍叛其上教之足以感人<lb/>
若是自秦以降無教者亡有教者存得其道者盛以延<lb/>
失其道者衰以促千載一軌也皇上奮然憫前代之失<lb/>
大設學舍以教之欲使海内之民皆沾沐禮義此與先<lb/>
<pb n="KR4h0116_WYG_007-48a"/>
王之心何異壎非有化民之責乃能以淑其閭里是圖<lb/>
豈非君子哉君子之所為貴乎可法於世他日三呉巨<lb/>
族人人䏻竭奉上設教之義以化其閭巷之民閭巻之<lb/>
民皆知尚禮義恥犯法如成周之民盖將始於兹乎姑刻<lb/>
其事以俟<lb/>
　　同里社學記<lb/>
呉江之東有市曰同里舊設徴商之署邑大夫金侯請<lb/>
諸朝罷之因其址以建社學𢎞治八年春命里人顧寛<lb/>
<pb n="KR4h0116_WYG_007-48b"/>
董其役越三月學成壬子侯帥博士諸生與大夫士之<lb/>
仕而歸者造而進之釋奠於先聖先師禮也事竣大合<lb/>
樂以落成之邑人史某請紀其事俾來者知作之所始<lb/>
其辭曰維兹同里距江帶湖聚落㕓居實盛於厥初商<lb/>
貨駢臻肆為賈區開局置吏以籠商稅匪曰利之抑末<lb/>
攸宜盛衰靡常日就於涼昔焉貨藏今焉牧場昔焉貿<lb/>
舍今焉草野凡厥吏胥求濟其稅率羣行兇日罔於利<lb/>
抉剔剗刮利盡商敝川舟斷行市肆盡閉公私交病<lb/>
<pb n="KR4h0116_WYG_007-49a"/>
㒺有攸濟維金令君聿有隠憂謂此不去民病曷瘳告<lb/>
於御史御史韙之以聞於天子天子曰都維爾言是俞<lb/>
乃省吏函章還之於京以其廢址俾作學宫繚以周垣<lb/>
奠以講堂門廡齋舍靡不中程爰聘儒先以食䝉士俎<lb/>
豆於是詩書於是誦聲洋洋禮容蹌蹌侯來視學逺近<lb/>
咸作觀者從之填郛溢郭謂昔之地惟利之計析錙較<lb/>
銖如火之方熾惟吾令君是艾於今兹邦向義之方誦<lb/>
詩讀書如水之成章惟吾令君是營呉江洋洋特此一<lb/>
<pb n="KR4h0116_WYG_007-49b"/>
方專而不咸民䏻無望我告言者侯將徧舉舉必有初<lb/>
繼之以序伐石鐫辭其放於兹以無忘緝熙侯名洪字<lb/>
惟深世家於覲<lb/>
　<lb/>
　<lb/>
　<lb/>
　<lb/>
　呉都文粹續集巻七<lb/>
</p>
<p>
</p>
  </div>
<div>
                <head>吳都文粹續集巻八</head>
    <p>
<pb n="KR4h0116_WYG_008-1a"/>
欽定四庫全書<lb/>
　吳都文粹續集巻八　　　明　錢穀　撰<lb/>
　　風俗　令節　公廨<lb/>
　　　續吴趨　　　　　　　　　蔡羽<lb/>
層䦨轉重叠畫橋何曲折物華冠中州冠帶服吴越逺<lb/>
髙州來風亦執言公業藹藹南州士煌煌鼎台列雄劍<lb/>
常宵鳴紅塵夜不滅紈袴白鼻騧通都萬軫接姑蘇髙<lb/>
臺荒伍胥精魂結但聼清且嘉亦聼悲且烈<lb/>
<pb n="KR4h0116_WYG_008-1b"/>
　　　白紵辭　　　　　　　　　陸龜䝉<lb/>
吳宫夜長宫漏短簾幙四垂燈熖煖西施自歌王自管<lb/>
雲紵翻翻鶴翎散促節牽䌓舞腰嬾舞腰嬾王罷飲盖<lb/>
覆西施鳯花錦身作匡牀臂作枕朝珮瑽瑽王宴寢醒<lb/>
來閣門報無事子胥死後言為諱近王之臣喻王意共<lb/>
笑越王窮惴惴夜夜抱氷寒不睡<lb/>
　白紵舞紵本吴中物用以制衣故俳歌古辭甚多<lb/>
　　　耒耜經　　　　　　　　　　陸龜䝉<lb/>
<pb n="KR4h0116_WYG_008-2a"/>
農之言也民之習通謂之犂冶金而為之者曰犂鑱曰<lb/>
犂壁斵木而為之者曰犂底曰壓鑱曰䇿額曰犂箭曰<lb/>
犂轅曰犂梢曰犂評曰犂建曰犂槃木金凡十有一事<lb/>
耕之土曰墢墢猶塊也起其墢者鑱也覆其墢者壁也<lb/>
草之生必布於墢不覆之則無以絶其本根故鑱引而<lb/>
居下壁偃而居上鑱表上利壁形圓其負鑱者曰底底<lb/>
初實於鑱中工謂之鼈肉底之次曰壓鑱背有二乳係<lb/>
於壓鑱之兩旁鑱之次曰䇿額言其可以扞其壁也皆<lb/>
<pb n="KR4h0116_WYG_008-2b"/>
貤然相戴自䇿額達於犂底縱而貫之曰箭前如程而<lb/>
樛者曰轅後如柄而喬者曰梢轅有越如箭可弛張焉轅<lb/>
之下又有如槽形亦如箭焉刻為級前高而後卑故曰<lb/>
箭以其淺深類可否故曰評評之上曲而衡者曰建建<lb/>
揵也所以柅其轅轅與評無是則二物躍而出箭不能<lb/>
止横於轅之前末曰槃言可轉也左右係以樫乎軛也<lb/>
轅之後末曰梢中在手所以執耕者也轅車之胷梢取<lb/>
舟之尾止乎此也鑱長一尺四寸廣六寸壁廣長皆尺<lb/>
<pb n="KR4h0116_WYG_008-3a"/>
㣲橢底長四尺廣四寸評底過壓鑱二尺䇿減壓鑱四<lb/>
寸廣狹與底同箭髙三尺評尺有三寸槃増評尺七焉<lb/>
建惟稱轅修九尺梢得其半轅至梢中間掩四尺犂之<lb/>
終始丈有二耕而後有爬渠疏之義也散墢去芟者為<lb/>
爬而有礰礋焉有磟碡焉自爬至礰礋皆有齒磟碡觚<lb/>
稜而已咸以木為之堅而重者良江南之田器盡於是<lb/>
　吳中田器纎悉皆有名號具於是<lb/>
　　　迎春賦　　　　　　　　　王寵<lb/>
<pb n="KR4h0116_WYG_008-3b"/>
欣陽和之來馭穆上皇於東方睠山河以占氣羌朝霽<lb/>
而蒼蒼澹萬里之風烟靄容與而含光何芳春之乍臨<lb/>
而膏沐之滂汪也於是皇風載夷長吏崇規矧三吳之<lb/>
靈境表都會於南陲山川環帶風景雍熈百花洲上春<lb/>
雲麗烏鵲橋邊春日遲春雲春日共交輝無數樓臺向<lb/>
景披紛九衢之紆直貫會城而交馳抗飛梁於螭首跨<lb/>
綠水之逶迤若個陌頭無擁面若個游人不解眉共傳<lb/>
春色天涯至争道春光今日宜龍銜寶勝飛雙隊鳳吐<lb/>
<pb n="KR4h0116_WYG_008-4a"/>
流蘇拂四垂粲綵花之厯亂紛羅葉之葳蕤窮剪綴於<lb/>
萬態絢丹碧之陸離玉釵弄影娉婷女紈袴棲香輕薄<lb/>
兒髙調遏雲而羣奏繁絃應手以逞竒莫不目眩神竦<lb/>
耳觸心悲則有王孫接騎公子交嬉千金換馬尾搖絲<lb/>
八寶裝鞍光照地飛鞭誤觸綺羅車敲鐙誰知臺府吏<lb/>
慕鴛鴦之野偶願鸞皇而接翅弄袖粧妍傾身佯醉冀<lb/>
目成之我與又恍惚而靡遂雲開朱閣對芙蓉日射彤<lb/>
簾藏翡翠芙蓉翡翠一時新總是江東絶世人動館娃<lb/>
<pb n="KR4h0116_WYG_008-4b"/>
之春思慕西子之芳塵蟬鬢新傳宫掖様雲光恰似洛<lb/>
波神毎嬌羞而掩態或摇曳以呈身翩翩飛燕能輕舉<lb/>
嬝嬝遊神不可親默含情而未吐恨菀思以何伸祇道<lb/>
春歸春意濃寧知春到春心亂嘆佳期之寂寞悲年華<lb/>
之屢換朝朝璚圃愛花開夜夜蘭堂㸔月滿花月娟娟<lb/>
能幾時榮華冉冉嗟將半信春思之飄揚亦春愁之瀰<lb/>
漫年年風景倍傷春嵗嵗凋零無故伴於是僕本賤人<lb/>
沉淪江海見沙際之春歸驚天南之嵗改紫禁春光不<lb/>
<pb n="KR4h0116_WYG_008-5a"/>
可攀朱顔春色那能待悵日月之易遒撫功名之安在<lb/>
齊雲樓下幾逢春祇是當年原憲貧差池春羽慚黄鳥<lb/>
憔悴春衣懸紫鶉吁嗟乎弱桞絲絲拂建章宫花朶朶<lb/>
艶長楊人生不及春花桞長得天池繞鳳皇<lb/>
　迎春日啖春餅春糕競看土牛集於卧龍街老稚走<lb/>
　空里<lb/>
　　　上元紀吳下節物俳諧體三十二韻<lb/>
　　　　　　　　　　　　　　　　范成大<lb/>
<pb n="KR4h0116_WYG_008-5b"/>
斗野豐年屢吳臺樂事幷酒壚先叠鼓<hi>歲後即旗亭先撃鼓不已以迎</hi>
<hi>節意</hi>燈市早投瓊<hi>臘月即有燈市竒珍者數人醵買之相與呼盧彩勝者得燈</hi>價喜膏<lb/>
油賤祥占雨雪晴篔簹仙子洞<hi>坊巷以連枝竹縛成洞門多處數十重</hi>菡<lb/>
萏化人城<hi>蓮花燈最多</hi>檣炬疑龍見<hi>舟人接竹桅檣之表置一燈望之如星</hi>橋<lb/>
星訝鵲成<hi>橋燈</hi>小家厖獨踞<hi>犬/燈</hi>髙閈鹿雙撐<hi>鹿燈</hi>屛展輝雲<lb/>
母<hi>琉璃屛風</hi>簾垂晃水精<hi>琉璃/簾</hi>萬窗花眼宻<hi>萬眼燈以碎羅紅白相間砌成工</hi>
<hi>夫妙天下多至萬眼</hi>千隙玉虹明<hi>琉璃毬燈每一隙映成一花亦妙天下</hi>薝蔔丹房<lb/>
桂<hi>梔子燈</hi>蒲萄緣蔓縈<hi>蒲萄/燈</hi>方縑繙史册<hi>生絹糊方燈畫史册故事圗人</hi>
<pb n="KR4h0116_WYG_008-6a"/>
<hi>喜看</hi>圓魄綴門衡<hi>月/燈</hi>擲燭騰空稳<hi>小毬燈時擲空中</hi>推毬滚地輕<lb/>
<hi>大滚燈</hi>映光魚隠見<hi>琉璃壺瓶貯水/養魚以燈映之</hi>轉影騎縱横<hi>馬騎燈</hi>輕<lb/>
薄行歌遇顛狂社舞呈<hi>民間鼓樂謂之社火不可悉記大抵以滑稽取笑</hi>村田<lb/>
蓑笠野<hi>村田樂</hi>街市管絃清<hi>街市/細樂</hi>里巷分題句<hi>每里門作長燈題好</hi>
<hi>句其上</hi>官曹别扁名<hi>官府名額多以/絹或琉璃照映</hi>旱船遥似泛<hi>夾道陸行為競</hi>
<hi>渡之樂謂之划旱船</hi>水儡近如生<hi>水戲照/以燈</hi>鉗赭裝牢户<hi>獄燈</hi>嘲嗤繪<lb/>
樂棚<hi>山棚多畫一時可嘲誚之人</hi>堵觀瑶席隘喝道綺羅争禁鑰通<lb/>
三鼓歸鞭任五更蠶桑春繭勸<hi>春繭自臘月即入食次所以為蠶事之兆</hi>花<lb/>
<pb n="KR4h0116_WYG_008-6b"/>
蝶夜蛾迎<hi>大白鵞花無貴賤悉戴之亦以迎春物也</hi>鳬子描丹筆<hi>畫紅鴨子相餽遺</hi>
鵝毛剪雪英<hi>剪鵝毛為雪花與夜蛾並戴</hi>寶糖珍粔籹<hi>鎚指吴中謂之寶糖䊚特</hi>
<hi>為脆美</hi>烏膩美飴餳<hi>烏膩糖即白餳/俗言能去烏膩</hi>撚粉團欒意<hi>團子</hi>熬稃<lb/>
腷膊聲<hi>炒糯穀以卜俗名孛婁北人號糯米花</hi>筳篿巫志怪香火婢輸誠<lb/>
<hi>俗謂正月百草靈故帚葦針箕之屬皆卜焉多婢子之輩為之</hi>箒卜拖裙騐<hi>弊帚繫裙以卜名掃</hi>
<hi>帚姑</hi>箕詩落筆驚<hi>即古紫姑今謂之/大仙俗名筲箕仙</hi>微如針屬尾<hi>以針姑卜伺其</hi>
<hi>尾相屬為兆名針姑</hi>賤及葦分莖<hi>葦莖分合為卜名葦姑</hi>末俗難訶止佳辰<lb/>
且放行此時紛僕馬有客靜柴荆幸甚歸長鋏居然照<lb/>
<pb n="KR4h0116_WYG_008-7a"/>
短檠生涯惟病骨節物尚鄉情捃摭成俳體咨詢逮里<lb/>
氓誰修吳地志聊以助譏評<lb/>
　　　吳燈兩品最高<lb/>
鏤氷影裏百千光剪綵毬中一萬窗不可齊人誇管晏<lb/>
吳中風景竟難雙<lb/>
　　　臘月村田樂府十首<hi>幷序</hi>
　予歸石湖往來田家得歲暮十事採其語各賦一詩<lb/>
　以識土風號村田樂府其一冬舂行臘月舂米為一<lb/>
<pb n="KR4h0116_WYG_008-7b"/>
　歲計多聚杵臼臘中畢事藏之土瓦倉中經年不壞<lb/>
　謂之冬舂米其二燈市行風俗尤競上元一月前巳賣<lb/>
　燈謂之燈市價貴者數人聚博勝則得之喧盛不減<lb/>
　燈市其三祭竈詞臘月二十四夜祀竈其説謂竈神<lb/>
　翌日朝天白一歲事故前期禱之其四口數粥行二<lb/>
　十五日煮赤豆作糜暮夜合家同饗云能辟瘟氣雖<lb/>
　逺出未歸者亦留貯口分至襁褓小兒及僮僕皆預<lb/>
　故名口數粥豆粥本正月望日祭門故事流傳為此<lb/>
<pb n="KR4h0116_WYG_008-8a"/>
　其五爆竹行此他郡所同而吳中特甚惡鬼盖畏此<lb/>
　聲古以歳朝而吳以二十五夜其六燒火盆行爆竹<lb/>
　之夕人家各又於門首燃薪滿盆無貧賤皆爾謂之<lb/>
　相煖熱其七照田蠶詞與燒火盆同日村落則以秃<lb/>
　帚若麻䕸竹枝輩燃火炬縛長竿之杪以照田爛然<lb/>
　遍野以祈絲穀其八分歳詞除夜祭其先竣事長㓜<lb/>
　聚飲祝頌而散謂之分歳其九賣癡獃詞分歳罷小<lb/>
　兒遶街呼呌云賣汝癡賣汝獃世傳吳人多獃故兒<lb/>
<pb n="KR4h0116_WYG_008-8b"/>
　輩諱之欲賈其餘益可笑其十打灰堆詞除夜將曉<lb/>
　雞且鳴婢獲持杖撃糞壌致詞以祈利市謂打灰堆<lb/>
　此本彭蠡湖洪君廟中如願故事惟吳下至今不廢<lb/>
　云<lb/>
　　　冬舂行<lb/>
臘中儲蓄百事利第一先舂年計米羣呼步碓滿門<lb/>
庭連杵成風雷動地篩勻箕健無粞糠百斛只費三<lb/>
日忙齊頭圎潔箭子長隔籬輝日雪生光土倉瓦龕<lb/>
<pb n="KR4h0116_WYG_008-9a"/>
分盖藏不蠧不腐常新香去年薄收飯不足今年頓<lb/>
頓炊白玉春耕有種夏有糧接到明年秋刈熟隣叟<lb/>
來觀還嘆嗟貧人一飯不可賖官租私債紛如麻有<lb/>
米冬舂能幾家<lb/>
　　　燈市行<lb/>
吳臺今古繁華地偏愛元宵燈影戲春前臘後天好晴<lb/>
已向街頭作燈市叠玉千絲似鬼工剪羅萬眼人力窮<lb/>
兩品爭光最先出不待三五迎春風兒童種麥荷鋤倦<lb/>
<pb n="KR4h0116_WYG_008-9b"/>
偷閒也向城中看酒壚博塞雜歌呼夜夜長如正月半<lb/>
灾傷不及十之三歲寒民氣如春酣農家亦幸豐年少<lb/>
始覺城中燈市好<lb/>
　　　祭竈詞<lb/>
古傳臘月二十四竈君朝天欲言事雲車風馬小留連<lb/>
家有杯盤豐腆祀猪頭爛熟雙魚鮮豆砂甘鬆粉餠圓<lb/>
男兒酌獻女兒避酹酒燒錢竈君喜婢子争鬬君莫聞<lb/>
猫狗觸穢君莫嗔送君醉飽登天門杓長杓短勿復云<lb/>
<pb n="KR4h0116_WYG_008-10a"/>
乞取利市歸來分<lb/>
　　　口數粥行<lb/>
家家臘月二十五淅米如珠和豆煮大杓轑鐺分口數<lb/>
疫鬼聞香走無處鎪姜屑桂澆蔗糖滑甘無比勝黄粱<lb/>
全家團圓罷晚飯在逺行人亦畱分褓中孩子强教嘗<lb/>
餘波徧沾獲與臧新元叶氣調玉燭天行已過來萬福<lb/>
物無疵癘年穀熟長向臈殘分豆粥<lb/>
　　　爆竹行<lb/>
<pb n="KR4h0116_WYG_008-10b"/>
嵗朝爆竹傳自昔吳儂正用前五日食殘豆粥掃罷塵<lb/>
截筒五尺煨以薪節間汗流火力透健僕取將仍疾走<lb/>
肥兒却立避其鋒當街擊地雷霆吼一聲兩聲百鬼驚<lb/>
三聲四聲鬼巢傾十聲百聲神道寧八方上下皆和平<lb/>
却拾焦頭叠牀底猶有餘威可驅厲屛除藥裹添酒杯<lb/>
盡日嬉游夜濃睡<lb/>
　　　燒火盆行<lb/>
春前五日初更後排門燃火如晴晝大家薪乾勝豆䕸<lb/>
<pb n="KR4h0116_WYG_008-11a"/>
小家帶葉燒生柴青烟滿城天半白棲鳥驚飛啼格磔<lb/>
兒孫圍坐雞犬忙隣曲歡笑遙相望黄宫氣應纔兩月<lb/>
嵗隂猶驕風栗烈將迎陽艶作好春政要火盆生煖熱<lb/>
　　　照田蠶行<lb/>
鄉村臘月二十五長竿燃炬照南畝近似雲開森列星<lb/>
逺如風起飄流螢今春雨雹繭絲少秋日雷鳴稻堆小<lb/>
儂家今夜火最明的知新嵗田蠶好夜䦨風熖西復東<lb/>
此占最吉餘難同不惟桑賤穀芃芃仍前苧麻無節菜<lb/>
<pb n="KR4h0116_WYG_008-11b"/>
無蟲<lb/>
　　　分嵗詞<lb/>
質明奉祠今古同吳儂用昏盖土風禮成席徹夜未艾<lb/>
飲福之餘即分嵗地爐火煖蒼术香飣盤餌果如蜂房<lb/>
就中脆餳専節物四座齒頰鏘氷霜小兒但喜新年至<lb/>
頭角長成添意氣老翁把杯心茫然增年翻是減吾年<lb/>
荆釵勸酒仍祝願願翁尊前且强健君㸔今嵗舊交親<lb/>
大有人無此杯分老翁飲罷笑撚鬚明朝重來醉屠蘇<lb/>
<pb n="KR4h0116_WYG_008-12a"/>
　　　賣癡獃詞<lb/>
除夕更䦨人不睡厭禳滯鈍迎新嵗小兒呼呌走長街<lb/>
云有癡獃召人買二物於人誰獨無就中吳儂仍有餘<lb/>
巷南巷北賣不得相逢大笑相捓揄櫟翁塊坐重簷下<lb/>
獨要買添令問價兒云翁買不須錢奉賒癡獃千百年<lb/>
　　　打灰堆詞<lb/>
除夜將闌曉星爛糞掃堆頭打如願杖敲灰起飛撲籬<lb/>
不嫌灰涴新節衣老媪當前再三祝只要我家常富足<lb/>
<pb n="KR4h0116_WYG_008-12b"/>
輕舟作商重船歸大牸引犢雞哺兒野繭可繅麥兩岐<lb/>
短衲換著長衫衣當年婢子挽不住有耳猶能聞我語<lb/>
但我如願不汝呼一任汝歸彭蠡湖<lb/>
　　　祀竈解　　　　　　　　　　陸龜䝉<lb/>
竈之壊者請新之既成又請擇吉日以祀之曰竈在祀<lb/>
典聞之舊矣祭法曰王為羣姓立七社其一曰竈達於<lb/>
庶人庶士立一祀或立户或立竈飲食之事先自竈火化<lb/>
以來生民賴之祀之可也說者曰其神居人間伺察小<lb/>
<pb n="KR4h0116_WYG_008-13a"/>
過作譴告者又曰竈鬼以時錄人功過上白於天當祀<lb/>
之以祈福祥此僅出漢武帝時方士之言耳行之惑也<lb/>
茍行君子之道養老而慈幼寒同而飽均喪有哀祭有<lb/>
敬不忘禮以約已不忘樂以和心室闈不欺屋漏不媿<lb/>
雖嵗不一祀竈其誣我哉茍行小人之道盡反君子之<lb/>
行父子兄弟人執一㸑以自餬口専利以飾詐崇奸而<lb/>
樹非雖一嵗百祀竈其福我乎天至髙竈至下帝至尊<lb/>
嚴鬼至幽仄果能欺而告之是不忠也聴而受之是不<lb/>
<pb n="KR4h0116_WYG_008-13b"/>
明也下不忠上不明又果以為天帝乎<lb/>
　　　除夜雜詠　　　　　　　　楊循吉<lb/>
嵗除當此夜灑掃事悤悤井上皆封草門前盡畫弓祠<lb/>
堂神影挂客座佛筵崇撒豆禱兒疾存炊忌釡空辟瘟<lb/>
燒木煖承俗燎柴紅啟篋新衣振除塵舊室攻買餳迎<lb/>
竈帝酌水祀床公春帖題鄉究年書誦學童挿籩皆柏<lb/>
葉戲火有梨筒殘厯收年盡深缸洗臘終市闤驕物貴<lb/>
隣里餽糕通未識他州節於斯異與同<lb/>
<pb n="KR4h0116_WYG_008-14a"/>
　　　重建瞻儀堂記　　　　　　　陳振<lb/>
莆陽陳侯之治吳也振受㕓屬縣一再詣黄堂上謁侯<lb/>
與之為禮且辱臨其客舍從容坐語而命之曰郡稍闢<lb/>
瞻儀堂既成而未有以識吾將以簡授子何如振竦然<lb/>
曰合郡名勝士如林不可盖走非其人也敢辭侯不可<lb/>
振又曰走不佞未嘗學為古文金石非古文懼不能以<lb/>
傳信敢固辭侯不可於是蹴踖承命退求諸掌故訂其<lb/>
事加祓飾秉翰而書之初瞻儀之建實紹興嵗辛巳鄱<lb/>
<pb n="KR4h0116_WYG_008-14b"/>
陽洪公即郡治西北結屋三間萃前後郡太守像圖之<lb/>
宫堵掲而名焉叅政文穆范公秩時財八品家食於吳<lb/>
洪公特命重為之記後五十有二年侯自浙西部刺史<lb/>
擢領府事暇日登堂指計洪公以上百有二人距侯又<lb/>
三分其一盖以八之數覽觀左右念接武殊未艾也而<lb/>
位置鱗次餘地可續錄越明年度材庀工翼以兩廡中<lb/>
締新堂附益之列肖貌來者有容其外剡木為櫺以謹<lb/>
呵䕶髹棐几以嚴香火奉祠二月甲戌經始九月戊申<lb/>
<pb n="KR4h0116_WYG_008-15a"/>
訖工盖凡瞻儀顛末之緒暨圖像之改作如此竊嘗妄<lb/>
論昔之君子建牙授任用千里之國盛心美意有所設<lb/>
張不皆保其徃也嵗遷年運將遂湮㣲當是時一君子<lb/>
者振而起之譬諸物剝遇陽之復而後造化生生而不<lb/>
窮顧以智自矜者恥襲人後大抵有不屑為至材力弗<lb/>
贍急符蜂午漏刻思捄過則人雖勉之為亦奚暇以為<lb/>
哉今侯殿大邦以勤濟敏日無畱事材與力固踰人逺<lb/>
甚而能不矜其智廣視斯堂嗣鄱陽之功俾勿墜精識<lb/>
<pb n="KR4h0116_WYG_008-15b"/>
𢎞度豈直尋常土木甃庭塗勤樸斵鮮漫漶而已也按<lb/>
太平興國初吳越錢忠懿王奉其版籍上諸職方氏今<lb/>
牧守題名昉自至道陳公公字善則三子兩登輔佐其<lb/>
後更入政而後文正范公又入政康靖越公繼之至建<lb/>
中靖國而御史豐公實來文正自邠徙吳吳盖公鄉郡<lb/>
公道徳勛烈載在國史為鉅宋一代宗臣康靖服事三<lb/>
朝樂易寛博先正以謂合於易之大人詩書之老成而<lb/>
心休休焉者御史抗論連斥巨奸辨元祐垂簾誣謗風<lb/>
<pb n="KR4h0116_WYG_008-16a"/>
烈侃侃迄今凜有生氣雖剖符懐綬為時名卿者未易<lb/>
殫舉然緬昔人而儀其大節宜無尚於三公者侯文懿<lb/>
少師公之子篤學有文拜大理丞寓直中秘由是而躋<lb/>
升顯美見之行事決不冺沒若夫投筆而歎名節阿附<lb/>
而比四凶談禮義而擯忠賢性非不善也而去之為不<lb/>
善非利欲有以汨其中乎侯一寓目焉丹青繪事莫能<lb/>
揜也故因侯命掇拾前記之遺以復於侯而諗其書之<lb/>
可否侯曰可哉遂刋諸石嘉定六年癸酉閏月承議郎<lb/>
<pb n="KR4h0116_WYG_008-16b"/>
陳振記幷書<lb/>
　瞻儀堂見前集嘉定六年陳芾倂撤堂後逍遙閣廣<lb/>
　而新之寳祐五年趙與□重建端平三年張嗣古奉安<lb/>
　韋應物王仲舒白居易劉禹錫范仲淹五賢像于内<lb/>
　　　齊雲樓記　　　　　　　　　周南老<lb/>
齊雲樓即飛雲樓也在子城州治後今城樓三面為譙<lb/>
樓西為觀風又名望市齊雲直子城北豈摘古人西北<lb/>
髙樓之詩以名之歟先是韋應物詩稱郡閣白樂天始<lb/>
<pb n="KR4h0116_WYG_008-17a"/>
改號齊雲其後夢得述郡齋碧池華閣之勝是知今之<lb/>
池自唐則固其所矣當元和間樂天以詩人領郡登臨<lb/>
宴咏落紙爭傳又知當時民俗之淳簡而兹樓為中吳<lb/>
之傑觀矣世多傳郡廨即吳故墟綴文者襲用春申黄<lb/>
堂事績志因之然吳越春秋稱子城十里唐陸廣㣲吳<lb/>
記乃八里不同若是貞觀間歐陽率更載虞氏記闔閭<lb/>
小城有樓至秦時宫焚而樓存不知虞氏其地何所指<lb/>
耶按樂天賦東城桂謂古都在蘇東地己廢而為樵刈<lb/>
<pb n="KR4h0116_WYG_008-17b"/>
之場是樂天已不詳為吳之故宫矣盖世事綿邈文獻<lb/>
不足雖則陵谷之變遷不可得而識者多矣獨宫室也<lb/>
乎哉今故城舊址其傳疑而齊雲得名近則因樂天之<lb/>
詩而有証愚然後知斯文之可以行逺而不可己也夫<lb/>
人處乎郛郭之中而日接乎囂埃之隘則雖游化人之<lb/>
城而不能以自知今登斯樓而俯眺則帶山縈澤所謂<lb/>
十萬家之夥朱甍碧瓦菀乎參差若鱗次而鋪陳之者<lb/>
亦足以見吳郡之大與夫中興百年涵養休息之澤矣<lb/>
<pb n="KR4h0116_WYG_008-18a"/>
樓再建又幾年嘉定六年太守陳公大飭材命扶傾易<lb/>
蠧以還輪桷之舊夫不待其圯且廢而葺之役不煩而<lb/>
利逺是孟子所謂事半而功倍也公之智於是達乎為<lb/>
政矣可不書乎凡為屋中五楹兩旁三楹翼以修廊皆<lb/>
繕而新之其髙廣則仍其舊故不記公名芾字明可四<lb/>
明人今為度支郎其材通博强敏為郡一年民歌舞之<lb/>
五月州民周南老記<lb/>
　　　重修齊雲樓記<lb/>
<pb n="KR4h0116_WYG_008-18b"/>
大徳初元嵗在丁酉太守某郡某人來治吳之二年顧<lb/>
兹樓頹圮弗治乃命修之以工計自去嵗十月迄於夏<lb/>
六月凡二百餘日以丹堊甃石計費為二萬餘以鈔計<lb/>
凡五百餘侯既出其帑藏為倡郡之好事者咸助焉鳥<lb/>
翼翬飛棟宇丹碧建椽甃砌角立鱗比視前觀有光落<lb/>
成侯乃諗於衆曰兹樓之設肇自有唐劉禹錫韋應物<lb/>
出守元和間號為風流觴咏其間以其品題也故兹樓<lb/>
之風物播於天下瞭然與岳陽落星同美然以景言之<lb/>
<pb n="KR4h0116_WYG_008-19a"/>
近則槐市栁橋車輪馬跡市聲滚滚終日不息逺則西<lb/>
山諸祠層巒深壑白雲孤飛清晝如畫而其為勝槩意<lb/>
者非有劉禹錫白樂天之品題亦不冺也今之牧守簿<lb/>
書期會日擾擾不給其能如侯興廢補弊以遇江山勝<lb/>
概雍容談笑放浪於風塵之外能幾人哉不但兹樓之<lb/>
可記也然因兹樓之勝倂記其美以傳後之人則不可<lb/>
辭衆曰然遂以為之記<lb/>
　齊雲樓在郡治後子城上相傳即古月華樓也吳地<lb/>
<pb n="KR4h0116_WYG_008-19b"/>
　記云唐曹恭王所建白公有詩亦云改號齊雲樓盖<lb/>
　取西北有髙樓上與浮雲齊之義擬此則自樂天始<lb/>
　也故其詩云欲辭南國去再上北城觀治平中裴煜<lb/>
　建為飛雲閣政和五年重作齊雲樓成紹興十四年<lb/>
　王㬇重建兩挾循城為屋數間有二小樓翼之輪奐<lb/>
　雄峙甲於兩浙後陳芾沈皞史宅之重修大徳中重<lb/>
　修見前文而失郡守幷撰文名姓姑俟考焉<lb/>
　　　春雨堂記　　　　　　　　應㒡<lb/>
<pb n="KR4h0116_WYG_008-20a"/>
淳祐二年春平江府治作新堂於池上秋工役告備顯<lb/>
謨閣直學士通奏大夫知軍府事兼浙西兩淮發運使<lb/>
史宅之拜疏聞於上曰臣䝉恩再領蘇郡賴天子仁聖<lb/>
格於上下物不疵癘而年穀熟獲與民相安郡治北池<lb/>
舊有亭曰池光郡太守澡心雪神思政慮善之地陋且<lb/>
圯焉深惟一日必葺之義捐餐錢節冗費更建為堂堂<lb/>
成顧名弗稱竊伏惟念昔者幸備推擇守藩於兹粗知<lb/>
究心牧養叨被聖奨遣使賜御書家有膏雨户有陽春<lb/>
<pb n="KR4h0116_WYG_008-20b"/>
八大字昭回下飾吳人以為榮臣不佞敢敬奉春雨二<lb/>
字冠斯堂以揚寵光以撢徳意以丕迪聖訓惟陛下裁<lb/>
幸上覽疏可其奏錫以宸奎使得掲扁於戲祉哉謹按<lb/>
吳郡志郡治後圃有北池韋白之所賦咏一名後池池<lb/>
光亭在其北紹興十七年守鄭滋重建然則尚矣三十<lb/>
一年洪公遵葺之距重建未久也而多厯年至今始撤<lb/>
而新之若有待池光舊名莫考所從始淳熈中涑水司<lb/>
馬家孫曾至則以嫌故借木蘭以名池之東木蘭固在<lb/>
<pb n="KR4h0116_WYG_008-21a"/>
其何可復出厥今度宏規成廣厦崇聖翰標嘉名春雨<lb/>
一堂遂為吳中鉅麗之觀益非偶然者其庀役也因舊<lb/>
址厚培而勢若負山倚屛然堂髙三十二尺横從視之<lb/>
淵如曠如四面皆架軒三間展如昭如南俯大池浮水<lb/>
觀以受荷薫北與齊雲相值如闢穹如膴如上棟下宇<lb/>
五間起乎中央數嬴五十尺焉人莫不曰偉哉堂也堂<lb/>
名我不敢私雲章天筆賁如濡如豈直以夸榮耀聳觀<lb/>
瞻而已自公退食言登斯堂因名而思義愛民澤物之<lb/>
<pb n="KR4h0116_WYG_008-21b"/>
念油然以生充而大之仁不可勝用矣仁之於四端猶<lb/>
四徳之元四時之春偏言之主一事専言之包四者故<lb/>
春者春之生夏者春之長秋者春之成冬者春之藏何<lb/>
莫非春也乾坤之有六子動散潤晅止説互為之用雲行<lb/>
雨施乃獨見於乾而所為元者非春乎君天也乾也四<lb/>
時之行六子之運則臣也天朝選建岳牧臣子對揚休<lb/>
命均此臣也公既以自任又以規将來堂之名㫖哉公天<lb/>
資髙淵綜覧廣博天子以為烈考是以治吳有美政選<lb/>
<pb n="KR4h0116_WYG_008-22a"/>
表而入且踐台斗矣屬時以實塞為急吳中薦饑遂命<lb/>
公奉使典州公再至能為人作豐年以其飽邊兵而活<lb/>
都民天子嘉之兹堂所謂見吾善者機也公歸叅化鈞<lb/>
穆天縡家有膏雨户有陽春又将為天下誦之冬十月<lb/>
朝奉郎應㒡記<lb/>
　春雨堂在後池北初池光亭圯淳祐二年重建堂成<lb/>
　史宅之乃以理宗書額掲之以侈君賜<lb/>
　　　通判西㕔記　　　　　　　王遂<lb/>
<pb n="KR4h0116_WYG_008-22b"/>
平江通判西㕔在子城西南最髙處宜隆而汚宜豁而<lb/>
拘宜整齊嚴肅而雜處閭閻甚不稱夫通都輔郡之體<lb/>
治中别駕之居翁君過遂言曰余佐郡一年矣而假室<lb/>
廬於人其何以尊君命而寧親心且堂扁題以淳熈十<lb/>
六年東偏則次年施君邁之所營嵗月非不深而事力<lb/>
㣲矣會将斤而丈之舍舊而圖其新能無懼余力之不<lb/>
任乎遂矍然而起曰君之及此言吾郡之福也乃與提<lb/>
舉趙公崇暉總領吳公淵桂公如琥合六縣之長鳩材<lb/>
<pb n="KR4h0116_WYG_008-23a"/>
以助之而君以其力僝功其間一日往視之則堂崇成<lb/>
矣未幾又過之則㕔事立矣門屋閎矣闢其東軒翼以<lb/>
後序髙燥逺過其舊而營築歛退於初面埶朝揖莫不<lb/>
就正毫釐尋丈秩秩不差於是汚者隆拘者豁而整齋<lb/>
嚴肅隱然題輿泥軾之氣象偉哉其斯舉也謁記於遂<lb/>
因為之言曰吳古之建國也自太伯季札以禮遜先天<lb/>
下至於晉唐千有餘年之間騷人墨客之所登臨忠臣<lb/>
義士之所感慨不為不多矣而力未有以贍才又未足<lb/>
<pb n="KR4h0116_WYG_008-23b"/>
以給今居於此建官府而臨庶民坐堂皇而理百事於<lb/>
以出入王命經理兵事不亦偉歟入侍潘輿怡怡衎衎<lb/>
有雋不疑范滂所不能及者豈非天下之至樂乎抑吏<lb/>
退賓閒舉酒屬客拍手而歌吳趨以訪闔閭之舊游尋<lb/>
龜䝉之遺跡其樂有人不與知而已獨知之者又非言<lb/>
語之所能及也乃為之書君名逢龍字際可甬東人號<lb/>
龜翁登嘉定丁丑第詩思清越出大厯貞元畦逕之表<lb/>
而長於吏才費之大小役之逺近不書余之為此者非<lb/>
<pb n="KR4h0116_WYG_008-24a"/>
但喜兹屋之成又以幸斯文之得所托也嘉熈改元七<lb/>
月丙辰朝奉大夫煥章閣待制知平江軍府事兼管内<lb/>
勸農使節制許浦水軍賜紫金魚袋王遂記<lb/>
　通判西廰在子城西南隅城隍廟後淳熈十六年施<lb/>
　邁始立石題名嘉熈初翁逢龍重修逢龍又有足清<lb/>
　堂種書堂詩不詳所在景定五年趙與鑑撰續題名<lb/>
　記淳祐三年謝堂作屛星堂吳邃撰記城上有小樓<lb/>
　見西山名湧翠<lb/>
<pb n="KR4h0116_WYG_008-24b"/>
　　　平江府僉判廰勤繼堂記　　　石如壎<lb/>
皇帝龍飛改元春官收郡國賢能永嘉木公待問以大<lb/>
魁授僉書平江軍節度判官廰公事以乾道元年九月<lb/>
二十有四日庚午至皇帝在位四禩矣眷治道之方興<lb/>
想中原之未復以為未有不先内修而遽能外振者於<lb/>
是絀懦柔斥媕娿諏民瘼革政疵本農桑懐歸附繕戎<lb/>
械肅邊徼剗文務實崇厚黜浮無逺近小大莫不改慮<lb/>
易圖趨上意之攸向木公拊瑑而歎曰求治在朝應治<lb/>
<pb n="KR4h0116_WYG_008-25a"/>
在州一州不治也實虧天下治太守總州治之畧而已<lb/>
别駕貳州治之畧而已六曹有參邑有令丞簿尉復各<lb/>
自治其職而已匪守匪倅而守倅以之簡匪曹匪邑而<lb/>
曹邑以之諧此僉書之所以不可廢虧其間也歟是州<lb/>
今股肱郡吾其敢易廰事之西有堂可以燕可以息可以<lb/>
思可以為則名之曰勤繼盖取古聖賢勤則有繼之義<lb/>
也求法書於郡人括蒼太守范成大而題之且謂仲尼<lb/>
没吾道中否無為之說滿天下而勤為鄙天下不見唐<lb/>
<pb n="KR4h0116_WYG_008-25b"/>
虞三代之治者知有無為而不知有勤也舜以無為贊<lb/>
舜之無為者聞其有臣五人而後天下治不聞其無臣<lb/>
而天下自治也吾聞其恭已正南面而已矣不聞其已<lb/>
之不恭已而南面之不正也五臣各得其職而又已之<lb/>
必恭南面之必正舜有一日之不勤哉舜不如是不能<lb/>
無為而治也杜元凱曰勤則功繼之人臣之功莫大於<lb/>
禹稷禹乘四載隨山刋木禹無為乎黍稷重穋稙穉菽<lb/>
麥稷無為乎禹稷不能以無為事舜後之人君臣俱欲<lb/>
<pb n="KR4h0116_WYG_008-26a"/>
無為非奸則諛夫何修名之能立也木公胷中之藴將<lb/>
至萬國昇平豈適為州設耶寓名斯堂則不小乎州而<lb/>
弗為也不小乎州者且何大於天下粤明年五月召去<lb/>
如壎以散才承乏偶屬後塵時太守則惟吳興沈公介<lb/>
精白惠綏不可以弗勤事也外臺在郡使者實今太守<lb/>
直閣會稽姚公憲風規振肅尤不敢弗勤今憲使者司<lb/>
諫丹邱陳公良翰器閎道直凡州縣屬惟恐勤之弗至<lb/>
二年之内出親吏師之儀退味繼勤之㫖雞鳴而興功<lb/>
<pb n="KR4h0116_WYG_008-26b"/>
非所幾也在易蹇之六二者敢不以之顧將及瓜矣而大<lb/>
魁同郡蕭公國梁實來是固嘗茂明勤而舜俞之者也<lb/>
居斯堂也事斯上官也是殆相須以行乎禹稷之道者<lb/>
也是殆相須以禮樂斯民者也且何州之弗治天下之<lb/>
州皆有是吾無外輕之憂矣補偏救弊區區中興之䇿<lb/>
奚為哉維四年龍游困敦辰在析木之津二十有二日<lb/>
庚戌吉長樂石如壎記虎林之農林東書<lb/>
　僉判廰在儀門西舊名都廰淳熈十三年重建廰西<lb/>
<pb n="KR4h0116_WYG_008-27a"/>
　有勤繼堂<lb/>
　　　重修觀察推官廰記　　　　　李卞<lb/>
平江觀察推官廰故在子城之南隅去郡庭纔數十步<lb/>
早暮入幕為良便淳熈間有去官者代未即至庾臺圖<lb/>
假以處幕屬久而不歸遂以麗譙南廢缺酒庫為治所<lb/>
即今廨也有屋數間介於民居敗椽破壁支柱交午毎<lb/>
大風雨則岌岌然若將壓焉累政相仍弗果葺吕君蒞<lb/>
事之三月慨然曰郡從事為今從八品官雖卑郡政無<lb/>
<pb n="KR4h0116_WYG_008-27b"/>
大小皆與聞焉異時由此登顯途者項背相望而所居<lb/>
庳陋若此非所以稱幕府待賓僚之意縱未能撤而新<lb/>
之獨不可為之以漸乎乃相地之宜即廰事之左闢屋<lb/>
數椽窻户疏達四座顯敞繚以修竹為燕坐之所然後<lb/>
為壁為廡下至庖圊皆以次畢具經始於癸亥之末夏<lb/>
訖工於首冬凡為屋十有四間基堅材良不侈不陋視<lb/>
前日子城故廨規橅逺甚君将代去求文以記嵗月卞<lb/>
竊聞昔之叔孫婼覊於晉其所館雖一日必葺去如始<lb/>
<pb n="KR4h0116_WYG_008-28a"/>
至況在官乎今之仕者多安於茍且重於改為視官舍<lb/>
如傳舍翫愒因循既幸其滿始飭胥徒旋加丹堊以遺<lb/>
來者棟宇之摧腐庭户之湫隘謾不加省視婼有愧矣<lb/>
吕君來未煖席方僕僕奔走應簿書期會剔拔蠧弊以<lb/>
贊郡綱乃能謀其室於從容談笑間井井而辦客至則<lb/>
杯酒相屬吏退則書史自娛受職三載而遺後人以安<lb/>
嗚呼可以觀政矣故樂為之書吕公名伯誾字正之申<lb/>
公五世孫也開禧丙寅夏五月壬辰朝奉大夫新權發<lb/>
<pb n="KR4h0116_WYG_008-28b"/>
遣安慶軍府兼管内勸農營田屯田事借紫李卞記右<lb/>
記官無崇卑居之者必有以記其到罷之嵗月其來尚<lb/>
矣平江為藩輔觀察推官為幕屬中興今逾百年獨無<lb/>
紀載不其缺歟<lb/>
　觀察推官廰祥符圖經云在州衙門内西後遷子城<lb/>
　南紹興間于平橋南舊酒庫改為之嘉定三年吕伯<lb/>
　誾重修紹定二年吕祖忞撰題名記<lb/>
　　　府院簡孚堂記　　　　　　　陳之茂<lb/>
<pb n="KR4h0116_WYG_008-29a"/>
平江錄事參軍吳明可作堂於廰事之西友人陳之茂<lb/>
一日過之愛其闃然幽深與公齋不類明可徐謂曰僕<lb/>
猥以不肖典兹獄市嘗以人命至重大懼不明以抵累<lb/>
於非辜究懐怵惕夙夜靡敢自安兹堂之作非晏樂是<lb/>
圖盖将為訊鞫論囚之便焉客有取周書五辭簡孚之<lb/>
說以名者願得子一言之茂戄然起而前曰嘻明可不<lb/>
茍於其官如此哉夫君子之任無大小舉得以忠恕仁<lb/>
厚施諸人而功甚速者莫如獄然巽懦不事諉可否於<lb/>
<pb n="KR4h0116_WYG_008-29b"/>
吏吏因緣邀賕執爰書捃摭㣲細考一連十翫嵗月不<lb/>
報否則觀勢利所鄉肆請託之私為豪猾嚢槖而羸弱<lb/>
寒寠卒以纎芥文致不減幸而强敏可喜往往舞智苛<lb/>
察鍥薄慘刻務以威猛立名烏乎獄君子所盡心也使<lb/>
持法者一有是則刑失其平而銜恨䝉寃無所赴訴寧<lb/>
忍之乎是以哀矜欽慎巨細坐折皆得其實等惟寛平<lb/>
之歸則食息俯仰庶幾無愧屋漏明可學通世務介而<lb/>
有守居官以來明允篤實之譽隱然在人則斯堂之義<lb/>
<pb n="KR4h0116_WYG_008-30a"/>
固已從容躬蹈僕尚奚云明可行為中都删修之官陪<lb/>
相國餘論筆則筆削則削一字輕重利害相萬願無忘<lb/>
今日用心明可宜以此言請刋於石倂以告夫來者明<lb/>
可名芾丹邱人紹興十一年七月旦梁溪陳之茂記<lb/>
　簡孚堂在府院㕔事西紹興十一年錄事參軍吳芾<lb/>
　作院在子城内東南<lb/>
　　　平江府司户㕔壁記　　　　　鄭霖<lb/>
户曹之官㕔壁記尚矣吳君天澤受事於兹既兩年㑹<lb/>
<pb n="KR4h0116_WYG_008-30b"/>
辟置醴幕趣代不容緩辭余以續記為請余竊觀今之<lb/>
仕者其迹如寄於其職分所當為者往往漫不之察既<lb/>
去若素不曾到又何暇此為哉予與吳君昆弟交久矣<lb/>
素知其家學有守相繼登上科又能發明外氏龍川文<lb/>
藝公之學同志皆推之予來假守得君為寮助我多矣<lb/>
君雖初筮其諳究官業如素然而職掌版籍之外郡日<lb/>
受户婚之訟皆賴以決犂然當乎人心余恨挽之不可<lb/>
得情之依依尤甚也觀君之所存未易涯涘然猶拳拳<lb/>
<pb n="KR4h0116_WYG_008-31a"/>
於此記者盖不以獨善為喜又將以詒來者壁故有記<lb/>
他不復贅言姑道吳君之志云淳祐十年七月朔郡守<lb/>
天台鄭霖記<lb/>
　司户廰在府院西慶元二年重建廰西小圃有翫花<lb/>
　池采香徑秀芳亭飛雲閣廰東有小山亭曰小蓬瀛<lb/>
　池北有長嘯堂皆建人袁申儒所葺治并撰題名記<lb/>
　　　濟民藥局記　　　　　　　　吳淵<lb/>
淵猶及見先生長者談乾淳間事其言曰聖朝體列聖<lb/>
<pb n="KR4h0116_WYG_008-31b"/>
好生之徳毎以民命為重一念懇惻無所不用其至乃<lb/>
至濟藥療病亦加宸慮一日忽遣中使宣索太平局龍<lb/>
虎丹既進御命捐其價十之九盖聖意謂親嘗則主者<lb/>
不敢茍直廉則貧者易以得烏乎神農氏日試百藥周<lb/>
官醫師掌醫之政令自十全以至十失必次第而躬行<lb/>
誅賞實此意也近世天下郡國臺府開設廣惠局以便<lb/>
民服餌皆所以廣此意也姑蘇城大人衆余領郡適有<lb/>
春疫亟幸郡醫之良分比閭而治某人某坊某人某里<lb/>
<pb n="KR4h0116_WYG_008-32a"/>
家至户到悉給以藥寠而無力者則予錢粟疾不可為<lb/>
者復與周身之具由二月至七月其得不夭者一千七<lb/>
百四十九人因念倉卒取藥於市既非其真非惟不真<lb/>
且不可以繼乃創濟民一局為屋三十有五楹炮澤之<lb/>
所修和之地監臨之司庫廩庖湢鑪磑鼎臼翼然井然<lb/>
罔不畢具總夫匠木石之費錢以緡計者七千八百四<lb/>
十五米以石計者三百二十三既落成復以二萬緡實<lb/>
之為市材費凡川廣水陸之産金石草木之品無珍不<lb/>
<pb n="KR4h0116_WYG_008-32b"/>
致無逺不取冀有益於人故真其劑弗求贏於官故輕<lb/>
其值料置豐盈薌味芳烈較市衒玉賈石者相去不啻<lb/>
萬萬列肆闤闠過者懽喜他日設遇流行之灾四時之<lb/>
沴則分醫以療捐藥以濟其為吳門之利盖未有已也<lb/>
恭惟聖天子仁同阜陵視四海之癢痾疾痛如在一體<lb/>
淵幸叨選擇出守是邦求牧與芻不敢不勉此局之設<lb/>
盖亦所以推廣徳意萬分之一云紹定四年八月奉議<lb/>
郎直煥章閣知平江軍府事就除浙西提刑吳淵記<lb/>
<pb n="KR4h0116_WYG_008-33a"/>
　濟民藥局在魚行橋東紹定四年吳淵剙於廣惠坊<lb/>
　之左自為記開慶元年馬楊祖重于子城内路分廰<lb/>
　之故址建之繼又遷於其北<lb/>
　　　重建居養安濟院記　　　　　盧瑢<lb/>
三代明君賢牧相與立治大抵以優老為先漢興詔賜<lb/>
束帛牛酒耄年月給粟嵗加絮恩意詳矣然于鰥寡㷀<lb/>
獨未聞奠其居而粒之終身者也國初民夀踰七十咸<lb/>
獲優詔盖仁發之政列聖相授迄於四方慕義存䘏由<lb/>
<pb n="KR4h0116_WYG_008-33b"/>
是居養安濟院興焉建炎厄兵火遺踪故址所向無存<lb/>
父母雖淪亡恩洽膚髓粤百世而徳不冺中吳嚢括千<lb/>
里拱日幾連江澤土膏而民夥自中興以來仁風四洽<lb/>
列户者今廿餘萬守臣率用當世偉人淳熈乙未秋八<lb/>
月直徽猷閣陳公峴自東浙轉運判官秉麾來鎮檢抳<lb/>
奸欺撫摩疲弱吏畏敏强民懐靖寛境野熈盈無夜吠<lb/>
之警謹條節尚風化索民之隱得居養安濟事即象院<lb/>
基之舊而勇為之經始於二月己丑落成於九月甲午<lb/>
<pb n="KR4h0116_WYG_008-34a"/>
官為備費民不知役為屋六十有五為楹三百有十為<lb/>
室三十長廊還礎對關列序集癃老之無子妻婦人無<lb/>
夫親者分處之幼失怙恃皆得舍焉籍官民疇千六百<lb/>
六十畝募民以耕嵗得米七百石有竒旁著三廩浚二<lb/>
井庖舍蔬閭食用寓具舉無一遺又立僧坊主其供病<lb/>
給醫藥死給槥櫝入叢塜以葬民胥歎仰道路歌祝公<lb/>
賢明篤厚有志天下士至於減苗斛之耗蠲賦賞之負<lb/>
嚴屠牛禁網捕葺漏澤之費増土以葬骨其所施類如<lb/>
<pb n="KR4h0116_WYG_008-34b"/>
此昔黄霸治潁川為政尤異至使郵亭鄉官皆畜雞豚<lb/>
贍助鰥寡貧窮棺其無葬與其無祭竟以治行入為丞<lb/>
相公之政䘏孤賑乏養生送死視潁川尤有異矣邦人<lb/>
咸曰是不可不書瑢一㕓梓里得事之始末最詳敢書<lb/>
其實後此者無私壅惠利而茍安之則公之心也吳邑<lb/>
大夫曰黄君直中長洲大夫曰李君機繼之以吕君存<lb/>
中俱佐事而協成者淳熈三年十月癸酉宣教郎充兩<lb/>
浙西路提舉常平茶鹽司幹辦公事浚儀盧瑢記幷書<lb/>
<pb n="KR4h0116_WYG_008-35a"/>
　居養安濟院在社稷壇東建炎以來廢淳熈三年陳<lb/>
　峴重建<lb/>
　　　安養院記　　　　　　　　　陳耆卿<lb/>
安養院在州鈐廰後舊曰醫院寶慶中改今名安養院<lb/>
尚書郎林公之使浙右也決而和威而愛罪自死以下<lb/>
周慮熟讞不得其情不止焉既而曰死於刑吾不忍而<lb/>
有死於病者若之何忍之於是安養院成郡府院四獄<lb/>
之以病告者而治其醫之政令大槩屋百礎田三頃飲<lb/>
<pb n="KR4h0116_WYG_008-35b"/>
食卧藉熏燎之物靡不具䕶視典領臨督之人靡不力<lb/>
貯藏頒給激犒之法靡不臧簡良材萃名方以授大小<lb/>
醫而精煉治之囚氣畧不舒識之厯厯至囚亦至既至<lb/>
醫拯療如法洎愈囚與厯歸爭喜曰吾病憂死爾遇公<lb/>
今得不死果死可無憾況生乎且吾昔之病未若今之<lb/>
病之愈之速也果死信無憾也或曰囚有罪者也果死<lb/>
死有罪者也醫有罪使不死豈過歟予曰不然均是民<lb/>
也均是耳目肢體也其罪至死者法也欲生之者吾心<lb/>
<pb n="KR4h0116_WYG_008-36a"/>
也縱不可生當死於法而不當死於病也或罪不至死<lb/>
而亦死於病官實使之也夫不能生其所可死而至於<lb/>
死其所可生是假獄以穽也如公之心惟見其可生不<lb/>
見可死視其有罪也猶其有疾也則視其有疾而欲生<lb/>
之尤甚於有罪而欲生之之亟也洪惟皇上御極以來<lb/>
天覆春育尤拳拳岸獄事乃四月制下飭監司郡守以<lb/>
審充縷縷三百言公未讀訓詞蚤知徳意院之成今已<lb/>
一嵗成而不墜可百世盖好生之君與宅生之刺史相<lb/>
<pb n="KR4h0116_WYG_008-36b"/>
脗合如此今而後囚固無憾公亦無憾也哉公名介紹<lb/>
熈名御史之子御史按行東浙有異績先後輝映其克<lb/>
清謹庶獄有自來云寶慶二年八月天台陳耆卿記<lb/>
　安養院在州鈐廰後舊曰醫院提舉林介建改稱<lb/>
　　　廣惠坊記　　　　　　　　　吳淵<lb/>
淵不肖少聞先君子之訓曰先儒有云志伊尹之所志<lb/>
學顔子之所學又云自一命已上茍有志於及物於人<lb/>
必有所濟此吾之所以終身拳拳服膺而勿失者也書<lb/>
<pb n="KR4h0116_WYG_008-37a"/>
曰一夫不獲時予之辜孟子曰思天下之民有不被堯<lb/>
舜之澤者若已推而納之溝中此伊尹之所志也小子<lb/>
識之淵入耳注心三十年於此矣故自領一簿宰一邑<lb/>
以至貳一州佐一臺未嘗不日思先君子言求所以及<lb/>
物濟斯民者乃庚寅之冬被命守姑蘇道過吳江橋下<lb/>
因延見所部吏艤舟焉時夜雪凝栗霜風凜冽襲裘不<lb/>
知其為温附火不知其為炎於是惻然動心進左右而<lb/>
問之曰爾邦城大民夥鰥寡孤獨癃老癈疾顛連而無<lb/>
<pb n="KR4h0116_WYG_008-37b"/>
告者其多乎曰然郡有廬以聚之有廩以食之乎曰否<lb/>
因獨念言窮州陋縣猶有所謂居養安濟之所吳門夾<lb/>
三輔多名守富課租不應有此缺典既領印即括夫田<lb/>
之没入于王官者廢絶於緇黄者未足則以公財市民<lb/>
之膏腴者寸積尺累厥數既登乃卜地鳩材為屋七十<lb/>
程總土木夫役費錢緡九千六百八十米石三百一十<lb/>
七既成扁曰廣惠坊廰堂躭如廊廡翼如男子婦人各<lb/>
有位置倉廩庖湢井臼牀几鼎鼐備具無一乏缺適然<lb/>
<pb n="KR4h0116_WYG_008-38a"/>
而疾病者又别室以居之大者人日粟一升半錢三十<lb/>
有三小者半之米則三殺其一焉夏有湯沐冬有裘纊<lb/>
病有藥死有槥額以二百人為率亡者得續此其大畧<lb/>
也竊嘗考祖宗時在京有四福田院外郡有居飬安濟<lb/>
院當時奉行惟謹甚者至有設帟帳具酒食其所全活<lb/>
不可勝紀深仁厚澤與天同普此國家運祚之所以久<lb/>
長州縣長吏之所當遵守而廣惠坊之所由以作也後<lb/>
之人與我同志尚思先儒之言益而侈之是亦上不負<lb/>
<pb n="KR4h0116_WYG_008-38b"/>
天子下不負所學之一端云若夫租入多寡别石具載<lb/>
兹故不書紹定四年八月既朢吳淵記<lb/>
　廣惠坊在魚行橋東紹定四年剙吳淵記<lb/>
　　　提幹廰重建超然堂記　　　　趙希邁<lb/>
水心葉先生負天下重名淳熈十年官浙右提點刑獄<lb/>
幕士争宗師川赴谷應暇時賦詩超然堂上庭下檜雙<lb/>
榦又手自種植從是堂名四播而草木聲價隨重矣先<lb/>
生前建堂纔八年後二十二年山隂陸君子虞嘗經理<lb/>
<pb n="KR4h0116_WYG_008-39a"/>
葺治距今又二十二年風毁日剝摧破弗支後人撐持<lb/>
茍延嵗月庭檜蓊蔚怪梢穿簷亦莫事修剪超然堂名<lb/>
在而已秦溪林公介從庾節易繡斧數月四明趙君時<lb/>
侑來幕下主和而賓敬政肅而事省一日詣曹從容以<lb/>
新堂請林公喜從曰吾志久矣亟命吏市良材隣郡且<lb/>
屬君務偉舊觀給工料度不計也越月堂成後堂復剙<lb/>
屋曰晝永東西偏各有新書房曰盡心曰一經移巨檜<lb/>
一株與先生手植檜䦨楯對峙蔽以花栁翼以牆垣觀<lb/>
<pb n="KR4h0116_WYG_008-39b"/>
者目駭心動而超然堂名迹始相稱君屬希邁曰子游<lb/>
先生門最久又辱林公知識顛末非子事乎夫聽宫室<lb/>
之圮壊不事改作者常人所安也至於承廢處陋求作<lb/>
新而卒莫遂者志士所未滿也豈作新一念與茍安者<lb/>
同哉盖力之勤惰在人而事之興廢在時時副人則可<lb/>
人勝時則不可超然欹傾非一日作新者又不知幾人<lb/>
時或尼之人力難至何益也君於林公一相晤語而新<lb/>
堂之志頓遂得非時在林公而君之人力因者乎始吳<lb/>
<pb n="KR4h0116_WYG_008-40a"/>
人宗文正范公學後和靖尹公讀書虎邱山士亦知慕<lb/>
向至先生以良冶端範陶甄學者於是人所鋪張皆正<lb/>
嚮真脈而吳之士乃盛林公方弭節首命僚屬拜文正<lb/>
祠未幾祀和靖且饋存其孫子昔先生淑教地又拓新<lb/>
之林公謹於率履盖在此不在彼也君林公門人超然<lb/>
既新而無復前日之卑隘淺陋于焉持蹈于焉辨書而<lb/>
敢以游觀答其長乎堂南浚井寒列可食檜隂覆其上<lb/>
君命曰雙檜泉尊慕往哲之心益不自懈也書得隱歟<lb/>
<pb n="KR4h0116_WYG_008-40b"/>
寶慶三年八月朔儒林郎平江府嘉定縣尉東甌趙希<lb/>
邁記<hi>希邁一作布䢍</hi>
　超然堂在幹辦公事廰之東廰後淳熈十年葉適在<lb/>
　任賦詩開禧初陸子虞葺之及剙題名記寶慶三年<lb/>
　趙時侑再新之趙布䢍記<lb/>
　　　常平司幹廰東齋記　　　　　李知退<lb/>
繇浙水而西其郡八内拱行都如漢三輔澄按之權視<lb/>
他賦為重提舉常平茶鹽治吳中列屬為二𨽻常平者<lb/>
<pb n="KR4h0116_WYG_008-41a"/>
視鹺茗為尤重使者總其綱而勾校纎瑣以身任勞則<lb/>
其屬之責也晨入幕府文書盈几帑廩之藏稽其盈虚<lb/>
而鰥寡孤獨恐不得養也户婚力役聴其辨訟而是非<lb/>
曲直恐不得其平也陂澤之利何者當興者然乎否也<lb/>
勞其至矣而其退也必有藏修游息之地嗇精神舒心<lb/>
目安形體乃可以應方來之事常平之屬其廨宇雖略<lb/>
備乃未有一室以便其私此非缺歟紹定庚寅季冬之<lb/>
月予弟致中既服官次計月廩之入頗取其盈銖纍而<lb/>
<pb n="KR4h0116_WYG_008-41b"/>
寸積之明年四月得緡錢若干鳩工度材即廰事之北<lb/>
闢地為屋二楹而以東齋名之以書來曰窻虚明而研<lb/>
几可設矣户開通而風月可延矣室寛潔而賓友可接<lb/>
矣其於嗇精神舒心目安形體今得其宜矣兄其為我<lb/>
記之予每嘆今之從政者溺志淺近顧影岌岌秩滿而<lb/>
舉于格掉臂去爾託宿蘧廬雖巗牆之立不暇顧補苴<lb/>
罅漏尚或難之其肯闢地建屋以遺後人乎篋櫝之未<lb/>
豐田園之未備第宅之未立是吾之憂甚者豪奪巧取<lb/>
<pb n="KR4h0116_WYG_008-42a"/>
而其甚以他木易屋之良材者有之其不撤而為薪亦<lb/>
云幸矣其肯捐私材以營公宇乎致中為人所難非律<lb/>
身以亷視公如私安能辦此然名齋之義尚有可言曰<lb/>
齋心曰齋莊中正曰齋戒沐浴曰齋明盛服齋之為義<lb/>
其嚴如此今掲名東齋居其齋思其名則齋之建也非<lb/>
專以逸其身也非專以燕閒之地也服勞乃可以居逸<lb/>
職業之修乃可燕閒之適警戒䇿勵常若嚴師畏友之<lb/>
在前必無荒怠逸豫以昏吾志也必無便僻側媚以奪<lb/>
<pb n="KR4h0116_WYG_008-42b"/>
吾守也非心邪念潛消於未發之先大公至正流行於<lb/>
泛應之際推是心也以之叅天地贊化育可也豈但一<lb/>
屬官稱職而已予不敢以語他人獨以告吾弟致中勉<lb/>
之哉若夫公事既畢吏散庭空涼竹簟之暑風曝茅簷<lb/>
之冬日好天良夜樽酒論文其樂無涯他日書來盍為<lb/>
我言之六月庚申承議郎新差鎮江府推官貨務都茶<lb/>
湯李知退<lb/>
　東齋在提舉常平茶鹽司内<lb/>
<pb n="KR4h0116_WYG_008-43a"/>
　　　平江路新建惠藥局記　　　　湯彌昌<lb/>
人物並生天地間人之所以絲身而穀腹飽肉而食鮮<lb/>
以為生生之資者取諸物而悉備至於隂陽之變暑寒<lb/>
晦明之感或節宣不時而致疾則又産靈藥以療之天<lb/>
之惠爾民也至矣古昔聖人代天司牧胞與推念休戚<lb/>
由已亦既教之樹藝佃漁以養其生且惟疾之憂思有<lb/>
以扶持安全之成周醫師設官凡邦之有病者咸造焉<lb/>
分授病醫之屬俾療以草木䖝石穀之五藥而稽其十<lb/>
<pb n="KR4h0116_WYG_008-43b"/>
全之功是以國無疵癘民不天折子民之人如天之惠<lb/>
也聖朝以仁得天下嘉惠黎民纎悉周宻大徳已亥詔<lb/>
路府設惠民藥局官給鈔本散諸藥市月取其息以資<lb/>
制劑責任守長提其綱擇良醫主之嵗一更代法誠良<lb/>
意誠美矣吳郡為大藩府生齒滋繁謁醫者無虚日初<lb/>
闠市有故酒樓嘗以為行用鈔庫已而庫他徙遂葺斯<lb/>
樓為之延祐三年春郡奉命增設用庫有司請仍舊貫<lb/>
而局設於醫學卑陋逼仄製藥無所總管必巴實正議<lb/>
<pb n="KR4h0116_WYG_008-44a"/>
惕然曰以大府而一局弗克建其何以嚴醫事而稱隆<lb/>
㫖始議改作諗諸同僚諏諸幕屬議克協得頒春亭廢<lb/>
址於麗譙東南十步地居巽維氣鍾温厚卜者曰吉瓦<lb/>
礫既夷厥基隆然總管首捐俸為一郡僚屬倡下委錄<lb/>
事孫良佐董役俾主局顧某施某經營之構美材傭良<lb/>
工經始于四年七月迨良月落成高門北向重屋後峙<lb/>
各四楹堅壯完美髙朗爽塏官不糜帑民不知役一旦<lb/>
龍角驤舉翬翼飛鶱卓為一郡壯觀甚盛舉也欽惟聖<lb/>
<pb n="KR4h0116_WYG_008-44b"/>
天子體乾元之仁溥安民之惠命良二千石殫心赤子<lb/>
而圖其安吳郡得賢侯布宣上恩汲汲惟民病之是瘳<lb/>
局成而惠無窮矣然侯之為政豈鄭子産濟涉之小惠<lb/>
而已哉其發政出令利興害除惟恐一毫或病爾民推<lb/>
是心以往使病痿者奮困者蘇呻者謠富夀安逸各得<lb/>
所欲而藥劑之惠特其一端爾郡之士民欲紀其事而<lb/>
來徴文遂摭其實幷附作興嵗月而書之俾刻堅珉以<lb/>
垂不朽長沙湯彌昌記<lb/>
<pb n="KR4h0116_WYG_008-45a"/>
　惠民藥局在府治東南吳會坊側初以舊和豐樓為<lb/>
　局延祐五年建於此<lb/>
　　　吳郡詩石記　　　　　　　　白居易<lb/>
貞元初韋應物為蘇州牧房孺復為杭州牧皆豪人也<lb/>
韋嗜詩房嗜酒毎與賓友一醉一咏其風流雅韻多播<lb/>
於吳中或目韋房為詩酒仙予始年十四五旅二郡以<lb/>
幼賤不得與游宴尤覺其才調髙而郡守尊以當時言<lb/>
志異日蘇杭茍獲郡足矣乃今自中書舍人閒領二州<lb/>
<pb n="KR4h0116_WYG_008-45b"/>
去年脱杭印今年佩蘇印既醉於彼又吟於此酣歌狂<lb/>
什亦往往在人口中則蘇杭之風景韋房之詩酒兼有<lb/>
之矣豈始願及此哉然二郡之物狀人情與曩時不異<lb/>
前後相去三十七年江山是而齒髮非又可嗟矣韋在<lb/>
此州歌詩甚多有郡宴詩云兵衛森畫㦸燕寢凝清香<lb/>
最為警䇿今刻此篇於石傳貽將來因以予旬宴一章<lb/>
亦附於後雖雅俗不類各咏一時之志偶書石背且償<lb/>
其初心焉寶厯元年七月二十日蘇州刺史白居易題<lb/>
<pb n="KR4h0116_WYG_008-46a"/>
　　　郡齋旬假命宴呈座客示羣僚<lb/>
公門日兩衙公假月三旬衙用決簿領旬以會親賓公<lb/>
多及私少勞逸常不均況為劇郡長安得筵宴頻下車<lb/>
已二月開筵始今晨初黔軍厨突一拂郡榻塵既備獻<lb/>
酧禮亦具水陸珍萍醅箬溪醑水鱠松江鱗侑食樂懸<lb/>
動佐歡妓席陳風流吳中客佳麗江南人歌節點隨袂<lb/>
舞香遺在茵清奏凝未闋<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔氣已春衆賓勿遽起羣<lb/>
僚且逡巡無輕一日醉用犒九日勤㣲彼九日勤何以<lb/>
<pb n="KR4h0116_WYG_008-46b"/>
治吾民㣲此一日醉何以樂吾身<lb/>
　　　郡中西園<lb/>
閒園多芳草春夏香靡靡深樹足佳禽旦暮鳴不已院<lb/>
門閉松竹庭徑穿蘭芷愛彼池上橋獨來聊徙倚魚依<lb/>
藻長樂鷗見人暫起有時舟隨風盡日蓮照水誰知郡<lb/>
府内景物閒如此始悟喧静緣何嘗繫逺邇<lb/>
　　　北亭臥<lb/>
樹緑晩隂合池涼朝氣清蓮開有佳色鶴唳無凡聲唯<lb/>
<pb n="KR4h0116_WYG_008-47a"/>
此閒寂境愜我幽獨情病假十五日十日卧兹亭明朝<lb/>
更呼起還復視黎甿<lb/>
　　　平江府譙樓門上梁文　　　陳克<lb/>
伏以東南奥壌安堵者垂二百年表裏湖山環居者踰<lb/>
十萬户當宁蒐賢持麾出守干戈甫定年穀屢登増修<lb/>
城郭之雄浸復閭閻之舊惟譙閣之宏模尤㑹都之仰<lb/>
止非加偉壯曷表寅恭爰因衆志之樂為遂建雄居而<lb/>
望幸層臺霞映曉角風傳從容卧治之餘際㑹樂成之<lb/>
<pb n="KR4h0116_WYG_008-47b"/>
日篇章閒發森畫㦸以凝香僚佐交歡據胡床而嘯月<lb/>
共慶中興之盛行躋極治之風敢奏歌謡以伸善頌<lb/>
抛梁東十萬人家烟瓦中海色澄波春淡蕩日華披霧<lb/>
曉曈曨<lb/>
抛梁西閭里斜陽一望迷月竁會瞻星緯動玉闗新報<lb/>
燧烟低<lb/>
抛梁南春入滄浪水漲藍寒食故園猶舞蝶薰風新令<lb/>
欲宜蠶<lb/>
<pb n="KR4h0116_WYG_008-48a"/>
抛梁北虎寺蒼蒼呈瑞色窮儒聞道奏除書野老定知<lb/>
䝉帝力<lb/>
抛梁上百尺齊雲誇大壯風傳飛將定神京日望回鑾<lb/>
駐天仗<lb/>
抛梁下萬頃湖光連綠野聖徳幽通玉燭明天河逺接<lb/>
銀河㵼<lb/>
伏願上梁之後皇風逺暢睿澤咸䝉穆穆嚴衷仰一人<lb/>
之端拱丕丕寶厯享萬福以延洪寵賴専城之重風移<lb/>
<pb n="KR4h0116_WYG_008-48b"/>
澤國之雄野無犬吠囹圄皆空歌鹿鳴于大雅噦鸞聲<lb/>
于泮宫然後率勵在官之守盡同戴履之忠享榮名于<lb/>
有永保休寵於無窮<lb/>
　　　退思堂記　　　　　　　　陳孟浩<lb/>
蘇州府治舊名平江在長洲縣東北後徙于縣之西南<lb/>
今治所是也自洪武經今七十餘年來守是郡者非一<lb/>
人其勤民之政行事之善惜未有聞焉宣徳五年天子<lb/>
命舉在部賢臣為天下郡守禮部郎中況侯其一也侯<lb/>
<pb n="KR4h0116_WYG_008-49a"/>
以能聲薦拜蘇州太守奉璽書來牧于兹委以重寄蒞<lb/>
政之始視官事如家事且急於修舉廢墜郡有太伯伍<lb/>
相城隍廟及陽山白龍祠内外館驛惠民藥局皆欹仄<lb/>
敝漏侯見而太息曰事神治人我之責也亟擇善治事<lb/>
者董工盡撤而新之俱不費民力而成至於府堂蓮幕<lb/>
吏舍弗具治者悉令究舊益新又與僚佐謀於府治之<lb/>
後構公廨一區以為退食之所意未敢擅作乃請於朝<lb/>
朝許之請於是鳩材僝工經始於庚戌之秋訖工於是<lb/>
<pb n="KR4h0116_WYG_008-49b"/>
嵗之冬深奥親密窻戸疎達復自扁曰退思堂翰林侍<lb/>
書程南雲大書三字掲於兩楹之間其意以政有所未<lb/>
逮則退於此而致思也且屬予記之予告之曰心之官<lb/>
主乎思也思則智慧生而是非得失判然於胸中而無<lb/>
疑也故思之於人大矣哉凡天下之事未有不思而得<lb/>
者以周公之聖一有不得於心猶且仰而思之夜以繼<lb/>
日況衆人乎蘇為郡領縣七當東南之都會地大物衆<lb/>
生齒繁夥錢穀稅糧甲於他郡素號難治故為郡於蘇<lb/>
<pb n="KR4h0116_WYG_008-50a"/>
者施政事於此不能熟思而審處則未有得其平者矣<lb/>
如欲平其政如之何而弗思此為政所以貴乎思也想<lb/>
侯日退斯堂神氣清明坐而思之民情欲夀則思若何<lb/>
而保其生民情欲富則思若何而厚其生訟獄之興弊<lb/>
若蠭午則思何以決之租稅之重徴輸愆期則思何以<lb/>
集之顛連無告者思有以恤之也賦役不平者思有以<lb/>
均之也事有可否思與僚佐而協謀定論理有顛倒思<lb/>
從公議而明辨是非某也廉介有守思舉其善而揚之<lb/>
<pb n="KR4h0116_WYG_008-50b"/>
於衆某也奸諛挾詐思聲其罪而懲之於衆孰為可用<lb/>
而思進之孰為可疑而思退之在已之有過則將速改<lb/>
其過折獄之不正則必審克其情動静云為不離乎道<lb/>
舉措施設必協乎中事事於此退而思之審而施之庶<lb/>
幾政平訟理則鮮有過舉而無忝厥職矣嗟夫侯朝斯<lb/>
夕斯兢兢業業上竭忠於國以圖補報下施澤於民以<lb/>
盡撫安他日報政於朝書最上考託以大任鋪張鴻猷<lb/>
黼黻治化則光輝斯堂不其偉哉吾故不辭而特書之<lb/>
<pb n="KR4h0116_WYG_008-51a"/>
俾刻諸石俟後之來繼守於是者誦斯文為政皆以侯<lb/>
之心為心則斯堂之光豈有窮乎<lb/>
　退思堂在府堂後正統間郡守況鍾建今府治在織<lb/>
　里橋東元初為江淮財賦提舉司後改都水營田使<lb/>
　司復為平江路總管府國朝吳元年就建府治洪武<lb/>
　二年有㫖加闢知府何質陳寧相繼成之<lb/>
　　　來鶴樓記　　　　　　　　魏驥<lb/>
今工部尚書廬陵周公為左侍郎時巡撫浙西諸郡按<lb/>
<pb n="KR4h0116_WYG_008-51b"/>
部至姑蘇寓於宋大儒魏文靖公了翁之鶴山書院正<lb/>
統十一年十一月二十有一日集郡縣官僚民庶授以<lb/>
約束忽雙鶴自南而來翔集于庭衆環視喜愕咸相慶<lb/>
曰鶴乃尚書所服之制公必自此而升歟又曰鶴乃仙<lb/>
禽能調息引年其為公長夀之徴歟衆方議未定而郡<lb/>
守古婺朱公知是日乃公初度之辰遂躍然而喜曰斯<lb/>
鶴之來不來於曠地而來於衆目所視之庭不來於他<lb/>
日而來於公慶誕之辰是為公之瑞無疑斯不可以不<lb/>
<pb n="KR4h0116_WYG_008-52a"/>
記乃首捐已俸為倡率僚屬於鶴所止之地萃材鳩工<lb/>
剙樓三楹既落成大書來鶴二字以顔之且因郡人翰<lb/>
林檢討王君具顛末索予記予惟瑞不徒瑞必因人而<lb/>
瑞公發身賢科為翰林庶吉士䝉太宗文皇帝選拔二<lb/>
十八人之列績學文淵閣才器大成遂膺擢任踐揚中<lb/>
外屢有成績頃以浙西水患民食官賦皆有不足武斷<lb/>
鄉曲者由之而起郡守縣令或莫能制公膺簡命巡撫<lb/>
其地宣布教條民翕然從令所謂民食官賦皆不勞而<lb/>
<pb n="KR4h0116_WYG_008-52b"/>
給足强梁跋扈皆不治而銷靡數郡之内人和神恱莫<lb/>
不感戴以為朝廷任用得人所致也昔人有孝友於其<lb/>
一家者其園林尚有鳥不擇子而哺不争巢而棲之應<lb/>
況公之徳化洽於數郡然則鶴之來庭豈偶然哉易曰<lb/>
鳴鶴在隂其子和之盖言誠之感於下也詩曰鶴鳴于九皋<lb/>
聲聞于天盖言誠之格于上也今公之巡撫東南也夙<lb/>
夜惓惓専以愛民澤物為心其誠之感於下者從可知<lb/>
矣公爾忘私國爾忘家其誠之格於上者又可見焉斯<lb/>
<pb n="KR4h0116_WYG_008-53a"/>
鶴之來其為公之所感召也必矣公今位躋六卿康寧<lb/>
無恙福夀之來無有涯涘誠不可以不紀也且朱公之<lb/>
人練達有為誠東南之賢守若公徳化之成盖亦與有<lb/>
力焉他日清風髙節豈不可與昔人一鶴自隨者同其<lb/>
聲光於無窮哉公名忱字恂如朱公名勝字仲髙故幷<lb/>
記之<lb/>
　來鶴樓在巡撫行臺之後正統十年知府朱勝建行<lb/>
　臺即鶴山書院永樂宣徳間為巡撫大臣治事之所<lb/>
<pb n="KR4h0116_WYG_008-53b"/>
　　　觀風題名記　　　　　　　　徐有貞<lb/>
惟皇明有天下當髙皇肇大一統之初定鼎金陵以蘇<lb/>
松常鎮為京輔郡如漢扶風馮翊之于長安也其地大<lb/>
人衆事力之强控制江海屛翼天室而財賦所出國用<lb/>
所資最天下視扶風馮翊為加重以是天子之命御史<lb/>
出任巡按以察吏治而觀民風於斯四郡常加之意焉<lb/>
乃成化三年監察御史古滄張海朝宗實來以斯四郡<lb/>
皆京輔而蘇為會府凡國初以來厯政交成承舊章成<lb/>
<pb n="KR4h0116_WYG_008-54a"/>
業之籍於是乎在顧兹察院規制雖備而題名之典猶<lb/>
缺乃於治事之餘考求前政得五十有七人列其姓名<lb/>
而刻之石命之曰觀風題名將待從政者總而題焉以<lb/>
昭垂於來世來請記予謂觀風者御史出巡之一事爾<lb/>
若舉其所職豈止是哉蓋其官天子耳目之官也自成<lb/>
周始建秦漢以下代因之而於其制有所崇益分三院<lb/>
綜覈曹監列郡司六察斯已重矣至我朝乃合厯代之<lb/>
制而一之故其官視厯代為加重入則廣天子之聰明<lb/>
<pb n="KR4h0116_WYG_008-54b"/>
於内辨正邪别淑慝公是非使朝無倖位國無寃人奸<lb/>
宄無所投其隙而四門有穆穆之風焉出則廣天子之聰<lb/>
明於外究利病審枉直慎舉措使吏無廋弊民無隱情<lb/>
<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>墨無所容其間而四方有平平之化焉是其所職若<lb/>
耳之職聴清濁之不淆而雅鄭有可察也若目之職視<lb/>
白黒之不混而妍媸有可察也茍為不然則不職矣夫<lb/>
四體有不職在耳目以察之耳目之可以不職乎哉彼<lb/>
聰有不及則聾明有不及則瞽聾瞽為其有所蔽也蔽<lb/>
<pb n="KR4h0116_WYG_008-55a"/>
之由人且不可矧可自蔽耶聰明蔽於上而事物亂於<lb/>
下君徳將焉正國是將焉定官邪將焉儆民隱將焉達<lb/>
耶是故天子之於御史任之常重而御史之自任亦重<lb/>
其所以重者蓋厯代然矣豈惟我朝而我朝為加重於<lb/>
天下然矣豈惟京輔而京輔為加重誠以首善之地其<lb/>
近於天子譬猶在乎耳輪之内目睫之間也承乎徳音而<lb/>
被乎徳輝實有加於天下視聴所及因所當先而可後<lb/>
哉朝宗賢其有志於斯也必矣故於斯舉蓋將即前政<lb/>
<pb n="KR4h0116_WYG_008-55b"/>
之臧否為後政之勸懲孰其稱職而可師孰其不職而<lb/>
可鄙必有辨之者在然則題名之記豈惟表章風憲為<lb/>
觀美於一時而已萬世之下於我朝制度尚有所考焉<lb/>
　巡按察院在聞徳坊即元海道都漕運萬户府至正<lb/>
　末張士誠改為分樞密院洪武元年知府何質改置<lb/>
　後有池亭東為射圃軒宇靚敞特勝他廨成化三年<lb/>
　御史張海立題名碑武功伯徐有貞記<lb/>
　　　廉石記　　　　　　　　　　吳寛<lb/>
<pb n="KR4h0116_WYG_008-56a"/>
石之産於呉者竒形怪狀不可書述良工采之好事者<lb/>
賞之君子則藐之於此有石焉頑然數尺重而不竒蠢<lb/>
而不怪盡山中皆是物也良工棄之好事者藐之君子<lb/>
則賞之又從而貴之敬之視其物殆與魯璜秦璧等非<lb/>
物也人也盖當漢末呉郡陸公績仕於孫氏為鬱林太<lb/>
守相傳泛海歸呉舟輕恐覆取巨石為裝盖其廉如<lb/>
此公家婁門之内臨頓里之北石留民家至今猶存而<lb/>
埋没土中僅露其背過者猶能指而稱之曰此漢陸公<lb/>
<pb n="KR4h0116_WYG_008-56b"/>
鬱林石也然未有表識之者今監察御史胙城樊君祉<lb/>
廵按呉中聞而美之謂知府史侯簡曰先哲遺物固宜<lb/>
表識且有可以風勵乎人者在顧其石僻在東城非官<lb/>
吏朝夕屬目之所其為埋没等耳吾將有以易置之侯<lb/>
以為然於是呉縣知縣鄺璠長洲縣丞王綸相與督役<lb/>
夫舁置察院之側作亭覆之而樊君為名之曰廉石石<lb/>
始僻而通久湮而顯觀者鬨然而足跡不絶皆曰古之<lb/>
才御史必以揚清為事樊君此舉雖去之千四百年之<lb/>
<pb n="KR4h0116_WYG_008-57a"/>
久猶且揚之况其近者乎且御史之職在乎舉賢舉賢<lb/>
者可以激乎一時石之不朽雖至于千萬年可也其有<lb/>
功於風紀甚大且久惟昔南中有貪泉飲之者遇寶貨<lb/>
以兩手攫而懐之物之能移人心如此今之廉石正與<lb/>
此戾自兹以往凡過而視之者其廉士固欣然摩挲愛<lb/>
玩以益勵其操若夫貪者將俯首頳顔趨而過之有不<lb/>
動心而改行者尚得為人類也乎石之立為𢎞治丙辰<lb/>
四月二日越月而亭成樊君既題其楣曰漢鬱林太守<lb/>
<pb n="KR4h0116_WYG_008-57b"/>
陸公廉石復别琢石請予為記予美其事故樂而助成<lb/>
之<lb/>
　　　䟦　　　　　　　　　　　　馬錄<lb/>
予讀廉石記未嘗不善樊柱史昭兹訓也嗚呼士之廉<lb/>
也猶女子之貞也女非貞雖施嬙之姱蔡衛之伎國之<lb/>
人且醜之士而弗廉雖才美肖管晏君子弗取焉何也<lb/>
才耀乎外而本之弗修也嗚呼吾觀陸績氏苦節哉可<lb/>
以化士行矣夫弗訓而有攸向者上也訓而知之者次<lb/>
<pb n="KR4h0116_WYG_008-58a"/>
也訓之弗喻日且甚焉吾弗知之矣孟子曰聞伯夷之<lb/>
風者頑夫廉懦夫有立志夫人若頑懦品斯下矣且知向<lb/>
化也觀陸氏石而弗化焉者其性猶犬馬與我弗類也<lb/>
或曰記所云近矯也非所以訓也錄曰過矣不愈於亡<lb/>
賴者乎彼畱犢縣魚雖非中庸然而令名施於後世夫<lb/>
矯者訾之是佐貪也予故曰善樊柱史昭兹訓也謂其<lb/>
可以風凡為吏者也不但蘇州爾矣嘉靖元年二月吉<lb/>
汝南馬錄百愚撰<lb/>
<pb n="KR4h0116_WYG_008-58b"/>
　廉石即鬱林石在婁門孫吳時鬱林太守陸績罷政<lb/>
　歸官廉無装船輕不能道海取石為重世愛其廉鬱<lb/>
　林石湮於民家𢎞治中御史樊祉舁至察院門左創<lb/>
　亭蓋而立之狀元吳寛作廉石記<lb/>
　　　治水分司題名記　　　　　　張習<lb/>
天之生人藉水土而水過多則為患神禹氏治之功與<lb/>
天地凖代職水者雖小大不侔其得一日而廢耶故周<lb/>
有地官稻人漢有水衡水司空宋有都水監元有都水<lb/>
<pb n="KR4h0116_WYG_008-59a"/>
使司莫非為是設也我朝初不置専官然於三吳之水<lb/>
則惓惓焉纔遇澇溢必遣廷臣出治待其平而後已洪<lb/>
武永樂間皆然自宣徳來始用巡撫大臣兼之郡邑各<lb/>
添治水貳倅丞簿猶莫能統於一成化初復設憲臣提<lb/>
督其官係浙臬去吳頗逺未便𢎞治辛亥三吳水至壬<lb/>
子為甚甲寅尤甚近臣奏命工部亞卿徐公蒞吳首決<lb/>
吳江之壅田次濬常熟之淤港而水漸疏洩事竣還朝<lb/>
以謂平治水土我部司職也烏可簡忽以遺宵旰之<lb/>
<pb n="KR4h0116_WYG_008-59b"/>
憂乃奏革憲臣而輪選本部屬之賢者一員専治焉初<lb/>
得主事貴溪姚君文灝不久以病免廷臣會議須老成<lb/>
練達如都水司郎副新喻傅公為稱遂陛陞正郎領璽<lb/>
書而來身任其事徧厯所轄相地宜究委源即分司之<lb/>
在蘇者處之其松常嘉湖等六郡以時巡之於焉開陂<lb/>
塘浚浦港鑿溝澮築堤防以至輿梁之備運河之通凡<lb/>
有益於官民者慮之無不周而行之無不敏矧疆宇之<lb/>
廣往返動數十百里其為工非可以尋丈計時日論也<lb/>
<pb n="KR4h0116_WYG_008-60a"/>
如是勤渠三年而治功告成雖遇水溢弗為患嵗屢登<lb/>
而民咸恱舉祝頌公公以分司之名實本都司分設而<lb/>
得其政不敢不勉不可不為後政鑑也用題名之石授<lb/>
習記之習耄何言哉竊觀天下之水皆流動不息惟三<lb/>
吳在東南最卑下書所謂土惟塗泥田惟下下故水常<lb/>
滙而不流雖流亦不甚湍急所以沮而宜稼惟其宜稼<lb/>
故生齒為甚繁貢賦亦重而吾蘇又為六郡之甚繁而<lb/>
甚重者故三吳之水所當治而吾蘇尤所當先也且蘇<lb/>
<pb n="KR4h0116_WYG_008-60b"/>
之境切臨太湖湖受寧國等八郡之水積霖汎濫蘇必<lb/>
先當之茍欲疏洩亦不過即是境以導瀹俾注之海而<lb/>
後殺夫滔天之勢故蘇之水治則三吳之水無不治矣<lb/>
分司之設於蘇已挈其綱領而致治之功亟成宜哉嗟<lb/>
夫水得其治然後田有秋田有秋然後民生遂而貢賦<lb/>
充貢賦充則用無不足國家視此猶倉庾也帑藏也兹<lb/>
治既成豈惟足國之用而已上有以副聖天子委任賢<lb/>
臣之盛意下有以安列郡億兆之民生忠愛並施而不<lb/>
<pb n="KR4h0116_WYG_008-61a"/>
相悖矣孟子曰禹之行水行其所無事也行其所無事<lb/>
順理也治水之職本諸順天之理未有順於理而利有<lb/>
不興害有不除者由是而知三吳之民自今以往莫有<lb/>
昏墊而無訴者矣然則題名之舉詎徒表章一時治功<lb/>
為觀美百世之下於我朝設司任賢思患預防之意無<lb/>
非益乎民為有所考焉爾<lb/>
　　　望湖閣記　　　　　　　　　浦應祥<lb/>
𢎞治十一年冬聖天子授敇於工部郎中傅公潮總督<lb/>
<pb n="KR4h0116_WYG_008-61b"/>
江南諸水道自淮抵浙凡數十郡邑公受命惟謹星馳<lb/>
驛駛陸輿水楫遍觀博訪於水之為民利且患者殫心<lb/>
瘁力務濬導而隄防之皆經逺計三年來民忘旱澇之<lb/>
虞嵗享豐穣之慶公之功偉矣而吾郡形勢考之圖經<lb/>
三江五湖之所浸滙地最卑下而賦役之繁反甲天下<lb/>
郡往時一經雨潦七邑告灾下困上憂遂致阽危此尤<lb/>
公注意之深者今而袪灾釐害去壅剔淤我合郡士民感<lb/>
公之功較之他郡奚啻倍蓰也公分曹𨽻郡第廡之後<lb/>
<pb n="KR4h0116_WYG_008-62a"/>
地甚卑陋乃凌架一閣題曰望湖閣嘗登覽焉而具區<lb/>
陽城諸巨浸隱隱在望爰命予記於壁予辱公之知愛<lb/>
頗久不敢以文辭惟古先哲一有所存省於中則盤盂<lb/>
几杖門榻坐臥之所悉有銘志所以示不忘也公自臨<lb/>
涖以來憂勤惕勵不銳始而怠終致事舉而功就若可<lb/>
少紓其志矣兹髙掲是扁朝夕斯顧公之心何如哉誠<lb/>
安不忘危之盛心也挾此以往則他日之相天下推是<lb/>
心而有餘矣公之兄大宗伯先生徳望為天下先行大<lb/>
<pb n="KR4h0116_WYG_008-62b"/>
拜而公才美昔嘗在内翰兹以芳績重譽進擢復居詞<lb/>
禁則兄弟草制俾韓持國故事不得専美於前此又當<lb/>
代昆季莫伍之榮盛也敢於繆説之後倂記之以驗祝<lb/>
望之私云<lb/>
　水利分司在明澤橋東舊為館驛廏坊成化中設提<lb/>
　水利僉事始居此今専為水利官居<lb/>
　　　燕思堂記　　　　　　　　　楊循吉<lb/>
國家立鈔關一在蘇滸墅以户部主事一員司其入<lb/>
<pb n="KR4h0116_WYG_008-63a"/>
今天子龍飛之九年劉君堯章實至至則克殫厥心賢<lb/>
聲茂著商旅莫不願出於其途而賦亦倍登惟是公衙<lb/>
之宇不足無退食之室賓至茗於㕔事弗便慨將畫之<lb/>
顧視厥後有廡相直惟闢石式宜<hi>闕</hi>則室於其北牖其南<lb/>
垣其外中設揖譲之位而且以為息焉節費而亟成易<lb/>
規而大備既成題曰燕思之堂於是延涼納温冬夏咸<lb/>
宜圖史在座花石盈庭客之登者莫不樂之他日以其<lb/>
意命予以記曰官政之修惟思乃克然非偃仰優柔之<lb/>
<pb n="KR4h0116_WYG_008-63b"/>
地則思亦無寄焉自吾之來兹夙夜匪懈惟將勉其職<lb/>
是圖然而南檣北柁日勾校不暇雖欲覽古今以求通<lb/>
於務有弗能矣故吾之為斯堂蓋以思而不以豫也敢<lb/>
弗志乎且是途居津要之會鉅公魁士由四方而來者<lb/>
無不得以接見吾堂日有人焉彼皆天下之賢俊吾宜<lb/>
思而與之齊庶其及也夫燕居燕也燕會亦燕也一名<lb/>
二義皆用吾心故謂之燕思也子其書之君名煥真定<lb/>
藁城人癸丑進士蒞官清尤洽文史達於治而厚於徳<lb/>
<pb n="KR4h0116_WYG_008-64a"/>
識者期以逺大其為是堂廣已之道而遺後之益抑非<lb/>
無謂以為也遂謹受而記焉若其槩君所云皆具書事<lb/>
貴核故不復立吾言云<lb/>
　户部分司即鈔關在滸墅監收船鈔主事居焉𢎞治<lb/>
　中主事劉煥<hi>一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>作燕思堂於内楊循吉記<lb/>
　<lb/>
　<lb/>
　<lb/>
<pb n="KR4h0116_WYG_008-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻八<lb/>
</p>
<p>
</p>
  </div>
<div>
                <head>吳都文粹續集巻九</head>
    <p>
<pb n="KR4h0116_WYG_009-1a"/>
欽定四庫全書<lb/>
　吳都文粹續集巻九　　　　明　錢榖　撰<lb/>
　　公廨　倉塲<lb/>
　　　恭儉齋說　　　　　　　　　徐有貞<lb/>
吳邑丞金華鮑君宗誠嘗以恭儉二字掲之官舍之楣<lb/>
使來請言以敷其義余為之嘆曰鮑君其知所以修身<lb/>
之道哉人之過恒生于惰慢而患恒生于侈肆過與患<lb/>
并而欲身之善且無危不可得矣君子知其然故修之<lb/>
<pb n="KR4h0116_WYG_009-1b"/>
以恭儉恭以持巳儉以制用古之道也王者以恭儉治<lb/>
天下諸侯以恭儉治其國卿大夫以恭儉治其家士庻<lb/>
人以恭儉治其身然恭儉之為恭儉也其行之要必有<lb/>
禮義焉恭中乎禮儉合乎義此恭儉之善者也恭而不<lb/>
中乎禮則勞矣儉而不合乎義則固矣孔子入公門而<lb/>
鞠躬如也過位而色勃如也君在而踧踖如也朝與上<lb/>
大夫言誾誾與下大夫言而侃侃鄉黨而恂恂燕居而申<lb/>
申夭夭此恭之中禮者也顔路請車為子淵之椁而弗<lb/>
<pb n="KR4h0116_WYG_009-2a"/>
與遇舊館人之喪則脫驂以賻之冉求請粟饋子華之<lb/>
母而弗從于原思之貧則與之粟九百此儉之合義者<lb/>
也故凡聖賢之言恭儉必以禮義為之主焉不然共工<lb/>
之象恭公孫𢎞之詐儉何以别乎此君子之所當辨者<lb/>
也余又聞先聖之傳易有曰致恭以存其位是守位莫<lb/>
若恭也而近世名卿亦曰惟儉可以助亷是養亷莫若<lb/>
儉也夫養亷守位君子有官之大節而泰侈者之藥石<lb/>
也予故重為鮑君言之鮑君生長文獻之邦熟聞儒紳<lb/>
<pb n="KR4h0116_WYG_009-2b"/>
之論而又嘗遊于京師從事名公鉅卿之間其所知見<lb/>
廣矣于是勉焉以禮義自修而致其恭儉之行則聖賢<lb/>
可學而登爵與位可得而守也况于佐邑乎邑令葉君<lb/>
𤣥圭余之斯文交盖博雅君子而以亷名也鮑君于其<lb/>
政務之間從而質之其尚有所益哉<lb/>
　　　泰民堂記　　　　　　　　陸德輿<lb/>
長洲龔令君作堂縣圃摘翰林王公壁記語扁以泰民<lb/>
既屬予書且諗以記予懼專斯堂之美遜者再請益切<lb/>
<pb n="KR4h0116_WYG_009-3a"/>
予不可得而遜在易上坤下乾泰陽氣下降隂氣上騰<lb/>
隂陽欣合萬物生遂天地之泰也王澤下流物情上達<lb/>
上下相孚百姓恱豫君民之泰也天地之泰天地不能<lb/>
自泰也必有頼于賛化之主君民之泰君民不能自泰<lb/>
也必有賴于宣化之臣宣化之臣其最近于民者莫令<lb/>
若也令最近民使民之泰則易然盍即泰之卦觀泰之<lb/>
象思所以致泰之由乎泰之六爻惟九二言治道為詳其<lb/>
曰包荒用馮河不遐遺朋亡者包荒含容也馮河斷制<lb/>
<pb n="KR4h0116_WYG_009-3b"/>
也不遐遺無忽于小朋亡無牽于私交泰之兆寔繫于<lb/>
此反是則不交不交否矣然則令之于民庸可忽乎必<lb/>
也居之以寛納之以仁學愛之化如彼武城率之以信<lb/>
斷之以明不擾之政如彼蒲庭毋頑之忿毋細之鄙當<lb/>
若上蔡視之如子毋邪爾思毋側爾蹈當若姑臧不改<lb/>
其操如是則氣之所通和之所致薫為嘉祥以蟠以際<lb/>
民其不泰乎其或弗操弗鉏弗究弗慮如彼曲阿徒事<lb/>
求譽為酷為豺為暴為鷙如彼義縱直法行治愁歎不<lb/>
<pb n="KR4h0116_WYG_009-4a"/>
聞疾疚不顰有若恵南罔念恤人利障不屏欲源不澄<lb/>
有若陳倉率歛自營如是則氣之所閼怨之所鍾形為<lb/>
咎徴是萃是叢民其可泰乎天下者一邑之積也一邑<lb/>
之泰天下之泰所由推也一令之賢一邑之泰所由致<lb/>
也董子曰今之郡守縣令民之師帥也夫惟聖明在上<lb/>
師帥之賢叅錯天下則天下之民胥泰矣長洲地大物<lb/>
繁臺府鼎立夙號難治君處之裕如知所先後户庭無<lb/>
滯訟田野無寃聲始至撤犴狴新之將去以空囹圄盖<lb/>
<pb n="KR4h0116_WYG_009-4b"/>
數十年來未有如公所謂生民之泰其有漸乎幾之矣<lb/>
觀君名堂可以知君之用後之來者毋第以零陵三亭<lb/>
視是役也經始于淳祐庚戌八月落成于十月為楹若<lb/>
干為費若干役成而民不知又可書也已君名潗今淮<lb/>
東常平使者基先之子其賦政固有源流云中奉大夫<lb/>
新改差知温州軍州事陸徳輿記并書<lb/>
　泰民堂在縣圃淳祐十年龔潗建<lb/>
　　　長洲縣重建丞㕔記　　　　方杍<lb/>
<pb n="KR4h0116_WYG_009-5a"/>
國家建官倣唐舊制自九寺三監萬家之邑率置丞員<lb/>
所以重其任貳其長也邑于民為最近丞于邑無所不<lb/>
當理漢後元之詔曰縣丞長吏也長洲為縣創于唐天<lb/>
后朝乾元中置為長洲軍至大厯五年而復舊國朝中<lb/>
興吳居三輔長洲土廣民衆素號難治為丞者非材術<lb/>
兼茂有理人之績莫得而著稱焉浚儀趙君帝室之胄<lb/>
沈酣經學挾其所有取甲科佐江隂幕淳熈改元轉而<lb/>
丞兹邑視民如愛子馭吏如束溼興利除害邑人宜之<lb/>
<pb n="KR4h0116_WYG_009-5b"/>
君蒞民葉再黄矣政成而民有餘力年豐而物不疵癘<lb/>
視事之所棟宇欹橈榱桷朽蠧上漏下溼殆弗可居于<lb/>
是發私財以佐其用度故地以全其基役以麇至工以<lb/>
巧獻無損于公無憂于民㕔事廊廡輪奐一新為三十<lb/>
餘間塈塗整宻瓴甓淨滑髙其閈閎固其垣墉使後之居<lb/>
者得以賴其利焉工既告成邑士願紀其嵗月以傳示<lb/>
將來杍居是邦見聞君之政稔矣今之人視官舍猶逆<lb/>
旅顧弗毁而加葺已無幾積在官餘祿為居閑之助亦<lb/>
<pb n="KR4h0116_WYG_009-6a"/>
理然也君秩行滿又斥家財以給費求古循吏罕見儔<lb/>
比貪者聞風庶亦知勸噫昔之建一堂剏一亭猶侈其<lb/>
事以詒後人若君謨之清暑子瞻之喜雨是矣觀君此<lb/>
舉匪為逰玩之所加于人數等其可無書乎君所以設<lb/>
施于一邑特其小小者爾推而上之庸可既哉姑書以<lb/>
為記云淳熙四年三月朔莆陽方杍記<lb/>
　丞㕔在縣治西淳熙初重建<lb/>
　　　主簿題名記　　　　　　　周南<lb/>
<pb n="KR4h0116_WYG_009-6b"/>
天下雄鎮校一歳征賦之夥若姑蘇者不一二而支縣<lb/>
長洲苗以石計者九萬二千三百有畸自占籍五等而<lb/>
上應輸之户五萬通歳合夏秋輸為鈔萃於邑者六七<lb/>
萬簿應時據案小吏執牘曰此為甲此為乙稽其籍米<lb/>
鈎之凡一户之賦有輕重等色輸有先後不相均齊非<lb/>
一閱再閱輙隨手可了也簿筆不停未日晏腕欲脫巳<lb/>
離立欠伸索憇去簿間有志頃不離局不追逐人事不<lb/>
數數上官籖調而後能專或其人以曠達自解或憒憒<lb/>
<pb n="KR4h0116_WYG_009-7a"/>
弗強或情隔勢阻而所委事衆則其職廢此予耳目所<lb/>
接徃徃皆然嘉定庚午春陽羨周君大猷始刻壁記而<lb/>
屬文于予噫設官者固未有若近民者之重也今仕者<lb/>
習于簿而憚為尉何哉豈非以尉之事難工而簿之事<lb/>
易媮耶然尉不才盜不發明不求尉也簿失職民重輸<lb/>
根本且剥矣然何必壯縣如長洲者簿為重凡欲厚下<lb/>
而平賦者雖十室之邑必自丞若簿始矣大猷字允叔<lb/>
亷行而文故資政殿大學士簡恵公孫也初紹興十三<lb/>
<pb n="KR4h0116_WYG_009-7b"/>
年部使者得廩人刻弗深攷建請出隠剰益秋賦為七<lb/>
十萬詔即州創經界司行之將推其法于天下㑹簡恵<lb/>
自湖移蘇守難之且辭其所以然部使者屈始以圗誌<lb/>
之舊為三十四萬至今所在猶言經界方量之為便而<lb/>
不見増賦之為永患者寔自簡恵爭之始也則其為德<lb/>
豈止是邦而已哉然公卒坐論斥餘十年而龍學徐公<lb/>
稚山亦自里居議使者括田謫矣予少時長老猶能道<lb/>
簡恵之事而歌思之者今去之七十年矣而大猷世其<lb/>
<pb n="KR4h0116_WYG_009-8a"/>
科而來仕姑因其請既為之識其官之當勉者且并著<lb/>
其先世之遺恩以永邦人之思焉記始于尚書郎豐公<lb/>
誼而下其前則歳月弗可攷矣周南記<lb/>
　主簿㕔宻邇縣西紹興十七年尹機重建<lb/>
　　　重建長洲簿㕔記　　　　　　黄士特<lb/>
長洲主簿㕔在縣治少西紹興十七年縣長尹侯機所<lb/>
建也經始茍簡計不及逺矮屋數椽陋甚歳久盖障穿<lb/>
缺支柱欹危潦雨至上漏下溼坐榻一日數易夜聞聲<lb/>
<pb n="KR4h0116_WYG_009-8b"/>
<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然則懼其覆之壓也慶元丁巳仲冬上浣予承乏庀<lb/>
職既弛瞻顧鬱悒則有意圗新焉然簿職卑力凉毫髪<lb/>
公費皆仰給于縣曩時長官或秦越相視居此者憚煩<lb/>
避謗蓄縮不敢謀因循嵗月則弃去若傳舍亦勢然<lb/>
也予獨癡不自止試令梓人平章以圗來諗竹瓦木石<lb/>
計㑹<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>悉略巳素定越一年乃以請于今大夫黄公宜<lb/>
公治縣有聲而友僚佐如兄弟喜曰此公家事耳子能躬<lb/>
其勞吾何靳焉于是攷日鳩工昉于季秋之戊申迄于<lb/>
<pb n="KR4h0116_WYG_009-9a"/>
仲冬之己丑貿材于市募傭于肆民不與知而工以辦<lb/>
告糜縣帑之緡四百五十有八廩斛二十有四余亦捐<lb/>
俸百千以佐用前門一間廊屋八楹㕔東西偏翼以両<lb/>
軒可待賔至寢之後為丈室安明窓四面時暄凉啟門<lb/>
甓以禦溼于娛親為宜繚以垣墻髙丈餘闢小徑通縣<lb/>
圃其西有敗屋數間撤舊取新為圊湢庖爨之所是居也<lb/>
不侈不庳于今若未足視音則已夸予且滿去後之來<lb/>
者無忘營剏之難以時增葺其將多于前功不則因敝<lb/>
<pb n="KR4h0116_WYG_009-9b"/>
塞墐亦可為數十年之利然非予所料也書生每事欲<lb/>
為無窮之思正與北山愚公可同一笑姑識予意于石<lb/>
時六年庚申三月初吉長樂黄士特記山隂孫應時書<lb/>
　　　長洲丞題名記　　　　　　　滕宬<lb/>
自秦孝公集小都鄉邑聚為縣置令丞至今襲之凡丞<lb/>
以承其長為職不以一職稱令能且專則丞無職丞能<lb/>
職或過于令令職號最繁不越其邑丞或為郡守部使<lb/>
者所才則牒紛至雖其郡事與旁邑與旁郡之邑事皆<lb/>
<pb n="KR4h0116_WYG_009-10a"/>
或與聞之至徃來無常處令丞之職顧不繁于令哉屬<lb/>
籍趙仲權為吾鄉之長洲丞長洲與吳分治郡下俱劇<lb/>
邑多督領郡之雜務而邑諸鄉訟理逋租嵗且盡輙麇<lb/>
至塞庭廡則與令分丞之職雖繁精力常有餘謂吳有<lb/>
丞㕔壁記長洲不可獨缺乃攷居前者得二十四人記<lb/>
于石仲權至官書再考餘七月餘矣今又攝縣事凡上<lb/>
官委以事弗辭遇事輒辦治弗為疾聲厲色拒人人亦<lb/>
莫敢凂以私者夫介不逺物潔不亢已勤不苛撓敏不<lb/>
<pb n="KR4h0116_WYG_009-10b"/>
遺忽吏能盡此矣仲權有焉可記也仲權名彦綰今為<lb/>
從事郎在任政績居官以文行亷吏薦者五人考滿當<lb/>
擢京秩仲權之嚴君右司公以清節稱宬幸一識氣骨<lb/>
勁直目光瞭然仲權盖肖之慶元三年七月上澣滕宬<lb/>
記<lb/>
　　　長洲縣續題名記　　　　　史顯卿<lb/>
古者壁記非特志爵秩到罷嵗月而己唐元次山作道<lb/>
州刺史㕔記彰善指惡寓鑒戒隠然有春秋褒貶法當<lb/>
<pb n="KR4h0116_WYG_009-11a"/>
時貪黷苛刻者挂名其下寧不媿死乎縣視郡不侔也<lb/>
然生植齒類欲其能撫摩休養則同長洲縣題名始立<lb/>
于天禧王公嘉言續于紹興石公珵今續記涉厯兩政<lb/>
不暇識顯卿不敢廢也命石刻之徃者不可諫來者猶<lb/>
可追其無㤀次山之訓云紹定改元二月上浣承議郎<lb/>
知縣事史顯卿記<lb/>
　　　長洲縣續題名記　　　　　謝鳯<lb/>
長洲以縣名自唐萬歲通天中有縣以來不知令凡幾<lb/>
<pb n="KR4h0116_WYG_009-11b"/>
畨政凡幾新矣皇朝天禧間廷評王公嘉言蒞政于兹<lb/>
始掲題名石于㕔事建炎之亂官舍焚蕩石亦隳壊自<lb/>
是軍興草創更數十政不暇議迨儀真石公領邑事之<lb/>
二年新作茂苑堂顧題名闕然無復舊事乃訪録遺文<lb/>
得斷石于瓦礫間彷彿可續其存者熈寧四年五月以<lb/>
前而己如其文刋之于石改寘于堂之左又搜次補綴<lb/>
自元豐三年以來僅得其官秩姓名者二十有五人其<lb/>
到罷嵗月槩不可得而詳别刻石以刋于後俾來者續<lb/>
<pb n="KR4h0116_WYG_009-12a"/>
而書之尚永永無替紹興九年六月日主簿謝鳳記<lb/>
　　　縣尉司題名記　　　　　　　周復<lb/>
尉與丞簿咸賛而長然各有攸司弗相侵也使盜不入<lb/>
境户不扃夜惟尉能爾也長洲縣北邑江湖所瀦盗鼔<lb/>
枻出沒尉曠弗治則人靡寧居擬注者必銓擇乃授顧<lb/>
不重歟大梁趙公汝滂奮跡儒紳志趣髙潔乃不卑是<lb/>
而辱臨之威望悚聞境内以肅吏事明敏百廢修舉暇<lb/>
日悉取前任姓名而次第之其到罷陞遷則繫之于下<lb/>
<pb n="KR4h0116_WYG_009-12b"/>
將鑱石以傳逺使來者視前有攷而景慕夫官達者兹<lb/>
非賢乎予幸得與名其間且屬以序屢辭不獲夫題名<lb/>
公廨古咸有勸戒之意存此闕弗具豈前人未之思耶<lb/>
抑力有不逮欲為之而未能邪二者必居一焉兹用自<lb/>
媿姑掇大槩以成公志云慶元丙辰季夏庚申承直郎<lb/>
差充髙郵軍軍學教授周復序<lb/>
　　　長洲尉㕔記　　　　　　　　曾復<lb/>
姑蘇之屬邑五皆壯哉縣惟茂苑寔治郡之東北隅自<lb/>
<pb n="KR4h0116_WYG_009-13a"/>
齊門北出一里其鄉曰金鵝里曰金杯是為尉治㕔宇<lb/>
隘陋盖建炎兵火間所作舉簷與桷則偏墜如張弓他<lb/>
木類是南榮下垂過者率傴僂否則觸首是懼厯五十<lb/>
餘年更二十餘政弗改作也予始至官欲撤而新之慮<lb/>
其勞民以自奉乃弗果今計両月即滿去顧不可以累<lb/>
後官則請邑長白事陽羨邵君軾訢然領㑹乃剟錢五<lb/>
萬粟數斛相是役又征地租於富民趙昇得錢六萬予蒞<lb/>
官三年凡六修小長橋有餘材輒儲以俟用異時鬻私<lb/>
<pb n="KR4h0116_WYG_009-13b"/>
販者沒官船物得錢則鼎分之一以給捕者一以充公<lb/>
費通計三嵗所入凡十萬有竒予乗敝壊之後鉦鼔旟<lb/>
幟弧弓戈鋋之屬悉亡焉三年之間儲繕畧備而此錢<lb/>
所餘什之一乃諏剛辰乃撤敗屋乃増故基木石竹葦<lb/>
磚甓丹雘所需百物悉撡幣以貿其徒蒸蒸相率趨事<lb/>
甫帀旬㕔事告具前軒後廡不華不儉又以退材益以<lb/>
新木作新竒軒屋合六間修東西両廡合十間又両旬<lb/>
告成自經始以至訖事凡役二徒合九百七十二人計<lb/>
<pb n="KR4h0116_WYG_009-14a"/>
口給粟課工酬直又時酌醪醴以勞苦之人不告罷事<lb/>
用告成有賀厦者曰惟尉于民是親向也廷宇弗治階<lb/>
等無辨于焉臨民奚以起敬一旦輪奐若斯望者肅然<lb/>
吾不惟矜子之勞且以尚子之能請為子記予曰凡物<lb/>
之興廢有時時之當興雖庸人亦能集事吾適與時㑹<lb/>
耳敢誇于前人哉奚其記如曰更造孔難宜以告來者<lb/>
俾加葺焉庶勿壊則吾能奚以煩執事客曰然則子志<lb/>
之乃伐石以志淳熙十一年甲辰立夏日桐川曽復記<lb/>
<pb n="KR4h0116_WYG_009-14b"/>
　尉㕔祥符圗經云在齊門外去縣三里續志云在齊<lb/>
　門外緣塘一里許淳熙中曽復重建㕔西有臺下臨<lb/>
　塘岸扁曰竒軒<lb/>
　　　帥正堂記　　　　　　　　　韓雍<lb/>
濟寧陳君文淵景泰間為監察御史以言事得左遷今<lb/>
上復寳位之初起君宰蘇之長洲君感激思所以報稱<lb/>
乃名其出政之堂曰帥正盖取孔子之言之意欲正其<lb/>
身以道邑之人皆正也致書屬予記予甞觀之物焉南<lb/>
<pb n="KR4h0116_WYG_009-15a"/>
山之陽有松厯嵗既久凌空直上日升而中中而昃隂<lb/>
雖時移而亭亭之勢未嘗見其欹側也樛木盤枝屈節<lb/>
容光之處從而印之是知表之正與不正影必隨焉守<lb/>
令為民師帥職皆親民而令于民尤親民之表率也令<lb/>
之邪正民罔不從是故令能仁則民尚忠厚能亷則民<lb/>
重亷恥能儉則民息豪奢能勤則民戒荒惰能恭謹則<lb/>
民無干犯之非能安靜則民無奔競之恥與凡一舉止<lb/>
之美一禁令之善民皆是傚是從不然彼將曰令長民<lb/>
<pb n="KR4h0116_WYG_009-15b"/>
且有祿位而其為人若斯吾屬何不可哉吾蘇為江南<lb/>
名郡齒姓之繁賦稅之重物産之美且盛雖提封百里<lb/>
非他方大郡所能及故守令之選嘗難其人君起家為<lb/>
名進士為良御史再轉為今官下車未踰年和平簡易<lb/>
之治邑之人無老稚賢不肖踴躍愛戴靡然從風非帥<lb/>
之以正豈易能哉孔子曰上好禮則民莫敢不敬上好<lb/>
義則民莫敢不服上好信則民莫敢不用情于斯足徴<lb/>
矣然予將少進焉士君子讀書明道致用于時有志于<lb/>
<pb n="KR4h0116_WYG_009-16a"/>
為德為民者孰不欲趨于正哉然崇其名者或違其寔<lb/>
謹于初者或懈于終君尚當守之以恒使嚴苛峻刻不<lb/>
發于情竒巧玩好不萌于念侈靡之風不作于日用宴<lb/>
安之氣不設于平居禮以接人不長其驕道以守身不<lb/>
慕乎外凡所為無不正焉則吾民耳濡目染久而化成<lb/>
其風比隆于淳古君亦可以方古之循吏無疑矣古之<lb/>
循吏非一人論者以卓魯稱首卓令宻儒術為治道不<lb/>
拾遺魯令中牟徳化為理孺子有仁心固皆帥之以正<lb/>
<pb n="KR4h0116_WYG_009-16b"/>
而然後卓封褒徳侯魯位司徒至今嘖嘖傳聲名君誠<lb/>
以古人自期則名位所至孰能禦之哉否則名寔不符<lb/>
登斯堂者指而議之矣君尚畏之<lb/>
　　　崑山初秋觀稼回縣署與同寮及示姑蘇幕府<lb/>
　　　　　　　　　　　　　　　　張方平<lb/>
邑民三萬家四邉湖海繞家家勤稼穡市井嬉逰少荐<lb/>
嵗逢水沴飢勞何擾擾我來忝撫字見此心如𢷬去秋<lb/>
僅有年髙田尚停澇今幸風雨調皆話天時好春喜鵲<lb/>
<pb n="KR4h0116_WYG_009-17a"/>
巢低夏更蟬聲早<hi>吳民以此候旱澇飢穰</hi>拏船袂參差葑岸縈迴<lb/>
繚蓺挿暮更急車聲達清曉紡筥猶掛壁何暇張魚鳥<lb/>
我時行近郊小艇穿萍藻渚長葭薍深野沃𥝧稏倒孺<lb/>
子逺餉歸閒暇顔色飽預喜省敲笞租賦可時了歸來<lb/>
軒館清曠蕩盈懐抱衙退人吏散庭廡閒窈窈露篠映<lb/>
孤亭風荷動幽沼置身木雁間兹焉願終老顛蹶走榮<lb/>
利况予拙非巧鱸鱠飯紫芒鵞脂酒清醥悵然懐友生<lb/>
虗齋為誰掃<lb/>
<pb n="KR4h0116_WYG_009-17b"/>
　　　題縣圃藴輝亭　　　　　　　周承勛<lb/>
瓦礫頻年積鋤耰十輩功旋移低地碧頗雜亞枝紅對<lb/>
酒逢寒食憑䦨接暖風墻慳天自濶堪送北飛鴻<lb/>
　　　崑山縣重修察院記　　　　　楊循吉<lb/>
𢎞治癸亥嵗春監察御史彬陽馮公祗奉上命按于蘇<lb/>
松常鎮四府所至振舉憲度紀綱一新吏民奉法無敢<lb/>
犯乃七月行部至崑山是邑也直蘇東境七十里巡必<lb/>
首先公入居行臺覩弊漏狀召邑令吳君議將修之曰<lb/>
<pb n="KR4h0116_WYG_009-18a"/>
吾聞昔之賢雖一日必葺其垣宇况兹出令地乎于是<lb/>
吳君諾惟謹公為下文書斥帑餘為經費盖始于其秋<lb/>
而成于明春作閱七月訖功厥有㕔以蒞政門以啟閉<lb/>
堂寢以燕食廂廡庖湢各事其事凡為楹間三十五大<lb/>
仍小更豐約有道木材塊甓咸𨽻于工師盖終事而民<lb/>
不知勞焉公既以吳君為能且謂兹役之作所以嚴等<lb/>
威修制度謹防閑而非得已也于是乎有書石之命惟<lb/>
我國家採用漢制嵗遣憲臣按行天下刺舉不法因達<lb/>
<pb n="KR4h0116_WYG_009-18b"/>
民隱而布之徳恵寔天子所倚以圗治者而于畿内加<lb/>
詳故分四郡特設以蒞之然則威之所加在郡郡重在<lb/>
邑邑重豈其居府而容有玩畧焉此公作興之盛心也<lb/>
雖然修室于此而有腐焉必去之有良焉必植之作而<lb/>
有法在政斯類公其然乎且公之至冬嵗適荒歉飢民<lb/>
嗷嗷公䟽請于皇上免稅六十八萬有竒又自裁革均<lb/>
徭二千餘役凡省鏹幾二萬緡其明年又奏䝉恩准輸<lb/>
折色粮三十三萬省米三十萬石留為賑濟公之功大<lb/>
<pb n="KR4h0116_WYG_009-19a"/>
矣哉公名允中字執之成化甲辰進士建白屢上克恢<lb/>
大猷盖其心存經濟若此吳君名祺豐城人𢎞治壬戌<lb/>
進士慎以有為觀其績可知也用敢併書于是庶他日<lb/>
得有攷焉<lb/>
　　　常熟縣記　　　　　　　　　陳映<lb/>
上方駐蹕臨安于時吳門視周畿内漢三輔唐同華我<lb/>
舊京之陳鄭也衣冠之所鱗集兵甲之所雲萃一都之<lb/>
㑹五方之聚上腴沃壤占籍者衆雖前代與全盛時猶<lb/>
<pb n="KR4h0116_WYG_009-19b"/>
不可同年而語府邑之事宜其獨重况乎府庫之出内<lb/>
獄市之浩穰盖不待較而知者環府之邑五而常熟居<lb/>
其望焉時邑籍以户計者八千九百七十有二而今五<lb/>
萬一千一百三十八夏賦金錢為緡二千八百其幣帛<lb/>
疋合萬二千六百而竒弗詳秋租穀粟七萬六千餘斛<lb/>
乃合折帛為緡者十萬二千三百而斛財損其舊二千<lb/>
邑之事其倍稱何如哉今其邑從事于民者如是而邑<lb/>
復濵海道直故疆沂宻萊全齊在望刺利規恢舟師所<lb/>
<pb n="KR4h0116_WYG_009-20a"/>
宿則寔居今日之要害風檣連林夜嚴震海資粮鉅萬<lb/>
以日饋給營繕百須以時調度茍有不至責且交萃若<lb/>
兵民之事又如是重以府所倚集月四大萬版輸委風<lb/>
雨寒暑不渝比為令者材或不濟負罪投劾而去項背<lb/>
相望也則壁記之不列何以自警朝夕庸少惰乎映不<lb/>
佞爰來既厯年所事定得間始閱次中興以來為令者<lb/>
至映之名氏授受之月日謹鑱石壁端以告來者噫令<lb/>
秩比京寺月俸十餘萬廪逾四斛歲入圭田直過六百<lb/>
<pb n="KR4h0116_WYG_009-20b"/>
石其顧一巳之利害去就而不思其責之塞将不特能<lb/>
禍其身千室之邑亦必有受其弊者而映其敢墮哉今<lb/>
吾邑之人或知映有不敢墮也率以淳風簡孚交相為<lb/>
治將由是日進庶乎列名下方其無辱若夫邑之望則<lb/>
巫咸所止之山太伯所葬之墟言偃所居之里龔景材<lb/>
所表之閭其風俗之美猶可概見而邑之升置凡附于<lb/>
府者有職方氏不記記其今昔之同異云淳熙元年邑<lb/>
令陳映記<lb/>
<pb n="KR4h0116_WYG_009-21a"/>
　　　常熟縣丞題名記　　　　　　張溉<lb/>
琴川吳都之劇邑也賦稅之重獄訟之繁非他邑比以<lb/>
累致大夫數更易而貳令者類不得少休溉再轉而丞<lb/>
兹又適多事之秋攝事幾年所謂松竹佳趣乃變為鞭<lb/>
笞之地庭槐無存㕔宇漏壊俱未暇過而問焉兹幸令<lb/>
尹葉君來此年餘百廢具舉政平事簡僚佐得以少安<lb/>
遂可留心悉與葺理皆成倫緒獨不見有題名記心竊<lb/>
疑焉因洒掃書齋得二斷碑于塵埃間拂拭視之則其<lb/>
<pb n="KR4h0116_WYG_009-21b"/>
記也歲乆字泯漫不可覽殊失所以重前賢之意易以<lb/>
琬琰而刋前後賢者之芳字予亦得以托不朽顧不幸<lb/>
歟嘉定改元歲在戊辰首夏望日錫山張溉書<lb/>
　　　常熟縣主簿題名記　　　　　趙汝郕<lb/>
邑令丞而次有簿古職員令也掌凡邑之簿籍勾稽之<lb/>
事糾正縣内之治外此無責職若甚簡然豈知户籍有<lb/>
升降產稅有去留悉關筆削一有不謹則墮吏奸民且<lb/>
受病矧琴川繁劇甲于中吳去臺府纔三舍逺財賦分<lb/>
<pb n="KR4h0116_WYG_009-22a"/>
督牒訴委決檄命驅馳靡日不殷職亦未為簡也汝郕<lb/>
冒承兹乏汲汲捄過自惟無足以傳後惡有所謂光于<lb/>
前者試求前人之名氏稽其行事以質其窮通而壁記<lb/>
闕然漫不可尋往者莫知究訪之故老僅得今尚書蕭<lb/>
公而下十有三人焉前乎此者莫知也将立石以記之<lb/>
或乃謂人材短長政事臧否民言士論亦可以攷惡用<lb/>
是為哉余應之曰公議誠足信然閱歳滋久名且不著<lb/>
實将安攷今之所訪巳若此余恐後之訪今益不如今<lb/>
<pb n="KR4h0116_WYG_009-22b"/>
之訪昔也奚以詔方來僉曰然乃鑱之石嘉定戊寅十<lb/>
一月初三日雲間趙汝郕記<lb/>
　簿㕔在縣治西與丞㕔對<lb/>
　　　常熟縣尉題名記　　　　　　徐次鐸<lb/>
縣有尉居丞簿下然號劇曹與縣令埒厯代選用常艱<lb/>
其人強者作聰明苛察操切以擾吾民弱者不勝任縱<lb/>
奸長惡以害吾民其當官以威畏稱職聞者異時以之<lb/>
宰邑刺史司察一道皆可判然迎刄而解常熟為浙右<lb/>
<pb n="KR4h0116_WYG_009-23a"/>
壮縣地鉅事叢吏狡民猾並江濵海而東界為盜藪古<lb/>
有二尉分治長老傳聞廢置歳月無攷爰自合并以來<lb/>
舊矣雖仕于此者材名文士徃徃間見然未聞有卓然<lb/>
超越為當世聞人者用是奔走巡徼日不暇給率弗遑<lb/>
問其逺者大者此壁記所以不立而前事之師後事之<lb/>
鑒來者泯無觀焉今尉黄君應酉建安竒士也由始蒞<lb/>
職洎兹垂滿寛而栗威而不猛加惠黔庶芟除豪強黠<lb/>
吏束手受制所𨽻弓兵不寒而慄部内賊發輒捜捕得<lb/>
<pb n="KR4h0116_WYG_009-23b"/>
其主名逺鄉隣境藉其威聲巨奸大盜漸以屏息今兹<lb/>
盜賞踰格将換京秩行脫迹泥蟠而強弩之末猶賈餘<lb/>
勇植志敻邈去如始至大懼題名未創無以傳後自我<lb/>
作古勒兹堅珉予見其材諝之華政事之美嘉其替之<lb/>
廹而請之堅也于是乎書嘉定元年奉議郎知常熟縣<lb/>
事徐次鐸記<lb/>
　尉㕔在縣治北二里鄰順民倉<lb/>
　　　宣風樓記　　　　　　　　王伯廣<lb/>
<pb n="KR4h0116_WYG_009-24a"/>
樓以宣風名紀政也易于㢲其象為風其位為東南其<lb/>
時為長養萬物有虞氏得之以阜民財于是有薫風之<lb/>
歌尹吉甫得之以美大臣于是有穆如之訓罪無輕重<lb/>
功無大小使言偃弦歌之化當太平有道之國雍雍乎<lb/>
和可知矣常熟古南沙也今為姑蘇望邑土博賦衍民<lb/>
繁事劇綰縣章者每難其人紹興之二十二年政五六<lb/>
易規矩準繩莫一所守冬十有二月乙卯今曽大夫以<lb/>
王命來知足以知勇足以行禦灾如西門之治鄴愛民<lb/>
<pb n="KR4h0116_WYG_009-24b"/>
如子產之治鄭指顧之間政以善聞邑人宜之凡廢未<lb/>
舉蘄一新焉先是縣治之坤隅民居有架崇庋于上其<lb/>
左盖闕如也相其隂陽厥有低昻士庶雅有創樓議矣<lb/>
至是以請大夫曰止止吾至未㡬遑急爾耶衆曰我食<lb/>
我力我木我石無費于公以慰我私大夫乃命卜筮乃<lb/>
經乃理乃徹其庫乃建其址巧者舉斧壯者攅杵無煩<lb/>
戒約其來不可禦也盖度材于二十一年之夏四月至<lb/>
五月己巳工以畢告近逺少長奔走瞻望惟時歊暑泠<lb/>
<pb n="KR4h0116_WYG_009-25a"/>
泠之風自樓而下咸用忻快乃有皤皤然被黄髪者歌<lb/>
而過曰風之仁兮物之春兮風之徳兮物之植兮誰其<lb/>
布宣大夫賢兮繄大夫賢樂堯天兮衆鼔舞和之因摭<lb/>
其辭以名斯樓且告鄉人王伯廣請文于石以係他日<lb/>
甘棠之思者大夫名構字叔重清源人大丞相宣靖魯<lb/>
國公之曽孫其為政盖有家法云<hi>内曽構一作曽慎</hi>
　宣風樓在縣治西紹興辛未令曽慎建紹興四年令<lb/>
　葉知㡬更曰慶豐乃𣙜酤之所<lb/>
<pb n="KR4h0116_WYG_009-25b"/>
　　　願治堂記　　　　　　　　王恕<lb/>
余以願治扁堂之明日有客來訪而問曰聖天子授公<lb/>
以保釐之任而有便宜從事之璽書凡撫内善良者公<lb/>
得而扶持之強禦者公得而禁遏之賢才有益于國家<lb/>
者公得而薦引之奸貪有害于政事者公得而斥逐之<lb/>
田野未闢公得而闢之學校未興公得而興之賦役有<lb/>
未均詞訟有未息公得而均之息之以至周窮恤困伸<lb/>
寃理枉皆公分内事也今皆舉而行之亦可以言治矣<lb/>
<pb n="KR4h0116_WYG_009-26a"/>
而猶以願治名其堂何歟予曰善良者固多矣予豈能<lb/>
盡扶持之強禦者亦衆矣豈能盡禁遏之賢才當舉而<lb/>
或不能盡知奸貪當斥而或不能盡察田野當闢而或<lb/>
流亡之未復學校當興而或敎養之無方里書作弊賦<lb/>
役如之何得盡均敎化不行詞訟如之何得盡息縱使<lb/>
盡扶持之盡禁遏之盡知之盡察之盡闢之盡興之盡<lb/>
均之而盡息之茍有一民之失所一事之不理亦不得<lb/>
謂之治治豈易能哉非但才之罪勢使然也余以菲才<lb/>
<pb n="KR4h0116_WYG_009-26b"/>
受厥命食厥禄豈敢怠厥事是以夙夜孜孜願治焉<lb/>
而未之能也願而未能其可忘乎故以願治二字掲諸<lb/>
堂欲其常目見之而求所以治之也客唯唯而退遂書<lb/>
之以為記<lb/>
　巡撫行臺在縣治東北即文學書院宣徳間移吳公<lb/>
　祠于學以為巡撫公署侍郎周忱改稱學道書院成<lb/>
　化十九年都御史王恕扁其堂曰願治𢎞治十年縣<lb/>
　令楊子器以其地隘請于都御史彭禮遷于西山巷<lb/>
<pb n="KR4h0116_WYG_009-27a"/>
　左市地<lb/>
　　　常熟縣重建都憲行臺記　　　謝遷<lb/>
太祖髙皇帝定鼎金陵凖古王畿之制凡郡邑之近𨽻<lb/>
者則十有一焉而蘇郡古吳㑹也在禹貢揚州之域厥<lb/>
田中下厥賦甲于東南太宗文皇帝遷都幽燕國用仰<lb/>
給于兹實為根本重地勅巡撫大臣以總糧儲常熟蘇<lb/>
之劇邑也大臣巡厯則以學道書院為駐節之所𢎞治<lb/>
十年吾浙水楊侯子器以名進士來知縣事謂書院創<lb/>
<pb n="KR4h0116_WYG_009-27b"/>
于勝國意當時隨地勢以為規制前蔽民居後傍官道<lb/>
左隣學宮右通市肆門道出入若委巷然夫以大臣受<lb/>
天子委任之重于此焉居似非所以崇國體肅憲度康<lb/>
兆民也特擇地于縣治衍慶坊西百步許而改建焉為<lb/>
料價二用之廣出于公取于民為不便以各年所餘均<lb/>
徭錢之侵于民者追以供費乃通具其故請于都御史<lb/>
彭公如其請俾量計從事以十一年十二月龜吉日<lb/>
鳩羣工聚衆材以委縣丞張君翰董其役時省月考審<lb/>
<pb n="KR4h0116_WYG_009-28a"/>
曲面埶木以良斵陶以厚覆石以方甃塗以丹堊厯三<lb/>
時告厥成功中為㕔翼以廡後為堂夾以室前闢門中<lb/>
直道外繚垣𨽻人瞻事車馬有所基地以丈計長五十<lb/>
有七濶二十有六料價銀以兩計八百有四屋以間計<lb/>
三十有四更湫隘為爽塏易淺近為嚴邃治迂曲為平<lb/>
直揆理考制莫不如式請所以為名而署之并記以明<lb/>
逺竊按周禮御史掌邦國都鄙及萬民之政令以贊冡<lb/>
宰凡治者受法令焉掌贊書凡數從政者秦漢而下立<lb/>
<pb n="KR4h0116_WYG_009-28b"/>
法創制因革不一有御史大夫御史中丞殿中侍御史<lb/>
治書侍御史監察御史其署名曰府寺憲臺御史臺殿<lb/>
院諌院察院之不同而其任則專諫諍繩糾激揚盖已<lb/>
異于周官之制矣皇朝設都察院于兩京以都御史掌<lb/>
風憲自永樂洪熙宣徳正統景泰以來巡撫者兼督水<lb/>
利若尚書侍郎都御史差遣不一自天順成化及今𢎞<lb/>
治雖間有兼官實專以都御史則有合于周官掌邦國<lb/>
都鄙及萬民之政令者矣宜名曰都憲行臺于以見差<lb/>
<pb n="KR4h0116_WYG_009-29a"/>
遣之一而有其寔于以異兩京之署而有所據也國體<lb/>
以崇憲度以肅兆民以康而楊侯興工不為過大臣之<lb/>
居髙明豈為泰哉遂不辭而為之記時𢎞治十三年春<lb/>
三月之吉賜進士及第資政大夫太子少保兵部尚書<lb/>
兼東閣大學士餘姚謝遷記<lb/>
　　　吳江縣敕書樓記　　　　　李處全<lb/>
松陵令趙君伯虛為邑二年其農桑勸其獄訟簡其簿<lb/>
書錢穀治辦學有新田三髙有祠百廢具興不為茍歳<lb/>
<pb n="KR4h0116_WYG_009-29b"/>
月計先是建炎中國步方艱而邑當要衝祝融回禄相<lb/>
其虐自後踰四十年廨宇庳陋夷于編氓乾道強圉大<lb/>
淵獻蘇公始撤為新門培基取材百用先具梓人執斧<lb/>
斤以聽畫至瓦甓坯釘亦出于公之指授焉其始于秋<lb/>
而落成于冬遲速之程不愆于素飛樓干霄與江山長<lb/>
雄環視具區笠澤之廣雲烟巻舒濤瀾吞吐舞鴻鵠而<lb/>
歗魚鳥為三吳壮觀君乃以季冬之月盛服率僚佐更<lb/>
奉詔敕其上用以鎮撫其社稷億寧其神人遺民故老<lb/>
<pb n="KR4h0116_WYG_009-30a"/>
告語子弟咸謂役不踰時而功倍于音微令尹不復見<lb/>
此矣是時公距受代止旬月公不以欲去怠其事朝夕<lb/>
于斯迄用輯成真古人之用心也使今人之用心皆如<lb/>
君公家之事尚有不樂成者乎故予樂為之記乾道元<lb/>
年賛皇李處全記<lb/>
　敕書樓在縣門紹定五年李椿新之<lb/>
　　　琴堂記　　　　　　　　　李椿<lb/>
邑治之陋歳月尚矣因陋而居亦尚矣紹定庚寅良月<lb/>
<pb n="KR4h0116_WYG_009-30b"/>
椿承乏兹邑訪諸故老莫知始剏規模偪隘基址卑下<lb/>
矮簷敗壁不逮民居震凌之餘岌岌將壓屋古而蛇虺<lb/>
成穴地洳而蚯蟻為壤棲止其下殆不可以為朝夕安<lb/>
再瞻再歎尚容復因陋乎于是節浮費計實用市材木<lb/>
聚瓴甓銖積寸累踰歳而備不敢掊取不敢科役髙下<lb/>
大小鼎新三十餘楹以昔之正堂為今之遺愛姑存舊<lb/>
也琴堂向在寢室之東北隅愈陋而僻不足為公餘偃<lb/>
息之地前此帥未暇問夫琴者所以正人心也堂以琴<lb/>
<pb n="KR4h0116_WYG_009-31a"/>
名置此偏隅將何取哉余正堂既新所居必正則琴以<lb/>
正心為義容可以偏隅之舊觀而不易以居其正乎使<lb/>
出入乎斯居處乎是方寸之間無徃不正琴之義盡在<lb/>
是矣昔宰武城以絃歌為愛民之政宰单父以鳴琴而<lb/>
成自治之化椿之不才何敢希前賢事業之萬一乃所<lb/>
願竊有志焉將書扁庾使袁先生遺以珍墨掲示不朽<lb/>
抑又有光于斯堂者歳在壬寅鳩工于季春落成于季<lb/>
夏從事土木與匠石較分隂于繩尺間自笑其愚者屢<lb/>
<pb n="KR4h0116_WYG_009-31b"/>
矣然君子之居一日必葺是猶有望于後人毋徒曰傳<lb/>
舍云八月既望維揚李椿記<lb/>
　琴堂紹定中令李椿重建于東袁肅題扁<lb/>
　　　吳江縣重建譙樓記　　　　桂宗儒<lb/>
吳江東南巨邑四明栁公臻來丞是邑之三年政平人<lb/>
和百廢具舉惟譙樓工侈費廣而未暇及邑之父老陳<lb/>
景祥等進告于庭曰譙樓一邑之壮觀而政令之所闗<lb/>
也圯壊越二十餘年矣而官莫之舉邑民莫不與之興<lb/>
<pb n="KR4h0116_WYG_009-32a"/>
歎于路募民財以構之俾官不需財民不需役而落成<lb/>
敢請縣丞公㑹議其所請于同寅王公懋本馬公驥僉<lb/>
曰善遂允之尋白于太府暨按臨大臣亦然之遂命匠<lb/>
務工營于舊址之上于是輸財樂施之士肩摩而踵接<lb/>
趣事赴工之民蟻聚而雲集不半載而落成朱甍畫棟<lb/>
之翬飛而髙挿天半雕檐翠桷之赫曄而照輝日月則<lb/>
有以度越前制者逺矣至于形勢之據吳淞而瞰太湖<lb/>
引江浙而俯姑蘇洞庭諸山映帶左右烟波雪浪撼乎<lb/>
<pb n="KR4h0116_WYG_009-32b"/>
几席此一邑之巨觀也㑹永嘉葉公來尹兹土既喜其<lb/>
有成又美其壮麗也于公暇登臨而歎之曰不惟有以<lb/>
縱其觀覧寔足以玩心于髙明宣情于鬱滯以舒暢其<lb/>
政治也樓之建有補于世敎也大矣不可無記遂命使<lb/>
致書請文于予譙樓者古制也自皇都至于郡縣皆有<lb/>
之所以具鼔角憑髙以警衆則其聲韵感慨激烈以肅<lb/>
官府之號令限士林之休息者鼔角也寓之于鼔角者<lb/>
政也政平訟理邑無不寧民安物阜官無逋稅于以見<lb/>
<pb n="KR4h0116_WYG_009-33a"/>
絃歌比屋頌聲滿途其鼔角瀏亮皆由政之所發也豈<lb/>
徒恃其樓之壮麗聲之感慨激烈而巳乎當今聖明在<lb/>
上四海清寧正士君子汲汲修徳蒞政之秋若夫萬籟<lb/>
俱寂之頃夜氣方清之初耳靈鼉之韸韸聆梅引之鳴<lb/>
以清其政本胥於是乎在嗚呼聲者政之所發也故曰<lb/>
聞其聲而知其政余因其請遂詳書重建之始末俾有<lb/>
攷云正統元年夏五月行在翰林院修撰董溪桂宗儒<lb/>
書<lb/>
<pb n="KR4h0116_WYG_009-33b"/>
　譙樓在縣門<lb/>
　　　吳江州官題名記　　　　　顧儒寶<lb/>
古者立國則有州邑稽古而建官皆所以推君之令而<lb/>
致之于民者也蕭規曹隨徃週來續使民心起甘棠之<lb/>
思故題名之記不可無之皇元混一陞縣為州越二十<lb/>
星霜矣吳江之地襟帶江湖馳驛南北適當孔道州牧<lb/>
之勞與他州異其間政事文學之才徃徃無傳何以為<lb/>
勸耆老有請俾鐫諸石以垂方來爰命儒寶為之記抑<lb/>
<pb n="KR4h0116_WYG_009-34a"/>
聞夫子曰道之以政齊之以刑民免而無恥道之以徳<lb/>
齊之以禮有恥且格盖徒政不能以自行而必及于化<lb/>
政能使民逺罪而已化則使民遷善而不自知先化而<lb/>
輔之以政循名而責其寔庶不失題名之意云延祐五<lb/>
年夏儒學敎授顧儒寶記<lb/>
　　　吳江州官題名碑記　　　　張天英<lb/>
在昔官府書聨事之姓名者所以記歲月識臧否重黜<lb/>
陟垂不朽也凡為天子吏天下之民休戚繫焉吏循則<lb/>
<pb n="KR4h0116_WYG_009-34b"/>
民安吏酷則民病吏亷則民阜吏貪則民窮且敝吁可<lb/>
畏也哉元貞朝制陞吳江縣為中州秩正五品官六人<lb/>
當是時已嘗樹題名之石于㕔事矣五十餘年人物同<lb/>
異千古之下毁譽隨之昭昭然其不可揜也夫有官守<lb/>
者可不慎與髙昌諾海公長是州有徳政官當遷乃伐<lb/>
石刻名如前人故事俾來者知所勸懲云至正七年四<lb/>
月吉旦清河張天英記<lb/>
　　　仰髙亭記　　　　　　　　留元剛<lb/>
<pb n="KR4h0116_WYG_009-35a"/>
吳江雪灘三髙越范將軍晉張曹掾唐陸補闕之祠也<lb/>
間者邑屋以繪像刋石置諸㕔事之右越淳熙辛丑後<lb/>
二十有六年令尹羅君勲展來于兹恪瞻遺範懼弗稱<lb/>
景則之意屬時方輸錯出納經營未暇閲二年民困少<lb/>
紓<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>悉餘偫作亭奉之名以仰髙既成書來請記余謂<lb/>
三髙者記其名也仰髙者慕其寔也聖賢盡性之學亦<lb/>
曰事君致身仕以行義人受天地之命則當任天地之<lb/>
寄敝屣世故傲然獨善庸可為訓哉噫少伯復讎不遺<lb/>
<pb n="KR4h0116_WYG_009-35b"/>
餘智薄逰從辟庶㡬有為退亡保身之道進無益國之<lb/>
功或爾違之其心可諒也而有嗜榮則覬嘗試則居勲<lb/>
莫揜口禍亦踰福附離患失矧執權乎介紹從行矧就<lb/>
見乎世變降而下之甚矣予于仰髙有以得羅君之心<lb/>
請遂志之松江集自南渡以來作者弗與至是裒粹續<lb/>
集鋟梓于亭其顛末具于三髙記者弗書嘉定改元仲<lb/>
冬甲寅日奉議郎秘閣校理兼翰林權直留元剛記<lb/>
　仰髙亭在縣圃中<lb/>
<pb n="KR4h0116_WYG_009-36a"/>
　　　嘉定創縣記　　　　　　　髙衍孫<lb/>
嘉定十年嵗在丁丑秋九月吳郡太守集英修撰貳卿<lb/>
趙彦橚浙右憲使今左右司業王棐奏為平江所統五<lb/>
縣惟崑山素號難治盖邑之為鄉者十有四都者五十<lb/>
有二縣治僻處西北而東鄉最為隔絶奪權矯處相率<lb/>
成風其害有三好勇鬭狠或刑人殺人追逮不從至有<lb/>
經年不可決者則獄訟淹延之害東至于海南至于松<lb/>
江寇竊奸宄憑負險阻則盜賊出沒之害豪民慢令傲<lb/>
<pb n="KR4h0116_WYG_009-36b"/>
不服役有二十年無里正者逋積秋苗四萬餘石他賦<lb/>
稱是則賦役捍格之害有是三害邑遂不可為元欲増<lb/>
置一尉望輕不足以鎮之僉以為立縣便今宜割安亭<lb/>
春申臨江平樂醋塘五鄉二十八保作新邑于練祁之<lb/>
滙且援昔之慶元例請以年紀名丞相魯國史公當軸<lb/>
列上報可就令辟吏衍孫適試兹邑及𤓰當代臺府不<lb/>
以其不才猥以姓名聞俾主創邑事衍孫遜至再而命<lb/>
已下竊謂嘉定分創與慶元之事不侔慶元出于上户<lb/>
<pb n="KR4h0116_WYG_009-37a"/>
之申請則公家固所樂聞嘉定始于臺府之奏陳則民<lb/>
情不無疑懼以所疑懼之民一切之政魚爛禽駭不潰<lb/>
則逸為先之以優容使民自悛守之以不擾使民自安<lb/>
則迹無詭異而人斯馴服然東鄉之所以成習頑獷者<lb/>
有由然也逋違稅租詭挾戸籍積歳既久愆犯益深往<lb/>
往重足適市或聞追呼而行死不願出雖有淳良之質<lb/>
未免玉石俱焚衍孫稔知其故遂白臺府今日之後咸<lb/>
與維新凡八年九年五郷畸零二稅先後倚閣十年者<lb/>
<pb n="KR4h0116_WYG_009-37b"/>
添助本縣營造使民少寛新賦納自十一年始如減秋<lb/>
苗之納耗免夏稅之増絍罷財斛司絶横歛之擾淳頑<lb/>
籍以示勸懲如此等類皆䝉聽從戊寅五月衍孫稟來<lb/>
此一意奉行敲扑不敢以輕施吏胥不容苛擾意向所<lb/>
在民輙先信舉欣欣然而相告曰官府寛恤如此我輩<lb/>
何其幸歟毋怙頑毋作慝毋狃前以絶自新之路民聽<lb/>
既孚始欲興作冒霜露披荆棘役民于農暇取材于他郡<lb/>
經始于戊寅之仲冬越歲餘而落成屋以楹計者縣百<lb/>
<pb n="KR4h0116_WYG_009-38a"/>
有竒若丞若簿四十有五若尉五十有五學宮四十倉<lb/>
廪惟半祠社有壇宇賔餞有驛舍郊設門關巷植名表<lb/>
酒館花圃以次備具若夫營造之費則有朝廷撥賜五<lb/>
千緡本府給助一萬緡共丁丑歳畸零苗稅一萬四千<lb/>
五百餘緡米一千三百餘斛足以充所費三分之二其<lb/>
餘斡旋酒稅僅僅給用迄于告成而民謂無擾今纔両<lb/>
載四閱月前之三害幸遂屏息是皆憑藉朝廷之威徳<lb/>
奉行臺府之敎條所以致此衍孫何力之有焉顧惟民<lb/>
<pb n="KR4h0116_WYG_009-38b"/>
性一也胡昔頑而今淳轉移闔闢盖自有道茍為政者<lb/>
忿其頑嚴刑峻法以繩之故民有競心愈激而不可革<lb/>
若能撫摩其疾苦啟迪其所趨向則良心善性孰不油<lb/>
然而生衍孫惟不敢鄙夷其民也而年穀屢登麥秀両<lb/>
岐皇天其宻祐斯邑作新之效當不止是將見魁竒忠<lb/>
信材徳之民羣生其間毋徒曰曩日東鄉之俗云嘉定<lb/>
十三年九月朔日宣敎郎嘉定縣主管勸農公事兼兵<lb/>
馬監押髙衍孫撰<lb/>
<pb n="KR4h0116_WYG_009-39a"/>
　　　重建州治記　　　　　　　　　貢嵩<lb/>
大江以南地廣物衆莫吳郡若嘉定舊吳屬邑邑始于<lb/>
宋嘉定析崑山東五鄉練祁鎮為治因年以紀名在郡<lb/>
境江海際壤浮力薄產貢擬他邑為下皇元混一區宇<lb/>
化被幽遐俯視陬隅如在畿甸田野日以闢户口日以<lb/>
増元貞詔下劇邑率陞州嘉定以户口計應中州之制<lb/>
遂陞為州自此以來品秩崇矣號令新矣獨于州治隘狹漫<lb/>
漶仍舊憚于改作因循十年之積以至于是大徳丁未<lb/>
<pb n="KR4h0116_WYG_009-39b"/>
達嚕噶齊托里穆爾朱公知州事髙源同知州事蘇爾約蘇<lb/>
哈雅公郭公偉判官趙公允中李公徳暨提控董友直<lb/>
都目陳玉先後繼至克相協贊力行善政以導迎和氣<lb/>
歳則大熟民暇且豫乃謀建公宇顧費無所於出曷濟<lb/>
登兹于是州巨室聞而相與言曰吾儕小人皆有門廬<lb/>
以避燥濕寒暑豈邦侯吾父母而可無爽塏之居乎則<lb/>
皆折捐粟布以助刋木于崖浮竹于津厥材既堅厥土惟剛<lb/>
上殚其功徒既其力經營不數月而成堂階言言廊廡巖巖<lb/>
<pb n="KR4h0116_WYG_009-40a"/>
有門秩然有軒翼然觀者改視盖時其使節其用集于<lb/>
一朝而不為勞須十年之久而不為遲始謀終就髙公<lb/>
良屬意焉然亦不自有其功落成之日率㑹僚友文學<lb/>
掾貢嵩言于衆曰昔者聖人作為宮室盖取之壮觀矧<lb/>
太守實古諸侯而不壮厥居豈惟無以養威重示表儀<lb/>
且将無以䟽視達聼融暢心神為勵精出治之本兹宇<lb/>
之成美哉輪奐後之登斯堂者其亦曰堂之建民之力<lb/>
也民既出租稅以食我又為屋室以居我吾其可以忘<lb/>
<pb n="KR4h0116_WYG_009-40b"/>
之乎利惠未徧斯溥之疾苦未瘳斯除之徭賦未省斯<lb/>
均之獄訟未決斯靖之政聲流聞達于京師明明天子<lb/>
聽豈其逺哉州之人善其言而頌之請記斯堂以彰政<lb/>
理惟春秋之法事始必書今州始陞堂始建是宜書以<lb/>
刻諸石至大改元冬十月望日貢嵩記<lb/>
　　　嘉定郝侯政績記　　　　　　黄溍<lb/>
昔成周寓軍政于鄉遂故兵與民一後世析而二之為<lb/>
将帥者徃徃知有兵而不知有民善乎荀卿子之論曰<lb/>
<pb n="KR4h0116_WYG_009-41a"/>
兵要于附民而以為将帥不思所以恤民可乎若平江<lb/>
十字路萬戸郝侯盖知兵之要而得先王軍政之遺意<lb/>
也初余在金華聞侯奉省檄廵鹽浙東所過無秋毫擾<lb/>
心巳志之及仕于朝徃吳下見士大夫咸曰郝侯賢今<lb/>
年春官于儒司嘉定州父老沈銘等以侯政績請記于<lb/>
石予既知侯久重以耆老請誼不得辭因諏其詳則曰<lb/>
嘉定為吳要地襟帶江海毎歳萬戸府分官出鎮茍非<lb/>
撫馭有方則士譁卒囂適以病吾民耳今郝侯之來紀<lb/>
<pb n="KR4h0116_WYG_009-41b"/>
律嚴賞罰信凡麾下士不得以一毫撓吾民海隅宴安<lb/>
奸寇屏跡近歳知兵者何以加此然古之名将有愛士<lb/>
伍而驕士大夫有愛禮君子而日鞭撻健兒後皆不能<lb/>
無弊今侯于卒伍既懐以恩而又能好賢下士不倦是<lb/>
又賢于古人者矣至于考其事業推其所從來則雖先<lb/>
猷祖訓有足取法而其好古嗜學之功亦不可誣也昔<lb/>
晉文公謀元帥于趙衰曰郤縠可以其說禮樂而敦詩<lb/>
書也孫權之雄才大略而自云孤嘗讀書大有所益及<lb/>
<pb n="KR4h0116_WYG_009-42a"/>
呂䝉奉權敎始就學魯肅過潯陽輙稱其才略非吳下<lb/>
比則侯之徳業又獨非好古嗜學之功歟侯名天麟世<lb/>
居宣徳自元帥公定河南因家宛丘予既為叙其事如<lb/>
左乃為之銘銘曰海陬之邦控延大江飇驚濤奔藉<lb/>
兵以防桓桓萬夫闞如虓虎匪帥之良孰靖其旅猗歟<lb/>
郝侯孔惠孔仁匪惟馭兵寔綏我民我有水旱惟侯之<lb/>
惻是禱是禜保我稼穡歳時豐穰海壖樂康廏馬不譁<lb/>
叢矢在房乃作大府其庭有殖我出我資匪藉民力民<lb/>
<pb n="KR4h0116_WYG_009-42b"/>
曰宜哉侯豈我需我懐侯惠曷不相諸侯燕賔士淵淵<lb/>
伐鼔有瑟有琴籩豆攸叙邦人來視為侯勸謼豈弟君<lb/>
子胡不樂胥昔侯祖父曰維元勲功載盟府裕于後人<lb/>
曽孫孝恭克紹其猷匪維世美實予民休天子明聖宜<lb/>
褒爾績惟藩惟宣以惠四國赫赫厥聲宜公宜卿百禄<lb/>
是膺子孫繩繩我匪侯私人則具知徳音不忘永觀厥<lb/>
辭黄溍記<lb/>
　　　嘉定縣廣儲庫記　　　　　　董鏞<lb/>
<pb n="KR4h0116_WYG_009-43a"/>
凡郡邑設置倉庫上所以供國用下所以恤民財皆有<lb/>
司之急務也厥今姑蘇東南大府屬縣有七而嘉定最<lb/>
為繁劇歳計所入租賦常不下五十餘萬石折輸布以<lb/>
疋計者二十餘萬畸其繁矣乎然而租之入各區置有<lb/>
倉囤比輸粟之期運赴各倉收貯其後粮長轉輸漕運<lb/>
達于京師等倉事不愆期官民兩益貢法之詳莫善于<lb/>
此矣惟折粟之布其數亦浩瀚逮徴令一出輸者蟻集<lb/>
而聚輒充棟或寄頓于僧寺或收貯于民居其間風雨<lb/>
<pb n="KR4h0116_WYG_009-43b"/>
蟲䑕之損傷水旱盜賊之不測深貽所司之慮其時扆<lb/>
侯昭始來知縣事欲興處置之規而未敢專也今年夏<lb/>
奉勅冬官侍郎周公巡撫至邑首慮貢賦之失期而民<lb/>
事或有未妥者諄諄告諭宣上徳意惟恐官不加謹而<lb/>
舊弊之未盡革也于是侯合丞簿而下即以歳輸之布<lb/>
具白于公公曰租與布皆公賦也奈何不效置倉之法<lb/>
乎邑之左右或曠閒之地剏一庫俾聚而藏之以伺輸<lb/>
納庸何傷侯等承命惟謹繼往陳于郡守况公允協其議<lb/>
<pb n="KR4h0116_WYG_009-44a"/>
然後度地于縣治西一里許即西隐寺廢址周有通渠<lb/>
居民尠甚遂擇日鳩工剏庫一所錮鐵為墉壘甓為牖<lb/>
前構一㕔事以為官署翼以小屋若干楹以處主守之<lb/>
人仍闢門于前繚以修垣凡若干丈其在官糧里人等<lb/>
靡不欣然趨赴經始于正統丁巳秋訖工于是年冬十<lb/>
月朔用約于官不費于民陶堅材美締構嚴縝于是可<lb/>
悉聚歳輸之布度支亦有法出納亦有次俾各有專守<lb/>
之責誠經久之良規也侯乃貽書于鏞曰兹役也吾何<lb/>
<pb n="KR4h0116_WYG_009-44b"/>
力焉自非巡撫大臣與郡侯區畫之餘曷足以完之然<lb/>
亦關于國家興作歳月不可以無記遂授鏞以顛末俾<lb/>
為之記鏞善是庫之作于西成之日既得其時位于邑<lb/>
之西也又得其地藏貢賦所以安民也而役不勞于民<lb/>
安民所以奉國也而財賦無廢于國其斯為奉上恤下<lb/>
之有道乎禮曰君子將有所營必以廄庫為先于居室<lb/>
釋之者曰重國用也且今官府之治故宇當葺者不知<lb/>
㡬何執政大臣知國用為重而先其所急者有司執事<lb/>
<pb n="KR4h0116_WYG_009-45a"/>
者又能承順其意有合于禮所可記者奚止歳月土木<lb/>
之美而已矣用是書之俾刻諸石侯解州人由監察御<lb/>
史出宰是邑處事亷謹而民悅之賛是役者縣丞俞侯<lb/>
觀張侯鑑主簿徐侯子臯典史閻侯麟任程督而始終<lb/>
其役者則主簿蕭侯學敏也董鏞記<lb/>
　　　嘉定縣令題名記　　　　　袁袠<lb/>
余讀漢循吏傳而歎治道之難也漢有天下四百年吏<lb/>
以最稱者㡬人哉今天下吏親民莫如令權壹而職專<lb/>
<pb n="KR4h0116_WYG_009-45b"/>
茍心乎愛民奚所弗濟故先哲以未嘗親民為恥意深<lb/>
逺矣皇朝統有萬邦列聖重守令之選由是循良相望<lb/>
光揜前策而百八十年來其赫赫可稱紀者猶僅僅也<lb/>
嗟乎難哉難哉嘉定古婁東地也距郡治百四十里志<lb/>
曰故崑之疁城鄉縣治在春申鄉練祁市宋嘉定置縣<lb/>
元為州皇朝初因之乃洪武二年復縣置令而迄今未<lb/>
有題名不其闕歟順義張侯重以進士來令兹邑期而<lb/>
政成謂是弗可已也乃蒐郡乗詢黄髮由洪武以迄嘉<lb/>
<pb n="KR4h0116_WYG_009-46a"/>
靖得若干人將䥴其名字爵里于石而以記屬<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>惟嘉<lb/>
定瀕海而襟江數患盜警且土無異産舟車艱塞百賈<lb/>
罕逰民苦重賦令于兹者不尤難哉按郡志宦跡載偰<lb/>
傒斯下凡六公𢎞徳以來雖未及纂續然吏治精核而<lb/>
純實亦少衰矣豈漸靡使然哉張侯之亟是也其有感<lb/>
也夫夫古者今之鑑也徃者來之轍也辨體以經治者<lb/>
存乎典彰往以詔來者存乎文典以軌物文以永世公<lb/>
署之有題名古也以觀以典以勸以戒賢則企而型焉<lb/>
<pb n="KR4h0116_WYG_009-46b"/>
否則擿而訕焉其庸庸者則恥並列焉是先民之所以<lb/>
旌淑而警忒者也非所以崇侈飾觀也張侯之亟是也<lb/>
亦由行古之道夫覩兹石者沿近以遡逺規今以準古<lb/>
雖百世可知也<lb/>
　<lb/>
　<lb/>
　<lb/>
　吳都文粹續集巻九<lb/>
</p>
<p>
</p>
  </div>
<div>
                <head>吳都文粹續集巻十</head>
    <p>
<pb n="KR4h0116_WYG_010-1a"/>
欽定四庫全書<lb/>
　吳都文粹續集巻十　　　明　錢穀　撰<lb/>
　　公廨<lb/>
　　　奏立州治䟽　　　　　　　　朱瑄<lb/>
𢎞治十年巡撫都御史朱瑄奏為立州治以安地方事<lb/>
其畧曰臣惟事有便于民者不嫌于剏改政有益于治<lb/>
者不憚于更張如太倉設州誠于軍民便利有六如崑<lb/>
山管轄唐茜涇等處常熟管轄直塘䨇鳳塗松等處嘉<lb/>
<pb n="KR4h0116_WYG_010-1b"/>
定管轄劉家港等處各離縣逺若干里到太倉各近若<lb/>
干里若将附近鄉都分割則納粮當差不致逺涉一也<lb/>
又太鎮二衛本備倭冦而設近年官運俸粮俱徃别縣<lb/>
關支尤為不便萬一冦發城閉何恃以守若立州則粮<lb/>
積充足有備無患二也又城郭内外軍民雜處大率軍<lb/>
多刁横欺凌民户興訟委官不得約㑹以致監禁日久<lb/>
若立州則民有宗主而不致受欺軍知畏忌而不敢縱<lb/>
惡設有詞訟可以旦夕獄成三也又附近人民每将貨<lb/>
<pb n="KR4h0116_WYG_010-2a"/>
物入城變賣有等光棍用強攙賣尋鬧搶奪以致鄉民<lb/>
别處市集變賣路逺費多若立州庶免前弊四也又崇<lb/>
明離蘇州府若千里太倉城若千里其民到府必經太<lb/>
倉而守禦千户所又屬鎮海衛轄若立州統領崇明逺<lb/>
近相制五也衛學軍生例有歳貢三縣民生附近衛學<lb/>
肄業既無粮廩之資又無歳貢之路科第雖不乏人奈<lb/>
解額有定不無淹滯以致皓首窮經無由補報若立州<lb/>
軍民生徒均有廩貢之沾實為後學之幸六也臣愚見<lb/>
<pb n="KR4h0116_WYG_010-2b"/>
灼知有益乞勅該部查照前後建議施行地方幸甚軍<lb/>
民幸甚<lb/>
　　　前存州勘案　　　　　　　劉世龍<lb/>
嘉靖三年巡撫應天等府地方都察院右副都御史吳<lb/>
廷舉為撤毁添設州治以蘇民困事㑹同巡撫直𨽻監<lb/>
察御史朱實昌案騐前事案仰本府抄回著落當該官<lb/>
吏即便行同知羅洪載鎮海衛指揮陳岳生前去太倉<lb/>
州公同太倉鎮海衛掌印軍政指揮太倉知州劉世龍<lb/>
<pb n="KR4h0116_WYG_010-3a"/>
等召集概州里老并二衛各年髙父老暨州學師生到<lb/>
官將進士屈儒所奏太倉衛官幷同知郭田所議多方<lb/>
詢訪逐一查勘要見州治應否撤毁民情土俗有無樂<lb/>
從等因據州學廪膳生員王梁等呈為息羣議以安人<lb/>
心事切見太倉州地方古昔為婁縣為崑山州東控海<lb/>
洋原設衛城四險孤危之地三軍無制之區軍人豪強<lb/>
得以自肆販鹽為盜奸宄百端居民受害及有各縣相<lb/>
近土豪大户多與軍衛構黨聲勢相倚欺虐良善事難<lb/>
<pb n="KR4h0116_WYG_010-3b"/>
枚舉𢎞治十年間巡撫都御史朱瑄巡厯地方因見太<lb/>
鎮二衛殊失文武夾持之義以致軍民不便之嗟乃相<lb/>
地度勢廣詢博採羣議協從廟謨俞允是以割三縣附<lb/>
近土地人户并為一州誠千載増建之宜一方維新之<lb/>
治人人慶幸規模既成民治久安三十年來聲敎文物<lb/>
載之大典版籍輿圗登之天府廟有享壇有祀幽明人<lb/>
神咸知天下有太倉州為百世不易之定制矣邇年以<lb/>
來連遭飢荒崑山低鄉尤甚故崑山人户不察大體蠭<lb/>
<pb n="KR4h0116_WYG_010-4a"/>
起妄議以為膏土割分于州而無復仰頼于東南髙鄉<lb/>
此乃一時不揣其本之論况今州治不過割三縣沿海<lb/>
之地一百餘里如崑山一縣尚有腹内膏土五百餘里<lb/>
縣大州小識者以為割分不均何獨進士屈儒反言州<lb/>
有不利于縣且曰太倉之民不可問太倉生員不可問<lb/>
何其說之卑且陋哉芻蕘之言聖人不棄范文正公為<lb/>
秀才時即有志于天下事何謂生員不可問也前任知<lb/>
州等官因見民貧役煩將寄莊軍户一概照田編當粮<lb/>
<pb n="KR4h0116_WYG_010-4b"/>
長似此軍豪結構民間狡黠之徒造揑妖妄不便之說<lb/>
動摇民業煽惑人心昔人剏立之初意謂三縣人民縣<lb/>
治逺隔徃來未便州立則道路適均此一便也今之說<lb/>
者因道路適均之言無隙可議乃託軍民混處借貸不<lb/>
便為辭此何涉于道路之便與不便耶昔謂二衛官軍<lb/>
俸粮在于各處關支䟦涉不便州立則粮儲充足有備<lb/>
無患此二便也今之說者以謂不䝉㑹計存留本州仍<lb/>
舊撥派各縣殊不知㑹計撥派係干上司坐散下州非<lb/>
<pb n="KR4h0116_WYG_010-5a"/>
有司可得而專况今上司體訪二衛軍粮俱被官豪勢<lb/>
要積年弊串關支貧軍顆粒不得似此不行即派官軍<lb/>
自謀不臧何咎于州耶自今以後官軍粮俸得䝉上司<lb/>
撥派本州支給則粮長無轉輸之勞而官軍有坐享之<lb/>
休軍民兩利羣議息矣昔謂太倉軍民雜處軍刁横而<lb/>
民善良興訟害民委官約問經年不得歸結立州則民<lb/>
有宗主約問可以旦夕成獄此三便也今之說者以為<lb/>
軍民同一詞訟有司並不移文徑自拘問不便于事殊<lb/>
<pb n="KR4h0116_WYG_010-5b"/>
不知軍未必皆横惡民未必皆良善同詞合拘事無回<lb/>
䕶問無寃枉何不便于事乎昔謂三縣民人負貨入城<lb/>
變賣官軍攙賣用強搶奪州立則州官自有禁令此四<lb/>
便也今之說者竟以軍衛搶奪為諱專以民快生事為<lb/>
言殊不知強軍豪舍搶奪之事前此常有由於無所畏<lb/>
立州初議故有此言立州之後鄉民入市民快生事嗁<lb/>
嚇間亦有之然有司知而不治豈其情耶昔謂崇明縣<lb/>
與蘇州府杳隔三百餘里至府必由太倉經過立州統<lb/>
<pb n="KR4h0116_WYG_010-6a"/>
治則逺近相安上下相制有便于民者五也今見立州<lb/>
之後崇明人戸多有徙居本州地方生理其崇明本土<lb/>
之人亦各安業但各沙頑民凴險為盜習染既久一時<lb/>
難免今之說者以為添設州治民窮為盜大禍屢延殊<lb/>
不知州治未立之先若劉通金璠楊企等悉皆大盜抑<lb/>
豈立州以致之邪昔謂衛學奏准許令附郭子弟附學<lb/>
無廩禄又無歳貢州一立而均有廩祿之沾乃為後學<lb/>
之幸有便于民者六也今之生徒作養州學濟濟甚盛<lb/>
<pb n="KR4h0116_WYG_010-6b"/>
武軍民生後先而躋膴仕者繩繩不絶不特廩貢均沾<lb/>
而巳今之說者以為州治雖立其民間子弟皆有故邑<lb/>
之想而武職子弟並無陶成之益謬亂造言一至此哉<lb/>
夫前人建立之初意酌量精審寔以便民為心今以差<lb/>
役煩難供億葺費為不便是乃緦小功而不著三年之<lb/>
察者豈真便之于前而不便于後便之于縣而不便于<lb/>
州邪天下大事當覈寔于大體審㡬于大勢不當聽之<lb/>
于細言拘之于末務伏乞以公天下之心持天下之法<lb/>
<pb n="KR4h0116_WYG_010-7a"/>
正大議以定民心存大體以安民業則一方生民不勝<lb/>
慶幸矣叅照呈掲州衛軍民各執一偏之說審其利害<lb/>
宜合衆論之公太倉之地屏蔽東南襟喉大海當今備<lb/>
倭之重鎮昔時海運之故道也國初開設二衛所以捍<lb/>
禦一方先年建立一州正欲犬牙相制乃前人思患預<lb/>
防之逺識而居重馭輕之㣲意故建州之後居常無事<lb/>
則州有譏察之任而販鹽下海之奸隂有所警盜賊生<lb/>
發則州有擒獲之功而䑕竊狗偷之輩不致横行若一旦<lb/>
<pb n="KR4h0116_WYG_010-7b"/>
撤毁則彼海洋巨浸之區東南要害之處萬一冦盜滋<lb/>
蔓倭夷窺伺則其所費有不止于今日之所省者矣他<lb/>
日之患誰任其咎職等博採羣言揆度事理盖進士屈<lb/>
儒所奏固其節費愛民之心不為無見而生員王梁之<lb/>
論尤為有據且僉謂備倭禦盜之地難以輕毁與其去<lb/>
之為便不若存之為愈縁以承委㑹勘事理未敢擅便<lb/>
今將㑹勘過縁由行關煩轉逹鈞裁施行<lb/>
　　　後存州呈議　　　　　　　　王梁<lb/>
<pb n="KR4h0116_WYG_010-8a"/>
梁呈為乞定大議以垂永逺事嘉靖三年巡撫都御史<lb/>
吳廷舉㑹同巡按御史朱實昌為屈儒所奏撤毁添設<lb/>
州治以蘇民困事備行同知羅洪載指揮陳岳生前去<lb/>
本州公同太倉鎮海二衛知州劉世龍等召集概州里<lb/>
老州學師生人等逐一查勘明白巡撫衙門參照呈掲<lb/>
見得太倉地方屏蔽東南襟喉大海備倭禦盜之地難<lb/>
以輕毁去後已經三年䝉巡撫都御史陳鳳梧案騐准<lb/>
戸部移咨所聞勘得太倉地方冦盜出沒之地三吳要<lb/>
<pb n="KR4h0116_WYG_010-8b"/>
害之區軍民兩便事勢萬全吏習民安已三十年于兹<lb/>
而太僕寺寺丞姚奎復有此奏擬合再行勘處等因䝉<lb/>
本府知府李顯按臨取具師生呈揭照得本學先因屈<lb/>
儒所奏已經詳與論辨今姚奎仍奏前事請以事勢之<lb/>
大者言之太倉之地保障東南一方重鎮誠海洋之襟<lb/>
喉江湖之門户每歳南風至豫備倭舶之來各沙頑民<lb/>
恃險屢肆猖獗之勢且兹地煑海為鹽鹽徒盜賊不時<lb/>
竊發長艘巨艦西至黄山直出荆楚北循狼山徑抵直<lb/>
<pb n="KR4h0116_WYG_010-9a"/>
沽南從寳山餘杭可通閩廣東則三日夜可上沙門髙<lb/>
麗諸地出入無定哨聚無常獨不觀唐之黄巢元之張<lb/>
士誠皆起自鹽徒為禍不可勝言今有州治無事則譏<lb/>
察之任預備之䇿在州也有事則應調之兵擒獲之畧<lb/>
在州也州可妄舉而輕毁之乎次以事體之先者言之<lb/>
兹土文敎始于周文襄公建立衛學一時詩書絃誦達<lb/>
于里巷秀民俊士相繼而登顯要然猛悍擊搏之徒未<lb/>
免雜馳于儒冠博帶之中立州之後軍職子弟皆知習<lb/>
<pb n="KR4h0116_WYG_010-9b"/>
尚禮讓勤事文學昔日臂鷹走犬之風踴躍格鬭之氣<lb/>
一旦頓除比來三次武舉中式三人實為江南諸州之<lb/>
冠州之有功于衛多矣又可妄議而輕毁之乎今姚奎<lb/>
所奏有云𢎞治十年巡撫朱瑄奏立之後人民自此而<lb/>
困徭役自此而繁百姓自此而逃亡土地自此而荒蕪<lb/>
稅粮飛詭牽制自此累歳不能清楚梁竊考見巡撫王<lb/>
恕朱瑄徳望過人智識逺大慮周民物事中機宜是以<lb/>
先後皆有論列而州乃建于孝皇聖明之朝誠百世不<lb/>
<pb n="KR4h0116_WYG_010-10a"/>
易之制三十年來士民感仰二公皆入名宦祠中與周<lb/>
文襄公同享血食後學淺見烏可輕議所謂民困役繁<lb/>
不在于州之立而在于官之得人與否也百姓逃亡土<lb/>
地荒蕪間有于水旱凶歉之歳今則人户如故田土如<lb/>
故也所謂稅粮不能清楚殊不知黄册造報已經三次<lb/>
何不清楚之有所云東連嘉定西接常熟雞犬相聞無<lb/>
廣谷大川之限州治不必建立殊不知本州去嘉定有<lb/>
婁江之隔去常熟有七浦白茆巴城諸湖之隔皆大川<lb/>
<pb n="KR4h0116_WYG_010-10b"/>
廣谷杳茫逺阻謂之雞犬相聞可乎有云添出一畨冗<lb/>
食官員尤為無見立州以來厯任知州未易悉舉如李<lb/>
端之剛正瞿敬之仁厚劉世龍之端簡今陳璜之豈弟<lb/>
惠澤下施百姓受福多矣又何虎狼吏胥之有哉有云<lb/>
添出一番解户粮里徭役然富家巨室在州當此户役<lb/>
在縣亦當此户役也謂之添出一番可乎所謂三縣額<lb/>
設差科一應如故殊不知割去一畝田地減去一畝差<lb/>
科安得謂之如故乎又云費用之倍出錢粮之難查供<lb/>
<pb n="KR4h0116_WYG_010-11a"/>
應廩祿之費以致民困財匱百姓逃亡土地荒蕪税粮<lb/>
欠缺今三十年來乞杳百姓逃亡㡬何土地荒蕪㡬何<lb/>
税粮迄今欠缺㡬何及其先後援引事類皆𤨏屑鄙陋<lb/>
之言非識大體之論未必皆實也有云劉元兆連名具<lb/>
呈廢州巡撫衙門案巻具在今則案巻並無劉元兆名<lb/>
目又云蘇州即舊日之蘇州何昔日户口之繁而今日<lb/>
之逃亡四散乎識者見此莫不大相駭笑未嘗見一州<lb/>
之立而致一府七縣之困窮也使三十年來如此則地<lb/>
<pb n="KR4h0116_WYG_010-11b"/>
方皆為鬼魅之區矣又云准行革州士民聞之歡聲動<lb/>
地如獲更生中止則士民流涕父老追論立州之誤涕<lb/>
泗沾裳梁等生長此土未聞其歡聲若此亦未見其<lb/>
流涕若此姚奎家居百里之外何由而聞見若此如其<lb/>
情實可痛何本州士民曽無一人倡說具奏又云國初<lb/>
至𢎞治年間未嘗有海冦之犯境殊不知成化先後年<lb/>
間海賊金璠劉通等在海聚衆行刦兇焰甚熾巡撫都<lb/>
御史劉孜<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>江白昻按臨督剿又云立州之後海冦施<lb/>
<pb n="KR4h0116_WYG_010-12a"/>
鈕作亂直抵太倉北門放火刦掠燒毁居民房屋一空<lb/>
臣所目擊梁生長此土寔見當時施鈕作亂隨潮進港<lb/>
至西門止燒沙船二隻並無刦掠燒毁居民房屋一空<lb/>
之說設或有此則州衛官兵失守之罪豈容逃乎謂之<lb/>
臣所目擊則又梁等所不知矣觀于此言則先後反覆<lb/>
之論奏果為觸目時艱而痛心切骨如此乎抑亦别有<lb/>
意乎嗚呼處天下萬世之事當公天下萬世之心少有<lb/>
一毫私意存乎其間實所以欺朝廷欺天下萬世之人<lb/>
<pb n="KR4h0116_WYG_010-12b"/>
也梁不佞敢言幸賜果納<lb/>
　　　新建太倉州碑記畧　　　　桑悦<lb/>
凡事天蟄其機而人啟之天無為而無不為人為而實<lb/>
無為事之順天猶納履赤趾畀裘粟肌騁途之夷應以<lb/>
車輿人心恬愉悠久永宜設若違天而行強以智力為<lb/>
之在人為贅疣在木為寄生人欲去之惟恐不速果能<lb/>
堅凝于無期邪天機之人成之人之所為即天之為故<lb/>
曰天無不為而人無為天人合一之道也太倉一名東<lb/>
<pb n="KR4h0116_WYG_010-13a"/>
倉在元時宣慰朱清張瑄于此開剏海運市民漕户雲<lb/>
集霧滃烟火數里久而外夷珍貨棋置户滿萬室延祐<lb/>
元年遂徙崑山州治于此十有六年張士誠據吳始築<lb/>
城鑿池以禦海冦州治復移崑山我朝吳元年始立太<lb/>
倉衛洪武十有二年分衛鎮海並治一城衆議以城内<lb/>
外兵民糅居歳久脆勍莫埒當設鐍鍵以為之防又兵<lb/>
累歳荷戈時屢乏餫或有庚癸之呼且崑山之東陲常<lb/>
熟之南維嘉定之北隅去邑稍逺艱于追呼合三為一<lb/>
<pb n="KR4h0116_WYG_010-13b"/>
并以崇明為屬足為大州安民足兵計必出此𢎞治十<lb/>
年巡撫右副都御史朱公瑄遂以立州事奏聞上曰俞<lb/>
朝議僉曰立州非艱而成州維艱易之在人兹州之立<lb/>
頼有新蔡曹公鳳為才御史出守于蘇湖廣棗陽李侯<lb/>
端登甲科官六察平生勁氣直節聞于遐邇因忤權貴<lb/>
久屈下僚遂擢侯為州守侯至若門堂庫獄廨宇學校<lb/>
橋梁壇壝公寓整造無遺著為成法足以垂示方來當<lb/>
有紀述求予文勒石以垂永久予聞當國初時有望氣<lb/>
<pb n="KR4h0116_WYG_010-14a"/>
者云此州當復興鄉宦髙君宗本陸君容皆作詩歌以<lb/>
紀其實不可誣也然則上天立州之意巳久天何言哉<lb/>
以氣代言而已矣侯今一新州治非成天意歟人心所<lb/>
在天亦隨之立州之後黄童白叟穰穰熙熙凡所便益<lb/>
咸以為晩天心人心并侯之心混而為一共成是州其<lb/>
果偶然者耶使侯為政不能安集三邑之民一興懐舊<lb/>
之心則州猶未新也新州云乎哉雖然新之與舊相為<lb/>
循環千古在前萬古在後兹州之新為後之舊茍繼侯<lb/>
<pb n="KR4h0116_WYG_010-14b"/>
為政者能鼔舞作興新民之徳又興廢舉墮不替舊規<lb/>
益光前烈則州可常新也是非侯之所以望于後之同<lb/>
志者歟<lb/>
　州治之建自成化十五年廵撫王恕創議至𢎞治十<lb/>
　年廵撫朱瑄始成嘉靖間常熟寺丞姚奎崑山進士<lb/>
　屈儒各具奏乞毁州治春坊庶子方鵬上書撫按言<lb/>
　設州有九害時廵撫李充嗣勘覆則知府胡纘宗同<lb/>
　知郭田知州劉世龍據州學生王梁等議立州利民<lb/>
<pb n="KR4h0116_WYG_010-15a"/>
　六事皆謂毁之不便至巡撫吳廷舉巡按朱實昌覆<lb/>
　奏始定後給事中朱隆禧奏革州治奉㫖不必革<lb/>
　　　太倉衛治修復記畧　　　　　陸容<lb/>
天兵平偽吳首建此衛為保障計急先務也衛之規制<lb/>
盖仍州而一新之閱歳百餘舊制蕩然正統丁卯指揮<lb/>
使汪侯鼎修建一二成化丁亥指揮使張侯羽復加修<lb/>
建至歳壬寅指揮使張侯漢汪侯澄僉事郭侯煒白之<lb/>
上官大為葺治于是一衛之舊規以復而偉觀具矣予<lb/>
<pb n="KR4h0116_WYG_010-15b"/>
嘗愛佛老之徒其于所謂寺觀者上無所督下無所利然<lb/>
前作後述厯久繕完彼豈為身後謀哉其心以為不若<lb/>
是則無以重其道盡其分也國家之待武臣世官世祿<lb/>
與國休戚凡有官者茍能勞其心而事其事殆貽孫燕<lb/>
子計耳顧獨致美私居而使公宇不治曽佛老之徒之<lb/>
不若也何不思之甚邪今澄鼎之孫也漢羽之子也前<lb/>
作後述弈世則效則何利之不興何廢之不舉豈直官<lb/>
宇不治之足慮哉衛本崑山州治固矣有以為左丞朱<lb/>
<pb n="KR4h0116_WYG_010-16a"/>
清第者有以為水軍都萬户府者何居盖嘗攷之矣州<lb/>
治即清廢第為之水軍府之設亦常寓此而尋改今衛<lb/>
特云州治者舉其要也<lb/>
　　　太倉衛修造公署記畧　　　龔𢎞<lb/>
太倉衛公署即元崑山州治之故而新之既久就敝而<lb/>
屬司之署尤甚焉嘉靖乙酉夏五月侍御髙安朱公實<lb/>
昌以巡按至揮使傅侯勲合僚屬請捐俸鈔之在有司<lb/>
者以充厥費公韙之移文蘇郡調度惟勤秋八月㑹少<lb/>
<pb n="KR4h0116_WYG_010-16b"/>
宰泰和陳公拜巡撫之命于南衛以狀聞公特許可而<lb/>
復嚴教誡于是太守胡侯纘宗承之以區畫判府蔣君<lb/>
文奎太倉州守劉君世龍承之以平價郡丞周君仲仁<lb/>
承之以聚財節推左君季賢承之以給餉衆工偕作用<lb/>
殫材良巍巍翼翼氣象宏逺始于是歳冬十月甲午迄<lb/>
明年夏五月甲子凡用夫役若干糜金錢若干各有竒<lb/>
乃者揮使請記其事以勒諸石嗚呼斯舉也都憲公與<lb/>
侍御之知大矣太守與百執事見義有勇諸武弁能勉<lb/>
<pb n="KR4h0116_WYG_010-17a"/>
于辭祿與諸董工捐俸官限于碑制未遑表著者亦當<lb/>
别繫之<lb/>
　太倉衛指揮使司吳元年立在鎮民橋西南基即元<lb/>
　崑山州治𨽻南京中府始設十千户所統軍萬一千<lb/>
　二百人洪武四年并為右左中前後五千户所有經<lb/>
　厯鎮撫二司領吳淞江守禦千户所<lb/>
　　　重修鎮海衛治記畧　　　　　葉盛<lb/>
鎮海衛在崑山之東倉崑山舊無衛國初以其地瀕海<lb/>
<pb n="KR4h0116_WYG_010-17b"/>
自方冦後抄掠之患不息特設鎮海太倉二軍衛禦之<lb/>
鎮海衛治城中東偏治事之堂㕔屋廨宇規制悉出開<lb/>
剏之日無不如法而厯年既久亦漸敝矣正統中衛指<lb/>
揮使武侯政始蒞事即合諸僚寀之議與其屬約曰衛<lb/>
兹不治吾奚得而怠然有司繁且逺民力既竭且重其<lb/>
時毋勞民毋煩有司相宜積力加之以勤勵吾與若事<lb/>
也由是工以防戍之休閒者材合有司之助相者有過<lb/>
之請贖者食以捐俸濟以羨餘獻藝效勞程督不愆期<lb/>
<pb n="KR4h0116_WYG_010-18a"/>
始于某年月日訖工于某年月日輪奐一新盡復舊規<lb/>
盖為楹若干工費若干并協力畢事姓氏名用具刻于<lb/>
碑隂使後來者有攷焉<lb/>
　鎮海衛指揮使司洪武十二年分太倉衛官軍之半<lb/>
　以立在武陵橋西北基即元之市舶提舉司統左右<lb/>
　中前後五千户所有經厯鎮撫二司領崇明守禦干<lb/>
　户所<lb/>
　　　兵備道勅諭<hi>嘉靖十四年</hi>
<pb n="KR4h0116_WYG_010-18b"/>
皇帝勅曰蘇松常鎮四府係南畿重地國家財賦取給<lb/>
于此徃年因盜賊生發貽患地方特設專官整飭兵備<lb/>
今特命爾專在太倉州駐劄徃來四府沿江沿海一帶<lb/>
地方督同軍衛有司掌印捕盜官員操練官軍揀選民<lb/>
快修濬城池演習水戰緝捕盜賊巡捉私鹽聽理詞訟<lb/>
兼提督各衛所屯田子粒務令以時耕種依期徴納禁<lb/>
革奸弊官吏旗軍人等敢有越占科歛剝削軍士及侵<lb/>
占屯田包攬拖欠屯種者依法究治其各府水利督令<lb/>
<pb n="KR4h0116_WYG_010-19a"/>
有司官吏設法整理湖蕩河港淤塞淺狹者即為䟽濬<lb/>
閘埧隄防圩岸及禦潮海塘坍塌損壊者即為修築不<lb/>
許豪強之徒侵占毁壊違者一體究治仍聽巡撫官節<lb/>
制捕盜事情有應與縂督備倭官員計議者計議停當<lb/>
而行各該所屬官員有亷能幹濟者具奏旌奨貪殘不<lb/>
職六品以下徑自拿問五品以上并軍職參奏處治爾<lb/>
為憲臣受兹委任須盡心竭力正巳率下務使武備修<lb/>
明賊盜屏息水利興舉屯粮充足斯稱任使如或仍前<lb/>
<pb n="KR4h0116_WYG_010-19b"/>
專事逢迎奔疲道路因循茍且虗應故事責有所歸爾<lb/>
其慎之慎之故勅<lb/>
　兵偹道在州治東南成化𢎞治官雖設而未有專治<lb/>
　正德七年御史王某始請建立以按察副使謝琛領勅<lb/>
　專理刑名兵備九年都御史王某具奏裁革嘉靖間巡<lb/>
　撫吳廷舉給事中曹槐御史王某相繼奏復俱不得<lb/>
　請十四年給事中朱隆禧復請建至是以按察副使<lb/>
　李士允領勅至列衘浙江今更山東其巡視之地則<lb/>
<pb n="KR4h0116_WYG_010-20a"/>
　蘇松常鎮四府蘇州太倉鎮海金山鎮江新安宣州<lb/>
　七衛其所理則刑名水利捕盜屯田十五年李士允<lb/>
　于本道建牌坊二東曰澄清西曰振肅<lb/>
　　　遷建崇明州記　　　　巴延特穆爾<lb/>
天下之事有緩急之殊審事勢而度權宜凡切于民生<lb/>
關于利害者皆為急務也庸可緩哉崇明州俗尚簡樸<lb/>
無澆競之風素稱易治以沙滷流移逼于州址久而弗<lb/>
遷民寔病焉至正辛卯春達嚕噶齊巴哩雅公蒞事之<lb/>
<pb n="KR4h0116_WYG_010-20b"/>
初顧瞻公署民居日就傾圯慨然嘆曰明詔以安民任<lb/>
守臣不能與民遷利避害坐視淪溺咎將安歸乃謀諸<lb/>
知州程世昌同知土額森布哈即州北十五里髙阜之<lb/>
基慨然有樂遷之志卜既得吉首捐已俸募民力鳩工<lb/>
市材撤朽益堅分任有役督責有規而民之趨事赴工<lb/>
罔敢或怠經始于壬辰閏三月告成于是年冬十月㕔<lb/>
堂幕廡輪奐鼎新麗譙儀門恢宏舊規捕司庫廪完美<lb/>
有條至于遷其廟祀浚築河堤營樹坊舍鎮守府司功<lb/>
<pb n="KR4h0116_WYG_010-21a"/>
業之有成不一書而足此非切于民生有關于利害者<lb/>
而可緩乎盖嘗聞之民心難于謀始而可與樂成昔州<lb/>
之未遷也洪濤駭浪激之而民物日加殷阜焉是皆州<lb/>
候心乎愛民故能剏基業垂久安為斯民者可不知報<lb/>
所自乎傳曰君子學道則愛人小人學道則易使也是<lb/>
州雖僻居海隅鄉校書堂未嘗廢弛吾州之人盍體侯<lb/>
愛民之心薫陶講學益遷于善以禮義立身以忠孝立<lb/>
節庶幾無負于候作新之美意顧不韙歟余承乏牧賛<lb/>
<pb n="KR4h0116_WYG_010-21b"/>
是州鄉之士民以記為請義不獲辭故書此以為來者<lb/>
勸云至正十三年癸巳十二月賜進士出身承務郎揚<lb/>
州路同知崇明州事巴延特穆爾撰<lb/>
　　　更建崇明州記　　　　　　蔡景行<lb/>
皇元慎選守令分治海隅職專而任重事有利害令舉<lb/>
而行重邦本也善為政者審其勢而度其宜則民不勞<lb/>
事不煩而易底于成此崇明州之所以遷而其理之所<lb/>
當重建也崇明為維揚屬州斥鹵衍沃中海而居非舟<lb/>
<pb n="KR4h0116_WYG_010-22a"/>
楫不能至州之境日為風濤蕩擊浸及治所且歳久署<lb/>
宇卑陋有司視若傳舍秩滿即引去忽焉不加喜戚于<lb/>
其心至正十一年達嚕噶齊巴哩雅侯始至歎曰吾奉<lb/>
天子命來守是邦民之休戚繫于上吾民兢惕既無以<lb/>
奠厥攸居而署宇復若是是皆事所當先者焉可委其<lb/>
責于後人而弗之察也于是周爰咨度得地于州之北<lb/>
十五里曰東沙去海稍逺遂遷焉侯首捐已俸為之倡<lb/>
而知州程侯同知州事王侯用襄其議俾州吏錢寔施<lb/>
<pb n="KR4h0116_WYG_010-22b"/>
思敬魏徳新董其役州之人士聞而樂相者奔走恐後<lb/>
掄材庀工其制尤宏于舊工興于十二年之三月落成<lb/>
于明年二月黄堂重嚴門廡輝映幕㕔吏舍譙樓庫庾<lb/>
靡不完好環州有垣環垣有濠周衛緻宻經畫殊至侯<lb/>
復念朝廷以六事責備守令而敎為之首乃先剏孔子<lb/>
廟大闡學宮仍増廩給之粮若干石以為士養師徒絃<lb/>
誦洋洋盈耳思有以振起次及祀典之神食于其土者<lb/>
咸新廟以祀至若軍校萬夫長府率皆宏敞雄偉式稱<lb/>
<pb n="KR4h0116_WYG_010-23a"/>
演武之所工畢其耄倪雜然而至舉欣欣相告曰吾儕<lb/>
小人不意今日復見是州之鉅麗如此實有以聳吾民<lb/>
之視瞻也不可以不記遂䟽其本末介州士董仁禮來<lb/>
諗記于予時予職敎崑庠而婁江與崇明相望僅百里<lb/>
間每獲聞巴哩雅侯為政之善民之頌之若出一口嘗<lb/>
欲一艤舟東沙造觀新州以挹其土風之美繫官于兹<lb/>
願莫能遂乃今庶托文字載名其間抑何幸焉嗟乎民<lb/>
不可慮始而可與樂成事特易于因循而難于首剏是<lb/>
<pb n="KR4h0116_WYG_010-23b"/>
州之民始亦懼其役繁将無以致其力終則樂其功成<lb/>
而為無窮之利非侯之力足以任重才足以立功能若<lb/>
是乎雖然為政之道豈徒奉法制宣禁令而巳若侯者<lb/>
誠為民之司牧能為之深謀逺慮審其勢權其宜而民<lb/>
賴以寧者也後之來者樂署居之廣而思剏始之不易<lb/>
專心一力無曠厥職以侯之心為心則崇明之民庶相<lb/>
安于悠久矣前年海冦犯境侯親率義兵奮矢石扼其<lb/>
要衝而力攻之海冦由是遁去侯之可書不一而足兹<lb/>
<pb n="KR4h0116_WYG_010-24a"/>
姑述其設施之次第刻之樂石以慰邦人之思去而不<lb/>
忘耳侯以長才早備宿衛由雲南討賊崇勲擢太府監<lb/>
勾管願終外艱服闋授平江路縂管府判官今為州云<lb/>
平江路崑山州儒學教授蔡景行撰<lb/>
　崇明州唐武徳間于西州置崇明鎮屬通州海門縣<lb/>
　宋名天賜鹽塲提督㕔元至元中升為州𨽻揚州路<lb/>
　越七十年為潮汐衝齧弗克居達嚕噶齊巴哩雅等<lb/>
　徙于州北一十五里國朝洪武二年改為縣八年以<lb/>
<pb n="KR4h0116_WYG_010-24b"/>
　去揚州逺甚改𨽻蘇州其南復為海潮堋逼永樂十<lb/>
　八年知縣髙居正王瑛指揮使江麟度地于城北十<lb/>
　里許地名秦家符遷之<lb/>
　　　重建永豐倉記　　　　　　陳鑑<lb/>
永豐之為倉奠于閶闔門内所以偫長洲吳縣吳江崑<lb/>
山常熟五縣歳入之賦而凡文武之士官于兹與夫介<lb/>
胄胥史之徒之在官者咸仰給焉倉址既隘浸弗能容<lb/>
屋久滋敝其何能偫前郡守林侯一鶚嘗欲闢而新之<lb/>
<pb n="KR4h0116_WYG_010-25a"/>
遽以節憲蒞江右乃止貳守王君仲顯盧君廷敬與二<lb/>
三僚友合辭請于上詔下都憲劉公顯孜遂以委之今<lb/>
郡守邢侯克寛經營量度布位定方縣木置𣙗條列咸<lb/>
具舊有許溪倉隘其坤維徙而稍西地形乃方于是乎<lb/>
羣工子來五材就飭授之成筭無愆指畫弗為過侈以<lb/>
傷難勿為茍成以傷易朴素堅好實惟永圗倉之為屋<lb/>
凡十有一聨三峙其北聨為間凡十有三峙東西者其<lb/>
聨與間之數皆如北二峙其南其為間則視北為贏其<lb/>
<pb n="KR4h0116_WYG_010-25b"/>
二聨為厫者三厫之為屋或四或五不一其數聨又别<lb/>
為小樓五小樓于屋極䟽其櫺以泄米之氣屋下地衡<lb/>
布以巨杉而閣以甓乃藉以厚版以□地之濕通為屋<lb/>
以間計者百四十有七以厫計者三十有三以千字文<lb/>
第厫之名天尊而北中據以專其一一竒數也地卑而<lb/>
南分據以擅其兩兩偶數也天地定位于是自北而南<lb/>
復轉而北而東而西既而復東仍轉而西至于陽字而<lb/>
極為厫貯米以斛計者多或至萬五六干少亦不下萬<lb/>
<pb n="KR4h0116_WYG_010-26a"/>
二三千通可貯四十餘萬歳費若干屋其所積可至七<lb/>
八年雖有凶荒之歳民可無菜色也北之左隙髙掲一<lb/>
樓以司更鼓而守者知警焉繚以周垣守以重門以司<lb/>
出入而主者得以防範焉中為砥道抵倉之半則有㕔事<lb/>
三楹司出納者得以蒞事焉此特取其少蔽風日故仍<lb/>
舊館而巳中門之外左為神祠以棲司倉之神右為寮<lb/>
屋以舍庾官之屬倉中之地空曠平衍可晒可晾可委<lb/>
可積收入之頃民尤便焉經始于天順甲申冬十有一<lb/>
<pb n="KR4h0116_WYG_010-26b"/>
月落成于成化丙戍春閏月工既訖功邢侯授簡俾記<lb/>
其成嗚呼天下之事憚其難則慮事機之失忽其易則<lb/>
非經久之圗惟勿難其難則無棄事勿易其易則無茍<lb/>
成兹永豐倉之為役亦大矣大必難難斯憚矣憚則弗<lb/>
為而止爾茍或易而忽焉忽則茍茍則易敝易敝則弗<lb/>
若弗為之愈也初邢侯之為是也忽罹歉歳人曰可以<lb/>
止矣侯曰吾豈無所用情于斯民者哉亦計之審矣先<lb/>
正范文正公救荒之策政欲貧民仰給于公耳且今之<lb/>
<pb n="KR4h0116_WYG_010-27a"/>
役皆公帑之餘不敢傷民之財竭民之力以糜民之骨<lb/>
月也彼無賴之徒皆得餬口公家不至為溝中之瘠顧<lb/>
不可乎既而民不知勞公無所擾而事隱然以辨覆瓦<lb/>
甃甓堅緻完美不為茍作凡所宬貯無久儲速腐之患<lb/>
而公私逺近罔不隠受其賜者矣論者于是始服其雅<lb/>
量之不可及也侯來吳二年小大之政罔不咸宜乃今<lb/>
歳大歉民心皇皇弗忍釋而他去者以所頼有怙恃也<lb/>
詢諸父老皆謂自我朝置守以來未嘗有然即斯倉一<lb/>
<pb n="KR4h0116_WYG_010-27b"/>
事己足以例其餘况大者乎予故詳著于篇庶㡬來者<lb/>
因此以識彼且時其修葺謹其出納相與保之以無墮<lb/>
其成亦可無媿乎侯之用心也夫若侯所過而入民之<lb/>
深者則有甘棠之思在予奚容喙侯名宥克寛其字東<lb/>
廣之文昌仕族子予同榜進士為明執法知台州府轉<lb/>
吾蘇云<lb/>
　永豐倉在閶門内即元舊址四面皆水知府邢宥重<lb/>
　建厫屋九連共一百十七間各縣粮自起運之餘悉<lb/>
<pb n="KR4h0116_WYG_010-28a"/>
　併偫于此凡蘇州衛官軍俸粮及各項公用俱支給<lb/>
　于此<lb/>
　　　吳縣修和豐倉記　　　　　　王鏊<lb/>
近世為政者率重改作雖然政有隳壊将坐視其墜乎<lb/>
有垢弊将坐視其棼乎固有所不能也不能則将起其<lb/>
墜理其棼改其舊而新是圗圗之道有二一曰因天二<lb/>
曰因人因天莫若乎循其迹因人莫善乎順其心今天<lb/>
下財賦大半出于東南蘇郡居十之七八吳為縣居郡<lb/>
<pb n="KR4h0116_WYG_010-28b"/>
之二三焉其歳貢京師者為石至八萬四百留縣者一<lb/>
萬六百轉輸淮揚鳳及兌軍者又三萬九千三百夏稅<lb/>
三千四百有竒又有所謂加耗者不在是數而皆于和<lb/>
豐焉是儲倉剏于正統己巳巡撫周文襄公之為也迄<lb/>
今盖五十六年矣𢎞治壬戌遼陽孫侯伯堅來知縣事<lb/>
政治敷宣奸宄屏息侯憫吳民之<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>也顧未嘗有所興<lb/>
作甲子二月和豐之月字厫灾民未遽怪也三月張字<lb/>
厫又灾五月視事之堂又灾人情大駭侯獨晏然曰吾<lb/>
<pb n="KR4h0116_WYG_010-29a"/>
知之矣其欲吾之重新焉耳乃命撤汚扶傾鳩工庀材<lb/>
二厫重新堂寢具完非侈非陋經始于五月日至十月<lb/>
日僝功焉非所謂因天而循其迹者乎問材焉取不戒<lb/>
是懲問功焉出不毛是罰非所謂因人而順其心者乎<lb/>
因天之迹則民不怨因民之心則役不勞孫侯可謂善<lb/>
為政也于是吳民相率求予記其成以彰侯之美盖是<lb/>
堂之作有三民財之斂也于斯民財之散也于斯其訟<lb/>
之聽也于斯斂之貴平毋徒取其嬴也散之貴周毋徒<lb/>
<pb n="KR4h0116_WYG_010-29b"/>
取其嗇也聽之貴公且明毋徒取其速也是政之大者<lb/>
也吾故為記之于壁以規于來者<lb/>
　和豐倉在胥門内周圍一百五十畝有三門厫屋三<lb/>
　十六連共四百三十二間𢎞治十六年連灾焚厫屋<lb/>
　三連及㕔事知縣孫磐繕完<lb/>
　　　濟農倉記　　　　　　　　　王直<lb/>
君子之為政也既有以養其民矣則必思建長久之利<lb/>
使得其養于無窮盖仁之所施不可以有間也蘇州濟<lb/>
<pb n="KR4h0116_WYG_010-30a"/>
農倉所謂建久長之利而思養其民于無窮者乎蘇之<lb/>
田賦視天下諸郡為最重而松江常州次焉然豈獨地<lb/>
之腴哉要皆以農力致之其賦既重而又困于有力之<lb/>
豪于是農始敝矣盖其用力勞而家則貧耕耘之際非<lb/>
有養不能也故必舉債于富家而倍納其息幸而有收<lb/>
私債先迫取足而後及官租農之得食者盖鮮矣則又<lb/>
假貸以為生卒至于傾産業鬻男女由是徃徃棄耒耜<lb/>
為游手末作田利減租賦虧矣宣徳三年太守况侯始<lb/>
<pb n="KR4h0116_WYG_010-30b"/>
至問民疾苦而深以為憂㑹行在工部侍郎周公奉命<lb/>
巡撫至蘇州况侯白其事惻然思有以濟之而公廩無<lb/>
厚儲志勿克就七年之秋蘇及松江常州皆稔周公方<lb/>
謀預備適朝廷命下許以官鈔平糴及勸借儲備以待<lb/>
賑恤乃與况侯及松江太守趙侯豫常州太守莫侯愚<lb/>
協謀而力行之蘇州得米二十九萬石分貯于六縣名<lb/>
其倉曰濟農倉盖曰農者天下之本是倉專為賑農設<lb/>
也明年江南夏旱米價翔貴有詔令賑恤而蘇州飢<lb/>
<pb n="KR4h0116_WYG_010-31a"/>
民四十餘萬户凡一百三十餘萬口盡發所儲不足贍<lb/>
田里多餒殍者周公復思廣為之備先是各府秋粮當<lb/>
輸者粮長里胥皆厚取于民而不即輸于官逋負者累<lb/>
歳公欲盡革其弊以惠民是年立法于水次置塲擇人<lb/>
縂收而發運焉細民逕自送塲不入里胥之手視舊所<lb/>
納減三之一而三府當運粮一百萬石貯南京倉以為<lb/>
北京軍職月俸計其耗費每用六斗致一石公曰彼能<lb/>
于南京受俸獨不可于此受乎若請于此給之既免勞<lb/>
<pb n="KR4h0116_WYG_010-31b"/>
民且省耗費米六十萬石以入濟農倉民無患矣衆皆<lb/>
難之而况侯以為善力賛其決請于朝廷從之而蘇州<lb/>
省米四十餘萬石益以各塲積貯之贏及前所儲凡六<lb/>
十九萬石有竒公曰是不獨濟農飢凡粮之逺運有所<lb/>
失及欠負者亦于此取借賠納秋成止如數還官若民<lb/>
夫修圩岸濬河道有乏食者皆計口給之如是則免舉<lb/>
債以利兼併之家農民無失所者田畝治賦稅足矣是<lb/>
冬朝京師以其事咨户部具以聞上然其計于是下蘇<lb/>
<pb n="KR4h0116_WYG_010-32a"/>
州充廣六縣之倉以貯焉擇縣官之亷公有威與民之<lb/>
賢者掌其帳籍司其出納每以春夏之交散之先下戸<lb/>
次中戸斂則必于冬而足凡其條約皆公所定畫俾之<lb/>
遵守又令各倉皆置城隍神祠以儆其人之或怠惰而<lb/>
萌盜心者宣徳九年江南又大旱蘇州大發濟農之米<lb/>
以賑貸而民不知飢皆大喜相率詣况侯請日朝廷矜<lb/>
念吾民輟左右大臣以撫我思凡所以安養之術盖用<lb/>
心至矣而又得我公協比以成之徃者歳豐民猶有窘<lb/>
<pb n="KR4h0116_WYG_010-32b"/>
于衣食迫于債負不能保其妻子者今遇㓙歉乃得安<lb/>
生業完骨肉此天子之仁巡撫大臣之惠我公賛襄之<lb/>
力也今濟農倉誠善矣然巡撫大臣有時而還朝我公<lb/>
亦有時而去良法美意懼其久而壊也則民何頼焉願<lb/>
刻石以示後人俾善繼之永勿壊况侯然之屬前史官<lb/>
郡人張洪䟽其始末因醫官盛文剛來北京以書請予<lb/>
記予觀成周之制縣都皆有委積以備㓙年隋唐社倉<lb/>
盖本諸此我太祖髙皇帝嘗出儲幣恵天下耆老俾積<lb/>
<pb n="KR4h0116_WYG_010-33a"/>
榖以濟民亦成周聖人之意也厯歳積久其弊滋甚至<lb/>
于無所質究有司亦不之問而豪右兼并之家盖無處<lb/>
無之則天下之民受其弊也多矣豈獨蘇州哉今蘇人<lb/>
得我周公以沈毅閎達之資推行天子恤民之仁况侯<lb/>
以闓敏勤慎佐之收其枉費以施實惠而民免于餒殍<lb/>
之患豈非幸哉後之君子因其舊而維持之使上之仁<lb/>
被于無窮而是邦永有頼焉豈持其民之幸乃二君子<lb/>
之欲也故為之記使刻寘六縣之倉以告來者若其為<lb/>
<pb n="KR4h0116_WYG_010-33b"/>
屋若干楹所儲米若干石典守者之名氏與其條約之<lb/>
詳則列之碑隂而諸縣皆載焉使互有攷也獨崇明縣<lb/>
在海中未及建置遇歉歳則于長洲縣倉發米一萬石<lb/>
徃賑焉其為惠亦遍矣周公名忱字恂如吉安吉水人<lb/>
况侯名鍾字伯律南昌靖安人其厯官行事之善當别<lb/>
有紀載之者此不著<lb/>
　濟農倉在婁門内東城下宣徳間侍郎周忱建厫四<lb/>
　連共五十四間<lb/>
<pb n="KR4h0116_WYG_010-34a"/>
　　　常熟縣濟農倉記　　　　　　張洪<lb/>
理財正辭孔聖之心見于易預防患難周公之志形于<lb/>
詩道雖極隆時雖極治亦必以財為養民之本理財之<lb/>
道備然後防患之慮周故堯湯之世水旱不能為凶荒<lb/>
也欽惟太祖髙皇帝臨御萬方修復古聖王之道樂歳<lb/>
粒米狼戾則斂而藏諸民間凶歳民食不足則發以賑<lb/>
之行之既久下民弗䖍名存寔廢聖天子萬幾之暇惕<lb/>
然念之乃于宣徳五年分命六卿巡撫天下郡縣爰是<lb/>
<pb n="KR4h0116_WYG_010-34b"/>
工部右侍郎廬陵周公來旬來宣以惠南國巡厯江南<lb/>
諸郡惟蘇松常之賦比他郡相為倍蓰壤地不過二千<lb/>
里而京師百萬之衆待之以供物産人力宜其竭矣當<lb/>
春夏之交農民竭力畎畝而饘粥不繼未免出加倍之<lb/>
息資之富人富人與之若投餌穀始登塲則勾取其子<lb/>
本以僅存之餘供倍蓰之賦不足又舉而償之是以常<lb/>
賦未充甑釜己無烟矣公深悼之達旦不寐思所以援<lb/>
之之䇿七年秋㑹詔㫖以庫藏之儲平糴又勸富人之<lb/>
<pb n="KR4h0116_WYG_010-35a"/>
粟以待凶荒公與蘇州府太守况公同心同力以全活<lb/>
窮民為己任出庫儲糴米三萬石勸借富人九萬石撙<lb/>
節漕運浮費五萬石捜剔豪右侵占絶户田租一十二<lb/>
萬石通二十九萬石分貯六縣每縣置倉六十間常熟<lb/>
貯米五萬餘石増置倉四十間共百間縂曰濟農倉盖<lb/>
農為天下本况蘇松之農又為京邑之本之所在哉明<lb/>
年夏江南大旱民無食輟耕行斃公發濟農米賑之困<lb/>
瘁者生氣出死力以挽桔橰轉川澤之流代為霖雨枯<lb/>
<pb n="KR4h0116_WYG_010-35b"/>
槁者潤澤焦卷者俱芃芃矣適遇海舶自諸蕃回供費<lb/>
浩繁庫藏赤立公私洶洶懼弗克供公以濟農米廪食<lb/>
之民不知費邉海軍士乏食公從容措畫餽餉相繼軍<lb/>
民蘇息宜少安矣公方竭心勞思以營來歳之計稽攷<lb/>
民間所入之賦去其浮費三分之一民受寔惠銘刻心<lb/>
骨既而常賦充足又收羨餘得粮積三十二萬盖取豪<lb/>
右侵漁之資非加賦也又増置六縣倉獨常熟居其三<lb/>
分之一盖倉廩四十間通一百四十間㢘隅整飭如矢<lb/>
<pb n="KR4h0116_WYG_010-36a"/>
之直結構完固如竹之宻風雨鳥䑕之害逺不相及工<lb/>
不告勞民不知費何其敏哉以公知人善任使命常熟<lb/>
縣主簿郭南專理賦稅南以感公知巳盡心力而為之<lb/>
防慮周宻<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>悉無遺滌塲之月賦已告完自洪武初至<lb/>
今未之有也倉廩既成粮米充積居人過客相望者嘖<lb/>
嘖載路既而曰家有成法尚欲傳之子孫上有嘉謨可<lb/>
不貽之于後于是官吏耆民粮長吏胥僉曰天子恩詔<lb/>
公敷布之窮民之生公全活之無所論載寔為缺典乃<lb/>
<pb n="KR4h0116_WYG_010-36b"/>
相率造于舊史氏之廬請紀其寔予按太公立九府圜<lb/>
法所以權輕重之宜使農末相資無甚貴甚賤之貨而<lb/>
常平義倉寔託始于此得聖人理財之遺意今以濟農<lb/>
為名則所重在農農重則本固本固則百度舉常平義<lb/>
倉之制亦行乎其中矣且使農民知其為我而設雖有<lb/>
旱乾水溢之時而不恐誰敢放逸其心志或有侮予者<lb/>
乎有一事而兼衆美者此之謂也詩云君子所履小人<lb/>
所視言君子之所行小人視以為法信斯言也則斯倉<lb/>
<pb n="KR4h0116_WYG_010-37a"/>
之建其引而不替哉<lb/>
　　　重建濟農倉記　　　　　　　李傑<lb/>
國以民為本民以食為天故孔子論為政而先于足食<lb/>
孟子論王道而先于養民是誠有民社之責者所當先<lb/>
務而不可緩者也何則歳之豐歉無恒所恃者吾之儲<lb/>
蓄有恒古者三年耕必有一年之食九年耕必有三年<lb/>
之食而縣都之委積則有遺人掌之以待凶荒此所以<lb/>
雖遇水旱而民無菜色也今府州縣濟農倉盖深得古<lb/>
<pb n="KR4h0116_WYG_010-37b"/>
人之遺意然其興廢則存乎有司之良否焉爾常熟縣<lb/>
濟農倉舊在城之東北隅為楹百有四十乃宣徳間巡<lb/>
撫工部侍郎周文襄所剏建者也方是時積餘粮至二<lb/>
十萬石每歳以春夏之交散之先下戸次中户秋成之<lb/>
後止如數輸官自是民免假貸于富室以出加倍之息<lb/>
田資之以治賦由之不逋公私利頼後有司漫不加意<lb/>
倉漸傾圯至成化初年而遺址鞠為草莽有力者佃為<lb/>
已業隣近者侵為私舍餘粮無所儲蓄則寄于東南二<lb/>
<pb n="KR4h0116_WYG_010-38a"/>
倉一耗于侵欺再耗于浥腐而儲蓄蕩然矣先是巡撫<lb/>
都御史某公甞建議命工繪湖州府濟農倉制規授邑<lb/>
令俾圗修復議未幾公遷少司徒還京事未克就𢎞治<lb/>
乙卯巡撫都御史四明朱公旬宣至縣詢及民隱首以<lb/>
是倉為生民休戚所繫命蘇郡節推麻城萬君分治常<lb/>
熟責以設法營建既而有貳守之擢君荷朝廷異恩又<lb/>
感巡撫公知巳盡力而為之君知庫藏虗竭民力疲困<lb/>
乃籍逺年侵逋粮料而繋于獄者得三百餘名召人保<lb/>
<pb n="KR4h0116_WYG_010-38b"/>
領限日鬻産以償其逋而輸銀于官至貯于縣庫出納<lb/>
則君自掌之凡瓦甓木石之價工匠夫役之直皆于是<lb/>
乎取給適郡主洛陽史侯以公務至縣相與謀度區畫<lb/>
務為經久之計君徃來督工不憚勤勩且擇義官數人<lb/>
分董之百需無缺衆力競勸不兩月而公廨五間倉舍<lb/>
六十間修已並建懼風雨之虐凌也四壁皆累之以磚<lb/>
慮潤濕之蒸薄也離地而布之以版君又以嗣是而後<lb/>
餘粮充羨不足以容方鳩工度材復圗増廣至百二十<lb/>
<pb n="KR4h0116_WYG_010-39a"/>
間他若周圍之垣墉左右之橋梁道路靡不修築完固<lb/>
官不知費民不告勞而績用速成人心胥悅于是縣之<lb/>
耆老粮長里胥僉謂巡撫公恤民之深郡侯謀畫之審<lb/>
貳守綜覈之宻剏立之敏均不可無記述以示永逺乃<lb/>
奉重慶太守致仕沈觀蘭之狀屬筆于予且惟我朝洪<lb/>
武中縣設預備四倉以俟賑濟皇祖養民之至仁良法<lb/>
萬世所常遵守者也四倉廢而濟農之倉立實前賢所<lb/>
以奉宣上徳而惠此下民若之何又廢而不復乎况列<lb/>
<pb n="KR4h0116_WYG_010-39b"/>
聖軫念黎元一遇歉歳輙下賑恤之詔有司以儲蓄之<lb/>
乏也束手無䇿坐視民之流離困苦而莫之救食天禄<lb/>
治天民者顧當如是耶是倉之成後之為政者嗣而守<lb/>
之以時克修葺之則常熟之民庶乎永有頼焉為記之<lb/>
俾刻諸石<lb/>
　濟農倉在縣北里許洪武間建初名預偹宣徳七年<lb/>
　侍郎周忱知府况鍾又即宋順民倉址建厫百間以<lb/>
　貯平糴及勸借米後廢𢎞治八年巡撫朱瑄重建祭<lb/>
<pb n="KR4h0116_WYG_010-40a"/>
　酒李傑記<lb/>
　　　義役倉記　　　　　　　　　張洪<lb/>
古之役民歳不過三日蘇威父蘇綽任于西魏以國用<lb/>
不足征賦頗重既而嘆曰今所為者正如張弓後之君<lb/>
子其能弛乎威聞其言毎以為己任至隋文帝時威為<lb/>
納言奏减賦役人每歳不過三十日後國用充足益寛<lb/>
徭役自唐至于汴宋役弊未興南宋土窄人稠師旅數<lb/>
起國用不足征役浩繁弊由之生長民者始為義役之<lb/>
<pb n="KR4h0116_WYG_010-40b"/>
舉矣縣之役有押録手力貼書書司㕔子牢子市巡㪷<lb/>
級欄頭務司直司等名其目二十有四鄉役有鄉司鄉<lb/>
戛機察等名其目未詳皆保正保甲供其費未免于常<lb/>
賦之外取之于民宋嘉熈初王爚為常熟縣知縣憫民<lb/>
之誅求立義役荘令富家出助役田共五萬五百餘畝<lb/>
歳收租二萬五千石分撥保正長以供役費咸以為善<lb/>
政自今觀之既無冗役亦無冗費其有科徴亦以備軍<lb/>
國之需耳但循舊弊未能革去之也所謂弊者如所需<lb/>
<pb n="KR4h0116_WYG_010-41a"/>
之物直米五百石毎里該徴一石里長則每甲徴一石<lb/>
已什倍矣甲首徴于編户又加倍蓰一槩動摇民不堪<lb/>
命至有鬻妻賣子又不足供則舉家而逃者民既逃散<lb/>
所徴皆出于甲首有舉償而累歳不償役一年而破家<lb/>
者也又有無籍頑民攬納侵欺為弊百端不可枚舉上<lb/>
虞郭公世南為常熟知縣深知其弊常防其源不敢出<lb/>
一言及科徴事然上司明文有合供者又不可廢乃詢<lb/>
其民曰吾欲令見役里甲毎里均出米五十石邑五百<lb/>
<pb n="KR4h0116_WYG_010-41b"/>
里計米二萬五千石申達上司公同支用庶免以一科<lb/>
十之弊于若等為便耶衆曰昔時甲首應役一年腿無<lb/>
完肌家業蕩盡今助米五石則有十年之安政之善者<lb/>
莫善于此令上之府太守况公曰有善政不宜私吾民<lb/>
當均被于天下遂上之朝報曰可令以邑之羨餘買民<lb/>
田七畝及棟楹椽桷屋瓦級磚之材置倉二十一間南<lb/>
其户者九間為出納之門二東西其户者共六間出納<lb/>
之門各二繚以周垣限之河塹始事于宣徳九年二月<lb/>
<pb n="KR4h0116_WYG_010-42a"/>
初吉用其在官者之餘力不役一夫未踰月而蕆事乃<lb/>
請具興作之始末為之記以貽法于後嗟夫義役之興<lb/>
逺矣予必備述者見力役之始也次及歴朝變法之詳<lb/>
者雖未能復古而亦為救時之善政也今郭令與民相<lb/>
約不遣人追呼期㑹必至昔之諸役一切剷除既無役<lb/>
費矣而義役之儲惟待軍資器物之徴耳若上無所徴<lb/>
則下無所用不将補不足助不給以裕民乎非但力役<lb/>
可以復古而補助之政亦将因是而起矣雖然事有名<lb/>
<pb n="KR4h0116_WYG_010-42b"/>
同而實異者義役而已王令之義役将以供役人之費<lb/>
郭令之義役将以禁其多取于民皆因時制宜名雖同<lb/>
而實不似後之君子為政于斯者當求其實可也<lb/>
　　　常熟縣東西三倉記　　　　劉定之<lb/>
夫蘇為郡田土膏沃賦入甲海内常熟在蘇邑中尤地<lb/>
美賦多觀邑所以名則豐稔盖可歳必良由近海潮汐<lb/>
消長自溝港達隴畝無旱乾水溢之患然則治其田賦<lb/>
詎可忽乎舊時各鄉設倉散無統紀弊積于中正統間<lb/>
<pb n="KR4h0116_WYG_010-43a"/>
巡撫周文襄公忱縣設兩倉於東與南去縣甚邇且在<lb/>
水濵民便納賦官易典視弊漸減矣然築土為墉積茨<lb/>
以苫其成弗難隳壊亦易巨魁里胥歳斂于民以補葺<lb/>
之因而侵漁尤妨貧弱自周之後屢易巡撫重臣雖惡<lb/>
是而未暇改為今天子嗣位初令南京刑部尚書劉公<lb/>
孜以都憲踵周之任甘令邦澤自監察御史廣西臺副<lb/>
來綰縣紱綱維舉張枘鑿契合咸以兹倉為念于是謀<lb/>
諸郡守邢公宥捐俸于已鳩材于義易兩倉朽腐以堅<lb/>
<pb n="KR4h0116_WYG_010-43b"/>
木良甓豁狹址以廣之聳卑宇而髙焉倉四方各有門<lb/>
門内各闢為塲塲各有官吏治賦之署各有貯米厫八<lb/>
十間合兩倉八塲計之六百四十間始事于丁亥五月<lb/>
乙丑落成于八月甲午民以賦來者入門而改觀瞻至<lb/>
塲而便委積㑹計明于署轉輸集于厫盖向者厲巳之<lb/>
憂無所與焉助甘處畫是役者典史周從善也叙其事<lb/>
走介京師者義士劉傚也以傚來求文者邑士周中書<lb/>
紹榮也夫今郡縣使民弗獲遂休養庶富多由于稅賦<lb/>
<pb n="KR4h0116_WYG_010-44a"/>
無善政而然然則斯倉之成可無記乎記之非特彰修<lb/>
者美亦以俾後為政者思繼又使鄰封聞善者思傚則<lb/>
于民豈小補哉成化四年歳次戊子八月吉旦賜進士<lb/>
及第通議大夫工部右侍郎兼翰林學士永新劉定之<lb/>
撰<lb/>
　二倉一在縣西南二里一在縣東北二里<lb/>
　　　吳江縣重建濟農倉記　　　楊循吉<lb/>
進士廣平郭侯以𢎞治九年奉命來宰吳江縣政令之<lb/>
<pb n="KR4h0116_WYG_010-44b"/>
建茍利于民必黽皇以盡其力于是興作具列而濟農<lb/>
倉之復厥功懋焉倉在邑城北隅宣廟時故巡撫工部<lb/>
侍郎文襄周公所設以貯餘米而賑農者也其法稔則<lb/>
積荒則散若古常平民用利頼而與水次諸倉逺隔三<lb/>
里别而弗混所以分正羨示專獨而清出納先正為人<lb/>
之意甚逺而不可忽也審矣先是景泰中民大飢乃始<lb/>
盡發所積哺民而荐荒相仍莫有以輸倉由是虗廢有<lb/>
司因撤而畦之倉之弗復盖四十年于兹矣侯至首閱<lb/>
<pb n="KR4h0116_WYG_010-45a"/>
廩庾考盈縮而豐年適登陳陳相襲所謂羨餘之粟或<lb/>
塞正厫而不得發乃上稽文襄之制覽故倉之基慨然<lb/>
以為天子仁聖惻憫黎元以屬之邑吏今倉名濟農而<lb/>
漫不加省将非職且俾儲無别而校無徙斯粟之所以<lb/>
敝也盍取而復之乎詢謀既同請諸執政並許得給度<lb/>
支勸從事乃鳩材召工惟賢若能而以屬吏沈經與義<lb/>
民之謹者龎鏞等司其市買而督工程焉凡為厫八十<lb/>
間計其所貯可容八萬而制作堅宻匡直如矢凡官程<lb/>
<pb n="KR4h0116_WYG_010-45b"/>
之茍簡者盖一一皆侯心思目力之所至也其經始在<lb/>
十一年春二月工已垂就而侯以守制去任先期具倉<lb/>
事支費聨為記簿程約一毫絲皆明析有條且督勵主<lb/>
者以速竣事盖侯之律巳嚴潔而國爾忘家如此至是<lb/>
儒學教諭髙公來屬予記昔文襄之為是倉也盖遍于<lb/>
六縣而吏部尚書王公寔記之予讀其文而知當時建<lb/>
立之不易以為後世良法之蔑以加也然昔之畦之者<lb/>
必曰一水次足矣奚濟農為遂使君子澤人之道不旋<lb/>
<pb n="KR4h0116_WYG_010-46a"/>
踵而沮是豈知益國而惠下者㦲今侯乃克重恤民隐<lb/>
舉墜典而復之可謂得為政之大體矣其邑之人将洋<lb/>
洋而歌永永而思乎侯名郛字于蕃肥鄉人髙君名志<lb/>
曲阜人用敢詳書以記于兹石<lb/>
　濟農倉在北門内侍郎周忱建厫屋五連共七十二<lb/>
　間後廢𢎞治十一年知縣郭郛重建<lb/>
　　　崇明州常平倉記　　　　　　姜漸<lb/>
崇明本唐海漲之地有東西三沙州治東沙之中視兩<lb/>
<pb n="KR4h0116_WYG_010-46b"/>
沙為最貧其地不宜五穀居民恒逐魚鱉之利仰商賈<lb/>
貿遷以為食或風濤寇警縣皆懸釜以待爨其西沙稍<lb/>
出粟米不足以給税賦故三沙米粟之價常倍于他處<lb/>
不待飢歳而已困矣今同知州事孟侯集既眎政之三<lb/>
月乃攷其利弊而閱其官有儲粟因慨然曰此獨非為<lb/>
民父母之所當究心者乎欲拯其困非常平不可按此<lb/>
州舊有二倉久已湮廢遂具文于州轉以達于大府設<lb/>
常平故事大府從其請命以所儲粟二千石令施行之<lb/>
<pb n="KR4h0116_WYG_010-47a"/>
乃與同僚之士判官賀君庸相州治之南建屋凡三楹<lb/>
為常平倉與永豐倉對立其出納仍命永豐倉官屬兼<lb/>
掌之功甫就適春夏之交隂雨鮮霽二麥不登居民嗷<lb/>
嗷米價騰湧遂開倉依舊制損時值十三以糶而米價<lb/>
為之頓平侯喜其政之成而懼其久或廢也走書東吳<lb/>
屬予記其事余以為古者倉廩府庫所以為民豐斂歉<lb/>
散而民無飢之憂後世民之入于官者既不可復冀而<lb/>
凶年飢歳有司坐視而莫敢發則所以周其民者惟常<lb/>
<pb n="KR4h0116_WYG_010-47b"/>
平為近古其法起于西漢而近世講之尤詳豐年則斂<lb/>
飢歳則散可以平物價抑兼并人有接食官無折闕法<lb/>
至良也然法雖存而行之非其人則徒法而已傳曰其<lb/>
人存則其政舉可不務乎侯之于此盖知所本矣侯故<lb/>
宋外戚大家其先世皆以儒術致位通顯而侯尤讀書<lb/>
績文嘗佐大藩為諸侯賔客選受是職則其為民之政<lb/>
盖舉而措之耳噫侯之于民如此民其有不服侯之教<lb/>
者乎此雖非侯所以屬記之意并書以告來者庶㡬承<lb/>
<pb n="KR4h0116_WYG_010-48a"/>
侯之志奉侯之法有以推上之徳惠斯民于永久也至<lb/>
正二十二年冬十月甲子日御史行樞宻院都事姜漸<lb/>
撰<lb/>
　常平倉在州治前捕鹽司之東<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_010-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻十<lb/>
</p>
<p>
</p>
  </div>
<div>
                <head>吳都文粹續集巻十一</head>
    <p>
<pb n="KR4h0116_WYG_011-1a"/>
欽定四庫全書<lb/>
　吳都文粹續集巻十一　　　明　錢穀　撰<lb/>
　　公廨　古蹟　驛逓<lb/>
　　　重修姑蘇館記　　　　　　　吳必大<lb/>
炎宋中天翠華南幸杭為行在所遐方拱衛奔走率職<lb/>
惟是一介行李其過都國必館吳為館二以南北名從<lb/>
其便也門而扁之曰姑蘇最後為百花洲洲旁胥門故<lb/>
址臺而居之亦曰姑蘇羣山拱揖西爽朝暮耕疇漁滸<lb/>
<pb n="KR4h0116_WYG_011-1b"/>
華門茨舎天作地産綺錯而碁布也山之外陽波宅焉<lb/>
其上樓館翼然有光虹貫遐晞近照景態萬千尚想驛<lb/>
官過從瞻仰閎壯固巳目眩心駭不煩專對而語寒内<lb/>
慄嗣是數十餘年兵革稍息館亦浸浸入於壞部使者<lb/>
亦無復知去日始至之義雖寓此不三宿輙脱去如遺<lb/>
鮮過問者大抵豐狐蚍蟻據而宫之矣太守陳公均以<lb/>
老手承敝緒治理勤止期有月郡始神復氣還乃新婁<lb/>
齊二門將繕斯館㑹命召弗果出少府儲錢凡萬五百<lb/>
<pb n="KR4h0116_WYG_011-2a"/>
數告新守古栝季公鏞願訖圖之公延見吏民興行政<lb/>
教迨我暇日爰即爾工既成費視永嘉公有加大合國<lb/>
寄公落之屬雋濵人吳必大為之記客或進議曰臺館<lb/>
常並稱館非臺無以示壯麗臺非館無以欵遊觀子必<lb/>
為記臺為先予曰若安所得此語始吳築臺姑胥高可<lb/>
三百丈宴安鴆毒故自敗也今明天子在上賢卿相在<lb/>
左右宫室苑囿無所増益珠胎翠羽雕文刻鏤之貢先<lb/>
是而戒四方萬里有孚顒若咸曰君王儉徳太平其今<lb/>
<pb n="KR4h0116_WYG_011-2b"/>
日乎承流宣化伊太守職何壯麗遊觀為詩曰殷鑒不<lb/>
逺在夏后之世臺名之存以志古也姑舎是吾請為若<lb/>
言館古者王人出聘館於諸侯之祖廟若朝王若相䀻<lb/>
乃舎之他所故覲禮侯氏天子賜舎晉文公無觀臺榭<lb/>
惟諸侯之館是崇大子産稱之國無寄寓縣無施舎單<lb/>
子知陳侯之必有咎吳去天咫恭行肆覲實京師通逵<lb/>
賓旅或以歲事尊於天子此之弗務至者何觀吾儕小<lb/>
人且滋愧矣萬一有高車華軒馳傳騖至儼然辱而臨<lb/>
<pb n="KR4h0116_WYG_011-3a"/>
之將何容焉寒暑燥濕無所避誰其廢禮則夫翼卑以<lb/>
高砥窪以平規隘以寛登也有臺濯也有池歩也有亭<lb/>
射也有圃堂立五丈之旂廡環萬兵之帳主恬從安各<lb/>
贍其事夫安得不汲汲入如得歸出重回首斯館也其<lb/>
昔所謂傳舎之尤者乎矧方千里王畿之内人從日邊<lb/>
來入有逆勞公其庶幾承事無違以教天下之勤於典<lb/>
職者客謝非所及則書以記而又援愛棠之意告後之<lb/>
人俾勿壞曰惟二康侯蕭規曹隨停舫行艘駐節來麾<lb/>
<pb n="KR4h0116_WYG_011-3b"/>
於我乎館是適是宜是隆藩服實邦之儀匪惟一邦四<lb/>
鄰視之曰治天下亦如此屋先民之辭三極與立非人<lb/>
疇依人之能然惟志所之以是心志孰顛不扶孰危不<lb/>
持將多前功毋替後思來今億年敢以此規宋咸淳二<lb/>
年五月既望奉議郎添差通判平江軍府兼管内勸農<lb/>
亊吳必大記<lb/>
　姑蘇館紹興十四年王㬇奏建軒厰壯觀中分南北<lb/>
　為二館咸淳中重修<lb/>
<pb n="KR4h0116_WYG_011-4a"/>
　　　姑蘇驛記　　　　　　　　　方回<lb/>
姑蘇山在今吳縣西四十里昔吳王闔閭築姑蘇臺於<lb/>
是山高見三百里秦屬㑹稽郡漢改吳郡東漢分置吳<lb/>
郡於闔閭城隋平陳置蘇州唐因之宋太平興國中改<lb/>
為平江府而紹興初有舊姑蘇館在盤門内河西城上<lb/>
其下有百花洲洲為姑蘇名勝地以故臺與館用姑蘇<lb/>
山名之二字古迹所從來舊矣舊姑蘇館今改為驛若<lb/>
姑蘇郡姑蘇臺皆一新之新之者誰嘉議大夫平江路<lb/>
<pb n="KR4h0116_WYG_011-4b"/>
總管真定董侯也詩曰周雖舊邦其命維新康誥曰作<lb/>
新民易革去故鼎取新四序推遷一寒一暑舊而無以<lb/>
新之則乾坤之生意不幾於息乎東南郡蘇杭第一杭<lb/>
今設行省南海百蠻之入貢者南方數百郡之求仕<lb/>
者與夫工藝貿易之趨北者今日杭州明日而蘇天使<lb/>
之馳驛而來者北方中原士大夫之仕於南者東遼西<lb/>
域幽朔之浮淮越江者今日蘇而明杭是故蘇為孔道<lb/>
陸騎水舫供給良難大徳五年辛丑七月朔淮浙閩海<lb/>
<pb n="KR4h0116_WYG_011-5a"/>
溢動百里潮高數十丈為患巳甚而蘇之颶風尤惡吹<lb/>
郡治離平地起虛空而後墮吳長洲縣亦然僧寺樓二<lb/>
十四撤其樓擲其鐘居民之高者或不免朝棟樑而暮<lb/>
瓦礫太湖之水幾入葑門館亦就圮傳舎蕭條畧如廢<lb/>
寺閱月而董侯至爰建議鳩工築登削憑首新郡治繼<lb/>
及姑蘇驛曰館曰驛曰站名雖三而義一新三站而其<lb/>
地一馬站曰光逺旁曰思政亭水站曰賓賢傍為通波亭<lb/>
以至遞運站鞍韂舳艫僕從烝徒之需無一不飾帷幄<lb/>
<pb n="KR4h0116_WYG_011-5b"/>
瓶盎坐卧飲食之器無一不具而百花洲以娯過徃賓<lb/>
客至者翹首駭目憩勞息倦發喜生欣高則摩雲之鴻<lb/>
梁漢之鵲扳摭於九霄之上逺則飛雪之棹順風之㠶<lb/>
睇眄於千里之外橘柚汀洲蒹葭浦嶼漁榔響而浩歌<lb/>
織杼鳴而幽笑可以拓詩思助酒豪者悉與衆共之而<lb/>
弗靳侯又開驛馬大路平廣十餘里出城與盤門外橋<lb/>
相接大書姑蘇驛三字扁之而他題顏皆侯老筆雖然<lb/>
毅而寛亷而明先有一新乎巳之心而後舉措云為使<lb/>
<pb n="KR4h0116_WYG_011-6a"/>
人改視易聽有以新乎民之心僉謂侯至郡未幾男女<lb/>
異路貞信有别獄訟鮮少道不拾遺城社屏迹巷無鄭<lb/>
聲酤糴烹庖物饒價平究其所以然則知侯公退之暇<lb/>
不入内閾清坐絃歌每過夜分作善教二十四條父老<lb/>
刻梓大抵以勸課農桑敦厚風俗為急務所以新巳之<lb/>
心者既至新民之心何有昔晉文公崇大諸侯之館館<lb/>
如公寢是以得諸侯為中夏盟主銅鞮之宫數里而諸<lb/>
侯舍於𨽻人趙文子是以不競而子産得壞其垣子故<lb/>
<pb n="KR4h0116_WYG_011-6b"/>
俯仰古今而於姑蘇驛之舉必大書特書侯名章字文<lb/>
卿學者稱為小菴先生嘗守當塗年六十餘博學尤精<lb/>
於春秋云<lb/>
　姑蘇驛即宋姑蘇館址增飾之大徳五年摧毁董章<lb/>
　新之元統元年張惟古乃構亭於南扁曰春澤至元<lb/>
　二年道童建館及橋扁曰來逺北館曰瞻儀亭曰凝<lb/>
　香南館曰賓賢<lb/>
　　　移建姑蘇驛記　　　　　　丘霽<lb/>
<pb n="KR4h0116_WYG_011-7a"/>
姑蘇驛有二一在府治西一在盤門外丞一人統領之<lb/>
郡當南北要衝授館致餼者無虛日而府西驛巳久廢<lb/>
盤門者存亦就弊矣且去府治逺禮賓徃來上下告勞<lb/>
霽假守是郡之明年思移置之請於巡撫大臣曰可請<lb/>
於巡按御史曰可遂度地胥門外遞運所之南負城面<lb/>
河地頗陿弗稱乃植木水中為滉柱作石堤三面凡四<lb/>
十六丈廣地得縱八丈衡如堤而殺丈十六建屋六十<lb/>
楹皇華亭據其前後有重屋名昭賜之樓著所自也燕<lb/>
<pb n="KR4h0116_WYG_011-7b"/>
休登覽盡得山川之勝庶幾乎所謂中吳之偉觀也檢<lb/>
校舊材更新運所門驛亭費不出民皆自禄餘分減十<lb/>
閱月而告成於時禮賓眡觀衆志咸惬昔晉以𨽻館子<lb/>
産毁之陳無施舍單子譏焉矧兹大邦規畫未備霽不<lb/>
敏恭承天子休命來綏兹土安敢妄自菲薄亦為所當<lb/>
為而巳是役也其容巳乎雖然成之亦不易也來者尚<lb/>
嗣葺焉郡守丘霽記<lb/>
　　　姑蘇館賦<lb/>
<pb n="KR4h0116_WYG_011-8a"/>
惟東南之鉅邦雄峙於徃古蹇予才之撇莩承君命以<lb/>
守土慨夫館傳僻在一隅湫隘弗治使客欷歔粤自春<lb/>
秋之世王人四牡騑騑陳無廬舍之寄而來單子之譏<lb/>
矧大明一統蘇為畿輔地聯乎兩浙八閩翼衞乎神京<lb/>
天府臣工徃來兮絡繹星軺駐止兮旁午烏可庸僻館<lb/>
敗舎漏甕焦釜耶彼前人兮安故循常豈予心兮民勞<lb/>
財傷匪直館舎兮廢墜荒凉徵諸民事兮百孔千瘡海<lb/>
潮汎溢兮無障吳淞壅兮水漲湖隄崩頹兮連遷蕩漾<lb/>
<pb n="KR4h0116_WYG_011-8b"/>
圩塍圯毁兮同波潢瀁民多轉徙兮失厥仰望歸咎凶<lb/>
嵗孰克餔餉余乃窮水利考源流究心力廣咨諏佚道<lb/>
使民兮雖勞勿怨農桑政本兮雖休勿休省費而積厥<lb/>
儲也節勞逸於民力兮養其餘也袪奸頑兮稂莠則芟<lb/>
鋤也革宿弊兮紛亂則爬梳也於是南治太湖及五十里<lb/>
東濬吳淞流澤既底湖隄堅兮石齒齒湖波平兮岸壘<lb/>
壘人事既殫天心協應兩嵗告豐兆庶駢慶予始度地<lb/>
於胥門在姑蘇臺前基負城堞隄廣河堧驛館移建運<lb/>
<pb n="KR4h0116_WYG_011-9a"/>
所比聯民樂趨事工率赴䖍經營規畫不日成焉宿有<lb/>
舎兮深室庖有厨兮廩實𢎞面陽之堂兮寒可攸寧高<lb/>
皇華之亭兮暑以憩息前闢重門兮㕔事言言後起層<lb/>
樓兮䦨楯殖殖偶憑臨而眺逺兮忽山水之呈竒匪造<lb/>
化與心㑹兮何嘉勝之紛如天平<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒兮玉柱中峙秦<lb/>
餘靈岩兮左右拱趨獅峯虎丘兮勢若奔赴伏龍黿頭<lb/>
兮形若飛舞渺渺太湖兮檻外之一泓分支流兮胥口<lb/>
來通横出驛館兮漫流無聲㑹衆派兮翟洋朝宗蘇人<lb/>
<pb n="KR4h0116_WYG_011-9b"/>
兮咸樂遊觀兮聯絡頋笑兮踏歌酒巵兮肉槖余乃諏<lb/>
日與客登樓而落成之客有贊曰館傳之遷不獨便使<lb/>
臣之往來節上下之勞佚俾山水之久沉暢一朝而突<lb/>
出閱他邦之勝概或彼得而此失誠卓冠乎東南宜牓<lb/>
之曰吳中勝槩第一或謂客曰子知遷館傳之便而不<lb/>
知民利興獲有餘力徒知賞勝概之樂而不知豐年屢<lb/>
煖衣飽食向使太湖水漲吳淞壅塞海潮壞稼民用菜<lb/>
色山無蕨而餔飢澤有波而淹洫雖欲遷館疇任作息<lb/>
<pb n="KR4h0116_WYG_011-10a"/>
雖有勝概遑暇崇飾此役之成用民力於普存信一舉<lb/>
而數得客乃舉酒夀余曰太守興利兮萬口為碑太守<lb/>
遷驛兮民如不知眼見吾人含哺鼔腹而遊嬉實由太<lb/>
守瘁心殫力以撫綏余曰子尚未之知也天不遺民兮<lb/>
久<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而賜之有秋民不遺天兮力有餘而共成厥謀勝<lb/>
概吐秀而獻美兮亦從民樂而承天休余何功徳之有<lb/>
敢當許予之優於是名曰昭賜之樓客觴未巳余復酬<lb/>
之乃歌曰山峯矗矗兮拱驛樓湖水泠泠兮環驛流羌<lb/>
<pb n="KR4h0116_WYG_011-10b"/>
湖山兮清且幽郡人樂兮守來遊豈予暇逸兮與客倡<lb/>
酬聊亦寓兮江湖之憂<lb/>
　　　昭賜樓記　　　　　　　　劉昌<lb/>
成化十年知蘇州府鄱陽丘侯以郡城之胥門故姑蘇<lb/>
臺葢宋王㬇作而亭館之廢久矣乃移建姑蘇驛於其<lb/>
下以與遞運所並匪徒舉曠典復舊觀亦以光國容便<lb/>
給役也既又作樓四楹以登以玩而太湖之水由石塘<lb/>
注運河踰城而西以達於驛以北出市衢縈迴映射䦨<lb/>
<pb n="KR4h0116_WYG_011-11a"/>
楯之間光景浮動城西諸山則如旂旄騎從前導後擁<lb/>
滃然而馳集其大者左曰穹窿右曰秦餘杭高拱駢峙<lb/>
若張翼而進者而天平一峯號為郡鎮端重如玊柱以<lb/>
領勝概於羣山之中而樓適臨之其羣山之勝有曰堯<lb/>
峯五塢仰天秦臺皆如正人直士陪位而坐秩秩如也<lb/>
此天所賜以壯固乎我蘇而蘇民若未知者樓居既成<lb/>
山若加培水若加浚若天墜地湧一日而有驛復雄麗<lb/>
且邇遞運所凡禮賔往來百需悉具無向者離越留滯<lb/>
<pb n="KR4h0116_WYG_011-11b"/>
之患此皆丘侯之賜也丘侯曰不然我之成是役實惟<lb/>
洛陽畢公公以天子股肱之臣來撫來巡吳民恬嬉而<lb/>
吾志用成此畢公之賜也畢公曰不然朝廷安養斯民<lb/>
既百有二十餘年禮樂之教仁義之化已深入乎民心<lb/>
民供賦出力之餘益務於忠孝勤敏勤敏則不懈忠孝<lb/>
則易使不懈而是役成此朝廷之賜也而朝廷諸節使<lb/>
之行過是驛者又言天子以四海九州之民付守令茂<lb/>
圖治理而不自居其功今海内乂寧民不知兵以樂農<lb/>
<pb n="KR4h0116_WYG_011-12a"/>
耕蘇為東南大都嵗比有秋民得從丘侯復曠古之典<lb/>
表一郡之望以助成國家萬世之業此又天之賜也夫<lb/>
天之賜朝廷知之而民不知朝廷之賜大臣與賢守令<lb/>
知之而民不知民之所知者曰惟丘侯之賜則丘侯推<lb/>
厥所由可不思所以昭顯天與天子之賜之深於無窮<lb/>
哉裒聚翕合於此而使民知之此樓之所以作也請名<lb/>
曰昭賜樓而為之記丘侯名霽字時雍天順甲辰進士<lb/>
以刑部主事擢今官博學善文而多佳政云<lb/>
<pb n="KR4h0116_WYG_011-12b"/>
　姑蘇驛舊在胥門裏河本朝洪武元年知府何質移<lb/>
　置盤門外初名姑蘇站提領一人掌之二年改站為<lb/>
　驛提領為丞成化九年知府丘霽重改建於胥門外<lb/>
　基半築於水廣袤數十丈背城面河北有延賓館後<lb/>
　有樓曰昭賜可以登眺丘自有記<lb/>
　　　昇平館　　　　　　　　　釋洪偃<lb/>
蕭蕭物候晚肅肅天望清旅人聊杖策登高蕩客情川<lb/>
原多舊跡墟里或新名宿烟浮始旦朝日照初晴獨遊<lb/>
<pb n="KR4h0116_WYG_011-13a"/>
乏徒侣徐步寡逢迎信矣非吾託賞心何易并<lb/>
　昇平館在梵門橋今有昇平橋<lb/>
　　　泊舟吳㑹亭　　　　　　　范成大<lb/>
去年春盤浙江驛湛湛清波動浮石今年春盤吳㑹亭<lb/>
冥冥細雨濕高城天邊作客風沙裏今年去年成老矣<lb/>
客心古井冷無波過眼人情亦如水憶昔三生住翠㣲<lb/>
偶來平地著征衣山中故人應大笑扁舟坐稳何當歸<lb/>
　吳㑹亭在織里橋西河北岸<lb/>
<pb n="KR4h0116_WYG_011-13b"/>
　　　望亭驛　　　　　　　　　　庾肩吾<lb/>
御亭一回望風塵千里昏青袍異春草白馬即吳門獯<lb/>
戎鯁伊洛雜種亂轘轅輦道同關塞王城似太原休明<lb/>
鼎尚重秉禮國猶存殷牖爻雖賾堯城吏轉尊泣血悲<lb/>
東走横戈念北奔方馮七廟畧誓雪五陵寃人事今如<lb/>
此天道共誰論<lb/>
　　　望亭驛酬别周判官　　　　　白居易<lb/>
何事出長洲連宵飲不休醒應難作别歡漸少於愁燈<lb/>
<pb n="KR4h0116_WYG_011-14a"/>
火穿村市笙歌上驛樓何言五十里已不屬蘇州<lb/>
　　　宿望亭驛寄蘇州同志　　　　許渾<lb/>
候館人稀夜更長姑蘇城逺樹蒼蒼江湖水落高樓迥<lb/>
河漢秋歸廣簟凉月轉碧梧移鵲影露低紅葉溼螢光<lb/>
西園詩侣應多思莫醉笙歌掩畫堂<lb/>
　望亭驛去郡北五十里先名御亭唐李襲為守以梁<lb/>
　庾肩吾詩改稱<lb/>
　　　登松江驛樓北望故園　　　　劉長卿<lb/>
<pb n="KR4h0116_WYG_011-14b"/>
淚盡江樓北望歸田園巳陷百重圍平蕪萬里無人去<lb/>
落日千山空鳥飛孤舟漾漾寒潮小極浦蒼蒼逺樹㣲<lb/>
白鷗漁父徒相待未掃欃槍懶息機<lb/>
　　　松江驛　　　　　　　　　　張祜<lb/>
山色逺涵空蒼茫澤國東海明先見日江白迥聞風鳥<lb/>
道高原去人家小徑通那知舊遺逸不在五湖中<lb/>
　　　題松江驛　　　　　　　　　方干<lb/>
便向中流出太陽兼疑大岸逼浮桑門前白道通丹闕<lb/>
<pb n="KR4h0116_WYG_011-15a"/>
浪裏青山占幾鄉㠶勢落斜依浦溆鐘聲斷續在蒼茫<lb/>
古今悉不知天意偏把雲霞媚一方<lb/>
　　　晚泊松江驛　　　　　　　李郢<lb/>
片㠶孤客晚夷猶紅蓼花前水驛秋歲月方驚離别盡<lb/>
烟波仍駐古今愁雲隂故國山川暮潮落空江網罟収<lb/>
還有吳娃舊歌曲棹聲遥散採菱舟<lb/>
　　　題松江驛　　　　　　　　　羊士諤<lb/>
津柳江風白浪平棹移高館古今情扁舟一去鴟夷子<lb/>
<pb n="KR4h0116_WYG_011-15b"/>
應笑分符計日程<lb/>
　松江驛今為松陵驛<lb/>
　　　平望驛　　　　　　　　　　張祜<lb/>
一派吳興水西來此驛分路遥經幾日身去是孤雲雨<lb/>
氣朝忙蟻雷聲夜聚蚊何堪秋草色到處重離羣<lb/>
　　　題平望驛寄吳興徐使君𤣥之<lb/>
故人為作郡百里到吳興藻思江湖滿公平道路稱包<lb/>
山方峻直霅水况澄清佇聽司空第遥知詔下徵<lb/>
<pb n="KR4h0116_WYG_011-16a"/>
　　　平望驛懷李從實周鉷二故人　李逞<lb/>
蘆葉風多驛堠長昔年攜手上河梁青雲才子鴛鴻秀<lb/>
白石山人芝术香華驥欲陪先道路大川新濟戢舟航<lb/>
少㣲星動桂枝發重正孤帆過水鄉<lb/>
　　　平望驛　　　　　　　　　　薩都拉<lb/>
左帶吳淞右五湖人家笑我隔菰蒲風濤不動魚龍國<lb/>
烟雨翻成水墨圖越客卧吹船上笛吳姬多倚水邊壚<lb/>
鑑湖道士如招隱一曲他年得賜無<lb/>
<pb n="KR4h0116_WYG_011-16b"/>
　平望驛在吳江縣南四十五里唐屬吳興郡元和間<lb/>
　撥入吳縣洪武元年𨽻吳江縣<lb/>
　　　姑蘇臺賦　　　　　　　　　范浚<lb/>
歲崢嶸其聿遒兮冬隆寒老訪蘇臺之遺址兮遵吳都<lb/>
之故道日下平林烟横衰草慨傷時而感徃増予心之<lb/>
慅慅念昔吳王盤遊怠荒臨陂池兮臺榭宿嬪妃兮御<lb/>
嬙于是越人讐之餘兵是棲蠡也揆策種焉建竒葢君<lb/>
臣鳴鐘而謀於漸臺者窮日夜而吳不知種有九術越<lb/>
<pb n="KR4h0116_WYG_011-17a"/>
行其一取文梓楩楠以奉吳王之宫室吳乃營兹崇臺<lb/>
厯三年兮聚材斧集刃兮叠雪杵攢臼兮殷雷金碧梁<lb/>
橑琳珉墄階巖巍兮嶢㟴干霄兮切霓佩長洲兮茂苑<lb/>
帶朝夕兮濬池意將逺眺數百里而下窺雲海之涯當<lb/>
其虐用吾民骸髗莽暴天厭其酷故啟越之謀而夜生<lb/>
神木人罹其毒故勞愁惨悽而途嗟巷哭使臺土未乾<lb/>
兮巳羣遊乎麋鹿至若朝歌淫淫夕管愔愔困醪醴之<lb/>
酣沉則有西施蠱其心是助越人之侵又若奸讒囘沉<lb/>
<pb n="KR4h0116_WYG_011-17b"/>
膏唇鼔舌吠正人而媒糵則有宰嚭閒其説是誨越人<lb/>
之伐嗟乎吳王知西施之姝而不知宰嚭之諛知歌管<lb/>
之娛而不知吳民之痡知華其居而不知其國之墟知<lb/>
勾踐之為奴而不知身之為獨夫信兹臺也實亡吳之<lb/>
權輿吁<lb/>
　　　姑蘇臺覽古　　　　　　　　許渾<lb/>
宫館遺基輟棹過黍離無限獨悲歌荒臺麋鹿爭新草<lb/>
空苑鳬鷖占淺莎吳岫雨來虛檻冷楚江風急逺帆多<lb/>
<pb n="KR4h0116_WYG_011-18a"/>
可憐國破忠臣死日日東流生白波<lb/>
　　　同前　　　　　　　　　　　胡曾<lb/>
吳王恃霸逞雄才貪向姑蘇醉綠醅不覺錢塘江上月<lb/>
一宵西送越兵來<lb/>
　　　同前　　　　　　　　　　皎然<lb/>
古臺不見秋草衰却憶吳王全盛時千年月照秋草上<lb/>
吳王在時幾回望至今月出君不還世人空對姑蘇山<lb/>
山中精靈安可覩鬼跡人蹤麋鹿聚嬋娟西子傾國容<lb/>
<pb n="KR4h0116_WYG_011-18b"/>
化作寒陵一堆土<lb/>
　　　同前　　　　　　　　　　楊萬里<lb/>
我亦年來散髮身遊人不用避車塵挿天孤墖雲中出<lb/>
隔水諸峯雪後新道是逺瞻三百里如何不見六千人<lb/>
吳亡越霸今安在臺下年年花草春<lb/>
　　　同前　　　　　　　　　　盧鉞<lb/>
姑蘇臺下百花洲解語香魂此舊遊巧笑己傾吳子國<lb/>
淺顰又涴范公舟湖山四顧無竒骨王霸俱空等拙謀<lb/>
<pb n="KR4h0116_WYG_011-19a"/>
杯酒酹江應自誓男兒西北有神州<lb/>
　　　羽仙歌　　　　　　　　　　潘坊<lb/>
雕檐綺户倚晴空如畫曾是吳王舊臺榭自浣紗人去<lb/>
後落日平蕪行雲斷幾見花開花謝　凄凉䦨檻外一<lb/>
簇江山多少圖王共争霸莫閒愁金杯瀲灔對酒當歌歡<lb/>
娛地夢中興亡休話漸倚遍西風晚潮生明月裏鷺鶿<lb/>
背人飛下<lb/>
　　　蘇䑓懐古　　　　　　　　　薩都拉<lb/>
<pb n="KR4h0116_WYG_011-19b"/>
閶門楊柳自春風水殿幽花泣露紅飛絮年年滿城郭<lb/>
行人不見館娃宫<lb/>
野水滿城飛燕子誰家小艇載吳姬姑蘇臺上一尊酒<lb/>
落日昏鴉無限悲<lb/>
　　　同前　　　　　　　　　　　張羽<lb/>
荒臺獨上故城西輦路凄凉草木悲廢塜巳無金虎卧<lb/>
壞牆時有夜烏啼采香徑斷來麋鹿響屧廊空變黍離<lb/>
欲弔伍員何處所淡烟斜日不堪題<lb/>
<pb n="KR4h0116_WYG_011-20a"/>
　　　同前　　　　　　　　　　髙啟<lb/>
金椎夜築西山土催作高臺貯歌舞文身澤國構王基<lb/>
却笑先王獨何苦銅溝玉檻幾繁華幻出峯頭一片霞<lb/>
望處直窮三百里役時應發幾千家蟠空曲路迷仙仗<lb/>
攀盡瑶梯纔到上外遶雕龍宛轉欄中施繡鳯葳蕤帳<lb/>
熏爐長爇鬱金香共道千齡樂未央茂苑月來秋佩冷<lb/>
洞庭雨過夏綃凉當窓衆妓如仙女揚袂迎風欲輕舉<lb/>
人從天上見經過鳥向雲間驚笑語日暮横塘花正開<lb/>
<pb n="KR4h0116_WYG_011-20b"/>
巻簾臺上望王來宴舟初自觀魚返獵騎還從射鹿迴<lb/>
從登不用持鈹隊自列紅粧侍高㑹香傳羅帕進黄柑<lb/>
縷切鸞刀供玉鱠燭光逺落太湖波驚起魚龍出没多<lb/>
城上烏啼河漢轉此時誰問夜如何管絃嘈嘈䀨人耳<lb/>
不聞兵來渡溪水欲攜西子走登舟醉倚畫檐嬌不起<lb/>
瞑目無因到甬東可憐一炬綺羅空獻楣竟墮仇人計<lb/>
賜劍應孤諫士忠客來試問遺宫路物色荒凉總非故<lb/>
褰衣始信不虚言滿地荆榛見零露當年爭戰苦勞機<lb/>
<pb n="KR4h0116_WYG_011-21a"/>
却把江山付落暉聞說越王臺殿上如今亦有鷓鴣飛<lb/>
　　　同前　　　　　　　　　　　周南老<lb/>
高高起臺榭下下深洿池不日臺已成今吳民已疲栅<lb/>
楣巧雕鏤金璧光陸離詰盤路九曲闌檻星斗垂藏春<lb/>
貯歌舞永夜甘荒嬉望窮三百里不見來禦兒<lb/>
　　　同前　　　　　　　　　　　王賔<lb/>
鄰壤分明隔綺䟽西施歌舞有誰如斜陽衰草遊麋鹿<lb/>
掩面空羞見子胥<lb/>
<pb n="KR4h0116_WYG_011-21b"/>
　　　同前<lb/>
越王巧破夫差國來獻黄金重雕刻西施醉舞花豔傾<lb/>
妬月嬌娥恣妖惑姑蘇百尺曉鋪開鏤楣盡化黄金臺<lb/>
歌清管咽歡未極又見吳宫霸西越寂寞千山皆古墟<lb/>
蕭條兩地空明月靈巖香徑掩禪扉秋草荒凉徧落暉<lb/>
江浦囘㸔鷗鳥浴碧峯斜見鷺絲飛如今白髪星星換<lb/>
孤蹤迫䠞悲秋館吳鄉越國倦淹畱草樹烟霞昔徧遊<lb/>
物外夢魂多感歎不惟惆悵到長洲<lb/>
<pb n="KR4h0116_WYG_011-22a"/>
　　　次韻石田登姑蘇臺　　　　　徐禎卿<lb/>
墟城帶山色感慨幾經遊路闇牛羊夕臺空草蔓秋忠<lb/>
何辭佞死國竟與恩休忍説干戈事魂銷萬古愁<lb/>
　　　再詠四首<lb/>
秋風古城曲落日送清哀吳越今如此忠讒安在哉江<lb/>
流背寒郭山色弔荒臺不見懸門眦空餘血濺苔<lb/>
　　　其二<lb/>
危樓何代譙晚日倚岑寥多病仍傷古悲歌獨聽樵恨<lb/>
<pb n="KR4h0116_WYG_011-22b"/>
緘花下骨怒想月中潮忠魄憑誰弔臨風誦楚騷<lb/>
　　　其三<lb/>
孤城猶突兀徃事巳茫然青草干戈後荒祠豕鹿前雲<lb/>
遮雙目恨山接五湖船零落爭蝸夢興亡共可憐<lb/>
　　　其四<lb/>
危機豈在明釁釀巳深成劍石真吳㓂娃宫有越兵奢<lb/>
淫亡自取孤憤死難平愁殺城南樹昏鴉未息爭<lb/>
　　　姑蘇臺　　　　　　　　　　宋无<lb/>
<pb n="KR4h0116_WYG_011-23a"/>
妖豔分明構禍胎黄金瓌麗更危臺笙歌夜倚東風醉<lb/>
粉黛春從南國來原草翠迷行輦迹野花紅發舞衣灰<lb/>
豪華肯信今為沼烟水翻令後世哀<lb/>
　　　同前　　　　　　　　　　　蔡羽<lb/>
夜有照題月朝有出棟雲高臺貯歌舞羅綺何紛紛吳<lb/>
月常從越山起越花却種吳宫裏眼前不盡西子歡安<lb/>
用窮觀三百里興亡不自由春草生銅溝惟有横山色<lb/>
空帶娥眉羞香魂想像朝雲廟緑泥繡斷金燕頭朝雲<lb/>
<pb n="KR4h0116_WYG_011-23b"/>
滅金燕冷夕陽滿地青楓影<lb/>
　　　同前　　　　　　　　　　　丁復<lb/>
白日初高瓦影黑姑蘇臺前春拍塞百花綠洲水曲尺<lb/>
小浪羣吹度遊鯽晴烟漲煖野荒荒箇箇西山澹疎碧<lb/>
海風東來揚短篷吳兒岸坐長歌發逸興遥将白波去<lb/>
送目飛鴻倦低翮扁舟甚有五湖思風雨漂摇從所泊<lb/>
幸逢大國全盛日地極蒼生無裂坼向來時運數更變<lb/>
河山南北烽火隔人攀巖穴恐不險樂土不居何暇擇<lb/>
<pb n="KR4h0116_WYG_011-24a"/>
只今城雉多墾鑿麋鹿所遊盡桑麥自笑生平但為客<lb/>
五十有家無土著有酒不作懷抱惡明日日出巳非昨<lb/>
　　　同前　　　　　　　　　　沈周<lb/>
姑胥遺事有荒臺今日登臨尚可哀千載苞桑天子業<lb/>
六宫芳草美人栽南飛鴻雁秋風早西向山川夕照開<lb/>
流水梧桐幾畨夢獨憐公望不重來<lb/>
　　　郊臺　　　　　　　　　　盧堪<lb/>
吳王城外拜郊臺山色湖光共繞迴終古翠華隨水去<lb/>
<pb n="KR4h0116_WYG_011-24b"/>
何年玉牒為天開斜陽一笛牛羊下細雨千帆雲鳥來<lb/>
忠死佞存隳霸業登臨不盡客興哀<lb/>
　　　同前　　　　　　　　　　　髙啟<lb/>
周綱昔隳頓禮樂由諸侯吳子乏代徳居然祀圜丘燔<lb/>
燎升紫壇青紘映𤣥裘靈明豈來享幣玉空旅羞國南<lb/>
見遺壝蕭條委山陬雲和罷九奏草樹鳴颼飅從來䟦<lb/>
扈徒幾人效其尤魯郊失禮始聖筆書春秋<lb/>
　　　同前　　　　　　　　　　　周南老<lb/>
<pb n="KR4h0116_WYG_011-25a"/>
横山東麓東阜丘高崔嵬猶存壇壝跡云是吳郊臺惟<lb/>
吳本伯命淫名孰先開短垣斯自踰綱紀日巳摧員既<lb/>
請先死億負衆庶哉上帝其可告胡爾干其菑<lb/>
　　　同前　　　　　　　　　　王賔<lb/>
先公三讓輕天下孫子縁何却僭王淫祀從來安有福<lb/>
未幾終遇越兵亡<lb/>
　　　登吳王郊臺作　　　　　　唐寅<lb/>
昔人築此不論程今日牛羊向上行吳兒越女齊聲唱<lb/>
<pb n="KR4h0116_WYG_011-25b"/>
菱葉荷花無數生南山含雨眉俱潤西湖映日掌同平<lb/>
本由萬感消未易詎言哀樂過羣情<lb/>
　　　醉登郊臺　　　　　　　　　王寵<lb/>
酒酣更上吳王臺却憶霓旌萬騎來閲世浮雲千古盡<lb/>
麗天春色五湖開平原細草遊麋鹿落日隂風嘯虎豺<lb/>
䟦扈飛揚總黄土當筵須罄掌中杯<lb/>
　　　遊治平寺登吳王郊臺　　　　王鏊<lb/>
朝發石湖濆暮抵太湖岸青山亦多情供我船中玩船<lb/>
<pb n="KR4h0116_WYG_011-26a"/>
行山亦行一路青不斷白雲渺渺山重重不知何處昔<lb/>
是吳王宫越來溪邊越城在夫差受困此山中今朝扣<lb/>
禪關訪古尋幽踪僧言事徃那能識鐘鼔聲中度朝夕<lb/>
郊臺漠漠麋鹿遊茶磨團團蔓荆棘不須弔古傷懷抱<lb/>
且欲憑高縱吾眺人家厯厯新郭里川瀆沄沄胥口道<lb/>
吳江塔影崑山城一覽因之發長嘯天風萬里天際來<lb/>
吳王郊祀昔日登斯臺千乗萬騎湖上下祗今安在惟<lb/>
見山崔嵬船來船去湖西畔青山無言人自換來來去<lb/>
<pb n="KR4h0116_WYG_011-26b"/>
去世無窮莫學牛山獨興歎<lb/>
　　　九日泛舟石湖登郊臺作　　　袁袠<lb/>
睠兹季秋月言遊重九辰商颷息逺臯霽旭麗芳津山<lb/>
川信可娛况也諧嘉賓澄湖翔鷁首絲竹紛前陳載登<lb/>
吳郊臺曠望開心神𤣥鶴唳中天逸響落九垠仙菊浮<lb/>
清醴茱茰調紫蓴且顧今日樂焉能知古人馬臺既蕪<lb/>
陁牛山徒悲辛但願坐上客遨戲永千春<lb/>
　郊臺在横山東麓石湖之上相傳吳僭王時嘗郊祭<lb/>
<pb n="KR4h0116_WYG_011-27a"/>
　於此今壇壝之形尚存<lb/>
　　　館娃宫賦　　　　　　　　王阮<lb/>
汎浮玉之北堂得館娃之遺基從先生而遊焉揖夫差<lb/>
而弔之或曰是可唾也奚以弔為哉夫沈湎以喪國固<lb/>
君人之失道然而有鐘鼔者胡可以弗考聞管籥者民<lb/>
喜而相告茍厥妃之當愛惟恐王之不好矣是則女樂<lb/>
亦可少乎必曰夏有妺喜商有妲己周有褒姒而吳以<lb/>
西子茍求其故未必專於此也齊有六嬖桓公以興正<lb/>
<pb n="KR4h0116_WYG_011-27b"/>
而不譎聖人稱焉非夫九合一匡之業得仲父以當其<lb/>
任則其一巳之内少有以自適者舉不足以害成邪關<lb/>
大夫進夏徳豈昏㣲子得政商豈穢聞蘇公家父並用<lb/>
則烽火豈得妄舉子胥不見戮則吳之離宫别館至於<lb/>
今可存抑夫差之異資在列國亦翹楚一戰而越衂再<lb/>
㑹而諸侯懼使僅得中佐己如置翼於猛虎惟自剖其<lb/>
骨鯁而放意於一女敵乗其間無以外禦杯酒之失何<lb/>
足問獨為此邦惜殺士之舉也此士不遭殺夫差不可<lb/>
<pb n="KR4h0116_WYG_011-28a"/>
愚苧蘿之姝適足為我娛胡得而竊我之符榮楯可居<lb/>
適足華吾廬胡足以隳吾之都維忠良之既誅始猖狂<lb/>
而自如臺兮姑蘇舟兮太湖食兮鱠鱸曲兮棲烏宿兮<lb/>
嬪嬙修明兮夷光二八兮分眀捧心兮専房徑兮採香<lb/>
<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>兮響廊笑倚兮玉床奈樂兮東方稻蟹種兮不遺争<lb/>
盟兮黄池無人兮箴規有仇兮相窺至徳之廟遂為禾<lb/>
黍悉陂池與臺榭倐一變而梵宇入笙歌於海雲令聲<lb/>
鐘而轉鼔儼麋鹿之容與瞰僧儀而觀覩駭越壘以在<lb/>
<pb n="KR4h0116_WYG_011-28b"/>
望奚五戎之閱武松引韻以嗚咽柳顰眉而凝佇山黯<lb/>
黯兮失色水洶洶兮暴怒追此謬於千里本差之於毫<lb/>
釐譬之飬生捐其良醫逮疾作於中夜懵藥石之不知<lb/>
志士仁人所為太息於斯焉葢嘗反覆於此竊謂種<lb/>
蠡亦可哂也勾踐方明舉國以聽十年生聚十年教訓<lb/>
以此衆戰何伐不定何至假負薪之女為是可恥之勝<lb/>
哉始其土城誨淫自君終焉五湖合歡其臣青溪之典<lb/>
不正金谷之義不立悠悠扁舟遂其全璧使之脱鼎中<lb/>
<pb n="KR4h0116_WYG_011-29a"/>
之魚而羣沙頭之鷺返邪溪之蓮而吐洞庭之橘竊謂<lb/>
越之君臣何其陋於此役也越則陋矣吳亦太庸士目<lb/>
既抉夫誰納忠何辠人之亡也其自反而責躬乎公慨<lb/>
然雍相與斂容起視四山之中覺蕭蕭兮悲風<lb/>
　　　同前　　　　　　　　　　范成大<lb/>
　靈巖山寺故吳館娃宫也山上下閒臺别館之迹彷<lb/>
　彿可考余少長遊焉感遺事而賦<lb/>
洶西山之南奔勢鬱嵂其巉空若大敵之在前忽踞虎<lb/>
<pb n="KR4h0116_WYG_011-29b"/>
而跧龍半紫厓而砥平訪館娃之故宫是為逸王之舊<lb/>
遊有墟谷之遺恫焉嗟乎悲<hi>一作汰</hi>哉愎賢胥之忠告㢲<lb/>
隂嚭之詖説闇養虎之後患縱處女使兔脱迨嘗膽之<lb/>
謀成駭疽囊之潰裂葢自有以賈禍非天為之作孽方<lb/>
其衘哀茹痛収淚飲血儼拂士之前庭尅三年而報粤<lb/>
訖甘心之一快夫何初志之英發及其見棲於姑蘇遽<lb/>
雌伏而大壞援宿恩而乞憐或赦圖於臣罪當是之時<lb/>
又何其<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>也韙禍福之無門曷今愚而昨賢後千載之<lb/>
<pb n="KR4h0116_WYG_011-30a"/>
嗤㸃莫不鍾咎於嬋娟固尤物之移人抑猶可得而言<lb/>
葢嘗觀於若人矣好大而欲速厭常而棄舊狃㑹稽之<lb/>
得意謂周鼎其唾手闖齊楚以朶頥睨陳蔡而驤首道<lb/>
甚逺而疾驅氣巳餒而猶鬭外未寧而内憂東畧之而<lb/>
西否阻關河以頓兵撤牆屋而致冦亟歸視其四封蔑<lb/>
一夫之能守是猶螳蜋之慕蟬不知黄雀之議其後也<lb/>
然以蕞爾之旅而衡行四方攻靡堅郛戰無距行事便<lb/>
時利如徑乎無人之鄉惜也未聞大道宜其逸樂而志<lb/>
<pb n="KR4h0116_WYG_011-30b"/>
荒次有臺池宿有嬪嬙左攜修明右撫夷光粲二八以<lb/>
前列咸絶世而浩倡嗟浣紗之彼姝乃獨係於興亡蕩<lb/>
龍舟之水嬉擷香徑之春芳載夕陽以俱還秉遊燭於<lb/>
夜長灔金鍾之千石倣酒池於舊商歌吳歈而楚舞薦<lb/>
萬夀於君王恨星河之易翻嘉來日之未央錚銅壺之<lb/>
鳴悲爛急烽之淼茫慘梧宫之生愁踐桐夢之不祥歘<lb/>
高陵與深谷委盛麗於蒼茫所謂玉檻銅鈎朱簾椒房<lb/>
理鏡之軒響屧之廊杳烟蕪於露蔓紛日暮之牛羊况<lb/>
<pb n="KR4h0116_WYG_011-31a"/>
於捧心之百媚濯粉之餘妝者哉今則雲雨之巔仙聖<lb/>
是宅研沼蓴浮琴堂松崛封古蘚於井甃宿暗芳於洞<lb/>
穴木鯨吼以清麗金磬隱其蕭瑟彼方外之徒龜藏而<lb/>
蠖屈者又安知徃古與來今方枯禪而縳律翩鴻影之<lb/>
拂坐見山前之銜日<lb/>
　　　館娃宫懷古　　　　　　　　李白<lb/>
風動荷花水殿香姑蘇臺上宴吳王西施醉舞嬌無力<lb/>
笑倚東窓白玉牀<lb/>
<pb n="KR4h0116_WYG_011-31b"/>
　　　同前　　　　　　　　　　　白居易<lb/>
吳王心日侈服玩盡竒瓌身卧翠羽帳手持紅玉杯冠<lb/>
垂明月珠帶來通天犀行動自矜顧數歩一徘徊小人<lb/>
知所好懷寶四方來奸邪得藉手從此倖門開古稱國<lb/>
之寶穀米與賢才今㸔君王服視之如塵灰伍員諫巳<lb/>
死浮屍去不回姑蘇臺下草麋鹿暗生麑<lb/>
　　　同前　　　　　　　　　　　劉禹錫<lb/>
宫館貯嬌娃當時意大誇豔傾吳國盡笑入楚王家月<lb/>
<pb n="KR4h0116_WYG_011-32a"/>
殿移椒壁天花代蕣華惟餘采香徑一帶繞山斜<lb/>
　　　和館娃宫懷古　　　　　　陸龜䝉<lb/>
鏤楣消落濯春雨蒼翠無言空斷崖草碧未能忘帝女<lb/>
燕輕猶自識宫釵江山祗有愁容在劒佩應和愧色埋<lb/>
賴有伍員騷思少吳王纔免似荆懷<lb/>
　　　館娃宫絶句<lb/>
鄭旦無言下玉墀夜來飛箭滿罘罳越王定指高樓笑<lb/>
却見當時金鏤楣<lb/>
<pb n="KR4h0116_WYG_011-32b"/>
　　　其二<lb/>
半夜娃宫作戰場血腥猶雜宴時香西施不及燒殘蠟<lb/>
猶為君王泣數行<lb/>
　　　其三<lb/>
素襪雖遮未掩羞越兵猶怕伍員頭吳王恨魄今如在<lb/>
只合西施灘<hi>一作瀬</hi>上遊<lb/>
　　　其四<lb/>
響屧廊中金玉步采蘭山下綺羅身不知水<hi>一作身</hi>𦵏今<lb/>
<pb n="KR4h0116_WYG_011-33a"/>
何處溪月彎彎欲效顰<lb/>
　　　同前　　　　　　　　　　皮日休<lb/>
一宫花渚漾漣漪婑嫷鴉鬟出繭眉可料坐中歌舞袖<lb/>
便將殘節拂降旗<lb/>
　　　其二<lb/>
幾多雲榭倚青㝠越焰燒來一片平此地最應沾恨血<lb/>
至今春草不勻生<lb/>
　　　其三<lb/>
<pb n="KR4h0116_WYG_011-33b"/>
江水分明練繞臺戰㠶遙隔綺疏開波神自厭荒淫主<lb/>
勾踐樓船稳貼來<lb/>
　　　其四<lb/>
寶袜香綦碎曉塵亂兵誰惜似花人伯勞應是精靈使<lb/>
猶向殘陽泣暮春<lb/>
　　　經館娃宫　　　　　　　　　于濆<lb/>
館娃宫畔顧國變生嬌妬勾踐膽未嘗夫差心巳悞吳<lb/>
亡昔誰在越勝今何處當時二國君一種江邉墓<lb/>
<pb n="KR4h0116_WYG_011-34a"/>
　　　館娃宫懷古　　　　　　　　張羽<lb/>
館娃宫中百花開西施曉上姑蘇臺霞裙翠袂當空舉<lb/>
身輕似展凌風羽遙望三江水一杯兩㸃㣲茫洞庭樹<lb/>
轉面凝眸未肯回要見君王射麋處城頭落日欲棲鴉<lb/>
下階戲折棠梨花隔岸行人莫偷看干將莫邪光粲粲<lb/>
　　　館娃閣　　　　　　　　　　高啟<lb/>
館娃宫中館娃閣畫棟侵雲峯頂開猶恨當年高未極<lb/>
不能望見越兵來<lb/>
<pb n="KR4h0116_WYG_011-34b"/>
　　　同前　　　　　　　　　　　周南老<lb/>
綺閣高嵯峨上出研石山飛甍絢金碧館娃貯瑤環笙<lb/>
歌蕩春心嫵媚生歡顔闔閭不懷安自謂吞百蠻夫差<lb/>
竟窮欲亹對知後艱千年足慨歎寂寞棲禪關<lb/>
　　　同前　　　　　　　　　　　蔡羽<lb/>
青山開玉館緑水帶長洲歌舞一夕散朝雲千載留仰<lb/>
攀巖磴窄遙覔洞花幽楚棹赴關促登高不自由<lb/>
　　　西施洞　　　　　　　　　宋之問<lb/>
<pb n="KR4h0116_WYG_011-35a"/>
越女顔如花越王聞浣紗國㣲不敢寵獻作吳宫娃一<lb/>
行霸勾踐再笑傾夫差一朝還舊都豔粧驚若邪<lb/>
　　　同前　　　　　　　　　　　羅隠<lb/>
家國興亡自有時越人何苦進西施西施若解亡吳國<lb/>
越國亡來又是誰<lb/>
　　　同前　　　　　　　　　　　秦約<lb/>
岧岧靈岩山鬱鬱松桂林石路轉隂洞覽勝窅且深如何<lb/>
苧蘿人傾國恣荒淫山花落笑靨山鳥流好音我來重<lb/>
<pb n="KR4h0116_WYG_011-35b"/>
徘徊屐齒苔蘚侵至今山上月猶能照捧心<lb/>
　　　同前　　　　　　　　　　　髙啟<lb/>
廢宫春盡長蒼苔不見羅裙拂地來只恐西施是仙子<lb/>
洞中别自有樓臺<lb/>
　　　同前　　　　　　　　　　　周南老<lb/>
岩阿穴空洞中有黄金屋濳通苧蘿山來此長蛾綠深<lb/>
堂春似海嬌貯人如玉貪戀傾城姿寧忘檇李辱烏知<lb/>
無鎖鑰乗風五湖曲摩挲石上痕洞口遺芳躅<lb/>
<pb n="KR4h0116_WYG_011-36a"/>
　　　翫花池　　　　　　　　　　高啟<lb/>
桃枝兼杏枝春色繞宫池正愛紅繁處還憐綠凈時芳<lb/>
草泛幽沚媚影照清漪垂條㸔妓折墮萼見魚吹杯涵<lb/>
明月瀉舟逐綵雲移水流花落盡君王醉不知<lb/>
　　　同前　　　　　　　　　　周南老<lb/>
花穠池水清碧涵紅影亂波浮緑霧明萍散錦雲燦池<lb/>
上惜花人四時足娛翫胡知若耶妖致使民糜爛一曲<lb/>
舞山香花空時巳換繄彼後所得曷足供把玩<lb/>
<pb n="KR4h0116_WYG_011-36b"/>
　翫花池在靈岩山<lb/>
　　　研池　　　　　　　　　　髙啟<lb/>
山骨誰鑿破一泓自深黝醉後欲濡毫蜿蜿見科斗<lb/>
　　　同前　　　　　　　　　　陳子貞<lb/>
湛湛冷山骨幽幽抱日光曉吟㸔雨氣春供汲花香<lb/>
　研池在靈岩山<lb/>
　　　琴臺　　　　　　　　　　僧半顛<lb/>
幾彈石上五雲深挑出湖波片月心絃外有聲誰解聽<lb/>
<pb n="KR4h0116_WYG_011-37a"/>
一山春樹曉鸎吟<lb/>
　　　同前　　　　　　　　　　張羽<lb/>
坐鼔朱絃日玉人方入吳於今山下月惟聽夜啼烏<lb/>
　　　同前　　　　　　　　　　　高啟<lb/>
美人玉琴何處遊遺譜寫入清泉秋落葉無人登舊榭<lb/>
滿江明月烏啼夜<lb/>
　　　同前　　　　　　　　　　周南老<lb/>
山巔屹崇臺路迥臨草堂紫璚琴巳化州山鳯高翔蘚<lb/>
<pb n="KR4h0116_WYG_011-37b"/>
花漬碧薦草綠侵石牀我來坐臺上瑟瑟松風凉壑隂<lb/>
靈籟生彷彿宣宫商慨彼據梧人山高兮水長<lb/>
　琴臺在靈岩山<lb/>
　　　吳王井　　　　　　　　　　　羅鄴<lb/>
古宫荒井曾平後見説耕人又鑿開拾得玉釵鐫勅字<lb/>
當時恩澤賜誰來<lb/>
　　　其二<lb/>
含青薜荔隨金甃碧砌磷磷生綠苔莫言數尺無波水<lb/>
<pb n="KR4h0116_WYG_011-38a"/>
曾與此花同照來<lb/>
　　　同前　　　　　　　　　　　高啟<lb/>
曾開鑑影照宫娃玉手牽絲帶露華今日空山僧自汲<lb/>
一缾寒供佛前花<lb/>
　　　同前　　　　　　　　　　周南老<lb/>
山腰水一泓吳王甃為井千古瀾不生澄澄倒雲影碧<lb/>
沁氷壺寒香沈蔗漿冷六月消煩歊嬌娃照粧靚銀牀<lb/>
墮玉釵金瓶汲素綆日晏猶醺酣為試先春茗<lb/>
<pb n="KR4h0116_WYG_011-38b"/>
　　　響屧廊　　　　　　　　　　高啟<lb/>
廊虛應屧鳴響細識腰輕誰道吳強國惟消舉足傾苔<lb/>
閒滅古跡月下歇餘聲此夕人空聽山僧曵履行<lb/>
　　　同前　　　　　　　　　　周南老<lb/>
長廊架空厓屧響因虛迥時聽雙鴛聲人寂晝隂靜接<lb/>
武何輕盈揚儀應秀整風來步摇動月明環佩冷香迹<lb/>
墮塵消化作招提境於今聲巳斷空對屠蘇影<lb/>
　　　采香徑　　　　　　　　　　高啟<lb/>
<pb n="KR4h0116_WYG_011-39a"/>
晨粧出采芳零露溼紅裳種徙山中品熏傳海外方抱<lb/>
筐歸蕙徑焚鼎薦蘭堂未足娛君寢西施體自香<lb/>
　　　同前　　　　　　　　　　周南老<lb/>
香山昔種香下臨溪水長迢遥採香徑泛舟擷馨香零<lb/>
露溼翠衣膩水明紅粧天既奪之食種遺不復昌寒流<lb/>
去如箭勢直千尺强香消魂不返月落秦餘杭<lb/>
　　　箭涇　　　　　　　　　　徐賁<lb/>
清溪無瀠洄西望渺何極岸直形如剡波迅勢如射飛<lb/>
<pb n="KR4h0116_WYG_011-39b"/>
鷗訝流羽亂雨疑鳴鏑天狼不敢渡澤兒應當匿我志<lb/>
弦矢閒一覽如中的<lb/>
　采杳徑一名箭涇<lb/>
　　　梧桐園　　　　　　　　　高啟<lb/>
桐花香桐花冷生宮園覆宫井雨滴夜風驚秋鳯不來<lb/>
吳王愁<lb/>
　　　同前　　　　　　　　　　周南老<lb/>
碧團宫園樹曾宿朝陽鳯花開襲香霏葉密棲纎蓊雨<lb/>
<pb n="KR4h0116_WYG_011-40a"/>
雜珮璫聲風生金石㺯初秋一葉零深宫愁巳動前園<lb/>
忽横生怪入夫差夢知匪梁棟材麋鹿徒増慟<lb/>
　　　同前　　　　　　　　　　王賔<lb/>
七月交秋未變秋輕輕一葉下枝頭君王不在當時悟<lb/>
直到凋殘後始愁<lb/>
　梧桐園在吳宫吳王夫差園也樂府云梧宫秋吳王<lb/>
　愁<lb/>
　　　香水溪　　　　　　　　　高啟<lb/>
<pb n="KR4h0116_WYG_011-40b"/>
粉痕凝水春溶溶暖香流出銅溝宫月明曾照美人浴<lb/>
影與荷花相向紅玉肌羞露誰能見只有鴛鴦窺半面<lb/>
絳紗圍揜怯新凉歸卧芙蓉池上殿空洗鉛粧不洗妖<lb/>
坐傾人國幾良宵驪山更有湯泉在千古愁魂一種消<lb/>
　　　同前　　　　　　　　　　　周南老<lb/>
吳宫香水溪俗傳脂粉塘暖波浮漲膩晴渚汎紅芳美<lb/>
人曾此浴魂消水猶香可憐清冷泉照此妖冶粧不濯<lb/>
郎衣塵孰比華清湯只今開寶林曹溪源正長<lb/>
<pb n="KR4h0116_WYG_011-41a"/>
　　　同前　　　　　　　　　　　王賔<lb/>
春流漲膩蘸紅芳人喜専房更晚粧浴罷氷肌賽蘭蕙<lb/>
那知遺臭累君王<lb/>
　香水溪在吳故宫中俗云西施浴處一云吳王宫人<lb/>
　洗粧於此故又呼為脂粉塘古詩云安得香水泉濯<lb/>
　郎衣上塵即此<lb/>
　　　越來溪　　　　　　　　　范成大<lb/>
西風初入小溪帆旋織波紋皺淺藍行入鬧荷無水面<lb/>
<pb n="KR4h0116_WYG_011-41b"/>
紅蓮沈醉白蓮酣<lb/>
　　　其二<lb/>
一川新漲熨秋光挂起篷窓受晩凉楊栁無窮蟬不斷<lb/>
好風將夢過横塘<lb/>
　　　同前　　　　　　　　　　高文度<lb/>
黄池盟㑹井蛙尊同列諸侯氣巳吞忽報鄰兵𢷬空穴<lb/>
巳隨溪水入吳門<lb/>
　　　同前　　　　　　　　　　僧半顛<lb/>
<pb n="KR4h0116_WYG_011-42a"/>
九關風月醉傾城歌笑聲中有甲兵却是吳王自亡國<lb/>
枉教溪受越來名<lb/>
　　　同前　　　　　　　　　　高啟<lb/>
溪上山不改溪邊臺巳傾越兵來處路流水尚哀聲昨<lb/>
日荷花生今朝菱葉死亡國不知誰空令怨溪水<lb/>
　　　同前　　　　　　　　　　　周南老<lb/>
踞湖山崔嵬來越溪沿洄美娃獻國色栅楣輸梓材連<lb/>
檣載越貢一一從此來經行路巳熟禍作知有胎兕甲<lb/>
<pb n="KR4h0116_WYG_011-42b"/>
忽夜涉桴鼓喧如雷至今風雨夕溪聲尚餘哀<lb/>
　　　同前　　　　　　　　　　　王賔<lb/>
吳人地面越人開岸上誰將栁樹栽春水緑波三二月<lb/>
畫船今是賽神囘<lb/>
　　　越來溪懷古　　　　　　　　王鏊<lb/>
吳國江山亦壯哉一朝誰信越兵來旌旗尚動春波影<lb/>
歌舞翻成子夜哀徃事悠悠餘敗壘傷心眽眽一登臺<lb/>
姑蘇麋鹿何須恨聞道阿房也刼灰<lb/>
<pb n="KR4h0116_WYG_011-43a"/>
　　　越來溪　　　　　　　　　　蔡羽<lb/>
越來溪光常浥浥逺接吳江混寒碧暝鐘未起秋霞飛<lb/>
坐眺無如茶磨石越來溪上多遊人香車寶轡俱生塵<lb/>
桃花妬紅芳草綠三月來尋曲江曲春花秋月無盡頭<lb/>
朝來暮徃何時休吳臺越館今何在蒼烟碧石俱含愁<lb/>
我來八月露氣凉常從雲端開竹房溪山一卧便十日<lb/>
形骸爾我渾相㤀沙明鳥白奈不得况是長橋菰米香<lb/>
　　　秋日越來溪<lb/>
<pb n="KR4h0116_WYG_011-43b"/>
十里横山帶藕塘雞聲溪上曉蒼蒼青娥悄映荷花日<lb/>
屬玉羣飛菰米香吳苑樓臺今古壯越城簫鼔水雲長<lb/>
范園最是秋光美甘菊留人不論觴<lb/>
　　　採蓮涇　　　　　　　　　　高啟<lb/>
青房戢多子采得儂心喜今夜水風凉君王宿船裏行<lb/>
處綠雲迷歌聲一道齊囘頭調越女何似若耶溪<lb/>
　　　同前　　　　　　　　　　周南老<lb/>
採蓮蓮有涇涇帶城西南美人棹輕橈花深采芳甘香<lb/>
<pb n="KR4h0116_WYG_011-44a"/>
風飄翠舉明粧照紅酣摘鮮駢紫菂顧影墮瑶簪藕絲<lb/>
長不斷君情短何慚食甘心更苦君樂非所堪<lb/>
　采蓮涇在郡城西南運河之陽今尚可通舟兩岸皆<lb/>
　民居而閒有蔬圃曠地即種蓮舊迹也上有采蓮涇<lb/>
　橋<lb/>
　　　長洲苑　　　　　　　　　　白居易<lb/>
茂苑綺羅佳麗地女湖桃李豔陽時心奴巳死胡容老<lb/>
後輩風流是阿誰<lb/>
<pb n="KR4h0116_WYG_011-44b"/>
　　　其二<lb/>
春入長洲草又生鷓鴣飛起少人行年深不辨娃宫處<lb/>
夜夜蘇臺空月明<lb/>
　　　同前　　　　　　　　　　　温庭筠<lb/>
錦雉雙飛梅結子平春逺綠忩中起吳江澹畫水連空<lb/>
三尺屏風隔千里小院有門紅扇開天絲舞蝶共徘徊<lb/>
綺户雕楹長若此韶光嵗嵗如歸來<lb/>
　　　同前　　　　　　　　　　徐凝<lb/>
<pb n="KR4h0116_WYG_011-45a"/>
吳王上國長洲苑翠黛寒江一道斜傷見摧殘舊宫樹<lb/>
美人曾挿幾枝花<lb/>
　　　同前　　　　　　　　　　　許渾<lb/>
香徑小船通菱歌遶故宫魚沈秋水靜鳥宿暮山空荷<lb/>
葉橋邊雨蘆花海上風歸心無處托高枕畫屏中<lb/>
　　　同前　　　　　　　　　　郎士元<lb/>
草深那可訪地久但相傳散漫三秋雨踈蕪萬里烟都<lb/>
迷采蘭處强記館娃年客有遊吳者臨風思渺然<lb/>
<pb n="KR4h0116_WYG_011-45b"/>
　　　同前　　　　　　　　　　　劉滄<lb/>
野燒空原盡荻灰吳王此地有樓臺千年事徃人何在<lb/>
半夜月明潮自來白鳥影從江樹没清猿聲入楚雲哀<lb/>
停車日晚薦萍藻風靜寒塘花正開<lb/>
　　　同前　　　　　　　　　　　趙嘏<lb/>
扁舟殊不繫浩蕩路纔分范蠡湖中樹吳王苑外雲悲<lb/>
心人望月獨夜雁離羣明發還驅馬關城見日曛<lb/>
　　　同前　　　　　　　　　　　高啟<lb/>
<pb n="KR4h0116_WYG_011-46a"/>
中國久無霸闔閭思騁功講蒐開别苑訓武出離宫宰<lb/>
嚭因參乗巫臣實御戎鼗鳴深谷震罝掩廣場空逺曵<lb/>
捎雲斾高彎射月弓三驅儀巳畢七伐歩還同甲騎從<lb/>
輿後蛾眉侍幄中煑胎須紫豹胹掌得𤣥熊樂事方難<lb/>
及英圖忽易窮城迷歌黍客地屬采蕘童輦道崩秋雨<lb/>
旗門失晚風犬亡㕙肆狡人去雉爭雄草樹迎蕭索湖<lb/>
山罷鬱葱猶疑見獵火寒燒夜深紅<lb/>
　　　同前　　　　　　　　　　周南老<lb/>
<pb n="KR4h0116_WYG_011-46b"/>
長洲何迢迢宛在水之涘林麓䕃旉紛原隰平如砥於<lb/>
焉開茂苑娛遊極雄侈講武耀威靈騎趹而車駛繁華<lb/>
忽成夢宫室漫流水信彼公聖占奚庸矜宰嚭<lb/>
　　　同前　　　　　　　　　　王賔<lb/>
闔閭遊獵太湖潯老濞來修勝上林除在那時人有後<lb/>
蕭蕭蘆荻到如今<lb/>
　　　吳宫　　　　　　　　　　　白居易<lb/>
淡紅花帔淺檀娥睡眼初開似剪波坐對珠簾閒理曲<lb/>
<pb n="KR4h0116_WYG_011-47a"/>
琵琶鸚鵡語相和<lb/>
　　　同前<lb/>
一入吳王殿無人覩翠娥臺高時貯舞宫靜夜聞歌半<lb/>
露胸如雪斜囘眼似波媸妍各有分誰敢妬恩多<lb/>
　　　吳宫　　　　　　　　　　李商隱<lb/>
龍檻沈沈水殿清禁門深揜斷人聲吳王宴罷滿宫醉<lb/>
日暮水漂花出城<lb/>
　　　同前<lb/>
<pb n="KR4h0116_WYG_011-47b"/>
茂苑城如畫閶門瓦欲流還依水光殿更起月華樓侵<lb/>
夜鸞開鏡迎冬雉獻裘從臣皆半醉天子正無愁<lb/>
　　　同前　　　　　　　　　　儲嗣宗<lb/>
亂烏啞啞飛復啼城頭晨夕宫中棲吳王别殿繞江水<lb/>
後宫不聞美人死<lb/>
　　　同前<lb/>
荒臺荆棘多忠諫事如何細草迷宫巷閒花誤綺羅前<lb/>
溪徒自綠子夜不聞歌悵望清秋莫悠悠東去波<lb/>
<pb n="KR4h0116_WYG_011-48a"/>
　　　同前　　　　　　　　　　　曹鄴<lb/>
吳宫城闕高龍鳯遙相倚四面鏗鼔鐘中央列羅綺春<lb/>
風時一來蘭麝聞數里三度月明落青城醉不起江頭<lb/>
鐵劍鳴玉座成荒壘適來歌舞處未知身是鬼<lb/>
　　　吳宫怨　　　　　　　　　　張籍<lb/>
吳宫四面秋江水江清露白芙容死吳王醉後欲更衣<lb/>
座上美人嬌不起宫中千門復萬户君恩反覆誰能數<lb/>
君心與妾既不同徒向君前作歌舞茱茰滿宫紅實垂<lb/>
<pb n="KR4h0116_WYG_011-48b"/>
秋風嫋嫋生繁枝姑蘇臺上夕宴罷他人侍寢還獨歸<lb/>
白日在天光在地君今那得長相棄<lb/>
　　　同前　　　　　　　　　　衛萬<lb/>
君不見吳王宫闕臨江起不巻朱簾見江水曉氣晴來<lb/>
雙闕間潮聲夜落千門裏勾踐城中非舊春姑蘇臺下<lb/>
起黄塵祗今惟有西江月曾照吳王宫裏人<lb/>
　　　吳宫曲　　　　　　　　　　張祜<lb/>
日下苑西宫花飄香徑紅玉釵斜白燕羅帶㺯青蟲皓<lb/>
<pb n="KR4h0116_WYG_011-49a"/>
齒初含雪柔肢欲斷風可憐傾國色誰信女為戎<lb/>
　　　同前　　　　　　　　　　孟遲<lb/>
越女歌長君且聽芙容花發水邊城豈知一日終無主<lb/>
猶自如今有燕聲<lb/>
　　　吳宫懐古　　　　　　　　　劉滄<lb/>
吳苑荒凉故國名吳山月上照江明殘春碧樹自畱影<lb/>
半夜子規何處聲蘆葉長侵洲渚暗蘋花開盡水烟平<lb/>
經過此地千年恨荏苒東風露色清<lb/>
<pb n="KR4h0116_WYG_011-49b"/>
　　　同前　　　　　　　　　　　貫休<lb/>
夫差昏闇霸圖傾千古凄涼地不靈妖豔恩餘宫露濁<lb/>
忠臣心苦海山青蕭條陵隴侵寒水彷彿樓臺出杳㝠<lb/>
此是前車更非逺六朝何處不星星<lb/>
　　　問吳宫　　　　　　　　　陸龜䝉<lb/>
　甫里之鄉曰吳宫在長洲苑東南五十里非夫差所<lb/>
　幸之别館邪披圖籍不見其説詢故老不得其地其<lb/>
　名存其跡滅悵然興懷古之思作問吳宫辭云<lb/>
<pb n="KR4h0116_WYG_011-50a"/>
彼吳之宫兮江之涯複道盤盤兮高且斜波摇疏兮霧<lb/>
䝉箔菡萏國兮鴛鴦家鸞之簫兮蛟之瑟駢筠參差兮<lb/>
界絲宻燕曲房兮上初日月落星稀兮歌酣未畢越山<lb/>
叢叢兮越溪疾美人雄劒兮相先後出火姑蘇兮沼長<lb/>
洲此宫之麗人兮畱乎不畱霜氛重兮孤榜曉逺樹扶<lb/>
疎兮愁烟悄眇欲摭愁烟兮問故基又恐愁烟兮惟白<lb/>
鳥<lb/>
　吳宫在長洲苑東南五十里相傳吳王别宫南宫在<lb/>
<pb n="KR4h0116_WYG_011-50b"/>
　吳縣界亦吳王離宫<lb/>
　　　錦㠶涇　　　　　　　　　　髙啟<lb/>
水繞荒城栁半枯錦帆去後故宫蕪窮奢畢竟輸漁父<lb/>
長保西風一幅蒲<lb/>
　　　同前　　　　　　　　　　周南老<lb/>
闔閭城何高城下環池濠臨隄垂細栁夾水開繁桃春<lb/>
風張錦帆樓船駕靈鼇歡歌雜絃管放情遊以遨載極<lb/>
驕盤樂侈蕩誇雄豪忘爾申胥忠不念汗馬勞<lb/>
<pb n="KR4h0116_WYG_011-51a"/>
　錦㠶涇即舊子城濠也世傳吳王嘗作錦帆以遊故<lb/>
　名在大街西貫樂橋南北市直抵報恩寺<lb/>
　　　石射堋　　　　　　　　　　楊維楨<lb/>
周家十圍鼔散落陳倉野猶有夏駕石盤盤鼔之下秦<lb/>
鞭血山骨吳獵焦野火夏鼔建不拔石鳴知者寡父老<lb/>
懼䜟言山空石長埡<lb/>
　　　同前　　　　　　　　　　　高啟<lb/>
石射堋張石城石鼔響或發石騎勢欲行彷彿古戰場<lb/>
<pb n="KR4h0116_WYG_011-51b"/>
上有愁雲生餓鴟嘯寒風砉若箭鏑鳴何人作此畱山<lb/>
中鳥獸欲過膽盡驚疑是神禹治水時來教鬼射降妖<lb/>
精至今風雨夕猶聽人馬聲嘗聞父老言鼓鳴則有兵<lb/>
方今瘡痍民脱命見太平我願碎其鼓隳其堋一人安四<lb/>
海清自此萬年無戰爭<lb/>
　　　同前　　　　　　　　　　　周南老<lb/>
石城山頭石屹立名射堋石鼔儼在簴石騎勢欲騰昔<lb/>
傳父老言鼔鳴即致兵年來屢爭戰斯石還有徵方今<lb/>
<pb n="KR4h0116_WYG_011-52a"/>
氛祲清堋泐鼔不勝何如岐陽石千載紀文明<lb/>
　　　同前　　　　　　　　　　　王賔<lb/>
石有何憑也好兵射堋張處鳥飛驚思量肅慎將砦貢<lb/>
却是人工後始成<lb/>
　石射堋在石城山有石鼔鼔鳴即有兵又有石馬望<lb/>
　如人騎<lb/>
　　　走狗塘　　　　　　　　　　高啟<lb/>
春堤長春草淺此地吳王曾走犬獵場四面圍畫旗紅<lb/>
<pb n="KR4h0116_WYG_011-52b"/>
炬照輦還宫遲割鮮夕宴誰共食臺上西子非樊姬春<lb/>
苑年來草仍綠韓盧巳去多麋鹿君不見漢皇縱狗殊<lb/>
有功逐兎直到烏江東<lb/>
　　　同前　　　　　　　　　　周南老<lb/>
遊田陟長洲塘堤如坦途吳王曾走狗一一皆韓盧犄<lb/>
狡逐潛兎扼噬奔雄狐追蹤極蹂躪徒搏爭馳驅胡為<lb/>
兩黑厖南北同嘷呼隂匿既符夢霸業誰與圖<lb/>
　　　同前　　　　　　　　　　　王賔<lb/>
<pb n="KR4h0116_WYG_011-53a"/>
吳人來築費黄金縱犬奔騰快一心偏惜子胥先賜劒<lb/>
越王不死役謀深<lb/>
　走狗塘在城西吳王遊獵處也越絶書云闔閭走犬<lb/>
　長洲<lb/>
　　　百花洲　　　　　　　　　　高啟<lb/>
吳王在時百花開畫船載樂洲邊來吳王去後百花落<lb/>
歌吹無聞洲寂寞花開花落年年春前後㸔花應幾人<lb/>
但見枝枝映流水不知片片墮行塵年年風雨荒臺畔<lb/>
<pb n="KR4h0116_WYG_011-53b"/>
日暮黄鸝腸欲斷豈惟世少看花人縱來此地無花㸔<lb/>
　　　同前　　　　　　　　　　周南老<lb/>
灼灼洲上花穠纎亞紅白豔冶映朱楹芳菲連綺陌看<lb/>
花春復春豈知兩賢厄再涉没以須人去春寂寂我來<lb/>
千載後繁華總陳迹悵望夕陽低平蕪慘寒碧<lb/>
　　　同前　　　　　　　　　　　姚廣孝<lb/>
水豔接横塘花多礙舟路波紅晴漾日沙白寒棲鷺縁<lb/>
江魚網集隔渚菱歌度不見昔遊人風烟自朝暮<lb/>
<pb n="KR4h0116_WYG_011-54a"/>
　　　同前　　　　　　　　　　王賔<lb/>
當時人到百花洲人面花光照碧流今日人來尋舊跡<lb/>
菲菲芳草没人頭<lb/>
　百花洲在西城下胥盤二門之間<lb/>
　　　魚城　　　　　　　　　　高文度<lb/>
谷變陵遷自古今耕人指㸃説魚城綠波巳涸無鷗鷺<lb/>
禾黍離離高下生<lb/>
　魚城在吳縣横山下越來溪西吳王遊姑蘇築以養<lb/>
<pb n="KR4h0116_WYG_011-54b"/>
　魚續圖經云吳王控越之地本名吳城方言謂魚為<lb/>
　吳故誤稱耳今山之傍有岡隱隱如城又有射臺亦<lb/>
　在横山周益公南歸録云魚城在田閒基厚而方其<lb/>
　高二丈博倍之為田百二十畝土極細故久不壞<lb/>
　　　雞陂　　　　　　　　　　　高啟<lb/>
吳妃不解報朝盈空養雞鳴滿别城畢竟餘杭西走日<lb/>
五更誰唱出關聲<lb/>
　　　同前　　　　　　　　　　周南老<lb/>
<pb n="KR4h0116_WYG_011-55a"/>
城東古婁縣門外有雞陂吳雞雖善鬬奮勇若吐竒縱<lb/>
觀曾賜錦激猛猶健兒蹀躞遍城墟棲止不以塒豈獨<lb/>
司晨旦端由肆諧嬉何如夜㝠㝠風雨常安栖<lb/>
　雞陂在婁門外吳王畜雞城也又名雞陂墟<lb/>
　　　酒城　　　　　　　　　　　高啟<lb/>
酒城應與酒池通長夜君王在醉中兵入館娃猶未醒<lb/>
越人宜賞釀夫功<lb/>
　　　同前　　　　　　　　　　周南老<lb/>
<pb n="KR4h0116_WYG_011-55b"/>
聞昔酒為池吳今酒有城築城以釀酒不憚民勞生滿<lb/>
貯梨花春賸醖竹葉清沈湎曾亡國有戒寧莫懲醉此<lb/>
越來水晝眠猶未醒城成更不易時得苦酒稱<lb/>
　　　同前　　　　　　　　　　　王賔<lb/>
只怕酒漿歡飲少那思版築害民多為城恣釀人呼苦<lb/>
伍子胥知沒奈何<lb/>
　苦酒城吳地記云在魚城西南故老云吳王築以釃<lb/>
　酒今俗呼為苦酒城<lb/>
<pb n="KR4h0116_WYG_011-56a"/>
　　　越城　　　　　　　　　　　高文度<lb/>
古意猶堪弔南湖不憚遥闔閭開國地勾踐進兵橋城<lb/>
郭高低黍英靈日暮潮蒼茫遺獨立斜日下漁樵<lb/>
　越城在胥門外越伐吳吳王在姑蘇越築此城以逼<lb/>
　之城猶彷彿在<lb/>
　　　婁城<lb/>
高城一望思茫茫湖轉婁江入海長邊境到今無漢縣<lb/>
古倉何處積吳糧鷗棲淺渚寒蘆靜雁落平疇晚稻香<lb/>
<pb n="KR4h0116_WYG_011-56b"/>
野水閒雲吟不盡玉峯西面看斜陽<lb/>
　婁城即崑山故城也圖經云在縣東三百步舊志云<lb/>
　吳子夀夢所築<lb/>
　　　言公井　　　　　　　　　　高啟<lb/>
寥寥武城宰遺井虞山隂千載汲未竭九仞功應深藝<lb/>
圃自可灌道源誰復尋絃歌聽巳歇瓶綆看還沈無為<lb/>
渫弗食惻惻起歎音一瓢樂未改庶幾回也心<lb/>
　言公井一名聖井在常熟縣治北一百九十歩言公<lb/>
<pb n="KR4h0116_WYG_011-57a"/>
　宅傍吳地記云宅傍有井二傍有洗衣石<lb/>
　　　蠡口　　　　　　　　　　王賔<lb/>
連年謀國甚勞神一旦功成便脱身從此更招同伴去<lb/>
豈思全巳又全人<lb/>
　　　蠡口道院漫興　　　　　　　胡纘宗<lb/>
面面皆春水臨橋跨小樓帆檣日來徃誰解五湖遊<lb/>
　　　其二<lb/>
橋迥低臨斗樓危逺挿河碧桃開十里春興復如何<lb/>
<pb n="KR4h0116_WYG_011-57b"/>
　蠡口在齊門北<lb/>
　　　角頭　　　　　　　　　　　高啟<lb/>
高皇本壯士提劍定四方晚為兒女情悲歌起彷徨愛<lb/>
子欲建儲寵姬方侍側顧驚四老人謂巳成羽翼大臣<lb/>
豈不諫孰能斡天機彼翁何為者足見人心歸始濳避<lb/>
秦君終出安漢嗣世羅焉能羈舒巻聊自肆我來角里<lb/>
村如入商顔山紫芝日巳老黄鵠何時還斯人神仙徒<lb/>
千載形不滅猶想蒼岩中白頭卧松雪<lb/>
<pb n="KR4h0116_WYG_011-58a"/>
　　　同前　　　　　　　　　　　周南老<lb/>
洞庭之西南粤有角里村中藏避秦人實為太伯孫一<lb/>
出安漢嗣始知徳望尊高皇遂悲歌顧寵不忍言羽翼<lb/>
既巳成紛紛奚復論茍非畱侯計元道終丘園<lb/>
　　　同前　　　　　　　　　　王賔<lb/>
先生未出去安劉人世那知在此遊西望商山行路逺<lb/>
白雲來往自悠悠<lb/>
　角頭即角里在洞庭西山漢角里先生所居史記正<lb/>
<pb n="KR4h0116_WYG_011-58b"/>
　義太湖中洞庭山西南有祿里村<hi>角里先生周姓字元道</hi>
　　　死亭灣　　　　　　　　　　高啟<lb/>
貧賤衆所棄豈惟愚婦人珪組何重輕能令變交親翁<lb/>
子昔未逢妻去恥負薪五十非晚貴不能待終晨一旦<lb/>
謁帝閽還家繡衣新邸吏驚赤綬邦人候朱輪無縁見<lb/>
故夫自殺此水濱誰知孟徳耀元在爾東鄰<lb/>
　　　同前　　　　　　　　　　周南老<lb/>
亭亭金閶亭亭下水一灣水清宜濯纓不照慚婦顏嗟<lb/>
<pb n="KR4h0116_WYG_011-59a"/>
哉翁子妻年少恥苦艱焉知夫晚貴持節衣錦還雉經<lb/>
寧忍死嗤彼真愚頑桓桓㑹稽守終身豈窮孱<lb/>
　　　同前　　　　　　　　　　　王賔<lb/>
春風縁岸綠楊垂翁子乗軒到郡時逢著故妻加館待<lb/>
不思他怒去求離<lb/>
　死亭灣在閶門外七里漢朱買臣妻既棄其夫而再<lb/>
　嫁後見買臣貴恥而自縊故名其處<lb/>
　<lb/>
<pb n="KR4h0116_WYG_011-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻十一<lb/>
</p>
<p>
</p>
  </div>
<div>
                <head>吳都文粹續集巻十二</head>
    <p>
<pb n="KR4h0116_WYG_012-1a"/>
欽定四庫全書<lb/>
　吳都文粹續集巻十二　　　明　錢穀　撰<lb/>
　　古蹟　壇廟<lb/>
　　　毛公壇　　　　　　　　　范成大<lb/>
松蘿滴翠白晝隂七十二峯中最深綠毛仙翁巳仙去<lb/>
惟有石壇畱竹塢竹隂掃壇石槎牙漢時風雨生蘚花<lb/>
山中笙鶴尚遺響湖外人烟驚歲華道人眸子照秋色<lb/>
要我分山築丹室驅丁役甲莫見嬉渇欲飲泉饑餌术<lb/>
<pb n="KR4h0116_WYG_012-1b"/>
　　　同前　　　　　　　　　　　張羽<lb/>
方壇䕃竒竹儼彼毛骨秀想見黄眉翁時來濯水澑一<lb/>
往不可得尚問何日又<lb/>
　　　同前　　　　　　　　　　　高啟<lb/>
欲觀漢壇符東上縹緲峯葛花墜寒露夕飲清心胷月<lb/>
出太湖水鶴鳴空磵松真境久寂寥蒼苔閟靈蹤嘗聞<lb/>
綠毛叟變化猶神龍世人豈得見偶許樵夫逢攀險力<lb/>
易疲探𤣥志難從歸出白雲外空聞仙觀鐘<lb/>
<pb n="KR4h0116_WYG_012-2a"/>
　　　同前　　　　　　　　　　周南老<lb/>
朝遊金庭館解駕毛公壇八景飛高清仰浮紫宸端碧<lb/>
雞耀四靈玉井騰神丹漢符秘真跡宛宛雲龍蟠我來<lb/>
觀妙象月落空壇寒安得呼我起白日生羽翰<lb/>
　　　同前　　　　　　　　　　王賔<lb/>
許多靈跡在山頭市上人來只暫遊古樹生衣毛似綠<lb/>
枝柯經度不經秋<lb/>
　　　將遊毛公壇雨不克徃　　　　王鏊<lb/>
<pb n="KR4h0116_WYG_012-2b"/>
毛公已去有仙壇眼見亭臺欲到難翠壑蒼厓增惝怳<lb/>
玉芝瑶草長䦨干洞無金鑰誰能闖井有丹砂尚可餐<lb/>
傳語仙翁莫終棄當時雞犬從劉安<lb/>
　　　毛公壇　　　　　　　　　　王寵<lb/>
石門有遺營澗道時屢掲山逈谷籟長地逈琳宫秘近<lb/>
峯鬱交青遙岑盪虛翠丹井周前除虚堂儼昔位毛公<lb/>
䬃羽翼白日翔鸞轡自非山水靈胡為異人至石髓不<lb/>
盈握圖經滅餘字樵人引蔓行鹿子銜花戲蜉蝣不崇<lb/>
<pb n="KR4h0116_WYG_012-3a"/>
朝浮生莽如寄荷蓧斸黄精終以丘園賁<lb/>
　　　謁毛公壇雨不果　　　　　　徐禎卿<lb/>
三宿無縁拜真宰修誠中夜枉齋餐豐泥巳媿妨長屐<lb/>
細雨虛煩淨小壇玉篆定埋雲蘚古<hi>劉根有鎮壇符</hi>金丹誰鑿<lb/>
井淤乾<hi>有丹井今巳涸</hi>幽探却負山中勝夢繞空庭檜影寒<lb/>
　　　毛公壇　　　　　　　　　　姜龍<lb/>
劉根成道處岩谷氣猶豪曠世留遺躅何時更伐毛春<lb/>
風吹草綠夜月倚壇高苦行有真樂浮生無乃勞<lb/>
<pb n="KR4h0116_WYG_012-3b"/>
　　　同前　　　　　　　　　　　陳都官<lb/>
古壇叠亂石草木何參差黄衣宇其旁陳迹刋豐碑日<lb/>
初劉真人齒髮不可訾但見組綠毛被體鬖鬖垂雲駕<lb/>
一日去空山畱庭壝弟子散岩谷荆榛蔽荒基晚有周<lb/>
息元探訪親斬披白鹿忽跪前靈符見葳蕤地勝人既<lb/>
靈凝嚴起宫祠束帛下幽聘良馬維素絲前朝揖高風<lb/>
有美皮陸詩殆今三百年事去物亦隳喬松委樵蘇野<lb/>
蔓號狐狸惟有煉丹井甘冽無等夷一酌非消渇欽慕<lb/>
<pb n="KR4h0116_WYG_012-4a"/>
尚神禧<lb/>
　　　同前　　　　　　　　　　謝晉<lb/>
劉根學道建仙壇清夜朝真風露寒劉根得道登仙籍<lb/>
壇上莓苔日應積知向深山歲月多身生緑毛如短蓑<lb/>
往來樵子或相遇倐爾趨隱岩之阿一朝功滿昇仙去<lb/>
羽蓋朱輪曽此駐猶遺漢篆鎮壇符千古相傳為福地<lb/>
　毛公壇在西山最深處仙翁劉根身生緑毛故名有<lb/>
　小庵在隠泉之上<lb/>
<pb n="KR4h0116_WYG_012-4b"/>
　　　烏夜村　　　　　　　　　　髙啟<lb/>
荒村烏夜棲忽繞月明啼生得東家女身為萬乗妻至<lb/>
今種高樹不遣烏飛去居人凡幾家愛聽啼啞啞啼啞<lb/>
啞忽驚怪婦開門向烏拜<lb/>
　　　同前　　　　　　　　　　周南老<lb/>
崑玉山南村祥光燭坤倪夜白奪明月羣烏忽驚棲啞<lb/>
啞啼徹旦異此聲太竒村東何家媍夜半生王姬焉知<lb/>
荆布女后服榮翟褘至今村上民不重生男兒<lb/>
<pb n="KR4h0116_WYG_012-5a"/>
　　　同前　　　　　　　　　　王賔<lb/>
啞啞月下有時鳴不似當初夜裏驚身賤誰圖生貴女<lb/>
但求寛減得安耕<lb/>
　烏夜村在崑山縣晉穆帝時何皇后父準寓此産后<lb/>
　之夕有羣烏鳴於村落自後有烏徹夜鳴必有大赦<lb/>
　　　交讓瀆<lb/>
緑楊芳草一泓泉見説多年棄道邊除是平分與風月<lb/>
恰如虞芮有閒田<lb/>
<pb n="KR4h0116_WYG_012-5b"/>
　交讓瀆在干將坊楊備詩琴丁結交事耕耘似指琴<lb/>
　髙丁法海續圖經則指張融陸慧曉今又有交讓巷<lb/>
　　　越公井　　　　　　　　　　髙文度<lb/>
甃缺傳歌角巳刓缾羸鮒射不生瀾曽聞大慧無生法<lb/>
甘露缾中滴滴寒<lb/>
　　　同前　　　　　　　　　　王賔<lb/>
當初開出水泉新日飲長兵百萬人從為僧家消歇後<lb/>
石䦨髙處盡泥塵<lb/>
<pb n="KR4h0116_WYG_012-6a"/>
　越公井在治平寺前小岡上唐廣明元年修井記云<lb/>
　隋開皇十年越國公楊素築城穿此井其徑一丈有<lb/>
　竒石䦨如屏繞上有刻字<lb/>
　　　丹井銘　　　　　　　　　宋濓<lb/>
海虞有虞山梁天監初漢天師十二代孫張道裕來隱<lb/>
其下建真之治鑿丹井焉宋淳熈中道士李正則浚井<lb/>
得藏丹石䃭啟之化為雙紅鴿飛入尚湖至今湖中丹<lb/>
光煜煜然邇年井且廢莫知其所周尊師𤣥真窮日力<lb/>
<pb n="KR4h0116_WYG_012-6b"/>
尋獲之重加以甓構亭覆其上時皇明洪武元年也然<lb/>
仙家煉丹必以井故名山多有之其今在海虞者舊廢<lb/>
而新治豈𤣥學興之徵歟銘曰太隂委精自天一融而<lb/>
為液養萬物神丹煜煜赤如日有夫𤣥巾發我室雙禽<lb/>
衝霞飛翐翐靈泉甘逾蜜飲焉夀與天地畢<lb/>
　　　登昭明書臺因訪丹井　　　　沈周<lb/>
逺秀目巳週復騁登高足青山不嫌人所取隨我欲巍<lb/>
巍古仙臺寂寂奠林麓七檜交雲霞靈飈散清馥崇臺<lb/>
<pb n="KR4h0116_WYG_012-7a"/>
轉磴道扳縁把傍竹同行玉堂彦高咏應虛谷逍遙東<lb/>
山風能去歌管俗中紙驚連張謬圖附一軸聊以志傾<lb/>
賞流傳亦何卜或恐聞邦人有酒悔無逐<lb/>
　　　丹井亭　　　　　　　　　　華清<lb/>
畱侯孫子燒丹處野老來尋坐落暉大藥已隨神物化<lb/>
寒泉猶在昔人非樓臺抱影湖光動竹樹交隂暑氣微<lb/>
欲借清泠洗塵渇清風吹滿芰荷衣<lb/>
　　　重修山川壇記　　　　　　　浦應祥<lb/>
<pb n="KR4h0116_WYG_012-7b"/>
祀事國之重典也禮天子祭天地諸侯祭山川卿大夫<lb/>
祭五祀士庶人祭先祖名分各有攸係而其齋祓對越<lb/>
之誠敷逹精明之徳蓋不以大小而有異也然則祀事<lb/>
豈可忽乎哉吾蘇古名郡而封内山川𨽻在吳邑𢎞治<lb/>
辛酉春郡伯曹公將有事於兹而邑宰任邱鄺侯先事<lb/>
而往隨事整飭之餘復瞻顧揣度曰有事則為欵謁之<lb/>
地過事則為草莽之區非所以敬鬼神崇國典亦非所<lb/>
以為國經逺之圖也爰請命於公而增葺之公是其請<lb/>
<pb n="KR4h0116_WYG_012-8a"/>
用是量土地計徒庸開闢方隅補益坎陷礱石而為壇<lb/>
壝甃石而為周垣幽深闃邃廣衍嚴潔齋宿有居庖翟<lb/>
有處高其門域固其扃鑰丹堊輝映品秩森鬱望之而<lb/>
知重祀之所在也工畢合邑之士與夫知禮之氓咸曰<lb/>
侯之功施於位者溥矣然不能悉書而備録之也此而<lb/>
不記將何以昭侯之休嘉於永久哉胥命予文之以録<lb/>
於石予隣侯之治辱侯之愛知侯之為人侯以名進士<lb/>
出知是邑抱明敏便捷之才濟閎肆辨博之學而施之<lb/>
<pb n="KR4h0116_WYG_012-8b"/>
以寛嚴威惠之政六職克舉而發摘奸伏有若鑑燭誠<lb/>
所謂赫赫師尹也其於民隱凋瘵則又深於究理所謂<lb/>
豈弟君子侯實兼焉今六年於兹矣監司知侯之賢上<lb/>
疏而旌别其異能者凡三而侯益勤於政蓋其勵志堅<lb/>
操邁名而顧行者觀其所為有足徵矣更於其平日政<lb/>
事之餘掉鞅藝場遊興詞林殆所謂有乎内而能飾乎<lb/>
外非焚梓毁璞者比也侯超擢有日此畧記其名行之概<lb/>
俟其他日負荷重任則其豐功偉績當有秉筆者為之<lb/>
<pb n="KR4h0116_WYG_012-9a"/>
傳焉<lb/>
　　　淳祐重闢社壇記　　　　　　李心傳<lb/>
自昔有邦家者其祀事莫尊於社稷以尚書周禮中庸<lb/>
參考之社之祀率與郊並蓋郊之祭則天也上帝也社<lb/>
之祀則地也后土也天以氣言則一而巳故惟天子則<lb/>
祭之地以形言則提封有廣狹之異故自皇朝列國下<lb/>
逮卿大夫州邑都鄙之間各有祀焉蓋祈報之行於是<lb/>
乎在也後世此義不明而社稷列乎宗廟之下則失之<lb/>
<pb n="KR4h0116_WYG_012-9b"/>
矣今之縣古子男之國也國家欽崇典祀雖循漢唐之<lb/>
舊而社稷壇壝特嚴其制部刺史巡厯所至必謹祀之<lb/>
重民事也平江在東南為大府其所治長洲在浙中為<lb/>
壯縣而長民之吏掲䖍者罕春秋二祀有壇無宇榛莽<lb/>
弗治神靡顧歆水旱螟蟲無歲不有而養民餉軍之大<lb/>
計莫知所出矣淳祐元年春趙君汝昌以選來為令濮<lb/>
邸近屬安化王曾也學古入官三試禮部西山真文忠<lb/>
公與羣彦交舉之以是通籍始至按視惕然靡寜載經<lb/>
<pb n="KR4h0116_WYG_012-10a"/>
載營猶未定也㑹邑之奸民有以貲力詒害於私者刑<lb/>
獄使者陳公稔知其惡因其自致按法論罪移之他邦<lb/>
邑父老乃請趙君庚其常售之屋廬為齋居望祀之所<lb/>
趙君以白陳公公許之夏五月巳亥興工冞月而畢壇<lb/>
壝增崇垣墉畢備費出於有司而民不與雨暘以時歳<lb/>
則大熟趙君因心傳之客東陽蔣持志以記文為請且<lb/>
曰害治者既去而訓民事神又得其所是陳公之賜也<lb/>
不可以不書陳公侯官人古靈先生之從曾孫文學政<lb/>
<pb n="KR4h0116_WYG_012-10b"/>
事咸世其家紹定中嘗以尚書郎持斧江右克清羣冦<lb/>
具有芳烈分閫盜城威惠並著江波不驚嘉熈中年適<lb/>
浙右有弄兵之驚上遴選廷臣復被繡斧之命公奏用<lb/>
龔遂之䇿曾未旬月荷耰鋤者皆散歸南畆畿甸以寜<lb/>
公所建立如此則縛一奸民特公之細事顧吳人謂公<lb/>
清明正直彰善癉惡無小無大必行其志多以是稱公<lb/>
者故亦不得而畧也公諱塏字子爽今以秘閣修撰為<lb/>
沿海制置使朝廷思其賢將召矣慶元二年冬十月既<lb/>
<pb n="KR4h0116_WYG_012-11a"/>
望朝奉郎新除寶章閣待制提舉江州太平興國宫李<lb/>
心傳記<lb/>
　　　長洲縣社壇記　　　　　　　孫應時<lb/>
古之制祀以社次郊郊尊而社親尊故天子専之親故<lb/>
逹於庶人非土不國非榖不食故有社斯有稷勾龍於<lb/>
土棄於穀厥有大造開濟萬世故以為配春秋祈報之<lb/>
外救灾出火師田行役獻功戮罪君臣上下日相與聽<lb/>
命於社禮樂刑政於是焉出故曰明乎其義治國其如<lb/>
<pb n="KR4h0116_WYG_012-11b"/>
示諸掌乎世衰王制壞古義隱妖妄百出而祠廟蝟興<lb/>
褻天蠧民幻為妖威日盛月滋上之人不以禁又從㬰<lb/>
之天下郡縣雖通祀社稷世守不廢以為三代之舊章<lb/>
然獨其制度之形似儀物之文具而巳有司者一歲再<lb/>
祀民不與觀也民於社日或各從其俚俗鼔舞迎享醉<lb/>
飽相樂不知其何人且何禮也水旱禳祈奔走如織於<lb/>
社稷闕如也嗚呼知古者得無歎息於斯乎今令甲守<lb/>
令下車必視社稷飭壇墠而遵用或寡且諉曰小祀祀<lb/>
<pb n="KR4h0116_WYG_012-12a"/>
亦不親其事至若倚郭之縣自為社於闤闠偪仄之門<lb/>
往往滅裂最甚長洲縣之社在吳郡城内當縣治西南<lb/>
四十九步荒毁有年慶元四年九月知縣事天台黄侯<lb/>
宜一治新之壇宇中度門垣靚深途巷蠲潔身率寮吏<lb/>
時祀必謹黄侯儒者為縣如古循吏多善政可誦此其<lb/>
細事若不待書雖然愛禮者存羊因今之制存古之意<lb/>
君子重之縣實小侯承天子之命司社與民固未有忽<lb/>
畧社稷而能父母其民者也然則凡黄侯之善政乃自<lb/>
<pb n="KR4h0116_WYG_012-12b"/>
社稷壇始予是以記之因詔來者知所繼焉六年八月<lb/>
㑹稽孫應時記<lb/>
　社稷壇在宋有之今皆統祭於府<lb/>
　　　崑山縣社稷壇記　　　　　　項公澤<lb/>
邑有社稷壇春祈秋報重農事也崑山壇壝莽為荒墟<lb/>
雞犬放焉遇歲事則望拜於鄉校大成殿之㦸門豈惟<lb/>
祀非其所神弗克歆抑且背先聖先師焉前政嘗有意<lb/>
修復惑於隂陽拘忌之説而未果予竊謂為宰者膺人<lb/>
<pb n="KR4h0116_WYG_012-13a"/>
民社稷之寄平土播穀神實司之民實頼之詎容不知<lb/>
報本之為急務乎乃即舊址而經營之砌築四壝創造<lb/>
齋室周以垣墉植以松栢幣有瘞所門有扄鐍其神位<lb/>
列於齋室其祭器寄於邑庠至期取用焉典祀於是乎<lb/>
嚴矣惟兹調邑營繕孔艱屢政撫視今乃肇成繼自今<lb/>
其以時整葺母或因循與宗祏相為無疆故書以示來<lb/>
者淳祐壬子中和節永嘉項公澤記<lb/>
　社稷壇在縣治西南三里至正七年費復初建洪武<lb/>
<pb n="KR4h0116_WYG_012-13b"/>
　二年知縣呼文瞻重修<lb/>
　　　常熟縣社稷壇記　　　　　　陶任古<lb/>
有民人焉有社稷焉民為貴社稷次之臨民所重莫先<lb/>
於社稷也常熟為邑亦古子男之國所寄以奉社稷之<lb/>
祀皆頹垣敗屋壇壝隳圯任古至官之初㑹春祀莫遑<lb/>
展爼豆之事以薦此誠念無以報神休答隂貺越歲鳩<lb/>
工而治之不謀於公帑不假之民力取其有罪眚而不<lb/>
麗於法者命贖之壯者獻其力富者助其資始於今年<lb/>
<pb n="KR4h0116_WYG_012-14a"/>
之孟秋報成於冬初壇壝垣屋為之一新雖無華麗亦<lb/>
使邑人知社壇之重察邑官之所存焉紹興甲戌冬十<lb/>
月記<lb/>
　　　重修社稷壇記　　　　　　　黄應酉<lb/>
開禧三年春霅川葉侯凱奉辟命來宰常熟始至有事<lb/>
於社稷顧壇壝隳圯屋宇荒蕪慨然思葺之方繕學舎<lb/>
不果又明年始克成事舊址築土為壇旁土皆甓雪霜<lb/>
風雨之餘易以動拔寸竹之椽若將壓焉於是更甓以<lb/>
<pb n="KR4h0116_WYG_012-14b"/>
石易竹以木垣分中外低者高之墁者飾之靡罅弗補<lb/>
靡隙弗周紀始於嘉定二年秋八月告成於冬十月既<lb/>
落屬應酉為記應酉何人哉弗敢謝不能君子謂是舉<lb/>
也有可書者三方其始至講明農祀不忘本也及其欲<lb/>
修首其鄉校不先神也迄於巳成費捐公贏不及民也<lb/>
春秋一善必書兹舉而三善備焉得不書十月乙夘迪<lb/>
功郎平江府常熟縣縣尉巡捉私茶鹽礬兼催綱黄應<lb/>
酉記<lb/>
<pb n="KR4h0116_WYG_012-15a"/>
　　　重修社稷壇記　　　　　　　王遂<lb/>
端平更化之歲山隂王君爚來宰常熟始至召邑之故<lb/>
老而問政焉曰久矣此邦之不獲乎上下也故老則曰<lb/>
前宰孫應時後皆有以自取也君愀然作色曰是吾邑<lb/>
化未更始也乃新學宫飾教令謂子游邑人也别為宇<lb/>
為像祀之収言氏諸孫於農圃而教焉招四方之名士<lb/>
邑之秀子弟而學焉士風以變民聽以聳而以為猶未<lb/>
也昔泰伯之有國於此也禮遜之俗推重天下今渡江<lb/>
<pb n="KR4h0116_WYG_012-15b"/>
百年授田無法制賦無藝民無常産則無常心宜也乃<lb/>
通邑而經界之以昌吾邑而猶以為未也有田必有役<lb/>
而役莫便於義合公私高下為之十餘年不止仁聲義<lb/>
氣充塞一同大綱小紀具在方册比及三年教化興而<lb/>
賦役簡士歌於學民舞於途今日之事有大於是者乎<lb/>
設壇以祀社稷而風雷雨附焉皆本於朱文公鄂州社<lb/>
稷記伻來以圖請於郡太守曰予至之三日檢視壇壝<lb/>
之不如法者命有司循飾畢具又去淫巫之幻以惑衆<lb/>
<pb n="KR4h0116_WYG_012-16a"/>
者期年之間人用安業歲以大熟余非不樂此而不為<lb/>
也祀典之不恭而佛老是徇民義之不務而巫覡是䖍<lb/>
余甚不便於此乃掃地而更新之以暮春庀具季夏乃<lb/>
畢將以八月中辛集吏行事俾民與觀焉子其誌之遂<lb/>
雖以不文為辭然心許之㑹聖上不以為不治易郡甬<lb/>
東還家未幾則令巳被命升轄而進諸朝徵予文益力<lb/>
予惟文公所記一本政和新儀而類禮有書始自通典<lb/>
終於嘉定新禮徃往詳於祼獻陟降而畧於壇壝而向<lb/>
<pb n="KR4h0116_WYG_012-16b"/>
有所謂社東稷西風雨少却皆北向者有所謂同壇而<lb/>
共牲者於圖疑未合而未有以証也抑聞之禮曰郊社<lb/>
所以祀上帝也又曰社者所以神地之道也意者古先<lb/>
聖王郊所以祀天人君用之社所以祭地諸侯用之惟<lb/>
天子為能祀郊故得望祭百神若諸侯則止於社稷故<lb/>
勾龍棄以功配風雷雨師以其隂陽晦明及百物者因<lb/>
類而致之上不敢擬於大社王社之制下不以羣姓立<lb/>
社齒其尊罍有數牲幣有式至於車服之㣲因其尊卑<lb/>
<pb n="KR4h0116_WYG_012-17a"/>
大小咸有科級報本反始禮之至也而别嫌明㣲於禮<lb/>
之中又有禮焉誠能積精致感於肸蠁之間則於天乎<lb/>
不僭何憂乎釋老盡心竭力於襏襫之務則於神乎無<lb/>
謟何憂乎巫覡自是以徃風俗成而氣習厚有以他道<lb/>
惑民者鮮矣子曰明乎郊社之禮禘嘗之義治國其如<lb/>
示諸掌乎令之為此庶乎其善治國矣故特書之以示<lb/>
更化善治之本恤民祀神之務而於祀典禮經因有考<lb/>
云煥章待制知平江府王遂記<lb/>
<pb n="KR4h0116_WYG_012-17b"/>
　社稷壇在北門外舊在縣西一里洪武三年移置<lb/>
　　　嘉定縣社稷壇記　　　　　　趙浩<lb/>
昔在顓帝祀共工氏子柱為社稷虞夏因之而不易湯<lb/>
以時旱乃遷柱以棄代之三代以降祀典損益不同皇<lb/>
元奄有天下詔京師郡縣建立社稷在都春秋二祀以<lb/>
大臣行事臨期取㫖郡縣致祭則有常典延祐丙辰朝<lb/>
列大夫太原任侯立來守是州先是州以縣升地瀕江<lb/>
海事多闕略舊有社稷在州治西南傍接民居尤為簡<lb/>
<pb n="KR4h0116_WYG_012-18a"/>
陋㑹壇災惟壇樹不焦若有鬼神相之者於是更治之<lb/>
輦糞壤除煨燼衆庶子來踊躍就工甫三月而壇壝成<lb/>
社居東稷居西築壇四面為門而依方色塗之西為雷<lb/>
雨壇各一繞以周垣截然砥平植以嘉木範為尊罍斵<lb/>
木為俎豆作始於延祐五月落成於秋八月適丁上戊<lb/>
侯偕寮屬齋莊朝服升壇成禮神人協和霧雨澄霽風<lb/>
雲熙然來享來格觀者若堵父老乃相謂曰賢太守敬<lb/>
以事神愛以養民勤勞兹邑得無記之乎衆乃屬浩為<lb/>
<pb n="KR4h0116_WYG_012-18b"/>
之記國子高等生從仕郎平江路嘉定州判官趙浩記<lb/>
　　　重修社稷壇記　　　　　　薛元德<lb/>
有元混一區宇修禮教報本風俗淳厚治定功成自厯<lb/>
代以來混一之盛未有盛於今日者也世祖皇帝即位<lb/>
之初詔天下郡縣祀三皇與先師孔子及社稷焉非惟<lb/>
昭國家盛典亦欲使民歸禮教知報本開萬世太平之<lb/>
基猗歟休哉嘉定州𨽻吳郡三皇孔子皆廟學社稷舊<lb/>
有壇在州治南前太守王侯遷於西南延祐丙辰歲太<lb/>
<pb n="KR4h0116_WYG_012-19a"/>
守任侯立以簡陋不稱增廣而一新之迨今三十餘載<lb/>
厯歲既久風雨震没壇壝臺門垣牆俱崩摧頽敗榛莽荒<lb/>
穢至正八年夏燕山孫侯伯元來牧是州一日登壇顧<lb/>
瞻矍然興歎曰吾聞聖賢言有民人焉有社稷焉今如<lb/>
是何以仰副國朝崇祀勸民之盛意也遂捐巳俸倡率<lb/>
州民衆皆恱從奔走聽役若歸於市乃除榛莽闢道路<lb/>
修社稷壇洎風雷壇新四方門重築垣牆周圍二百五<lb/>
十餘丈下甃以磚石上覆以陶瓦視昔治工十倍加壇<lb/>
<pb n="KR4h0116_WYG_012-19b"/>
之北舊有屋三間供具祭饌之所勢將傾壓葺而新之<lb/>
又於東西增廣屋二間侯日躬詣董其役冒隆暑亦不<lb/>
倦役興於至正九年七月落成於八月不二月而功告<lb/>
成適值秋祀侯帥寮佐行事是日也積雨初霽午夜清<lb/>
明長空無塵星月呈潔乃肅朝服正笏設庭燎陳禮幣<lb/>
具犧牲奏以雅樂酌以醴齊神其來格觀者環堵三獻<lb/>
禮成咸興贊頌父老相攜子弟以謝復曰不擬今日復<lb/>
覩國朝之盛典使民知有社稷重報本如是也侯曰未<lb/>
<pb n="KR4h0116_WYG_012-20a"/>
也吾將興學校以禮教民父老咸喜再謝而退以元徳<lb/>
一州範模力請紀其事辭之不可勉為記曰嗟夫孔子<lb/>
作春秋為萬世勸懲邦君為國大小之事皆書之今之<lb/>
牧守州郡者出一言行一事四民所視為則者也他日<lb/>
載於郡乗書於國史可不謹乎今侯能修社稷使民知<lb/>
勸以報本又欲興學校而教以禮為政之效必見於三<lb/>
年有成是時當代名筆又當為之大書不一書也至正<lb/>
九年八月薛元徳記<lb/>
<pb n="KR4h0116_WYG_012-20b"/>
　社稷壇在北門外宋嘉定中建元大徳八年知州任<lb/>
　立重建舊在縣西洪武初移置<lb/>
　　　重修至徳廟記　　　　　　　潘凱<lb/>
淳祐壬子春凱奉聖天子命來司臬於吳詰暴審刑罔<lb/>
敢怠弛既又懼民之不見徳也領事三閲月載以禮欵<lb/>
泰伯祠顧瞻徘徊屋老苔荒喟然歎曰至徳者百世祀<lb/>
吏奉弗䖍何以存古巳而趨兩廡下土妖木魅詭形罔<lb/>
象簉以淫厲汙以佞慝編氓茍禍福膜拜乞靈滋磨劒<lb/>
<pb n="KR4h0116_WYG_012-21a"/>
好勇之習仍斷髪文身之訛端委雍容之氣象孰識之<lb/>
俗不美刑不清良有以夫退愓然不寧亟戒其屬曰崇<lb/>
明祀禮也黜非鬼義也某日度材某日鳩工某日撤祀<lb/>
之非類者乃攻乃葺乃像仲雍季札侑泰伯祀越月告<lb/>
成率僚吏三獻焉烏乎世澆俗衰馬蠶猫虎之靈往往<lb/>
嚴事之嵬瑣奸回尸而祝者肩相摩也豈復知禮樂鬼<lb/>
神之奥哉泰伯之血食此祠尚矣特以盛徳至善民弗<lb/>
能㤀堂皇之修不修厖雜之屏不屏於至徳乎何損乃<lb/>
<pb n="KR4h0116_WYG_012-21b"/>
若辨禮息刑宣尚徳化正人心而興民風者吏獨不任<lb/>
責乎昔唐狄公持節江南毁淫祠千七百所留夏禹泰<lb/>
伯李札伍員四祠凱視狄公無能為役而是廟適在典<lb/>
領抑邪扶正義不得辭廟舊在閶門外錢氏徙今址故<lb/>
有祊田十八畝今益五十九畝有竒粟入五十有五石<lb/>
飯浮屠以守儲其贏以為修祠備俾勿壊並叙其系自<lb/>
古公至友為世三十三刻之石稔來者考焉某年日南<lb/>
至承議郎直寳章閣兩浙西路提㸃刑獄公事潘凱記<lb/>
<pb n="KR4h0116_WYG_012-22a"/>
　　　重修泰伯廟記　　　　　　　周忱<lb/>
宣徳五年秋七月禮部郎中豫章况鍾伯律奉璽書擢<lb/>
守於蘇州視事之日吏以囚牘進見民之繫於獄者凡<lb/>
千餘人尚爭務勝交相訐訟有經十餘歲而未決者伯<lb/>
律姑置弗問曰明日率郡之父老祗謁於吳泰伯廟見<lb/>
其堂宇傾仆垣墉頹圯吏民奉祀弗虔乃喟然歎曰民<lb/>
不見徳宜乎刑之不清也是非郡守之先務乎即日命<lb/>
工度材撤其舊而新之曰堂曰室曰門曰廡為屋凡四<lb/>
<pb n="KR4h0116_WYG_012-22b"/>
十楹繚以周垣堅以甓甃不十日而告成復率父老潔<lb/>
牲醪祗祀於廟居人過客瞻望咨嗟於是獄之繫囚交<lb/>
相愧悔曰泰伯以天下讓民無得稱焉吾輩所爭僅錐<lb/>
刀之末耳何重貽郡侯之羞乎皆相與俯伏庭下自服<lb/>
其辜不數日而獄以空虛告予時奉命巡撫於江南列<lb/>
郡至蘇州祗謁祠下父老以其事告且曰昔者狄梁公<lb/>
以冬官侍郎為江南巡撫使毁吳楚淫祠千七百所而<lb/>
此廟則在所留而不毁者去今千有餘年得吾郡侯葺<lb/>
<pb n="KR4h0116_WYG_012-23a"/>
而新之巡撫使之來又適當其時吳民觀感興起自今<lb/>
其無復爭競之風乎予乃登進其父老而告之曰方泰<lb/>
伯之奔吳也斷髪文身示不可立然荆蠻義之從而歸<lb/>
之千餘家遂端委以臨其民是欲辭富貴而富貴隨之<lb/>
及其後世夫差狃於必勝窮兵黷武破越困齊欲伯中<lb/>
土卒之亡國身戮妻子為虜是欲求富强而失其富强<lb/>
矣然則吳地數千年之富庶由泰伯之三讓有以致之<lb/>
也其鬬訟之成風者亦由夫差之好勝有以啟之也爾<lb/>
<pb n="KR4h0116_WYG_012-23b"/>
民欲為泰伯之讓乎欲效夫差之爭乎一則廟食萬世<lb/>
一則貽譏千載其得與失必有能辨之者孔子曰能以<lb/>
禮讓為國乎何有此予與太守期望於吾民之意父老<lb/>
曰善請以是為記遂書於麗牲之石使四方之來謁者<lb/>
咸有所觀感而興起焉豈獨蘇州之民而巳哉是歲十<lb/>
一月望日嘉議大夫行在工部右侍郎廬陵周忱記<lb/>
　　　重新至徳廟記　　　　　　陳音<lb/>
自泰伯逃於吳民戴其徳以有國傳二十餘世而越始<lb/>
<pb n="KR4h0116_WYG_012-24a"/>
入吳吳人懷泰伯之徳不忍其竟弗祀也東漢吳郡太<lb/>
守糜豹肇建至徳廟於閶門外以慰民望厯六朝至隋<lb/>
而唐狄梁公巡撫江南盡毁諸淫祠而此廟特存五代<lb/>
時錢武肅王徙廟於城中有宋諸名公吏於吳者凡有<lb/>
禱輒應焉國朝宣徳間郡守况鍾伯律因舊廟新之凡<lb/>
為屋四十楹閲歲久復敝頃監察御史張淮邦鎮奉朝<lb/>
命按吳祗謁廟下病其敝且隘也命有司撤而新之堂<lb/>
廡門垣之制雖仍乎舊而高敞宏廓則視昔大有加矣<lb/>
<pb n="KR4h0116_WYG_012-24b"/>
於戲天生民有欲易爭爭在利與名耳利莫大於有天<lb/>
下泰伯以天下讓不欲自有其名此其所以為至徳而<lb/>
孔子稱之後世雖㣲利輒爭爭輒自以為是而加不美<lb/>
之名於人小者鬬訟以犯於有司大者興兵戈以糜爛<lb/>
其民是真太伯之罪人哉泰伯之後夀夢欲傳位季札<lb/>
亦猶太王欲立季厯之意也諸樊餘祭夷昧不能如泰<lb/>
伯仲雍之讓吳於是乎不競闔閭夫差復好大喜爭竟<lb/>
召甬東之辱以底於亡嗚呼始以讓而興終以爭而亡<lb/>
<pb n="KR4h0116_WYG_012-25a"/>
民之鑒於是者尚宜慎所趨哉夫民之取舎繫乎上上<lb/>
好㢘則墨者息上好直則佞者阻上好讓則爭者愧邦<lb/>
鎮厭吳民多爭訟特新至徳廟以重媿之可謂善斡旋<lb/>
民風而使之興讓哉邦鎮河南襄城人登己丑進士厯<lb/>
知山陽蕪湖二縣事務皆以徳治今憲節至吳復有旌<lb/>
徳化俗之舉可謂讓徳君子矣廟功告成郡同知毛瑄<lb/>
推官樊廷選請予記其事於石用書此以嘉邦鎮之績<lb/>
後之吏民其皆務尚徳息爭以仰視斯廟而無愧哉<lb/>
<pb n="KR4h0116_WYG_012-25b"/>
　　　之荆操詠泰伯廟　　　　　　高啟<lb/>
粤我有土岐山之下孰是營之維我考祖今我於邁自<lb/>
岐徂荆豈不懷歸念我弟兄民勿我思我思安只國巳<lb/>
有后先君季子<lb/>
　　　至徳廟　　　　　　　　　　周南老<lb/>
勾吳始封君實周之長宗三以天下讓去國何從容君<lb/>
親義兩全讓國徳愈崇荆夷東海隅黎庻咸來從遂令<lb/>
千載下至徳歌遺風周祚亦云竭廟食終無窮<lb/>
<pb n="KR4h0116_WYG_012-26a"/>
　　　同前　　　　　　　　　　　王賔<lb/>
翦商從父最為難有弟承家此意安逃在荆蠻讓天下<lb/>
荒祠今是一僧㸔<hi>詩至于太王實始翦商左傳太伯不從是以不嗣</hi>
　　　仲雍<lb/>
當時譲國與兄同廟祀從兄禮並隆此讓豈私起大志<lb/>
武王來克果年豐<hi>左傳周飢克商而年豐</hi>
　　　季札<lb/>
寜從田野去躬耕一節心終不改更哭到墓前來復命<lb/>
<pb n="KR4h0116_WYG_012-26b"/>
便回舊邑向西行<hi>右二祠共在泰伯廟</hi>
　　　頒降春秋二祀祝文<lb/>
三讓至徳民無可稱周基三百由斯而成<lb/>
　　　夫差　　　　　　　　　　　范成大<lb/>
縱敵稽山禍已胎垂涎上國更荒哉不知養虎自遺患<lb/>
只道求魚無後災夢見梧桐生後圃眼㸔麋鹿上高臺<lb/>
千齡只有忠臣恨化作江濤雪浪堆<lb/>
　　　弔伍君賦　　　　　　　　　楊維楨<lb/>
<pb n="KR4h0116_WYG_012-27a"/>
　吾讀伍員事未嘗不悲員處父兄之不幸而訖至倒<lb/>
　行而逆施葢大不獲巳者而世多之以為名不可也<lb/>
　當員急於反讐遂不顧急售吳光而進專諸殺人之<lb/>
　父以報已之父彼州于之子則將何所報哉此員失<lb/>
　也而况父兄之仇費無極也無能有兵於費而鞭墓<lb/>
　以仇君益失也然員能用吳以復父兄之仇而又為<lb/>
　夫差復父之仇之死不畔以畢志於其所事則忠為<lb/>
　有餘矣惜其君不終用逆料後日沼吳之禍徒以表<lb/>
<pb n="KR4h0116_WYG_012-27b"/>
　其言之明故予作哀員辭雖過其孝而多其忠云<lb/>
竊獨悲夫讒人之喪邦兮甚楚子之熊居伻朝吳巳去<lb/>
兮繼出蔡朱何嗣子師之不幸兮與讒而為伍君一過<lb/>
巳多兮<hi>奪婦</hi>遂及城父<hi>殺建</hi>嗟奢二子兮一死一生死不可<lb/>
以莫之就兮生不可以莫之行脱身東走兮乃至吳鄙<lb/>
君新有君兮<hi>光</hi>楚日以駭<hi>叶喜</hi>不三年其克報兮繼入郢<lb/>
於州來胡罪人之斯失兮而不熸<hi>子亷切</hi>夫厲階誓包胥<lb/>
以必復兮鞭王靈以為乖犯讐天之弗韙<hi>羽鬼切</hi>兮曾不<lb/>
<pb n="KR4h0116_WYG_012-28a"/>
異夫鬬懷<hi>懷曰平王殺吾父吾殺其子不亦可乎辛曰君討臣臣誰敢讐之君命天也若死天命將</hi>
<hi>誰讐必犯是余殺汝</hi>當鱄諸之進士兮始已失其策也知反讐之<lb/>
急兮行之倒而施之逆也吾猶尚論其孤忠兮保先君<lb/>
之嗣也棲越子于㑹稽兮灑靈姑之恥也<hi>越靈姑浮戈擊闔閭闔閭</hi>
<hi>卒于郢夫差使人立於庭茍出入必謂巳曰夫差而忘越王之殺而父乎則對曰不敢忘</hi>何甘饋之<lb/>
豢吾兮忘腹心之巨毒也黄池業乎成伯兮忽姑蔑之<lb/>
在目也剄七士以何益兮知員<hi>員一作人</hi>亡而國隨迫甬東<lb/>
之乞死兮始地下之慚知已矣乎國以人而張兮亦以<lb/>
<pb n="KR4h0116_WYG_012-28b"/>
人而亡始讒費之禍國兮終嬖嚭之亂邦荃不察夫<lb/>
忠貞兮矧外迷而内荒訪胥山之遺廟兮聲烈烈以稱<lb/>
王怒濤忽其殷足兮些靈馬於横江<lb/>
　　　忠孝威惠顯聖王廟碑　　　　鄭元祐<lb/>
孝莫大於雪父讐忠莫大於以死諫能養志者孝矣而<lb/>
忠未之聞能尸諫者忠矣而孝莫之顯故兼全忠孝者<lb/>
自以為難至於王而忠孝全節光映千古論者謂王脱<lb/>
身不死所以為父至其捐身以死所以為君若夫求忠<lb/>
<pb n="KR4h0116_WYG_012-29a"/>
臣於孝子之門則王是也計迄於今幾二千年不特焜<lb/>
耀史牒與夫廟食不毁至於樵童牧䜿亦莫不知王之<lb/>
為烈也夫自泰伯以來隱約荆蠻謂其城邑不過三里<lb/>
而縱民耕耨其間則文身斷髪自同俚俗鼃龜與渚不<lb/>
異蠻民及王身事闔閭君臣志合乃擴其小而大是圖<lb/>
屏其陋而明是向圖為之築城郭建宫室實府庫厲兵<lb/>
戎使吳自拔於蠻夷而盟㑹於上國者大抵皆王之功<lb/>
也於後吳雖盡入於越而吳人思王不忘於是建廟於<lb/>
<pb n="KR4h0116_WYG_012-29b"/>
盤門裏城之西隅宋建中靖國時蔡京為之記記謂圖<lb/>
經與州縣版祝皆為雙廟一為永昌武大王一為福順<lb/>
賢徳王若邦人與學士大夫自昔相傳則皆以為子胥<lb/>
廟所為福順則常州陳烈帝異代異邦而吳所以祀烈<lb/>
帝者當吳越錢氏有國時崇報之請也若王忠孝傑然<lb/>
自宜專祀故唐贈右相狄文惠分其持節巡撫江南也<lb/>
毁吳楚淫祠千七百所獨夏禹吳泰伯延陵季子並王<lb/>
四廟而已夫王徳化自後漢太守糜豹按行境内其功著二<lb/>
<pb n="KR4h0116_WYG_012-30a"/>
曹唐景曰處家無不孝之子在朝無不忠之臣藹乎其<lb/>
言莫之尚也皇元大徳三年王嘗顯靈以止浙江怒潮<lb/>
於是國朝推贈王爵至正十二年廉訪僉事遼東李公<lb/>
書吏絳州屈臣巡撫吳下力為吳民繕完城郭巳而御<lb/>
史臺檄專以築城事委之庸田僉事浚儀馬公二公念<lb/>
為吳建啟土首築吳城者王之功莫大焉今重築於二<lb/>
千載之後大工大役必依神庥庶幾盲雨颶風不為民<lb/>
害城完之日當為王重建廟貌以畣神之庥今城果完<lb/>
<pb n="KR4h0116_WYG_012-30b"/>
廟不可以不作也乃作王新廟於胥門之上按郡乗以<lb/>
為王嘗宅於其傍故城門所由名夫以王之英靈且將<lb/>
與三光五嶽氣併為久逺則其神靈助順福國何有逺<lb/>
近而况於王之故宅與王之故國也哉廟成乃為迎享<lb/>
送神之詩以落之李公名特穆爾布哈字仲善馬公名世<lb/>
徳字元臣監郡則六十字子約郡太守則高公名履字<lb/>
徳基云詩曰胥門岝岝新廟攸作神顧兹邦昔我是擴<lb/>
雲旂徘徊下寥廓兮神官肇啟殽醑膬美神其顧歆醉<lb/>
<pb n="KR4h0116_WYG_012-31a"/>
飽以喜民安盜弭降福祉兮神之歸兮籋層雲山矗矗<lb/>
兮水沄沄金支孔盖光繽紛素車白馬還天閽年登穀<lb/>
熟兮神賜者侈樂神無窮兮自今以始遂昌鄭元祐撰<lb/>
　　　伍相廟碑　　　　　　　　　王鏊<lb/>
吳之先介在蠻夷不與中國通者十九世自巫臣來歸<lb/>
而後知射御季札出聘而後得觀周樂及子胥來奔以<lb/>
闔閭伯拔舒伐越滅徐入郢之舉楚國幾墟黄池之㑹<lb/>
遂冠帶以主夏盟吳之進也非公則誰使之世皆咎夫<lb/>
<pb n="KR4h0116_WYG_012-31b"/>
差不能用公予獨歎闔閭知公而不能用也栢舉之戰<lb/>
春秋許其與中國之憂而責隨必以周室為請其所仗<lb/>
可知矣使禁兵輯民挈全楚歸之周則是役也秦必不<lb/>
敢救楚可滅吳可强於天下惜乎籍館返夷春秋復夷<lb/>
之此則闔閭羣臣之罪非公意也夫豈獨非其意將必<lb/>
力諍而莫之聽也然吳自此遂通上國至於今禮樂財<lb/>
賦甲天下非公則誰啟之是故自春秋言之則以夷干<lb/>
夏自今日論之則以夏變夷其有功於吳大矣論者又<lb/>
<pb n="KR4h0116_WYG_012-32a"/>
謂公於楚仇不當報於吳諫不必死不知公盖間世之<lb/>
豪英邁之氣自信不惑志在親則親重親重故可以不<lb/>
死不死以有待也志在君則君重君重故可以無死而<lb/>
死死之以即安也此豈世之齪齪者所及知哉公之廟<lb/>
食於吳也久成化庚子盤門廟灾高唐劉君士元以御<lb/>
史按吳命新之予以公忠孝大節昭焯古今而功在吳<lb/>
尤大也故碑於廟銘曰烈烈英豪楚材吳用茹怨銜辛<lb/>
遵晦時動一舉入荆我仇斯復賊嚭為奸吳亦旋覆越<lb/>
<pb n="KR4h0116_WYG_012-32b"/>
兵之來有材墓檟公雖云亡有不亡者曷不勸之素車<lb/>
白馬出没潮頭升降於天廟食於吳彌千萬年<lb/>
　　　弔伍胥辭　　　　　　　　　高啟<lb/>
覽勾吳之故墟兮灌莽鬱其蘢蓯館娃廢而為沼兮巋<lb/>
伍胥之遺宫奚千祀而弗毁兮繄若人之死忠昔窮逋<lb/>
而渡江兮奮孤跡於羇旅既入郢而雪恥兮又棲越而<lb/>
攘侮使彼吳之强大兮非夫子其孰為何夫差之自喜<lb/>
兮遽忽戒而荒娛陳昌言之悃欵兮實不忍視國之阽<lb/>
<pb n="KR4h0116_WYG_012-33a"/>
危衆以子為叵信兮肆讒辭之詆欺夫豈不能全身逺<lb/>
適以自庇兮顧先王之舊徳卒待隕而何言兮恨終不<lb/>
能悟君之嬖惑載鴟夷以浮遊魂惸惸兮在中流江神<lb/>
為子兮哀憤鼓洪濤於高秋嗟君子之出輔兮孰不願<lb/>
為伊臯使言從而志行兮致雍熙之陶陶何齟齬而多<lb/>
患惟重華之不可以屢遭鄂侯爭而就醢兮龍逢諫而<lb/>
見屠盖自古而有之兮匪夫子獨罹乎此辜身雖殁而<lb/>
義安兮又舎是而將焉索彼循黙而茍容兮寧或免乎<lb/>
<pb n="KR4h0116_WYG_012-33b"/>
泚額想子猶念夫故都兮或乗雲而來歸顧荆棘之多<lb/>
露兮應攬涕而欷歔余亦何為而感慨兮懼直道之墜<lb/>
也聊陳詞而表烈兮亦邦人之志也<lb/>
　　　子胥廟　　　　　　　　　周南老<lb/>
㷀㷀楚亡臣用吳復父仇倒行而逆施道極将誰尤為<lb/>
吳保先嗣誓雪靈姑羞嗟君嬖讒嚭合比孩童謀員也<lb/>
請溘先懸目東門樓孤忠耿有光實與天地侔<lb/>
　　　同前　　　　　　　　　　　王賔<lb/>
<pb n="KR4h0116_WYG_012-34a"/>
苦苦鞭平為父讐常常愁越與君謀江山如畫吳城郭<lb/>
人到東門盡淚流<lb/>
　　　同前　　　　　　　　　　　沈周<lb/>
忠臣有廟千秋祀霸業無蹤一餉烟入幕靈風猶䬃䬃<lb/>
侵階細草自芊芊存亡好在鴟夷内慚愧當於瞑目前<lb/>
倚壁題詩重惆悵寒鴉飛散夕陽天<lb/>
　　　其二<lb/>
城頭伍相祠堂好眼見香爐生紫烟吳沼巳成花寂寂<lb/>
<pb n="KR4h0116_WYG_012-34b"/>
楚靈何在草芊芊一時遺事千年後此日清談斗酒前<lb/>
落魄布袍冠盖末悲歌亦得倚秋天<lb/>
　　　本朝春秋二祀祝文<lb/>
孝以雪仇忠以報國白馬素車威靈赫奕<lb/>
　　　吳郡陽山靈濟廟碑　　　　　胡偉<lb/>
中吳古澤國也當春之季隂晴多不常鄉民以是卜白<lb/>
龍之歸問其所以為白龍則生有定日而母有姓氏塑<lb/>
土刻木繪縑圖楮皆有其像者往往而是歲三月十八<lb/>
<pb n="KR4h0116_WYG_012-35a"/>
日城之内外逺近崇信士女畢集於城西三十里陽山<lb/>
之澄照寺設伊蒲供唄大梵音鼓樂祭賽村疃成市盖<lb/>
寺之前有二廟焉祀龍母於東祀龍於西瓣香炬蠟釃<lb/>
酒進羞者更出迭入及暮而罷恒以為常謂之龍生日<lb/>
耆老相傳曰東晉隆安中有繆氏家於是山三峯之下<lb/>
其女始笄因出歸途日暮天欲作雨忽遇白衣老人詢<lb/>
姓名居所願假館避雨迨旦而前語竟遽失老人所在<lb/>
今謂之龍塘即此地也巳而有娠父母惡而逐之乞食<lb/>
<pb n="KR4h0116_WYG_012-35b"/>
於鄰踰年今日産一肉塊見者駭愕棄之水中忽焉塊<lb/>
破化為白龍蜿蜒母前若有所告者母驚仆地須臾雷<lb/>
電晦冥風雨交作人面莫相覩良久開霽則見白龍天<lb/>
矯於山椒俄頃還復産所視母巳死乃飛騰而去鄉民<lb/>
厚葬其母於此地今謂之龍塜是也自是馮巫以求立<lb/>
祠且言所産白龍巳廟食長沙於是鄉民建龍母廟於<lb/>
山巔每嵗是日龍必歸省母前期旬日天氣肅然生寒<lb/>
四山烟雨乍晴復合正誕之辰龍必見形或長身尋丈<lb/>
<pb n="KR4h0116_WYG_012-36a"/>
隱顯於衆山之上或小如蜥蜴依伏於母之廟貌暴風<lb/>
雷雨澍溝號木則其騐也昔廬山僧祖照嘗述其本源<lb/>
於壁閒矣廟宇則自國初繇山巔一遷於山南之魯巷<lb/>
熈寧丙辰再遷於今所而定建炎中主寺僧覺明禪師<lb/>
又葺今祠宇而新之乃廟號靈濟則紹興己夘四月帥<lb/>
漕以祈雨有應聞於朝而賜也夫人曰顯應則乾道戊<lb/>
子二月郡太守姚公憲奏乞以封也佛殿之西有仙泉<lb/>
者始於後唐天成二年中有鱗物時見紹興壬戍夏大<lb/>
<pb n="KR4h0116_WYG_012-36b"/>
旱郡丞楊公撫帥兩縣令禱於此甫<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>香鱗物遽出大<lb/>
雨傾注闔境沾足此皆龍之顯應也錫山唐大受歲作<lb/>
倡修是日闔寺連狀供郡人沈鎡主調瀹湯茗以待四<lb/>
方來客紹興癸未三月龍歸有期大受請伐石以紀其<lb/>
事故誦斯言於新安胡偉俾叙其顛末偉曰此固所願<lb/>
也偉聞之歲在庚辰三月三日客有艤舟南徐者忽白<lb/>
衣老人來附舟云吾至自長沙欲省吾親之蘇之陽山<lb/>
願以金十緡為僦直而先酬其半舟師從之辰巳閒解<lb/>
<pb n="KR4h0116_WYG_012-37a"/>
維至夜僅行數十里老人怒其緩自為操舟舟師因困<lb/>
卧遲明蹴之使興舟巳近山矣山距南徐三百六十里<lb/>
一夕而至老人翩然登岸徐步入廟舟師隨之寂無形<lb/>
影顧龍母帳前僦舟半直在焉既而雷雨大作舟師問<lb/>
寺僧始知為龍歸乃撤餘直飯僧而去偉嘗書之漫云<lb/>
録中長沙廟食誕辰省母至此益騐矣然考之圖史徃<lb/>
牒惜未有傳竊惟古先聖王立祭祀之典曰山林川谷<lb/>
丘陵能出雲為風雨見怪物皆曰神有天下者祭百神<lb/>
<pb n="KR4h0116_WYG_012-37b"/>
諸侯在其地則祭之而况龍之為神噓氣成雲上下於<lb/>
天百穀生成繫乎水旱而龍實隂主其機豢龍御龍古<lb/>
有命氏尤莫近乎人也漦流而遭齔童神遇而産隆凖<lb/>
涇陽報繫木之義中元助落鶩之文函方獻於真人睡<lb/>
法傳於處士一理感通無有異殊吳人敬事龍之母子<lb/>
非一朝夕凡郡之水旱無禱不應祠宇勅書固巳垂當<lb/>
時而昭後世前日是否明晦之跡遑恤其他勒諸堅珉<lb/>
必有丘隴泉澗秘怪百靈通肸蠁於幽明之間亦將黙<lb/>
<pb n="KR4h0116_WYG_012-38a"/>
為呵䕶與此山長久矣乃為迎享送神詩遺諸鄉民俾<lb/>
歌以祀焉命踞湖詹煟書以正體題以古文而併刻之<lb/>
其辭曰春花落兮春服成雨霏霏兮烟㝠㝠秧鍼緑兮<lb/>
蛙部鳴風蕭瑟兮林有秋聲縞為旌兮素為葆山之顛兮<lb/>
雲之杪雷車轟兮電光掃龍將歸兮非莫即早簫管沸<lb/>
兮鼙鼔喧肴羞苾芬兮酒醴潔蠲肸蠁通兮精意傳嚴<lb/>
薦享兮屬袂摩肩歲有常兮應期至人與神兮情何異<lb/>
嬰兒慕兮綵衣戲母子樂兮融融洩洩吳沃壤兮千里<lb/>
<pb n="KR4h0116_WYG_012-38b"/>
平勤稼穡兮勞農甿曰雨曰暘兮神有靈願垂隂相兮<lb/>
應其誠眴息萬里兮姑少憇酌獻盡禮兮期終遐惠年<lb/>
登穀熟兮益虔祀事自今以始兮千斯秋而萬斯歲胡<lb/>
偉撰<lb/>
　　　重修白龍祠記　　　　　　　胡應青<lb/>
吳城西三十里陽山之麓為澄照寺寺古有白龍祠宋<lb/>
屢封忠烈昭應廣惠陵豐公神母顯正孚順聖善妃邦<lb/>
人奉事惟謹祠重建於宋紹定壬辰歲久圯毁勢凜凜<lb/>
<pb n="KR4h0116_WYG_012-39a"/>
欲壓寺僧守淳裒積衣資復募樂輸者僅營兩廡重繪<lb/>
左右壁殿役最鉅力未易就㑹參政張公謁祠下慨然<lb/>
曰吾歲奉朝命凡餉軍從東南者航海以逹於京風恬<lb/>
浪平舟楫如砥迄濟登兹匪神疇相是山龍所載育而<lb/>
廟貌弗修非闕歟乃捐金出粟掄材簡匠殿廬階戺像<lb/>
設導衛咸撤而新之丹碧髹堊瓦甓甃壘視昔為侈更<lb/>
以田四十餘畆給祠事所以致力於神者至矣噫萬生<lb/>
縂縂孰迪而康靡陽愆亢靡潦淫汨敷為氣和繄是神<lb/>
<pb n="KR4h0116_WYG_012-39b"/>
靈惟參政公誠與神孚克隆斯舉而淳師又能善信於<lb/>
人皆可書也予先墓去寺而近知祠宇興復為詳師以<lb/>
記屬義弗得辭初神遊陽山發祥而著迹陳山闡靈湖<lb/>
湘閒具前後二記不書公名瑄今為資善大夫江西等<lb/>
處行中書省參知政事祠之修始元貞丁未越明年丙<lb/>
申告成距始建甲子踰一周云<lb/>
　　　重修陽山白龍祠記　　　　金㓜孜<lb/>
龍之為靈著矣下上日星浮游海嶽感風雲濡惠澤變<lb/>
<pb n="KR4h0116_WYG_012-40a"/>
幻恍惚不可為像則夫世之所稱神靈無逾於龍者哉<lb/>
宜其肇迹之地人益崇信廟食之久神愈彰應而祀典<lb/>
之盛累千百年為不替焉距姑蘇郡城西二舎許曰陽<lb/>
山有白龍祠其神誕育之異相傳肇自晉隆安中而其<lb/>
靈顯感應莫盛於唐尤莫盛於宋元之閒錫號崇祀後<lb/>
先相望逮我聖朝飭嚴祀事命有司春秋致祭著在令<lb/>
典乃宣徳五年禮部郎中况鍾伯律奉命來守是邦歲<lb/>
夏秋之交闔郡大旱禾則盡槁伯律乃攄誠禱神巳而<lb/>
<pb n="KR4h0116_WYG_012-40b"/>
大雨沾溉歲以獲稔仲秋之月適當祀神先期望夕伯<lb/>
律齋宿公館夢神告以祠宇將傾丏即修葺翌日以其<lb/>
故語諸僚佐咸嗟異之將祀之旦天氣澄明靈飇颯爽<lb/>
雲彩發祥蜿蜒焜燿至誠感孚神實降歆既竣事伯律<lb/>
周覽祠下喟然興歎以為神之澤被及一方而祠宇傾<lb/>
圯若是豈所以妥神靈宜乎神之預協夢徵吾儕忝莅<lb/>
斯郡詎可不思改創以答神休耶遂倡郡邑僚屬捐俸<lb/>
市材鳩工而重修之而民之好事樂助者益衆未幾棟<lb/>
<pb n="KR4h0116_WYG_012-41a"/>
宇赫奕廟貌一新既相與落其成復謀勒貞石以貽永<lb/>
久伯律乃致書請予文記之惟禦災捍患神之功而事<lb/>
神治人守之職也白龍之神其肇迹之故余不能詳而<lb/>
自廟食以來厯世滋久能霈澤敷惠以䕃蘇人所謂有<lb/>
禦災捍患之功者伯律出牧於兹邦天子嘗賜璽書委<lb/>
以重寄而能欽承徳意興利除弊和洽其政人以大治<lb/>
復以餘力修葺神祠徼兹福祉以惠其民可謂盡事神<lb/>
治人之職矣二者皆不可不書也予故表著之以為蘇<lb/>
<pb n="KR4h0116_WYG_012-41b"/>
人告且俾後之繼守於是者讀斯文尚求如伯律之舉<lb/>
於其政哉宣徳六年資善大夫太子少保禮部尚書金<lb/>
幼孜撰<lb/>
　　　陽山白龍神廟重修記　　　　吳寛<lb/>
陽山在吳郡西北二十里而近視他山特髙且大盖吳<lb/>
之鎮也相傳昔有白龍産其下其説載於郡志甚異其<lb/>
神秩於祀典廟而祀之亦甚久矣夫山之高大者能出<lb/>
雲雨必有神司之而龍之為物用雲雨以為靈者也使<lb/>
<pb n="KR4h0116_WYG_012-42a"/>
依得其地則足以致其用昭其靈而山得龍以依其澤<lb/>
益溥其勢益尊而他山固不足以擬之矣陜右孟公以<lb/>
監察御史擢守蘇州明年為𢎞治庚戌入夏不雨公以<lb/>
農事為憂曰國家餉粮多仰給是郡使禾槁不収非惟<lb/>
民無以為食其何以免徵斂之苦乎乃七月朔齋沐巳<lb/>
率僚屬行禱廟中未至而雨逺近沾足民皆歡然頌公<lb/>
公曰此神之賜也其何以為報哉顧其廟貌傾圯弗修<lb/>
者六十年於此若舊有獻殿特存其址而巳乃具材用<lb/>
<pb n="KR4h0116_WYG_012-42b"/>
徵工役擇人董治未及數月而功告成適長洲丞魯聰<lb/>
以公事上京師俾持書來請文為記夫洪範庶徵曰肅<lb/>
時雨若無所謂禱者春秋始書大雩公羊傳曰大雩者<lb/>
旱祭也至漢世令郡國上雨澤旱則公卿官長以次行<lb/>
雩禮則有所謂禱矣世之長民者視範之説其身之修<lb/>
本也春秋之説其事之舉末也不修其身而徒舉其事<lb/>
雖禱於神神將不降其居不歆其祀尚何有雨之應哉<lb/>
故於廟之成因書公之所以感乎神者必有其道則後<lb/>
<pb n="KR4h0116_WYG_012-43a"/>
之禱於此者其亦知所謹哉<lb/>
　　　迎送神曲　　　　　　　　　髙啟<lb/>
薦芳兮奠醑斲氷為梁兮葺荷以為宇神不來兮孰與<lb/>
處空山愀兮暮多雨渺吾望兮瀟湘雲㝠㝠兮水茫茫<lb/>
有美人兮在堂盍歸來兮故鄉<lb/>
導赤鯉兮從𤣥鼉冷風迴兮水驚波儼靈旂兮來下巫<lb/>
撫節兮安歌安歌兮未極倏迴輈兮山之側南有淵兮<lb/>
北有湫神不留兮吾心憂願歲來兮惠我秋<lb/>
<pb n="KR4h0116_WYG_012-43b"/>
　　　白龍廟　　　　　　　　　　周南老<lb/>
陽山第三峯雲深神所栖下有白龍冢上有靈母祠昔<lb/>
傳民家女育龍此山陲龍化母驚絶雷電交相馳於今<lb/>
禱必應雨暘無愆期繄靈神變化猶知有母思<lb/>
　　　同前　　　　　　　　　　　王賔<lb/>
白龍為子去瀟湘母在陽山有廟堂歲歲來纒堂下樹<lb/>
似思劬育意彷徨<lb/>
　　　本朝春秋二祀文<lb/>
<pb n="KR4h0116_WYG_012-44a"/>
撫育著靈變化不測興雲致雨普濟萬化<lb/>
　靈濟廟祀白龍神在長洲縣陽山澄照寺初廟在山<lb/>
　顛太平興國中移建於山南曹巷熈寧九年又遷於<lb/>
　此建炎間主僧明覺重修紹興二十九年賜今額乾<lb/>
　道四年奏封龍母為顯應夫人今載祀典<lb/>
　　　建置范文正公祠堂記事　　潛説友<lb/>
浙西提舉司申照㑹説友䝉恩守吳懼無補報竊見先<lb/>
賢范文正公本郡人也道徳文章功名事業載在國史<lb/>
<pb n="KR4h0116_WYG_012-44b"/>
實為我朝第一流人物身没之後近二百年凡公過化<lb/>
之地無不尸而祀之獨本府未有專祠附庸學宫而巳<lb/>
其於崇祀勵賢見謂缺典郡雖窘乏而事闗風化曷敢<lb/>
弗力乃於范公義莊之東義宅隟土鳩工度材為屋六十<lb/>
楹以奉公祠仍撥没官田土拘収租米充春秋二祀之<lb/>
費其祠宻邇學道書院春秋二祀郡守率其屬親涖及<lb/>
遇月朔則山長率諸生往拜焉又擇公之後賢者一人<lb/>
為掌祠若郡計稍舒别圖教養其子弟並以附於書院<lb/>
<pb n="KR4h0116_WYG_012-45a"/>
巳涓九月十一日立木候成舎菜奉安外所合具申朝<lb/>
省照㑹仍祈劄下本府照應伏候指揮<lb/>
　　　省劄<lb/>
照得知平江府潛提舉申先賢文正范公本郡人也獨<lb/>
未有専祀今卜范氏義莊義宅之東隟土為屋六十楹<lb/>
以奉公祠仍撥没官田畆拘収租米充春秋二祀之費<lb/>
巳涓吉立木候成奉安外申乞劄下本府照應合議行<lb/>
下右劄付平江府照應仍具所撥田畝數目尚書省准<lb/>
<pb n="KR4h0116_WYG_012-45b"/>
此咸淳十年九月<hi>某</hi>日<lb/>
　　　吳郡新建范文正公專祠奉安日太守潛公講<lb/>
　　　義<lb/>
咸淳十年平江府太守潛説友以公鄉郡建専祠為邦<lb/>
人式得地於公義莊義宅之傍祠宇數十楹以奉公祠<lb/>
奉請於朝撥田以供春秋二丁祭祀朝廷從其請奉安<lb/>
日潛公講魯穆叔答范宣子不朽之説曰太上有立徳<lb/>
其次有立功其次有立言此之謂不朽此三者春秋魯穆<lb/>
<pb n="KR4h0116_WYG_012-46a"/>
叔答范宣子不朽之説也亦嘗因不朽之義而遡古人<lb/>
之所自立者乎易曰立天之道曰隂與陽立地之道曰<lb/>
柔與剛立人之道曰仁與義人之所以與天地並而為<lb/>
三者以其能立於仁義故也天之立不根乎隂陽則職<lb/>
覆若為而不息地之立不因乎剛柔則職載若為而無<lb/>
疆人之立不本乎仁義則盛徳至善若為而民不能忘<lb/>
何則徳以仁義而立則徳為純徳功以仁義而立則功<lb/>
為宗功言以仁義而立則言為格言固未有無所立而<lb/>
<pb n="KR4h0116_WYG_012-46b"/>
能不朽者亦未有外仁義而能卓然有立者是故本諸<lb/>
身徵諸庶民建諸天地而不悖者仁義而巳矣富貴利<lb/>
逹不與焉夫子曰君子疾没世而名不稱豈教人以好<lb/>
名哉謂其不知所以立而無善之可稱耳君子而能立<lb/>
萬世不可㤀之徳業則天下自有萬世不能㤀之人心<lb/>
夫舜以孝禹以功臯陶以謨皆非有意於立而自能立<lb/>
者其仁至義盡弗可尚矣後世夷之清惠之和管仲之<lb/>
一正天下史佚周任之有言亦皆隨其所立傳於來世<lb/>
<pb n="KR4h0116_WYG_012-47a"/>
彼晉楚之富趙孟之貴非不自視哆然也往往於榮華<lb/>
之飄風不踰踵而巳為埃塵矣曾子曰彼以其富我以<lb/>
吾仁彼以其爵我以吾義夫仁義理也萬形皆有敝惟<lb/>
理獨不朽宣子乃以世禄為不朽不知物之至易朽者<lb/>
莫世禄若也故穆叔之對以立徳為上立功次之立言<lb/>
又次之且證之曰臧文仲既没矣其言立由是觀之則<lb/>
徳也功也言也茍立其一亦可不朽而况三者俱立有<lb/>
如文正范公者乎公生我朝盛時實鍾天地閒氣光明<lb/>
<pb n="KR4h0116_WYG_012-47b"/>
俊偉二三百年後猶使人竦然起敬况當時乎考亭朱<lb/>
子論本朝人物或歎其初或議其後獨於公而稱其傑<lb/>
出之才夫才而謂之傑出則必有參天地之化關盛衰<lb/>
之運者矣盖公之於仁義如飢渇之於飲食須㬰不置<lb/>
其見於修身齊家處宗族待閭里居官行事愛民利物<lb/>
浩如也此非昔人所謂道大徳具者乎我是以知公之<lb/>
徳之立皆仁義之所充拓陳宫壼之戒弭朝廷之憂腹<lb/>
中甲兵西賊破膽而天章一疏實將振起我宋一代之<lb/>
<pb n="KR4h0116_WYG_012-48a"/>
治若使盡見施行則後來者無所用其紛更而國家䝉<lb/>
福莫之與京矣此非韓公所謂大忠偉節者乎我是以<lb/>
知公之功之立皆仁義之所成就公在天聖中遺宰相<lb/>
書無慮萬言經濟規模大抵畧見其後為牧守為將帥<lb/>
為執政平生所為無出此書者言之必可行也髙文大<lb/>
册小篇短章靡不粹然一出於正此非蘇子所謂有徳<lb/>
有言者哉我是以知公之言之立皆仁義之布濩流衍<lb/>
天地付公以不羣之資而公能自立其於天地相為不<lb/>
<pb n="KR4h0116_WYG_012-48b"/>
朽之事而富貴利達固不足為公輕重也嗟夫孰不為<lb/>
徳而立徳難若存若亾徳烏乎立孰不為功而立功難<lb/>
倏成倏隳功烏乎立孰不為言而立言難可無可有言<lb/>
烏乎立惟立始能不朽惟不朽始可言立若公則言非<lb/>
徒言而功皆酬其言功非徒功而功皆本於徳無他仁<lb/>
義以為之主也徳立則功與言俱立矣是又合穆叔之<lb/>
所謂三者而一之此之謂不朽信乎其不朽也彼皇皇<lb/>
汲汲於富貴利逹而不知可大可小者之為何事卒於<lb/>
<pb n="KR4h0116_WYG_012-49a"/>
下同衆人冺滅以盡者何可勝紀其視公之所立果何<lb/>
如哉凡公宦轍所至皆祠而奉之吳父母國也乃無専<lb/>
祠以慰里人不朽之思説友景行高風久矣濫茲分牧<lb/>
亦且踰期始克肇新斯堂儼設公像以補此邦之缺典<lb/>
是役也上而朝廷中而士大夫下而閭巷之髦倪莫不<lb/>
謂然然則公之所以深服乎人心而莫閒於今古者無<lb/>
他就仁義上立脚做了天地間第一等人而巳做好官<lb/>
易做好事難誰謂華能勝實哉敢因穆叔不朽之説<lb/>
<pb n="KR4h0116_WYG_012-49b"/>
試從諸君評之庻相與勉乎其大者無務為其速朽耳<lb/>
廬陵劉坦陪講孟子曰聖人百世之師也伯夷栁下惠<lb/>
是也故聞伯夷之風者頑夫亷懦夫有立志聞栁下惠<lb/>
之風者薄夫敦鄙夫寛奮乎百世之上百世之下聞者<lb/>
莫不興起也非聖人而能若是乎而况於親炙之者乎<lb/>
盖謂公兼此夷清惠和聖人之徳而可為百世之師也<lb/>
　文正公舊無専祠咸淳中太守潛説友建<lb/>
　吳都文粹續集巻十二<lb/>
</p>
<p>
</p>
  </div>
<div>
                <head>吳都文粹續集巻十三</head>
    <p>
<pb n="KR4h0116_WYG_013-1a"/>
欽定四庫全書<lb/>
　吳都文粹續集巻十三　　　明　錢榖　撰<lb/>
　　書院<lb/>
　　　學道書院記　　　　　　　　陳宜中<lb/>
昔者夫子講道齊魯從遊多北方之士由句吳之墟登<lb/>
聖門者獨吳公子游一人今常熟其故里也宋興崇文<lb/>
尚治吾夫子之祠徧天下雖闗洛大儒乾淳諸公得聖<lb/>
學於千載之後凡其過化之鄉悉示表章存矜式吳為<lb/>
<pb n="KR4h0116_WYG_013-1b"/>
今輔郡公實東南道學之宗也吳故有祠紫陽先生嘗<lb/>
記之矣而郡則未講非前此司風者缺歟今樞宻趙公<lb/>
順孫守吳卜地於府治文正坊之南甫經始即受代去<lb/>
黄侯鏞繼之鳩工庀材三閲月而堂成請於朝扁以學<lb/>
道書院取愛人易使之義而屬予記之余按公以文學<lb/>
列四科嘉言善行可傳者不一獨二語乃親得於聖人<lb/>
而見於用復以印可於聖人者夫學為儒者事人所知<lb/>
也武城絃歌乃合君子小人而使聞斯道夫子莞爾之<lb/>
<pb n="KR4h0116_WYG_013-2a"/>
笑又直與說開與點意同是其為義豈與後之言學者<lb/>
異哉思昔盛際聖教流行滿天地之間無非道舉天下<lb/>
之人無非學康衢童子如咏舞雩中林武夫如見大賓<lb/>
漢廣游女如奉懿教由後世言雖若未嘗學問而其所<lb/>
得所見訓詁章句豈能傳之哉流風未逺列國遺民塗<lb/>
歌巷咏發乎情而止乎先王之澤夫子拾其斷句殘篇<lb/>
而存之若非疏越遺音寥寥逸響而其吟咏性情於辭<lb/>
意之外亦非尋行數墨者所能知也道在天下終古常<lb/>
<pb n="KR4h0116_WYG_013-2b"/>
新何昔能為天下公而今幾為君子隱耶此余所以慨<lb/>
然正學絶續之際想絃歌之聲而不可得聞猶幸登斯<lb/>
堂者能有感於命名之義人以未喪斯文或因之而興<lb/>
起也嗟夫人知學則知道雖窻草池蓮亦足以起吾意<lb/>
何異親炙昔賢而師事之夫非聖人之所望歟其白首<lb/>
窮年而卒無得於此曾不若日用飲食耕鑿之中琢磨<lb/>
雖未加焉而璞固存也吳亦泰伯所居邦人至今質而<lb/>
無華伯之遺也記曰甘受和白受采吳人有其質矣使<lb/>
<pb n="KR4h0116_WYG_013-3a"/>
知以公之學而文以采進於道者其不彬彬矣乎予故<lb/>
樂書之庶居是邦者人人有士君子之行云咸淳七年<lb/>
四月朔日朝奉郎新除尚書户部侍郎兼中書舍人同<lb/>
修國史實錄院同修撰兼侍讀陳宜中記<lb/>
　　　重建學道書院記　　　　　　胡纘宗<lb/>
吳有學道書院尚矣孔門言子吳人也封吳公宋咸淳<lb/>
間郡守黄公鏞奏立書院以祀公而教肓其子孫故址<lb/>
在郡城西南隅直錦帆涇之上元初奪於豪僧至元間<lb/>
<pb n="KR4h0116_WYG_013-3b"/>
山長祖宗震輩改創之元末復奪於僧國朝又百五十<lb/>
餘年久不克復迹益湮晦矣嘉靖初纘宗受命來守郡<lb/>
從按故籍得其槩竊嘆曰事有若緩而實急者其是謂<lb/>
乎雖然無所因而為之吾懼其勞且侈也既而行視其<lb/>
佛老之宫有曰景徳寺者去故址數百武而近南臨通<lb/>
衢形勢宏敞欲即是改為之然不敢専也則以請於巡<lb/>
撫都御史廬陵陳公暨巡按御史髙安朱公提學御史<lb/>
光山盧公皆報可歲乙酉四月爰始興工撤其像設剗<lb/>
<pb n="KR4h0116_WYG_013-4a"/>
去其丹雘追琢之踰制者而增葺之其南為門稍北為<lb/>
儀門又北為堂中肖公像曰學孔堂堂之北為師生講<lb/>
授之所曰文學堂堂之東西増作齋舍以居諸生之學<lb/>
道者凡若干間又北為樓曰絃歌樓堲而垣之周四垣<lb/>
凡若干丈須其成以聞於朝歲修祀事而擇弟子之俊<lb/>
秀者講讀其中焉功既訖纘宗從博士弟子釋菜以告<lb/>
成事燕而歌泮宫之詩以落之僉曰書院之廢垂三百<lb/>
年及今而復不可無記予惟周道衰先王之教廢賴孔<lb/>
<pb n="KR4h0116_WYG_013-4b"/>
子及其門弟子傳而守之惟吳公起南服北學於中國<lb/>
裒然以髙弟稱聖門盛矣顧其曰文學云者非盡於今<lb/>
之君子所能而已盖聖道之精藴諸心見之言而達之<lb/>
政事凡其粲然者皆是也而公獨得之故其治民則以<lb/>
禮樂為教曰君子學道則愛人小人學道則易使也彼<lb/>
所謂識其大者非歟今去聖益逺雖政與代移俗隨化<lb/>
易而吳之文每先天下盖非公則誰啟之君子揆禮意<lb/>
原人情循報本之義則今日之舉固不可緩哉惟人才<lb/>
<pb n="KR4h0116_WYG_013-5a"/>
之作養則學校存焉條貫品式亦既具備宜若無事乎<lb/>
此然玩常愒故則勸督作興之意當有出於法令之外<lb/>
者於是乎拔其尤而儲焉以待天下之用亦識治之所不<lb/>
廢歟若夫尚論景行以追前人之懿以求所謂學道之<lb/>
實則諸君子所有事者先正有言沒不俎豆其間非夫<lb/>
也諸君子於是亦有所感乎纘宗不敏願相與勗之以<lb/>
觀其成用為記而鑱諸石且以勸夫嗣政者俾勿壊<lb/>
　　　學道書院學孔堂記<lb/>
<pb n="KR4h0116_WYG_013-5b"/>
天不可以象名孔子之道不可以科名日月星辰象也<lb/>
徳行政事言語文學科也謂天盡於日月星辰是小天<lb/>
也謂孔子之道盡於徳行政事言語文學是小孔子之<lb/>
道矣學孔子者不得其全而各得其性之近似乃名以<lb/>
科而不知孔子之道何可以科名哉雖然學孔子者非<lb/>
得其門吾未見其入也夫茍不欲知天則已茍欲知天<lb/>
在璇璣玉衡以觀日月星辰幾乎天矣茍不欲學孔子<lb/>
之道則已茍欲學孔子之道由博文約禮以達徳行政<lb/>
<pb n="KR4h0116_WYG_013-6a"/>
事言語文學幾乎孔子矣言子子游孔門髙弟也其稱於<lb/>
同列也以文學而其治武城也以禮樂禮樂固文學之<lb/>
見乎外者也其徳也政也言也文也無不序焉之謂禮<lb/>
徳也政也言也文也無不和焉之謂樂子游學於孔門<lb/>
而獨得乎禮樂之傳亦㣲矣夫禮樂孔子之道之一也<lb/>
學禮樂以入道孔門之教之一也故學子游所以學孔<lb/>
子也學至於子游具孔子之一體矣而顧曰文學云者<lb/>
是所謂學焉而得其精華焉者也子游吳人也吳之先<lb/>
<pb n="KR4h0116_WYG_013-6b"/>
啟於泰伯泰伯以譲風子游以禮樂風吳之文實彬彬<lb/>
矣夫豈後世之所謂文哉亦豈後世之所謂學哉後子<lb/>
游而興起者唐有若陸公贄宋有若范公仲淹贄曰上<lb/>
不負天子下不負所學仲淹曰先天下之憂而憂後天<lb/>
下之樂而樂文章勲業度越一世雖未敢上擬孔門其<lb/>
亦學子游而有得者歟學子游所以學孔子也故吳之<lb/>
文稱盛者聖曰泰伯賢曰子游先正曰敬輿希文焉爾<lb/>
其以文擅當時名後世者不與焉吳故有學道書院創<lb/>
<pb n="KR4h0116_WYG_013-7a"/>
於宋復於元迨至我朝湮廢已久纘宗忝守兹邦乃因<lb/>
佛廬之隙而鼎建之外為書院内為堂旁為周廬於是<lb/>
擇郡中子弟之良者肄其中而以孔子之道相切劘焉<lb/>
諸士子學敬輿希文以至子游學子游以至孔子亦庶<lb/>
幾矣傳有之士希賢賢希聖聖希天其尚勗之哉其尚<lb/>
勗之哉<lb/>
　　　學道書院　　　　　　　　　周南老<lb/>
有美吳公祠宋勅書院名奕奕燕居宫傍臨錦帆涇地<lb/>
<pb n="KR4h0116_WYG_013-7b"/>
接浮屠鄰設講終侵陵聖學日以湮異端勢可乗舊貫<lb/>
不可復貪夫猶可憎永言紀故實後人或有徴<lb/>
　學道書院為吳公言偃立初在府城東北隅宋咸淳<lb/>
　五年知府趙順孫營度武狀元坊北普賢院之故址<lb/>
　未成而去黄鏞繼之奏以學道為額選言氏先賢<lb/>
　後及民間俊秀教之有先聖燕居殿師友淵源堂幷<lb/>
　四齋撥官田以贍士又别有育材莊専充孔顔言氏<lb/>
　子孫費六年落成七年常琳建先賢祠於西元初僧<lb/>
<pb n="KR4h0116_WYG_013-8a"/>
　楊總統據為僧司田悉奪去至元二十九年山長祖<lb/>
　宗震金徳修共買徐貴子橋南髙氏園改剙儒職劉<lb/>
　徳剛訴復學田不果又廢國朝嘉靖一年知府胡纘<lb/>
　宗乃以景徳寺建書院前門扁曰東南鄒魯儀門曰<lb/>
　學道書院堂曰學孔塑吳公子游像於中夾以兩廊<lb/>
　後又有樓曰絃歌今嘉靖三十年復改督糧參政府<lb/>
　書院遷於雍熈寺西橋之右社學焉<lb/>
　　　文學書院記　　　　　　　　黄溍<lb/>
<pb n="KR4h0116_WYG_013-8b"/>
昔州縣未有學先儒或擇勝地建精舍以講授為政者<lb/>
輒就而褒表之號曰書院宋初天下書院惟白鹿睢陽<lb/>
舊有田僅見於傳記皆上之人以是而厚其養未有以<lb/>
一鄉之善士専任其事者其後命州縣咸立學而學校<lb/>
之宫徧天下書院之創置日益增多我朝尊右儒術以<lb/>
風厲乎海内聞者莫不知勸有力而好事之家往往構<lb/>
廣厦以崇禮祠輟良田以豐廩食其為書院者遂與州<lb/>
縣學叅立布滿於四方既奉濂洛乾淳二三大儒以為<lb/>
<pb n="KR4h0116_WYG_013-9a"/>
先賢而於前代名臣山林髙蹈之士有所弗遺凡尸而<lb/>
祝之者非仕其國則其鄉邑孔子之門從游三千升堂<lb/>
七十獨子游為吳人今常熟縣實其所居里南州之先<lb/>
賢孰有加於子游乎故為縣時餘姚孫侯應時知縣事<lb/>
嘗為位於學宫祀之後百五十年為至順二年邑人曹<lb/>
善誠始買地立祠宇而闢講堂於其後列齋廬於其傍<lb/>
有司因以為請於中特設師弟子員而掲以新額曰文<lb/>
學書院曹公贍以田一千六百畝有竒恐旱乾水溢之<lb/>
<pb n="KR4h0116_WYG_013-9b"/>
不虞將割田以繼者疑為苗避征徭未敢自言大名王<lb/>
侯侃來守是州力勸相之於是曹君益之畀以田二千<lb/>
六百畝有竒事聞於郡未報而王侯以秩滿去曹君亦<lb/>
入掾太師府今守張侯術聞故牘而得其始末亟命故<lb/>
吏賈天瑞諭郡關白自是其田有苗稅而無力役春秋<lb/>
之事得不匱乏為士者亦有所䝉賴而優游於誦絃俎<lb/>
豆以鄉貢進士之賢者為之山長未至攝書院事者儒<lb/>
學教授徐夢吉以為曹君有功於名教與兩侯之成始<lb/>
<pb n="KR4h0116_WYG_013-10a"/>
終皆不可以無述爰狀其實屬溍記之溍竊觀孫侯舉<lb/>
曠古之闕典意甚美而為事殊簡畧特以先師朱子之<lb/>
記傳之至今曹君乃能不愛其所有而汲汲焉致力於<lb/>
孫侯之所不及固己不易以一鄉之善士而専任樂育<lb/>
人才之責亦古所無有也<lb/>
　文學書院在常熟縣行春坊内元至順三年縣人曹<lb/>
　善誠建有司上其事省部准設山長今廢<lb/>
　　　文正書院記　　　　　　　　李祁<lb/>
<pb n="KR4h0116_WYG_013-10b"/>
吳郡祀范文正公舊矣自公貴顯時置義田義學以淑<lb/>
其族之人公歿而子孫世守之不廢然而未有専祠也<lb/>
咸淳甲戌郡守潛公說友始請建祠而割田以供祀事<lb/>
公之子孫亦世守之不廢然而未有書院也至正丙戌<lb/>
郡守吳公秉彛建議請以書院易祠僉憲趙公承禧按<lb/>
行吳中是其議遂得請於行省行省上之中書中書議<lb/>
以茲事有闗世道且不設教官而以其子孫之居嫡者<lb/>
世主之於事便乃下從其請公八世孫文莫適主祀事<lb/>
<pb n="KR4h0116_WYG_013-11a"/>
専力殫慮改制增擴下既宏且逺矣祁時佐領江浙儒<lb/>
學以公事來謁祠下式睹其成衆謂不可以無紀而祁<lb/>
也幸際其會宜為文辭既不獲則取其家傳而徴之公<lb/>
之生當宋端拱己丑其沒也以皇祐壬辰至潛公為守<lb/>
時二百二十年天下郡縣公足之所至䝉其澤而聞其<lb/>
風者率為公立祠而於吳獨為缺典至吳公為守時又<lb/>
七十年他郡縣且有以祠為書院者矣而於吳尚仍舊<lb/>
規蓋吳為公父母之邦公之父祖墳墓在焉子孫居焉<lb/>
<pb n="KR4h0116_WYG_013-11b"/>
族之人比屋而羣處焉所以表異而褒崇之者宜有加<lb/>
於他郡而反若不及者是宜賢郡守之有請也是宜廟<lb/>
堂之上之從之也昔公以正大之學早冠羣賢以忠義<lb/>
之氣振厲天下其功之被當時而澤及後世者固不可<lb/>
徧舉獨舉其切而近之者則公於所在開設學校以教<lb/>
育多士至吳郡則以已地建學規制崇廣迨公之子恭<lb/>
獻公復割地以成公之志當是時天下郡縣未嘗皆置<lb/>
學也而學校之徧天下自公始若其察泰山孫氏於貧<lb/>
<pb n="KR4h0116_WYG_013-12a"/>
窶中使得以究其業延安定胡公入太學為學者師卒<lb/>
之泰山以經術大鳴于時安定之門人才輩出而河南<lb/>
程叔子尤遇賞拔公之造就人才已如此其後横渠張<lb/>
子以盛氣自負公復折之以儒者名教且授之以中庸<lb/>
卒之闗陜之教與伊洛相表裏盖自六經晦蝕聖人之<lb/>
道不傳為治者不知所尊尚寥寥以至于公而後克興<lb/>
學校隆師儒誘掖奬勸以成就天下之士且以開萬世<lb/>
道統之傳則公之有功於名教夫豈少哉夫以公之有<lb/>
<pb n="KR4h0116_WYG_013-12b"/>
功名教如此則後世之宗而祀之為學校以廣之固宜<lb/>
與夫子之道相為無窮盖夫子之道與天地為無窮而<lb/>
公之功則與夫子之道為無窮也此書院之所以立也<lb/>
雖然祠則改矣書院則既立矣凡范氏之子弟與夫四<lb/>
方之來者宜何如亦曰誦其詩讀其書為其人之為而<lb/>
已公之為夫人之所能為也以公為不可為而不為者<lb/>
自棄也為之而弗力者自畫也髙山仰止遺歌凜然必<lb/>
有寤寐我公於千百載之上者承務郎浙江等處儒學<lb/>
<pb n="KR4h0116_WYG_013-13a"/>
副提舉李祁撰嘉議大夫中書禮部尚書郡人干文傳<lb/>
書翰林侍讀學士中奉大夫知制誥同修國史台哈布哈<lb/>
篆額至正十年八月日立<lb/>
　文正書院在禪興寺橋西咸淳中郡守潛說友立祠<lb/>
　祀公撥公田三百餘畝以公大宗子孫主奉祠事歲<lb/>
　時率僚屬致祭元至正六年總管吳秉彛奏請改祠<lb/>
　為書院國朝列於祀典子孫世守之<lb/>
　　　附范氏義莊申嚴規式記　　　髙榘<lb/>
<pb n="KR4h0116_WYG_013-13b"/>
物本天人本祖閭閻之人有視其祖之子孫如路人相<lb/>
毁訾相幷兼如仇敵者不知本爾榘少讀范文正遺事<lb/>
公居平語子弟曰吾吳中宗族甚衆於吾固有親疎然<lb/>
吾祖宗視之則均是子孫固無親疎也吾安得不惜其<lb/>
饑寒哉且自祖宗以來積徳百餘年始發於吾得至大<lb/>
官若富貴而不恤宗族何顔以入家廟榘斂袵歎曰公<lb/>
之行百世之標的公之言薄俗之鍼砭也吾鄉居家遇<lb/>
有不如人意事即因公言以自媿責不敢有一毫恚心<lb/>
<pb n="KR4h0116_WYG_013-14a"/>
官中都獲與公之孫左司諫公之柔游見其處已靜而<lb/>
明際物莊而和雖姿稟之懿亦家法所自來一日於公<lb/>
几間得文正公與其兄推官帖問以遣女乏資共甘苦<lb/>
通有無不啻已子使人嘆玩不去手司諫公因言先祖<lb/>
所剙義田今幾二百年聚族數千百指雖甚窶者賴以<lb/>
無離散之患義莊故址曩因兵火為居民侵據之柔與<lb/>
吾兄良器極力經理為屋以棲義廩餘以處族入之無<lb/>
家者浸還吾祖之舊惟是義莊規式歲乆易隳請之朝<lb/>
<pb n="KR4h0116_WYG_013-14b"/>
屬之鄉郡勒之堅珉俾世守而傳之無窮者吾猶不敢<lb/>
懈也幸備位諫垣當具本末奏陳乞申嚴行飭庶不負<lb/>
文正公所以責望子孫之意暨得㫖遂丏予文以記不<lb/>
容以不敏辭抑聞之士尚志志有大小功業利澤亦如<lb/>
之方文正未遇讀書長白山凍粟糜而食人不堪其憂<lb/>
而公貫通古今經濟之畧已具於此時及率言官叩閽<lb/>
爭事自請鎮靈夏迄破戎人之膽功烈焜燿則其惠宗<lb/>
族者抑餘事也忠宣公致身台輔忠賢是紹想其捐所<lb/>
<pb n="KR4h0116_WYG_013-15a"/>
載麥歸亳時文正公已心知其有子矣嗚呼有文正則<lb/>
有監簿忠宣右丞侍郎數賢子厥後不熾昌競爽尚得<lb/>
為有天理邪諫垣所以立身承家固己無媿於乃祖願<lb/>
益以文正忠宣之𢎞猷大節自勉公之族人又當相與<lb/>
扶植以成諫垣之志則范氏之門益大義廩之儲益闢<lb/>
義居之族益貴達富盛相望將不止如今之所見云嘉<lb/>
定四年三月一日中奉大夫權尚書吏部侍郎兼權給<lb/>
事中兼侍講髙榘記朝議大夫權尚書禮部侍郎兼中<lb/>
<pb n="KR4h0116_WYG_013-15b"/>
書舍人兼太子左諭徳兼同修國史實錄院同修撰兼<lb/>
國子祭酒曾從龍書幷題蓋朝散郎左司諫兼侍講范<lb/>
之柔立石<lb/>
　　　義學記　　　　　　　　　牟巘<lb/>
古者二十五家為閭閭左右各設塾鄉先生為之師襃<lb/>
衣博帶晨坐閭門教其民之出入田畝者有教有養誠<lb/>
為良法自井田廢閭左右古制蕩除漢以來或為講堂<lb/>
為精舍而養則未之聞也范文正公常建義宅置義田<lb/>
<pb n="KR4h0116_WYG_013-16a"/>
義莊以救其宗族又設義學以教教養咸備意最近古<lb/>
夷考厥初宋時天下有四書院應天府書院為首先是<lb/>
郡人戚同文聚徒講授方不逺千里而至文正公亦依<lb/>
之以學同文為人質直尚信義宗族貧乏則賙給之喪<lb/>
則賑恤之不積財不營居室或勉之輒曰人生以行義<lb/>
為貴安用是義之一字實與公意合暨公登第立朝為<lb/>
守為帥以至大用名位日盛祿賜日厚遂成義莊義學<lb/>
為其宗族者宅於斯學於斯所耕者義田所由者義路<lb/>
<pb n="KR4h0116_WYG_013-16b"/>
何適不宜嘉恵後人可謂篤至繼繼承承亦惟成規是<lb/>
守粤已亥兵戈俶擾未遑兹事至元丁丑主祭邦瑞提<lb/>
管士貴共議興學卜地于吳縣三譲里距祖塋二里所<lb/>
涓日庀工為屋三十楹祀文正公於其中會講之堂扁<lb/>
曰清白東齋曰知本西齋曰敬身外闢室為教諭偃息<lb/>
之處庖湢廩廥蔬茹之圃咸在外為周垣扁其大門曰<lb/>
義學清溪松竹之間昉聞絃誦聲是役也義莊掌計之<lb/>
勞為多提管又撙節助濟浮用增山田僅百畝備師資<lb/>
<pb n="KR4h0116_WYG_013-17a"/>
束脩之禮子弟筆札之費一有以勸大徳戊戌朝㫖以<lb/>
義莊義學有補世教申飭攸司禁治煩擾常加優䘏無<lb/>
復干吾籓者可肆志於學矣至大戊申提管馳書來霅<lb/>
俾為之記昔錢公輔嘗記義田巘也何敢與斯文竊聞<lb/>
文正公早歲就學應天時夜以繼旦冬月憊甚以水沃<lb/>
面食糜度日人不堪其憂其苦心勞形者如此博通六<lb/>
經尤長於易學者從之叩質樂與往復無㣲弗究其難<lb/>
疑答問者又如此用力何啻十倍今人耶咨爾來學書<lb/>
<pb n="KR4h0116_WYG_013-17b"/>
爾佩衿盍益追思先志俛焉孳孳母以寒暑而為作輟<lb/>
庶幾他日業精行成式克有立得名為儒以應選用以<lb/>
副二范君惓惓興學之意其年七月旦日前朝奉大夫<lb/>
牟巘撰集賢直學士朝列大夫前江浙等處儒學提舉<lb/>
趙孟頫書幷篆額<lb/>
　　　文正書院記<lb/>
書院在蘇城中吳縣西隅通衢之上祀宋大賢范公之<lb/>
祠也按范之先世自北徙南而居於吳公生於武寧官<lb/>
<pb n="KR4h0116_WYG_013-18a"/>
舍長仕中朝而薨于徐子孫奉其柩葬河南萬安山而<lb/>
祠於是者以公父母之邦且地基本范氏舊業公嘗經<lb/>
理作義莊以贍宗族者也當宋咸淳丙戌太守潛說友<lb/>
始請於朝立専祠祀公元末至正甲戌郡守吳秉彛又<lb/>
奏改為書院而以公之贈諡表其門閭舉其族之嫡嗣<lb/>
主奉祠事義莊田宅悉附天平山三太師所建墓際昌<lb/>
朝大新禮制遂以書院登諸祀典春秋祭享郡之官屬<lb/>
師生與其族之子姓咸集祠下行禮著為定規彰彰詳<lb/>
<pb n="KR4h0116_WYG_013-18b"/>
備可謂盛矣然自國初至今百有餘年而祠宇室堂日<lb/>
入於壞時雖修治而功費浩穰率未能完美如舊今主<lb/>
奉從規與其族人屢欲經營顧力弗逮所賴郡守劉侯<lb/>
為之規畫又値歲祲公私多故未克就緒適監察御史<lb/>
劉公持節按臨爰自下車洞燭幽隱發奸摘伏而下無<lb/>
遁情洗寃滌漏而犴無畱獄且不翕翕希同矯矯務異<lb/>
數加延訪以革猜貳故政不迷而廢墜畢舉於是郡守<lb/>
得以祠事白公公曰事神治民敦崇教化郡邑首務有<lb/>
<pb n="KR4h0116_WYG_013-19a"/>
或不勤非憲所當究乎夫事有經權時有可否貴在變通<lb/>
使無偏廢可也矧先賢祠宇風化所闗宜亟行之勿怠<lb/>
吾亦為之處焉用是親誼中纎悉必視默運冥思酌量<lb/>
措置悉付長洲縣令劉輝典史張灝董之而責其成令<lb/>
廉慎老成謹於趨事曾未踰時凡祠之敞者一撤而新<lb/>
之言言赫赫加於舊觀邦之士庶來瞻來仰靡不驚嘆<lb/>
而莫究所由蓋是圖也材給於上而官不加費力役於<lb/>
下而民不告勞神享其成而族賴以庇一舉而衆美悉<lb/>
<pb n="KR4h0116_WYG_013-19b"/>
具非善於謀敏於事而公於心者未易臻此衆方落成<lb/>
會監察御史戴公巡厯至郡詣祠見之加稱賞曰盛事<lb/>
也不可無記於是令與主奉數過邱園以記為請予惟<lb/>
文正公髙風大節彌兩間而冠百世者登諸國史載諸<lb/>
郡乘而雜出於譜傳紛播於品題者不可勝書至今庸<lb/>
人孺子一聞公名皆知敬仰故其平生所至存有生祠<lb/>
歿有廟祀者不約而同於以見秉彛好徳之誠不以古<lb/>
今彼此而有間也況公父母之邦精神手澤所在則凡<lb/>
<pb n="KR4h0116_WYG_013-20a"/>
生於斯仕於斯者有不加之意乎是宜賢監司良守令<lb/>
之用情於是也第顧晚生末學淺見寡聞不能加毫末<lb/>
以光盛事為歉然嘗聞記者取記其事實信今傳後不<lb/>
失其眞乃可故敢原其始末畧其彌文而為文之直書<lb/>
云侍御公名魁字士元高唐人戴公名仁字以徳句容<lb/>
人郡侯名瑀字汝器蠡吾人皆以進士厯顯融所至有<lb/>
聲不係諸此不書<lb/>
　　　文正書院　　　　　　　　　周南老<lb/>
<pb n="KR4h0116_WYG_013-20b"/>
濟族日有田聚族居有宅即宅嚴公祀承承綿世澤施<lb/>
于八葉孫勵志偉前迹建學請朝㫖錫以文正額表辭<lb/>
著忠烈流慶方舄奕嗟爾牟利徒胡肯念往昔<lb/>
　　　新建和靖書院記　　　　　　劉宰<lb/>
秘書丞永嘉曹君提舉常平茶鹽事於浙西權斂散之<lb/>
宜而水旱有儲究阜通之理而公私有裕持受輸之平<lb/>
而輸者恱申義役之勸而役者安既田里晏然臺無畱<lb/>
事一日領客登虎邱致敬于先正和靖先生尹公焞祠<lb/>
<pb n="KR4h0116_WYG_013-21a"/>
下慨然有懐以為方紹興五六年間中原震蕩南土末<lb/>
安内之所急者帷幄決勝之謀外所急者奔走禦侮之<lb/>
力先生惸然一老漂泊蜀中猶鳬之飛於江湖何算而<lb/>
我髙宗一聞侍臣之舉求之惟恐不及猶慮其出之難<lb/>
既飭宣司具禮以勸行金幣絡繹於中途漕使肅迎於<lb/>
候館修門未入而列之經筵講席未温而陞至禁從禮<lb/>
貌之隆冠絶當代髙宗之意夫豈徒哉二老歸而周興<lb/>
四皓來而漢定天命人心之去畱固有非人力之能與<lb/>
<pb n="KR4h0116_WYG_013-21b"/>
者異時經筵宻勿志意交孚危㣲精一之㫖既有以續<lb/>
堯舜禹湯文武六七聖人之傳緝熈光明之學又以垂<lb/>
我宋聖子神孫億萬斯年之式皇乎休哉初先生退自<lb/>
經筵教館於此猶牓曰三畏齋其持敬不倦如此後以<lb/>
其壻居會稽迎以就養殁葬其地嘉定中郡守陳君芾<lb/>
始因郡人黄士毅等請即三畏齋之舊繪像建祠君以<lb/>
為貌像之有嚴雖有慰典刑之仰而佩衿之益逺寧能<lb/>
無城闕之嗟擬以積累之贏略倣先朝四書院之制立<lb/>
<pb n="KR4h0116_WYG_013-22a"/>
祠築室以舍學者買田收穀以食之而儲書其中庶履<lb/>
其地必思其人誦其書必求其㫖事方權輿而知府事<lb/>
眞定張嗣古提點刑獄前使者浚儀趙君立夫後使者<lb/>
南豐曾君穎秀從旁復從臾之且各捐資以助材不靳<lb/>
値工不靳庸指期而成不愆於素繼自今朋簮日盍户<lb/>
屨日滿有學聚問辨之益無孤陋寡聞之蔽斯文未喪<lb/>
於此有觀焉既成而屬予以記予方病吳人迷於佛而<lb/>
不知返以為曹君此舉不惟有以光昭我髙宗皇帝之<lb/>
<pb n="KR4h0116_WYG_013-22b"/>
聖徳抑有以美教化移風俗不孤使者之職故不辭而<lb/>
為之書曹公名豳今官朝散大夫余為漫塘劉宰時端<lb/>
平乙未八月中澣日眞定張嗣古書<lb/>
　　　重建和靖書院記　　　　　　鄭元祐<lb/>
宋禮部侍郎和靖忠肅河南尹公紹興七年用崇政殿<lb/>
說書召遄奉外祠居吳虎邱先生沒七十有五年吳守<lb/>
陳君芾乃始繪像建祠而勉齋先生黄公幹為之記端<lb/>
平間提舉常平曹君豳請於朝易祠為書院乃始買田<lb/>
<pb n="KR4h0116_WYG_013-23a"/>
為經久計江南内附書院奪於僧有司以尊前賢勵後<lb/>
學不可泯泯遂已也於是度府治東南陬故宋檢法㕔<lb/>
事及常平提榦㕔事基大徳十一年山長王達即檢法<lb/>
㕔基建大成殿前無門徑旁無兩廡後雖克復故址而<lb/>
仍就簡陋士盖病焉元統二年新安吳晞顔來為山長<lb/>
剔蠧弊撙浮濫積力稍久有志重建然猶懼或中阻於<lb/>
是請今大府時中書右丞耿公督餫吳下聞而善之公<lb/>
既被召復請于張侯其後入為吏部尚書今郡守道公<lb/>
<pb n="KR4h0116_WYG_013-23b"/>
童廉公剛明古稱第一晞顔請新書院公曰治不本於<lb/>
學豈稽古崇徳之謂哉即選從事某董程役而籍書院<lb/>
之粒米在廩者糶之得中統鈔八千六百貫輦大成殿<lb/>
即新址而前為儀門門少西為先生祠又西為土祠又<lb/>
西臨廣衢為外門翼殿為兩廡殿後習堂堂東齋廬曰<lb/>
六有總為屋若干楹工告經始於六月甫冬蓋十月而<lb/>
書院落成初先生卒於越越亦有先生書院先是晞顔<lb/>
嘗為越之書院長亦既盡瘁完葺及今再調而入吳故<lb/>
<pb n="KR4h0116_WYG_013-24a"/>
晞顔每每太息曰先生學繼濂洛道被海宇所恃者斷<lb/>
不係於一祠宇之興墜然已何幸而一再獲長先生祠<lb/>
下哉既不佞無以紹隆斯道之統緒若區區祠宇而復<lb/>
不能殫盡心力則豈承學小子之謂哉斯其志有可尚<lb/>
者已若夫先生師友淵源出處大致皆具勉齋先生記<lb/>
茲不敢凟而槩言其修建始末云遂昌鄭元祐記<lb/>
　　　和靖書院　　　　　　　　　周南老<lb/>
肅公讀書堂昔在劒池下宋季立書院祠祀來昭假教<lb/>
<pb n="KR4h0116_WYG_013-24b"/>
闡伊洛源于以集儒雅雲巖日廣寺僧占作蘭若疏請<lb/>
屢上陳口衆我力寡斯道或好還予將冀來者<lb/>
　　　尹和靖遷書院記　　　　　　袁袠<lb/>
和靖書院舊在虎邱西菴遺基之湮久矣胡公纘宗來<lb/>
守兹土考道之暇大懼荒沒為往哲羞抑無以法將來<lb/>
即故地祠而祀焉又以僻在郊外學者罕至乃徙祠於<lb/>
龍興寺牓其門曰和靖書院扁其堂曰三畏列楹周阿<lb/>
掲䖍妥靈顧瞻弁裳聳焉起敬又以香火於緇衣懼歲<lb/>
<pb n="KR4h0116_WYG_013-25a"/>
久浸怠乃選縣膠弟子員絃誦其中修皇王之業趨孔<lb/>
孟之軌以無忘和靖先生之意公暇則游焉横經析疑<lb/>
躬督肄習設俎豆醆斚於堂上懸夏楚朴箠於堂下董<lb/>
以學官申以科條將使四方則之後世傳之曰蘇湖之<lb/>
教其再見乎公之志也初尹肅公師事伊川先生為程<lb/>
門髙弟遭宋不造闔室嬰兵刄之害沉淵逃劉豫之聘<lb/>
振鐸於兹卒以窮死所居齋亭又復圯壊使其不得志<lb/>
於當時者又將無聞於後世惜哉公是舉也蓋兼三善<lb/>
<pb n="KR4h0116_WYG_013-25b"/>
焉屛淫昏之鬼以攘異教崇往哲以修典刑振黌校以<lb/>
訓育羣胄後之人能率其故典時加敦勸俾無遺墜則<lb/>
觀旂之什協于閟宫矣諸生誦法孔子而不知相勸于<lb/>
古道者其何賴於兹院成命袠記其事而鑱之於石<lb/>
　和靖書院祀宋尹肅公初公讀書虎邱西菴題齋曰<lb/>
　三畏嘉定七年士人黄士毅請於知府陳芾繪象祀<lb/>
　之端平二年胡淳請即其地為學司倉曹豳因奏立<lb/>
　書院以和靖為額齋凡四曰三省務本朋來時習提<lb/>
<pb n="KR4h0116_WYG_013-26a"/>
　舉馬述建君子堂嘉熈四年提舉陳振孫作藏書堂<lb/>
　景定二年陳淳祖建曹豳祠堂咸淳初提舉李芾建<lb/>
　燕居堂以奉先聖建時習齋持敬亭元初為雲巖寺<lb/>
　僧所據延祐元年移置長洲縣治東烏鵲橋北即宋<lb/>
　常平提舉司故址郡守道童重建殿廡門堂又廢至<lb/>
　國朝嘉靖二年郡守胡纘宗以吳縣治西龍興寺改<lb/>
　剙焉堂廡門舍仍其舊而修飾之<lb/>
　　　鶴山書院記　　　　　　　　虞集<lb/>
<pb n="KR4h0116_WYG_013-26b"/>
昔者儒先君子論道統之傳自伏羲神農黄帝堯舜禹<lb/>
湯文武周公至於孔子而後學者傳焉顔子沒其學不<lb/>
傳曾子以其傳授之聖孫子思而孔子之精㣲益以明<lb/>
著孟子得以擴而充之後千五百年以至於宋汝南周<lb/>
氏又深有取於曾子之學以成己而教人而張子厚氏<lb/>
又多得於孟子者也顔曽之學均出於夫子夫子豈有異<lb/>
哉因其資之所及而用力有不同焉者爾然則所謂道<lb/>
統者其可以妄議乎哉朱元晦氏始論定諸君子之言<lb/>
<pb n="KR4h0116_WYG_013-27a"/>
而集其成盖天運也而一時小人用事惡其厲已倡邪<lb/>
說以為之禁士大夫身蹈其禍而學者甘自絶以茍全<lb/>
及其禁開則又皆竊取緒餘以僥仕進而已論世道者<lb/>
能無䀌然於兹乎方是時蜀之臨邛有魏華父氏起于<lb/>
白鶴山之下奮然有以倡其說於摧廢之餘拯其弊於<lb/>
口耳之末故其立朝惓惓焉以周程張朱四君易名為<lb/>
請尊其統而接其傳非直為之名也及既得列祀孔廟<lb/>
而贊書乃以屬諸魏氏士君子之公論固以與之矣及<lb/>
<pb n="KR4h0116_WYG_013-27b"/>
我聖朝奄有區夏至於延祐之歲文治益盛所以四君<lb/>
子幷河南邵氏涑水司馬氏新安朱氏廣漢張氏東萊<lb/>
吕氏與我朝許文正公十儒者皆在從祀之列魏氏<lb/>
之曾孫曰起者隱居吳中讀詔書而有感焉曰此吾曽<lb/>
大父之志也何幸復親見諸聖明之朝哉今天下學校<lb/>
宜興凡儒先之所經厯往往列為學官而我先世鶴山<lb/>
書院者臨邛之灌莽莫之翦治其僑諸靖州者存亦無<lb/>
幾而曾大父實葬吳先廬在焉願規為講誦之舍奉祀<lb/>
<pb n="KR4h0116_WYG_013-28a"/>
先君子而推明其學雖然不敢専也泰定甲子之秋乃<lb/>
來京師將有請焉徘徊久之莫伸其說至順元年八月<lb/>
乙亥皇帝在奎章之閣思道無為博士柯九思得侍左<lb/>
右因及魏氏所傳之學與其孫起之志上嘉念焉命臣<lb/>
集題鶴山書院著記以賜之臣聞魏氏之為學即物以<lb/>
明義反身以求仁審夫小學文藝之細以推致乎典禮<lb/>
會通之大本諸平居屋漏之隱而充極於天地鬼神之<lb/>
著儼然立朝之大節不以夷險而少變而立言垂世又<lb/>
<pb n="KR4h0116_WYG_013-28b"/>
足以作新乎斯人盖庶幾乎不悖不惑者矣若夫聖賢<lb/>
之書實由秦漢以來諸儒誦而傳之得至於今其師弟<lb/>
子之所授受以専門相尚雖卒莫得其要然而古人之<lb/>
遺制前哲之緒言或者存乎其間蓋有不可廢者自濂<lb/>
洛之說行朱氏祖述而發明之於是學知趨乎道徳性<lb/>
命之本廓如也而從事於斯者誦習其成言惟日不足<lb/>
所謂博文多識之事若將畧焉則亦有所未盡者矣況<lb/>
乎近世之弊好為鹵莽其求於巳者或未切於身心而<lb/>
<pb n="KR4h0116_WYG_013-29a"/>
致其知者曾弗及於詳博於是傳注之所存者其舛譌<lb/>
牴牾之相承既無以明辨其是非而名物度數之幸在<lb/>
者又不察其本原誠使有為於世何以徴聖人制作之<lb/>
意而為因革損益之器哉魏氏又有憂於此也故其致<lb/>
知之日加意於儀禮周官大小戴之記及取諸經注疏<lb/>
正義之文據事别類而錄之謂之九經要義其志將以<lb/>
見夫道器之不離而有以正其臆說聚訟之惑世此正<lb/>
張氏以禮為教而程氏所謂徹上徹下之語者也而後<lb/>
<pb n="KR4h0116_WYG_013-29b"/>
人莫究其說以兼致其力焉昔之所謂鹵莽日以彌甚<lb/>
甘心自棄於孤陋寡聞之歸嗚呼魏氏之學其可不謙<lb/>
乎今起之言曰起幸甚身逢聖天子文治之盛追念先<lb/>
世深自奮勵起將於斯與明師良友教其族人子孫昆<lb/>
弟及鄉黨州閭之俊秀庶乎先君子之遺意而魏氏子<lb/>
孫克世奉其祀事精神血氣之感通亦於是乎在其有<lb/>
托於永久而不墜也不亦信乎臣之曾大父實與魏氏<lb/>
同學於蜀西故臣得粗知如此敢輒書以為記魏氏名<lb/>
<pb n="KR4h0116_WYG_013-30a"/>
了翁字華父臨邛人故宋慶元己未成進士歴官至資<lb/>
政殿大學士參知政事僉書樞宻院事都督江淮軍馬<lb/>
贈太師封秦國公諡文靖而學者稱為鶴山先生云翰<lb/>
林學士虞集記<lb/>
　　　題鶴山書院　　　　　　　　張雨<lb/>
寂寂茅堂晝掩門藤隂花氣野池渾情知建業青精飯<lb/>
不到臨邛白髮孫<lb/>
　　　同前　　　　　　　　　　周南老<lb/>
<pb n="KR4h0116_WYG_013-30b"/>
學遡濂洛源道倡摧廢餘誦居五溪人窮經萃華腴姑<lb/>
蘇有賜地歸葬吳山隅即吳奉祠祭建學宏規模題額<lb/>
侈上榮著記懐永圖仰止白鶴山胡忍忘厥初<lb/>
　鶴山書院在南宫坊内宋魏文靖公了翁之賜第也<lb/>
　公蜀人仕至參知政事學者稱為鶴山先生端平三<lb/>
　年理宗親書鶴山書院四字賜之元至順元年曽孫<lb/>
　起即故居教學奉祀<lb/>
　　　金鄉書院寓公堂記　　　　　胡纘宗<lb/>
<pb n="KR4h0116_WYG_013-31a"/>
昔周之季孔子講業齊魯之郊中國之俊士知自振者<lb/>
大抵皆其羣弟子也當是時吳猶以蠻夷擯然言子子<lb/>
游躬跋山川而北學於孔氏其宰武城所自與以為得<lb/>
人者曰澹臺滅明東游而寓吳今吳有澹臺湖及其墓<lb/>
是也夫子游孔門髙弟也其所與即孔氏之流也夫子<lb/>
嘗云以貌取人失之子羽澹臺氏殆親及孔門者乎夫<lb/>
吳僻在海隅其君不得與中國諸侯會盟或者陋焉而<lb/>
子游北學而得其精華子羽東游而樹其風聲其遺蹤<lb/>
<pb n="KR4h0116_WYG_013-31b"/>
故址千載而下使人有慨焉嚮往之志人知子游之開<lb/>
源於吳而孰知子羽之風亦不可誣也哉夫士必有倡<lb/>
也夫學必有本也夫政必有綱也夫禮必有報也士倡<lb/>
則從學本則邃政綱則舉禮報則稱舍是而言治未見<lb/>
其為善治也舍是而言化未見其為善化也吳故有學<lb/>
道書院専祀子游厯唐宋元以入國朝或存或廢而澹<lb/>
臺氏無聞焉纘宗忝守吳既復學道書院爰因佛廬之<lb/>
廢者復剙金鄉書院金鄉固子羽之封也中為寓公堂<lb/>
<pb n="KR4h0116_WYG_013-32a"/>
奉子羽像而嚴事焉復得吳賢之寓吳者曰尹和靖焞<lb/>
魏鶴山了翁遂用祔之後為正大堂旁列書舍以郡之<lb/>
良子弟肄其中而以孔氏之道切劘焉庶仕者咸知所<lb/>
勉而學者知所勸孔氏之風其有興乎事既竣因文而<lb/>
記諸壁間俾後來者勿有斁<lb/>
　金鄉書院在西市坊内國朝嘉靖二年郡守胡纘宗<lb/>
　即永定寺改建殿堂門廡因舊而改剙焉<lb/>
　　　文正書院記　　　　　　　　鄭元祐<lb/>
<pb n="KR4h0116_WYG_013-32b"/>
至正五年龍集乙酉夏六月吉廉訪僉事趙公承僖分<lb/>
巡吳中至則首謁范文正公祠下拜瞻廟貌起敬起慕<lb/>
作而言曰文正公以徳以功既無忝伊傅之為輔相以<lb/>
學以識則有功於洙泗道統之傳故其具文武全才出<lb/>
將則安邊却敵入相則尊主庇民其先憂後樂與先知<lb/>
覺覺後知覺者何以異豈非聖之任者乎其平生論諌<lb/>
直道正言剴切人主至上百官圖詆宰執為張禹觸犯<lb/>
盛怒雖坐摧抑曾弗少阻詎不猶木從繩則正而欲后<lb/>
<pb n="KR4h0116_WYG_013-33a"/>
之克聖者乎當時天下郡縣未嘗皆置學公至吳首以<lb/>
已地建學故學校徧天下者自公始識泰山孫明復於<lb/>
貧賤中授以春秋遂大明聖道於時延安定胡公入為<lb/>
太學師而河南二程子實遇奬拔其後横渠張子以盛<lb/>
氣自負公折之而授以中庸卒之闗陜之教與伊洛相<lb/>
表裏蓋自六經湮晦聖人之道不傳為治者貿貿焉罔<lb/>
知適從以至於公而後開學校隆師儒造就士類作成<lb/>
忠義之風以致道統之傳則夫公之學識於名教豈小<lb/>
<pb n="KR4h0116_WYG_013-33b"/>
補哉公之薨也所在廟食一以忠烈錫名顧兹中吳公<lb/>
父母之邦所宜大建祠廟萬世血食如之何而僅享之<lb/>
於私第況今國朝崇徳報功在在有書院以祠先賢豈<lb/>
有豐功偉徳正學卓識如文正公而書院莫之建則是<lb/>
缺典豈有大於此者乎公八世孫文英具辭於趙公以<lb/>
為先公之功徳學識誠如公所言顧惟范宗仰食於義<lb/>
廩食指幾千餘使建書院則官除山長有山長則有廩<lb/>
稍之奉矣今藐焉義廩不自給使但建書院以祀公愼<lb/>
<pb n="KR4h0116_WYG_013-34a"/>
選族人之賢者充主奉祠足矣官除山長則乞免焉於<lb/>
是公從其言時總管古燕吳侯秉彛聞公之所建明即<lb/>
叙公所書請於行省上之中書議有關世道且不設教<lb/>
官而以居嫡者世主祠而行教於事便由是二公商出<lb/>
公帑羨餘命工益址而崇制既宏且固甫完屬元祐記<lb/>
之祐以蕞爾膚謭烏敢厠一喙於大賢之門雖然公之<lb/>
功徳學識憲僉公知而言之則凡天下之士皆知道之<lb/>
也知其人而不思效之可乎子朱子謂人之立志必當<lb/>
<pb n="KR4h0116_WYG_013-34b"/>
以公自期待況游於公之門乎況郡人乎若然庶於公<lb/>
可無負所謂尚友者此也元祐言不腆謹用復諸憲<lb/>
僉公俾書之石焉遂昌鄭元祐撰<lb/>
　<lb/>
　<lb/>
　<lb/>
　<lb/>
　吳都文粹續集巻十三<lb/>
</p>
<p>
</p>
  </div>
<div>
                <head>吳都文粹續集巻十四</head>
    <p>
<pb n="KR4h0116_WYG_014-1a"/>
欽定四庫全書<lb/>
　吳都文粹續集巻十四　　　明　錢榖　撰<lb/>
　　祠廟<lb/>
　　　文正公祠記　　　　　　　徐琰<lb/>
至元壬辰予奉命亷訪浙西莅吳中是為文正范公之<lb/>
鄉尊賢勵俗政所當先既仰慕其餘烈奬進其後人仲<lb/>
秋次丁有司以故事告將舎菜於公祠舎予肅然偕僚<lb/>
吏拜祠下與觀盛典是日成禮訪義莊登歲寒堂家園<lb/>
<pb n="KR4h0116_WYG_014-1b"/>
之碑巍然獨存祠在其左門堂寢室嚴整合度蓋宋郡<lb/>
守潛公所建牲牢器幣則撥田以給之俾公子孫世守<lb/>
焉薦奠儀文皆當時所定意有所増廣而不遂亦未暇<lb/>
有所記也一日主祠邦瑞踵予門求記且曰祠雖建於<lb/>
前代禮實存於今日有一言而可以毋底荒墜者繄我<lb/>
公之靈實永賴之予固辭弗獲移治錢塘再歳徴踐言<lb/>
益勤謹按釋奠必有合也有國故則否説者謂如唐虞<lb/>
有䕫夷周有周公魯有孔子則各自奠之近世則通祀<lb/>
<pb n="KR4h0116_WYG_014-2a"/>
孔子向微通祀公獨非故有之䕫夷乎而石守道慶厯<lb/>
之詩固巳指公輩為䕫卨矣又按鄉先生殁而祭於社<lb/>
社稷民以生先師民所以生師法公獨不祭於鄉乎矧<lb/>
公為政所去見思慶鄧數州之民往往生祠畫像既殁<lb/>
後祠於長白於海堰於睢陽於廣德於鄱陽公蘇人也<lb/>
郡學以建學祠公天平山先壟僧寺舊有祠然稽協古<lb/>
典必專祠於此而後愜於人心夫亦何為而然耶致至<lb/>
之志動物之誠放諸四海則雖百世而下聞者莫不興<lb/>
<pb n="KR4h0116_WYG_014-2b"/>
起也是豈區區富貴利達以炫耀於須臾者可同年而<lb/>
語哉昔宋人定五代軍鎮之亂以儒立國儒而見用者<lb/>
何限以公而不得相其君展其憂天下致太平之畧彼<lb/>
一時也非可為之時乎自其入館閣為諫官諫則必黜<lb/>
黜而益諫陳善閉邪寧以身蹈不測而不悔非直以言<lb/>
語侍從為職也故雖當路不容委之邊鎮才兼文武適<lb/>
受主知正巳而不求人相與解仇戮力卒臣夏人以安<lb/>
中土為所當為一以自信其屢為守帥又豈尋常多議<lb/>
<pb n="KR4h0116_WYG_014-3a"/>
論少事功者哉晩參大政請倣周官六職分任輔相漸<lb/>
復古制開陳未終權倖惎閒不得安於朝廷之上雖其<lb/>
國家盛衰由此而分而君子小人迭為勝負嘗使人躊<lb/>
躇鑒戒而未巳也嗚呼尚論其世不知其人可乎或以<lb/>
為王佐或以為傑出要其平生則以為有德者又公光<lb/>
明俊偉之本原歟畱心聖賢𢎞毅力行漢唐人材鮮克<lb/>
進於是矣初公買田以贍其族而族滋大立塾以教其<lb/>
人而子孫類份份焉遭聖明仁恕恤其科徭祭前古忠<lb/>
<pb n="KR4h0116_WYG_014-3b"/>
烈比有事於公源深流長天佑善人於公蓋無爽者昔<lb/>
晁仲約之款賊完城公不肯加誅文忠富公服其絶識<lb/>
蔡確詩獄公之子忠宣公謂責之太重元祐諸賢亦以<lb/>
自悔即其存至公全大體世之研幾成務不當如是邪<lb/>
人有古今道有顯晦瞻相儀刑是豈一家一鄉所得私<lb/>
者逺惟耉成人宅心知訓而予也曾何足以發之至元<lb/>
三十一年正月廿日中奉大夫江南浙西道肅政亷訪<lb/>
使徐琰撰朝列大夫治書侍郎御史行御史臺事李處<lb/>
<pb n="KR4h0116_WYG_014-4a"/>
巽書并篆額<lb/>
　　　范文正公祠堂重修記　　　　張益<lb/>
肆惟我國家敦崇教化尊尚儒賢其於前代良臣誼弼<lb/>
功德及人而廟祀於郡邑者必命守臣嚴祀事葺祠宇<lb/>
示勸之意不既深乎顧在守臣之賢乃克視此為重而<lb/>
盡心焉蘇郡實宋太師魏國文正公范公桑梓之里而<lb/>
其先壟義莊義宅義田義學咸在故公之祠堂久建於<lb/>
此事詳舊刻西江況侯伯律以奉政大夫禮部郎中奉<lb/>
<pb n="KR4h0116_WYG_014-4b"/>
勅來守兹郡政敷民安百廢並舉嘗有事於祠下顧瞻<lb/>
棟宇有圯撓者因喟然曰兹責在我弗急所圖曷稱上<lb/>
意即請於朝用加修治於是卜日鳩工度材築基撤舊<lb/>
易新拓小以大為祠堂前後各五楹後以奉公神像前<lb/>
置累朝碑刻東西有廊廡東祠宋郡守潛公咸淳中始<lb/>
建是祠者也堂東偏為書院構用舊材以其尚堅好也<lb/>
院亦有堂前後各三楹揭以忠厚舊扁東西有廡齋宿<lb/>
閲牲旁及庖湢莫不有所西偏為范氏家廟歲寒堂者<lb/>
<pb n="KR4h0116_WYG_014-5a"/>
子孫歲祀公父子於其中外為門屋三閒亦仍以文正<lb/>
書院舊額揭之垣墉周繚規制宏壯視昔有加凡所用<lb/>
度一皆出粟之羨貯於官者經始於宣德甲寅六月三<lb/>
日畢工於九月十日沉侯謹率寮屬暨學官諸生合范<lb/>
氏子孫以落其成主奉元理及提管希賓爰與族人謀<lb/>
曰祠宇再新既賴郡守盍礱鐫辭用著不忘遂以屬予<lb/>
予忝為公郡人於斯盛事在所當述故不敢辭以蕪陋<lb/>
惟公閒氣所生心與學術俱正毅然有為於世奈何周<lb/>
<pb n="KR4h0116_WYG_014-5b"/>
旋中外政府方登讒慝巳構雖其才不盡展乃若功德<lb/>
之及人者尚多節義足以厲俗進退綽綽非古之所謂<lb/>
大臣者何能與於此乎當時使能盡用必將成就大<lb/>
業以濟天下此蓋君子所深惜也然而公之自立於天<lb/>
地閒者百世不泯祠當百世愈新況侯為郡賢守克承<lb/>
上意亟致修治宜乎在郡多善政也詩云伐柯伐柯其<lb/>
則不逺斯之謂歟故余特為之書<lb/>
　　　重建范文正公祠堂記　　　　徐有貞<lb/>
<pb n="KR4h0116_WYG_014-6a"/>
宋有天下三百載視漢唐疆域之廣不及而人才之盛<lb/>
過之此宋之所以為宋者也蓋自太祖而後十有五君<lb/>
君德莫盛於仁宗前後輔政之臣幾百數十人人才亦<lb/>
莫盛於仁宗之朝就仁宗朝之人才論之蓋莫盛於范<lb/>
文正公公之為人剛大清純天資忠孝而為學得聖賢<lb/>
之心庶乎所謂極高明而道中庸者故其為臣表裏一<lb/>
誠始終一正而文武經緯備焉公事仁宗自秘閣登諫<lb/>
垣出入侍從守郡帥邊多所涉厯而不得久處於朝及<lb/>
<pb n="KR4h0116_WYG_014-6b"/>
參大政方將及時復古權倖閒之曾不期月而去凡所<lb/>
建明旋亦更革公之所存十不施其四五然而勳業德<lb/>
望之盛視彼久於其位者猶倍蓰焉使其久且盡施則<lb/>
宋之為宋當有不止於是者矣甚矣直道之難行也有<lb/>
君如仁宗有臣如文正公其猶若此此有志於世者所<lb/>
深惜也公之同時名臣莫如韓魏公富鄭公魏公於公<lb/>
毎事推重而鄭公因事感嘆至擬公於聖異時大儒莫<lb/>
如朱文公文公謂公傑出之才為天下第一流而吳澂<lb/>
<pb n="KR4h0116_WYG_014-7a"/>
氏亦謂公為百代殊絶人物之數公者豈無所見而言<lb/>
哉是以後之君子聞風而起者未嘗不稱公之為盛也<lb/>
凡公所嘗過化之地皆有祠吳中公之故鄉而文正書<lb/>
院故義莊也其祀事自宋元國朝列於常典春秋享之<lb/>
而其祠宇因故歲寒堂為之屢毁屢葺規制未宏乃者<lb/>
今大司冦萬安劉公孜以都憲奉璽書巡撫南圻而臨<lb/>
是邦因謁公祠顧瞻興懷爰諮所司撤舊為新闢而宏<lb/>
焉協議以贊其圖者前郡守黃岩林侯一鶚今郡守璚<lb/>
<pb n="KR4h0116_WYG_014-7b"/>
臺邢侯克寛承命以董其工者吳邑主簿南昌李榮也<lb/>
於是公之十二世孫主奉祠事從規來以記請有貞聞<lb/>
之君子之於道也其有所立也必有所宗也求乎今而<lb/>
不足則尚友乎古之人所謂世異而道同者也今夫都<lb/>
憲公之巡撫於斯也猶文正之經制於河東陜西也兩<lb/>
郡侯之繼守於斯亦猶文正之為治於蘇潤饒越也事<lb/>
文正之事也心文正之心也是亦文正而巳矣然則三<lb/>
君子之學於公豈非所謂世異而道同者歟有貞於公<lb/>
<pb n="KR4h0116_WYG_014-8a"/>
幸為鄉之後學固嘗寤寐乎公而思所企及者其能自<lb/>
己乎哉雖不文也願執筆焉附名於三君子之後以庶<lb/>
幾夫高山景行之意云成化二年歲次丙戌春三月朢<lb/>
日立石武功伯徐有貞記<lb/>
　　　范文正公祠　　　　　　　　高啓<lb/>
開閣陳書對御筵共言天子得時賢才陪上相趨廷内<lb/>
遽撫豪羌出塞邊松栢自依先壟廟稻禾猶滿義莊田<lb/>
古來直道難終合何必深嗟慶厯年<lb/>
<pb n="KR4h0116_WYG_014-8b"/>
　　　同前　　　　　　　　　　　周南老<lb/>
天平吳臣鎮奕奕魏公祠靈氣盛鬱積慶源來逶迤䇿<lb/>
勲佐台輔威聲鎮羌陲庶幾百年後忠烈表令儀歲祀<lb/>
具牲醴有司循典彛雲仍蔭垂裕永永惟欽祇<lb/>
　　　同前　　　　　　　　　　王賓<lb/>
逺憂人主近憂民心在安邊肯顧身成就人才又多少<lb/>
中庸一語到今新<lb/>
　　　本朝春秋祀祝文<lb/>
<pb n="KR4h0116_WYG_014-9a"/>
學冠天人才兼文武義敦九族名垂千古<lb/>
　范文正祠在義宅之東即文正書院也天平山忠烈<lb/>
　廟蓋公先祠也此則專祀公而諸子配焉宋咸淳十<lb/>
　年知府潛説友奏建自元及今皆因之<lb/>
　　　韓蘄王廟記　　　　　　　　張習<lb/>
一人之忠義一代之忠義也千古之忠義也忠義本於<lb/>
人心同是心者同是好也烏有彼此久暫之異哉我朝<lb/>
列聖發德音一則曰忠臣一則曰義士毎令臣下舉以<lb/>
<pb n="KR4h0116_WYG_014-9b"/>
褒崇之不以古今而閒者恩至渥也曩蘇郡守鄱陽邱<lb/>
侯霽以宋名將忠武韓蘄王上聞謂王當靖康建炎閒<lb/>
屢立戰功捍衛王室維持駐蹕臨安而三吳實在畿内<lb/>
民獲脱虎口而弗致肝腦塗地者惟王倚賴也王後薨<lb/>
葬於吳墓在靈巖山麓止剰一穹碑而荒凉殊甚雖有<lb/>
裔孫居其傍微若一綫時享恒缺據禮凡有勞以衛民<lb/>
者於法當祭矧民至今感之兹臣欲毎歲官為一祭所<lb/>
以酬其勞而慰夫民用塞明詔惓惓激厲忠武之盛意<lb/>
<pb n="KR4h0116_WYG_014-10a"/>
敢請制曰可命大宗伯下有司以行事然而祭無常所<lb/>
或借山寺或在城結社而祭如是者三十稔矣今太守<lb/>
新蔡曹侯鳳惻然於懷以為事神報功吾民牧分内事<lb/>
也擬於王墓立廟以為栖神常祭之所兼得洒掃松楸<lb/>
免為貍兔草莽之場乃白於巡按侍御安成劉公丙欣<lb/>
然允俞遂委郡貳守吳川林侯廷瓛董其事侯相攸得<lb/>
舒坦之地於冢南為構正堂四楹奉神主前堂四楹列<lb/>
祭儀有寢以安庶職之齋宿有廡以處百工之庖宰繚<lb/>
<pb n="KR4h0116_WYG_014-10b"/>
以周垣闢以儀門甍棟丹堊孔曼且碩侯用心良密矣<lb/>
經始於𢎞治戊午如月丁丑至仲秋之腓落其成於是<lb/>
郡之士庶靡不相慶幸以為順其所望也爰授習志諸<lb/>
石嘗諗王諱世忠字良臣陜右延安人也風骨偉岸目<lb/>
瞬如電蚤抱忠義見國步艱險即躍然應募而起始攻<lb/>
夏城斬關而入斷敵將首擲之埤下掃平南北羣盜既<lb/>
而徽欽北狩高宗渡南而士氣幾淪兵禍方熾神器殆<lb/>
非宋有王於是時以數千殘卒與烏珠四十萬衆小戰<lb/>
<pb n="KR4h0116_WYG_014-11a"/>
百餘大戰數十自黃天蕩之克㨗金師北退誓清烽壘<lb/>
克復中原迎回二帝以竭其忠義之氣而後巳奈何主<lb/>
蔽奸相弗圖周漢之中興忘讎忍恥自甘瘡痍其生民<lb/>
棄捐其土地使智勇元勲置而弗用齟齬偃蹇徒老而<lb/>
斃所謂自壞爾萬里長城惜哉豈惟王之不幸實宋之<lb/>
不幸也吁以一人之身為國家之用否而繫天下之安<lb/>
危可見忠義之在斯人與天地之正氣相為周流日月<lb/>
同其光明山川同其流峙草木昆蟲同其生息暢達有<lb/>
<pb n="KR4h0116_WYG_014-11b"/>
不可掩焉者故前後大夫不私於吾郡而揚於大廷襮<lb/>
之天下聖天子於前代之忠義錫之寵光載之祀典俾<lb/>
三百年之隱伏煥然一新於今日由是垂衍千萬世而<lb/>
弗泯曠蕩之恩為何如哉王之行實備載本傳習何人<lb/>
耶敢爾加喙然誠蘇之齊民同一感仰於王者故忘其膚<lb/>
謭謹述如右仍贅詩以道王之功頌朝之恩為迎享送<lb/>
神三章當祭俾歌以侑爵云詩曰<lb/>
延綏山川秀鍾於王英雄慷慨忠義滿腔出為國家掃<lb/>
<pb n="KR4h0116_WYG_014-12a"/>
除粃糠挺身百戰劒弗剉鋩攙搶既滅强禦亦亡誓迎<lb/>
二皇以復舊疆垂四百年汗青有光<lb/>
煌煌天朝褒揚元勲前代忠義廟建于墳牲牡廣腯豆<lb/>
籩旅陳清酤黄流苾苾芬芬灌鬯達泉燔蕭于旻八音<lb/>
和鳴百職駿奔肅肅忱恂致享厥神<lb/>
神既格思吉蠲享饎赤騮朱軝騶從導隨颯然令儀歆<lb/>
畢言旋抑何所之亦惟在兹體物不遺答我聖恩貽我<lb/>
民禧百歲千秋式遵定規允慰慕斯<lb/>
<pb n="KR4h0116_WYG_014-12b"/>
　韓蘄王廟在吳縣靈巖山西麓紹興二十年勅葬於<lb/>
　此墓有穹碑而廟巳廢成化十年知府邱霽奏入祀<lb/>
　典毎歲仲秋祀之𢎞治中知府史簡以王舊宅在城<lb/>
　内南禪寺之左即其地祭之嘉靖二年知府胡纘宗<lb/>
　始以妙隱庵撤去佛像為王專祀俾僧守之胡有記<lb/>
　　　勅祀鶴山先生魏文靖公記　　吳寛<lb/>
𢎞治十一年四月蘇州府長洲縣民魏芳奏宋魏了翁<lb/>
登慶元五年進士累官至資政殿大學士參知政事贈<lb/>
<pb n="KR4h0116_WYG_014-13a"/>
太師秦國公諡文靖公嘗講學臨邛白鶴山下及謫居<lb/>
請州建鶴山書院以居學者後在政府理宗親書書院<lb/>
扁仍賜居第於蘇州以疾命就醫郡中及卒遂葬城西<lb/>
高景山下後以居第為書院而墳墓至今有碑在焉惟<lb/>
公立朝大節及講明道學之功當時與真文忠公相上<lb/>
下故人以真魏並稱國朝既以文忠公從祀孔子廟庭<lb/>
而范文正公蘇人也亦有文正書院又以公有功於宋<lb/>
亦命守臣即書院歲時致祭顧獨遺公徒使書院巍然<lb/>
<pb n="KR4h0116_WYG_014-13b"/>
神位虚設實為缺典兹幸遭際聖明崇儒重道屢降明<lb/>
詔表章先賢修舉廢墜如念公之功特賜秩之祀典豈<lb/>
惟為魏氏之榮而巳所以慰吳中士大夫之望者在是<lb/>
蓋芳之自陳如此事下禮部議以公平生具載史傳考<lb/>
論其功於法得祀宜命守臣春秋舉行如范文正公故<lb/>
事覆奏從之芳感激乃謁予告曰聖朝盛典一旦光賁<lb/>
於斯文至矣幸載之文詞以示後世寛謝不能而其意<lb/>
益懇蓋公居第實在蘇城之南元至順初公之孫起欲<lb/>
<pb n="KR4h0116_WYG_014-14a"/>
以其地規為書院言於侍臣以達於上命以舊扁揭於<lb/>
堂楣復勅學士虞公為之記公之功至是始顯觀記之<lb/>
所云一時尊崇之意雖若甚盛亦不過令其子孫世奉<lb/>
祀事而巳豈若今日酌於禮官之所議出於君上之所<lb/>
從陳其牲醴奉其幣帛内出祝詞俾有司奠讀如儀有<lb/>
國朝之盛者哉公之功至是益顯豈前代之可擬哉抑<lb/>
公之仕宋當冦亂擾攘蹙於偏安之地忠言沮塞厄於<lb/>
權奸之人其事業既不得大行於時獨其講學之迹見<lb/>
<pb n="KR4h0116_WYG_014-14b"/>
於所著如九經要義周易集説等書有不可泯者故雖<lb/>
百世之下學者猶有賴焉則夫論其功者祀之於一郡<lb/>
果足以報之乎蓋國初王忠文公子充嘗著從祀孔子<lb/>
廟庭議其謂厯代儒先有功於聖道者至宋有周元公<lb/>
而程氏兄弟承之迨朱子集其大成中更學禁獨真魏<lb/>
二公不背其學力為巳任其所著述皆黜異端崇正理<lb/>
質諸聖人而不謬足以贊朱子之緒以為當列於從祀<lb/>
其言合於公道君子取之久之詔文忠從祀既如其議<lb/>
<pb n="KR4h0116_WYG_014-15a"/>
然則公固不得而遺之也夫報功之典夫人當言之非一<lb/>
人所能私者則寛之記此亦豈以私於公哉君子其必<lb/>
有以取之<lb/>
　　　宋太師鶴山先生文靖魏公祠堂碑<lb/>
　　　　　　　　　　　　　　　　楊循吉<lb/>
𢎞治歲巳未之夏六月詔祀宋儒鶴山先生文靖魏公<lb/>
於蘇先生本蜀之蒲江人蘇得祀先朝賜第與其墓在<lb/>
焉於時中順大夫知蘇州府事河南曹侯實承今上命<lb/>
<pb n="KR4h0116_WYG_014-15b"/>
卜以是年秋吉有事於書院惟謹既而以為先生遭遇<lb/>
明天子得發揚其道光於無窮德意甚盛不可以弗志<lb/>
乃屬愚俾書之石愚按先生諱了翁字華父宋慶元五<lb/>
年進士官至資政殿大學士通奉大夫臨邛郡侯加贈<lb/>
太師進秦國公其曰鶴山先生者著書白鶴峯下學者<lb/>
所共稱也先生學以忠信篤敬為工夫踐履既茂用發<lb/>
而宏故能正色立朝而不附韓史立言垂範而羣經以<lb/>
明所謂有本者如是乎當宋之季宰相行偽禁法天下<lb/>
<pb n="KR4h0116_WYG_014-16a"/>
莫敢言道學先生以其所負者起而振之靡然從風士<lb/>
克返正然則程朱以來吾道嘗中微矣至於先生而又<lb/>
為一始斯文之不墜地實有人焉不然且莫知所紀極<lb/>
也由是言之厥功為大而況有懿德忠節炳炳乎哉是<lb/>
以皇上發綸音稽太常慨焉以列於禮典而不惜者蓋<lb/>
其報宜然也然先生去世且三百載澌融盡寒寂寥無<lb/>
聞而恩命優隆始自今日斯非直以為君子私頌而巳<lb/>
國家崇賢禮德之大於此焉覩而亦世道之所係也歟<lb/>
<pb n="KR4h0116_WYG_014-16b"/>
曹侯莅郡以正篤尚名教至是尤以風勵為急加勤拳<lb/>
焉故不敢以淺陋辭顛末既具又為樂歌繫其後將請<lb/>
用之獻爵云其辭曰奕奕兮新堂牲醴兮苾芳靈風穆<lb/>
兮絳帷揚皇有命兮神來肅將襃衣兮峩冠有懷兮明<lb/>
德凜正直兮元氣儼靜兮容色擊彼晝鼔兮吹參差蘭<lb/>
烟焚而桂漿淋漓神其樂兮匪土之思徘徊國恩兮按<lb/>
雲節而不儵馳以祐治化兮萬年為期<lb/>
　　　本朝春秋二祀祝文<lb/>
<pb n="KR4h0116_WYG_014-17a"/>
晩宋名儒繼明絶學著書行世抗節立朝遺疏攸存餘<lb/>
風未泯式彰明祀以厲方來<lb/>
　魏文靖公祠祀宋參知政事魏公了翁𢎞治十年從<lb/>
　郡人魏芳奏即鶴山書院祀之<lb/>
　　　晉顧元公祠堂碑　　　　　　周伯琦<lb/>
吳城之東六里有邱焉曰晉散騎常侍顧元公之墓公<lb/>
諱榮字彦先吳人也仕晉累官至散騎常侍封嘉興郡<lb/>
伯卒於永嘉六年十二月贈侍中驃騎將軍開府儀同<lb/>
<pb n="KR4h0116_WYG_014-17b"/>
三司諡曰元後追封公至是千有五十年吳人指為顧<lb/>
榮墓者是巳以其地形如鳳又相傳曰鳳凰嶺云墓前<lb/>
有祠前代所建厯年滋多屢修屢圯蚩民雜祀他鬼其<lb/>
中褻而不虔過者病之毗陵老儒謝應芳避地其側睹<lb/>
兹汙瀆惕焉不寧適真定周君舜臣來為長洲今君讀<lb/>
書化民知先務應芳請焉君曰我之責也遂偕詣墓祠<lb/>
展敬乃黜淫祀惟新是圖邑人張實承命惟謹徵工庀<lb/>
材更朽易撓填黫葺缺新像設具器用階庭門墉秩然<lb/>
<pb n="KR4h0116_WYG_014-18a"/>
完飭祠前二墩植以梧桐名雙梧墩以張華嘗稱公為<lb/>
鳳鳴朝陽也踰月訖工周君祇奠而妥靈焉他日應芳<lb/>
介江東文士薛毅夫熊進德謁文於麗牲之碑遂諾之<lb/>
予按晉史公機鑒絶人器識超逺有文武長材始與陸<lb/>
機兄弟入洛號三雋方厯朝署値宗室相殘宫輿播遷<lb/>
進退觸藩惟以沈酣晦迹﨑嶇而南屬廣陵相陳敏阻<lb/>
兵竊據厯陽姻族盤固志在躡武孫氏鼎峙而國公乃<lb/>
頓首受職佯順風旨潛誘同心曉諭大義羽扇一揮狂<lb/>
<pb n="KR4h0116_WYG_014-18b"/>
豎烟散而六州帖然雖周玘紀瞻甘卓輩合謀協力然<lb/>
非公之言行素孚忠憤感動親冒矢石為衆率先曷能<lb/>
有濟遂使東南人心有所綴繫而司馬氏不絶如綫之<lb/>
緒復延百有餘載其功為何如哉司徒王導表江南之<lb/>
望躬致賓禮以振士衆公進謨軍國以定大業觀其陳<lb/>
諫薦才孜孜捄弊則其平昔所蘊豈浮虚蕩軼清談惑<lb/>
世者比哉或曰賀循與公齊名士方陳敏之亂循以老<lb/>
疾不起何也夫人品雖同才智各異守道者以全身為<lb/>
<pb n="KR4h0116_WYG_014-19a"/>
潔徇義者以致身為忠未易以輕重之也公之卒也引<lb/>
循代之而終不就亦足以知其志於乎勸善懲惡人心<lb/>
所同不以今古而有閒也永嘉之際運祚屯厄其奸邪<lb/>
詭險擅權流毒者為後世唾斥不啻鬼蜮若公之忠義<lb/>
而功在天下者至今人所追慕睠睠不巳此豈人力所<lb/>
致哉記曰以勞定國則祀之顧公之功宜秩祀典其可<lb/>
緩乎作迎送神詩貽吳民俾歌以祀焉其辭曰羣岳之<lb/>
望兮岱宗南土之望兮顧公岱之雲雨兮歲以豐公之<lb/>
<pb n="KR4h0116_WYG_014-19b"/>
倡義兮功無窮邑有賢宰兮新其宫率吳民兮潔齊以<lb/>
恭千載一日兮人心同樵蘇逺迹兮馬鬛其封鳳皇翽<lb/>
翽兮棲其雙桐吳人追慕兮嘉慶是䝉教我以忠兮繄<lb/>
誰之功大元至正二十五年歲在乙巳仲冬朔日資政<lb/>
大夫江南諸道行御史臺侍御史鄱陽周伯琦撰幷書<lb/>
　　　顧榮廟　　　　　　　　　　高啓<lb/>
軍司吳國秀機神夙超朗弱冠遊洛師巳䝉南金賞﨑<lb/>
嶇諸王幕沈湎務遵養中罹廣陵艱計服匪誠枉風雲<lb/>
<pb n="KR4h0116_WYG_014-20a"/>
一揮扇義旅臻同響事成恥言勳飄然理歸鞅晉社始<lb/>
東遷羣賢悉収奬道謁真感㑹矯翼丹霄上德聞一代<lb/>
稱跡泯千齡往時屯乏良佐英謨益堪想墳祠托荒郊<lb/>
蕭條並榛莽蕘童侵雨隧淫巫闖塵幌大夫過停轅式<lb/>
瞻為含愴衣冠復故貌筵几陳新享寡劣忝鄉人因歌<lb/>
表遐仰<lb/>
　　　顧榮墓<hi>原註榮與張翰言惟酒可忘憂其如作病何榮好琴及卒家人常置琴座上</hi>
　　　　　　　　　　　　　　　　王賓<lb/>
<pb n="KR4h0116_WYG_014-20b"/>
不見人琴將走過白楊風𦂳獨秋多生同張翰言還在<lb/>
酒可忘憂如病何<lb/>
　晉顧元公廟祀驃騎將軍顧榮也在長洲縣黄天蕩<lb/>
　東以其墓在彼故稱其地為顧墓元知縣周舜臣重<lb/>
　建<lb/>
　　　晉大將軍右司馬陸士龍祠記　徐有貞<lb/>
蘇長洲益地鄉厚生里有祠祠晉大將軍右司馬陸士<lb/>
龍之神祠久廢近里士沈隱君貞吉以巳資興之既落<lb/>
<pb n="KR4h0116_WYG_014-21a"/>
成隱君具顛末徵予記之士龍雲也雲與兄機士衡並<lb/>
生於吳而仕於晉以文章顯辟為公府掾遷太子舍人<lb/>
出補浚儀令政稱神明去官百姓追思之為立祠於社<lb/>
尋拜呉王晏郎中令一以忠誠輔導之雲愛才好士多<lb/>
所貢達嘗薦衛將軍舍人同郡張瞻時論韙之入為尚<lb/>
書郎侍御史太子中舎人中書侍郎成都王穎表為清<lb/>
河内史時穎將討齊王冏以雲為前鋒都督㑹冏誅轉<lb/>
大將軍右司馬因督粮過吳婁地見歲祲以所督粮儲<lb/>
<pb n="KR4h0116_WYG_014-21b"/>
盡賑飢民忤成都王穎穎將殺之而孟玖素忿怨於雲<lb/>
由是雲遂遇害雖死一身能救萬民民感其德名其塘<lb/>
曰濟民以衣冠葬陽城湖之濱人呼為陸墓村立祠於<lb/>
相城市中至今民祀之不絶士龍家華亭華亭故吳郡<lb/>
古婁地也正今長洲東北維之壤所謂益地鄉厚生里<lb/>
固其址焉夫陸氏自遜與抗為將於吳有功德遺其鄉<lb/>
國久矣士龍又以賑貸故祠之宜也古之享天下後世<lb/>
祀者必有大功德被於人人思慕之而不忘其祀及乎<lb/>
<pb n="KR4h0116_WYG_014-22a"/>
逺蓋天地之妙萬物者神也神之為之者氣也是氣也<lb/>
得其靈竒則為偉人況雲為時名臣有文武長才故發<lb/>
而為忠義之業及其遭禍之死人皆悼惜之感之深思<lb/>
之久祠之不廢豈非出於天理民彛之正也故記之以<lb/>
告來者知所自焉<lb/>
　晉陸内史祠在長洲縣相城益地鄉祀晉大將軍右<lb/>
　司馬陸士龍雲也雲為郡人因以督粮賑飢遇害民<lb/>
　感其惠以衣冠葬此立祠祀之成化中里人沈貞吉<lb/>
<pb n="KR4h0116_WYG_014-22b"/>
　重建<lb/>
　　　短簿祠　　　　　　　　　　高啓<lb/>
下馬空林問廟扉衣冠寂寞掩塵幃不能復使桓公怒<lb/>
莫怪年來祭客稀<lb/>
　　　春申君廟<lb/>
封吳開巨壤相楚服强鄰名重三公子謀疎一婦人畫<lb/>
幃畱古像珠履絶遺塵簫鼔時迎祭還憐舊邑民<lb/>
　　　同前　　　　　　　　　　　周南老<lb/>
<pb n="KR4h0116_WYG_014-23a"/>
築居故吳墟封邑遂有吳邑民嚴廟祀高宫儼冠裾説<lb/>
秦歸楚嗣于時多智諝相楚誇豪雄得君良有初胡為<lb/>
惑寵嬖用計計益疎彼謂毋望人英也其置諸<lb/>
　　　同前　　　　　　　　　　　王賓<lb/>
後來毋望事分明從約當初幸喜成門下客多誰第一<lb/>
蘭陵有令是荀卿<lb/>
　　　甫里先生碑銘　　　　　　　胡宿<lb/>
君子之無所失道與世而汙隆聖人之不滯於物因時<lb/>
<pb n="KR4h0116_WYG_014-23b"/>
而遷徙達則奮庸而兼濟否則懷默而獨善堯舜許由<lb/>
昔賢標一揆之論禹稷顔子先民有同道之説繼世而<lb/>
作易地則然自風流之聿頽固先靈之不屬中古以降<lb/>
作者實繁舊史所存孤風可見咸能自潔身累脱去世<lb/>
紛耕岩石以相高蹈山林而不返語其玉立之節姑得<lb/>
而云體無道勝之韻蓋亦有幾若乃揖紛亂而高謝標<lb/>
耿介而長往漁釣一壑寄傲無何之鄉鼔吹六經圖芳<lb/>
不朽之事非夫高雅淑靈粹溫簡正疇可以議夫是矣<lb/>
<pb n="KR4h0116_WYG_014-24a"/>
先生陸氏諱龜䝉字魯望笠澤之幽居者也吐崇嶽之<lb/>
符倬生民之俊溫其如玉而不加雕琢淵乎似道而無<lb/>
所澄撓神茂初學聲冠當世屬土行標季天宇驛騷俎<lb/>
豆委而不収干戈尋而未巳先生歎深鳳鳥志劇鴻冥<lb/>
著書函谷之關鼓枻滄浪之水棄去驕君之餌謝絶畏<lb/>
友之方於是上㑹稽探禹穴由臨安訪仙室歸長洲茂<lb/>
苑之下樂松江甫里之勝乃歎曰時無明主安能宗予<lb/>
施於有政是亦為政退而賦考槃之詩且有終焉之計<lb/>
<pb n="KR4h0116_WYG_014-24b"/>
薙草開徑為臨江之居剪地<hi>一作剪茅</hi>作堂傲在鄒之宅南<lb/>
挹弁<hi>一作岍</hi>峰之色西帶重湖之光孤雲無心白鳥可狎<lb/>
道素自處物累不嬰好事之流或載酒而相訪雅遊之<lb/>
子時款關而請見户外之屨常滿席閒之丈屢啓稻田<lb/>
一㕓歲供薪水之費魚陂數頃日充庖膾之事至若金<lb/>
樞之月靜夜赤城之霞啓旦花瀨不逺蘋風甚快先生<lb/>
則必飾軥牛之乗戒白鵠之舫招來僧社之舊申命朋<lb/>
簪之盍泛覽節物從容談燕筆床硏格靜置於左右琴<lb/>
<pb n="KR4h0116_WYG_014-25a"/>
歌酒賦相繼以晝夜擊銅缽而賦詩指石鼎而聫句青<lb/>
溪之曲亦復何窮白雪之唱其和益寡飄然聲利之表<lb/>
自適仁智之樂眞所謂風塵之外物天地之逸民者也<lb/>
加以癖好聚書本皆有副得以傳冩則烏闌不計其費<lb/>
躬加校正則鷄距未嘗去手亡一簪而不戚似百城而<lb/>
有<hi>一作自</hi>喜雖張華海内之秘班超禁中之副無以過也<lb/>
由是富擁多聞優入聖域紬六經之妙論泛九家之清<lb/>
流摘發異聞多黄香之不見沈硏精義皆郭璞之未詳<lb/>
<pb n="KR4h0116_WYG_014-25b"/>
此又稽古之宗師博物之淵藪也若夫言不詭聖志在<lb/>
拂世英辭闢楊朱之塵高論攻墨翟之守潤色唐虞之<lb/>
際煥乎有章潛心大業之中卓然不類斯又三代之遺<lb/>
英萬世之先覺也自頃元和而下風什陵喪淫哇之響<lb/>
甚喧大雅之作幾墜先生収五際之長波駕四始之高<lb/>
蹈縮制萬變入道奥而惟深刻雕衆形等天機之不宰<lb/>
微言之緒既墜正始之音復聞時皮公日休以高文大<lb/>
筆為世元儒先生幅巾過從一面如舊相與文酒之間<lb/>
<pb n="KR4h0116_WYG_014-26a"/>
坐忘形骸之外凡所賡唱溢於几篋莫不硏幾深以繹<lb/>
志叨虚寂以成韻天才豓發縟體交變褭蹄之性百煉<lb/>
而不耗大韻之音九變而彌雅居然嗣響蔚於中興其<lb/>
命世傑出之雄乎昔子山構閔辭多主於悲哀韓非遭<lb/>
亂書頗露於孤憤屈平怨刺托方物以寄懷虞卿窮愁<lb/>
慨詩書而見志何自待之未厚將不遇之所興竊況淵<lb/>
雲曾未髣髴密而不雨嗟乎西郊之雲瑞非其時異哉<lb/>
東魯之獸至於青編紀素尚之節鏤板昭炳蔚之文雖<lb/>
<pb n="KR4h0116_WYG_014-26b"/>
與日月爭光金石無盡可也宿仰企風徽積有年籥經<lb/>
涂所出舊址存焉巋然靈光鞠為茂草憝交照之不接<lb/>
悼園秀之無聞亦猶厯高唐者想綿駒之謳過夷門者<lb/>
感侯生之事導揚盛德其庶幾乎銘曰　仰以觀文少<lb/>
微之位含德葆光淪精毓粹猗歟先生鍾厥靈氣郁哉<lb/>
懿文倬然上智五代尋戈三靈塞霧鶴在衛軒豺盈漢<lb/>
路衰鳳成歌冥鴻曷慕長洲苑下松陵水邊内樂名教<lb/>
中有聖賢擁書萬巻掞藻千篇江山豈助造化無權名<lb/>
<pb n="KR4h0116_WYG_014-27a"/>
理之言有補於世清高<hi>一作尚</hi>之風未墜於地壤樹俄空<lb/>
壠書不至清暉眇邈幽靈潛翳鞠草實繁柅車增欷講<lb/>
樹巳凋琴臺久墜茫茫太素英魂兮何歸杳杳終古香<lb/>
名兮獨飛<lb/>
　甫里先生祠祀唐處士陸魯望也在長洲縣東五十<lb/>
　里甫里白蓮寺即其故宅或云卒後就葬其傍廟食<lb/>
　於此嘉定十七年錢塘龔時俌别建祠於左元至正<lb/>
　間縣尹馬玉麟重建齊東埜語云白蓮寺魯望祠堂<lb/>
<pb n="KR4h0116_WYG_014-27b"/>
　像設皆當時物咸淳中有盛氏子醉仆其像於水滿<lb/>
　腹皆平生詩稿也知府魏普置盛罪更為塑像其腹<lb/>
　稿不復存矣<lb/>
　　　王長洲祠堂記　　　　　　　黃由<lb/>
孟子之言大丈夫曰富貴不能淫貧賤不能移威武不<lb/>
能屈蓋古之所謂大丈夫者必有高天下之識容天下<lb/>
之量蓋天下之氣不得志則獨善其身得志則未嘗不<lb/>
欲行其道乗田委吏不敢辭卑而盡吾職之當然及乎<lb/>
<pb n="KR4h0116_WYG_014-28a"/>
立人朝則謀主斷國以身徇義死生禍福不足以動其<lb/>
心此豈尋常瑣瑣者所能為也後世徒見古人功名鼎<lb/>
盛以為是出於偶然不知胷中涵養早由素定非一朝<lb/>
一夕而紀旂常汗簡青特其粗也内翰王公元之自為<lb/>
布衣巳慨然有經綸天下之志洎遭明時事聖君正色<lb/>
立朝凜乎不可犯文忠蘇公至追配以漢唐六君子平<lb/>
生大節載在信史夫人而能言之若夫服勤小官孜孜<lb/>
民事言誼卓然有大過人者國史逸其傳或不得而紀<lb/>
<pb n="KR4h0116_WYG_014-28b"/>
也公以雍熙改元宰吳之長洲首論𣙜酒之弊懼遺斯<lb/>
民之害以至激風俗而厚教化抑兼幷而哀流亡形諸<lb/>
壁記而垂詔後來者大率皆有深旨非涵養之厚不以<lb/>
職守大小貳其心者能若是乎公没二百年邦人雖知<lb/>
公之有德於民莫有發其微者今總卿贑川曾侯㮚德<lb/>
寛來宰是邑始求公像繪之而倂鑱歐陽蘇黄三公詩<lb/>
贊於石嘗屬子序其大概矣蓋曾侯之去十有七年天<lb/>
台黄君宜實來拜公遺像而且嘆祠事之禮猶缺乃闢<lb/>
<pb n="KR4h0116_WYG_014-29a"/>
縣治東偏建堂而奠焉而求文以為記竊謂公之雄文<lb/>
直道暴白天下豈待予之文而後信況獲附名於三公<lb/>
詩贊之尾尚復何言昔王文公介甫宰鄞有聲利興害<lb/>
除民甚便之其後坐廟堂臨大政乃用其所以治鄞者<lb/>
而治天下惜其學術喜同惡異故為相聲名減於邑公<lb/>
則不然自令滿召試再陟諫坡三登掖垣而晩入翰苑<lb/>
危言讜論裁抑冗費禁戢游惰緩刑薄賦修德厚本終<lb/>
始為上言之而愛民之意出於一轍咸平以來卒為名<lb/>
<pb n="KR4h0116_WYG_014-29b"/>
臣然則由百里之政充而至於致君澤民果且有異乎<lb/>
哉長洲為今壯縣今宰名德前後相望其閒因是有聞<lb/>
而登宰輔者豈公風流在人於今未泯邪黄君舊同學<lb/>
校知其人不茍為政三年去之日如始至燕居之所未<lb/>
嘗葺而獨於此焉惓惓可謂知所本矣予嘉其志故喜<lb/>
為書慶元六年華文閣直學士通議大夫新知建寧軍<lb/>
府事長洲縣開國子食邑五百户黄由記<lb/>
　　　王元之祠<lb/>
<pb n="KR4h0116_WYG_014-30a"/>
心知百姓在寒飢古寺荒祠有去思清夜虎邱山月上<lb/>
却疑顔色見今時<lb/>
　　　讚　　　　　　　　　　　范仲淹<lb/>
昔王文正公曾居相位二十年未嘗見其愛惡之跡天<lb/>
下謂之大雅冦萊公凖左右天子却戎狄保社稷天下<lb/>
謂之大忠樞密馬公知節有犯無隱天下謂之大直此<lb/>
三君子一代偉人也公與三君子深相交許情如金石<lb/>
則公之道可知矣<lb/>
<pb n="KR4h0116_WYG_014-30b"/>
　翰林王公祠祀宋王禹偁也公嘗為長洲宰天禧四<lb/>
　年子嘉言復宰長洲作堂祀之後又建眞堂於虎邱<lb/>
　藏小畜集其中知州康孝基撰碑景祐閒范仲淹守<lb/>
　郡嘗為之贊後其子純禮易之而去淳熙九年知縣<lb/>
　曾㮚復繪公象而祀之黄由記仍刻歐蘇黄三公詩<lb/>
　贊於石慶元閒令黄宜又作堂於縣治東偏名企賢<lb/>
　堂由復記之<lb/>
　　　忠烈廟記　　　　　　　　牟巘<lb/>
<pb n="KR4h0116_WYG_014-31a"/>
文正范公忠烈廟今在姑蘇三讓里天平山公自睦移<lb/>
守鄉郡再省三世松楸不但漢人過家上冢之榮而巳<lb/>
嘗即白雲菴奉香火洎登政府得追封三世置墳寺始<lb/>
奏改菴為白雲寺祀徐國公唐國公周國公蓋慶厯時<lb/>
也猶未有忠烈廟之名先是元昊據靈武納旌節僭位<lb/>
號威脅諸羌肆為邊患朝議舉兵攻討遂以邊事付公<lb/>
首用种世衡䇿城青磵扼衝要大營屯田聽民互市鄜<lb/>
延乃異時西夏貢路但嚴備不出以示招納又築大順<lb/>
<pb n="KR4h0116_WYG_014-31b"/>
城以捍環慶築細腰胡盧十二塞以制明珠滅臧二族<lb/>
元昊勢漸折乃命公及諸公知兵者分領要害為持久<lb/>
計以待其弊巳而昊卒納款如公言而公在廟堂以議<lb/>
論不同裁削倖濫既遂謝事矣公外剛内和恩威迭用<lb/>
當時邊人相語此小范老子胷中有數萬甲兵不比大<lb/>
范老子大范指雍也或有以龍圖老子稱之其為人所<lb/>
畏愛如此邠慶諸郡與屬羌皆立生祠繪像以事其終<lb/>
也屬羌酋數百舉哀舍哭之如父三日乃去宣和閒慶<lb/>
<pb n="KR4h0116_WYG_014-32a"/>
帥宇文虚中以郡人思公不忘祠事甚謹奏賜額忠烈<lb/>
廟他有舊額皆易新牓紹興失秦隴慶陽廟邈邈在他<lb/>
方始改奉於天平山毎歲上巳三司率僚屬郡博士率<lb/>
前序偕來致祭廟久頹毁至元乙酉主祭邦瑞提管士<lb/>
貴共議重建取義學餘米歸之義莊為土木費司計邦<lb/>
翰宗遜等佐之其年四月既朢新廟成丙戌二月既朢<lb/>
率族奉安前設文正公神像内設三國公神儀廟凡十<lb/>
楹黝堊丹漆備極壯麗供具皆完好大德甲辰行省聞<lb/>
<pb n="KR4h0116_WYG_014-32b"/>
於朝禁治煩擾崇奉尤嚴於是士貴以書抵巘俾記厥<lb/>
成謭焉末學固辭弗獲惟昔文正公在朝聞延州危急<lb/>
自請代張存直欲委身不測之地人以為難巘竊謂未<lb/>
若上百官圖詆宰相為張禹雖觸盛怒坐以越職曾不<lb/>
少沮為尤難蓋不顧其一身之利害禍福故能内肅朝<lb/>
綱外正方面諡曰文正廟號忠烈如是之偉也夫士大<lb/>
夫則知尊祖矣尊之者何銘其德善也是宜作為銘詩<lb/>
刻石列廡下其辭曰　南陽諸葛蜀漢再造志決身殲<lb/>
<pb n="KR4h0116_WYG_014-33a"/>
民哭陌道乃廟沔陽成都䕫子號曰忠武西人悲喜相<lb/>
傳尚記馘雙誅郃於惟文正異世同轍雖老益壯雖死<lb/>
不忘精忠盛烈夏日秋霜昔討靈武皇威逺加聲勢震<lb/>
憚摧其角牙忠烈有廟參錯西土公像在堂莫予敢侮<lb/>
天平之山白雲之泉公歸自西廟貌宛然誰實新之偉<lb/>
以柱石上公之服揚休山立内祀先公爰備廟制維垣<lb/>
啓宇光榮三世式濟世美忠宣弟昆粤至斯今代有賢<lb/>
孫乃厚義廩乃廣義學同志合慮新廟攸作潔我牲醪<lb/>
<pb n="KR4h0116_WYG_014-33b"/>
率我宗黨竭䖍妥靈黙通肹蠁公在帝旁玉虬既駕神<lb/>
遊委迤馭風來下佑我後人俾熾而昌廟祏是保千載<lb/>
奉嘗前朝奉大夫牟巘謹撰集賢直學士朝列大夫前<lb/>
行淛江等處儒學提舉趙孟頫書中奉大夫浙東道宣<lb/>
慰使都元帥李果篆額<lb/>
　　　重修范文正公忠烈廟記　　　王直<lb/>
正統八年十一月蘇州府重修范文正公忠烈廟成其<lb/>
十一世孫都察院照磨子易具事始末屬直為之記蓋<lb/>
<pb n="KR4h0116_WYG_014-34a"/>
公蘇人也曾祖徐國公祖唐國公考周國公皆葬蘇之<lb/>
天平山公嘗請於朝改天平山白雲菴為白雲禪寺世<lb/>
度僧守焉作祠於寺之右以奉祀事至公之子孫又作<lb/>
祠於是祠之南以祀公然忠烈之名未有也宋自元昊<lb/>
反西鄙騷動師出無功仁宗乃命公經畧公選將練兵<lb/>
築城塞墾屯田據其要害示以形勢招徠屬羌恩信大<lb/>
洽決䇿取横山復靈武元昊勢屈乃請降西人仰公之<lb/>
德服公之化皆為公置生祠公薨相與哭於祠下者累<lb/>
<pb n="KR4h0116_WYG_014-34b"/>
日不絶宣和閒宇文虚中為慶帥言公忠於朝廷功烈<lb/>
顯於西土至今猶廟祀益䖍然廟未有額徽宗命以忠<lb/>
烈名之且為題其牓凡廟之在西者皆易以新名然蘇<lb/>
猶未有也紹興以來西土皆陷忠烈之廟越在異邦蘇<lb/>
之守令與其士夫謀曰蘇公故郡也而天平山則公祠<lb/>
墳在焉公之精神必往來乎此乃更作新廟揭忠烈之<lb/>
牓於廟門由是蘇始有忠烈廟毎嵗上巳郡縣長吏率<lb/>
其屬致祭歲乆廟壞元至元乙酉嗣孫邦瑞士貴復新<lb/>
<pb n="KR4h0116_WYG_014-35a"/>
之末世兵亂燬焉逾八十年未有能復之者至是工部<lb/>
侍郎廬陵周公忱巡撫至於蘇而監察御史壽光劉君<lb/>
甄武昌劉君仕昌錢塘鄭君顒皆以事莅焉郡守李侯<lb/>
從智來㑹政事之暇語及兹廟因相與歎曰公之德業<lb/>
著於當時傳於天下後世不繫乎廟之有無也然表先<lb/>
正以儀來今使後生小子得瞻其廟貌想其精忠偉烈<lb/>
而興企慕之心則廟亦不可無也乃各出貲俾吳縣令<lb/>
永嘉葉錫圖其成錫毅然以身任之殫心盡力規畫處<lb/>
<pb n="KR4h0116_WYG_014-35b"/>
置凡鄰邑之令佐皆以貲來助市良材命衆工為堂前<lb/>
後各三閒以奉公及三世先公像東西廂如其數以藏<lb/>
祭器而齋宿寓焉壯麗嚴整有加於昔中作石橋橋南<lb/>
左右為碑亭前作大門牓曰勅賜范文正公忠烈廟經<lb/>
始於是年九月九日閲兩月而廟成直聞之士之能任<lb/>
天下之重者必以天下為心心之欣戚主乎人而不私<lb/>
於巳是以天下為心者也以天下為心則人庶乎有濟<lb/>
矣初公未顯時巳欲任天下之重嘗曰士當先天下之<lb/>
<pb n="KR4h0116_WYG_014-36a"/>
憂而憂後天下之樂而樂夫憂人之憂而欲免其憂使<lb/>
人皆樂然後與之同其樂此豈小丈夫然哉孟子曰禹<lb/>
思天下有溺者由巳溺之稷思天下有飢者由巳飢之<lb/>
公之心猶是也故其德業之盛不愧乎古人豈特著於<lb/>
西土也哉嗚呼士不以天下重者有之矣不以天下之<lb/>
重自任則其所存所行一主於為巳人之利害不少概<lb/>
於其心而又悻悻然自以為得功烈之卑無足怪也而<lb/>
所為士者固當為是邪然則公之孫與邦之人士及四<lb/>
<pb n="KR4h0116_WYG_014-36b"/>
方之來者拜公之廟慕公之功業必當師公之心充之<lb/>
以仁義而力行之於公其殆庶幾乎故為之記而道愚<lb/>
之所聞使刻諸石告焉凡以貲來助者其姓氏皆載之<lb/>
碑陰<lb/>
　　　天平山謁范公祠　　　　　　鄭元祐<lb/>
西望層巒草木青魏公祠下拜儀刑經綸有䇿回天地<lb/>
憂樂無時忘國廷異代蒸嘗遵典禮故山香火下神靈<lb/>
浮雲變滅知何在閒聽秋風語塔鈴<lb/>
<pb n="KR4h0116_WYG_014-37a"/>
　　　同前　　　　　　　　　　倪瓚<lb/>
魏公祠宇青山麓崖石巃嵸森古木山下居人幾世孫<lb/>
泉道瓜綿分譜族太湖之水去悠悠異代蒸嘗春復秋<lb/>
吁嗟濟世安邊計今日誰先天下憂<lb/>
　　　同前　　　　　　　　　　蔡羽<lb/>
春山社日鳥嚶嚶父老銜香忽滿庭西北風雲遺廟貌<lb/>
邦家忠義仰儀刑陰霞細䕶碑文緑靈谷常籠竹樹青<lb/>
𤣥酒一巵心不死海空天濶鳳冥冥<lb/>
<pb n="KR4h0116_WYG_014-37b"/>
　忠烈廟在天平山白雲寺范文正公先祠也公之先<lb/>
　自徐國公而下三世葬此宣和五年慶帥宇文虚中<lb/>
　奏賜此額本建邠慶閒南渡隔絶改奉於此毎歲上<lb/>
　巳有司致祭今祭於城中書院此廟則其嗣享焉正<lb/>
　統中重修<lb/>
　　　崇本堂記　　　　　　　　　王直<lb/>
崇本堂者姑蘇周浦所作祠之名也祠以祀先昔之作<lb/>
者未有名今名曰崇本尊祖也萬物本乎天人本乎祖<lb/>
<pb n="KR4h0116_WYG_014-38a"/>
古者卿大夫士必有廟祀廟制不行於是而有祠堂取<lb/>
尊祖之義以名之使為子孫者仰而望俯而思油然生<lb/>
其孝敬之心亦君子之所可者也周氏之先居汝之安<lb/>
城晉太康中有諱浚者都督揚州又徙家陽陵其後子<lb/>
孫衆多散處遂昌蒲城營道代有顯人營道之族有輔<lb/>
成者登宋進士第為桂嶺令實生濓溪先生封道國公<lb/>
諡曰元先生嘗過潯陽愛廬山之勝攜長子壽家焉壽<lb/>
之孫興裔官至武功大夫和州觀察使領侍衛軍馬都<lb/>
<pb n="KR4h0116_WYG_014-38b"/>
虞候駐劄平江請立先生祠於吳縣胥臺鄉道山之左<lb/>
武功與金人戰没於福山勅葬虞山東麓子孫世守焉<lb/>
宋亡祠廢有元盛時浦之曾祖松江監税文英復建祠<lb/>
於故址監税卒子江浙行省照磨南奉附於道山子孫<lb/>
因家蘇城中至正兵亂祠又燬焉浦之父長洲教諭敏<lb/>
嘗欲重構而力不逮乃專祠於家浦與弟淵奮欲成父<lb/>
志淵出為遂昌令滿九年銖積寸累得餘俸若干欲以<lb/>
修祠堂歸至錢塘而卒浦乃極力經營市材庀工共為<lb/>
<pb n="KR4h0116_WYG_014-39a"/>
堂若干楹於正寢之東中祀先生武功以下列置左右<lb/>
凡器用所宜有者無不畢具繚以周垣前為大門以時<lb/>
啓閉而祠堂之制大備正統元年朝廷尊崇儒道凡聖<lb/>
賢子孫皆復徭役其秀茂者収録之恩禮至厚也先生<lb/>
子孫之在姑蘇者初由道而徙郡守況侯驗其實皆復<lb/>
之浦既䝉朝廷之德而益重本源之思至是堂成欲使<lb/>
子孫咸不忘其所自出而恭敬奉承於悠久既以崇本<lb/>
揭於楣使其子融縣丞綱來京師因都察院司務鄒亮<lb/>
<pb n="KR4h0116_WYG_014-39b"/>
屬予記自孟子没而聖人之道不傳學者莫知所向先<lb/>
生奮乎百世之下負絶出之資有默契之妙繼往聖開<lb/>
來學圖書之作闡陰陽鬼神之祕啓性命道德之奥使<lb/>
天下後世曉然知聖人之道如日之麗天其本自先生<lb/>
發之今祀於宣聖之廟徧天下蓋不忘本也況為子孫<lb/>
者乎禮不忘其本而君子謂之仁以其心之厚也斯堂<lb/>
也推本於先生而尊事之信可謂厚矣然君子之尊祖<lb/>
豈獨祀享而巳哉遵其道率其教而不違焉斯善矣先<lb/>
<pb n="KR4h0116_WYG_014-40a"/>
生之道載之書其所以為教者蓋曰誠五常之本百行<lb/>
之源也茍能存誠則仁義禮智之具於心孝悌忠順百<lb/>
行之見於事者皆無有不實此大賢君子事也充而至<lb/>
於聖人不難矣今之學者皆知讀先生之書求其為教<lb/>
之本而盡心焉則周氏子孫之當務可知矣朝夕出入<lb/>
於此堂仰先生之德容服先生之教皆有以明善誠身<lb/>
處則為良士出則為良臣斯無媿於先生無負於朝廷<lb/>
優待之盛意崇本之名不亦光逺有耀哉是為記資政<lb/>
<pb n="KR4h0116_WYG_014-40b"/>
大夫吏部尚書前國史總裁泰和王直撰<lb/>
　濓溪祠在萬壽寺西濓溪坊内祀宋周元公茂叔初<lb/>
　茂叔孫興裔以和州觀察使駐節平江奏立祠吳縣<lb/>
　胥臺鄉後裔孫文英南老屢復而廢正統元年孫周<lb/>
　淵等遷於家<lb/>
　　　新建和靖尹先生祠記　　　　黄榦<lb/>
和靖尹先生寓居平江府虎邱西菴牓曰三畏齋所題<lb/>
雜録論語解皆可考所寓即上方也去之七十有五年<lb/>
<pb n="KR4h0116_WYG_014-41a"/>
郡守直秘閣陳君芾通守太學博士丁君焴始度菴空<lb/>
地為屋繪先生像祀焉尊前賢厲後學也先生諱焞洛<lb/>
陽人年二十師伊川程子舉闈䇿士議誅元祐黨人不<lb/>
答遂棄舉子業靖康初以布衣召不至詔襃為和靖處<lb/>
士洛陽陷家殲焉先生死復蘇竄長安山谷中逆豫以<lb/>
禮聘溺水逃去展轉蜀道累年紹興五年以崇政殿説<lb/>
書召凡二十辭八年冬始入見除秘書郎明年遷太常<lb/>
少卿權禮部侍郎毎選輒力辭其冬除徽猷閣待制提<lb/>
<pb n="KR4h0116_WYG_014-41b"/>
舉萬壽觀辭不巳遂奉外祠即虎邱以居年巳七十矣<lb/>
貧無以為歸也後二年竟没於㑹稽之寓舍先生所遇<lb/>
於世如此蓋嘗考先生之所學篤於踐行不為虚語未<lb/>
嘗求人之知人亦莫能窺其所蘊也今其可見者經帷<lb/>
進講門人記録耳惟即其所遇於世者觀其所處然後<lb/>
知先生之於道卓乎不可及矣利害者人心之私義理<lb/>
者道心之公公私之閒迭為勝負一取一舍而賢不肖<lb/>
可知也至於厯險難之極而不變處貴顯之驟而不動<lb/>
<pb n="KR4h0116_WYG_014-42a"/>
抱仁戴義終其身而不悔非盛德能若是乎理義充於<lb/>
中則禍福成敗榮辱得失轇轕萬變日陳乎前而心自<lb/>
若也程子之門從遊之士皆宏博俊偉極天下之選而<lb/>
於先生亟稱之其察之審矣顔淵退然如愚而夫子稱<lb/>
之亦曰簞瓢陋巷不改其樂又曰庶乎屢空然則先生<lb/>
者程門之顔氏歟里巷小人顛𡨕利害之塗不足道學<lb/>
士大夫則知禮義矣臨利害未毛髮許棄其所守者可<lb/>
歎也聞先生之風得無小媿有志於道者亦可以自勉<lb/>
<pb n="KR4h0116_WYG_014-42b"/>
歟二君為是祠有補於名教大矣故述其躬行之大節<lb/>
以示學者庶幾驗之於身而得先生之道云嘉定七年<lb/>
六月既朢後學黄榦記<lb/>
　　　重遷和靖先生祠堂記　　　　黄士毅<lb/>
平江府虎邱西菴尹公和靖先生祠者嘉定甲戌今軍<lb/>
器少監丁公焴通守吾邦之所創也祠在山之西北隅<lb/>
後二年貳卿孟公猷聞有殯在西階之上甚懼非所以<lb/>
祓不祥而致蠲祀之誠者告刑獄使者柴公中行乃屬<lb/>
<pb n="KR4h0116_WYG_014-43a"/>
長洲丞趙君崇偘即上方通幽軒之南闢地而遷焉蓋<lb/>
先生寓居之所也知府事沈公皥悉資其役為堂三間<lb/>
西向羣山前列環隴近䕶老松修竹交閟左右高明靚<lb/>
深稱祀如昔甫成而柴公以召去王公涔繼之復摹先<lb/>
生晩歲片紙手書聖賢格言五千餘字刋置西序常平<lb/>
使者吳公格割公田四十六畝俾住菴者為增葺費孟公<lb/>
以始創遽遷合有以示來者命士毅書之士毅因竊慨<lb/>
念昔登朱子之門獲聞先生之學嚴於持守之本在此<lb/>
<pb n="KR4h0116_WYG_014-43b"/>
用力之真體驗之熟復發主一無適之旨至講説而不<lb/>
踐行則為虚語問答而少差失則至悞人與夫未至於<lb/>
磨不磷涅不淄則不可如聖人之見南子者類皆務於<lb/>
簡實而戒謹恐懼之意隱然於其間未嘗不三復警省<lb/>
是皆持守之功也蓋持守則心存心存則其言斯訒其<lb/>
行斯察有不期然而然者於是深嘆夫周程之所以上<lb/>
續孔孟者至於朱子粲如日星有目咸覩先後本末區<lb/>
别在前大小精粗各有攸屬學者於此不患講習之不<lb/>
<pb n="KR4h0116_WYG_014-44a"/>
能明所患講習之易明而忘持守之為本耳則嘗推明<lb/>
先生之學以勵後進今之祠事仰止遺像如親炙之必<lb/>
求先生之學而學焉是乃興起之漸豈曰小補之哉此<lb/>
又其所可書之大者遂不復辭既次其畧輒附所聞如<lb/>
此然自先生來居積七十有五年未有表其事而出之<lb/>
者而二三年閒其役再舉始克就緒則感夫事之難成<lb/>
而俾終弗壞焉以興起於無窮者又有待於後之君子<lb/>
也先生居之歲月出處之大致巳詳於黄榦之前記是<lb/>
<pb n="KR4h0116_WYG_014-44b"/>
役也始於四月甲午而訖於六月庚戌實丙子歲云後<lb/>
學黄士毅記<lb/>
　　　尹和靖三畏齋　　　　　　王賓<lb/>
兵後南來巳白頭虎邱行過偶遲畱齋居猶自名三畏<lb/>
點檢身心肯暫休<lb/>
　和靖祠祀尹肅公焞也在虎邱西菴公紹興中嘗讀<lb/>
　書於此扁所居曰三畏齋嘉定七年知府陳芾始繪<lb/>
　像祠之九年郡人孟猷請於刑獄使者柴中行即上<lb/>
<pb n="KR4h0116_WYG_014-45a"/>
　方通幽軒之南闢地遷焉即先生寓居所也常平使<lb/>
　者吳格割公田四十六畝為住庵者増葺費黄士毅<lb/>
　記今廢改祀於學宫<lb/>
　　　包山祠　　　　　　　　　皮日休<lb/>
白雲最深處像設盈岩堂村祭足茗栅水奠多桃漿䇹<lb/>
䉦突古砌薜茘綳頹牆罏灰寂不然風送杉桂香積雨<lb/>
晦州里流波漂稻粱公惟大司諫憫此如發狂命予傳<lb/>
明禱祇事實不遑一奠若肹蠁再祝如激揚出廟未半<lb/>
<pb n="KR4h0116_WYG_014-45b"/>
日隔雲逢澹光<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>雨點沙漸収羽林槍忽然山家犬<lb/>
起吠白日旁公心與神志相向如𤣥黄我願作一疏奏<lb/>
之於穹蒼畱神千萬祀永福吳封疆<lb/>
　　　同前　　　　　　　　　　陸龜䝉<lb/>
靜境林麓好古祠烟靄濃自非通靈才敢陟羣仙峯百<lb/>
重波浪沓中堂簫鼔重直君貝瓊轝髣髴來相從清露<lb/>
濯巢鳥陰雲生畫龍風飄橘柚香日動幡蓋容將命禮<lb/>
且潔所祈年不凶終當以疏聞特用諸侯封<lb/>
<pb n="KR4h0116_WYG_014-46a"/>
　包山廟在洞庭西山俗稱包王廟唐咸通中郡從事<lb/>
　皮日休禱雨有應與陸龜䝉皆有詩<lb/>
　　　水仙大王廟碑　　　　　　　楊循吉<lb/>
人有曲直必告諸吏至於水火疾病之厄吏無能焉神<lb/>
斯專之神之治人比於吏而其可憑過之何也吏未必<lb/>
盡公神則無不公者焉故人之憑神人甚於慿吏敢欺<lb/>
吏不敢欺神人也吾鄉世事水仙大王建廟天子之所<lb/>
封也有鄉者三視他人為貴鄉人有事則告惟大王之<lb/>
<pb n="KR4h0116_WYG_014-46b"/>
神在上巍然而聽之若受焉者及其歸而或賜之或不<lb/>
賜之又若有分别者蓋誠有吏職焉然人得賜於神則<lb/>
喜不得賜於神不怒則神之尊吏不得參焉非其公之<lb/>
至也人烏以若此嗚呼有良吏或易而去神一而巳則<lb/>
吾鄉人其敢不䖍矣乎夫牲醴錢幣所以報也若夫無<lb/>
辭以宣神德神謂人莫知其公焉故碑<lb/>
　水仙廟在子城東南古蒼龍堂神即柳毅也今為上<lb/>
　元鄉土社祠額著靈異<hi>一在城西雁蕩村俗名三鄉廟</hi>
<pb n="KR4h0116_WYG_014-47a"/>
　　　重建武安王廟碑　　　　　　祝允明<lb/>
王勳在劉蜀天下得祀之勸忠也始王官終前將軍既<lb/>
没蜀人祀之代有崇廣逮宋大觀閒追諡又以義勇稱<lb/>
廟而四方之祠亦益廣矣若蘇城之祠則昉見於淳熙<lb/>
三年之公牒蓋當時市户俞拱等請府判執狀置祠基<lb/>
石本也其前後兵火傷剥祠之始構與其歲時與其紀<lb/>
載幷為消沈而不可考巳屬者廟旁民湯文淵輩以兹<lb/>
邦荷王休靈人和物蕃感而思報遂與其廟道士張某<lb/>
<pb n="KR4h0116_WYG_014-47b"/>
等謁告於太守太守亦以王忠民思之捐俸餘銀為匠<lb/>
作費幷諭長洲吳二縣出銀數佐之俾鼎建焉張等遂<lb/>
購材立殿三間木備而價不及陶甓湯文淵乃獨典領<lb/>
其他裨宇翼舍鄉人又相與共成之廟遂以完以予亦<lb/>
鄰祠居被王祐深來請紀事嗟夫王之陰力在吾土吾<lb/>
土之民知家寧户嬉之樂而因以知其力之所出知其<lb/>
力之所出而因以知所以報之者是固理之自然而王<lb/>
之忠義勳烈則又足以勸夫人故太守之徇民又所以<lb/>
<pb n="KR4h0116_WYG_014-48a"/>
勸忠也今之後吏益忠於為公民益忠於報上虚𤣥之<lb/>
徒亦益忠於所事勸忠之効大白當有兹舉始予受衆<lb/>
請為畧工度始末取義之大者記之而又為歌詩三章<lb/>
系其後俾祀者用焉其詞曰　秩秩兮王宫桓桓兮王<lb/>
容藹牢醴兮潔豐王之神兮來降惟王之神兮降止鼔<lb/>
鏜鳴兮成禮王之享兮凱如蔭吾民兮翼吾里惟王之<lb/>
去兮莫畱神洋洋兮無行不周勸忠兮報德長無絶兮<lb/>
春秋<lb/>
<pb n="KR4h0116_WYG_014-48b"/>
　闗王廟在武狀元坊東大街上元甲午歳道士李原<lb/>
　祐建<lb/>
　　　太倉關王廟記<hi>在教場演武㕔後</hi>　　　陸伸<lb/>
太倉舊有公廟在小北門内教場之西偏𢎞治十年奉<lb/>
命鼎建州治教場南遷於張王倉基越六年州民始請<lb/>
于總督備倭都指揮西公修舉如故或者謂公斃吳人<lb/>
之手當不食於吳殆非通論今天下大一統非復偏據<lb/>
一隅之吳矣況國初定鼎於鍾山鍾山非孫氏開國之<lb/>
<pb n="KR4h0116_WYG_014-49a"/>
地乎故有公廟而新之是時禮官無以為否者必有説<lb/>
也或又謂公之稱號不一當何從伸嘗考之公在漢末<lb/>
封為漢壽亭侯至宋祥符以來始有義勇武安王之號<lb/>
迄於元之延佑則倂諸號為一多至八十餘字而濫極<lb/>
矣國初下詔謂忠臣烈士惟當時初封以為實號宜正<lb/>
書其額曰漢壽亭侯關公之廟載記謂公生辰九月十<lb/>
八日今以五月十三日官殺少牢以祭因為詳著其事<lb/>
於麗牲之碑而系之以詩俾有事於廟則歌以侑之其<lb/>
<pb n="KR4h0116_WYG_014-49b"/>
辭曰山西兮河東神靈㑹兮虎臣以降炎光兆滅兮大<lb/>
統聿分庶還於一兮式𢎞厥功命之不淑兮弗克有終<lb/>
悠悠有識兮孰不哀慟忠魂炳朗兮彌塞區宇鞭霆掣<lb/>
電兮爰上爰下作廟迓神兮于江之滸我心不貳兮公<lb/>
將我與維其來兮以祀以妥維公之來兮其從如雲髯<lb/>
之飄飄兮顔如渥丹狐狸遯跡兮魑魅失羣雲風蕭颼<lb/>
兮至止欣欣我心不貳兮公寧我嗔無遄其歸兮爰嚌<lb/>
于飱載拜稽首兮無敢不肅曰公是型兮以佑列服公<lb/>
<pb n="KR4h0116_WYG_014-50a"/>
其少畱兮旋車勿速神曰醉飽兮既受爾禄爾心不易<lb/>
兮我猶爾復<lb/>
　　　靈祐廟記　　　　　　　　　范成大<lb/>
按元符三年林戊記云梁衛尉卿陸僧瓚捨宅為寺有<lb/>
女不嫁既死祠於寺之東廡開寶中吳越王朝京道出<lb/>
吳江大風幾覆舟見女子拯之自言通𤣥寺之神本國<lb/>
加封感應夫人郡人於此祈子頗驗元符初夏大旱人<lb/>
多暍死明年疫厲繼作通判祝安上攝州事禱神致雨<lb/>
<pb n="KR4h0116_WYG_014-50b"/>
歲大熟事聞詔封慧感夫人政和二年曹斐記賀鑄書<lb/>
中吳記聞云安上除知台州至錢唐將濟夢一婦人告<lb/>
以風濤之險明日果覆舟數十獨安上得免嘗有祝史<lb/>
竊廟中縣幡縶其身環走殿内自言某實盜也夜半踰<lb/>
城還家神靈潛制於此建炎中嘗有邊警居民有事之<lb/>
者夢神告以兵難不數日陷乾道三年秋禱雨有應父<lb/>
老顧安時上其事加封慧感顯祐善利夫人參政范成<lb/>
大記<lb/>
<pb n="KR4h0116_WYG_014-51a"/>
　　　聖姑廟　　　　　　　　　　高啓<lb/>
潮心涌出黿頭山白波翠島非人寰清虚宜作水仙府<lb/>
鱗堂荷屋居其閒淵都羣靈孰為主烟髩翛然一神女柔<lb/>
姿孰敢狎相親笑叱鼉龍起風雨玉骨蜕來經幾秋世<lb/>
縁巳斷信無愁采蘭毎約湘濱㑹拾翠時陪漢上遊水<lb/>
禽翔鳴衛芝蓋長在蒼茫杳冥外鮫人獻綃裁作衣螺<lb/>
女供珠綴為佩花落閒祠謝古春蕙幃瑶席揜香塵空<lb/>
山夜夜星河逺芳渚年年蘅杜新霞舒霧捲凝光彩笑<lb/>
<pb n="KR4h0116_WYG_014-51b"/>
語無聞復誰待冷風幾度引舟迴宛似蓬萊隔烟海猿<lb/>
呌楓林魚躍波桂旂翻翠莫寒多女巫佇望飛輿度獨<lb/>
奏箜篌引曼歌椒觴奠罷沈𤣥璧鳥没遥天湛空碧遺<lb/>
情不結楚臺雲世人何處尋蹤跡<lb/>
　　　同前　　　　　　　　　　　周南老<lb/>
盈盈粉黛粧遺廟臨芳嶼揚靈洞庭西弭節黿山渚駕<lb/>
龍乗白黿鱗鱗魚媵予儵來兮忽逝衛風挾雲雨過舟<lb/>
恐濤惡妥靈奠椒醑傳載或可稽曰晉王彪女<lb/>
<pb n="KR4h0116_WYG_014-52a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_014-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻十四<lb/>
</p>
<p>
</p>
  </div>
<div>
                <head>吳都文粹續集巻十五</head>
    <p>
<pb n="KR4h0116_WYG_015-1a"/>
欽定四庫全書<lb/>
　吳都文粹續集巻十五　　　明　錢穀　撰<lb/>
　　祠廟<lb/>
　　　恵應廟記　　　　　　　　　黄昺<lb/>
蓋聞三代迭號仁義攸歸七國僭稱簡牘是誚或封建<lb/>
子弟或追贈公侯居於域中莫斯為大然有功於國有<lb/>
恵及民後世尊其道者亦受命無愧矣大聖山王者馬<lb/>
鞍山之神也按圖經梁沙門慧嚮謂兹山諸勝可興佛<lb/>
<pb n="KR4h0116_WYG_015-1b"/>
寺雖用志彌篤力莫能逮一日冥寢山靈現曰願助千<lb/>
功以副斯意是夕雲驅電掣駢闐之跡遍林莽鞭扑之<lb/>
聲震巖谷數里恇悸詰旦隂翳潛廓靈基倏成夷廣横<lb/>
袤十七丈髙聳二丈小大規矩混然削成其直如繩其<lb/>
平如砥殆非人功所能致也事聞建神之祠錫命曰大<lb/>
聖山王蓋旌其功而表其美也自兹以還威靈益著聰<lb/>
明正直鎮乎百里之境福善禍淫庇乎一方之民凡猶<lb/>
豫者卜之如釁靈龜疾疫者禱之如餌良藥肸蠁之應<lb/>
<pb n="KR4h0116_WYG_015-2a"/>
昭昭而可騐牲幣之祭紛紛而不絶及物之惠斯亦至<lb/>
矣然而年禩久逺棟宇隳壊軒墀蔽乎春草廊壁鳴乎<lb/>
秋蛩雖靈之具存而像亦斯弊邑人陳仁紹者好善不<lb/>
回積財能散眂廟宇棟橈思締構以鼎新今僧主靜志<lb/>
堅同募居人以成勝事僧願文清瑩亦贊其能牋疏一<lb/>
發如石投水施利四來如川赴海凡所得者僅踰千緡<lb/>
於是鳩工市材揆日蕆事嵗時未易斤斧告停危檐翬<lb/>
飛疊瓦鴛甓窗牖明邃欂櫨赫奕殿堂廣其舊制廊廡<lb/>
<pb n="KR4h0116_WYG_015-2b"/>
闢乎新規門闌有制左右有序中塑神象森衞靈官威<lb/>
儀聿成藻繪斯煥蓋所以答神休而肅祀事也噫古之<lb/>
卿士有益於人者典禮尊其祀焉矧兹山王垂數百載<lb/>
而英烈不昧始施功而成善事終佑民而享明徳建祠<lb/>
追號亦其宜矣前所謂有功於國有惠及民後世尊其<lb/>
道者受命無愧其斯之謂歟昺因訪舊胥臺薄游是邑<lb/>
聞其異跡缺於紀事既䝉確請不獲牢讓辭㫖淺近斯<lb/>
為媿焉明道二年二月十五日記<lb/>
<pb n="KR4h0116_WYG_015-3a"/>
　惠應廟祀崑山神在縣西北馬鞍山之陽唐中和二<lb/>
　年建宋崇寧閒賜額曰大觀廟封神曰静濟侯紹興<lb/>
　閒加永應淳熙閒加昭徳慶元間加顯貺開禧閒改<lb/>
　封昭惠公嘉定間加靈濟寶慶閒加福應紹定閒加<lb/>
　康祐淳祐閒封顯祐王國朝洪武中改封崑山之神<lb/>
　每嵗夏四月祀之永樂中廟燬宣徳中縣丞吳仲𦙍<lb/>
　重建祝文曰有山巍巍惟神主之有民林林惟神福<lb/>
　之誥錫寵襃以答神休英爽如在享祀千秋<lb/>
<pb n="KR4h0116_WYG_015-3b"/>
　　　宋衞文節公祠堂碑　　　　沈魯<lb/>
朝廷崇禮先賢累下詔所在有司以時修葺祠宇除墓<lb/>
道使人守䕶如法崑山縣儒學教諭臣劉衡訓導臣章<lb/>
經奏故宋太師秦國公文節衞涇生於是縣之石浦蚤<lb/>
負經世之學魁多士於淳熙甲辰登要樞參大政中外<lb/>
厯任四十年所言皆經國逺謀關係世教為甚重自范<lb/>
文正公後繼先憂後樂之志者此其人也方韓平原之<lb/>
勢熖薫灼毁譽舛午今年朱元晦斥明年趙汝愚薨而<lb/>
<pb n="KR4h0116_WYG_015-4a"/>
偽學之禁日迫正士接跡逺引猶排擊無所容其身而<lb/>
惟重利祿輕行檢者附麗以成其私攘臂僥倖於一時<lb/>
而無以為善後之計公以理亂安危之機閒不容穟具<lb/>
疏利害請除之而侂胄師旦為世大戮矣尤務搜賢才<lb/>
以立國長養振作以固不拔之基講求大計規恢逺圖<lb/>
而復見扼於彌逺之擅國卒無以售所言夙與元晦有<lb/>
契分至是乞召還而元晦巳卒復移文新安梓行所注<lb/>
書又請為右文殿修撰張栻賜諡於今三百年為士者<lb/>
<pb n="KR4h0116_WYG_015-4b"/>
皆能言之而舊祠在馬鞍山荒涼搖落神弗寧妥民有<lb/>
以義起者為徙置學宫之旁俾七世孫烚居守墓在湖<lb/>
州者亦已蕪没不治臣衡等稽諸禮典法施於民則祀<lb/>
之夫立朝正色不忘規諫名誼所在急於饑渴故能克<lb/>
殄兇憝成謀而不居其功志雪讐恥自奮以厲不剉之<lb/>
氣其於君臣父子夫婦之大倫至言懇切惻怛忠厚而<lb/>
體國之誠根於天性鄉之先達為法後進如此而嵗時<lb/>
不修祀典有缺使士大夫何以為風厲而世道無所取<lb/>
<pb n="KR4h0116_WYG_015-5a"/>
衷焉乞量為定立時祭則象方來庶不負明詔崇禮之<lb/>
盛意上可其奏命禮部參酌儀注嵗時祀以牲特奠帛<lb/>
為三獻禮而祠墓彼此咸為嚴禁約毋有所毁本部右<lb/>
侍郎葉盛與公同里常集公遺事得其出處大節而世<lb/>
逺湮没者不能具載知縣唐素主簿胡欽為勸説協規<lb/>
之士買田數十畆以助脩葺費而烚得永為世業俾魯<lb/>
撰詞刻石以示逺烏乎天之生才必資於世用用違其<lb/>
才則無以自見於世而論者謂南士懦緩不及北之剛<lb/>
<pb n="KR4h0116_WYG_015-5b"/>
毅慷慨多大畧是以吳楚之國常不兢於中原此非定<lb/>
論也金源氏之方興以回山倒海之力見屈於宗忠簡<lb/>
公之孤軍無援而斂戢不敢南下者累年李忠定公區<lb/>
處天下事規模措置再踰月而畢舉勍敵為之震懾使<lb/>
二公終用而得盡其才將海内豪傑惕息聴命之不暇<lb/>
大功之成夫誰能居其右者而謂閩越南産迂儒僻士<lb/>
果無能為邪金源既衰北鄙多故宋雖偏安而才武雄<lb/>
畧之士下扞牧圉者甚衆使公柄用而得與戮力必能<lb/>
<pb n="KR4h0116_WYG_015-6a"/>
集衆謀申警偹厲鋭養威以作南士之氣使無忘北鄉<lb/>
觀形勢而決事機進可以得志退不失乎自彊假以嵗<lb/>
月則大讐可復而宋室可興矣夫何髙才見疎寡謀自<lb/>
用而動不相時舉天下於一擲卒之敗䘐之餘没世不<lb/>
振雖公之明見不爽悉如平時所料而才不盡用所可<lb/>
見者如此而已烏乎天乎是曷故哉於其祀作歌以侑<lb/>
神歌曰山蒼蒼兮海茫茫懐故都兮天一方中原在逺<lb/>
兮不可望事往人異兮我心徬徨嗟直行以自遂兮<lb/>
<pb n="KR4h0116_WYG_015-6b"/>
恥徇時而為否臧茍校功資之得喪兮夫孰謂名徳之<lb/>
弗昌𤣥雲兮翺翔靈風蕭兮來景光廩有食兮食有堂<lb/>
歲事修我兮我其來享時驟集而不可久兮吾將返<lb/>
飈輪於帝鄉<lb/>
　　　宋衞文節公祭田記<lb/>
崑邑馬鞍山之顛有衞文節公祠堂厯嵗久而頽壊樵<lb/>
牧所侵神弗寧妥邑人今少冢宰葉公與文節同里閈<lb/>
景仰先哲見而憫之天順辛巳任都察院右僉都御史<lb/>
<pb n="KR4h0116_WYG_015-7a"/>
奉勅巡撫兩廣時都憲江右劉公顯孜適巡撫江南遂<lb/>
與言之徙置學宫之旁為置田二十畆俾七世孫烚居<lb/>
守成化丙戌湖廣安陸唐侯豫叔來宰是邑之明年絃<lb/>
歌之餘登公堂而見其子孫之寒餒不自存者惻然歎<lb/>
曰吾宰是邑而先賢之後若此其窶而可弗加恤邪乃<lb/>
於公暇命其屬隂陽訓術龔彦中勸説好義之士各捐<lb/>
已資相與助成之増置常稔之田二十畆嵗得租米一<lb/>
十四石俾其後有以葺祠宇供祭祀而田址坐落圩號<lb/>
<pb n="KR4h0116_WYG_015-7b"/>
具刻於石撰詞記之以示後余嘗閲郡志衞文節公諱<lb/>
涇字清叔生於崑山之石浦宋淳熈甲辰魁多士居憲<lb/>
臺登樞要厯仕三朝任中外四十餘年所言皆經國逺<lb/>
謀志在匡濟時雖不能盡用而於綱倫之重至誠惻怛<lb/>
非根於天性者不能言也及韓侂胄之柄國危亂預宻<lb/>
謀而剪除之功居多梓行晦菴經書傳注使人知宗正<lb/>
學惜公不能大展於當時而淑人之功有以及天下後<lb/>
世者則於崇祀之典其可缺邪然公之徳業雖不没於<lb/>
<pb n="KR4h0116_WYG_015-8a"/>
將來而非我邑侯之矜恤其何以澤及後世夫君子之<lb/>
行事貴乎可繼而有以垂於無窮故崇禮於一時者未<lb/>
能必其可繼於他日矜恤於一人者未能必其可致於<lb/>
悠逺而侯也不利之以貨財而資之以土田使其子孫<lb/>
世守奉其烝嘗衣食足而禮義興必有繼祖風而光前<lb/>
裕後者出殆於是乎肇矣予忝參蜀藩歸老於家稔聞<lb/>
侯之盛徳因其請遂不辭而為記請之者誰致仕訓術<lb/>
彦中也<lb/>
<pb n="KR4h0116_WYG_015-8b"/>
　　　國朝春秋二祀祝文<lb/>
才全經濟學貫天人扶植世教羽翼斯文今兹仲春秋<lb/>
謹以牲帛醴粢祗薦嵗事神鑒不昧靈其來歆<lb/>
　衞文節公祠祀宋太師秦國公涇舊在馬鞍山華藏<lb/>
　寺之左後徙儒學旁成化六年教諭劉衡奏入祀典<lb/>
　每嵗春秋祀之<lb/>
　　　崑山州作新婁侯廟事狀　　　殷奎<lb/>
婁侯廟者祀吳將軍張文侯昭丞相陸昭侯遜及昭子<lb/>
<pb n="KR4h0116_WYG_015-9a"/>
揚武將軍休也按三國志漢建安二十四年孫權以陸<lb/>
遜為右䕶軍鎮西將軍封婁侯吳黄龍元年以張昭為<lb/>
輔吳將軍改封婁侯嘉禾五年昭卒少子休襲爵據今<lb/>
崑山本古婁縣張陸三侯實國於此質諸祀典後世宜<lb/>
有血食之奉而廟貌缺然千有餘年莫知有舉至正十<lb/>
三年冬十二月知州偰侯傒斯覽圖志攷典禮悚然嘆<lb/>
曰忠臣烈士之祭有國之所崇奉今嵗所下赦書廟宇<lb/>
損壊俾之修葺臣斯幸得承乏此州有如昭遜功烈光<lb/>
<pb n="KR4h0116_WYG_015-9b"/>
於史册而國冺世逺遂失舊君之祀甚非明詔所以奬<lb/>
勸忠臣之意即下令以赦書從事乃相州城東北三里<lb/>
婁縣故治有叢祠一區撤而新之考三侯冠服之制像<lb/>
設其中文侯昭侯並位南面揚武西向侑坐又合廟左<lb/>
佛廬四楹為祠祀齋室俾里人教授其間繚垣四周前<lb/>
為崇門題曰婁侯之廟閲明年十月某日侯率僚友具<lb/>
牲幣以落其成顧羊豕所麗石未有刻詞謂奎嘗預兹<lb/>
議使狀其事始末以請文於作者奎觀偰侯是舉所以<lb/>
<pb n="KR4h0116_WYG_015-10a"/>
崇祀典去淫祠風厲臣子之盡忠將順朝家之美意皆<lb/>
可書也作歌詩鐫之樂石以示永久禮亦宜之故不辭<lb/>
而為之狀若夫三侯徳業之詳則有吳志本傳在咸陽<lb/>
教諭殷奎狀<lb/>
　　　婁侯廟<lb/>
子布文武才鼎峙非本志伯言社稷臣早定西龕計霸<lb/>
功昭吳甸侯封啓婁地何以慰遺民於焉崇祭祀<lb/>
　　　同前　　　　　　　　　　袁華<lb/>
<pb n="KR4h0116_WYG_015-10b"/>
婁民尚淫祀祠廟徧村墟疾病罔醫藥奔走信羣巫椎<lb/>
牛釃酒醴婆娑樂神虞神不歆非類傳記言豈誣聖人<lb/>
制祭法有功則祀諸崑山漢婁縣舊邑禾與與婁縣名<lb/>
尚存在今城東隅張昭洎陸遜封婁肇自吳桓桓孫將<lb/>
軍仗鉞東南墟升堂拜昭母情好昆弟如䇿薨受顧命<lb/>
擁權運謀謨陳獵止酣飲禮下魏使車忠言不見聴托<lb/>
疾歸里閭舉邦憚威嚴卒年八旬餘伯言雖後出智畧<lb/>
雄萬夫權配以姪女數數詢良圖一從呂䝉舉乃修關<lb/>
<pb n="KR4h0116_WYG_015-11a"/>
某書潛軍克公安徑進守宜都走偹夷陵城威休夾石<lb/>
區相吳柄圖命上疏陳立儲赫奕兩侯功彌久而弗渝<lb/>
太守念婁氓報本昧厥初淫祠既撤毁左道咸剪除改<lb/>
祠祀婁侯像設崇屋廬復覩漢威儀清風肅貪汙遂令<lb/>
此邦人車蓋相填淤雨暘及疾疫走禱來于于穹碑紀<lb/>
顛末大刻龍騰拏于以告來者并解婁氓愚麗牲歌送<lb/>
迎萬世奠厥居<lb/>
　婁侯廟在縣東北婁縣封吳張昭陸遜封婁侯故人<lb/>
<pb n="KR4h0116_WYG_015-11b"/>
　立廟於此祀之元至正十一年廟圯知州偰傒斯重<lb/>
　建<lb/>
　　　劉龍洲祠　　　　　　　　凌萬頃<lb/>
曽隨薦鶚上天閽肯信荒山泣斷魂百嵗光隂隨酒盡<lb/>
一生氣概祗詩存塚傾平地藤蘿合碑倚空岩霧雨昬<lb/>
縱使紙灰那得到落花寒食不開門<lb/>
　　　同前　　　　　　　　　　　殷奎<lb/>
改之亦豪邁生世何落落抑鬱過宫書蹭蹬平邊畧悲<lb/>
<pb n="KR4h0116_WYG_015-12a"/>
歌能無動沉醉信有托新祠薦寒泉九原詎可作<lb/>
　　　同前　　　　　　　　　　袁華<lb/>
劉君廬陵秀胸次隘九州倜儻負竒氣辛陳同俠遊西<lb/>
登峴首山北望多景樓長歌過慟哭志在復國讐異才<lb/>
世閒出髙揖輕王侯奈何攀桂手不能占鰲頭肆情詩<lb/>
酒閒文熖射斗牛崑山非故里遂為潘宰留五十死無<lb/>
嗣埋骨東齋陬星霜屢變易夷墓為平疇有司重封表<lb/>
勒石樹松楸何人灑麥飯凄涼土一抔建祠立神主買<lb/>
<pb n="KR4h0116_WYG_015-12b"/>
田供庶羞仁哉太守心祭祀亘千秋<lb/>
　　　同前　　　　　　　　　　秦約<lb/>
龍洲先生湖海士矯矯髙風絶代聞持節去為金國使<lb/>
封書曽感獻陵君籌邊英畧生前志垂世文章死後勲<lb/>
壊塚年來誰洒飯愁㸔棘樹擁寒雲<lb/>
　　　同前　　　　　　　　　　楊維楨<lb/>
讀君舊日伏闕疏喚起開禧無限愁東江風雨一斗酒<lb/>
大地山河百尺樓龍川狀元曽表怪冷山使者忍色羞<lb/>
<pb n="KR4h0116_WYG_015-13a"/>
白鶴飛來作人語道人赤壁正横舟<lb/>
　　　同前　　　　　　　　　　偶桓<lb/>
逺尋遺墓入烟林幾度臨風感慨深草暗頽垣春放犢<lb/>
霜寒宰木夜栖禽清江載雨孤舟夢異國登樓萬里心<lb/>
泉下劉郎呼不起吟成哀些一沾襟<lb/>
　　　同前　　　　　　　　　　沈愚<lb/>
文章人物邁時流袖拂天風萬里游黄鶴樓前江月白<lb/>
買花沽酒醉中秋<lb/>
<pb n="KR4h0116_WYG_015-13b"/>
中原望斷獨興哀懐抱憂時鬱未開斗酒彘肩風雨夕<lb/>
為誰辛苦渡江來<lb/>
　劉龍洲祠祀宋詩人劉過改之過廬陵人紹興間客<lb/>
　死崑山其後主簿趙希懋葬之馬鞍山東齋之西岡<lb/>
　復即東齋為祠後燬於兵元季知州偰傒斯與士人<lb/>
　殷奎等修復之<lb/>
　　　黄姑祠題壁　　　　　　　　范氏<lb/>
商飈初至月埋輪烏鵲橋邊綽約身聞道佳期惟一夕<lb/>
<pb n="KR4h0116_WYG_015-14a"/>
因何朝莫對斯人<lb/>
　　　黄姑廟　　　　　　　　　　髙啓<lb/>
農祭頻來水廟扉銀河東望失星輝天孫秋夜應相憶<lb/>
一去人間竟不歸<lb/>
　　　同前　　　　　　　　　　周南老<lb/>
黄姑與織女睆彼河西東胡為玉山側靈姑于以降褰<lb/>
帷拜靈姑宛然天女容黄姑即河鼓誰能辨雌雄神亦<lb/>
不為誰惟民之所從有禱輒有應嵗嵗祈年豐<lb/>
<pb n="KR4h0116_WYG_015-14b"/>
　黄姑廟在縣東三十六里地名黄姑事具中吳紀聞<lb/>
　　　葉文莊公祠記　　　　　　　吳寛<lb/>
故吏部左侍郎諡文莊葉公事英宗<hi>一作正統中</hi>為兵科給<lb/>
事中當己巳之變京師戒嚴公忠憤激發數日奏疏七<lb/>
八上區處兵事悉中機宜自是有名於時後出參政山<lb/>
西擢都御史南北巡撫制禦邊境功績益著憲宗之世<lb/>
<hi>一作成化初</hi>召為禮部侍郎改吏部而終公蘇之崑山人也<lb/>
既没幾二十年慈溪楊君名父由進士來知縣事自以<lb/>
<pb n="KR4h0116_WYG_015-15a"/>
少知公名今獲令兹土無以慰仰慕之意適今天子初<lb/>
即位用臣下言撤天下佛廬之私建者君承詔而喜曰<lb/>
吾志可成矣蓋謂公之為人天下皆知其賢況鄉人哉<lb/>
没而祀於其鄉此禮也顧佛廬有當撤者乃特毁棄其<lb/>
像以改公祠設位於中嵗時率僚屬師生拜而祀之他<lb/>
日托公之子壻兵部郎中虞君元凱來道其事而以記<lb/>
請夫世之仕者孰不急於政事有政事矣然無文學以<lb/>
資其識則所行者不免為俗吏之事又孰不重乎文學<lb/>
<pb n="KR4h0116_WYG_015-15b"/>
有文學矣然無氣節以立其徳則所能者不免有文人<lb/>
之譏故三者每患人不能兼而有之公之政事載於國<lb/>
史甚偹已不必論其書册滿家篤學考古至忘寢食所<lb/>
著述專以歐陽子為法純雅明正其詞藹然平生尤慕<lb/>
鄉先哲范文正公身雖已貴蕭然猶寒士也諂佞之徒<lb/>
有所倚而起者惡之不忍與接所以自處可謂重矣是<lb/>
以其名起於當時傳於天下而士大夫置公於國朝名<lb/>
臣之列此豈無自而得者特公以中嵗而没使天假之<lb/>
<pb n="KR4h0116_WYG_015-16a"/>
年其見於世者當又不止於此烏乎惜哉寛初入翰林<lb/>
雖及接公而受其誨言然不久公已去世竊以為恨而<lb/>
名父嘗有斯文之契者況其為此又當乎人心故雖無<lb/>
文猶强書而復之祠成於𢎞治三年二月明年正月戊<lb/>
戌記<lb/>
　葉文莊公祠在儒學後祀禮部侍郎邑人葉盛𢎞治<lb/>
　二年知縣楊子器建<lb/>
　　　吳公子游祠記　　　　　　楊一清<lb/>
<pb n="KR4h0116_WYG_015-16b"/>
成化乙已冬監察御史鉛山胡君漢按節三吳過常熟<lb/>
祗謁先聖退謁先賢吳公子游祠祠出禮殿隘陋弗展<lb/>
君顧瞻䀌嗟乃進蘇州府同知華容毛君瑄曰吳公大<lb/>
賢常熟鉅邑維祠堂僻弗稱殆非所以崇明徳勵風教<lb/>
也盍相與撤其舊而新是圖毛君曰諾爰率諸將士弟<lb/>
子度地於學之東偏遂承檄任其事然本以義舉不欲<lb/>
勞民力時教諭天台張景元捐俸首事邑之士民尚未<lb/>
丕應無何蘭江祝君瓛起進士為邑令用君意勸誘屬<lb/>
<pb n="KR4h0116_WYG_015-17a"/>
人聞者風動共佽助之以後為恥材甓髹堊至於工傭<lb/>
餼廩之資胥此焉出乃卜吉庀事命義官孫芄周棠董<lb/>
其役隆棟厚礎既矗且安堂室中嚴門廡森列經始於<lb/>
丙午春三月至四年秋九月訖工議者猶病祠地前迫<lb/>
義官趙璧市民居以廣之由是豁然開朗視舊觀不啻<lb/>
數倍耕農販夫但見新祠之煥嚴而不見庸調之及已<lb/>
也莫不戴神之休以上之人不虞用其民為徳毛君謂<lb/>
重建本末不可無記寓書鎮江屬予記烏乎時至春秋<lb/>
<pb n="KR4h0116_WYG_015-17b"/>
王者不作詩書禮樂之化或幾乎熄矣吾夫子出始立<lb/>
教以振之時則有吳公邁迹勾吳北學於中國篤信不<lb/>
懈遂能以文學上齒顔冉為髙第弟子率開東南文獻<lb/>
之源其有功於鄉邑甚大且當時稱名卿相謀人家國<lb/>
者漠乎未聞道功利之説瀾倒故以由求之賢其論為<lb/>
國止有勇足民也可知已公宰武城獨能以禮樂為教<lb/>
使當官者知以道治民為賢而刀筆筐篋之吏不得為<lb/>
名教所貴其為惠於天下後世甚博先民有言盛徳宜<lb/>
<pb n="KR4h0116_WYG_015-18a"/>
百世祀故鄉先生没則祭諸其社尸而祝之公道徳之<lb/>
在天下者朝廷通祀萬世無議其在鄉邑則澤潤後人<lb/>
不但所謂鄉先生而已為之特祠以奉祀事仰止景行<lb/>
之意於是乎存然自公没千有餘禩宋縣令孫應時始<lb/>
剙建於慶元之三年晦菴先生為之記厥後改建於王<lb/>
爚鶴山魏氏記之重修於國朝之唐禮南陽李學士記<lb/>
之第皆僅取茍完無慮經久其亦有待於後之人乎夫<lb/>
祠不祠不足為先賢重輕獨以義而風化其下者有司<lb/>
<pb n="KR4h0116_WYG_015-18b"/>
事也然世之為部使者所以程督其下惟錢穀訟獄期<lb/>
㑹閒是急郡縣之吏奔走不暇以應乎其上者如斯焉<lb/>
耳矣胡君方稽覈戎籍顧能於風化究心焉然不數月<lb/>
擢僉山西按察司事以去使郡邑之閒不有賢者為之<lb/>
宣力則其志莫可自遂且以朝廷良法美意動為有司<lb/>
所格懸重典以待之不事事者猶自若也況於一祠之<lb/>
小簿書督責之所不及者哉君子以是當有以窺其趨<lb/>
操之正矣若為政為學公所受於聖人之家法具在凡<lb/>
<pb n="KR4h0116_WYG_015-19a"/>
吏於此而不能以詩書禮樂化訓其民士於兹而不能<lb/>
志公之志學公之學皆棄於公者也因以麗牲之石併<lb/>
著之<lb/>
　　　子游言公祠堂碑　　　　　　桑悦<lb/>
吾邑子游言公北遊而學孔子之道得其文學一體以<lb/>
歸大江以南萬世尸而祝之攸宜宋慶元閒孫君應時<lb/>
宰吾邑曽廟於學宫之東後令王君爚加意存其後人<lb/>
其廟累代修葺惟祀之於家者或有興廢本朝巡撫工<lb/>
<pb n="KR4h0116_WYG_015-19b"/>
部尚書周公忱及令甘君澤皆鼎新之後燬於鄰災四<lb/>
明之慈溪楊侯子器由名進士知邑事至任拳拳以稽<lb/>
古崇徳為事於公之𦙍周其學費而婚其未匹為屋數<lb/>
楹以妥公神仍置田若干畆資延世祀祠成公之六十<lb/>
四代孫江以記求予言予觀應時嘗求紫陽朱夫子為<lb/>
之記凡公髙弟聖門與能過化於吳大畧朱子言之已<lb/>
詳予何敢贅一辭獨公在當時以文學名獲居四科之<lb/>
列公之所為文學者當以為鄉之後人告易曰觀乎人<lb/>
<pb n="KR4h0116_WYG_015-20a"/>
文以化成天下何如其文也孔子曰文王既没文不在<lb/>
兹乎是故聖人學文於天地賢者學文於聖人文學以<lb/>
經緯天地為極自非聖人莫能與乎斯文也然則公之<lb/>
文學又何如其文學哉觀其為學必欲知本燕居必論<lb/>
禮取人必以正大治人必用禮樂故朱子謂其敏於聞<lb/>
道道即吾夫子聞道是聞夫子然則公之文學乃入聖<lb/>
師文學之階梯又豈止言語文字而已哉若曰孔子作<lb/>
春秋筆則筆削則削游夏不能贊一辭是又以言語文字<lb/>
<pb n="KR4h0116_WYG_015-20b"/>
為文學也以言語文字為文學特藝焉而已耳若公之<lb/>
文學誠可謂道徳博文者果可以小技目之歟今去公<lb/>
二千餘年而世之名為儒者不過餔啜簡䇿糟粕為出<lb/>
入就使其文其學華藻如相如勸督如元凱曷足以窺<lb/>
聖學之一斑而況淺識謏聞之士以小才自恃不復知<lb/>
身心為何物甚至剽竊章句惟取掇拾科第而止以是<lb/>
謂之文學寧不有玷公之文學乎學公之文學必以求<lb/>
道為主等而上之見道卓爾則顔子之文學在是由是<lb/>
<pb n="KR4h0116_WYG_015-21a"/>
優而游之不知由之乃孔子之文學也烏乎是可一蹴<lb/>
而至否邪人能學公之文學則不死公之心庶幾齋心<lb/>
以祀公者無窮而凡暗室屋漏之中明窗淨几之下皆<lb/>
為廟公之祠宇者矣古稱王謝崔盧謂之髙門然則為<lb/>
公之子孫者則又何如茍能不墜家學之傳斯為公之<lb/>
佳子孫予辱與公為後進願孔子而景仰於公者自丱<lb/>
角以至白首亦非一日故記公之祠遂述公文學之實<lb/>
以勉鄉之人并公之後人亦因以自勉<lb/>
<pb n="KR4h0116_WYG_015-21b"/>
　　　本朝春秋二祀祝文<lb/>
文學名科禮樂為教啓我後人儒風聿興<lb/>
　吳公祠祀孔子弟子子游初在縣東北一里宋慶元<lb/>
　二年知縣孫應時别建於縣治内寶祐閒知縣王爚<lb/>
　移置儒學大成殿後咸淳閒知府趙順孫又剙書院<lb/>
　於郡治元建文學書院於縣東今入祀典春秋祀之<lb/>
　　　商相巫公墓廟碑　　　　　　孫應時<lb/>
人臣事君之道有燮成有弭輯有鎮定燮成者學術能<lb/>
<pb n="KR4h0116_WYG_015-22a"/>
開太平弭輯者才能能銷災患鎮定者徳望能襄大事<lb/>
斯三者君用之皆能致治臣行焉皆能盡職所謂大臣<lb/>
者胥此商有賢相曰巫咸具兹道以事帝戊予嘗攷文<lb/>
獻知之初雍已既立王業中缺刑濫法弛徳衰澤涸於<lb/>
是伊陟賛於公公治王家有成作咸乂四篇斬而復新<lb/>
翳而復明也故曰燮成是時也桑穀在朝昏生旦拱甚<lb/>
矣其妖也乃啓太戊修政明禮或早朝而晏退或問疾<lb/>
而弔喪桑穀自亡此之謂弭輯商侯昔有不王不享者<lb/>
<pb n="KR4h0116_WYG_015-22b"/>
於是效順越三年逺方重譯至者七十六國聲靈赫烜<lb/>
國本敦固號曰中興此之謂鎮定至祖乙時子賢紹武<lb/>
殷道復興烏乎事是君者效勞於無事之時易也於艱<lb/>
難危厄之際而能斡全曲成者難也太戊立商祚中葉<lb/>
而祖乙殆甚公父子克忠以濟時艱一道允成天豈并<lb/>
毓忠良於巫氏以興商乎或者英賢感氣運而迭起理<lb/>
自然歟嘗攷越絶書虞山巫咸所出梁蕭統云虞山巫<lb/>
咸所出又唐張守節史記正義巫咸冢在虞山上子賢<lb/>
<pb n="KR4h0116_WYG_015-23a"/>
亦葬其側由是言之公父子邑人也而地志謂山西夏<lb/>
縣有巫咸頂相傳公嘗隠此況嘉定中鄉人掘地虞山<lb/>
西麓名青龍山觜山有腹岡得古碑八分書刻商相巫<lb/>
咸冢凡五字前令王公爚文治有餘捜巖剔埜以存亡<lb/>
繼絶為事念吳之先賢莫出公右作廟此山之腹岡於<lb/>
山頂則修墓焉春秋祀義起後人應時又恐去世既逺<lb/>
而成功泯乃礱𤣥石為文辭以為後世詔辭曰　於赫<lb/>
殷商業肇武湯中世有嗣王朝内拱祥桑桑枯徳政良<lb/>
<pb n="KR4h0116_WYG_015-23b"/>
良臣輔匡國勢熾昌作式四方四方既襄公艾成廟廊<lb/>
殷土芒芒誕降虞山陽山腹有圖靈氣奮揚千載聲亡<lb/>
碑文孔章新廟於石旁駿奔靡遑厥功難忘酒清肴香<lb/>
曰公之故鄉鑒此烝嘗<lb/>
　　　常熟縣新建鄉先賢巫公祠記　陳寰<lb/>
虞山者吾常熟鎮也其東南椒麓形勝尤倍丹厓青嶂<lb/>
溪河逆折縣城址故環之緣為西關萬井聯輳有仲雍<lb/>
子游墓有老子祠麓有致道觀觀内有七星古檜有梁<lb/>
<pb n="KR4h0116_WYG_015-24a"/>
昭明太子讀書臺有宋學士丹井銘嵗時習朝儀於此<lb/>
為祝聖道場其西有東嶽廟有張許關劉諸忠臣祠當<lb/>
觀廟閒地稍隙鄉民據之列樹鑿壙死將葬焉嘉靖戊<lb/>
子冬大巡撫荷峯陳公行縣至常熟先是吳公子游以<lb/>
縣之先賢故别立專祠於文廟左公既謁文廟則謁子<lb/>
游祠見商相巫公咸與其子賢亦皆鄉賢設木立廡下<lb/>
乃退坐明倫堂進一髙等生俾講巫咸故實既畢復進<lb/>
一髙等生俾講子游畢乃諭之曰巫與子游世次前後<lb/>
<pb n="KR4h0116_WYG_015-24b"/>
若此今爾縣崇奉鄉賢而列巫咸父子於子游兩廡於<lb/>
義何如瞻享既忒神必靡寧此固我官府責然事在學<lb/>
校亦漫無建請何邪諸生皆稱謝因再拜言曰昔宋嘉<lb/>
定閒人治地青龍岡下得碑纔五大字曰商相巫咸冢<lb/>
皆古八分書縣令孫應時遂建祠宇碑記尚傳今青龍<lb/>
岡地雖莫可考然秪在山麓無疑於是争舉鄉民壙地<lb/>
僭踰非制請褫為祠甚當公乃付之縣令胡君君因出<lb/>
公帑償鄉民價命歸壙石留其内門及堂廡橋道後建<lb/>
<pb n="KR4h0116_WYG_015-25a"/>
正殿以奉二木主前臨通衢作石門表曰商賢相巫公<lb/>
祠明年夏落成縣士大夫及齊民日相率往拜但見崇<lb/>
山幽林明秀森鬱髙臺素甍與松林竹石相揜映莫不<lb/>
深副情佇慶忻頌美胡君與二令洪君熊君輩以寰先<lb/>
嘗從史官後請纂言述故鐫石祠中永示後世寰不可<lb/>
黙竊惟古稱鄉先生没可祭於社若公父子則豈惟鄉<lb/>
先生乎哉昔者周公嘗告召公曰巫咸乂王家而朱子<lb/>
集楚辭注又謂公古之神巫聖賢稱論蓋因事有指一<lb/>
<pb n="KR4h0116_WYG_015-25b"/>
以道言一以術言夫道有大小術有邪正道固可該術<lb/>
而術不外於道今如周公朱子所述則其道非小道術<lb/>
非邪術皋䕫稷契之所行羲和仲叔之所明萬世而下<lb/>
欲以輔世相君與夫推𤣥運測化機者孰非巫氏家傳<lb/>
之學哉即其有功世教如此雖天下皆祠殆亦非過況<lb/>
於所生之鄉而今且弗稱固宜當道諸君考世申義而<lb/>
不能已也烏乎殷商之臣自伊傅外顯名後世者要不<lb/>
多見而孔門弟子江以南無聞焉今常熟海内一邑而<lb/>
<pb n="KR4h0116_WYG_015-26a"/>
商周人物已盛若此豈非東南之光乎為縣後學者景<lb/>
行先哲求無仰玷將若何而可哉逺勢忘利反身踐實<lb/>
蓋不必追述咸乂而所以為道術者必大必正不徒事<lb/>
文學之末以僅取科第而所以為臣子者必恭必敏以<lb/>
勵行等而進之以希聖賢如是而經傳遺教以及今日<lb/>
祠祀之新庶無負耳茍不能自振拔與時俗溷焉則東<lb/>
南西北往來具瞻身過祠下而必推之其能靦然也乎<lb/>
寰敢敬持是説願從邑之後賢同悉所戒勉哉<lb/>
<pb n="KR4h0116_WYG_015-26b"/>
　巫咸祠在虞山之麓<lb/>
　　　宋周孝子廟碑　　　　　　　錢通<lb/>
凡人位天地閒居百靈長是其果何道以致此哉其必<lb/>
有以配天地而異乎百靈者也亦曰道而已矣然則道<lb/>
何先曰孝而已矣是故孝者冠百行首衆善亘古今而<lb/>
不息以之為家則家化以之為人則人從以之為祭則<lb/>
天地百神格以之為事則無有所處而不當故曰堯舜<lb/>
之道孝弟而已矣孝既至而所推無難者矣琴川有故<lb/>
<pb n="KR4h0116_WYG_015-27a"/>
周孝子廟志傳孝子者諱容家世琴川人生有宋乾道<lb/>
閒早失所怙事母朱氏克備孝道凡鄉里義事力所能<lb/>
為者必極意以先之如釋已負人咸徳焉至淳熈間先<lb/>
母氏殁既殁之明日即降於家告其母曰兒神矣復自<lb/>
矢曰某雖死當必輸忠朝廷盡力鄉里不能蠢蠢隨草<lb/>
木腐也淳祐初鄉貢進士邑人陳𣙜簿等感其神謀祠<lb/>
其像於邑東南隅即今之廟是也凡遇旱潦疾疫疑所<lb/>
不決者必禱焉有禱輒應越十有二年壬子國子監進<lb/>
<pb n="KR4h0116_WYG_015-27b"/>
士邑人趙必鉘等遂條其實跡之驗於時者數事上尚<lb/>
書省奉勅賜額靈惠自後神益效靈後元泰定五年報<lb/>
恩寺僧耀觀主檀越楊公復募建前軒并後寢若干閒<lb/>
以位神考神母神之居始具我朝洪武初有事於祀典<lb/>
而有司亦上其事既加稱號仍賜每嵗九月二十一日<lb/>
神誕焚帛令有司率鄉老士人以祭神用答神貺琴川<lb/>
之民信神者如信父母嵗而拜禱如賈赴市廟之旁紫<lb/>
蘇山積蓋人得此以愈疾緣神母生時所餌以嘗愈其<lb/>
<pb n="KR4h0116_WYG_015-28a"/>
疾也烏乎孝之所推有感於人若此哉雖然若人之所<lb/>
以為神者以克孝也朝廷之所以封祭者示勸懲也而<lb/>
人之所以奉神者以其靈也嗟乎奉神之靈不如景神<lb/>
之行慕神之明不如體朝廷之情是神之所有望於人<lb/>
亦朝廷之所大惠斯民者歟洪武壬戌住祠里人隘廟<lb/>
貌之弗稱也既建明堂二閒以廣神棲己巳嵗國子監<lb/>
生趙維字士綱北平真定府趙州髙邑人來賛是邑政<lb/>
平訟理有禱必應嵗時躬謁祠下以神之事跡未著立石<lb/>
<pb n="KR4h0116_WYG_015-28b"/>
以張神之靈并志其事之始末以求余銘謂若神孝行<lb/>
之實蓋必有大過於人而不止乎是惜乎志畧其説史<lb/>
失其傳焉有墓在今縣鄉之四十五都虞山之隂銘曰<lb/>
　厥惟生人孝居徳先一本既立百體斯全如水流濕<lb/>
如火就燥已既有神推無不報曰周孝子樹本惟良徳<lb/>
專有事慶衍無疆輸忠盡力視人猶已厥誓弗違死而<lb/>
不死國有顯祀人欽緒風廟貌峩峩厯世惟崇洪武二<lb/>
十二年嵗在己巳春正月吉旦鼔城錢通撰<lb/>
<pb n="KR4h0116_WYG_015-29a"/>
　　　海虞孝子祠　　　　　　　　吳訥<lb/>
峩峩邑城裏云是宋周容父殁居田里出妻躬養母子<lb/>
孝母心喜子殁母復亡錫封崇廟祀寥寥二百年流俗<lb/>
日彫靡歌詩弔英靈純孝今誰似<lb/>
　　　本朝祀廟祝文<lb/>
徳成於已孝感於天旌之祀之敦我民俗<lb/>
　　　周孝子廟記<hi>此廟在郡城孝友坊内</hi>　　　吳寛<lb/>
姑蘇城東南隅有周孝子廟廟始建於常熟在宋乾道<lb/>
<pb n="KR4h0116_WYG_015-29b"/>
閒邑人周容奉母朱氏有至行人稱周孝子且勇於為<lb/>
義見罹患難者拯救之恒恐後既殁一日降於其家以<lb/>
已為神告其母且曰兒願為國効力以保䕶鄉閭後果<lb/>
如言終嵗民無災患遂相與廟事之其後淮南大疫云<lb/>
有往施紫蘇湯者全活甚衆淮人渡江酬之偶見廟貌<lb/>
始知為神事傳民閒凡病者禱訖汲井投紫蘇煎飲即<lb/>
差既七十餘年進士趙必鉘等因具其事又以除蝗驅<lb/>
虎救水旱冦盜等顯迹數條上於官朝廷特賜廟額曰<lb/>
<pb n="KR4h0116_WYG_015-30a"/>
靈惠實淳祐十二年二月也厯元至國朝秩於祀典縣<lb/>
長吏率僚屬嵗一祭之不廢若蘇城有廟嵗月已逺莫<lb/>
能考其創建之由豈常熟為蘇屬邑蘇人亦冀其神靈<lb/>
波及郡中以事之歟而近自景泰甲戌嵗吳中大侵民<lb/>
饑而疫作相枕藉死禱者取水煎飲如法亦多獲生民<lb/>
益神之自是凡有所求者爭趨廟下每旦庭廡如市顧<lb/>
其廟既卑隘禱者益多至無所容足旁有王英者自其<lb/>
父謙以來再世守廟以精勤稱謀欲改建而不敢專其<lb/>
<pb n="KR4h0116_WYG_015-30b"/>
事則與里正李忠周圯輩言於縣於府既如所請且下<lb/>
帖文俾英專守勿懈而募財於衆一時施予者踵接而<lb/>
蘇衞千户陳俊等更割地以廣其址乃以成化九年十<lb/>
月興工又明年廟成廟故西向始易以南爽塏端整有<lb/>
堂有室有垣有門覆井有亭焚楮有壚以至象設器用<lb/>
亦無不備他日郡人嘗徳於神者相率言其事可記英<lb/>
遂礱石乞予書之自昔吳越多淫祠唐狄梁公按行江<lb/>
南悉斥去之所不去者夏禹太伯季札伍員四廟而已<lb/>
<pb n="KR4h0116_WYG_015-31a"/>
君子蓋深與乎斯舉然祭法謂法施於民以死勤事以<lb/>
勞定國能禦大災能捍大患者則有祀今孝子為人雖<lb/>
非若古人之法施於民也然使里之悖逆者聞其風則<lb/>
愧而改行雖非若古人之能禦大災捍大患也然使里<lb/>
之疾沴者感其靈則安而獲福廟而事之豈不宜哉噫<lb/>
梁公既往吳俗益甚其尤可嘆者家自為廟祀非其鬼<lb/>
人小有疾則指以為祟往往殺羊豕以大享之其歌謳<lb/>
懽笑俯仰跪起類乎生人之燕而卜筮巫祝之徒假以<lb/>
<pb n="KR4h0116_WYG_015-31b"/>
獲利者皆是曽謂孝子肯享其祀乎而人亦敢以其祀<lb/>
祀孝子乎予嘉孝子有補於世教也有益於民命也有<lb/>
合於祀典也於廟之成不能已於記翰林院修撰儒林<lb/>
郎吳寛撰奉直大夫南京兵部員外郎李應祺書并篆<lb/>
額成化十四年九月廿六日立石<lb/>
　周孝子廟在縣治東南百步孝子縣人周容事母至<lb/>
　孝殁見夢於母曰兒已為神當輸忠朝廷盡力鄉里<lb/>
　宋淳祐初邑人鄉貢進士陳𣙜簿建祠祀之淳祐十<lb/>
<pb n="KR4h0116_WYG_015-32a"/>
　二年進士趙必鉘上其事賜額靈惠洪武中封周孝<lb/>
　子之神每嵗九月祀之<lb/>
　　　張旭祠記畧　　　　　　　　張著<lb/>
張旭字伯英吳人也生有文藝好草書嘗為常熟尉及<lb/>
卒為邑學土神往往吏於學者惟其人則相之以安且<lb/>
顯其去非其人必傾之或弗終厥任或出即覆其所利<lb/>
或遂以滅亡其報之㨗於影響至正乙亥秋八月天台<lb/>
陳君敬徳來為教授誓神以不私居無何有不得肆其<lb/>
<pb n="KR4h0116_WYG_015-32b"/>
欲者謀敗君弗遂由是人皆知神之有以黙相者焉吁<lb/>
唐去今幾四百年神之靈貺如一日則後今日其有既<lb/>
乎<lb/>
　張旭祠在學門内祀唐縣尉張旭<lb/>
　　　甘泉龍神祠禱雨記　　　　　鄭元祐<lb/>
吳概以水為國東出而為吳江其州郭低窪人烟聚落<lb/>
於浦溆之閒洲渚之上州既左江右湖雲濤烟水其為<lb/>
神龍之宫靈怪之宅尚何異哉自非神龍依人以著靈<lb/>
<pb n="KR4h0116_WYG_015-33a"/>
而人托龍之庥以為命則其四封之内呼吸而詔之者<lb/>
故何難哉州之東行涉江湖而為梁者相望獨第四橋<lb/>
之下水最深味最甘色湛寒碧唐陸羽嘗品第之入茶<lb/>
經則其異於衆水也必矣世傳有龍居之州人即其橋<lb/>
之北水之中沚建祠以享龍謂之甘泉龍神祠其來蓋<lb/>
甚久矣至正三年夏大旱田禾焦然將就槁時髙昌巴<lb/>
延實勒公為逹嚕噶齊憂心惻然乃捐已俸市香蠟宿<lb/>
齊戒躬親祠致於昭靈觀道士富如心乞為壇墠籲天<lb/>
<pb n="KR4h0116_WYG_015-33b"/>
而公躬率幕僚胥吏之屬悉徒步謁神祠下再拜稽首<lb/>
為民請命富君乃用其教法役神召龍鍊鐵符投橋下<lb/>
符纔入而雷自水起𤣥雲四垂雨即隨至公驚喜以手<lb/>
加額曰神明不逺如此哉船迎龍水至州署有赤鯉躍<lb/>
入船中雨既告足即昭靈醮謝比竣事復迎牲祠下合<lb/>
樂大祭以答靈貺州遂有年於是州之民讙然言曰吾<lb/>
州依龍以為命故水旱必禱然未有若我公誠心懇至<lb/>
一念之頃神人孚合其響應若執左券交相付者其故<lb/>
<pb n="KR4h0116_WYG_015-34a"/>
何哉於是遂昌鄭元祐曉於衆曰若知公嘗為泗州長<lb/>
尹乎天久雨泗之民將為魚公箋詞以請於上帝其詞<lb/>
有曰甘減一紀之夀祿願起百姓於泥塗詞焚而雨霽<lb/>
然則公之臨政愛民至於不惜身命有如此者爾民亦<lb/>
知之乎於是州之民悉公之心戴公之惠其恃公以為<lb/>
民命也有所在矣作甘泉龍神祠禱雨記<lb/>
　　　本朝二祀祝文<lb/>
松陵之南具區之衝衆水所聚神龍之宫欽承聖代祀<lb/>
<pb n="KR4h0116_WYG_015-34b"/>
典尊崇嵗時旱潦致禱必從波濤不驚利澤無窮兹當<lb/>
仲春秋式陳常祭神其鑒之<lb/>
　甘泉祠在吳江縣治南六里石塘第四橋北祀龍神<lb/>
　也<lb/>
　　　重建三髙祠記　　　　　　　陸壡<lb/>
寶祐丁已之十一月余友曹良朋為吳江之五月也謀<lb/>
新三髙祠明年二月成三月書來屬為之記蓋自吾為<lb/>
序也或來質焉河南程氏論髙尚之道有四懐徳不偶<lb/>
<pb n="KR4h0116_WYG_015-35a"/>
而髙潔自守知止知退而自保者量能度分安於不求<lb/>
知者不屑任天下之事獨㓗其身者䲭夷子相其君伯<lb/>
扁舟去之可以為知退矣羮蓴膾鱸筆牀茶竈張季鷹<lb/>
陸魯望豈真嗜之為大司馬掾摶㓨二州非不求知於<lb/>
人與不屑天下事也直懐徳不偶爾夫功成而退髙矣<lb/>
不偶而去奚其髙良朋曰不愈於不去者乎或又曰是<lb/>
三君子者知幾而已否則大夫種顧常侍鹿門子之倫<lb/>
彼非自髙人髙之爾人羣然髙之則靡然從之有天下<lb/>
<pb n="KR4h0116_WYG_015-35b"/>
者何利於此殆不可為訓良朋曰天下無人乎哉吾惟<lb/>
知夫世之人不可一日不慕三髙而吳人之不可一日<lb/>
不葺其祠也遂慨然為之不疑祠在慶厯閒寓繪事於<lb/>
長橋稍遷於鱸鄉亭最後徙今地邑人王份别墅之雪<lb/>
灘也居故偏小不與地稱而地亦偪仄不與人稱韻人<lb/>
勝士往往病之然而制令者誰而百年於兹無動心者<lb/>
夫邑所以名以有三髙也三髙所以名有風節也不此<lb/>
之為吾真俗吏哉今地僻而屋顯且君家逺祖在焉願<lb/>
<pb n="KR4h0116_WYG_015-36a"/>
有述予方斥歸非事言語時謝之惟謹其年五月以事<lb/>
渡淮道松江艤舟祠下良朋要即其所都雅殊甚入而<lb/>
謁肅如也三君子者不樂於斯乎泉香菊羞不與包山<lb/>
洞庭相終始乎堂昔為間者三今挾以厦二有朝夕汛<lb/>
掃之居軨軒敞其前有展酹者陟降之地兩廡翼之蔽<lb/>
以亭亭之南為榭下臨雪灘旁帶垂虹復有臨望泛浮<lb/>
之便可觴可咏可奕可釣不與祠褻此最令君用精神<lb/>
處也予憩永日不忍去清風自生翠烟自留左江右湖<lb/>
<pb n="KR4h0116_WYG_015-36b"/>
雲山水樹電曶而千態矣鷗掠而飛征帆倐乎去來葦<lb/>
聲作秋菱歌起而俄歇莫不一一有思及乎月淡而漁<lb/>
燈起夜寂而水怪呈疑三君子者逍遥其閒可揖而致<lb/>
特未見春紅鬪妍秋空紺徹雪之朝雨之昬何如也噫<lb/>
嘻可想而知不此之記吾亦俗人哉良朋永嘉人朋龜<lb/>
其字也府主觀文殿學士趙公與□捐緡錢遷隙宇以<lb/>
相之份之孫㮚亦獻地以廣其址云其月既望山隂陸<lb/>
壡記資中李仲熊篆額良朋書<lb/>
<pb n="KR4h0116_WYG_015-37a"/>
　　　三髙祠記　　　　　　　　　石處道<lb/>
越相范蠡與勾踐深謀二十餘年卒平强吳報國積恥<lb/>
引兵北渡號令諸侯以尊周室使其君伯於當時乃以<lb/>
為大名之下難以久居乗扁舟浮五湖由海適齊晦其<lb/>
姓名自謂鴟夷子皮晉張翰有清才善屬文初入洛都<lb/>
齊王冏辟為大司馬東曹掾觀時紛紛明能見幾思菰<lb/>
蓴鱸膾棄官歸吳嘗語人曰使我有身後名不如即時<lb/>
一杯酒任心自逸曠達不拘號為江東步兵唐陸龜䝉<lb/>
<pb n="KR4h0116_WYG_015-37b"/>
舉進士不中自從張逰厯蘇湖刺史皆辟為佐還隠松<lb/>
江講學益勤多所論撰尤長於詩自比涪翁漁父江上<lb/>
丈人耕釣往來不交流俗時謂江湖散人或號天隨子<lb/>
甫里先生吳江有古畫三軸筆法頗工傳者以為真前<lb/>
人作堂於斯就圖其壁目為三髙繪事滅裂稱號舛差<lb/>
不崇不嚴人玩視之余至官佐貳咸謂此宜葺久矣於<lb/>
是像而祠之三人者金玉始終異代同趣遺芬餘懿溢<lb/>
於無窮可以懲貪而導廉可以激俗而勵時後世有識<lb/>
<pb n="KR4h0116_WYG_015-38a"/>
之士莫不樂聞其風而想見其為人然則肖形辨位因<lb/>
故増新使人得以致其敬焉亦禮之莫敢廢者也元符<lb/>
三年三月三日端溪石處道記<lb/>
　　　三髙祠田記　　　　　　　陸元吉<lb/>
三髙祠石湖范公一記盡矣所謂清風峻節相望於松<lb/>
江太湖之上而天下同髙之邑人獨奉其烝嘗者盖有<lb/>
自焉宋乾道閒徙建其堂於雪灘像而祠之垂二百年<lb/>
南北士大夫仕於州者初蒞政必謁拜又率州之士民<lb/>
<pb n="KR4h0116_WYG_015-38b"/>
長老集於堂下以修祭祀禮閲嵗悠久棟梁榱桷寧免<lb/>
傾圯非以嚴祀事而崇聖化也故鄉老耆皆謂元吉為<lb/>
魯望先生逺裔居先生之里乃闔辭見褒舉於有司乞<lb/>
以元吉主奉祠事既而江浙儒司申命於國子監始得<lb/>
請焉於是設掌祠各一人以佐其事元吉祗奉以來其<lb/>
敢不加謹然每念時祀有恒則棟宇必葺其所能者可<lb/>
不為謀遂置吳江田五十畆嵗入租三十有二石為堂<lb/>
之公費又慮奉祀者無所慿為具詢州之學官地為儲<lb/>
<pb n="KR4h0116_WYG_015-39a"/>
頓以請而遂設之益籍以教授印用防出納也鄉黨以<lb/>
為然俾予直書其事刻石以傳永久由今而後庶所為<lb/>
烝嘗而修飾者自有不容少怠也其畆數之詳具見公<lb/>
文之副墨云泰定元年八月吉旦主奉陸元吉記<lb/>
　　　重修三髙祠記　　　　　　　趙均<lb/>
吳江城南之雪灘有祠曰三髙始自舊宋以祀越上將<lb/>
軍范蠡晉大司馬東曹掾張翰唐右補闕陸龜䝉堂陛虚<lb/>
敞門廡完偉前瞰太湖俯臨垂虹有堂翼然中肖三君<lb/>
<pb n="KR4h0116_WYG_015-39b"/>
像祠貌肅如也春秋仲丁州之官僚率邑人致祭於此<lb/>
比年屢更兵燹垣墉四室蕩然成墟堂雖僅存瓦缺榱<lb/>
崩不蔽風雨而三髙像亦廢亭有舊碑穹立草莽中荒<lb/>
穢滋甚嵗洪武戊申夏五月知州孔侯謁祠慨然曰三<lb/>
髙先賢也矧嘗棄官歸隠清風峻節異世同符相望於<lb/>
松江太湖之上有勵士君子出處進退之機今祠宇弗<lb/>
稱豈非缺典同知詹君州判熊君吏目李君合詞賛曰<lb/>
此吾同寅之責不亟治殆將摧毁幾盡有廢祠祀遂庀<lb/>
<pb n="KR4h0116_WYG_015-40a"/>
工命徒筮日肇事斬木伐石廓新輪奐侈不踰節儉不<lb/>
失度與舊制等踰月而克有成且屬趙均記之噫三髙<lb/>
泥塗軒冕脱屣世事自放於江湖閒以盡天年其明哲<lb/>
而知幾者易曰知幾其神乎詩曰既明且哲以保其身<lb/>
三君有焉至若敦薄俗振流風深有補於名教不惟邑<lb/>
人髙之天下古今莫不髙之是宜祀事孰曰不可因識<lb/>
嵗月梗概勒諸石若夫三髙行跡具載史䇿兹不復論<lb/>
祠之剏改顛末則有舊刻之碑石在亦不書孔侯名克<lb/>
<pb n="KR4h0116_WYG_015-40b"/>
中字庸夫闕里宣聖五十五代孫世家曲阜同知詹君<lb/>
名文質字子儀家濠梁州判熊君名以徳字亦如之君<lb/>
山南之中興人吏目李君名友仁字文友廣信人云是<lb/>
嵗六月既望大梁趙均記<lb/>
　　　三髙祠記　　　　　　　　丘霽<lb/>
蘇郡吳江縣有宋時所建三髙祠祀越范蠡晉張翰唐<lb/>
陸龜䝉蓋取其功成身退扁舟五湖駕秋風而思蓴鱸<lb/>
逸江湖而召不起皆不溺於功名富貴脱然髙隠清風<lb/>
<pb n="KR4h0116_WYG_015-41a"/>
峻節可以風厲士習貪饕而不知止者是有益於風教<lb/>
也禮有功徳於民則祀之次而忠臣孝子節士烈婦可<lb/>
範後勵俗亦祀之者必仕於其地産於其鄉人所向慕<lb/>
斯為有益風教如張翰吳人龜䝉居松江甫里而吳江<lb/>
祀之固宜也至於范蠡南郡華容人事越王勾踐初勾<lb/>
踐興師伐吳吳王夫差發精兵擊勾踐於夫椒遂圍於<lb/>
㑹稽勾踐用范蠡計令大夫種以美女寶貨獻吳太宰<lb/>
嚭勸夫差罷兵而歸勾踐子胥諫不聴以死勾踐歸國<lb/>
<pb n="KR4h0116_WYG_015-41b"/>
苦身嘗膽欲雪㑹稽之恥秣馬厲兵二十餘年始興兵<lb/>
伐吳遂棲夫差於姑蘇之山夫差使公孫雄肉袒膝行<lb/>
請成於勾踐勾踐不忍欲許之蠡曰㑹稽之事天以越<lb/>
賜吳吳不取今天以吳賜越其可逆天乎勾踐聴蠡言<lb/>
遂平吳地夫蠡之謀實於越而於吳則讐也今吳江之<lb/>
民得非吳之遺民乎安有遺民忘恥祀讐而可以風勵<lb/>
士習乎雖有不仕之節扁舟五湖之髙於吳民何向慕<lb/>
焉昔夫差欲歸勾踐子胥因諫不行被嚭讒之而賜死<lb/>
<pb n="KR4h0116_WYG_015-42a"/>
今吳民世祀子胥以其忠吳而有功於民則於義裁之<lb/>
蠡亦胥之讎豈可同祀於吳地邪宋之建祠元之増修<lb/>
本朝載在祀典范成大亦嘗為記時未質以吳之遺民<lb/>
忘恥祀讎之事故因循數百年未釐正者無乃反傷於<lb/>
風教耶余叨守郡因閲祀典至三髙祠祀蠡事揆禮度<lb/>
義實未攸宜於是下議於郡之碩儒士夫相與許確倘<lb/>
予言為是將疏聞於上用黜范蠡更是祠為二髙祠云<lb/>
　　　三髙祠賛并序　　　　　　石處道<lb/>
<pb n="KR4h0116_WYG_015-42b"/>
　范蠡去越適齊自謂䲭夷子張翰縱任不拘時號江<lb/>
　東步兵陸龜䝉隠居松江稱甫里先生長橋東南舊<lb/>
　有小堂圖三人於壁元符三年春始塑像祀之因稍<lb/>
　正其名號而記其始末復作賛以美焉<lb/>
范之三徙才維所施功就名顯國伯家肥進退在我巻<lb/>
舒隨時䲭夷為器盛酒以皮多所容受弛張咸宜逹哉<lb/>
若人實亦似之<lb/>
季鷹曠達清才絶倫見幾未然棄官如塵任心杯酒適<lb/>
<pb n="KR4h0116_WYG_015-43a"/>
志鱸蓴脱身於難篤孝於親步兵之流江東一人行不<lb/>
越禮尤得其人<lb/>
魯望髙放身與世踈心專論撰跡寓耕漁饘粥不足辭<lb/>
章有餘江湖游隠惟我故居召命雖至其守莫渝先生<lb/>
如在甫里邱墟<lb/>
　　　三高祠咏古三首　　　　　劉季孫<lb/>
太湖際天碧浩蕩浮萬象中有洞庭山天作蓬壺樣蘆<lb/>
葦秋蕭蕭時聞發漁唱清風如可尋明月迷所向有人<lb/>
<pb n="KR4h0116_WYG_015-43b"/>
在扁舟髪白意夷曠扣舷了不顧出没信波浪心已類<lb/>
水石何由知得喪遺名至如今自古惟越相初為呉都<lb/>
囚君后憂醢醬忍恥人謂愚祈生世知妄尫癯脱萬死<lb/>
歸國竒謀剙行師舞羣姓下令躍諸將夜半覆姑蘇夫<lb/>
差始悲愴安側寛晷刻反掌成伯王江山入㑹稽功髙<lb/>
誰與抗寵利逺禍敗忠臣半誅放遯去舉邦求君王鑄<lb/>
形狀寂寥數千年相見霜縑上<lb/>
吳江凈如鏡吳艇輕如飛吳山逺如畫此景天下稀秋<lb/>
<pb n="KR4h0116_WYG_015-44a"/>
風曉槭槭秋雨凉霏霏誰將菰菜擷正是鱸魚肥時有<lb/>
季鷹者懐此知所歸浩歌有餘樂飄忽雲邊衣亦聞有<lb/>
富貴大第嚴朱扉食必列鍾鼎侍妾鳴珠璣簪裾望顔<lb/>
色賔從生光輝一言轉造化枯朽生芳菲福深禍亦稱<lb/>
顛覆始知機斯人悟兹理弔世潛歔欷浮沉顧寵禄安<lb/>
能與心違滄波浩無際草木情依依可以恣幽歩白雲<lb/>
藏釣磯静引一杯酒髙歌憐昨非數峯太湖上斜陽明<lb/>
翠微虚亭展遺像想見猶忘機<lb/>
<pb n="KR4h0116_WYG_015-44b"/>
人物盛東南莫如吳郡陸漢季逮唐來班班聞史牘門<lb/>
廷迭輝赫龍虎爭馳逐風流郁蘭桂氣象鮮車服魯望<lb/>
乃其裔清標映宗族文章及者鮮意趣超然獨寧從一<lb/>
瓢飲不枉萬鍾禄雲烟藹巾袖星斗粲胸腹來居笠澤<lb/>
旁蕭蕭數閒屋厨中甑起塵筆下珠盈斛吟須僧舎題<lb/>
醉就友人宿醒將太𤣥解卧把離騷讀心惟近漁釣迹<lb/>
亦混樵牧韻髙誰可聼皮子往還熟唱酬數百篇名流<lb/>
必雌伏業書類有道不賦長沙鵩晚泊松江上遺圗見<lb/>
<pb n="KR4h0116_WYG_015-45a"/>
眉目分明孤鶴姿軒昂駭鷄鶩<lb/>
　　　題三高祠　　　　　　　　楊友夔<lb/>
長橋度已盡有亭枕江湄常時閉其門為問居者誰范<lb/>
蠡具明哲功成學䲭夷烟波五湖上風月一西施張翰<lb/>
輕紱冕歸及鱸魚時生前一杯足何以身後為魯望棲<lb/>
甫里有田常苦饑不應州縣辟鬱此胷中竒並為吳越<lb/>
人名與日月垂相去二千載乃今同一祠壁閒面如生<lb/>
凜然人在兹我本江海客於焉起遐思死者不可作來<lb/>
<pb n="KR4h0116_WYG_015-45b"/>
者詎可期手持一釣竿浩歌孰從之<lb/>
　　　同前　　　　　　　　　　　郭紹彭<lb/>
三君異代同清節百世流芳共一祠豈但吳江誇美績<lb/>
要教今古慕英姿寒江釣雪堪供膾夜月垂虹直可騎<lb/>
著脚豈容成黙黙祗緣題好愧無詩<lb/>
　　　同前　　　　　　　　　　袁聘儒<lb/>
功成但可將身去逃難安貧適所遭三子有靈應共笑<lb/>
一時何意故為髙<lb/>
<pb n="KR4h0116_WYG_015-46a"/>
　　　同前　　　　　　　　　　劉寅<lb/>
江流東去日滔滔誰把功名等一毫若使今人同古調<lb/>
不應江上只三髙<lb/>
人謂吳癡信不虛建崇越相果何如千年亡國無窮恨<lb/>
只合江邊祀子胥<lb/>
　　　同前　　　　　　　　　　姜䕫<lb/>
越國平來頭已白洛陽歸後夢猶驚沈思只有天隨子<lb/>
蓑笠寒江過一生<lb/>
<pb n="KR4h0116_WYG_015-46b"/>
不貪名爵伐功勞勇退深虞後患遭甫里閒居耕釣樂<lb/>
范張髙處陸尤髙<lb/>
　　　同前　　　　　　　　　　陳孚<lb/>
君不見洛陽記室雙髩皤不忍荆棘埋銅駝西風忽憶<lb/>
鱸魚膾歸來江上眠秋波又不見甫里先生心更苦河<lb/>
朔生靈半黄土夕陽蓑笠二頃田口誦羲皇思太古二<lb/>
君隠淪豈得已一生不及䲭夷子吳宫鹿走越山髙脱<lb/>
纓經濯滄浪水丈夫此身繫乾坤豈甘便老菰蒲根古<lb/>
<pb n="KR4h0116_WYG_015-47a"/>
今得失一杯酒我欲起酹汀鷗魂<lb/>
　　　同前　　　　　　　　　　髙啓<lb/>
功成不戀上將軍一舸歸遊笠澤雲載去西施豈無意<lb/>
恐留傾國更迷君<lb/>
洛陽忽憶鱸魚肥便趂秋風問釣磯猶悵季鷹辭未早<lb/>
不邀二陸共船歸<lb/>
鴨羣無食水田荒風雨孤篷載筆牀猶有新詩驚太守<lb/>
醉中揮翰木蘭堂<lb/>
<pb n="KR4h0116_WYG_015-47b"/>
　　　同前　　　　　　　　　　周南老<lb/>
吳滅事已濟輕舟歸五湖洛下棄印歸千里懐蓴鱸甫<lb/>
里樂甘遯自比涪翁漁遭時固先後志操同一趨三賢<lb/>
凜髙節媿彼名利徒萬古垂虹月清光炯氷壺<lb/>
　　　同前　　　　　　　　　　王賔<lb/>
功績収藏在短蓬聲名抛擲與秋風筆牀茶竈輕簮紱<lb/>
今古三人氣味同<lb/>
　　　謁三髙祠　　　　　　　　吳一鵬<lb/>
<pb n="KR4h0116_WYG_015-48a"/>
垂虹亭畔三髙像猶有餘風激懦夫北面何心縻爵土<lb/>
東遊隨地是江湖冥冥霄漢飛黄鵠漠漠郊原漫綠蕪<lb/>
斜日瓣香増太息吳淞回首片帆孤<lb/>
　　　三髙祠　　　　　　　　　宋无<lb/>
退能合天道隠亦是人豪借問祠前水如今幾箇髙<lb/>
　　　本朝春秋二祀祝文<lb/>
功髙南越遂成烟水之游迹逺東曹遽動蓴鱸之興官<lb/>
辭補闕名號天隨景仰三公之髙風激勵多士之清操<lb/>
<pb n="KR4h0116_WYG_015-48b"/>
事迹顯於前代祠祀奉行當朝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻十五<lb/>
</p>
<p>
</p>
  </div>
<div>
                <head>吳都文粹續集巻十六</head>
    <p>
<pb n="KR4h0116_WYG_016-1a"/>
欽定四庫全書<lb/>
　吳都文粹續集巻十六　　　明　錢穀　撰<lb/>
　　祠廟<lb/>
　　　顧公廟碑　　　　　　　　石處道<lb/>
建中靖國元年秋九月知吳江縣事石處道以事至顧<lb/>
墟見古祠陋甚問之顧公廟也及進謁祠下惟繪形於<lb/>
板衣冠不正尤可駭焉於是撤除腐敝改作基構立其<lb/>
像設牓以位號春秋祀之按南史公名野王吳郡人精<lb/>
<pb n="KR4h0116_WYG_016-1b"/>
記黙識博究載籍天文地理卜筮占候異書竒字莫不<lb/>
貫通其所撰集並傳於後篤誠至性勵精力行志踰其<lb/>
貌勇溢於義内孝外忠罔見其闕當是時東南繼統不<lb/>
一典章制度綴輯僅存使後世可考而知焉公與諸儒<lb/>
之力也惟顧陸朱張吳之舊姓其顯人髙士不為少矣<lb/>
而祀於今者甚寡公之此祠迥立窮闃之濱獨以名存<lb/>
而不廢亦豈偶然乎哉新廟既成民愈知敬皆以不可<lb/>
復嘿嘿而無傳也因書其大畧且作詩以刻之庶幾有<lb/>
<pb n="KR4h0116_WYG_016-2a"/>
能歌以祀公者辭曰　臺城赫赫東南雄累朝文采諸<lb/>
賢公公之堂堂儒者宗詞學炳煥虎與龍幼則頴悟非<lb/>
常童丹青蓍蔡靡不通字書淵海藏心胷廣吞具區及<lb/>
吳淞入竭我孝出盡忠勇奮徇義忘其躬黄扉棘寺咸<lb/>
雍容國史邦禮任獨隆論著深博堅莫攻特立於世衡<lb/>
廬峯寂寥誰可詢靈蹤烟藹漠漠江波中一新祠像人<lb/>
益恭衣冠彷彿瞻遺風公惠斯民年屢豐徳與祀永傳<lb/>
無窮<lb/>
<pb n="KR4h0116_WYG_016-2b"/>
　　　本朝春秋二祀祝文<lb/>
惟公居陳國之顯官任黄門之清職製篇韻以深裨於<lb/>
士教捍湖勢以廣益於農田資其美功合登祀典式陳<lb/>
蘋藻鑒此微誠<lb/>
　顧公祠在北門外三里菴側祀黄門侍郎顧野王或<lb/>
　云祠即其所居故地名顧墟初廟卑陋宋建中靖國<lb/>
　初知縣石處道改建今入祀典<lb/>
　　　三忠祠記　　　　　　　　趙鈞<lb/>
<pb n="KR4h0116_WYG_016-3a"/>
大丈夫者英雄挺生於當代而威風振拔於古今功業<lb/>
特立於一時而聲名激烈於千載至於殺身成仁捨生<lb/>
取義見危授命非至忠者不能也謹按諸史吳太宰伍<lb/>
員赤心事主犯顔極諫致遭讒毁竟死無辜於吳甚忠<lb/>
唐忠臣張巡獨守孤城糧援俱絶殺愛妾以食將士罵<lb/>
賊就死於唐甚忠宋鄂王岳飛奮身為國志在恢復中<lb/>
原大功垂成權臣為厄於宋尤忠時惟三子氣足以配<lb/>
天地貞足以貫金石力足以撼山嶽有係國家安危之<lb/>
<pb n="KR4h0116_WYG_016-3b"/>
機行跡雖殊忠則一也是宜載在祀典廟食百世吳江<lb/>
城東之橋曰垂虹上有亭俯瞰太湖近接三江為東南<lb/>
勝概前監州徳濟哈雅所建内祀圓通大士命僧主之<lb/>
嵗丙午冬燬於兵明年春知州曲阜孔侯甫下車輒欲<lb/>
經始僚佐克諧其議以時眚未舉也明年秋政通人和<lb/>
庶務具舉遂命工興役陶瓦聚材民趨其事吏督其程<lb/>
逾月而畢亭去三髙祠密邇一日侯瞻眺乃毅然曰三<lb/>
髙泥塗軒冕全身逺害固士君子之所當尚故聞其風<lb/>
<pb n="KR4h0116_WYG_016-4a"/>
而貪夫可廉三忠持厄扶顛以身殉國尤人臣之所當<lb/>
為故聞其風而懦夫可立然使在人人知三髙之見幾<lb/>
孰與共理其國哉要之士亦各從其志而已考昔員飛<lb/>
之忠吳宋保障東南功為甚大巡忠於唐雖逺在睢陽<lb/>
而蔽遮江淮功最居多矧自前代三髙得祠兹土而三<lb/>
忠獨缺使人不能無憾今亭既成祠而像之掲以三忠<lb/>
孰曰不宜俾鈞記之烏乎三忠以文武良將竭忠報國<lb/>
向無奸臣之譖員必不至見殺吳國未亡不有强鄰坐<lb/>
<pb n="KR4h0116_WYG_016-4b"/>
視不救巡何以陷唐室未至陵夷若夫宋雖南渡而中<lb/>
原父老日望恢復使無權臣妄主和議飛不至見殺國<lb/>
將還於故都古所謂身在國安身亡國危三忠有焉惜<lb/>
乎生也不幸死得其所此心一揆異世同符相望於千<lb/>
載之上雖死猶生有志之士蓋深悲之異哉侯建是亭<lb/>
殆有三善表良將以勵臣節重名教也尚忠烈以敦薄<lb/>
俗正風化也繼述古跡不為遊觀之所則又循良之能<lb/>
事也有是三善奚容不書遂識嵗月梗概刻諸石以告<lb/>
<pb n="KR4h0116_WYG_016-5a"/>
來者洪武元年戊申冬十一月初吉大梁趙鈞記<lb/>
　三忠祠在長橋洪武元年知州孔克中立以奉吳伍<lb/>
　子胥唐張巡宋岳飛<lb/>
　　　昭靈侯廟碑<hi>事詳舊唐書本傳</hi>　　　　石處道<lb/>
元符三年春正月上以盛徳大位旋轉乾坤一正造化<lb/>
號令風動巍巍煌煌窮廣極袤有知無形莫不被服其<lb/>
寵光而翺翔乎和氣凡天下神祠列於祀典者必命有<lb/>
司致祭而修完焉吳江昭靈侯廟内腐外毁左支右吾<lb/>
<pb n="KR4h0116_WYG_016-5b"/>
偶形繪容缺滅弗備春秋薦享亦不復設名在實廢禮<lb/>
甚易而人莫行大恩既降協於輿情乃鳩羣材乃㑹衆<lb/>
工官給其費私獻其力革陋為壯除敝以新門廬潔嚴<lb/>
儀像赫赫幽秘恍惚若慿而安考於圖記乃唐曹王明<lb/>
太宗第十四子也善飛白鳥跡書見稱於時調露中為<lb/>
蘇州刺史遺惠餘愛民不能忘先天二年始立此廟有<lb/>
黄蛇居其中人益異之水旱疾癘是禳是禱罔敢或怠<lb/>
而舊無碑刻俗失其傳朱梁開平間淮冦圍蘇州甚急<lb/>
<pb n="KR4h0116_WYG_016-6a"/>
錢王禱之輒自潰去江表以寧既而奏其事乃以為漢<lb/>
臣而封此侯爵豈褒顯之意歟蓋廟食於縣境凡十有<lb/>
二號曹王者七李明王者五去唐未乆載籍具有而時<lb/>
代之差以近為逺稱謂之謬或斥其姓名烏乎修廟之<lb/>
嵗霖雨沾足江湖不淫土田加闢年穀大穰於是邑之<lb/>
僚吏鄉之耆老皆以為祀事不可以不舉也故備禮以<lb/>
格之名號不可以不辨也故論其氏而正之本末不可<lb/>
以不紀也故摭其實而書之千以頌上徳之萬一而揚<lb/>
<pb n="KR4h0116_WYG_016-6b"/>
神休乎無窮其辭曰　皇帝正位浩浩其仁升日之旦<lb/>
發天之春隆恩誕敷流載溢覆于明于幽罔有遺漏具<lb/>
區之旁松陵之墟霄澄壤潔神靈是居有唐曹王太宗<lb/>
之子舊收斯人人懐其惠聖政伊始嚴祠孔新禮舉名<lb/>
辨昔屈今伸報稱維何肸蠁貢祉彌億萬年隂相宸扆<lb/>
知縣事石處道撰<lb/>
　　　曹昭靈侯廟神應記　　　　　沈義甫<lb/>
朱邑令桐鄉謂後世子孫奉我不如桐鄉民遂葬焉邑<lb/>
<pb n="KR4h0116_WYG_016-7a"/>
祠之如父母李頻刺建州喪歸郡民留之建廟黎山靈<lb/>
響日盛烏乎偉哉善政之得民心如此邪王諱明唐太<lb/>
宗皇帝第十四子也肇封於曹常為吳郡刺史有惠政<lb/>
王薨諡曰恭郡民去思朝命立祠今吳江縣城隍即王<lb/>
妥靈之所也俄而蜿蜒示異邑人異之先天中遂錫廟<lb/>
額惟王生前已分茅裂土矣而僅以侯爵告神議者隘<lb/>
之然昭靈美名邑人至今以為稱夫王以帝子之貴能<lb/>
脱綺紈之習施實惠福千里六百餘年之久吳人至今<lb/>
<pb n="KR4h0116_WYG_016-7b"/>
家祠而人祝之前後守郡者鮮儷其視桐鄉黎山二賢<lb/>
實可比肩凡六邑惟松陵奉之尤謹邑凡二十九都為<lb/>
廟盖十餘所美哉王之徳也非有大功烈大徳政入人<lb/>
之深何以得此於吳人耶縣之西南八十里溪號雙楊<lb/>
廟之建已三百載民之家於是境有禱必應籖卜之靈<lb/>
其驗如響嵗在丙子大兵南征民相率禱於祠下王隂<lb/>
有以相之他境則遭焚燬惟此方晏然無虞里人思以<lb/>
答揚保䕶之庥者備極其至顧惟廟所在迫窄傾欹非<lb/>
<pb n="KR4h0116_WYG_016-8a"/>
所以彰神威而酬靈貺也於是鄉老周徳華等捐金穀<lb/>
為東西兩社首倡廣而新之人家富民從而樂助經始<lb/>
於丁丑之春落成於戊寅之夏繼而有徐道興建崇軒<lb/>
於殿階之前土木雄麗舊觀頓改獨像設未飾周彬叔<lb/>
者鄉之儒士信謹者也王復示夢於周俾加繪事自一<lb/>
廟由内及外煥然更新較之近都諸祠允為之冠余鄉<lb/>
震澤去雙溪纔五六里市皆火燬而昭靈一祠巋然存<lb/>
於烈焰中民居之附麗者得獨免焉莫不敬異而邑士<lb/>
<pb n="KR4h0116_WYG_016-8b"/>
潘庚金以廟記為請予仰王之靈欽王之徳久矣不敢<lb/>
以謭淺辭乃為之述梗概著之金石以傳永久因作迎<lb/>
享送神辭以畀鄉人俾歌以侑祭焉詞曰　帝子降兮<lb/>
涇渭之渚朱兩旛兮為吳邦主仁聲演迤兮實惠溥去<lb/>
之六百載兮威靈如故疫癘驅兮禱而賜雨生我父子<lb/>
兮長我禾黍籖卜錫兮若相告語夢寐接兮如目斯覩<lb/>
干戈搶攘兮室多燬蒙王之庥兮家安堵民思報徳兮<lb/>
闢神宇牲潔酒馨兮蘋藻盈俎黄髪兒齒兮式歌且舞<lb/>
<pb n="KR4h0116_WYG_016-9a"/>
靈旂央央兮儼其來下佑吾人兮永為恃怙千秋萬禩<lb/>
兮廟食兹土至元十七年五月既望書<lb/>
　昭靈侯廟在縣治東半里祀唐刺史李明明太宗第<lb/>
　十四子為吳郡刺史有惠政而民祀之今改衍慶昭<lb/>
　靈觀一在縣治西南雙楊鎮<lb/>
　　　滬瀆龍王廟記　　　　　　　許約<lb/>
自羲軒肇人文至堯舜而祭法始備如類上帝禋六宗<lb/>
望於山川如泰峙王宫夜明幽宗雩宗牲幣祝號之次<lb/>
<pb n="KR4h0116_WYG_016-9b"/>
壇墠上下之等不過天地山川之神其氣揚詡發泄昭<lb/>
昭以示人者以薦吾誠而焚燎縣祀埋瘞亦各從其類<lb/>
爾宗祀郊祀而配以文王后稷以宣明天地生生之徳<lb/>
而成之者在乎聖人之位天地育萬物不負上帝之所<lb/>
托其作配也固宜至呂令始以五行著徳立功者王名<lb/>
以人孟冬之月帝顓頊神𤣥㝠以為水官之長漢因之<lb/>
岳瀆山川百神之祀皆以人司之位次之髙下班資之<lb/>
崇卑疏封錫爵命由上出殊非古矣今神龍之祀從漢<lb/>
<pb n="KR4h0116_WYG_016-10a"/>
制也嵗甲辰前運海千夫長任仁發以吳淞故道湮塞<lb/>
使震澤之水失其性為淛西居民害垂三十年慨然上<lb/>
疏條其利病疏道之法中書以其議上聞聖天子惻然<lb/>
憫下民昬墊命立都水監治事浙西以御史臺治書侍<lb/>
御史李公果為省選持命江浙行中書省榮祿大夫平<lb/>
江政事撤爾公董其役公與千夫長仁發等爰諏爰度<lb/>
乃相其山川形勢之宜髙深廣狹之度工役之數錢穀<lb/>
之費畚鍤之用飲食之需乃命民索綯乗屋厚稿秸以<lb/>
<pb n="KR4h0116_WYG_016-10b"/>
防其卑溼時作輟以防其倦怠為醫藥以防其疾疫上<lb/>
以誠感下下以誠應上民乃歡呼四集而樂於趨事赴功<lb/>
始於大徳八年十月望前二日西自上海縣界吳淞舊<lb/>
江口東抵嘉定石橋浜迤邐入海長三十八里一百八<lb/>
十一步三尺深一丈五尺濶一丈五尺計夫之數一萬<lb/>
五千為工一百六十五萬一千七百一十有二至九年<lb/>
二月晦日畢工為日一百八十風雨祁寒休假實役七<lb/>
十五日復置閘竇啓閉以時並請明威將軍構石置福<lb/>
<pb n="KR4h0116_WYG_016-11a"/>
山閘物不疵癘民無夭災而事竟集公乃集僚屬命州<lb/>
牧五覆五反潔牲牢以祭民觀者如堵如復觀漢威儀<lb/>
克復舊物仁發等以神龍祠為請公乃顧瞻黄土之灣<lb/>
民物日盛商賈日集兹土可以妥神需余為記余原兹<lb/>
自神禹治三江以洩震澤之勢至錢氏興江再塞嘗導<lb/>
之而迷者復今又塞公等又導之而湮者通使天地山<lb/>
川之氣呼吸吐納與潮汐上下者絶而復續鬱而復伸<lb/>
由是觀之旱乾水溢豐穰饑饉匪降自天亦人之力也<lb/>
<pb n="KR4h0116_WYG_016-11b"/>
吁安得是數君子都俞吁咈游於巖廊之上以復堯舜<lb/>
三代之治使萬物各遂其性如斯江也哉雖然事難於<lb/>
成而尤難於久惟君子其圖之惟神其相之大徳九年<lb/>
三月二十四日河内許約記<lb/>
　滬瀆龍王廟在嘉定縣西南黄渡鎮元大徳八年建<lb/>
　　　白龍廟詩<hi>在樂智鄉劉家港北</hi>　　　　　楊維楨<lb/>
金碧龍宫岸海坳海鄉遇旱望雲交空中白氣俄成練<lb/>
不比黄旗滚海蛟<lb/>
<pb n="KR4h0116_WYG_016-12a"/>
　　　東嶽廟靈石賛　　　　　　尹惟一<lb/>
　時至元乙酉朝貴命置碑石赴都抵直沽忽爾中斷<lb/>
　石中有聖像儼然復使載歸於嶽祠安奉焉道士尹<lb/>
　惟一乃敬述其事稽首而獻頌曰<lb/>
天然一片龜山石中有靈異無人識海航萬里趨京邑<lb/>
當與卿相鐫碑刻贔屭擘裂不可測洋洋上帝遺形跡<lb/>
劉公練視志齋莊殷勤扶䕶還故鄉尚虞湮没難緼藏<lb/>
博士朱公為舉揚移鎮行嶽古道場人人賛仰功莫量<lb/>
<pb n="KR4h0116_WYG_016-12b"/>
上願聖君夀無疆<lb/>
　東嶽行祠在太倉州北五十里横涇市之南<lb/>
　　　天妃行宫　　　　　　　　楊維楨<lb/>
海國神風㨗可呼緣林徼福苦相紆片帆尚借周郎力<lb/>
䕶得青龍到直沽<lb/>
　天妃宫在劉家港北瀂漕口舊名靈慈宫<lb/>
　　　二卿祠堂記　　　　　　　夏時正<lb/>
國家仁愛小民在安之已矣亦既屬之内外羣司而猶<lb/>
<pb n="KR4h0116_WYG_016-13a"/>
慮夫府州縣有不職則民有不安也乃時輟在廷大臣<lb/>
出巡撫焉惟巡撫有地環數千里其地即府州縣之地<lb/>
民即府州縣之民巡撫髙臨州縣之上凡軍務民情咸<lb/>
得便宜處置以振率各府州縣之所不逮發政施仁黜<lb/>
貪去暴簡修進良剔腐蠧補罅漏持欹傾燭幽隠凡可<lb/>
以嫗哺而袵席之者無所不致其極也是以上宣徳意<lb/>
下達民情以是對揚天子休命慰答人民願望生則民<lb/>
愛戴之歌頌之去則思之不忘也没則祠而尸祝焉不<lb/>
<pb n="KR4h0116_WYG_016-13b"/>
亦宜乎工部尚書周文襄公宣徳正統中以工侍巡撫<lb/>
南畿謂巡撫事在安靜不擾民自安大江迤南南畿若<lb/>
府州縣皆吾地也而蘇松常三府税糧淵藪國家之所<lb/>
倚重人民物産官府百凡科率視他或相倍蓰或相十<lb/>
百又前此統紀不一征斂無藝費出非經民病去而田<lb/>
蕪逋征積數十盈萬民力竭矣足國云何故於三府尤<lb/>
注意焉下令置水次倉秋糧不許糧長私家收受一切<lb/>
詣倉抵石輸官起運存留外之贏羨名曰餘米一嵗中<lb/>
<pb n="KR4h0116_WYG_016-14a"/>
若急副和買顧募徭役土木經營之類事起一時胥此<lb/>
焉出若馬草夏税軍需嵗造鹽鈔之類雖有常額亦此<lb/>
焉出外仍餘者耕補斂助歉儉賑貸恤孤養老均施溥<lb/>
被之也何公心計周宻如此至到也邪自是居安逃復<lb/>
愁化咏歌逋負有償宿蠧呈露志漁獵者無地售其巧<lb/>
喜夤緣者無路投其技閭無胥𨽻之迹户絶鼗柝之召<lb/>
雞豚蕃息麻穀被野嵗復連熟米斗錢十七八文或十<lb/>
四五文稀曠僅有者乎如是十有七年還朝陞尚書復<lb/>
<pb n="KR4h0116_WYG_016-14b"/>
來又一年致仕歸民思之歌頌之猶洋洋也詩曰有斐<lb/>
君子終不可諠兮此之謂歟嗣公之賢則有南京吏部<lb/>
尚書崔莊敏公天順中以都察院副都御史來其地前<lb/>
日周文襄公之地其民前日之民有其地有其民得其<lb/>
道得其心文襄公心在安民得其心斯得民矣民之愛<lb/>
戴之不猶愛戴文襄公乎崔公於文襄也無所於改而<lb/>
持之特嚴然政由俗革偏滯頹靡整飭疏滌時措之宜<lb/>
乃相成以安民非相軋也是以貧厄在所惠鮮則均徭<lb/>
<pb n="KR4h0116_WYG_016-15a"/>
之法立財貨宜慎出則漕運之費節鑿常鎮一帶運河<lb/>
免孟瀆下港逺涉風濤導吳淞等江下流洩震澤苕霅<lb/>
夏秋汎濫獄有疑濫每與平反崑山縣王阿隆充太倉<lb/>
衞軍死無子里中掲黄册丁盡户絶報無勾矣他日其<lb/>
同姓無賴子利阿隆有舊田廬衞且去其家近冀不出<lb/>
家充軍月得食官廩乃用自誣為阿隆近親先避軍移<lb/>
貫在他戸言於清理軍伍御史御史信之遂逮里中論<lb/>
以隠匿坐充軍者凡二十四人列狀訴於崔公崔公閲<lb/>
<pb n="KR4h0116_WYG_016-15b"/>
其狀非不根且謂律罪人首實則連坐當末減又中更<lb/>
大赦若全坐非律意乃移檄御史復不省崔公曰凡在<lb/>
吾巡撫皆吾民有不幸猶將隠之況充軍乎況二十四<lb/>
人乎竟直此二十四人一旦脱去軍幡然復歸於民逺<lb/>
近莫不大快慊御史自後遇隠匿者猶與論減不充軍<lb/>
人謂由崔公有以覺悟之也在南畿凡五年還朝厯陞<lb/>
吏部尚書改南京致仕歸當崔公昭雪二十四人時今<lb/>
浙江參政崑山陸公容之父封職方郎中公名在二十<lb/>
<pb n="KR4h0116_WYG_016-16a"/>
四人中參政公尚未官作雪寃頌頌崔公而職方公欲<lb/>
為立生祠屬制令不可止而此心則懸懸往來不置也<lb/>
適慈谿楊侯子器以進士授知崑山勤慎有立志期月<lb/>
政通民悦繼養以教乃攷民風按地圖得城中淫祠與<lb/>
庵院私創者悉毁無遺留而移其材為公廨實館郵傳<lb/>
申明旌善亭鄉賢祠社學材建需縣東去一舍而近太<lb/>
倉鎮海兩衞在焉有三官閣者亦在所當毁參政公言<lb/>
於楊侯周文襄公崔莊敏公嘉惠吾人吾人一日䝉其<lb/>
<pb n="KR4h0116_WYG_016-16b"/>
澤吾人一日甘棠之思也盍釋是屋不之毁改以祠二<lb/>
公永副吾人勿剪勿伐之詠乎楊侯諾之乃獨水火其<lb/>
土木偶而綢繆其牖户汛潔其醜穢正其唐塗飾其漶<lb/>
浸黯黟斥其非度者琢美木為二公之主題曰工部尚<lb/>
書周文襄公之神南京吏部尚書崔莊敏公之神扁其<lb/>
屋之顔曰二卿祠堂而奉安之以少牢酒清辭腆神之<lb/>
格思逺近來觀賛歎悦懌謳歌而退於是參政公手述<lb/>
二公遺惠蘇人者之畧來徵為祠堂記辭不獲乃記之<lb/>
<pb n="KR4h0116_WYG_016-17a"/>
曰惟昔皋陶陳謨在知人在安民安民則惠黎民懐之<lb/>
二公惠在蘇民民懐之深也故於祠堂之建其悦之也<lb/>
亦深一誠相孚思之人而不忘者乎是舉也參政公實<lb/>
啓之而楊侯克成之因民心之不忘用以不忘二公是<lb/>
即所以不忘乎民後之繼之知不忘乎民則必不忘二<lb/>
公則此祠堂之建有永其無斁乎周文襄公名忱吉水<lb/>
人崔莊敏公名恭廣宗人謹記南京大理寺卿仁和夏<lb/>
時正撰<lb/>
<pb n="KR4h0116_WYG_016-17b"/>
　二卿祠祀周文襄公忱崔莊敏公恭先在陳門橋西<lb/>
　南改三官廟為之後移置常春里文昌祠嘉靖二十<lb/>
　六年同知周鳯岐立祠儒學<lb/>
　　　附崔巡撫辨誣記　　　　　　吳寛<lb/>
國家屯軍旅為防奸禦侮計自京師逹於邊徼曰衞曰<lb/>
所建置殆遍而所謂軍旅多以罪謫發之人於法子孫<lb/>
絶則以同籍者充補惟别籍於謫發之先者不豫其人<lb/>
書於版冊甚詳里有正有胥有耆老版冊一出其手嵗<lb/>
<pb n="KR4h0116_WYG_016-18a"/>
久弊起或脱漏或隠匿其罪著於律令甚重每嵗部符<lb/>
下府縣州俾專官理之旁稽窮訊若治獄然又數嵗時<lb/>
遣御史理之所以稽且訊者益宻謂之軍政其法載於<lb/>
條例甚備葢使凡名在尺籍者不得幸免然亦不欲誣<lb/>
平民以充什伍之數而吏不察往往失法意以為民患<lb/>
若某衞軍王阿隆者故崑山縣太倉二十九保人也既<lb/>
没而户且絶其族子凱一旦赴御史郭觀自首為隆之<lb/>
裔匿他里葢凱固王氏别籍子特利隆所遺田産為是<lb/>
<pb n="KR4h0116_WYG_016-18b"/>
耳觀謂民無自誣以軍者信之二里連坐如律者凡二<lb/>
十四人悉配蘇州衞今職方郎中陸君文量時尚游鄉<lb/>
校以其父某為里正在連坐中即狀其事求白於觀觀<lb/>
以成案為詞衆爭稱寃適今南京吏部尚書致仕崔公<lb/>
以都察院右副都御史巡撫畿内走訴之公覽狀曰是<lb/>
固可辨檄觀辨之觀不理衆乃復訴於公公委所屬衞<lb/>
若府官集二里父老輩覈實而凱之兄且自外歸白其<lb/>
事竟坐凱以罪悉復二里二十四人者為農實天順四<lb/>
<pb n="KR4h0116_WYG_016-19a"/>
年之八月也時文量為雪寃頌以獻公其父曰公有恩<lb/>
徳於吾人及吾子孫是未足以報乃與其弟祐圖於衆<lb/>
欲建公生祠嵗時祀之顧有禁不可既數年衆益思公<lb/>
文量乃具始末請記曰此吾先職方公與里人之意也<lb/>
幸書之予因述此以復公名恭字克讓世家順徳之廣<lb/>
宗登正統元年進士第厯仕内外四十年政尚忠厚而<lb/>
剛明善斷其出巡撫尤號識大體恩徳被人者尚多此<lb/>
其一事耳在公固不足書然在崑山之民不可不書也<lb/>
<pb n="KR4h0116_WYG_016-19b"/>
且世之健吏為民患也久固有與其事類可書以示人<lb/>
者聞昔宣徳初所謂軍政條例始行於天下御史李立<lb/>
往理蘇常等府立既刻薄濟以蘇倅張徽之兇暴專欲<lb/>
括民為軍民有與辨者徽輒怒曰汝欲為鬼邪抑為軍<lb/>
邪一時被誣與死杖下者多不可數勝蘇人恨之入骨<lb/>
髓然畏其威莫敢與抗者並時常倅則有張宗璉獨不<lb/>
阿御史意數被辱宗璉痛民無辜竟忿鬱以死死之日<lb/>
民相率奔走哭奠及喪出白衣冠送者數千人至立廟<lb/>
<pb n="KR4h0116_WYG_016-20a"/>
祀於江隂之君山廬陵楊文貞公實記其事而徽後犯<lb/>
法死刑部獄中鼠食其肉其子貧困寄食吳下道路見<lb/>
者猶嗤罵之此善惡之報也夫觀之刻不至立與徽之<lb/>
甚而宗璉之遺愛可彷彿於公因附記之以為當官者<lb/>
之勸懲云<lb/>
　　　兵憲王公生祠記　　　　　姜龍<lb/>
古先聖王之制祀典其大者三曰能捍大患曰能禦大<lb/>
災曰法施於民惟今兵憲肅菴王公有焉天下之郡劇<lb/>
<pb n="KR4h0116_WYG_016-20b"/>
且弊莫蘇為甚公為名御史銓曹者掄材莫如公宜乃<lb/>
屈公為守屬縣之崇明環海而宅其中厥土惟沙厥民<lb/>
漁稼之餘以巨艑轉販私鹺以為業甚則椎剽江海間<lb/>
莫復誰何沿習已久乃嵗乙未有董五者黨翼千計慿<lb/>
陵唐突稍稍侵漁近地急之則操戈内向邑里震懾耋<lb/>
稚號呼丁壯荷擔跂立晝夜四五動司兵暨守土官大<lb/>
駭以拒則力綿以撫則信尼錯愕相顧莫能出一語建<lb/>
一畫者民曰王公吾父母也來則吾其寧哉冦亦曰王<lb/>
<pb n="KR4h0116_WYG_016-21a"/>
公吾父母也來則屬得生矣公聞之攘袂起曰凡居民<lb/>
凡頑民皆吾赤子也其弄兵政驅之耳夙駕至太倉呼<lb/>
諸耆老諭以刑福利害俾轉相傳告辭氣慷慨志意開<lb/>
爽聞之者不啻挾纊不旬月渠魁授首羣脅解散各安<lb/>
厥生無亡矢遺鏃之費拯塗炭而置袵席之上兹不謂<lb/>
捍大患乎又明年七月颶風勃興雷轟焱發海水皆立<lb/>
決防壊墉民用墊溺我藝我植秔稌藿菽麻茼木棉蔬<lb/>
茹果蓏悉偃悉禠株無孑遺民以大困耕無所業織無<lb/>
<pb n="KR4h0116_WYG_016-21b"/>
所資喁喁嗷嗷死徙充路公時為兵憲坐鎮卧䕶出餘<lb/>
散實呴病濡枯又借民力以治水利俾就公餉民賴以<lb/>
活土著晏然不異穰嵗兹不謂禦大災矣乎太倉之地<lb/>
襟帶婁江枕藉瀚海厥土沮洳潮汐蕩激盈縮靡恒隆<lb/>
汚相懸田糧紛糺日増月減賦大不均昔割三縣以為<lb/>
州也其土盤錯交互初開闔之際豪緣為奸取甫田者<lb/>
無斗税無立錐者有宿逋惟公於均賦餘力尤加搜抉<lb/>
銖較寸剖躬握籌算務覈其實於是據田者罔隠而失<lb/>
<pb n="KR4h0116_WYG_016-22a"/>
業者蠲累積弊大鏟民痡有瘳又圩分區布勒之堅珉<lb/>
後雖有桀黠者無所容奸兹不謂法施於民矣乎州之<lb/>
士民願生立公祠永以報祀州太守萬侯敏郡博王君<lb/>
應槐偕鄉仕王世昌等監生劉龍等學生陸之裘等耆<lb/>
老沈鯨陳信甫等太倉衞官軍汪麟馬林等鎮海衞官<lb/>
軍武尚文袁湘等徵詞於余以紀厥績且曰礱石以待<lb/>
久矣余州民也躬承徳澤厯厯可徴乃稽古制而為之<lb/>
辭以見祠之非濫也頃嵗王秦劇冦至厪朝命乃克戡<lb/>
<pb n="KR4h0116_WYG_016-22b"/>
定然公之功居多别有紀載公於厯郡美政多有兹特<lb/>
為吾州頌故不得兼載焉公諱儀字克敬畿内文安人<lb/>
　兵憲王公生祠祀肅菴王儀在報本寺方丈内<lb/>
　　　孝友先生祠迎享送神詞　　　王逢<lb/>
東海隅兮三州宅黿鼉兮蛟龍湫羌聲教兮悠悠靈斯<lb/>
藏兮道修<lb/>
道不行兮長邁祠學宫兮子孫永賴日薄堵兮風林鳴<lb/>
如聞音之謦欬<lb/>
<pb n="KR4h0116_WYG_016-23a"/>
楚葵青兮靡靡牲甚肥兮酒㫖白駒兮猋馳儼衣冠兮<lb/>
戾止有聖賢兮依歸魚川泳兮鳥雲飛靡潛伏兮弗昭<lb/>
著靈自今兮欽孰違<lb/>
　孝友先生祠先生諱玉字徳卿少游之裔受學於蛟<lb/>
　峯方公隠居崇明淑門弟子若干人先生卒門人私<lb/>
　諡孝友請祠於州庠<lb/>
　　　常熟縣城隍廟記　　　　　吳訥<lb/>
昔在太祖髙皇帝恭膺天命作四海人神之主爰念元<lb/>
<pb n="KR4h0116_WYG_016-23b"/>
季綱淪法斁祀典瀆揉不經馴致禍災薦起民墜塗炭<lb/>
乃屢勤睿思建立制度正名定分為萬世成憲若郡北<lb/>
城隍廟亦其一也初洪武元年戊申詔封天下城隍神<lb/>
在應天府以帝在開封臨濠太平府和滁二州者以王<lb/>
而外此凡在府州縣者以公以侯以伯時常熟循元制<lb/>
為州得封城隍神曰鑒察司命城隍靈祐侯二年已酉<lb/>
州改為縣三年庚戌詔定岳鎮海瀆俱依山水本稱城<lb/>
隍神號一體改正仍頒格式葢造廟宇屏去閒雜及泥<lb/>
<pb n="KR4h0116_WYG_016-24a"/>
塑神像於是改題木主曰常熟縣城隍之神四年辛亥<lb/>
特勅郡邑里社各設無祀鬼神壇以城隍神主祭鑒察<lb/>
官吏人民善惡以降福禍未幾復降儀注新官赴任必<lb/>
先謁廟與神立誓期在隂陽表裏以安下民祝詞儀注<lb/>
出自宸衷聖謨洋洋發明福善禍淫之機以警飭下臣<lb/>
至矣然吾邑建廟垂七十餘載朽蠧剝落日就頽圯今<lb/>
知縣事郭南深懼無以掲䖍妥靈躬捐俸資以為衆倡<lb/>
經始於正統庚申落成於次年二月堂寢門廡宏壯軒<lb/>
<pb n="KR4h0116_WYG_016-24b"/>
豁視昔有加適予致政歸老相率謁文垂示久永予惟<lb/>
明有禮樂幽有鬼神古昔聖帝明王罔不以事神治民<lb/>
為先務城隍之祀經典弗載蓋後人因其保障民生以<lb/>
義而起也迨宋姚鉉編唐文粹始載乾元中李陽冰縉<lb/>
雲城隍祠記然未有封爵配位也及元草廬先生吳澄<lb/>
記江州城隍廟後殿則曰江右列郡以漢頴隂侯灌嬰<lb/>
配食豈以侯常定豫章諸郡而然歟自後繁䙝日甚聖<lb/>
明統御窮神知化始遂更正予耋耄筆研久絶兹今弗<lb/>
<pb n="KR4h0116_WYG_016-25a"/>
拒衆請者葢欲昭掲聖制以示後人俾勿至於違墜也<lb/>
　　　新修城隍廟記　　　　　　錢仁夫<lb/>
城隍廟自京師以達郡邑皆有之其神位號前代不經<lb/>
我太祖髙皇帝詔令天下祀典神祗皆從山川名號一<lb/>
洗前代之陋習其神之職在黙相政教康保兆民不既<lb/>
重歟凡有官守者涖政之始必詣祠下與神誓蓋人之<lb/>
交於神明有不可誣者常熟縣城隍神廟在縣治之西<lb/>
背山而面陽有堂有寢左右有廡前有重屋為門有道<lb/>
<pb n="KR4h0116_WYG_016-25b"/>
流以守之自成化初邑令澶淵甘侯宏濟撤其舊而新<lb/>
之厯今三十年來日就摧廢無以妥靈掲䖍今令王君<lb/>
大經亦澶淵人也以進士領邑謁於神欲新其祠以嵗<lb/>
歉不果踰三年為𢎞治乙夘政務粗理喟然歎曰廟之<lb/>
弗葺予則有咎遂捐已俸以倡首而寮寀相與賛成之<lb/>
始事於四月望日告成於五月之下旬堂寢門廡黝堊<lb/>
丹漆悉還舊觀而又益以前軒易新肖像邑之士紳嘉<lb/>
君之政治民事神知所先後謀於仁夫請記其成立石<lb/>
<pb n="KR4h0116_WYG_016-26a"/>
以告來者仁夫因是而有感焉常熟俗崇事神自廟迤<lb/>
邐而西半里神廟並列雖非祀典所在然有禱輒應民<lb/>
日奔輳擊牲陳醴甚禮甚謹有如城隍之祠朔望有司<lb/>
展謁之外香火稀簡其庭悄然謂之何哉蓋民固愚非<lb/>
有威靈以警動之則其神為不神而怠心生焉今夫神<lb/>
之職之在於黙相政教康保兆民是福也民䝉之而不<lb/>
知不知則無所事於祭賽且神以聰明正直為徳其貴<lb/>
乎民者寧若世俗之情哉而為之有司者常先民以致<lb/>
<pb n="KR4h0116_WYG_016-26b"/>
敬今者祠宇之修是亦牖民之道也夫祭不欲數數則<lb/>
瀆祠不可壊壊則簡請以告之邑人而為令誦之是為<lb/>
記<lb/>
　城隍廟在致道觀東即東靈寺基洪武三年建正統<lb/>
　七年知縣郭南修𢎞治八年知縣王大經修<lb/>
　　　重修城隍廟記<hi>節文</hi>　　　　　范純<lb/>
嘉定鬱為東南壯縣城隍神祠既作而燬國朝洪武三<lb/>
年始遷於城之㢲隅逮今百年日敝日壊無以掲䖍妥<lb/>
<pb n="KR4h0116_WYG_016-27a"/>
靈祭禱弗應民屢以災告天順改元秋龍侯謁來為令<lb/>
下車謁祠顧瞻興歎即選道士居守以謹防䕶明年下<lb/>
民信孚百廢修舉捐俸倡率和者如響於是作額亭易<lb/>
儀門新殿宇剙廊廡築垣墉中肅像貌側肖司屬䂓制<lb/>
位次布列以度黝堊丹漆施用合宜輪焉奐焉倐乎改<lb/>
觀是役也經始於三月八日訖於十月十日匠以直庸<lb/>
夫以義集安恬無勞人懽神喜侯乃率厥寮屬告成於<lb/>
祠自是春秋血祭神每顧歆嵗恒有秋而民病以瘳矣<lb/>
<pb n="KR4h0116_WYG_016-27b"/>
奉訓大夫南京兵部員外郎邑人范純撰<lb/>
　城隍廟在縣治東舊在富安坊洪武三年移置<lb/>
　　　太倉城隍廟碑　　　　　　陸容<lb/>
太倉城隍廟舊在今太倉衞治前元崑山州志云城隍<lb/>
廟在州治前十餘步蓋衞治即州治也崑山州治太倉<lb/>
時立廟於此及州治西遷其廟不廢皇朝定制凡天下<lb/>
府州縣城隍之神每嵗春秋與風雲雷雨境内山川之<lb/>
神合祭於壇太倉制衞以來無壇祭嵗二祭崑山縣主<lb/>
<pb n="KR4h0116_WYG_016-28a"/>
之蓋百二十餘年矣然此廟地纔餘畆逼臨通衢有司<lb/>
歳時來祭齋宿無所先是病其隘陋者亦嘗圖遷之而<lb/>
未果𢎞治庚戌知崑山縣事楊侯子器奉例毁淫祠以<lb/>
太倉東嶽行宫例所當毁乃毁嶽神肖像而改為城隍<lb/>
之廟其地規模宏敞殿宇廊廡復整麗壯觀縣大夫春<lb/>
秋致祭衞武臣朔望展謁鄉兵民日夕瞻依祈禱上下<lb/>
便之既訖事住持道士奚宗哲因太倉衞指揮使張侯<lb/>
漢請予為文以記之予維天下之理厯萬世而無弊者<lb/>
<pb n="KR4h0116_WYG_016-28b"/>
曰誠曰正曰時而巳故天下之事去偽而反於誠者其<lb/>
名正違邪而歸於正者其言順由小之大而適逢其時<lb/>
者其事為易成若東嶽宜祀於魯而濫及江淮以南是<lb/>
偽為也城隍捍外衞内庇及生民功誠不在坊水庸下<lb/>
故其神秩在祀典一實理之所在也非去偽而反於誠<lb/>
乎嶽祠像設大率以天堂地獄之説誣惑人心是邪道<lb/>
也國朝制禮凡所謂城隍神者盡革前代封爵前諡號<lb/>
而悉正其名不使雜於叢祠野廟之列非違邪而歸於<lb/>
<pb n="KR4h0116_WYG_016-29a"/>
正乎又嘗攷之州初治太倉時廟制未偹蓋嘗即興徳<lb/>
廟祠之又嘗即海寜藏殿祠之又泰定甲子始有州前<lb/>
之廟逮今厯一百七十年而改遷於是是非由小之大<lb/>
而適逢其時乎然則是舉也有以萃人心之誠有以成<lb/>
祀禮之正有以適時措之宜上不費於公下不勞於民<lb/>
而事以就緒吾知神居安妥揚明效靈蓋將固金湯於<lb/>
億萬斯年與皇圖同其悠久庸詎直新改作聳觀聴於<lb/>
一時而已哉是宜楊侯有見於此而果於改遷宗哲等<lb/>
<pb n="KR4h0116_WYG_016-29b"/>
圖昭侯之徳而不敢後也文既成復請曰謀遷之初從<lb/>
㬰其事而賛成之者張侯漢與其僚汪侯澄江侯英咸<lb/>
與有力焉不可忘也因併記之<lb/>
　　　城隍廟祈晴文　　　　　　　倪宗正<lb/>
神奉天命守兹土而惟其禍福宗正奉天子命守兹土<lb/>
而惟其賞罰隂陽職分相為表裏天子又命宗正等嵗<lb/>
祀月謁是又左隂右陽而托以輔宗正之不逮恭惟天<lb/>
以生物為心天子體生物之心以為心神與宗正奉天<lb/>
<pb n="KR4h0116_WYG_016-30a"/>
命天子命守兹土雖一草一木一禽獸不得其生皆神<lb/>
與宗正之責況生人之靈乎兹土去嵗淫雨秋成已虛<lb/>
民久乏食骨肉弗保顛沛流離餓殍載道兹土之民耗<lb/>
半所望者今有年耳二麥將登積雨為淫節枯穗凋蒸<lb/>
鬱内腐田疇既治水潦泛溢挿蒔維時無可施功秧始<lb/>
發生隨即黄萎乏食之民上溼下塗不能轉展輸販謀<lb/>
生無門待死而已況疾疫流行十舉九殞兹土之凶災<lb/>
神固監之宗正又瀆言者畏天命畏天子命而神與宗<lb/>
<pb n="KR4h0116_WYG_016-30b"/>
正職守弗稱宜各罹於罰宗正恐懼修省愆徳蠧政不<lb/>
敢有於身其才力之不逮惟望神是輔嘗聞天之命官<lb/>
各有攸司風以吹嘘雨以潤澤日以烜熯霜雪以摧折<lb/>
四時以生以長以收以藏天特無思無為而已庶官各<lb/>
以生物之心而行其職正也今淫雨為災是坎官浸濫<lb/>
離官罷曠水盛火衰陽伏隂愆非天子之本心明矣且<lb/>
朝廷利病天子許宗正等實封奏聞伏望神悉兹土利<lb/>
病及民物不得其生之狀昭告於天分庶官抑雨師揚<lb/>
<pb n="KR4h0116_WYG_016-31a"/>
日御竄雲霾降風伯用開障蔽聿回清朗天必降聴神<lb/>
言諒無阻遏其或山澤溪潭水陸之妖竊神權而肆虐<lb/>
者神惟指揮神師覆巢𢷬穴明正厥戮然後聞之於天<lb/>
其或厲鬼潛悲吐氣凝隂神其出陷脱幽超彼逍遥之<lb/>
境無使含寃叫號閭闔如此則神功感通天心喜豫祥<lb/>
颷煽和旭日布輝宇宙澄清山川光霽兹土凶災以弭<lb/>
為生人造福而宗正與有力焉不然則神與宗正惟待<lb/>
天罰與天子罰而已夫以宗正之庸下而受天子之罰<lb/>
<pb n="KR4h0116_WYG_016-31b"/>
無怨矣神之聰明正直豈宜黙黙無為而受天之罰乎<lb/>
宗正冒昧狂言不知煩陋惟矜其愚悃而錫祐焉不勝<lb/>
悚懼之至<lb/>
　城隍廟在州治東南隅即元左丞朱清所建東嶽廟<lb/>
　𢎞治十年改建<lb/>
　　　重修城隍廟記<hi>畧文</hi>　　　　　雷中<lb/>
崇明治西南隅有城隍祠舊遵禮制而建水旱蟲疫必<lb/>
於此禱第陿庳弗稱久未改作一夕回祿盡燬知縣長<lb/>
<pb n="KR4h0116_WYG_016-32a"/>
垣李顯率諸僚屬捐俸一嵗捐白金十兩倡諸好事者<lb/>
出資以助猶不敢專請於郡刺史丘侯然後市良材賃<lb/>
工役易故鼎新作城隍前後殿宇若干楹髙明壯麗加<lb/>
於舊規營治於成化癸已冬落成於甲午春義助可書<lb/>
者則備書於左云<lb/>
　崇明城隍廟在縣西南思敬巷<lb/>
　　　新建鄉社亭記　　　　　　顧清<lb/>
𢎞治甲寅任邱鄺侯為吳縣令始至延見其邑人問邑<lb/>
<pb n="KR4h0116_WYG_016-32b"/>
之名徳若廢闕之當與舉者禮部主事致仕楊君循吉<lb/>
鄉貢進士史君經醫學訓科盛君俌及鄉之父老合辭<lb/>
而言曰故禮部尚書希顔楊先生博綜經史尚古力行<lb/>
在仁廟初以薦起家入翰林為侍從若干年受知列聖<lb/>
預修纂三朝實錄大為館閣諸公所敬禮累拜郕王府<lb/>
長史陞禮部侍郎方大用公而公遽引年去景皇帝念<lb/>
公之賢進尚書為官其一子為吳縣簿其始終全節見<lb/>
於公自撰墓銘少冢宰文莊葉公之日記甚核為人淳<lb/>
<pb n="KR4h0116_WYG_016-33a"/>
厚而坦夷貞静而直諒非聖賢之書不讀非義理之文<lb/>
不窺孝慈友悌薫於鄉黨考徳詢事無愧古人見於少<lb/>
師東里楊公訓導陳君永之之序述甚備蓋宣徳景泰<lb/>
之間士大夫稱厚徳者莫先焉而殁不數十年垣宇蕩<lb/>
析邱隴弗守雖學宫有祠春秋不廢而閭黨之間聲響<lb/>
殆絶邦人興哀謂徳鮮祐振而新之斯亦表俗明民之<lb/>
一事也侯聞而韙之其明年侯作康復之橋於至徳鄉<lb/>
既成以贏材屬義官葉璋度地於其北得信心菴廢宇<lb/>
<pb n="KR4h0116_WYG_016-33b"/>
撤而平之構亭焉牓之曰鄉社取史君所刻白鹿洞規<lb/>
古靈諭俗文列置於左右而位先生於其中乃告其人<lb/>
曰古鄉士大夫之賢者没得祭於社吾具於是焉俎豆<lb/>
公何如皆曰善此吾之志也非侯其孰成之於是以日<lb/>
之良具酒脯肴酹於亭下而作歌曰　惟吳有氓侯則<lb/>
煦之惟民之僻侯則矩之民徳是懐侯弗我違我甘我<lb/>
辛侯則是知孰新斯亭侯實我教孰嚴公祠俾我民傚<lb/>
至徳之鄉康履之陌昔為緇廬今也公宅褒徳正回示<lb/>
<pb n="KR4h0116_WYG_016-34a"/>
我民極勅爾婦子告爾鄰比侯爾父母公爾師資爾安<lb/>
弗師寧侯忍欺歌竟相與瞻戀徘徊如公復生有感泣<lb/>
者史君曰夫表先賢以勵民大義也興衰振微大惠也<lb/>
咸不可以無紀乃以其事走京師屬予書刻之貞石用<lb/>
告於後來者先生諱翥字仲舉鄺侯名璠字廷瑞與予<lb/>
同癸丑進士云翰林國史編修承事郎兼修㑹典華亭<lb/>
顧清記<lb/>
　鄉社亭為禮部尚書楊公翥建在信心菴内<lb/>
<pb n="KR4h0116_WYG_016-34b"/>
　　　石湖鄉賢祠記　　　　　　　莫旦<lb/>
石湖鄉賢祠祠石湖之鄉賢也始漁陽史君俊之為吳<lb/>
縣也一日觀民風出郊至湖上見穹碑立草莽中上有<lb/>
石湖二大字御寳燦然詢之乃知宋孝宗賜范文穆公<lb/>
成大之碑也有亭曰御書廢亦久矣君慨然太息乃出<lb/>
俸金而作新之一仍其舊既落成而君遷秩以去今任<lb/>
邱鄺君璠以名進士來繼其職暇日與僚屬登亭四顧<lb/>
以為山水滿前景物如畫殆與西湖畧同惜不及西湖<lb/>
<pb n="KR4h0116_WYG_016-35a"/>
之有鄉賢祠耳今文穆亦鄉賢也豈不可即是而祠之<lb/>
耶於是攷諸郡志詢之故老自文穆以來士之出於石<lb/>
湖者得二十三人或以科第發身或以材諝薦舉或以<lb/>
髙潔見重而其道徳功言皆足以師表百世而無間然<lb/>
者也遂準式為主序其時代先後書其爵諡姓名即御<lb/>
書碑後而奉安之題曰石湖鄉賢祠即古者祭鄉先生<lb/>
於社之意也於是醫學正科邑人盛俌來請旦曰俌與<lb/>
君皆鄉賢子孫也史鄺二君作興之功如此事不可以<lb/>
<pb n="KR4h0116_WYG_016-35b"/>
無紀乃伐石為碑而以紀文見屬竊惟石湖為吾蘇勝<lb/>
景當吳縣吳江二邑之交山川清淑之氣鍾而為人者<lb/>
豈止二十有三而已哉然二十三人者逺或數十世近<lb/>
或百餘年其骨已朽何以得後人之尊崇企慕如此哉<lb/>
夫然後知大丈夫之為人生不徒生死不徒死所謂道<lb/>
徳功言師表百世足以美教化而厚風俗也不然彼丁<lb/>
謂亦石湖人也而真宗亦有宸翰之賜以世則在諸賢<lb/>
之先以爵則位諸賢之上今乃不獲與諸賢之列者何<lb/>
<pb n="KR4h0116_WYG_016-36a"/>
哉後之人陟降瞻仰可以悠然思惕然懼而思齊内省<lb/>
之心自不能不感發而懲創矣大尹君表先哲而勵後<lb/>
進其功豈小補哉是為記若夫諸賢之出處行實則載<lb/>
於石湖志云<lb/>
　　　范文穆公祠堂記　　　　　王鏊<lb/>
昔在有宋吾蘇入參大政者有兩范公文正公當仁宗<lb/>
朝開天章閣求治更張庶政將大有為未一年以小人<lb/>
不悦罷文穆當孝宗朝在政府兩月未及有為以言者<lb/>
<pb n="KR4h0116_WYG_016-36b"/>
罷前宋之治莫盛仁宗南渡後莫盛孝宗皆鋭意太平<lb/>
二公皆以身許國可謂千載之遇而皆不能少試其志<lb/>
烏乎道之難行其已久矣忠良不可容於時自昔然矣<lb/>
孔子孟子沮於晏嬰毁於臧倉終身周流不遇以死獨<lb/>
二公乎哉文正子孫今在吳中最盛所謂嵗寒堂者有<lb/>
司春秋享祀不絶而文穆之後無聞焉文正為宋人物<lb/>
第一流文穆其流亞歟觀其使金爭受書之儀舉朝皆<lb/>
悚有蘇子卿囓雪之操繳還閤門張説詞頭有陽城裂<lb/>
<pb n="KR4h0116_WYG_016-37a"/>
麻之忠奏罷明州海物之獻蓋與孔戡之政同其在成<lb/>
都演武修文奬用名節間與陸務觀諸人賡倡流風餘<lb/>
韻漸被岷峨而吳中民風土俗人情物態纎悉備見其<lb/>
詩讀其集知其用世之具素講於胸中固將有以也而<lb/>
時莫之用非其君之不用而小人則尼之烏乎其可惜<lb/>
矣吳城西南十里許有浸曰石湖山曰吳山湖山之間<lb/>
廢壘隠然即所謂越城也文穆之别墅在焉其景最盛<lb/>
周益公謂天閟絶景以須其人而數世之後求其仿彿<lb/>
<pb n="KR4h0116_WYG_016-37b"/>
不可復得所謂天鏡閣玉雪坡之類皆已淪於荒烟野<lb/>
草之中過者傷之而孝宗宸翰碑石巋然獨存若有神<lb/>
物䕶持者焉監察御史盧君雍家越來溪上少時數過<lb/>
其地與其弟襄約曰他日且將俎豆文穆於斯及為御<lb/>
史始克如志正徳庚辰三月廟成肖公像於中移孝宗<lb/>
宸翰陷諸壁間以避風日有司嵗時享祀如儀間屬予<lb/>
紀其事於麗牲予聞之禮法施於民則祀之以勞定國<lb/>
則祀之而所謂鄉先生者殁則有祭若文穆所以施於<lb/>
<pb n="KR4h0116_WYG_016-38a"/>
民效於國表於鄉者卓卓如是而其祀忽諸豈先王制<lb/>
禮之義乎侍御君之舉其於禮意協矣既以是刻於廟<lb/>
中又從而歌之曰　湖之山兮嶢嶢嗟公之節兮與<lb/>
山俱髙湖之水兮瀺瀺嗟公之徳兮與水俱逺吳臺越<lb/>
壘兮既毁且阤行春之圯兮新廟儼而湖山如舊兮公<lb/>
行安之千秋顧享兮慰我吳人之思<lb/>
　　　直道陳公祠記<hi>陳公名祚</hi>　　　　　沈燾<lb/>
成化二十三年九月今上初即皇帝位詔天下諸司舉<lb/>
<pb n="KR4h0116_WYG_016-38b"/>
廢興墜凡名臣賢士墳墓所在即時修理吾鄉直道陳<lb/>
公之墓増封加飾如制守臣又以公清忠直節備載國<lb/>
志仍具禮奉公位神於郡學鄉賢祠嵗一修祀越𢎞治<lb/>
十年丁已嫡孫冠以家無專祀懼神有罰乃謀建祠堂<lb/>
數楹將以掲䖍妥靈謁於天官少宰吳先生先生題其<lb/>
額曰直道陳公祠復請記於燾以刻繫牲之石謹按公<lb/>
諱祚字永錫世家吳邑之南鄉曽祖翠山祖正父子敬<lb/>
能自樹立由南鄉徙居郡城甘節坊以貲雄里中母顧<lb/>
<pb n="KR4h0116_WYG_016-39a"/>
氏有懿行生四子公居次自㓜不羣篤學尚氣治春秋<lb/>
補郡庠生永樂五年以楷書選至京六年應天府鄉試<lb/>
中式七年中禮部㑹試九年殿試賜進士出身尋改庶<lb/>
吉士入翰林明年上拔公河南布政司參議為政持大<lb/>
體多惠愛於民十二年言事坐謫太和佃户者十年洪<lb/>
熈初薦復起宣宗皇帝即位勅所司覆試之公皆擢第<lb/>
一除山西道監察御史彈劾無所避權倖斂迹宣徳二<lb/>
年出按福建六年出按江西所至威望並著嘗以大學<lb/>
<pb n="KR4h0116_WYG_016-39b"/>
衍義勸上經筵講説上震怒勅提至京師并籍其家屬<lb/>
繫獄幾五年英宗皇帝嗣位復其家屬詔赦之正統三<lb/>
年出按湖廣發遼王不法事上怒徵繫論死後以王罪<lb/>
當見原改雲南道六年巡視江上盜賊屏息商旅便之<lb/>
八年陞按察司僉事激揚有方一道清肅十三年移疾<lb/>
家居久之乃具疏乞歸得報即行囊無長物晩號退翁<lb/>
杜門簡出所著有小學辨惑夫公以清才正學雅惟忠<lb/>
義數以直言遭貶黜而志不少挫信為吾鄉先望卒之<lb/>
<pb n="KR4h0116_WYG_016-40a"/>
後䝉恩詔登國志列鄉賢宜也一時慕公之風而興起<lb/>
焉者遺像有賛入祠有牘石刻有志有表有記藏於家<lb/>
有傳有狀有錄與夫哀有詞輓有詩固足以發揚公之<lb/>
盛徳無容喙矣燾念自齠齔時聞鄉人誦公之言行每<lb/>
為之拊髀興歎於冠之請敢不勉從是堂之作始於是<lb/>
年正月二十九日集材鳩工衆力齊事踰時棟宇翬飛<lb/>
青赤炳煥其規制悉如五品之式中為一龕以奉僉事<lb/>
公像又為别室四龕以祀髙祖誠齋府君次曽祖即僉<lb/>
<pb n="KR4h0116_WYG_016-40b"/>
事府君次大父教授府君次考存齋府君其曽祖之龕<lb/>
是將親盡不遷而為陳氏之始祖也四月六日工告訖<lb/>
功冠乃備物具服率宗人祭之又垂顯刻以示久逺可<lb/>
謂孝矣因系之以詞其詞曰　陳實舜後維世逺哉傳<lb/>
徳襲訓踵生多才山川効靈刃發於硎公直如矢為世典<lb/>
刑三黜以言秉志不易朝奏暮疏功維社稷生榮死哀<lb/>
登志入祠宜建影堂維靈居之由髙及曽同堂異置若<lb/>
祖若考爰述爰繼時有明薦孝孫惟寅以延百祀無忝<lb/>
<pb n="KR4h0116_WYG_016-41a"/>
神明<lb/>
　　　陳氏祠堂碑　　　　　　　王鏊<lb/>
𢎞治已酉姑蘇陳氏治第於郡城之卧龍街始作祠於<lb/>
正寢之左越三月祠成於是太學生悦率其宗人得是<lb/>
月丁夘祗薦祀事大小和㑹逺近來觀已乃具書走京<lb/>
師求其友翰林王鏊紀其事以示來裔俾知所以作者<lb/>
惟陳氏於吳中為巨姓然自故福建僉事公始益顯公<lb/>
永樂中以進士為河南參議與分巡官交章言事編置<lb/>
<pb n="KR4h0116_WYG_016-41b"/>
均州太和山且十年宣徳中起為御史復上疏勸講大<lb/>
學衍義或指其語涉譏訕闔門繫詔獄五年出復發遼<lb/>
府不法事又下獄出又劾法司亂成法其忠義之心剛<lb/>
大之氣踣而復奮幾死而不悔天下想望其風采其後<lb/>
府學生王養浩等數十人相率言於部使者郡學故有<lb/>
先賢祠祀唐賢陸中允而下國朝若周文襄公故提學<lb/>
御史孫公陳公及公或深仁粹徳延被吳人或孤忠勁<lb/>
節警動海内而廟祀未及後人曷勸於是有司奉公入<lb/>
<pb n="KR4h0116_WYG_016-42a"/>
鄉賢祠今上即位有詔修名臣墳墓公墓在吳山極花<lb/>
塢葬故有闕所司祗奉詔㫖相與治碑碣華表石羊虎<lb/>
如制且禁人無得樵牧而復其為後者一人使專䕶守<lb/>
於是其孫悦退而歎曰唯先公忠義聞天下墓有封祀<lb/>
有祠而家顧無專祀嵗時饋獻仍陋就簡不肖不孝罰<lb/>
其可辭乃作祠如禮堂為四龕西以祀髙祖府君次曽<lb/>
祖府君次即公次考教授府君祠之飾悉如五品之制<lb/>
且設巨龕於寢以奉公像曰是將親盡不遷為陳氏始<lb/>
<pb n="KR4h0116_WYG_016-42b"/>
祖云詞曰　國有正氣眎時屈伸在屈而振展也維人<lb/>
公在河南以言得罪十載太和若終把耒帝思良臣起<lb/>
為御史公拜上言言固臣事臣有一編請置之陛朝夕<lb/>
勸講四海其乂或從間之詔獄是縈闔門縲絏百死而<lb/>
生詔恩朝赦暮已抗章擿藩府隠帝聞為驚初驚後繹<lb/>
維帝之明古有汲黯拾遺為志亦有魏徵勸行仁義較<lb/>
其所處孰難孰易堂堂陳公今復有之廟祀嚴嚴邦人<lb/>
之思邦人之思況其孫子作廟於家爰及其自同堂異<lb/>
<pb n="KR4h0116_WYG_016-43a"/>
置籩豆載登春秋饋獻百世其承<lb/>
　　　劉塘王氏祠堂記　　　　　楊榮<lb/>
古者諸侯大夫士之祭其先皆有廟庶人無廟則祭於<lb/>
寢而祠堂之制未有也漢世始有即先人之墓以為之<lb/>
蓋禮之變者也宋之大儒乃定其制始去墓而營於家<lb/>
殆又變而得乎義之宜者雖非古制而後之君子皆取<lb/>
焉者何哉蓋諸侯大夫士之有廟者以有祿位之貴也<lb/>
禮度秩然不可亂矣叔世之士庶人不得立廟而祭於<lb/>
<pb n="KR4h0116_WYG_016-43b"/>
正寢者以布衣之賤也禮度秩然不可亂矣叔世之士<lb/>
既無祿位貴雖未迨於諸侯大夫而視庶人之賤則有<lb/>
逕庭祀先之禮奚可終殺歟然以廟則上僭以寢則下<lb/>
淆創祠堂以祗事焉不亦可乎用是沿襲至今雖賢智<lb/>
亦莫之能改也蘇之嘉定王氏居邑之劉塘鄉稱士族<lb/>
之賢曰士昌思自厥考仲名甫以上世事儒書而圖所<lb/>
以紹承之逺力舉子文以世其家且篤於為善以義方<lb/>
訓子孫以雍睦待宗黨以誠敬交際朋舊尤親近士夫<lb/>
<pb n="KR4h0116_WYG_016-44a"/>
君子以游處討論孶孶不怠家素豐財不吝施予而貧<lb/>
窶多得之所謂富而好禮者歟平居切切於孝思而興<lb/>
夫追逺之念乃命嗣子璿等鳩工萃材於居第之東建<lb/>
祠堂若干楹用妥先世之靈嵗時率諸子孫嚴祀享以<lb/>
展孝敬所以事其先者有道行諸已者有禮矣以篤率<lb/>
其子孫報夫本始者良不在是歟祠堂之剏以永樂丁<lb/>
酉之春迄今二十餘年未有紀其實者慮無以傳示乃<lb/>
致書吏部考功主事夏仲昭禮部儀制主事衞以嘉謁<lb/>
<pb n="KR4h0116_WYG_016-44b"/>
予文歸而勒諸石予嘉士昌之篤於孝其所以為此者<lb/>
實有關於世教焉故推本祠堂之制如此為文以畀之<lb/>
非徒以示其孫使善繼而不忘亦將以為世之勸也大<lb/>
學士楊榮撰<lb/>
　　　崑山縣城隍廟記　　　　　　沈魯<lb/>
國家受天命奄有方夏奠安元元以統承萬國俾分職<lb/>
任功顯幽罔間惟是小大郡邑山川城社咸秩祀事與<lb/>
天子之命吏同憂恤之寄焉其所以代天理物莫不一<lb/>
<pb n="KR4h0116_WYG_016-45a"/>
極其至而城隍保民為重廟祀固在以義而起崑山自<lb/>
唐為吳望縣光化中錢鏐攻毁其城宋世承平三百年<lb/>
柵竹為防而已元社將屋而始城之城隍則廟於縣治<lb/>
南百步國初増崇祀典䂓制堂宇徙於馬鞍山麓嵗久<lb/>
摧敗宣徳紀元之九年盧龍任侯豫尹兹邑大修山川<lb/>
之祀至於廟下懼日益墜弗舉乃召父老而告之以禮<lb/>
事神之義慮財計庸易故而新之以完固重門後寢深<lb/>
靚嚴宻神妥其靈式歆禋祀既落成之明年而侯去十<lb/>
<pb n="KR4h0116_WYG_016-45b"/>
五年而侯之明徳克孚民不忘於思於是王惠均澤髙<lb/>
瑞世祥相率而之予曰吾邑廟祀惟是顯厥靈赫自改<lb/>
剙於今七十祀吾境内疾疢不興風雨時正六府三事<lb/>
順成卧赤子於袵席職神之由侯以忠信成民而禮神<lb/>
神人延釐益垂寧祉請於麗牲之碑以紀成事俾為後<lb/>
規隨也竊惟天子之命吏與神同食兹土相須匡輔坐<lb/>
堂陛而司平於民揄方明而禍福之顯幽不同而憂恤<lb/>
之寄同咸有嘉徳依人而行則夫神之獲安其室職有<lb/>
<pb n="KR4h0116_WYG_016-46a"/>
由然哉其辭曰　有廟奕奕於山之陽有赫厥靈實司<lb/>
其城惟城惟隍民保民障神亦依憑光霽肸蠁嵗厯彌<lb/>
久敝其室廬尹哉任侯為恤為謨式廟以増堂寢具考<lb/>
神有神廟民有攸告司邑惟侯司城惟神咸底於仁合<lb/>
於太鈞我民報祀無怠來者載書示徵勒之宇下正統<lb/>
十三年春正月吉日<lb/>
　　　蘇州府重修城隍廟碑　　　　王鏊<lb/>
吳故有城隍祠在子城之西南陬莫詳其所始唐天寳<lb/>
<pb n="KR4h0116_WYG_016-46b"/>
中採訪使趙居貞改作廟宇梁貞明五年刺史錢元璙<lb/>
加宏飾焉至趙宋時有勅封忠安王嘉泰三年加號順<lb/>
應嘉定九年又加號威顯寳祐三年又加號英濟國朝<lb/>
則惟稱蘇州府城隍之神洪武三年以舊祠庳陋乃徙<lb/>
雍熈寺故基在今吳城之乾位蓋百三十年於兹矣𢎞<lb/>
治十三年住持戈原廣言於郡守曹侯鳯謂廟祀載在<lb/>
令甲凡守土官始莅事及朔望必躬請祠下其嚴如是<lb/>
而嵗久且就壊棟腐桷摧墻頽磩圯肖像䵝昧不稱瞻<lb/>
<pb n="KR4h0116_WYG_016-47a"/>
仰曹侯曰唯神與予分理吳郡予理其明神理其幽吳<lb/>
下頻年風雨調順稻麥豐登冦攘帖息疫癘不作兹神<lb/>
之賜予其敢忘乃下令境中願新神廟者聴又命義官<lb/>
某等董其役於是貧富争施厥財恐後掄材程役完舊<lb/>
勅新明年春正月始事至九月僝工殿宇峻整廊序逶<lb/>
邃門墻顯赫過者悚悦㑹曹侯遷去東廣林侯世逺繼<lb/>
之求予紀其事城隍之祀不見禮經蓋起隋唐之際吳<lb/>
越之間今京畿至郡縣遐方絶徼罔不嚴事且山川林<lb/>
<pb n="KR4h0116_WYG_016-47b"/>
谷丘陵表畷坊庸古皆有祭況夫作鎮一方司啓閉捍<lb/>
冦偷婦子安畜牧遂非所謂有功則祀之者邪固可以<lb/>
義起也況時有所尚敬有所偏今自朝廷及於閭閻祈<lb/>
靈丏祥罔有畫夜水旱蝗蝻則禱之疫癘夭札則禱之<lb/>
凡有求則禱之有疑則禱之而神實能昭答隂祐儼乎<lb/>
如臨其上至其家可謂靈也已予故著文於碑以彰神<lb/>
之威靈詞曰　於赫明靈作鎮南服上帝嘉之寄是<lb/>
威福浩浩幽遐星矛霜鍔誅斬妖魔良愿攸託祓戾<lb/>
<pb n="KR4h0116_WYG_016-48a"/>
召祥雨暘斯若老稚熈熈閭門夜開維神之賜其可誣<lb/>
哉清廟有嚴曹侯所飭林侯紹之邦典維秩疈牲奠糈<lb/>
嵗事孔修福我邦人億萬斯秋<lb/>
　　　萬夀祠記　　　　　　　　顧儒寳<lb/>
五王自唐光啓中降靈於徽之婺源其初邦人祠之厯<lb/>
年多而施澤於民久禦災捍患衞國有功登祀典封王<lb/>
爵宜也惟神無方由邇而逺行幾徧天下吳門距徽千<lb/>
有餘里民之敬信過於他邦懐香裹糧而往拜者嵗不<lb/>
<pb n="KR4h0116_WYG_016-48b"/>
知其幾猶為未足以展其朝夕慕仰之誠始建行祠焉<lb/>
祠在吉利橋西南可百步其地乃朱氏故園古木蕭疎<lb/>
清流映帶門徑通徹誠為一郡勝地神之妥靈蓋有攸<lb/>
自或云祠始於宋之建炎正殿則重建於嘉熈時比丘<lb/>
圓明為之洎寳祐甲寅通一鼎剙大雄殿於東序景定<lb/>
而後正知善已相繼修廟事一新三門重闢兩廡既而<lb/>
行日亦克善繼月有閲經之㑹嵗修慶佛之儀晨香夕<lb/>
燈靡不崇向皇元混一百神秩序五王靈顯視昔有光<lb/>
<pb n="KR4h0116_WYG_016-49a"/>
至元間行日勸信士孫子發偕弟子榮專建華光前閣<lb/>
而後閣則元貞以來集衆力而成大徳間如海出囊中<lb/>
餘資買張氏基地以廣其居復置楓橋常稔之田永為<lb/>
贍衆理葺祠宇及長明燈油之需延祐丁已建圓通寳<lb/>
殿乃寓公葉武徳倡率衆緣樂成之其西有菴署曰上<lb/>
善徒弟凈徳輩居之以奉祠事斯廟完麗甲於他祠雖<lb/>
曰人謀實由神相轉舊為新化頑為仁亦郡政之一助<lb/>
也邦人語僧曰豈無紀述以傳將來一日僧書其概謁<lb/>
<pb n="KR4h0116_WYG_016-49b"/>
予記予謂神之靈無在無不在水旱疾疫有禱必應者<lb/>
神之靈出入起居罔有不敬者人之誠有誠則有神求<lb/>
神於誠之外則荒矣昔人云見廟社則思敬是則廟乃<lb/>
誠所寄也或者以為福善禍淫之道自有黙運潛庸於<lb/>
形聲之表其果專在於廟歟曰不然聚其誠而久其敬<lb/>
廟固不容無也甲寅初元勅賜祖廟為萬夀靈順此宜<lb/>
曰萬夀靈順行祠乃甲乙住持燈燈相續至今幾二百<lb/>
載矣成之良為不易嗣而葺之將有望焉郡人顧儒寳<lb/>
<pb n="KR4h0116_WYG_016-50a"/>
撰<lb/>
　　　況知府重建五顯王行祠記　　劉鉉<lb/>
今之蘇五顯王廟於和豐坊者或謂宋崇寧間其地舊<lb/>
有浮屠嘉泰癸亥僧普智始菴於其旁名如意而與其<lb/>
徒徳晟於徽之婺源刻木肖五王及他神之像歸置於<lb/>
菴復售鄰地以易其廬寳慶乙酉遂建閣名華嚴上以<lb/>
度經下以奉五王至咸淳中又撤閣為殿而旱暵水溢<lb/>
癘疫之禱悉有竒驗所以士庶歸心信崇深篤國朝洪<lb/>
<pb n="KR4h0116_WYG_016-50b"/>
武初又規其地以廣府治而廟蓋有改作焉迨今八十<lb/>
年梁棟壊腐甓瓦破缺丹堊漫漶時知府況侯鍾為郡<lb/>
既久弊剗惠敷郡大稱治凡所當行靡不興舉侯乃謂<lb/>
五王既克衞吾民而廟貌不振若是豈稱民之所以報<lb/>
事者乎遂約其聨官同知邵諶通判潘叔正推官方矩<lb/>
經厯王真知事金鑄照磨趙中檢校王善以祿奉之入<lb/>
節縮其出銖積寸累又率好善樂佽之士共得鈔若干<lb/>
萬貫於是度材鳩工葺舊則正殿旁殿樓閣磚塔楮爐<lb/>
<pb n="KR4h0116_WYG_016-51a"/>
刹竿新作則三門兩廡厨湢正殿之前有亭旁有過廊<lb/>
總二十有六楹先是廟南畫於鄰垣中庭湫隘兩檐相<lb/>
逼至是貿其南地退樓閣之址於南北各丈餘越幾月<lb/>
告成庭既閎豁破完腐堅漫漶鮮好貌位嚴睟者益麗<lb/>
於前威靈炳赫者知信於衆侯間屬予為記予聞五王<lb/>
者之降靈於徽以致享祀封王其能禦災捍患可知廟<lb/>
於今固宜且行祠之徧於他郡者亦其神之無方感而<lb/>
即通利澤之施既弗限於遐邇則人心之向又奚當間<lb/>
<pb n="KR4h0116_WYG_016-51b"/>
夫彼此況其精靈之妥於吾邦既久為蘇人之捍禦既<lb/>
多廟於斯亦宜是知侯等之所以新是祠者豈有他哉<lb/>
欲三辰順軌一元調和蓋寒暑節雨暘時百物植上祝<lb/>
聖夀以齊天下福吾民於悠久是皆可書故為之記董<lb/>
其事者郡人王信勝偉徐誠盛泉也正統四年嵗次已<lb/>
未秋七月初吉立行在翰林院侍講承徳郎兼修國史<lb/>
彭城劉鉉撰<lb/>
　靈官廟舊名靈順行祠在胥門内朱家園名上善菴<lb/>
<pb n="KR4h0116_WYG_016-52a"/>
　宋嘉定二年建一在西米巷名如意菴宋嘉熈四年<lb/>
　重建國朝正統中知府況鍾重修<lb/>
　　　宋光宗封五龍勅<lb/>
平江府靈濟廟第一位龍王右可特封東靈侯勅平江<lb/>
第一位龍王等朕雖不令祠官祝釐専鄉獨美至四方<lb/>
長吏有為吾民請曰某山川之神能惠於其方則褒崇<lb/>
之典朕靡愛焉以庶幾古蜡百神之義矧惟五龍以時<lb/>
節雨暘功著近甸良二千石雖不言禨祥而具道所以<lb/>
<pb n="KR4h0116_WYG_016-52b"/>
然之故文詞爛焉爰錫命書秩以侯爵則所以寵嘉神<lb/>
貺以從民欲何如哉尚終惠之俾世世享可依前件奉<lb/>
勅如右牒奉行<lb/>
紹熈四年五月九日<hi>右勅文五位同但王封號别耳其勅尚存廟中主僧寳之</hi>
　　　跋　　　　　　　　　　　　王爟<lb/>
東吳靈濟廟五龍之神以時節雨暘功著近甸宋季紹<lb/>
熈間錫命秩以侯爵一以封為東靈侯二為西成侯三<lb/>
為中應侯四為南平侯五為北寧侯各以勅文而寵嘉<lb/>
<pb n="KR4h0116_WYG_016-53a"/>
神貺其利濟之功禱祈之效迄今著於前民懐惠者多<lb/>
矣奈因厯年浸久神廟傾圯惟古碑勅命存焉正統初<lb/>
奉勅知蘇州府事况侯重建祠宇輪奐一新予忝知屬<lb/>
邑伏覩宋朝褒封勅命巻帙散落恐久而湮没遂裝潢<lb/>
成冊以圖傳於悠久守斯廟者務在恪遵而珍藏什襲<lb/>
慎勿忽諸時正統六年嵗在辛酉春端月上澣直𨽻蘇<lb/>
州府長洲縣知縣榮昌王爟<lb/>
　五龍堂在今長洲縣東南唐貞元中建李紳記宋淳<lb/>
<pb n="KR4h0116_WYG_016-53b"/>
　熈間賜額靈濟廟紹熈四年勅封五龍神為侯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻十六<lb/>
</p>
<p>
</p>
  </div>
<div>
                <head>吳都文粹續集卷十七</head>
    <p>
<pb n="KR4h0116_WYG_017-1a"/>
欽定四庫全書<lb/>
　吳都文粹續集卷十七　　　明　錢穀　撰<lb/>
　　祠廟　園池　第宅<lb/>
　　　平江路新建三皇廟記　　　　牟巘<lb/>
三皇何所本始乎上古有天地人三皇越在無懷大庭<lb/>
赫胥氏以前寥乎邈矣攷易繫辭其惟庖犧神農黃帝<lb/>
乎盖與堯舜並稱焉而周禮春官外史掌三皇五帝之<lb/>
書則搃號三皇又與五帝並稱其書則三墳言大道是<lb/>
<pb n="KR4h0116_WYG_017-1b"/>
也月令迎五德所王之神各於其郊而祭之立春木德以<lb/>
太昊配立夏火德以炎帝配季夏土德以黃帝配則三<lb/>
皇祭法於五德尤爲可攷史記本不紀三皇以黃帝<lb/>
列於五帝而去少昊補史記者遂以女媧氏爲三皇之<lb/>
一非也煉石補天之類語多荒誕要不足信肆惟今日<lb/>
三皇之廟徧天下重祠敬祭固有所本獨以之設醫學<lb/>
置學官者何居夫一隂一陽之謂道生生之謂易自有<lb/>
天地則有隂陽有隂陽則有民物實理流行生生無窮<lb/>
<pb n="KR4h0116_WYG_017-2a"/>
故易以道隂陽天地無私布隂陽闡易道示人以象而<lb/>
已三皇無爲體隂陽周易道爲民立命而已伏羲畫八<lb/>
卦隂陽相生二四成八八卦成列象在其中因而重之<lb/>
爻在其中是時六十四卦巳具伏羲訖神農黃帝制器<lb/>
尚象自我作古爲之網罟耒耜杵臼爲之宫室衣裳舟<lb/>
楫服乘爲之書契市易門柝弧矢凡所以資民用而養<lb/>
其生至於送終過厚者皆有取於十三卦何莫非道也<lb/>
然能使之生而不能使之無疾則五德五運推氣之隂<lb/>
<pb n="KR4h0116_WYG_017-2b"/>
陽本草辨物之隂陽靈樞素問究病之隂陽凡所以療<lb/>
民病而全其生使不至於無妄嘗試者又有出於十三<lb/>
卦之外亦何莫非道也大哉三皇道貫三極德及四海<lb/>
而功施萬代是冝隆廟貌設醫學而置官師焉夫豈小<lb/>
之哉姑蘓名郡地大物衆三皇祠之始建因陋就簡神<lb/>
棲數瓦下盥薦弗嚴歳在辛丑郡侯岳烈公涖事之初<lb/>
首謁祠下瞻顧太息非所以盡尊崇之禮乃欲闢而新<lb/>
之因基址之窄此志未遂大德壬寅七月之朔風烈雨<lb/>
<pb n="KR4h0116_WYG_017-3a"/>
驟吳中之郡衙縣治寺觀亭宇悉爲摧毁即命工鼎剏<lb/>
郡治就移長洲吳縣附庸二邑翼其傍適有吳縣舊址<lb/>
之寛於是岳烈公乃欣然相地亟圖改作遂謀之縂管<lb/>
董侯章及貳佐僚屬皆是其議而賛其成乃官給吳縣<lb/>
廢址俾賦文屬役岳烈公首捐已俸崇象設爲之勸畫<lb/>
宫于堵某任某所某任某費皆讙趨之爰建大殿掲䖍<lb/>
妥靈前爲凌霄門次爲大門翼以兩廡殿後爲講堂東<lb/>
西各立四齋又爲教授㕔於講堂之東南繚以周垣前<lb/>
<pb n="KR4h0116_WYG_017-3b"/>
達於凌霄外臨衢道對峙兩井亭以濟道暍經始於壬<lb/>
寅之秋明年冬新廟成規橅宏傑輪奐華曜甲於諸郡<lb/>
屋凡五十三閒又市學田二百畆祭器靡不偹是役也<lb/>
皆出於郡侯主維是而教授苗寔又深體郡侯之作成<lb/>
職思其居發慮協力董視工役偹著勤勞用能期月之<lb/>
閒成此磊落事有他人視爲虚文積十𢾗年不能辦者<lb/>
可謂難矣今郡侯既受替遷郡掌醫又垂滿解篆有恒<lb/>
齋葛應雷繼其任前爲提領日親承郡侯之命相與協<lb/>
<pb n="KR4h0116_WYG_017-4a"/>
贊勸率衆醫助田今又受任于學視其創始之有闕者<lb/>
必補之未偹者必完之勉勵諸生講明醫義務在濟人<lb/>
庶廣好生之德而無負作新之意新郡侯瑪蘓庫喜功<lb/>
之有成於廟之東南壘土成阜作亭其上扁曰聚逺以<lb/>
快登覧㕔事之前甃亭爲臺禆暑露坐以便講習闢治<lb/>
花圃進修之暇以寓游息亷訪僉事阿勒達覩前後興<lb/>
學之功而嘉之謂當勒石以示永久必徴記於陵陽牟<lb/>
巘以病耄爲解弗獲乃考三皇號名祭法與其用易之<lb/>
<pb n="KR4h0116_WYG_017-4b"/>
道謹書之厥初三皇取法自然開物成務與爲便安神<lb/>
化變通民日用而不知南面無爲而天下已治矣一毫<lb/>
智力靡容其閒設以悶悶求快吾意今日出一令明日<lb/>
立一法朝夕召集其民而繩督之則上下勞敝失其故<lb/>
常雖欲爲摽枝野鹿逰於混沌之天不可復得正如無<lb/>
病之人嘗試無妄之藥藥氣擾於鍼砭粱肉奪於湯劑<lb/>
隂陽舛忤而人始病矣不若勿藥之爲愈也昔人謂誤<lb/>
註本草其害大誤註易其害小夫豈知本草之誤其害<lb/>
<pb n="KR4h0116_WYG_017-5a"/>
止目前易之誤其害及天下可不謹乎因附見其説覧<lb/>
者或有取焉大德十年七月望日記<lb/>
　故三皇廟在流化坊内即舊吳縣治也元大德五年<lb/>
　乃移縣治於本路儀門西偏而建廟於此<lb/>
　　　常熟州重修三皇廟記<lb/>
伏羲神農黃帝世謂之三皇以其繼天立極教民以相<lb/>
生養之道有大功德於民故凡君天下者咸報祀之方<lb/>
今因前代之制郡府州縣皆立之廟既設醫官以典其<lb/>
<pb n="KR4h0116_WYG_017-5b"/>
祀且詔長吏嵗時率僚屬行奠謁焉常熟初未有廟延<lb/>
祐丁已監州多爾濟始即州治西北若干渉虞山東麓<lb/>
度其地而剏之後二十年知州王侯侃一嘗修舉廢墜<lb/>
又二十年而處兵變流亡之士卒舍之庌馬者趨之烟<lb/>
火相接風雨交摧齋室堂閣鞠爲瓦礫而殿廡亦皆脱<lb/>
落湮蕪守土之吏莫之恤也至治壬寅冬十二月海陽<lb/>
盧侯以守禦元帥兼知州事慨然嘆曰爲治之要在政<lb/>
與教政惟民安教則必專聖賢與禮樂焉三皇孔子皆<lb/>
<pb n="KR4h0116_WYG_017-6a"/>
命世之聖也今學廟墮而弗治其何以爲教之地乎由<lb/>
是首以巳力大修儒宫越明年又勸士民作新是廟時<lb/>
儒氏趙復特承侯志命工傭力掄材運甓由重門兩廡<lb/>
以及禮殿朽者易之剥者飾之圯者培之傾而頽者悉<lb/>
起而正之又造候官之屋凡八楹于㦸門東西繚以周<lb/>
垣前後翬飛丹堊交映自秋徂冬而功告成於是神明<lb/>
有居祀享有具醫師有容齋宿有所而侯尚教之心盖<lb/>
庶幾矣既而侯以内艱去職攝醫學教授陳君仲明徵<lb/>
<pb n="KR4h0116_WYG_017-6b"/>
文以記之予惟三墳之書首言大道開天地之經立民<lb/>
物之命聖聖相傳一本於是奈何世亡其書遂以爲隂<lb/>
陽醫家所宗徃徃視祠宇爲文具而不之嚴吁是果知<lb/>
尊三皇者哉然則盧侯起身汗馬乃能一興孔子之教<lb/>
崇之信賢也已盧侯名鎮字子安其遺愛之在民者不<lb/>
繫於是故不之書<lb/>
　按常熟縣三皇廟在縣治西北招真道院之東<lb/>
　　　嘉定三皇廟記　　　　　　　柯九思<lb/>
<pb n="KR4h0116_WYG_017-7a"/>
古之祭義思本而報始故法施於人能禦大災捍大患<lb/>
者則祀之今醫家者流以神農氏之制藥也推本而祭<lb/>
之國家稽古考文併置三皇之廟以勾芒祝融風后力<lb/>
牧配而附醫學焉三皇名數先儒所説各異然著見於<lb/>
易者謂伏羲氏沒神農氏作神農氏沒黄帝氏作安國<lb/>
亦云伏羲神農黄帝之書謂之三墳此三皇之明文也<lb/>
漢祠黃帝用梟破鏡唐天寳六載三皇併置一廟有司<lb/>
以時祭享後周以來藉田祭神農氏此厯代祠祭之典<lb/>
<pb n="KR4h0116_WYG_017-7b"/>
也嘉定州舊有廟學至元後六年大梁李侯壽孫來知<lb/>
州事李侯爲趙國忠憲公字清臣之後忠憲之忠勞於<lb/>
國家史牒有傳侯涖官治民亷直而明有忠憲之遺風<lb/>
故於國家之事無巨細悉盡其心視事之初謁三皇廟<lb/>
顧瞻殿宇風雨穿漏凛乎將壓門廡傾圯論堂湫隘像<lb/>
設弗嚴器用不具侯瞿然曰此命祀也其何敢弗恭事<lb/>
事然今水澇爲沴民力未瘳奈何越三月政行化理民<lb/>
俗和恱侯曰可矣乃屬州人士之好義者以修葺廟學<lb/>
<pb n="KR4h0116_WYG_017-8a"/>
之意衆奉命懽趨論堂之後得王氏地闢而廣之侯曰<lb/>
斯廟建於泰定天厯之閒未及乆而巳廢壞是皆前人<lb/>
滅裂之過今也基必堅材具必良惟永乆是圖毋或貽<lb/>
誚於後人如今者之責曩昔也侯日治州事畢必至廟<lb/>
所循撫而程督之興工於至正元年三月甲子六月而<lb/>
畢嚴䆳壯麗䕃以修木繚以周垣其有加於前人矣㑹<lb/>
民有隱斥塹者自歸于官侯命籍而屬之學以供粢盛<lb/>
廪餼爼豆之用於是廟學之事無或不供者矣夫侯先<lb/>
<pb n="KR4h0116_WYG_017-8b"/>
成民而後致力於神則冝四境之内政無不舉由此仕宦<lb/>
而顯於天下忠憲之世爲不墜矣州人請記其事刋諸<lb/>
樂石故不辭而爲之書其好義所助者併刋諸隂奎章<lb/>
閣學士院叅書柯九思記<lb/>
　按嘉定三皇廟在登平橋西元泰定三年建<lb/>
　　　崑山州重修三皇廟記　　　　許規五<lb/>
稽古鴻荒之世人文未開蚩蚩之氓與鳥獸爭一旦之<lb/>
命不有聖神出而立人極焉生人之類滅巳久矣毛茹<lb/>
<pb n="KR4h0116_WYG_017-9a"/>
而血飲也爲之庖厨巢居而穴處也為之宫室畫卦以通<lb/>
神明之德造契以代結繩之政爲之耒耜以厚其生爲<lb/>
之醫藥以救其死造律厯垂衣裳以開萬世之治其有<lb/>
功於生民甚大廟焉而棟宇撓祀焉而籩豆缺豈教民<lb/>
報本之意哉崑山三皇廟自州治遷後日就隳廢至正<lb/>
十九年州治復還承制以石君賢同知州事奠謁之初<lb/>
顧瞻太息退而謀諸知州費侯侯曰世事草創百廢宜<lb/>
次第舉三皇建極之聖今廟宇崩摧神像暴露國家崇<lb/>
<pb n="KR4h0116_WYG_017-9b"/>
奉之意安在耶冝舉所冝先費侯是其議亟共捐俸爲<lb/>
倡醫流義士翕然和之不数日得錢若干緡米若干石<lb/>
召匠度材以工給其役以吏董其事不数月殿宇之顛<lb/>
覆者隆然起兩廡皇門之朽敝者翼然張堦墀磚級之<lb/>
陊剥者整以宻像塑丹白之澷漶者煥以新所謂人存<lb/>
政舉其以是乎夫張弛繫乎理不係乎時廢興由乎人<lb/>
不由乎数有爲者何所施而不可也學有田若干蕩租<lb/>
若干册籍迷失無所考石君為追究歸之學祭祀饘供<lb/>
<pb n="KR4h0116_WYG_017-10a"/>
之用於是乎不窘矣廟成石君去費侯曰石君之善不<lb/>
可没也徴予文記之余讀邵子經世書至皇帝王霸未<lb/>
嘗不廢書而嘆也皇以道化人民霸以力服人世降俗<lb/>
漓古道茫昧崑山之長獨修舉廢墜而以皇廟先焉其<lb/>
薄利功以尊道德者邪其知報本而善教民者邪詩云<lb/>
有斐君子終不可諠兮後之人庶乎尚有攷也費侯名<lb/>
復初字克明東平人石君字安卿西夏人至正二十三<lb/>
年夏五月望日平江路崑山州知州偰傒斯同知州事<lb/>
<pb n="KR4h0116_WYG_017-10b"/>
郜肅州判丁克明提控案牘趙從周都目謝𢎞道醫學<lb/>
權教授許曄教授許規五撰饒介書余銓篆額<lb/>
　按崑山縣三皇廟在縣南闉坊西<lb/>
　　　改修吳延陵季子廟記　　　　蕭定<lb/>
有吳之興也泰伯讓以得之有吳之衰也季子譲以失<lb/>
之爲讓之情同而興衰之體異何哉泰伯之讓讓賢也<lb/>
故周有天下而吳建國焉季子之讓賢以讓也當周德<lb/>
之衰而吳喪邦焉或曰非所讓而讓之使宗祀泯絶而<lb/>
<pb n="KR4h0116_WYG_017-11a"/>
不血食豈曰能賢斯可謂知存而不知亡者矣夫治亂<lb/>
時也興亡運也故至至而不可却終終而不可畱黃河<lb/>
既濁阿膠無以正其色鹽池斯鹹弊箅不能匡其味與<lb/>
夫當濁亂之世召力勝之戎讓與爭孰賢乎易曰知幾<lb/>
其神則季子之見可謂知幾矣季子之明可謂知進退<lb/>
存亡而不失其正矣至於聽樂辨列國之興亡審賢知<lb/>
世数之存沒掛劒示不言之信避國保無欲之貞故有<lb/>
吳之祀寂寥而延陵之享如在𤣥風可想至德興嘆美<lb/>
<pb n="KR4h0116_WYG_017-11b"/>
之辭哲人其萎表墓著嗚呼之篆向微德仁兩至則夫<lb/>
子不復嘆美焉其精義被物鈎深致逺之旨烏可究其<lb/>
津涯而窺其牆仞哉是知譲之爲德在於生靈不獨其<lb/>
子孫明矣國有祀典人懐永思定忝列藩條欽崇懿範<lb/>
于以加敬嚴乎閟宫别閨壼之内外正衆神之序位舊<lb/>
以泰伯之廟在於姑蘓臺而制季子之祠像設東面非<lb/>
由典禮諒無取焉必也正名於是乎在祈報獻奠贄幣<lb/>
冝列於軒廂春秋禮薦俎豆當陳於正寢俾觀像者識<lb/>
<pb n="KR4h0116_WYG_017-12a"/>
賢人之遺風可律審度者知經德之禮秩無差末學陋辭<lb/>
不足頌其休烈寒來暑徃敢用同於紀年大唐大厯十<lb/>
四年歳在已未八月戊戍朔二十七日甲子記<lb/>
　　　辟疆園　　　　　　　　　　高啓<lb/>
江左風流逺園中池館平賓客久寂寞狐兔自縱橫秋<lb/>
草猶故緑春花非昔榮市朝亦屢改髙臺能不傾<lb/>
　　　題辟疆園　　　　　　　　　周南老<lb/>
晉顧辟疆園中吳稱第一林石萃幽怪勝槩少儔匹遺<lb/>
<pb n="KR4h0116_WYG_017-12b"/>
跡今無知品題存簡帙清景付明晦皮陸曾紀述後先<lb/>
幾百年盛衰成兩失慨彼樂有時每憐魚鳥逸<lb/>
　辟疆園自西晉以來傳之地館林泉之勝號吳中第<lb/>
　一辟疆園姓顧氏晉唐人題咏甚多<lb/>
　　　陸山人樓亭<hi>即戴顒宅</hi>　　　　儲光羲<lb/>
暮聲雜初鴈夜色㴠早秋獨見海中月照君池上樓山<lb/>
雲拂髙棟天漢入雲流不惜朝光滿其如千里游<lb/>
　　　禇家林亭　　　　　　　　　白居易<lb/>
<pb n="KR4h0116_WYG_017-13a"/>
聞健朝朝出乘春處處尋天供閒日月人借好園林漸<lb/>
以狂爲熊都無悶到心平生身得所未省似而今<lb/>
　　　同前　　　　　　　　　　　皮日休<lb/>
廣亭遥對舊娃宫竹島蘿溪委曲通茂苑樓臺低檻外<lb/>
太湖魚鳥徹池中蕭踈桂影移茶具狼籍蘋花上釣筒<lb/>
爭得共君來此住便披鶴氅對清風<lb/>
　　　同前　　　　　　　　　　陸龜䝉<lb/>
一陣西風起浪花遶闌干下散瑶華髙忩曲檻仙侯府<lb/>
<pb n="KR4h0116_WYG_017-13b"/>
卧葦荒芹白鳥家孤島待寒凝片月逺山終日送餘霞<lb/>
若知方外還如此不要乘秋上海槎<lb/>
　　　同前　　　　　　　　　　張貞<lb/>
踈野林亭震澤西朗吟閒歩喜相攜時時風拆蘆花亂<lb/>
處處霜摧稻穗低百本敗荷魚不動一枝寒菊蝶空迷<lb/>
今朝偶得髙陽伴從訪山公醉似泥<lb/>
　禇家林亭范志云在松江之傍<lb/>
　　　凌處士莊　　　　　　　　韋莊<lb/>
<pb n="KR4h0116_WYG_017-14a"/>
一簇林亭返照間門當官道不曾關花深遠岸黄鶯鬧<lb/>
雨急春塘白鷺閒載酒客尋吳苑寺倚樓僧看洞庭山<lb/>
怪來説得仙中事新有人從物外還<lb/>
　　　和周伯温參政九日南園宴　　成廷珪<lb/>
歩履巉岩若跨鰲望中詩興與秋髙西山拄笏東山屐<lb/>
左手持杯右手螯返照入湖明塔影斷雲將雨過林臯<lb/>
松閒飲散歸來晩金粉霏霏濕錦袍<lb/>
范相南園五百秋重來訪古轉多愁啼烏樹老臺空在<lb/>
<pb n="KR4h0116_WYG_017-14b"/>
飲馬池荒水不流芹泮好從多士樂桂叢誰賦小山幽<lb/>
諸公髙㑹詩如錦授簡安能接勝游<lb/>
　　　南園　　　　　　　　　　　髙啓<lb/>
君不見平樂館古城何處寒雲滿君不見奉誠園荒臺<lb/>
無蹤秋草繁白日沉山水歸海寒暑頻催陵谷改皇天<lb/>
大運有推移冨貴於人豈長在請看當年廣陵王雙旌<lb/>
六纛何輝光幸逢中國乆多故一家割據誇雄强園中<lb/>
歡㳺恐遲暮美人能歌客能賦車馬春風日日來楊花<lb/>
<pb n="KR4h0116_WYG_017-15a"/>
吹滿城南路疊石爲山引泉爲池辟疆舊園何足奇經<lb/>
營三十年欲令子孫永保之不知囬首今幾時繁華掃<lb/>
地無復遺門揜愁䲭嘯風雨種菜老翁來作主空餘怪<lb/>
石卧池邊欲問興亡不能語春巳去人不來一樹兩樹<lb/>
桃花開射堂踘圃皆青苔何須雍門琴但今對此便可<lb/>
哀人生不飲胡爲哉人生不飲胡爲哉<lb/>
　　　題南園　　　　　　　　　　周南老<lb/>
廣陵擬王貴據此南園勝豪奢及年冨樂只名實稱黃<lb/>
<pb n="KR4h0116_WYG_017-15b"/>
州欲歸老徒發功成咏詔賜蔡觀察寵㤙踰衮贈繼入<lb/>
循王家歳晏時難更只今圃已蔬風雨茅簷暝<lb/>
　　　御書石湖二大字䟦　　　　　范成大<lb/>
淳熈八年三月庚戍制書擢臣居守金陵閏六月丁亥<lb/>
朝行在所庚寅辭後殿翼日既望詔錫清燕苑中皇帝<lb/>
親御翰墨大書石湖二字以賜天縱聖能游藝超絶典<lb/>
則高古如伏羲畫體勢奇逸如神禹碑日光雲章垂耀<lb/>
縑素環列改觀禁籞動色臣驚定喜極不知忭蹈昧死<lb/>
<pb n="KR4h0116_WYG_017-16a"/>
奉觴上千萬歲壽奉寳書以出越五日至於石湖藏焉<lb/>
石湖者具區東匯自爲一壑號稱嘉山水臣少長釣游<lb/>
其閒結茆種木乆巳成趣春秋時吳臺其隂越城其陽<lb/>
登臨訪古徃跡具在汙莱露蔓千七百餘年莫有過而<lb/>
問者今猥以臣故徹聞髙清天光溥臨燕及荒野繇開<lb/>
闢來未覩斯盛裴度李德裕皆唐宗臣緑野平泉亦聲<lb/>
震當代揆今所䝉無傳焉何物么䯢獨冐寵赫百身萬<lb/>
殞莫能負戴臣蒲柳早秋仕無補益縣官尚晼晩不休<lb/>
<pb n="KR4h0116_WYG_017-16b"/>
奸止足之戒則將上累隆知俯愧初服臣用是懼冀幸<lb/>
少日遂賜骸骨歸老湖上宿衛奎壁與山川之神暨猿<lb/>
鶴松桂同在昭回中一介姓名亦因是不朽使後世知<lb/>
臣屬厭榮禄得全於桑榆以無辱君賜則陛下丕顯休<lb/>
命不委於草莽庶幾報恩之萬一臣既摩刻扁榜又被<lb/>
之琬琰以傳且附著臣之自叙云爾七月朔端明殿學<lb/>
士中大夫知建康軍府事兼管内勸農事提轄本府界<lb/>
分諸舖遞差充江南東路安撫使馬歩軍都搃管兼營<lb/>
<pb n="KR4h0116_WYG_017-17a"/>
田使兼行宫畱守吳縣開國伯食邑七百戸賜紫金魚<lb/>
袋臣范成大拜手稽首謹書<lb/>
　　　題御書大字歌　　　　　　　楊萬里<lb/>
石湖仙人補天手整頓乾坤屈伸肘爾來化作懶卧龍<lb/>
簸弄珠璣潄瓊玖五雲萬里天九重玉皇深拱蓬莱宫<lb/>
豈無九虎守閶闔北門半扉當朔風夜令雲師敕風伯<lb/>
鞭起卧龍湖㡳月湖水巻上天中央却鎖北門䕶風雪<lb/>
仙人馭風乘綵雲玉宸殿上朝帝真帝將北斗酌天酒<lb/>
<pb n="KR4h0116_WYG_017-17b"/>
冰桃碧藕脯麒麟傳呼玉蜍吸銀浦黟霜調冰澆月兔<lb/>
洒成羲畫河洛書白璧一雙浮雨露石湖二字天上歸<lb/>
奎章璧宿落山扉昭回不飾吳苑草姑蘓臺前近太微<lb/>
詩人不直一杯水自是渠儂命如紙教人妬殺石湖仙<lb/>
手攬星辰懷袖裏<lb/>
　　　懷石湖舊隱　　　　　　　　范成大<lb/>
浩蕩沙鷗久倦飛摧頽櫪馬不勝鞿官中風月常虚度<lb/>
夢裏關山或蹔歸橘社十年霜欲飽鱸江一雨水應肥<lb/>
<pb n="KR4h0116_WYG_017-18a"/>
冷雲著地塘蒲晚誰爲披蓑煖釣磯<lb/>
　　　説虎軒夜坐<lb/>
白雲深處卧癡頑挂起東忩水月寛但得好詩來眼底<lb/>
何須寳刹現毫端一身莫作官身想萬境都如夣境看<lb/>
蠏舍隣翁能日醉呼來分與一蒲團<lb/>
　　　北山堂開爐夜坐<lb/>
困眠醒坐一龕多竹洞無關任客過貪向爐中煨榾柮<lb/>
嬾從掌上看維摩閒無雜念惟詩在老不甘心奈鏡何<lb/>
<pb n="KR4h0116_WYG_017-18b"/>
八萬四千安樂法元無祕密可伽陁<lb/>
　　　檢校石湖新田<lb/>
今朝南野試開荒分手耘耡草棘場下地若干全種秫<lb/>
髙原無幾漫栽桑蘆芽碧處重増㟁梅子黃時早濬塘<lb/>
田里只知温飽事從今抛却半年忙<lb/>
　石湖别墅在縣西南十二里參政范成大剏因越來<lb/>
　溪故地隨地勢髙下而爲亭榭别築農圃堂對楞伽<lb/>
　寺孝宗御賜石湖二大字又有北山堂千岩觀天鏡<lb/>
<pb n="KR4h0116_WYG_017-19a"/>
　閣玉雪坡錦繡坡説虎軒夢魚軒綺川亭盟鷗亭越<lb/>
　來城等處以天鏡閣爲第一一時名人皆爲文詞明<lb/>
　道八年周益公過之畱題壁閒云吳臺越壘距盤門<lb/>
　才十里而陸沉扵荒烟野草者千七百年紫微舍人<lb/>
　始剏别墅登臨之勝甲於東南豈䲭夷之成功於此<lb/>
　扁舟去之天閟絶景須苗裔之賢者然後享其樂邪<lb/>
　成大愧謝益公曰吾行四方園池多矣如薌林盤圃<lb/>
　尚乏此趣非甲而何<lb/>
<pb n="KR4h0116_WYG_017-19b"/>
　　　李行中醉眠亭　　　　　　　蘓軾<lb/>
已向閒中作地仙更於酒裏得天全從教世路風波惡<lb/>
賀監偏工水上眠<lb/>
君且歸休我欲眠人言此語出天然醉中對客眠何害<lb/>
須信陶潜未若賢<lb/>
孝先風味也堪憐肯爲周公晝日眠枕麯先生猶笑汝<lb/>
枉將空腹貯遺編<lb/>
　　　題醉眠亭　　　　　　　　　蘇轍<lb/>
<pb n="KR4h0116_WYG_017-20a"/>
是非一醉了無餘惟有胸中萬巻書已把人生比遽傳<lb/>
更將江浦作階除欲眠賓客從教去倒挂氍毹豈暇舒<lb/>
京洛舊時真夣裏秋風無復憶鱸魚<lb/>
　醉眠亭宋李無晦作無晦名行中居松江高尚不仕<lb/>
　東坡兄弟嘗過訪畱題<lb/>
　　　元豐辛酉冬予解組歸吳明年過故同年朱光<lb/>
　　　禄之舊居周覧園榭感事作詩以詒伯原<lb/>
　　　　　　　　　　　　　　　元絳<lb/>
<pb n="KR4h0116_WYG_017-20b"/>
白頭重到故人家境是人非起嘆嗟三徑未荒陶令菊<lb/>
四時長放庾郎花林風光動藏鶯葉溪浪痕生宿鷺沙<lb/>
肯構有材移病久㑹憑詩酒傲烟霞<lb/>
　　　次韻厚之少保題伯原秘校亭　程師孟<lb/>
少年爲學已名家纔折丹枝病可嗟節帶冰霜凌萬竹<lb/>
文含風露麗千花世憐美玉猶存璞人恨良金未出沙<lb/>
賴有隱居如谷口直將髙意撫青霞<lb/>
君家幽寂似山家聞者其誰不見嗟閉户幾多閒日月<lb/>
<pb n="KR4h0116_WYG_017-21a"/>
掃園無限舊烟花書忩燕坐琴橫石吟徑徐行杖卓沙<lb/>
壁有謝公題好句國人方此識餘霞<lb/>
碧瓦春城十萬家可憐夫子獨堪嗟林園猶有前朝木<lb/>
冠盖難尋故主花<hi>園乃錢氏所剏</hi>亭瞰夕陽鄰古刹池通野水<lb/>
見晴沙天然操尚無塵滓合徃蓬莱弄彩霞<lb/>
　　　校書朱君示及園居勝槩新篇一軸皆有標目<lb/>
　　　輒成長調格詩奉紀清䠱　　盧革<lb/>
姑蘓右浙㑹園榭森相望之子脱名瑣自放無何鄊虚<lb/>
<pb n="KR4h0116_WYG_017-21b"/>
堂布遺經<hi>䆳經堂</hi>周孔之文章靜齋播風雅<hi>詩齋</hi>絃音日洋<lb/>
洋吮毫濯曲溪<hi>筆溪</hi>泚墨散芳塘<hi>墨/池</hi>抱琴獨登臺<hi>琴臺</hi>望山<lb/>
閒渉岡釣渚關游泳竹路排青蒼<hi>竹路</hi>亭幽小勺迥<hi>渚亭橋</hi>
紅白相低昻<hi>衆花卉</hi>予此謝病歸旅吳歳月長常聞君園<lb/>
勝欲徃兩足僵開緘味題咏恍若披圖詳吾聞玉川子<lb/>
破屋洛之陽東野廢官守止坐叢瀨傍豈如吾子樂游<lb/>
息藹有方朝廷日清明百度良弛張子既難其進論撰<lb/>
亦有光退之謂子厚窮久道益强文辭煜垂後將相未<lb/>
<pb n="KR4h0116_WYG_017-22a"/>
可當窮愁乃著書心志能渾剛倘來奚足䘏令名期自<lb/>
將<lb/>
　　　樂圃林館　　　　　　　　張適<lb/>
何處是吾廬城西數畝餘坊存前哲號屋貯古人書巳<lb/>
疾親栽藥供飱自灌蔬長年因謝俗戸外少來車<lb/>
　　　其二<lb/>
林密簾櫳暝門清樹石連含香乘雨霽壓酒及花前嗜<lb/>
古思先輩傷今話昔年何由清鬱抱春茗瀹林泉<lb/>
<pb n="KR4h0116_WYG_017-22b"/>
　　　其三<lb/>
園池雖市邑幽僻絶塵縁水活元通港荷稀不礙船竹<lb/>
隂迷藥竈雨氣慢琴絃試理牀頭稿新來益幾篇<lb/>
　　　其四<lb/>
結屋渾依水爲扉半是柴雨紅花落檻地碧蘚鋪階去<lb/>
住梁閒燕公私水際蛙清遊多感慨濁酒始開懷<lb/>
　　　其五<lb/>
方池居圃右幽隱足遊觀疊石花成岸塗丹曲作䦨鵞<lb/>
<pb n="KR4h0116_WYG_017-23a"/>
遊同腕法鶴舞按琴彈清事無時廢歌成擬考槃<lb/>
　　　其六<lb/>
林深招鶴磴地僻見山岡蘿舞春衣緑梅飄臘雪香晩<lb/>
岑畱日露歸翼帶雲藏吟客談詩散充然思不忘<lb/>
　　　其七<lb/>
本是林泉質功名分定慳文章新中綮貧病暗偷顔林<lb/>
鶴心同潔沙鷗迹比閒青燈風雨夕無夣到朝班<lb/>
　　　其八<lb/>
<pb n="KR4h0116_WYG_017-23b"/>
境勝愜栖遲殘尊晩更冝主人因苦咏座客盡能詩令<lb/>
負桮來密聨遲句出竒夕陽在髙樹醉首只低垂<lb/>
　　　其九<lb/>
庭前新種石恨未遇奇章薜荔藤牽密芭蕉影過長坐<lb/>
常忘洒掃對久引壺觴歳晩誰爲侣蕭蕭雪後篁<lb/>
　　　其十<lb/>
登堂無俗物結納豈恒徒小幀藏雲樹昏屏過雨湖書<lb/>
銘臨瘞鶴絃調寄啼烏為樂無他志塵囂覺異途<lb/>
<pb n="KR4h0116_WYG_017-24a"/>
　　　余舊業在城西隅樂圃朱先生之故基也樹石<lb/>
　　　頗秀麗池水迂迴儼有林泉幽趣余亂後多郊<lb/>
　　　居至辛亥春復返舊業二首<lb/>
園池春至凍全融𤣥館穿林路亦通忩響檻前含竹雨<lb/>
座香簾外落花風一餐幾駐縁詩癖萬感都忘是酒功<lb/>
逸思不因貧索莫長時邀月弄梧桐<lb/>
軒居巷陌是通衢流水林齋景自殊寄紙每因人索畫<lb/>
打門豈有吏催租風篁苔石皆詩料吟子琴僧盡酒徒<lb/>
<pb n="KR4h0116_WYG_017-24b"/>
幾度緑忩臨帖後醉眠花外聽啼鴣<lb/>
　　　和甘白先生樂圃林居二首　　倪瓉<lb/>
闗關幽鳥緑隂穠林麓陂池曲曲通荷雨逗凉侵北牖<lb/>
汀雲度水逐南風清琴詠雅寧諧俗濁酒消愁似有功<lb/>
聞道秋來偏起早一簾晨露引梧桐<lb/>
竹裏㕑齋栁下衢幽林風景自應殊家無擔石惟憂道<lb/>
鄰斷炊烟急索租山水徜徉聊足樂雨雲翻覆豈吾徒<lb/>
蘧蘧曉枕天涯夢楚水湘雲叫鷓鴣<lb/>
<pb n="KR4h0116_WYG_017-25a"/>
　　　宿樂圃林居<lb/>
暮投齋館靜城郭似幽林落月半牀影凉風孤鶴音汀<lb/>
雲縈逺夢桐露濕清琴喧卑淨塵慮蕭爽集冲襟<lb/>
　　　十六日新凉戲呈甘白<lb/>
閒静幽人宅蕭條樂圃亭炎暑浹旬劇逺山當戸青凉<lb/>
生如病瘥愁解如酒醒卧看風篁影落月滿堦庭<lb/>
　予來城郭暑氣熾甚偶憩甘白先生樂圃林居不覺<lb/>
　數日相與䕃茂樹臨清池誦羲文之象爻弹有虞之<lb/>
<pb n="KR4h0116_WYG_017-25b"/>
　南風遂以永日忽忽巳淹畱久趂閒成此二詩冩呈<lb/>
　甘白以寓笑樂耳甲寅六月十六日<lb/>
　　　過張水部樂圃林館　　　　　髙啓<lb/>
清和池館閉閒苔輕幰尋幽觸雨來井桁水聲繩作轉<lb/>
牀屏山色畵初開穿花百舌深緘口吹絮霜鱗半露腮<lb/>
好賦一詩題壁去主人未肯便塵埃<lb/>
　　　題樂圃林館<lb/>
林塢通幽闃山明雲出溪門無俗客至池有水禽啼對<lb/>
<pb n="KR4h0116_WYG_017-26a"/>
酌山花下行吟野竹西石牀春寂寂苔色映青藜<lb/>
　　　其二<lb/>
開軒時野眺山色翠迢遙屏結霜中檜圖開雪裏蕉暖<lb/>
烟初扇圃野水欲平橋曳杖閒來徃時挑酒一瓢<lb/>
　　　其三<lb/>
幽居無洒掃風景自翛然紅濕花間雨青分柳外烟山<lb/>
忩捫蝨坐石榻枕書眠自得閒中趣栽花疊錦川<lb/>
　　　同前　　　　　　　　　　陳林<lb/>
<pb n="KR4h0116_WYG_017-26b"/>
桃花夾林館宛似武陵溪醉後抛書枕夢回聞鳥啼水<lb/>
光孤墅外山色小橋西盡日無來客徐吟信杖藜<lb/>
　　　其二<lb/>
見説林居好終朝無雜賓捲簾通紫燕投餌釣金鱗林<lb/>
影雲連榻楊花雪㸃巾開池飬鵝鴨不使惱比隣<lb/>
　　　同前　　　　　　　　　　謝恭<lb/>
故人非傲吏舊隱勝愚溪塵世人難到空林鳥自啼青<lb/>
山縣榻下緑水斷厓西終日無餘事全家盡食藜<lb/>
<pb n="KR4h0116_WYG_017-27a"/>
　　　其二<lb/>
門徑稀人跡幽居只自然泉聲三月雨柳色半池烟水<lb/>
檻看鷗浴山忩見鹿眠題詩花墅夕明月滿晴川<lb/>
　樂圃舊爲朱長文所居元末張適號甘白築室於上<lb/>
　題曰樂圃林館與髙啟倪瓉陳林謝恭姚廣孝賡和<lb/>
　爲十詠國朝宣德間杜瓊得其東隅地名爲東原結<lb/>
　草爲亭曰延緑又有木瓜林芍藥階梨花埭紅槿籓<lb/>
　馬蘭坡桃李溪八仙架三友軒古藤格芹㵎橋凡十<lb/>
<pb n="KR4h0116_WYG_017-27b"/>
　景一時名流俱有詩<lb/>
　　　重建延綠亭記　　　　　　吳寛<lb/>
成化八年七月吳郡大風雨鹿冠老人杜先生延緑亭<lb/>
壞焉明日雨霽先生曵杖遊于園中茅茨既摧梁木亦<lb/>
折垣墉且阤竹樹盡偃顧而嘆曰噫嘻亭壞矣殆天意<lb/>
邪雖然獨不有人力乎二子啟咨知其意遂相與召匠<lb/>
氏築之既成邀先生坐于亭上則摧者完折者固阤者<lb/>
立偃者起盖不日而舊觀還矣先生喜曰天意殆欲新<lb/>
<pb n="KR4h0116_WYG_017-28a"/>
吾亭邪他日乃以書來京師謂寛冝有記寛聞大道之<lb/>
世烈風不崇朝驟雨不終日而昔者之風雨也胡爲乎<lb/>
來哉果天邪亦由人邪吾何從而問邪問之人則人非<lb/>
天也惡乎知問之天則天非人也惡乎答既足以惑亦<lb/>
可以憂盖余之居於是而去吳下也逺雖未嘗目擊其<lb/>
變顧其事理有可得而推者故嘗以先生之一亭觀之<lb/>
則四野之外弱夫貧婦其繩樞甕牖豈無有不勝其震<lb/>
凌而相對以怨咨者乎又以先生之一亭前後推之垣<lb/>
<pb n="KR4h0116_WYG_017-28b"/>
墉阤矣則疆畎之欲修也勞乎力竹樹偃矣則禾稼之<lb/>
不登也乏乎食而弱夫貧婦又豈無不勝其沮洳而相<lb/>
對以怨咨者乎當此之時亦有如先生之二子築而新<lb/>
之者乎是固可憂也夫先生隱者知一亭而巳不暇此<lb/>
憂而余亦不敢以此告然而未可知也杜少陵茅屋爲<lb/>
秋風所破歌有安得廣厦庇寒士之語先生少陵之後<lb/>
人也而老於詩爲其後學其學則遇其變獨不憂其憂<lb/>
乎因書以諗於先生不識以爲何如<lb/>
<pb n="KR4h0116_WYG_017-29a"/>
　　　定軒記　　　　　　　　　　劉爚<lb/>
震澤楊公以定名軒予謂定一也而有老氏浮圖氏之<lb/>
定未知公之志果奚所屬也自儒者言之則大學自定<lb/>
而靜静而安安而慮慮而得其寂然不動者正所謂感<lb/>
通之體也自二氏言之則其所謂泰定所謂禪定者兀<lb/>
然枯槁而已爾漠然清虚而巳爾人之一心與造化流<lb/>
通者以其徃來闔闢之不窮動靜出入之俱妙也今以<lb/>
兀然漠然者爲定則是無用之體不感之寂也其可乎<lb/>
<pb n="KR4h0116_WYG_017-29b"/>
公以敏達果鋭之材而爲明天子所任屬盖嘗屏上㳺<lb/>
䕶天塹開大幕府制置長淮而又法從近臣而總六師<lb/>
之職其志存乎立功其誼顓乎報主固非棲心無用者<lb/>
比也則其所屬必儒者而非二氏奚疑雖然定之難能<lb/>
也久矣自窮居獨善之士捐百事息萬慮以求之有終<lb/>
其身而弗獲者况於履功名之塗踐富貴之境凡爲吾<lb/>
耳目之塍心志之域紛至錯立於前菀枯榮醜可喜可<lb/>
駭者日百千變其亟疾若破山之霆其震蕩若發屋之<lb/>
<pb n="KR4h0116_WYG_017-30a"/>
風其眩亂反覆又不啻以一葉之艇而舞翻空之濤甚<lb/>
矣哉定之難能也若是者其疾焉在曰心無主而已矣<lb/>
竊嘗聞之敬則心有主而物聽命不敬則物爲主而我<lb/>
從之古之君子對妻子猶君師之臨處幽室如十目之<lb/>
睹所以養吾心而爲萬物之主也心有主然後有定見<lb/>
有定見然後有定力酬酢萬變無不可者是則儒者之<lb/>
定而公之所志也夫理有定而事無方隨事以應之使<lb/>
各通其可即所謂定也若乃處義未精而猥曰吾守之<lb/>
<pb n="KR4h0116_WYG_017-30b"/>
不可易是直私意之錮爾烏足語定乎哉故主敬窮理<lb/>
交相爲用東魯西洛之正傳有不可誣者公之大父紫<lb/>
微公受學於伊川之門人爲先朝侍從公之所學自其<lb/>
家世且方嬰繁劇而不亂遭變故而不懾其於定之一<lb/>
言用力深矣顧何足以發公之志姑誦所聞以復命云<lb/>
權工部尚書兼太子右庶子兼右諭德建陽劉爚記<lb/>
　定軒在震澤鎮宋工部侍郎楊紹雲所居有桃源洞<lb/>
　廣數畝異石林立劉文簡公真文忠公皆有著述遺<lb/>
<pb n="KR4h0116_WYG_017-31a"/>
　址猶存<lb/>
　　　樂庵初成二絶　　　　　　　李衡<lb/>
老子平生百不足庵成那管食無肉終朝閉戸只讀書<lb/>
四面開忩都見竹<lb/>
投老庵居百事冝早眠晏起不論時更長睡足披衣坐<lb/>
傾耳林閒聽畫眉<lb/>
　樂庵在崑山圓明村宋侍御史李衡彦平歸老之地<lb/>
　四傍皆修竹經籍圖史滿堂<lb/>
<pb n="KR4h0116_WYG_017-31b"/>
　　　共樂堂　　　　　　　　　　黃由<lb/>
纔到松陵即是家滿堂佳客滿園花看花揖客須清賞<lb/>
休向人閒俗子誇<lb/>
　　　聨德堂<lb/>
纔到松陵即是家便須洗盞泛流霞軟紅塵裏風波惡<lb/>
不似江艫與海槎<lb/>
　　　茆堂觀弈<lb/>
纔到松陵即是家茆堂萬竹緑交加午忩睡起無他想<lb/>
<pb n="KR4h0116_WYG_017-32a"/>
坐看圍碁到日斜<lb/>
　　　登明月臺<lb/>
纔到松陵即是家擎空皎月瑩無瑕自須臺上分明看<lb/>
擬欲呼仙泛海槎<lb/>
　　　登擁書樓有感<lb/>
纔到松陵即是家樓高不管緑楊遮有書萬卷時翻弄<lb/>
千古興亡幾嘆嗟<lb/>
　　　道院獨歩<lb/>
<pb n="KR4h0116_WYG_017-32b"/>
纔到松陵即是家參天檜栢古槎牙杖藜終日頻來徃<lb/>
不羡堤邊路築沙<lb/>
　　　登三清閣<lb/>
纔到松陵即是家三清閣下寂無譁小臣媿乏絲毫報<lb/>
深炷爐香靜㸃茶<lb/>
　　　入園<lb/>
纔到松陵即是家故園喜聽鵲楂楂主人只爲貪風月<lb/>
蠻觸交争笑爾蝸<lb/>
<pb n="KR4h0116_WYG_017-33a"/>
　　　睦鄰<lb/>
纔到松陵即是家民間何處不桑麻欣欣老稚迎門笑<lb/>
斗酒相歡亦孔嘉<lb/>
　　　無題<lb/>
纔到松陵即是家休論恬淡與榮華古來顏跖俱塵土<lb/>
自有時賢定等差<lb/>
　　　思親<lb/>
纔到松陵即是家仙翁詩句發天葩鈍才不及賡餘韻<lb/>
<pb n="KR4h0116_WYG_017-33b"/>
留取時時罩碧紗<lb/>
　盤墅黄由之别墅寧宗賜名内有墨莊胡夫人真跡<lb/>
　三清閣共樂堂等扁由自作詩<lb/>
　　　松石軒記　　　　　　　　　鄭元祐<lb/>
昔夏后氏畫九州而青州有鉛松怪石之貢當是時未<lb/>
必有耳目玩好也儒先不能無疑於此焉以愚觀之玩<lb/>
好於時未必然然韶樂以球爲主故后䕫言樂獨於石<lb/>
則曰予撃石拊石然後言百獸率舞鳯凰來儀盖石音<lb/>
<pb n="KR4h0116_WYG_017-34a"/>
難和故磬必泗濱之浮今以靈壁所産石用以爲磬然<lb/>
非秀絶者不能有聲音之純故商頌曰既和且平依我<lb/>
磬聲然則怪石之貢盖必異於尋常也巳降自唐宋始<lb/>
以石爲玩好然後石之品益繁宋宣和間於物無不品<lb/>
定顧以太湖石品最髙唐李贊皇牛奇章二人相業雖<lb/>
不同其於愛石則一也中吳在宋爲畿甸至今荒園廢<lb/>
宅一毁於刼灰者在在有之若夫松之爲質棟梁榱桷<lb/>
無不可者至乃盤紐詰屈懸根獻秀始以松爲園池亭<lb/>
<pb n="KR4h0116_WYG_017-34b"/>
沼之觀玩今大參澄江朱公出搃戎機入贊朝政私第<lb/>
在吳城之正中沈深宏敞其客次有松有石左轄鄱陽<lb/>
周公扁之曰松石軒仍爲之作大篆以表章之矣大參<lb/>
公儗之於松則清廟棟梁也儗之於石則韶樂天球也<lb/>
賓至而燕集於兹語笑于兹挹松之堅貞攬石之秀潤<lb/>
其所以爲國幹播民和者夫豈尋常松石之謂哉<lb/>
　　　松石軒詩　　　　　　　　周伯琦<lb/>
華清貢秀萃雙清石友松君宿締盟鱗甲髙鶱風雨合<lb/>
<pb n="KR4h0116_WYG_017-35a"/>
洞岩虗激珮環聲平泉官暇延遊盼緑野功成寄賞情<lb/>
誰爲澄江修郡乘好將勝迹播芳名<lb/>
　　　同前　　　　　　　　　　蔣堂<lb/>
一桁湘簾細織紋軒窗清氣襲書裙盤枝月冷蛟龍骨<lb/>
蹲璞苔封虎豹文隱迹雅同真處士彎弓懸憶舊將軍<lb/>
由來柱石居廊廟况爾雲霄素策勲<lb/>
　　　同前　　　　　　　　　　董晉<lb/>
愛此軒忩隔市㕓踈松偃蹇石嶄然瘦蛟匝地弄明月<lb/>
<pb n="KR4h0116_WYG_017-35b"/>
蒼翠拂闌生紫烟大厦棟梁真可擬中流砥柱若爲遷<lb/>
何人下拜清風裏不是韋郎是米顛<lb/>
　　　同前　　　　　　　　　　成廷珪<lb/>
長松落落風塵表蒼石堂堂太古心屹立乾坤無改色<lb/>
叩之金玉有餘音人間兒女天機淺海上神仙野趣深<lb/>
獨有奇章知此意子孫清賞到於今<lb/>
　　　同前　　　　　　　　　　饒介<lb/>
蒼松鬱鬱石嵯峨上下因依有女蘿虎魄凝流千歳少<lb/>
<pb n="KR4h0116_WYG_017-36a"/>
羊羣分跪一拳多所須爲地期相望遂以名軒示不磨<lb/>
賓客定如東閣盛或來醉卧或吟哦<lb/>
　松石軒在吳城中參政宋廷珍之第軒前古松蛟騰<lb/>
　怪石鵠峙鄱陽周伯琦扁曰松石有詩詠之<lb/>
　　　緑水園雜咏序　　　　　　　高啓<lb/>
吳城南陬有曰朱家園者父老言宋朱勔故墅也廬山<lb/>
陳惟寅氏得之更名曰緑水園中有池且用杜子美詩<lb/>
語也其林沼亭軒亦各有扁焉近雖破廢然寛閒幽勝<lb/>
<pb n="KR4h0116_WYG_017-36b"/>
猶可以釣㳺而嘯歌惟寅以余徃來其中最熟求徧咏<lb/>
之噫當勔以倖貴時窮尚豪侈園中之珍木異石崇臺<lb/>
嶢榭固當百倍於此文人詞客爲之稱美而誇詠者亦<lb/>
多矣今皆跡滅響沉無復可覩惟寅雖窮居隱約而能<lb/>
以詩書為業篤於孝友其清德雅撡固可以蔑視勔矣<lb/>
則余爲之執筆亦可以無愧焉因不復辭且庶幾或傳<lb/>
使父老知園之更名緑水者自惟寅始也詩凡十六篇<lb/>
　　　緑水園宴集<lb/>
<pb n="KR4h0116_WYG_017-37a"/>
平居寡良㑹艱哉况兹時幸逢金閨英中筵接光儀名<lb/>
園過修禊景麗春陽熈緑芷榮曲沼朱華敷廣墀情宣<lb/>
寄髙文憂襟爲之披觴來不敢訴慮此朋歡虧何以淹<lb/>
返斾頽光願遲遲<lb/>
　　　同前　　　　　　　　　　　張羽<lb/>
芳圃逼江城迴波繞舍清主人擅文學過客搃簮纓適<lb/>
向吳中㑹何殊洛下英唐虞共敷講風雅用和賡矍鑠<lb/>
攻辭健鏗鏘得句精建安方合體大厯却徒名還展花<lb/>
<pb n="KR4h0116_WYG_017-37b"/>
前席仍敲竹下枰吟餘歌杕杜醉裏聽鶬鶊徑竹斑初<lb/>
脱庭蕉緑已呈渾忘在離亂惟欲盼承平蝸窟休圖隠<lb/>
鷄壇可負盟從容四美具感激二難并更願相加勉畱<lb/>
傳汗簡聲<lb/>
　緑水園在孫老橋東故爲朱勔别墅元至正中廬山<lb/>
　陳惟寅惟允兄弟購得之取杜詩名園依緑水之句<lb/>
　更此名中有來鴻軒清冷閣蘿徑等名髙啟爲之序<lb/>
　　　萬玉清秋軒　　　　　　　　郭登<lb/>
<pb n="KR4h0116_WYG_017-38a"/>
王謝堂中久不歸野田荒樹幾斜暉花開花落秋還在<lb/>
年去年來事已非楊柳風多凋翠縷芙蓉霜重溼紅衣<lb/>
故人空感山陽笛一段傷心畫影微<lb/>
　　　同前　　　　　　　　　　楊溥<lb/>
社燕賓鴻共歳華松陵禾黍故侯家誰令千載柴桑里<lb/>
一度秋風一度花<lb/>
　　　同前　　　　　　　　　　劉鉉<lb/>
寗公在昔稱時賢頭顱半白來歸田老懷澹泊慕幽雅<lb/>
<pb n="KR4h0116_WYG_017-38b"/>
髙居别築臨同川數畝園林占清勝四時景物誇奇妍<lb/>
賓從日盈北海座琴尊晩載南湖船一朝陵谷那知變<lb/>
廢盡東吳舊庭院扶踈修竹爲誰清零落芙容不成片<lb/>
白雲飛去不復來只有堂前舊時燕春深幾樹花亂開<lb/>
無復當忩映人面繁華事徃今巳休東牀老去懷舊遊<lb/>
歌舞重尋館甥處蕭索碧梧風雨秋陶令宅邊松尚在<lb/>
習家池上水空流追思自足生感慨何獨對此方爲愁<lb/>
六十年來駒過隙俛仰之閒已陳迹畫圖寂寞久無聞<lb/>
<pb n="KR4h0116_WYG_017-39a"/>
流落人閒匪朝夕客從何處逺持來佳致依然不殊昔<lb/>
夢回昨夜到松陵鐘斷長橋月初白<lb/>
　萬玉清秋軒在吳江同里鎮元江南財賦司副使里<lb/>
　人甯昌言之别墅中有菊坡梧桐修竹搃謂之萬玉<lb/>
　清秋華亭張可觀爲之圗<lb/>
　　　團溪魚樂記　　　　　　　　楊維楨<lb/>
至正八年二月月蕉瞿先生逢祥肥遁海東之團溪雲<lb/>
葉展空烟花膩陌予嘗循鳳溪而下歩自團溪之陽顧<lb/>
<pb n="KR4h0116_WYG_017-39b"/>
瞻周遭若環帶然地固卑而隘中有隱君子之風焉先<lb/>
生居是溪厯宋咸淳僅百五十年予觀東南若震澤諸<lb/>
水道經戚浦㑹歸於海風濤激蕩沙岸日崩走濱浦之<lb/>
人恒懼之而先生則弗懼且樂焉者溪之左枕市㕓障<lb/>
戚水以便商者右遡畎畞引戚水以利耕者乃若細雨<lb/>
侵沙波流若縠魚鳥浮沈天灮上下先生則投竿而漁<lb/>
凉月浸軒秋聲在樹子鶴和鳴人影相逐先生則援琴<lb/>
而歌於乎溪之樂人或見之而不知之先生獨能知而樂<lb/>
<pb n="KR4h0116_WYG_017-40a"/>
之可謂得性情之正矣<lb/>
　團溪魚在沙頭鎮月蕉瞿逢祥隱居楊亷夫爲記<lb/>
　　　東莊記　　　　　　　　　李東陽<lb/>
蘓之地多水葑門之内吳翁之東莊在焉菱濠匯其東<lb/>
西溪帶其西两港傍達皆可舟而至也由橙橋而入則<lb/>
爲稻畦折而南爲桑園又西爲果園又南爲菜圃又東<lb/>
爲振衣臺又南西爲折桂橋由艇子浜而入則爲麥邱<lb/>
由荷花灣而入則爲竹田區分絡貫其廣六十畝而作<lb/>
<pb n="KR4h0116_WYG_017-40b"/>
堂其中曰續古之堂菴曰拙修之菴軒曰耕息之軒又<lb/>
作亭於南池曰知樂之亭亭成而莊之事始偹搃名之<lb/>
曰東莊因自號曰東莊翁莊之爲吳氏居數世矣由元<lb/>
季逮于國初隣之死徙者十八九而吳廬巋然獨存翁<lb/>
少喪其先君子徙而西既而重念先業不敢廢歳拓時<lb/>
葺謹其封濬課其耕藝而時作息焉翁仲子原博以狀<lb/>
元及第入翰林爲修撰獲以其官封翁朝士與修撰君<lb/>
遊者聞翁賢多為東莊之詩詩成而莊之名益著修撰<lb/>
<pb n="KR4h0116_WYG_017-41a"/>
君以謂予曰幸吾子之識之也夫人之業未有不勤成<lb/>
而侈廢者翁之爲東莊也承徃弊而修之懇悃劬瘁厯<lb/>
數十年然後備亦既艱矣而翁又遵道畏法雖處富貴<lb/>
泊然與韋布者類則所謂保其業者豈茍然哉易曰幹<lb/>
父之蠱有子考無咎厲終吉由是觀之翁之業雖百世<lb/>
可知也吾又聞翁積而能散衣寒食餓汲汲若不暇則<lb/>
是莊也寧直以自樂爲燕游而巳今脩撰君科甲重朝<lb/>
廷文章望天下愛民憂國恒存乎心而見乎睂睫則推<lb/>
<pb n="KR4h0116_WYG_017-41b"/>
翁之心以達之天下又豈直足保其私業爲兹莊山水<lb/>
之重而巳邪然君子論家業之艱考世德之有歸信文<lb/>
獻之不可無者必自兹莊始作東莊記成化已未秋七<lb/>
月既望翰林院侍講李東陽書<lb/>
　　　東莊詩　　　　　　　　　劉大夏<lb/>
吳下園林賽洛陽百年今獨見東莊廻溪不隔柴門迥<lb/>
流水應通世澤長十里香風來桂塢滿簾凉月浸菱塘<lb/>
天公自與莊翁厚又把栽培付令郎<lb/>
<pb n="KR4h0116_WYG_017-42a"/>
　　　同前　　　　　　　　　　沈周<lb/>
東莊水木有清暉地靜人閒與世違瓜圃熟時供路渇<lb/>
稻畦收後問鄰飢城頭日出啼鴉散堂上春深乳燕飛<lb/>
更羡賢郎今玉署恩封早晩著朝衣<lb/>
　　　聞奕姪構二亭於東莊以爲予佚老喜而有作<lb/>
　　　　　　　　　　　　　　　　吳寛<lb/>
爾父西菴扁拙脩當年種樹帶平疇遥聞肯構爲予計<lb/>
專待歸休與客游山上看雲依鶴洞池邉臨渚對桑洲<lb/>
<pb n="KR4h0116_WYG_017-42b"/>
只憂筋力非輕健更欲沿洄具小舟<lb/>
　　　和韻　　　　　　　　　　　沈周<lb/>
特意作亭知好脩石基髙築樹爲疇欲承伯氏歸休樂<lb/>
未許他人造次游細路矮橋縁麥隴長濠新水漫蘋洲<lb/>
宰公果遂南歸興我亦浜頭艤小舟<lb/>
　東莊吳文定公寛父孟融所治也中有十景孟融之<lb/>
　孫奕又増看雲臨渚二亭<lb/>
　　　晩圃記　　　　　　　　　　王軾<lb/>
<pb n="KR4h0116_WYG_017-43a"/>
予初仕大理時寺正姑蘓劉公約之與予僚寀多所禆<lb/>
益嘗造其室見有肅然其容蔚然其文者列座隅問其<lb/>
姓則錢而孟滸其字也乃常之巨族唐武肅王之裔今<lb/>
著籍長洲又聞孟滸渉獵經史精通繪事營以養親致<lb/>
聲搢紳閒公之先人文恭先生聞之嘗館於貳室後予<lb/>
仕南畿孟滸亦嘗訪於寓舍比挾繪事來游於京甚有<lb/>
所獲歸鄉里闢地數畝於城憩橋之南鑿池構亭蒔花<lb/>
卉培蔬果每春和景明羣芳競秀衆香馥郁孟滸則逍<lb/>
<pb n="KR4h0116_WYG_017-43b"/>
遥野服謳吟懙懙以自適及夫秋霜既肅則向之脆者<lb/>
堅而好華者斂而實橙黃橘緑畦蔬溪荇髙者可采下<lb/>
者可拾孟滸則邀朋速客觴咏其閒談笑竟日其樂陶<lb/>
陶因以晩圃自號人亦以晩圃翁稱之去年春有南陽<lb/>
之行時藩府唐王尚文喜賢聞孟滸至特書晩圃二字<lb/>
為裝潢成巻士大夫多咏歌以侈之未有記其首者孟<lb/>
滸寓書速予言以弁其端久未復又書促之予惟物之<lb/>
囿於氣化猶人囿於兩間囿於氣化者有春榮秋成之<lb/>
<pb n="KR4h0116_WYG_017-44a"/>
序囿於兩閒者有少壯老成之稱故有囿之物苟培植<lb/>
之固人力之齊則秋成可望而人得以収其利矣人之<lb/>
生也苟能脩之於少壯趨向之善持守之堅則老而有<lb/>
成而得以享其樂矣今觀孟滸之立於身行於家而接<lb/>
人者循循雅飭則其修於少壯者可知矣而今年逾七<lb/>
十康强自如有子有孫足於奉養良朋益友日相遨遊<lb/>
况其子桓又善持已而精脩世業見徴於朝將有禄養<lb/>
以及親矣孟滸之享其成於晚年者為何如晩圃之<lb/>
<pb n="KR4h0116_WYG_017-44b"/>
號不亦冝乎夫然則藩府之書士夫之歌詠以褒美孟<lb/>
滸者端不負矣予乃嘉之摭以爲記𢎞治十六年歳次<lb/>
癸亥三月既望賜進士第資善大夫南京兵部尚書叅<lb/>
賛機務公安王軾記<lb/>
　　　晚圃歌　　　　　　　　　伊乘<lb/>
華髪䰐鬖籠席㡌半世丘園事髙蹈滿畦青甲長初齊<lb/>
一㸃紅塵飛不到今世於君見古人搰搰抱甕全吾真<lb/>
苦厭桔橰作機事肯紆紫綬勞心神金谷風光回首廢<lb/>
<pb n="KR4h0116_WYG_017-45a"/>
白露清霜賸幽致菊徑不栽桃李花菘根勝似羔豚味<lb/>
我愛此中樂事偏願陪杖履相周旋醉君瓷瓦<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>中酒<lb/>
共向藤蘿石上眠<lb/>
　晩圃予曾大父孟滸所葺在今憩橋巷<lb/>
　　　巫咸宅　　　　　　　　　　王賓<lb/>
舊説巫咸已上天楚人歌裏亦千年相傳住處今何在<lb/>
一座青山縣郭邊<lb/>
　巫咸宅按越絶書圖經皆云虞山巫咸所居舊志云<lb/>
<pb n="KR4h0116_WYG_017-45b"/>
　在婁縣山下今婁縣止馬鞍一山無巫咸宅當在虞<lb/>
　山無疑<lb/>
　　　太公石室　　　　　　　　林大同<lb/>
虚巗宛如室空洞神仙宅既非巨靈剖何勞五丁鑿閒<lb/>
門鎖薜蘿寒烟縈翠幕疑通少室山或與紅塵隔具瞻<lb/>
同廣厦生民誠可託大庇安如山何愁風雨作<lb/>
　太公石室在虞山室凡十所續圖經山東二里有石<lb/>
　室范志太公避紂居東海濵常熟去海近或是<lb/>
<pb n="KR4h0116_WYG_017-46a"/>
　　　言偃宅　　　　　　　　　　周霞賓<lb/>
列國雄呑際人材此學難凄凉吳邑里悵望魯衣冠舊<lb/>
宅歸蓬顆新祠倚杏壇一橋通夾巷蔽井樹隂寒<lb/>
　　　子游遺址　　　　　　　　　吳訥<lb/>
勾吳昔要荒俗鄙人不文叔氏豪傑士北學遊聖門身<lb/>
通列四科文學冠同倫井堙宅巳荒橋巷名猶存至今<lb/>
里中子千載沾遺芬<lb/>
　　　言公墨井　　　　　　　　高啓<lb/>
<pb n="KR4h0116_WYG_017-46b"/>
寥寥武城宰遺井虞山隂千載汲未竭九仞功應深藝<lb/>
圃自可灌道源誰復尋絃歌聽已歇缾綆看還沉無爲<lb/>
渫弗食惻惻起嘆音一瓢樂未改庶幾回也心<lb/>
　言偃宅在常熟縣西今稱言公巷吳地記云宅有井<lb/>
　井邊有洗衣石皆故物輿地志云石爲太守蕭正<lb/>
　德持去<lb/>
　　　范蠡宅　　　　　　　　　吳莱<lb/>
漠漠寒雲鶴影邊荒山故宅忽千年大夫巳賜平吳劔<lb/>
<pb n="KR4h0116_WYG_017-47a"/>
西子還隨去越船白石撐空存贔屭青松落井化蜿蜒<lb/>
徒憐此地無章甫只解區區學計然<lb/>
　　　同前　　　　　　　　　　　髙啟<lb/>
功名不戀上將軍一舸歸游笠澤雲載去西施豈無意<lb/>
恐畱傾國更迷君<lb/>
　范蠡宅在太湖包山任昉述異記洞庭湖上有釣洲<lb/>
　蠡嘗乘舟至此遇風止釣于上刻字記焉或又云在<lb/>
　杜圻洲馬跡山南方十里多桑苧菜果又前志云在<lb/>
<pb n="KR4h0116_WYG_017-47b"/>
　東山翠峰寺<lb/>
　　　丁令威宅在陽山有丹井　　　髙啓<lb/>
令威作仙上天去舊宅留在青山阿千年宅廢尚遺井<lb/>
何處更聞華表歌南陌黄塵足去客東流碧海絶迴波<lb/>
鶴歸重覧應惆悵地上邱墳今又多<lb/>
　　　同前　　　　　　　　　　周南老<lb/>
鶴仙丁令威宅枕陽山陲仙化鶴不返宅廢人已非餘<lb/>
遺丹井在井口苔生衣丹光時夜發猶能照巖扉月斜<lb/>
<pb n="KR4h0116_WYG_017-48a"/>
人籟寂鶴自遼東歸爲歌華表吟但傷知音稀<lb/>
　　　梅福隱居相傳在吳門西市　黃庭堅<lb/>
吳門不作南昌尉上䟽歸來朝市空笑拂岩花問塵世<lb/>
故人子是國師公<lb/>
　　　蔡經宅　　　　　　　　　　高啓<lb/>
崑崙主者王方平身騎黄麟朝紫京舉手長辭漢公卿<lb/>
得道不願世上名徃來隱𤣥與朱明洞中各有白玉城<lb/>
絳衣游空擁幢旌三山五嶽自按行泠風吹送天樂鳴<lb/>
<pb n="KR4h0116_WYG_017-48b"/>
瓊簫琅璈和鸞笙羽衞蹙踏山海崩龍車鶴馭紛相迎<lb/>
嘯呼神官走吏兵魑魅罔兩號且驚暫來經家駐雲程<lb/>
人馬不見但有聲虎頭鞶嚢佩蒼精神光赫然照軒楹<lb/>
授以至言可長生凡骨巳作蟬蜕輕麻姑來㑹尋仙盟<lb/>
芳姿娉婷似飛瓊言從昔年宴蓬瀛又見弱水三淺清<lb/>
爪可爬背念始萌仙意已識遭笞榜餘杭阿姥酒罷傾<lb/>
攝景忽去烟雲横家人悲望空惸惸桑田回首幾變更<lb/>
神仙在世每自呈凡夫不識等瞽盲丹元有田不解耕<lb/>
<pb n="KR4h0116_WYG_017-49a"/>
但愛狗苟與蠅營榮華未滿咎責盈忽化腐鬼歸荒塋<lb/>
金丹可學道可成木鑽石盤貴精誠誰能自拔水火坑<lb/>
飛遊徃來瑶樹英千載或有歸來情<lb/>
　　　同前　　　　　　　　　　周南老<lb/>
胥門一區宅居幽混民㕓中有求道子骨相應當仙方<lb/>
平弭靈莭搃轡停雲軿麻姑適來㑹行㕑進芳鮮若人<lb/>
既委化虚形抱重𤣥胡爲感外象背癢寧受鞭<lb/>
　蔡經宅吳地記云在珠明寺西王方平與麻姑嘗<lb/>
<pb n="KR4h0116_WYG_017-49b"/>
　過其家<lb/>
　　　張融陸慧曉宅　　　　　　　王賓<lb/>
兩處樓臺一樣髙空餘烟雨到今朝清心不見當時水<lb/>
楊栁名存讓木消<lb/>
　二宅並在承天寺其間有池池上有二柳廬江何㸃<lb/>
　曰池便是醴泉木便是交讓後沛國劉璡至吳謂人<lb/>
　曰吾聞張融與慧曉並宅其間有水此水必有異味<lb/>
　命駕徃酌之曰鄙吝之萌盡矣<lb/>
<pb n="KR4h0116_WYG_017-50a"/>
　　　屈突明府㕔　　　　　　　　李白<lb/>
陶令八十日長歌歸去來故人建昌宰借問幾時迴風<lb/>
落吳江雪紛紛入酒杯山翁吟已醉舞袖爲君開<lb/>
　明府㕔不知所在明府唐人以建昌宰休官吳中<lb/>
　　　韋承縂幽居　　　　　　　　孟郊<lb/>
才飽身自貴巷荒門豈貧韋生堪繼相孟氏願依隣夜<lb/>
思琴語切晝情茶味新霜枝畱過鵲風竹掃䝉塵郢唱<lb/>
一聲發吳花千片春對君何所得歸去覺情真<lb/>
<pb n="KR4h0116_WYG_017-50b"/>
　　　徐修矩宅　　　　　　　　　皮日休<lb/>
東莞爲著姓奕代皆雋喆强學取科第名聲盡孤揭自<lb/>
爲方州來清操稱凛冽唯寫墳籍多必云清俸絶宣毫<lb/>
利若風剡紙光於月札吏指欲胼萬通排未闋樓船若<lb/>
夏屋欲載如垤㙞轉徙入吳都縱横礙門闑縹嚢輕似<lb/>
霧緗帙殷於血以此爲基構將斯用貽厥重於通侯印<lb/>
貴却全師莭我愛參卿道承家能介潔潮田五萬歩草<lb/>
屋十數楶微宦不能去歸來坐如刖保兹萬巻書守慎<lb/>
<pb n="KR4h0116_WYG_017-51a"/>
如覊紲念我曾苦心相逢無間别引之看秘寳任得窮<lb/>
披閲軸閒翠鈿剥籖古紅牙折帙解帶芸香巻開和桂<lb/>
屑枕兼石鋒刃榻共松瘡<graphic n="KR2043" url="https://raw.githubusercontent.com/kanripo/KR-Gaiji/master/images/KR2043.png" mimeType="image/png"/>一卧寂無喧數編看盡徹<lb/>
或攜歸廨宇或把穿林樾挈過太湖風抱宿支硎雪如<lb/>
斯未星紀悉得分毫末翦除幽僻藪滌蕩𤣥微窟學海<lb/>
正狂波予頭向中□聖人患不學垂戒尤爲切茍昧古<lb/>
與今何殊瘖共<graphic n="KR2787" url="https://raw.githubusercontent.com/kanripo/KR-Gaiji/master/images/KR2787.png" mimeType="image/png"/>昔之慕經史有以傭筆札何况遇斯<lb/>
文借之不曾輟吾衣任縠纑吾食甘糠覈其道茍可光<lb/>
<pb n="KR4h0116_WYG_017-51b"/>
斯文那自伐竹青誠堪取蒲重自可截如能盈兼兩便<lb/>
足酬饑渇有此競苟榮聞之兼可噦東臯耨烟雨南嶺<lb/>
提薇蕨何以謝徐君公車不聞設<lb/>
　　　和　　　　　　　　　　　　陸龜䝉<lb/>
嘗聞四書曰經史子集焉苟非天禄中此事無由全自<lb/>
從秦火來厯代逢迍邅漢祖入關日蕭何爲政年盡力<lb/>
取圖籍遂持天下權中興延嘉時教化還相宣立石刻<lb/>
五經置於太學前賊莽亂王室君臣如轉圜洛陽且煨<lb/>
<pb n="KR4h0116_WYG_017-52a"/>
燼載籍冝爲烟逮晉武革命生民纔息肩惠懷亟寡昧<lb/>
劉石搤其咽已覺天地閉競爲東南遷日既不暇給墳<lb/>
索何由專爾後國脆弱人多尚虚𤣥任學者得謗清言<lb/>
者爲賢直至沈范輩<hi>沈約范雲皆藏書数萬巻</hi>始家藏簡編御府有<lb/>
不足仍令就之傳梁元渚宫日盡取如蚳蝝兵威忽破<lb/>
碎焚爇無遺篇近者隋後主搜羅勢駢闐寳函映玉軸<lb/>
彩翠明霞鮮伊唐受命初載史聲連延砥柱不我助驚<lb/>
波湧淪漣遂令因去書半在餘浮泉貞觀購亡逸蓬瀛<lb/>
<pb n="KR4h0116_WYG_017-52b"/>
漸周旋炅然東壁光與月爭流天偉矣開元中王道正<lb/>
平平八萬五千巻一一皆塗鉛<hi>案開元麗正殿書録云</hi>人間盛傳<lb/>
寫海内奔窮研自云西齋書有過東臯田吾聞徐氏子<lb/>
奕世皆才賢因知遺孫謀不在黄金錢插架幾萬軸森<lb/>
森若戈鋋風吹籖牌聲滿室鏗鏘然佳哉鹿門子好問<lb/>
如除㾓倏來參卿處遂得參卿憐開懷展㕑簏唯在性<lb/>
所便素業巳千仞今爲峻雲巔雄才舊百派相近浮日<lb/>
川君抱王佐圖縱歩凌陶甄他時若報德誰在參卿先<lb/>
<pb n="KR4h0116_WYG_017-53a"/>
　徐修矩宅未詳其處修矩㤙王府㕘軍世守書萬巻<lb/>
　皮日休嘗借書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_017-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻十七<lb/>
</p>
<p>
</p>
  </div>
<div>
                <head>吳都文粹續集巻十八</head>
    <p>
<pb n="KR4h0116_WYG_018-1a"/>
欽定四庫全書<lb/>
　吳都文粹續集巻十八　　　明　錢穀　撰<lb/>
　　第宅<lb/>
　　　臨頓里為吳中名勝之地陸魯望居之不出郛<lb/>
　　　郭曠若郊墅予每相訪欵然惜去因成五言十<lb/>
　　　首奉題屋壁　　　　　　　皮日休<lb/>
一方瀟灑地之子獨深居繞屋親栽竹堆牀手冩書高<lb/>
風翔砌鳥暴雨失池魚暗識歸山計村邊買鹿車<lb/>
<pb n="KR4h0116_WYG_018-1b"/>
　　　其二<lb/>
籬踈從緑槿簷亂任黄茆壓酒移溪石煎茶拾野巢靜<lb/>
忩懸雨笠閒壁挂烟匏支遁今無骨誰爲世外交<lb/>
　　　其三<lb/>
繭稀初上簇醅盡未乾牀盡日留蠶母移時祭麴王趂<lb/>
泉澆竹急候雨種蓮忙更葺園中景應爲顧辟疆<lb/>
　　　其四<lb/>
靜僻無人到幽深每自知鶴來添口數琴到益家資壞<lb/>
<pb n="KR4h0116_WYG_018-2a"/>
塹生魚沫頽簷落燕兒空將緑蕉葉來徃寄閒詩<lb/>
　　　其五<lb/>
夏過無擔石日髙開板扉僧雖與筒簟人不典蕉衣鶴<lb/>
靜共眠覺鷺馴同釣歸生公石上月何夕約譚微<lb/>
　　　其六<lb/>
經歳岸烏紗讀書三十車水痕侵病竹蛛網上衰花詩<lb/>
任傳漁客衣從遞酒家知君秋晩事白幘刈胡麻<lb/>
　　　其七<lb/>
<pb n="KR4h0116_WYG_018-2b"/>
寂厯秋懷動蕭條夏思殘久貧空酒庫多病束魚竿𤣥<lb/>
想凝鸘扇清齋拂鹿冠夣魂無俗事夜夜到金壇<lb/>
　　　其八<lb/>
閉門無一事安穩睡凉天砌下翹饑鶴庭隂落病蟬倚<lb/>
杉閒把易燒术静論𤣥賴有包山客時時寄紫泉<lb/>
　　　其九<lb/>
病起扶靈夀翛然强到門與杉除敗葉爲石整危根薜<lb/>
蔓狂遮壁蓮莖卧枕盆明朝有忙事召客斵桐孫<lb/>
<pb n="KR4h0116_WYG_018-3a"/>
　　　其十<lb/>
緩頰稱無利低眉號不能世情都太薄俗意就中憎雲<lb/>
態不知驟鶴情非㑹徴畫臣誰奉詔來此寫姜肱<lb/>
　　　襲美題郊居十首次韻酬之　陸龜䝉<lb/>
近來惟樂靜移傍故城居閒打脩琴料時封謝藥書夜<lb/>
停江上鳥晴晒篋中魚出亦圖何事無勞置棧車<lb/>
　　　其二<lb/>
倩人醫病樹看僕補衡茅散髮還同阮無心敢慕巢簡<lb/>
<pb n="KR4h0116_WYG_018-3b"/>
便書露竹樽待破霜匏日好林間坐烟蘿僅欲交<lb/>
　　　其三<lb/>
倭僧留海紙山匠製雲牀懶外應無敵貧中直是王池<lb/>
平鷗思喜花盡蝶情忙欲問新秋計菱絲一畞强<lb/>
　　　其四<lb/>
故山空自擲當路竟誰知秪有經時策全無養拙資病<lb/>
深憐灸客炊晩信樵兒謾欲陳風俗周官未采詩<lb/>
　　　其五<lb/>
<pb n="KR4h0116_WYG_018-4a"/>
福地能容塹𤣥關詎有扉靜思瓊板字閒洗鐵笻衣鳥<lb/>
破凉烟下人衝暮雨歸故園秋草蔓猶記緑微微<lb/>
　　　其六<lb/>
水影沉魚器鄰聲動緯車燕輕捎墜葉蜂懶卧焦花説<lb/>
史評諸例論兵到百家明時如不用歸去種桑麻<lb/>
　　　其七<lb/>
禹穴奇編缺雷平異境殘靜吟封籙檢歸興削帆竿白<lb/>
石堪為飯青蘿好作冠幾時當斗柄同上歩罡壇<lb/>
<pb n="KR4h0116_WYG_018-4b"/>
　　　其八<lb/>
强起披衣坐徐行處暑天上堦來鬪雀移樹去驚蟬莫<lb/>
問鹽車駿誰看醬瓿𤣥黄金如可化相近買雲泉<lb/>
　　　其九<lb/>
野入青蕪巷陂侵白竹門風髙開栗刺沙淺露芹根迸<lb/>
䑕縁藤桁饑烏立石盆東吳雖不改誰是武王孫<lb/>
　　　其十<lb/>
踈慵真有素時勢盡無能風月誰爲敵林泉幸未憎酒<lb/>
<pb n="KR4h0116_WYG_018-5a"/>
材經夏闕詩債待秋徴秪有君同癖閒來對曲肱<lb/>
　　　臨頓里在城東爲吳中勝地陸魯望所居也皮<lb/>
　　　陸俱有詩十首咏之余悉次其韻盖彷彿昔賢<lb/>
　　　之高致云　　　　　　　　　高啟<lb/>
聞說橋東地高人舊隱居養生應有道覔舉絶無書愛<lb/>
救黏絲蝶嗔驚出水魚時尋戴顒宅自駕短轅車<lb/>
　　　其二<lb/>
應愛山齋好秋風不巻茅鑿渠侵螘穴移樹帶禽巢人<lb/>
<pb n="KR4h0116_WYG_018-5b"/>
世真浮梗吾生豈繋匏不逢皮從事誰結歳寒交<lb/>
　　　其三<lb/>
載酒攜山榼安琴製石牀鳬眠皆傍母蜂去自從王穀<lb/>
雨収茶早梅天晒藥忙不扶靈壽杖筋力老能强<lb/>
　　　其四<lb/>
自少圖名意誰言世不知僧求開寺記客送買山資細<lb/>
雨魚生子斜陽燕哺兒平生無事迫辛苦爲尋詩<lb/>
　　　其五<lb/>
<pb n="KR4h0116_WYG_018-6a"/>
斬伐憑樵斧經綸在釣車薄雲還露月小雨不妨花酒<lb/>
債應多處詩名自一家虚煩時主召嬾脱故衣麻<lb/>
　　　其六<lb/>
長物元無有何勞犬䕶扉借看髙士傳學製道人衣牕<lb/>
破容螢入船空載鶴歸定縁幽事繞不是宦情微<lb/>
　　　其七<lb/>
澹泊心情在蕭踈鬂影殘引泉䂓作沼畱笋待成竿自<lb/>
洗沾泥屐誰収挂壁冠毛公新有約月夜禮天壇<lb/>
<pb n="KR4h0116_WYG_018-6b"/>
　　　其八<lb/>
沐罷便輕幘消摇咏晩天清風蘇病鶴驟雨禁鳴蟬舊<lb/>
史堆緗素新經出洞𤣥誰知城郭裏别自有林泉<lb/>
　　　其九<lb/>
汨汨泉通圃蕭蕭柳映門折花摇樹影踏藕損蓮根饑<lb/>
鴨呼歸艦新蠶試浴盆屋前髙石在知是鬱林孫<lb/>
　　　其十<lb/>
茶租催未得菊餌服還能行古時人笑文工造物憎貧<lb/>
<pb n="KR4h0116_WYG_018-7a"/>
畱漁艇載老謝鶴書徴誰識先生樂悠然卧曲肱<lb/>
　　　臨頓里詩　　　　　　　　　周南老<lb/>
吳館曰臨頓里巷因館名地偏足佳勝卜構居幽貞琴<lb/>
書樂蕭散軒墀謝驕榮鹿門隐同癖松陵詩屡賡于今<lb/>
搃閭閻獨有橋庚庚過者爲歔欷猶能慨髙情<lb/>
　　　幽居賦<hi>并序</hi>　　　　　　　　陸龜䝉<lb/>
　陸子居全吳東距長洲故苑一里闔闗不通人事且<lb/>
　欲吟咏性情曰燕居則仲尼有之曰卜居則屈原有<lb/>
<pb n="KR4h0116_WYG_018-7b"/>
　之矣曰閒居則潘岳有之矣曰郊居則沈約有之矣<lb/>
　既抱幽憂之疾復為低下之居乃作幽居賦其序云<lb/>
余少學窮𤣥早持堅白其生也懸疣附贅其材也戴癭<lb/>
銜瘤居無養拙之資出有倦游之歎初張蓬矢嘗逞志<lb/>
於四方末佩桃殳敢違仁於一旦雖家風未冺而世德<lb/>
全衰門等韋平材兼魏邴激清芬而鎮俗追雅望於圖<lb/>
形荀勗乃天下表儀裴秀爲朝端領袖朱輪十乘紫誥<lb/>
千篇炳若星辰煥乎竹帛俯觀圖諜謬辱孫謀五鼎蕭<lb/>
<pb n="KR4h0116_WYG_018-8a"/>
條賜書零落漆工酒保幾欲沉淪故栗空桑屢瞻摧折<lb/>
劉超劉毅俱無擔石之儲許邁許詢但有山水之志思<lb/>
鑿坯而遁聊倚樹而吟師道氣於龜腸扣兵鈐於魚腹<lb/>
窮年學劍不遇白猿隔日伏痁未逢黄鷁止則葭墻艾<lb/>
席行則葛履柴車仲宣方翫於棋枰叔夜還眠於鍛竈<lb/>
既而草知晦朔木讓榮枯因推墨别爲三復悟儒分至<lb/>
八何晏之言道德不及王生鄭𤣥之注春秋才同服氏<lb/>
初陳梗槩漸入精微探桓範之智嚢掘張憑之理窟遺<lb/>
<pb n="KR4h0116_WYG_018-8b"/>
其耳目然後謂之聰明差若毫釐焉足言乎大小加以<lb/>
病惟鬬蟻力止戡蟬簾幃非翡翠之榮鐘皷豈鶢鶋所<lb/>
樂退惟衡泌聊以棲遲建一畞之宫忝稱儒者置十金<lb/>
之産雅叶中人晏子以囂塵可容曹公以泥水自蔽羅<lb/>
含宋玉嘗戾止於荆蠻蕭相武侯亦潜居於僻陋楊德<lb/>
祖家惟弱柳殷仲文庭只枯槐馮衍薑辛繁欽苔碧復<lb/>
有稻名半夏藥號恒春長榆亦降星精修竹乃生雲母<lb/>
潘尼館裡嘗聞柰素瓜甘庾信園中亦話棗酸梨酢<hi>旦故</hi>
<pb n="KR4h0116_WYG_018-9a"/>
切竊觀留咏雅尚清風今古攸同聖賢何逺武仲游於<lb/>
沛澤伊尹耕於有莘予欲無言回不願仕神交六位方<lb/>
爲賣卜之人歌動五噫竟作賃舂之客况布袍綸㡌尚<lb/>
足朝昏羽扇貂裘猶堪寒暑得以書抽虎僕射用牛螉<lb/>
自理茶租閒披釣褐經稱小品還下二百籖賦謂名都<lb/>
略㸃八千處下問得犁塗之義徐聽聞愬怒之詩既巳<lb/>
逢原遂成摛翰非因授簡切擬題鞭不能粉飾大猷且<lb/>
用𤣥黄稗説貽於好事希逢得意而傳責以壯夫甘受<lb/>
<pb n="KR4h0116_WYG_018-9b"/>
子雲之笑賦云<lb/>
泰伯勾吳通侯舊里地接虎邱門連鶴市比顏巷兮非<lb/>
陋方賜墻兮猶峙樂令有名教之樂必以仁行莊生乃<lb/>
道家者流咸從達起彼既得矣余何謝焉欲神游於浩<lb/>
氣法大隱於遺編魯仲孫衣止七升之布欒武子食無<lb/>
一卒之田賤不容憂貧惟可賀冥心而姑務藏疾巻舌<lb/>
而誰能擊惰爭先敢脱乎牛車自給方營於馬磨噫秦<lb/>
時亡命競作帝師吁漢末遺臣皆稱王佐吾焉用此僕<lb/>
<pb n="KR4h0116_WYG_018-10a"/>
病未能藝合歡求解恚之方餌陟釐明攻冷之徴悲少<lb/>
歌於趙壹喜長嘯於孫登萬古騷人逺追乎橘浦百金<lb/>
䱷事近出於松陵亦慕偷桃還憐嗜芰何悲尺蠖之<lb/>
屈未損丈夫之志投簪隱几聊思夷甫談𤣥搦管彈毫<lb/>
聊效文通奏記夫静者躁之君名者寔之賔進不參乎<lb/>
多士退冝追乎逸人頌厥土之三譲託髙風於四鄰纔<lb/>
祛燥濕稍逺囂塵以日繫時且復窮於魯史穿池種樹<lb/>
正欲類乎齊民室乏崇壇墉非縮板因坎窞以爲洫謝<lb/>
<pb n="KR4h0116_WYG_018-10b"/>
䝉蘢而表限孟介無是非之心阮籍能青白之眼龜牀<lb/>
鹿幘訝招隱兮何遲橡飯菁羮笑謀生之太簡是知名<lb/>
安可釣筆不堪耕有白鳯之才乃先爲贅客有雕龍之<lb/>
辯然後爲狂生雄自投而幾死禰流慟而將行外嬖方<lb/>
施孟子虚陳乎仁義中讒既勝韓非徒恃其縱横况復<lb/>
支離抑鬱尫陋蹇吃才甚微而寡文體素羸而多疾隂<lb/>
鏗藥銚披曉幌以皆來徐邈酒鎗擁寒爐而必出自然<lb/>
忘物我混窮通將大宗師理叶與握真宰情同優游塞<lb/>
<pb n="KR4h0116_WYG_018-11a"/>
馬脱落冥鴻竊慕王晞眷戀於芳辰美景深符謝朓留<lb/>
連於明月清風得不分碕㟁而飾荒臺輟金錢而貿佳<lb/>
樹蓴絲兮欲縈千里草帶兮初圍十歩頽垣抱碧無非<lb/>
海髪山衣暗座飄香盡是松肪桂露加以籬邊種菊後<lb/>
堂生萱覆井之新桐乍引臨牕之舊竹猶存花妨過㡌<lb/>
柳礙移門夣去而雲遮絶洞樵歸而水遶孤村遇境逍<lb/>
遥就魚鳥之性樂開襟散誕見羲皇之道尊早濯言泉<lb/>
屡游經苑憂中廢而將落懼無文而不逺豹管閒窺羊<lb/>
<pb n="KR4h0116_WYG_018-11b"/>
岐忘返搜束晳之三缺補陳農之遺遁梁世祖府充名<lb/>
畫或得奇蹤王子敬家聚羣書率多異本何嘗彷彿莫<lb/>
究分毫徒羡玉杯珠柱<hi>上書名下琴名</hi>之號美象格犀簪之態<lb/>
髙寧容朴野不稱蓬蒿悵殘編之未購奚雅具之爲勞<lb/>
况乎栖平蕪古木之地壯被褐擁鐮之事冝其梓合巾<lb/>
箱藤交餅笥炊粃糠以爲食剖瓠匏而爲器荷蓧而行<lb/>
㩀梧而睡妖寜勝德休占賈誼承塵醉可全真但舞王<lb/>
戎如意其閒豁爾此外蕭然姜肱則惟眠一被江革則<lb/>
<pb n="KR4h0116_WYG_018-12a"/>
還畱半氊望夫子之門墻仍過數仞顧先生之履韤不<lb/>
啻雙穿敢驚時而獨行聊収視而返聽豈可浪廢𤣥關<lb/>
虚摇譚柄夜將半而誰客月每旦而誰評<hi>去聲</hi>清言不屈<lb/>
孫劉寕減於中軍善講無窮支許那輕於小令式抽易序<lb/>
或叩老端演精微於簡易甘澹泊於危難澄如止水畟<lb/>
<hi>音測</hi>若長竿興<hi>去聲</hi>牛心者赴敵持塵尾者登壇交衡而矛<lb/>
㦸初利頓挫而風霜正寒興公雅對仲祖旁觀始信何<lb/>
才當指地於丞相方知習健抗彌天之道安彼濩落而<lb/>
<pb n="KR4h0116_WYG_018-12b"/>
無容且蕭條而髙寄兼耳目以感外曷丘園之足賁幸<lb/>
春物之向榮列天姿而見遺隂者負而陽者勝孰謂兩<lb/>
儀瘠者緩而腴者先奚云一氣真宰難問洪鈞肯畱人<lb/>
閒未適象表何求縱使陶烟霞而傲睨騎日月以嬉遊<lb/>
乘剛直上躡景冥搜横絶乎四海飛揚兮十洲閲仙苑<lb/>
之琅書安能解愠傾洛公之金醴幾得銷憂不假大招<lb/>
寧馳别國悲舊鄉之何在望平原之無極<hi>陸鄉在平原乃逺祖所封</hi>
<hi>之地</hi>歎鐘鼎之沉光向漁樵而騁力庚桑有道猶居畏壘<lb/>
<pb n="KR4h0116_WYG_018-13a"/>
之顛接輿佯狂亦取杶<hi>音椿</hi>櫨之食徐誇下舎陶愛吾廬<lb/>
上法於陵之畦圃旁分建業之村墟時牽殗殜自把渠<lb/>
䟽友乏惠施莫解連環之義醫無文摯誰知方寸之虚<lb/>
存其道而或通失其居而或旅才將命兮分坎窞性與<lb/>
時兮甘齟齬閒游廣澤願學弋於蒲且<hi>弋或作戈</hi>終蹈滄溟<lb/>
更移家於苧嶼夫動以勞吾身静以沭吾神苟能推於<lb/>
用舍自足究乎天人思任誕於窮檐何辭井臼不求容<lb/>
於側徑何患荆榛湛<hi>音沉</hi>冥者朴素之源毁譽者浮華之<lb/>
<pb n="KR4h0116_WYG_018-13b"/>
轍蓍名聚雪仍招死草之譏琴號落霞亦被枯桐之説<lb/>
值聖則幽賛成功逢賢則雅音攸發同於德者大亦冝<lb/>
然殷宗命相於嵓下周武迎師於渭邊有東山北郭之<lb/>
風纔能養素有左公右侯之計未足圖王嗟浩嘆而哀<lb/>
吟畏蘭凋而蕙歇清尊方灔於瑶水寳瑟坐凝於華月<lb/>
歸田少接猶疑斥鷃追飛羽獵相逢可謂蕪菁唐突<lb/>
　陸魯望宅在臨頓橋又有别墅在甫里躬耕於此有<lb/>
　地數畝有屋三十楹有田奇四萬畝其居後爲白蓮<lb/>
<pb n="KR4h0116_WYG_018-14a"/>
　花寺建祠堂塑像祀焉<lb/>
　　　酉室記　　　　　　　　　　江公望<lb/>
王聖時吾畏友也有室曰酉諉予記之室無方不以西<lb/>
名室非時不以秋名非色也不以白名非聲也不以商<lb/>
名非味也不以辛名象数之所不能該也兊不得而名<lb/>
流動非氣也堅利非物也金亦無所名焉是七者酉屬<lb/>
也散一爲七名體各足合七爲一具於一室方其日薄<lb/>
虞淵行龍遯藏獸萃鳥下百物入息吾聖時磅礴於無<lb/>
<pb n="KR4h0116_WYG_018-14b"/>
限逍遙乎其中隣燭光謝石爐燼寒上下一色四方易<lb/>
位蝙蝠野䑕飛走竄伏同㑹於寛閒廣莫之地而自得<lb/>
其樂也秋九月予將訪吳門願從公游而爲公記其屋<lb/>
紹聖十六年七月釣臺江公望書<lb/>
　酉室王伯起所居伯起字聖時楊邦弼序其詩有云<lb/>
　伯起受經於王臨川學於曾南豐遊於曾宣靖公父<lb/>
　子間諸公皆推挽之年未及衰一旦棄去卜居吳門<lb/>
　獨處一室扁曰酉室日焚香燕坐於其中其所爲詩<lb/>
<pb n="KR4h0116_WYG_018-15a"/>
　若干巻號唱道野集<lb/>
　　　張處士谿居　　　　　　　王禹偁<lb/>
雲裏寒溪竹裏橋野人居處絶塵囂病來芳草生漁艇<lb/>
睡起殘花落酒瓢閒把道書尋晩照靜攜茶鼎洗春潮<lb/>
長洲懶吏頻過此爲愛山園有藥苖<lb/>
　　　寄鍾子充　　　　　　　　錢厚<lb/>
倦倚吳門思泬寥懷人清致滿詩瓢池塘芳草夣初斷<lb/>
風雨落花魂正消一百五日寒食節二十四浦春江潮<lb/>
<pb n="KR4h0116_WYG_018-15b"/>
遥知藥圃晩經劚舍後䕷蕪添綠苗<lb/>
　鍾子充隱居舊志弗載以錢厚所寄詩推之恐隱士<lb/>
　鍾璇子孫也<lb/>
　　　賢行齋記　　　　　　　　　朱長文<lb/>
德祖少而警敏生數歳其伯父今天章公嘗獲一鑑背<lb/>
題龍朔德祖在旁曰此唐太宗時所鑄也子中奇之他<lb/>
日諸父有所見問之即對皆與史合孔常父掌揚州學<lb/>
德祖年十七試爲諸生冠㑹神宗初罷尊號坐客或論<lb/>
<pb n="KR4h0116_WYG_018-16a"/>
尊號之所起德祖避席曰宇文周宣帝生號天光唐髙<lb/>
宗自稱天皇自是美稱寖多矣常父即取筆札命書之<lb/>
擢爲都講辭不受元豐中試大學博士第一司業博士<lb/>
以爲三舍之置未有此作也厥後試二浙江東漕司嘗<lb/>
在魁選又用賦舉開封名第五而連見黜於禮部一時<lb/>
諸公幸得之以爲功見其失也莫不驚愕嗟惜烏乎近<lb/>
世以糊名取士雖曰至公其弊至於失才如此可爲太<lb/>
息先公太僕當任子德祖以遜其弟碩孺太僕不許德<lb/>
<pb n="KR4h0116_WYG_018-16b"/>
祖即取奏牘以碩孺名上之㑹有詔任子必以長㓜爲<lb/>
之序德祖貽書諌官曰某當以廢疾自棄矣是時岑嵓<lb/>
起仲子亦推與叔弟德祖聞之諗起嵓建請乃得改法<lb/>
碩孺遂得入仕太僕捐館河東號頓幾不勝閒關扶䕶<lb/>
下太行而歸未卒哭葬吳西山所以奉親終顯親之事<lb/>
無不自竭鄉閭敬服其平居論議必以帝王之佐爲師<lb/>
而頗喜賈誼汲黯諸葛孔明魏鄭公之爲人其志可知<lb/>
也<lb/>
<pb n="KR4h0116_WYG_018-17a"/>
　賢行齋在大雲坊林虙所居朱伯原記<lb/>
　　　夀櫟堂午坐　　　　　　　　范成大<lb/>
屋角靜突兀雲氣低鴻濛殘葉颭䟽雨孤花側凄風北<lb/>
忩午睡起一笑萬事空無人共此意苔階咽微蛩<lb/>
　　　夀櫟堂枕上<lb/>
禪牀初著小山屏夜久秋凉枕上清繞髩飛蚊妨好睡<lb/>
臥聽簷雨入池聲<lb/>
　　　范村午坐<lb/>
<pb n="KR4h0116_WYG_018-17b"/>
好風入脩篁槁葉舞而墮斷續一蛩吟高下雙蝶過踈<lb/>
樾午隂圓靜極成癡坐老便几杖供慵廢誦弦課蒲團<lb/>
輭易煖困來百骸惰四傍無人聲誰驚短夢破<lb/>
　　　范村雪後<lb/>
習氣猶餘燼鍾情未溼灰忍寒貪看雪諱老强尋梅熨<lb/>
貼愁眉展勾般笑口開直疑身健在時有句飛來<lb/>
　　　賞海棠三絶<lb/>
芳春隨分到貧家兒女多情惜歳華聊爲海棠脩故事<lb/>
<pb n="KR4h0116_WYG_018-18a"/>
去年燈火去年花<lb/>
燭光花影兩相宜占斷光風二月時但得常時妃子醉<lb/>
何妨獨欠少陵詩<lb/>
憶向宣華夜倚䦨花光妍煖月光寒如今蹋颯嫌風露<lb/>
且只銅瓶滿插看<lb/>
　范參政府在西河上文穆公成大所居有夀櫟堂其<lb/>
　南有范村以唐胡六子渉海所居爲名中有重奎堂<lb/>
　奉孝宗御筆旁有便坐梅曰凌寒海棠曰花仙荼䕷<lb/>
<pb n="KR4h0116_WYG_018-18b"/>
　洞中曰方壺衆芳雜植曰露雲其后菴廬曰山長具<lb/>
　見公所爲詩<lb/>
　　　和章秀才北城新圖　　　　　范成大<lb/>
方游桃花隖窈窕入壺天碧城當嵓岫清灣如澗泉風<lb/>
月欲無價聊費四萬錢雪後春事起紅雲蜂蝶邊<lb/>
　　　其二<lb/>
西城如西塞桃花古来多釣艇鱖魚肥前身張志和烟<lb/>
霏幾白鷺風雨一緑蓑清江韻新引清絶勝陽阿<lb/>
<pb n="KR4h0116_WYG_018-19a"/>
　　　北城梅爲雪所厄<lb/>
凍蕋枯枝瘦欲乾新年猶未有春看雪花秪欲欺紅紫<lb/>
不道梅花也怕寒<lb/>
　章氏别業在閶門裏北城下今名桃花隖當時郡人<lb/>
　春遊看花於此後皆爲蔬圃閒有業種花者<lb/>
　　　自題姚劉沙隠居　　　　　李重發<lb/>
松竹一茆廬其間隱者居無營心地靜懶出世情踈奉<lb/>
母甘蔬食呼童課古書自知生理拙未敢廢耕鋤<lb/>
<pb n="KR4h0116_WYG_018-19b"/>
　　　嘉樹堂記　　　　　　　　　楊維楨<lb/>
吳之練祁有隱君子家爲恕齋强氏其先八世祖贇自<lb/>
汴居吳遂爲吳人手植嘉木一本在中庭俗名皁角者<lb/>
其根柢貫堂背枝葉輪囷蔽風暑實挺然資澡雪服食<lb/>
之用色理堅緻而不爲螻螘所近其越歳已二百餘榦<lb/>
益碩大枝葉花實益茂美於是强氏子孫繁衍亦且二<lb/>
百餘指而有食君之禄者矣予與恕齋爲昆弟交過其<lb/>
家見其樹而知其先德之覃于後者未已也恕齋持觴<lb/>
<pb n="KR4h0116_WYG_018-20a"/>
爲余壽且請記余聞諸傳季孫宿有嘉樹爲韓宣子所<lb/>
美吾不知其樹何樹也宿曰敢不封殖此樹以無忘角<lb/>
弓之詩遂賦甘棠夫季氏子孫爲魯公室斧斤樹之封<lb/>
殖其敢比德召南哉宣子蔑魯媚季其得果名嘉樹乎<lb/>
嘗論世澤於甘棠之後若孔子之檜下爲田氏之荆王<lb/>
氏之槐是已此非其子孫一時封殖之勤也盖一本之<lb/>
深百世之下固若有神明䕶持之力在焉吁非偶然也<lb/>
諗矣孔子之檜吾不得而見之得見如田氏王氏亦可<lb/>
<pb n="KR4h0116_WYG_018-20b"/>
矣若今强氏之植非可續王氏田氏之后者乎非所謂<lb/>
嘉樹而有光於傳者乎抑聞前人所種期収於後後人<lb/>
所培又以固前人之本恕齋伯仲皆清修好學尊德而<lb/>
尚義周人之急窘至於捐金粟以助國家荒政利禄之<lb/>
心未嘗入焉輈廷業已表其宅里其於樹所培者厚矣<lb/>
前人植之後人培之一元之氣雖貫百世而可矣豈直<lb/>
八世十世而已哉后恕齋之后者尚以余言勉之於是<lb/>
乎書爲强氏嘉樹堂㑹稽楊維楨記<lb/>
<pb n="KR4h0116_WYG_018-21a"/>
　　　文㑹軒記<lb/>
士大夫能成天下之風俗風俗不能病士大夫此天下<lb/>
之名言也林宗之巾爲雨墊人折角以效之安石之詠<lb/>
以鼻疾人亦揜鼻而效之士大夫之聲服係於俗者如<lb/>
此况其下者乎具區之東瀕海之壤其地卑薄俗習多<lb/>
輕浮險急民之秀不入刀筆胥養則睚眦從游俠習弧<lb/>
槊戎行閒者不則寄跡老釋氏以隂結勢利閒有衣冠<lb/>
族子弟與海内名人游其行藝古茂始一洗舊俗則知<lb/>
<pb n="KR4h0116_WYG_018-21b"/>
輕浮險急者不能爲之病祁之大族爲嘉樹强氏强氏<lb/>
之秀而傑爲彦栗自蚤嵗有竒氣遊京國見東閣大臣<lb/>
及一時搢紳先生業將上書見天子值兵變歸歸遷先<lb/>
廬於城南傍孔子廟學觴豆燕集日與佳士以唱和爲<lb/>
事至却聲樂繼筆劄以程之又不逺道里招致名師儒<lb/>
生文評以課文㑹其率作文風非惟丕變陋俗而賓賢<lb/>
能者實於是乎資焉士大夫之家若嘉樹氏者其文雅<lb/>
嗜好不成一時之風俗乎彥栗屢觴余爲尊客觴徹出<lb/>
<pb n="KR4h0116_WYG_018-22a"/>
所㑹文詩請評於西軒軒未名請於余遂命之曰文㑹<lb/>
而樂爲之記彦栗名珇至正閒授從仕郎平江路常熟<lb/>
州判官以侍親弗行親爲嘉樹老人云至正辛丑正月<lb/>
進士楊維楨記<lb/>
　　　如意堂記　　　　　　　　　徐有貞<lb/>
如意堂云者吳儒生杜子用嘉奉母之堂也盖杜子迺<lb/>
生而喪父其母顧氏寡居守志手鍼黹機杼以鞠育而<lb/>
資之學杜子之克以成立率由其教也及杜子之作斯<lb/>
<pb n="KR4h0116_WYG_018-22b"/>
堂也庭有嘉草生焉其花迎夏至而開及冬至而斂其<lb/>
莖葉青青貫四時而不凋也杜子之母每愛而玩焉曰<lb/>
之草也幽芳而含貞殆如吾意也於是杜子喜曰吾奉<lb/>
吾母懼無以如其意而之草也如之吾母之言吾可以<lb/>
不承哉乃以名夫草也又因以命其堂而賦之三吳士<lb/>
大夫凡與杜子游者咸相與和焉以傳于人人東海徐<lb/>
生聞而歎曰杜子之母其知盡母婦之道矣而杜子亦<lb/>
可謂能子也婦以不二其夫爲貞母以能教其子爲慈<lb/>
<pb n="KR4h0116_WYG_018-23a"/>
子以敬承親志爲孝母子能如是足書矣抑予聞之凡<lb/>
人之觸於物而有感者必以其類非夫動乎物也亦其<lb/>
志有在焉耳故勁草之感忠臣烏鳥之感孝子烈風之<lb/>
感義士皆志與物類是也惟夫婦人亦然若衛共姜之<lb/>
賦栢舟陶寡妻之歌黄鵠其貞順純一之志徃徃託物<lb/>
而見焉今杜母之愛夫草也其志亦猶是已夫其花之<lb/>
于夏至而開者順隂道也于冬至而斂者避陽道也其<lb/>
莖葉貫四時而不凋者秉貞德也處隂道而順以貞寔<lb/>
<pb n="KR4h0116_WYG_018-23b"/>
節婦之類焉且不生于他所而特生于其庭爲尤異矣<lb/>
意者天以是旌夫母氏之節也歟天既旌之人有不旌<lb/>
之乎其將至矣歳戊午冬十二月己巳朝廷果下詔旌<lb/>
其門云<lb/>
　　　詠春齋記　　　　　　　　　俞楨<lb/>
儒有毋追以爲冠逄掖以爲衣沈酣黄虞泳游姬孔其<lb/>
所居齋廬敷筍席據梧几函丈中縆朱絃瑟一有客過<lb/>
其廬閭式之曰是南園之居也乃下而入謁先生竢于<lb/>
<pb n="KR4h0116_WYG_018-24a"/>
垣之扉髙柳婀娜拂人衣裳黄鳥相下上或翔而萃或<lb/>
躍而鳴泠然有醒乎耳焉晉于扉之閾豐草披靡嘉花<lb/>
苾芬白者朱者絢且綺者秀緑以藉之甘寒以膏之灑<lb/>
然有沃乎目焉升于堂之階客主人拜稽首琚珩瑽如<lb/>
跪起曄如爲席坐東西條風時如水來煦客而燠體沖<lb/>
然有融乎心焉先生乃援瑟鼓之爲之賦考槃客曰裕<lb/>
哉其順處乎賦伐木曰諒哉其同人乎賦旱麓之三章曰<lb/>
道其全矣夫不囿乎人游乎天瑟且希客起再拜且觴<lb/>
<pb n="KR4h0116_WYG_018-24b"/>
以頌之曰維本始之既萌翕闢絪緼或磅礴以地或渾<lb/>
淪而天槖籥衆萬芸芸紛紛鶱而于雲泳而于川何物<lb/>
何我陶然一春弁而五六士丱而六七人浴沂以嬉風<lb/>
雩以歸而音渢渢而樂怡怡匪列御風匪周觀魚造物<lb/>
者爲徒而曾晳之與居舍曰詠春其曷以名先生之齋<lb/>
廬者哉<lb/>
　　　端居室記<lb/>
端居室者山人俞楨讀書寝處之所也楨㓜尚澹泊於<lb/>
<pb n="KR4h0116_WYG_018-25a"/>
世利紛華無所嗜嘗讀書必冥心端坐以求其理趣因<lb/>
嘆曰學所以適用也不仕則無以及人乃習舉子業將<lb/>
以明經取科第既而幡然改曰學爲已知在人何以投<lb/>
契爲哉於是悉棄所業濳心象彖一室之閒左圖右書<lb/>
漠無外慕乃題其顔曰端居夫學須靜也惟靜可以觀<lb/>
萬化之妙端居一室以擴充吾方寸焉雖天之髙也吾<lb/>
不知其爲髙地之大也吾不知其爲大至於山河之崇<lb/>
深吾不知其崇深也反而觀之以吾𦕈然之身而處乎<lb/>
<pb n="KR4h0116_WYG_018-25b"/>
天地之内涵融自得浩浩焉混混焉不獲其人不見其<lb/>
身㑹彼之萬歸此之一可黙也不可言也室云乎哉因<lb/>
䟽斯語於壁以識名兹室之意<lb/>
　　　盟鷗軒記<lb/>
傍蘓城郡之西南際野水有林木焉其廣袤不知頃畝<lb/>
空濶䓗蒨遊者自能道海鳥從而翔集之林木不見層<lb/>
軒數楹者山人俞楨之居也山人自顔其扁曰盟鷗須<lb/>
予記鷗不待盟也盟鷗鷗將逃焉人惟忘其機也故鷗<lb/>
<pb n="KR4h0116_WYG_018-26a"/>
從之機事一有鷗舉不暇邀而盟之鷗豈畱哉况盟非<lb/>
美事刑牲㰱血要明神而誓之以合其交初非有誠信<lb/>
也口血未乾從而背之生隙長亂莫甚於此君子之有<lb/>
盟夫豈得已哉且夫有機則疑機忘何疑疑而後盟不<lb/>
疑何盟盟何補於疑哉忘其機而已矣吁山人之盟鷗<lb/>
寓言也山人之不得已也吾聞山人於世故泊如也何<lb/>
其利於鷗鷗出沒滄波萬里莫馴亦何求於山人鷗從<lb/>
山人之忘機山人忘其機而從鷗機交相忘何疑不疑<lb/>
<pb n="KR4h0116_WYG_018-26b"/>
何盟孔子云吾非斯人之徒與而誰與山人學孔子者<lb/>
也其盟鷗豈得已哉使百世盟豈盟鷗也鷗盟則舉世<lb/>
之人皆不足與盟矣世皆不足與盟鷗何疑焉匪鷗則<lb/>
盟鷗將乞盟<lb/>
　　　端居室長句　　　　　　　鄭元祐<lb/>
先生注易隱南城激石松風答礀聲式玉式金王度在<lb/>
一寒一暑歳功成要參妙理須心悟洞釋羣疑貴理明<lb/>
蔀屋見星元是畫寰瀛括地可無程義精詎忍辭捫舌<lb/>
<pb n="KR4h0116_WYG_018-27a"/>
樂大何妨枕曲肱雨露每滋庭草緑雲霞不礙晩山横<lb/>
成林詎舍千章木求友難忘百囀鶯嵗月推遷陳跡在<lb/>
啓蒙常憶酒同傾<lb/>
　　　題端居室　　　　　　　　倪瓚<lb/>
五畝幽人宅端居思泬寥圗書充棟積心跡去人遥巻<lb/>
幔松風入當堦蘭雪飄善師顔子意陋巷樂簞瓢<lb/>
　石澗書隠石澗姓俞名琰字玉吾號石澗所居在今<lb/>
　府學西中有詠春齋盟鷗軒端居室皆玉吾孫貞木<lb/>
<pb n="KR4h0116_WYG_018-27b"/>
　所作貞木孫振宗又作九芝堂今皆廢為菜圃<lb/>
　　　耕漁軒銘　　　　　　　　　唐肅<lb/>
軒之幽釋耒而休其樂也由由軒之泰投竿以愒其樂<lb/>
也洩洩朝華其宫莫或易而翁昨鼎其食今或臠其骼<lb/>
勿舍予田勿忘予筌予以老于軒<lb/>
　　　予既爲良甫友契作耕漁軒圖復爲之詩<lb/>
　　　　　　　　　　　　　　　　倪瓉<lb/>
鄧山之下其水舒舒林廬園圃君子攸居載耕載漁爰<lb/>
<pb n="KR4h0116_WYG_018-28a"/>
讀我書唐虞緬邈愴矣其悲棲遲衡門聊得我娛敬慎<lb/>
誠篤德罔三二四勿是克三益來萃彼溺于利我以吾<lb/>
義彼棄懦頑我以仁智匪今之同惟古是嗜虚徐逍遥<lb/>
隱約斯世<lb/>
　　　再題<lb/>
溪水東西舍山家髙下居琴書忘産業蹤跡隱樵漁積<lb/>
雨客留宿新晴人趂墟厭喧來洗耳清泚遶前除<lb/>
　　　朱澤民爲徐良甫耕漁軒圖<lb/>
<pb n="KR4h0116_WYG_018-28b"/>
寂寂谿山面碧湖輕舟烟雨釣菰蒲曉耕嵒際看雲起<lb/>
夕偃林閒到日晡漢書自可挂牛角阮杖何妨挑酒壺<lb/>
紅稻西風鱸鱠美依依蓐食待樵蘓<lb/>
　　　七日訪徐良甫十三日至七寳泉上及暮舟還<lb/>
　　　宿耕漁軒二首<lb/>
來看城西十月山桂花風起碧巖閒扁舟夜過溪東宿<lb/>
七寳泉頭日暮還<lb/>
桂樹忩閒臥看雲風吹花落紫綸巾偶來山廨餌蒼术<lb/>
<pb n="KR4h0116_WYG_018-29a"/>
又泛江波采白蘋<lb/>
　　　春日過鄧尉訪良甫士平　　　王璉<lb/>
伊余蹇世用野性遂成疾欲追古人蹤忘此山水癖兹<lb/>
晨屬休暢曳杖窮閲厯憩息嘉樹林逍遥美泉石洞庭<lb/>
縱矚覧鄧尉屢攀陟平湖泛晴緑青苔印行跡雲霄曠<lb/>
清溪烟霞閉幽寂愛兹風月佳樂與禽鳥得宛彼二三<lb/>
友獲此竟晨夕興盡復言還賦詩冩良覿<lb/>
　　　和　　　　　　　　　　　　徐達左<lb/>
<pb n="KR4h0116_WYG_018-29b"/>
之子閥閲門獨抱烟霞疾豈無髙尚心復有詩書癖從<lb/>
宦意茫茫稽古心厯厯乃與茂叔孫結交比金石良辰<lb/>
共攜手佳山每登陟徜徉過禪居路躡麛鹿跡空山春<lb/>
欲歸花落鳥聲寂既感同氣求何嗟晩相得野肴具杯<lb/>
酌髙論倏竟夕分手含餘情清秋重相覿<lb/>
　　　訪徐良甫　　　　　　　　虞堪<lb/>
鄧尉山中春雨餘髙人開軒方讀書力田歸來飽炊黍<lb/>
垂釣徜徉多得魚滄浪水清白石爛歌濯纓兮夜和旦<lb/>
<pb n="KR4h0116_WYG_018-30a"/>
媿我棲棲澤畔行空復長吟歳將晏<lb/>
　　　寄贈徐良甫　　　　　　　周砥<lb/>
夙存邁徃志結茅依山澤不辭沮溺勞更慕濠梁逸既<lb/>
耕亦以釣四體忻蹔息新稼登場邱嘉魚薦晨夕蒸嘗<lb/>
無足患喜復留我客野田荒烟翳平湖澂景寂開襜睇<lb/>
孤雲窅然無遺跡緬惟髙世士何嘗異今昔識達理自<lb/>
周情恬慮非易念子墮紛糾抗俗願有適束帯趨城府<lb/>
愧予尚促戚百年誠草草㑹當從兹役<lb/>
<pb n="KR4h0116_WYG_018-30b"/>
　　　同前　　　　　　　　　　髙啟<lb/>
朝聞孺子歌暮聽梁甫吟豈無滄州懷亦有畎畝心昔<lb/>
賢在泥蟠終當起爲霖釣獲溪上璜鋤揮瓦中金兹世<lb/>
方喪亂伊人邈難尋既迷烟波濶復阻雲谷深嗟我豈<lb/>
其偶聊將學幽潛唯子是同袍相期清渭隂<lb/>
　　　同前　　　　　　　　　　張羽<hi>一作楊基</hi>
之子住銅坑人傳好事名如何同甲子翻遣昧平生野<lb/>
㟁風中釣湖田雨後耕秋天漸清冷或可赴前盟<lb/>
<pb n="KR4h0116_WYG_018-31a"/>
　　　同前　　　　　　　　　　徐賁<lb/>
荷鍤喜逢春雨鳴榔又近黃昏誰道南陽渭水不似湘<lb/>
江鹿門<lb/>
門泊陶朱歸棹家住張翰故鄉霜落鱸魚出水秋晴嘉<lb/>
穀登場<lb/>
　耕漁軒在光福徐良甫作良甫有文學所交皆名士<lb/>
　爲題咏者甚多<lb/>
　　　水竹居記　　　　　　　　俞焯<lb/>
<pb n="KR4h0116_WYG_018-31b"/>
洪範五行其一曰水其所以相生者不曰金邪然浮天<lb/>
載地水之爲物至巨也世言河源與天漢接所以洩於<lb/>
尾閭涸於沃焦者抑豈五金所能生哉惟蒸而爲雲霈<lb/>
然以雨也實乾以氣化之故乾爲金而凡火日形氣麗<lb/>
於水者多由金光而變幻之雷電亦然耳故金在鎔化<lb/>
而爲水金非火何以制範而合之非如水火土木著壞<lb/>
相也植物在震曰蒼筤竹一切草木率由子種而生惟<lb/>
竹虚中而有筠驟長而不積於漸抱籜而乘氣猶胎也<lb/>
<pb n="KR4h0116_WYG_018-32a"/>
走根而生不擇地也雷以聲之盤結而族處之區别於<lb/>
草木之中其性其情爲化木之走者受氣於天者正故<lb/>
貫四時而不改柯易葉也受命於地也順故既斬而不<lb/>
復萌焉無求生以害仁也移根必南枝也凝隂而不受<lb/>
暑也義也謂其乘震長男之氣一以清凉而卻俗塵者<lb/>
竹耳勉之曹君以之而名其居所以得順而正者德日<lb/>
新以體聖之情如見成湯與夷齊也<lb/>
　　　詩　　　　　　　　　　　倪瓉<lb/>
<pb n="KR4h0116_WYG_018-32b"/>
吳下人家水竹居俞公染翰笑談餘記文固已瀾翻甚<lb/>
嘯咏還當雨霽初篇什謾勞陳組繡園池無復有禽魚<lb/>
只今蕭散南湖上種玉䟽清孰侮予<lb/>
　曹謹字勉之隱居在吳江國初本學訓導所居有水<lb/>
　竹遂名其居<lb/>
　　　玉山佳處記　　　　　　　　楊維楨<lb/>
崑隱居顧仲瑛氏其世家在崑山之西界谿之上既闢<lb/>
其中爲西第又稍爲園池别墅治室廬其中名其前之<lb/>
<pb n="KR4h0116_WYG_018-33a"/>
軒曰桃源中之室曰芝雲東曰可詩齋西曰讀書舍後<lb/>
之館曰碧梧翠竹亭曰種玉合而稱之則曰玉山佳處<lb/>
也予抵崑仲瑛氏必居予佳處所按郡志崑山縣華亭<lb/>
陸氏祖所窆生機雲時人因以玉出崑而名崑山邑山<lb/>
本號馬鞍出奇石似玉烟雨晦冥時有佳氣如藍田焉<lb/>
故人亦呼曰玉又曰崐而仲氏之居去玉山甚逺奚以<lb/>
佳名哉山之佳在乎山之外者得之山中之人未知也<lb/>
如唐之終南隱者與司馬道人指山之佳身固在山數<lb/>
<pb n="KR4h0116_WYG_018-33b"/>
百里之外也雖然終南之隠者固未知也借山之佳為<lb/>
㨗仕之途千古慚德至于今山無能揜焉若仲氏之有<lb/>
仕才而素無仕志幸有先人世禄生産又幸遭逢盛時<lb/>
得與名人韻士日相優游於山西之墅以琴尊文賦爲<lb/>
吾弗遷之樂則玉山之佳非仲瑛氏弗能領而有之與<lb/>
終南隱者可以辨其佳之誣不誣矣<lb/>
　　　吴國良過玉山草堂轉附長句　倪瓉<lb/>
玉山樹色隠朝陽更著漁莊近草堂何處唱歌聲欸乃<lb/>
<pb n="KR4h0116_WYG_018-34a"/>
隔雲濯足向滄浪珍羞每送青絲絡佳句多投古錦嚢<lb/>
幾問棹船尋好事辟疆園圃定非常<lb/>
　玉山草堂在崑山元顧仲瑛所居有小蓬萊芝雲室<lb/>
　可詩齋讀書舍來龜軒拜石壇碧梧翠竹種玉亭湖<lb/>
　光山色樓百花坊其總名曰玉山草堂仲瑛好文喜<lb/>
　客楊亷夫諸君往還國初從其子元臣遷鳯陽<lb/>
　　　葑溪草堂與祝大參顥馮憲副定劉僉憲珏暨<lb/>
　　　都憲公雍聨句　　　　　　徐有貞<lb/>
<pb n="KR4h0116_WYG_018-34b"/>
葑溪古無名得名自兹始作堂惟一韓<hi>有貞</hi>覽景具諸美<lb/>
山川何蔚然靈秀寔鍾此<hi>顥</hi>東迎滄海濵西接太湖涘<lb/>
<hi>定</hi>獅峯南面蹲虎阜北忩峙<hi>珏</hi>波光動園林野色到城<lb/>
市<hi>顥</hi>池深魚影晦林密鳥聲喜<hi>雍</hi>天淵飛躍間上下契<lb/>
心理<hi>有貞</hi>徃古與來今左圖而右史<hi>定</hi>豈惟賢主樂亦有<lb/>
嘉賓止<hi>珏</hi>廣席羅珍羞飛觴戰壺矢<hi>雍</hi>魚芼松江鱸果<lb/>
薦華陽李<hi>有貞</hi>獻酬心孔歡歌咏情未已嗟予苦衰遲避<lb/>
俗隱桑梓羣公忽枉駕感激欲輕死况辱聨佳章足與<lb/>
<pb n="KR4h0116_WYG_018-35a"/>
風雅比鬬雞不須言石鼎何足齒行當勒貞珉傳播千<lb/>
萬禩<hi>雍</hi>
　韓都憲宅在葑門内公既貴歸吳治宅而居溪流環<lb/>
　繞宅東有園作堂于其上曰葑溪草堂<lb/>
　　　三辰堂記　　　　　　　　　吳寛<lb/>
維皇明以經術取士士之明於經者或専於邑若莆田<lb/>
之書常熟之詩安福之春秋餘姚之禮記皆著稱天下<lb/>
者易則吾蘓而已蘓之易始於顧順中先生一時游其<lb/>
<pb n="KR4h0116_WYG_018-35b"/>
門者出則取科第以其經轉相傳授嵗久師弟子益衆<lb/>
延及他郡莫非出顧氏人方先生爲漢楊何云先生諱<lb/>
巽順中其字嘗登永樂甲辰進士第後十二年爲正統<lb/>
丙辰而其子今贑州守睢字德明者繼之又三十六年<lb/>
爲成化壬辰而其孫今工部郎中餘慶字崇善者復繼<lb/>
之世三榮顯嵗適皆在辰人以爲異贑州公乃以三辰<lb/>
名其堂而工部以予有鄉黨之好且同年也請爲之記<lb/>
予因嘆曰顧氏則異矣而其盛豈獨以益於蘓人哉粤<lb/>
<pb n="KR4h0116_WYG_018-36a"/>
自國初詔行科舉每三歳一行其後或不行迨永樂甲<lb/>
申至於今日行之皆如制殆三十科于此可謂久且數<lb/>
矣然方州所擢其少者科止一二人若陋邦僻邑至未<lb/>
嘗有薦於鄉之士文教之行經術之明其難也如此而<lb/>
顧氏上下五十年前後三世皆有其人此其盛豈獨益<lb/>
於蘓人哉夫今固有兄弟同升者然其盛止於一時不<lb/>
若父子相繼之逺况又繼之以孫者乎此豈復偶然也<lb/>
哉蓋事之來也有自德之發也有時先生之學固良然<lb/>
<pb n="KR4h0116_WYG_018-36b"/>
聞其先有隱德始於其身發之而又不及授政以沒後<lb/>
僅以贑州公嘗任御史獲贈如其官宜其復發之後人<lb/>
也惟公昔有聲憲臺及出守大郡惠政在人今工部以<lb/>
明敏勤慎爲朝廷任用方奉詔行水淮濟間且有利益<lb/>
於國後世之登第者不必以辰而異也將有䝉其澤繼<lb/>
之而益盛者乎<lb/>
　三辰堂乃贑州守顧睢爲之爲其父巽永樂甲辰科<lb/>
　本身丙辰科其子餘慶壬辰科故也<lb/>
<pb n="KR4h0116_WYG_018-37a"/>
　　　礪庵記<lb/>
世之夸者待其身甚美自以爲人不可及卒之終身無<lb/>
一德名世以及乎人者惟賢者不然徃徃以樸陋頑劣<lb/>
自處蓋非甘爲庸人之伍其心誠不滿假惟見人之美<lb/>
巳之惡欿然如無能之人此德所以日進而人所以賢<lb/>
也歟礪爲悍石則真樸陋頑劣之物昔之好石者不以<lb/>
爲貴君子獨取之以自况焉毛君貞甫自爲諸生已有<lb/>
賢名及登甲科裒然進士之列人尤材之顧其意未嘗<lb/>
<pb n="KR4h0116_WYG_018-37b"/>
一日足也乃以礪名其菴居而以爲號及是拜給事中<lb/>
將之南京來請予記夫石以堅爲材彼之奇巧秀潤者<lb/>
非不可愛然多不適於用礪固悍石其質雖麄而性則<lb/>
堅惟其麄且堅也物之欲成器者反以資之詩所謂他<lb/>
山之石可以攻玉是也玉物之至美者猶資於礪非礪<lb/>
則不能以成器礪之爲用亦切矣是可與他物之不材<lb/>
者並論邪然則貞甫之去而入官也豈惟使朋友寮寀<lb/>
資其德而已朝廷以機務見屬其責任不小將上有益<lb/>
<pb n="KR4h0116_WYG_018-38a"/>
於君下有利於世又如書所謂茗金用汝作礪者乎盖<lb/>
以礪自處貞甫不以材美爲夸若可缺者孰知人方以<lb/>
材美資之有不可缺者乎吾於貞甫斯文之契至厚者<lb/>
敢以是告之<lb/>
　礪菴在閶門下塘都御史毛珵所居也<lb/>
　　　拙政園賦　　　　　　　　王寵<lb/>
　侍御王公敬止世吳人也寓籍于燕弱冠登進士官<lb/>
　侍御史出按遼陽以不阿法抗中貴謫上杭丞再丞<lb/>
<pb n="KR4h0116_WYG_018-38b"/>
　崕之都許驛徙知永嘉判髙州竟致官歸吳焉公䟽<lb/>
　朗峻潔博學能文辭論事踔發一不當當路意三投<lb/>
　炎海筆儼然柱下有古直臣風當孝宗朝峩冠簮折<lb/>
　翼而下可畏哉戒途之難也公則茫然若遺逍遥以<lb/>
　嬉乃築室闔閭之城背廨市面水竹軒蕪糞莽取勝<lb/>
　自然頗愛潘安仁閒居之篇附于拙者之政寵遂賦<lb/>
　之以歌厥事焉<lb/>
繄蹇蹇之王臣秉靖恭於爾位企遐風於徃哲干青雲<lb/>
<pb n="KR4h0116_WYG_018-39a"/>
而髙議際明時以自奮謂諤諤其無忌冠切雲而直指<lb/>
惟一人之余媚鏌鎁利而鈆刀揮毛嬙都而嫫母恚信<lb/>
人情之翩翻羌受釁其奚自睇天門之遥遥臣得罪而<lb/>
逺去信犬吠而掉尾虎磨牙而蹲踞快一斥之不復薄<lb/>
炎荒而窮馭占巫咸兮則瞢决唐生之猶豫爾乃稅鞅<lb/>
故國徊翔首丘豈宇宙之迢遥何余栖栖而倦遊我䕃<lb/>
有廬我耕有疇彼季子之奚入將褰衣以優游洵伯通<lb/>
之不覊賦五噫而聿遒經山川之故墟眷君子而夷猶<lb/>
<pb n="KR4h0116_WYG_018-39b"/>
撫佳木之蓊翳接吳㑹之長洲羅以園囿言旋于休乃<lb/>
有滄浪之池夢隠之樓臺以遐觀堂則若墅竹栢得真<lb/>
橘柚列樹郁李張梨櫻桃棠棣菡萏荼䕷丹瓜緑芋華<lb/>
實駢羅溝塍錯互於是風妍景熈六合澄朗時鳥變聲<lb/>
鮮雲如掌曳山簡之接䍦披王恭之鶴氅良儔言集恣<lb/>
意偃仰修山隂之故事和蘓門之遺響朱果在摘頳鱗<lb/>
摇網醽醁載浮圖書𢎞敞信巧拙之何居澹𤣥心於天<lb/>
壤眄鴻飛之冥冥知下上之泱漭彼爰居之逍遥奚鐘<lb/>
<pb n="KR4h0116_WYG_018-40a"/>
鼓之爲響吸元化以潛神𠻳瑶津而獨徃永寤歌於聖<lb/>
朝錫萬年之鳩杖<lb/>
　　　寄王侍御敬止<lb/>
宫袍錯落紫麒麟曾是先皇侍從臣海外文章傳諫草<lb/>
天南魑魅識星辰荆蠻流寓真吾土燕趙悲歌見古人<lb/>
渌水名園春更好挈壺花下伴垂綸<lb/>
　　　王侍御園林四首<lb/>
杜韋天尺五歸卧海東偏玉麈開蓮社金貂貰酒錢園<lb/>
<pb n="KR4h0116_WYG_018-40b"/>
居憑水竹林觀俯山川竟日雲霞遶冥心入太𤣥<lb/>
　　　其二<lb/>
共有王猷好同酣修竹林山光雲几淨水色畫堂侵斷<lb/>
續冬花吐玲瓏好鳥吟輞川如有待那得戀朝簪<lb/>
　　　其三<lb/>
即事罕人力林居常晏然天青雲自媚沙白鳥相鮮徙<lb/>
倚隨忘返風光各可憐洞中淹日月人世玩推遷<lb/>
　　　其四<lb/>
<pb n="KR4h0116_WYG_018-41a"/>
薄暮臨青閣中流蕩畫橋人烟紛漠漠天闕敞寥寥日<lb/>
月東西觀亭臺上下摇林深見紅燭側徑去迢遥<lb/>
　拙政園在臨頓橋東王侍御顯臣所居<lb/>
　　　小丹丘記　　　　　　　　　陳基<lb/>
予五世祖由永樂徙台之臨海距城百里而逺臨海之<lb/>
山大率自天台支分綿綿延延若萬馬東奔而飲于海<lb/>
余家實在焉余少孤不逮事先君子甫兒時即有四方<lb/>
之役道過天台不復能記憶少長閲天下圖經所載始<lb/>
<pb n="KR4h0116_WYG_018-41b"/>
知天台爲名山而余家去山之逺近了不能遥度也豈<lb/>
惟山哉宗族婣黨親䟽穉耋要亦不能盡悉郷人有自<lb/>
東而西游者與之接音聲相勞苦乃或稍知其䟽戚逺<lb/>
近否則不相知者十七八余少以貧賤役四方久居于<lb/>
吳婚娶於吳育子女於吳衣帛食稻于吳母歿𦵏于吳<lb/>
之壤僕妾厮養皆吳人盡室皆吳語而余獨操越音乎<lb/>
其間余所處亦豈得已乎哉羇旅四方食飲服御與吳<lb/>
人異者或鮮矣四方之人遂皆以吳人目之而余老且<lb/>
<pb n="KR4h0116_WYG_018-42a"/>
仕不出吳境吾自視亦吳人而巳矣今年春余於所居<lb/>
西偏治廢圃可半畝即其中陋屋三數椽稍治葺之因<lb/>
扁曰小丹丘昔孫興公賦天台有曰仍羽人於丹丘後<lb/>
之人遂以丹丘爲天台之别稱余今扁之盖猶有昔人<lb/>
不忘土之意乎余生于台台之戚婣少長不必親也余<lb/>
長於四方而吳之家室子女不必䟽也而治圃獨何以<lb/>
丹丘名哉且余五世祖家臨海而五世之上不必知也<lb/>
余今居吳而後於余者亦不必其知也凡人五世而親<lb/>
<pb n="KR4h0116_WYG_018-42b"/>
盡親盡則塗人而已自余以徃未能爲塗人則或猶用<lb/>
知者故余於圃焉發之余於圃不遑締構之事屋上棟<lb/>
下宇皆仍舊稍加塗塈者余所能也江湖好事者或持<lb/>
梧桐美竹橘柚芭蕉薝蔔萱草蕙蘭之屬來則雜藝於<lb/>
圃客自淮海遺以兩鶴甚潔白可玩同門友起居郎金<lb/>
華戴叔能善爲古文詞余求爲之記而又自著云云者<lb/>
恐人不知余非吳人而後之人不知吾爲台之人故詞<lb/>
繁而不暇畧云<lb/>
<pb n="KR4h0116_WYG_018-43a"/>
　小丹丘天台陳基敬初所居基初仕僞周爲内史得<lb/>
　小圃於天心里以天台爲丹丘因以名之金華戴良<lb/>
　記<lb/>
　　　聽雪齋記　　　　　　　　　陳基<lb/>
顧君仲瑛飾藏修之室於所居小東山之左京兆杜徴<lb/>
君用隸古題其顔曰聽雪齋閒徴記於予予惟天地之<lb/>
氣舒而爲陽慘而爲隂潤而爲雨露凝而爲霜雪而其<lb/>
所以舒所以慘而凝且潤焉亦何與於人而夫人之情<lb/>
<pb n="KR4h0116_WYG_018-43b"/>
見雨露之濡則神夷覩霜雪之嚴則神肅必此有爲之<lb/>
真宰於其間者矣且歳聿云暮雨雪交集君子於此冝<lb/>
感時序之代謝慨物候之變遷退而居重幃襲兼裘徴<lb/>
纎歌選妙舞厲金石之響諧絲竹之音以樂其樂今也<lb/>
則不然斂容以處其獨潛聪以察其微超超然若逃乎<lb/>
虚空薄冨貴而樂枯槁者夫豈所謂瀌瀌奕奕䬠䬠脈<lb/>
脈颺霙而屑玉縁甍而入隙者果足以悅其耳而懌其<lb/>
心乎盖歳功既成嘉瑞時應出無羇旅䟦渉之役入有<lb/>
<pb n="KR4h0116_WYG_018-44a"/>
琴書咏歌之娛而又仰足以致其養俯足以盡其育盖<lb/>
裕於已者不役於物足於内者無待於外於是施施焉<lb/>
衎衎焉與葛天氏之民並游於熈洽之世嗚呼居太平<lb/>
之時聽豐年之雪其得於天者亦厚矣冝其不以人之<lb/>
所樂者以爲樂而以己之所適者以自適然則非仲瑛<lb/>
亦何足以與於此哉雖然吾聞井鼃不可語海夏蟲不<lb/>
可語氷盖泊於虚者猶篤於時也今仲瑛處裕而不嗇<lb/>
居盈而不矜持虚以守實主靜以制動盖庶幾於不溺<lb/>
<pb n="KR4h0116_WYG_018-44b"/>
此不泥彼而能與物推移者故予樂爲之道也是爲記<lb/>
　聽雪齋崑山顧仲瑛所居<lb/>
　　　聽雪齋記<lb/>
西夏烏蜜公寓第在吳門天宫里其東偏有屋六楹樸<lb/>
而不陋公即南榮爲小齋西爲壁北爲戸䟽其東南以<lb/>
楮承之中無長物左右琴書晏如也歳方冬公端居肅<lb/>
容虚心無爲與造物者游俄聞中庭桂樹間索索然有<lb/>
聲起而視之則積雪在地皜然矣公因援琴鼓之客有<lb/>
<pb n="KR4h0116_WYG_018-45a"/>
候公於門者公揖使坐且謂之曰客亦知好此乎客曰<lb/>
僕東海之鄙人也何足以知之雖然公所鼓白雪之曲<lb/>
也僕不敏請爲公和之客逡巡就席因歌曰白雪兮交<lb/>
下美人兮猶處歳晏兮何所娛撫陽春兮容與陽春兮<lb/>
遲遲白雪兮飛飛彼美人兮勞我思巾余車兮徃從之<lb/>
端余居兮正余襟若有聞兮青桂林桂樹兮後凋撫白雪<lb/>
兮逍遥時至正十四年十二月也<lb/>
　此聽雪齋未知何處<lb/>
<pb n="KR4h0116_WYG_018-45b"/>
　　　茂恩堂記　　　　　　　　　馬廷用<lb/>
古者意之所向則喜隨之而因以名其堂示不忘也王<lb/>
晉公三槐意不在槐而在其後人以爲必有爲三公者<lb/>
其後言果騐韓魏公晝錦意不在錦而直述其仕宦始<lb/>
終之美在當時莫之有或先者矣至于王晉卿寳繪聚<lb/>
古今圖畫以供清玩其意趣識者有取焉夫槐取義於<lb/>
木錦取義於服而繪畫亦不過技藝之末耳皆足以寄<lb/>
吾意而爲堂以紀之况君恩之大乎誥封奉直大夫晉<lb/>
<pb n="KR4h0116_WYG_018-46a"/>
州知州庸菴沈公世爲蘓州右族公自少聰敏喜渉書<lb/>
史開巻輒能了其大意與人交退然言不能出口及臨<lb/>
事則可否立定人有過必面斥之畧不少貸其人改即<lb/>
歡合如初郷人以是多重之有弗平徃質焉有不之有<lb/>
司而之公者所居距葑門東二十里許蛟龍浦上有田<lb/>
若干畞宅一區環以松竹迥然爲隱君子之廬公至是<lb/>
盖八十有二矣乃嗣材美以進士補晉州知州轉刑部<lb/>
員外郎郎中尋改陞順慶太守雲南大參近擢山西右<lb/>
<pb n="KR4h0116_WYG_018-46b"/>
方伯所至皆有政聲其孫知剛知柔俱太學生奉方伯<lb/>
公意謹摘取誥中語服此茂恩益緜夀祉之句扁其堂<lb/>
曰茂恩以悦庸菴將借此爲佚老娱情之具復屬予題<lb/>
諸壁初方伯出守吾順慶幾九年政平訟理父老相見<lb/>
至今爭相問訊以爲美談予所熟知而稔聞者乆矣况<lb/>
二孫於門下有徃還之雅其曷辭夫君推恩以禮乎臣<lb/>
故有錫予之典臣竭忠以事乎君故有佩服之誠古者<lb/>
君賜車馬服以拜賜衣服服以拜賜他如口宣手敕莫<lb/>
<pb n="KR4h0116_WYG_018-47a"/>
不留藏于其家子孫相傳以爲至寳皆所以榮君之賜<lb/>
而彰君之德也且士君子出當世用享有禄秩得貤封<lb/>
於父母峩冠博帶錦軸牙籖爲鄉里宗族之光皆上賜<lb/>
也而可忘乎哉沈氏可謂善名其堂者矣庸菴年躋上<lb/>
壽步履清健仰窺天語所謂益緜壽祉者顧不足徴邪<lb/>
而賢子若孫羣然滿前載觀扁掲於承顔稱觴之際問<lb/>
安領誨之餘則當思吾親之所以累仁積德貽厥孫謀<lb/>
者何如而吾身之所以顯親揚名者盖有所在未必不<lb/>
<pb n="KR4h0116_WYG_018-47b"/>
爲之惕然而恐勃然而興也况飲食寤寐皆在吾君則<lb/>
又當思所以圖惟報稱朝夕匪懈之意自有不容己者<lb/>
矣君子以沈氏一舉而衆善集焉如此予雖未及登沈<lb/>
氏之堂拜庸菴於席末詩云樂只君子遐不黄耉尚請<lb/>
爲我賦之重爲吾庸菴頌也於是乎書正德四年歳在<lb/>
乙巳秋七月吉賜進士第正議大夫南京禮部右侍郎<lb/>
前翰林侍讀學士經筵講讀官纂修㑹典西充馬廷用<lb/>
撰<lb/>
<pb n="KR4h0116_WYG_018-48a"/>
　茂恩堂長洲沈林都憲所居在蛟龍浦上即今鑊底<lb/>
　潭也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_018-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻十八<lb/>
</p>
<p>
</p>
  </div>
<div>
                <head>呉都文粹續集巻十九</head>
    <p>
<pb n="KR4h0116_WYG_019-1a"/>
欽定四庫全書<lb/>
　呉都文粹續集巻十九　　明　錢榖　撰<lb/>
　　山<lb/>
　　　呉山賦<hi>并序</hi>　　　　　　　失名<lb/>
　舊志嘗載晉名人左太沖所作呉都賦雖極其鋪張<lb/>
　雄麗要非情實其次賦松江者三復有震澤太湖分<lb/>
　湖等作近間莫學録景周又賦石湖而于山賦特缺<lb/>
　愚嘗憶少時與友遊天平而賦之矣兹不揣蕪陋併<lb/>
<pb n="KR4h0116_WYG_019-1b"/>
　効為呉山虎丘洞庭三賦以補之其詞語鄙俚氣勢<lb/>
　靡弱所謂俳不俳文不文僅雕蟲篆刻之不遠烏敢<lb/>
　望情形乎詞詞合乎理可觀可法而不失騷人詩人<lb/>
　之軌度哉然而非所有而妄道之罪庶乎可免耳<lb/>
江南勝景中呉奥區羣山羅列巃嵸逶迤或遠或近或<lb/>
崇或卑試登髙而四顧紛總總而離離爰偏詣而歴覽<lb/>
竟秩秩而差差稜角脈絡之峭厲詎琢鏤之雕巧紀堂<lb/>
椒岊之嵁崿可聯綴而増埤嶕嶢特拔為翠壁丹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之<lb/>
<pb n="KR4h0116_WYG_019-2a"/>
㟞嵼嵂崒岟<graphic n="KR3596" url="https://raw.githubusercontent.com/kanripo/KR-Gaiji/master/images/KR3596.png" mimeType="image/png"/>乃碧岑紫巖之阽危肆巑岏而偃蹇豈<lb/>
造作之多態忽飄簸而起伏奚變幻之無涯上凌層霄<lb/>
空青聳而嵐漠漠横布曠野濃緑染而烟霏霏玳簪翠<lb/>
翹綰髻鬟于金鏡斑劍雕戈排牙爪于彤墀肖舞鸞兮<lb/>
蕩雁類伏鵠而蹲鴟猿猱攫挐兮駭藪郊之豹兕蛟蜃<lb/>
蟺蜒兮走海堧之象犀閃似旌旄幔訝張幄窪疑盆臼<lb/>
鋭詫立錐執臨莊之士笏抹騁豔之蛾眉浮曉天之沆<lb/>
瀣開秋水之芙蕖如獻如擎如覆如椎若寢若掲若摶<lb/>
<pb n="KR4h0116_WYG_019-2b"/>
若僛或俛若想或閒若癡或向似步或倚若疲或跂然<lb/>
如望或凝然若思或端矣而容正或醉乎而弁欹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮<lb/>
若章榯晰兮若姣姬日將晴兮似喜天將慘兮若悲狀<lb/>
豈尋常可容指擬勢逾百億莫殫言詞惟萬安之崟嶜<lb/>
<hi>萬安山名也一名陽山在郡西北最髙</hi>矗千丈于乾維作一郡之鉅鎮育<lb/>
靈物而躨跜<hi>躨跜龍動皃山趾繆氏常産白龍立祠以祀載在祀典由龍能興雨以滋稼</hi>時<lb/>
化甘澍以甦夏畦管與墡嶺<hi>東北有管山白墡嶺</hi>拱于艮方彭洎<lb/>
陽抱<hi>西北有彭山陽抱山</hi>接于西陲甑兮霧蒸籠兮雞栖<hi>北有甑山雞籠</hi>
<pb n="KR4h0116_WYG_019-3a"/>
<hi>山皆以形名之</hi>此為吳山之宗主其他圌嚴温顧象福爬蹠等<lb/>
類<hi>其北有嚴山圌山温山顧山東西有象山即福壽山爬石嶺并南北二𤓰山</hi>皆有附麗也<lb/>
由是犬之餓<hi>陽山之南有賀九嶺人訛呼為餓狗嶺</hi>鳯之飛<hi>有鳳現嶺</hi>聳碧蓮<lb/>
之娟葩<hi>花山也上有池開千葉蓮故名</hi>呈玉井之芳姿腰窏停沼滉漾<lb/>
琉璃<hi>是謂之天池</hi>千瓣萏吐弗涅淤泥載之真經可考<hi>老子枕中</hi>
<hi>記云池生千葉蓮服之通神</hi>服之羽化可期鹿走乎疃<hi>鹿山也在華山之南</hi>龍<lb/>
飲乎堤<hi>龍池山也</hi>攅<graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>㠑簇嵒齬錦峰擺乎步障<hi>錦峰山也其石皆紫</hi>
<hi>赤故名</hi>玉遮拗乎晴霓<hi>玉遮/山也</hi>虞雍國厯藏雲仍之秀特<hi>宋雍</hi>
<pb n="KR4h0116_WYG_019-3b"/>
<hi>國虞公孫夷簡曽成夫皆居遮山</hi>鄭兵部䝉表金畫之光輝<hi>尚書鄭起潛居錦峯</hi>
<hi>山致政歸時理宗書二大字寵之</hi>若乃鄧尉聚塢銅坑蟠螭<hi>四山也皆在光福之</hi>
<hi>西</hi>切臨澤匯津液沁滋<hi>山皆近太湖</hi>浪濤激其跟麓栽植遍<lb/>
于址埤<hi>其山多出果品</hi>朱櫻銀杏之裹樹林檎楊梅之壓枝杏<lb/>
桃粉李之結橙柑金橘之垂居民藉以貿易行商販而<lb/>
奔趨中有𤣥墓異境萬峰樷圍<hi>光福有𤣥墓山鄉人稱為萬峯者景幽甲于吳</hi>
萃聚景象棲息梵緇殿廊燦金杉櫟蔽翬面波光之接<lb/>
天拂嵐翠之濕衣類天童之與雪竇陋開先之在匡廬<lb/>
<pb n="KR4h0116_WYG_019-4a"/>
勝槩壓乎江左清幽擅乎浙西真蓬萊之仙島賁人世<lb/>
之所希周吕繁乎工匠<hi>𤣥墓東南有吕山南有周山皆梓人墁人髹工之所居甚衆</hi>
法華覆乎鉢盂<hi>法華山名又名塢鉢山</hi>乃夫穹窿駊駥<hi>穹窿山名最髙大</hi>
峻逼秦餘<hi>陽山一名秦餘杭山惟此可與為匹</hi>巒叠五英<hi>山一層謂之一英</hi>嶺伸<lb/>
兩波壘師岩于冢巔<hi>其山平頂上有國師岩</hi>噴法雨于翠微<hi>半山出泉</hi>
<hi>謂之法雨</hi>磽䂚代赭素産石脂<hi>是山産赤石脂古赤松子居此食而仙去</hi>赤松服<lb/>
之以成仙買臣樵此而讀書<hi>漢朱買臣實隠此負薪讀書</hi>遂獻䇿于<lb/>
漢廷守本郡之㑹稽<hi>初吳為㑹稽郡至後漢始改名吳郡</hi>其顯融也無比<lb/>
<pb n="KR4h0116_WYG_019-4b"/>
故鄉衣錦而歸何終殞于信讒啟仕途之歔欷<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼而<lb/>
巙砐峨而㟎<hi>㟎山相連也兹山右支迤邐而南數里至香山</hi>徑采香兮倩宫嬪<lb/>
之纎手<hi>香山也下有採香徑</hi>廟祀胥兮報直諫之忠壘<hi>胥山有伍大夫廟</hi>
倍城縈紆半舍隇䧅傍浸湖口背繫以胥<hi>山下之湖曰胥湖湖所入</hi>
<hi>之港曰胥口</hi>迤東則屼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而<graphic n="KR2250" url="https://raw.githubusercontent.com/kanripo/KR-Gaiji/master/images/KR2250.png" mimeType="image/png"/>岵屺而岨<hi>石山戴土曰横以下横山頗大皆石</hi>
<hi>之戴土者也</hi>薦福楞伽寶積姑蘇<hi>四山相連薦福為大初總名之為横山</hi>荒臺<lb/>
廢址何草莽之寂寞歌樓舞榭僅狸貉之慿依但見七<lb/>
峰嶻嶪<hi>薦福山有土峯七最髙</hi>五塢崔嵬<hi>山有五塢曰白雲丹霞修竹叢桂飛泉又名五</hi>
<pb n="KR4h0116_WYG_019-5a"/>
<hi>塢山今云九龍</hi>修竹飛泉之查上藍古刹之迴細荈佳𤓰兮馥<lb/>
美<hi>是山出茗及𤓰尤甘美名曰薦福𤓰</hi>鞠柏稚檜兮葳蕤<hi>五塢内生側柏叢檜甚蒼翠婆</hi>
<hi>娑人多買以種玩</hi>叢桂香飄嶧表丹霞晴䕶磵隈昔有朱侍中<lb/>
張曹掾皆竁而瘞之<hi>吳朱桓晉張翰</hi>繼有廣陵王節度使亦兆<lb/>
而記之<hi>吳越錢元璙及其子文奉墓並在薦福山塢中裔孫公著撰碑</hi>陸雲公顧野王<lb/>
宅峙其朱明<hi>山南𦵏處名陸墓山野王墳在楞伽山南</hi>鄭太尉富司徒窆穿<lb/>
于感慈<hi>宋文肅鄭戡與學士葉清臣二葬俱在寳華山司徒富嚴墓在感慈塢至今有石麟傾在澗</hi>
寶華花園<hi>二山名也</hi>前後連贅青霞鴨踏左右繫纚<hi>吳山東有青霞</hi>
<pb n="KR4h0116_WYG_019-5b"/>
<hi>塢薦福西有鴨踏嶺</hi>吳山道院人往焚修者必上已重陽之取競<lb/>
<hi>薦福之東峯號吳山上有真武祠吳人每于三月三日九月九日往焚香者如市</hi>上方神廟民<lb/>
來祭賽者雖寒暑旦夕之無違<hi>楞伽山一名上方山有神祠人來祭禱者自春</hi>
<hi>徂冬無風雨旦暮之間</hi>行春橋畔之泊樓船紫微村裏之舁肩輿<lb/>
<hi>二處焚香者皆泊舟之行春橋雇肩輿穿出紫微村而登山</hi>白雲散隴𢎞景玩而情<lb/>
悅緋桃滿谷晨肇入而路迷<hi>白雲名見前注吳山南有桃花塢</hi>巉巉普<lb/>
陀于巖頂<hi>楞伽山東北有普陀巖前石池甚竒</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>茶磨兮水湄<hi>茶磨山也以三</hi>
<hi>面皆水又名茶磨嶼</hi>箕踞湖澨<hi>薦福諸山初名為踞湖山</hi>最為嵰嶮擬夫郡障<lb/>
<pb n="KR4h0116_WYG_019-6a"/>
衛乎坤維<hi>已上横諸山皆在郡西南</hi>背抵黄岡之擁<hi>黄山也</hi>儼然筆格<lb/>
之施<hi>黄山似筆格亦名筆格山</hi>有灌邑之鶴阜<hi>何山初名鶴阜灌邑其地名也</hi>有鈴<lb/>
索之狻猊<hi>獅子山也鈴索其左右之小山</hi>中突靈巖<hi>靈巖吳山之髙有名者</hi>儡硌<lb/>
而嶨<hi>儡硌大石也山多大石曰嶨</hi>嶙峮匪畸景優當世名重昔時慨<lb/>
霸王之創業即館娃之故基屧廊悄而莫紆蓮步琴臺<lb/>
冷而孰鼓朱絲花罨西施之洞粉凝香水之谿井沼瑩<lb/>
滑<hi>山上有吳王八角井并石沼</hi>倒涵象緯殿閣鱗眴雄構厜㕒石鼓<lb/>
設兮喑由世泰石馬趿兮望如人騎<hi>石鼓鳴即有兵石馬望之如人騎</hi>
<pb n="KR4h0116_WYG_019-6b"/>
其切附者則嶁岵<hi>山也</hi>白華<hi>山/也</hi>博士野芝<hi>二塢名亦山也</hi>其逺接<lb/>
者金井<hi>塢名</hi>岐禾<hi>嶺/名</hi>官貞<hi>二山/名</hi>雅宜<hi>山/名</hi>
                    <graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>村研璞<hi>㠛村山所出研</hi>
<hi>石</hi>文房所資趾有宋將之墓王封乎蘄御題佐命元勲<lb/>
文載中興巨碑<hi>至今穹碑題云中興佐命定䇿元勲之碑</hi>榮聖朝之祀典表<lb/>
激勵之常彞生氣猶存英風凛如更有天平<hi>吳山竒而名者</hi>秀<lb/>
質美姿為吳之望出類而竒棖臬撐娑竭之闕<hi>山竪二大陡石</hi>
<hi>謂之龍門</hi>蟾蜍<hi>石/名</hi>卧釣魚<hi>石/名</hi>之磯溜穿綫縷<hi>山有一線泉</hi>石剜梁<lb/>
楣<hi>有大小二石屋</hi>峰飛來兮匪彞<hi>山有飛/來峰</hi>湖照徹兮無疵<hi>山質有巨</hi>
<pb n="KR4h0116_WYG_019-7a"/>
<hi>石圓而西向謂之照湖鏡</hi>亭亭峭崿兮卓筆磊磊嶔崟兮累棊<hi>衆石磥砢</hi>
<hi>如棊布列</hi>白雲一泉甘洌如飴酌之可滌乎塵襟濯之可淨<lb/>
乎冠緌評水味為第一笑桑苧如偶遺挽秦臺<hi>山名</hi>羊腸<lb/>
<hi>嶺名</hi>以肘腋援仰天<hi>山/名</hi>金赤<hi>二山名</hi>為凥肢豁兮谽谺岰兮<lb/>
甌㬰天台罕儷興公難形容于作賦終南堪匹韓伯盍<lb/>
次序而成詩仰鄉哲之廟貌拜忠烈之威儀繁綿逺之仍<lb/>
裔見義澤之永垂其憂樂先後乎天下而道學授受于<lb/>
横渠此魏公為第一流人物而實鍾秀萃美之于兹夫<lb/>
<pb n="KR4h0116_WYG_019-7b"/>
豈區區陂陀之為嶅瑣瑣<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼之為巋者哉座椅支硎<lb/>
<hi>其北之山</hi>南峯<hi>支硎山之别名</hi>委蛇㠌崖為室道林所居寒泉標踰<lb/>
文之字<hi>有泉㵼壑其傍磐石上鐫寒泉二大字文許甚遒勁相傳顔魯公書</hi>碧琳縈走磵<lb/>
之綏<hi>碧琳亦其山泉名</hi>馴牯倚岫兮㸷突兀之首<hi>牛頭峯</hi>神駿陟<lb/>
磴兮印蹀躞之蹄<hi>山有馬跡石</hi>篠蕩蔽洑薜蘿沿溪巘闢兩<lb/>
肩兮聱屼而通行<hi>山有石門</hi>亭放雙鶴兮翩翻而凌虚<hi>支公有放</hi>
<hi>鶴亭其址猶存</hi>中峰北峯皆列㦸而輻輳報恩髙景<hi>二山名</hi>總潑<lb/>
黛而淋漓秦國妥靈兮綽楔猶在<hi>宋太師秦國公魏鶴山墓在髙景山西金</hi>
<pb n="KR4h0116_WYG_019-8a"/>
<hi>盆塢至今石牌樓柱并墓田碑尚存</hi>樂圃歸𤣥兮土饅弗頹<hi>宋樂圃先生朱長文墓在</hi>
<hi>天峯寺傍</hi>雖云靜定而樵牧之來噪<hi>支硎北有定山</hi>固號斜偃而棧<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之靡隳<hi>髙景山南有斜偃嶺</hi>是為山之連屬者至此而止矣厥<lb/>
亥隅之徐侯桓桓而拱<hi>近望亭有徐侯山</hi>其寅方之白石齒齒<lb/>
而齊<hi>滸墅北有白石山</hi>郡北數里孤竦于平疇者為虎邱之佳<lb/>
致而擅名于嶮巇焉匪詫梵宫寶塔之瓌麗穹樓傑閣<lb/>
之光輝灌木掩映幽徑倭遲曰惟岣嶁<hi>山頂曰嶁</hi>原瘞闔<lb/>
閭利器三千魚腸盤郢巨闕扁諸皆在所殉洎汞海銀<lb/>
<pb n="KR4h0116_WYG_019-8b"/>
鳬致使金氣發精結成於菟非彪非羆其名以隨至今<lb/>
兩厓嶄絶清波漣漪最肆怪詭號為劍池其他生公臺<lb/>
千人座試劍石陸羽泉養鶴磵短簿祠風景不一而足<lb/>
豈出于人為皆由于天巧屢經墨客之品題隠于此者<lb/>
何求何㸃顧越史德義尹和靖紀其事者王珣謝舉顔<lb/>
真卿白居易蘇東坡王元之播之銘賦猶詳勒之金石<lb/>
無虧有好事者言今之所聞于實不及若見虎丘其實<lb/>
乃逾又有言不抗雲而無藏影異疎林而匪土培一月<lb/>
<pb n="KR4h0116_WYG_019-9a"/>
一遊以數則匪觀是言也既為昔之所愛詎特今之可<lb/>
怡所以當韶華豔冶紅紫芳菲舞粉蜨鳴黄鸝但見泛<lb/>
舟鼓枻槳榼載攜雜簫鼓奏塤篪麝蘭飄香綺羅曳裾<lb/>
逐隊以遨拉伴以嬉殆無虚日亦弗少間于隂雨而炎<lb/>
曦也此皆在於平壤及有㢲位尹張之堬<hi>有尹山張林山皆在郡東</hi>
<hi>南堬塚也為周臣尹吉甫昔守張𤣥之所𦵏地也</hi>若在太湖中者洞庭林屋金<lb/>
鐸莫釐<hi>此湖中四山為尤大者</hi>綽著靈跡共七十有二羌不能悉<lb/>
舉乎枚嗟夫山之為言宣也含澤布氣而調神山者産<lb/>
<pb n="KR4h0116_WYG_019-9b"/>
也寶藏風雨之於斯豈特列屏而具瞻良克阜民而造<lb/>
禧况陽起于西北其餘皆為之委支漫衍五六十里之<lb/>
遥何異羣馬之馳而城郭正當其㑹聚坦然得置夫平<lb/>
夷所以屢出乎人物觀之嵩岳之降申甫魯丘之孕宣<lb/>
尼其注意于育賢不然奚古今甲科之冠曽左驗其石<lb/>
之移<hi>舊志穹窿山石移狀元定來歸宋穹窿山石移城中黄由冠甲科今𢎞治六年八月十八日蜀山蝦</hi>
<hi>蟇石移九年城中出狀元朱希周良驗</hi>詎但為仁者所樂愛者所玩賦之<lb/>
以詞可傳登之以屐未徧師故愚欲道之而猶悱述之<lb/>
<pb n="KR4h0116_WYG_019-10a"/>
而莫揄弗憚博議之所鄙績學之所嗤聊捃摭乎覼縷<lb/>
以祈裁正于深知<lb/>
　　　天平山賦<hi>與友遊而作</hi>
危乎竒哉山之有天平也粤自上升下凝餘滓中停遂<lb/>
成厥形邈不知其幾千萬齡也但有土殷而石蒼倚空<lb/>
而撐漢渟沖和之萃氣作句吳之偉觀其勢脈則戢湊<lb/>
而盤維其位置則負艮而面離椅藉乎支硎盆盥乎天<lb/>
池暱靈巖于前郊朋穹窿于右陲薦福之嶺九叠疑甲<lb/>
<pb n="KR4h0116_WYG_019-10b"/>
屏之列具區之波萬頃訝冰鑑之施芙蓉浸兮軃潤簮<lb/>
笏拱兮參差浮紫金之沆瀣兮掀獰飇以簸蕩綰青螺<lb/>
之髻鬟兮沐膏雨而淋漓語其嵂崒兮逼東魯之鳬繹<lb/>
詫其挺拔兮儕西蜀之峨眉居兮邃奥造兮逶迤詎容<lb/>
凡俗之所闖豈許瞀矇之所知撰地志者闕載修山經<lb/>
者罔遺非養髙肥遯絶粒茹芝者烏能幽敻以宅之微<lb/>
遐覽㝠搜違世通真者何肯逍遥以遊之䝉以素懷宿<lb/>
想旦望宵興買彼輕航拉我友生時春光以明媚矧鳥<lb/>
<pb n="KR4h0116_WYG_019-11a"/>
鳴兮嚶嚶指兹山以為遨爰團辭兮以敘其所經抵岸<lb/>
命僕駕輿挈觥始逗樵子之途遂投化人之城岑樓傑<lb/>
閣碧甃朱甍象犀迭乎隠現鐘鼓訇而交鳴老衲出迓<lb/>
茗甌式陳逸興孰禦□然偕登陟其麓盼古松百尺偃<lb/>
若華蓋凌其岡覩飛流一派縈若綫帶石聳龜兮蟾蜍<lb/>
之傍峯卓筆兮飛來之外援樛木之藤藟衝經堂之烟<lb/>
靄半山有亭白雲其名泉出其上名同乎亭憩之煩慮<lb/>
可袪酌之塵縁可清古人多于是兮駐行跡吾儕益于<lb/>
<pb n="KR4h0116_WYG_019-11b"/>
是兮揚心聲去此則有蜿蜒之扃嶻嶪巉崿夸娥之力<lb/>
莫舉巨靈之斧曽斵湛青天之半痕擘孤雲之兩角鯨<lb/>
濤澒洞使人心愕去此則自大小石屋剏由鬼工廣砆<lb/>
覆宇貞珉啓窗蝕壁落之菭蘚填圖幀之青紅于焉䕃<lb/>
息移時從容出則境益險誕步漸陟峭羣巒層巘鬬竒<lb/>
獻巧如虯如龍如虎如豹或縱或却或卧或矯伏者若<lb/>
拜突者若走纎者劍鋩洼者瓦臼欹者醉弁呀者噱口<lb/>
偃若曝鼈翼若搏鷲恣眸子之瞭然得出無而入有動<lb/>
<pb n="KR4h0116_WYG_019-12a"/>
乎動靜乎靜詭乎詭正乎正擁頭陀于猊牀迸蓮花于<lb/>
玉井千態萬狀靡可言罄上則攝衣齊于丹梯紆屐齒<lb/>
于飛磴琪樹發兮葱蒨澗葩敷兮娟靚乃載躋兮載扳<lb/>
務欲殫兮兹辰之興驚鴻翔而脫兔奔共直抵于照湖<lb/>
之鏡至此則去天一握而為山之絶頂胥脫巾兮坦腹<lb/>
肆箕踞兮坐訊迴鸞雝雝兮垂唱踆烏翩翩兮弄影呼<lb/>
長風兮倏來挹飛霞兮何迥羨六合兮無疵賀萬衆兮<lb/>
齊奣坤輿綿兮夷曠乾旋健兮斡運顧吾生之渺然立<lb/>
<pb n="KR4h0116_WYG_019-12b"/>
兩間之末命肯免汗簡之捐徒被嶐嵸之哂陋牛山之<lb/>
沾衣亦微悁之耿耿有蒙告曰其趾西被翼祠巋然是<lb/>
宋之范老而憂樂為天下先扶仁植義延四百年實吾<lb/>
鄉之先正為蓋世之大賢厥神棲于此恍容與而留連<lb/>
惟相距僅伊邇當㑹領而勉旃率客肅容凝望而往拜<lb/>
焉噫醯雞弗足以言海夏蟲莫可以語冰茍察識之匪<lb/>
枉通抑鬱之累情瞻公遺像兮已信抱負之忠貞慕公<lb/>
往烈兮當服德量之恢𢎞若說之築巖兮山固由公而<lb/>
<pb n="KR4h0116_WYG_019-13a"/>
致譽若嵩之誕甫兮公亦由山而孕靈彼有曠百世而<lb/>
相感者雖頑懦兮廉立茍不能彷彿其萬一寧不愧邦<lb/>
之後生奚必仍羽人于丹丘睎不死之福庭捨瑶草騰<lb/>
璇冥脫屣委蛻為不踐實而取躓彼荆榛之鄙抑未布<lb/>
忱而兾醉宴乎蓬瀛之榮者哉咸洗盞起壽而哀樂交<lb/>
并退而要各考其所就庶幾無負于斯行<lb/>
　　　遊山記　　　　　　　　　　周必大<lb/>
五月丁亥早范至能顔休文相別于閶門外唐致逺聨<lb/>
<pb n="KR4h0116_WYG_019-13b"/>
舟繞城望姑蘇館而過八里至横塘又數里至横山又<lb/>
數里過木瀆遂至靈巖院至能走价送董香松黄新茶<lb/>
其簡云來日登天平須扳援至逺公亭及諸石屏處白<lb/>
雲泉名在水品其色凝白蓋乳泉也張又新以虎丘視<lb/>
松江在第三第六而下此泉未知如何試一别之向壽<lb/>
老欲作亭泉上及别築逺公亭寺石上山路傍有石龜<lb/>
形極似向亦有名近無知者忠烈廟具有文正已下畫<lb/>
像挂壁謁之丙辰早升小車過天平下嶺甚峻約數里<lb/>
<pb n="KR4h0116_WYG_019-14a"/>
至白雲寺圖經云唐寶厯二年置在縣西南二十五里<lb/>
本逺録公道場今為范文正公功德院文正父祖𦵏山<lb/>
下寺有白樂天蘇子美王君玉蔣希魯詩刻欲同致逺<lb/>
登山而脚力頓疲難之然思至能簡中語遺恨他年遂<lb/>
奮衣右轉而上酌白雲泉甚白而甘躡石磴至卓筆峰<lb/>
峯髙數丈截然立雙石之上附致者甚隍杌疑其將墜<lb/>
餘如屏如矗或插或倚備極竒怪行十六七里石愈衆而<lb/>
力愈憊乃循左徑訪石屋三面壁立覆以二大石少休<lb/>
<pb n="KR4h0116_WYG_019-14b"/>
其中下至小石屋一石覆之又下至飛來峰髙二丈上<lb/>
銳下侈微附磐石前臨屋谷兹其異也又東下逺公菴<lb/>
一名望湖臺正直寺後又下至五丈石亦閣石上次至<lb/>
頭陀巖有蓋斜蔽之次至龜石脊勢隠起名不虚得此<lb/>
山大抵皆石也瑰形詭狀可喜可愕今日適疲倦又當<lb/>
暑不能窮其巔然郡人能至予之所至者寡矣况遊客<lb/>
乎歸寺欲拜文正及四子畫像坐待魚鑰移時乃至明<lb/>
日乃文正忌辰也<lb/>
<pb n="KR4h0116_WYG_019-15a"/>
　　　遊天平山記　　　　　　　　柯九思<lb/>
中吳之西天平山為之長實為吳鎮原隰環之河江絡<lb/>
之其上多怪石如斵冰如琱木或立或僵或如介夫或<lb/>
如奔馬不可名狀其木多松檜有泉出焉曰白雲之泉<lb/>
㵼于蒼厓激于巨石注于絶澗聲如鳴玉其味甘冽是<lb/>
山也范魏公之祠在焉其祠用中牢魏公吳人有施于<lb/>
鄉黨德義至厚既死而不沒故鉅公名卿髙人韻士經<lb/>
由是邦莫不肅拜祠下顧瞻遺像而仰其休風夫玉藴<lb/>
<pb n="KR4h0116_WYG_019-15b"/>
石而山輝珠藏淵而川媚况德義所加丘陵林麓有不<lb/>
増其髙而發其耀乎故兹山之勝抑亦以其人重也至<lb/>
元再元之嵗冬十有二月江浙行省參政富珠哩公徵<lb/>
拜翰林侍講學士于是郡守濟南張公亦拜吏部尚書<lb/>
趨朝有日適相遇也班荆語舊偕遊是山謁魏公之像<lb/>
臨白雲之泉翰林各賦詩七言四韻九思等屬而和之<lb/>
新除敎授紹興路儒學范文英靜翁魏公八世孫也主<lb/>
奉祠事奉觴為壽而請曰翰林擅詞宗于當代尚書被<lb/>
<pb n="KR4h0116_WYG_019-16a"/>
遺愛于中吳雅道允叶嘉㑹難逢不載以文何以示後<lb/>
請為之記將刻諸祠翰林以命九思固辭不獲因道先<lb/>
生遺德山林勝槩而附以兹游之嵗月焉翰林名翀字<lb/>
子翬尚書名某字淵仲同遊者平江路總管府判官楊<lb/>
時舉思明推官王大有廷秀經厯王諫仲正知事巴圗<lb/>
彦實儒學教授蔣伯昇進之𤣥明通道虚一先生趙嗣<lb/>
祺住持白雲寺沙門淨標為文者奎章閣學士院參書<lb/>
文林郎柯九思<lb/>
<pb n="KR4h0116_WYG_019-16b"/>
　　　遊天平山記　　　　　　　　髙啟<lb/>
至正二十二年九月九日積霜既霽顥氣澄肅予與同<lb/>
志之友以登髙之盟不可寒也迺治饌載醪相與指天<lb/>
平山而遊焉山距城西南西南水行三十里至則捨舟<lb/>
就輿徑平林淺塢間傍竹石叢翳有泉伏而不見作泠<lb/>
泠琴筑聲皆欣然停輿聴久之而去至白雲寺謁魏公<lb/>
祠憩逺公菴然後由其麓徂<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>以上山多怪石若卧若<lb/>
立若搏若噬蟠挐撐拄不可名狀復有泉出亂石間曰<lb/>
<pb n="KR4h0116_WYG_019-17a"/>
白雲泉綫脈縈絡下墜于沼舉瓢酌嘗味極甘冷泉上<lb/>
有亭名與泉同草木秀潤可䕃可息過此則峯迴磴盤<lb/>
十步一折委曲而上至于龍門兩厓並峙若合而通窄<lb/>
險深黒過者側足其上有石屋二大可坐十人小可坐<lb/>
六七人皆石穴空洞廣石覆之如屋焉既入則凜然若<lb/>
將壓者遂相引以去至此蓋始及山之半焉乃復離朋<lb/>
散伍競逐幽勝登者坐者哦者嘯者憊而喘者恐而咷<lb/>
者怡然若有樂者悵然俛仰感慨者有悲者雖所遇不<lb/>
<pb n="KR4h0116_WYG_019-17b"/>
同然莫不皆有得也子居前益上覺石益怪徑益狹山<lb/>
之景益竒而余之力益以憊矣顧後者不予繼乃獨褰<lb/>
裳奮武窮山之髙而止焉其上始平曠坦石為池拂石<lb/>
以坐則山之雲浮浮天之風漻漻太湖之水𣺌乎其悠<lb/>
悠予超乎若舉泊乎若休然後知山之不負于兹遊也<lb/>
既而欲下失其故路樹隠石蔽愈索愈迷遂困于荒茒<lb/>
叢篠之間時日欲暮大風忽來洞谷吟嘯鳥獸鳴吼予<lb/>
心恐俯下疾呼有樵者聞之遂相導以出至白雲亭復<lb/>
<pb n="KR4h0116_WYG_019-18a"/>
與同遊者㑹衆莫不尤予好竒之過而余亦笑其恇怯<lb/>
頹敗不能得兹山之絶勝也于是汎酒樂飲將半予啟<lb/>
言于衆曰今天下沸蕩十年之間諸侯不能保其國大<lb/>
夫士不能保其家奔走離散于四方者多矣而我與諸<lb/>
君䝉在上之力得安于田里撫佳節之來臨登名山以<lb/>
眺覽舉觴一醉豈易得哉然恐盛衰之不常離合之難<lb/>
保也請書之石明年將復來使得有所考焉<lb/>
　　　與范文正薦白雲泉書　　　陳純臣<lb/>
<pb n="KR4h0116_WYG_019-18b"/>
粤自剖判融結其中傑然髙嶽巨浸不待標異固已聳<lb/>
動人耳目不幸出于窮幽之地必有名世君子發揮善<lb/>
價所以㑹稽平湖非賀知章不顯丹陽舊井非劉伯初<lb/>
不振惟胥臺古郡不三十里有山曰天平山山有泉曰<lb/>
白雲山髙而深泉潔而清倘逍遥中人覽寂寞外景忽<lb/>
焉而來洒然忘懷碾北苑之一旂煑并州之新火可以<lb/>
醉陸羽之心激盧仝之思然後知康谷之靈惠山之英<lb/>
不足多尚天寶中白樂天出守吾鄉愛貴清泚以小詩<lb/>
<pb n="KR4h0116_WYG_019-19a"/>
詠題後之作者以樂天托諷雖逺而有未盡是使品第<lb/>
泉目者寂寂無聞蒙莊有云重言十七今言而十有七<lb/>
為天下之信非閣下而誰歟恭惟閣下性得泉之醇才<lb/>
猶泉之睿仁秉泉之健智體泉之動竭是四難鍾于一<lb/>
德又豈吝陽春之辭以發揮善價純臣先人松檟寘彼<lb/>
一隅嵗時往還嘗愧文辭窘澀不足為來今之信倘閣<lb/>
下一𠻳牙齒之末擘牒發詠樂天如在當斂䇿避道不<lb/>
任拳拳之誠<lb/>
<pb n="KR4h0116_WYG_019-19b"/>
　　　登天平山頂　　　　　　　范成大<lb/>
翠屏無路强扳縁我與枯藤各半仙不敢髙聲天闕近<lb/>
人間漠漠但寒烟<lb/>
　　　重遊<lb/>
舊遊彷彿記三年轟飲題詩夜滿山山上白雲應解笑<lb/>
又將塵土涴朱顔<lb/>
　　　再遊天平有懷舊事且得卓庵之處呈夀老方<lb/>
　　　丈<lb/>
<pb n="KR4h0116_WYG_019-20a"/>
訪舊光隂二十年殘僧相對兩依然木蘭巳老無花發<lb/>
石竹依前有麝眠萬户直須龜手藥一龕何用買山錢<lb/>
從今半座須分我共說昬昬一覺禪<lb/>
　　　遊天平山　　　　　　　　髙啟<lb/>
入山旭光迎出山月明送十里松杉風吹醒塵土夢兹<lb/>
山凡幾到題字遍巖洞陽厓樹冬榮隂谷泉夏凍怪石<lb/>
立誰扶靈草生豈種白雲蓊然來諸峯欲浮動髙鶻有<lb/>
危棲幽禽無俗哢凌蘚知履滑披嵐覺裘重常登最上<lb/>
<pb n="KR4h0116_WYG_019-20b"/>
巔逺見湖影空漁樵渡溪孤烏鵲歸來衆還尋老僧居<lb/>
隔竹聴清誦慰我躋扳勞為設茶笋供幾年厯憂歡造<lb/>
物若揶弄迷途逺山林遲暮堪自訟難追謝公遊空發<lb/>
阮生慟身今解組紱明時愧無用閒持九節笻尋討事<lb/>
狂縱石屋秋可眠山猿許分共<lb/>
　　　同前　　　　　　　　　　倪瓚<lb/>
天平爛漫遊三日林下狂吟石上眠浩蕩春風芳草緑<lb/>
梅花雪滿白雲泉<lb/>
<pb n="KR4h0116_WYG_019-21a"/>
　　　同前　　　　　　　　　　楊基<lb/>
細雨茸茸濕楝花南風樹樹熟枇杷徐行不記山深淺<lb/>
一路鶯啼送到家<lb/>
　　　留天平范氏莊　　　　　　韓奕<lb/>
好遊忘六月隨處况相留苗槁石田廢蟬聲山寺秋解<lb/>
衣修竹下濯足石池頭為問髙僧輩何人得自由<lb/>
　　　宿天平白雲精舍　　　　　張適<lb/>
蟲鳴葉響悲秋思露氣風聲送夜凉自是神清苦無寐<lb/>
<pb n="KR4h0116_WYG_019-21b"/>
翻疑僧境漏偏長<lb/>
　　　重遊天平山　　　　　　　伊乗<lb/>
羣峯秀拔亂雲開二十年前記我來路入青松無導騎<lb/>
山中猿鳥莫驚猜<lb/>
　　　登天平山<lb/>
幾度天平遊未登最上頭一身初辭宦海内兩脚再與<lb/>
山靈謀吳中自昔稱山水竒峰併在兹山裏朶朶芙蓉<lb/>
秋岸生亭亭鸞鵠晴空峙仰天大放胸襟開何須弔古<lb/>
<pb n="KR4h0116_WYG_019-22a"/>
重興哀石獸荒烟卧荆棘龍門白晝藏風雷九十春光<lb/>
正明媚况值太平無一事蠟屐追隨麛鹿羣清尊笑傲<lb/>
鶯花醉下山力憊宿禪扃十年塵夢今始醒山之雲英<lb/>
英山之泉泠泠雲我可玩兮泉吾可聴歸來凖欲繼幽<lb/>
賞嵗晚長鑱尋茯苓<lb/>
　　　滿庭芳<hi>雨後遊天平諸峯</hi>　　　徐有貞<lb/>
水長新波山横爽氣朝來宿雨初晴動人清興紫翠眼<lb/>
中明天也教吾快活要遊處便與完成最好是一峰送<lb/>
<pb n="KR4h0116_WYG_019-22b"/>
過又見一峯迎　有舟中絃管車前鼓吹隨飲隨行路<lb/>
傍人覷了還笑還驚道是神仙神仙來也不道是个老<lb/>
儒生知誰解浮沈緑野裴度晩年情<lb/>
　　　遊天平山<lb/>
范公書屋巳蕭然春暮來遊倍可憐江雨暖飄花下路<lb/>
白雲寒㵼岫中泉振衣獨上千峯表引轡徐迴萬木邊<lb/>
為待功成身退日應求一畝種𤓰田<lb/>
　　　遊天平　　　　　　　　　王鏊<lb/>
<pb n="KR4h0116_WYG_019-23a"/>
春風撩我作山行畫舫西來半日程怪石插天欹欲墮<lb/>
冷泉和月滴無聲登臨不盡吳中勝憂樂誰闗范老情<lb/>
晩立龍門最髙處始知身世與天平<lb/>
　　　重遊<lb/>
濯纓重向白雲泉曲磴幽林詰屈穿駁落殘碑猶可讀<lb/>
坡陀巨石自堪眠俯臨人世三千界仰見龍門尺五天<lb/>
此地頻來殊有意肯敎憂樂負前賢<lb/>
　　　登天平絶頂　　　　　　　周忱<lb/>
<pb n="KR4h0116_WYG_019-23b"/>
來往姑蘇已十秋西山今日始來遊躋攀不復辭衰病<lb/>
直到中峰最上頭<lb/>
　　　陪天全遊城西諸山　　　　　劉珏<lb/>
琴臺石屋恣躋攀上相襟懷豈等閒一路兒童皆拍手<lb/>
幾人風雨亦登山乳泉分入茶罏内瑶草收來藥籠間<lb/>
直把天平作盤谷烟霞髙卧不知還<lb/>
　　　天平山　　　　　　　　　　蔡羽<lb/>
有峯天然竒發彩自融結椅梓交秀森隂潭厯清徹及<lb/>
<pb n="KR4h0116_WYG_019-24a"/>
兹宴暇辰獲奉親眤轍遊遵坡陀阪爰叩衍奥垤緬瞻<lb/>
范相祠道迥風烈烈斯人義千古豈惟一世傑形疲心<lb/>
益强眼明晝飛雪願言謝衣冠樵蘇寄巖穴<lb/>
　　　重遊<lb/>
采緑南山暮乗霞北塢朝石闌迴碧磵銀磴到丹霄香<lb/>
饌出修竹晴光動逺條平生瞻望處今日坐岧嶤<lb/>
　　　天平山　　　　　　　　　王寵<lb/>
萬嶺遥蹲伏天平勢自雄翠屏藏洞穴紫霧蕩虚空戈<lb/>
<pb n="KR4h0116_WYG_019-24b"/>
㦸龍門拱風雲鳥道通蒼蒼殊不極長此鎮吳中<lb/>
　　　遊天平山白雲泉　　　　　謝縉<lb/>
白雲泉上白雲亭京國歸來喜重登欲試坐間誰老健<lb/>
酒酣先上最髙層<lb/>
　　　天平山白雲泉　　　　　　范仲淹<lb/>
靈泉在天半狂波不能侵神蛟穴其中渇虎不敢臨隠<lb/>
照涵秋碧泓然一勺深游潤騰雲飛散作三日霖天造<lb/>
豈無意神化安可尋挹之如醍醐盡得清涼心聞之異<lb/>
<pb n="KR4h0116_WYG_019-25a"/>
絲竹不含哀樂音月好羣籟息涓涓度前林子晉罷雲<lb/>
笙伯牙收玉琴徘徊不擬去復發滄浪吟乃云堯湯嵗<lb/>
盈盈長若今萬里江海源千秋松桂隂兹焉如有價北<lb/>
斗量黄金<lb/>
　　　白雲泉　　　　　　　　　錢藻<lb/>
白雲巖靜最深隈泉溜泓容石竇開宿霧不生澄曉月<lb/>
殘風輕颺蟄寒雷源從天漢星邊落流自鰲峰海上回<lb/>
莫謂無心自奔注曽隨霖雨下山來<lb/>
<pb n="KR4h0116_WYG_019-25b"/>
　　　同前　　　　　　　　　　范成大<lb/>
龍頭髙啄𠻳飛流玉醴甘渾乳氣浮捫腹煮泉烹鬬胯<lb/>
真成騎鶴上揚州<lb/>
　　　同前　　　　　　　　　　髙啟<lb/>
白雲不為雨散在清泉流泉氣復成雲山中同一秋巖<lb/>
前石竇幽寒處雲自長浮泉自注潛龍未起出深泓渇<lb/>
鳥時來下髙樹雲應無心飛上天泉亦不肯隨奔川老<lb/>
僧愛此不復下山去卧雲飲泉終嵗年<lb/>
<pb n="KR4h0116_WYG_019-26a"/>
　　　天平山　　　　　　　　　周南老<lb/>
天平翠嶻嶪髙與霄漢齊星辰手可摘磴道飛中梯偉<lb/>
石聳竒秀巖屋藏幽棲溶溶白雲深流泉瑩玻璃絶頂<lb/>
照湖影光眩眼欲迷我當極遐覽杖屨窮攀躋<lb/>
　　　白雲泉<lb/>
出山為白雲在山為甘泉顧兹白雲深有此清且涓石<lb/>
乳流蒼竇秋碧涵青天乃知氣所鍾靈澤襲九淵水昇<lb/>
即變態彌亘層厓巔散作三日霖造化伊誰權<lb/>
<pb n="KR4h0116_WYG_019-26b"/>
　　　一線泉<hi>在山中</hi>　　　　　　　范成大<lb/>
二十三年再入山此山與我有前縁時人不用憐衰病<lb/>
天與月房一線泉<lb/>
　　　華蓋松　　　　　　　　　　俞焯<lb/>
次近勾陳第六星一株相似色冥冥能眠獅子山前路<lb/>
難比龍門石上形此十八公非草草後三千嵗獨青青<lb/>
來遊未怕遭風雨不用秦封請勒銘<lb/>
　　　蟾蜍石　　　　　　　　　　楊基<lb/>
<pb n="KR4h0116_WYG_019-27a"/>
神蟇月中來化作千年石曽吞玉杵霜清露時時滴<lb/>
　　　卓筆峰　　　　　　　　　周南老<lb/>
東巖立孤峯上銳如卓筆林表露青岑偉然脫穎出蒼<lb/>
烟潤生花墨光洒淳漆應知定逺投飛來風雨疾遥指<lb/>
研山石雲錦燦緗帙筆下魏公祠忠勲紀勞述<lb/>
　　　大小石屋　　　　　　　　髙啟<lb/>
雙厓立幽闗一洞開深宇青嶂近為鄰白露閒作主不<lb/>
受杜陵風可避河朔暑華棟幾回新渠渠獨千古<lb/>
<pb n="KR4h0116_WYG_019-27b"/>
　　　同前　　　　　　　　　　　張羽<lb/>
山根攅棟宇簷梲勢峻嶒卻許誰來住閒雲共老僧<lb/>
　　　照湖鏡上有巨石圓而面湖者　楊基<lb/>
圑團山上石下照太湖影如何一鑑中三萬六千頃<lb/>
　　　天平山龍口泉　　　　　　　徐有貞<lb/>
一口清泉湛湛流巖前閒度幾春秋風雲㑹有相從日<lb/>
霖雨君看遍九州<lb/>
　　　五丈石　　　　　　　　　　髙啟<lb/>
<pb n="KR4h0116_WYG_019-28a"/>
勢危撐月墮影瘦倚雲平彷彿華峰井蓮花一半生<lb/>
　　　雨中過雞籠<lb/>
春雲晻靄澗奔渾風雨行人過一村得似山家深竹裏<lb/>
乳鳩啼午未開門<lb/>
　　　寄琦元璞　　　　　　　　　顧悳輝<lb/>
雞籠山下野人家破曉寫詩邀品茶秋風過樹落紅葉<lb/>
夜雨滿溪流白沙<lb/>
　雞籠山在天平之東乃其支嶺也<lb/>
<pb n="KR4h0116_WYG_019-28b"/>
　　　金山　　　　　　　　　　杜庠<lb/>
闔閭城外翠微間揚子江心白浪灣踏破芒鞋蹤跡遍<lb/>
始知人世兩金山<lb/>
　　　同前　　　　　　　　　　王鏊<lb/>
石徑纔窮忽又通重重臺閣半浮空一林蒼翠瀟湘雨<lb/>
萬頃青黄𥝧稏風鈴語上方雲氣白詩題壞壁蘚痕紅<lb/>
未留玉帶空歸去慚愧山僧問長公<lb/>
　　　金山寺避暑望雨作戲效玉川子體<lb/>
<pb n="KR4h0116_WYG_019-29a"/>
　　　　　　　　　　　　　　　　楊循吉<lb/>
山中日日望雨至立向山頭看雨氣今朝且喜雨果來<lb/>
隂雨成片當天墜雲之來兮竒且特有如推山至遮盡<lb/>
半天黒黒雲上有白雲行白白黒黒兮重復輕不知黒<lb/>
雲是風白是雨白雲多處先沾注雲中雨脚畧可觀數<lb/>
條當天大如柱此雲光自北方起汗漫只謂太湖中來<lb/>
返頭看忽然風自東向來却把西方之雲盡吹散衆人<lb/>
觀者都言苦復苦日日望雨又不雨幸得一片雲推來<lb/>
<pb n="KR4h0116_WYG_019-29b"/>
自天北須臾變作大雲有黒亦有白令人覯之恐怖生<lb/>
若要作雨不如此不得雨未至兮雷先鳴驚人不須用<lb/>
多只一聲魈肝鬼膽在何處世上亦有奸人立不住樹<lb/>
頭蕭蕭風作閙如今却是雨真到吾且閉門髙坐看汝<lb/>
落落到三日五日也不惡<lb/>
　　　金山寺　　　　　　　　　　蔡羽<lb/>
西寺躡雲去東林觸雨來車前青樹合橋口碧流迴香<lb/>
飯松花早巖房竹葉開磵霞隨屐起飛去䕶山杯<lb/>
<pb n="KR4h0116_WYG_019-30a"/>
　　　同前　　　　　　　　　　王寵<lb/>
山雨疎疎㸃藤花滿寺門天香披畫室靈影湛清尊磴<lb/>
接丹臺古碑殘緑字存可憐春草意早晚遲王孫<lb/>
　金山亦天平之支壠也初名茶塢山晉宋間鑿石得<lb/>
　金易今名頂上磐石有坎闊三尺許長二丈餘深不<lb/>
　可測水瑩緑大旱不涸人稱為天山腰有石横偃于<lb/>
　兩厓人行其下其趾有育王墖方石池文殊菴在焉<lb/>
　東有牛眠崦逶邐五六里直抵大河<lb/>
<pb n="KR4h0116_WYG_019-30b"/>
　　　赤山舊事　　　　　　　　　楊基<lb/>
舊向溪南看蓺麻竹扛兜子一肩斜秧苗尚短仍含穀<lb/>
荷葉才髙巳上花蠶屋柘烟朝焙繭鵲爐沈火晝薫茶<lb/>
而今風雨成抛絶卧聴西園兩部蛙<lb/>
　　　赤山漫興<lb/>
松梢吹粉落衣裳躑躅花開竹笋長可是山中朝洗藥<lb/>
一渠春水茯苓香<lb/>
　　　懷赤山舊業<lb/>
<pb n="KR4h0116_WYG_019-31a"/>
東林攜䇿處南垞釋耕時一徑都縁石諸泉盡到池靜<lb/>
憐松響續涼愛竹隂移盛世容歸隠毋令解組遲<lb/>
　　　其二<lb/>
漸與世紛逺自然塵慮消沼隨碧溪水徑渡緑隂橋岐<lb/>
路迷還識孤村近却遥閒身任來徃不為野人招<lb/>
　赤山在秦臺山南羊腸嶺之南長可數里土石多赭<lb/>
　色洪武中詩人楊基家其下<lb/>
　　　重九日行營壽藏之地　　　　范成大<lb/>
<pb n="KR4h0116_WYG_019-31b"/>
家山隨處可行楸荷鍤攜壺似醉劉總有千年鐵門限<lb/>
終須一箇土饅頭三輪世界猶灰刼四大形骸强首邱<lb/>
螻蟻烏鳶何厚薄臨風拊掌菊花秋<lb/>
　　　得壽藏于先隴之傍<lb/>
密邇松楸地一隅㑹心何必問青烏亢宗雖愧鎮周子<lb/>
沒世尚從先大夫京兆漢阡賢問望邢山鄭冢儉規模<lb/>
家庭遺訓焄蒿在不學邠鄉畫古圖<lb/>
　仰天山在赤山之東近天平舊名馬鞍山宋范文穆<lb/>
<pb n="KR4h0116_WYG_019-32a"/>
　公成大營墓于此以近天平山慕范文正為人故改<lb/>
　今名傍有覺嚴寺為文穆奉祠之所今廢<lb/>
　　　靈巖　　　　　　　　　　袁易<lb/>
緒風散林薄洩霧開巖扃兹晨愜清穆曠懷延杳冥九<lb/>
折度峻壁微行窮絶陘夫差昔戾止鏘鏘駐和鈴華旗<lb/>
一以建繽紛朝百靈花飄磴道白松入禪關青吳娃煽<lb/>
方處越甲蔽長坰千秋魂魄歸過市涕亦零嗚呼重華<lb/>
後格鬬何由寧秦宫委蔓草漢闕流寒螢惟應金仙姿<lb/>
<pb n="KR4h0116_WYG_019-32b"/>
空山屹亭亭摩尼耀八極象教垂千齡<lb/>
　　　遊靈巖二首　　　　　　　周伯琦<lb/>
丹梯百尺到松林連抱庭杉嵗月深永巷廊虚曽響屧<lb/>
荒岡臺古不聞琴蛾眉傾國悲生樂塵尾談空後視今<lb/>
山下良田川似箭一區那得老雲岑<lb/>
重遊已隔十三春纎緑嬌黄幾度新白髮無情添世態<lb/>
青山有約待詩人菜花間麥畦搊錦薜荔縈藤樹簇鱗<lb/>
香徑斜陽啼杜宇舟迴圓月挂城闉<lb/>
<pb n="KR4h0116_WYG_019-33a"/>
　　　同前　　　　　　　　　　髙啟<lb/>
閒上青臺望下方漁村樵塢盡蒼蒼傾城人逺苔生徑<lb/>
歸寺僧稀葉滿廊雲散池邊留塔影雨來閣外失湖光<lb/>
廢興皆幻何須問獨自吟詩送夕陽<lb/>
　　　同前　　　　　　　　　　楊基<lb/>
單艫集羣英席窄坐每盍烟横半掩寺木落全見墖斜<lb/>
流出渠分曲徑轉溪合村粧妍醜並野話悲笑雜童操<lb/>
吳音聞僧作梵偈答霜苔滑難躋露棘朽易拉磴紆螘<lb/>
<pb n="KR4h0116_WYG_019-33b"/>
縁樹扉敞蝸啟闔娛賓列五豆禮佛過三帀晴厓暝憂<lb/>
雨秋洞寒疑臘窓扳盜果猿簷入避鸇鴿掬池萍沾袖<lb/>
憩石蘚涴衲琴心荒臺弄屧響迴廊踏值險屢思笻得<lb/>
竒即傾榼感深怒鬚磔愁極衰髩䬃華年倏川融雅量<lb/>
慚海納嘯歌交欷歔雄辨互激發禪寂虚無曇道祖清<lb/>
靜蓋喧囂蝸鬬蠻變幻雀化蛤狂遊類飲酎薄宦避嚼<lb/>
蠟終當謝塵鞅掃屋分坐榻<lb/>
　　　水龍吟　　　　　　　　　　徐有貞<lb/>
<pb n="KR4h0116_WYG_019-34a"/>
佳麗地是吾鄉看西山更比東山好有罨樓臺金碧巖<lb/>
扉彷彿十洲三島却也有風流安石清真逸少向西施<lb/>
洞口望湖亭畔對雲影天光上下相涵相照似寶鏡裏<lb/>
翠蛾烟掃粧曉且登臨且談笑眼前事幾多堪弔香徑<lb/>
蹤消屧廊聲窅麋鹿還遊未了也莫管吳越興亡為他<lb/>
煩惱是非顛倒歎宦海風波幾人歸早得在家中老遇<lb/>
酒美花新歌清舞妙儘開懷抱又何須較短量長此生<lb/>
心應自有天知道醉呼童更進餘杯便拚得到三更乗<lb/>
<pb n="KR4h0116_WYG_019-34b"/>
月迴仙棹<lb/>
　　　靈巖山　　　　　　　　　伊乗<lb/>
未愜登臨興兼懷悵望心洞遊環珮逺寺揜薜蘿深吳<lb/>
越有興廢湖山自古今松風䑓上起猶似韻清琴<lb/>
　　　紀遊靈巖<hi>有序</hi>　　　　　　　吳寛<lb/>
　靈巖為吳故宫自唐以來詩人題詠甚多而吳人嵗<lb/>
　必往遊故范文穆公詩有不到靈巖即虎丘之句予<lb/>
　少時猶見山下有石碑曰第一宫後寺既壞而山復<lb/>
<pb n="KR4h0116_WYG_019-35a"/>
　遭石工之厄遊者益少𢎞治丁已三月予將北上與<lb/>
　文宗儒輩匆匆一行時主僧方戒鑿石種松滿山予<lb/>
　喜兹山之復興也賦詩紀之<lb/>
千載吳宫瞰瀆川重巡蹊徑意茫然青山亦有興衰日<lb/>
白髪空懷少壯年巨石鑿殘憐匠斧平湖浮動愛漁船<lb/>
主僧手種松杉徧擬待成林更坐禪<lb/>
　　　同前<lb/>
三十年來續舊遊莫春時節水西頭前朝古跡終難滅<lb/>
<pb n="KR4h0116_WYG_019-35b"/>
半日浮生得自由鳥下林間雙白羽山横湖上兩青漚<lb/>
笛聲忽自琴臺起落日都忘滯綵舟<lb/>
　　　靈巖玩月　　　　　　　　　王鏊<lb/>
浮雲過盡碧天髙把酒層峯氣倍豪明月一年當此夜<lb/>
曠懷千古屬吾曹瓊樓玉宇身親到香徑琴臺首獨搔<lb/>
天柱峯頭那似此淋漓醉墨涴宫袍<lb/>
　　　靈巖懷古<lb/>
夫差伯業今何在香徑琴臺鹿自遊天際青山還故國<lb/>
<pb n="KR4h0116_WYG_019-36a"/>
夜深明月有荒邱濤聲不盡英雄恨草色猶含粉黛羞<lb/>
莫為吳宫多悵望今來古往總悠悠<lb/>
　　　靈巖山<lb/>
天末遥瞻塔影層今朝攜酒試同登吳中信是佳山水<lb/>
人世依然感廢興草滿琴臺微有字鳥鳴禪院寂無僧<lb/>
懸厓斧鑿紛如雪何處題詩記我曽<lb/>
　　　登靈巖　　　　　　　　　蔡羽<lb/>
車前緑草暗遥空山上殘霞積石紅但問袈裟幾時滅<lb/>
<pb n="KR4h0116_WYG_019-36b"/>
不須重歎舊行宫<lb/>
繡嶺岧嶤上碧天山河圍繞幾重烟雙池紅藻胭脂冷<lb/>
常與遊人看月圓<lb/>
　　　登靈巖絶頂二首　　　　　　王寵<lb/>
鳯刹翔天外龍宫倚日邊君王罷歌舞我輩自山川翠<lb/>
壁琴臺傍丹楓石洞懸紛紛見麛鹿怳惚梵輪前<lb/>
氣肅秋如洗山髙興不羣太湖紅浴日林屋翠蒸雲河<lb/>
漢杯中㵼荆蠻掌上分下方鐘磬晚半嶺隔氤氲<lb/>
<pb n="KR4h0116_WYG_019-37a"/>
　　　靈巖　　　　　　　　　　袁袠<lb/>
君王歌舞地樵牧使人哀土木遺危刹丹青委廢臺草<lb/>
當香徑合花傍鹿場開且盡登臨興山河望裏來<lb/>
　　　龍門　　　　　　　　　　髙啟<lb/>
龍門何崢嶸此地表竒蹟山分兩厓青天豁一罅白知<lb/>
非禹功鑿想是鬼手擘長為風雨闗開闔自朝夕深含<lb/>
未吐雲對峙不崩石日光寒易傾苔色隂更積只疑過<lb/>
此内别與人境隔始窺巳幽深漸入尤險窄暗中把危<lb/>
<pb n="KR4h0116_WYG_019-37b"/>
藤蜿蜒欲驚魄僧留看古刻敲火照絶壁晚聞松聲號<lb/>
洶若波浪激不知神魚飛到此誰㸃額我當謁真龍天<lb/>
門謬通籍何必更區區求為李膺客<lb/>
　　　同前　　　　　　　　　　周南老<lb/>
兩崖屹相向中扃啟空廓𤣥闗若天開神孕非禹鑿飛<lb/>
磴盤絶壁巉巗翠如削險隘不容乘幽深未須鑰我嘗<lb/>
振衣過幾見神魚躍變化隨風雲俯愧求伸蠖<lb/>
　　　登龍門次盧師陳　　　　　　王鏊<lb/>
<pb n="KR4h0116_WYG_019-38a"/>
飛步凌虚碧嶂腰雙扶贔屭逼層霄嵌中祗恐蜿蜒蟄<lb/>
缺處猶存霹靂焦擘訝巨靈雄氣力峙瞻元禮峻風標<lb/>
知君頭角嶄然久只候秋風八月潮<lb/>
　　　飛來峯　　　　　　　　　髙啟<lb/>
風吹峨眉雲來依此山住我來不敢登只恐還飛去<lb/>
　　　卓筆峰<lb/>
雲來初似墨雁過還成字千載只書空山靈恨何事<lb/>
　　　研池　　　　　　　　　　周南老<lb/>
<pb n="KR4h0116_WYG_019-38b"/>
城西研石山山泓研池水隂靄𤣥雲生誰曽滌龍尾烟<lb/>
光漾晴碧墨花凝暮紫松滋染蛾緑濡漬毛錐子請成<lb/>
書七反揮毫雲落帋研枯池水乾不雪讐父恥<lb/>
　靈巖山在天平山之南一名石鼓山山椒有石鼓鳴<lb/>
　則有兵禍又名研石山山連<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>村産石可為研故名<lb/>
　又有石馬望如人騎館娃宫在焉西施洞響屧廊香<lb/>
　水溪吳王井皆其跡也其詳互見古跡山巔有琴臺<lb/>
　刻字猶存又有研池玩花池山頂别有石池相傳生<lb/>
<pb n="KR4h0116_WYG_019-39a"/>
　葵蒓今不復見靈巖在焉近燬惟一墖存耳<lb/>
　　　經玉遮山　　　　　　　　　吳寛<lb/>
見山不識山借問山中人玉遮亦深秀翠色聳嶙峋肩<lb/>
輿繞其趾面面松杉新峯巒稍回伏穹窿復呈身細草<lb/>
被長岸盛夏無埃塵乗間即行樂願作兹山賔<lb/>
　　　雨中過玉遮山二首　　　　　髙啟<lb/>
松頭急風迴飛雨不到面何處豁清愁千山一人見<lb/>
尋鐘入蒼茫一磵復一崦落葉去方深山扉雨中掩<lb/>
<pb n="KR4h0116_WYG_019-39b"/>
　玉遮山在陽山之南横川如屏今但呼為遮山舊志<lb/>
　為查山<lb/>
　　　雅宜山　　　　　　　　　倪瓉<lb/>
　雅宜山舊名娜如山蓋虞道園所命然未若娜如之<lb/>
　名近古也因為竹枝歌二首<lb/>
娜如山頭松柏青闔閭城外短長亭來山未久入城去<lb/>
駐馬回看雲錦屏<lb/>
娜如山頭日欲西採香徑裏竹雞啼南朝千古繁華地<lb/>
<pb n="KR4h0116_WYG_019-40a"/>
麛鹿蒿萊望眼迷<lb/>
　雅宜山在玉遮之東本名雅兒唐青州刺史張濟女<lb/>
　雅兒𦵏此吳語兒為倪因譌為宜或云虞集改今名<lb/>
　傍有小山曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>茹初名箬時近時居民掘地得唐元<lb/>
　和十九年金氏墓志云葬于<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>茹山陽始知其譌或<lb/>
　云即雅宜山<lb/>
　　　遊𤣥墓山記　　　　　　　蔡羽<lb/>
鄧尉之山長不知其幾里負其勝而名吳中者得𤣥墓<lb/>
<pb n="KR4h0116_WYG_019-40b"/>
之萬峯寺甲戌三月十五里僧谿滿崇禮主𤣥墓之遊<lb/>
乃從白馬磵出穹窿南面泥行田中未逺而林木起平<lb/>
野甚適忽從深林入澗道木葉蒙宻日光無所漏泉行<lb/>
樹頭鳥鳴穴中林路斜覆媒引乃通俄從澗道登髙山<lb/>
忽若開霽三里一墟五里一村烟火相望還視故道如<lb/>
在淵底始易綌以褶尋易褶以綌如是者屢屢行幾二<lb/>
十里僅見鄧尉出于烟際乍歛乍長忽又盤結如青髻<lb/>
立霧中萬峯寺藏焉求其道左入右出陟其岡外髙内<lb/>
<pb n="KR4h0116_WYG_019-41a"/>
深巖巧而巒秀峯迴而谷長長松蔽日仰不見天白雲<lb/>
平鋪俯不見地殿屋如烏飛厓間即之心恐客有愛僎<lb/>
上人方丈者飯焉從方丈望太湖如在門中包山烟浮<lb/>
如落几格客曰是所謂十洲三島也𤣥墓實以此勝於<lb/>
戲余包山人也生長太湖中不自知其不凡乃從𤣥墓<lb/>
望包山人皆以為不凡凡不凡在我顧不自愛哉飯巳<lb/>
僎導客從諸院或髙視物表或潛行澗中或脩竹數十<lb/>
百畝䕃坐終日而不思去天黒不逮歸還湢于方丈宿<lb/>
<pb n="KR4h0116_WYG_019-41b"/>
于維摩榻明日繞光福登虎山橋由海雲看茶屏返自<lb/>
官橋則出于穹窿之背矣<lb/>
　　　遊𤣥墓諸山記　　　　　　　袁袠<lb/>
吳之山惟𤣥墓最僻而亦最竒面湖而險隩丹厓翠閣<lb/>
望之如屏背鄧尉而來法華障其前銅坑青支迤邐其<lb/>
左游龍界其右岡連嶺屬詭狀異觀相傳郁泰𤣥𦵏此<lb/>
故山以名山之竒經唐宋不顯自萬峯和尚披萊鑿石<lb/>
脩乗其下故山亦名萬峰其陽有萬峰塔院過此則有<lb/>
<pb n="KR4h0116_WYG_019-42a"/>
中井井故萬峯所掘于山為中渟泓觱沸飲之如雪山<lb/>
多美箭薈蔚厓巘間級石而上得浩公房湖閣望中縹<lb/>
緲峯益軒而法華益卑楓林橘岫丹塗綺錯閣下多髙<lb/>
松風起則谷嘯水涌聲聞數十里宴碧照軒宿新院而<lb/>
軒院皆面湖望中如浩公房湖閣惟益<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒也其尤竒<lb/>
則在絶頂一登則洞庭諸山悉陷伏浮于湖而湖波遂<lb/>
混茫蕩為一色不知其所窮山之麓有竒石甚詭麗在<lb/>
盧橘下勢欲飛動兹山之竒晨則觀日出夕則凌倒影<lb/>
<pb n="KR4h0116_WYG_019-42b"/>
而四時皆可居自東崦入四面皆山望鄧尉鬱鬱巳有<lb/>
武陵山隂之想縁溪主虎山橋橋亦在亂山中而六水<lb/>
繞出其下波聫震澤映帶不巳趨𤣥墓者必自兹始而<lb/>
竒亦畧相及是故詳記之<lb/>
　　　舟中望鄧尉山　　　　　　　鄭元祐<lb/>
卧枕船舷詩思清望中渾恐是蓬瀛橋横水木巳秋色<lb/>
寺倚雲峰更晩晴翠羽濕飛如見避紅香染嫋似相迎<lb/>
依稀似近誅茅屋雞犬林蘿隠隠聲<lb/>
<pb n="KR4h0116_WYG_019-43a"/>
　　　鄧尉山　　　　　　　　　倪瓚<lb/>
雲卧雨聲集庭樹䬃以秋身同孤飛鶴心若不繫舟燕<lb/>
俎登松菌匏尊㪺澗流蘭芳日彫瘁吾生行歸休不作<lb/>
螻蟻夢遊神鳳麟洲青山淡相對白髮忽滿頭仙去雲<lb/>
冉冉鳳鳴竹翛翛諒哉伐木詩鳥嚶尚相求居吳二十<lb/>
載未及兹山遊君才如鮑謝摛詞亦云優懽然愛敬客<lb/>
能不為爾留桑土夙所徹户牖何綢繆地無車馬塵路<lb/>
轉巖穴幽既晴引飛屩回望林間樓<lb/>
<pb n="KR4h0116_WYG_019-43b"/>
　　　和韻　　　　　　　　　　　張適<lb/>
城西佳山水不到倏兩秋偶離城外跡逺汎雲中舟况<lb/>
得共良儔放歌蕩中流登眺誓非極兹行弗云休落葉<lb/>
下空渚征鴻度遥洲咫尺接幽巒仙人屋上頭逍遥伺<lb/>
我至環珮風翛翛境勝恍超世愒此復何求扳蘿躡飛<lb/>
嶠窮探恣清遊未工康樂吟巳發劇孟憂樵翁欲邀返<lb/>
白雲奈相留琴尊亦眷戀猿鶴復綢繆既窮竟日樂庶<lb/>
愜平生幽夕陽逐鳥歸殘鐘斷烟樓<lb/>
<pb n="KR4h0116_WYG_019-44a"/>
　　　過鄧尉山二首　　　　　　楊基<lb/>
隨意扶笻入逺林紫藤花落逕苔深山中莫道無音樂<lb/>
一片鶯聲在緑隂<lb/>
浮雲載山山欲動清水煮茶清午夢緑萍風起恰開帆<lb/>
數聲啼鳥來相送<lb/>
　　　遊𤣥墓　　　　　　　　　金問<lb/>
昔年湖上極躋攀萬壑千峰紫翠間風便有時聞梵唄<lb/>
雲深無處覔禪闗鹿鳴過午花隂合鶴夢經秋艸色斑<lb/>
<pb n="KR4h0116_WYG_019-44b"/>
何日相尋重著屐放舟依舊到前灣<lb/>
　　　重遊𤣥墓　　　　　　　　韓雍<lb/>
湖山如此世希有况是秋髙烟霧空老我重遊尋舊景<lb/>
入門何處覔清公天開圖畫滄浪裏人望樓臺錦繡中<lb/>
苦憶陶朱心未遂羞看短棹駕長風<lb/>
　　　與駱蘄州驥沈石田周馬清癡愈同遊𤣥墓夜<lb/>
　　　宿萬峰精舍因成十二韻　　　徐有貞<lb/>
山水為我癖平生不厭遊每迂康樂屐時泛米家舟石<lb/>
<pb n="KR4h0116_WYG_019-45a"/>
磴穿雲逺林扉入洞幽問途從野老結社集緇流自喜<lb/>
逢清世誰能免白頭夢空千代事吟破五湖秋嗜酒憐<lb/>
彭澤參禪悟趙州徑開招二仲亭構擬三休畫與天機<lb/>
㑹詩將險韻酬蠡應羞霸越良也幸封留邀月聊停盞<lb/>
臨風獨倚樓求仙閒即是何必問羅浮<lb/>
　　　𤣥墓山紀遊　　　　　　　　張靈<lb/>
寄跡吳山欲奮身心源地境兩無塵石衝細雨飛輕雪<lb/>
沙繡層臺布軟裀迂性不妨村僕怪野懷曽受老僧珍<lb/>
<pb n="KR4h0116_WYG_019-45b"/>
明朝更擬捐城府雲嶺烟巒自有春<lb/>
𤣥墓名山久注思少攜閒伴是春時隔窓湖水坐不起<lb/>
塞路梅花行轉遲清福可教何日領閒情曽有幾人知<lb/>
漫收形勝歸村館夢裏烟霞亦自追<lb/>
　　　遊𤣥墓和韻　　　　　　　劉珏<lb/>
梵宇西峯下乗閒作勝遊朱陳慚結好李郭喜同舟嵗<lb/>
稔家家樂村深事事幽鹿迎仙斾上花逐羽觴流星宿<lb/>
瞻箕尾丹青得虎頭酒腸寛似海官况澹如秋閣邃藏<lb/>
<pb n="KR4h0116_WYG_019-46a"/>
諸佛山明麗一州結巢懷李白還俗笑湯休己幸此身<lb/>
健聊將清興酬入雲疑世隔阻雨是天留醉卧三生石<lb/>
豪吟百尺樓推窓看溟渤新月挂閻浮<lb/>
　　　𤣥墓　　　　　　　　　　楊循吉<lb/>
尋山行數里自欲展微勞回望太湖闊仰梯青磴髙松<lb/>
聲洗塵耳雲氣襲綈袍何不來歸隠浮生甘二毛<lb/>
　　　登𤣥墓　　　　　　　　　王寵<lb/>
天鑿東南山秀出芙容片萬峰入雲端鳥道懸一線竹<lb/>
<pb n="KR4h0116_WYG_019-46b"/>
色照人衣桃花映人面烟嵐暗松杉采翠飛宫殿金磬<lb/>
忽泠然鳥背明于電忘却靈巖巔怪底江山變憑虚神<lb/>
欲飛久坐心猶戰老僧具袈裟指㸃諸山遍法華掌上<lb/>
螺太湖天上練鸞鳳勢迴翔驪龍珠隠見我欲解儒冠<lb/>
塵纓苦羈纒况復春花開千林落香霰何當投此山寧<lb/>
問蘿衣賤<lb/>
　　　次履吉登𤣥墓　　　　　　　湯珍<lb/>
霽色麗春光雲霞落成片嵯峩萬峰山澗道絶飛線異<lb/>
<pb n="KR4h0116_WYG_019-47a"/>
艸未知名珍禽初識面行遵狐兔跡却入青蓮殿返照<lb/>
漾平湖紅光走金電屹然雙洞庭對壘陣不變諸峯七<lb/>
十二列㦸欲相戰天開西南隅顧覽畧巳遍春花笑碧<lb/>
桃春服明白練飄飄赤雨輕冉冉紫霞見逍遥凌太虚<lb/>
灑落失塵纒孤磬響松間天花散如霰俯視萬家墟陡<lb/>
覺下土賤<lb/>
　　　鄧尉避暑　　　　　　　　　袁袠<lb/>
入山澄世慮攀閣避炎氛林響湖含雨忩隂殿出雲棋<lb/>
<pb n="KR4h0116_WYG_019-47b"/>
枰圍竹靜壺矢隔花聞吾願依清凈長年絶茹暈<lb/>
　　　盧熊武功訪余溪上翌日遊七寶泉同遊者鈕<lb/>
　　　安仲文楊大本景和王諶之常各賦詩分韻終<lb/>
　　　日為樂用杜少陵泥融飛燕子沙煖睡鴛鴦之<lb/>
　　　句摘平聲為韻因賦五絶句　　徐達左<lb/>
雪消山路躡晴泥七寶泉頭倒接䍦芝草琅玕吾所愛<lb/>
何年卜築近前溪<lb/>
百鳥喧鳴春意同清流搖漾日融融連山十里梅花雪<lb/>
<pb n="KR4h0116_WYG_019-48a"/>
酒興濃時句轉工<lb/>
散䇿行春陟翠微吟朋簮盍興遄飛一尊酒近梅邊倒<lb/>
日墮虞淵未肯歸<lb/>
雨過梅村好物華泉流清淺露寒沙閒時歡㑹須行樂<lb/>
攜酒重尋野老家<lb/>
泉頭酌酒興飛揚十里梅花送逺香雪㸃客衣飄蛺蝶<lb/>
風迴野棹起鴛鴦<lb/>
　　　同諸友七寶泉燕集二首　　　王汝玉<lb/>
<pb n="KR4h0116_WYG_019-48b"/>
磴轉青苔斷泉歸緑竇深擷芳遵澗曲列席就蘿隂野<lb/>
迥寒雲徹山昏夕照沈酒酣情未極延賞洽幽心<lb/>
與子乖違後年華幾度更寧知在兹夕忽復敘幽情山<lb/>
月含秋影風泉急逺聲相看吟坐久中抱有餘清<lb/>
　　　寄七寶泉嶼上人　　　　　　李應禎<lb/>
鄧尉山中七寶泉勝遊回首忽經年近聞新結泉頭屋<lb/>
他日重來借榻眠<lb/>
湖上昔年經月留尋詩載酒作清遊青林曲逕最深處<lb/>
<pb n="KR4h0116_WYG_019-49a"/>
白馬精藍居上頭酒伴常時思顧况詩僧今復說湯休<lb/>
慿師問訊梅花樹待我投閒卧石樓<lb/>
　　　遊鄧尉山煮七寶泉　　　　　蔡羽<lb/>
玉音丁丁竹外聞璿淵清空出樹根脂光栗栗寒辟塵<lb/>
冰壺越宿長無痕碧山無雞犬車馬不到邨支公三昧<lb/>
火自閉桑下門東風西落巖畔花煎聲忽轉羊腸車建<lb/>
州紫磁金叵羅錢塘新揀龍井茶瓊液津津流馬牙相<lb/>
如有文渇陸羽無宦情相逢開士家七椀同日傾茶爐<lb/>
<pb n="KR4h0116_WYG_019-49b"/>
若過銅坑去石上長罌好自盛<lb/>
　　　七寶泉　　　　　　　　　　王寵<lb/>
七寶在空翠谷口桃花流諸天香雨散百道白虹浮華<lb/>
頂通海脈空中鳴天球雪噴石鍾乳練挂銀河秋甘于<lb/>
白獺髓清如赤龍湫隂山落寒氣二月思貂裘漸令神<lb/>
思爽坐使沈痾瘳攜來雙玉瓶酌以黄金甌雲英入兩<lb/>
腋漸覺風颼颼長歌賦歸來去向瑶池頭<lb/>
　　　和韻　　　　　　　　　　湯珍<lb/>
<pb n="KR4h0116_WYG_019-50a"/>
月斧斵山骨列壑出清流既如月鏡懸又似太白浮金<lb/>
精食寶甃鐵色惟琳球泓澄自寒暑盈溢無春秋舉手<lb/>
凌白日攀厓弄靈湫隂寒落空翠濕我紫綺裘泉石我<lb/>
膏肓此疾真難瘳山僧頗解事汲取供茶甌芳鮮坐洒<lb/>
沃松風響颼颼塵襟一以滌返䇿曹溪頭<lb/>
　　　七寶泉　　　　　　　　　　王鏊<lb/>
嵌巖滴玲瓏七寶甃完月幽亭泉上頭暗道曲通穴剖<lb/>
竹走長蛇晝夜鳴潏潏煎無三昧手渇有七盌啜寒能<lb/>
<pb n="KR4h0116_WYG_019-50b"/>
醒心神澄可鑒毛髮桑苧行不到品第誰為別埋沒向<lb/>
空山惻此行道暍<lb/>
　　　七寶泉　　　　　　　　　　謝縉<lb/>
鄧尉山中七寶泉味如沆瀣色如天半泓清淺無窮脈<lb/>
一線長流不記年刳竹引歸香積内試茶烹近白雲邊<lb/>
我來酒渇仍秋熱潄盡餘酣就石眠<lb/>
　　　遊𤣥墓山　　　　　　　　　伊乗<lb/>
酒船曉發官橋路行背玉遮首𤣥墓<hi>首式救反趨向也</hi>眼前風<lb/>
<pb n="KR4h0116_WYG_019-51a"/>
物及春遊雲外藤蘿接髙步緬思鬱老開山時神輸鬼<lb/>
運非人為架壑梯巖失險阻朱甍碧瓦相參差河源西<lb/>
道流不泄側沈半影崑崙缺日輪月郭爭吐呑暮靄朝<lb/>
霏互明滅波心逺近羅諸峰瑰竒似為觀者容素練平<lb/>
鋪三萬頃飛落七十二朶金芙蓉振衣千仞無塵土指<lb/>
㸃盤桓煩地主草樹汀洲亂帆楫蛟龍窟宅傳鐘鼓古<lb/>
今作者多風流或在靈巖或虎丘安得于斯同倡酬山<lb/>
鳥語留人山花笑迎客長安富兒空有錢好景四時難<lb/>
<pb n="KR4h0116_WYG_019-51b"/>
買得遭逢無以答升平衰鈍何堪近利名飽看湖光與<lb/>
山色醉和漁人歌濯纓<lb/>
　　　𤣥墓書事　　　　　　　　　方太吉<lb/>
最愛青山藏白足雪花松影照清癯銅盤供石當香案<lb/>
竹筧通泉到淨厨却中野人春睡穏可堪工部夜吟孤<lb/>
十年載作梅花夢欲汎扁舟到五湖<lb/>
　　　𤣥墓　　　　　　　　　　　伍餘福<lb/>
千峰盤錯太湖空曲曲禪房有路通到此儘多投足處<lb/>
<pb n="KR4h0116_WYG_019-52a"/>
謀生何必買山銅寒梅厯雪僧俱老寶劍臨風客自雄<lb/>
十載一遊如昨夢夕陽猶記問漁翁<lb/>
　　　夏日登𤣥墓　　　　　　　　陸俸<lb/>
百里尋幽去路長千峰蒼翠接林光太湖浪捲羣蛟舞<lb/>
六月烟生萬竹涼龍藏䕶雲金界淨天花飛雨客裾香<lb/>
斜陽更訪髙僧跡松影泉聲繞石牀<lb/>
　　　登𤣥墓　　　　　　　　　　顧聞<lb/>
春日開𤣥境桃花然翠微山雲衣外捲湖鳥鏡中飛對<lb/>
<pb n="KR4h0116_WYG_019-52b"/>
雨禪房靜談經客慮稀諸天已昏黒吾意憺忘歸<lb/>
　　　登𤣥墓山　　　　　　　　　皇甫涍<lb/>
西林最幽處迴合度長巒鏡閣來天色山楹動曉寒當<lb/>
杯挹秋色臨澤問仙壇想接浮丘馭時從松際看<lb/>
　<lb/>
　<lb/>
　<lb/>
　吳都文粹續集巻十九<lb/>
</p>
<p>
</p>
  </div>
<div>
                <head>吳都文粹續集巻二十</head>
    <p>
<pb n="KR4h0116_WYG_020-1a"/>
欽定四庫全書<lb/>
　吳都文粹續集巻二十　　　　明　錢榖　撰<lb/>
　　山<lb/>
　　　虎丘山賦<lb/>
繇金閶以北返兮越山塘之七里盼浩袤于平疇兮倏奰<lb/>
屭之崛起儼員嶠而可即兮僅隔乎一水維南迤以入門<lb/>
兮躡仄磴而逡廵冒樷鬱之𤣥䕃兮莓蒳澾而積茵度嶺<lb/>
抵廣硎兮綽可坐夫千人指崛屼之堂封兮於焉弔古曰<lb/>
<pb n="KR4h0116_WYG_020-1b"/>
闔閭之靈竁兮乃在其下粤瘞之三日兮何來乎踞虎由<lb/>
王之好劍兮繫乎衷情殉三千之夥兮扁諸魚腸之異名<lb/>
鏤銀鳬以泛汞海兮遂上發乎金精故結於菟而皎白兮<lb/>
猶帶西方之色訝靈物之迸騰兮劃兩厓而壁立作延平<lb/>
之龍兮躍蚴蟉之千尺通海眼之津津兮渟以為池浸寒<lb/>
碧而瑩徹兮滉而漣漪可潤渴吻兮濯化衣之緇西有陸<lb/>
羽泉兮乃甓甃之方井嘗品為第三兮味曽莫之並時汲<lb/>
以試茗兮牽轆轤之修綆東有石池兮號生公之講臺澄<lb/>
<pb n="KR4h0116_WYG_020-2a"/>
濎濙以周帀兮中擁乎崔嵬謂磥砢皆㸃頭兮殆妄傳<lb/>
其誕哉前有揮巨闕者劈盤陀之齊裂湛憨憨之清冷<lb/>
兮恒不漲而不竭祠以祀短簿兮由其舊營之別業厥<lb/>
後有磵兮遁仙曩占以養鶴登軒則小吳兮示姑蘇于<lb/>
掌握凭樓以望海兮𣺌蓬瀛于遼廓得勝景之過半兮<lb/>
在可中之孤亭所謂接應之不暇兮置物象于丹青欲<lb/>
實三絶之譽兮須崇巔之一登陟五臺以環眺兮萃羣<lb/>
山之滿目逺浮蛾眉之淡掃兮近滴螺黛之可掬肆舒<lb/>
<pb n="KR4h0116_WYG_020-2b"/>
嘯于千頃雲兮湖蕩極瀰漫而漾緑構梵宫殿閣之雄<lb/>
傑兮梯巖架壑之崢嶸聳浮圖于璇霄兮響机簷馬之<lb/>
錚錚奞<hi>音迅又音雖</hi>翬飛之鸞鵠兮金碧綵繢之晶熒旁花<lb/>
木之深幽兮曲徑通而寥閴颺禪榻之鬢絲兮香烟裊<lb/>
乎經室囂坌因而斂蹤兮奚庸袪乎塵拂若此之靜閒<lb/>
兮漠不知其幾處挾耄以夷猶兮洗煩慮聞所聞而來<lb/>
兮得見所見而去羌遊者之衆兮交冗襟而纚連拉儕<lb/>
伴之什伍兮紛魚貫而蟬聫寡約拏夫沙棠兮奢侈駕<lb/>
<pb n="KR4h0116_WYG_020-3a"/>
乎樓船摐鉦鼓以鍧闐兮奏絃管之淒切絢綺羅之璀<lb/>
粲兮列珍饌之整潔㵼鴟榼之彤霞兮氣氤氲而凛冽<lb/>
兼夫柔淑而㛹娟兮騁刻飾而靚妝嫚豔冶而閒都兮<lb/>
耀珠翠于釵梁式徘徊而容與兮飄褕絏之蘭香宜春<lb/>
陽之趁競兮閒有取乎秋清當炎寒而逮至兮亦靡阻<lb/>
乎隂冥曽弗少感于懷兮率蚩蚩而醉醒嗟古之人不<lb/>
可得而見奈世逺莫值兮激光隙于流電賴紀載之猶<lb/>
存兮豈弗可徵于傳漢清逺之詩兮迥簡古而拔俗梁<lb/>
<pb n="KR4h0116_WYG_020-3b"/>
野王之敘兮良膾炙乎口讀王内史之銘固瞻兮謝太<lb/>
守之賦則獨厯唐白傅之屢遊兮劉禹錫題之不同酬<lb/>
陸乃尚權輿兮詞翰傑出乎魯公佳致誇用誨洎德裕<lb/>
兮唱和由襲美而龜䝉其他靡可悉數兮逮趙宋為尤<lb/>
盛禹偁堯佐之律絶兮近體特重夫文正舜欽伯玉之<lb/>
長篇兮東坡吐摩尼之照乗其他長文寔備諸詠兮與<lb/>
子厚之律咸嘉王紳孫覿而何麒兮摛詞各爛乎天葩<lb/>
程俱方深共擬選兮抵元匪啻數十之鳴家我朝文獻<lb/>
<pb n="KR4h0116_WYG_020-4a"/>
之踔厲兮讓太史髙之開先吉安楊少傅之撰記兮擅<lb/>
史筆之如椽累集幾數百首兮四韻迭推夫大年爰勒<lb/>
諸珉兮或昭之于册輝奪貝錦兮聲諧匏石揆後來繼<lb/>
作兮猶未艾而暫息怪幽獨之慌惑兮曷鬼神而吟之<lb/>
傷悲愉悦踰廿稔之遐兮始足一句之竒皆山中之故<lb/>
事兮宜後人之所知後人之可知兮盍亦鑑夫前修昔<lb/>
有居而志隠兮則廬江之何求洎其弟㸃𦙍兮立心操<lb/>
行之皆優及寓此而淑郵兮為伊洛和靖先生道學出<lb/>
<pb n="KR4h0116_WYG_020-4b"/>
乎程門兮表吾儒之儀形闢書院以授受兮講述闡乎<lb/>
聖經羨流風之未泯兮髙山于焉而仰止法休德以服<lb/>
膺兮侑途蹈夫遺軌豈尋常之事幾要始終究竟乎至<lb/>
理乃作歌曰邱山之殷殷上抗浮雲兮邱山之亹亹<hi>音門</hi>
<hi>山繼斷水處</hi>弗見哲人兮信賢哲之可見由此心之不殊兮<lb/>
心茍求之彌篤即與伊人俱兮脫恣夫賞適而罔覺其<lb/>
故兮若棄商鼎而寳康瓠兮昧識孔履而闖武庫兮告<lb/>
樂遊于吾子兮覬内走之狂鄙兮毋般誚以為詡兮<lb/>
<pb n="KR4h0116_WYG_020-5a"/>
　　　試劍石賦　　　　　　　　王寵<lb/>
　石在虎丘道傍云吳王鑄劍成而試之或云秦始皇<lb/>
　掘得吳殉劍而試之兹兩存其義云<lb/>
赤菫之精耶溪之英伉儷剪爪百鍊始成太陽五金寄<lb/>
氣托靈龜文縵理價重連城其鍔瑩冰其鋒凝霜脊挾<lb/>
霆威鐔流電光赬烏揚輝慧雞刷芒斂以鵜膏磨以粤<lb/>
硎走蚴蟉于娑竭飛夭矯于旋冥十步去一人千里不<lb/>
留行惟時皆順理之事當晦其迹而國有逆理之謀則<lb/>
<pb n="KR4h0116_WYG_020-5b"/>
見其形故無道則去有道則呈也就爾長一國者用之<lb/>
盍斫長頸之宿仇可刎佞舌之宰嚭夫何反賜乎忠臣<lb/>
是倒持而莫知所以乃自絶夫至德之開國致伯業之<lb/>
就圮俾若君天下者得之宜斬臂鷹之禁術當誅指鹿<lb/>
之閹豎夫何反加乎令子是逆施以亂夫人紀乃自傾<lb/>
百二之山河致鮑腥之不已妄肆一時之暴空遺萬年<lb/>
之恥於乎青天可倚白雲可決雖有利器兮那克任其<lb/>
剛烈博浪之挫未明靈姑之辱莫雪彼盤陀有何辜兮<lb/>
<pb n="KR4h0116_WYG_020-6a"/>
徑劈之齊裂徒裝駕乎猛鷙曽未剪除乎妖孽想當時<lb/>
破嶪嶭震訇剨號罔兩于巖扃飛大電之列缺駭海山<lb/>
之巨靈迸丹丘之鬼血故于厯世之千祀猶存雲根之<lb/>
兩截蝕苔蘚之青蒼示<graphic n="KR2368" url="https://raw.githubusercontent.com/kanripo/KR-Gaiji/master/images/KR2368.png" mimeType="image/png"/>磷之瞥屑使後人之來觀訝<lb/>
靈蹤之未滅顧世事之若兹爰長歎而欲咽<lb/>
　　　遊虎丘賦　　　　　　　　楊循吉<lb/>
汎清溪之浩蕩依茂樹之隂森觴循環而緩轉句搜索<lb/>
而長吟山巍巍以在目風瀟瀟而滿襟歎人生之難偶<lb/>
<pb n="KR4h0116_WYG_020-6b"/>
嗟白日之易沈知江湖之無味思丘壑之可尋藤垂樹<lb/>
以蛇挂草沒岸而腰深應空巖于響屐答幽澗于鳴琴<lb/>
願逍遥而至暮忽輕動于歸心<lb/>
　　　虎丘山序　　　　　　　　顧愷之<lb/>
吳城西北有虎丘山者含真藏古體虚窮𤣥隠嶙陵堆<lb/>
之中望形不出常阜至乃嵒㟧絶于華峰<hi>闕</hi>
　　　虎丘山序　　　　　　　　顧野王<lb/>
夫少室作鎮以峻極而標竒太華神掌以削成而稱貴<lb/>
<pb n="KR4h0116_WYG_020-7a"/>
若兹山者髙不概雲深無藏影卑非培塿淺異疎林秀<lb/>
壁數尋被蘭杜于苔蘚椿枝十仞挂藤葛于懸蘿曲磵<lb/>
潺湲修篁䕃映路若絶而復通石將頹而更綴抑巨麗<lb/>
之名山信大吳之勝壤若乃九功六義之興依永和聲<lb/>
之製志由興作情以詞宣形言諧于韶夏成文暢于鐘<lb/>
律由來尚矣未有登髙能賦而韜斐麗之章入谷忘歸<lb/>
而忽鏗鏘之節故總轡齊鑣競雕蟲于山水雲合霧集<lb/>
爭歌頌于林泉于時風清邃谷景麗修巒蘭佩堪紉胡<lb/>
<pb n="KR4h0116_WYG_020-7b"/>
繩可索林花翻洒乍飄颺于蘭臯山禽囀響時弄聲于<lb/>
喬木班草班荆坐磻石之上濯纓濯足就滄浪之水傾<lb/>
縹甆而酌㫖酒剪緑葉而賦新詩肅爾若與三徑齊蹤<lb/>
鎗然以共九成偕韻盛矣哉聊述時事寄之翰墨<lb/>
　　　虎丘山紀畧　　　　　　　　王珣<lb/>
山大勢四面周嶺南則是山徑兩面壁立交林上合蹊<lb/>
路下通升降窈窕亦不卒至<hi>闕</hi>
　　　與沈炯書　　　　　　　　　陳張種<lb/>
<pb n="KR4h0116_WYG_020-8a"/>
虎丘山者吳岳之神秀者也雖復峻極異于九天隠磷<lb/>
殊于太一襟帶城傍獨超衆嶺控繞川澤顧絶羣岑若<lb/>
其峯厓刻削窮造化之瑰詭絶磵杳冥若鬼神之彷彿<lb/>
珍木靈草茂瓊枝與碧葉飛禽走獸必負義而膺仁是<lb/>
以厯代髙賢輕舉栖托梵臺雲起寶刹星懸自非玉牒<lb/>
開祥金精藴耀豈其神怪若此者乎<lb/>
　　　答書　　　　　　　　　　　沈炯<lb/>
若乃三江五湖洞庭巨麗冩長洲之茂苑登九曲之層<lb/>
<pb n="KR4h0116_WYG_020-8b"/>
臺山髙水深雲蒸霧吐其中之秀異者寔虎丘之靈阜<lb/>
焉冬桂夏柏長蘿脩竹靈源秘洞轉側超絶逺澗深厓<lb/>
交羅户穴<lb/>
　　　從永陽王遊虎丘山詩　　　　張正見<lb/>
滄波壯鬱島洛邑壯崇芒未若兹山麗岹嶢擅水鄉地<lb/>
靈侔少室塗艱像太行重巖標虎踞九曲峻羊腸溜深<lb/>
澗無底風幽谷自涼寶沈餘王氣劍隠絶星光白雲多<lb/>
異影丹桂有叢香逺看銀臺聳洞塔襍山莊瑞草生金<lb/>
<pb n="KR4h0116_WYG_020-9a"/>
地天花照石梁<lb/>
　　　遊虎丘二首　　　　　　　　王鏊<lb/>
年來偪仄縁何事咫尺溪山到未能郭外清遊還送客<lb/>
林間軟語忽逢僧空庭石在頭寧㸃溪壑龍亡氣尚騰<lb/>
不必懸厓留姓字古苔埋沒幾人曽<lb/>
出城便愛小嵯峨濯足還來碧澗阿飛磴未躋先慘慄<lb/>
斷碑欲認更摩挲溪山有待登臨久今古無窮感慨多<lb/>
我比樂天官更適十年一到意如何<lb/>
<pb n="KR4h0116_WYG_020-9b"/>
　　　奉陪石田先生登覽虎丘　　　楊循吉<lb/>
中年棄予組丘壑固夙心窮探雖未暇邇勝或可尋睠<lb/>
兹西郭表平陸起孤岑水石多秀麗委曲抱幽深丹砂<lb/>
炳雙峽翠罽暗千林何但遊人樂翔泳皆魚禽攝膽靈<lb/>
淵瞰流目髙閣吟况奉鹿門屨𤣥言承滿襟撫已良自<lb/>
足終老復何歆<lb/>
　　　游虎丘和姚侍御<lb/>
闔閭城外虎丘山半日工夫往可還粉牖起船横水次<lb/>
<pb n="KR4h0116_WYG_020-10a"/>
布袍便體混人間石池對闢泉長定寶樹爭開蕊欲殷<lb/>
邂逅禪僧見趺坐世途逾覺倦躋攀<lb/>
　　　虎丘閒泛與伯虎同賦<lb/>
名巖佳麗冠吳州永日逍遥榜綵舟菡萏含嬌呈水面<lb/>
蔦蘿垂䕃覆人頭寂谷𤣥蟬藏影嘒長阿蒼狖領羣遊<lb/>
翠幌金尊何限樂欣逢絶詠媿難酬<lb/>
　　　仲夏三十日奉陪𢎞農楊禮部丹陽都隠君虎<lb/>
　　　丘泛舟作詩一首　　　　　　唐寅<lb/>
<pb n="KR4h0116_WYG_020-10b"/>
朱明麗景屬炎州蘭橈桂楫遂娛遊逐䕃追飇暫容與<lb/>
囘波轉藻若夷猶日承綺扇釵光發山入仙杯酒氣柔<lb/>
幸奉瑶麾論所願皓首期言伏此丘<lb/>
　　　遊虎丘和錢學士韻　　　　　劉珏<lb/>
仙人騎鶴下瀛洲短簿祠前作勝遊山閣髙寒簾捲暮<lb/>
海天空闊雁來秋洞中棋為消閒著石上詩因弔古留<lb/>
翫水尋山雖可樂紫泥只恐召韓休<lb/>
　　　遊虎丘　　　　　　　　　　伊乗<lb/>
<pb n="KR4h0116_WYG_020-11a"/>
舟行山在眼到門山忽失去郭近七里攀磴窮百尺巖<lb/>
姿互明晦潭影窅深黒步倦松暫憩醉眠草堪席不逢<lb/>
鑄劍人猶覩試劍石臺殿半空起雞犬下方隔經聲雜<lb/>
梵唄禪定悟空寂晉唐厯刦多劉白不世出閒劇固殊<lb/>
調登覽各有適重來預作期昨遊宛能憶了性未有因<lb/>
寓形何苦役依此憺忘歸于焉永終日<lb/>
　　　虎丘同王元勲韻<lb/>
凌虚閣勢俯千門在野春光過二分極目天長隨去鳥<lb/>
<pb n="KR4h0116_WYG_020-11b"/>
盪胸山近欲生雲豪華誰復矜門地圖志猶看載舊聞<lb/>
何幸與君成老大相從林下息塵紛<lb/>
　　　春盡虎丘　　　　　　　　　蔡羽<lb/>
日日憂花謝開門緑已齊煖舒雲外服靜轉樹中梯泉<lb/>
古近丹井山空聞碧雞年年春易去列籍俯迴溪<lb/>
　　　春日虎丘<lb/>
名山正與官城近遊女朝朝朝佛壇桃花隔竹飛紅雨<lb/>
游絲牽粉入雕䦨金尊落日江南逺瓊井流香法水寛<lb/>
<pb n="KR4h0116_WYG_020-12a"/>
我欲著經流嵗晩生公明月逼人寒<lb/>
　　　夏日虎丘<lb/>
新開石閣紫芝香遥見松杉隠碧房竹裏鶯啼方日午<lb/>
山頭人坐喜泉涼傳來貝葉繙經古掃得苔花鬬茗長<lb/>
直北數川當檻白晚來帆影轉微茫<lb/>
　　　秋日虎丘陪顧台州二首<lb/>
石壁開青道烟霄結紫閭霜凝秋壑秀人立曉闌虚屢<lb/>
滅雲邊雁傳聞花外車台州才曠達客思亦蕭疎<lb/>
<pb n="KR4h0116_WYG_020-12b"/>
日落歌不已江南滿目烟霜危沙葉紫鳥映浦花鮮屐<lb/>
齒臨虚磴茶爐覔冷泉生公月未起思借上方眠<lb/>
　　　觀郡守胡公所開虎丘新跡　　顧璘<lb/>
胡公絶代才宰物有精識剖符鎮全吳揮霍破餘力公<lb/>
庭寂無事惠化浹疆域虎丘古名阜標榜厯千億豈乏<lb/>
巖壑姿往往厭偪仄公來登層巔四顧生壯色海岳氣<lb/>
蒼茫曠然吐胸臆剖垣發蒙蔽芟穢出佳植洞庭七十<lb/>
峯厯厯移坐側古人總合愧神鬼難秘嗇華構嵌青巘<lb/>
<pb n="KR4h0116_WYG_020-13a"/>
面埶各有得匪惟拓形勝實以表名德竒文掞精靈光<lb/>
映斗南北古篆蛟螭蟠穹厓示深刻裁成演心神丕變<lb/>
昭政式煜煜千載名永以重吾國<lb/>
　　　遊虎丘二首<lb/>
畫舫疎簾雨溪門落木秋黄花仍對酒白髮兩登樓古<lb/>
井泉香發荒池劍氣浮驅馳吾已懶誰共老兹丘<lb/>
故園初入望嘉客且同盟倚檻觀秋稼吟詩對晩晴浦<lb/>
寒鴻雁起天暝水雲横急管休催發悲歌正有情<lb/>
<pb n="KR4h0116_WYG_020-13b"/>
　　　陪鄭劉二户部徐翰林遊虎丘　胡纘宗<lb/>
看山夏日長清茗坐山堂駟馬金閨彦蠻箋玉署香石<lb/>
開泉自出虎伏劍空藏鼓棹隨明月盈盈物外鄉<lb/>
　　　與客登虎丘<lb/>
崇丘夏日涼竹石映空堂樓迥山俱集溪虚寺欲藏詞<lb/>
人奏大雅孺子歌滄浪無那南風迅荷花棹逺將<lb/>
　　　夜登虎丘<lb/>
秉燭登虎丘八月星漢流牙璋迎萬户皁蓋引諸侯溪<lb/>
<pb n="KR4h0116_WYG_020-14a"/>
轉迴雲霧池虚動斗牛佛燈忽千㸃𤣥塔水中浮<lb/>
　　　陪王侍御登虎丘次韻二首<lb/>
春花爛漫照山梯乳燕飛飛自掠泥庭上月華猶繞座<lb/>
池中劍氣欲沖霓三江鶴近招能集十島雲多望不迷<lb/>
驄馬行空風日暖翩翩寶塔望天躋<lb/>
清泉白日照吳門駐馬停杯日未曛塔影青圍江左樹<lb/>
殿光紅映海東雲靈池窈窈能留客明月娟娟欲傍君<lb/>
詩罷聞歌掃花座遷喬春鳥語初勤<lb/>
<pb n="KR4h0116_WYG_020-14b"/>
　　　與客登虎丘望姑蘇臺率然作<lb/>
天上姑蘇繫虎丘迢迢一水傍空流海雲盤鶴庭前起<lb/>
紅樹圍山塔外浮寶劍空餘吳苑草荒臺猶是越姬樓<lb/>
青天斗酒李白醉落日孤帆謝客游<lb/>
　　　再入虎丘<lb/>
聯檣入虎丘又是一年秋海月盈盈起江雲嫋嫋流<lb/>
　　　虎丘次韻<lb/>
虎丘水竹繁二月風花冷歸去月凌溪姑蘇動髙影<lb/>
<pb n="KR4h0116_WYG_020-15a"/>
　　　登虎丘千頃雲閣<lb/>
秋日坐虎丘海鶴盤孤影上有月一方下有雲千頃<lb/>
　　　與湯子重遊虎丘　　　　　　王寵<lb/>
武陵不在逺人事故相違雀舫多君興鶯花日夕稀翠<lb/>
憐平水樹紅指麗人衣江山與歌舞一見一魂飛<lb/>
　　　虎丘作<lb/>
平楚江湖漏炎方霖雨繁排雲攀古磴倒景嘯飛軒靈<lb/>
氣通丹穴天風弄綵幡清虚自無暑吾道賁丘樊<lb/>
<pb n="KR4h0116_WYG_020-15b"/>
　　　劍池<lb/>
伏檻觀竒壑輕身搏翠屏山虚雲裊裊石鬬水泠泠錯<lb/>
落金鳬影翺翔鐵鳳翎風胡去已久神劍泣精靈<lb/>
　　　酌陸羽泉<lb/>
曽甘惠麓水今酌虎丘泉石乳疑飡玉茶經似草𤣥登<lb/>
臨悲代謝著作總留傳挾醉下山閣千林落日懸<lb/>
　　　雪中遊虎丘　　　　　　　　袁袠<lb/>
瑞雪從空下名山入望來珠林紛玉樹寶地起瓊臺絮<lb/>
<pb n="KR4h0116_WYG_020-16a"/>
雜囘風舞花迎淑氣開剡溪滯幽賞日暮且徘徊<lb/>
　　　雨中遊虎丘<lb/>
愛春常恐盡冒雨亦來遊北郭摇蘭槳山塘近虎丘樹<lb/>
林攒寺密澗水雜花流日暮憑髙閣千峰嵐氣浮<lb/>
　　　陪孟僉事望之登虎丘山　　　孫太初<lb/>
停舟倚暮色開醆對江濆山迥朱薨出鐘鳴碧殿聞林<lb/>
花交野岸石壁動春雲落日狂歌客登臨興不羣<lb/>
　　　偶遊虎丘二首　　　　　　皇甫涍<lb/>
<pb n="KR4h0116_WYG_020-16b"/>
返照開重閣游人在翠微石䦨延暝色烟樹帶春暉卜<lb/>
築容長往安禪喜獨歸白雲吾託慕兹地揜山扉<lb/>
來遊每披豁春亂百城烟雪霽催帆席花深到谷泉雲<lb/>
霞通一徑鐘磬發諸天坐醉山僧酒浮生祗自憐<lb/>
　　　登虎丘作<lb/>
每到丘中寺偏令思惘然登臨千古後容與一樽前鐘<lb/>
梵空烟度樓臺衆壑連惟予獨往意留賞白雲天<lb/>
　　　首夏雨後登虎丘<lb/>
<pb n="KR4h0116_WYG_020-17a"/>
信此登臨美華林洞壑藏隂霞收嶼亂暮雨入溪長象<lb/>
外得吾好丘中宜坐忘藤厓遍幽磬歸徑靄蒼蒼<lb/>
　　　虎丘懷舊郡公胡中丞<lb/>
勝地名賢㑹風流在此山時乗紫霞賞髙詠翠微間合<lb/>
舫烟霄下褰帷士女攀懷哉羊叔子一往竟無還<lb/>
　虎丘唐宋元暨我國朝題詠甚多有山志在故不録<lb/>
　　　陽山　　　　　　　　　　　髙啟<lb/>
我登此山巔不知此山髙但覺羣山總在下坐撫其頂<lb/>
<pb n="KR4h0116_WYG_020-17b"/>
同兒曹又見太湖動我前洶湧三十萬頃烟波濤長風<lb/>
吹人度層障不用仙翁赤城杖峯迴秋礙海鶻飛日出<lb/>
夜聴天雞唱中有一泉長不枯乃是蜿蜒神物之所都<lb/>
老藤隂森洞府黒樹上不敢留棲烏常年禱雨車來此<lb/>
投金符靈旂風轉白日晦馬鬛一滴霑三吳巖巒蒼蒼<lb/>
境多異樵子尋常不曽至探幽厯險未得歸忽聴鐘來<lb/>
澗西寺此時望青冥脫畧塵世情白雲冉冉足下起如<lb/>
欲載我昇天行古來名賢總何有唯有此山長不朽欲<lb/>
<pb n="KR4h0116_WYG_020-18a"/>
呼明月海上來照把長生一杯酒浮丘醉枕肱洪厓笑<lb/>
開口天風吹落浩歌聲地上行人盡回首<lb/>
　　　同前　　　　　　　　　　周南老<lb/>
髙出衆山上獨有秦餘杭雲烟度林麓青翠摩穹蒼中<lb/>
有神龍湫以時司雨暘夫差昔夜匿于焉絶餱粮三呼<lb/>
輒三應道窮愈傽偟公孫言可徵山靈為摧傷<lb/>
　　　望陽山　　　　　　　　　　王鏊<lb/>
青谿欲盡轉逶迤卧對陽山舟自移聞有髙人何處在<lb/>
<pb n="KR4h0116_WYG_020-18b"/>
白雲紅葉影離離<lb/>
　陽山一名秦餘杭山一名萬安在城西北三十里髙<lb/>
　八百五十餘丈逶迤二十餘里以其背隂面陽故曰<lb/>
　陽亦云四飛以四面視之勢若飛動也大峯一十五<lb/>
　而箭缺為絶頂<hi>相傳秦皇射于此故其下有射瀆</hi>戰國策越王以散<lb/>
　卒三千禽夫差于干隧今萬安山有遂山即其地也<lb/>
　　　穹窿山　　　　　　　　　陳徵<lb/>
緑水青山今再遊杜鵑花發雨初收猿聲妤在千章木<lb/>
<pb n="KR4h0116_WYG_020-19a"/>
雲氣深藏萬丈樓麋鹿近人來古磵麒麟無主卧荒邱<lb/>
吏情益愧成羈紲西望太湖烟際頭<lb/>
　　　同前　　　　　　　　　　黄漢卿<lb/>
何處春山好物華穹窿山下古烟霞出林澗水作清語<lb/>
上樹藤枝開紫花久住老僧如避世初來塵客懶還家<lb/>
一尊醉倒東風裏更覔沙鍋穀雨茶<lb/>
　　　同前　　　　　　　　　　楊基<lb/>
昨日出遊今日還登臨未盡湖東山紫藤花落髙樹下<lb/>
<pb n="KR4h0116_WYG_020-19b"/>
翠羽鳥鳴深竹閒泉渟峻石淨可掬磴倚絶壁危難攀<lb/>
人生跬步即天險不獨瞿塘與劍闗<lb/>
　　　同前　　　　　　　　　　　吳寛<lb/>
我聞吳中喭陽山髙抵穹窿半壯哉拔地五千仞始羨<lb/>
吳中有寺觀銅坑鄧尉作屏扆天平靈巖當几案其間<lb/>
法華與雅宜水邊横亘如長岸何人著山經宜作吳山<lb/>
冠但嫌地勢髙山家每憂旱舟行半日青已了却被濃<lb/>
雲忽遮斷水田路轉二三里依舊諸峯青厯亂人云山<lb/>
<pb n="KR4h0116_WYG_020-20a"/>
頂百畝平合結茒廬倚霄漢龍門勝迹未遑遊坐向船<lb/>
頭先飽看<lb/>
　　　遊穹窿山　　　　　　　　　王鏊<lb/>
十年林下無羈絆吳水吳山飽探玩穹窿至近髙且險<lb/>
欲至靡由輒興嘆喜聞地主有嘉招春服初成雜童冠<lb/>
畫船載酒出胥口畧綽湖稍旋抵岸民淳地僻客至稀<lb/>
老少相扶出門看吳山種香徑尚存嵗嵗採香多女伴<lb/>
我聞且欲登香山雨脚忽來行渙散明朝雨勢止復作<lb/>
<pb n="KR4h0116_WYG_020-20b"/>
世路隂晴那可算文侯豈失虞人期勇往前行賴明斷<lb/>
籃輿前行那復辭迤邐青山開四畔前山雲接後山雲<lb/>
似是山靈顯竒觀嶔﨑犖崅路登登山腹盤迴轉危棧<lb/>
諸峰一望皆下風始信陽山纔抵半買臣駁落讀書臺<lb/>
曽是樵夫終佐漢丈夫出處㑹有時不計當年愚婦訕<lb/>
清泉一脈甘且寒肝肺塵埃得湔浣山頭咫尺不得升<lb/>
甘被同行譏老愞兹行雖勝興未厭斜日歸途幾留盼<lb/>
回頭一笑謝地主他日重來殊未宴<lb/>
<pb n="KR4h0116_WYG_020-21a"/>
　　　晩入穹窿山　　　　　　　　楊循吉<lb/>
曲曲脩途入徑深已嗟天晩暗生隂誰知輿上方回首<lb/>
衆谷日光方閃金<lb/>
　穹窿山比陽山尤髙五湖賦云穹窿紆曲蓋此山實<lb/>
　峻而深形如釵股吳地志兩嶺相趨名曰銅嶺越絶<lb/>
　書為古赤松子取赤石脂處又神仙傳赤須子豐人<lb/>
　秦穆公魚史也食柏實石脂絶穀後往吳山升仙去<lb/>
　即此山也山髙而頂平方廣可百畝中壘石為龕名<lb/>
<pb n="KR4h0116_WYG_020-21b"/>
　國師菴半山有泉名法雨四時流不絶下注灌田山<lb/>
　東嶺下有磐石髙廣丈許相傳朱買臣讀書其上後<lb/>
　人號為讀書臺穹窿寺在焉其北有紫藤隖百丈泉<lb/>
　海雲菴西址有白馬寺<lb/>
　　　華山道中　　　　　　　　　范成大<lb/>
過午層隂未肯開煖寒村店竹芻灰蕭蕭林響棠梨戰<lb/>
晩恐陽山有雨來<lb/>
　　　華山　　　　　　　　　　　髙啟<lb/>
<pb n="KR4h0116_WYG_020-22a"/>
羣山瞰笠澤次第記曽到兹峯最靈竒獨失有遺懊故<lb/>
人總時彦休沐偶得告林壑軫逺情招攜誓同造出郭<lb/>
縱鞍輿入谷并牙纛時當寒冬晨嵐霧恣披冒幽幽霜<lb/>
泉微巻巻風葉燥尋溪見人烟問嶺知佛號意行恐迷<lb/>
誤逺托樵子導雲門不為闗地僻夜無盜居僧作蠻音<lb/>
揖杖喜迎勞客來豈先知定有山鬼報方池開層巔旱<lb/>
嵗貯深潦清暉蕩空明萬影鏡中倒雨壁削古屏風林<lb/>
舞髙翿龜巢宜列坐苔淨不用掃浮杯逐流葉宛轉繞<lb/>
<pb n="KR4h0116_WYG_020-22b"/>
涯隩雪餘波更澄照鬢脫烏帽青蓮可服食傳記在仙<lb/>
誥松鳴古壇虚泉滴幽洞奥嶙峋岡頭石突起類爭暴<lb/>
緬懷融結初天巧亦多耗探深識後返升險戒前躁谷<lb/>
猨晚應飢澗鳥寒不噪欲歸更留憩禪榻近茶竈詩歌<lb/>
叢桂篇琴奏猗蘭操樂哉此嘉遊去浴似髙蹈及春幸<lb/>
重來芹藻應可芼何須效羊公登峴發嗟悼世路獨强<lb/>
馳有力漫如奡富貴不可求盍亦從所好斯理茍未宜<lb/>
山水解相傲微言倘或能勿為俗士道<lb/>
<pb n="KR4h0116_WYG_020-23a"/>
　　　天池<lb/>
靈峯可度難昔聞枕中書天池在其巔每出青芙蕖湛<lb/>
如玉女盆雲影含夕虚人靜時飲鹿水寒不生魚我來<lb/>
屬始春石壁烟霞舒灔灔月出後泠泠雪消餘再汎知<lb/>
神清一酌欣慮除何當逐流花遂造仙人居<lb/>
　　　陪臨川公遊天池<lb/>
騎馬尋幽度嶺遲老僧不識使君誰門開紅葉林閒寺<lb/>
泉浸青山石上池殘果已收猿食少枯松欲折鶴巢危<lb/>
<pb n="KR4h0116_WYG_020-23b"/>
壁閒不用題名字無限蒼苔沒舊碑<lb/>
　　　天池　　　　　　　　　　　周南老<lb/>
泉流出山巔平地聚深洼昔聞父老言曽出青蓮花地<lb/>
靈可度難真隠宜仙家澄泓沁晴碧清溪明白沙山僧<lb/>
不好雅鑿佛臨水涯以金布厓石徒為兒女誇<lb/>
　　　紀遊天池<hi>有序</hi>　　　　　　　吳寛<lb/>
　予與李世賢文宗儒諸公徧游西山晩至天池有老<lb/>
　僧三人皆垂白髮數寸見客相視<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙其一人明日<lb/>
<pb n="KR4h0116_WYG_020-24a"/>
　持巻造予家索詩自言不入城者二十餘年矣憐其<lb/>
　意懇既為題二絶句復賦此以紀之<lb/>
怪石巉然鐵削成寺前仍有一泓清山深遊客來應嬾<lb/>
林密居僧見若驚痩骨能支猿鶴老長顱不剃雪霜明<lb/>
將詩何用真堪惜二十餘年復入城<lb/>
　　　游天池和仲山韻　　　　　　王鏊<lb/>
小輿詰曲穿雲岑愛此巃嵸萬石林迴溪倒挂松樹老<lb/>
絶嶂半染蓮花深尋幽偶值此日暇訪古正愜平生心<lb/>
<pb n="KR4h0116_WYG_020-24b"/>
天池小立戒歸去夜來風雨聞龍吟<lb/>
　　　游天池山　　　　　　　　　沈周<lb/>
佛國有池峯頂見樓臺倒影入沄沄源通汞海石中發<lb/>
氣接銀河天上分抱子龍君吟夜雨洗頭玉女動春雲<lb/>
詩腸一沃便歸去過嶺微鐘西日曛<lb/>
　　　天池　　　　　　　　　　　皇甫涍<lb/>
何處東林寺尋鐘石徑幽雲藏春竹暗路入晩山稠含<lb/>
磵蠻烟下澄泓空翠浮塵纓愧鷗鳥一為洗心留<lb/>
<pb n="KR4h0116_WYG_020-25a"/>
　　　登天池贈毛中丞　　　　　　胡纘宗<lb/>
龍翔鳯舞石縈迴山仄池平雲去來閶闔天空萬笏出<lb/>
洞庭日暖千蓮開花峯影墮門前水玉殿光乘寺後臺<lb/>
一曲丹丘留百代兩朝紫誥燭三台<lb/>
　　　天池　　　　　　　　　　　王賓<lb/>
藏在山間更不流倒涵空象只如秋碧蓮花朶開時節<lb/>
誰化仙人去逺遊<lb/>
　　　同前　　　　　　　　　　王璉<lb/>
<pb n="KR4h0116_WYG_020-25b"/>
清池空山坳止水玻璃淨雲衣汎晴漣天影涵空鏡龍<lb/>
歸海氣寒鳥度烟光暝銀漢此雲通仙槎去非迥<lb/>
　　　石屋<lb/>
鑿石甃圜菴結構因巖谷危梁琢堅珉濕楚裁寒玉梵<lb/>
相終無壞明燈自相續掘斷青山根白雲常在屋<lb/>
　　　石鼓<lb/>
石鼓從何來宛似岐陽璞具相若天成由來匪人鑿雨<lb/>
蘚上重輪天花䕃頑郭定出時有聲逢逢殷山角<lb/>
<pb n="KR4h0116_WYG_020-26a"/>
　　　石鼓　　　　　　　　　　　王賓<lb/>
那似岐周有篆銘雨淋青處土花生山靈休遣音聲起<lb/>
零落吳儂厭見兵<lb/>
　　　由南峰入天池　　　　　　　楊循吉<lb/>
入谷也須縁磵道乗髙忽又度南岑參差石勢雲行細<lb/>
寂寞禪闗樹鎖深春日綺羅偏映水江南櫻笋自成林<lb/>
十年不到天池寺南北峯頭費逺尋<lb/>
　　　支硎山放鶴亭　　　　　　　范成大<lb/>
<pb n="KR4h0116_WYG_020-26b"/>
石闗門外古亭基樹老藤枯野徑微放鶴道人今不見<lb/>
故應人與鶴俱飛<lb/>
　　　馬跡石<lb/>
跨馬凌空亦快哉龍腰鶴背漫徘徊遊人欲識仙蹤處<lb/>
自覔蒼厓白墖來<lb/>
　　　支硎山中　　　　　　　　　楊循吉<lb/>
初春好風日命侣共來遊泉噴雪花冷鳥含蠻語柔怪<lb/>
峯藏僻院平野入髙樓總為尋山主何妨此獨留<lb/>
<pb n="KR4h0116_WYG_020-27a"/>
　　　登支硎山樓　　　　　　　徐禎卿<lb/>
谷寺憐幽密兹樓表麗觀烟雲連壑動竹樹入門寒獨<lb/>
往迷前徑憑髙遲所歡時聞有清磬遥出暮雲端<lb/>
　　　遊支硎諸山回漫興　　　　　吳一鵬<lb/>
好山是處一登臨醉裏詩成醒後吟婚嫁尚多兒女債<lb/>
利名無復市朝心江鱸入饌秋方淺庭鶴隨行嵗巳深<lb/>
遊衍日長筋力倦憨眠時就碧桐隂<lb/>
　　　支硎山　　　　　　　　　　王寵<lb/>
<pb n="KR4h0116_WYG_020-27b"/>
支硎特峻秀平地插芙蓉面面開霞壁層層折劍峰白<lb/>
鷴巢野竹蒼䑕戲長松逺憶道林輩低頭禮數峰<lb/>
　　　寒泉　　　　　　　　　　髙啟<lb/>
逺落叢峰閒平流磐石上月照欲成潭風吹不生浪聲<lb/>
兼寒葉下色映秋苔漲野客照羸顔曽來倚笻杖<lb/>
　　　同前　　　　　　　　　　周南老<lb/>
道周有磐石如砥平而廣山泉流石上清泚挹西爽涓<lb/>
涓潄甘寒湛湛㵼淵響支公留馬跡于焉稅歸鞅山以<lb/>
<pb n="KR4h0116_WYG_020-28a"/>
支硎名宜取磐石像髙逸清且幽泉能慰懷想<lb/>
　　　放鶴亭　　　　　　　　　　王賓<lb/>
生身髙潔自仙材可使樊籠裏面來人在夕陽闌畔望<lb/>
肯從塵外再飛回<lb/>
　　　南峯　　　　　　　　　　　王鏊<lb/>
石罅中閒度板輿南峯來叩故人居<hi>君謙嘗居此</hi>髙齋闃閉<lb/>
松雲外絶棧危分鳥道餘豈謂山僧成泄栁却疑野老<lb/>
是長沮朝來地主如相問但看芭蕉葉上書<lb/>
<pb n="KR4h0116_WYG_020-28b"/>
　　　赴南峯舟中　　　　　　　　楊循吉<lb/>
四月園林梅子肥遥遥蘭槳弄晴暉抱愁自適尋山興<lb/>
避俗聊穿髙士衣野水鏡空雲倒入晴嵐翠重鳥迷歸<lb/>
巖房芝地將千仞到此應知不用機<lb/>
　　　南峯　　　　　　　　　　　蔡羽<lb/>
支硎巖石秀偏詫乍遊人玉闕旋輿險丹梯折膝頻琅<lb/>
玕聲雜珮苔蘚蜕松鱗城郭已新夏巖花猶帶春<lb/>
　　　送楊儀部入南峯<lb/>
<pb n="KR4h0116_WYG_020-29a"/>
解組能輕世尋山為著書巖房舊卜築霞舄日虚徐佳<lb/>
麗望殊逺髙明興自疎無心伴禪寂但仰子雲居<lb/>
　　　南峯　　　　　　　　　　　王寵<lb/>
四月鶯花去重遊似逗春磴危青靄濕郊霽緑苗勻表<lb/>
石天為闕凌霄地阻塵秋毫臨萬象髙處太傷神<lb/>
　　　尋支山作　　　　　　　　　皇甫涍<lb/>
不盡春山路隨人溪水幽石門在烟外蘿徑登雲丘谷<lb/>
口懸清磬我心閒白鷗支公燕坐處日暮寒泉流<lb/>
<pb n="KR4h0116_WYG_020-29b"/>
　　　中峰南峯展眺<lb/>
松色引天路禪門幽靄重嶜崟領一室窈窕迴雙峰巖<lb/>
溜亂游語溪花澄道容每欽支許輩而悵雲泉蹤悟賞<lb/>
復蘿月坐聞南林鐘<lb/>
　　　南峯往北峯　　　　　　　　王寵<lb/>
南北峯相直中蟠萬石林諸天飛采翠衆壑異晴隂竟<lb/>
日烟霞拂長風虎豹吟此身飛鳥外散落步虚音<lb/>
　　　觀音山　　　　　　　　　　白居易<lb/>
<pb n="KR4h0116_WYG_020-30a"/>
好是清涼地都無繫絆身晩晴宜野寺秋景屬閒人淨<lb/>
石堪敷坐寒泉可濯巾自慚衰髩上猶帶郡庭塵<lb/>
　　　遊南峯寺　　　　　　　　　葉夢得<lb/>
澤國鍾下流有山獨西南標竒錯明眼夙昔多窮探腹<lb/>
背眩金碧鐘魚半精藍支郎放鶴地妙解無餘談髙木<lb/>
氣未炎緑隂正清酣我懶倦登陟兹行詫猶堪幽尋雖<lb/>
云初佳處黙已諳久欲謝塵滓往同彌勒龕平生術九<lb/>
九晩識前三三才也實可人窮年玩烟嵐胸中有定水<lb/>
<pb n="KR4h0116_WYG_020-30b"/>
萬境濳包含嚴霜掃赬紫老榦餘楩楠噉蔗要自佳食<lb/>
荼亦云甘坐斷方丈室天花雨毿毿笑我窘世網何如<lb/>
老眠蠶我今已解縛真理早自躭但恐愛山意多求尚<lb/>
成貪願借待月嶺重開頑石菴偃松久傲兀碧琳故澄<lb/>
涵言尋覺菴路更欲從徧參<lb/>
　支硎山在隆池山東北以晉支遁嘗居此而山多平<lb/>
　石故名<hi>按玉篇吳有臨硎吳都賦亦云古號臨硎又按續圖支硎一名報恩山以昔有報恩寺也</hi>
　山有石室寒泉遁詩云石室可蔽身寒泉濯温手相<lb/>
<pb n="KR4h0116_WYG_020-31a"/>
　傳遁冬居石室夏隠别峯也泉上刻紫巖居士虞廷<lb/>
　臣書寒泉二字徑丈又有放鶴亭馬跡石以遁得名<lb/>
　山有南峯寺及中峰北峰二院北峯宣德間移于雞<lb/>
　窠嶺中峯在寒泉上又名楞伽院南峯一名天峯即<lb/>
　唐支山院也有碧琳泉待月嶺南池新泉馬坡<hi>本名飬馬</hi>
　<hi>坡諺云馬婆泉者誤也</hi>坡南有石門乃三巨石直上干霄西連<lb/>
　危峯東臨絶壑中猶棖臬然又有牛頭峯在寺門之<lb/>
　下東址有觀音寺故又云觀音山<lb/>
<pb n="KR4h0116_WYG_020-31b"/>
　　　髙景山泉亭　　　　　　　　范成大<lb/>
峯頭揮手笑紅塵天入雙眸洗翳昏萬里西風熟秔稻<lb/>
白雲堆裏著黄雲<lb/>
　　　自天平嶺過髙景菴<lb/>
卓筆峯前樹作團天平嶺上石成關緑隂帀地無人過<lb/>
落日秋蟬滿四山<lb/>
　　　髙景山夜歸<lb/>
伊軋籃輿草露間夜涼月暗走孱顔忽逢陂水明如鏡<lb/>
<pb n="KR4h0116_WYG_020-32a"/>
照見沈沈倒影山<lb/>
　　　髙景菴讀舊題有感<lb/>
莓苔風雨舊詩留十七年前髩未秋巖桂拂雲篁竹拱<lb/>
樹猶如此一搔頭<lb/>
　　　過髙景山拜謁魏鶴山遺像　　吳一鵬<lb/>
巍然祠墓尚髙峯時有雲仍為掃松俎豆正隆唐祀典<lb/>
衣冠無愧漢儒宗空山夜靜猶聞鶴怪樹年深已化龍<lb/>
仰止丰神生恨晩九原安得起相従<lb/>
<pb n="KR4h0116_WYG_020-32b"/>
　髙景山在定山年山北三里自天平來漫衍數里至<lb/>
　此而止越絶作髙頸山其西麓對花覺林厓谷盤拱<lb/>
　處曰金盆隖宋鶴山魏公墓在焉其南為斜偃嶺<lb/>
　　　飛泉隖　　　　　　　　　髙啟<lb/>
山空響更逺雨過流還急餘沫洒迴風一林紅樹濕<lb/>
　　　修竹隖<lb/>
色映溪沈沈秋雲在夕隂無限楚山意鶴鳴風滿林<lb/>
　　　丹霞隖<lb/>
<pb n="KR4h0116_WYG_020-33a"/>
遥聞丹霞隖中有飡霞者絳彩發朝朝還同赤城下<lb/>
　　　白雲隖<lb/>
雲開見山家雲合失山路聞語知有人欲尋巳迷誤<lb/>
　　　芳桂隖<lb/>
欲攀淮南樹人去山寂寞嫋嫋涼風生疎花月中落<lb/>
　　　飛泉隖　　　　　　　　　　周南老<lb/>
層崖㵼流瀑泓渟貯寒冽乗風曳銀練激湍霏玉屑飛<lb/>
珮聲玎玲揚霓影列缺澗底咽春冰松梢墮暗雪相看<lb/>
<pb n="KR4h0116_WYG_020-33b"/>
頓清洒時能潄甘潔隂生朱夏寒冷然滌煩熱<lb/>
　　　修竹隖<lb/>
隂森如渭川玉潤寒碧鮮林深積重翠風過鳴繁絃勁<lb/>
色凌霜露髙標拂雲烟愛此抱節君不受相拘攣終日<lb/>
淡凝佇瀟洒壺中天再詠淇澳詩清景能留連<lb/>
　　　丹霞隖<lb/>
侵晨挹初暘丹輝粲綺麗朱烟炫羣峯絳津澄曉霽飄<lb/>
颻紫霓旌嵯峩錦紋髻照映靈穴閒翳薈青林際九苞<lb/>
<pb n="KR4h0116_WYG_020-34a"/>
鸞鳳文五采麒麟罽掇之胡可飡逸蹤久忘世<lb/>
　　　白雲隖<lb/>
谷深多白雲盤礴西山西觸石起青嶂垂天覆蒼溪芳<lb/>
林靄朝潤叢竹含晩淒擘絮縈秋練帶日横晴霓悠悠<lb/>
親舍望冉冉巖穴棲白衣忽蒼狗變化胡可齊<lb/>
　　　芳桂隖<lb/>
林隖藏幽芳叢桂圑蒼玉子落明月中香生流磵曲風<lb/>
前墮粟金雨餘明淨緑伍以荃蘭幽愧彼桃李俗中有<lb/>
<pb n="KR4h0116_WYG_020-34b"/>
道人居清名紀仙籙為花歌古香對酒不忍觸<lb/>
　　　自横山歸洞庭　　　　　　　王鏊<lb/>
漠漠輕風不滿帆小船載酒舳艫銜陶朱事業今安在<lb/>
皮陸才情兩不凡白鳥斜飛驚鼓吹青山倒影動松杉<lb/>
却憐范老江湖上猶自憂譏與畏讒<lb/>
　横山在姑蘇山東隋書十道志云山四面皆横故名<lb/>
　又名踞湖以山臨太湖若箕踞也錢氏𦵏忠獻王元<lb/>
　璙于此建寺其趾曰薦福因又稱薦福山山有五隖<lb/>
<pb n="KR4h0116_WYG_020-35a"/>
　故又名五隖山後人又以堪輿家言稱九龍隖山中<lb/>
　舊有朱桓陸雲公顧野王墓續圖經云此山鎮郡西<lb/>
　南臨湖控越實吳時要地隋遷都于横山亦以是為<lb/>
　屏蔽云<lb/>
　　　堯峰　　　　　　　　　　　戴良<lb/>
巳従<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>泉游復向堯峰去堯峯𣺌何所塵俗不知處披<lb/>
拂强追尋疲薾窘凌遽息喘倚莫松濟勝犯零露積石<lb/>
擁古溪飛嵐䕶遥樹仰觀天宇垂俯睨河流注石湖尚<lb/>
<pb n="KR4h0116_WYG_020-35b"/>
波瀾洞庭但烟霧遊子多悲懷觸景増逺慕微迹既漂<lb/>
泊流年復遲暮半生僅一來百齡能幾度回駕悵難渰<lb/>
又復首前路<lb/>
　　　堯峰觀朝雨　　　　　　　　袁袠<lb/>
山中多幽事幽事殊可悅飛雨黯以暮朝光互明滅崇<lb/>
林嵐氣昏宻徑樵采絶紛吾慕嘉遯兹山亦寂蔑澗水<lb/>
當階鳴岡巒依户列寡欲謝所牽冀與智者悅<lb/>
　　　堯峰山十二詠<lb/>
<pb n="KR4h0116_WYG_020-36a"/>
　　　　半峰亭<lb/>
連峯翠岧嶤孤亭半峯上山下雲起時翻向平髙望<lb/>
　　　　清暉軒<lb/>
樹杪見風帆正對南湖水山月流清暉來照軒窓裏<lb/>
　　　　碧玉沼<lb/>
泠泠碧玉沼青萍鋪水面風吹萍葉開水底魚皆見<lb/>
　　　　觀音巖<lb/>
複磴轉危巖寂寥古龍象空林人跡稀但聞清磬響<lb/>
<pb n="KR4h0116_WYG_020-36b"/>
　　　　白龍洞<lb/>
隂洞山之阿谽谺石勢逼還疑蟄龍起雲霧閉深黑<lb/>
　　　　多景巖<lb/>
應接無閒暇日與賞心遇惟應山中人解識山中趣<lb/>
　　　　寳雲井<lb/>
古甃浸寒泉稚子時時汲迎晨入翠微嵐氣浸衣濕<lb/>
　　　　偃蓋松<lb/>
髙松若車蓋偃蹇北山隈不蒙匠石顧詎識明堂材<lb/>
<pb n="KR4h0116_WYG_020-37a"/>
　　　　鐵塔<lb/>
雁墖蔽浮雲縹緲人天外風鈴鳴四檐獨往聞幽籟<lb/>
　　　　妙高峰<lb/>
逶迤羣峰首躋攀興何已曠然心自開盡此邱壑美<lb/>
　　　　東齋<lb/>
楓葉紛紛落荒徑無人掃萬念杳虚寂閒門閉秋草<lb/>
　　　　西隠<lb/>
朝坐東齋幽夕宿西齋靜跏趺對佛燈沈沈清夜永<lb/>
<pb n="KR4h0116_WYG_020-37b"/>
　　　同前　　　　　　　　　　王寵<lb/>
　　　　半峰亭<lb/>
孤亭倚翠微青青四山抱期與鹿皮翁石上餐瑶草<lb/>
　　　　清暉軒<lb/>
康樂戀清暉徘徊碧霞裏而我愛名山學道終已矣<lb/>
　　　　碧玉沼<lb/>
山中百道磵噴薄落金池倒見芙蓉碧洋洋堪療飢<lb/>
　　　　觀音巖<lb/>
<pb n="KR4h0116_WYG_020-38a"/>
攀巖采石髓躡磴訪金仙繞壑香花滿祗疑兜率天<lb/>
　　　　白龍洞<lb/>
白龍卧巖洞霧雨長冥冥或化白衣老空山來聴經<lb/>
　　　　多景巖<lb/>
羣峰翔龍鳳效竒多景巖道人勞應接長日倚松杉<lb/>
　　　　寳雲井<lb/>
月照前山寒夜半汲深井鏘然古銅瓶盡投千尋綆<lb/>
　　　　偃蓋松<lb/>
<pb n="KR4h0116_WYG_020-38b"/>
蒼松偃巖苔屈曲如盤龍有時風雨來天上聞笙鏞<lb/>
　　　　鐵塔<lb/>
鐵墖翔雲表飛從海上來玲瓏七寶碎面面毫光開<lb/>
　　　　妙髙峰<lb/>
獨立峯之巔羣山伏在下遨遊青天中雲螭為我駕<lb/>
　　　　東齋<lb/>
旭日散髙齋離離檀越影焚香對寶册古院蒼苔靜<lb/>
　　　　西隠<lb/>
<pb n="KR4h0116_WYG_020-39a"/>
結庵西巖中落日丹霞爛羣闇將夕隂紫翠交凌亂<lb/>
　　　再遊上方　　　　　　　　　范成大<lb/>
僧共老花俱在客將春雁同回范叔一寒如此劉郎前<lb/>
度曽來<lb/>
　　　早春遊南山　　　　　　　　楊循吉<lb/>
游思經營兩日前過暄深畏雨遮天啟明下地親張具<lb/>
隔宿抛緡預買船霽景望來欣已動佳朋接到冗俱捐<lb/>
雙摇疾櫓青皮裂四拄明窓碧漢填負北入橋村巳僻<lb/>
<pb n="KR4h0116_WYG_020-39b"/>
投南遵渚路微偏成行梅栁將春妬吐氣禽蟲得暖翾<lb/>
淺浪刺篙篷濺水濕薪炊黍柁縈烟摩空寳塔超雲立<lb/>
湧地螺峰走馬連茶磨髙存玉堆大石湖晴動鏡光圓<lb/>
先朝錫翰亭猶䕶古相營居宅巳遷竹轎候人喧守岸<lb/>
農黎觀客靜依阡僧房臨港舟堪抵佛閣依巖石共肩<lb/>
豆實不離牆下笋杯漿原取澗中泉梵書在手因挑讀<lb/>
道榻逢軀即借眠却顧城闉須返棹欲辭賓客獨參禪<lb/>
林巒自幻闗心事身世從來是業縁又逐濁風歸市郭<lb/>
<pb n="KR4h0116_WYG_020-40a"/>
各扶殘醉别溪筵還家秉燭吟詩句境物捫心尚厯然<lb/>
　　　陪郡守林公遊山二首<lb/>
緑瘦南山正杪秋嘉招欣奉斾旌游烟開湖水臨飛觀<lb/>
樹簇松陵見逺洲近壤風光堪醉杜環滁林壑己名歐<lb/>
使君仁政何從見老稚欣欣擁道周<lb/>
絡緯喓喓鳴草閒漸看水鏡起東山寒旻下露沾衣濕<lb/>
野燎燃松照地丹蕙帳空兮方自笑峴臺登後更誰攀<lb/>
穆生未必堪優禮又踏仙舟醉醴還<lb/>
<pb n="KR4h0116_WYG_020-40b"/>
　　　上方　　　　　　　　　　　姚廣孝<lb/>
蓮宫據山杪岧嶤去天咫風香花雨新僧在白雲裏幽<lb/>
沈樹樂靜蕭散烟中起人登石路迷依依縁澗水<lb/>
　　　遊上方和錢學士韻　　　　　皇甫信<lb/>
酒邊竹樹晴猶濕湖上杉松晚更明獨立巖扉傷往事<lb/>
謾磨臺石記來名微微逺水涵雲影落落長松隔鳥聲<lb/>
一嘯空林下山去小窓風月夢魂清<lb/>
　　　上方<lb/>
<pb n="KR4h0116_WYG_020-41a"/>
載詩攜酒到山中冉冉楓林落葉紅斜倚石巖思舊跡<lb/>
數聲啼鳥隔林東<lb/>
　　　同彭宣之上方西澗流觴　　　蔡羽<lb/>
峭壁連峯開碧壇遊人于此解衣寛千松架日巖房秀<lb/>
百道飛泉午殿寒香土不須如意遣炎天還有白蓮看<lb/>
要求慧逺流觴處直枕藤蘿好恣歡<lb/>
　　　題上方望湖亭壁　　　　　　楊循吉<lb/>
湖山開妙境當暑更多風萬頃涵亭下幾帆馳鏡中讓<lb/>
<pb n="KR4h0116_WYG_020-41b"/>
年僧過我極目鳥横空獨酌無人伴衰顔聊自紅<lb/>
　　　與王履約履吉文壽承休承袁補之永之六賢<lb/>
　　　上方山玩月　　　　　　　　顧璘<lb/>
幽懷怡清夜興言陟穹窿寒景自憭慄况兹山磵中明<lb/>
月出海嵎浮雲淨遥空二八輪正滿桂影虚玲瓏河漢<lb/>
近人㵼衣袂多烈風俯窺震澤外一氣涵鴻濛憑空意<lb/>
惝怳酒酣興彌雄浩歌楞伽巖響振馮夷宫山川閲今<lb/>
昔代謝焉可窮今兹歡樂趣往者誰復同吳越且黄土<lb/>
<pb n="KR4h0116_WYG_020-42a"/>
安問陶朱公不如林壑閒偃仰息微躬神超形無閡道<lb/>
合契有終彷彿絶塵境髙舉凌烟虹<lb/>
　　　暮雨登上方<lb/>
暮踏孤峰雨蒼茫下界分平湖鋪大野髙閣挂行雲霜<lb/>
氣明楓葉天寒叫雁羣擬投僧舍宿清梵夜堪聞<lb/>
　　　登上方<lb/>
上方塔廟倚孱顔千尺懸厓手自攀村村黄葉寺邊寺<lb/>
處處白雲山外山車馬趣城塵泱漭烟霞鋪地錦斕斑<lb/>
<pb n="KR4h0116_WYG_020-42b"/>
東南勝槩秋如畫勝得山翁倒載還<lb/>
　　　上方月夜與段子辛　　　　　王寵<lb/>
棄世吾慕嚴薄遊君類邴賞心歡笑同烟駕肅塵屏游<lb/>
衍倦平臯遐思集秋嶺頹陽隠半規纎御曜圓景稍稍<lb/>
林霏交沈沈谷神靜仰攀星七襄俯弄波千頃歌翻雲<lb/>
外音舞動天中影野曠羇鴻號露下棲鶴警巖岑已嶇<lb/>
崟吟嘯復孤永疑從靈圃游燕此華胥境若枝巳堪折<lb/>
雲裝爾須整遣彼弱喪情消摇任所秉<lb/>
<pb n="KR4h0116_WYG_020-43a"/>
　　　月夜登上方絶頂<lb/>
五湖湧青蓮削出千丈壁空中構室殿珠光相蕩射明<lb/>
月海上來照見半山赤千秋似竦動鳥獸夜辟易飛馳<lb/>
入中天萬里掃空碧吳越何茫茫俯視一氣白身列星<lb/>
辰閒絶頂布瑶席舉杯酌銀河誤觸支機石回首招王<lb/>
喬吾亦成羽翮<lb/>
　　　其二<lb/>
吳山直牛斗豈必五岳竒飛睇入青天虎視東南陲海<lb/>
<pb n="KR4h0116_WYG_020-43b"/>
水涌吾旁太湖化為池波光蕩寳月萬頃堆琉璃魚龍<lb/>
百處現吞吐珠陸離歌嘯生雄風草木四山披腰佩碧<lb/>
落圖手掣蚩尤旗遨遊五城上極宴不知疲<lb/>
　　　其三<lb/>
大道無端倪人世如蟻蝨泠然馭風行天路非阡術望<lb/>
舒稍西傾東海巳吐日山川兩照耀金波中蕩潏仙人<lb/>
夜行遊巖坐汎寶瑟吐故餐晨霞乗露采芝木巉巉金<lb/>
庭山中有煉藥室却笑尚子平寧須㛰嫁畢<lb/>
<pb n="KR4h0116_WYG_020-44a"/>
　　　其四<lb/>
乾坤一銀海萬境羣動滅狂殺王子猷疑是山隂雪披<lb/>
襟當雄風酒後覺耳熱山精忽夜嘯谷響厓竹裂惝怳<lb/>
非人閒身世如陟絶結束昇天行星斗為珮玦倒窺山<lb/>
河影嵯峨鏡中列始知飛仙人五岳視邱垤紫霧何濛<lb/>
濛入口皆玉屑幾時丹砂成白日翔鸞節<lb/>
　　　上方觀月出歌<lb/>
南州溽暑醉不醒思卧倒景窺滄溟葛裙兩髻跨白鹿<lb/>
<pb n="KR4h0116_WYG_020-44b"/>
直上東山行翠屏翠屏迢迢幾百尺一幅平湖月東出<lb/>
驪龍弄珠吐復吞横抹萬里𤣥雲屯劃然一躍忽千仞<lb/>
青天掃蕩縣金盆巖鳴谷應海水湧星河射人森欲動<lb/>
翠旗金支交盪摩貝闕銀宫光澒洞茫茫塵世愁我心<lb/>
便欲蛻却蜩蟬形蓬萊方丈在何許驂鸞馭鶴多仙靈<lb/>
四筵賔客為起舞禰衡特善漁陽鼓人生反覆何足憑<lb/>
龍或為蛇鼠變虎清風明月鎮常在山川似與人相待<lb/>
勸君滿飲吸金波河横月落奈君何<lb/>
<pb n="KR4h0116_WYG_020-45a"/>
　　　望湖亭<lb/>
寶塔孤撐日華亭迥冠山禹功饒震澤吳服揜荆蠻今<lb/>
古悲歌裏乾坤落照間雄風髙處急莫放酒杯閒<lb/>
　　　陪大中丞金陵顧公玩月上方山<lb/>
　　　　　　　　　　　　　　　　袁袠<lb/>
詰旦趨廣渡昬暮陟崇岡川原氣候改林麓鬱蒼蒼隂<lb/>
霞冠陽阿宻徑阻修梁樵采歸以絶游豫樂未央翫往<lb/>
嘉遯儔遂謡叢桂章霜楓麗丹雘秋色紛難詳飛月出<lb/>
<pb n="KR4h0116_WYG_020-45b"/>
層霄泫露沾衣裳列筵面澄湖肆眺臨遐荒不醉諒無<lb/>
歸遡風騰羽觴令德暢徽音示我以周行悅賢喻飢渇<lb/>
覯止承寵光各勉日新志豈弟神所康<lb/>
　　　八月十四夜待月上方<lb/>
慿髙臨寶地選勝陟丹丘海湧金輪出風驅彩霧收素<lb/>
娥懸鏡照神女弄珠游彷彿登緱嶺簫笙滿十洲<lb/>
　　　春日上方　　　　　　　　　皇甫涍<lb/>
芳野尋幽勝春山度翠微裊風溪篠亂揺日谷泉飛洞<lb/>
<pb n="KR4h0116_WYG_020-46a"/>
壑流虚籟烟波靜落暉不聞孫子嘯空望白雲歸<lb/>
　　　春日侍諸父宴上方八韻<lb/>
一往驚蓬髩今來就竹林歸閒偶春服歡賞在雲岑負<lb/>
杖將奚適澄湖試共臨端倪遥莫辨巘崿㑹相尋薜茘<lb/>
連窓暗桃花隔岸深鳥飛殘雨霽鐘散晩霞隂信愜尊<lb/>
中趣聊成谷口吟因書謝當路丘壑本予心<lb/>
　　　上方流雲亭<lb/>
翠微亭榭倚湖光脩竹檀欒隠上方趺坐白雲誰與晤<lb/>
<pb n="KR4h0116_WYG_020-46b"/>
遥心飛鳥共滄浪<lb/>
　　　冬暮上方書事<lb/>
湖岸稍澄霽諸峯連暮暉漾舟靄汀曲幽意生翠微天<lb/>
路望逾邈松門期獨歸鐘聲白雲盡樵采寒山稀烟景<lb/>
自多適年華那遽非<lb/>
　　　上方晚興<lb/>
清溪轉幽棹晩與名山期石几雲低隠巖窓竹礙窺晴<lb/>
開花雨際林靜鳥鳴時莫問金門䇿淹留方在兹<lb/>
<pb n="KR4h0116_WYG_020-47a"/>
　　　重遊上方<lb/>
西津不假問溪路到雲林一徑縁花入疎鐘隔嶺深頻<lb/>
來増往慨惜去戀餘隂迢遞春蘿月空違遊子心<lb/>
　　　觀音巖　　　　　　　　　　陳基<lb/>
補陀原是海中山誰遣移來此地安巖下碧潭常浸月<lb/>
雲根瑶草不知寒波涵南國秋千頃景薄西山日半竿<lb/>
為問此行詩幾首一時收拾與人看<lb/>
　　　觀音巖訪楚石和尚　　　　　袁袠<lb/>
<pb n="KR4h0116_WYG_020-47b"/>
聞有髙僧住翠微雨中來訪白雲扉空山落葉無人跡<lb/>
但聽泉聲百道飛<lb/>
　楞伽山一名上方山在吳山東北其頂有浮圖五通<lb/>
　廟其下東南麓有丁家山唐人丁公著父喪負土作<lb/>
　冢故名北為寶積山寶積寺在焉其北為吳王郊臺<lb/>
　東北為荼磨嶼以其三面臨水故云嶼俗云磨盤山<lb/>
　東南麓為補陀巖巖前石池深峻陡絶石梁跨其上<lb/>
　兩厓壁立蘿木交映特為竒勝<lb/>
<pb n="KR4h0116_WYG_020-48a"/>
　　　登寶華諸山　　　　　　　　袁袠<lb/>
夙有登臨興春游愜賞心山盤數嶺盡寺轉萬松深樹<lb/>
古同僧臘泉多雜梵音仙津何處問即此可投簪<lb/>
　　　三月十三日晩霽與日宣侃上人循吳山麓徐<lb/>
　　　行看杏花作　　　　　　　　王寵<lb/>
漠漠春隂睡思慵興來扶䇿過前峯日斜更倚風篁磴<lb/>
試望誰家花正穠<lb/>
宿雨初收麗晩霞江烟淡淡薄籠沙山家翠壁圑春色<lb/>
<pb n="KR4h0116_WYG_020-48b"/>
野客敲門看杏花<lb/>
　　　家叔攜酒横塘餞别晚登吳山　皇甫涍<lb/>
香刹隠巖曲烟蘿一徑懸那堪風景處共此別離筵度<lb/>
嶺雲木異浮空島嶼連花穠三月酒春漫五湖天勝托<lb/>
邱中好詩裁塘上篇終期謝塵紱歸賞竹林前<lb/>
　寶華吳山俱在楞伽山之西南<lb/>
　　　白石山　　　　　　　　　王賓<lb/>
山前民有顧元新來與南朝抵北人戰敗不降兵數百<lb/>
<pb n="KR4h0116_WYG_020-49a"/>
一齊投在太湖濱<lb/>
　白石山在滸墅北越絶書云故為胥女山春申君初<lb/>
　封吳更今名宋末顧五二山前民家子為宋起兵拒<lb/>
　朔方軍結壘望亭隖設溪上<lb/>
　　　自横塘過黄山　　　　　　　吳寛<lb/>
　范詩云東風已緑南溪水更染溪南萬栁條<lb/>
溪南萬栁緑成灣先隴頻年抵暮還遥望松楸常洒淚<lb/>
石湖詩裏過黄山<lb/>
<pb n="KR4h0116_WYG_020-49b"/>
　　　黄山　　　　　　　　　　　皇甫涍<lb/>
兹山亦幽勝横亘西南天一徑聊步趾諸峯猶眼前湖<lb/>
波浩無際雲日爭相鮮霞鶴粲霄色松風清磵泉芳菲<lb/>
亂空翠靡迤浮春烟迥瞰塔寺古下窺樓堞妍近尋侈<lb/>
遐討投跡期忘年未事登名岳俄然意已宣一<lb/>
　黄山在茶磨山北四里胥塘之北諸峯髙下相連俗<lb/>
　稱筆格山隋志載王世充破劉元進坑其衆于黄亭<lb/>
　澗疑即此山其西山之半有二石洞深可三四丈俗<lb/>
<pb n="KR4h0116_WYG_020-50a"/>
　名虎洞<lb/>
　　　登獅山　　　　　　　　　　徐有貞<lb/>
麥黄天氣爽如秋乗興聊為岝㟧遊香徑踏花來洞口<lb/>
小舟送酒過溪頭横塘樹色連龍隖茂苑烟光接虎丘<lb/>
絶勝竹林觴詠處即今誰數晉風流<lb/>
　岝㟧山在金山東俗稱獅子山以形名一名鶴阜又<lb/>
　名笮雄吳地記云王僚𦵏此山傍有思益寺<lb/>
　　　和伯氏過何山懷二何之作　　皇甫涍<lb/>
<pb n="KR4h0116_WYG_020-50b"/>
靈山徵往跡居士𦵏何年哀壑蒼烟斷空林落日懸禪<lb/>
關二隠地花落五雲天共盡悲千古凄涼夜鶴旋<lb/>
　　　其二<lb/>
生時同隠操埋玉復兹巒野寺春常寂泉臺月共寒法<lb/>
筵疑雨散留塚酹花殘不覺青山暮悠悠遡夕湍<lb/>
　何山在獅山北一里其地舊名鶴邑墟故山名鶴阜<lb/>
　因梁隠士何求何㸃𦵏此改今名其坡有資福寺<hi>范志</hi>
　<hi>以岝㟧山為鶴阜山</hi>巳上四山與諸山不相連<lb/>
<pb n="KR4h0116_WYG_020-51a"/>
　　　香山　　　　　　　　　　　范成大<lb/>
採香徑裏木蘭舟嚼蕋吹芳爛漫遊落日青山都好在<lb/>
桑閒蕎麥滿芳洲<lb/>
　香山與穹窿連屬南趾近太湖為胥口吳地記云吳<lb/>
　王種香于此遣美人采之故其下有采香徑<lb/>
　　　光福山遊記　　　　　　　　吳寛<lb/>
成化十四年五月光福徐翁用莊邀予為西山之遊予<lb/>
諾之然不忍獨遊也則為書招史明古乙酉明古來自<lb/>
<pb n="KR4h0116_WYG_020-51b"/>
吳江丙戌發舟胥門西過横塘由木瀆斜橋折而北行<lb/>
經靈巖讀宋韓蘄王墓碑前望穹窿晩乃至光福首過<lb/>
徐氏用莊喜客至見其子玭其孫天穎更召其里隠士<lb/>
徐孟祥同導予步虎山橋橋南登擅勝亭還飲其家夜<lb/>
宿來青堂丁亥縁玉遮入蒸山謁武功墓循北麓觀眠<lb/>
松遂泛下崦入銅坑還泊虎山橋戊午遊鄧尉山飲七<lb/>
寶泉入𤣥墓寺憩奉慈菴登鳳岡而還已巳過海雲院<lb/>
觀連理山茶讀虞道園百丈泉遺墨已乃別去晡時至<lb/>
<pb n="KR4h0116_WYG_020-52a"/>
胥門明古還吳江予入城是遊也厯四日舟行六十里<lb/>
輿行四十里總得詩三十首悉録歸用莊備山中故事<lb/>
　　　龜峰勝槩記　　　　　　　　朱存理<lb/>
吳有光福山者一名龜山距縣西南七十餘里相傳梁<lb/>
九真太守顧氏之家山又傳為野王宅山有寺後據岡<lb/>
阜前臨林墅古殿修廊環抱林木蔚為古叢林也中有<lb/>
銅觀音像水旱祈禱屢有靈應載諸名人碑刻并見朱<lb/>
樂圃圖經續記可攷殿右有方丈壁閒寘唐進士顧在<lb/>
<pb n="KR4h0116_WYG_020-52b"/>
鎔詩刻後有墨沼亦云野王物沼水墨色如出染渠中<lb/>
蓋其遺跡歟方丈西従石磴而上有浮圖七級聳出一<lb/>
峰之上即所謂龜峯也今年夏予來避暑山中登其絶<lb/>
頂迴望天平靈巖諸山如在几席雖吾目短不能逺眺<lb/>
是日也風清雨霽微日生涼而能豁然一瞬于軒檻之<lb/>
外波光鏡淨雲帆風鳶𣺌在天際洞庭東西兩峰涌出<lb/>
太湖之心若青螺然殆不可摸擬其形似也寺建蕭梁<lb/>
時日就傾圮寺僧普照首發私願辛勤修復崇臺層宇<lb/>
<pb n="KR4h0116_WYG_020-53a"/>
煥然如新予方修郡志成凡山川寺院悉經紀載厓鐫<lb/>
野刻又嘗備録蓋吾好遊之心老而猶在普照請言然<lb/>
龜峯雖多竒勝而未有記之者長者光臨必有以發吾<lb/>
山中靈秀之秘烏乎靈秀之秘必得磊落瑰竒之士標<lb/>
品纂述然後能發露于世顧氏豈其人哉竊幸一覽其<lb/>
勝自不能已于有言矧普照之請甚勤姑書是為記正<lb/>
德戊辰六月既望<lb/>
　　　光福山　　　　　　　　　　吳寛<lb/>
<pb n="KR4h0116_WYG_020-53b"/>
昔年曽學登山法縱步不憂山石滑舍輿徑上鳯頭岡<lb/>
趁此深風當晚發逺山朝士抱牙笏近山美人盤鬒髮<lb/>
我身如在巨海中青浪低昂出復沒山下人家起市㕓<lb/>
家家炊烟起曲突梅林屋宇遥復見一似野鳥巢木末<lb/>
山僧見山如等閒翻怪羣山競排闥偶憑髙閣發長笑<lb/>
笑我胡為躡石鉢夕陽滿目波洋洋西望平湖更空闊<lb/>
水靈為我報水仙預設清泠供酒渇吳人非不好登山<lb/>
一宿山中便愁絶扁舟連夜泊湖口舟子長篙未須刺<lb/>
<pb n="KR4h0116_WYG_020-54a"/>
懶遊已矣斯人駭狂遊不學前輩達若耶雲門在於越<lb/>
何必青鞋共布韈<lb/>
　　　長山　　　　　　　　　　　楊基<lb/>
隨意扶笻入遠林紫藤花落徑苔深山中莫道無音樂<lb/>
一片鶯聲在緑隂<lb/>
　龜峯在鄧尉山東北光福寺在焉又有長山亦附屬<lb/>
　鄧尉山<lb/>
　　　遊西山記　　　　　　　　　杜瓊<lb/>
<pb n="KR4h0116_WYG_020-54b"/>
郡城之西多名山山之隠士曰徐拙翁年踰八十强健<lb/>
不衰閒來城中與予相好殊甚其外孫鄭懷敏表姪祖<lb/>
用和交予亦然而華彦謀朱宗廣徐元吉輩又予舊識<lb/>
也而未能一造其第于心恒缺然乃正統庚申九月八<lb/>
日得附戒軒王夢熊之舟與湯至善共載是日早發閶<lb/>
門繚城濠而南抵胥門橋折而西行經横塘由價川餉<lb/>
午于舟中目覽羣山與二子道平生不輟至善又能瀹<lb/>
佳茗飲予既至光福登岸日未夕夢熊引予首謁徐元<lb/>
<pb n="KR4h0116_WYG_020-55a"/>
吉次謁顧孟洪次詣亡友徐可勤宅其子曰立美丰儀<lb/>
以父執相待甚謹予且愴且喜既又識徐孟祥孟祥有<lb/>
竒才吾儕當避路者夢熊歸家至善亦有事夢熊令其<lb/>
倩張佚導予由光福山徒步一里許有人烟處曰於里<lb/>
過此不逺則有洗心亭可憩又緩步二里許有喬木髙<lb/>
恒佚曰此宗廣之居扣其老僕云主逺出俄宗廣歸乃<lb/>
大呼而入以來予為慶具饌晩酌追敘同門好論及卅<lb/>
年前事厯厯如指掌宗廣性剛正鄉人酷信淫祀宗廣<lb/>
<pb n="KR4h0116_WYG_020-55b"/>
酷惡之是夕余少飲惟佚進數觥至夜分就寢明日天<lb/>
未明拙翁巳至宗廣出轎二乗與翁同辭去天色將雨<lb/>
山林皆在烟雲中心殊不樂翁指示曰此即新豐山祖<lb/>
氏居也此即萬安山吾之居也途不逺矣既抵用和而<lb/>
天色開霽用和出迓予未返余入其外門門徑瀟洒與<lb/>
宗廣之居不類傍一室黝堊其中尤可愛右壁有夢熊<lb/>
竹予乃冩松于左以相之并詩如上用和歸而喜躍余<lb/>
戲謂曰涴若粉素矣揮洒未竟而饌出肴核鮮潔與城<lb/>
<pb n="KR4h0116_WYG_020-56a"/>
府販鬻者殊飲畢與翁登轎小徑従畎畝中行時禾稻<lb/>
將收黄雲萬頃田野擔攜餽遺者絡繹男子在田童子<lb/>
騎牛出小兒釣于水際桑柘茅茨閒一老嫗黄髮而瞽<lb/>
者以手摩一婦人肩背嬉嬉然語笑真樂土也畎畝之<lb/>
徑將盡循山之趾入松檜中松檜既盡轉而復然行未<lb/>
逺則萬安山矣瓦屋翼然倚山而構喬松大榆列布門<lb/>
徑下轎而入髙門相角啟翁曰此鄭氏居也懷敏已出<lb/>
矣乃拜翁于堂既觀其家廟之嚴潔子姓之淳謹其子<lb/>
<pb n="KR4h0116_WYG_020-56b"/>
亦白首矣茗飲間出所藏圖書以厯覽之覽畢引入小<lb/>
軒有春官黄養正書樂善之額壁有謝葵丘王司訓先<lb/>
生題志啟窓牖則山嵐壓簷斜光逗户殆非人間世也<lb/>
窓下有石舟舟可貯水浸崑山石其中石山有檜長二<lb/>
尺許本如拇指大翁云已三十年矣其具饌與用和之<lb/>
具不少異而家釀醇醲則過之翁舉酒飲予予不能引<lb/>
滿用和與佚皆不敢辭酒酣翁與予過山麓觀其壽藏<lb/>
予求別翁曰九日不可不登髙翁先予而上振䇿摳衣<lb/>
<pb n="KR4h0116_WYG_020-57a"/>
作矍鑠之狀既至嶺倚䇿而立不勝其喘息矣西望具<lb/>
區波濤皆黄白色天光湛碧山色深青五帆之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>若一<lb/>
葉小舉目之頃其趣無窮嶺上之松微風薄之韻如笙<lb/>
竽琴瑟然用和俾予佇聴曰此天籟也其造化自然之<lb/>
妙乎翁舉杖指極嶺曰吾復能登是矣予笑而不言既<lb/>
下嶺入小菴屋宇因山髙下為之壘石為臺編竹為扃<lb/>
菴有二僧其老者年可七十餘白顛黎面齒半脱落猶<lb/>
能誦經偈邀坐啜茶出復登轎謁彦謀彦謀司征在公<lb/>
<pb n="KR4h0116_WYG_020-57b"/>
其少子某迎留夜宿予歸興不可遏某則大張筵于堂<lb/>
作樂以侑食予酣且飽特享其多儀而已既辭與蓊别<lb/>
用和欲從予予止之某欲以騎送予以不善御辭遂復<lb/>
命轎佚乗馬馬騰躍佚不能控遂馳而先予則緩其去<lb/>
不二三里復循昨暮之途細覽羣峯之勝時斜日在山<lb/>
山色青紫光福塔廟倚山而峙山乃南鳯皇山之支人<lb/>
言兹山如龜形曳尾于後後有虎山橋橋極壯麗皆礲<lb/>
黿山之石為偃月形三洞其下橋之北有岡上有岳神<lb/>
<pb n="KR4h0116_WYG_020-58a"/>
祠殿宇與寺相照映金碧翬飛而寺之前後民居競鱗<lb/>
次其景之勝非圖畫之可貌將至寺所佚巳候予久矣<lb/>
入寺中夢熊至善來㑹同觀顧野王墨池池水常黒色<lb/>
主僧本明具蔬飯客畢設榻于方丈之西序予欲留詩<lb/>
寺中值其夜誦不巳竟不能成而寐明日丑刻則又聞<lb/>
扣鐘考鼓而誦蓋寺僧祝釐之常規也世云山寺日髙<lb/>
僧未起何不然邪辭僧早還佚復相送戀戀不已佚青<lb/>
年嗜學沐其外舅之化從予執弟子禮無少懈良可嘉<lb/>
<pb n="KR4h0116_WYG_020-58b"/>
也既而仍與二子還由全塘踵謁耕周先生扣性理之<lb/>
學重開茅塞而返夢熊謂予曰古人山行皆有記述子<lb/>
盍記之予惟是行也既伸報施之勤且識幽隠之趣而<lb/>
弔古探竒増吾聞見登髙望逺擴吾心胸至若髙年有<lb/>
德之可尊後進有才之可畏野無警惕呻吟之虞而有<lb/>
豐年太平之樂非惟有樂于吾心而已誠不可以無志<lb/>
非敢比擬于作者<lb/>
　吳都文粹續集巻二十<lb/>
</p>
<p>
</p>
  </div>
<div>
                <head>吳都文粹續集巻二十一</head>
    <p>
<pb n="KR4h0116_WYG_021-1a"/>
欽定四庫全書<lb/>
　吳都文粹續集巻二十一　　明　錢榖　撰<lb/>
　　山水<lb/>
　　　遊郡西諸山記　　　　　　　都穆<lb/>
𢎞治己酉秋九月甲戌予與客汎舟将遍遊吳郡西諸<lb/>
山客曰虎邱之勝甲吳下且密邇闤闠遊必自虎邱始<lb/>
予諾焉亭午至山下觀憨憨泉泉為人投瓦礫塞之將<lb/>
泥不食從石旁上東山廟<hi>即短簿祠</hi>中龎然襍以土偶有老<lb/>
<pb n="KR4h0116_WYG_021-1b"/>
僧方閉闗坐穴中與語頗可聽下東山北行登千人石<lb/>
旁有古木根出如蟠虬一本而為榦者三經清遠道士<lb/>
放鶴磵磵涸灌莽生焉後人亭其上既而登五聖臺僧<lb/>
供茗命前導西南行至一菴甚幽寂盖宋和靖書院舊<lb/>
址也悵惋乆之南行沿小溪復上千人石度石梁酌陸<lb/>
羽泉近庸僧屋其畔頗減清冽出觀劍池左石刻虎邱<lb/>
劍池四大字是顔魯公書上兩厓壁立數仞勢欲崩裂<lb/>
其隂多昔人題名衆恐不能乆讀遂登可中亭北有李<lb/>
<pb n="KR4h0116_WYG_021-2a"/>
陽氷篆生公講臺字分鐫四石而亡其一衆皆從故道<lb/>
下去時已逼暝予欲止宿客不可乃返乙亥乃泊虎邱<lb/>
午食出射瀆大風西北來舟遲遲行繂屢斷續西望天<lb/>
平岝㟧秦餘杭諸山如龍遊馬逸應接不暇過滸墅入<lb/>
竹青塘而西日光反射影在山半霞彩絢爛丹青襍施<lb/>
工不能繪至通安橋已昏黒夜深抵友人朱氏宿丙子<lb/>
早食出朱墅北泛彭山堰午西風甚急遂由堰西北約<lb/>
五里至陳湖莊復五里由望湖橋南出游湖從曲港登<lb/>
<pb n="KR4h0116_WYG_021-2b"/>
新豐南山共坐苔石山人有牧羊者予問瀕湖諸山始<lb/>
知高出鄧尉者曰銅坑山亞銅坑曰安山牛城嘴居游<lb/>
湖北與安山對峙如兩峽然而其西接太湖極北青霞<lb/>
一抹視洞庭兩山尤遠者無錫之九龍山也下山歡飲<lb/>
盡醉丁丑早霧翳翳布空中疑有變少焉日光曈曨衆<lb/>
遊興勃發由謝莊西行復經游湖南過陸家港二里入<lb/>
西堰水益緩山益近岡嶺稠叠横廻峭㧞呈技獻巧殆<lb/>
不可状而浮圖七級聳龜峰巔影落水中予笑曰此王<lb/>
<pb n="KR4h0116_WYG_021-3a"/>
摩詰得意筆也泊泰定橋登虎山里許至光福寺主僧<lb/>
聞客至出速入方丈山峙其前者名缽盂其左鄧尉山<lb/>
也壁有元人聨句詩多剥落皆不著氏名其字書類王<lb/>
豫章有墨沼從窻隙窺之僧云傳為顧野王研池殆或<lb/>
然也過齋堂讀唐進士顧在鎔詩刻遂上龜山坐浮圖<lb/>
下浮圖頂有巢鸛三見人嘠嘠作聲衆方欲酒僧謂七<lb/>
寳泉在鄧尉東麓不三里而近共出登舟經東堰已半<lb/>
淤塞蘆葦叢生其中視西堰少劣至則捨舟導山徑行<lb/>
<pb n="KR4h0116_WYG_021-3b"/>
夾道多古梅長松入僧菴有雙柿丹寔絫絫可愛上山<lb/>
行循竹間有亭憇焉其後即七寳泉泉生石間環甃以<lb/>
石形如滿月深尺許掬飲甚甘僧接竹引之然不知發<lb/>
自何處且弔陸子之不能遭與兹泉之不遭也予索筆<lb/>
題名亭上暮還光福方丈戊寅至姚家河陸行數里遊<lb/>
奉慈菴中故有養賢樓元季里儒徐良夫好客四方賢<lb/>
士多集樓上今亡獨扁存堂背白山茶枇杷臘梅列植<lb/>
左右出僧欲導觀山上泉不果三里至𤣥墓山從松篠<lb/>
<pb n="KR4h0116_WYG_021-4a"/>
間傴僂而上山多楊梅梅樹湖水明滅樹間衆冉冉如<lb/>
空中行約一里入西塔院小飲晩院之僧具湯沐宿焉<lb/>
己夘自西而南四百步路多古梅皆螭蟠蛟結蒼蘚被<lb/>
之如鱗出大道東北千步有長松五株鷹巢其一又西<lb/>
北二百步度石梁上萬佛閣南望太湖法華山横亘其<lb/>
中漁舟數十出沒若鳬雁然而洞庭長沙葉余梅灣諸<lb/>
山隠隠在烟霧間詩思頓發自北而東二百歩有僧揖入<lb/>
小閣閣視萬佛十才一二然所據地高出木杪山四面<lb/>
<pb n="KR4h0116_WYG_021-4b"/>
環之如玦景特竒僧飯客閣上仍出松花餅客作詩有<lb/>
不見太湖真面目眼前終恨法華山之句予不以為然<lb/>
乃作詩為法華訟寃西行可百步至僧房其扁曰天開<lb/>
畫圖見湖最多兼見小横山一抹由禪堂西南三百二<lb/>
十步有老僧房前美竹數百挺與松栢爭長地窪然下<lb/>
衆嘯咏焉又西三百步經僧房六已日暮不及遊還塔<lb/>
院宿庚辰僧陪客下山西行復經奉慈菴謁宋金紫光<lb/>
祿大夫黄某墓其傍有香火院僧盡出斷碑五六横草<lb/>
<pb n="KR4h0116_WYG_021-5a"/>
莽間盖𤣥墓至是行四里至銅坑山其山一名銅井僧<lb/>
云高二百丈予與客取捷上由别道山多亂石且峻㧞<lb/>
行者多顛踣每一人踣衆皆大笑至僧菴觀所謂銅井<lb/>
已無水深可丈餘上大石若将壓者予令童子入井大<lb/>
呼聲不得出如甕中山頂多竒石可望見二百里羣山<lb/>
在其下小山浮湖中如杯人人大快以為平生竒觀適<lb/>
山人送酒至遂剖橘作杯飲皆盡興菴僧煮菜供午食<lb/>
循道至山半勢亦斗峻皆掖以童子狼狽而下回視莫<lb/>
<pb n="KR4h0116_WYG_021-5b"/>
不心掉更慶以為無虞去銅坑東北三里謁宋章都官<lb/>
墓抵包河登舟復從西堰過泰定橋東北七里還朱氏<lb/>
宿辛巳朱氏東南三里至蜀山訪王清獻公𤣥孫晉索<lb/>
其舊藏出清獻畫像及孝感詩族譜閱之門内有塑像<lb/>
置壁脚亦云是清獻公墻角塑像為尼相者清獻母張<lb/>
夫人也晉言清獻父死海上張氏年甫三十七抱清獻<lb/>
入覲時清獻生才三歲元主恐張氏二志命殿前祝髮<lb/>
為比邱尼賜號無為大師往住吳中妙湛禪寺出門讀<lb/>
<pb n="KR4h0116_WYG_021-6a"/>
草間碑碑凡三其一為大師塔銘鄧文原撰午還朱氏<lb/>
壬午復經彭山堰行八九里艤舟又二里至秦餘杭山<lb/>
夾道松如步障上六百步息足僧舍復二百三十步至<lb/>
大石下有泉二泓其一為雲泉石錯互若頦頷斷齶從<lb/>
其後視之又若狻猊卬首尻下其前磐石如卧鼓可坐<lb/>
二三十人入雲泉菴躋石級有古梅生石間東折石一<lb/>
股西跨類猛士跂足立人行其下又折而西鑿石為階<lb/>
旁設以䦨杌棿不可凭屋壁讀李武選吳太史張子靜<lb/>
<pb n="KR4h0116_WYG_021-6b"/>
史明古諸公聨句東行有巨石閣厓上欲墮又上得大<lb/>
石岩上俯下嵌中像開山像衆小憇午酌菴之北樓日<lb/>
暮下山與諸客别是夕宿通安橋癸未入城盖自甲戌<lb/>
至癸未凡十日皆風日清美舟楫往還百數十里厯名<lb/>
山六小山二而諸客者皆衣冠詳雅從容尊俎間莫不<lb/>
目飽意滿充然有得而忘其疲其慶幸不既多乎遂次<lb/>
第筆之以貽同志<lb/>
　　　紀遊　　　　　　　　　　朱存理<lb/>
<pb n="KR4h0116_WYG_021-7a"/>
端陽前一日過西崦訪朱叔英西崦舊遊也叔英故人<lb/>
也叔英喜予至速予登其新堂拜尊人八十三翁頃具<lb/>
蒲觴為飲襍以山果溪鮮勸酬盡醉留别有詩云西崦<lb/>
重遊日東城闊别時新堂陪杖几舊譜合宗支碧栁垂<lb/>
書幌紅葵映酒巵烟消聽欸乃風遠送吾伊好古吾同<lb/>
志尋幽君有期歸舟山色暝正是雨催詩予之來也為<lb/>
訪吳中故家文獻叔英不以為迂言王清獻公家蜀山<lb/>
不二里家有藏譜乃為之假故有好古吾同志之句飲<lb/>
<pb n="KR4h0116_WYG_021-7b"/>
散登舟将數里至光福尋張雪槎雪槎與予論别将三<lb/>
十餘載相見各驚皤然為詢野王雪槎告以故吾張氏<lb/>
從顧姓今始復之矣尚不忘其初作推本堂有瓠翁首<lb/>
倡五言請予和之不及書即延入鄧尉山後鳯岡之前<lb/>
一草亭中治鷄黍相欵讀其所自為草亭記雪槎請留<lb/>
題予羨其老年有此行樂喜為之賦七言一章鄧尉嵯<lb/>
峨萬叠青鳯岡猶見地稱靈梅林數畝開新徑蘿薜千<lb/>
尋闢廣庭愽望古槎仍剡曲醉翁今記似蘭亭岩花谷<lb/>
<pb n="KR4h0116_WYG_021-8a"/>
鳥供行樂日日春風不用扃晩同遊光福寺寺僧普照<lb/>
及其徒曉谷出茗供引客入方丈觀唐人詩刻野王墨<lb/>
沼是夕宿山中為賦詩云短䇿行行一里餘松林過雨<lb/>
步徐徐半泓墨沼窺遺跡數仭龜峰望遠墟石磴夏凉<lb/>
青荔合山扉晝掩綠蕉舒夕陽突兀浮圖影送目長天<lb/>
罨畫如再請作龜峰記未暇復也明日飯於塔下而别<lb/>
便道訪官橋葉氏求觀宋金紫公之譜主人宗佩甫猶<lb/>
子秉衡出示之且幸及觀宋誥敕四道葉氏之居在雅<lb/>
<pb n="KR4h0116_WYG_021-8b"/>
宜山下滄灣修竹逶迤石徑中而入登堂治具歡若平<lb/>
生亦為經宿之留明日别宗佩有詩野人夙昔抱幽期<lb/>
每愛官橋風景竒水竹當門朝爽處山雲入座夕佳時<lb/>
雅宜望去無三里金紫傳來是一支既醉不勝臨别意<lb/>
從前應恨識荆遲慈溪鍾正之昔有一日之雅適主賔<lb/>
塾乃得笑談尊爼之間又可以為樂也日未晡過木瀆<lb/>
登靈嵓山而返抵舍己廹暮篝燈澷書時戊辰歲也野<lb/>
航居士<lb/>
<pb n="KR4h0116_WYG_021-9a"/>
　　　清明後一日獨遊西山　　　　楊循吉<lb/>
淨揩雙眼洗心腸領納山光與水光到面春風未全煖<lb/>
離城野興一何長青黄不接麥苗短紅白間開花蕋香<lb/>
隨處有茶堪接納禪林三四遠相望<lb/>
　　　将逰西山道中<lb/>
竹轎晨登數里迂羣山膏沐迓吾徒樹枝拂帽忽低首<lb/>
水影照人堪數須牛犢維門角如栗梅花塞路雪成珠<lb/>
白龍廟中一觀憇祀罷野人方會酺<lb/>
<pb n="KR4h0116_WYG_021-9b"/>
　　　赴西山雨後溪行　　　　　　皇甫涍<lb/>
泝艇看山去溪流行更深春城過雨色芳草入霞隂湖<lb/>
繞連雲度風廻灌木吟今宵誰與晤慧遠在東林<lb/>
　　　雨後舟行望大石諸山<lb/>
暝遊清溪上虹雨開西岑纎月照幽意虛舟鳴夜琴寥<lb/>
寥翠微靜靄靄芳樹深雲徑空如此彌年違素心<lb/>
　　　次韻天全公招遊西山　　　　祝顥<lb/>
征袍洗盡宦途塵喜荷招遊引興新物外追尋多勝事<lb/>
<pb n="KR4h0116_WYG_021-10a"/>
座中觴咏摠儒紳青山不厭重來客黄菊偏娛暮景人<lb/>
况有雄章傳太史蒼厓磨勒照千春<lb/>
　　　洞庭兩山賦　　　　　　　　王鏊<lb/>
　楚之湖曰洞庭吳之山亦曰洞庭其以相埒邪将地<lb/>
　脉有相通者邪郭景純曰包山洞庭巴陵地道濳達<lb/>
　旁通是未可知也而吾洞庭寔兼湖山之勝始山特<lb/>
　為幽人韻士之所栖靈僊佛子之所宅至國朝名臣<lb/>
　徹爵往往出焉豈湖山之秀磅礴鬱積至是而後泄<lb/>
<pb n="KR4h0116_WYG_021-10b"/>
　於人邪東岡子曰山川之秀寔生人才人才之出益<lb/>
　顯山川顯之維何盖莫過於文兩山者秘於古而顯<lb/>
　於今其寔有待子無用辭予曰然乃為之賦其詞曰<lb/>
吳越之墟有巨浸焉三萬六千頃浩浩湯湯如滄溟澥<lb/>
渤之茫洋中有山焉七十有二眇眇忽忽如蓬壺方丈<lb/>
之彷彿日月之所升沉魚龍之所變化百川攸歸三州<lb/>
為界所謂呑雲夢八九於胷中曽不蔕芥者也客曰試<lb/>
為吾賦之夫太始沕穆一氣推遷融而為湖結而為山<lb/>
<pb n="KR4h0116_WYG_021-11a"/>
爰有羣峰散見叠出於波濤之間或現或隠或浮或沉<lb/>
或吐或呑或如人立或如鳥鶱或如黿鼉之曝或如虎<lb/>
豹之蹲忽起二峰東西雄據有若巨君彈壓臣庶又若<lb/>
大軍之出千乘萬騎旌幢寳盖繚繞奔赴東山起自莫<lb/>
釐或騰或倚若飛雲旋颷不知幾千百折至長圻蜿蜒<lb/>
而西逝西山起自縹緲或起或伏若驚鴻翥鳯不知幾<lb/>
千萬落至渡渚廻翔而北折試嘗與子登高騁望近則<lb/>
重岡複嶺谽呀庨豁縈洲枉渚䖤蟺緬邈遠則烟蕪𣺌<lb/>
<pb n="KR4h0116_WYG_021-11b"/>
瀰天水一碧㠶影見而忽無飛鳥出而復沒靈岩則返<lb/>
照孤稜弁山則輕烟一抹此亦天下之至竒也若乃長<lb/>
風駕浪歕山欱野足使人魂驚而汗駭及其風日晴熙<lb/>
縠紋漣漪又使人心曠而神怡至於瑶海上月流光萬<lb/>
頃星河倒懸蕩漾山影又一竒也遥山霽雪凝華萬叠<lb/>
玉鑑氷壺上下相合又一竒也風雨晦明頃刻異候烟<lb/>
雲變滅咫尺殊狀雖有至巧莫能為像試嘗與子弔古<lb/>
尋幽則有迴岩穹壑䆗窱相通琳宫梵宇暮鼔晨鐘壽<lb/>
<pb n="KR4h0116_WYG_021-12a"/>
藤靈藥美箭長松金庭玉柱石函寳書靈威丈人之所<lb/>
窺也貝闕珠宫繡縠鳴璫栁毅書生之所娩也翠峰杜<lb/>
圻范蠡之所止息黄村角頭綺皓之所從逝也而闔閭<lb/>
夫差之跡尤多存者玩月之渚銷夏之灣牧馬之城圏<lb/>
虎之山練兵之瀆射鶚之巒出金鐸於淺瀨逸梅梁於<lb/>
驚湍他若毛公燒丹之井蔡經煉藥之墩聖姑絕雉之<lb/>
塘雪竇降龍之淵其石則岌嶪嶙峋痩漏嵌空牛竒章<lb/>
有甲乙之品宋艮岳有永固之封其泉則囦淪觱沸甘<lb/>
<pb n="KR4h0116_WYG_021-12b"/>
寒澄碧墨佐君表無礙之名天衣禪留悟道之跡斯地<lb/>
也昔孫尚書欲卜居而未能范文穆思再至而不果豈<lb/>
如吾人生長兹土依岩架棟占野分圃散為村墟湊為<lb/>
闤闠桑麻交䕃鷄犬鳴吠里無郭解劇孟之俠市無桑<lb/>
間濮上之音婚姻相通若朱陳之族理亂不識若武陵<lb/>
之源佛狸之馬跡不到周顒之俗駕自旋星應五車地<lb/>
絕三斑盧橘夏熟楊梅日殷園收銀杏家種黄柑梅多<lb/>
庾嶺梨美張谷雨前芽茗蟄餘萌竹水族則鯸鮧之白<lb/>
<pb n="KR4h0116_WYG_021-13a"/>
鱠殘之銀魴鱸鮒魮自昔所珍吾且與子摘山之毳掇<lb/>
野之茸割湖之鮮釀湖之醲泛白少傅月夜管弦之舟<lb/>
和天隨子太古滄浪之歌弔吳王之離宫扣隔凡之靈<lb/>
窩凌三萬頃之瓊瑶覧七十二之嵯峨其亦足樂乎彼<lb/>
岳陽彭蠡非不廣且大也而乏巍峩之氣天台武夷非<lb/>
不高且麗也而無浩渺之容盖物不兩大美有獨鍾兹<lb/>
謂人間之福地物外之靈峰是固極遊觀之美而未知<lb/>
造化之工且夫天地之間東南為下非是湖為之尾閭<lb/>
<pb n="KR4h0116_WYG_021-13b"/>
洩之瀦之則汎濫横溢江右之民其為魚乎懷襄之世<lb/>
湖波震蕩非是山為之砥柱鎮之繞之則奔激暴囓湖<lb/>
東之地其為沼乎唯夫天作之寛以納以容地設之隘以<lb/>
襟以帯禹順其流分䟽别派三江既入萬世永賴而後<lb/>
吾人乃得優遊於此盖至是而後知造化之意深神禹<lb/>
之功大誶曰吾何歸乎吾将歸乎湖上之青山世與吾<lb/>
而相遺超獨邁其逾遠海山兠率不可以驟到非兹峰<lb/>
之洵美兮吾誰與寄此高蹇<lb/>
<pb n="KR4h0116_WYG_021-14a"/>
　　　洞庭山賦<lb/>
弧擴子賦吳山已精神費勩弛就寢便體瞢騰之際忽<lb/>
<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>一士竦肩高顴兀然安止而讓予曰往昔良史寸善<lb/>
必取子何以蒙宅波心居水澨弗獲儕陸處者是齒却<lb/>
與蓬萊方壺邈置溟涬荒唐弗經者同一見棄邪予猶<lb/>
栩栩覺則蘧蘧緬思所以適有古間先生由震澤至其<lb/>
容凝重與夢者無異予揖而叩之為道洞庭之自曰雄<lb/>
矣哉其形穹崇其氣鬰蔥嶵㟴嶻嶭澷衍巃嵸圍百四<lb/>
<pb n="KR4h0116_WYG_021-14b"/>
十里高千二百弓宣布靈神品彚所鍾儔類並列共七<lb/>
十二峰環以巨浸正當太湖之中曰維縹緲上有岫穴<lb/>
藹矞雲吐霽虹庨豁崆峒㧞萃為宗下有林屋亦曰禹<lb/>
洞谽閜㮤窊杳邃莫窮巉嶮兮儼駘蕩之魏殿南北峨<lb/>
眉王屋達其西東内有金庭玉柱銀房錦鋪鍾乳瓊英<lb/>
之粲紫泉白芝之腴岩霤羣飛石燕沙盆四足龍魚𤣥<lb/>
衣使者入聆浪聲砰耳靈威丈人出探治水靈符號左<lb/>
神幽虛之天誠仙官真人之都壁上堊書隔凡可攷岩<lb/>
<pb n="KR4h0116_WYG_021-15a"/>
間靈跡振古不誣爰有丹臺神景宫側昔多至人葆形<lb/>
煉魄漢室劉根成道綠毛被夫肘腋更有得眞尸解尤<lb/>
有冲霄㧞宅峭壁削下直壁戴上古賢題刻騕褭蹄涔<lb/>
猶在石鼓神鉦可撃歲遣投龍醮祭號為福地靈跡其<lb/>
左之支也翔焉鳳凰矗焉金鐸崦邉遺二老之歌唱冢<lb/>
頂掘九石之濩落婆娑樹兮長青絲竹音兮間作亦有<lb/>
黿頭相配紅鶴採夫玲瓏貢獻存夫形像犖确至今工<lb/>
匠資用碑碣紀功雕琢膚潔者製玩具胎斑者就研璞<lb/>
<pb n="KR4h0116_WYG_021-15b"/>
聖姑靈兮爭携賽酎𤣥夫怪兮猶存蛻殻其右之屬也<lb/>
嶺分王夏步稱大小慈里聚人烟兮鷄犬聞乎市心華<lb/>
峰構梵宇兮殿閣聳乎雲表亦有植頭馮嶠湯坎金家<lb/>
雷鳴石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>最古而賢兮號曰角頭名重商顔兮配夫四<lb/>
皓出輔漢儲兮羽翼何鴻飛冥冥兮遂杳尚留來裔兮<lb/>
雖繁皆事隠遯兮就老其前麓兮則有躨跜赴水儼若<lb/>
虯龍欲掀播乎濤浪將吸呼乎雷風垂涎渟兮甘冽休<lb/>
殘鏨乎妄庸佔侸明灣兮儼織之機杼嶕<graphic n="KR2418" url="https://raw.githubusercontent.com/kanripo/KR-Gaiji/master/images/KR2418.png" mimeType="image/png"/>圻甸兮猶<lb/>
<pb n="KR4h0116_WYG_021-16a"/>
罩之鷄籠何延佇之危石作傴僂之老翁其後趾兮則<lb/>
有疃塘二里新安□頭砂颺子兮涵遠峰湖澷浮兮壓<lb/>
芳洲平湖嵐兮霋霩小湖池兮甌窶乃若其中則有邵<lb/>
舍馬石堰黄電紫炭浮一溥兄弟父子天壇玉童之乗<lb/>
飈石穴黄金之化牸秦黄葉之三家蔡王毛之諸墓龜<lb/>
背繰車白茅繞步張彈子之堪擲陸摸壁之可覩天王<lb/>
壽查之攅雲可盤桃花之闌路石屋嵌空枝頭垂露羅<lb/>
漢據座乎上下二方飛仙抛壺於野竹諸隖或顒跂而<lb/>
<pb n="KR4h0116_WYG_021-16b"/>
拱立兮或矯傲而却顧此皆其所有之名號與態度也<lb/>
至若山之所生庶黎奠居至為稠密聚鎭成市比次鱗<lb/>
<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>棼橑布翼甍楹湊戢亦有澷散墟墅什伍駢集延師<lb/>
敎子詩書是習於中豪賈鏟利貨殖衒盈乾闗齊物平<lb/>
糴亦有離家旅估槖理粮裹駕巨舶乗𢎞舸揚荆襄之<lb/>
㠶鼓瀟湘之柁巴西粤南無往不可但務資崇阜陵奚<lb/>
懾躬蹈坎坷遂致羸同猗頓侈竝烏倮兹山萬室處者<lb/>
尠而出者夥也山之所産稼穡惟艱桑柘攸廣養蠶拾繭<lb/>
<pb n="KR4h0116_WYG_021-17a"/>
堆雪填幌盆手繅絲呼媪擘纊或衣或貿乃織乃紡是<lb/>
家相襲而里相倣徧種果實既繁且美張公大谷之梨<lb/>
梁侯烏脾之柿周文弱枝之棗房陵朱仲之李㝞<graphic n="KR3068" url="https://raw.githubusercontent.com/kanripo/KR-Gaiji/master/images/KR3068.png" mimeType="image/png"/>陲<lb/>
□耀緋綻紫蒲萄林檎銀杏石榴三桃櫻胡二李粉緅<lb/>
枇杷楊梅椏柯綢繆杏梅椒棣筐貯籠收種類<graphic n="KR4012" url="https://raw.githubusercontent.com/kanripo/KR-Gaiji/master/images/KR4012.png" mimeType="image/png"/>襍惟<lb/>
柑與柚橙橘大小金碗紅豆味甘蜂脾可奪色蒨蟮血<lb/>
堪鬬霜風園囿璀璨錦繡興販南北遠近鬻售所謂千<lb/>
頭木奴可埒封君之富也若是其山之生息不亦蕃乎<lb/>
<pb n="KR4h0116_WYG_021-17b"/>
曰未也其他岌㠖附麗同峙兹水長沙葉余謝姑售苧<lb/>
兩雷雙獄隂横琴帋獐頭鹿頭筆格衣杵南烏石蛇峐<lb/>
舍厯耳衝澷浮貢望夫玉柱石牌籃箉三山鷹嘴澤厥<lb/>
王舍湖鼉猫䑕箭浮白浮五姑西里其名近百莫可殫<lb/>
舉或任浪舂撞或可人居處處者種植勿異勤收者孳<lb/>
利同一致皆崇卑遐邇散列四裔若是其山之疇類不<lb/>
亦庶乎曰未也林屋震方十里水程有山巍峩鬱然蒼<lb/>
青伍員迎親以養夙標胥母為名迄後隋代将軍構第<lb/>
<pb n="KR4h0116_WYG_021-18a"/>
偉𢎞郡乘載號莫釐亦依鄉氓所稱比之西山稍亞今<lb/>
摠謂之東洞庭是山也席温法海碧螺翠峰上金白沙<lb/>
象鼻芙容洎二平三灣皆在厥内益廣而増雄至若豢<lb/>
虎射雕王巷長圻韓仙豐壁龍井大龜與高峰雞栖皆<lb/>
在其傍添秀而飭竒盖可與西山匹之其民劇繁墟鎭<lb/>
市闤業擅商賈積習懋遷藝植果品育産絲綿亦可與<lb/>
西山儷焉猶未足為勝尚其大者焉吁山因人而其靈<lb/>
始著地因人而其譽乃揚麻姑獲稱於太伯諸葛顯跡<lb/>
<pb n="KR4h0116_WYG_021-18b"/>
於南陽原夫天下之竒山川必生竒士以受天之慶<hi>叶羌</hi>
兹山之中有經書萬巻拄腹撐腸作為文章汗澷煒煌<lb/>
里選鄉舉進謁廟堂臨軒策問對天鋪張陳大義通乎<lb/>
天人挽斯世抵於虞唐聖顔霽豫曄然輝光鴻臚唱名<lb/>
賜進士第一領三千英俊之班是為天下之福者乃出<lb/>
於其鄉又有神思藻發天質秀穎五車熟於攻研萬言<lb/>
成於俄頃攄聖賢之藴奥極穹壤之高逈既發解於舊<lb/>
京雙獨步於南省翰林鉅公得之珍異文淵碩卿見之<lb/>
<pb n="KR4h0116_WYG_021-19a"/>
首肯登春榜第一表三場程式之綱領是為天下之才<lb/>
者亦出乎斯境斯境也前乎此者已有折天香踏鼇頭<lb/>
使番邦善咨諏參薇垣之大政闡方面之嘉猷及其典<lb/>
兵政於夏官握軍戎之樞密賛旬宣於甌閩重糧賦之<lb/>
儲積其所産人才果何如是里也後乎此者尤有躡雲<lb/>
梯探月窟峩鐵冠簪白筆山岳為之動揺豺狼因之歛<lb/>
跡及有明刑弼教謹夫三尺平反推讞之公詳摘伏審<lb/>
情之精覈其所出人物又何如以至鄉闈掇科彬彬之<lb/>
<pb n="KR4h0116_WYG_021-19b"/>
倫泮黌修徳濟濟之輩文物丕振為中吳之最若乃草<lb/>
木禽魚珍怪會萃充牣乎内悉不暇計弧擴子曠然若<lb/>
失矍然若悸進而嘆曰溟渤渺茫以蠡測之不過一滴<lb/>
之濡叢林蓊鬱以鷦息之不過一枝之寄邾婁之詧綿<lb/>
邈僅於尋咫俥<graphic n="KR3082" url="https://raw.githubusercontent.com/kanripo/KR-Gaiji/master/images/KR3082.png" mimeType="image/png"/>之覽峻極惟在峛崺若先生者乃呑<lb/>
雲夢八九曽無胸中之芥蔕走何可跂哉莫闖靈均長<lb/>
卿之門而嚌其胾那弗辭義俳滛而累乎已鄭郊䑕腊<lb/>
之璞遼東白頭之豕枉為同邑之晩生徒事尋章而摘<lb/>
<pb n="KR4h0116_WYG_021-20a"/>
句遂爾跼蹐無地其顙有泚先生曰庸何傷哉無所不<lb/>
知之謂智無所不通之謂睿此幾於聖者能之下此微<lb/>
夘金刀之子不能許其博記非莽大夫之流烏能擅其<lb/>
識字且世多瞽矇昏瞀寤醉黑白罔分方正倒植鄙夫<lb/>
寡識冝爾哉語畢就逝予不能援長揖判袂搔首踟蹰<lb/>
悵怏而已<lb/>
　　　太湖諸山記　　　　　　　　王鏊<lb/>
太湖之山七十二其巍然雄峙起伏於東西者兩洞庭<lb/>
<pb n="KR4h0116_WYG_021-20b"/>
偃然横絕而北首者馬跡自西而南逶迤明滅於天際<lb/>
者衝澷横三山此皆有居民村市里巷多橘柚茶椒桑<lb/>
梓之利東洞庭之東雲水明麗望之若斷而聨者武山<lb/>
其北穹然若立碑者石牌突然而贅出者餘山其首銳<lb/>
而末岐者箭浮若屋而欹者王舍王舍之南為苧浮有<lb/>
若葉箉於水者大箉小箉有若籃入水其耳可見者驚<lb/>
籃有若馳於前後追而及之者猫䑕有若船者浮山横<lb/>
絕西南者三山三山之南為澤山厥山西洞庭之北有<lb/>
<pb n="KR4h0116_WYG_021-21a"/>
若隆然而曝水次者黿山山多石可碑又北為長沙又<lb/>
北為葉余有若石笋嶻嶭對立者玉柱稍却者金庭有<lb/>
若飛而欲集者南烏既集而啄者北烏二女娟好背而<lb/>
立者謝姑其南為峐山若人戴笠者帽山若房者舍山<lb/>
五峰竝起若不相伏者五浮若五浮而少二者筆格驤<lb/>
首掉尾勢欲逝者石蛇若螺者青浮其西大雷北小雷<lb/>
世傳二雷相近而不相見見則風雷作小雷之北㸃㸃水面<lb/>
若人者若禽者若馬驟者若器浮者為大小竹東西獄<lb/>
<pb n="KR4h0116_WYG_021-21b"/>
衣杵疃浮隂山横山紹山大干小干若琴者為琴山衝<lb/>
澷之北若沉若浮為厥浮殿浮白浮又北為大貢小貢<lb/>
又北為茅浮若五星參錯五石浮又北為思夫山馬跡<lb/>
東可十里為杜圻南為夫椒夫差敗越處也與夫椒對峙<lb/>
而差小者小椒西北錢堆有峩冠立者獨山若二几可<lb/>
凭者大㞦小㞦若雙鳬欲止者二鴨若老人罄折相向<lb/>
者大嶞小嶞然其最大而名者兩洞庭也<lb/>
　　　遊林屋洞序<hi>有詩</hi>
<pb n="KR4h0116_WYG_021-22a"/>
包山之西有洞焉曰林屋廣可坐數十人石皆谽谺中<lb/>
空紺碧深翠夏則凉冬則燠雨入則晴晴則隂森若欲<lb/>
雨者正東有石横道匍匐可入入則豁然大明行數里<lb/>
有石牀石鉦金庭玉柱柱之上有字曰隔凡相傳吳人<lb/>
嘗遣人窮其境數日乃出宣州世莫知其然否而故武<lb/>
功伯徐公嘗至玉柱之側見隔凡字云𢎞治十三年三<lb/>
月水部郎中傅君曰會以治水至山中公暇約予同遊<lb/>
予以治任北上不及偕君遊之明日以詩寄予曰竒矣<lb/>
<pb n="KR4h0116_WYG_021-22b"/>
竒矣乃作亭於洞之口使遊者憇焉予生長山之東於<lb/>
所謂林屋洞者嘗一至其處其於所謂隔凡者志欲一<lb/>
詣焉以騐其然否而竟未之能也物有近而難至者豈<lb/>
謂是歟聊因傅君之遊和其詩并鑱之亭上<lb/>
隔凡深處禹書存尚有神靈為守門穴底玉泉流作汞<lb/>
岩前碧月過留痕燕飛尚騐晴為雨龍戰猶疑數應坤<lb/>
聞説遥遥天漢接胸中雲夢不須吞<lb/>
　　　游林屋洞記　　　　　　　　蔡羽<lb/>
<pb n="KR4h0116_WYG_021-23a"/>
己丑五月十一日通州盩厔焦公被孝豐之驚事寧且<lb/>
還聞林屋洞之勝期與四三士往觀而羽與時霖霡未<lb/>
歛客各求道取疾有頃咸會於洞門天亦霽有小亭與<lb/>
門侍從解冠履釋方袍為山行裝南行繞丙門出於陽<lb/>
谷之上趺于石壁壁高盡見太湖之境從者曰前有曲岩<lb/>
復下壁攀木行里許次於岩畔自亭逮丙門暨陽谷曲<lb/>
嵓皆五步一石十步一潭巉巉焉獸蹲淵淵焉龍伏泉<lb/>
㶁㶁行樹根攬栢翳去豐草然後得一伸足靈祐道士<lb/>
<pb n="KR4h0116_WYG_021-23b"/>
曰此毛公壇水也壇距洞且十里而南流出於洞門大<lb/>
者成川小者為潭為澗用是兹山之樹青蔥堅翠少花<lb/>
而多根焦公有山水之趣與客嵌名岩中還至亭下從<lb/>
者已在洞平坂矣靈祐道士習於乘橇橇以先驅洞口<lb/>
微隘稍前得夏屋穹然黒颯然竪毛髪左右請火公命<lb/>
列炬壁間下燭瀦滷上照銀屋石鐘倒懸無慮數十夾<lb/>
屋為石牀丹竈道士曰兹所謂金庭玉柱者也然距石<lb/>
樓神鉦尚逺道士内鳴鉦外奏樂客各據牀屑石鐘仰<lb/>
<pb n="KR4h0116_WYG_021-24a"/>
砥乳穴暑月如盛寒如是者凡幾室而室室不同乃縱<lb/>
左右各為向道或之丙門或之陽谷屏處或若斷絕而<lb/>
無不穿漏惟之隔凡者乆許方有人聲還報火屢滅不<lb/>
能進羽怪兹山大不踰他峰而中包空洞莫知攸際靈<lb/>
威文人所言有無不可知求諸隔凡以外亦已異已果<lb/>
幽明之境殊豈造化者設是神巧不得而窺邪出洞門<lb/>
日已暝煑石乳飲訖各謝去<lb/>
　　　登縹緲峰記<lb/>
<pb n="KR4h0116_WYG_021-24b"/>
滙三州以為澤水始大中五湖以為鎭山始尊然三州<lb/>
之利不同而形勝亦異不厯其尊未易徧也而尊莫尊<lb/>
於縹緲峰其陽空虛無梯可至西為晉陵水最大山最<lb/>
遠第四峰臨之特親第四峰之於縹緲猶人之掉右臂<lb/>
北厯三嶠以由西面東踰莫釐以窺吳江秦家嶺臨之<lb/>
最親秦家嶺之於縹緲猶人之出左臂北為姑蘇城穹<lb/>
窿陽山或遠或邇厥疆不齊砂子嶺臨之最親由砂子<lb/>
嶺厯西湖寺躡峰之隂尤近是升峰之三道也然客終<lb/>
<pb n="KR4h0116_WYG_021-25a"/>
以艱危為病常中陟而罷還於所親以求三方寧隘寧<lb/>
鬱寧受屛蔽而五湖之觀鮮克周徧正徳庚辰十月之<lb/>
望中山湯子重太原王履約履吉客余之明日得第四<lb/>
峰之道輿舁以進盖踰時而造厥巔也遊於空虛忽見<lb/>
大水下求千嵓莫知所在客已有懼色矣居頃獲詢三<lb/>
州之形如螺如黛隠映烟際可以意求難以形辨然東<lb/>
北隠起非河非虹可指者靈岩浮圖也北為無錫其入<lb/>
最深可臆者陽羨諸山也西方不究厥始然卞山獨親<lb/>
<pb n="KR4h0116_WYG_021-25b"/>
南屬苕霅可接餘杭武康霅以東不得而擬矣於是三<lb/>
州始合象緯始親客始吐隘去結消釋壅蔽混元支離<lb/>
浮乎澒洞覽乎杳冥超然萬仞之表矣時冬氣甚肅日<lb/>
白無色密邇天路非人冝居各杖䇿去蔡子記<lb/>
　　　林屋洞　　　　　　　　　　范成大<lb/>
擊水摶風浪雪翻烟消日出見仙村舊知浮玉北堂路<lb/>
今到幽墟三洞門石燕翻飛遮炬火金龍深阻護岩根<lb/>
寳鐘靈鼓何須扣庭柱宵晨已黙存<lb/>
<pb n="KR4h0116_WYG_021-26a"/>
　　　再遊林屋洞　　　　　　　　王鏊<lb/>
蓬山有路那曽到林屋無扄可數來寳笈石函那復見<lb/>
金庭玉柱為誰開秪愁黯黮渾無地又恐砰鍧忽有雷<lb/>
不是隔凡凡自隔重門欲叩更徘徊<lb/>
　　　過洞庭山　　　　　　　　沈以潜<lb/>
芙容縹緲隔烟霞水國茫茫去路賖一望湖光三萬頃<lb/>
兩重山色幾千家角頭有地皆栽橘洞口無村不見花<lb/>
范蠡何須重弔問且尋漁艇作生涯<lb/>
<pb n="KR4h0116_WYG_021-26b"/>
　　　遊林屋洞<lb/>
烟霞縹緲洞中天白石蒼蒼路宛然月落岩頭聞鶴唳<lb/>
雲封洞口識龍眠毛公煉藥壇空在夏禹藏符世尚傳<lb/>
今日我來醫有道不妨深入見羣仙<lb/>
　　　遊林屋洞　　　　　　　　　徐禎卿<lb/>
劃然中豁盎然浮一徑微通玉府幽籠炬漸遥無燕擾<lb/>
<hi>相傳有石燕遇火則觸滅</hi>扶笻多躓有狼憂<hi>余時有蹈坎之危</hi>苔泥淺漬寒<lb/>
濡足雲石餘筋鋭觸頭丹刻縱存何處覔十年飽願只<lb/>
<pb n="KR4h0116_WYG_021-27a"/>
虛酬<hi>相傳有夏禹丹書石穴</hi>
　　　遊林屋洞歸道中偶作<lb/>
厯嶺循坡石路紆行邊濟弱有肩輿墻桑覆葉欹僧帽<lb/>
洞草分香上客裾積儉振家風俗美繁寒傷橘地租虛<lb/>
他年若為兒孫計合卜菟裘向此居<lb/>
　　　入林屋洞　　　　　　　　　王寵<lb/>
白觀已仙去碧山遺寳符齋心扣靈闕企石窺清都雲<lb/>
堂裊撐柱百人可跏趺白玉斵隆棟青蓮綴流蘇昔人<lb/>
<pb n="KR4h0116_WYG_021-27b"/>
煉液處牀笫鬱金鋪石乳絫而長交錯如珊瑚蛇行屢<lb/>
廻互磬折窮有無恨乏嵇生識鳥篆空糢糊時聞神鉦<lb/>
鳴地底越江湖冥濛翳日月窈窕通蓬壺悠然遂雲卧<lb/>
心將天與徒羽毛如可就千載有龍徂<lb/>
　　　丙洞<lb/>
天傾霞石開日映雲門敞芙容秀絕壁菡萏排仙掌下<lb/>
窺黯無垠側晀紛有象丹藤蔓氷<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>蒼苔蝕銀牓野鹿<lb/>
浥飛泉寒兎逃外莽攀蘿眷仙靈折麻私向往訪道空<lb/>
<pb n="KR4h0116_WYG_021-28a"/>
名山前途浩漭漭誰令獨世憂扣我陵意想<lb/>
　　　曲嵓<lb/>
乘雲欻先登扳厓紛廣眺孤峰上寒日平楚騰餘燒天<lb/>
高風物𦂳地迥山川竅饑鼯乍陸梁哀鴻相叫嘯企石<lb/>
揖雲帆披霞迎海嶠空水空汎瀾虛無自余照林深養<lb/>
谷神壁灰圑景曜光風爛芝苓玉髓滋蘿蔦樵隠自夷<lb/>
猶末路多奔峭懷哉角里公千春可同調<lb/>
　　　林屋道中<lb/>
<pb n="KR4h0116_WYG_021-28b"/>
海嶠雲霞虛翠屏閬風吹袂采眞行壺中樓閣天齊動<lb/>
石上瑶花冬自榮遂有浮邱來馭鶴似聞子晉解吹笙<lb/>
金庭玉柱千年閟日月崢嶸媿此生<lb/>
　　　遊林屋洞　　　　　　　　胡纉宗<lb/>
洞中别有天我亦地中仙屈曲山斜入磈礧石倒懸細<lb/>
繙禹貢讀高枕道書眠去去復幾許龍宫還窅然<lb/>
　　　同前<lb/>
繫馬靈宫第九天紫霞丹竈坐羣仙金庭空濶蛟龍鬬<lb/>
<pb n="KR4h0116_WYG_021-29a"/>
玉柱玲瓏日月懸改火欲烹山乳食掃雲初藉石牀眠<lb/>
隔凡不隔岳陽水黄鶴飛飛何處邊<lb/>
　　　林屋洞口古井二絕　　　　　王鏊<lb/>
聞有紫隠泉<hi>真誥云包山有白芝又有隠泉之水正紫色華陽雷平山有丑公泉飲之除腹中之</hi>
<hi>蟲與隠泉水同味云是玉沙之流津也用以浣衣不用灰此為異矣</hi>閟在靈仙境金庭不<lb/>
可扣且此汲寒井<lb/>
洞口有深井雲漿湛虛空我來攜一罌㑹與仙源通<lb/>
　　　縹緲峰　　　　　　　　　范成大<lb/>
<pb n="KR4h0116_WYG_021-29b"/>
滿載清閒一棹孤長風相送入仙都莫愁懷抱無消豁<lb/>
縹緲峰頭望太湖<lb/>
　　　登縹緲峰絕頂　　　　　　　蔡羽<lb/>
莫訝登高不用扶手招鸞鶴興如何環來島嶼人間小<lb/>
側去陽烏寒色多岩下雨來浮碧靄杖頭霞去落蒼波<lb/>
千年石上仙人迹為問王喬幾度過<lb/>
　　　登第四峰<lb/>
青磴去已遠蒼藤住未能山高鳥不到天近氣先凝掃<lb/>
<pb n="KR4h0116_WYG_021-30a"/>
石喜無事開岩初得朋落霞三萬頃俯首看吳興<lb/>
　　　登縹緲峰　　　　　　　　　王寵<lb/>
宵夢升天行明登縹緲岑圜海湧鯨脊大漢冠鼇簮吳<lb/>
粤倦周覽乾坤莽浮沉千嵒遞拱帶萬頃逼侵滛歊蒸<lb/>
塞靈灝氣候異陽隂寥寥躡雲磴落落捫河參鵬霄邇<lb/>
靈岳鳳野開煩襟偓佺空中語蒼虬烟際吟天衢非阡<lb/>
術超駕有遐音覽化自靡足懷仙傷吾心臨風寄瑶草<lb/>
遲爾崑山林<lb/>
<pb n="KR4h0116_WYG_021-30b"/>
　　　縹緲絕頂<lb/>
絕頂親攀日月行五湖如帶自迴縈山川厯厯分南服<lb/>
今古茫茫混太清萬里風烟臨海嶠百年身世悵浮萍<lb/>
未驂鸞鶴雲車遠兀坐松杉濁酒傾<lb/>
　　　第四峰登眺<lb/>
絕壁已天半廻峰獨翠微磴危尋蘚迹風引曵雲衣野<lb/>
燒孤烟長川光落日霏樵歌深自好應飽北山薇<lb/>
　　　登縹緲峰　　　　　　　　徐禎卿<lb/>
<pb n="KR4h0116_WYG_021-31a"/>
靈峰峻偉挿吳天鹿道斜通密草間波暝遥疑下方雨<lb/>
烟明微見隔州山藥苖細染雲絲碧石翳重生雉尾斑<lb/>
塵骨未仙留不得剛風吹冷布袍還<lb/>
　　　與客至林屋洞　　　　　　蔡羽<lb/>
方丘茂草色五月入溪寒古洞仙媒引丹牀法友觀誰<lb/>
嫌靈迹隠我愛石樓寛袖得長生術常将鍾乳餐<lb/>
　　　林屋洞　　　　　　　　　　張雨<lb/>
山中春水泛蜕骨長於樹拏舟探穴口甚深不可渡窮<lb/>
<pb n="KR4h0116_WYG_021-31b"/>
冬桃始華爛然朱光處<lb/>
　　　洞庭山　　　　　　　　　周鼎<lb/>
玉柱金庭古洞天兩峰中斷碧波連歸來角里人如玉<lb/>
老去毛公骨已仙山有樓臺天在水地無蛇虎橘為田<lb/>
沙頭鷗鷺如相識曽駐軺車記昔年<lb/>
　　　自胥口泛舟太湖至洞庭　　　楊循吉<lb/>
西望茫茫接幾州羣山無數障中流飛㠶半日纔能到<lb/>
賭命今畨始得遊城裏見天無許大漁中覔飯有何愁<lb/>
<pb n="KR4h0116_WYG_021-32a"/>
橘洲渡慣心猶怯怪殺衝波一小舟<lb/>
　　　自靈嵒至西洞庭四首　　　　袁袠<lb/>
靈嵒高處是琴臺舞榭歌梁已草萊西施洞指雲中出<lb/>
范蠡舟從海上來<lb/>
龍爭虎鬬事千秋越壘吳宫麋鹿遊更分震澤為彭蠡<lb/>
亦有三江賽十洲<lb/>
天開地缺浸方輿漭漭波濤混太虛縹緲峰頭看浴日<lb/>
毛公壇下閟丹邱<lb/>
<pb n="KR4h0116_WYG_021-32b"/>
七十二峰天削成青蓮萬朶畫分明若為飛舄都遊遍<lb/>
不減蓬萊頂上行<lb/>
　　　遊西洞庭山記<lb/>
夫覽山川辨物宜稽民俗舒性情遊之概也西洞庭去<lb/>
吳城百里予自胥口抵山館於林屋山人山人負經濟<lb/>
之學數竒而山居因山創樓名曰𤣥秀銷夏環其前縹<lb/>
緲倚其後山之勝萃於兹矣是日也遂登縹緲之顛山<lb/>
有九峰而縹緲獨峻援而上掖而前既登則東洞庭如<lb/>
<pb n="KR4h0116_WYG_021-33a"/>
帶而七十峰特小湖中諸山皆若屏拱落日陷波中金<lb/>
紫萬狀遊之明日泛銷夏灣觴於小龍山而歸又明日<lb/>
渡蔡嶺憇明月灣登石公山山之陽有石坂其半沒於<lb/>
湖猶可坐千人乃相與濯足而歌曰山<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>㕒兮石如砥<lb/>
湖澒洞兮百川委又觴而歌曰震澤定兮水朝宗億萬<lb/>
年兮仰禹功於是捨陸而遵舟復館於蔡氏明日乃遊<lb/>
上方諸寺山人知予将歸明日乃同遊毛公壇觀林屋<lb/>
洞洞深黑而中甚卑入者皆俯而進余獨與文子探隔<lb/>
<pb n="KR4h0116_WYG_021-33b"/>
凡而出題其旁曰通仙隔凡洞之最深處也山人曰子<lb/>
歸矣山有曲巖其石如黛峻而秀不可以不觀乃觀之<lb/>
遂張㠶而歸袁子曰西洞庭東南之沃壤也梅梨橘柑<lb/>
楊梅枇杷魚鹽茶竹之饒錯以良田山之人朴愿而信<lb/>
塗無婦人可不謂美乎自夫差以來不被兵燹抑又美<lb/>
矣同遊者伯氏邦正文子壽丞潘子修伯山人者蔡氏<lb/>
九逵也復有諸蔡皆同遊歸之明日而記其事嘉靖庚<lb/>
寅夏五月六日<lb/>
<pb n="KR4h0116_WYG_021-34a"/>
　　　銷夏灣記　　　　　　　　蔡羽<lb/>
山以水襲為竒水以山襲尤竒也載襲之以水又襲之<lb/>
以山中涵池沼寛周二十里舉天下之所無竒之又竒<lb/>
銷夏灣是也灣去郡城且百二十里春秋時吳子嘗避<lb/>
暑因名銷夏自吳迄今垂二千年遊而顯者不過五六<lb/>
軰其不為凡俗所有可知己湖之山莫大於包山山之<lb/>
峰莫大於縹緲峰高不知其幾里長袤五十里有竒也<lb/>
峰之南水道三十里為苕溪其弗能與苕溪參者諸巒抱<lb/>
<pb n="KR4h0116_WYG_021-34b"/>
其外也苕之北舟行三十里以求縹緲峰其勿能與峰<lb/>
直者亦諸巒為之拒也四面峰巒交萃獨以一面受太<lb/>
湖中虛如抱甕其南列門闕焉由門闕東西盼西為龍<lb/>
頭山其次為小洞庭為石蛇為含為蕪為䑕鬬之石不<lb/>
得而名焉東為大小明月灣為石公為澤為厥為三山<lb/>
不得而名焉明月之灣其背為梭山厥土墳壚厥産林<lb/>
禽鴨脚櫻桃柚柿梨栗龍頭之背為圻峰厥土白礫厥<lb/>
産玉石盧橘中銷夏之腹印浮其上乍有乍無為衆安<lb/>
<pb n="KR4h0116_WYG_021-35a"/>
之洲㠶落洲上則四面環合為屏為翰聳妍効譎以與<lb/>
縹緲朝貢峰之巔有草無木其麓多木無草丹宫梵室<lb/>
䝉蔽林靄至鐘鳴鼓應然後知仙釋之廬魚行鳥過形<lb/>
影交徹㠶翔其上而莫之知避也夫地既異而處甚僻<lb/>
信乎遊者之難至矣向使移置之附郭則撰壺觴秣車<lb/>
馬者日不暇給茍日不暇給豈獨為吾灣哉人将僬僬<lb/>
乎劍負以趨萬物失所矣夫造化無意者也設是灣如<lb/>
有意鬼神之能不得而與非冥契其事孰能樂之於戱<lb/>
<pb n="KR4h0116_WYG_021-35b"/>
非惟世之人不得而樂灣之人亦莫得而樂也予世居<lb/>
灣上有所獨得私志之<lb/>
　　　銷夏灣　　　　　　　　　范成大<lb/>
蓼汀楓渚故離宫一曲清漣九里風縱有暑光無著處<lb/>
青山環水水浮空<lb/>
　　　同前　　　　　　　　　　髙啟<lb/>
凉生白苧水雲空湖上曽開避暑宫清簟䟽簾人去後<lb/>
漁舟占盡栁隂風<lb/>
<pb n="KR4h0116_WYG_021-36a"/>
　　　汎舟銷夏灣　　　　　　　周南老<lb/>
湖流抱山曲平林俯風渚十里足清景六月不知暑隂<lb/>
厓振靈籟飛波洒凉雨桃笙凝翠濤梅寒生白苧氷簾<lb/>
晝不捲恍疑眠洞府時異景亦殊湖上空延佇<lb/>
　　　銷夏灣二首　　　　　　　王鏊<lb/>
四山環列抱中虛一碧玻瓈十頃餘不獨清凉可銷夏<lb/>
秋來玩月定何如<lb/>
畫船棹破水晶盤面面芙蓉正好看信是人間無暑地<lb/>
<pb n="KR4h0116_WYG_021-36b"/>
我來消夏又消閒<lb/>
　　　同前　　　　　　　　　　王寵<lb/>
千山玩迴轉雙闕開嶙峋圍作玉鏡潭流水桃花春雞<lb/>
犬自甲子衣冠乃秦民表裏重湖阻丹青四望勻孤峰<lb/>
表日觀羣嶂摩天垠波光别駘蕩霞采相鮮新疑觴西<lb/>
王池誤攀織女津海鷗戯蘭薄游鯈瑩心神牙檣悲昔<lb/>
幸玉輦罷今廵榮華無常玩山水有天眞塵纓聊以濯<lb/>
慚爾櫂歌人<lb/>
<pb n="KR4h0116_WYG_021-37a"/>
　　　灣中覽古<lb/>
帝子樓船天上來渚宫巒殿海中迴山河錦繡千年觀<lb/>
歌舞風塵萬壑哀澤國魚龍吟落日荆蠻雲物悵登臺<lb/>
茫茫今古渾無賴直北長安首重回<lb/>
　　　練瀆　　　　　　　　　　　高啟<lb/>
吳越水為國行師利舟戰夫差開此河艅艎試親練十<lb/>
萬凌潮兒林比佽飛健鼓棹急風濤揚舲逐雷電當時<lb/>
意氣盛謂已無句踐鷗避去沙洲龍愁閉淵殿恃强非<lb/>
<pb n="KR4h0116_WYG_021-37b"/>
伯圖倐忽市朝變臺上失嬌姿泉間掩慚面至今西山<lb/>
月恨浸秋一片猶有網漁人時時得沉箭<lb/>
　　　同前　　　　　　　　　　周南老<lb/>
夫差習水戰決瀆湖之傍回瀾滙衝激破浪瀦汪洋千<lb/>
艘連舳艫三軍練艅艎一鼓山岳傾再鼓波濤揚焉知<lb/>
君子卒潜涉江中央江湖利竝失兵㢮不復張<lb/>
　　　奉陪太傅王公練瀆泛舟　　　蔡羽<lb/>
山曉鐘㝠㝠石門樹厯厯餘霞蒸初陽微颷轉孤鷁水<lb/>
<pb n="KR4h0116_WYG_021-38a"/>
宿凌晨光境絕欣所適回纜抱長川捜墟踐空壁古人<lb/>
練兵處滄洲長長荻冬曦娛公旌萬壑盡昭析<lb/>
　　　其二<lb/>
逗舟網罟村假楫陽鳥居山從鏡心迴水接海表虛羽<lb/>
族憐珍華公行亦觀魚緣霞興悠悠度水行徐徐已叨<lb/>
形骸外獲奉談麈餘謝公從遊徒曵裾容散樗<lb/>
　　　明月灣　　　　　　　　　高啟<lb/>
木葉秋乍脱霜鴻夜猶飛扁舟弄明月遠度青山磯明<lb/>
<pb n="KR4h0116_WYG_021-38b"/>
月處處有此處月偏好天濶星漢低波寒芰荷老舟去<lb/>
月始出舟迴月将沉莫照種種髪但照耿耿心把酒酹<lb/>
水仙容我宿湖裏醉後失清輝西巖曉猿起<lb/>
　　　同前　　　　　　　　　　周南老<lb/>
秋高木葉下凉月照湖曲隂精濯浮金氷壺烱寒玉露<lb/>
澄彩奪鮮波涵光可掬蘭舟棹空明良宵清氣肅萬象<lb/>
森寒芒川澤盱駭矚把笛不敢吹湫龍豈容觸<lb/>
　　　同前　　　　　　　　　　謝縉<lb/>
<pb n="KR4h0116_WYG_021-39a"/>
湛虛一灣秋冷浸萬古色風定水自磨烟消鑑常拭澄<lb/>
光共涵映清氣交侵逼誰将廣寒宫移入水晶域眷言<lb/>
雲皎皎毋使雲霾黒<lb/>
　　　桃花塢　　　　　　　　　徐禎卿<lb/>
猶有嘉名照荒寂百年塵跡已都非繫筐日煖桑錢貴<lb/>
沃土風輕荳葉肥草木歲深應委腐山原春好欠芳菲<lb/>
誰能更買千株種走馬來看十里緋<lb/>
　　　綺里　　　　　　　　　　高啟<lb/>
<pb n="KR4h0116_WYG_021-39b"/>
高皇本壯士提劍定四方晩為兒女情悲歌起傍徨愛<lb/>
子欲建儲寵姬方侍側顧驚四老人謂已成羽翼大臣<lb/>
豈不諫孰能斡天機彼翁何為者足見人心歸始潜避<lb/>
秦君終出安漢嗣世羅焉能覊舒巻聊自肆我來角里<lb/>
村如入商顔山紫芝日已老鴻鵠何時還斯人神仙徒<lb/>
千載形不滅猶想蒼苔中白頭卧松雪<lb/>
　　　登莫釐峰記　　　　　　　　王鏊<lb/>
兩洞庭分峙太湖中其峰之最高者西曰縹緲東曰莫<lb/>
<pb n="KR4h0116_WYG_021-40a"/>
釐皆斗起層波矗逼霄漢可望而不可即成化戊戌予<lb/>
歸自翰林文吳縣天爵過予於山中相與窮溪山之勝<lb/>
行至法海仰見異峰寺僧進曰是所謂莫釐者也文振<lb/>
衣以升衆皆繼之或先或後或喘或顛至乎絕頂而休<lb/>
焉天若為之寛地若為之闢西望吳興𣺌瀰一白有若<lb/>
雲焉隠見天末或曰卞山也北望姑蘇横金一帶人家<lb/>
厯厯可數有浮圖亭亭曰靈巖上方也東望吳江雲水<lb/>
明麗㠶影出没若有若無盖七十二峰之麗三萬六千<lb/>
<pb n="KR4h0116_WYG_021-40b"/>
頃之竒皆一覽而在曰大哉觀乎相與席地行觴踞石<lb/>
賦詩乆之暝色四合微月破林湖光澒洞岩壑黯黮乃<lb/>
相與循舊路而歸焉語有之不登高山者不知天之高<lb/>
也不臨深淵者不知地之厚也莫釐猶爾况所謂泰岱<lb/>
恒華者哉予以是知學之無窮也故記之<lb/>
　　　望洞庭寄翠峰長老　　　　　陳基<lb/>
一上堯峰望洞庭東山咫尺勢堪凌橘林霜老金千顆<lb/>
紺闕雲藏翠幾層弔古獨來尋晉宋酌泉誰與别淄澠<lb/>
<pb n="KR4h0116_WYG_021-41a"/>
戴君自是忘機者相約同叅大小乘<lb/>
　　　湖上望西洞庭　　　　　　　吳寛<lb/>
百家棧上望西山縱目遥過銷夏灣未遂眞遊勞指㸃<lb/>
聊憑高興去躋攀石壇相距纔十里林屋都來有萬間<lb/>
報與山靈須少待會將親手扣仙關<lb/>
　　　和徵明登東洞庭　　　　　　徐禎卿<lb/>
塢僻雲深石徑紆漸從平履涉﨑嶇烟迷遠景山藏屋<lb/>
林透微明日墮湖佳境到時應就宿肩輿停處合臨圖<lb/>
<pb n="KR4h0116_WYG_021-41b"/>
莫釐絕頂君還上得似鄰峰縹緲無<lb/>
　　　又和遊洞庭将歸再賦<lb/>
名山本自饒靈異還倚高人品價竒梵宇留将題壁偈<lb/>
水妃傳作步虛詞遥聞暗浪風生早欲發歸㠶月落遲<lb/>
知是不貽猿鶴怨雲栖元未有心期<lb/>
　　　自西山歸東洞庭　　　　　　王鏊<lb/>
西來暝色一㠶孤纔見青山忽又無白借天光猶澒洞<lb/>
黒添雲氣轉糢糊人家遥指諳來舊塵眼頻揩見却初<lb/>
<pb n="KR4h0116_WYG_021-42a"/>
述作惜無摩詰句五湖烟景若為圖<lb/>
　　　與嚴太守道卿同登莫釐峰<lb/>
微雨發春妍東風花外軟良朋約佳遊遥指莫釐巘平<lb/>
生山水心老脚肻辭繭壺觴紛提携曲磴屢迴轉小憇<lb/>
山之腰秘景漸披蕆紫翠盖幢翻青黄繡裀展須㬰造<lb/>
其顛四顧目且眩太湖小汀瀅風㠶時隠見吳門俯可<lb/>
掇越嶠杳堪辨摩挲舊題名斑剥半苔蘚日斜下山椒<lb/>
窅爾迷近遠問途値樵夫失脚悔已晩懸厓颭伶俜絕<lb/>
<pb n="KR4h0116_WYG_021-42b"/>
壑窺淟涊熹微認前村山寺吠鳴犬解衣得盤礴仰視<lb/>
坐猶喘韓公鐫華岳正自恐不免登高勿知厭持用戒<lb/>
軒冕<lb/>
　　　登莫釐峰絕頂　　　　　　　朱琬<lb/>
春山結伴好登臨萬仞烟霞屐齒深大海東迴拖白練<lb/>
羣山西走列青岑一雙日月懷間玩七十蓬瀛鏡底尋<lb/>
安得神仙不死藥餌之於此捫天心<lb/>
　　　疊前韻<lb/>
<pb n="KR4h0116_WYG_021-43a"/>
殘臘已破春乍臨春雲布地春山深懸厓掛壁入蒼翠<lb/>
翔鸞舞鳳羅嶔岑六龍停車不敢度四海指掌亦易尋<lb/>
我欲乘風跨雲鶴翩然下浴瑶池心<lb/>
　　　洞庭山　　　　　　　　　　范仲淹<lb/>
吳山無此秀乘暇一遊之萬頃湖光裏千家橘熟時平<lb/>
看月上早遠覺鳥歸遲近古誰眞賞白雲應得知<lb/>
　　　遊洞庭　　　　　　　　　　湯仲友<lb/>
寒色滿空山翛然一徑閒鳥啼黄葉外人度翠峰間古<lb/>
<pb n="KR4h0116_WYG_021-43b"/>
殿藏雲氣唐碑帯蘚斑未窮幽絕處興盡忽思還<lb/>
　　　過洞庭　　　　　　　　　　唐珙<lb/>
西風吹老洞庭波一夜湘君白髪多醉後不知天在水<lb/>
滿船清夢壓星河<lb/>
　　　洞庭曲十首　　　　　　　　金信<lb/>
竒峰七十二菡蓞青蓮開遥看出雲雨不似楚陽臺<lb/>
海客走相報龍王嫁女來雷車挾風雨髙浪白成堆<lb/>
波濤三萬頃倒浸中天月蛟精戲神珠開扄白銀闕<lb/>
<pb n="KR4h0116_WYG_021-44a"/>
洞庭西去浪出沒有雙雷遥看青兩兩不識具雪堆<lb/>
浩蕩太湖水東西兩洞庭吹簫明月裏龍女坐來聼<lb/>
毛公來刺船遂入林屋洞洞戸夜不扃風雷自相鬨<lb/>
雌風吹雨脚龍腥湖上聞小姑彭蠡至來謁洞庭君<lb/>
日落洞庭波青山風雨作乖龍挂修尾有似青旂脚<lb/>
湖上望蘇臺水與青天逺長風送飛帆忽到長洲苑<lb/>
有客浮槎去槎頭挂客星仍將莫邪笛吹與老蛟聼<lb/>
　　　望洞庭　　　　　　　　　楊維楨<lb/>
<pb n="KR4h0116_WYG_021-44b"/>
瓊田三萬六千頃七十二朶青蓮開道人鐵精持在手<lb/>
嘯引紫鳳朝蓬萊龍子卧抱明月胎須㬰化作桃花腮<lb/>
爾雲槎子何處忽飛來蓬萊之淺今幾尺黄河之清今<lb/>
幾迴雲槎子云是自江上來但知東方生賣藥五湖上<lb/>
不知張使者北犯北斗魁雲槎子吾與爾何哉任公釣<lb/>
竿在東海潮壓桐江江上臺<lb/>
　　　洞庭曲十首<lb/>
日落洞庭波吳娃蕩槳過道人吹鐵笛風浪夜來多<lb/>
<pb n="KR4h0116_WYG_021-45a"/>
道人鐵笛響半入洞庭山天風将一半吹度白銀灣<lb/>
仙橘大如斗泛之過洞庭江神渾未識喚作楚王萍<lb/>
海客報竒事青天火甕飛明朝雷澤底新有落星磯<lb/>
網得珊瑚樹移栽瑪瑙盆夜來風雨横龍氣上珠根<lb/>
海上雙雷島渾如灔澦堆乖龍㧞山脚飛度海門來<lb/>
潮來神樹没潮去神樹青雲裏天妃過龍旂帶雨腥<lb/>
客入毛公洞洞深人不還明朝探禹穴相見會稽山<lb/>
太液象圓海金蓮夜夜開水中萬年月照見昆明灰<lb/>
<pb n="KR4h0116_WYG_021-45b"/>
秦峰望東海雲氣常飄飄桑田明日事奚用石為橋<lb/>
　　　洞庭山　　　　　　　　　　周南老<lb/>
兩峰東西峙對屹具區澤波揺巒嶂浮雲開蒼翠積地<lb/>
古山有靈蛇虎絕踪跡林屋窈而深中有真仙宅靈威<lb/>
探禹符窮幽振金策信有不死方奚為異今昔<lb/>
　　　送人之洞庭　　　　　　　　姚廣孝<lb/>
西風飛錫渡如舟來向湖間作勝遊七十二峰青一色<lb/>
君看何處獨堪留<lb/>
<pb n="KR4h0116_WYG_021-46a"/>
　　　洞庭謡<lb/>
東洞庭西洞庭兩山突兀摩空青七十二峰在其下氣<lb/>
勢直與秋旻清太湖三萬六千頃芙蓉秀出雙亭亭湖<lb/>
底潜開林屋洞羅浮句曲通仙靈嵐雲水氣互出沒揮洒<lb/>
八極風泠泠晦明變化不可測波濤洶湧如山傾鮫人<lb/>
停織百怪屏滿耳澎湃千雷鳴魚龍騰躍鬼物泣㠶檣<lb/>
摧折舟人驚斯須陽動忽開霽波平湛湛瑠璃明林巒<lb/>
無處不蒼翠島嶼日照花冥冥斯山景物豈止此千態<lb/>
<pb n="KR4h0116_WYG_021-46b"/>
萬狀描難成中有空宅亦有仙人扃囂塵不可到勝槩<lb/>
如蓬瀛神僧還迴看杯渡帝子下降停雲軿我昔畏險<lb/>
曽勿過兩山每對空傷情我歌洞庭謡請子為我聽何<lb/>
由乗槎尋子去翠峰深處藏餘生<lb/>
　　　洞庭毓秀歌　　　　　　　　吳信<lb/>
洞庭之山秀而靈東西屹立如畫屏試歌洞庭毓秀歌<lb/>
請君側耳為我聽太初元氣合胚凝上天好竒遣六丁<lb/>
鑿開混沌見兩青鎭以白玉之柱黄金庭副之七十二<lb/>
<pb n="KR4h0116_WYG_021-47a"/>
峰碧崚嶒太湖一水清迴縈佳氣四時互鬱蒸儼如蓬<lb/>
萊三島浮滄溟大禹之功何有能眞是天造地設成縹<lb/>
緲鬱嵯峨莫釐聳崢嶸勢如虎豹形若蛾眉横日月互<lb/>
吞吐烟霞發精瑩草木蔥菁紫翠層靈迹勝景難具稱<lb/>
攅雲嶺上雲英英芙蓉山下花冥冥明月灣頭夜深明<lb/>
月明錦鳩峰頂春煖錦鳩鳴王母西來駐雲軿吳王銷<lb/>
夏醉夢醒樂天遨遊為揚舲子美水月鐫碑銘藥墩煉<lb/>
藥有蔡經仙壇仙人緑毛生東園綺里芝草茁紫莖雪<lb/>
<pb n="KR4h0116_WYG_021-47b"/>
竇古井涵清泠翠峰浮來神鐘吼華鯨峯圻海眼瑩碧<lb/>
開兩睛林屋龍洞水氣腥中有石鈕石鼓扣之聲鏗鏗<lb/>
靈威丈人昔曽行神景宫中古檜如龍形上有百尺兔<lb/>
絲下有千年苓道人斸苓食之白日能飛昇古來遺跡<lb/>
信可徵總是樂遊耽遁漁樵盟未有政如房杜文如班<lb/>
馬之軰出此垂芳名聖朝文化四海咸賔興國初伯昂<lb/>
山長殊有聲年來吳分當奎星山祗水后合獻禎多士<lb/>
濟濟皆登瀛東麓使君衣錦榮恢𢎞王綱闡帝紘少年<lb/>
<pb n="KR4h0116_WYG_021-48a"/>
狀元何寧馨文魁名振白玉京蔡子干将出豐城藻思<lb/>
如刅新發硎後進雖未加冠纓文物禮樂能相承史君<lb/>
精神玉壺氷龍駒已膺月旦評王郎氣象百丈増風雲<lb/>
際會皆可乗偉哉洞庭鍾得天地精千年孕育今大亨<lb/>
虎邱蝟縮獅山驚氣勢直壓華與恒請君為我繼此頌<lb/>
太平<lb/>
　<lb/>
　<lb/>
<pb n="KR4h0116_WYG_021-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻二十一<lb/>
</p>
<p>
</p>
  </div>
<div>
                <head>吳都文粹續集巻二十二</head>
    <p>
<pb n="KR4h0116_WYG_022-1a"/>
欽定四庫全書<lb/>
　吳都文粹續集巻二十二　　明　錢榖　撰<lb/>
　　山水<lb/>
　　　遊石蛇山記　　　　　　　　蔡羽<lb/>
龜黿龍蛇之山大抵皆花石之材嵌者空竅灂者亷利<lb/>
然皆不於山之腹特出於波濤龜黿龍蛇皆負林麓走<lb/>
飲於湖惟蛇山為不然當太湖之西北背龍頭而迎風<lb/>
濤截乎大洋故境愈險而愈竒世少得而觀焉正徳己<lb/>
<pb n="KR4h0116_WYG_022-1b"/>
巳清明日與客放舟龍頭西踰小洞庭還見聚落十餘<lb/>
家為烏沙井厥石萬狀恍恍焉洞洞焉縁於㠝岏不敢<lb/>
揺動然去蛇山尚十里客請乗東風之便乃從烏沙井解<lb/>
舟䌫薄蛇山之東還見大石劃下若有門闕而無人跡<lb/>
顧其勢斗峭水尚急舟不能停縁壁里許則山之陽也<lb/>
岸始舒水始緩若有里墟而無烟火鳥巢獸窟以竄其<lb/>
間者大抵皆采石之人厥厓惟廬厥坎惟炊厥寢惟磯<lb/>
以漬以飲維石之宜始舟人與岸人見獲通語言而沙<lb/>
<pb n="KR4h0116_WYG_022-2a"/>
潭詰曲未可進投竿測之視岸人所指而行焉始獲登<lb/>
登其丘山空地險舉足有聲躡其巔梯斷石滑側身而<lb/>
不能前復舉帆去則山之西麓矣壁愈高石愈亦若芙<lb/>
容開花魚龍蜕甲上者屏列下者橋卧隠隠波底者不<lb/>
可窮狀所見既異而境復迂僻由是鎖舟壁下環臥涯<lb/>
滸客皆引滿載歌晨徂而暮忘返夫蛇山掌石耳其勝<lb/>
顧出龜黿龍頭之上余與甚邇而平生不聞其勝一日<lb/>
跨波濤觸烟霧獲覩其竒則古之不言石蛇而言龜黿<lb/>
<pb n="KR4h0116_WYG_022-2b"/>
者有以也噫物愈竒則遇愈難余志石蛇之竒俾好竒<lb/>
者覽焉<lb/>
　　　遊石蛇後記<lb/>
山林之與臺閣其味不相堪非止甘苦也間有勉嗜之<lb/>
者得之必不深與之必不能相忘惟太傅王公則不然<lb/>
去臺閣投山林釋軒冕憇泉石若返古踐眞曽無纎芥<lb/>
耳與目惟恐其不遠情與度惟恐其不廣一日聞濟陽<lb/>
蔡羽言石蛇之竒欣動不已即其歲己巳之臘八挾小<lb/>
<pb n="KR4h0116_WYG_022-3a"/>
舸載輕麾奮發乎銷夏灣之上以羽侑座貳之以扣舷<lb/>
之客縁大小明月灣絕流西去瞬息而達蛇山簫管<lb/>
一鳴林谷振響山精水怪潜匿而不敢出乃與客冥捜<lb/>
乎巖穴循環乎溪磵扶揺乎梯磴之間高駕乎洪濤之<lb/>
上以吐納烟霧履峭絕跨蓁莽與健夫爭先而公不知<lb/>
倦於是水聲洋洋萬籟俱和通乎耳矣東過霅溪西過<lb/>
夫椒通乎目矣仰周八表俯接九淵通乎度矣鼉呼而<lb/>
鼈歡羽翔而鱗集通乎情矣山不必高王公一踐之三<lb/>
<pb n="KR4h0116_WYG_022-3b"/>
萬頃之勝可以撫而有也雖老於山林者不如又何嫌<lb/>
於臺閣日欲落公手剥石衣書名於壁而去蔡羽記<lb/>
　　　過石公山　　　　　　　　　王寵<lb/>
島嶼屢崩奔石林突參錯朝雲正吐秀冬水亦漸涸槎<lb/>
牙熊豹蹲蜷曲蛟龍蠖波濤激中洞嵐靄紛上薄金膏<lb/>
赤日流石鏡青天廓表靈徵名圖延賞諧幽諾蒼䑕不<lb/>
驚人丹楓時自落兹焉可投綸畢志甘塲藿<lb/>
　　　思夫山　　　　　　　　　　高啟<lb/>
<pb n="KR4h0116_WYG_022-4a"/>
江上曽看望夫石湖中今見憶夫山夫君好采山中藥<lb/>
獨得長生去不還不似蕭郎與秦女乗鸞同去彩雲間<lb/>
　　　同前　　　　　　　　　　周南老<lb/>
峨峨湖中山山崦開石扉應知避秦者遠與世事違良<lb/>
人採藥去歲乆不復歸天寒翠袖薄日夕勞夢思化作<lb/>
山頭石引頸雲依依山石或可轉妾心終不移<lb/>
　　　同前　　　　　　　　　　王賔<lb/>
夫來采藥避秦苛妻守空廬獨淚多非是妾身甘憶死<lb/>
<pb n="KR4h0116_WYG_022-4b"/>
恐夫憔悴在山阿<lb/>
　思夫山相傳秦時有人採藥不返其妻思之至死故<lb/>
　名<lb/>
　　　望大小二貢山　　　　　　　王逢<lb/>
大貢如大人小貢如小臣大人方正笏小臣亦垂紳太<lb/>
湖七十山而此我所珍清淑萃間氣端厚凝風神岳露<lb/>
蓮一朶海偃月半輪遠分馬跡秀近奪蛾眉眞岫幌蔽<lb/>
素夕雲盖擁高晨深谷虎豹隠幽絕狐兎隣将軍雖相<lb/>
<pb n="KR4h0116_WYG_022-5a"/>
望邈若越與秦我行柯村外紫翠忽鮮新不無靈異栖<lb/>
飛度招隠淪洶洶白水波杳杳清路塵芳蓴被中沚采<lb/>
之淚盈巾父老昧知識謂我諸侯賔我豈諸侯賔均是<lb/>
天王民<lb/>
　　　琴山　　　　　　　　　　　蔡昇<lb/>
誰将太古琴横向洞庭隂山泉泠泠響彷彿絲桐音<lb/>
　　　白浮山<lb/>
水面有浮山色白勢突兀浮焉胡不流非浮胡不沒<lb/>
<pb n="KR4h0116_WYG_022-5b"/>
　　　五浮山<lb/>
有客報我五星流隕向太湖為石頭下有巨鼇負之浮<lb/>
羅列水面如仙洲不識其語誠然不誠然亦逾萬萬秋<lb/>
我欲汎彼木蘭舟五處岩壑皆尋幽只恐上帝不肻留<lb/>
故遣夸娥二子收收去人間何所投五岳各與添一丘<lb/>
山靈如此先當愁<lb/>
　　　烏蚌山<lb/>
烏蚌在湖水水流蚌不移圓月出山頂疑是吐珠時<lb/>
<pb n="KR4h0116_WYG_022-6a"/>
　　　緑石山<lb/>
南山層層石非紫亦非白寒暑亘千古長是莓苔色<lb/>
　　　芙蓉峰<lb/>
一朶金芙蓉雲根在土乆伊誰能折之擘山巨靈手<lb/>
　　　𤣥龜山<lb/>
山根有𤣥龜曵尾将若行夜雨長石髮彷彿綠毛生<lb/>
　　　西湖灣<lb/>
湖水清湖堤平薫風芰荷氣急雨菰蒲聲灣中漁人夜<lb/>
<pb n="KR4h0116_WYG_022-6b"/>
吹笛宿雁飛起眠鷗驚<lb/>
　　　禹期山<hi>相傳禹會諸侯於此</hi>　　　　　　王賔<lb/>
堯時神禹會山巔洪水滔滔勢接天今日三州租賦地<lb/>
秋風禾稻自年年<lb/>
　　　射鶚山　　　　　　　　　　吳敏<lb/>
東山空濶原埜平吳王飬雞築高城秋天饑鶚未飽食<lb/>
側翅下攫殊無情守城武士心孔惡旦夕窺兹捕雞鶚<lb/>
雕弓一展羽箭發鶚也時從半空落山人學射藝漸精<lb/>
<pb n="KR4h0116_WYG_022-7a"/>
遂使山無鶚鳥鳴却思勾踐侵吳日何不令之射越兵<lb/>
　　　大小竹山<lb/>
竹繞山山映竹山色長青竹長綠大小兩山何處同瀟<lb/>
湘<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>頭淇水澳昨朝山上清風生翠梢遥動鳳凰翎今<lb/>
日山前晴旭照綠隂滿地鷓鴣聲鷓鴣聲啼未絶兩山<lb/>
雨溼琅玕節<lb/>
　　　登西湖小洞庭　　　　　　吳鳴翰<lb/>
巻波飛雪打芳汀扶醉來登小洞庭金闕芙蓉千叠嶂<lb/>
<pb n="KR4h0116_WYG_022-7b"/>
玉壺天地一孤亭直須横槊歌明月更擬浮槎作使星<lb/>
不獨坡仙誇嶺海兹遊還許冠平生<lb/>
　　　題煉墩<lb/>
三江引去桃花水露出波心小玉屏四面海天涵地白<lb/>
一方烟霽破湖青登臨有客驚浮世今古無詩咏落星<lb/>
若使湖州仍見此便應添箇看鷗亭<lb/>
　　　鎭下放船過東山　　　　　　范成大<lb/>
打頭風急鼻雷鼾醉夢閒心鐵石頑惟有愛山貪未厭<lb/>
<pb n="KR4h0116_WYG_022-8a"/>
西山纔了又東山<lb/>
老禪竿木各逢塲詩客端來共葦航一任顛風聒高浪<lb/>
滿船歡笑和詩忙<lb/>
　　　社山放船<lb/>
社下鐘聲送客船凌波撾鼓轉滄灣横烟裊處雞豚社<lb/>
落日濃邊橘柚山八表茫茫孤鳥去萬生擾擾一舟間<lb/>
湖心行路平如鏡陸地風波却險艱<lb/>
　　　東山渡湖<lb/>
<pb n="KR4h0116_WYG_022-8b"/>
渡船㠶飽如張弓倐忽世界寒浺瀜堪輿無垠日夜汎<lb/>
浩浩元氣蓬蓬風湖光日色不可辨但見水精火齊合<lb/>
集成虛空波臣川后敬愛客約東秘怪駈魚龍大千總<lb/>
作大圓鏡光中飛度迷西東蒼茫一身無四壁八方上<lb/>
下惟孤篷毛仙出迎笑相問何乃自苦荒寒中吾生盖<lb/>
頭乏片瓦到處漂揺如寓公猶嫌塵土礙人眼兹遊勝<lb/>
絕餘難同九衢車馬恍昨夢付與一笑隨飛鴻<lb/>
　　　歸自西洞庭阻風登黿山頂　　王鏊<lb/>
<pb n="KR4h0116_WYG_022-9a"/>
親朋挽衣留不住逆風舟向平灘駐灘頭寂莫誰與言<lb/>
青鞋飛縱顛厓步黿頭有山山不崩東望東海西吳興<lb/>
羣峰羅列七十二如拱如立如奔騰我行天下亦多矣<lb/>
所至有山或無水其間有水却無山何處能兼山水美<lb/>
蒼茫萬頃浮孱顔惟有海上三神山杳然可望不可到<lb/>
不如此地日夕隨我往與還胡為十年纔一到風乎爾<lb/>
知吾所好<lb/>
　　　登縹緲峰<lb/>
<pb n="KR4h0116_WYG_022-9b"/>
仄徑盤空艱復艱快哉七十二孱顔星辰可摘九天上<lb/>
吳越平分一水間日轉林梢看鳥背烟横谷口辨人寰<lb/>
居然自可小天下誰道吳中無泰山<lb/>
　　　明月灣石坡<lb/>
巨石陂陀板様平三山當面看雲生何當子夜重來此<lb/>
濯足滄浪對月明<lb/>
　　　石公山石洞<lb/>
石公之景殊不惡巨石懸空欹不落爭知不是補陀山<lb/>
<pb n="KR4h0116_WYG_022-10a"/>
中有仙人儼纓絡<lb/>
　　　石公山試劍石<lb/>
懸厓峭壁立千尺有洞虛明忽中坼吳王寳劍烏能然<lb/>
恐是巨靈神斧劈<lb/>
　　　石公山<lb/>
石公幽處無來跡亦有人家散阡陌我船欲開還不開<lb/>
愛此孱顔蒼雪色<lb/>
　　　崑山　　　　　　　　　　　滕繼<lb/>
<pb n="KR4h0116_WYG_022-10b"/>
一水浹辰外乍晴如酒醒臨谿照淨練陟巘到高青翠<lb/>
靄俯深樾黄雲迷遠坰超然信塵表風袂襲泠泠<lb/>
　　　同前　　　　　　　　　　　孫寔<lb/>
絕頂地平易軒忩風怒號半空垂象緯四面湧波濤洞<lb/>
僻荒苔蘚泉深冷骨毛登臨欲忘返城市厭煩勞<lb/>
　　　登玊峰　　　　　　　　　　陳省華<lb/>
四望平川獨一峰前峰瀟洒是蓮宫松聲竹韻千年冷<lb/>
水色山光萬古同客到每憐樓閣異僧言因得鬼神功<lb/>
<pb n="KR4h0116_WYG_022-11a"/>
縣民遥喜行春至鼓腹閒歌夕照中<lb/>
　　　同前　　　　　　　　　　范周<lb/>
萬叠青鴛壓巨崐四垂空濶水天分夜光晴帶三江月<lb/>
春色隂藏百里雲桂子鶴驚空半落天香僧出定中聞<lb/>
不将此境評張孟三百年來屬老文<lb/>
　　　夜發崑山　　　　　　　　　范成大<lb/>
歲寒人墐户霜裏獨登舟弱艣揺孤夢踈篷盖百憂但<lb/>
吟今不樂寧計幾宜休慚愧沙湖月年年照薄游<lb/>
<pb n="KR4h0116_WYG_022-11b"/>
　　　施元光在崑山病中遠寄長句次韻荅之<lb/>
四海飄蓬客舎邊幾多雲水與風烟絶無膂力駈長轡<lb/>
空有孤忠誓大川參月忽垂征馬上斗牛應挂故山前<lb/>
親交情話知何許詩到天涯喜欲顛<lb/>
　　　舟過崑山與顧仲瑛姚子章張叔厚于彦成郯<lb/>
　　　九成聨句　　　　　　　　　楊維楨<lb/>
二月二十日樓船下婁江破浪擊長艫<hi>楊</hi>驚颷簸高杠<lb/>
梅峰遥古色<hi>姚</hi>石樹鳴悲腔躡磴屐齒齒<hi>張</hi>登堂鼔逄<lb/>
<pb n="KR4h0116_WYG_022-12a"/>
逄地險立孤柱<hi>郯</hi>天岳開八忩烏升海光浴<hi>于</hi>鳶鶱風<lb/>
力降畨賦夾閩估<hi>顧</hi>越謡襍吳嚨仙樵椎結萃<hi>姚</hi>胡佛<lb/>
凹眉厖婆律噴獅鼎<hi>楊</hi>琉璃照龍釭曽軒坐叠浪<hi>郯</hi>落<lb/>
筆飛流淙愛此韞玉石豈曰取大矼文脈貫琬琰<hi>顧</hi>密<lb/>
韻含<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>缸驅羊欲成萬<hi>楊</hi>種璧得無雙多今文章伯<hi>張</hi>
萃此禮義邦龍駒幸識陸<hi>姚</hi>鳳雛亦知龎翠笄掉文舌<lb/>
<hi>顧</hi>茜衲折㡢幢敏思抽連繭雄心鬬孤鏦句神躍冶劍<lb/>
才捷下水艭磬聲重寡和鼎力輕羣扛昆渠詩已就誰<lb/>
<pb n="KR4h0116_WYG_022-12b"/>
誚隴頭瀧<hi>楊</hi>
　　　登玉峰　　　　　　　　　　夏原吉<lb/>
崑阜遥看小一拳登臨渾欲接青天神鍾二陸人林秀<lb/>
勢壓三吳地位偏岩溜下通僧舍井林霏近襍市㕓烟<lb/>
幾時重著游山屐來訪當年種玉仙<lb/>
　　　同前　　　　　　　　　　　沈以潜<lb/>
嵯峨千仞驀凌空滄海西來茂苑東勢轉江流三里外<lb/>
翠分嵐影半城中岩前有洞仙家近溪口無花釣艇通<lb/>
<pb n="KR4h0116_WYG_022-13a"/>
聞説幽人茅屋底捲簾相對咏無窮<lb/>
　　　陪徐天全夏仲昭遊玉峰　　　劉珏<lb/>
青峰高聳白雲頭今日來陪上相遊甫里晩烟縈茂苑<lb/>
洞庭春水接湖州山中未乏連城玉海上空聞萬斛舟<lb/>
勝會况逢全盛日蘭亭不減晉風流<lb/>
　　　登玉峰　　　　　　　　　　吳寛<lb/>
崑岡玉石未俱焚木樹危藤帶白雲小洞烟霞藏木客<lb/>
下方簫鼓賽山君千家居屋黄茅盖百里行人白露分<lb/>
<pb n="KR4h0116_WYG_022-13b"/>
更上雙峰最高處滄溟東去渺斜曛<lb/>
　　　賦得玉峰春霽　　　　　　　張適<lb/>
玉峰小朶芙蓉秀嵐氣晴分翠接人一鳥啼殘蘿逕曉<lb/>
萬花開遍石岩春洞雲已出從龍去海燕仍來與客親<lb/>
此日登臨文學彦酒酣離思欲沾巾<lb/>
　　　秋日舟過崑山<lb/>
蘋末起輕颷楓林葉漸凋孤村烟樹鳥遠逕夕陽樵估<lb/>
客收村市舟人候夜潮偶因山水勝暫此繫蘭橈<lb/>
<pb n="KR4h0116_WYG_022-14a"/>
　　　舟中望崑山　　　　　　　　王鏊<lb/>
雲外孤峰欲墮江船頭風浪共低昂廿年舊事空回首<lb/>
山自閒閒水自忙<lb/>
　　　玉山辭為顧仲瑛作　　　　　陳基<lb/>
山堪嵁兮磅礴太古木蔥蔥兮雲英英而欲雨日朝出<lb/>
兮在戸光輝輝兮水流其下非君子兮夫誰與處采我<lb/>
蘭兮為佩搴我荷兮為盖從子于山兮聊逍遥以卒歲<lb/>
　　　郎官柏詩序　　　　　　　金問<lb/>
<pb n="KR4h0116_WYG_022-14b"/>
蘇之崑山古之婁縣也地大物盛為今圻内望邑按郡<lb/>
志城本吳子壽夢所築山在城中而石多因似玉因以<lb/>
得名自昔靈區奥壤紺園琳宇環布其下傳厯滋乆完<lb/>
葺弗紹則委頓於荒烟野草之間至若名人達士高墳<lb/>
大冢皆厯厯在望仁人孝子於其先塋封樹等威禮所<lb/>
得為者宜無所不用其極矣其或世澤告衰而殘碑賸<lb/>
枿見欺於狐兎而増過客彷徨者自非有忠厚之人居<lb/>
可為之地烏能興起哉正統丙辰廣陽羅延齡由兵馬<lb/>
<pb n="KR4h0116_WYG_022-15a"/>
副指揮來宰是邑既視篆即進父老詢民利病而興除<lb/>
之曽未浹期政和歲稔輿情大悦暇日復從吏民循山<lb/>
之麓顧瞻徘徊喟然嘆曰山為一邑之鎭民頼以安而<lb/>
凋敝若此非古人教護屬功之意乃率其民相與植栢<lb/>
於上鑿石通路而塞其旁路疆理既嚴樵蘇絕跡且方<lb/>
事之際隂雲蔽虧霡霂時至未幾而條枚四合蒼翠彌<lb/>
望邑人感之名其所植為郎官栢儒林君子即其題為<lb/>
詩以美之兵科給事中王用節等謁予文以序其寔詩<lb/>
<pb n="KR4h0116_WYG_022-15b"/>
不云乎維桑與梓必恭敬止靡瞻匪父靡依匪母盖人<lb/>
之思慕其親而不見則寄情桑梓而不能已焉矧體魄<lb/>
之所安乎漢天子以之而來趙陀安君平以之而激密<lb/>
人之忿天理民彛有不容已者不待丁寧訓告而自然<lb/>
之應捷於桴鼓此郎官栢之名所由著也嘗憶徂徠新<lb/>
甫使無生植則亦魯邦之培塿耳而詩人咏之萬邦誦<lb/>
之千古之下傳之者豈徒然哉然則延齡之徳與兹山<lb/>
兹栢同於不朽者寧不本於諸君子之言乎<lb/>
<pb n="KR4h0116_WYG_022-16a"/>
　　　郎官栢　　　　　　　　　　張和<lb/>
君不見河陽花胡為蹴踏餘塵沙君不見栁江栁一夕<lb/>
霜風變枯朽何如羅侯種栢盈吾崑佳氣鬰欝山長春<lb/>
草間翁仲仰深庇泉下髑髏懷至仁層隂扶踈覆荒土<lb/>
夜半精神作人語喬柯秀拂寒空雲黛色遥連翠微雨<lb/>
穹碑用表吳民情大刻遂著郎官名我歌狂歌頌侯徳<lb/>
千載芳聲播南國<lb/>
　馬鞍山在崐山縣西北廣袤三里高七十丈一名崑<lb/>
<pb n="KR4h0116_WYG_022-16b"/>
　山寔因華亭之崐山而名縣境連接湖海而孤峰特<lb/>
　秀上有浮圖其陽有慧聚寺東偏有山神祠西有文<lb/>
　筆峰<hi>相傳孝宗時有魁星現於此</hi>山巔有華藏寺南有桃源洞北<lb/>
　有鳳凰石及春風亭<hi>夏太常㫤建</hi>正統間知縣羅永年植<lb/>
　栢千章名郎官栢<lb/>
　　　登秦望山　　　　　　　　　薛據<lb/>
南登秦望山目極大海空朝陽半蕩浴晃朗天水紅谿<lb/>
壑爭噴薄江湖逓相通而多漁商客不悟歲月窮振緡<lb/>
<pb n="KR4h0116_WYG_022-17a"/>
早迎潮弭棹候逺風予本萍汎者乗流任西東茫茫天<lb/>
際帆栖泊何時同將尋會稽迹從此訪任公<lb/>
　秦柱山在縣南三十里千墩浦南帶海上有烽火樓<lb/>
　基吳時望海冦一名秦望山輿地志始皇嘗登因名<lb/>
　　　綽墩　　　　　　　　　　　高啟<lb/>
淳于曽解救齊城優孟還能念楚卿嗟爾只教天子笑<lb/>
不言憂在禄兒兵<lb/>
　　　同前　　　　　　　　　　　周南老<lb/>
<pb n="KR4h0116_WYG_022-17b"/>
詼諧多滑稽啟寵納慢侮笑取玉環歡拍按育胡舞天<lb/>
寳志欲滿侈心日益蠱宫車逺播遷魄䘮漁陽鼓胡為<lb/>
王門優有此一抔土遂令村之氓猶能三反語<lb/>
　綽墩在縣西十八里相傳唐黄幡綽𦵏此<lb/>
　　　虞山　　　　　　　　　　　孫應時<lb/>
長嘯虞山迥天開風氣清南窺五湖近北覽大江横厯<lb/>
厯三吳地悠悠萬古情雄觀有如此聊復記平生<lb/>
　　　遊虞山　　　　　　　　　　倪瓚<lb/>
<pb n="KR4h0116_WYG_022-18a"/>
陳蕃懸榻處徐孺過門時甘冽言游井荒凉虞仲祠看<lb/>
雲聊㺯翰把酒更題詩此日交歡意依依去後思<lb/>
　　　巫咸山　　　　　　　　　　王賔<lb/>
舊説巫咸已上天楚人歌裏亦千年相傳住處今何在<lb/>
一座青山縣郭邊<lb/>
　　　同前　　　　　　　　　　　王汝玉<lb/>
平生不識海虞山覽秀曽因圖畫間雲入空濛開倒影<lb/>
僧依蒼翠閉禪闗湖田種熟秋千頃烟浦舟行路幾灣<lb/>
<pb n="KR4h0116_WYG_022-18b"/>
天上歸來暫停轡何當留我老年閒<lb/>
　　　登虞山絕頂有懷吳思菴　　　周忱<lb/>
晴登孤嶂俯郊原指㸃東吳遠近村齊女墓荒枯樹老<lb/>
言游祠古斷碑存一泓白水通湖口數㸃蒼山近海門<lb/>
此地舊傳多勝跡重來期與故人論<lb/>
　　　遊虞山　　　　　　　　　　吳寛<lb/>
夜宿相川口清晨喚舟人舟人請所之指㸃虞山垠山<lb/>
如知我來笑迓野水濵藹藹春雨餘翠洗雲中身我本<lb/>
<pb n="KR4h0116_WYG_022-19a"/>
重兹山竦然正冠巾虞仲骨已朽高名宛如新悠悠松<lb/>
間路弔古在兹辰放舟轉山塘行行自知津春服亦既<lb/>
成庶以適此春<lb/>
　　　同前　　　　　　　　　　　沈周<lb/>
虞山我隣壤欲往路非遥比來有好抱風日虛春朝兹<lb/>
藉佳友興理舟訪嶤岧漸喜蒼翠近豁眼嵐霏消上有<lb/>
古松杉落落旌幢標其下見行人往來襍僧樵我坐意<lb/>
亦馳豈倐雙屐超何異謝康樂巫湖眺且遨<lb/>
<pb n="KR4h0116_WYG_022-19b"/>
　　　三月九日舟泊虞山下<lb/>
霽色澄虞山正與遊人偶一年無多月春三及秋九勿<lb/>
厭傾郭人隨俗悦親友春風若招邀處處閙花栁林華<lb/>
競妍新無復見惡醜間見叢綠中遠映紅裙婦休云惱<lb/>
山谷㸃綴亦可取摳趨識壯步屢頓騐皓首尚有散逸<lb/>
流列石自俎豆老夫目中盡未在逐逐走况當氣力衰<lb/>
孤坐還可酒<lb/>
　　　拂水巖　　　　　　　　　李傑<lb/>
<pb n="KR4h0116_WYG_022-20a"/>
六月西巖上南風拂石湍無雲何處雨洒面作輕寒<lb/>
　　　同前　　　　　　　　　　　沈周<lb/>
只有看山是勝縁青鞋布襪且輕便天收雨脚賖今日<lb/>
我趂花時遣老年絕壁雲扶将墮石豁厓風勒下奔泉<lb/>
此來不愧空歸去旋構新篇揀竹鐫<lb/>
　　　陪邑尹沈侯遊拂水禪菴　　　陳言<lb/>
百丈厓翻白雪堆下穿雲磴線縈迴元陽六月宜飛雨<lb/>
靜夜三冬忽隠雷花墮眞疑龍女散地靈直訝虎跑開<lb/>
<pb n="KR4h0116_WYG_022-20b"/>
八風不動摩尼淨藥我塵心入茗杯<lb/>
　　　遊拂水巖　　　　　　　　黄省曽<lb/>
玉趾遵虞嶺松途轉泬寥覓泉廻島曲攀嶂厯空遥雲<lb/>
壁懸垂漢風珠細拂霄王孫遊意遠命酒始相招<lb/>
　　　其二<lb/>
振䇿凌丹壑珠琲散紫氛翠嵐浮峻日瑶髓下層雲榻<lb/>
借蒼厓卧琴将玉澗聞萬重湖樹迴杯酒接氤氲<lb/>
　　　舟中望虞山　　　　　　　吳寛<lb/>
<pb n="KR4h0116_WYG_022-21a"/>
蜿蜒平野臥青山相見令人獨厚顔徒有詩篇曽記詠<lb/>
已無筋力再躋攀船頭旋轉凴黄帽水面低迷擬翠鬟<lb/>
舊日同遊者誰在欲從東老學清閒<lb/>
　　　與啟南遊虞山<lb/>
斜日下嶺西落日滿川上晩色催人還輕舟復揺漾佳<lb/>
山難為别持酒忽惆悵悠然忽回首舟尾叠青浪故人<lb/>
知我懷捉筆冩其状懷土心未除移山力何壯便如王<lb/>
維詩終南亦可望流觀入中夜鼓枻起高唱<lb/>
<pb n="KR4h0116_WYG_022-21b"/>
　　　舟中望虞山　　　　　　　　陳基<lb/>
一望虞山一悵然楚公曽此将樓船間闗百戰捐軀地<lb/>
慷慨孤忠罵寇年填海欲銜精衛石驅狼願假祖龍鞭<lb/>
至今父老猶垂淚花落春城泣杜䳌<lb/>
　　　遊虞山　　　　　　　　　　陳䝉<lb/>
埜店杏花紅滿枝江南天氣早春時青山笑我來何晩<lb/>
白髮催人老不知雲竇雪消龍澗滿星壇樹偃鶻巢危<lb/>
明朝欲盡登臨興還赴雲間羽士期<lb/>
<pb n="KR4h0116_WYG_022-22a"/>
　　　和計大尹虞山雅集　　　　　楊循吉<lb/>
鼓櫂琴川來駕言為近遊覽今化方洽豈俟即余謀張<lb/>
宴山之巔有酒滑如油雲開見百里南望古蘇州尚湖<lb/>
當其前揆時惟杪秋仁政召佳瑞岐禾鬱盈疇我醉屬<lb/>
公飲勿遺此遐陬言子本邑産古今契良投有月照松<lb/>
杉賔客起互酬擇勝重移席撫遠還登樓粲粲新篇咏<lb/>
迥若風馬牛良會誠亦難餘歡渺滄洲<lb/>
　　　次韻計明府虞山雅集　　　　王鼎<lb/>
<pb n="KR4h0116_WYG_022-22b"/>
西蜀春星杜老堂此軒高檜與天長且尋蕭鼎讀書處<lb/>
莫問夫椒是戰塲空谷葉聲流晩翠遠湖雲影鬭秋光<lb/>
品題消得羅池客名勝如今定不荒<lb/>
　　　晩次虞山　　　　　　　　　皇甫涍<lb/>
清溪杳無際望望遡行舟海縣雲歸市山城樹滿樓桂<lb/>
餘投紱興菊近授衣秋夜發東林磬泠然破客愁<lb/>
　　　虞山溪行<lb/>
朝從虞阜出終日愛溪行鷗近看疑下雲遥望若迎嵐<lb/>
<pb n="KR4h0116_WYG_022-23a"/>
昏作海氣風滿助江聲莫恨三山隔東看烟樹平<lb/>
　　　寺門望虞山　　　　　　　　王寵<lb/>
禪門吐雲氣前與虞山通大海蒸巨壑烟嵐日蘢葱蓮<lb/>
花挺秀壁繡幛羅高空飛泉四時雨福地千年宫蛟蜃<lb/>
時出没青天乍舒虹是節屬夏首灌木敷丰茸鶯啼紫<lb/>
岩曲鹿騖青林中薫風蕩蔦蘿沃雨鮮篁叢蹇予抱沉<lb/>
瘵未得窺玲瓏還期覽日出夜半千厓紅<lb/>
　虞山在常熟縣西北一里高一百六十丈周四十六<lb/>
<pb n="KR4h0116_WYG_022-23b"/>
　里六十六步<hi>吳地記云孫權置虞農都尉於此故名按吳越春秋吳太子娶齊女病而死曰</hi>
　<hi>必葬我虞山之巔以望齊國越絕書云虞山巫咸所居則虞山吳越時已有之或云虞仲葬此得名</hi>一<lb/>
　名海虞或云海嵎<hi>以東臨滄海</hi>又名烏目山雖無峰巒而<lb/>
　蜿蜒起伏畧如卧龍上有土垤磈礧或疑其古冢而<lb/>
　不可攷也山麓有老君殿舊名乾元宫宫側有池<hi>宋嘉</hi>
　<hi>定間鑿</hi>又有雪井南有仲雍墓有維摩菴太公石屋傍<lb/>
　有石洞天将雨則雲氣出于中又西北為拂水岩厓<lb/>
　石陡峻水奔注如虹凌風飛濺最為竒勝自南循山<lb/>
<pb n="KR4h0116_WYG_022-24a"/>
　而西有致道觀又西有招眞宫昭明太子讀書臺又<lb/>
　西則岳祠諸廟過吳王廟五六里有試劍石又有三沓<lb/>
　石與石城石門諸峰錯峙下有石壇周八十步又西<lb/>
　則寳嚴灣其北六里為破山<lb/>
　　　遊破山　　　　　　　　　　僧皎然<lb/>
雙峰百戰後眞界滿塵埃蔓草縁空壁悲風起古臺野<lb/>
花寒更發山月暝還來何事池中水東流獨不廻<lb/>
　　　破山山居八咏　　　　　　　僧常達<lb/>
<pb n="KR4h0116_WYG_022-24b"/>
身閒依祖寺志僻性多慵少室遺真㫖層樓起暮鐘啜<lb/>
茶思好水對月數諸峰有問山中趣庭前是古松<lb/>
　　　其二<lb/>
晩望立虛庭心心見祖情烟開分岳色雨霽減泉聲遠<lb/>
樹猿長嘯層岩日乍明更堪論的㫖林下笋初生<lb/>
　　　其三<lb/>
一室塵埃外翛然秪麽長睡來開寝帳鐘動下禪牀谿<lb/>
浸山光冷秋凋木葉黄時題諸祖意欹石看斜陽<lb/>
<pb n="KR4h0116_WYG_022-25a"/>
　　　其四<lb/>
西來眞祖意秪在見聞中寒雁一聲過踈林幾葉空心<lb/>
閒憐水石身老怯霜風為報參𤣥者山山月色同<lb/>
　　　其五<lb/>
眞性寂無機塵塵佛祖師日明庭砌暖霜苦藥苖衰汲<lb/>
水和烟酌栽松帶雪移好聽𤣥㫖處猿嘯嶺南枝<lb/>
　　　其六<lb/>
古寺凭闌危時聞舉妙機庭空月色凈夜迥磬聲移漏<lb/>
<pb n="KR4h0116_WYG_022-25b"/>
轉寒更急燈殘冷熖微太虛同萬象相會話𤣥徽<lb/>
　　　其七<lb/>
老僧論的㫖物物唱圓成踈栁春來翠幽窻日漸明禪<lb/>
心親石室蝶趐覆花隂好聽談𤣥處喬松鶴數聲<lb/>
　　　其八<lb/>
祖祖惟心㫖春融日漸長霜輕莎草綠風細藥苖香月<lb/>
滿眞如凈花開覺樹芳谷前鶯囀處時聽話圓常<lb/>
　　　烏目山五題序　　　　　　　李堪<lb/>
<pb n="KR4h0116_WYG_022-26a"/>
余被物役塗汙故覊於人務網於吏位誠此身為官府<lb/>
有也今四十加六年始覺老非欲而已至病不期而自<lb/>
來生何常而本空死如歸而共寂由是登水木之虛室<lb/>
過烟霞之美夜聞經梵之清韻覽香花之寔會則心悦<lb/>
以情動目爽以言發綺靡以文著氷釋以意達前月中<lb/>
隨漕輓牒治金榖事至常熟縣過烏目山其山左右前<lb/>
後僧居佛宇者有五因成題五皆率爾所作非高妙也<lb/>
大中祥符三年四月五日序<lb/>
<pb n="KR4h0116_WYG_022-26b"/>
　　　龍院<lb/>
林下金仙坊苔門揜夕陽花飛殿塔頂池照雲霞光松<lb/>
老鶴仍下洞枯龍已翔中宵動清響一磬發虛堂<lb/>
　餘題興福寺延福院凈居院永慶寺散見諸寺下<lb/>
　　　破山八咏序　　　　　　　　劉極<lb/>
元豐元年蘇州常熟縣沙門思雅謁予言曰海虞之勝<lb/>
鍾於破山然林泉之勢遊觀之繁無近與遠傳之盛矣<lb/>
自倪郴州捨宅為寺數百年間偉人竒士往往間出而<lb/>
<pb n="KR4h0116_WYG_022-27a"/>
人無知者願有以發明之余因而咏<lb/>
　　　興福寺<lb/>
峨峨烏目山曽臨貴侯宅重房昔珠翠峻宇煥金碧泉<lb/>
激晨霞明松揺暮雲白宜爾山中人日輪自朝夕<lb/>
　　　救虎閣<lb/>
三昧遊深恩結宇依蒼厓猛虎伏危閣㧞箭非忘骸窮<lb/>
獸雖覆車危雀猶投懷况我見已忘而彼猶其儕<lb/>
　　　宗教院<lb/>
<pb n="KR4h0116_WYG_022-27b"/>
妙義傳天台迷雲凈如掃初終雖五時修短自三草結<lb/>
隠非此峰獲藏亦眞寳秋來月正圓獨照僧已老<lb/>
　　　龍鬭澗<lb/>
白龍鬬危峰長澗落千尺靈泉應竒蹤高連暮雲碧寒<lb/>
影凌蒼厓清流動危石八月苖正枯猶能變甘澤<lb/>
　　　常逵塔<lb/>
圓昔探雙林巵言發南華萬里歸一空誰云正非邪門<lb/>
影揺青松曽廻貴侯車猶遺數層塔岌岌凌飛霞<lb/>
<pb n="KR4h0116_WYG_022-28a"/>
　　　懷述塔<lb/>
妙理悟三伊巍巍抗竒節千尺岩下松蕭然獨凌雪珠<lb/>
影雖青黄月輪豈圓缺危石揚寒泉至今伴清絕<lb/>
　　　空心潭<lb/>
碧潭發幽石瀟洒無纎塵寒光湛秋月有物難比倫羅<lb/>
鈎况無魚千尺徒垂綸到此心已空何用濯吾纓<lb/>
　　　御賜鐘<lb/>
大聲扣洪鐘萬里為彤庭鳥閒樓影重星淡雲氣清餘<lb/>
<pb n="KR4h0116_WYG_022-28b"/>
響繞岩壑林葉如回驚有客發深省塵耳非謾傾<lb/>
　　　題龍山　　　　　　　　　　高九萬<lb/>
古澗滄浪外精藍縹緲間木枯曽閱世龍老解分山鳥<lb/>
道秋迷迹禪房晝揜闗詩成游子去流水自潺湲<lb/>
　破山世傳龍鬭而山破故名上有興福寺又有鬬龍<lb/>
　澗旁有硃砂洞放生池慶元志引山海經曰虞山之<lb/>
　北岡壠相接即烏目山<hi>今頂山之南有烏目澗疑即此也</hi>自此東北<lb/>
　九十步有空心潭<hi>取唐人常建詩潭影空人心之句</hi>又有舜井<lb/>
<pb n="KR4h0116_WYG_022-29a"/>
　　　秋晩有懷頂山　　　　　　　孫應時<lb/>
小山揺落故凄凉想像登臨野興長萬里晴空初雁入<lb/>
一年好景又橙黄極須痛飲償秋節生怕踈鐘報夕陽<lb/>
搔首故園歸未得籬邊寒菊為誰香<lb/>
　　　秋晨至頂山<lb/>
散目秋郊趂早凉纎雲不㸃鏡天長松杉沐露連天碧<lb/>
秔稻眠風萬頃黄可惜文書妨勝日又還時節近重陽<lb/>
小山叢桂相撩得故故隨人作陣香<lb/>
<pb n="KR4h0116_WYG_022-29b"/>
　　　中夏獨遊上方<lb/>
澗水有竒觀山蟬發清歌穹林翠光合深谷凉風多孤<lb/>
遊轉寂厯佇立乆婆娑吾生正須此欲去意如何<lb/>
　　　六月宿山禱晴<lb/>
鵲為初晴喜山如秋夜凉蟬聲起竽瑟雲影散牛羊神<lb/>
理應難昧民憂敢自康平生靜中趣未厭宿僧房<lb/>
　　　詰旦喜晴<lb/>
一壑有幽意三年幾獨來龍鱗松薜荔翠羽石莓苔潤<lb/>
<pb n="KR4h0116_WYG_022-30a"/>
喜朝光動清知嵐氣開山前迎父老同作笑顔囘<lb/>
　　　宿頂山白龍祠　　　　　　　梅詢<lb/>
千株碧樹挿雲立一綫紅泉透石飛童子怕寒爭閉戸<lb/>
夜深風雨有龍歸<lb/>
　　　頂山上方　　　　　　　　　程凖<lb/>
雨歇黄梅後秋生麥熟前偶因金馬客來訪玉龍泉竹<lb/>
葉一尊酒榴花五月天不妨扶拄杖行到白雲邊<lb/>
　　　頂山　　　　　　　　　　　周霞賔<lb/>
<pb n="KR4h0116_WYG_022-30b"/>
路轉清風徑泉通古石橋規模靈隠小景像上方遥書<lb/>
壁藤牽袂尋源草没腰每懷登覽日東海暮生潮<lb/>
　　　遊頂山龍潭　　　　　　　　李光<lb/>
招提清絕冠諸方谿繞山圍勝氣藏好在池塘存舊址<lb/>
依然花木隠禪房風生殿閣元無暑雨後松篁自有香<lb/>
日暮不敎清興盡更登絕頂瞰微茫<lb/>
　頂山在破山北十二里上有齊女峰<hi>相傳齊景公女葬此</hi>白龍<lb/>
　池在焉西北有水簾洞兩水合流從石厓下注漫流<lb/>
<pb n="KR4h0116_WYG_022-31a"/>
　若簾云<lb/>
　　　福山　　　　　　　　　　　徐有貞<lb/>
冒雨衝風泛綵舟共君載酒七峰游海門東望天連水<lb/>
江市西來樹隠洲喜有錢劉新著作能無王謝舊風流<lb/>
登樓莫漫題詩句留與山僧作話頭<lb/>
　　　同前　　　　　　　　　　李傑<lb/>
九日携壺上釡峰海天萬里凈秋容百年幾度尋清樂<lb/>
廿載重來認舊踪漠漠水雲開復合離離霜樹淡還濃<lb/>
<pb n="KR4h0116_WYG_022-31b"/>
當時老衲今何在窓下依然偃一松<lb/>
　福山在縣治西北四十里高九十五丈周五里本名<lb/>
　覆釡唐天寳六載改為金鳳後梁乾化三年又改今<lb/>
　名山麓有東岳行祠<lb/>
　　　鳯山　　　　　　　　　　　徐恪<lb/>
家林原在鳳山前緑野茫茫際讓川直道曽遭展禽黜<lb/>
知機不似季鷹先悠悠往事今何較落落虛懷我自便<lb/>
卧起兩峰如濯翠爐薫聊復對遺篇<lb/>
<pb n="KR4h0116_WYG_022-32a"/>
　　　遊秀峰<hi>即河陽山</hi>　　　　　　　　楊維楨<lb/>
河陽山色畫圖開絕壑懸厓亦壯哉華表不聞仙鶴語<lb/>
醴泉曽引鳳凰來玉魚金盌埋黄土石獸豐碑長綠苔<lb/>
獨有桓桓丘隴在秀峰相對讀書臺<lb/>
　　　同前　　　　　　　　　　陳繹曽<lb/>
平生丘壑愛躋攀此日披圖意任閒江浙去題龍虎牓<lb/>
海虞行看鳳皇山鶴來華表千年後雲在丹厓萬壑間<lb/>
聞有青囊書巻在訪仙求術待秋還<lb/>
<pb n="KR4h0116_WYG_022-32b"/>
　　　登鳳皇山次徐亞卿韻　　　　王鼎<lb/>
身世平生此石坳只應猿鶴是心交謾勞神物護丹鼎<lb/>
豈有文章奪鳳巢山鬼吹燈扄夜户石泉分茗趂齋庖<lb/>
苦吟未就渾忘寐雲外霜鍾莫浪敲<lb/>
　河陽山一名鳯皇山在縣西北四十里高一百二十<lb/>
　丈周七里山頂有井嘗出醴泉<hi>見永慶寺碑</hi>又有梁朝古<lb/>
　檜及唐狀元陸器讀書臺<lb/>
　　　登穿山　　　　　　　　　　劉珏<lb/>
<pb n="KR4h0116_WYG_022-33a"/>
屼立晴沙翠作堆是誰移得小蓬萊雙厓不逐秦鞭去<lb/>
一穴渾疑禹鑿開挾雨龍從雲裏出看花人自洞中囘<lb/>
酒酣倚杖層巔上笑指滄溟水一杯<lb/>
　　　馬進士抑之穿山送别用前韻<lb/>
五典三墳滿案堆君才不讓吕東萊池邊夜月蘭舟泊<lb/>
花裏春風綘帳開已見陳蕃待徐孺還期孔子鑄顔囘<lb/>
多情最是穿山色飛入離筵送别杯<lb/>
　　　穿山　　　　　　　　　　徐有貞<lb/>
<pb n="KR4h0116_WYG_022-33b"/>
一拳秋水骨兀立浦雲邊地僻通靈島門開似玉闗碧<lb/>
分芳草色蒼入古苔斑為有劉安客題詩咏小山<lb/>
　　　同前　　　　　　　　　　　陸㫤<lb/>
早朝天上黄金闕墮落腰間白玉環愁殺奚奴尋不見<lb/>
却來此地作穿山<lb/>
　　　同前　　　　　　　　　　　陳蒙<lb/>
石門空虛誰鑿闢薜荔挂影蒼苔積懸厓偃樹鶻栖巢<lb/>
古洞出雲龍啟蟄<lb/>
<pb n="KR4h0116_WYG_022-34a"/>
　穿山在州東北五十里高一十七丈周二百五十步<lb/>
　中有石洞前後通徹故名臨海記曰海虞穿山下有<lb/>
　洞穴高十餘丈昔有海行者舉帆經其中今考其洞<lb/>
　上猶通人往來而其下為地去海已遠舊屬常熟縣<lb/>
　今分𨽻太倉州<lb/>
　　　鎭洋山記<hi>在州治後壘土為之</hi>　　　　　祝允明<lb/>
𢎞治十年蘇州府新建太倉州成遵詔命也堪輿肆<lb/>
其樞烝黎矢其鏌而廵撫右副都御史朱公瑄建白之<lb/>
<pb n="KR4h0116_WYG_022-34b"/>
太守曹公鳳主維之同知萬公祥等申畫之所以造規<lb/>
考工凝績垂遠咸出於州守李公也初治廨既立百具<lb/>
皆作而相維㳂州之東滄溟環輸揺汨滔溔萬古不休<lb/>
雄邦屹然傲睨踞壓而萬井衡夷無標極之形於是即<lb/>
廨宇後築為崇巒肖像三山中隆夾亞堅壤豐積樂石<lb/>
竒叠材木蔚章鳥獸馴集岌乎摩蒼霄嶷乎跨黄祗風<lb/>
蟠氣廻情愜勢到足以聨絡地軸支控鯨渤而又為亭<lb/>
者三居山之前者曰迎仙次曰來仙西偏曰遊仙為洞<lb/>
<pb n="KR4h0116_WYG_022-35a"/>
一居山之麓曰集仙既成州人讙聳征商歸矚夷倭附<lb/>
服艅舶安流伯若興寳龍魚帖居乃稽勲名山謂之鎭<lb/>
洋同知州事周君明令義官鄭餘慶請記夫兩儀育物<lb/>
而川岳奠位王公設險而城隍作藩肇州封山其來久<lb/>
矣又况維洛食而周鼎定咸陽峙而漢闕依形相之方<lb/>
孰可違廢然而不藉賢宰疇匡聖圖故龍門砥石禹成<lb/>
舜功南交銅柱援標漢業厥今沙海漸暨揚波不聞所<lb/>
謂龜筮恊從神鬼受職困民而利職競由人然非深不<lb/>
<pb n="KR4h0116_WYG_022-35b"/>
足以經遠非明勿庸以輔幽有如兹州俶構斯山罔興<lb/>
化機物情未云周審今則地理順謐水土平康物性充<lb/>
而形勢强隂陽和而陵犯解易曰后以財成天地之道<lb/>
輔相天地之冝以左右民臣也者承君之義以致之民<lb/>
者也則鎭洋之創我后知始羣公作成乾坤交冝人物<lb/>
攸頼豈不謂財成輔相者歟非天下至深至明其孰能<lb/>
與於此惟李公抱英荷傑直氣凛凛殆乎海其知而山<lb/>
其仁者也蚤由進士簡擢御史繡斧所指霜憲峻肅當<lb/>
<pb n="KR4h0116_WYG_022-36a"/>
道駈豺黜落仗馬廟堂揚明特起兹任然臥治東壖絃<lb/>
歌雞割非大賢之路明辰大行獨留巍聲共山無折則<lb/>
民之懷矣永以有託公名端字表正棗陽人董其役者<lb/>
隂陽典術瞿坤醫學典科杜璧也允明既纂瑑勒懿綴<lb/>
為銘詩詩曰<lb/>
繹繹新州嶟嶟崇丘拊寧大流厚土崔崔剛民差差坎<lb/>
絡坤維三壺委形日觀授明五岳連衡陽侯效職波臣<lb/>
屏息其究安宅都臺建勲羣公秉鈞凝於州君六府維<lb/>
<pb n="KR4h0116_WYG_022-36b"/>
修人謀鬼謀以承天休乾清坤夷蒼生熈熈重譯秪一<lb/>
股肱其良庶事其康獻於天王<lb/>
　　　又記　　　　　　　　　　　桑悦<lb/>
孔子曰譬如為山又曰為山九仭傳曰丘陵學山然則<lb/>
山猶可為可學者歟太倉前横婁江東接巨海元之至<lb/>
元十九年宣慰朱清張瑄於此通海漕兼市易海畨遂<lb/>
成華市延祐元年以崑山州治徙之於此後因海盜陸<lb/>
梁州復移崑山我朝呉元年立太倉衛洪武十二年分<lb/>
<pb n="KR4h0116_WYG_022-37a"/>
立鎭海並治一城荷戈與操耒者游居歲乆芒頓弗倫<lb/>
怯膏餧强𢎞治十年廵撫右都御史朱公瑄奏聞欲割<lb/>
崑山常熟嘉定三邑地之切近太倉者立為州以扶抑<lb/>
之上曰俞廟議僉曰驁悍欲歛跅弛欲繩纒紐欲劃攭<lb/>
裕展拓克勝厥任者毋慮屈一人以伸全州人咸以湖<lb/>
廣之棗陽李侯端素以學行名於時登黄甲官六察平<lb/>
生直道而行有忤權貴乆淹下僚非斯人勿克料理是<lb/>
州其驥足又滯一方混同衆寡筭利害不足為侯惜乃<lb/>
<pb n="KR4h0116_WYG_022-37b"/>
推侯為州守侯至任經營百方整齊州治凡門堂牢庫<lb/>
學校壇宇之屬煥然一新又念州中山寡宻邇巨浸惟<lb/>
土足以勝水效東坡治徐造黄樓意遂於州後隙地因<lb/>
陵為高命典術瞿坤董工採土築為三峰下連坡坂㸃<lb/>
以竒石山成侯名之曰鎭洋盖欲兹山運神畜靈利如<lb/>
五兵之在庫險如長城之臨鄙威如宿将之坐帷幄而<lb/>
凡浮泡微沬足以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>途扤屨與夫鯨波陸飛蕩析居民<lb/>
之禍永永其無有也侯心其厚矣哉方為山之初侯與<lb/>
<pb n="KR4h0116_WYG_022-38a"/>
予相其向址告予曰予欲於其處為山山之上下植以<lb/>
錦卉并後凋難老之木絡以亭館公暇與州士夫觴咏<lb/>
其間論道古今斟酌民瘼不亦可乎予應之曰侯廊廟<lb/>
之具浮沉州縣多厯年所公道不冺近司銓衡者舉侯為<lb/>
四川監司官名聞於上不乆将為圖南之舉正王元之<lb/>
所謂未知明年又在何處者侯能一日樂於兹山歟侯<lb/>
笑而不答雖然已之與人相為盛衰草盛則衰榖已盛<lb/>
則衰人故為已千歲計者則不為人一日計計人於千<lb/>
<pb n="KR4h0116_WYG_022-38b"/>
歲者則不計已於一日理之必然者也侯自為吏持亷<lb/>
秉公信於老稚已不待言及治兹州興衰舉廢立綱陳<lb/>
紀恒如不及至於重繁纓惜餼羊辦一身以當是非毁<lb/>
譽之衝凡百建立懇懇若為曽𤣥計者正與為此山同<lb/>
果望身享其樂邪使凡為吏者皆能克其為已之心克之<lb/>
又克馴至於無己已無己斯人皆已如是則利與天下<lb/>
同樂害與天下同憂堯舜君民之道有外是哉若侯者<lb/>
亦可謂不負於吏者矣予舊常熟人新徙名數於州知<lb/>
<pb n="KR4h0116_WYG_022-39a"/>
侯心事最詳因州判官浙江之蘭溪龔侯詔求予言勒<lb/>
石以垂永乆遂為紀其事如此嗚呼開州鼻祖侯功不<lb/>
刋州人後世亦為美談曰猶望高子可望是山<lb/>
　　　賛　　　　　　　　　　　　陸晨<lb/>
巍乎高哉惟兹鎮洋三峰㧞秀五岳獻祥一簣之土一<lb/>
拳之石積之絫之成此茂績卓哉李侯出計孔竒夸<lb/>
娥巨靈天寔相之鎭我海陬固我地軸壯我一州登我百<lb/>
榖路不拾遺海不揚波四境奠安所藉者多龍蟠虎伏<lb/>
<pb n="KR4h0116_WYG_022-39b"/>
鬼護神守巉巉岩岩蒼蒼茫茫有玉可韞有豹可藏紆<lb/>
紆徐徐盤盤曲曲路轉峰廻深奥幽獨旁栽嘉樹襍植<lb/>
幽花恩流雨露秀發烟霞雲氣結構嵐光澒洞韓詩態<lb/>
状諸或兼共侯惟公餘委蛇徜徉一躋其巔俯觀四方<lb/>
民有顛連舉在侯目照被窮隂侯心似燭思𤣥桑子文<lb/>
章大家為侯紀功上磨其厓小子昭甫目擊其盛歌頌<lb/>
攸冝蕪詞罔稱投之山靈侯徳用昭地乆天長山無動揺<lb/>
　　　登鎮洋山　　　　　　　　　沈周<lb/>
<pb n="KR4h0116_WYG_022-40a"/>
水滙風衝海渺茫新州東壓示雄强白滔萬里登臨近<lb/>
青並三山指顧長歲乆魚龍扶地軸春深草樹發天香<lb/>
邦侯卜築功成後從此波濤不敢狂<lb/>
　　　太宗文皇帝御製寳山文碑<lb/>
嘉定瀕海之墟當江流之會外即滄溟浩𣺌無際凡海<lb/>
舶往來最為衝要然無大山高嶼以為之表識遇晴晝<lb/>
風静舟徐而入則安坐無虞其或晝夜烟雲晦冥長風巨浪<lb/>
帆檣迅疾倐忽千里舟師勿戒瞬息差失觸堅膠淺遄<lb/>
<pb n="KR4h0116_WYG_022-40b"/>
取顛躓朕恒慮之今年春乃命将士相地之冝築土山<lb/>
焉以為往來之望其趾東西各廣百丈南北如之高三<lb/>
十餘丈上建烽堠晝則舉煙夜則明火海洋空濶遥見<lb/>
千里於是咸樂其便不旬日而成周圍樹以嘉木間以<lb/>
花竹蔚然竒觀先是未築之前居民恒見其地有山影<lb/>
及是築成適在其處如民之所見者衆曰盖有神明以<lb/>
相之故其兆先見皆稱之曰寳山因名其所稱而不易<lb/>
遂刻石以志之詩曰<lb/>
<pb n="KR4h0116_WYG_022-41a"/>
滄溟巨浸渺無垠混含天地相吐呑洪濤駕山㠎嶫奔<lb/>
巨靈贔屭相噓歕揮霍變化朝為昏駭神禠魄目黯眢<lb/>
蒼黄拊髀孰為援乃啟兹山當海門孤高靚秀猶崐崘<lb/>
千里示表鬱㶿燉永令帆濟無憂屯寳山之名萬古存勒<lb/>
石悠乆同乾坤永樂五年四月初九日<lb/>
　　　寳山晴雲　　　　　　　　　高宗本<lb/>
馳驅萬卒一山成寳藏含輝雲自生隠約壺天浮瑞彩<lb/>
依微海市㺯新晴從龍目駭畨船客捧日歡騰水寨兵<lb/>
<pb n="KR4h0116_WYG_022-41b"/>
珍重吾皇洒宸翰千年草木被光榮<lb/>
　寳山在嘉定縣東南八十里依仁鄉永樂十年三月<lb/>
　平江伯陳瑄督海運築為表識上建烽火高三十餘<lb/>
　丈周圍一十五里<lb/>
　　　震澤賦<hi>有序</hi>　　　　　　　　朱右<lb/>
　按禹貢震澤底定在揚州之地説者謂太湖也國語<lb/>
　太湖韋昭注即五湖也書謂之震澤爾雅謂之具區<lb/>
　周官職方楊州藪曰具區浸曰五湖又似與之不同<lb/>
<pb n="KR4h0116_WYG_022-42a"/>
　吳越春秋又名笠澤吳地記云五湖者菱湖游湖莫<lb/>
　湖貢湖胥湖漢貨殖傳吳有五湖三江之利太史公<lb/>
　自序亦云登姑蘇望五湖愚意震澤以其震蕩不定<lb/>
　而名具區以其既定而草藪聚為義而五湖者又太<lb/>
　湖東岸五灣瀦水之别溆今連屬巳春秋時釣笠澤<lb/>
　漢傳吳志指為五湖皆即今之太湖也於是推本作<lb/>
　震澤賦以極庶類之䌓衍明禹徳於不朽其辭曰<lb/>
客有鄒陽生號遠遊公子俶儻瑋瑰超竒㧞偉衣白雲<lb/>
<pb n="KR4h0116_WYG_022-42b"/>
之翩翩峩巍冠之韡韡神恍恍以欲逸風飄飄而凝佇<lb/>
於是上會稽探禹穴訪遺踪超洞壑軺車前驅輜重紛<lb/>
錯王子進之以笙鶴江令贈之以芍藥遂乃揚帆錢塘<lb/>
鼓枻中吳将欲窮覽山川壯遊江湖造松陵主人而歡<lb/>
然從予主人曰子號厯覽亦嘗聞澤之大有三萬六千<lb/>
頃者乎生曰未也可得聞歟主人曰唯唯夏名震澤周<lb/>
曰具區下屬三江寔為五湖右接天目宣歙出溪之源<lb/>
左通松婁中江入海之洳衆流之委羣利之儲苕溪出<lb/>
<pb n="KR4h0116_WYG_022-43a"/>
其南溧水經其西五灣瀦其東垂虹界其堤流甘泉之<lb/>
清液隠雪灘於北隈洞庭中起林屋天開渺彭蠡呑雲<lb/>
夢駕雷夏軼孟諸杳不知其幾千里之遠疇能記三萬<lb/>
頃之有餘其澤則汪洋浩瀚洶湧奫潾瀰漫涬溟渙<lb/>
渙沄沄流颷吹波結絡龍鱗日光玉潔澄澶氤氲清瀾<lb/>
凝漪錦花成文浪濤噴濆澎湃汯粼出雷騰虹蒸雨生<lb/>
雲吸呼隂陽呑吐乾坤如潮汐之不測或早暮而異觀<lb/>
飛揚蕩薄迅復汨淪千態萬狀盖不可殫論其藪則碧<lb/>
<pb n="KR4h0116_WYG_022-43b"/>
沙漫衍黄石碔砆莎薜蒹葭白萍青蒲荇芹藴藻茭菰<lb/>
荻蘆蔓菁杜若江蘺蘼蕪芡實雞頭草長龍須芰荷翠<lb/>
沃蓮藕芬旉衆物居之何可勝圖其土埂則塗泥微露<lb/>
埤溼就乾葴菥藨蒿茝芷蘅蘭菖蒲馬荔荃蓀射干圬<lb/>
楊絮白水柳葉丹蘋蓼早緑榆楓暮殷朱橘火齊黄柑<lb/>
金九連枝並秀駢集乎其間爾乃周流梗概溥覽斕斑<lb/>
兩兩相峙蔚乎崇山其山則層巒崑崙叠嶂嶙峋岑嶔<lb/>
參差如陵如墳崔嵬崷崒陂陀糾紛上㧞仭岡下臨湄<lb/>
<pb n="KR4h0116_WYG_022-44a"/>
濵控地軸以磅礴逐水曲而折旋馬跡屹立以嶷嶷翠<lb/>
峰峻㧞以盤桓戞浮雲之流景俯蛟龍之深淵空谷谽<lb/>
谺以無底磴道蜿蜒以相連其中乃有奉眞之祠供佛<lb/>
之堂琳宫道觀梵宇禪房雲烟縹緲金碧焜煌黄冠緇<lb/>
衣來往而尚羊談𤣥賛空學幻言哤或登座以演法或<lb/>
擊鮮而稱觴駕白魚之飛艎泝重洑之流光水産則黏蠔<lb/>
旋螺土蛤石花<graphic n="KR1515" url="https://raw.githubusercontent.com/kanripo/KR-Gaiji/master/images/KR1515.png" mimeType="image/png"/>鱧鯽鯉鱖鱮鱨鯋縮項之鯿頳尾之<lb/>
魴細鱗之鱸紫甲之蝦稻蠏盈尺腯螯載車長蛟巨黿穹<lb/>
<pb n="KR4h0116_WYG_022-44b"/>
龜靈鼉周遊涵泳其樂無涯羽禽則晨鵠荘雞鶄鸛鳬<lb/>
鷖交兼鴇鶂鸂鷘鸕鷀羣鴻來賔陽鳥攸居駕鵞遠舉<lb/>
鷗鷺忘機王睢並鶩屬玉交飛振翮刷羽以遨以嬉來<lb/>
如風飄去似烟晞若乃絕岸之濵漸水之石或伏或倚<lb/>
或側或立或方如珪或圓如璧或矗如峰巒或平如几<lb/>
席或滑如脂肪或廉如劍㦸或頳而赤或蒼而碧或皎<lb/>
如玉或黝如漆為中流之厎柱若逆河之碣石恠恠竒<lb/>
竒熒熒礫礫斯又天造之神功而出於兹水之蕩激也<lb/>
<pb n="KR4h0116_WYG_022-45a"/>
思昔夫差競伯圖勲鏖戰於此勝負未分旌旗蔽空舴<lb/>
艋如雲始魚鼈以為樂終麋鹿以成羣乃若歸釣之徒<lb/>
著書之士去國䲭夷汎舟西子亦復渺渺滄波茫茫白<lb/>
水主人之辭未終鄒陽生肅乎改容喟然而嘆曰甚矣<lb/>
世道愈下而人心之不古也吾子好學頗識典策不述<lb/>
職方之經邦而盛稱兹澤之庶殖不思禹績之胼胝而<lb/>
徒嘆英賢於戰國皆非所以極游覽之望而察五行之<lb/>
至徳也遐思往古擊節太息請即主人所聞而陳予之<lb/>
<pb n="KR4h0116_WYG_022-45b"/>
所得嗚呼噫嘻浩蕩方割懷襄未平九域混而莫辨百<lb/>
潦壅而不行支祁崛强於淮甸天吳披猖於海溟時維<lb/>
兹水震蕩靡寧浡浡洶洶砉砉轟轟疑撼天而動地猶<lb/>
駕雷而鞭霆類不周觸而天柱折若巨鰲抃而洲島傾<lb/>
斯震澤之所以錫名也迨夫九載既南庶土交正波神<lb/>
受職川后奉令應龍畫地以効功庚辰持㦸而制命導<lb/>
吳淞以安流别淮海而表境於時澤安其所水順其性<lb/>
鳴者自停動者自靜斯震澤之所以厎定也千載之下<lb/>
<pb n="KR4h0116_WYG_022-46a"/>
美哉禹功昏墊之害既遠灌輸之利無窮故漁人舟子<lb/>
之出入豪商薄宦之經從擊楫鼓浪引帆隨風莫不連<lb/>
檣接舳往來乎其中斯又具區所以出萬民惟正之供<lb/>
也方今海宇清明朝廷寧謐内宣民化外修貢職農安<lb/>
其耕女效其織工習其業商估其直士守遺經民食餘<lb/>
力風不揚波水不濫泆方鎭以寧土地墾闢開禹之疆<lb/>
廣禹之績是以九州之外咸仰聖育沾濡乎仁義涵泳<lb/>
乎道徳浹洽恩波沐浴膏澤漸摩浸潤流衍洋溢天無<lb/>
<pb n="KR4h0116_WYG_022-46b"/>
亢燥之灾人樂沃土之俗試言其故則辟雍湯湯聖化<lb/>
行矣靈沼洋洋聖澤汪矣御溝溶溶生意茫矣溥徳<lb/>
川流達要荒矣下視一隅寧不隘杯水於坳堂矣主人<lb/>
於是竦乎樂聞憮然自失仰禹功之長存慨餘子其何<lb/>
益相與鼓枻乎滄浪曽不芥蔕於胸臆乃起為詩歌以<lb/>
頌徳詩曰<lb/>
於赫禹功配天比隆生我遺民宅於土中原隰畇畇江<lb/>
漢為東萬世永賴惟禹功是崇　於皇禹徳立我民極<lb/>
<pb n="KR4h0116_WYG_022-47a"/>
手胼足胝救焚拯溺鑿井而飲耕田而食靡謝天功焉<lb/>
知帝力　於昭太上示民以應眷祐我皇與民立命開<lb/>
禹疆土繼禹作聖其混合四大維民之正　於穆聖皇<lb/>
惟上帝不常敬哉有土亹亹不敢康五岳四瀆七澤九<lb/>
岡各修其職來享來王　來享來王受天之祐于萬斯<lb/>
年睠我有土有土有民有子有孫有引勿替以頌斯文<lb/>
　　　太湖賦　　　　　　　　　　王鵬<lb/>
吳之有太湖彷彿乎三萬六千頃寔水徳之所鍾乃江<lb/>
<pb n="KR4h0116_WYG_022-47b"/>
南之佳境跨三州而無限納大象而絕迥𨽻淮海之維<lb/>
揚頼禹䟽而克靜匪歸虛之可方或雲夢之堪並觀其<lb/>
浩溔潢洋瀰澷渺茫沉沉隠隠訇磕砰磅動盪地軸噴<lb/>
薄穹蒼尋源委而未涯混朝宗而有常鄙綱絡之羣流<lb/>
包涓滴之濫觴鼓洪濤之激逸沃玉蟾之盛光扇大塊<lb/>
之怒氣蕩陽烏於扶桑灔灔乎不可以際飄飄乎莫之<lb/>
能傍滃焉如霧勃焉如烟汯澄澹沱泓漭緜延陽侯崛<lb/>
强而起立馮夷織翠而周旋象未凝之肧渾器已極之<lb/>
<pb n="KR4h0116_WYG_022-48a"/>
幅隕曠矣哉習坎之道不可以計往而𢎞兮罔知津來<lb/>
而濶兮渺無備此則太湖之大畧也若夫大魚崢嶸老<lb/>
蜃蟉蚌巨鱗濯錦而展綃長鬛拂雲而捎斗其靜也則<lb/>
風烟帖寂四望一碧其動也則驚濤觸天高浪沃日撇<lb/>
捩而林谷俱振吞噬而舟航若失其潏湟之際璇環<lb/>
之中𤣥隂連屋而燭夜珠光抹電而燒空神鰲怪鼉間<lb/>
見詫出聳兮可怖邈兮可踪復有豪漁旅旅千檣萬櫓<lb/>
挾任公之竒能效龍伯之歩武運若林之筌笭列排雲<lb/>
<pb n="KR4h0116_WYG_022-48b"/>
之網罟然後鬛掉尾振迅儵撇砉曝采赤腮晃淵起溺<lb/>
大者丈餘小者數尺或迎網而自獻或飲鈎而可得腥<lb/>
烟蔽昏數不可極其山則有東洞庭嶷然如立其上則<lb/>
有神人之府眞仙之宅乃左神幽虛之天南接羅浮北<lb/>
通岱岳王屋東連蛾眉西達故謂之洞庭地脉及有招<lb/>
提蘭若丹青烜赫其石則如煤如鐵谽谺<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏透眼穿<lb/>
穴龍虬蟠結虎豹嶻嵲文士卑以楚辭謟人貢之魏闕<lb/>
其松則連雲卧島捫參厯昴修百仞廣合抱材中棟梁<lb/>
<pb n="KR4h0116_WYG_022-49a"/>
勢凌穹昊上有白鶴飛翔下有蒼麕出沒其中民居如<lb/>
城如市鱗次櫛比駢甍連墁華榱接址大者則有陶朱<lb/>
猗頓之流海賈畨商之侣絫貨如阜鬻産成庾靡分耄<lb/>
倪惟利是務間有以經史為生涯付光隂於膏晷道宗<lb/>
程朱詩法李杜作為詞章雲騰川鶩亦有務光巢許之<lb/>
徒長沮桀溺之輩待玉帛如塵囂覩爵禄為泥滓樂考<lb/>
槃以自適耐枕流而成趣家必有園則千頭木奴飽霜<lb/>
爛目其他櫻桃枇杷楊梅盧橘梅杏桃李蒲萄椒栗絫<lb/>
<pb n="KR4h0116_WYG_022-49b"/>
絫如綴照曜風日翳游目之觀瞻寔卒歲之衣食更有<lb/>
餘峰七十有二燦焉如羣螺之墮玉盤者又豈勝悉舉<lb/>
其跡哉辭既客有舟而過者曰子之知太湖之樂者如<lb/>
此而可懼者則有未知也是猶知火可燃炙而不顧其<lb/>
燬裂之禍知水之可飲可滌而不顧其沉溺之患者也<lb/>
先生曰噫予非不知也經不云乎飄風不終朝驟雨不<lb/>
終夕天地尚不能乆於其常吾惟謹於涉而簡於出寧<lb/>
揜關高卧之固守何知揚帆騁興之取忒故當順其變<lb/>
<pb n="KR4h0116_WYG_022-50a"/>
之足慮難保乗其勝之偶得也歟客喜而歌曰奫奫<lb/>
太湖其波漣兮覃及四方王道平兮先生於是乃賡再<lb/>
歌曰太湖之深兮可以養我之心兮太湖之浩兮可以<lb/>
泰吾之道兮客乃胡盧舒襟揮袂再揖辭謝鼓枻而去<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_022-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻二十二<lb/>
</p>
<p>
</p>
  </div>
<div>
                <head>呉都文粹續集巻二十三</head>
    <p>
<pb n="KR4h0116_WYG_023-1a"/>
欽定四庫全書<lb/>
　呉都文粹續集巻二十三　　明　錢榖　撰<lb/>
　　山水<lb/>
　　　五湖賦<hi>此賦出藝文類聚上下有缺文重其古也録之</hi>　楊泉<lb/>
乃天地之𤣥源隂陽之所徂上值箕斗之精與雲漢乎<lb/>
同模受三方之灌溉為百川之巨都居揚州之大澤苞<lb/>
吳越之具區南與長江分體東與巨海合流太隂之所<lb/>
毖𤣥靈之所逰追湖水而徃還通蓬萊與瀛洲爾乃詳<lb/>
<pb n="KR4h0116_WYG_023-1b"/>
觀其廣深之所極延袤之規方邈乎浩浩漫乎洋洋西<lb/>
合乎濛汜東苞乎扶桑日月扵是出入與天漢乎相望<lb/>
左有包山連以醴瀆岝㠋崔嵬穹窿紆曲右有平原廣<lb/>
澤蔓延旁薄原隰陂阪各有條格茹藘菼薍隱軫肴錯<lb/>
衝風之所去零雨之所薄<lb/>
　　　初學記収楊泉五湖賦<hi>作西晉楊泉與前文不同復録之</hi>
余觀夫主五湖而察其雲物皇哉大矣以為名山大澤<lb/>
必有記頌之章故梁山有奕奕之詩雲夢有子虚之賦<lb/>
<pb n="KR4h0116_WYG_023-2a"/>
夫具區者揚州之澤藪也有大禹之遺跡疏川導流之<lb/>
功而獨闕然未有翰墨之美余竊憤焉敢忘不才述而<lb/>
賦之其辭曰濬矣大哉於此五湖乃天地之𤣥源隂陽<lb/>
之所徂上屬斗牛之精與雲漢乎同模受三方之灌溉<lb/>
為百川之巨都居揚州之大澤包呉越之具區南與長<lb/>
江分體東與巨海合流太隂之所毖𤣥靈之所逰追潮<lb/>
水而徃還通蓬萊與瀛洲<lb/>
　　　五湖記　　　　　　　　　王鏊<lb/>
<pb n="KR4h0116_WYG_023-2b"/>
吳郡之西南有巨浸焉廣三萬六千頃中有山七十二<lb/>
襟帶三州<hi>蘇湖常也</hi>東南諸水皆歸焉其最大者二一自寜<lb/>
國建康等處入溧陽迤邐至長塘湖并潤州金壇延陵<lb/>
丹陽諸水會於宜興以入<hi>今寜國建康之水不由此矣</hi>一自宣歙天<lb/>
目諸山下杭之臨安餘杭湖之安吉武康長興以入而<lb/>
皆由吳江分流以入海一名震澤書所謂震澤底定是<lb/>
也一名具區周禮職方氏其澤藪曰具區山海經浮玉<lb/>
之山北望具區是也一名笠澤左傳越伐呉呉子禦之<lb/>
<pb n="KR4h0116_WYG_023-3a"/>
笠澤是也一名五湖范蠡乘舟出五湖口太史公登姑<lb/>
蘇望五湖是也五湖者張勃吳録云周行五百里故名<lb/>
虞仲翔云太湖東通華亭松江南通烏程霅溪西通義<lb/>
興荆溪北通晉陵滆湖東連嘉興韭溪水凡五道故謂<lb/>
之五湖陸魯望云太湖上稟咸池五車之氣故一水五<lb/>
名然今湖中亦自有五湖曰菱湖莫湖㳺湖貢湖胥湖<lb/>
莫釐之東周三十餘里曰菱湖其西北周五十里曰莫<lb/>
湖長山之東周五十里曰㳺湖㳂無錫老㟁周一百九<lb/>
<pb n="KR4h0116_WYG_023-3b"/>
十里曰貢湖胥山之西南周六十里曰胥湖五湖之外<lb/>
又有三小湖夫椒山東曰梅梁湖杜圻之西魚查之東<lb/>
曰金鼎湖林屋之東曰東皋里湖而呉人稱謂則惟曰<lb/>
太湖云<lb/>
　　　自蠣山東望震澤　　　　　鮑照<lb/>
瀾漫潭洞波合沓崿嶂雲漲島逺不測崗澗近難分幽<lb/>
篁愁暮見思鳥傷夕聞以此藉沉疴棲迹别人羣結言<lb/>
非盡書有念豈敷文<lb/>
<pb n="KR4h0116_WYG_023-4a"/>
　　　泊震澤口二首　　　　　　薛據<lb/>
日落草木陰舟徒泊江汜蒼茫萬象開合沓聞風水洄<lb/>
㳂值漁翁䆗窱逢樵子雲開天宇靜空明照萬里早雁<lb/>
湖上來晨鐘海邊起<lb/>
獨坐嗟逺逰登㟁望長洲寥落星欲盡曈曨氣漸収行<lb/>
藏空自秉知識仍未周伍胥既伏劒范蠡亦乘流歌竟<lb/>
鼔枻去三江多客愁<lb/>
　　　泛五湖效謝惠連　　　　　李紳<lb/>
<pb n="KR4h0116_WYG_023-4b"/>
范子蛻冠履扁舟逸霄漢嗟予抱險艱怵惕經瀰漫窮<lb/>
通汎濫勞趣適殊昏旦浴日盪層空浮天淼無畔依灘<lb/>
落葉聚立浦驚鴻散浪疊雪峰連山孤翠厓斷風帆向<lb/>
巨壑雲矗成髙㟁宇宙或東西星辰沉粲爛霞生澒洞<lb/>
逺月吐青熒亂豈復問津迷休為吕梁嘆漂沈身詎保<lb/>
覆溺心長判呉越郡異鄉嬰童及為翫依稀古井邑嘹<lb/>
唳同鵞鸛舉棹未宵分維舟方日旰徵斯濟川力若鼔<lb/>
凌風翰易狎當悔㳺臨深罔知難<lb/>
<pb n="KR4h0116_WYG_023-5a"/>
　　　太湖秋夕　　　　　　　　　王昌齡<lb/>
水宿烟雨寒洞庭霜落微月明移舟去夜靜夢魂歸暗<lb/>
覺海風度蕭蕭聞雁飛<lb/>
　　　泛太湖書事寄元微之　　　白居易<lb/>
烟渚雲帆處處通飄然舟似入虚空玉杯淺酌巡初匝<lb/>
金管徐吹曲未終黃夾纈林寒有葉碧琉璃水靜無風<lb/>
避旗飛鷺翩翻白驚鼔跳魚撥剌紅澗雪壓多松偃蹇<lb/>
岩泉滴久石玲瓏書為故事留湖上<hi>所見勝景多記在湖中石上</hi>吟<lb/>
<pb n="KR4h0116_WYG_023-5b"/>
作新詩寄浙東軍府威容從道盛江山氣色定知同報<lb/>
君一事君應羨五宿澄波皓月中<lb/>
　　　早發赴洞庭舟中作<lb/>
闔閭曙色欲蒼蒼星月髙低宿水光棹舉影搖燈燭動<lb/>
舟移聲曵管弦長漸看海樹紅生日遙見包山白帶霜<lb/>
出郭巳行十五里唯消一曲慢霓裳<lb/>
　　　宿湖中<lb/>
水天向晩碧沉沉樹影霞光重疊深浸月冷波千頃練<lb/>
<pb n="KR4h0116_WYG_023-6a"/>
飽霜新橘萬枝金幸無案牘何妨醉縱有笙歌不廢吟<lb/>
十隻畫船何處宿洞庭山脚太湖心<lb/>
　　　夜泛陽隖入明月灣寄崔湖州<lb/>
湖山處處好淹留最愛東灣北隖頭揜映橘林千㸃火<lb/>
澄泓潭水一盆油龍頭畫舸銜明月鵲脚紅旗蘸碧流<lb/>
為報茶山崔太守與君各是一家游<lb/>
　　　泛太湖　　　　　　　　　　方干<lb/>
長天接廣澤二氣共含秋舉目無平地何心戀直鈎孤<lb/>
<pb n="KR4h0116_WYG_023-6b"/>
鐘鳴大㟁片月落中流却憶䲭夷子當時此泛舟<lb/>
　　　湖中曲　　　　　　　　　　李商隱<lb/>
閶門日中吳歌逺陂路緑菱香滿滿後溪暗起鯉魚風<lb/>
船旂閃斷芙蓉榦傾身奉君畏身輕雙橈兩槳尊酒清<lb/>
莫因風雨罷圑扇此曲斷腸惟此聲低樓小徑城南道<lb/>
猶自金鞍對芳艸<lb/>
　　　除夜寄羅同年　　　　　　　王禹偁<lb/>
郡僚方賀正獨宿太湖稜堦下羞為吏船中秖載僧折<lb/>
<pb n="KR4h0116_WYG_023-7a"/>
梅和薄雪煮茗對孤燈應笑排衙早寒靴踏曉氷<lb/>
　　　舟泊太湖　　　　　　　　　羅處約<lb/>
三萬六千頃湖侵海内田逢山方得地見月始知天南<lb/>
國吞將盡東溟勢欲連何當洒為雨無處不豐年<lb/>
　　　過太湖　　　　　　　　　范仲淹<lb/>
有浪即山髙無風還練靜秋宵誰與期月華三萬頃<lb/>
　　　其二<lb/>
平湖萬頃碧謝客一開顔待得臨清夜徘徊載月還<lb/>
<pb n="KR4h0116_WYG_023-7b"/>
　　　舟泊太湖　　　　　　　　楊傑<lb/>
區區朝市逐紛華不信湖心有海槎入十丈虹寒卧影<lb/>
一千頃玉碧無瑕古今風月歸詩客多少蓴鱸屬酒家<lb/>
安得扁舟如范蠡烟波深處卜生涯<lb/>
　　　同前　　　　　　　　　　李顒<lb/>
旋經義興境頓棹石蘭渚震澤竟何在今惟太湖浦圓<lb/>
徑縈五百盼目眇無覩髙天淼若㟁長津襍如縷窈窕<lb/>
尋彎碕迢遞望島嶼驚飈揚飛湍浮霄漾懸岨輕禽翔<lb/>
<pb n="KR4h0116_WYG_023-8a"/>
雲漢㳺鱗憩中許黯靄天將隂嶢岩舟航舞馮河安可<lb/>
徇靜觀戒行旅<lb/>
　　　太湖阻雨　　　　　　　　　孫覿<lb/>
白首對瀧吏騂顔媿逐臣溪山不改色風雨解留人轗<lb/>
軻知天意漂浮住此身紛紛小兒女何必淚沾巾<lb/>
　　　大霧中自胥口渡太湖　　　　范成大<lb/>
白霧漫空白浪深舟如竹葉信浮沉科頭晏起吾何敢<lb/>
自有山川印此心<lb/>
<pb n="KR4h0116_WYG_023-8b"/>
　　　再渡太湖<lb/>
囊風閣雨半晴隂慘淡誰知造化心委命浮沉惟一葉<lb/>
計身輕重亦千金紅塵猶道不勝險白浪莫嗔如許深<lb/>
晩得薌山堪繫纜卧聽鼉吼與龍吟<lb/>
　　　太湖辭　　　　　　　　　趙孟頫<lb/>
儂住東湖震澤洲烟波日日釣魚舟山似翠酒如油醉<lb/>
眼看山得自由<lb/>
渺渺烟波一葉舟西風木落五湖秋盟鷗鷺傲王侯管<lb/>
<pb n="KR4h0116_WYG_023-9a"/>
甚鱸魚不上鈎<lb/>
　　　雲海亭望具區　　　　　　姜䕫<lb/>
茫茫復茫茫中有山蒼蒼大哉夫差國坐占天一方夫<lb/>
差醉蓮宫巨浪搖不醒越兵從何來奪我玉萬頃年年<lb/>
亭上秋一笛千古愁誰能知往事飛下雙白鷗<lb/>
　　　過太湖　　　　　　　　　唐桂芳<lb/>
向晩推篷望羣山隠約青篙工排陣勢野飯襍魚腥水<lb/>
濶疑無地天低剰有星呉音相爾汝聊復慰飄零<lb/>
<pb n="KR4h0116_WYG_023-9b"/>
　　　同前　　　　　　　　　　許謙<lb/>
周迴萬水入逺近數州環南極疑無地西浮直際山三<lb/>
江歸海表一徑界河間白浪秋風急漁舟意尚閒<lb/>
　　　同前　　　　　　　　　　張雨<lb/>
溔㵿魚龍戯僻側鳬雁宿併吞三萬頃寜不為小曲唯<lb/>
應鴟夷子曽泊西山麓<lb/>
　　　冬夜震澤風雪異常<lb/>
晴暖不可恃一夕冬令變屢忘和煦恩惟曰祈寒怨老<lb/>
<pb n="KR4h0116_WYG_023-10a"/>
屋雪没隙廣澤風肆便反覆鼓洪濤揚簸塞荒塹隱然<lb/>
洞庭樂勇甚闔閭戰萬物芻狗如埋没加蹂踐凌晨往<lb/>
嚴冱野日復葱蒨仁哉天地心觀斯復可見<lb/>
　　　過太湖　　　　　　　　　　李洞<lb/>
衆水東南會三江左右通夫差中習戰范蠡此休功鷗<lb/>
鳥青銅鏡魚龍紫目宫扁舟嗟未遂蕭散愧漁翁<lb/>
　　　同前　　　　　　　　　　程煜<lb/>
擊楫中流去西風客思催地吞南極盡波撼北溟迴蛟<lb/>
<pb n="KR4h0116_WYG_023-10b"/>
館懸秋月龍宫起夜雷濯纓人不見長嘯倒金罍<lb/>
　　　同前　　　　　　　　　　　朱徳潤<lb/>
扁舟去何所渺渺太湖隂依依桑梓村拍拍枕寒潯飛<lb/>
雲入遐睇鳥道橫青岑篙師戒勿渡柔櫓力不任我身<lb/>
雖骨立未宜折壯心放船當中流浩歌激清音何當披<lb/>
宫錦再作峨嵋吟<lb/>
　　　同前　　　　　　　　　　　楊基<lb/>
天帝何年遣六丁鑿開混沌見雙青湖通南北澄氷鑑<lb/>
<pb n="KR4h0116_WYG_023-11a"/>
山斷東西列畫屏揜雨龍歸霄漢暝網魚船過水雲腥<lb/>
乘風欲渡終吾老角里先生在洞庭<lb/>
　　　同前　　　　　　　　　　　徐賁<lb/>
遙天散曉華疎星歛㣲采鳥聲出林繁木葉過露改荒<lb/>
村幾家成平波衆流滙鴟夷渺無踪空煩艤舟待<lb/>
　　　同前　　　　　　　　　　　髙啓<lb/>
長溪如白虹分走荆霅派具區納羣流襟帶三郡界太<lb/>
虛混鴻濛元氣流沆瀣初疑溟渤寛稍覺雲夢隘茫茫<lb/>
<pb n="KR4h0116_WYG_023-11b"/>
雁飛遲䬃䬃帆度快雨來鼉報鳴風起鷗驚邁神龍作<lb/>
淵都豈復數鱗介珠光照水府不受白日曬朝看砲車<lb/>
雲雪浪動澎湃聲吹地將浮勢擊山欲壞黃頭雖輕生<lb/>
捩柂不敢懈有時湛明鏡峰吐青幾塊烟中樹若莎波<lb/>
上舟如芥漁就沙㟁炊客來水祠拜震澤思禹功夫椒<lb/>
記呉敗白魚逢夏出黃柑待秋賣我性好遊觀夙負雲水<lb/>
債欲尋鴟夷舸不顧渉險戒人生亦何爲世故自拘械萬<lb/>
事風飄花百年露垂薤何當扣林屋秉炬訪仙怪試探<lb/>
<pb n="KR4h0116_WYG_023-12a"/>
不死方為人起疴瘵<lb/>
　　　月夜遊太湖<lb/>
欲尋林屋隱還過洞庭逰逺水初涵夜長天盡作秋湖<lb/>
如青草濶月似白蓮浮萬壑風傳笛三更斗挂舟葉應<lb/>
隨鳥散山欲趁波流浩蕩吾何適䲭夷不可求<lb/>
　　　舟過太湖　　　　　　　　　張羽<lb/>
具區涵空濶一葦凌風度烟花亂晴天浪色生寒霧遙<lb/>
山含碧氛青蒲冒孤渚解帶俯清流開襟散塵慮乍聞<lb/>
<pb n="KR4h0116_WYG_023-12b"/>
商婦歌或見漁航聚微茫姑蘇城緑縟洞庭樹緬思底<lb/>
定功疏鑿有遺處懷安諒非賢臨深豈無懼且當趣歸<lb/>
棹沿洄難乆住<lb/>
　　　震澤<lb/>
具區維南澤洪瀦奠呉會并包潢汙聚涵育魚龍大崩<lb/>
浪撼坤樞水氣積隂晦蒼茫神靈遇極目光炯碎中有<lb/>
兩洞庭秀色迥相對峭立根虛無接影浸淡瀩飛鳥去<lb/>
何窮長垣亘天外風波多險阻舟檣易傾壞細思懷襄<lb/>
<pb n="KR4h0116_WYG_023-13a"/>
初洪濤渺無界賴兹神禹功底定永無害吳越何區區<lb/>
向此角成敗賢哉鴟夷翁臨風發長慨<lb/>
　　　逰太湖　　　　　　　　　徐有貞<lb/>
逰賞那分雨共晴從教水宿與山行畫船載酒過林屋<lb/>
翠幰衝花入化城半夜放歌驚鶴夢三秋浪迹逐鷗盟<lb/>
閒居每續龜䝉賦醉後時吹子晉笙萬里歸來聊獨樂<lb/>
五湖占斷有誰爭老天於我非無意明月隨人似有情<lb/>
索靖也知憂世事謝安雖起媿蒼生癡翁自笑癡猶在<lb/>
<pb n="KR4h0116_WYG_023-13b"/>
欲為皇家致太平<lb/>
　　　題太湖　　　　　　　　　施槃<lb/>
木喬山秀草惟夭西距姑蘇百里遙水汎具區留禹迹<lb/>
地連南越見胥潮霜林橘熟黃金顆石洞人吹碧玉簫<lb/>
疊巘層厓堪厯覽白雲飛處是夫椒<lb/>
　　　雨中過太湖望洞庭　　　　　呉寛<lb/>
孤篷遙踔太湖心着雨髙山水墨深積氣上蒸炊巳熟<lb/>
弱流西注壓將沉不因迢遞辭清賞轉覺空濛助醉吟<lb/>
<pb n="KR4h0116_WYG_023-14a"/>
詩裏白公誇月夜未知竒觀屬春隂<lb/>
　　　歸省過太湖　　　　　　　　王鏊<lb/>
十年塵土面一洗向清流山與人相見天將水共浮落<lb/>
霞漁浦晩斜日橘林秋信美仍吾土如何不少留<lb/>
　　　逰湖<lb/>
㳺徧南湖與北湖畫船隨處宿菰蒲青深著雨山如染<lb/>
緑淨無風水似鋪玉帶蟒衣爭快覩鳳笙龍管醉相扶<lb/>
輕橈又轉東湖去何似當年范蠡圖<lb/>
<pb n="KR4h0116_WYG_023-14b"/>
　　　再㳺南湖<lb/>
漾舟出深港舟人問安之我行無定在信彼天風吹東<lb/>
西與南北逺近齊所宜連朝風雨顛晴明喜今兹鳴笳<lb/>
發湖口蘭橈蕩輕漪紅鱗撥剌驚鷗鷺相與飛扣舷激<lb/>
吳歌續彼滄浪詞風雲忽變色前山雨將來勸君速回<lb/>
棹無為逮崦嵫<lb/>
　　　丁丑八月二十日與弟姪輩泛太湖石蛇山舟<lb/>
　　　發㣲雨後雨大作抵銷夏灣蔡九逵舍明日連<lb/>
<pb n="KR4h0116_WYG_023-15a"/>
　　　雨㳺興索然乘便風還家則日出皎然矣為之<lb/>
　　　一笑賦詩紀之<lb/>
載酒張帆信所如青山含雨轉糢糊虵丘咫尺翻成逺<lb/>
夏渚逍遙可作娱世事無端還自笑秋隂有象若為圖<lb/>
始知白傅真堪羨五宿澄波皓月湖<lb/>
　　　自胥口入太湖　　　　　　徐禎卿<lb/>
洪波終古汎𡨕茫襟繞羣山地軸長水脈潤資南國逺<lb/>
仙家深構玉堂凉沙邊過雨龍腥暗㠶下分飱客鱠香<lb/>
<pb n="KR4h0116_WYG_023-15b"/>
許把一笻隨一杖不將崑閬羨虚皇<lb/>
　　　奉和徴明過太湖<lb/>
浮光滉滉漾瑤空神浸千年説禹功寒漲平烟吞越分<lb/>
虚濤入夜撼蛟宫遙汀嚦嚦悲秋雁落日㣲㣲颺網風<lb/>
堪笑呉兒心似鐵輕舟衝逆駕扁篷<lb/>
　　　與徐太史入太湖　　　　　胡纘宗<lb/>
十載襟期震澤逰蓬萊仙子忽聯舟巃嵸水抱兩山石<lb/>
縹緲雲連三郡樓輕帆時傍溪橋出明月空隨星漢流<lb/>
<pb n="KR4h0116_WYG_023-16a"/>
七十二峰乘浪起淡烟疎雨帶漁謳<lb/>
　　　泊太湖呈座主守谿公<lb/>
潭潭相府洞庭隈渺渺晴忩馬跡堆常日談經鶴駕至<lb/>
及時束帛龍函來一尊獨俯五湖坐半榻斜依百瀆開<lb/>
東閣門墻趨侍地紫薇猶見燭三台<lb/>
　　　太湖六首<lb/>
茫茫四郡塵嚻外渺渺五湖烟霧中若更無山天地溷<lb/>
縱云有石水雲空澄潭日出漁㠶集遙浦潮平賈棹通<lb/>
<pb n="KR4h0116_WYG_023-16b"/>
為謝東莊王相國金庭玉柱屬三公<lb/>
楚有洞庭江與滙呉有洞庭海欲連水心樓觀疑無地<lb/>
渡口溪橋别是天子夜月波寒浸玉秋空藥杵淨春烟<lb/>
翩然鶴夢驚初覺七十二峰何處仙<lb/>
仙壇窈窕㣲茫外春水瀰漫混池中亂石巉岩猶齧浪<lb/>
羣山縹緲欲浮空沉沉玉洞千年隔皎皎銀河一派通<lb/>
𤣥鶴月明堪載笛扣舷何處覔蘇公<lb/>
傍海月生潮不至縁江路隔水還連<hi>太平有垻</hi>兩山雲出東<lb/>
<pb n="KR4h0116_WYG_023-17a"/>
西樹五夜星搖上下天洞口鱗鱗千頃玉水心皛皛萬<lb/>
家烟鳥喧花發壺觴亂太守頹然醉若仙<lb/>
即看鶴駕盤湖上擬有仙曹集洞中日月隔橋生碧海<lb/>
星河當户動遥空天圍春樹千村合山漏秋濤十郡通<lb/>
獨放扁舟載王敕白雲深處問三公<lb/>
天外洞庭遙隔絶日邊鍾阜近勾連翩翩鳳馭三千地<lb/>
嫋嫋鸞簫十二天春漲繞湖山潄石秋晴合浦水圍烟<lb/>
百篇斗酒誰能述空憶當時李謫仙<lb/>
<pb n="KR4h0116_WYG_023-17b"/>
　　　胡太守孝思奉詔存問過太湖有作次其韻四<lb/>
　　　首　　　　　　　　　　　王鏊<lb/>
東南巨浸茫無外吳越交爭向此中漠漠雁飛愁欲墮<lb/>
𡨕𡨕帆逺若乘空樓臺倒影星河動花木交隂島嶼通<lb/>
倘沐皇恩分一曲他年請爵太湖公<lb/>
林屋峰前受一㕓渚鳬汀鷺住相連久塵殿閣三台地<lb/>
歸占東南一洞天詔下屢沾新雨露林間還與舊雲烟<lb/>
自從白傅來㳺後直到君侯兩似仙<lb/>
<pb n="KR4h0116_WYG_023-18a"/>
太湖三萬六千頃七十二峰烟雨中萬壑奔流秋野濶<lb/>
孤松倒挂寒潭空恍疑靈境與凡隔豈謂人寰有路通<lb/>
畫船五宿湖波裏千古風流始屬公<lb/>
洞庭東西雙玉峙物外地脈相勾連雨後人耕隴上陌<lb/>
月明犬吠洞中天紅蒸逺岫上朝日暝入孤村生暮烟<lb/>
漁郎再到忽迷路錯比桃源道是仙<lb/>
　　　入太湖諭祭溪翁相國　　　　胡纘宗<lb/>
烟雲淼淼水冥冥七十二峯何處青東山日出魚龍浴<lb/>
<pb n="KR4h0116_WYG_023-18b"/>
西崦風迴松桂馨一代君臣崇舊典兩朝勲業注新銘<lb/>
鑾坡供奉空蓮炬細看三台夜夜星<lb/>
　　　胥口　　　　　　　　　　　范成大<lb/>
扁舟拍浪信西東何處孤㠶萬里風一雨快晴雲放樹<lb/>
兩山中斷水粘空<lb/>
　　　再渡胥口<lb/>
古來此地快蓬心天繞明湖日照臨一雁雲平時隱見<lb/>
兩山波動對浮沉衰髯都共荻花老醉面不如楓葉深<lb/>
<pb n="KR4h0116_WYG_023-19a"/>
罾户釣徒來問訊去年盟在肻重尋<lb/>
　　　發胥口達包山　　　　　　　蔡羽<lb/>
秋水連空鳬鶩長滄洲菰米飯初香地寛不辨帆來影<lb/>
雲起遥疑石上房青壁常含芝草秀朱苞新染橘林霜<lb/>
年年佩劔嗟㳺子莫笑南山豆盡荒<lb/>
　　　旦發胥口經湖中三首　　　　王寵<lb/>
瀛壖委菹藪地險隘山川渾沌自太古泱漭開呉天仰<lb/>
飲咸池津俯灌東南偏龍宫掲瑰麗鮫室閟幽𤣥孕化<lb/>
<pb n="KR4h0116_WYG_023-19b"/>
晨陽吐涵虚宵象懸洪流既漰沛列嶂亦迴延雲標海<lb/>
上闕石秀鏡中蓮開冬睠肅氣落木浩無邊黃鵠有竒<lb/>
翼八表恣周還倘遇浮丘公歘忽蓬萊巔<lb/>
　　　其二<lb/>
夙有丘壑尚緬懷鸞鶴踪揚帆忽天矯赤水驂虬龍五<lb/>
湖瀉杯掌三州盪雲胸金屏匝地軸玉鏡開天容秩則<lb/>
四瀆亞浸維百谷宗丹丘駐日月瑤艸連春冬絳氣恣<lb/>
縈薄青霞何複重仙人蜕化處千載容芙蓉咄哉委腐<lb/>
<pb n="KR4h0116_WYG_023-20a"/>
䑕絶頂巢雲松<lb/>
　　　其三<lb/>
逰子戀清暉舟師謔髙浪水宿濟前湍蓐食凌窮嶂雲<lb/>
帆詫多竒霞石非一狀龍性巳難馴鷗機彌浩蕩靈妃<lb/>
曵翠旗川后搴綃帳蒼茫天外殊澒洞風濤壯安流神<lb/>
禹功長嘯鴟夷放昔人巳摧頽宇宙空俯仰感徃不復<lb/>
悲追來胡弗暢縱轡萬壑巔振衣三島上彼美戰勝賢<lb/>
薜蘿遙在望<lb/>
<pb n="KR4h0116_WYG_023-20b"/>
　　　泊胥口太湖月下作　　　　　胡纘宗<lb/>
一年此夜月如晝萬里兹行榻似桴雲湧樓船天上坐<lb/>
樹圍簫鼔鏡中浮兩山的的河初挂百瀆盈盈星欲流<lb/>
况有玉堂徐學士一尊長嘯洞庭秋<lb/>
　　　晩登木瀆小樓　　　　　　　范成大<lb/>
萬象當樓黼黻張闌干一士立蒼茫雲堆不動山深碧<lb/>
星出無多月淡黃宿鳥盡時猶數㸃歸鴻驚處又斜行<lb/>
松陵正有鱸魚上安得長竿坐釣航<lb/>
<pb n="KR4h0116_WYG_023-21a"/>
　　　舟次木瀆聞庶子學士入山不得相見賦詩寄<lb/>
　　　之　　　　　　　　　　　　陳基<lb/>
布帆西望疾如飛影逐髙雲入翠㣲欲與赤松俱隱去<lb/>
却騎黃鶴幾時歸烟霞夢寐無深淺塵世功名有是非<lb/>
白首君恩俱未報可容終采碧山薇<lb/>
　　　過木瀆　　　　　　　　　　呉寛<lb/>
舟行三十里初向瀆川過客路偏逢雨人家盡枕河橋<lb/>
横光福嶺水接洞庭波倐爾嗟春及田間見倚蓑<lb/>
<pb n="KR4h0116_WYG_023-21b"/>
　木瀆在胥口之東九里香水溪在焉<lb/>
　　　上沙夜泛　　　　　　　　范成大<lb/>
困倚船忩看斗斜起來風露滿天涯亭亭宿鷺明菰葉<lb/>
閃閃凉螢入稻花月下片雲應夜雨山根炬火忽人家<lb/>
江湖處處無窮景半世紅塵老嵗華<lb/>
　　　上沙<lb/>
水邊犬吠隔疎林籬落蕭森日半隂繁杏鎖紅春意淺<lb/>
晩梅飄粉暮雲深<lb/>
<pb n="KR4h0116_WYG_023-22a"/>
　　　上沙遇雨快凉<lb/>
刮地風來健葛衣一凉便覺暑光低雲頭龍掛如垂筯<lb/>
雨在中峰白塔西<lb/>
　　　上沙田舍<lb/>
更無雲物起㣲隂隴畝人家各好音嵗晩陽和歸稻把<lb/>
夜來霜力到楓林兒童笑裏豐年面鳥鳥聲中落日心<lb/>
釀秫炊秔都入手賸拚腰脚辦登臨<lb/>
　　　上沙捨舟登陸<lb/>
<pb n="KR4h0116_WYG_023-22b"/>
村北村南打稻聲竹輿隨處欵柴荆斜陽倒影天如醉<lb/>
明日山行更好晴<lb/>
　香水溪分派遶出西山而東為上沙水<lb/>
　　　晩渡白洋灣　　　　　　　　王鏊<lb/>
扁舟深夜尚孤征兀坐篷窓看月明兩㟁秋蟲互相應<lb/>
不知端復為誰鳴<lb/>
　白洋灣亦太湖文流東出呉山之南<lb/>
　　　石湖賦　　　　　　　　　　莫旦<lb/>
<pb n="KR4h0116_WYG_023-23a"/>
鱸鄉子歸自天上休於林下户有清風門無俗駕卧白<lb/>
雲扵空山聽天籟於秋夜時維春暮琴書餘暇乃拉客<lb/>
爲石湖之逰聊以樂昇平之化於是乎乘畫舫挂輕帆<lb/>
開芳尊具盤飱往來乎緑楊芳艸之地夷猶乎碧浪清<lb/>
波之灣陋泛舟之訪雪鄙攜妓之逰山酒半顧謂客曰<lb/>
水之瀦而為湖者世固不少湖之著名於世者人亦共<lb/>
曉如彭蠡洞庭震澤青草非不萬頃茫茫千里浩浩然<lb/>
蹈之者身危望之者膽掉不若是湖也規模雖小而有<lb/>
<pb n="KR4h0116_WYG_023-23b"/>
逰觀之美氣候雖㣲而有人物之秀<hi>叶</hi>觀其一水所滙<lb/>
兩界中分北之半為吳邑南之半為松陵西擁横山東<lb/>
望呉門溶溶漾漾渺渺沄沄入夜則月華而星彩當晝<lb/>
則鏡明而練紋列屏嶂於羣岫開圖畫於諸村九夏之<lb/>
林巒擁翠三春之花栁争妍<hi>叶</hi>風月富萬家之臺榭帆<lb/>
檣渺千里之烟雲藻葉蘋花之遂性浴鷗飛鷺之相親<lb/>
采蓮人欸乃於逺近劬書子唔吚於旦昏佞神徼福者<lb/>
貴賤接踵攜朋玩景者節序相仍肩輿逰騎之不絶朝<lb/>
<pb n="KR4h0116_WYG_023-24a"/>
鐘暮鼔之相聞水際度漁歌兮牧笛谷口依樵擔兮耕<lb/>
犁<hi>叶</hi>春醉街頭何處勝逰公子晩粧樓上誰家倦繡佳<lb/>
人此其大畧也若夫溪山之美景物之勝則上方矗矗<lb/>
兮臺殿重疊茶磨盤盤兮草木蔥蒨宴宫仙人二里兮<lb/>
秀接楞伽丹霞桃花二塢兮青連吳嶺紅蓼渚兮紫薇<lb/>
村觀音岩兮吳王井治平寳積兮二寺相角姑蘇拜郊<lb/>
兮兩臺未冺行春越城二橋之雄偉御書綺川二亭之<lb/>
深靜魚城兮酒城殳涇兮彭涇越來溪兮未湮越王城<lb/>
<pb n="KR4h0116_WYG_023-24b"/>
兮半崩李墅新郭兮人多龍斷范村莫舍兮家有科名<lb/>
其物則田有嘉榖林有美木水有禽魚原有雁鶩芍藥<lb/>
如楊海棠似菽范村夀櫟綺川夀樸磬口之梅佛頂之<lb/>
菊傷荷藕兮梅花蕈吕公茭兮桃枝竹可以適口而充<lb/>
腸可以悦心而娛目其人則夫差之覇呉夀夣之分封<lb/>
抱越仇而思報乃扵此而卧薪<hi>叶</hi>雪檇李之前恥會黃<lb/>
池而爭雄可謂能慷慨以立謀隱忍而成功者也夫何<lb/>
狃會稽之得意謂桐夢其佳卜許敵人之行成受美姝<lb/>
<pb n="KR4h0116_WYG_023-25a"/>
與神木起姑蘇之髙臺乃荒滛而縱欲外伯嚭兮舌如<lb/>
簧内西施兮顔似玉朝絃兮夕管燕歌兮楚曲使國祚<lb/>
兮陵夷忍吾民之魚肉太子友徒借螳螂以為喻伍子<lb/>
胥空指麋鹿以忠告抑孰知甞膽之决於復讐猶疽囊<lb/>
之終於潰毒是以蘇臺之歌舞方殷而越溪之兵戈巳<lb/>
逼<hi>叶</hi>亟起視其四封蔑一夫之持矟嗟乎悲夫可為痛<lb/>
哭於是援舊恩以祈哀竟伏劍而瞑目何昔日之雄飛<lb/>
而今時之雌伏使仲雍之祀中絶而泰伯之風可忸蓋<lb/>
<pb n="KR4h0116_WYG_023-25b"/>
吉㓙由人自召非天為之禍福且也覽遺迹而懷古可<lb/>
殷監而警俗自是以來寥寥千載悵人物之巳非惟湖<lb/>
山之長在有宋隆興人才挺生則有文正范公一代人<lb/>
英銜命帝闕氣壓邉庭二府柄用誠哉股肱文章功業<lb/>
輝輝汗青所以光孝兩朝代有科名厯官郡邑循良有聲<lb/>
括田令下權要縱橫公獨違詔烈哉忠貞所以理宗制<lb/>
詞有仁人之褒至今為湖上之美稱然而丁謂何人亦<lb/>
來經營雖有真宗之詩難逃五鬼之評回視二公不啻<lb/>
<pb n="KR4h0116_WYG_023-26a"/>
井䲭之偎神鳳䑕糞之汙太羮者也惜哉天眷聖朝明<lb/>
良際會則有都司徒之功業許冢宰之聲譽朱訓導之<lb/>
文章呉同知之詩句莫侍郎與陳知府之勲名盛居密<lb/>
與張南村之髙致至於吾師順菴以卓行而諡貞孝吾<lb/>
父由菴以進士而膺郡寄御醫盛公三朝寵遇之數公<lb/>
者俱列鄉賢而祠百世者也其他科目聯翩簪纓熀燿<lb/>
或奮身於鶚薦或筆札之擅妙皆石湖秀氣之所鍾難<lb/>
以枚舉而相告客聞此言唯唯諾諾扣舷浩歌洗盞更<lb/>
<pb n="KR4h0116_WYG_023-26b"/>
酌俄而蘋末風起西山日落皎皎天上嫦娥動人間之<lb/>
鼔角舉百觴而共醉有不盡之餘樂嗚呼噫嘻人才之<lb/>
生何代無之誦孟子然而無有之句則知是湖也豈無<lb/>
如前數公之鳴於盛時者乎<lb/>
　　　遊石湖記　　　　　　　　朱逢吉<lb/>
姑蘇之西不一舍而近有石湖可千餘頃岸左右皆居<lb/>
人襍植桃栁梅竹其下帀水率蒲荷菱芡之屬中涵澄<lb/>
波猶氷鑑然沙鳥飛帆出没徃來無虚時具區橫其南<lb/>
<pb n="KR4h0116_WYG_023-27a"/>
良田沃壤綿其東越來溪絡其北層巒疊巘環其西背<lb/>
具區行數十里至湖西而止峙為三峰盤旋如蓋由山<lb/>
麓抵絶頂可三里晉支遁嘗棲其上唐因建梵宇曰楞<lb/>
伽後立浮圖岌岌撐太虛若欲飛動前闢小殿列為神<lb/>
像者五自前代時城内外暨村落百餘里間男女稚耋<lb/>
當春夏月逺近各相率舟行載酒肴雜樂戯具徒行乘<lb/>
馬驢竹兠以壺榼食器自隨或登岸以樂神日肩摩跡<lb/>
接畢則宴逰以樂太平逮今如之今年正月余奉詔理<lb/>
<pb n="KR4h0116_WYG_023-27b"/>
水是郡偕呉縣判簿濟陽江君率民循行田間築隄防<lb/>
疏壅障遏奔激夙夜從事罔敢怠舟嘗過之未暇一登<lb/>
覽二月既望行次湖上適以風波遂輟棹登岸君曰今<lb/>
幸農事周水之泊田他鄉者巳漸縮惟濵湖歛否莫覩<lb/>
盍相與凭髙覽之遂登峰之巔四顧其下田向所謂溺<lb/>
者蒼翠覆阡陌井井乃矚呉西羣山如穹窿靈岩如天<lb/>
平陽山薦福如獅子横山黄山吳山小者離離如青鬟<lb/>
螺髻髙者列翠屏參差出烟樹杪湖波瑩然在足底殆<lb/>
<pb n="KR4h0116_WYG_023-28a"/>
天啓畫圖信為逰樂之境餘所莫及抵暮寺主僧德啓<lb/>
倒屣出翠㣲亭延觀雙冷泉掃榻以宿時治平僧清渭<lb/>
先在坐焚香煮茗相與清話翌日下山復歴諸村墟若<lb/>
木瀆若光福若橫金及過具區登包山督促成農功於<lb/>
是堤之圯者整頽者立坎者夷水以車力入於湖溪田<lb/>
野漸復故脩禊日舟過湖濵入治平精舍值僧渭松隂<lb/>
中相與尚羊觀吳之冽泉及深沙神池泉池所甃石巳<lb/>
撤毁所存潢潦一窪而巳遂縱歩登中第二峰披蓁蕪<lb/>
<pb n="KR4h0116_WYG_023-28b"/>
攝衣以上可三百武其顛方整若印故老相傳呉王夫<lb/>
差嘗即此為祀天之所俗因呼拜郊臺外繚崇垣循湖<lb/>
堤坡陀起伏如昔向有寳積寺居其麓今叢荆野蔓悉<lb/>
莽為狐䑕之墟興廢不常無足慨者獨其北第三峰未<lb/>
登翌日老僧淨日直其舍後薙荒穢取道叢篁曲折間<lb/>
攀援而上殆數十尋峰頂狀如磨故名茶磨山當石竅<lb/>
中出泉一泓不溢不涸甚清冽可愛峰之北下瞰湖尾<lb/>
瀦為蓮花陂山之環拱騰蛟翥鳳至湖以峙者竒秀萃<lb/>
<pb n="KR4h0116_WYG_023-29a"/>
此止峰誠中冠治平寺獨當之峰左則枕湖有二橋聯<lb/>
絡東曰越城西曰行春其傍有亭宇俯臨湖波乃即樵<lb/>
徑﨑嶇而下入面湖佛祠祠裂巨石鑿岩洞幽邃清絶<lb/>
襍樹隂翳樛枝交其上岩下泉一池黝碧深百尺許魚<lb/>
洋洋㳺其中飛石梁其上踰數仭過此而北岩中立石<lb/>
斵大士像前為小軒尤竒因少憩俄見樹杪懸一蛇可<lb/>
三四尺色蒼碧初疑為蔓童子以礫擲之輙昻首空中<lb/>
騰及他枝而去老僧以為異云至亭下有刻石湖二字<lb/>
<pb n="KR4h0116_WYG_023-29b"/>
字盈尺其兩間璽文一曰御書之寳小字三曰賜成大<lb/>
且有表文乃知宋人范成大當孝宗朝為參政乞歸老<lb/>
石湖故有是賜表即其上謝者按蘇州志載公以文學<lb/>
政事著名其歸於斯園堂亭榭㳺樂之所非一湖因之<lb/>
以稱今遺址漫不可攷獨湖北數里山曰天平文正公<lb/>
祠猶存今四百年山林蓊蔚如故所置義莊子孫䝉其<lb/>
澤未窮是知君子惟道徳為永世之本山水未足云然<lb/>
古明達士㳺覽所至必紀其見聞所以益智識今余老<lb/>
<pb n="KR4h0116_WYG_023-30a"/>
而無學於格物致知之道不敢不勉故記永樂二年甲<lb/>
申春三月五日檇李芝山老樵朱逢吉記<lb/>
　　　御書石湖二大字跋　　　　范成大<lb/>
淳熙八年三月庚戌制書擢臣居守金陵閏六月丁亥<lb/>
朝行在所庚寅辭後殿翼日既望詔錫清燕苑中皇帝<lb/>
親御翰墨大書石湖二字以賜天縱聖能㳺藝超絶典<lb/>
則髙古如伏羲畫體勢竒逸如神禹碑日光雲章垂耀<lb/>
縑素環列改觀禁籞動色臣驚定喜極不知抃蹈昧死<lb/>
<pb n="KR4h0116_WYG_023-30b"/>
奉觴上千萬嵗夀奉寳書以出越五日至石湖藏焉石<lb/>
湖者具區東滙自為一壑號稱佳山水臣少長釣㳺其<lb/>
間結茅種木久巳成趣春秋時吳臺其隂越城其陽登<lb/>
臨訪古往迹具在汙萊露蔓千七百餘年莫有過而問<lb/>
者今猥以臣故徹聞髙清天光溥臨燕及荒野由開闢<lb/>
來未覩斯盛裴度李徳裕皆唐宗臣緑野平泉亦聲震<lb/>
當代揆今所䝉無傳焉何物么䯢獨冒寵赫百身萬殞<lb/>
莫能負載臣蒲柳早秋仕無補益縣官倘晼晩不休奸<lb/>
<pb n="KR4h0116_WYG_023-31a"/>
止足之戒則將上累隆知俯媿初服臣用是懼冀幸少<lb/>
日遂賜骸骨歸老湖上宿衛奎璧與山川之神暨猿鶴<lb/>
松桂同在昭回中一介姓名亦因是不朽使後世知臣<lb/>
屬厭榮禄得全扵桑榆以無辱君賜則陛下丕顯休命<lb/>
不委於草莽庶幾報恩之萬一臣既摩刻扁牓又被之<lb/>
琬琰以傳且附著臣之自叙云<lb/>
　　　聖筆石湖大字歌　　　　　楊萬里<lb/>
石湖仙人補天手整頓乾坤屈伸肘邇來化作嬾卧龍<lb/>
<pb n="KR4h0116_WYG_023-31b"/>
咳唾珠璣潄瓊玖五雲萬里天九重玉皇深拱蓬萊宫<lb/>
豈無九虎守閶闔北門半扉當朔風夜令雲師敕風伯<lb/>
鞭起卧龍湖底月湖水捲上天中央却鎖北門䕶風雪<lb/>
仙人御風乘綵雲玉宸殿上朝帝真帝將北斗酌天酒<lb/>
氷桃碧藕脯麒麟傳呼玉蜍吸銀浦黟霜調氷澆月兔<lb/>
洒成羲畫河洛書白璧一雙浮雨露石湖二字天上歸<lb/>
奎星璧宿落山扉昭回不飾吳苑艸姑蘇臺前近太㣲<lb/>
詩人不直一杯水自是渠儂命如紙教人妬殺石湖仙<lb/>
<pb n="KR4h0116_WYG_023-32a"/>
手攬星辰懷袖裏<lb/>
　　　又約鄰人至石湖　　　　　范成大<lb/>
窈窕﨑嶇學種園此生丘壑是前縁隔籬日上浮天水<lb/>
當户山橫匝地烟春入葑田蘆綻筍雨傾沙㟁竹垂鞭<lb/>
荒寒未辦招君醉且吸湖光當酒泉<lb/>
　　　與周子充侍郎同宿石湖<lb/>
幽香馥蕙帳清夢安且吉蘿月墮蒼茫松風隱蕭瑟曉<lb/>
禽啄且鳴喚我起盥櫛鈎忩納雲濤灧灧浴初日金鉦<lb/>
<pb n="KR4h0116_WYG_023-32b"/>
忽騰上倒景落書帙佳晴有新課晒種催蓺秫從今不<lb/>
得閒東皋草過膝<lb/>
　　　壬辰三月十八日石湖花下<lb/>
夜飲海棠月朝漱山茶露<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>儒枯木形受用侈如許荆<lb/>
扉隔黃塵誰識花島路惟有瘦筇枝共飲園中趣林神<lb/>
釀餘春政爾美無度蔥蘢千萬重芳意未渠暮風香薦<lb/>
秀色鼎爼謝腥腐雖無稻粱謀捫腹有餘飫<lb/>
　　　壬辰七月十六日侵晨石湖路中書事<lb/>
<pb n="KR4h0116_WYG_023-33a"/>
白葛烏紗稱老農溪南溪北水車風稻頭的皪黏朝露<lb/>
歩入明珠翠網中<lb/>
　　　初歸石湖<lb/>
曉霧朝暾紺碧烘橫塘西岸越城東行人半出稻花上<lb/>
宿鷺孤明菱葉中信脚自能知舊路驚心時復認隣翁<lb/>
當時手種斜橋柳無限鳴蜩翠掃空<lb/>
　　　次韻蜀客西歸者來過石湖并寄成都舊僚<lb/>
走遍埃塵倦鳥還故鄉兀在水雲間黃梁飯裏夢魂醒<lb/>
<pb n="KR4h0116_WYG_023-33b"/>
青箬笠前身世閒鷗鷺飛來俱玉立松篁歲晚各蒼顔<lb/>
岷峨交舊如相問鐵鎖無扃任客攀<lb/>
　　　次韻同年楊使君同泛石湖舟中見贈<lb/>
客舫中流下人家夾岸看洛花堆錦煖吳藕鏤氷寒莫<lb/>
厭清歡暫湏知後㑹難小詩煩本事任秃彩毫端<lb/>
曲誤不須顧客狂當好看日斜雙槳急風駛夾衣寒賸<lb/>
説歸田樂休歌行路難石湖三萬頃何處覔憂端<lb/>
北渚乘風渡西山帶霧看袖單嫌翠薄杯淺怯金寒宿<lb/>
<pb n="KR4h0116_WYG_023-34a"/>
雨収全易春酲解却難且留行色住重肯過蘇端<lb/>
　　　乾道辛卯嵗三月望夜與周子充内翰汎舟石<lb/>
　　　湖之間夜艾歸宿農圃距今淳熙巳亥九年矣<lb/>
　　　余先得歸田復以是夕泛湖有懷昔遊賦詩紀<lb/>
　　　事<lb/>
石湖花下浮春空憶共仙人同短篷三年半醉吹笛去<lb/>
棹入濕銀天鏡中鶴鳴喚歸斗未没却歩扶疎花底月<lb/>
不知行到碧桃邊但見天風吹積雪月圓月缺今幾回<lb/>
<pb n="KR4h0116_WYG_023-34b"/>
依舊滿湖金碧堆仙人還上玉堂宿合有片時清夢來<lb/>
一笑流光飛電抹嫦娥相對兩愁絶桂枝應亦老無花<lb/>
蟾光不須疑鶴髮<lb/>
　　　晩歸石湖<lb/>
何須車馬炫鄉關只作歸農老圃看夢裏曽腰青結佩<lb/>
年來新着惰游冠和烟種竹聊醫俗帶月聞蛙不在官<lb/>
久矣此心恬不動如今併與此身安<lb/>
　　　午窓遣興家人謀過石湖<lb/>
<pb n="KR4h0116_WYG_023-35a"/>
雲日初収破柱雷小窓坐穩興悠哉熏爐花氣朝酲解<lb/>
茶鼎松風午夢回謝客門蘭風動竹惜春時節雨肥梅<lb/>
畫船破浪亦一快聞道湖光如醱醅<lb/>
　　　將至石湖道中書事<lb/>
水綠鷗邊漲天青雁外晴柳堤隨草逺麥隴帶桑平白<lb/>
道呉新郭蒼烟越故城稍聞雞犬鬧童僕想來迎<lb/>
　　　三月十六日石湖書事三首<lb/>
春事日以闌暑隂正清美拖筇入林下秀緑照衣袂盧<lb/>
<pb n="KR4h0116_WYG_023-35b"/>
橘梅子黃櫻桃桑椹紫荷依浪花顫笋破苔色起風日<lb/>
収宿隂物色有新意隣曲知我歸爭來問何似病惱今<lb/>
有無加飯日能幾掀髯謝父老衰雪巳如此<lb/>
種术二十年手開南野荒苒苒新嵗月依依舊林塘汙<lb/>
萊擅下濕岑蔚驕衆芳麥母尚能瘦竹孫如許長憶初<lb/>
學圃時刀笠冒風霜今兹百不堪裹帽人舞將龍鍾數<lb/>
能來猶勝兩相忘<lb/>
湖光明可鑑山色淨如沐閒心愜舊觀愁眼快竒矚依<lb/>
<pb n="KR4h0116_WYG_023-36a"/>
然北忩下凝塵滿書簏訪我烏皮几拂我青氊褥荒然<lb/>
賦逺逰幸甚遂初服老紅餞餘春衆緑自幽馥好風吹<lb/>
晩晴斜照入疎竹兀坐胎息匀不覺清夢熟<lb/>
　　　石湖中秋二十韻十二年前嘗與工部兄及賔<lb/>
　　　客為此逰今有隔世者懷舊而作<lb/>
野外行吾意城中寄却愁半秋三夜月千古五湖舟湧<lb/>
地金芒發行天玉鏡流珠星沉不現銀漢黯如収髙浪<lb/>
連三境長風近十洲水天雙對影身世一浮漚逈白包<lb/>
<pb n="KR4h0116_WYG_023-36b"/>
元氣空明熨病眸只憐心浩蕩不管髩颼飀放棹眞狂<lb/>
矣關門有此不四并非易事一笑亦難謀急管參漁笛<lb/>
清歌間棹謳逢迎成邂逅嘯咏勸綢繆女擷蘋花獻妻<lb/>
傾竹葉酬今宵如不飲何處可忘憂憶昔誰同賞於今<lb/>
嵗恰周陟岡睽魯衞伐木愴應劉獨嘆靈光在能追汗<lb/>
漫逰大都縁未盡豈是病都瘳縱意褰篷席輕生倚柁<lb/>
樓節宣誠小爽猶勝賦悲秋<lb/>
　　　與㳺子明同過石湖<lb/>
<pb n="KR4h0116_WYG_023-37a"/>
契濶相逢一笑懽當年森桂共驂鸞試談舊事醒村酒<lb/>
仍趂新晴煖客鞍梅粉都皴啼宿雨栁黃不禁展春寒<lb/>
從今鼎鼎多幽事仍喜蛙聲不在官<lb/>
　　　次韻徐提舉㳺石湖三絶<lb/>
三徑荒蕪岫愰開錦車何事肯徘徊春風想為髙人住<lb/>
落絮殘花好在哉<lb/>
日脚烘晴巳破烟山頭雲氣尚披綿却須多謝朝來雨<lb/>
洗淨明湖鏡裏天<lb/>
<pb n="KR4h0116_WYG_023-37b"/>
天上麒麟翰墨林當年手筆擅文心欲知萬頃波中意<lb/>
但向三篇句裏尋<lb/>
　　　除夜自石湖歸苕溪三首　　　姜䕫<lb/>
細柳穿沙雪半消呉宫烟冷水迢迢梅花竹裏無人見<lb/>
一夜吹香過石橋<lb/>
笠澤茫茫雁影㣲玉峰重疊䕶雲衣長橋寂寞春寒夜<lb/>
只有詩人一舸歸<lb/>
桑間篝火却宜蠶風土相傳我未諳但得明年少行役<lb/>
<pb n="KR4h0116_WYG_023-38a"/>
只裁白苧作春衫<lb/>
　　　遊石湖　　　　　　　　　鄭元祐<lb/>
越來溪上水融融閒驀䲭夷棹底風暖霧黃消治平寺<lb/>
燒痕青入館娃宫笙歌作樂年年少魚鳥關情處處同<lb/>
弔古從來易興感尚循華髪繫孤篷<lb/>
　　　陪陳敬初逰石湖　　　　　　戴良<lb/>
束髪企名都宦逰及兹年遂陪登瀛客來上汎湖船水<lb/>
光耀殘日林影溢中天岩穴停橈見樓臺鼓枻看蒼蒼<lb/>
<pb n="KR4h0116_WYG_023-38b"/>
歛暝色羃羃曵寒烟菰蒲有餘淒鷗鷺相與閒窈窕趨<lb/>
迴浦蕩漾媚遙川水宿怯宵清篷卧愛月穿俯視潛夜<lb/>
魚仰睇衝曉鳶窘身懼浮霄歛迹慚躍淵何當謝冠履<lb/>
歳晏此盤桓<lb/>
　　　石湖寫景　　　　　　　　髙文度<lb/>
闔閭臺下越來溪處處西風颺酒旗翠壁丹梯開短軸<lb/>
黃花紅葉入新詩鎔金霜蟹需髙價蘸甲香醪輒滿巵<lb/>
落日去程驢背穩短琴雙笈一童隨<lb/>
<pb n="KR4h0116_WYG_023-39a"/>
　　　與客攜樂逰寳積山汎石湖　　髙啓<lb/>
雲山擁春郭烟花漲晴川看花入山中諸峯恣攀縁客<lb/>
吹玉管笙合以金柱絃清音度碧嶂松風助泠然宛若<lb/>
鸞鳳吟要眇入紫烟行人盡矯首謂遇雲中仙下山興<lb/>
未闌相攜更登船虹収嶺外雨鳥没湖中天嵐翠破夕<lb/>
陽樓閣影倒懸酒傾緑脂膩鱠斫璚絲鮮獨恨無紅粧<lb/>
清波照嬋娟㣲風吹帆緩欲使歸途延衆賔起懽呼舟<lb/>
仄水浸舷迴艫掠寺過楊栁山門前此地有離宫美人<lb/>
<pb n="KR4h0116_WYG_023-39b"/>
艷當年羅裙罷春舞艸色餘芊綿况我惜此逰冠蓋十<lb/>
里連重來復誰在新知滿中筵人事竟若斯今古俱可<lb/>
憐能逰即稱達何須問愚賢我欲叫馮夷捧月出海邊<lb/>
醉後不歸去月照舟中眠<lb/>
　　　石湖與戴叔能懷雪坡大參　　陳基<lb/>
乘時登掃匪㳺盤故舊相攜盡楚冠兵革戰爭雖未息<lb/>
湖山陶寫有餘歡輞川賔客惟裴廸江左功名獨謝安<lb/>
想見鳳凰池上路秋風吹佩玉珊珊<lb/>
<pb n="KR4h0116_WYG_023-40a"/>
　　　石湖送别　　　　　　　　王汝玉<lb/>
青山嵯峨雲外起下有澄湖綿十里春風吹雨洗吳天<lb/>
天淨湖明玉鏡圓范公昔日曽逰處水色山光帶烟樹<lb/>
春明畫舫載笙歌獨有逰人自來去美人從此赴京師<lb/>
湖上楊花正亂飛歌罷湖船前度曲珮聲歸去侍丹墀<lb/>
　　　至正戊子春季雨中張伯玉顧仲瑛同遊石湖<lb/>
　　　諸山宿寳積寺賦花㳺曲　　　楊維楨<lb/>
三月十日春濛濛滿江花雨溼東風美人盈盈烟雨裏<lb/>
<pb n="KR4h0116_WYG_023-40b"/>
唱徹湖烟與湖水水天虹女忽當門午光穿漏海霞裙<lb/>
美人凌空躡飛歩歩上山頭小真墓華陽老仙海上來<lb/>
五湖吐納掌中杯石山枯禪開茗盌木鯨吼罷催花板<lb/>
老仙醉筆石蘭西一片飛花落粉題蓬萊宫中花報使<lb/>
花信明朝二十四老仙更試蜀麻牋寫盡春愁子夜篇<lb/>
　　　和　　　　　　　　　　　　顧悳輝<lb/>
真娘墓下花溟濛碧梢小鳥啼春風蘭舟搖搖落花裏<lb/>
唱徹吳歌弄呉水十三女子楊桞門青絲盤髻鬱金裙<lb/>
<pb n="KR4h0116_WYG_023-41a"/>
折花買眼一回歩蛺蝶雙飛上春墓老仙醉弄鐵笛來<lb/>
瓊英起作迴風杯興酣鯨吸瑪瑙椀立接鳴筝促象板<lb/>
午光小落行春西碧桃花下題新題西家忽遣青鳥使<lb/>
致書殷勤招再四當筵奪得鳳頭牋大寫仙人蹋踘篇<lb/>
　　　九月八日逰石湖與祝大參劉廷美僉憲聨句<lb/>
　　　待韓永熙都憲不至　　　　徐有貞<lb/>
明日重陽今日逰攙先來賞石湖秋青山有意邀詩棹<lb/>
黃菊多情送酒籌烏帽任從風外落緋袍不向坐中留<lb/>
<pb n="KR4h0116_WYG_023-41b"/>
同歸同老應難得莫把茱茰嘆白頭<lb/>
　　　次天全諸公石湖聯句　　　　韓雍<lb/>
吳下衣冠集勝逰扁舟逰遍五湖秋未能執筆陪聯句<lb/>
懶得逢人説運籌緑野文章傳在洛赤松心事棄封留<lb/>
賡歌趣我歸來興莫道非才尚黒頭<lb/>
　　　石湖氷阻聨句　　　　　　王鏊<lb/>
西首戀松楸扁舟乘曉發行行抵斯湖<hi>銓</hi>望望指巨缺<lb/>
曽氷塞長河流澌截輕筏<hi>鏊</hi>大塊噫餘威𤣥冥令仍烈<lb/>
<pb n="KR4h0116_WYG_023-42a"/>
帆集比魚鱗㟁妥蜕龍骨<hi>銓</hi>人斷越城橋雁杳堯峰窟<lb/>
<hi>鏊</hi>嵯峨峙玉山璀璨恍銀闕或碎若彫鎪<hi>銓</hi>或銛如斧<lb/>
鉞或垂如玉釵或挂若象笏<hi>鏊</hi>鼇足欹莫支鵬背負如<lb/>
閼<hi>銓</hi>造煩魯遽工解倩師襄哲夏蟲語應疑<hi>鏊</hi>宵孤渉<lb/>
還歇戒自履霜初<hi>銓</hi>藏豈凌隂節山腰助谽谺澤腹増<lb/>
嵽嵲<hi>鏊</hi>上下眩坤乾東西混吳粤王祥鯉莫持<hi>銓</hi>孟宗<lb/>
笋堪掘國忠信難倚靈均未須淈<hi>鏊</hi>進如狼跋胡行乃<lb/>
車無軏舟子立招招<hi>銓</hi>行人意忽忽一葦未能航五丁<lb/>
<pb n="KR4h0116_WYG_023-42b"/>
未渠伐<hi>鏊</hi>飛渡諒斯難來歸怪時咄况當陽生辰正值<lb/>
春王月誰乘浮海桴<hi>鏊</hi>莫惜凌波韤行止豈偶然聊歌<lb/>
記顛蹶<hi>銓</hi>
　　　石湖<lb/>
兹地屢經行孤亭坐寥濶今來悚具瞻畫棟映轇轕久<lb/>
聞玉川史新表石湖嶭緬懷文穆公弗翦越城茇穹廬<lb/>
受書爭勁氣凜莫奪岷峨開府議髙深藐誰剟阜陵借<lb/>
褒賁益國推挺拔天鏡閣澄泓玉雪坡達枿甫辭狼胡<lb/>
<pb n="KR4h0116_WYG_023-43a"/>
疐尚説虎須捋因人地逾重懷古心尤渇嵗事薦蘋蘩<lb/>
登庸紹衣鉢鄉里重衣冠邦君事袒割君功巳奏成我<lb/>
冗敢辭撥方愁積潦深忽見隂霾豁天公如有待我興<lb/>
其可閼舟借花邊維道屏松下喝未獲從駿奔猶幸瞻<lb/>
履□山僧具袈裟田笠襍緇撮展席俯清泠開園擷芳<lb/>
辣野坐厠漁樵叢談參毳褐呦鹿杳不聞㳺儵瀅堪掇<lb/>
盟與沙鷗親吟免山蟬聒陳跡俯頹垣流芳仰先達五<lb/>
湖勝全貢三峽恐始脱帆影逺若凝波光澹如醊石梁<lb/>
<pb n="KR4h0116_WYG_023-43b"/>
臥湖心浮圖見林末髙歌和滄浪清夢𣺌黃闥倡酬忘<lb/>
詮次今古藉囊括歸帆指西日天際雲一抹<lb/>
　　　舟過上方湖　　　　　　　桑悅<lb/>
前輩髙賢汎石湖許多好句落姑蘇傷哉兩度湖邊過<lb/>
舊學荒來一字無<lb/>
　　　過石湖　　　　　　　　　　徐源<lb/>
湖山不改鬢成秋老興春深一放舟楊栁堤前黃鳥立<lb/>
桃花洞口碧溪流峰巒迓客留青髻波浪驚人自白頭<lb/>
<pb n="KR4h0116_WYG_023-44a"/>
萬里雲霄今杖履祇將風月錦囊収<lb/>
　　　江神子<hi>石湖避暑</hi>　　　　　　　　楊循吉<lb/>
船頭翹足卧湖風火雲紅有竒峯多少雲山都在醉眸<lb/>
中萬頃清涼消不盡飛鳥度鏡光中　蓮花開遍水晶<lb/>
宫玉玲瓏錦香穠燦燦上方金碧聳虚空痛飲從來真<lb/>
得計堪愛賞碧荷筒<lb/>
　　　泛石湖　　　　　　　　　　皇甫信<lb/>
橘緑柑紅秋暮天畫船雙槳石湖邊西風吹酒不知醉<lb/>
<pb n="KR4h0116_WYG_023-44b"/>
落日㣲㣲鎖淡烟<lb/>
　　　諸友泛舟石湖還次治平　　　蔡羽<lb/>
水氣連山靄晨逰夕未窮烟中懸磵暝天畔躡雲空新<lb/>
月在潭底百花燃鏡中竹房禪榻穏處處愛山翁<lb/>
　　　逰石湖記<lb/>
非髙山不能驅吾神非深林不能沈吾思逰虎丘之一<lb/>
日求石湖焉時少雨春盡漲未起舟梗於越來之溪客<lb/>
刺木掲跣始獲登遵岸百歩得茶磨之觀音岩間行憩<lb/>
<pb n="KR4h0116_WYG_023-45a"/>
岩中為間從者至又百歩得治平寺之竹林西起茶磨<lb/>
東繞拜郊臺其山皆墻立其腹多怪木美箭望之蔚然<lb/>
深黒治平之林樾也從郊臺東走環突奔聳為楞伽山<lb/>
顛為楞伽寺有浮圖插雲中呉西南之鎮也竹林逮楞<lb/>
伽不及五里峻甚多石客始輿負以升浮圖之前平展<lb/>
百餘歩有亭其上曰望湖之亭於是石湖徑其陽梅灣<lb/>
出其背左引靈岩右帶呉淞不出十五里林巒疎秀水<lb/>
風清潔生雲之山出泉之谷咸會亭下客始定飲於亭<lb/>
<pb n="KR4h0116_WYG_023-45b"/>
而臨觀焉夫治平深林楞伽髙山入其深搜𤣥鈎僻萬<lb/>
化俱冥登其髙心空目開萬象俱顯於一日之逰而兩<lb/>
極其情四月竹脱節松生花草木灌茂玉膏出林與泉<lb/>
俱香服之巳暍而神生主人王履約讀書石湖蓋三年<lb/>
矣用能抽其竒奥以與客共暮不謀歸而忘其倦則兹<lb/>
逰也王子之功蔡羽記<lb/>
　　　石湖秋汎同段户部子辛文太史徴仲之作<lb/>
　　　　　　　　　　　　　　　　王寵<lb/>
<pb n="KR4h0116_WYG_023-46a"/>
濩落類莊瓠㳂洄依孔桴𡨕心委江海屏迹逃人徒鶴<lb/>
厲申獨往蠖屈謝當途持此百年操居然山澤癯兩賢<lb/>
顧同調枉楫臨家湖駢筵屬秋序嘯侣遘元夫初旭洩<lb/>
雲翳落景鮮霞鋪重霖豁朗霽商氣集髙梧南陵絢丹<lb/>
碧北渚冒菰蒲瑤甍遞隱見羽節時有無陟峴禮精室<lb/>
乘峰眺名郛神超體自逸世往迹與徂弔古指逰鹿歡<lb/>
今懷過駒請君謝天伐畢慮収桑榆<lb/>
　　　雪後石湖與諸友同汎二首<lb/>
<pb n="KR4h0116_WYG_023-46b"/>
共有丘中好而揚江上舲花潭氷漾緑松嶺雪含青霽<lb/>
色迴銀漢鮮雲卷畫屏子真歸舊谷為報北山靈<lb/>
　　　其二<lb/>
多才自潦倒孰謂古人無雪照王恭氅雲開范蠡湖故<lb/>
山饒酒伴修竹有行厨且逐林中鹿安能轅下駒<lb/>
　　　石湖作<lb/>
勾吳山水秀西南雲白天青萬嶺含峭壁搏風時卷浪<lb/>
平湖湧日恣成嵐金支翠節虛無見貝闕銀宫縹緲叅<lb/>
<pb n="KR4h0116_WYG_023-47a"/>
漭漭乾坤秖自役草堂長枕百花潭<lb/>
　　　石湖<lb/>
石湖秀色那可奈蛾眉埽鏡丹青開飛浪九天蹴牛渚<lb/>
落霞千里臨髙臺呉王醉卧不復曉西施載去何時來<lb/>
當杯未足轉愁夕霜露沾衣鴻雁哀<lb/>
　　　石湖作<lb/>
自得名川勝沿洄殊未窮秋髙千嶺出地濶五湖空古<lb/>
堞雲橫雉懸梁影卧虹樓船催畫鼔野寺落丹楓綺席<lb/>
<pb n="KR4h0116_WYG_023-47b"/>
波光蕩紗窓霧氣通山人何惜晚歸路便樵風<lb/>
　　　湖上八絶句<lb/>
石湖春色大可憐却似美人明鏡前錦甸平鋪鴨緑水<lb/>
白雲飛動蔚藍天<lb/>
星橋北挂瀉春流映出黃山水面浮霞石天青飛練鵲<lb/>
桃花氣暖醉輕鷗<lb/>
春山面面翠屏開盡繞吳王百尺臺一代覇圖憐燼滅<lb/>
五湖流水恨東迴<lb/>
<pb n="KR4h0116_WYG_023-48a"/>
越來溪上栁千絲畫鼓樓船晚更移一曲紫雲歌越女<lb/>
雙鬟白雪舞呉兒<lb/>
三月暮春春服成含風疊翠越羅輕主憎乳燕撩春色<lb/>
轉遣飛花蕩酒情<lb/>
數松磊落千尺强恰如天際羣龍翔吟風嘯雨聲瑟瑟<lb/>
大澤深山藏棟梁<lb/>
登山臨水春將歸獨樹桃花猶未飛玩世繁華真歘忽<lb/>
後時顔色轉霏㣲<lb/>
<pb n="KR4h0116_WYG_023-48b"/>
古木朱藤疎著花淡雲斜日淨江沙黃金臺上無推轂<lb/>
白石山中有嵗華<lb/>
　　　同王子美湖上看月二首<lb/>
百尺星橋卧綵虹青天飛鏡水涵空憑君看盡人間月<lb/>
誰似湖山枕簟中<lb/>
酒榼茶鐺歩歩隨春江花月夜何其故人明日京華去<lb/>
任説山公倒接䍦<lb/>
　　　湖上逢曹子繩之<lb/>
<pb n="KR4h0116_WYG_023-49a"/>
童子論交二十年舊逰零落巳茫然石湖三月梨花雨<lb/>
忽漫相逢野寺前<lb/>
　　　湖上<lb/>
郡峰合沓錦屏圍樹色泉聲帶晩暉盡日拏舟無一事<lb/>
平川十里看鷗飛<lb/>
　　　脩禊石湖作<hi>有引</hi>　　　　　袁<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>
　嘉靖丁酉三月三日上巳也其日又為穀雨既欣令<lb/>
　節乃集良朋爰脩禊於石湖羨羲之之山隂希㸃也<lb/>
<pb n="KR4h0116_WYG_023-49b"/>
　之沂水不有賦咏何以述志陶情乎乃作此詩以倡<lb/>
　同㳺之士<lb/>
大化陶天地令節屆春陽澄湖包廣皋翠嶺連崇岡嘉<lb/>
儵躍以嬉𡨕禽翩髙翔㣲雲靄逺霄冷風吟脩篁雖無<lb/>
絲與竹散懷藉壺觴神怡理自足心暢憂可忘既咏舞<lb/>
雩什載奏山隂章悠然傲千古焉用㳺羲唐<lb/>
　　　同諸文學避暑石湖二首<lb/>
理棹泛湖隂停橈占水心風簾煩暑隔氷檻薄寒侵劇<lb/>
<pb n="KR4h0116_WYG_023-50a"/>
飲方河朔良儔選竹林蓬壺何處是只向此中尋<lb/>
彩鷁浮天上紅粧照鏡中歌翻金縷曲人住水晶宫酩<lb/>
酊山公似清狂賀監同歸舟不惜晩為戀舞雩風<lb/>
　　　江寺副季春過飲橫塘莊遂同汎石湖<lb/>
每逢北使問京華忽漫停驂野客家小飲花前張艸具<lb/>
勝逰湖上附仙槎納涼宴坐迎風便聨句忘歸恨日斜<lb/>
怪爾别來才思進江淹今巳筆生花<lb/>
　　　石湖次彭孔加韻<lb/>
<pb n="KR4h0116_WYG_023-50b"/>
秀嶺雲藏鳳刹澄湖月偃虹梁風帆逺隨落雁漁網髙<lb/>
挂斜陽<lb/>
　　　石湖送徐太史子升　　　　胡纘宗<lb/>
委佩乘雲入鳳池綵毫染露立丹墀仙桃春醉承顔久<lb/>
御栁晨分退食遲五色初裁天子詔千秋還上侍臣詞<lb/>
石湖風雨那為别白雪陽春獨爾思<lb/>
　　　春日展墓還眺上方石湖　　皇甫涍<lb/>
松塋畢哀酹返景陟田園天溟悦虚滉霄崿麗嬋媛霞<lb/>
<pb n="KR4h0116_WYG_023-51a"/>
波影共爍鷗鳥自翩翻珠宫鬱翠㣲石磴靄雲門復兹<lb/>
美春仲華日散皋原烟蘿搖絳瀑花竹引清源紛吾羈<lb/>
宦客五載夢歸軒囘首愧伊昔逰目暫遨魂弭節澹容<lb/>
與平蕪落照繁誰能别此去空響北山猿<lb/>
　　　春日石湖<lb/>
望入空氲樹影㣲山雲湖水競芳菲自隨春色桃源去<lb/>
却笑秋風江上歸<lb/>
　石湖在白洋灣之北界呉縣吳江之間有茶磨諸峯<lb/>
<pb n="KR4h0116_WYG_023-51b"/>
　映帶頗為勝絶相傳范蠡從入五湖處初不甚顯得<lb/>
　文穆公而名始大著<lb/>
　<lb/>
　<lb/>
　<lb/>
　<lb/>
　<lb/>
　呉都文粹續集卷二十三<lb/>
</p>
<p>
</p>
  </div>
<div>
                <head>呉都文粹續集巻二十四</head>
    <p>
<pb n="KR4h0116_WYG_024-1a"/>
欽定四庫全書<lb/>
　呉都文粹續集巻二十四　　明　錢榖　撰<lb/>
　　山水<lb/>
　　　橫塘　　　　　　　　　　范成大<lb/>
南浦春來緑一川石橋朱塔兩依然年年送客橫塘路<lb/>
細雨垂楊繫畫船<lb/>
　　　曉泊橫塘<lb/>
短夢難成却易驚披衣起潄玉池清遙知中夜南風轉<lb/>
<pb n="KR4h0116_WYG_024-1b"/>
洶洶前村草市聲<lb/>
　　　出橫塘　　　　　　　　　韓奕<lb/>
未曉出橫塘舟遲覺路長㟁痕秋水落曙色海霞凉短<lb/>
褐迎霜授新粳帶露嘗山中與僧約不比仕途忙<lb/>
　　　出橫塘　　　　　　　　　蔡羽<lb/>
鸎啼呉苑秋千静寒作春陽草色遲髙低紺宇山幾寺<lb/>
逺近青溪花半枝叅燈巳扣松邊笈賽鼔遙從水上祠<lb/>
繡壁丹崖隨意宿梅洲蘭渚纜頻移<lb/>
<pb n="KR4h0116_WYG_024-2a"/>
　　　曉出橫塘路　　　　　　　朱琬<lb/>
曉出橫塘路塘横物色賖鶯聲歸柳嫩燕影掠帆斜水<lb/>
積連旬雨溪深夾㟁花孤舟望鄉路去去興無涯<lb/>
　　　其二<lb/>
曉出橫塘路塘幽事事清礙流深樹影喧靜一雞聲蘆<lb/>
葉晴江逺桃花春水生渺然歸興發背日獨含情<lb/>
　　　其三<lb/>
曉出橫塘路塘深趣亦竒野花繁曲㟁江竹靜疎籬順<lb/>
<pb n="KR4h0116_WYG_024-2b"/>
水舟行疾盤雲鶴上遲往來幽玩熟凖擬結茅茨<lb/>
　　　自石湖至橫塘二首　　　　王寵<lb/>
山水繡相錯清暉如可餐峰形分塢塢沙曲擁灘灘西<lb/>
蕩荷香拂南屏秋氣寒嘯歌終日裏懶散不簪冠<lb/>
　　　二<lb/>
人家叢水竹厥土沃塗泥澤徑菱花覆霞莊稻葉齊漁<lb/>
人千網集開士五雲栖草履長林下持編且牧羝<lb/>
　　　横塘歸　　　　　　　　　袁袠<lb/>
<pb n="KR4h0116_WYG_024-3a"/>
片月出雲嶠荒烟起茅舍薄暮見漁舟來集澄潭下<lb/>
　　　橫塘晩興　　　　　　　　皇甫涍<lb/>
郭外有幽棲閒情泝碧溪湖山相映發鷗鳥日招攜霞<lb/>
色浮塘上鐘聲過水西歸來一邱壑源路使人迷<lb/>
　　　長蕩泛舟　　　　　　　　沈周<lb/>
發迹過長蕩識此平生始春流方漫衍曠蕩彌十里老<lb/>
葑蔽重雲敷芽青<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>正如一明鏡㿺蝕銅鏽起西山<lb/>
欲流照掩郤螺髻美山亦拗怒去南走太湖涘羣勢擁<lb/>
<pb n="KR4h0116_WYG_024-3b"/>
疊浪爭捷互排擠我恐先我去揮手喝之止湖山四面<lb/>
好轉側皆可喜此面正佳絶扁舟載西子芳洲有隙地<lb/>
宜賣脱紫綺移家非丹砂所好在山水<lb/>
　　　長蕩汎舟　　　　　　　　皇甫信<lb/>
清風江上下銀鈎一片蘆花萬頃秋向晩月明洲子畔<lb/>
數聲欸乃起呉謳<lb/>
　長蕩在虎丘之北<lb/>
　　　黃天蕩　　　　　　　　　張憲<lb/>
<pb n="KR4h0116_WYG_024-4a"/>
昆明劫燒成灰火臨平葑湖撥不開黃泥萬頃下無底<lb/>
海眼一絲通往來南徐江邊海鰌走江神頓足黃龍吼<lb/>
便翻銀漢濯泥沙要使妖蛇先授首<lb/>
　黃天蕩在葑門外<lb/>
　　　過獨墅<lb/>
短棹㣲風窈窕片帆落日橫斜舍傍誰開酒肆牛疲知<lb/>
是田家<lb/>
　　　宿獨墅　　　　　　　　　　華幼武<lb/>
<pb n="KR4h0116_WYG_024-4b"/>
獨墅三更月孤舟萬慮人東行聊慰意北望總傷神水<lb/>
濶風烟逺秋髙稌黍新尚憐魚菜美庶以奉吾親<lb/>
　黃天獨墅在黃天蕩之東獨墅王墓朝天三湖連綴<lb/>
　中㣲隘如川其實一水也<lb/>
　　　過車坊漾<lb/>
蕩舟滄波萬頃搖櫓白鷗渚傍不知新月東起回頭過<lb/>
盡東方<lb/>
　　　宿蛟龍浦口　　　　　　　　呉一鵬<lb/>
<pb n="KR4h0116_WYG_024-5a"/>
蛟龍浦口夜停船㣲雨初収月滿川只恐蛟龍時崛起<lb/>
忽生風浪攪愁眠<lb/>
　蛟龍浦口在獨墅之東一名頳墩湖其東北又有車<lb/>
　坊漾比諸湖更深又名鑊底潭<lb/>
　　　過陳湖　　　　　　　　　　陳基<lb/>
平湖秋色曉蒼蒼鼓枻聲傳浦溆涼鴻雁欲來天拍水<lb/>
蒹葭初老露為霜菊荒甫里人何在鱸入松江興轉長<lb/>
不用臨流重懷古葦花菱葉滿滄浪<lb/>
<pb n="KR4h0116_WYG_024-5b"/>
　　　泊陳湖　　　　　　　　　華幼武<lb/>
繫纜陳湖口茆簷野趣多薔薇紅炫日楊栁緑涵波漁<lb/>
網依時集農田著處歌地偏苛政少其樂更如何<lb/>
　　　歸闔閭浦<lb/>
極目烟江盡頭屈指姚城渡口世人不理曲肱自餉黃<lb/>
雞白酒<lb/>
　陳湖在車坊漾之東又東為闔閭浦<lb/>
　　　過龎山湖　　　　　　　　楊維楨<lb/>
<pb n="KR4h0116_WYG_024-6a"/>
湖上足晴晝雨餘生緑隂扁舟到城近曲港入村深野<lb/>
叟頻相問郎君不可尋西菴有分席吾亦老山林<lb/>
　　　與龎福一逰龎山留題西隱菴　甯玉<lb/>
龎山西隱阿蘭若中有髙人趣不同千偈瀾翻無滯跡<lb/>
一塵不到有清風門前湖水三萬頃雨後雲山八九峰<lb/>
對蜆堂堂無别事一聲漁唱月明中<lb/>
　　　和　　　　　　　　　　　　龎福一<lb/>
松陵城外古招提總入西雲路不迷明月清風深夜靜<lb/>
<pb n="KR4h0116_WYG_024-6b"/>
斷雲流水小橋低香含優鉢花饒笑韻叶頻伽鳥亂啼<lb/>
如此佳山與佳水幾多詞客為留題<lb/>
　　　逰龎山同龎雲翁　　　　　干文傳<lb/>
山本無名惟有名入山山意自分明墻隨畦畛髙低築<lb/>
船趂沙灘逺近横别墅午晴雞喔喔隔林風細鳥嚶嚶<lb/>
山翁獨把烟霞占五十餘年未入城<lb/>
　　　龎湖　　　　　　　　　旺扎勒特穆爾<lb/>
湖波渺渺鏡光寒湖上逰人得勝觀一片霞鋪紅葉渡<lb/>
<pb n="KR4h0116_WYG_024-7a"/>
數團雪墮白鷗灘再登古宇探龍穴漫汲靈泉煮鳳團<lb/>
聞説鱸鄉何處是明朝猶約弄漁竿<lb/>
　　　登龎山　　　　　　　　　周谷賔<lb/>
意思宛然在命名良不虚林泉儘幽勝地土亦華腴葵<lb/>
韭家家業朱陳世世居山靈應不吝寸地著吾廬<lb/>
　　　過龎山湖　　　　　　　　　龎龍<lb/>
年來問族到龎湖風景分明入畫圖細浪魚吹蕩雲日<lb/>
飛花鳥載度烟蕪憂時范老心常在奉使張騫興不孤<lb/>
<pb n="KR4h0116_WYG_024-7b"/>
却笑十年名利客蹉跎萍迹尚東湖<lb/>
　龎山湖在澹臺湖東自分水墩流入甘泉橋滙於此<lb/>
　其下流為黎湖菱湖葉澤湖新湖<lb/>
　　　題九里湖　　　　　　　　呉驥<lb/>
太湖風濤湧銀屋望處令人駭心目豈知數里小澄湖<lb/>
近接吳淞烟水曲未能朝宗會百川頗擅清虚逺塵俗<lb/>
沿堤冉冉春流漫拍㟁溶溶朝雨足桃花浪煖鏡光明<lb/>
時動㣲瀾皺輕縠忘機鷗鳥自往還無意菰蒲為誰緑<lb/>
<pb n="KR4h0116_WYG_024-8a"/>
農憂亢旱資灌溉户有鮮鱗供口腹我㳺朔方思故鄉<lb/>
恒厭黃埃暗山谷此日南歸得縱觀欣聞漁唱聲相續<lb/>
欲収佳景入吟懷俄報斜陽舟去速<lb/>
　　　白蜆江阻風夜宿江口懷徐賁　姚廣孝<lb/>
顛風渡江難停櫓依菱葑濤烟翳暝光灘月浸寒夢漁<lb/>
歸候火明鳬眠忘蘆動遇險更思君陡覺離愁重<lb/>
　　　八月十三夜汎姚城江　　　　陳基<lb/>
畫船撾鼔唱回波皓齒青蛾不用歌好月愛看輪未滿<lb/>
<pb n="KR4h0116_WYG_024-8b"/>
清秋莫問夜如何明將織女機絲動寒恐嫦娥白髪多<lb/>
天上清光應更足羽衣安得共婆娑<lb/>
何年江水出姚城轉覺東南地勢傾彩月夜當河漢動<lb/>
客星秋入斗牛明㣲波不起魚龍靜嘉榖初登海宇清<lb/>
生喜太平仍少壯浩歌擊楫豈無情<lb/>
　九里湖在葉澤湖之東亦名同湖急水港杓頭潭清<lb/>
　水蕩在焉又東為姚城江白蜆江小龍江<lb/>
　　　汾湖賦　　　　　　　　　陶振<lb/>
<pb n="KR4h0116_WYG_024-9a"/>
釣鼇生朝發乎東海夕將抵乎西都過茫洋之大澤勢<lb/>
滔涵乎太虚以為洞庭耶則層樓不見翬飛乎黃鶴近<lb/>
山不見翠列於蒼梧以為彭蠡耶則㵼不見銀河九天<lb/>
之瀑布而張不見屏風九疊之匡廬扵是東覽三泖西<lb/>
瞻具區然後知三呉之巨浸名所謂汾湖者歟是時也<lb/>
日落蒼灣烟淡平蕪恍東山之月出遇隣舟之老漁停<lb/>
桂楫而揖予曰吾將告子以汾湖之所以得名衍子以<lb/>
汾湖之大義子亦樂而聞之乎是湖也兩界中分南北<lb/>
<pb n="KR4h0116_WYG_024-9b"/>
無虧其南也則千綆之無盡其北也則百弓之有餘故<lb/>
南其半為嘉禾之境北其半為松陵之墟湖之得名其<lb/>
以是歟故老相傳信而不誣原其始别蓋具區之溢出<lb/>
而旁滙乎此瀦然亦安知其不濫觴扵崑崙之頂泄瀚<lb/>
海而來尾閭者耶乃若㣲波不興一碧萬頃如青銅之<lb/>
淨拭似白練之平鋪颶風倏起長鯨怒呼㧞銀山之千<lb/>
尺捲驚濤之雪如使觀者不覺心戰而膽慄頃刻碎行<lb/>
人之舳艫其産則辛夷杜若菡萏珊瑚大貝之寳明月<lb/>
<pb n="KR4h0116_WYG_024-10a"/>
之珠春水桃花之鱖秋風蓴菜之鱸白頰奪淮西之風<lb/>
味紫蟹剖呉下之膏腴又有魚鱗之屋水晶之居其源<lb/>
莫測其奥莫覦構波神之窟宅作馮夷之幽都月白風<lb/>
清似或聽廣樂鈞天於縹緲雲消雨霽恍若見金支翠<lb/>
旂之有無既無凌波之仙子豈無騎鯉之仲夫玉宇生<lb/>
涼則足以稱純陽飛劍之渡緑雲曉漲則足以供漢隂<lb/>
抱甕之㪺散落霞錦光於蕩漾濯殘陽紅纈於扶疎昔<lb/>
杜少陵空有渼陂之樂曽不及此一覩李翰林空有郎<lb/>
<pb n="KR4h0116_WYG_024-10b"/>
官之汎曽不及此一窺故凡㳺乎此者自有以得其樂<lb/>
又何必渡黃陵而逰赤壁隔滄海而望翠蓬與𤣥壺也<lb/>
哉雖然此特其槩耳若夫地靈人傑同徳相符則有陸<lb/>
龜䝉之苗裔陶𢎞景之後徒天㳺子學貫乎載籍六一<lb/>
翁道究乎精粗雲樵先生之磊落采芝逸士之清臞是<lb/>
數公者莫不韜光扵草莽混迹於樵漁披羊裘扵風雨<lb/>
恣綸竿之巻舒一棊不肯却淝水之戰一箭不肯射聊<lb/>
城之書仰髙名扵辭漢之嚴子慕清風扵去越之陶朱<lb/>
<pb n="KR4h0116_WYG_024-11a"/>
悉能葆清光於治世處髙明而不汙吾嘗品其人南州<lb/>
髙士之列孰云誕而為迂若是則今之汾湖不獨有異<lb/>
芳竒物之産神仙巨靈之宅抑且為浙西人物之淵藪<lb/>
東呉學海之歸墟也語畢老漁鼓枻波間倏别而去飛<lb/>
玉龍之一聲捲輕濤於别浦折風木扵太湖八百之西<lb/>
灣不覺七十二峰翠鸞之掀舞紛落葉以相觸洒篷忩<lb/>
之急雨起而視之則時夜將半雞三鳴更四㸃月巳墮<lb/>
海西丈五矣扵是叱湘妃捧研命洛神展素授長杠大<lb/>
<pb n="KR4h0116_WYG_024-11b"/>
筆扵青天蘸蟾窟九秋之清露想老漁所述之前言而<lb/>
遂寫為汾湖之賦<hi>陶振字子昌華亭人贅於龎山謝氏遂為吳江縣人</hi>
　　　㳺汾湖得武字　　　　　　楊維楨<lb/>
盪舟武陵溪朝出伍子浦還過西陸家仙童啟岩户棠<lb/>
樹大十圍桃花燦欲語遺我古鐵枝色比脩月斧為作<lb/>
古江調江鳥凌亂舞攜之謁龍君湖水吹暮雨晩飲花<lb/>
石岡亭臺巳無主瀛橋歩月歸竹枝和銅鼓道人早歸<lb/>
來脱冠挂神武<lb/>
<pb n="KR4h0116_WYG_024-12a"/>
　　　得錦字　　　　　　　　　殷奎<lb/>
平湖天錦落波濤殷寒枕鳶飛下跕跕龍眠驚淰淰道<lb/>
人吹鐵龍百竅聲盡噤柳溪千花明燦若天馬錦交朋<lb/>
類搏沙美會猶拾瀋主人敬愛客十日相泥飲嗟予一<lb/>
介㣲好古亦天稟作詩續貂末芳評賴題品<lb/>
　　　得上字　　　　　　　　　　程翼<lb/>
樓船載酒汾湖上萬頃玻璃綠新漲玉簫檀板館娃歌<lb/>
銅鼔雲璈仙侣唱涼蜜金盤荔子漿紫馳銀甕葡萄釀<lb/>
<pb n="KR4h0116_WYG_024-12b"/>
桃心大舞天魔宫分班小擺花神仗人坐盤陀古翠巖<lb/>
鶴立海棠青錦帳醉揮玉塵奪詩魁氣噴鐵龍驅酒將<lb/>
三五朱扉流水香十二闌干花氣王歸來凉月白紛紛<lb/>
湧出銀濤三萬丈<lb/>
　　　得花字　　　　　　　　　王佐<lb/>
青簾畫舫載吳娃皛皛行雲十里賖湖光逺帶栁溪水<lb/>
春色好在桃源家十幅錦帆風正健一聲鐵笛月初斜<lb/>
玉壺香醪興未盡更醉海棠嘉樹花<lb/>
<pb n="KR4h0116_WYG_024-13a"/>
　　　得溪字　　　　　　　　　陸宣<lb/>
翠岩亭下問棠梨上客同舟過柳溪花下停歌聽鸚鵡<lb/>
竹間把酒飲玻璃緋桃照眼春無賴石洞關雲路轉迷<lb/>
金粟彈筝銀甲冷珠簾度曲翠眉低錦帆捲浪風生座<lb/>
羅襪生塵草被堤屢舞不妨飛野馬醉歸遮莫報隣雞<lb/>
梵王臺殿空陳迹鮑氏池亭憶故栖鐵笛吹殘山月白<lb/>
竹枝曲唱駟橋西<lb/>
　　　得陵字　　　　　　　　　陸恒<lb/>
<pb n="KR4h0116_WYG_024-13b"/>
春風畫舫錦帆乘鮑陸池臺次第登翡翠花枝人似玉<lb/>
葡萄銀甕酒如澠泗洲寺裏看題竹伍子灘頭聽采菱<lb/>
歌扇斜搖波縠皺舞衫輕脱唾茸凝七星鐵管金為㸃<lb/>
萬斛珠琴寳作層臂脱朱鞲明越帛燕衝烏帽濕吳綾<lb/>
雄詩奪錦欺三謝俠氣凌雲比五陵醉卧氍毹驚露下<lb/>
芙蓉月浸碧壺氷<lb/>
　　　致仕還汾湖問信海棠　　　陸行直<lb/>
湖濵春水似桃源楊栁青青燕子喧晴日暖雲歌别墅<lb/>
<pb n="KR4h0116_WYG_024-14a"/>
錦天繡地醉金門流光冉冉長為客清夢時時遶故園<lb/>
借問當年花下影紫簫吹斷幾黃昬<lb/>
　　　逰汾湖　　　　　　　　　顧遜<lb/>
武陵溪上花如錦花氣薰人如酒濃簫聲時倚鏌鎁鐵<lb/>
雲影忽落玻璃鍾小娃傳令覆蓮掌逰子掀篷看玉容<lb/>
汾湖歸來夜何許明月近挂青螺峰<lb/>
　汾湖一名分湖分屬吳江嘉興也其東流入謝宅蕩<lb/>
　蓴菜蕩南陽港又東通三泖<lb/>
<pb n="KR4h0116_WYG_024-14b"/>
　　　鶯脰湖　　　　　　　　　趙時逺<lb/>
鶯去湖存事渺茫梵宫占斷水雲鄉四圍烟樹波濤濶<lb/>
六月橋亭風露凉逺近征帆歸别浦髙低漁網挂斜陽<lb/>
翠㣲深處一聲笛驚起眠沙鷗鷺行<lb/>
　　　春日㳺鶯脰湖偶成　　　　陳一初<lb/>
聞記鶯湖舊有名飛湍㵼碧響春聲鮮鱗雪貼銀花細<lb/>
大舶風生竹葉輕西塞𤣥真留勝迹東林白社樂閒情<lb/>
我來半日溪亭坐吟得新詩信筆成<lb/>
<pb n="KR4h0116_WYG_024-15a"/>
　　　㳺鶯脰湖　　　　　　　　吳億<lb/>
樹色烟光兩㟁分棹歌聲裏散鷗羣船浮春水天疑近<lb/>
人對春風酒易醺翠袖不須花下舞洞簫還待月中聞<lb/>
仙㳺釣客今何在湖上年年自白雲<lb/>
　　　㳺鶯脰湖　　　　　　　　張淮<lb/>
白鳥眠沙夢不驚寒生水國半隂晴酒涵春色花邊過<lb/>
船載湖光鏡裏行南浦愁連芳草緑東風歌送落梅聲<lb/>
那堪日暮臨岐别更聽河橋栁上鶯<lb/>
<pb n="KR4h0116_WYG_024-15b"/>
　鶯脰湖在太湖之南其源自天目東流至荻塘會爛<lb/>
　溪水併出平望安徳橋滙扵此以其形似鶯脰故名<lb/>
　亦名鶯鬬湖<lb/>
　　　過沈張湖　　　　　　　　呉復<lb/>
綵舟蕩槳看青春栁色桃花㟁㟁成江國㣲風醒酒力<lb/>
水村落日見漁人<lb/>
　沈張湖在鶯脰湖下流之北<lb/>
　　　松江賦　　　　　　　　　葉清臣<lb/>
<pb n="KR4h0116_WYG_024-16a"/>
澤國秋晴天髙水平遙山晩碧極浦寒清循㳺具區之<lb/>
野縱汎吳淞之<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>東瞰滄海西瞻洞庭槁葉㣲下斜陽<lb/>
半明樵風歸兮自朝暮夕溜滿兮誰送迎浩霜空兮一<lb/>
色橫霽色兮千名於是積潦未收長江無際澄瀾方興扁<lb/>
舟獨詣社橘初黃汀葭餘翠驚鷺朋飛别鵠孤唳聽漁<lb/>
桹之遞響聞牧笛之長吹既覽物以放懷亦思人而結<lb/>
欷若夫敵冦初平霸圖方盛均憂待濟同安則病魚貪<lb/>
餌而登鈎鹿走險而忘命一旦辭禄揚舲髙泳功崇不<lb/>
<pb n="KR4h0116_WYG_024-16b"/>
居名存斯令達識先明孤風夙競又若金曜不融洛塵<lb/>
其䝉宗城寡捍王國爭雄拂衣洛右震耀江東拖翠綸<lb/>
兮波上膾蟬翼兮柈中倘即時之有適遑我後之為恫<lb/>
至如著書笠澤端居甫里兩槳汀洲片帆烟水夕醉酒<lb/>
樓朝盤魚市浮㳺雲外之物嘯傲人間之世富詞客之<lb/>
多才劇騷人之情思緬三子之清徽諒隨時之有宜非<lb/>
才髙見棄扵榮路乃道大不容於禍機申屠臨河而蹈<lb/>
雍伯夷登山而食薇皆有為而然爾豈得巳而用之别<lb/>
<pb n="KR4h0116_WYG_024-17a"/>
有執簡仙瀛持符帝柱晨韜史氏之筆暮握使臣之斧<lb/>
登覽有澄清之心臨遣動光華之賦荷從欲之流慈慰<lb/>
逺逰之以懼肇提封之所履屬方割之是憂將濬疏扵<lb/>
滙川其拯濟乎畛疇轉白鶴之新渚據青龍之上㳺濯<lb/>
埃垢於緇袂刮病膜乎昬眸左引任公之釣右援仲由<lb/>
之桴思勤官而裕民乃善利之逺猷彼全身而逺害蓋<lb/>
孔臧之自謀鮮鱗在爼真茶滿甌少回俗士之駕亦未<lb/>
可為兹江之羞<lb/>
<pb n="KR4h0116_WYG_024-17b"/>
　　　泊松江渡　　　　　　　　許渾<lb/>
故國今何在扁舟竟不歸雲移山漠漠江濶樹依依晩<lb/>
色千帆落秋聲一雁飛此時兼送客凴檻欲沾衣<lb/>
　　　呉江旅次　　　　　　　　張喬<lb/>
行人愁落日去鳥倦遙林曠野鳴流水空山響暮砧旅<lb/>
途歸計晩鄉樹别年深寂寞逢村酒漁家一醉吟<lb/>
　　　同前　　　　　　　　　　姚鉉<lb/>
勾吳竒勝絶無儔更見松江八月秋震澤波光連别派<lb/>
<pb n="KR4h0116_WYG_024-18a"/>
洞庭山影落中流汀蘆擁雪藏漁市㟁橘風香趂客舟<lb/>
清興不窮聊一望烟空雲霽倚層樓<lb/>
　　　同前　　　　　　　　　　孫何<lb/>
晩灘如雪起沙鷗咫尺姑蘇亦勝逰逸勢㵼歸滄海逺<lb/>
冷聲分作太湖秋葑田幾處連僧寺橘㟁誰家對馹樓<lb/>
魯望不存無可語片帆中夜渡清流<lb/>
　　　同前　　　　　　　　　　王安石<lb/>
莽莽昔登臨秋風一散襟地留孤嶼小天入五湖深柑<lb/>
<pb n="KR4h0116_WYG_024-18b"/>
橘無千里魚鰕有萬金吾雖輕范蠡終欲此幽尋<lb/>
　　　又　　　　　　　　　　　張先<lb/>
春後銀魚霜下鱸逺人曽到合思吳欲圖江色不上筆<lb/>
靜覔鳥聲深在蘆落日未昬聞市散青天都盡見山孤<lb/>
橋南水漲虹垂影清夜澄光合太湖<lb/>
　　　與子瞻會松江得浪字　　　秦觀<lb/>
松江浩無旁垂虹跨其上漫然銜洞庭領畧非一狀恍<lb/>
如陣平野萬馬攢穹帳離離雲抹山窅窅天粘浪烟中<lb/>
<pb n="KR4h0116_WYG_024-19a"/>
漁唱起鳥外征帆颺愈知宇宙寛斗覺東南漲太史故<lb/>
文監謝家盡詩將提攜外形檢語笑供頡頏㛹娟幸不<lb/>
棄撥剌亦從放獨留三百缸聊用沃軒曠<lb/>
　　　得㟁字　　　　　　　　　參寥<lb/>
蜿蜒跨長虹呉會振竒觀水連幾萬頃放目失垠㟁倒<lb/>
影射遙山青螺㸃空半從來誇震澤勝事無昬旦破浪<lb/>
湧長鬛排空度飛翰肺腑入清境劃若春氷泮安得徧<lb/>
九垓從公逰汗漫<lb/>
<pb n="KR4h0116_WYG_024-19b"/>
　　　松江晩泊　　　　　　　　　吳融<lb/>
樹逺天宜盡江奔地欲隨孤帆落何處殘日更新離客<lb/>
是淒涼本情為繫滯枝寸腸無計免應只楚猿知<lb/>
　　　同前<lb/>
落日停橈古渡邊古今踪跡一蒼然平沙盡處雲藏樹<lb/>
逺吹収來水定天正困東西千里路可憐瀟洒五湖船<lb/>
如何不及前賢事却謝鱸魚在洛川<lb/>
　　　同前<lb/>
<pb n="KR4h0116_WYG_024-20a"/>
吳臺越嶠兩分津萬萬檣烏簇夜雲吟盡長天一江月<lb/>
更無人似謝將軍<lb/>
白蘋紅蓼間汀洲水鳥飛翔更自由我若功成解簪紱<lb/>
會湏來買釣魚舟<lb/>
　　　松江作　　　　　　　　　趙嘏<lb/>
松江菰葉正芳繁張翰逢秋憶故園千里帆遮館娃寺<lb/>
一川風暖採香村潮聲漸過仙人宅鶴市曽迷子夜魂<lb/>
我有五湖烟艇在不堪殘日動征軒<lb/>
<pb n="KR4h0116_WYG_024-20b"/>
　　　松江秋書　　　　　　　　陸龜䝉<lb/>
張翰深心怕禍機不縁菰脆與鱸肥如何徇世浮沉去<lb/>
可要抛官獨自歸風度野烟侵醉帽雨來秋浪濺吟衣<lb/>
無人好尚無人貴吟嘯低頭又揜扉<lb/>
　　　松江懷古<lb/>
碧樹吳洲逺青山震澤深無人蹤范蠡烟水暮沉沉<lb/>
　　　松江　　　　　　　　　　楊蟠<lb/>
帆落帆開兩渡頭洞庭木葉擾離愁青山帶日低平野<lb/>
<pb n="KR4h0116_WYG_024-21a"/>
白浪隨風過别洲月靜沙寒知雁宿雲深水暖羨魚逰<lb/>
畫橋隱隱橫天漢人度空中影倒流<lb/>
　　　同前　　　　　　　　　　郭祥正<lb/>
羣山髙下浸湖漘暝靄朝霞物物新驛道更穿東北去<lb/>
青銅影裏㸔行人<lb/>
軒亭多作碧湖傍蓮子枯時荇葉香最愛夜深鷗鷺散<lb/>
釣船明月似瀟湘<lb/>
　　　同前　　　　　　　　　　范致虚<lb/>
<pb n="KR4h0116_WYG_024-21b"/>
黛潑峰巒安用染鏡澄湖面不須磨巳驚張翰鱸如玉<lb/>
想見西施髻似螺目斷樓髙知水濶雲開山盡見天多<lb/>
吾家本是烟波主好律漁翁一曲歌<lb/>
　　　同前　　　　　　　　　　楊友䕫<lb/>
落日滿大江孤舟猶獨行蒹葭交相風中有肅殺聲適<lb/>
從城中來始覺秋氣清世路若廹隘江湖自寛宏平生<lb/>
獨往志久與白鳥盟陳人多所閲新事屢可驚惟有江<lb/>
上峰殘年眼中青<lb/>
<pb n="KR4h0116_WYG_024-22a"/>
　　　過松江　　　　　　　　　范成大<lb/>
長虹斗起蛟龍穴朱碧闌干夜明滅太湖三萬六千頃<lb/>
多少清風與明月青鷁驚飛白鷺閒丹楓未老黃蘆折<lb/>
誰將橫笛叫蒼烟無限驚波翻白雪洞庭林屋舊逰處<lb/>
玉柱金庭路巉絶水仙逢迎摻脩袂問我歸計何當決<lb/>
去年匹馬兀春寒今此孤篷窘秋熱人生意氣得失間<lb/>
輕重劍頭吹一吷莫將塵土涴朱顔却待丹砂回白髮<lb/>
　　　松江舟中二首　　　　　　戴復古<lb/>
<pb n="KR4h0116_WYG_024-22b"/>
夜聽楓橋鐘曉吸松江水客行信悤悤少住亦可喜且<lb/>
會鱖魚肥莫問鱸魚美<lb/>
垂虹五百歩太湖三萬頃除却岳陽樓天下無此景范<lb/>
蠡挾西施功名付烟艇<lb/>
　　　泊松江　　　　　　　　　吳瓊<lb/>
孤舟尚逺征向夕泊江城泖口潮初上雲間月正明呉<lb/>
歌聲嬝娜楚客恨飄萍卧穩霜天漏沉沉欲二更<lb/>
　　　呉江曲　　　　　　　　　朱松<lb/>
<pb n="KR4h0116_WYG_024-23a"/>
呉江女兒白如玉花底紗忩傍溪緑玉簫春煖貼朱唇<lb/>
故作陽春斷腸曲扁舟掠水去如飛不見嫣然一笑時<lb/>
回首江城只孤塔向來一念復因誰<lb/>
　　　呉江舟中　　　　　　　　樓鑰<lb/>
阿連久矣共一被小别愁生夜無寐風帆將我上征途<lb/>
回首江山忽千里小舟橫卧吳江水夢回依約篷忩裏<lb/>
五更漏急月黃昬烏鵲一聲人未起<lb/>
　　　過吳江　　　　　　　　　髙本<lb/>
<pb n="KR4h0116_WYG_024-23b"/>
江吞大澤無西東危亭聳立如驚鴻曉晴不見天地色<lb/>
上下澄碧迷雙瞳菰蒲千頃鷗鷺國風波萬丈魚龍宫<lb/>
逢時自好盡忠義莫學衰世鴟夷公<lb/>
　　　呉江　　　　　　　　　　汪藻<lb/>
好在松江水丁年憶此過垂垂梅子雨細細麯塵波花<lb/>
老千頭橘香聞數丈荷百憂今巳矣搔首意如何<lb/>
　　　還吳江　　　　　　　　　黃由<lb/>
歸來三閲月無事一關心刈草尋花徑開池漾桞隂江<lb/>
<pb n="KR4h0116_WYG_024-24a"/>
邊問明月天際數歸禽幸有髙賔至相逢似竹林<lb/>
　　　夜過吳江憶華終之　　　　　吕寅伯<lb/>
更深無盡燭清氣滿山川沙上風鷗聚烟中霜草鮮故<lb/>
人别何處新月照孤眠欲寄相思意征鴻未可傳<lb/>
　　　吳江春望　　　　　　　　嚴羽<lb/>
客有東吳别慿髙正憶家春青江上草湖白㟁頭沙去<lb/>
鳥無邊盡歸帆幾處斜音徽不可問惆悵結瑶華<lb/>
　　　松江　　　　　　　　　　王安石<lb/>
<pb n="KR4h0116_WYG_024-24b"/>
來時還似去時天欲道來時巳惘然秖有松江橋下水<lb/>
無情長送去來船<lb/>
　　　吳江懷古　　　　　　　　胡元質<lb/>
子胥今日委東流呉國明朝亦古邱大笑夫差諸將相<lb/>
更無人解守蘇州<lb/>
　　　呉江道中　　　　　　　　許棐<lb/>
一别吳淞二十秋敗荷枯栁總新愁白頭交友凋零盡<lb/>
賴有寒江幾個鷗<lb/>
<pb n="KR4h0116_WYG_024-25a"/>
　　　呉江　　　　　　　　　　陳基<lb/>
城邑帶秋水盈盈笠澤湄西風一夜起鴻雁盡南飛晉<lb/>
日東曹掾唐朝左拾遺長揖謝軒冕悠悠千載期<lb/>
　　　同前<lb/>
釣雪灘頭暫艤舟晴虹千尺飲長流吐吞日月天無際<lb/>
出没魚龍地欲浮濟世誰當扶砥柱乞身吾盍老滄洲<lb/>
裁書為問天隨子杞菊荒來又幾秋<lb/>
　　　自吳江回　　　　　　　　趙孟頫<lb/>
<pb n="KR4h0116_WYG_024-25b"/>
壯氣浮孤劍餘生寄短篷戰塵昬野色積雪晛春風北<lb/>
望旌旂濶南歸郡邑空江花與江水客思兩無窮<lb/>
　　　呉江晩泊　　　　　　　　髙得暘<lb/>
江色入秋清蒹葭白露零星移孤雁影月落亂雞聲旅<lb/>
泊常隨處舟行不計程三髙呼莫起誰與話幽情<lb/>
　　　夜汎吳江　　　　　　　　王原傑<lb/>
小舟輕似葉載月過蘇城柔櫓數聲響長江一派清天<lb/>
低連水色風順送鐘聲隔水疎林外漁燈一㸃明<lb/>
<pb n="KR4h0116_WYG_024-26a"/>
　　　吳江夜泊　　　　　　　　　馬臻<lb/>
不見天隨子令人逸興孤村砧聲自荅㟁鳥影相呼河<lb/>
漢回西極星辰入太湖古情今不盡明月照姑蘇<lb/>
　　　呉江夜泊　　　　　　　　　釋宗衍<lb/>
風壤三洲接江湖一水分虹消滄海雨日落洞庭雲客<lb/>
意終難盡漁歌實飽聞長思陸魯望不出可忘君<lb/>
　　　舟次呉江　　　　　　　　　善住<lb/>
客路渺無際﨑嶇何日平積烟迷逺樹殘照下荒城水<lb/>
<pb n="KR4h0116_WYG_024-26b"/>
宿先歸港朝行暗計程長橋知漸近笳鼔隔林鳴<lb/>
　　　過吳江　　　　　　　　　　李孝光<lb/>
左帶吳淞右五湖人家笑我隔菰蒲風濤不動魚龍國<lb/>
烟雨翻成水墨圖越客卧吹船上笛吳姬多倚水邊壚<lb/>
鑑湖道士如招隱一曲他年得賜無<lb/>
　　　舟過吳江<lb/>
十五女郎可憐生牽挽百丈踏泥行洗脚上船歌白苧<lb/>
春風吹過闔閭城<lb/>
<pb n="KR4h0116_WYG_024-27a"/>
　　　舟次吳江寄溉之李學士　　張雨<lb/>
垂虹散髮思飄然悔不金陵捉酒仙詩有羊何方得和<lb/>
世無李郭更同船金人掌上三危露玉女窗中五色烟<lb/>
莫待遂良鬚盡白共尋瑤草看明年<lb/>
　　　倪元鎮避兵吳江　　　　　包英<lb/>
不待兵戈即逺移吳淞江上住多時從容只為知幾早<lb/>
阻絶應嗤會面遲角里正堪商谷隱龎公未赴鹿門期<lb/>
山川揺落空相對每切停雲一賦詩<lb/>
<pb n="KR4h0116_WYG_024-27b"/>
　　　同上　　　　　　　　　　謝應芳<lb/>
詩中有畫畫有詩輞川先生伯仲之襟懷不着一事惱<lb/>
姓名惟恐多人知竹籜裁冠晨沐髮蓮蓬洗硯晩臨池<lb/>
數年同飲吳江水明月清風有所思<lb/>
　　　過松陵　　　　　　　　　陳謙<lb/>
第四橋下風水惡千斛船中心骨驚蛟龍有時就廟食<lb/>
鴻雁每嵗不南征松江太湖㑹合地莫雨寒潮交戰聲<lb/>
獨客倚篷歸嘆息﨑嶇世路何由平<lb/>
<pb n="KR4h0116_WYG_024-28a"/>
　　　次韻王松陵　　　　　　　陳深<lb/>
江上青山擁縣城江頭結屋放歌行散人昔有陸魯望<lb/>
處士今無禰正平萬頃雲濤聊自賞百年肝膽定誰傾<lb/>
何時適有扁舟興趂得垂虹夜雪明<lb/>
　　　將赴京口道出松陵　　　　鮮于樞<lb/>
夢裏邱園去未能眼中憂患日相仍向憐楚澤行吟客<lb/>
今羨禪林坐斷僧千里雲山望京口一帆風雪度松陵<lb/>
三髙祠下空低首不獨塵心愧季鷹<lb/>
<pb n="KR4h0116_WYG_024-28b"/>
　　　陪淮南僚友泛舟吳江城下　　王逢<lb/>
伏波魚龍夜不驚菱花千頃湛虚明吳儂似怪青絲馬<lb/>
漢月重臨白帶城世説竇融功第一獨憐阮籍醉平生<lb/>
樓船簫鼔中流發未及東南早罷兵<lb/>
　　　吳江　　　　　　　　　　張翥<lb/>
坐倚風檣看太湖波濤澒洞半三吳寒通上界咸池氣<lb/>
黒入中流水伯都雲暗蛟龍應起立雪深鴻雁自驚呼<lb/>
望亭有酒堪消醉買得漁家一尺鱸<lb/>
<pb n="KR4h0116_WYG_024-29a"/>
　　　避地吳江九日　　　　　　楊維楨<lb/>
行年七十猶為客何處江湖着老夫黒髮空留數莖在<lb/>
黃花也笑一錢無家徒活計如鳩拙病起形容似鶴臞<lb/>
獨把茱茰還自酌酒酣不用阿孫扶<lb/>
　　　吳江夜泊<lb/>
曉向三髙祠下泊滿江秋氣入征袍紅蓮水碧留容色<lb/>
白鳥沙明見羽毛海賈結廬天上住吳兒將艇月中操<lb/>
手斟白酒休辭醉明日西風泛雪濤<lb/>
<pb n="KR4h0116_WYG_024-29b"/>
　　　呉江　　　　　　　　　　盧堪<lb/>
三髙祠前流水五湖烟外孤篷楓落呉江夜冷髙情都<lb/>
付漁翁<lb/>
　　　松陵　　　　　　　　　　倪瓚<lb/>
松陵原上望長洲緑玉平鋪江水流便取釀為千日酒<lb/>
大瓢酌月散煩憂<lb/>
　　　夜泊吳江城下<lb/>
人家近住江城外月色波光上下天風景自佳時俗異<lb/>
<pb n="KR4h0116_WYG_024-30a"/>
泊舟聞咏白雲篇<lb/>
　　　吳江月下泛舟　　　　　　胡奎<lb/>
餘霞歛遙岑㣲靄生近浦江行坐良夜月出鳴柔櫓茫<lb/>
茫天欲流歴歴星可數水螢乍明滅沙禽或翔舞此意<lb/>
誰與同三髙渺千古<lb/>
　　　松陵道中　　　　　　　　岑琬<lb/>
野濶烟凝樹湖深水近田丫髻挑菜女獨櫓賣魚船鳥<lb/>
去春山外帆収古驛前孤吟看北斗戀闕意忘眠<lb/>
<pb n="KR4h0116_WYG_024-30b"/>
　　　松江同宿和唐人韻　　　　　張楷<lb/>
呉江楓葉冷獨客漫多愁月落汀烟曉天晴海氣秋萍<lb/>
踪隨雁鶩鄉夢越汀洲回首青雲路低頭愧白鷗<lb/>
　　　吳江夜泊　　　　　　　　薛績<lb/>
舟傍垂虹宿夜深飛露華鐘聲來梵刹燈影近漁家葉<lb/>
響風生樹灘明月映沙去家雖不逺惆悵即天涯<lb/>
　　　渡吳松江　　　　　　　　髙啟<lb/>
稍離城郭喧逺適滄洲趣乘湖動旅榜露散寒江曙蒼<lb/>
<pb n="KR4h0116_WYG_024-31a"/>
蕪靡靡出白鳥翻翻去不識隱人村舟中望髙樹遭時<lb/>
嘆有棘拯物慚無具不向此鄉居飄零復何處<lb/>
　　　至吳松江<lb/>
江淨涵素空髙帆漾天風澄波三百里歸興與無窮心<lb/>
期弄明月迢遞辭金闕晩色海霞銷秋芳渚蓮歇久别<lb/>
釣魚磯今朝始拂衣忘機舊鷗鳥相見莫驚飛<lb/>
　　　過吳松江風雨大作不可渡晚覔漁舟抵松陵<lb/>
　　　官舍<lb/>
<pb n="KR4h0116_WYG_024-31b"/>
風雨方知客路難飛鴻相逐渡江湍港収漁市歸舟晚<lb/>
門掩官㕔對燭寒此地昔年曽逺宿何人今夕共清懽<lb/>
枕邊不為江聲急夢寐憂時未得安<lb/>
　　　松陵江上　　　　　　　　　韓奕<lb/>
閒㳺何處寄閒情江上維舟眺晚晴秋雨荒城猶艸色<lb/>
寒天逺寺又鐘聲支離形影中年過蕭散心情外物輕<lb/>
問信偶來居士室焚香煮茗話無生<lb/>
　　　泊吳江寄僧　　　　　　　孫大雅<lb/>
<pb n="KR4h0116_WYG_024-32a"/>
松陵橋畔太湖前斜日青楓繫客船引頸數看花鴨亂<lb/>
含情深愧白鷗賢千鐙庾嶺傳無盡一宿曹溪覺有縁<lb/>
稍待月明風細細卧吹簫管學坡仙<lb/>
　　　吳江中冬至日　　　　　　王禕<lb/>
十年走馬竟何如轉覺謀生事事非時序每驚愁裏換<lb/>
家山長向夢中歸吳江嵗晚寒波積楚塞天空鴻雁稀<lb/>
酒後登樓倍惆悵緇塵猶滿舊征衣<lb/>
　　　往吳江　　　　　　　　　朱文奎<lb/>
<pb n="KR4h0116_WYG_024-32b"/>
一篷涼雨晚初晴煙水蒼茫落日明菱葉荷花偏入眼<lb/>
鵁鶄鸂鷘自同盟釣竿且覔𤣥真子紗帽還從漉酒生<lb/>
笠澤留連今十日只因此地有蓴羮<lb/>
　　　吳江春望　　　　　　　　呉復<lb/>
二月江南春雨晴雜花開樹栁飛鶯江湖一色葡萄緑<lb/>
呉越千重錦繡明珠箔小娃金縷曲玉樓仙客紫鸞笙<lb/>
白頭庾信思鄉國無限春光感舊情<lb/>
　　　舟次呉江　　　　　　　　胡奎<lb/>
<pb n="KR4h0116_WYG_024-33a"/>
江上涼生白苧袍荻花楓葉晩蕭騷長虹飲澗天在水<lb/>
怒雷劈山風送濤地勢混茫通九澤風流今古屬三髙<lb/>
収帆暫向楓灣宿喚起吳姬壓小槽<lb/>
　　　回至吳江　　　　　　　　陶振<lb/>
長憶松陵是故鄉白頭耿耿未能忘綺筵華日三春樂<lb/>
畫舫荷風六月凉橙熟蟹螯催早薦蓴香鱸膾喜新甞<lb/>
交㳺何處皆星散訪舊令人重感傷<lb/>
　　　秋夜呉江汎月　　　　　　陳一初<lb/>
<pb n="KR4h0116_WYG_024-33b"/>
短棹迂程夜渡江蘋香月色滿篷忩天涯流涕青山逺<lb/>
烟際關情白鳥雙赤壁仙逰疑有約滄洲漁唱不成腔<lb/>
明朝訪舊松陵郭對榻挑燈共一缸<lb/>
　　　泊吳江　　　　　　　　　蘇平<lb/>
艤棹垂虹近驛樓水晶宫裏喜同㳺腥風隔浦吹魚網<lb/>
逺火臨流映客舟萬頃烟波寒浸月一天星斗倒涵秋<lb/>
酒醒共向篷忩坐誰詠滄浪起白鷗<lb/>
　　　和　　　　　　　　　　　尹寛<lb/>
<pb n="KR4h0116_WYG_024-34a"/>
酒醒長歌倚柁樓雪灘祠下又重㳺湖光萬頃沉孤月<lb/>
燈影三人共一舟天轉星河知午夜風吹砧韻報新秋<lb/>
百年身世真萍梗機事何煩問海鷗<lb/>
　　　呉江春思　　　　　　　　　莫禮<lb/>
積雨閒庭春艸長空齋不語坐焚香堦前螻蟻輸糧急<lb/>
花底山蠭課蜜忙處士只應如靖節將軍誰復數糜芳<lb/>
絶憐二月呉江路無數東風開野棠<lb/>
　　　呉江道中　　　　　　　　　卞榮<lb/>
<pb n="KR4h0116_WYG_024-34b"/>
蘇臺東入吳江縣縣郭縈迴枕白沙沿路石橋知幾載<lb/>
隔湖烟樹是誰家水深半浸青蒲葉風急偏欺細麥花<lb/>
一望望亭平野濶欲疑漂泊在天涯<lb/>
　　　吳江阻風<lb/>
驛夫及候趨長道江鳥忘機立淺沙苦被風波欺客棹<lb/>
欲投烟火宿人家月明夜市猶沽酒水滿春瓶自養花<lb/>
坎坷湏㬰何足道也曽天漢泛仙槎<lb/>
　　　吳江舟中　　　　　　　　　聶大年<lb/>
<pb n="KR4h0116_WYG_024-35a"/>
壯懷牢落宦情㣲夢繞鄉山未得歸貌比安仁今覺瘦<lb/>
年如伯玉始知非五湖烟月家何在萬里雲霄鳥倦飛<lb/>
同是一年將盡夜椒盤銀燭賞心違<lb/>
　　　宿呉江　　　　　　　　　楊一清<lb/>
長堤維暮色野况獨蕭然水市魚蝦上江城鳥雀喧疎<lb/>
鐘寒破夜荒菼暗浮烟竟夕淹逰舫揆予有勝縁<lb/>
　　　吳江早發<lb/>
水驛聞殘夜揚帆泝逺流草蟲知急景江樹入深秋寒<lb/>
<pb n="KR4h0116_WYG_024-35b"/>
雨鳴孤棹晨光見淺洲問津應未厭清興若為酬<lb/>
　　　呉江晩眺　　　　　　　　呉寛<lb/>
霜林搖落洞庭㣲澤國茫茫對夕暉湖上客來金橘熟<lb/>
橋頭人賣玉鱸肥扁舟范蠡當時計獨棹張翰何處歸<lb/>
景物蕭條増客思更堪回首雁南飛<lb/>
　　　過吳江訪張子靜泊南津口　　沈周<lb/>
吳江南下黃溪路嵗晏逢君溪水頭雙鬢都生五年雪<lb/>
兩人相對一孤舟關前晩纜翻鵶樹夜半寒燈落雁洲<lb/>
<pb n="KR4h0116_WYG_024-36a"/>
未識新春此杯酒更於何地得同㳺<lb/>
　　　與少宰呉江舟中聨句　　　　文林<lb/>
望斷平湖浪接天<hi>林</hi>好風百里促歸船白銀盤裡青螺<lb/>
小<hi>寛</hi>寳帶橋頭素月圓此地遙知燈滿市<hi>林</hi>他人休送<lb/>
酒如泉同㳺不是天閑驥<hi>寛</hi>肯似坡翁石浪鐫<hi>林</hi>
　　　吳江道中　　　　　　　　杜啟<lb/>
十年來徃鏡光中此日歸來作釣翁香擘霜苞連蔕緑<lb/>
鮮烹銀尾四腮紅乾坤事業雙皤鬢風月平章一短篷<lb/>
<pb n="KR4h0116_WYG_024-36b"/>
欲續江湖散人句天隨何處得相從<lb/>
　　　吳江　　　　　　　　　　沈周<lb/>
緑幕紅忩映水開長橋夾岸起樓臺樓前舫子過湖去<lb/>
雙櫓鳴環淅索來<lb/>
　　　泛呉江　　　　　　　　　朱存禮<lb/>
一帆風便到呉江江上飛來白鳥雙舟子飯時吾夢覺<lb/>
起吟新月坐篷忩<lb/>
　　　吳江竹枝歌三首　　　　　　胡奎<lb/>
<pb n="KR4h0116_WYG_024-37a"/>
第四橋頭楓葉青白龍吹雨浪花腥過橋買酒待月出<lb/>
今夜夜宿垂虹亭<lb/>
青裙女兒雙髻螺唱得吳宫子夜歌酒醒月明眠不得<lb/>
秋風吹起洞庭波<lb/>
西山落日東山黃儂唱竹枝行晩涼十幅蒲帆弓様滿<lb/>
南風吹過白龍堂<lb/>
　　　同前　　　　　　　　　　都穆<lb/>
雙櫓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>船無比輕耳邊唯聽踏車聲龍王堂下風波惡<lb/>
<pb n="KR4h0116_WYG_024-37b"/>
自是儂心耐得驚<lb/>
　　　江上納凉<lb/>
酒餘茶椀手還持水樹風多坐屢移却憶去年城市裏<lb/>
汗衣塵土正奔馳<lb/>
　　　吳江道中　　　　　　　　陸顒<lb/>
鱸肥蓴脆正秋風緑水紅橋宛轉通不獨季鷹思故里<lb/>
扁舟過此戀吳中<lb/>
　　　吳江舟中謝伯一有詩次韻　楊一清<lb/>
<pb n="KR4h0116_WYG_024-38a"/>
寒露初零暑氣収吳中風物此髙秋老須朋從與尋樂<lb/>
興在登臨非浪㳺烟樹夕陽歸鳥盡石橋新水落花浮<lb/>
船頭一嘯悠然去坐愛清溪帶月流<lb/>
山光水色此兼収一棹西風萬里秋病起不勝元亮酌<lb/>
老來猶作子長㳺烟花露栁濛濛溼沙鷺汀鷗故故浮<lb/>
林籟無聲人語靜長空如洗絳河流<lb/>
　　　使浙日承親友送至吳江　　　楊循吉<lb/>
送送未覺逺因留江上眠天寒人共被夜靜水衝船候<lb/>
<pb n="KR4h0116_WYG_024-38b"/>
旦窺雅發離家記月圓未知從此去何處過殘年<lb/>
　　　呉江舟夜二首　　　　　　皇甫涍<lb/>
旅汎季冬時寒深百川滙隂條寂無禽晴蹊雪仍在獨<lb/>
夜湖傍人遙汀霧兼靄望月測虚盈臨流意暝曖懷古<lb/>
發棹謳扁舟寄幽嘅<lb/>
邑壤帶豐津人家映洄汜徙泊眺長原數處征鴻起逺<lb/>
心滄波外客愁鐘聲裏夜寒江舟靜孤月照烟水獨寤<lb/>
方悠哉勞懷曷云巳<lb/>
<pb n="KR4h0116_WYG_024-39a"/>
　　　呉江詞<hi>水調歌頭建炎中西浙人作出中吴紀聞甚悲壯録之</hi>
平生太湖上短棹幾經過如今重到何事愁與水雲多<lb/>
擬把匣中長劍換取扁舟一葉歸去老漁蓑銀艾非吾<lb/>
事丘壑巳蹉跎　膾新鱸斟美酒起悲歌太平生長豈謂<lb/>
今日識兵戈欲㵼三江雪浪淨洗烽煙千里手不挽天<lb/>
河回首望霄漢雙淚墮清波<lb/>
　巳上諸水並屬吳江長洲<lb/>
　　　過沙湖寄顧玉山　　　　　　楊維楨<lb/>
<pb n="KR4h0116_WYG_024-39b"/>
五月落殘梅子雨沙湖水髙三尺强大風開帆作弓滿<lb/>
白浪觸船如馬狂唱歌賣魚赤鬚老打鼔踏車青苧娘<lb/>
故人相見在婁下坐對玉山懷草堂<lb/>
　　　冒雨過白沙湖　　　　　　　髙啟<lb/>
天寒滿湖雨獨棹東歸急遙望水邊村蕭條暮烟濕家<lb/>
人應候我深映柴扄立<lb/>
　沙湖一名金沙湖在婁門外二十里湖雖小而與松<lb/>
　江諸水吞吐青丘戴墟二浦在焉<lb/>
<pb n="KR4h0116_WYG_024-40a"/>
　　　宿蠡口　　　　　　　　　華幼武<lb/>
春風吹短棹迤邐望歸程刁斗溪邊戍旌旗野外營市<lb/>
橋人跡少官路馬蹄輕欲向東湖去邊烽永夜明<lb/>
　　　蠡口道院　　　　　　　　胡纘宗<lb/>
面面皆春水臨橋跨小樓帆檣日來往誰解五湖㳺<lb/>
　　　其二<lb/>
橋迥低臨斗樓危逺插河碧桃開十里春興復如何<lb/>
　　　蠡口陳孝子歌<hi>孝子名興立蠡口人事載郡志</hi>　吳一鵬<lb/>
<pb n="KR4h0116_WYG_024-40b"/>
孝子芒鞋并布袍孝出天性由兒曹世居蠡口治農事<lb/>
家無擔石窮無聊白頭阿母卧牀褥病中思食王家糕<lb/>
王家却住臨頓里地隔東西殊路遙去買長從五更起<lb/>
風雨寒暑寜辭勞日髙駐足對流水黃冠邂逅楊涇橋<lb/>
為云病母亦愛此投贈慨然如故交復回雙踵向臨頓<lb/>
阿母頓覺沈疴消豈知黃冠巳相送入口味若吞蟠桃<lb/>
空中仙袂忽遐舉挂壁只見葫蘆瓢舉家驚説事竒異<lb/>
母子喜氣春陶陶却開門第建宫觀引領擬把仙翁招<lb/>
<pb n="KR4h0116_WYG_024-41a"/>
孝名三日傳逺近坐令光彩生衡茅巍巍祠廟衆所仰<lb/>
瓣香男女昏還朝琴川前有周孝子聨璧正協邦人謠<lb/>
法應血食勵風俗誰為草疏揚於朝嗟哉祠廟兵火後<lb/>
頽垣破壁風簫蕭眼前豈無仗義士克復舊觀摩雲霄<lb/>
我慚同里生最晚衣冠瞻拜空英標願歌懿徳播海内<lb/>
孝名永與吳山髙<lb/>
　蠡口在齊門外十里<lb/>
　　　發漕湖　　　　　　　　　華幼武<lb/>
<pb n="KR4h0116_WYG_024-41b"/>
漕湖東南大星起灔灔光晶射湖水兩髯搖櫓送風行<lb/>
浪花激船洒飛雨我時起坐推篷忩天地黯慘開鴻龎<lb/>
扶桑日出東海沸波濤滉漾珊瑚光迴風揚帆舟子喜<lb/>
唱歌逕度三十里樓閣參差見吳市<lb/>
　　　晩過漕湖寄楊孟二處士三首<lb/>
秋天澹澹水泠泠十里湖光鏡面平紅日近山霞縹緲<lb/>
扁舟如在畫中行<lb/>
歌聲迤邐瀼西村燈火人家半揜門却憶溪南孟夫子<lb/>
<pb n="KR4h0116_WYG_024-42a"/>
新詩吟罷共誰論<lb/>
浮雲過盡月生光野徑依㣲認草堂獨倚柂樓情思惡<lb/>
不知風露濕衣裳<lb/>
　　　漕湖即事　　　　　　　　呉一鵬<lb/>
晴光如練繞村居渺渺相望十里餘义港霧迷知有蜃<lb/>
迴波霜落愛多魚送青兩地山長峙<hi>陽山虞山相對</hi>轉漕千艘<lb/>
粟可儲水際會塤亭早建最宜觀月夜清虚<lb/>
　　　發漕湖　　　　　　　　　孫太初<lb/>
<pb n="KR4h0116_WYG_024-42b"/>
初日浮髙樹清鷗散淺沙挂帆湖水上聞笛野漁家岸<lb/>
坼菰蒲合雲迷山郭斜芳洲動幽興自起采蘋花<lb/>
　漕湖本名蠡湖寰宇記范蠡伐吳開蠡瀆通此湖故<lb/>
　云唐書地理志云元和八年孟簡開泰伯瀆併導蠡<lb/>
　湖故以瀆為孟瀆湖為孟湖其實古之蠡湖也故其<lb/>
　東為蠡口西貫無錫之泰伯鄉亦有蠡尖口其稱漕<lb/>
　湖不知所始或云以通漕運故名其土屬無錫而其<lb/>
　浸皆屬長洲<lb/>
<pb n="KR4h0116_WYG_024-43a"/>
　　　黃埭舟次　　　　　　　　韓奕<lb/>
野意入新年清溪獨放船曉行衝㟁雪夜泊就人烟古<lb/>
井梁鴻宅空山陸羽泉老來光景短隨處且留連<lb/>
　黃埭塘在漕湖之東對蠡口<lb/>
　　　常熟塘紀功碑　　　　　　劉允文<lb/>
呉之藪曰具區郡之大惟蘇州商為貨居農實邦本錫<lb/>
貢多品厥田上中土宜在民地利乎水常熟塘按圖經<lb/>
云南北之路自城而遙百有餘里旁引湖水下通江潮<lb/>
<pb n="KR4h0116_WYG_024-43b"/>
支連𣲖分近委遐輸左右惟强家大族疇接壤制動渉<lb/>
千頃年登萬箱豈伊沿泝之功實由灌溉之利故名常<lb/>
熟嵗無眚焉洎貞元以來時屬大旱繇是填淤荐為塗<lb/>
泥而淪胥怨咨殖物痡矣郡守隴西李素字人原始覩<lb/>
弊則曰在穿導之遂聞於本道亷使吏部尚書韓公秉<lb/>
文惟謹施徳惠人發令功遂觀風悦隨人無間言曰予<lb/>
惟同志攝令吳縣主簿李仲方稟其成規請事疏鑿扵<lb/>
是叅井邑之役則經費其力而長洲當三之一焉縣宰<lb/>
<pb n="KR4h0116_WYG_024-44a"/>
李暵復善供命乃計工量日候隟庀徒為利渉之宜蔽<lb/>
反壤之害詢蓄洩之勢増逺近之防人不告勞事為永<lb/>
逸先期而望表繩直不日而終朝子來塘開地中工畢<lb/>
泉出山澤作氣江湖發源積為長流實自新淛舟楫鱗<lb/>
集農商景從春秋有施水旱斯備嗟乎塘之堙鬱也久<lb/>
矣何壅之無慮而啟之有時非體仁𢎞多應用髙朗曷<lb/>
以越前所未暇逮今而行其志哉則史之決渠書之滌<lb/>
源以澄流其惡潤彼稻田况山川襟帶之廣林盬沃饒<lb/>
<pb n="KR4h0116_WYG_024-44b"/>
之資規同九州殷列七縣其提刑底績固良二千石之<lb/>
能惟李公敏於直方精在損益為信安未半嵗而吳郡<lb/>
餘一年焉政猶風行惠與時至文學備全清慎寡欲通<lb/>
貨豐財五行因之順下致理之實不其偉歟去嵗朱方<lb/>
構患而郡邑連陷公敺白徒以扼狂冦挺拔凶黨修復<lb/>
城池皇帝聞而嘉之俾金章與紫綬給誥垂美必將大<lb/>
闡王度紹休朝廷豈惟與民分憂是塘之為政也彼人<lb/>
士以允文在公之宇備詳其事請刻於石庶垂之可久<lb/>
<pb n="KR4h0116_WYG_024-45a"/>
銘曰瞻彼塘矣昔之所闢物利乘舟土膏其澤嵗有堙<lb/>
塞時罔疏滌誰謂澄流變為廣㵼降是良牧猗歟隴西<lb/>
揆日爰鑿經旬洞開湖水南迤江源北來旁分溝洫潛<lb/>
畜風雷政可施利役無勞止力均二邑功踰百里舟楫<lb/>
攸往田疇所視義實通方智侔經始濬自髙㟁豈云隨<lb/>
山人懽在路魚樂扵泉伊此化逺矧夫事宣立石川上<lb/>
維無窮焉元和四年二月十八日將仕郎前左威衛録<lb/>
事參軍劉允文序<lb/>
<pb n="KR4h0116_WYG_024-45b"/>
　雲和塘本名元和唐郡守李素所治成於元和四年<lb/>
　故名後譌元為雲今但呼常熟塘<lb/>
　　　尚湖　　　　　　　　　　張洪<lb/>
嫋嫋秋風起白波維舟無奈客愁何江湖滿地人來少<lb/>
蒲葦連天雁去多咫尺不遑安信宿百年能得幾經過<lb/>
自憐舊日嬉逰處都被農家插晚禾<lb/>
　　　經尚湖望虞山　　　　　　　沈周<lb/>
日午放舟湖上頭虞山隨船走不休髙雲仰見出翠壁<lb/>
<pb n="KR4h0116_WYG_024-46a"/>
飛影下接滄波流青林人家隱山麓雞鳴犬吠聞中洲<lb/>
鸕鷀羣飛竹葉暗蜻蜓特立荷花秋蓮歌漁唱尚互答<lb/>
落景在樹猶堪逰小舟爭渡各先去獨逆風波渾不憂<lb/>
　　　過尚湖　　　　　　　　　韓奕<lb/>
家事不相關扁舟自往還雞聲茅屋外客夢水雲間汀<lb/>
樹村邊宻沙鷗水上閒故人何處訪田舍繞青山<lb/>
　　　秋日同李尚書錢正郎廷瓚弟逰西山下尚湖<lb/>
　　　次韻　　　　　　　　　　　桑悅<lb/>
<pb n="KR4h0116_WYG_024-46b"/>
霜樹紺紅爛不収畫船如入鏡中逰詩篇襍沓多新作<lb/>
風景依稀似暮秋開口幸逢今日笑移家忘却去年愁<lb/>
<hi>時流賊劉七在狼山</hi>杏花春雨江南醉誰似先生尚黒頭<lb/>
　尚湖一名上湖在雲和塘之西長十五里廣九里上<lb/>
　有虞山頗為竒勝<lb/>
　　　福山港口待潮　　　　　　　陳基<lb/>
吳山如畫楚江平消得孤帆半日程潮落沙頭纔一尺<lb/>
舟停江口復三更時清不識風波險世亂方知性命輕<lb/>
<pb n="KR4h0116_WYG_024-47a"/>
坐擁貂裘待明發臨風空愧魯連生<lb/>
　　　二十日福山港寄諸友<lb/>
漢將西征肅羽儀簡書日日有程期東溟潮上犀船發<lb/>
南斗星横虎節移青入楚封山㸃㸃白添吳鏡雪絲絲<lb/>
美人宴罷芙蓉署一色銀花翠壓枝<lb/>
　福山塘自縣城通江門北行四十里入揚子江是為<lb/>
　福山港福山渡在焉<lb/>
　　　常熟縣許浦塘疏濬記　　　　倪岳<lb/>
<pb n="KR4h0116_WYG_024-47b"/>
四明楊君子器以成化丁未進士來知常熟縣事孳孳<lb/>
治理事有病民者次第罷去惟是縣治濵海其東北有<lb/>
許浦塘上接梅李塘會昆城諸湖水以達於海在宋元<lb/>
時常立水軍寨建為鉅鎮我朝更置廵檢司以事防守<lb/>
歴嵗滋久海水衝潰至今海口巳三十六里廵檢司三<lb/>
易其地浦為潮沙所壅堙塞巳久旱則潮汐弗通澇則<lb/>
沮洳弗泄民兩病之君軫於中思力濬治以工鉅弗穰<lb/>
未易事事適水部郎中新喻傅君曰會奉命來司水政<lb/>
<pb n="KR4h0116_WYG_024-48a"/>
首具始末以請謀之而協遂命治農丞趙祥者董其役<lb/>
民用胥勸役者子來扵是濬許浦之壅者濶十二丈深<lb/>
八尺長四千三百二十丈有竒分占工作稍食稱事為<lb/>
力易者人三尺為力難者人一尺有竒工畢即釋不計<lb/>
早暮不踰月告成凡役二萬二千人有竒鑿地之紆者<lb/>
十有二所除兩厓積土以為坦道植栁扵兩厓之上俾<lb/>
得不善崩以䕃行者得舊石閘於雙墩移置海口俾啟<lb/>
閉以時蓄泄有節旱澇無虞易置廵司扵閘上用便廵<lb/>
<pb n="KR4h0116_WYG_024-48b"/>
邏復謂梅李復居上流水北不通舟行用阻仍以萬二<lb/>
千餘人濬之長六千一百三十丈有竒深濶減許浦十<lb/>
之二始濬許浦繼濬梅李蓋自城東門抵海口七十里<lb/>
有竒凡為工三萬三千有竒木食工之費僅二十緡有<lb/>
竒始工於𢎞治己未十一月壬申訖工於庚申正月癸<lb/>
未為費省而成功速有如此哉邑人咸謂是浦之為民<lb/>
病者幾五十年矣一旦賴賢令尹之力民享其利者將<lb/>
無窮焉茍非紀載其成著斯績於弗渝抑何以昭示於<lb/>
<pb n="KR4h0116_WYG_024-49a"/>
後紹斯績扵弗替也邪乃相率建亭鑿石置諸閘上介<lb/>
邑庠生朱紳來請予言以紀予惟朝廷設官置吏惟以<lb/>
為民故閭閻之下呻吟病苦率於親民者是責也而世<lb/>
之鋭者樂扵速化既無意扵為民鈍者安扵無為又無<lb/>
力扵為民是以民病日深莫可告語徒為竊嘆而巳若<lb/>
今許浦之役其事可謂重大其費可為浩穰而其為民<lb/>
病亦可謂久且深矣先之為政扵斯者亦當有慨然一<lb/>
加之意者否乎使非楊君之篤於為民傅君之樂於從<lb/>
<pb n="KR4h0116_WYG_024-49b"/>
善欲求是浦底績亦難矣於是而知天下之民病亦豈<lb/>
易於瘳乎雖然孔子之論從政嘗曰因民之所利而利<lb/>
之斯不亦惠而不費乎擇可勞而勞之又誰怨觀之斯<lb/>
役尤可信也是亦惟視為政者何如耳然則楊君其無<lb/>
忝扵聖人之徒歟用是具書以告來者<lb/>
　　　許浦按教水軍　　　　　　　袁説友<lb/>
小臣銜命入雲屯聖主如天詔語温萬甲衝風揚士氣<lb/>
一言挾纊荷君恩頗驚霹靂燒戎旅更想艨艟上海門<lb/>
<pb n="KR4h0116_WYG_024-50a"/>
欲挽長歌問豪傑豈無擊揖歎中原<lb/>
　　　次韻袁起巖許浦按教水軍二絶<lb/>
　　　　　　　　　　　　　　　　范成大<lb/>
橫波組練試揚舲風捲魚龍海欲凝但得綈袍如挾纊<lb/>
何妨鐵甲冷如氷<lb/>
戈船戰棹疾如飛莫遣潮沙澱海湄草奏直須窮利病<lb/>
奉身從此繫安危<lb/>
　　　許浦屯即事　　　　　　　袁説友<lb/>
<pb n="KR4h0116_WYG_024-50b"/>
皇家百萬兵一一供行闕盼恩勞軍士有詔涓良月鳴<lb/>
鑾肅天仗君王自親閱旌旗照鼙鼓鎧甲耀氷雪金繒<lb/>
辱君賜再拜嵩呼疊天子曰嘻哉長江殆天設雲屯皆<lb/>
壯士寜有中外别乃命臣説友腆犒均行列許之問軍<lb/>
旅利害興優劣臣聞疇昔論舟師利通渉出入似風馳<lb/>
進退如電掣鄉來經始意規置有餘烈更張一何事事<lb/>
亦隨廢缺横舟卧平沙鍪甲半折裂艨艟纔十五水卒<lb/>
無驍傑祇今衆弊見噤不一語決徃往憂國者無路伸<lb/>
<pb n="KR4h0116_WYG_024-51a"/>
喙舌小臣何肖似銜命紆守節願陳一得慮竹頭而木<lb/>
屑方略許圖上稽首思罄竭君王赦其愚臣敢畢其説<lb/>
　許浦在常熟縣東北<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_024-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹續集巻二十四<lb/>
</p>
<p>
</p>
  </div>
<div>
                <head>呉都文粹續集巻二十五</head>
    <p>
<pb n="KR4h0116_WYG_025-1a"/>
欽定四庫全書<lb/>
　呉都文粹續集巻二十五　　明　錢榖　撰<lb/>
　　題畫<lb/>
　　　張僧繇畫龍<hi>在崑山慧聚寺</hi>　　　　崔融<lb/>
人莫嫌山小僧還愛寺靈殿髙神氣力龍活客丹青<lb/>
　　　題米南宫畫　　　　　　　　郯韶<lb/>
風流不見米南宫依舊雲林逺寺重貌得匡廬舊㳺處<lb/>
半江秋色洗芙蓉<lb/>
<pb n="KR4h0116_WYG_025-1b"/>
　　　題米南宫雲山圖　　　　　　來復<lb/>
南宫米黻生殊方馳名畫史妙莫當墨雲翻空太隂黒<lb/>
功奪造化開㣲茫酒酣放筆情爛漫愛寫長林帶溪㟁<lb/>
崑崙移得毫芒間數㸃浮雲落天半鴨嘴灘頭沙浦通<lb/>
鯉魚浪颭菊花風山腰路險不可屐飛瀑倒掛青天虹<lb/>
我憶南逰溯湘沔七十二峰長對面赤壁山髙看洞庭<lb/>
一道澄波㵼秋練人生誰無丘壑懐可奈塵土羈長才<lb/>
子陵不遇劉文叔釣臺未必髙雲臺展圖頗識舊行處<lb/>
<pb n="KR4h0116_WYG_025-2a"/>
彷彿㣲鐘隔烟樹荒盡菱租老未歸寄書欲問沙頭鷺<lb/>
　　　米南宫雲山歌　　　　　　張羽<lb/>
古之畫法不復見六朝人物留遺譜後來山水出新意<lb/>
二李三王差可覩洪谷之後有荆關營丘渾雄獨造古<lb/>
華原處士志竒崛餘子紛紛何足數郭熙平逺疑有神<lb/>
北苑爛漫皆天真畫院宣和衆史集俗筆姿媚非吾倫<lb/>
豈知南宫迥不羣一掃千古丹青塵神閒筆簡意自足<lb/>
窈窕青山行白雲黃侯黃侯安得此元氣淋漓猶滿紙<lb/>
<pb n="KR4h0116_WYG_025-2b"/>
晴窓拂拭對髙秋恍惚神逰華山裏生平畫癖奈此何<lb/>
為子試作雲山歌珍藏什襲子須記世間名畫今無多<lb/>
　　　為陸全卿題米南宫雪景　　　呉寛<lb/>
北固山前江水清長供此老濯冠纓焚香寳晉齋中坐<lb/>
江山冩入毫端輕此老胸中有竒氣不與衆史爭閒名<lb/>
翛然一種自機軸驚倒范寛拜李成昔者吾嘗閲畫史<lb/>
遺蹟人間嗟見此卧逰佳境不逢人但覺寒光浮棐几<lb/>
古樹枝摧瞰急湍雪嶺更從人面起全卿藏此凡兩幅<lb/>
<pb n="KR4h0116_WYG_025-3a"/>
持一贈我分片玉曽是平生好潔人挂處休將手頻觸<lb/>
　　　題米元暉山水　　　　　　　趙孟頫<lb/>
卧逰渺萬里楚天清曉秋初日江上出白雲山際浮莽<lb/>
蒼迷烟樹隱約見孤舟丹青不可作思子徒離憂<lb/>
　　　同前<lb/>
澄江漾旭日青嶂擁晴雲孤舟彼誰子應得離人羣<lb/>
　　　同前　　　　　　　　　　　柯九思<lb/>
帝鄉春日曽舒巻溪館秋風每見之處處雲生山似畫<lb/>
<pb n="KR4h0116_WYG_025-3b"/>
年年老去鬢如絲<lb/>
　　　題米元暉墨山　　　　　　　于立<lb/>
生來墮塵網苦為塵所縛暇日起我早騎驢出東郭城<lb/>
門老人髮半垂問我騎驢何所之為言欲向山中去茅<lb/>
屋正在清溪湄山中之人面如玉手把素書跨黃犢石<lb/>
泉夜煮茯苓香滿屋秋雲邀共宿緑蘿曉月懸松風縹<lb/>
緲惟聞烟外鐘十年往事一回首巳隔雲山千萬重潦<lb/>
倒狂吟頭半白把卷令人念疇昔石田瑤艸近如何題<lb/>
<pb n="KR4h0116_WYG_025-4a"/>
詩好寄山中客<lb/>
　　　題米元暉山水　　　　　　　張以寧<lb/>
髙堂曉起山水入古色慘淡神靈集望中冥冥雲氣深<lb/>
祇恐春衣坐來濕江風吹雨百花飛早晚持竿吾得歸<lb/>
身在江南圖畫裏令人却憶米元暉<lb/>
　　　題米元暉雲山圖　　　　　髙啓<lb/>
海岳老仙非畫工自有丘壑藏胸中大兒揮洒亦莫比<lb/>
妙趣正足傳家風敷文閣下書幃淨夢入空山覺衣冷<lb/>
<pb n="KR4h0116_WYG_025-4b"/>
起拈彩筆冩幽跡一片飛來楚雲影彷彿三湘與九嶷<lb/>
翠峰猶抹二蛾眉水生江上鴻歸後樹暗沙頭春去時<lb/>
蒼蒼逺渡連平麓烟火參差幾家屋林深谷靜斷行人<lb/>
惟有禽聲啄枯木偶向髙齋玩此圖斷縑猶費千金沽<lb/>
自縁絶筆人間少如此雲山何處無<lb/>
　　　米元暉雲山圗　　　　　　張羽<lb/>
前代幾人畫山水逸品只數南宫米海岳樓前北固山<lb/>
頃刻烟雲生滿紙古云邱壑起心胸恍惚似與神靈通<lb/>
<pb n="KR4h0116_WYG_025-5a"/>
素壁髙懸卧清晝耳邊恍若聞松風怪底青山起毫末<lb/>
森沈緑樹臨溪活仙人道士疑可招芝艸琅玕俯堪掇<lb/>
千里能移方寸間天機揮洒過荆關如今畫史空無數<lb/>
對此髙蹤詎敢攀<lb/>
　　　題鄭所南蘭　　　　　　　倪瓚<lb/>
秋風蘭蕙化為茅南國凄凉氣巳消只有所南心不改<lb/>
淚泉和墨寫離騷<lb/>
　　　同前　　　　　　　　　　張賁<lb/>
<pb n="KR4h0116_WYG_025-5b"/>
空谷中留無限春幾年培養此蘭蓀殘花雖小幽貞在<lb/>
不負當時雨露恩<lb/>
長抱幽貞獨自芳芳條日日戀春陽靈均去後無人佩<lb/>
誰念殘英有國香<lb/>
　　　題蘭　　　　　　　　　　張弼<lb/>
所南畫蘭不著土抑塞幽懐更無語淮南濠上真龍飛<lb/>
大明一統開洪武從此蘭生始著根所南英魂亦呼舞<lb/>
此蘭不知畫者誰幽篁竒石相為伍蕭蕭凉月浸湘川<lb/>
<pb n="KR4h0116_WYG_025-6a"/>
煜煜光風轉平圃似有芳香撲鼻來襲我衣裾拂尊爼<lb/>
不惹臙脂坡上塵只歸翰墨林中譜援琴欲彈不忍彈<lb/>
空谷佳人心最苦抱素凝和三十年國香將吐猶未吐<lb/>
江蘺掲車不入羣萬古知心賴尼父撫圖握筆驅天風<lb/>
天風吹春滿天宇<lb/>
　　　題鄭所南墨蘭　　　　　　徐禎卿<lb/>
是處丘園成草莽芳根無地著幽蘭愁人自寫西風怨<lb/>
合與離騷一様看<lb/>
<pb n="KR4h0116_WYG_025-6b"/>
　　　同前　　　　　　　　　　文徴明<lb/>
江南落日草離離卉物寜知故國移却有幽人在空谷<lb/>
居然不受北風吹<lb/>
　　　張仲敏鈎勒風林　　　　　　張雨<lb/>
墨君神駿出洋州形似無如老薊邱可惜風林半忩月<lb/>
試凴老眼為雙鈎<lb/>
　　　題張遜鈎勒竹　　　　　　倪瓚<lb/>
霜松雪竹當時見筆底猶存歲晏姿文采百年成異物<lb/>
<pb n="KR4h0116_WYG_025-7a"/>
西風吹泪鬢絲絲<lb/>
髯張用意鐵鈎鎖書法不凡詩亦工清苦何憂貧到骨<lb/>
筆端時有古人風<lb/>
　　　題顧定之竹石　　　　　　　張雨<lb/>
龍孫乍脱綳兒錦石面都皴彈子窩畫妙通神欲飛去<lb/>
虎頭癡絶奈渠何<lb/>
　　　題顧定之竹　　　　　　　　郯韶<lb/>
呉下幾人能畫竹風流只數顧叅軍都將數尺雲烟思<lb/>
<pb n="KR4h0116_WYG_025-7b"/>
寫作當年篆籀人<lb/>
　　　同前　　　　　　　　　　　鄭果<lb/>
眼中得見珊瑚樹無乃佳人碧玉釵酒醒同誰歩清影<lb/>
不勝白露滿秋階<lb/>
　　　題顧定之為周正道寫竹　　　倪瓚<lb/>
蕭蕭瑟瑟一林風寫與城東拙逸翁石室先生仙去逺<lb/>
虎頭孫子獨稱雄霜毫淡墨隂晴外曙月寒窓夢寐中<lb/>
對月懷人一悲慨雪泥蹤跡似飛鴻<lb/>
<pb n="KR4h0116_WYG_025-8a"/>
　　　題顧定之墨竹　　　　　　朱經<lb/>
虎頭諸孫總癡絶老安不癡乃用拙憶在吳中寫墨君<lb/>
雪紙氷紈每飄撇妙處不減文湖州同時更有柯丹丘<lb/>
眼底只今無此客使我悒悒懷風流蒼梧想見斑竹活<lb/>
看盡忽焉幽思豁安得二老從之逰蕭騷凉風起天末<lb/>
　　　同前　　　　　　　　　　虞堪<lb/>
録事官常州正是太平日想得鳳凰枝掀髯揮彩筆直<lb/>
節應承雨露恩五色之雲䕶子孫而今飛向南閩去搖<lb/>
<pb n="KR4h0116_WYG_025-8b"/>
蕩春風化墨痕<lb/>
　　　題顧定之出墻竹<lb/>
莫笑虎頭癡偏憐鳳尾垂粉墻遮不斷翠雨濕多時<lb/>
　　　題顧定之畫竹　　　　　　徳祥<lb/>
呉下曽逢顧定之十年長記别來時蕭蕭白髮江南思<lb/>
誰解尊前唱竹枝<lb/>
　　　題朱澤民山水　　　　　　虞集<lb/>
積雪山隂道嵯峨筆底生雲門見童子禹穴閟蛟精髙<lb/>
<pb n="KR4h0116_WYG_025-9a"/>
卧何人在幽情幾詠成杜陵空想像晩飯柁樓晴<lb/>
　　　同前　　　　　　　　　　　郯韶<lb/>
洞庭南下水如天篷底看書白日眠我亦憐君愛山色<lb/>
直須買酒過秋船<lb/>
　　　題朱澤民秋江獨釣圖　　　　鄭果<lb/>
山川無㣲雲萬物粲可數長江秋氣至美人在中渚凉<lb/>
風吹蘭舟木葉下如雨魴鯉豈必多書巻良可咀初非<lb/>
與世殊聊以樂空窶<lb/>
<pb n="KR4h0116_WYG_025-9b"/>
　　　朱澤民山水　　　　　　　楊維楨<lb/>
雞林道人落筆竒筆跡逺過李咸熙不畫射洪雪色絲<lb/>
澄心一定光琉璃丹厓碧嶂開參差古木麻立交樛枝<lb/>
崩流千尺晝夜飛練帶不愛山風吹仰見招提出林麓<lb/>
俯瞰略彴橫彎碕碧桃洞深花落處長松樹杪雲生時<lb/>
便從天姥發夜夢况復曲水招春嬉苦無澆筆酒千䲭<lb/>
忽落曉忩神坐馳吁嗟我來山隂正如此山隂道上歸<lb/>
何遲<lb/>
<pb n="KR4h0116_WYG_025-10a"/>
　　　題朱澤民山水　　　　　　陳基<lb/>
東曹興逐秋風起長揖齊王歸故里托言鱸膾與蓴羮<lb/>
逺害全身良有以神交海上陶朱公遭世雖殊心則同<lb/>
讀書把釣松江尾仰矚浮雲行太空八月嚴霜下喬木<lb/>
萬里青𡨕渺飛鵠為謝長安馬上郎世間何物為榮辱<lb/>
　　　同前　　　　　　　　　　李祁<lb/>
洞庭之南湘水東青山奕奕蟠蒼龍雲陽峰髙七十一<lb/>
欲與衡岳爭為雄我家近在雲陽下來往看山如看畫<lb/>
<pb n="KR4h0116_WYG_025-10b"/>
十年塵土走西風每憶雲陽動悲咤吳中勝士朱隱君<lb/>
筆精墨妙天下聞畫圖畫出湘江水青山上有雲陽雲<lb/>
雲陽山髙湘水緑十年不見勞心目只今看畫如看山<lb/>
萬里歸情寄鴻鵠<lb/>
　　　朱澤民山水歌　　　　　　虞堪<lb/>
江山青青江水緑市上何人吹紫竹避暑宫前不見春<lb/>
落花滿地逰麋鹿千古江山列畫圖朱侯愛寫咫尺烟<lb/>
糢糊扁舟依然在洲渚應可自此歸五湖昔人去者今<lb/>
<pb n="KR4h0116_WYG_025-11a"/>
有無<lb/>
　　　題朱澤民荆南舊業圖　　　髙啟<lb/>
睢陽醉磨一斗墨夢落荆南寫秋色太隂垂雨尚淋漓<lb/>
哀壑回風更蕭瑟楓林思入烟霧清湖水愁翻浪波白<lb/>
溪上初逢野老航山中逺見先生宅秫田半頃連竿魚<lb/>
芋區茆屋倚蘿薜僧來看竹乘小輿客去尋苓借髙屐<lb/>
任公臺下石可坐周侯廟前路曽識虎跡時留暮苔紫<lb/>
蛟氣或化秋雲黒城郭當年别巳久風塵此日歸不得<lb/>
<pb n="KR4h0116_WYG_025-11b"/>
落日書齋半壁明畫圖卧對空相憶<lb/>
　　　朱澤民畫　　　　　　　　蘇平仲<lb/>
朝朝謀隱地忽見好山川雄麗皆衡岳幽深有澗瀍羊<lb/>
眠松下石虹挂屋頭泉便欲抽簪去依崕結數椽<lb/>
　　　朱澤民寒林平逺圖　　　　張肯<lb/>
凍雲壓空雪欲作曠野隂凝氣蕭索朔風一夜捲長林<lb/>
萬木離披盡搖落天連平逺眼界寛前山宛在空濛間<lb/>
溪頭流水急如瀉日夕噴薄聲潺湲我嘗經行出林際<lb/>
<pb n="KR4h0116_WYG_025-12a"/>
望斷孤村日將暮野鳥啼飢那忍聞瘦馬驚寒倦行歩<lb/>
悄無人跡途路賖此時能不思還家人生慎勿思行邁<lb/>
披圖尚爾添咨嗟<lb/>
　　　陳玉汝所藏朱澤民畫　　　李東陽<lb/>
睢陽書家流作畫如作草松根石崚嶒健筆凌絶島垂<lb/>
蘿飄人衣盤石坐不掃鳴琴聲差差石籟風稍稍君看<lb/>
蕭散姿稱健林下老遺縑百年内嵐氣濕不槁陳郎湖<lb/>
海情得此恨不早我生不學畫入眼分醜好嘗觀耆舊<lb/>
<pb n="KR4h0116_WYG_025-12b"/>
傳歎息風流少此意君獨知丹青安足道<lb/>
　　　題朱澤民集古玉圖後　　　呉寛<lb/>
五瑞示信存虞書𤣥圭錫禹成功初後來列國分寳玉<lb/>
魯璜楚璧皆其餘圓流方折不愛寳昆吾刀銛雪同皓<lb/>
辟邪人馬若天成琨環鞞琫猶反藻卧蠶蟠螭看更好<lb/>
細數三十種非少今世誰為張茂先試言此物何必造<lb/>
雞冠蒸栗及猪肪土花半蝕痕蒼蒼其間直出三代上<lb/>
遺形尚發孚尹光龍眠居士不可作洗玉池中水應涸<lb/>
<pb n="KR4h0116_WYG_025-13a"/>
何如征東舊提學過眼寫之無執著丈紙流傳二百年<lb/>
妙矣宛如新出璞<lb/>
　　　題朱澤民小景律詩後<lb/>
睢陽畫癖不可醫睢陽作畫真畫師豈惟長絹善揮灑<lb/>
只此短紙誰能為野曠天寒氣蕭爽人坐茆亭絶塵想<lb/>
階前舊雨客不來天末晴雲心獨往青山滴滴青於苔<lb/>
平地忽作芙蓉開秋聲似向耳邊起石上喬松若箇栽<lb/>
意長要在無多筆餘墨淋漓綴唐律詩中有畫畫中詩<lb/>
<pb n="KR4h0116_WYG_025-13b"/>
百年再見王摩詰<lb/>
　　　題蘇昌齡畫　　　　　　　張以寜<lb/>
徐君逺從西江來親為蘇子作松石松三千年鐵作膚<lb/>
石亦蒼寒太古色幾株老木相因依氣格不敢與之敵<lb/>
洲前搖搖者舟子短棹滄江蕩晴碧著子嘯歌於其中<lb/>
仰視青天岸白幘是時東山月初出無邊露氣連赤壁<lb/>
潛蛟出舞巢鶻翔江姬色動三太息眼中之人有太白<lb/>
風雲變態俱無跡前輩風流今復聞人間絶景豈易得<lb/>
<pb n="KR4h0116_WYG_025-14a"/>
徐君更為添野夫共泛靈槎卧吹笛<lb/>
　　　題顧仲淵臨柯丹丘竹　　　　于立<lb/>
湖州去後丹丘老見此風枝露葉新千古中郎那可得<lb/>
虎賁猶是典型人<lb/>
　　　題趙善長為李原復所畫山水　王逢<lb/>
日光青寒殺氣白山童林髠似縮瑟城舂指墮株送葉<lb/>
蒼莽坤輿大霄宅齊東趙原呉下人辭榮養母韓康脉<lb/>
酒狂忽憶雍煕時畫法荆關海岳客魁峰傑嶺大將顔<lb/>
<pb n="KR4h0116_WYG_025-14b"/>
秀崕峭壁仙卿班雲氣滃渤月華表石肌犖确崤函間<lb/>
翬飛樓閣深翠隱獸羣逺跡人烟近一瀑天垂雪練紳<lb/>
萬松花落黃金粉森蘿翳檞杳莫盡若聞行歌采芝菌<lb/>
夢覩浩淼妙攘攫心苦良工手獨敏鬼物㑹合毛竦竪樵<lb/>
㸑扁舟露沙溆磨輪新坊俯場圃雌伏雞窠懸在粱罄<lb/>
折田翁飼其牯土膏不假酥雨潤帘脚似逐東風順貢<lb/>
聨包匭旅裹糧驢驅馬䭾力角奮怛然閣筆淚滿腮龍<lb/>
虎虚卧溧陽臺累朝德澤百年運短褐老泫江南哀我<lb/>
<pb n="KR4h0116_WYG_025-15a"/>
詩題罷眼中泣又見他鄉鴻雁回<lb/>
　　　沈仲説畫樹石　　　　　　　鄭元祐<lb/>
風流沈傳師浩蕩江海姿黙菴豈誠黙開口談書詩興<lb/>
來捉筆畫樹石溪深㟁髙浪波白毫端無非篆籀法折<lb/>
鐵中郎此其式世人貴耳賤目者扵此却令三歎息<lb/>
　　　題張叔厚白描麻姑像<lb/>
狡獪仙人來自東海波清淺日輪紅翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>雲裏飛霞珮<lb/>
只在鸞笙一曲中<lb/>
<pb n="KR4h0116_WYG_025-15b"/>
　　　題張叔厚白描鸞仙　　　　柯九思<lb/>
秦臺縹緲近天涯紅露霏霏隔綘紗蕭史不歸春欲老<lb/>
吹簫秖在碧桃花<lb/>
　　　題夀陽公主梅粧圖　　　　張天英<lb/>
正月七日含章殿落梅吹花香撲面玉人睡起猶未知<lb/>
重理新粧鏡中見花如玉貌多嬋娟三十六宫都學遍<lb/>
城中醜婦不解羞采花自㸃雙眉頭<lb/>
　　　題張渥描乘鸞月仙<lb/>
<pb n="KR4h0116_WYG_025-16a"/>
素女乘鸞月下飛飄飄環珮語相依帝家曽識乘槎客<lb/>
笑倚天孫錦字機<lb/>
　　　題馬公振畫竹　　　　　　　良琦<lb/>
馬氏白眉者隠居婁水湍閒將筆五色醉掃玉千竿露<lb/>
重鳳毛碧月明龍氣寒春山歸正好稚子喜相看<lb/>
　　　題馬公振畫簫竹圖　　　　　秦約<lb/>
鳳丘張樂夜厭厭飛蓋追隨思未忺憶得瑤階新雨過<lb/>
笑渠猶倚水晶簾<lb/>
<pb n="KR4h0116_WYG_025-16b"/>
昔年曽住風篁嶺緑玉參差眼愈明五月凉生不知暑<lb/>
卧聽山溜落溪聲<lb/>
　　　同前　　　　　　　　　　顧悳輝<lb/>
渚宫避暑晝厭厭折得宜男思不忺薄暮羊車過門處<lb/>
夢隨春雨度湘簾<lb/>
瀟湘江頭秋水濶芙蓉城裏月波明為君截作參差玊<lb/>
吹徹鈞天廣樂聲<lb/>
　　　題文海屋洛神圖　　　　　陸仁<lb/>
<pb n="KR4h0116_WYG_025-17a"/>
神之媛兮霓裳凌長波兮迴翔龍輈兮孔蓋秋之水兮<lb/>
如霜浦有蘭兮蘭有荑折芳馨兮遺所思揚舲兮遽逺<lb/>
目眇眇兮愁予<lb/>
　　　題瞿睿天鈎勒竹　　　　　王逢<lb/>
我嘗宴龍君醉躡白鳳尾都將蒼梧雲零亂瀟湘水<lb/>
　　　張裔畫竹歌　　　　　　　虞堪<lb/>
洞庭張裔愛修竹放筆縱橫寫千幅世上今無玉局翁<lb/>
胸中自有篔簹谷黃金易成金錯刀石室洒洒生秋毫<lb/>
<pb n="KR4h0116_WYG_025-17b"/>
鳳凰飛去空寥寥張裔落墨何其髙<lb/>
　　　虞勝伯畫雨竹　　　　　　鄭元祐<lb/>
渭川烟雨緑漪漪公子飛雲出硯池萬箇青琅秋一抹<lb/>
髙梢特聳鳳凰枝<lb/>
　　　題虞勝伯畫仙臺髙士圖　　　倪瓚<lb/>
仙臺有髙士聞在最髙峰濯足五湖水結巢千嵗松霞<lb/>
飛雲迥閟丹壑落花如雪吹微濛醉顔髙卧日曈曈飛<lb/>
鳬蹴踏金芙蓉紫芝眉宇玉鍊容往來倏忽其猶龍誰<lb/>
<pb n="KR4h0116_WYG_025-18a"/>
能貌此世外蹤青城山人仙臺翁運筆真與天同功倪<lb/>
生作詩以詠歎凌跨倒景他日期相從<lb/>
　　　僧日觀畫葡萄　　　　　　宋旡<lb/>
玉山道人蒼壁立胸瀦萬斛松煤汁吐作千年古怪藤<lb/>
猶帶西湖烟雨濕元氣淋漓草木活太陰菌蠢龍蛇蟄<lb/>
須縈翠霧瘦蛟走睛突𤣥珠黒龍泣神剜鬼刻字崛竒<lb/>
水精火齊光陸離天魔擎來帝青寳鯨波湧出珊瑚枝<lb/>
墨花酣春馬乳漲醉夢渇想西凉姿風忩秋疑螙葉語<lb/>
<pb n="KR4h0116_WYG_025-18b"/>
露架夜憶虬柯垂須臾掩巻何所見月落空庭無影時<lb/>
　　　題明雪忩畫蘭　　　　　　柯九思<lb/>
清事相過日應酬山僧信筆動新秋王孫遺法風流在<lb/>
解使平臺石㸃頭<lb/>
　　　僧慧畹畆同芳圖<hi>慧沈姓嘉定儒家子</hi>　　王逢<lb/>
君山秀蔚大江白慧書記者山椒宅愛吟楚詞寫楚蘭<lb/>
宿世應為獨醒客靈均獨醒那復見見蘭猶見靈均面<lb/>
邇來蘭亦少見之騷人志士良心眷一春天氣今日美<lb/>
<pb n="KR4h0116_WYG_025-19a"/>
思攬山雪濯江水席帽飄蕭蒼隼林松腴爛熳氷蠶紙<lb/>
澧英沅蕋澹不嬌光風入簾珮影搖宛乎凌波之㣲歩<lb/>
隱然拔俗之清摽孤竹孑孑節自持似與玉樹賔朝暉<lb/>
紛披女蘿婦寺態倒舞崕石青裳衣郤憶驂鸞夢逺馳<lb/>
洞庭瀰茫吞九疑蒺藜平接賈傅井鷓鴣叫斷湘妃祠<lb/>
湘妃祠賈傅宅跪招魂兮魂莫省先民不作兮淳風曷<lb/>
回木魅前跳兮山鬼後騁慧也釋氏英意匠撋染趙弟<lb/>
兄願除結習慰我好早離夢想方駕太史窺荆衡桂醑<lb/>
<pb n="KR4h0116_WYG_025-19b"/>
奠芳烈琴絃發商聲以寫曠世感慕之中情<lb/>
　　　題士元雙樹圖<hi>時呉寅甫來自梁溪同題</hi>　　良琦<lb/>
梁溪溪上曉揚舲呉人竹枝自可聽不得迴船繫厓石<lb/>
寺門松樹為誰青<lb/>
　　　題初士元松亭圖<lb/>
蓮花一峰烟際青澗水松風長茯苓定復還山有佳句<lb/>
題在支公放鶴亭<lb/>
　　　題黃子久畫　　　　　　　張雨<lb/>
<pb n="KR4h0116_WYG_025-20a"/>
中峰大面削鐵如巖岫綺錯非一途上連閣道旁屋廬<lb/>
尋忩數户愁﨑嶇米顛所製三尺圖筆力視此㣲粗疎<lb/>
閬風之臺遲子久不歸正為松江鱸<lb/>
　　　黃子久山水　　　　　　　鄭元祐<lb/>
衆人皆黠我獨癡頭蓬面皴絲髮垂勇投南山刺白額<lb/>
饑縁東嶺采青芝仲雍山趾歸休日尚餘平生五色筆<lb/>
畫山畫水畫樓臺萬態春雲研坳出只今年巳八十餘<lb/>
無復再投光範書留得讀書眼如月萬古清光滿太虚<lb/>
<pb n="KR4h0116_WYG_025-20b"/>
　　　蘇昌齡西澗詩意圖<hi>華陽逋客黃子久作</hi>　陳基<lb/>
逍遙西澗翁汗漫華陽客渴飲杖頭瓢醉卧溪畔石澄<lb/>
觀輒無聲黙聽寜有迹舉目雲鳥飛側耳川流急天籟<lb/>
靜愈聞天機動彌寂𡨕搜屬意匠繪寫遺刻畫此客不<lb/>
可作斯翁老無敵寤寐西澗圖令人心莫逆<lb/>
　　　黃大癡呉山𤣥隱圖<lb/>
呉山峩峩青入空白雲滃勃千萬峰雲根澗水聲琤琮<lb/>
樹木晻苒紛青紅石杠彎碕細路滑何人結屋烟霞重<lb/>
<pb n="KR4h0116_WYG_025-21a"/>
問渠山中何所樂我欲從君擷芳藥風塵澒洞將安之<lb/>
出門荆棘車輪角桃花源口問迷津武陵溪頭尋舊約<lb/>
大癡道人氣如虹酒酣脚踏赤鯶公蓬萊方丈渺何在<lb/>
月明飛夢水晶宫三生石上董北苑千載神交松雪翁<lb/>
時時捉筆小逰戯墨渇呉淞半江水道人絶似虎頭癡<lb/>
更著呉鯤岩壑裏<lb/>
　　　次韻題黃子久畫　　　　　　倪瓚<lb/>
白鷗飛處碧山明思入雲松第幾層能畫大癡黃老子<lb/>
<pb n="KR4h0116_WYG_025-21b"/>
與人無愛亦無憎<lb/>
　　　題黃子久畫　　　　　　　貢性之<lb/>
此老風流世所知詩中有畫畫中詩晴忩笑看淋漓墨<lb/>
贏得人呼作大癡<lb/>
　　　題大癡關山疊嶂圖　　　　虞堪<lb/>
老癡作癡便癡絶畫山畫樹畫若鐵想從伊昔少年逰<lb/>
飽在燕山度霜雪重關複道壓層巒萬水千山咫尺看<lb/>
只今無復黃知命脱去人間行路難<lb/>
<pb n="KR4h0116_WYG_025-22a"/>
　　　黃子久山水　　　　　　　　李東陽<lb/>
子久丹青仲舉詩百年風物兩稱竒分明一片江南景<lb/>
醉後相看醒不知<lb/>
　　　黃子久山水<hi>為陸翰長亷伯題</hi>　　　　程敏政<lb/>
丹青舊數黃公望一幅溪山似瀼東懸瀑自天噴旱雪<lb/>
飛橋臨水跨晴虹談𤣥偶接蘇門士采藥空迷雁蕩翁<lb/>
安得為絃招隱操只憑苔石面松風<lb/>
　　　陳叔方雲山餘潤圖<hi>為滕教諭汝明賦</hi>　劉溥<lb/>
<pb n="KR4h0116_WYG_025-22b"/>
江水日夜流雲山曠清致古人不可作今人亦能事在<lb/>
昔陳叔方胸中盪竒思元氣結太古礧磈復贔屓有時<lb/>
剪粉紙墨汁躬染漬衡岳橫青黎海岱衍赤埴糢糊右<lb/>
丞真纎悉北苑秘規模才咫尺萬里勞布置其時滕尚<lb/>
書卓犖負才智天朝掃羣氛召起叅從侍轉漕漢蕭何<lb/>
疏奏唐陸贄忠良赤心赫直道無嫵媚乾坤合清寜禮<lb/>
樂亶修備欲從赤松逰職義有未遂叔方誠久要所寓<lb/>
有深意吮毫一揮洒光怪走魑魅故山白雲深清流浸<lb/>
<pb n="KR4h0116_WYG_025-23a"/>
薜荔依稀猿聲愁彷彿鶴鳴唳隠然示招隱緘封逺相<lb/>
寄未移北山文竟灑西州淚遺墨今尚存什襲藏諸匱<lb/>
手澤重千金詭筭未敢餌塏也南陽秀徳自尚書遺采<lb/>
采白玉姿英英青雲器發軔出郡庠走馬脱飛轡宦逰<lb/>
今渉逺雲路方展翅欲攜兹畫往懼有蛟鼉祟走謁衆<lb/>
畫工臨摹誰擬類杜瓊叔方徒髙簡傲聲利言論每出<lb/>
竒野戰衝突騎繪事極髙古俗子俯首避滄洲無限景<lb/>
澒洞見胸次髙樹䕃疎帷寒泉響經笥若非欵識新孰<lb/>
<pb n="KR4h0116_WYG_025-23b"/>
能辨真偽茫茫天地間流光一何駛為有生死懷披玩<lb/>
心若醉尚書大名垂事業塏可至瓊亦擅三絶能與前<lb/>
輩厠呉江深且廣呉山鬱空翠何當載瓢酒共坐折緑<lb/>
芰<lb/>
　　　題宋仲温竹枝　　　　　　　倪瓚<lb/>
畫竹清脩數宋君春風春雨洗黃塵小忩夜月留清影<lb/>
想見虚心不俗人<lb/>
　　　題故友楊孟載畫竹　　　　張雨<lb/>
<pb n="KR4h0116_WYG_025-24a"/>
數葉蕭蕭洗俗塵人雖物故墨猶新故人清瘦原如竹<lb/>
見竹何殊見故人<lb/>
　　　楊孟載畫竹　　　　　　　徐賁<lb/>
江南看竹不為罕水村山郭常栽滿東里千竿繞佛亭<lb/>
西隣萬本連書舘宻葉分隂小閣深斜枝度影虚簾短<lb/>
蕭疎夜月翠羽凉搖曵南風鳥聲暖嗟余好竹處處逰<lb/>
徑造豈減王猷誕湘江淇水無不到嶰谷柯亭亦常欵<lb/>
人間音律性所好収作鸞笙與鳳管或裁文籜製小冠<lb/>
<pb n="KR4h0116_WYG_025-24b"/>
時尋新笋供清饌朝行竹下暮仍往自謂行縁終不斷<lb/>
朅來寒苦并州地沙土撲面心煩懣寜無塞艸共山花<lb/>
惟覺粗疎俗吾眼胸中塵氣久矣積對此汾河詎能澣<lb/>
君心飽有渭川思揮洒風烟意閒散封圖逺送邀我題<lb/>
措語苦澁顔何赧<lb/>
　　　題張來儀畫次髙季廸韵　　　徐賁<lb/>
萬水更千岑朝晴又暮隂猿聲風出樹虎跡雪團林酒<lb/>
具逰曽遍詩材思更深相看畫中客不異共行吟<lb/>
<pb n="KR4h0116_WYG_025-25a"/>
　　　題故友張羽金華山居圖　　　姚廣孝<lb/>
張君留侯孫㳺心在雲山飄飄神仙姿濁世孰可攀廿<lb/>
年不相見或云鬢成斑豈期歘長往墓土埋黃管幽明<lb/>
既夐絶何由聞珮環死生知有數大丹空九還縱成千<lb/>
歳翁寜出虚無間爭如尋竺仙為叩黃龍關二法不可<lb/>
學且須遵孔顔<lb/>
　　　張來儀楚江清曉圖　　　　呉寛<lb/>
江州失守遺空宅避難來為吳地客當年北郭擅才名<lb/>
<pb n="KR4h0116_WYG_025-25b"/>
若比唐人是張籍社中四傑知為誰楊炯徐陵暨髙適<lb/>
感時無事相倡和嵗久家家有詩冊呉地非無禄可干<lb/>
直氣填胸羞枉尺筆端奬借意何深試與諸賢題墓石<lb/>
幸逢世道輯干戈山谷遺民總徴辟自信容臺不負丞<lb/>
初行重典難逃責炎荒不及江流清懷沙賦就髯如㦸<lb/>
傷哉社友誰復存霅上孤墳少松栢莆陽朱君㳺宦來<lb/>
得此橫圖殊愛惜登堂示我實失驚展巻茫然為離席<lb/>
此老能詩夙所知丹青豈料居髙格米狂餘事巳盡傳<lb/>
<pb n="KR4h0116_WYG_025-26a"/>
王宰何人敢相廹墨痕流動淡且濃紙上斑斑皆手蹟<lb/>
日光雲氣蕩欲開最愛層層楚山碧竹忩疎雨助新凉<lb/>
坐我扁舟沿七澤更將八詠當棹歌直下龍江酹仙魄<lb/>
　　　題徐幼文畫　　　　　　　　張羽<lb/>
溪路過橋分晴山自少雲茒堂逺相訪憶似我迎君<lb/>
　　　徐幼文蕭山古寺圖<hi>費景祥索題</hi>
山人手持酒一巵長跪向我求新詩自言此畫君所識<lb/>
乃是河南使君之所為砅崕怒瀑形崛竒天門閣道相<lb/>
<pb n="KR4h0116_WYG_025-26b"/>
因依中有臺殿橫天梯金繩碧瓦光參差使君當年作<lb/>
此時祗是昻藏一布衣豪雄意氣今巳極圖畫應知得<lb/>
者稀右丞輞川不易致此公名位豈卑㣲請語世上悠<lb/>
悠者人生貧賤安可欺<lb/>
　　　金文鼎秋山醉歸圖　　　　　劉溥<lb/>
霜華灑紅樹頭葉白雲掩映山重疊黃犍駝醉出西莊<lb/>
童僕扶持穏如楫此時陶然那復知世途奚較險與夷<lb/>
眼中萬物一何有只有松風吹接䍦疎林斜光漏殘照<lb/>
<pb n="KR4h0116_WYG_025-27a"/>
酡顔霞影爭輝耀深山閒静不逢人豈有襄陽小兒笑<lb/>
柴門向晩猶未關山妻煮茶方候還人能出飲醉即返<lb/>
千里龍媒應是閒<lb/>
　　　次杜東原與甥魏公美詩畫韻　沈周<lb/>
蒼蒼筆力似荆關白髪圖書老不閒未許羊曇乞西墅<lb/>
畫中分與舊溪山<lb/>
　　　題張儀制所藏杜月嘉畫　　李東陽<lb/>
聞説當年杜陵老老來詩畫滿江干青林白屋蕭條在<lb/>
<pb n="KR4h0116_WYG_025-27b"/>
每到東曹一借看<lb/>
　　　杜東原畫　　　　　　　　　呉寛<lb/>
曽過杜老宅不見舊林亭此日看圖畫多年失典型古<lb/>
藤垂地紫弱柳映門青彷彿當時意吾衰鬢巳星<lb/>
　　　仲昭竹為韓侍御雍題　　　李時勉<lb/>
渭川一千畆此地兩三竿盛夏那知暑隆冬豈畏寒清<lb/>
隂連野外翠色上雲端不是全髙節如何耐久㸔<lb/>
　　　題仲昭竹　　　　　　　　　聶大年<lb/>
<pb n="KR4h0116_WYG_025-28a"/>
舍人老作鄖陽守尚愛揮毫寫竹枝絶似艤舟湘水上<lb/>
鷓鴣啼斷雨來時<lb/>
　　　題夏仲昭墨竹橫巻<hi>蓋陳緝熙故物也</hi>　李東陽<lb/>
崑山夏老能筆耕開雲種玉看崢嶸千條萬葉入霄漢<lb/>
世間草木空有名來持琅玕叫閶闔坐使燕石無光晶<lb/>
北人貴竹如貴玉直以髙價酬丹青衡開丈幅直踰咫<lb/>
不見枝梢見根柢恍疑湘浦推篷行颯雨驚飈過雙耳<lb/>
九疑山髙望不極影落洞庭清徹底靈籟時來天樂風<lb/>
<pb n="KR4h0116_WYG_025-28b"/>
釣竿不動珊瑚水珊瑚水冷魚龍藏此翁一去魂茫茫<lb/>
江山有神故物在環珮無聲凉夜長東吳老子圖書散<lb/>
南國諸生思未忘重向玉堂修竹譜須將偃竹記篔簹<lb/>
　　　夏太常墨竹<lb/>
白髮先朝老夏卿酒酣隨意筆縱橫空梁落月仙臺迥<lb/>
獨聽清秋玉珮聲<lb/>
　　　同前<lb/>
江南墨竹近來荒剰有人傳夏太常圖印秖今猶舊姓<lb/>
<pb n="KR4h0116_WYG_025-29a"/>
風流知是少年狂<hi>圖有朱氏仲昭印</hi>
　　　重題荃之畫蘭　　　　　　李流芳<lb/>
秋風蘭若長干客藂樹隂隂小忩碧千里間關遲子來<lb/>
殘燈細雨為誰劇當時子畫我作詩今日開看巳陳迹<lb/>
我昨送子寒城東荒草茫茫掩阡陌腸摧淚竭無奈何<lb/>
手澤相貽竟何益吁嗟乎人生不死空有情慚媿旁人<lb/>
知愛惜<lb/>
　　　夏仲昭畫竹　　　　　　　顧璘<lb/>
<pb n="KR4h0116_WYG_025-29b"/>
石瀨涓涓水風篁裊裊枝塵途貪見畫艸閣夢題詩枕<lb/>
簟橫秋薄尊罍過月遲蒼林殊可老朱紱果何為<lb/>
　　　題崑山屈鑰畫竹　　　　　　李東陽<lb/>
太常墨竹是彭城又到江南屈處誠可是崑山能種玉<lb/>
一枝初老一枝榮<lb/>
　　　謝孔昭臨黃大癡畫　　　　　呉寛<lb/>
大癡道人避世士移家舊隠虞山裏早年能畫老入神<lb/>
落筆虞山宛相似深林依稀村塢重水口近與崑湖通<lb/>
<pb n="KR4h0116_WYG_025-30a"/>
髙岡磈硊勢欲墮此老前身黃石公百年以後誰其亞<lb/>
昔者呉門稱老謝案頭臨畫似臨書咄咄逼人真可詫<lb/>
風流前輩杳難攀謔語空傳謝疊山忩中逺岫依然在<lb/>
天際春雲仍自還<hi>孔昭善寫山自稱謝疊山</hi>
　　　題劉僉憲寫遺石田畫　　　　吳寛<lb/>
寂寂茅亭下悠悠野樹邉扣門無俗客題句有詩仙虎<lb/>
跡黃泥坂鵞羣白石泉相城回棹後畫裏故依然<lb/>
　　　題陳啟東竹巻　　　　　　沈周<lb/>
<pb n="KR4h0116_WYG_025-30b"/>
亭亭碧玉真堪倚矯矯青鸞不受驂豈是𤣥都觀中物<lb/>
秋風秋雨自江南<lb/>
　　　張侯藏張翬山水歌　　　　　李東陽<lb/>
張翬有名成化間大塗小抹成山水樹石燥硬筆意古<lb/>
往往人間落片紙此幅粗淺色更枯或謂非翬出其子<lb/>
張侯識鑒天下精物物如金見沙底爾家圖盡千萬軸<lb/>
素壁髙堂安用此寜知上智不滯物牝牡不貴貴者骨<lb/>
尺山即如對𤣥圃草屋臨崕氣出没崖根臨堂頗清迥<lb/>
<pb n="KR4h0116_WYG_025-31a"/>
逺雲淡沲開秋嶺霜蘿細紆岩檻暝昬猿接掛花溪靜<lb/>
自從去年抛棄官夢想山逰駕河舸見此拂衣便欲往<lb/>
攀縁轉玩情無那崕亭更著一人坐斗絶看書樹婀娜<lb/>
張侯豪曠人共知敏捷言談皆勝我鹽車鬱没騏驥哀<lb/>
棄拙逢時每相左崑崙洞庭不我隔異時倘結烟霞果<lb/>
　　　沈恒吉小景　　　　　　　　呉寛<lb/>
扁舟同泛十年前夜宿西山一隖烟逝矣斯人猶在目<lb/>
古邨黃葉帶清泉<lb/>
<pb n="KR4h0116_WYG_025-31b"/>
　　　沈石田畫障<hi>為張通守題石田自題楚詞一曲</hi>　程敏政<lb/>
石田老人非畫師胸中丘壑天所私揮毫便覺真趣發<lb/>
意到豈借丹青施通守張君畫成癖半幅生絹比金璧<lb/>
望中會作雲門山逰人擬辦登山屐峰迴路轉溪流長<lb/>
誰向石林開草堂風簷舉手欲相問扁舟載客來何方<lb/>
老人畫出今人上鄉評未數黃公望一石俄成斧劈痕<lb/>
不類羣羊更竒壯石田隠處輕輞川秀句却似王維傳<lb/>
呉歌一日變楚語幽芳懶鬬春花妍我從胥門八面過<lb/>
<pb n="KR4h0116_WYG_025-32a"/>
古寺長邀聽經坐老人不惜與畫山擊節詩成幾人和<lb/>
上方有詔徴遺才白髮蒼顔能一來還君此圖意無限<lb/>
停雲正結姑蘇臺<lb/>
　　　為周都尉題沈石田畫<lb/>
不見姑蘇老沈郎披圖疑在石田莊眼看雪乳春醒解<lb/>
手拂雲根午坐凉髙栁似填山下缺竒峰如出鏡中粧<lb/>
草庭都尉能珍鑒何日重開寳繪堂<lb/>
　　　題石田畫　　　　　　　　吳寛<lb/>
<pb n="KR4h0116_WYG_025-32b"/>
麤毫濃墨信手冩長巻初開是誰者溪泉山石斷復連<lb/>
亦著茆亭在林下石翁足跡只吳中意到自忘工不工<lb/>
平生所見亦不少但覺一幅無相同偽作紛紛到京國<lb/>
欲以亂真翻費力我方含笑人獨疑真跡扵今惟水墨<lb/>
我觀此畫雖率然老氣勃勃生清妍江湖欲尋具眼識<lb/>
須上米家書畫船<lb/>
　　　同前<lb/>
閉户蕭然亂雪中巳無賔客晩堂空槁梧獨據忘為我<lb/>
<pb n="KR4h0116_WYG_025-33a"/>
老筆能揮愛此公却構石闌臨絶澗似聞茅屋巻秋風<lb/>
十年别却西莊路嵗暮相思白髪同<lb/>
　　　為史明古題石田畫<lb/>
崒嵂絡南山黃河抱其趾舊聞塞天地延袤幾千里陽<lb/>
烏浴虞淵落霞散如綺層巒靄佳氣蒼翠不可擬史君<lb/>
松陵彦家世昔居此夜夢或見之既覺心亦喜老南為<lb/>
兹圖歴歴宛相似不知經營勞但見邱壑美赤松真吾<lb/>
師白雲是知己為報山中人明年泝江水<lb/>
<pb n="KR4h0116_WYG_025-33b"/>
　　　出閶門與陳味芝諸公送徳純舟經山塘同登<lb/>
　　壽聖寺閣時雨初霽西山益佳還飲舟中聞文<lb/>
　　　宗儒談龍甚異故及之<lb/>
偶聞客談萬山中靈湫一勺能藏龍春來佳氣滿空谷<lb/>
想見龍起雲爭從誰驅雪浪盪我胸驀然吹散渾無蹤<lb/>
半塘雨過登髙閣引手欲摘青芙蓉<lb/>
　　　題萬壑春雲圖<hi>圖為石田寫贈袁徳純</hi>
袁卿髙爽不可攀平生眼底無吳山肩輿偶度支硎嶺<lb/>
<pb n="KR4h0116_WYG_025-34a"/>
俯視龍池纔破顔前山後山作屏几千歩横岡鋪翠被<lb/>
向曉濃雲觸石生當春好雨從龍起吾鄉沈子今王維<lb/>
筆端萬壑能移之圖成欲贈袁卿去却請我輩仍題詩<lb/>
天台雁蕩東南有卿昔好逰曽遍走縣齋晝靜對新圖<lb/>
從此不須開户牖<lb/>
　　　沈石田擬謝雪邨山水<hi>爲楊起元題</hi>
雪邨巳逝知幾年妙畫曽向呉中傳少時看畫老能憶<lb/>
此事還輸沈石田昨者西閶楊給事乘興放舟過相川<lb/>
<pb n="KR4h0116_WYG_025-34b"/>
坐間偶及雪邨畫為言楊謝世有連石田呼童急展絹<lb/>
冉冉水石兼雲烟兩山秀色相對峙長松落磵聲隨泉<lb/>
秃翁觀泉不歸去豈是澗底尋詩篇石田作畫不賣錢<lb/>
給事得之真有縁墨痕斷爛稱古蹟莫上米家書畫船<lb/>
　　　爲錢世恒題石田雪景<lb/>
歩當斜徑緑成圍賴有長藤葉不稀不恨刺䕷枯朽盡<lb/>
向來行處慣鈎衣<lb/>
　　　題石田倣大癡畫巻<hi>為林御史舜舉</hi>
<pb n="KR4h0116_WYG_025-35a"/>
大癡道人顧長康平生癡絶仍畫絶長卷當年我亦觀<lb/>
大畧猶能為人説山川歴歴百里間彷彿扁舟適吳越<lb/>
平林曲岸客共逰複嶂重湖天所設漁工樵子互出没<lb/>
定有髙人在岩穴墨瀋淋漓拾未能信得畫家山水訣<lb/>
為人説此亦徒然把筆安能指下傳對本臨摹未為苦<lb/>
運思想像誰能専晴窓設色手自改輸與吾鄉沈石田<lb/>
　　　為奎姪題石田雪景<lb/>
瑤林依石斷雲攢雪後西山更好看憶向越來溪上過<lb/>
<pb n="KR4h0116_WYG_025-35b"/>
梅灣玉削數峰寒<lb/>
　　　題啟南寫緋桃圖巻首題石翁樂事字桃作六<lb/>
　　　出時有議其誤者因解之<lb/>
石翁樂事嗟何事終日春風繞筆吹寄語看花人仔細<lb/>
緋桃千葉半開時<lb/>
　　　石田百鴨圖<lb/>
栁塘流水春沄沄誰放百頭花鴨羣石田老翁真好戯<lb/>
㸃染霜毫成錦雲錦雲歴亂不可數飲啄浮沉散還聚<lb/>
<pb n="KR4h0116_WYG_025-36a"/>
白瑩翻令鷗鷺猜彩鮮更被鴛鴦妬菰蒲劍牙一尺强<lb/>
水香烟暖任回翔正憐身上無泥滓安用人間覔稻粱<lb/>
洞庭之波連笠澤深緑晴摇漢江色甫里先生得意時<lb/>
自挈雕欄引文翼我家恰與天隨鄰慣見毰毸弄碧粼<lb/>
就中亦有能言者不取槖金驚使人<lb/>
　　　次韻題石田畫　　　　　　林俊<lb/>
髙雲落水自深秋獨客年華水共流今夜月明何處笛<lb/>
最難割遣是鄉愁<lb/>
<pb n="KR4h0116_WYG_025-36b"/>
雲移石磴峰疑斷溪轉人家樹故重枕股石牀無别事<lb/>
碧天秋水看芙蓉<lb/>
蕷藥苖齊竹又孫渾忘嵗月是烟村貼山墻短雞登樹<lb/>
背路花深鹿卧門<lb/>
到頭竒事只江鄉寂寂溪山歳月長何許將歸同調曲<lb/>
桃花春水就漁郎<lb/>
　　　題石田畫二首為仲深作　　邊貢<lb/>
夕陽半落羣峰髙古林萋迷猿正號欲招同人眺野色<lb/>
<pb n="KR4h0116_WYG_025-37a"/>
安得揚州何水曹近烟蒼蒼逺烟白此時獨作邨西客<lb/>
君不見石子岡頭蘿薜深麋鹿成羣詎相識<lb/>
平生不識石田子往往相逢畫圖裏世傳百本無一真<lb/>
抹青塗紫俱門人秋堂對此雙眼豁倐然置我溪與壑<lb/>
君不聞畫家貴意不貴工只在冥冥漠漠中<lb/>
　　　沈啟南畫　　　　　　　　徐渭<lb/>
坐對雲霞坐行隨鷗鷺行巳無烟火氣况有市朝情紅<lb/>
葉從書積青岑帶浦平世間那有此畫裏尚難成便欲<lb/>
<pb n="KR4h0116_WYG_025-37b"/>
招為伴其如不可憑只將題詠處聊寄此心清<lb/>
　　　題朱堯民小景　　　　　　徐禎卿<lb/>
朱君畫法學吳姬盡掃鉛華出稚姿萬里雲山一行墨<lb/>
令人惆悵憶天涯<lb/>
　　　題文待詔春江圖　　　　　孫一元<lb/>
過午輕雷風色鮮斷虹迎日破寒烟鷗清沙淨宜詩句<lb/>
舊日仙人白下船<lb/>
野樹無人隂自合斷峰隔㟁雨猶青鸕鷀鸂鶒留春住<lb/>
<pb n="KR4h0116_WYG_025-38a"/>
正是江南杜若汀<lb/>
　　　題周臣畫　　　　　　　　顧璘<lb/>
疊嶂寒松䕶碧霞一溪春水夾桃花山坳若見漁舟入<lb/>
莫問人間舊嵗華<lb/>
　　　文衡山為其友人伍君求作山水小幅十年而<lb/>
　　　始成君求出示余因題　　　　孫一元<lb/>
繭光墨色喜新増肯作尋常斷璧稱十載獨留阿堵妙<lb/>
畫師誰是顧金陵<lb/>
<pb n="KR4h0116_WYG_025-38b"/>
　　　題唐子畏畫山水　　　　　　顧璘<lb/>
赤城霞氣連東海九疑綿綿舜陵在曽逰兩地縱竒觀<lb/>
疊嶂填胸何礧磈洞庭波濤拍雲天吳江長橋絶可憐<lb/>
扁舟夜攜二三子髙歌月下招靈仙歸來草堂老無力<lb/>
山水迢遥苦難得蘇臺居士好畫手一幅盡寫蒼茫色<lb/>
林壑髙深氣杳𡨕空潭颯颯水風生開簾對此坐清晝<lb/>
彷彿邀余萬里行<lb/>
　　　同前　　　　　　　　　　張琦<lb/>
<pb n="KR4h0116_WYG_025-39a"/>
蠻天梅雨雜江潮五月青林未可樵泥白草深歸舊隠<lb/>
一支山路入中條<lb/>
　　　題子畏古松水壁畫　　　　徐渭<lb/>
南京解元唐伯虎小塗大抹俱髙古壁松水閣坐何人<lb/>
若論㳺魚應著我<lb/>
　　　詩餘題子畏所畫美人<lb/>
吳人慣是畫吳娥輕薄不勝羅偏臨此種粉肥雪重燕<lb/>
趙秦娥　可是華清春晝永睡起海棠麽只將穠質欺<lb/>
<pb n="KR4h0116_WYG_025-39b"/>
梅壓栁雨罷雲拖<lb/>
　　　唐伯虎畫崔氏鶯鶯并題<lb/>
彷彿相逢待月身不知今夕是何辰行雲總作當年散<lb/>
傅粉空傳半面春嫁後形容能不老畫中臨搨也應陳<lb/>
虎頭亦是登徒子特取妖嬌動世人<lb/>
　　　題文待詔百雅圖歌　　　　　羅洪先<lb/>
文君寫此百雅果何意把玩令人不忍置憶君曽作金<lb/>
門逰侍直晨趨五鳳樓爾時銀床聲半滑爾時銅剪聲<lb/>
<pb n="KR4h0116_WYG_025-40a"/>
初歇驚羣忽逐禁鐘來弄影遙隨宫霧没光借祥烏一<lb/>
延佇勢凌鳷鵲從來去仙橋有路自飛騰韶樂無聲亦<lb/>
蹌舉托身既得所引類還有時太液分飲九龍水上林<lb/>
更宿萬年枝中郎彈射不敢向内庖烹割多所遺時人<lb/>
每取占王氣競謂禽鳥先得知只今歸來甘寂寞獨卧<lb/>
南窗對山郭窗前古樹大十圍不見羣鴉見饑雀<lb/>
　　　題虎山橋圖　　　　　　　吳子孝<lb/>
春湖萬頃玊溶溶橋上春山翠掃空神女月明珠汎浦<lb/>
<pb n="KR4h0116_WYG_025-40b"/>
仙人雲曉笛迎風花枝香覆琳宫外草色青迷紫洞中<lb/>
思挂一颿凌絶頂看圖翻愧賦難工<lb/>
　　　題文待詔𤣥墓四逰小幅　　　俞允文<lb/>
春光著處使人迷栁暗花繁雲水低一路沿洄光福寺<lb/>
太湖還在石湖西<lb/>
千年荒殿滿青苔盡日無風湖上開更是空林春色晩<lb/>
誰人為掃落花來<lb/>
　　　招真觀圖　　　　　　　　楊仲𢎞<lb/>
<pb n="KR4h0116_WYG_025-41a"/>
欲學無為道來居小有天精神消物怪采氣變風烟恬<lb/>
澹知天徳虚無象帝先髙風何特達古蹟尚流傳地渉<lb/>
洪荒表山開混沌前谷幽疑鬼聚峯巧類人鐫疊起三<lb/>
重閣分流百道泉岩穿留虎跡石冷逗蛟涎放浪曽無<lb/>
日遨逰未有年古經披覽罷毛骨為醒然<lb/>
　　　題松江烟雨圖　　　　　　　陳造<lb/>
逺峰近薄鑑中浮每泊行舟十日留雨望晴臨俱不惡<lb/>
最憐烟靄暝髙秋<lb/>
<pb n="KR4h0116_WYG_025-41b"/>
千里湖山宿霧昬倚欄一筆解平吞漁郎好在収綸罷<lb/>
想踞笭箵共一樽<lb/>
　　　呉淞山色圖　　　　　　　倪瓚<lb/>
吳淞春水緑搖蕩半江雲峰翠忩前落松聲渚際聞潘<lb/>
郎狂嗜古容我醉書裙鼔柁他年去相從逺俗氛<lb/>
　　　題畫二首<lb/>
舟過松陵甫里邊幽篁古木尚蒼然何人得似王徴士<lb/>
靜看輕鷗渚際眠<lb/>
<pb n="KR4h0116_WYG_025-42a"/>
青山矗矗水舒舒相見郊原霽雨初絶似三髙亭上望<lb/>
人家依約樹扶疎<lb/>
　　　題倪雲林天池石壁<hi>為錢雅賦</hi>　　　張雨<lb/>
嘗讀枕中記華山閟中吳神泉發其顛青壁繞其隅春<lb/>
風四山來羣緑互紛扶羽觴曲折行浮花與之俱採珠<lb/>
搴薜荔洗玉弄芙蕖聱叟頗好名石窪作魚湖鴻乙志<lb/>
草堂挑燈遂成圖向此滌煩慮閲世如摴蒱發興雲林<lb/>
子盥手與我摹居然縮地法挈入壺公壺<lb/>
<pb n="KR4h0116_WYG_025-42b"/>
　　　題大癡天池石壁圖　　　　　髙啟<lb/>
黃大癡滑稽玩世人不知疑似阿母旁再謫偷桃兒平<lb/>
生好飲復好畫醉後灑墨秋淋漓嘗為弟子李少翁貌<lb/>
得華山絶頂之天池乃知别有縮地術坐移勝景來書<lb/>
帷身騎黃鵠去來逺縞素飄落流塵緇潁川公子欣得<lb/>
之手持示我請賦詩我聞此中可度難玉枕秘記傳自<lb/>
青牛師池生碧蓮花千葉光陸離服食可騰化逰空駕<lb/>
雲螭奈何靈跡久閟藏荒竹滿野啼猩狸尋真羽客不<lb/>
<pb n="KR4h0116_WYG_025-43a"/>
肯一相顧却借釋子營茅茨我昔來逰早春時雪殘衆<lb/>
壑消寒姿磴滑不敢騎馬上青鞋自策桃笻枝上有烟<lb/>
蘿披拂之翠壁下有沙石蕩漾之清漪晴天倒影落明<lb/>
鏡正是玉女曉沐髙鬟垂飲猿忽下藤裊裊浴鶴乍立<lb/>
風澌澌匡廬有池我未到未省與此誰當竒掃石坐其<lb/>
畔沿洄引流巵醉來自照影俯笑知為誰落梅撲香滿<lb/>
接䍦暮出東磵鐘鳴遲歸來城郭中復受塵土欺十年<lb/>
勝賞難再得恍如清夢一斷無由追朝來觀此圖惻愴<lb/>
<pb n="KR4h0116_WYG_025-43b"/>
使我悲當時同逰巳少在我今未老形先疲人生擾擾<lb/>
嗟何為不達但為髙人嗤漢南巳老司馬樹峴山巳仆<lb/>
羊公碑惟應學道悟真訣不與陵谷同遷移仙岩洞府<lb/>
孰最好東有地肺西峨眉髙崕鐵鎖不可攀援以逕上<lb/>
仰望白雲樓觀空峩巍此山易上何乃遺便與猿鶴秋<lb/>
相期欲借太乙舟夜卧浩蕩隨風吹洞簫呼起千古月<lb/>
照我白髮凉絲絲傾玉醪薦瑤芝招君來逰慎勿辭無<lb/>
為漫對圖畫日夕遙相思<lb/>
<pb n="KR4h0116_WYG_025-44a"/>
　　　題龍門春曉圖<hi>為復菴</hi>　　　　姚廣孝<lb/>
雙崖寂寂翳雲松曙色纔分露氣濃憶得岩僧從定起<lb/>
數聲啼鳥一聲鐘<lb/>
曈曈初日曙光㣲淰淰山雲靄竹扉五丈石邊琴一曲<lb/>
桃花三月鯉魚飛<lb/>
　　　同前　　　　　　　　　　梁時<lb/>
一别天平向十年夢魂時到白雲泉今朝重覔山僧話<lb/>
却憶當年秖惘然<lb/>
<pb n="KR4h0116_WYG_025-44b"/>
　　　訪復菴出前畫求題　　　　倪瓚<lb/>
天平爛漫逰三日林下狂吟石上眠浩浩春風芳艸緑<lb/>
梅花雪滿白雲泉<lb/>
　　　同前　　　　　　　　　　亢宗<lb/>
金烏飛彩上扶桑照見峰頭一抹光空翠浮嵐吹不散<lb/>
清寒飄溼薜蘿裳<lb/>
　　　同前　　　　　　　　　　孫作<lb/>
八節龍門迥三生似有縁那知白居士不到白雲泉<lb/>
<pb n="KR4h0116_WYG_025-45a"/>
　　　同前　　　　　　　　　　張適<lb/>
仗策長時度翠㣲白雲深處扣禪扉泉頭欲聽松聲坐<lb/>
石上乾苔不涴衣<lb/>
　　　同前　　　　　　　　　　金文徴<lb/>
窈窕攀蘿一徑㣲滿林啼鳥掩閒扉城中車馬多如許<lb/>
不信山深有衲衣<lb/>
　　　同前　　　　　　　　　　郳素<lb/>
山氣奔騰似浪生雙巒峙立斷塵纓幽人定起無餘思<lb/>
<pb n="KR4h0116_WYG_025-45b"/>
只有梅花照眼明<lb/>
　　　同前　　　　　　　　　　張博<lb/>
雨後行吟到石林飛嵐濕翠落衣襟一聲啼鳥無尋處<lb/>
山在白雲深更深<lb/>
　　　同前　　　　　　　　　　劉以禮<lb/>
昔時曽看白雲泉兵燹飄零又十年今日重來登眺處<lb/>
野花啼鳥自依然<lb/>
　　　同前　　　　　　　　　　沙大用<lb/>
<pb n="KR4h0116_WYG_025-46a"/>
來往天平二十年煮茶飽賞白雲泉扵今吾老僧頭白<lb/>
共倚山忩聽暮蟬<lb/>
　　　同前　　　　　　　　　　王行<lb/>
昔年來此是秋時只到龍門便賦歸今日重來登覽遍<lb/>
滿山濃翠濕春衣<lb/>
　　　同前　　　　　　　　　　劉屺<lb/>
出郭名山廿里遙松蘿雲石路岧嶤經行喜隔塵凡逺<lb/>
不許人來説市朝<lb/>
<pb n="KR4h0116_WYG_025-46b"/>
　　　同前　　　　　　　　　　陶琛<lb/>
曙色㣲茫嶽影髙松風習習鳥嘈嘈白雲盡向龍門去<lb/>
散作岩前萬頃濤<lb/>
　　　龍門茶屋圖　　　　　　　倪瓚<lb/>
龍門秋月影茶屋白雲泉不與世人賞瑤艸自年年上<lb/>
有天池水松風舞淪漣何當躡飛鳬去采池中蓮<lb/>
　　　龍門春曉圖為竺芳師賦　　　謝振<lb/>
東方欲明猶未明西林晻靄斜月傾花間百舌弄晴語<lb/>
<pb n="KR4h0116_WYG_025-47a"/>
井上轆轤牽水聲天平寺裏鐘鳴早楞伽山下人行少<lb/>
東風碧樹萬家春海霞紅映龍門曉<lb/>
　　　虎丘春霽圖　　　　　　　王行<lb/>
羣巘抱西郭一峯出平田孤秀凌太虚旁絶絡與聯古<lb/>
蹟遍林谷干將閟重泉劃開千尺崕下見清泠淵翠壁<lb/>
絢霞彩葩詞咏前賢扵時屬青春霽色明髙天鳴鳥亦<lb/>
巳和衆卉紛自妍夙駕爰此逰襟懷遂悠然豈曰事賞<lb/>
心觀俗古所傳來牟蔽丘壠饁耕滿疇阡樂土有若兹<lb/>
<pb n="KR4h0116_WYG_025-47b"/>
勤政復勉旃願同擊壤民熙熙度餘年<lb/>
　　　為徐仲山題虎丘觀泉圖　　呉寛<lb/>
徐子昔年官水部匹馬蕭蕭歴齊魯運河水滿萬艘通<lb/>
汶泗交流無壅土歸來泉誌手親編好與河渠書並傳<lb/>
不識當時陸鴻漸齒牙空味虎丘泉<lb/>
　　　題啟南寫逰虎丘圖<lb/>
　　　　<hi>啟南初逰靈岩遇雨明日既霽乃與海虞周景新逰虎丘因寫此圖并有詩記其事李貞</hi>
　　　　<hi>伯云是日在陽山遇雨而歸陳永之謂雨霽日獨以事在陽山抱恨不能與啟南同樂也</hi>
<pb n="KR4h0116_WYG_025-48a"/>
　　　　<hi>皆有詩題其上景新寄予和之</hi>
雲岩不減靈岩好<hi>虎丘又名雲岩</hi>昨者胡為渉行潦千人石上<lb/>
兩青鞋日出深林歌杲杲一時取樂能償勞水西山北<lb/>
爭探討澗泉潄齒心亦清石壁題名手親掃西去陽山<lb/>
十里遙冒雨有人歸不早明朝見話入雲岩扼腕捋鬚<lb/>
空懊惱好山不趂晴時㳺此事巳差何足道安知猶有<lb/>
獨逰人隔水相望在陽抱何處攜來此畫圖我方起視<lb/>
俄絶倒詩情畫意各有在嵗月依然仍可攷蟲雞得失<lb/>
<pb n="KR4h0116_WYG_025-48b"/>
不須爭泡影死生難自保<hi>永之巳殁</hi>再到京華住六年匏翁<lb/>
頭顱欲全皓江南歸計有時成次第山行非草草卧逰<lb/>
且把畫圖開鶴磵松庵亦天造翻嫌二客不能從回望<lb/>
周郎與東老<lb/>
　　　題天平石湖二圖次韵<hi>為王應爵</hi>
萬石如林貌得真縱横碧澗共蒼峋城中拄笏須閒客<lb/>
林下峩冠有正人支老鄰居馳駿馬范家先墓倚危麟<lb/>
峴山未必髙如許遺愛當思繼晉臣<hi>時應爵出仕</hi>
<pb n="KR4h0116_WYG_025-49a"/>
古亭石刻手曾摩宋墨當年記石湖絶澗百盤橫略彴<lb/>
晴波九級蕩浮屠開園種樹山為界放水灌田天賜租<lb/>
重擬四時編雜興范家莫認是堯夫<lb/>
　　　題啟南過吳江舊圖<lb/>
吳淞江腹太湖頭雌霓連蜷卧碧流我昨經行覺尤勝<lb/>
滿船明月一滄洲<lb/>
　周用曰長洲沈啟南以詩畫名東南但此老畫筆筆<lb/>
　用焦墨人易扵摹搨一時偽作甚多然得具眼者蹊<lb/>
<pb n="KR4h0116_WYG_025-49b"/>
　徑了然自别不難也嘗聞其所為過吳江圖而未之<lb/>
　見駕部徐君間以示予豈即此物耶吾邑多水田絶<lb/>
　無髙丘大木圖乃有之蓋以識松陵也即此巳不可<lb/>
　與専求形似者論矣<lb/>
　　　與太常典簿顧謹中題畫　　董良友<lb/>
彷彿風烟笠澤東呉山不與越山同誰家樓閣停歌舞<lb/>
舊是吳王避暑宫<lb/>
　　　與盛愛臣題山水長卷　　　吳寛<lb/>
<pb n="KR4h0116_WYG_025-50a"/>
城西蕩雙槳遥背伍胥門人家枕河住漸喜歴鄉邨豁<lb/>
然見平田農夫荷鋤去好風低嫩苖㣲雨灑髙樹葦間<lb/>
多放艇栁下或扳罾錦布芰荷蕩沙明鷗鷺汀魚梁接<lb/>
牛宫沽酒新郭市迤邐到横塘虹橋垂四趾亂山似遮<lb/>
路旋轉自長溪水入太湖北雲生光福西扣舷唱呉歌<lb/>
有客中流過千載懷古心悠然欲相和香徑既云殁琴<lb/>
臺亦成空山頭明月上仍照館娃宫登髙信徒勞望逺<lb/>
發深喟間展圖畫㸔舊遊一何類<lb/>
<pb n="KR4h0116_WYG_025-50b"/>
　　　題林屋仙隠圖　　　　　　楊維楨<lb/>
我欲蓬萊一問津蓬萊淺去巳揚塵桃花流水寜無路<lb/>
落葉空山尚有人時見青禽解近客忽聞黃石祇疑神<lb/>
碁邊甲子過容易遲爾山中七日春<lb/>
　　　題黃雲卿林屋先塋圖　　　良琦<lb/>
　　　　<hi>雲卿祖居洞庭後遷婁東懷其祖父寫圖以自慰揚鐵崖曽題其巻云</hi>
江夏先塋林屋洞七十二峯碧參差竁道冥冥雲作蓋<lb/>
秋風颯颯樹成帷海鄉西望空情事江水東流永孝思<lb/>
<pb n="KR4h0116_WYG_025-51a"/>
好在詩書光祖禰楊侯佳句有深期<lb/>
　　　同前　　　　　　　　　　秦約<lb/>
望洞庭兮極浦長太息兮愁予英英兮白雲乘清氣兮<lb/>
降時雨倚宰木兮聊淹留念我心兮孔抽山有岡兮水<lb/>
有湫駕吾車兮汎吾舟鳥鳴兮嚶嚶鹿鳴兮呦呦激木<lb/>
杪兮迴風奠桂漿兮髙丘髙丘兮何所邅吾道兮西顧<lb/>
西顧兮不忘懷纘言兮遺來者<lb/>
　　　陳履元畫玉山草堂　　　　鄭元祐<lb/>
<pb n="KR4h0116_WYG_025-51b"/>
故人陳孟公詞如春雲氣如虹畫法師海岳山如鶱鵬<lb/>
樹如龍騎箕上天二十載有子齄鼻畫極工驚蛟嘘雲<lb/>
海浪白離鸞照水岩花紅皺鱗張鬐聳鬱澗底松中有<lb/>
一畆幽人宫石林支頤睨飛瀑意逺欲托𡨕飛鴻我欲<lb/>
從之不可得青山萬疊金芙蓉<lb/>
　　　題孟用賔崑麓小隠圖　　　　岳榆<lb/>
　　　　<hi>孟觀字用賔以貢士授浙東行省都事元末隠居崑山</hi>
老松幽壑舊青山朱紱歸來次第閒眼底紅塵公事少<lb/>
<pb n="KR4h0116_WYG_025-52a"/>
天涯芳艸貴人還屋通流水循除活竹隠疎苔綴石斑<lb/>
何日醉逰忘爾汝共將寳玦掛腰間<lb/>
　　　同前　　　　　　　　　　㳺詹<lb/>
瑤華省識君王面國破家全欲斷魂每見英雄扶社稷<lb/>
未聞帷簿正乾坤梁園文獻誰能整崑麓詩書子獨存<lb/>
致政歸來成小隠旋栽蔬果洽清尊<lb/>
　　　題雅宜山齋圖　　　　　　倪瓚<lb/>
靈巖對直雅宜山穹林巨石憶蒼灣若翁遁跡在其麓<lb/>
<pb n="KR4h0116_WYG_025-52b"/>
有子讀書常閉關松根茯苓煮可掘林下慈鳥去復還<lb/>
寫圖愛此錦歩障白雲紅杏春斕斑<lb/>
　　　題耕漁軒圖<hi>朱澤民為徐良甫作</hi>
寂寂溪山面碧湖輕舟烟雨釣菰蒲曉耕嵒際看雲起<lb/>
夕偃林間到日晡漢書自可挂牛角阮杖何妨挑酒壺<lb/>
紅稻西風鱸鱠美依依蓐食待樵蘇<lb/>
　　　題鶴亭鬬茶圖<hi>鶴亭吕散夫也</hi>　　　盧昭<lb/>
花隂小隊鬬龍章巨盌香分第二湯莫倚酪奴風味好<lb/>
<pb n="KR4h0116_WYG_025-53a"/>
内厨催送大官羊<lb/>
　　　題張子政大癡松亭髙士圖　盧儒<lb/>
大癡老人天下士結客俠㳺非畫史酒酣潑墨寫荆關<lb/>
咫尺㣲茫數千里筲箕泉頭鶴上仙空遺寳繪人間傳<lb/>
弟子顛張早入室重岡疊嶂開雲烟太山斗絶何由縁<lb/>
下有鳥道丹梯懸此中疑是避秦處仰見茅屋岩崖邊<lb/>
松亭寓目者誰子耳譜流泉横緑綺不知㨗徑在終南<lb/>
每逢佳處輒留止我生亦有山水癖吳楚燕齊遍㳺歴<lb/>
<pb n="KR4h0116_WYG_025-53b"/>
風塵澒洞難再往坐對此圖三嘆息<lb/>
　　　西塘圖<hi>為吳隠居題</hi>　　　　　　孫蕡<lb/>
放臣海曲懷京華孤旅天涯念鄉國誰傳此意入畫圖<lb/>
令我一見長太息毘陵野老吳中人舊與季子曽相親<lb/>
太湖三萬六千頃蕩漾咫尺閶門雲姑蘇臺荒烟樹緑<lb/>
下有詩翁數椽屋凉風洲渚芙蓉開細雨林園木𤓰熟<lb/>
畫船撾鼔海天晴越女新栽白苧輕館娃宫暗隂雲暮<lb/>
子夜歌闌春水生季家風流誰與比况是吳興外孫子<lb/>
<pb n="KR4h0116_WYG_025-54a"/>
曲几時攤舊賜書牙籖滿插前朝史南來無復少年狂<lb/>
茅棟低低一炷香久嫌塵居隘容膝更置别業開西塘<lb/>
西塘隠約湖山曲塘邊還種虎邱竹對酒菰蒲照坐明<lb/>
捲簾鷗鷺當窓浴此圖風致真可人㸃染直欲窮天真<lb/>
平子愁來獨長咏張衡老去誰為鄰吾觀季子好風骨<lb/>
正好還家及秋律筆床茶竈逐天隨蓴菜鱸魚莫相失<lb/>
　　　題萬玉清秋軒圖　　　　　　郭登<lb/>
王謝堂前久不歸野田荒樹幾斜暉花開花落秋還在<lb/>
<pb n="KR4h0116_WYG_025-54b"/>
年去年來事巳非楊栁風多凋翠縷芙蓉霜重濕紅衣<lb/>
故人空感山陽笛一段傷心畫影㣲<lb/>
　　　同前　　　　　　　　　　楊溥<lb/>
社燕賔鴻共嵗華松陵禾黍故侯家誰令千載柴桑里<lb/>
一度秋風一度花<lb/>
　　　題萬玉清秋圖　　　　　　劉鉉<lb/>
　　　　蘇人甯<hi>某</hi>仕元為大中大夫晩年致仕築别<lb/>
　　　　業於同川雲間張可觀為作萬玉清秋圖蓋<lb/>
<pb n="KR4h0116_WYG_025-55a"/>
　　　　美其所居景物之衆也長洲金仲旻贅其家<lb/>
　　　　及甯氏既廢其配尋卒仲旻亦不在甥舘兹<lb/>
　　　　圖流落久矣後六十年而仲旻復得之乃爲<lb/>
　　　　裝潢噫物在人亡不能無感今其子公素持<lb/>
　　　　以徴言為備道其始終云<lb/>
甯公在昔稱時賢頭顱半白来歸田老懷淡薄慕幽雅<lb/>
髙居别築臨同川數畆園林占清勝四時景物誇竒妍<lb/>
賔從日盈北海座琴尊曉載南湖船一朝陵谷那知變<lb/>
<pb n="KR4h0116_WYG_025-55b"/>
廢盡東吳舊庭院扶疎修竹為誰青零落芙蓉不成片<lb/>
白雲飛去鶴不歸只有堂前舊時燕春深幾處桃花開<lb/>
無復當時映人面繁華既往今巳休東床老去還舊逰<lb/>
歌舞重尋舘甥處蕭索碧梧風雨秋陶令宅邊松尚在<lb/>
習家池上水空流追思自足興感歎何獨對此方為愁<lb/>
六十年來駒過隙俯仰之間巳陳迹畫圖寂寞久無聞<lb/>
流落人間匪朝夕客從何處逺持來佳致依然不殊昔<lb/>
夢回昨夜到松陵鐘斷長橋月初白<lb/>
<pb n="KR4h0116_WYG_025-56a"/>
　　　萬玉清秋圖為金公素學士賦　劉溥<lb/>
名園占竒勝萬玉含清秋主人契幽賞賔從迭追逰亭<lb/>
軒擬蓬壺木石儼滄洲金谷差可方緑水安能儔况此<lb/>
謝豪權黄金積如丘海舶致珍玩蘭車載名謳張筵日<lb/>
為樂豐肪羅庶羞瑶琴奏白雪玉瓚傾黃流鼓鐘朝巳<lb/>
陳緩帶久未休亮有佳倩賢周旋義無尤盛時難久恃<lb/>
人事忽相仇繁華會銷歇露艸生煩憂器覆固戒滿水<lb/>
逝誰能収惘然覽遺墨故跡庶兹求<lb/>
<pb n="KR4h0116_WYG_025-56b"/>
　萬玉清秋軒在吳江同里鎮元江南財賦司副使里<lb/>
　人甯昌言之别墅中有菊坡梧桐修竹總謂之萬玉<lb/>
　清秋華亭張可觀為之圖<lb/>
　　　追賦虞公務白鶴山房圖　　錢仲益<lb/>
　　　　<hi>無錫虞公務與予為從表兄弟居蘇州之陽山山有丁令威祠因名白鶴峰扁所居室為</hi>
　　　　<hi>白鶴山房蜀人王息菴為盡山房圖并題詩其上距今三十餘年矣息菴化去巳久公務</hi>
　　　　<hi>亦殁於戍所觀圖誦詩不勝悲愴因賦是詩云</hi>
遼東仙人丁令威千年化鶴曽來歸何年度海到呉下<lb/>
<pb n="KR4h0116_WYG_025-57a"/>
巢松直向陽山飛遂呼山名號白鶴荒祠古木橫烟霏<lb/>
至今仙人煉丹井赤霞煜煜騰光輝陽山山人性髙潔<lb/>
架巖鑿壁開門扉經年讀書不出户超然肯受功名鞿<lb/>
松間行拖緑玉杖石上坐理黃金徽研硃㸃易滴清露<lb/>
采藥穿雲入翠㣲客來隨分設肴核床頭酒熟黃雞肥<lb/>
時招白鶴下庭際按舞翩翩翻羽衣青城仙翁隔鄰住<lb/>
往來慣熟俱忘機為題詩篇寫圖畫染毫粉墨縱橫揮<lb/>
騷人墨客競題咏展圖畫軸皆珠璣邇來轉眼三十載<lb/>
<pb n="KR4h0116_WYG_025-57b"/>
青山不改人民非仙翁騎鶴去不返山人逺戍亦永違<lb/>
孤山無人赤壁靜蕙帳冷落誰相依空餘山房舊時月<lb/>
夜深寂寞穿簾幃嗟余撫巻三太息感今念昔重歔欷<lb/>
　　　題林居圖兼柬盧公武　　　髙啟<lb/>
竹梧翳苔石知是幽人居林間鳥鳴後亭空賔散餘聞<lb/>
有盧鴻愛長年留著書<lb/>
　　　題允中山居圖　　　　　　徐蕡<lb/>
昔年為客處看圖懷故山今日還山住儼然圖畫間泉<lb/>
<pb n="KR4h0116_WYG_025-58a"/>
來繞蘭徑月出對花關應知農事畢髙坐有餘閒<lb/>
　　　竹莊讀書圖為龔彦中題　　葉盛<lb/>
十里青山近馬鞍一溪晴碧下江湍舍南舍北無他植<lb/>
只有篔簹千萬竿<lb/>
鈍菴髙節望期頥未是尋常句讀師知有名門家學在<lb/>
切磋不忘武公詩<lb/>
　　　題徐氏遂幽軒巻　　　　　徐有貞<lb/>
隠居求志不求名雙鬢蕭蕭眼獨青吳下詩人多結社<lb/>
<pb n="KR4h0116_WYG_025-58b"/>
閩中才士盡傳經雲迷李白空山塚月落揚雄舊艸亭<lb/>
夜讀遂幽軒裏巻愁看天際少㣲星<lb/>
　　　為都𤣥敬題春山讀易圖　　吳寛<lb/>
山中春雨過嘉樹如新沐鳥語時復閒惟聞澗聲續對<lb/>
此一欣然孤懷浩無欲便攜童冠人詠懷效沂浴歸來<lb/>
亦何事妙意溢春服寤寐羲文間手持一編讀惓惓濟<lb/>
時心願言均發育<lb/>
　　　題吳白樓借屋巻　　　　　邊貢<lb/>
<pb n="KR4h0116_WYG_025-59a"/>
草圍亭樹竹圍菴十載真成故事談忽漫得來原不偶<lb/>
總然稱借亦何慙詩篇舊巳傳都下畫筆今須倩魯南<lb/>
<hi>陳編修沂之字</hi>却過昔逰尋往迹月中門巷幾留驂<lb/>
　　　應制題王朏畫吳王納凉圖　　邊貢<lb/>
雨過太湖上風生響屧廊紅綃拂几席白紵製衣裳朱<lb/>
光淪厚地明月在髙堂何以保玉體長年樂未央<lb/>
　　　題吳王納凉圖　　　　　　　陳旅<lb/>
呉王臺榭滿汀洲湖上風來暑雨収坐有紅粧可娛老<lb/>
<pb n="KR4h0116_WYG_025-59b"/>
市無赤米不教愁采蓮舟載烟岑晚響屧廊通水殿幽<lb/>
歳暮甬東寜有此夜凉歌舞莫令休<lb/>
　　　題吳王納凉圖　　　　　　　李孝光<lb/>
六月長洲水殿凉酒酣揮袖倚新粧芙蕖露冷秋雲薄<lb/>
回首西風響屧廊<lb/>
　　　同前　　　　　　　　　　袁凱<lb/>
㣲月斜侵響屧廊芙蓉清氣滿金塘鴛鴦只傍雕闌宿<lb/>
也愛君王水殿凉<lb/>
<pb n="KR4h0116_WYG_025-60a"/>
　　　口號題吳王半醉圖　　　　　李白<lb/>
風動荷花水殿香姑蘇臺上見吳王西施醉舞嬌無力<lb/>
笑倚東忩白玉牀<lb/>
　　　題吳宫衰栁圖　　　　　　袁凱<lb/>
逺岸依依落日明吳王醉處少人行多情獨有垂楊柳<lb/>
猶送深宫夜雨聲<lb/>
　　　題子胥吹簫圖　　　　　　徐有貞<lb/>
行乞吹簫野水濵只縁讒口間君臣鞭尸覆楚由無忌<lb/>
<pb n="KR4h0116_WYG_025-60b"/>
員也何曽是狠人<lb/>
半帶愁音半殺音西風吹入楚雲深丹陽世上人空聽<lb/>
誰識英雄一片心<lb/>
　　　題范蠡五湖圖　　　　　　趙孟頫<lb/>
功名自古是危機誰似先生早拂衣好向五湖尋一舸<lb/>
霜黃木葉雁初飛<lb/>
　　　題扁舟五湖圖　　　　　　陳旅<lb/>
　按史記止言陶朱公將徒屬浮海而無載西施事杜<lb/>
<pb n="KR4h0116_WYG_025-61a"/>
　牧輩乃誣也故為之辭<lb/>
羑里人歸獻女來帝辛飲酒沙丘臺酒闌不但蛾眉死<lb/>
太白旗竿血花紫會稽凛凛吳日驕少伯乃是師閎天<lb/>
姑蘇城下箭如雨艷骨應成館娃土五湖烟浪搖青春<lb/>
小兒船尾中細君吾王功成境土富扁舟只載妻孥去<lb/>
良工貌得千古心寓形空爾糜黃金<lb/>
　　　朱翁子負薪巻　　　　　　張翥<lb/>
富貴危機解殺身是非千古付樵人當時長史魂應悔<lb/>
<pb n="KR4h0116_WYG_025-61b"/>
不向山中只負薪<lb/>
　　　范莊梓樹圖<hi>次石田韻贈施煥伯</hi>　　　　呉寛<lb/>
行人墻下摩挲處重是范公親手培此日載將嘉樹賦<lb/>
清風長傍義莊來空尋蟻穴難成夢免製犧尊豈不材<lb/>
須信畫家原有意展圖如對北山萊<lb/>
　　　麥舟圖　　　　　　　　　李東陽<lb/>
江東故人半零落江頭石郎淚雙閣三喪未葬家苦貧<lb/>
舉世今無魏州郭睢陽范郎方少年相看不語意范然<lb/>
<pb n="KR4h0116_WYG_025-62a"/>
江舟載麥五百斛揮手付之如一錢歸來侍立庭闈畔<lb/>
白髮聞之為一莞亦知父子本同心若待庭趨嗟巳晩<lb/>
君不見慶州饑民曽告荒使君自發常平倉<lb/>
　　　米元章拜石圖　　　　　　　李東陽<lb/>
南州怪石如竒士士有好竒心欲醉平生兩膝不識地<lb/>
石也受之無色媿着袍擁笏當石前禮而不答貌益虔<lb/>
呼為石丈丈不語回視諸峰盡兒女當時觀者笑且嗔<lb/>
眼中見石不見人嗟君好潔巳成癖無乃冠履沾泥塵<lb/>
<pb n="KR4h0116_WYG_025-62b"/>
古來玩物必喪志况爾物役忘其身惟石巖巖瞻赫赫<lb/>
一州雖小寜無民宋家只合米博士誰遣出刺無為軍<lb/>
君不見漢家留侯拜黃石石亦可拜不可眤千載英風<lb/>
石益髙猶憐誤落神仙迹<lb/>
　　　同前　　　　　　　　　　　儲瓘<lb/>
虎賁猶似對中郎末世那知老子狂才到宣和流落盡<lb/>
眼中誰是丈人行<lb/>
　　　鶴屏　　　　　　　　　　　皮日休<lb/>
<pb n="KR4h0116_WYG_025-63a"/>
三幅吹空縠孰寫仙禽狀䯔耳側以聽<hi>相鶴經云䯓頰䯔耳則聽響逺</hi>
赤睛曠如望<hi>赤睛露眼則視逺</hi>引吭看雲勢翹足臨池様頗似<lb/>
近蓐席還如入方丈盡日空不鳴窮年但相向未許子<lb/>
晉乗難教道林放貌既合羽儀骨亦符法相願升君子<lb/>
堂不必思崑閬<lb/>
　　　和韻　　　　　　　　　　陸龜䝉<lb/>
時人重花屏獨即胎化狀叢毛練分彩疎節笻相望<hi>相鶴</hi>
<hi>經云大毛落叢毛生其色如雪又云髙脚踈節則多跛也</hi>曽無氃氋態頗得連軒様<lb/>
<pb n="KR4h0116_WYG_025-63b"/>
勢擬搶髙尋身猶在函丈如憂雞鶩鬬似憶烟霞向塵<lb/>
世任縱橫幽襟自閒放空資明逺思不待浮丘相何由<lb/>
振土衣一舉棲瀛閬<lb/>
　<lb/>
　<lb/>
　<lb/>
　<lb/>
　呉都文粹續集巻二十五<lb/>
</p>
<p>
</p>
  </div>
<div>
                <head>呉都文粹續集卷二十六</head>
    <p>
<pb n="KR4h0116_WYG_026-1a"/>
欽定四庫全書<lb/>
　呉都文粹續集卷二十六　　明　錢榖　撰<lb/>
　　題畫<lb/>
　　　題畫二絶　　　　　　　　鄭允端<lb/>
㸃㸃青山翠欲流短蓑漁子坐扁舟荒村五月凉如水<lb/>
茅屋扶疎艸樹秋<lb/>
青松望極是桃花去去仙源路不賖便好解衣衝水過<lb/>
洞中午飯熟胡麻<lb/>
<pb n="KR4h0116_WYG_026-1b"/>
　　　題畫<lb/>
誰寫江南景風烟萬里寛金銀開佛寺紫翠出林巒逺<lb/>
客馳行役幽人賦考槃蒼茫無限意撫卷為盤桓<lb/>
　　　太湖<hi>以下俱竒逰圖詩</hi>　　　　　　　馮大受<lb/>
東南天盡五湖開萬㸃蒼山鏡裏迴縹緲峰頭明月上<lb/>
懸知一望是蓬萊<lb/>
　　　姑蘇臺<lb/>
吳宫花栁是荒丘臺下惟聞麋鹿遊芳艸青青烟水緑<lb/>
<pb n="KR4h0116_WYG_026-2a"/>
春風總入闔閭愁<lb/>
　　　虎丘<lb/>
寂寂荒臺樹色昬吳王宫闕杳無存月明劍氣還來往<lb/>
留得干將化後魂<lb/>
　　　天池<lb/>
此地湖山是倒懸翻於山上滙清泉更分華嶽峰頭色<lb/>
一朶峰如太乙蓮<lb/>
　　　天平<lb/>
<pb n="KR4h0116_WYG_026-2b"/>
青山繚繞白雲圍似笏千峰擁翠微仙仗一經岩岫過<lb/>
飛霞片片逐人歸<lb/>
　　　靈巖<lb/>
一山青靄日溶溶翠桞隨烟漾碧空紅雨落殘春畫暖<lb/>
舊花重發館娃宫<lb/>
　　　𤣥墓<lb/>
湖外青山湖上看振衣時覺兩眸寛攜笻徧拾金閶景<lb/>
𤣥墓山頭亦大觀<lb/>
<pb n="KR4h0116_WYG_026-3a"/>
　　　支硎<lb/>
蒼崖翠幹碧參差樹色嵐光兩鬬竒只有生公壇下石<lb/>
至今猶似㸃頭時<lb/>
　　　虞山<lb/>
拂水岩頭錦作屏瑶壇朱敞日初明朝看爽氣千峰紫<lb/>
黄鶴飛來翠羽輕<lb/>
　　　題施雅山所藏宋漢國端孝大長公主所題桂<lb/>
　　　花便面手巻後<hi>有序</hi>
<pb n="KR4h0116_WYG_026-3b"/>
　　　　　　　　　　　　　　　　虞堪<lb/>
　宋端孝公主理宗女也其所自題桂花詩便面以碧<lb/>
　紗為襯所折桂淡然與月輝映自是宫製絶俗可知<lb/>
　而東廬王野叟<hi>名琦字徳玉</hi>所識有云在武林時與故舊<lb/>
　劉仲鼎邂逅茶話因及楊中齋駙馬事出此製以見<lb/>
　遺乃是吾冡婦之母之筆也藏於篋笥三十六年而<lb/>
　外孫施宜之其先有兄弟並登科者有雙桂堂尚在<lb/>
　堂扁與扇合誠可以再為後來者䜟故装成巻筆其<lb/>
<pb n="KR4h0116_WYG_026-4a"/>
　顛末併製桂香詞於後以予焉且曰貴主題此時猶<lb/>
　未出閣天上清芬世間何有則知前輩寳重之如此<lb/>
　至隆山平先生賦之有滿身風露不知寒之句尤極<lb/>
　悽惋使人一讀無限感慨今雅山處士亦既老矣所<lb/>
　寳外家遺物又幾五十年自謂雖獲夜光每棄弗顧<lb/>
　而獨䕶此巻如新不忍去手時時出以示人諷詠不<lb/>
　輟其風韻又可知矣間屬堪賦之惟前代閨門舊物<lb/>
　固是罕得然相傳之久殆百有餘年而不出兩家當<lb/>
<pb n="KR4h0116_WYG_026-4b"/>
　時遺老又能詳記其事使更千百載足以起人之興<lb/>
　懐於無窮若雅山之寳此其意亦有在乎於是追次<lb/>
　其韻反而歸之宜之為雅山處士字云<lb/>
一一方諸鏡樣團金壺霑墨豈無端萬年枝上天香盡<lb/>
遺恨青天碧海寒<lb/>
　　　其二<lb/>
誰復風流鬬鳯團天人丰骨想毫端楚吟翻泣銅仙淚<lb/>
共灑秋風玉井寒<lb/>
<pb n="KR4h0116_WYG_026-5a"/>
　　　其三<lb/>
天水雙雙桂影團喜符佳䜟上眉端外家風采今猶在<lb/>
長嘯空山鶴髮寒<lb/>
　　　麗人行<hi>題玉山所藏周昉畫</hi>　　　　　　楊維楨<lb/>
楊白花飛愁殺人美人如華不勝春錦韉䭾起雙鳳縷<lb/>
黄門挾飛五花雲白石雷霆夾城道樂逰園裏春正好<lb/>
就中小姨最嬌强雌雄雙飛觀者惱瑤池鬬草碧雲移<lb/>
艸青艸歇春不知黄裙有恨隨春水椒房青蠅何處起<lb/>
<pb n="KR4h0116_WYG_026-5b"/>
君不見翠羽颼颼悵一空東方蝃蝀纒紫宫<hi>蝃蝀一作螮蝀</hi>
　　　題玉山所藏唐人呈馬圖　　　張翥<lb/>
天育驥子初長成廄官引轡將進呈頭如戍削兩耳聳<lb/>
青絲絡腦屹不動君王一顧生光輝黃帕巳蓋銀鞍歸<lb/>
當時四十餘萬匹此馬權竒當第一曹將軍畫老有神<lb/>
龍眠居士尤得真兩家翰墨今巳矣今之筆跡無乃似<lb/>
黃門宿衛森羽儀遺事可按開元時古來良馬多泛駕<lb/>
振鬛長鳴思御者君不見材士不可羈寜可呈身如此<lb/>
<pb n="KR4h0116_WYG_026-6a"/>
馬<lb/>
　　　題趙千里金碧山水<hi>玉山所藏</hi>　　張天英<lb/>
天上白雲滿空谷樹下三間兩間屋𤣥晏先生不出門<lb/>
自檢殘書手中讀醉翁斜着紫綸巾過水呼童御黃犢<lb/>
犢背之樂不可言王孫寫入氷綃幅君不見戎車萬戰<lb/>
場秦皇失其鹿笑殺當時園綺翁白頭去揖隆凖公<lb/>
　　　子昻蘭梅為玉山題　　　　　張翥<lb/>
佩纕零落墨香存瑤瑟空彈夜月魂一自江南芳草歇<lb/>
<pb n="KR4h0116_WYG_026-6b"/>
風流誰繼楚王孫<lb/>
　　　為玉山題子昻墨竹<lb/>
竹裏疎花的的開凍香和雪冷蒼苔天寒日暮無人見<lb/>
只有雙峰特地來<lb/>
　　　子昻畫馬<lb/>
君不見漢家將軍求善馬戰骨縱橫血流野歸來作歌<lb/>
薦宗廟寜悲鬼哭宛城下何如聖代徳所懷入獻磊落<lb/>
皆龍媒右牽者誰鬈且偲萬里知自流沙來眼光照鏡<lb/>
<pb n="KR4h0116_WYG_026-7a"/>
蹄腕促老奚識性仍善牧時廵之外逰幸稀飽秣原頭<lb/>
春苜蓿吳興學士藝絶倫妙處不減曹將軍只今有馬<lb/>
無此筆誰與寫之傳世人為君甘作駑駘羣<lb/>
　　　題玉山所藏魏國夫人趙管墨竹<hi>夫人自寫坡詩於後自京</hi>
　　　　<hi>師寄於仲光</hi>
龍香暖脱青螺靨麝劑光凝生漆㸃玉臺近曉畫眉殘<lb/>
紫硯新磨𤣥兔染一枝戯寫碧嬋娟冷雨欲飛粘濕烟<lb/>
雲忩霧閣春窈窕恍如移置苕溪邊苕溪緜緜秋水隔<lb/>
<pb n="KR4h0116_WYG_026-7b"/>
逺眼京塵渺相憶㣲綃一㸃氷雪生弱蕙幽蘭少顔色<lb/>
書中曽有衛夫人畫裏如何崇徳君林下丰神原散朗<lb/>
尚從墨妙見天真<lb/>
　　　題管夫人竹與玉山同賦　　　于立<lb/>
烟消湘月明露下湘波冷翛然林下風吹折琅玕影<lb/>
　　　同題　　　　　　　　　　　顧悳輝<lb/>
鳯毛輕染碧池春寫作琅玕紙上真試看腕中百斛力<lb/>
前身應是李夫人<lb/>
<pb n="KR4h0116_WYG_026-8a"/>
　　　題玉山錢舜舉畫五栁莊　　張天英<lb/>
飛泉屋後銀河懸孤松屋上蒼龍眠四山無數白雲出<lb/>
好柳五樹當門前葛巾丈人歩其下悠然别有山中天<lb/>
　　　内人吹篴詞<hi>為顧仲瑛題盛子昭畫</hi>　　　楊維楨<lb/>
天寳年來教春坊紫雲製曲吹寜王美人何處竊九漏<lb/>
耳譜亦解傳伊凉鵾絃轉斷黃金軸獨據胡床㺯橫玉<lb/>
冶情忽逐野鶯飛十指紅蠶迷起伏御溝水暖浴鵁鶄<lb/>
天地久無征戰聲芙蓉楊栁自搖落豈識黃雲邊塞情<lb/>
<pb n="KR4h0116_WYG_026-8b"/>
西樓今夜月色午内人思仙望河鼓白日蕭條鳳不來<lb/>
井梧風動神烏語<lb/>
　　　内人剖𤓰詞<hi>為顧仲瑛題盛子昭畫</hi>
轆轤索褪垂金井水殿風來晚花靜美人睡起袒蟬紗<lb/>
照見臂釵紅肉影荔子漿酸搖左車阿母新進朱陵𤓰<lb/>
侍女手浴井花冷水冰<hi>去聲</hi>金盤擎掌窊鸞刀未破圓玉<lb/>
斗斗破紅冰驚落手玉郎渴甚故相嘲可忍食殘團月<lb/>
凹<lb/>
<pb n="KR4h0116_WYG_026-9a"/>
　　　李息齋竹為玉山題　　　　張翥<lb/>
竹上千年恨未消湘臯滿踞正迢迢冷烟疎雨無窮恨<lb/>
欲為騷魂賦大招<lb/>
　　　予舊為顧長卿作梅竹圖明日其弟仲瑛於姚<lb/>
　　　君子章席上索題遂成口號　　柯九思<lb/>
晴雪噤梅蕋春風裊竹枝美人應失笑記得捲簾時<lb/>
　　　題柯敬仲為玉山山人畫竹　　楊維楨<lb/>
五雲閣吏天上還玉山草堂人正閒自將賜筆寫龍影<lb/>
<pb n="KR4h0116_WYG_026-9b"/>
落日風動江南山<lb/>
　　　題從子倫寫生芍藥於玉山　　柯九思<lb/>
九十春光事巳非飜堦紅藥尚天機畫工㸃染成生色<lb/>
説與東君作待歸<lb/>
　　　桃源春曉圖為玉山題　　　　張翥<lb/>
流水空山幾度春白雲隔斷世間塵桃花一放漁舟入<lb/>
不是秦人是晉人<lb/>
　　　題玉山所藏淵明歸來圖　　吳克恭<lb/>
<pb n="KR4h0116_WYG_026-10a"/>
陶令昔去官當世豈知賢杖藜柴桑里汎舟即斜川春<lb/>
風五柳隂秋日秫盈田嵗釀杯中物佳辰奉賔筵觴來<lb/>
各有趣斟酌罄交歡為生豈易老藉此一欣然咄哉羲<lb/>
皇人既逺身名全<lb/>
　　　題東山圖玉山同賦　　　　于立<lb/>
不起謝安石其如天下何向來逰賞地芳草落花多<lb/>
　　　同題　　　　　　　　　　　顧悳輝<lb/>
江左風流第一人東山歌舞日紛紜當時不為蒼生起<lb/>
<pb n="KR4h0116_WYG_026-10b"/>
司馬山河總白雲<lb/>
　　　題玉山所藏畫水仙巻書違秘書後<lb/>
　　　　　　　　　　　　　　　　袁華<lb/>
窈窕楚皋女委蛇佩陸離臨風倚翠袖椉月靡雲旗含<lb/>
嚬黙延佇怊悵失佳期渉江采璚芳將以慰所思<lb/>
　　　題玉山所藏水仙畫　　　　達兼善<lb/>
翠羽靈旗候洛津凌波㣲歩韈生塵可憐金屋重門掩<lb/>
只有陳王夢阿甄<lb/>
<pb n="KR4h0116_WYG_026-11a"/>
　　　題呉山顧玉山一笑三生圖　　釋來復<lb/>
虎頭應是再來人畫史丹青貌未真一笑溪山如識我<lb/>
三生風月異前身空傳華表歸遼鶴誰向昆明問刼塵<lb/>
吳下艸堂今寂寞獨憐花鳥泣餘春<lb/>
　　　題琵琶仕女圖<hi>註云以下二作亦題玉山所藏</hi>　宗本先<lb/>
江水東流月滿船江風吹怨入氷絃何如銀燭秋堂夜<lb/>
一曲新聲值萬錢<lb/>
　　　題墨竹<lb/>
<pb n="KR4h0116_WYG_026-11b"/>
可人家住篔簹谷明月清風十萬竿一自玉山相見後<lb/>
滿庭清影夢髙寒<lb/>
　　　題吳性存所藏趙仲穆竹枝雙蝶圖與玉山同<lb/>
　　　賦　　　　　　　　　　　　張翥<lb/>
滿叢鮮碧露團香院落春紅過野芳蛺蝶一生花裏活<lb/>
飛來還戀竹風凉<lb/>
　　　同題　　　　　　　　　　顧徳輝<lb/>
閣道春風度湘簾夜月初多情雙蛺蝶也解逐羊車<lb/>
<pb n="KR4h0116_WYG_026-12a"/>
　　　呉克明知嘉定為題馬圖　　吳寛<lb/>
吳卿别我呉門去手把橫圖索題句開圖見馬如見人<lb/>
逸氣稜稜八尺身圉人騎度燕河水萬里長風生兩耳<lb/>
歸來飽餤玉山禾吳門草青奈爾何<lb/>
　　　題孔昭畫　　　　　　　　　吳寛<lb/>
盧鴻艸堂今有無吳中峕見謝翁圖松風澗水書聲合<lb/>
林下髙人不可呼<lb/>
　　　題子善所藏畫　　　　　　張翥<lb/>
<pb n="KR4h0116_WYG_026-12b"/>
江閣空明宿雨殘青山如洗隔簾看神仙不記天台路<lb/>
萬壑千峰暮色寒<lb/>
　　　題盧侯所藏畫册　　　　　張著<lb/>
露滴天香酒力㣲風迴秋影動秋衣夜深盡醉霓裳曲<lb/>
忘却驂鸞月裏歸<hi>右幽人賞桂</hi>
露濕銀床海月低氷絃寫怨小忩西西鄰止有臨川客<lb/>
莫作秋風烏夜啼<hi>右琴月雙清</hi>
花暝深宫畫漏遲隔花羅襪歩委蛇春愁如海誰相問<lb/>
<pb n="KR4h0116_WYG_026-13a"/>
得似黃鸝盡語時<hi>右春畫聞鶯</hi>
　　　題黃筌畫竹鶴圖<hi>并序</hi>　　　　吕誠<lb/>
　黃筌畫竹鶴圖巳入能品余鶴亭舊有此圖心甚惜<lb/>
　之散落他室今數十年矣忽扵鄉友處復見之喜嘆<lb/>
　無巳然尤物自為脛翼而能傲兀人世不與嵗月同<lb/>
　化亦一竒哉因賦此重為覽古者一慨云<lb/>
蜀人黃筌寫竹鶴數百年前一竒作𤣥裳縞衣意閒暇<lb/>
老氣崢嶸重林壑挺挺玉立雙琅玕枝葉扶疎鐵鈎絡<lb/>
<pb n="KR4h0116_WYG_026-13b"/>
憶昔鶴亭有此本鳥散烟銷久𡨕寞今朝忽見喜絶倒<lb/>
老目摩挲殊不惡千年令盛安在哉舊物都非况城郭<lb/>
世間此圖亦希有重襲尤宜置縑槖髙堂夜懸明月中<lb/>
應有仙音下寥廓<lb/>
　　　為開元道士題倪雲林畫　　　徐賁<lb/>
聞説仙翁去採真山中草木幾回春開元堂上重來客<lb/>
猶是當年問道人<lb/>
　　　姚少師所藏八駿圖　　　　曽棨<lb/>
<pb n="KR4h0116_WYG_026-14a"/>
周家八馬如飛電夙昔傳聞今始見鋭耳雙分秋竹批<lb/>
拳毛一片桃花旋肉騣疊聳髙崔嵬權竒知此真龍媒<lb/>
霜蹄試踏層氷裂駿尾欲掉長飈迴瑤池宴罷歸來早<lb/>
絡月羈金照京鎬紫鞚飛旹逐落花雕鞍解處眠芳艸<lb/>
由來駿骨健且馴㺯影驕嘶不動塵有時渴飲天津水<lb/>
五色照見波粼粼圉官騎來難久駐飲向春流最深處<lb/>
珠銜寳勒不敢疎直恐飛騰化龍去古來善畫韋與韓<lb/>
此畫豈同凡馬看人間造次不可得苜蓿秋深烟雨寒<lb/>
<pb n="KR4h0116_WYG_026-14b"/>
　　　題乳犬圖為金公鼎賦　　　　沈潛<lb/>
花下茸茸細草中羣眠未許識雌雄待看長大平原上<lb/>
一獵秋風狡兔空<lb/>
　　　題沈孟淵所藏王叔明墨竹　劉溥<lb/>
雲漢昭回舞鳳雛海波清淺露珊瑚清風萬古吹不盡<lb/>
錦瑟無聲彈鷓鴣<lb/>
　　　題劉主事廷美所藏墨竹二首<lb/>
愛㸔亭亭碧玉光畫船來往水雲鄊幽林到處森如束<lb/>
<pb n="KR4h0116_WYG_026-15a"/>
只此長梢保雪霜<lb/>
繡幄連雲䕶牡丹玉杯誰問碧琅玕露香飄盡檀心老<lb/>
獨占清風䕶嵗寒<lb/>
　　　終南進士行為劉廷美賦<lb/>
長空糊雲夜風起不分成羣跳狂鬼倒提三尺黃河氷<lb/>
血洒蓮花舞秋水飛螢負火明月羞櫟窠影黒啼鵂鶹<lb/>
緑袍烏帽逞行事磔腦刳腸天亦愁中有巨妖誅未得<lb/>
盍駕飈輪驅霹靂如何袖手便忘機回首東方又生白<lb/>
<pb n="KR4h0116_WYG_026-15b"/>
　　　王舜耕山水為繆行人檏題　倪濓<lb/>
烟嵐萬壑吐復吞雨過汛漲溪流渾埜橋山店夜初曉<lb/>
香靄不辨東西村嘉樹蒼蒼迷近逺白雲滚滚銀濤捲<lb/>
苔封古道闃無人未放曦輪上孫巘舜耕王翁八十餘<lb/>
眼前能㸔細字書醉揮老筆元氣俱風景似是圖匡廬<lb/>
多君長才擅専對好山覽遍芙蓉翠看畫駪駪憶曉行<lb/>
詩成正攬皇華轡<lb/>
　　　為李貞伯題朱寅仲小畫　　　呉寛<lb/>
<pb n="KR4h0116_WYG_026-16a"/>
春半扁舟過太湖洞庭著雨翠糢糊惟應舊日同逰者<lb/>
愛此朱郎水墨圖<lb/>
　　　題黃應龍藏巨然廬山圖　　　文徴明<lb/>
筠陽文學倦官職十年歸來四壁立探囊大笑得片紙<lb/>
不啻瓊球加什襲攜來示我俾品評謂是名僧巨然筆<lb/>
渙跡漓踪那辨真白閒雙印還堪識古篆依稀贑州字<lb/>
先宋流傳非一日要知源委出珍藏未論誰何定名跡<lb/>
墨渝紙弊神自存老筆嶙皴况超逸岡巒迤邐䝉宻樹<lb/>
<pb n="KR4h0116_WYG_026-16b"/>
浦溆縈紆帶村室盤盤細路繞山椒斜引魚梁更東出<lb/>
途窮山盡得幽居穹宫傑構臨清渠仙邪佛邪定何處<lb/>
彷彿勝境如匡廬還從文學問何如大笑謂我言非虚<lb/>
自言逺逰真不俗曽見廬山真面目五老之峰披白袍<lb/>
玉虹萬丈峕飛瀑某邱某壑皆舊逰展巻晴忩眼猶熟<lb/>
秖今老倦到無由對此時時作卧逰慙余裹足不出户<lb/>
聞君此語心悠悠髙懷咫尺巳千里眼中殊覺欠扁舟<lb/>
　　　郭忠恕雪霽江行圖<hi>附跋</hi>　　　程敏政<lb/>
<pb n="KR4h0116_WYG_026-17a"/>
蜀山曉起雪大晴蜀江早有商船行前縴百丈後催舵<lb/>
欲動不動難為情兩舷相依若兄弟雪後風清江水平<lb/>
古來川貨甲天下舟中百物皆充盈一舟繫尾大扵瓦<lb/>
蕩漾不敢相先爭有時遇險即分載主者自解操竒贏<lb/>
長年三老各司職翹首疑聞呼嘯聲紛紛逺樹霧中出<lb/>
㸃㸃玉峰天外明櫂郎呼凍相偶語隔岸恐是夷陵城<lb/>
大灘小灘難悉數自出兩川今幾程嗟哉逺道亦良苦<lb/>
鹽井有戒何相輕披圖一見肌上慄凜然朔氣生簷楹<lb/>
<pb n="KR4h0116_WYG_026-17b"/>
摩挲久之意乃定何人方寸勞經營素縑半幅不盈尺<lb/>
云是東都狂郭生宣和天子愛書畫親與印識題其名<lb/>
一朝桑海忽遭變内局委棄隨榛荆郭生惟餘比干畫<lb/>
猶幸不燬南來兵奎章學士子山子獻納曽傾葵藿誠<lb/>
爾來二百有餘嵗屈指春秋凡幾更不知此本尚在否<lb/>
撫巻益覺心怦怦石田沈君最博雅重購所得人皆驚<lb/>
裝潢完好無璺裂入手坐見増光榮郭生斯圖乃其一<lb/>
餘者徃徃皆精英題詩有暇或臨掃復以丹青呉下鳴<lb/>
<pb n="KR4h0116_WYG_026-18a"/>
聞君家住湖水側青山古木相迴縈何時倚櫂一尋訪<lb/>
君當倒屣來相迎翩然坐我竹忩下石鼎細呼春茗烹<lb/>
揮童開奩取巻軸甲唐乙宋聊相評旁人定誚太古癖<lb/>
塵襟且擬氷壺清却愁玩物犯祖戒未敢先輸他日盟<lb/>
　啟南此畫題者巳多不容復贅獨記在宋元史局時<lb/>
　嘗見巙子山進郭忠恕比干圖事題者偶未之及爰<lb/>
　緝成篇聞啟南家多藏古畫法書甚欲一觀之因復<lb/>
　自念啜茶觀畫皆先世所遜謝未諳者不覺惕然為<lb/>
<pb n="KR4h0116_WYG_026-18b"/>
　之中沮更俟商㩁云<lb/>
　　　郭忠恕雪霽江行圖<hi>沈啟南藏</hi>　　　吳寛<lb/>
路出三峽風颼颼江天雪霽宜行舟水枯灧澦髙突兀<lb/>
木葉落盡俱東流艨艟相聨蔽江下半空結構如危樓<lb/>
兩舷之間可走馬主入恐是王益州獨嫌百物具篷底<lb/>
如何不設戈與矛後繫一舟亦千斛什器滿載餘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>甌<lb/>
青簾翠幙互掩映綵純錦纜紛綢繆玉爐頻爇沉香火<lb/>
寒氣不到珊瑚鈎篙工舵師禁無語指落層氷誰為収<lb/>
<pb n="KR4h0116_WYG_026-19a"/>
安得挽以百牯牛代汝僕夫力且休人生得意在富貴<lb/>
鄉里小兒驚宦逰望中隠隠連逺洲深樹落照哀猿愁<lb/>
日將暮矣泊何處萬里幾轉青山陬狂仙畫筆窮冥搜<lb/>
圖外意思令人求陶翁願棄五斗米未肯折腰從督郵<lb/>
飄然輕颺孤舟去惟有葛巾猶在頭髙哉斯人誰與儔<lb/>
嗚呼髙哉斯人誰與儔<lb/>
　　　髙克明溪上雪意圖<lb/>
　　　　<hi>此圖劉僉憲得之任太僕今歸沈啓南後有天全跋克明宋仁宗時人題曰臣克明上進</hi>
<pb n="KR4h0116_WYG_026-19b"/>
赤脚真人龍鳳姿俯視藝苑時㳺嬉良工待詔金門裏<lb/>
髙生前身應畫師含毫吮墨立良久自言臣是唐王維<lb/>
平生胸中無一物獨有山水能容之郭熙成名乃新進<lb/>
<hi>髙宗有詩云克明已死道寜逝郭熙後有新成名</hi>范寛得意纔並馳丹青競巧<lb/>
稱院體後來不比宣和時宻竹千岡松萬壑蒼翠峰巒<lb/>
白湖樂岸旁桂楫何處移磵曲茅堂是誰縛行人暮歸<lb/>
天漠漠遙望前村愁雪落船頭一老獨閒暇詩思分明<lb/>
入廖廓劉侯朝回過燕市亦復愛畫入骨髓偶從太僕<lb/>
<pb n="KR4h0116_WYG_026-20a"/>
得此圖每一開之心輒喜天全仙翁惜題字評品數行<lb/>
而巳矣翁今巳逝侯亦亡兩洞庭荒𣺌湖水<hi>翁嘗自稱大洞庭主</hi>
<hi>人而僉憲家有小洞庭故云</hi>石田多才從後起况有佳兒好文字只<lb/>
今此物欣有託賦詩獨慙前人耳宋社久巳屋宋畫如<lb/>
有神劉侯地下勿長歎楚弓得失皆吾人<lb/>
　　　題海虞錢氏藏王均章虞山圖<lb/>
　　　　<hi>均章名珪號中陽老人生元盛時年未四十棄官歸隠虞山之下慕丹術尤邃於醫所著</hi>
　　　　<hi>有泰定養生主論等書年逾九十而卒見吳思菴記</hi>
<pb n="KR4h0116_WYG_026-20b"/>
扁舟昆湖去憶向虞山還當時廹日暮未得窮躋攀至<lb/>
今三短章寂寥不重刪安知六載後依然見兹山諒無<lb/>
愚公愚頼有頑仙頑頑仙隠居處深林置柴關丹竈火<lb/>
常伏藥闌苖載芟髙情付縑素丹青色斑斑並山卧平<lb/>
野隠然不成環逶迤亦甚逺攢蹙何其慳咫尺見百里<lb/>
羣峰互垂鬟飛鳥歸易没浮雲出偏閒拂水最竒麗空<lb/>
岩故漩澴天風或稍定石壁仍潺潺仙宫對佛寺妙境<lb/>
非人寰獨憐仲雍墓誰為剪榛管短棹載書巻浩歌水<lb/>
<pb n="KR4h0116_WYG_026-21a"/>
雲間彷彿歸菴翁往來寳岩灣<lb/>
　　　題治平寺琬上人所藏巨然山寺圖追次虞道<lb/>
　　　園先生韻<lb/>
疎林逗晩照際水扄柴關中有方丈室翠納千重山山<lb/>
路多白雲滃然隔塵寰倚笻望崷崪展席聽潺湲願邀<lb/>
巨然老置我水石間忘歸飽清暉從此終日閒層巒結<lb/>
暝色不逐樵夫還<lb/>
　　　題趙仲穆馬圖<hi>李世賢藏</hi>
<pb n="KR4h0116_WYG_026-21b"/>
王孫畫馬兼畫人氣足神全色不均一人汲水來飲馬<lb/>
一馬欲飲將騰身二馬俯首嚙芻藁一人按榭睨櫪皁<lb/>
天閑不待秋髙肥一馬不渴二馬飽朔方用兵萬騎馳<lb/>
三馬並立如不知<lb/>
　　　題世賢太史扇　　　　　　　程敏政<lb/>
浦上南風急漁舟破浪還不知離岸逺時見樹頭山<lb/>
　　　題沈氏所藏石田臨小米大姚江圖<lb/>
　　　　　　　　　　　　　　　　文徴明<lb/>
<pb n="KR4h0116_WYG_026-22a"/>
　長洲沈氏所藏小米真跡成化間有假中官勢取之<lb/>
　者石田為追摹此圖<lb/>
春雲沉空山有無眼前見此姚江圖圖窮爛漫得題字<lb/>
照人百顆驪龍珠平生雅識敷文書紹興嵗月仍不誣<lb/>
豈知尤物能媒禍繭紙蘭亭巳非故石翁信是學行人<lb/>
能使邯鄲還故歩憶昔憸人賄為囿黷財更假狂閹手<lb/>
千里珍竒歸撿括故家舊物那容守沈氏藏兹二百年<lb/>
一時掣去心茫然誰言物聚必有散手澤相關常累嘆<lb/>
<pb n="KR4h0116_WYG_026-22b"/>
未能一笑付忘弓且喜百年還舊觀豈余鈍眼錯顔標<lb/>
抵掌真成孫叔敖區區不獨形模在更存風骨驪黃外<lb/>
一時㸃筆迥通神得非小米是前身從來藝事關人品<lb/>
敢謂今人非古人<lb/>
　　　又題敬所藏仲穆馬圖　　　　文徴明<lb/>
犖犖才情與世疎等閒零落傍江湖不應泛駕終難用<lb/>
閒㸔王孫駿馬圖<lb/>
　　　為懋上人題畫二絶　　　　　徐禎卿<lb/>
<pb n="KR4h0116_WYG_026-23a"/>
渺渺洞庭秋水濶輕舟搖動碧琉璃松林不隔東西望<lb/>
楓葉寒塘露酒旗<lb/>
布衣藤杖稱芒鞋貪看青山偶獨來心與白雲原不礙<lb/>
長天一鶴忽飛回<lb/>
　　　題文丈衡山所藏趙子昻馬　　王寵<lb/>
神馬來從渥洼窟王孫貌得真龍骨天池洗出霹靂聲<lb/>
恍惚似與蛟龍爭奚官厮飬不敢近騰驤蹴踏久乃定<lb/>
朱衣輕拂炤紫雲五花隠起生龍文黃帕髙封碧玉鞍<lb/>
<pb n="KR4h0116_WYG_026-23b"/>
紫絲未挂千金勒九重一笑獨當御天閑萬馬無顔色<lb/>
我聞漢武騋龍媒又聞唐家獅子花常思此物在天上<lb/>
何乃匹素開風沙驊騮自是萬里足豈應流落天之涯<lb/>
嗚呼天地變化兮雲霧晦冥吾知此馬之為龍兮終當<lb/>
飛入扵滄溟<lb/>
　　　余表兄段山大參以自在居士墨竹俾予題詩<lb/>
　　　　　　　　　　　　　　　　歸有光<lb/>
奉常余之外髙祖儒雅風流絶近古少年侍直承明廬<lb/>
<pb n="KR4h0116_WYG_026-24a"/>
重瞳屢回加慰拊玉堂無事只寫竹影落縑緗生風雨<lb/>
翠葉蒼筠滿人間凌海越嶂爭購取吾家寳藏三大軸<lb/>
其一今在尚書府二幅翻飛入島夷人物化去不可睹<lb/>
吾兄安得此尺素千緡不吝售海賈盛夏張之紫薇省<lb/>
凉氣歘忽週堂廡劃然北壁開户牖雨勢欲滴風披舞<lb/>
此時靜坐亦何有滿眼不復見塵土湘妃帝子對之泣<lb/>
藐姑神人誰與伍吾兄好畫識畫意余方潦倒困蓬户<lb/>
墨竹昔稱李夫人湖州孟端皆堪譜髙人自有千載名<lb/>
<pb n="KR4h0116_WYG_026-24b"/>
世上兒子何足數作詩題竹非為竹俯仰自覺吾心苦<lb/>
東坡先生豈浪語知吾之兄惟老可<lb/>
　　　題水仙圖　　　　　　　　　劉鉉<lb/>
山中有幽花姿容都且閒水仙之名本洞府何時移出<lb/>
來人間宻葉垂垂冷愈碧烟霏作團曉來積緑羅捲帶<lb/>
未周圍蒼玉簪長巳盈尺齊紈魯縞綴繁英㣲風迴雪<lb/>
飄輕盈湘靈玩月珮環墮神女戯水驪珠明江天搖落<lb/>
氷霜裏開共梅兄與礬弟欲集芳聲厭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭肯逐穠華<lb/>
<pb n="KR4h0116_WYG_026-25a"/>
效桃李上人慧性奪仙機毫端幻化多神竒生絹聨幅<lb/>
寫數本彷彿仙子盟瑤池或持金杯倒醽醁或着黃裳<lb/>
面如玉或向雲邊下素鸞或向山頭乘白鹿天然巧相<lb/>
各有為不是爭妍效凡俗門徒得此久珍藏間持索我<lb/>
題詩章我今習靜媿饒舌披圖坐對渾相忘道心由來<lb/>
本空照有言那如不言妙茶餘捲軸客出門獨對南山<lb/>
成一笑<lb/>
　　　夏仲昭竹為劉中孚題<lb/>
<pb n="KR4h0116_WYG_026-25b"/>
亭亭何處出幽姿渭北湘南未足竒青鎖門邊深得地<lb/>
玉欄干外最相宜種分原自蓬萊島影落多臨太液池<lb/>
一寸虚心常自潔百年貞節豈能移欲為笻杖隨龍化<lb/>
定作簫韶致鳳儀好對雲霄看挺㧞莫因風雨笑離披<lb/>
芳同老圃含霜菊節比中庭向日葵猶記斑留堯女淚<lb/>
不慚歌入武公詩偶縁客館披圖處空説家園食笋時<lb/>
幸際聖明無隠逸誰於林下結幽期<lb/>
　　　題畫茉莉　　　　　　　　吳子孝<lb/>
<pb n="KR4h0116_WYG_026-26a"/>
瓊蕋南中秀竒香世外偏過時君不採惆悵越江邊<lb/>
　　　王禄之畫梅花<lb/>
大湖東畔梅千樹昔我懐之即歸去枝枝疎瘦老槎牙<lb/>
墨色根柯如鐵鑄素枝澹蕋交紛綸物外異香天所付人<lb/>
間花卉不敢先天上曼陀差可伍霜巾氷帨襍瓊旄玉<lb/>
蓋瑤旂障珠組丰姿綽約臨姑射衣佩輕盈凌洛浦騷<lb/>
人題名苦難工疎影暗香非妙句千古知心獨少陵欲<lb/>
亂鄉愁傷嵗暮楊生筆墨頗擅場石湖先生猶未許寫<lb/>
<pb n="KR4h0116_WYG_026-26b"/>
生貴在得風神心與天逰天所與偶從便面見形容徳<lb/>
似玉人非浪語氷雪侵陵氣益伸嫵媚李桃那足數强<lb/>
項令公節不屈鐵面端公色偏毅謂君何必貌孤芳須<lb/>
記廣平題作賦鐵肝石心表幽貞調鼎廟堂方識味<lb/>
　　　范蠡歸五湖圖　　　　　　　溥光<lb/>
功遂名成泛五湖知幾千古擅良圖向教勾踐堪同樂<lb/>
不識先生肯退無<lb/>
　　　徐彦明白蓮詩巻沈石田畫金赤松題<lb/>
<pb n="KR4h0116_WYG_026-27a"/>
　　　　　　　　　　　　　　　　顧璘<lb/>
珍圖白蓮何皎然盈縑風露臨秋鮮丹青豈同俗匠伍<lb/>
貞素獨與幽情便璚瑤滿池琢不碎翠葉兩重欹仍顛<lb/>
盛開欲落比雲散乍疎復宻如星聨何不放筆鋪十頃<lb/>
中間蕩漾呉姬船嬌歌艷曲互酬答氷肌玉面矜嬋娟<lb/>
風流領袖自石田好事遺之歸攝泉赤松郢倡復絶世<lb/>
後來和者難為前我欲西湖招勝侣金樽美酒斗十千<lb/>
林逋宅前放舟去六橋曲曲相回旋古人今人畫如此<lb/>
<pb n="KR4h0116_WYG_026-27b"/>
安得夀命金石堅人間富貴草頭露不須錦瑟調朱絃<lb/>
與君雪藕擘蓮子共唱新詩湖上眠<lb/>
　　　周臣為余寫水墨山水大障徐子仁特賞其妙<lb/>
　　　因口占謝之<lb/>
崢嶸華岳三神峰移置草堂雲霧濃泉飛樹挺氣生動<lb/>
羽人彷彿中林逢周生作此特神妙髯仙見之欲狂叫<lb/>
眼中失却梅花翁人間豈乏鍾期老<lb/>
　　　題荔枝白練圖　　　　　　　王叔承<lb/>
<pb n="KR4h0116_WYG_026-28a"/>
練尾低紅紫玉枝閩南仙色麗相輝却思妃子調鸚鵡<lb/>
笑擘輕紅弄雪衣<lb/>
　　　題畫馬　　　　　　　　　　道衍<lb/>
身被五色雲才超冀北羣莫教空老去須借霍將軍<lb/>
　　　題秋寺晩晴圖<lb/>
猿將朔吹哀雲帶溪流駛相送獨歸僧蕭蕭夕陽寺<lb/>
　　　題許由棄瓢圖<lb/>
獨坐雲深處迢迢逺市朝若知身是累應不棄山瓢<lb/>
<pb n="KR4h0116_WYG_026-28b"/>
　　　題獨釣<lb/>
天髙日華明江清水光動何事尚垂釣不入非熊夢<lb/>
　　　題畫<lb/>
小小板橋樵路深深茅屋人家竹塢夕陽微雨桃源春<lb/>
暖多花<lb/>
　　　題菊花<lb/>
三徑歸來巳就荒茆齋觴咏足徜徉籬邊更有琅玕樹<lb/>
不使秋英獨傲霜<lb/>
<pb n="KR4h0116_WYG_026-29a"/>
　　　題雪梅雙鷺圖<lb/>
孤山山下雪茫茫雪裏寒梅巳早芳雙鷺飛來花底立<lb/>
却憐同色不同香<lb/>
　　　題菜花<lb/>
雨餘盈圃嫩還柔小摘調羮玉糝浮不識此中滋味好<lb/>
東坡焉肯友元修<lb/>
　　　題畫　　　　　　　　　　景隆<lb/>
橫斜疎影浸漣漪天際初升月半規孰謂林逋仙去逺<lb/>
<pb n="KR4h0116_WYG_026-29b"/>
暗香依舊似當時<lb/>
　　　水仙障歌　　　　　　　　鄭允端<lb/>
我有一疋好素絹畫出江南無數山筆法豈但李營丘<lb/>
直擬逺過楊契丹良工好手不能遇此畫森然能布置<lb/>
層巒疊翠擁復開怪石長松儼相對板橋茆屋林之隈<lb/>
瀑流激石聲如雷恍然坐我匡廬下便覺胸次無凡埃<lb/>
此身但向閨中老自恨無由致蓬島布韈青鞋負此生<lb/>
長對畫圗空懊惱<lb/>
<pb n="KR4h0116_WYG_026-30a"/>
　　　題周臣畫　　　　　　　　　顧璘<lb/>
石壁烟霏夏氣清水光人影靜分明綸巾羽扇者誰子<lb/>
來共沙頭賦濯纓<lb/>
　　　衡山襍畫<lb/>
巖壑飛塵絶孤亭壓水雲偶來乘野興非是厭人羣<lb/>
　　　其二<lb/>
雨霽春潮濶扁舟坐不還放情親白鳥覔句贈青山<lb/>
　　　題徴仲雲山<lb/>
<pb n="KR4h0116_WYG_026-30b"/>
江聲喧草閣雨氣濕楓林雲外青螺影匡廬幾許深<lb/>
　　　吳中山水歌　　　　　　　　姚綬<lb/>
呉中佳山水布置巻軸間吾舟煥虹月披展情髙閒自<lb/>
非石田胸中有邱壑安得粉墨相耀霍盤雲絶巘碧玉<lb/>
寒揺天長波素綃薄蘼蕪蒹葭被洲渚楊柳芙蓉此邨<lb/>
落㺯舟釣侶秪綸竿騎馬何人自城郭平橋可度客䇿<lb/>
蹇徐徐來昔人孟浩然夙負清詩才疎林髙低出翠瓦<lb/>
夏屋渠渠付摹冩解鞍相留定盤薄到此誰為局束者<lb/>
<pb n="KR4h0116_WYG_026-31a"/>
蘇臺凌空築不易風撼笙歌落平地刲羊椎牛夜達旦<lb/>
簷花撲酒春無睡一朝臺傾走麋鹿西施載去何年復<lb/>
不如此山此水此畫圖逰客見即償詩逋劉君會當買<lb/>
屐兼買棹合使登山臨水之樂無日無余與石田久同<lb/>
調淡蕩多為俗一笑金壺汁是龍香墨冩時不受人促<lb/>
廹君不見五日一山十日水杜老知人乃如此<lb/>
　　　沈周畫雞為陸浩夀其母　　魯鐸<lb/>
露立蘐花底鳴當興櫛時北堂延曉色愛日正遲遲<lb/>
<pb n="KR4h0116_WYG_026-31b"/>
　　　陳太學月甫送沈周畫　　　雷思霈<lb/>
本朝畫手誰第一超逸無過呉沈生後來作者文同謝<lb/>
彷彿前代關與荆貪看逺岫似雲起獨立斜陽待月升<lb/>
勞君贈我蓬池閣置之邱壑輕榮名<lb/>
　　　次韵題石田先生摹王大癡山水小障<lb/>
　　　　　　　　　　　　　　　　徐禎卿<lb/>
大癡千載秘石叟戯能傳意到機隨手詩成骨欲仙風<lb/>
烟黃葉景水墨白頭縁展玩今何處蒼江落日邊<lb/>
<pb n="KR4h0116_WYG_026-32a"/>
　　　題石田畫上有文徴仲詩<lb/>
栁繫漁舠吹笛子徴君風味誰堪比親題數句感山陽<lb/>
二絶兼稱文太史<lb/>
　　　許章甫以周服卿畫松贈眉公命予作詩<lb/>
　　　　　　　　　　　　　　　葛一龍<lb/>
長松歴落青氤氲垂隂之下多芳芬古石盤根潄香瀑<lb/>
壓枝閣日日不曛岩壑丰神自表表人間桃李何紛紛<lb/>
有時䝉茸挂僧衲有時綽約來仙裙峨嵋雪色太山雨<lb/>
<pb n="KR4h0116_WYG_026-32b"/>
九際雷聲七嶺雲白雲不出山清風惟為君寒齋靜抱<lb/>
月明卧松子打忩誰共聞<lb/>
　　　題白氏畫竹<lb/>
髯郎好竹好神仙収拾清風自賣錢白紙小忩茅屋底<lb/>
夜吹蕭颯曉生烟<lb/>
　　　和韵題石田墨杏花　　　　　徐禎卿<lb/>
春工束手散花遲二月嬌紅未入枝城草欲攙詩客句<lb/>
故輸新碧映雕旗<lb/>
<pb n="KR4h0116_WYG_026-33a"/>
　　　題徴明墨竹次韵<lb/>
深掩精廬且息忙幽庭春晚百花香竹忩閒對疎疎雨<lb/>
戯寫新枝直過墻<lb/>
　　　題扇三首<lb/>
橋通緑水家家舫門掩清秋處處山住向此中貧亦好<lb/>
却無人肯羨清閒<lb/>
渺渺洞庭秋水濶扁舟搖動碧琉璃松陵不隔東西望<lb/>
楓葉寒塘露酒旗<lb/>
<pb n="KR4h0116_WYG_026-33b"/>
濕重溪雲壓緑楊寂寥深閉雨中堂閒庭盡日無行跡<lb/>
鳥下平苔啄破蒼<lb/>
　　　題徴明戯效元暉小景<lb/>
文技元非千載計江湖卷册幾漂萍元暉槁骨知何在<lb/>
頼是開圖見典型<lb/>
　　　題海棠扇<lb/>
春風吹下胭脂淚散作妖花一樹丹可奈五更清夢短<lb/>
杜鵑聲歇雨絲寒<lb/>
<pb n="KR4h0116_WYG_026-34a"/>
　　　夏仲昭畫竹　　　　　　　顧璘<lb/>
石瀨涓涓水風篁裊裊枝塵途貪見畫草閣夢題詩枕<lb/>
簟横秋薄樽罍過月遲蒼林殊可老朱紱果何為<lb/>
　　　美人圖　　　　　　　　　葛一龍<lb/>
無聊聊復掩輕羅花學含顰月肖蛾替入畫圖終是貌<lb/>
繹將愁緒强成歌生烟送緑春天逺艷水埋香畫雨過<lb/>
芳信不通簾半掲喃喃雙燕語何多<lb/>
　　　薛姬小影歌和俞羨長　　　范汭<lb/>
<pb n="KR4h0116_WYG_026-34b"/>
俞生曽言薛家兒筵前醉舞花一枝思之不得心眷眷<lb/>
有歌曽擬歡聞變鶴市東邊虎阜西停橈隔浦驚相見<lb/>
宻語旁人聽轉㣲斜倚方牀掩團扇圑扇輕盈貌女郎<lb/>
是邪非邪太婉孌蘋末風扶江月髙倒翻波影長於練<lb/>
沉沉寒漏夜何其醉起挑燈注目時清矑坐上還相肖<lb/>
嫚靨圖中更不疑是誰解作幻人術圖中坐上分身出<lb/>
　　　魁星圖　　　　　　　　　徐禎卿<lb/>
披雲靜夜觀七星繁珠煌煌赤色殷祥形斗合發天彩<lb/>
<pb n="KR4h0116_WYG_026-35a"/>
芒角下掃昌人文邇來日光照呉分英儒碩學爭奮迅<lb/>
擬向承明獻此圖併為吾皇頌文運<lb/>
　　　題牧牛圖上少宰震澤王公　　盧雍<lb/>
芳草芊芊春雨餘平原飽卧正安如明公入相隂陽理<lb/>
問喘何煩特駐車<lb/>
受牧勤求牧與芻牛肥自喜事無餘長歌白日何人聽<lb/>
一巻清風角上書<lb/>
　　　題郭次父得収石田松有序　沈明臣<lb/>
<pb n="KR4h0116_WYG_026-35b"/>
　郭次父王大父仙舟公七十時石田沈先生齒巳八<lb/>
　十一髙矣手冩喬松圖為夀上系四十字乃𢎞治丁<lb/>
　卯嵗當是時隨輒失去乃今隆慶改元嵗亦丁卯蓋<lb/>
　六十年扵兹矣次父得是畫於揚州裝池宛然舊家<lb/>
　物也事故不竒甚耶懸之草堂相對悲喜蓋沈先生<lb/>
　常徳仙舟公云命臣記事遂有此篇<lb/>
石田先生豪雋士髙誼少年郭公子兩人結交無嫌猜<lb/>
歴盡嵗寒俱皓齒郭公自號仙舟君七十香名滿人耳<lb/>
<pb n="KR4h0116_WYG_026-36a"/>
石田老翁年更强手冩徂崍把相視上有新詩金石聲<lb/>
筆力墨氣殊縱橫兩人自比後凋節直幹並起雙龍精<lb/>
髙堂忽驚風雨走一時賔客皆回首翠色猶疑撲酒缸<lb/>
寒聲即欲生襟袖偷兒何物解爭竒一落江湖甲子移<lb/>
揚州大賈侈至寳持售阿孫驚欲倒傾囊不問幾何錢<lb/>
但買得歸便云好六十年來還故物嵗星合度仍丁卯<lb/>
世間何事無離合樂昌之鏡唐宫葉塞翁歸馬客何疑<lb/>
劍水飛龍君莫懾<lb/>
<pb n="KR4h0116_WYG_026-36b"/>
　　　為王元美題沈啟南畫春山欲雨圖即席醉中<lb/>
　　　作<lb/>
東風吹暖海氣惡黒雲擁山白雲薄眼前疊嶂埋峰頭<lb/>
水北髙林穿日脚鵓鳩亂啼花亂飛溪漲濃嵐雨將作<lb/>
欲來不來天半昬似將混沌疑乾坤推移不識上帝意<lb/>
猛虎如排閶闔門九閽不扣玉女泣天呉播蕩江湖立<lb/>
電母權傾霹靂遲但見烟霏草頭濕芙蓉山前茅屋低<lb/>
東陽老子開剡溪筆端欲奪造化力倏忽雨氣生淋漓<lb/>
<pb n="KR4h0116_WYG_026-37a"/>
詩成繪了巳寥廓天髙地下還清濁花明樹緑呼酒來<lb/>
怪無客至相酬酢百年遺墨塵眼空神物今歸王長公<lb/>
長公兄弟把相示醉後揮毫姓偶同<lb/>
　　　沈周墨牡丹即次周韻　　　　許榖<lb/>
入春紅紫開不斷春深更得名花看考功園中品最多<lb/>
贈我向來分一半小臺種成今廿載嵗吐千花足竒玩<lb/>
遮䕶常愁風雨狂喧嚷任教蜂蝶亂我觀此圖善寫生<lb/>
紙上雙枝何爛漫此翁灑墨偏動人西蜀趙昌應不換<lb/>
<pb n="KR4h0116_WYG_026-37b"/>
胸中巧思知幾重圖裏春光鋪一段君來索題花正開<lb/>
一笑揮毫飲無算<lb/>
　　　題著色牡丹圖<lb/>
詞人拈綵筆寫出洛陽花葉似含朝雨花疑簇晩霞繒<lb/>
中看國色圖裏見天葩試問黃筌後何人是作家<lb/>
　　　黃淳父宅觀沈啟南嵐容川色圖是法董北苑<lb/>
　　　及僧巨然梅花道人者為沈畫第一<lb/>
　　　　　　　　　　　　　　　　王叔承<lb/>
<pb n="KR4h0116_WYG_026-38a"/>
茆堂酒色垂半酣杯邊忽自開川嵐國朝畫品我呉勝<lb/>
妙亦不過沈啟南此幅却師董北苑梅花道士然瞿曇<lb/>
云是平生第一作即余所見無二三當時此老亦自重<lb/>
小字歴歴詳其端不知畫後幾十載筆氣氤氲不肯乾<lb/>
㸃染無他只水墨淺深若有千重盤徘徊歎息日欲晩<lb/>
夕陽紫翠生欄干有時白雲過天際便覺烟雨蕭蕭寒<lb/>
乃知神物參造化氣候每在圖間看坐久相忘興相迫<lb/>
呼童竟索東山屐飛飛小艇欲渡余樹裏人家恍招客<lb/>
<pb n="KR4h0116_WYG_026-38b"/>
俄思去嵗武夷逰三十二峰翻故蹟百金終不賣價與<lb/>
古畫均古畫世傳少當為後世珍傳來臨本徒效顰輞<lb/>
川石刻逾失真幾人目見古人筆所以學畫難其人非<lb/>
如文詞好梨梓字有刀石能傳神祝生字帖徐生詩沈<lb/>
也丹青髙一時三絶云亡老成盡中興似爾頭髮絲飲<lb/>
君酒洗君耳出門總畫圖入屋惟山水平川可釣嵐可<lb/>
樵謾為兹文嗟後死<lb/>
　　　題沈石田楚山圖　　　　　熊明遇<lb/>
<pb n="KR4h0116_WYG_026-39a"/>
楚岫千峰照逺碧一江風雨一江晴松根抱嶺龍鱗老<lb/>
石脚吞潮虎眼清芳草自隨流水意斜陽不隔斷雲情<lb/>
仙人黃鶴久騎去吹笛船頭何處聲<lb/>
　　　題黃太史水村圖　　　　　董嗣成<lb/>
曲水荒村郭外居隔雲林樹半蕭疎漁翁収拾漁竿去<lb/>
拄杖青山暮雨餘<lb/>
　　　題耕牧圖　　　　　　　　鄭允端<lb/>
幽人薄世味耕牧山之隂自抱村埜姿常懐畎畆心行<lb/>
<pb n="KR4h0116_WYG_026-39b"/>
行南山歌落落梁父吟挂書牛角上揮鋤瓦中金飽飰<lb/>
黃昬後力田春雨深四體勤樹藝三生悟浮沉巢父世<lb/>
髙尚德公人所欽伊人去巳逺髙風邈難尋撫巻空嘆<lb/>
息俯仰成古今<lb/>
　　　題秋胡戯妻巻　　　　　　鄭允端<lb/>
婉彼魯姬姜出採林下桑逺人何處來下馬古道傍黃<lb/>
金致㣲言少年為貴郎婦人秉素心鐵石填𠂻腸豈為<lb/>
物所移古井波瀾揚謂謝道傍子請歌行路章<lb/>
<pb n="KR4h0116_WYG_026-40a"/>
　　　山鬼篇題錢叔寳所摹鍾馗移家圖<lb/>
　　　　　　　　　　　　　　　　沈明臣<lb/>
鬼妻鬼妾鬼糗粻鬼婢鬼僕鬼葢藏鬼兒鬼女鬼槖囊<lb/>
鬼車鬼獸鬼篋箱鬼形鬼貌鬼腹腸鬼哭鬼笑鬼跳梁<lb/>
鬼語唧唧鬼胆張魑魅魍魎魈與殤髑髏虚耗孤與尫<lb/>
結束負戴何所將别營鬼窟還鬼方吾聞度索之山近<lb/>
扶桑海外更有酆都王汝既去之弗汝禳急急如律令<lb/>
皇皇老馗欽欽勅帝章不用三尺投八荒人鬼異國兩<lb/>
<pb n="KR4h0116_WYG_026-40b"/>
相當汝疆汝域汝徜祥汝逍遥兮樂無央送汝還兮路<lb/>
茫茫旭日陡挂天蒼蒼<lb/>
　　　題畫菊芙蓉　　　　　　　　呉子孝<lb/>
水邉纔見木芙蓉籬下湘英又㡬叢嵗晩無窮秋色美<lb/>
可憐桃李只春風<lb/>
　<lb/>
　<lb/>
　呉都文粹續集巻二十六<lb/>
</p>
<p>
</p>
  </div>
<div>
                <head>吳都文粹續集巻二十七</head>
    <p>
<pb n="KR4h0116_WYG_027-1a"/>
欽定四庫全書<lb/>
　吳都文粹續集巻二十七　　明　錢榖　撰<lb/>
　　花果　食品　徭役<lb/>
　　　園中牡丹盛開園丁折七品以獻格韻並勝各<lb/>
　　　賦一絶　　　　　　　　　　范成大<lb/>
　　　　單葉御袍黄<lb/>
舟前鵝羽映酒塞上駞酥截肪春工若與多葉應入姚<lb/>
家雁行<lb/>
<pb n="KR4h0116_WYG_027-1b"/>
　　　　水晶毬<hi>輕盈嫌媚不耐風日又名醉西施又名風嬌又名玉勝璚</hi>
縹緲醉魂夢物嬌嬈輕素輕紅若非風細日薄直恐雲<lb/>
銷雪融<lb/>
　　　　壽安紅<hi>深色粉紅多葉易種且耐乆</hi>
豐肌弱骨自喜醉暈粧光緫宜獨立風前雨裏嫣然不<lb/>
要人持<lb/>
　　　　疊羅紅<hi>開遲旬日始放盡</hi>
襞積剪裁千叠深藏愛惜孤芳若要韶華展盡東風細<lb/>
<pb n="KR4h0116_WYG_027-2a"/>
細商量<lb/>
　　　　崇寧紅<lb/>
勻染十分艶絶當年欲占春風曉起籹光沁粉晩來醉<lb/>
靣潮紅<lb/>
　　　　鞓紅<lb/>
猩唇鶴頂太赤榴萼梅腮弄黄帶眼一般官樣祇愁瘦<lb/>
損東陽<lb/>
　　　　紫中黄<lb/>
<pb n="KR4h0116_WYG_027-2b"/>
沉沉色與露滴泥泥香隨日烘滿眼艶籹紅袖紫綃終<lb/>
是仙風<lb/>
　　　深紅牡丹　　　　　　　　　王禹偁<lb/>
渥丹容貌著霓裾何事僧軒秖一株應是吳宮歌舞罷<lb/>
西施因醉悮施朱<lb/>
　　　同前　　　　　　　　　　朱長文<lb/>
竒姿須頼接花工未必妖華恨洛中應是春皇偏重色<lb/>
却教仙女媿乘風朱䦨共約他年賞翠幄休嗟數日空<lb/>
<pb n="KR4h0116_WYG_027-3a"/>
誰就東吳為品第清晨子細閲芳叢<lb/>
　　　新栽牡丹開遲有作　　　　　沈周<lb/>
爛漫東隣醉牡丹也持杯酒待花看却疑有為偏教慢<lb/>
亦料終開底作難貴介莫遊知地僻美人初聘耐家寒<lb/>
我無羯鼔相催發祇撚吟鬚日凭䦨<lb/>
　　　賞玉樓春牡丹<lb/>
白頭杯酒重臨軒喜見名花又一畨春粉膩霞微著暈<lb/>
露紅濺玉淡生痕酷憐似醉還饒笑儘是多情尚欠言<lb/>
<pb n="KR4h0116_WYG_027-3b"/>
老眼相看聊見在逺謀何暇為兒孫<lb/>
　　　咏白菊　　　　　　　　　陸龜䝉<lb/>
還是延年一種材却将瑶朶冒霜開不如紅艷臨歌扇<lb/>
欲伴黄英入酒杯陶令接䍦堪<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>著梁王高屋好欹來<lb/>
<hi>梁朝有白紗高屋帽</hi>月中若有閒田地為勸嫦娥著意栽<lb/>
　　　和　　　　　　　　　　　張賁<lb/>
雪彩氷姿號女華寄身都是地仙家有時南國和霜立<lb/>
幾處東籬伴月斜謝客瓊枝空貯恨袁郎金鈿不成夸<lb/>
<pb n="KR4h0116_WYG_027-4a"/>
自知終古清香在更出梅粧弄晩霞<lb/>
　　　和　　　　　　　　　　　　皮日休<lb/>
已過重陽半月天琅華千㸃照寒烟蕋香亦似浮金靨<lb/>
花様還如鏤玉錢玩影馮妃堪比艶鍊形蕭史好争妍<lb/>
無由摘向牙箱裏飛上方諸贈列仙<lb/>
　　　和　　　　　　　　　　　　鄭璧<lb/>
白艶輕明帯露痕始知佳色重難羣終朝凝笑梁王雪<lb/>
盡日慵飛蜀帝雲燕雨似翻瑶渚浪雁風疑巻玉綃紋<lb/>
<pb n="KR4h0116_WYG_027-4b"/>
璚妃若為寛裁剪堪作蟾宫夜舞裙<lb/>
　　　和　　　　　　　　　　　司馬都<lb/>
耻共金英一例開素芳須待曉霜催繞籬會見成瑶圃<lb/>
泛酒初宜傍玉杯映水好将蘋作伴犯寒疑與雪為媒<lb/>
夫君每向風流事應為徐妃致此栽<lb/>
　　　蒔菊　　　　　　　　　　　沈周<lb/>
合瓦圑圑縛小盆烟叢分蒔繞秋軒先教辨葉方知種<lb/>
更慮澆泉太漬根寒送餘甘歸藥籠晩投薄分與柴門<lb/>
<pb n="KR4h0116_WYG_027-5a"/>
開花解向天涯笑逰子何時憶故園<lb/>
　　　寄題石湖海棠　　　　　　范成大<lb/>
手開芳徑越城頭紅錦屠蘇結綺樓不把萬枝銀燭照<lb/>
淡雲微月替人愁<lb/>
老嬾居家似出家園林春色雨霑沙海棠尚有無心看<lb/>
天女何須更散花<lb/>
　　　生色海棠　　　　　　　　　沈周<lb/>
粉合胭脂作曉粧富於顔色吝於香東風不肯全分付<lb/>
<pb n="KR4h0116_WYG_027-5b"/>
相對梅花各斷腸<lb/>
　海棠皆单葉别有蓮花海棠重葉豐腴如小蓮花范<lb/>
　成大自蜀移歸吳中遂有此種吳人沈立嘗撰海棠<lb/>
　記一巻<lb/>
　　　石湖芍藥盛開因記舊事　　范成大<lb/>
萬里歸程許過家移将二十四橋花石湖從此添春色<lb/>
莫把蒲萄苜蓿誇<lb/>
竹西歌吹荻花秋遺老垂洟送逺逰𦍑笛夜䦨吹出塞<lb/>
<pb n="KR4h0116_WYG_027-6a"/>
當年如此夢揚州<lb/>
　芍藥范成大北使過維揚買栽於石湖有深紅紫白<lb/>
　諸色千葉重䑓數種<lb/>
　　　山茶　　　　　　　　　　　朱長文<lb/>
栢葉元同翠桃顔未比紅留芳占春月弄蕋耐秋風自<lb/>
稱庭階玩休煩帟幕籠佳篇補韋白流品重吳中<lb/>
　　　其二<lb/>
珍木何年種繁英滿舊枝開從殘雪裏盛過牡丹時對<lb/>
<pb n="KR4h0116_WYG_027-6b"/>
日心全展凌風榦不欹藥階如賦咏欠此尚相思<lb/>
　　　山茶辭　　　　　　　　　　沈周<lb/>
惟兹古株以孤立兮后土敏樹根器固謐兮燦如渥若<lb/>
枝葉孔翕兮奕緑圑欒朱榮赩兮嵗寒雪霰芳斯發兮<lb/>
衆植揺落倮孑孑兮顧彼華滋裒然襲衣兮君子有常<lb/>
小人中非兮外縝内貞𦍑有此淑行兮材倨不振知受<lb/>
命兮物曲尚利工弗能遷兮繇棄而完遂生樂天兮敬以<lb/>
為圗賢足友予兮山空無人聊與爾居兮<lb/>
<pb n="KR4h0116_WYG_027-7a"/>
　山茶開於雪中有单葉千葉之異别有深紅者名寳<lb/>
　珠山茶又有黄白色<lb/>
　　　辛夷　　　　　　　　　　　朱長文<lb/>
楚客曽留詠吳都獨擅竒風霆存老榦桃李避芳時名<lb/>
入文房夢功資妙手醫紫薇顔色好先占鳯皇池<lb/>
　辛夷葉如柿正二月生花色白帶紫春夏再開初開<lb/>
　如筆故又謂之木筆又一種花正白有香榦葉與辛<lb/>
　夷一般以辛夷本接者吳中近來盛賞<lb/>
<pb n="KR4h0116_WYG_027-7b"/>
　　　玉蘭　　　　　　　　　　　沈周<lb/>
貞蘤為妖艶白賁幽除前杪枝愛兀贅叢玉天匠鐫清<lb/>
馥揚逺風標度逸於仙我生具素懐眼謝桃李妍㫖酒<lb/>
通微辭願言修淨縁<lb/>
　　　錦帯花<hi>一名海仙</hi>　　　　　　　　王禹偁<lb/>
一堆絳雪壓春叢嫋嫋長條弄晩風借問開時何所似<lb/>
好将錦被覆熏籠<lb/>
何年移植在僧家一簇叢條綴彩霞錦帶為名卑且俗<lb/>
<pb n="KR4h0116_WYG_027-8a"/>
為君呼作海仙花<lb/>
　　　郁李花賦　　　　　　　　陸龜䝉<lb/>
試問花翁得郁李之芳叢移來砌下出自山中長沾澗<lb/>
雨迥灑巖風曽不得次玉堂而展低艶承畫閣而逞微<lb/>
紅虚在芳菲之數徒干造化之工弱植欹危繁梢襞積<lb/>
一枝上能萬其膚蕚一蕚中自參其丹白且桃以夭而<lb/>
蕣以華芍藥為贈兮芙蓉可嘉誰為剪緗綺碎明霞鳯<lb/>
葆蘢蔥於水殿霓襟揜苒於雲車靜倚庭楹徐飄蕋氣<lb/>
<pb n="KR4h0116_WYG_027-8b"/>
落幽閨怨别之夢寫空谷遺榮之思初侍東陵聖母冶<lb/>
態嫣妍近辭北燭仙人愁容委墮嗟其結莓苔之地抱<lb/>
林麓之姿蝶喜舞而相掠鶯能言而見欺香憐墜少蔕<lb/>
戀飄遲當盃者不顧守道者應知請看嵇康高士傳莫<lb/>
信長安輕薄兒<lb/>
　郁李花小花繁縟可愛<lb/>
　　　吳郡送水仙花二大本　　　黄庭堅<lb/>
折送南園栗玉花并移香本到寒家何時持上玉宸殿<lb/>
<pb n="KR4h0116_WYG_027-9a"/>
乞與宫梅定等差<lb/>
　　　水仙花　　　　　　　　　　葉自強<lb/>
水晶宫闕雲母軿列仙夜宴曉未䦨仙妃倚竹翠袖寒<lb/>
捧黄金杯白玉盤勸酬未足雲中歡天門叫班奏祥鸞<lb/>
驚此綽約落塵寰嫣然花面明雕欄天香宮態氷雪顔<lb/>
江梅避舎不敢干肯與噲伍羞山礬説似詩伯平章看<lb/>
　　　次韻龔養正送水仙花　　　　范成大<lb/>
色界香塵付八還正觀不起又斜觀花前猶有詩情在<lb/>
<pb n="KR4h0116_WYG_027-9b"/>
還作凌波步月看<lb/>
　　　詠水仙花　　　　　　　　　劉鉉<lb/>
山中有幽花姿容都且閒水仙之名本洞府何時移出<lb/>
來人間宻葉垂垂冷愈碧烟霏作圑曉來積緑羅捲帯<lb/>
未周圍蒼玉簪長已盈尺齊紈魯縞綴繁英微風廻雪<lb/>
飄輕盈湘靈玩月珮環墮神女戱水驪珠明江天揺落<lb/>
氷霜裏開共梅兄與礬弟欲集芳聲厭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭肯逐穠華<lb/>
效桃李上人慧性奪仙機毫端幻化多神竒生絹聨幅<lb/>
<pb n="KR4h0116_WYG_027-10a"/>
寫數本彷彿仙子盟瑶池或持金杯倒醽醁或著黄裳<lb/>
面如玉或向雲邉下素鸞或去山頭乘白鹿天然巧相<lb/>
各有為不是爭妍效凡俗門徒得此久珍藏間持索我<lb/>
題詩章我今習靜媿饒舌披圖坐對渾相忘道心由來<lb/>
本空照有言那如不言妙茶餘捲軸客出門獨對南山<lb/>
成一笑<lb/>
　　　水仙花賦　　　　　　　　　徐有貞<lb/>
百花之中此花獨仙孕形秋水發采霜天極纎穠而不<lb/>
<pb n="KR4h0116_WYG_027-10b"/>
妖含素華而自妍骨則清而容腴外若脆而中堅匪凡<lb/>
工之雕刻伊𤣥造之自然夐獨出乎風塵之表兮憺幽<lb/>
貞以忘言爾其族生璚洲分植琪榭華宫琳館靡所不<lb/>
舎先春而開後春而謝粧不改于粉黛香何藉乎蘭麝<lb/>
時從變乎炎凉景無殊于畫夜若乃芳敷南澤翠發中<lb/>
坁儼如王母宴於瑶池秀挺芳田英翹蕙畹又如上元<lb/>
遊於閬苑至于微雲細雨乍伏乍起彷彿巫靈夢彼楚<lb/>
子輕隂薄陽半露半藏恍惚宓妃見彼陳王或倚脩竹<lb/>
<pb n="KR4h0116_WYG_027-11a"/>
露華朝濕一似湘娥掩袂以泣或傍寒梅月影宵浮亦<lb/>
如漢女弄珠而遊或侣幽蘭碧霞之壇有若文簫之遇<lb/>
綵鸞或依蕉緑層䑓之曲有若蕭史之偕弄玉皎皎乎<lb/>
其若飛璚粲粲乎其若雙成綽約乎其若神人之處姑<lb/>
射澹泊乎其若素娥之居廣庭或踈或宻或信或屈叢<lb/>
者如隐擢者如出千姿萬態状莫能悉然此特舉其形<lb/>
似之末而未究其理趣之實也是故氷玉其質水月其<lb/>
神挾梅兄與礬弟接蘭桂之芳隣宜紉佩于君子亦結<lb/>
<pb n="KR4h0116_WYG_027-11b"/>
縭於幽人臭不奪于蕕香不染於薫操靡摧於霜雪氣<lb/>
超軼乎埃氛懐清芬而弗眩兮乃獨全其天真非夫至<lb/>
徳之世上器之人孰為比擬而與之倫哉亂曰清兮直<lb/>
兮貞以白兮發采揚馨含芳澤兮仙人之姿君子之徳<lb/>
兮<lb/>
　水仙花有单葉千葉者<lb/>
　　　紅薔薇　　　　　　　　　　陸龜䝉<lb/>
倚墻當户自横陳遮得貧家似不貧外布芳菲雖笑日<lb/>
<pb n="KR4h0116_WYG_027-12a"/>
中含芒刺欲傷人清香往往生遥吹狂蔓看看及四隣<lb/>
遇有客來堪玩處一端晴綺晩烟新<lb/>
　　　和韻　　　　　　　　　　　皮日休<lb/>
誰繡連延滿户陳暫因遮得陸郎貧紅芳掩歛将迷蝶<lb/>
翠蔓飄颻欲挂人低拂地時如墮馬高臨墻處似窺隣<lb/>
秖應是董雙成戲剪得神霞寸寸新<lb/>
　薔薇紅白雜色多生水邉别有金沙寳相刺紅紫玫<lb/>
　瑰金樓子佛見笑皆其類也又一種黄薔薇格韻尤<lb/>
<pb n="KR4h0116_WYG_027-12b"/>
　高<lb/>
　　　木香　　　　　　　　　　　項彦同<lb/>
天遣司花寳笈開鮫綃散剪碧雲堆芳根移自蠶叢逺<lb/>
薫釀曽隨鳳詔來秖恐飄風撼新竹却驚殘雪觸蒼苔<lb/>
水仙欲逞幽香壓山谷似無詮品才<lb/>
　木香細朶垂條匝地有黄白二種黄香淡而白濃<lb/>
　　　窗前木芙蓉　　　　　　　　范成大<lb/>
辛苦孤花破小寒花心應似客心酸更憑青女留連得<lb/>
<pb n="KR4h0116_WYG_027-13a"/>
未作愁紅怨緑看<lb/>
　　　擕家石湖賞拒霜<lb/>
水上晴雲綵蝀横許多蜂蝶趂船行漁樵引入新花塢<lb/>
兒女扶登小錦城艶粉明粧朝日麗溼紅浮影晩波清<lb/>
誰知揺落霜林畔一段韶光畫不成<lb/>
　　　九日無菊賞芙蓉　　　　　　沈周<lb/>
芙蓉九日爛尊前籬脚黄花苦未鮮素謂及時翻落後<lb/>
本開遲者却當先紅粧風露秋無價白髮年光醉有縁<lb/>
<pb n="KR4h0116_WYG_027-13b"/>
今許滿頭還亂挿齊山笑口不須偏<lb/>
　芙蓉紅白二種生多傍水陸者為木芙蓉一名拒霜<lb/>
　　　瑞香花　　　　　　　　　　范成大<lb/>
萬粒叢芳破雪殘曲房深院閉春寒紫紫青青雲錦被<lb/>
百叠薫籠晩不翻酒惡休拈花蕋嗅花氣醉人醲勝酒<lb/>
大将香供惱幽禪恰在蘭枯梅落後<lb/>
　瑞香花紫色而細一叢千朶生葉之中香極穠馥<lb/>
　　　次王正之提刑韻謝袁起巖知府送茉莉二檻<lb/>
<pb n="KR4h0116_WYG_027-14a"/>
　　　　　　　　　　　　　　　　范成大<lb/>
千里移根自海隅風颿破浪走天吳散花忽到毘邪室<lb/>
似欲横機試病夫<lb/>
燕寝香中暑氣清更煩雲鬢挿瓊英明粧暗麝俱傾國<lb/>
莫與礬仙品弟兄<lb/>
　　　再賦二首<lb/>
薫蒸沉水意微茫全樹飛來爛澷香休向寒鴉看日影<lb/>
秖今飛燕侍昭陽<lb/>
<pb n="KR4h0116_WYG_027-14b"/>
憶曽把酒泛湘灕茉莉毬邉擘荔枝一笑相逢雙玉樹<lb/>
花香如夢鬢如絲<lb/>
　茉莉海南來者花香而白今吳中家家有之<lb/>
　　　次韻袁起巖郡沼雙蓮圗<lb/>
珠淵玉水折方圓湧出雙蓮照酒邉壓倒小湖三級草<lb/>
増光後沼兩重蓮苕華名字元相並桃葉根枝本自連<lb/>
好把吳歈翻楚些陽阿新曲勝當年<hi>洞庭小湖寺舊得瑞象有草遶之投</hi>
<hi>草湖中生三級紅蓮皮日休有木蘭后池重䑓蓮云兩重元是一重心皆吳中瑞故事而未有雙蓮之傳也</hi>
<pb n="KR4h0116_WYG_027-15a"/>
　　　再賦郡沼雙蓮三絶<lb/>
館娃魂散碧雲沉化作雙葩寄恨深千載不償連理怨<lb/>
一枝空有合歡心<lb/>
池光䦨檻倚斜暉把酒看花醉不歸但許鴛鴦相對浴<lb/>
休驚翡翠一雙飛<lb/>
兩岐秀罷已蒿萊春意還從菡萏來不是使君和氣勝<lb/>
此花應向别人開<lb/>
　　　小松　　　　　　　　　　　陸龜䝉<lb/>
<pb n="KR4h0116_WYG_027-15b"/>
擢秀逋客巖遺根飛鳥徑因求飾清閟遂得辭危夐貞<lb/>
同栢有心立若珠無脛枝形短未怪鬛數差難定况宻<lb/>
三天風方遵四時柄那興培塿嘆免答隣里病微霜靜<lb/>
可分片月踈堪映竒當虎頭筆韻叶通明性㑹拂陽鳥<lb/>
胸掄材膺帝命<hi>名山記云松有兩鬛三鬛七鬛言如馬鬛形也言粒者非</hi>
　　　和韻　　　　　　　　　　　皮日休<lb/>
婆娑只三尺移來白雲徑亭亭向空意已解凌遼夐葉<lb/>
健似虬鬚枝脆如鶴脛清音猶未成紺綵空不定隂圓<lb/>
<pb n="KR4h0116_WYG_027-16a"/>
小芝盖鱗澀脩荷柄先愁被鷃搶預恐遭蝸病結根幸<lb/>
得地且免離離映磥砢不難遇在保晩成性一日造明<lb/>
堂為君當畢命<lb/>
　栝子松俗名剔牙松雖産他郡而吳中為多故家有<lb/>
　踰百年者或盤結盆盎尤竒可沉子而生又有檜樹<lb/>
　亦可盤結二種僅可供庭除之玩耳<lb/>
　　　小桂<lb/>
一子落天上生此青璧枝歘從山之幽斸斷雲根移勁<lb/>
<pb n="KR4h0116_WYG_027-16b"/>
挺隠圭質盤珊緹油姿葉彩碧髓融花狀白毫蕤稜層<lb/>
立翠節偃蹇樛青螭影澹雪霽後香汎風和時吾祖在<lb/>
月竁孤貞能見怡願老君子地不敢辭喧卑<lb/>
　　　和韻　　　　　　　　　　陸龜蒙<lb/>
諷賦輕八植擅名方一枝才高不滿意更自寒山移宛<lb/>
宛别雲態蒼蒼出塵姿烟歸助華杪雪㸃迎芳蕤青條<lb/>
坐可結白日如奔螭諒無<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>
                    <hi>音鶯</hi>翦憂那是蕭森時洛浦<lb/>
雖有䕃騷人聊自怡終為濟川楫豈在論高卑<lb/>
<pb n="KR4h0116_WYG_027-17a"/>
　　　嵓桂　　　　　　　　　　　范成大<lb/>
風簾踈爽月徘徊悵望人家把酒杯病著幽窗知幾日<lb/>
瓶花兩見木樨開<lb/>
越城芳徑手親栽紅淺黄深次第開不用小山招隐賦<lb/>
身如強健日千迴<lb/>
一株蕭索倚宣華東苑香風属内家丹碧屠蘇銀燭照<lb/>
平生竒絶象山花<hi>少城圃中有一株建康東御園有亦不多四明丹桂特竒州宅所種尤茂</hi>
<hi>蔚嘗與魏丞相飲其下</hi>
<pb n="KR4h0116_WYG_027-17b"/>
　　　詠庭前桂　　　　　　　　　沈周<lb/>
庭前有芳桂聳立自孤生時當風露淒顧發黄金榮翹<lb/>
處羣植間悠悠揚徳馨衆穢豈不忘氣稟莫相能<lb/>
　桂與木樨當是二種今吳中秖有桂<lb/>
　　　新竹　　　　　　　　　　　皮日休<lb/>
笠澤多異竹移之植後楹一架三百本緑沉森冥冥圎<lb/>
𦂳珊瑚節欹斜翡翠翎儼若青帝仗矗如紫姑屏槭槭<lb/>
微風度漠漠輕靄生如神語鈞天似樂奏洞庭一翫九<lb/>
<pb n="KR4h0116_WYG_027-18a"/>
藏冷再聞百骸醒有根可以執有<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>
                    <hi>音福竹譜云竹寔也</hi>可以馨<lb/>
願稟君子操不敢先凋零<lb/>
　　　和韻　　　　　　　　　　　陸龜蒙<lb/>
别塢破苔蘚嚴城樹軒楹恭聞稟璇璣化質離青冥<hi>竹璇</hi>
<hi>璣玉精受氣于𤣥軒之宿</hi>色可定雞脛實可招鳳翎立窺五嶺秀坐<lb/>
對三都屏晴月窈窕入曙烟霏微生昔者尚借宅况來<lb/>
處賔庭金罍縱傾倒碧露還鮮醒若非抱苦節何以偶<lb/>
惟馨徐觀稚龍出更賦錦苞零<lb/>
<pb n="KR4h0116_WYG_027-18b"/>
　　　食楊梅　　　　　　　　　　薛章憲<lb/>
南村諸楊傳自古人道卞山勝聚隖吳船已備宿舂糧<lb/>
盡説道逺且多虎闔閭城中十日留捨得二南東道主<lb/>
鵓鴣饒舌管隂晴意在布榖宜甘雨物無兩便可奈何<lb/>
忍見紛紛委泥土荷擔入市走歴碌憔悴滿筐多呰窳<lb/>
終朝傴僂手自掇尚冀㧞十可得五猶勝居家不出門<lb/>
日日檐頭俱莽鹵醉後還求茗醉君繫船門外垂楊浦<lb/>
主人好事甘足繭走使山中懸重估倏見堆盤置我前<lb/>
<pb n="KR4h0116_WYG_027-19a"/>
出自望外喜欲舞属國還憐得乳羝詩人肯信無童羖<lb/>
省煩不及閔仲叔刻畫從人笑傖父<lb/>
　　　初食楊梅　　　　　　　　楊循吉<lb/>
楊梅本是我家果歸來相對嘆先作往來南北将十年<lb/>
久不食汝已忘却憶從年小在吳中食已成傷難療藥<lb/>
年年端午即有之街頭賣新先附郭初間生酸帯青色<lb/>
次見熟從枝上落吳儂好竒不論錢一味纔逢須倒槖<lb/>
生時薫蒸喜烈日所怕狂風隂雨虐有紅有白紫者佳<lb/>
<pb n="KR4h0116_WYG_027-19b"/>
大如弹丸圎可握生芒刺口易破碎到牙甘露先流齶<lb/>
王船奉貢畫夜走數枚出賜惟䑓閣其餘官小那得預<lb/>
説著江南懐頗惡吳人鹽蜜百計收不知本味終枯涸<lb/>
肉存液去但有名奪以酸甜無可嚼我今到家又遇夏<lb/>
正是高林雨方濯滿盤新摘恣狂啖十指染丹如茜著<lb/>
細思口食亦小事其來乃以微官博使予不有故山歸<lb/>
安得香鮮列堆錯人生百嵗在適意忍口勞勞何足樂<lb/>
　　　薫楊梅　　　　　　　　　沈周<lb/>
<pb n="KR4h0116_WYG_027-20a"/>
摘落髙林帯雨枝碧烟蒸處紫纍纍肉都不走丸微瘦<lb/>
津畧加乾味轉滋鳥口奪生鮮恐爛龍睛藏熟久還宜<lb/>
珍飱品作楊家腊報寄須當費我辭<lb/>
　楊梅吳中名品不減閩之荔枝出光福山銅坑第一<lb/>
　聚隖次之人家以此薫之薦客尤妙<lb/>
　　　枇杷賦　　　　　　　　　　薛章憲<lb/>
皇有嘉實貽于富媼剛勁外挺堅貞内抱實玉顆兮彈<lb/>
丸葉金刀兮剛卯爾其舒花耀日擢穎凌霜褫素縞被<lb/>
<pb n="KR4h0116_WYG_027-20b"/>
黄裳剖雉膏截鵝肪薦雕爼侑玉觴摶瑞露咀璚漿陋<lb/>
道旁之苦李失召南之甘棠故夫千百綴枝十五並蒂<lb/>
熒熒水蒼纍纍火齊獸有王孫兮朶頤而諦窺鳥有公<lb/>
子兮駭目而増逝酢失緑橙甘分丹荔皓齒咀兮犀欲<lb/>
動纎手剥兮蟬自蜕若夫淵材抱恨子京獨嘆氷水晶<lb/>
熒兮溶煖蔗霜璀錯兮流寒珊瑚木難兮槎牙而麗網<lb/>
夜光明月兮鑿落而走盤既乃移根上林投種下土琅<lb/>
玕周廬翡翠當戸列亞夫之棨㦸植寄奴之葆羽巴橘<lb/>
<pb n="KR4h0116_WYG_027-21a"/>
寧論卭蒟奚取沾雨露以濡沃凌雪霜而徑度若夫牡<lb/>
丹朝酣海棠夜睡卿雲旖旎以零亂緋霞紛紜而剪製<lb/>
倐忽殞穫須臾淪替借兒女之戯玩發壯夫之深喟豈<lb/>
若遊龍夭矯修蛇詰屈四時不凋凜貞松之操一朝而<lb/>
盡笑柔桑之菀匪光榮易歇而徳焉二三盖深固難遷<lb/>
而志則専一樛枝婆娑聳榦兀律謝春紅之灼灼含晩<lb/>
翠之鬱鬱者歟<lb/>
　枇杷出洞庭山初接則核小再接無核<lb/>
<pb n="KR4h0116_WYG_027-21b"/>
　　　摘櫻桃賦<lb/>
蔚含桃之嘉樹兮藹彌望而不極青絲幄兮翠綃羃之<lb/>
青兮水之碧粲含桃之甘實兮紛磊砢而漈渿紫璚膚<lb/>
兮青玉蔕日光珠兮火色貝烱纍纍兮丹更圓煥離離<lb/>
兮蠟作丸素手擎兮銀絲籠丹膚映兮赤瑛盤鳳之啄<lb/>
兮絳實破鸎之含兮紅豆殘翠筠筐兮野人玻瓈盌兮<lb/>
大官措大異耳富媼同焉委大順兮樂復樂譏夫君兮<lb/>
然復然<lb/>
<pb n="KR4h0116_WYG_027-22a"/>
　　　菱　　　　　　　　　　　　唐東嶼<lb/>
交遊萍荇似菰蒲懐玉藏珍類隐儒葉底只因頭角露<lb/>
此生不得老江湖<lb/>
　菱王氏武陵記云兩角曰菱三角四角曰芰其葉似<lb/>
　荇白花赤實其花晝合宵開隨月轉移猶葵之向日<lb/>
　舊説鏡謂之菱花以其面平光影所成又有紅白二<lb/>
　種白者為餽飩菱惟長洲一種出顧邑墓特大而美<lb/>
　謂之顧窑蕩崑山一種如顧窑蕩而味畧減謂之婁<lb/>
<pb n="KR4h0116_WYG_027-22b"/>
　縣菱今訛為留逺<lb/>
　　　芡實　　　　　　　　　　　楊萬里<lb/>
江妃有訣煮珍珠菰飰牛酥軟不如手擘鷄腮金五色<lb/>
盤傾驪頷琲千餘夜光明月供朝嚼水府靈宫恐夕虚<lb/>
好與藍田餐玉法歸編辟榖赤松書<lb/>
　芡葉似荷而大俗名鷄頭状類鷄首也出吳江者殻<lb/>
　軟色緑味腴出長洲車坊者色黄有粳糯之分<lb/>
　　　蓴菜<lb/>
<pb n="KR4h0116_WYG_027-23a"/>
鮫人直下白龍潭剖得龍宫滑碧髯晩起相傳蕋珠闕<lb/>
夜來失却水晶簾一杯淡煮宜醒酒千里何須更下鹽<lb/>
可是士衡殺風景却将粘膩比清纎<lb/>
　　　同前　　　　　　　　　　　高啟<lb/>
紫絲浮半滑波上泛秋風憶共香菰薦吳江葉艇中<lb/>
　　　同前　　　　　　　　　　　韓奕<lb/>
采蓴春浦作羮嘗玉滑絲柔帯露香却笑張翰未知味<lb/>
秋風起後却思鄉<lb/>
<pb n="KR4h0116_WYG_027-23b"/>
　蓴菜出吳江味甘滑四月生葉似鳬葵莖如釵股短<lb/>
　長隨水淺深名絲蓴即張翰所思者<lb/>
　　　茭白　　　　　　　　　　　許景迂<lb/>
翠葉森森劍有稜柔條鬆甚此輕氷江湖若借秋風便<lb/>
好與蓴鱸伴季鷹<lb/>
　茭白即菰也八九月間生水中味美可啖中心生薹<lb/>
　如小兒臂名茭手或名茭首以根為首也各縣有之<lb/>
　惟吳縣梅灣村一種四月生名呂公茭茭中生米可<lb/>
<pb n="KR4h0116_WYG_027-24a"/>
　作飯即菰米飯也然今未有作飯者<lb/>
　　　芹　　　　　　　　　　　　高啟<lb/>
飯煮憶青泥羮炊思碧澗無路獻君門對案成三嘆<lb/>
　芹生春澤中潔白有節其氣芬芳<lb/>
　　　鱸魚　　　　　　　　　　　蘇軾<lb/>
金橙縱使里人知不見鱸魚價自低須是松江烟雨裏<lb/>
小船燒薤搗香虀<lb/>
　　　同前　　　　　　　　　　　楊萬里<lb/>
<pb n="KR4h0116_WYG_027-24b"/>
鱸出鱸鄉蘆葉前垂虹亭上不論錢買來玉尺如何短<lb/>
鑄出銀梭直是圎白質黒章三四㸃細鱗巨口一雙鮮<lb/>
秋風想見真風味秪是春風己迥然<lb/>
　鱸魚即四腮鱸出吳江長橋南者味美肉𦂳縷而為<lb/>
　膾經日不變出橋北者三腮味鹹肉慢隋煬帝謂金<lb/>
　虀玉膾東南佳味也<lb/>
　　　鯉魚　　　　　　　　　　　張雨<lb/>
桃花鱖魚世常有蓴菜鱸魚浪得名試喫江南鯉魚尾<lb/>
<pb n="KR4h0116_WYG_027-25a"/>
侯家無此一杯羮<lb/>
　鯉魚諸魚中惟鯉最壽且大吳人謂其小者曰鯉花<lb/>
　　　河肫魚　　　　　　　　　　梅聖俞<lb/>
春洲生荻芽春岸飛楊花河肫當是時貴不數魚蝦其<lb/>
状亦可怪其毒亦莫加忿腹若封豕怒目如吳蛙庖煎<lb/>
茍失所入嘴為莫邪若此䘮軀體何須資齒牙持問南<lb/>
方人黨䕶復矜誇皆言美無度誰謂死如麻我語不能<lb/>
屈自思空咄嗟退之來潮陽始憚食龍蛇子厚居柳州<lb/>
<pb n="KR4h0116_WYG_027-25b"/>
而甘食蝦蟆二物雖可憎性命無舛差斯味曽不比中<lb/>
藏禍無涯甚美惡亦稱此言誠可嘉<lb/>
　　　河肫嘆　　　　　　　　　　范成大<lb/>
鯫生藜莧腸食事一飽足腥腐色所難况乃𠂻酖毒彭<lb/>
亨強名魚殺氣孕慘黷既非養生具宜謝砧几酷吳儂<lb/>
真差事網索不遺育捐生決下筯縮手汗童僕朝來里<lb/>
中子饞吻不待熟濃睡喚不譍已落新鬼録百年三寸<lb/>
咽水陸富殽䔩一物不登爼未負将軍腹為口忘計身<lb/>
<pb n="KR4h0116_WYG_027-26a"/>
饕死何足哭作俑者誰歟至今走末俗或云先王意除<lb/>
惡如蓺菽逆梟與毒獍嵗嵗參幣玉芟夷入薦羞盖欲<lb/>
殱種族死生有定數短命烏可續適丁是時者未易一<lb/>
理局黿鼎公子怒羊羮華元衂異味古所珍無事苦畏<lb/>
縮駢頭証此語戒諭秖取瀆聾盲死不悟明智諒己燭<lb/>
　河肫魚有毒烹調失宜能殺人吴人甚珍之謂其脇<lb/>
　為西施乳<lb/>
　　　蟹志　　　　　　　　　　陸龜䝉<lb/>
<pb n="KR4h0116_WYG_027-26b"/>
蟹水族之微者其為蟲也有藉見於禮經載於國語揚<lb/>
雄太𤣥辭晉春秋勸學等篇考於易象為介類與龜與<lb/>
鼈剛其外者皆乾之属也周公所謂旁行者歟參于藥<lb/>
録食䟽蔓延乎小説其智則未聞也惟左氏紀其為災<lb/>
子雲譏其躁以為郭索後蚓而已蟹始窟穴於沮洳中<lb/>
秋冬交必大出江東人云稻之登也率執一穂以朝其<lb/>
魁然後從其所之早夜觱沸指江而奔漁者緯蕭承其<lb/>
流而障之曰蟹斷<hi>鍜</hi>斷<hi>短</hi>其江之道焉爾然後扳援越<lb/>
<pb n="KR4h0116_WYG_027-27a"/>
軼遯而去者十六七既入于江則形質寝大于舊自江復<lb/>
趨于海如江之狀漁者又斷而求之其越軼遯去者又<lb/>
加多焉既入於海形質益大海人亦異其稱謂矣嗚呼<lb/>
執穂而朝其魁不近于義耶捨沮洳而之江海自微而<lb/>
務著不近於智耶今之學者始得百家小説而不知孟<lb/>
軻荀楊氏之道或知之又不汲汲于聖人之言求大中<lb/>
之要何也百家小説沮洳也孟軻荀楊氏聖人之瀆也<lb/>
六籍者聖人之海也苟不捨沮洳而求瀆由瀆以至于<lb/>
<pb n="KR4h0116_WYG_027-27b"/>
海是人之智反出于水蟲下能不悲夫吾是以志蟹<lb/>
　　　蠏寄陸魯望　　　　　　　　皮日休<lb/>
紺甲青筐染菭衣島夷初寄北人時離居定有石帆覺<lb/>
失伴惟應海月知族類分明連瑣蛣形容好箇似蟛蜞<lb/>
病中無用雙螯處寄與夫君左手持<lb/>
　　　和　　　　　　　　　　　　陸龜䝉<lb/>
藥杯應阻蟹螯香却乞江邊採捕郎自是揚雄知郭索<lb/>
且非何𦙍敢餦餭骨青猶似含春靄沫白還疑帶海霜<lb/>
<pb n="KR4h0116_WYG_027-28a"/>
强作南朝風雅客夜來偷醉早梅旁<lb/>
　　　謝客恵吳蟹　　　　　　　宋祁<lb/>
秋水江南紫蟹生寄來千里佐吳羮楚人故使𠂻留甲<lb/>
齊客何妨死願烹下筯未休資快嚼持螯有味散朝酲<lb/>
定知不作蟛蜞悞曽厠西都博士名<lb/>
　　　謝吳正仲遺蟹　　　　　　　梅堯臣<lb/>
年年收稻買江蟹二月得從何處來滿腹紅膏肥似髓<lb/>
貯盤青殻大于杯定知有口能嘘沬休信無腸便畏雷<lb/>
<pb n="KR4h0116_WYG_027-28b"/>
幸與陸機還往熟每分吳味不嫌猜<lb/>
　　　寄賈耘老　　　　　　　　沈偕<lb/>
黄秔稻熟墜西風肥入江南十月雄横跪蹣珊鉗齒白<lb/>
圎臍嘘吸斗膏紅虀須園老香研柚羮藉庖娘細劈蔥<lb/>
分寄横塘溪上客持螯莫放酒杯空<lb/>
　　　洞庭蟹　　　　　　　　　高似孫<lb/>
天雨洞庭霜寒驅蠏力忙全然空俗味只是作詩香酒<lb/>
已方纔熟橙猶未肯黄讓渠茶竈火和月煮滄浪<lb/>
<pb n="KR4h0116_WYG_027-29a"/>
　蟹凡數種出太湖大而色黄殻軟曰湖蟹冬月益肥<lb/>
　美謂之十月雄出吳江汾湖者曰紫須蟹出崐山蔚<lb/>
　洲者曰尉遲蟹又江蟹黄蟹皆出諸品下吳中以稻<lb/>
　秋蟹食既足腹芒朝江為樂蟹采捕於江浦間承峻<lb/>
　流緯蕭以障之名曰蟹斷<lb/>
　　　蛤蜊　　　　　　　　　　　梅堯臣<lb/>
紫緑常為海錯珍吳鄉傳入楚鄉新尊前已奪霜螯味<lb/>
當日蓴羮枉對人<lb/>
<pb n="KR4h0116_WYG_027-29b"/>
　蛤蜊産於海口紫緑者佳<lb/>
　　　蟶　　　　　　　　　　　沈周<lb/>
海户求仙食填筐管族繁杴泥深詣窟緣殻暗尋門撱<lb/>
玉容生摘凝酥怯過燔着薑相打合漬酒與溫存角聳<lb/>
蠻娃髻纑纒拙婦魂味饕人口腹菑纍爾兒孫比類憐<lb/>
吹呴含津憶吐呑庭霜委故蜕沙雨沒虚痕薦爽山杯<lb/>
後休将蠣蛤論<lb/>
　蟶出海邊似蜆而長<lb/>
<pb n="KR4h0116_WYG_027-30a"/>
　　　襲美以魚箋見寄因謝成篇　　陸龜䝉<lb/>
搗成霜粒細鱗鱗知作愁吟幸見分向日乍驚新繭色<lb/>
臨風時辨白萍文<hi>魚子曰白萍</hi>好将花下承金粉堪送天邊<lb/>
咏碧雲見倚小窗親襞染畫圖春色寄夫君<lb/>
　　　奉酬見答魚牋之什　　　　　皮日休<lb/>
輕如隐起膩如飴除却鮫工解製稀欲寫恐成河伯詔<lb/>
試裁疑是水仙衣毫端白獺脂猶溼指下氷蠶子欲飛<lb/>
若用莫将閒處去好題春思贈江妃<lb/>
<pb n="KR4h0116_WYG_027-30b"/>
　　　砑花牋　　　　　　　　　　李衡<lb/>
三月江南花滿枝風輕簾幙燕初飛遊人休惜夜秉燭<lb/>
楊柳隂濃春正歸<lb/>
　　　其二<lb/>
崔嵬霜榦欲凌雲俯映寒梢數尺春須信蒼然明信老<lb/>
坐中客有散花人<lb/>
　牋唐有魚子箋宋顔方叔嘗創製諸色箋有杏紅露<lb/>
　桃紅天水碧俱砑花竹鱗羽山林人物精妙如畫亦<lb/>
<pb n="KR4h0116_WYG_027-31a"/>
　有金縷五色描成者士夫甚珍之范成大云蜀中粉<lb/>
　箋正用吳法元有春膏水玉二箋魫色尤竒又以絸<lb/>
　紙見䗶色兩面光瑩多冩大藏經傳流于世故有宋<lb/>
　箋元箋之稱近年所造者幅小于昔雖便用而無古<lb/>
　法<lb/>
　　　萬眼羅　　　　　　　　　范成大<lb/>
龍綜繅氷繭魚文縷玉英雨絲風外皺雲網日邉明叠<lb/>
暈重重見分光面面呈不深閒裏趣爭識箇中情<lb/>
<pb n="KR4h0116_WYG_027-31b"/>
　　　琉璃毬<lb/>
弱骨千絲結輕毬萬錦装彩雲籠月魄寳氣繞星芒檀<lb/>
㸃紅嬌小梅粧粉細香等閒三夕看消費一年忙<lb/>
　　　吳燈兩品最髙<lb/>
鏤氷影裏百千光剪綵毬中一萬窗不是齊人誇管晏<lb/>
吳中風物竟難雙<lb/>
　　　老人燈　　　　　　　　　　華幼武<lb/>
熠熠衣冠勝後生青藜入市賀昇平掃除白髪三千丈<lb/>
<pb n="KR4h0116_WYG_027-32a"/>
透徹丹心一㸃明側耳笙歌疑有聽凝眸珠翠獨無情<lb/>
時人莫道風中燭南極星辰自有名<lb/>
　　　走馬燈　　　　　　　　　　周庚<lb/>
何人刻紙作遊龍尾似流星耳逐風皎皎練光馳隙過<lb/>
紛紛逸景過羣空溝分楚漢驚圍突陣接燕齊訝火紅<lb/>
一躍便當三萬里不知局促在環中<lb/>
　　　鬪雞燈　　　　　　　　　　吳寛<lb/>
坐上初看吐綬紅夜深童子忽開籠羽毛爭訝分明處<lb/>
<pb n="KR4h0116_WYG_027-32b"/>
烽火都歸踴躍中句到孟韓猶覺晦力如劉項慢爭雄<lb/>
獨持一炬當尊爼輸與朱翁善折衝<lb/>
　　　走馬燈<lb/>
鐵騎交馳映落暉長戈應藉魯陽揮真成烽火連三月<lb/>
早築金城已四圍矢石聲沉堅莫破旌旂影轉疾如飛<lb/>
伯仁一炬非相戱信落兵家第二機<lb/>
　燈往時最多范成大詩有琉璃毬萬眼羅二燈為竒<lb/>
　絶他如荷花梔子葡萄鹿犬走馬之狀及擲空有毬<lb/>
<pb n="KR4h0116_WYG_027-33a"/>
　燈滚地有毬燈又有魚魫鐵絲及麥榦為之者一種<lb/>
　名柵子燈在魚行橋盛氏造今不傳即雲南所謂繚<lb/>
　絲燈也近有作羊角燈<lb/>
　　　酒府五絶　　　　　　　　　白居易<lb/>
　　　　變法<lb/>
自慚到府來周嵗恵愛威稜一事無惟是改張官酒法<lb/>
漸從濁水作醍醐<lb/>
　　　　招客<lb/>
<pb n="KR4h0116_WYG_027-33b"/>
日午微風且暮寒春風冷峭雪乾殘碧氊帳下紅爐畔<lb/>
試為來嘗一盞看<lb/>
　　　　辨味<lb/>
甘露太甜非正味醴泉雖潔不芳馨杯中此物何人别<lb/>
柔㫖之中有典刑<lb/>
　　　　自勸<lb/>
憶自饑貧應舉年脱衣典酒出江邉十千一斗猶賒飲<lb/>
何况官供不着錢<lb/>
<pb n="KR4h0116_WYG_027-34a"/>
　　　　諭妓<lb/>
燭淚夜粘桃葉袖酒痕香涴石榴裙莫辭辛苦供歡笑<lb/>
老後思量悔殺君<lb/>
　　　看壓新醅寄懐襲美　　　　　陸龜䝉<lb/>
曉壓糟床漸有聲旋如荒磵野泉清身前古態燻應出<lb/>
世上愁痕滴合平飲啄斷年同鶴儉風波終日看人爭<lb/>
尊前若使常能渌兩綬通侯總強名<lb/>
　　　和韻　　　　　　　　　　　皮日休<lb/>
<pb n="KR4h0116_WYG_027-34b"/>
一簀松花細有聲旋将渠盌撇寒清秦吳只恐篘來近<lb/>
劉項真能釀得平酒徳有神多客頌醉鄉無貨沒人爭<lb/>
五湖烟水郎山月合向尊前問底名<lb/>
　　　謝姑蘇學士寄木蘭堂官醞　　梅堯臣<lb/>
公田五十畝種秫秋未成杯中無濁酒案上惟丹經忽<lb/>
有洞庭客美傳烏與程言盛木蘭露釀作甕間清木蘭<lb/>
香未歇玉盎貯華英正值菊初折便來花下傾一飲為<lb/>
君醉誰能解吾酲吾酲已不解百日毛骨輕<lb/>
<pb n="KR4h0116_WYG_027-35a"/>
　　　洞庭春色　　　　　　　　　蘇軾<lb/>
二年洞庭秋香霧長噀手今年洞庭春玉色疑非酒賢<lb/>
王文字飲醉筆蛟蛇走既醉念君醒逺餉為我壽缾開<lb/>
香浮座盞凸光照牖方傾安仁醽莫遣公逺嗅要當立<lb/>
名字未用問升斗應呼釣詩鉤亦號掃愁箒君知葡萄<lb/>
惡正是嫫母黝須君灔海杯澆我談天口<lb/>
　酒唐有五酘酒宋有木蘭堂洞庭春今其法不傳惟<lb/>
　煮酒以臘月釀貯小瓶旋賣名生泔蒸過泥封為煮<lb/>
<pb n="KR4h0116_WYG_027-35b"/>
　酒可以經嵗或入木香荳蔲金橘諸品則各以其類<lb/>
　名之香冽超勝轉販四方謂蘇州酒别有白酒名秋<lb/>
　露白蓮花社茅柴<lb/>
　　　茶塢　　　　　　　　　　　皮日休<lb/>
閒尋堯氏山遂入深深塢種荈已成園栽葭寧記畝石<lb/>
窪泉似掬岩罅雲如縷好是夏初時白花滿烟雨<lb/>
　　　和　　　　　　　　　　　　陸龜蒙<lb/>
茗地曲隈回野行多繚繞向陽就中宻背澗差還少遥<lb/>
<pb n="KR4h0116_WYG_027-36a"/>
盤雲髻慢亂簇香篝小何處好幽期滿岩春露曉<lb/>
　　　煮茶　　　　　　　　　　　皮日休<lb/>
香泉一合乳煎作連珠沸時看蠏目濺乍見魚鱗起聲<lb/>
疑帯松雨浡恐生烟翠倘把瀝山中必無千日醉<lb/>
　　　和　　　　　　　　　　　　陸龜蒙<lb/>
閒來松間坐看煮松上雪時於浪花裏併下藍英末傾<lb/>
餘精爽健忽似氛埃滅不合别觀書但宜窺玉札<lb/>
　茶出吳縣西山榖雨前采焙極細者販於市爭先騰<lb/>
<pb n="KR4h0116_WYG_027-36b"/>
　價以雨前為貴也昔洞庭出茶嘗入貢水月院茶載<lb/>
　茶經續記<lb/>
　　　松花餅　　　　　　　　　　張雨<lb/>
怪來粔籹作鵝黄渾是蒼髯九粒香甜味中邉唯食蜜<lb/>
苦心早晩待休糧仙人騏驥留看取道士嵩陽逺寄将<lb/>
笑比紅綾春餤巧齒牙根底嚼糖霜<lb/>
　松花餅春夏之交山人取松花調蜜作餅頗為佳勝<lb/>
　僧家尤貴之<lb/>
<pb n="KR4h0116_WYG_027-37a"/>
　　　油堆　　　　　　　　　　　吳寛<lb/>
膩滑津津色未乾聊因佳節助杯盤畫圗莫使依寒具<lb/>
書信何勞送月圑曽見范公登雜記獨逢吳客勸加餐<lb/>
當筵一嚼誇甘美老大無成憶膽丸<lb/>
　油堆用粉下酵裹糖製如餅煎食之堆一作䭔<lb/>
　　　團子<lb/>
凈淘細碾玉霏霏萬顆完成素手稀鬚上輕圓真易拂<lb/>
腹中磊磈便堪圍不勞劉裕呼方旋若使陳平食更肥<lb/>
<pb n="KR4h0116_WYG_027-37b"/>
既飽有人頻咳唾席間往往落珠璣<lb/>
　圑子撚粉為丸范成大詩撚粉圑圎憶二品俱為元<lb/>
　宵節物<lb/>
　　　徭役<lb/>
承愛寺院事件自熈寧行保甲罷耆戸長壯丁而法始<lb/>
變至元祐復耆戸長壯丁猶以保甲而法大變及紹聖<lb/>
而後以耆户長壯丁錢盡歸公上而法盡變民避役如<lb/>
避寇舉世盡然端平既正經界而按籍選差于是因數<lb/>
<pb n="KR4h0116_WYG_027-38a"/>
都義役之舊一以乾道詔書從事排年任役率田供費<lb/>
條畫列之規約宸㫖丁寜一一具載之曽未二十年更<lb/>
革幾無復移而受害者大抵如故今摭義役省劄著之<lb/>
據平江府狀據常熟縣知縣王議申竊惟賦役二事闗<lb/>
於民生利害最大本縣戸版龎亂奸吏縱横官督虚籍<lb/>
之賦民苦破家之役追惟其弊不忍復言當職自初到<lb/>
官亟圖所以救之修復經界整比版籍民按寔産受常<lb/>
賦貧富大小幸就明寔倘不及時圑結義役則作偽詭<lb/>
<pb n="KR4h0116_WYG_027-38b"/>
寄以自利尚氣者紛糾前功盡廢抑恐後患滋多乃分<lb/>
委鄉官勸率役産參合都分主客之勢斟酌地理寛窄<lb/>
之宜量役費之輕重准助田之多寡經始于端平丙申<lb/>
四月竣事於嘉熈丁酉五月繕寫成帙申府僉印發下<lb/>
外其間更有數條事體稍重闗于義役修廢乞從本府<lb/>
備省朝札下本縣遵守併札提舉常平使司㑹施行一<lb/>
本縣九鄉五十都義役田地共五萬五百二十畝一角<lb/>
五十八步五尺五寸嵗收租米麥共二萬四千九百九<lb/>
<pb n="KR4h0116_WYG_027-39a"/>
十八石六斗四升一合一勺已隨都分大小分撥與保<lb/>
正聽其任便收之以助役費有餘不足官司更不復干<lb/>
預其田並係常平物業不許公私典賣亦不許移易轉<lb/>
換違者按法坐罪其助田之家将來富者不加増貧者<lb/>
不許收入仕而免者不給還一諸都舊亦各有役田止<lb/>
縁役首揜取田租或獻納本縣板帳庫或獻納常平司<lb/>
旋即鬼名侵佃官司茍目前之微利不暇為赤子深謀<lb/>
庸錢不除役費日重在板帳庫者二百餘畝在常平司<lb/>
<pb n="KR4h0116_WYG_027-39b"/>
者見議申乞所有今來見管義田日後並不許奸民獻<lb/>
納官司亦不當收受一保正長向來充役之費最為浩<lb/>
輸保長既為産去税存逃亡户絶等戸代納税租保正<lb/>
者亦抑之催科例行賠納其他色目尤多如保正則有<lb/>
科供竹木科取<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>果科買糟酒節序燈油接官器具檢<lb/>
屍定勘之費保長則有着役召保請結虚限出豁簿書<lb/>
除夕冬至二節供送吏胥之費加以上落牌頭開拆司<lb/>
苗税按誅求無藝已一切禁戢蠲免其申本府及諸司<lb/>
<pb n="KR4h0116_WYG_027-40a"/>
永與蠲除後如吏胥更有纎毫科擾即仰役人與機察<lb/>
糾率衆戸經縣及經上司理訴一今将各都新排經界<lb/>
田籍備録二本印押交付機察謹宻收藏每遇人戸典<lb/>
賣田産並許具狀經縣陳乞送下機察仰置簿打號發<lb/>
下保正役主内係起催夏税以後入狀者即責付新苗<lb/>
保長内係新催秋苗以後即責付新除保長令取責契<lb/>
照及兩家砧基㸃對保明類申機察類申本縣送鄉戞<lb/>
局參對官籍移割其詭名寄産者繳回原狀嘉熈元年<lb/>
<pb n="KR4h0116_WYG_027-40b"/>
八月二日奉聖㫖王爚修復經界義役職事修舉與轉<lb/>
一官並下浙西提舉司平江府常熟縣永逺遵行<lb/>
　　　宋職田則例<hi>給與文武官飬亷地民佃起粮上自八斗七升下至六斗三合三勺</hi>
宋咸平二年復唐制吏得職田供祭祀六縣通管六萬<lb/>
六百八十畝有竒租一萬八千二百石有竒知軍府事<lb/>
八百六十石有通判軍府事<hi>句</hi>僉判<hi>句/</hi>教授<hi>句</hi>節推添<lb/>
差節推<hi>句</hi>察權<hi>句/</hi>知録<hi>句</hi>司理司法司户監糧科院監<lb/>
糴納倉監都税監在城税務監贍軍庫監都酒務監比<lb/>
<pb n="KR4h0116_WYG_027-41a"/>
較務<hi>句</hi>排岸廵司轄司<hi>句/</hi>總管<hi>句/</hi>路鈴添差路鈴<hi>句</hi>路<lb/>
分添差路分東南第二正将<hi>句</hi>南一廂官南二廂官北<lb/>
一廂官北二廂官常平司提榦茶鹽司提榦文臣支鹽<lb/>
官武臣支鹽官黄姚押袋官江灣押袋官監黄姚鹽場<lb/>
監江灣鹽場監南倉鹽場各有差知吳縣事三百石知<lb/>
長洲縣事三百六十石知崑山縣事四百四十石知常<lb/>
熟縣事六百八十石知吳江縣事三百八十石知嘉定<lb/>
縣事一百五十石各有竒縣丞主簿尉及廵塘官廵檢<lb/>
<pb n="KR4h0116_WYG_027-41b"/>
<hi>句</hi>監酒務監税務以下各有差元則平江路達嚕噶齊<lb/>
總管各一員每員田八頃同知治中府判推官經歴知<lb/>
事提控案牘照磨承發架閣蒙古教授兩醫學教授録<lb/>
事司達嚕噶齊縣尹録事<hi>句</hi>録判各有差吳縣長洲二<lb/>
縣達嚕噶齊縣尹每貟職田二頃縣丞縣尉典史廵檢<lb/>
各有差崑山常熟吳江嘉定四州達嚕噶齊知州每員<lb/>
職田四頃同知州判提控案牘都目各有差海道都漕<lb/>
運萬戸府達嚕噶齊正萬户副萬户經歴知事照磨檢<lb/>
<pb n="KR4h0116_WYG_027-42a"/>
校通事驛史鎮撫千尸達嚕噶齊正千尸副千户止有禄<lb/>
米無田國初蘇州衛太倉衛指揮僉事亦有撥賜田嵗<lb/>
收米一百六十石今無<lb/>
　　　寛恤稅糧詔㫖<lb/>
洪武四年中書省宣使張彬賫詔開讀免過秋糧二百<lb/>
四十二萬六千八百石有竒六年八月奉㫖今年三四<lb/>
月間蘇州各縣小民缺食曽教府縣鄉里接濟我想那<lb/>
小百姓好生生受原借的糧米不須還官都免了七年<lb/>
<pb n="KR4h0116_WYG_027-42b"/>
中書省劄付奉㫖體知蘇州松江嘉興三府百姓每好<lb/>
生缺食生受今年夏税合納的絲綿錢麥等物盡行蠲<lb/>
免恁省家便出牓去教百姓知道有司糧長毋得科擾<lb/>
　按洪武初官田重額止於七斗三升而今民間乃有<lb/>
　一石三斗一石六斗或二石者盖莫知其所始豈所<lb/>
　謂抄沒官田者乎固非定則也且洪武中正耗不過<lb/>
　二百一十四萬然猶屢下寛貸之詔<lb/>
　　　均徭<lb/>
<pb n="KR4h0116_WYG_027-43a"/>
廵撫都御史崔恭劄付據長洲縣老人呈先䝉廵撫侍<lb/>
郎周公念蘇松税糧繁重百姓艱難深惟民情均其徭<lb/>
役將鄉都通縣排年里長編成定次一應差役每名出銀一<lb/>
兩輪當一年歇息二年酌量輕重多寡朋合造冊在官<lb/>
猶如車輪而轉吏無那移之弊民得輕鮮易完至今民<lb/>
有去思之念後䝉本府知府汪滸編作上中下九則之<lb/>
法上戸重役中户中役下戸輕役然其中以病民者有<lb/>
四九萬人户付在吏胥之手年月無拘名數不定難以<lb/>
<pb n="KR4h0116_WYG_027-43b"/>
稽攷易生奸弊一也數年之内消長難期二也年直部<lb/>
𨽻兵正副出銀一十二兩尚有往迴使用不計中等之<lb/>
家卒難收集三也今本縣以從九則之冊㸃選戸役其<lb/>
豊盈庫子併各倉斗級俱應於九則册内㸃選今又著<lb/>
里長保選非惟重叠錯亂抑且奸弊復生假如本區人<lb/>
户王韋闗里長保殷寔人戸納花紅價銀二兩九錢則<lb/>
冊内㸃出貼𨽻兵銀四兩上下難以相照重役多端者<lb/>
四也如䝉允乞照侍郎周公所立法及弔本縣原造文<lb/>
<pb n="KR4h0116_WYG_027-44a"/>
冊詳看仍舊施行參照所呈有理合行劄付本府轉属<lb/>
從公查勘計議停當開列前件定奪施行<lb/>
　　　馬頭利病呈稿<lb/>
成化十四年廵按劉魁問及馬頭利病有吳縣二十八<lb/>
都耆民陸伯良具呈竊思洪武年間原是北方土民買<lb/>
馬當夫後太宗文皇帝憫土民買馬艱難故此聖㫖暫<lb/>
借南方百姓買馬當夫過三年仍著土民買馬替他囘<lb/>
來欽此至今百有餘載因循不曽改正又南方百姓不<lb/>
<pb n="KR4h0116_WYG_027-44b"/>
習水土不諳馬性多是僱倩土民養馬既費庸直身又<lb/>
不得歸農况又不才驛官串同南北馬頭故将馬匹空<lb/>
餓倒死以規買之利以致市鬻兒女破蕩家産莫若照<lb/>
依欽㫖事理仍著土民養馬當夫止令南方百姓買辦<lb/>
馬價鋪陳等件不拘馬匹高下例以三年五年為限如<lb/>
馬過期不死亦是本驛官吏畜馬有方即以其價歸之<lb/>
如不及期亦是本驛官吏人等不行用心或揑病死之<lb/>
故必先期給與事體既定則土民自然用心養馬無妄<lb/>
<pb n="KR4h0116_WYG_027-45a"/>
揑倒死之弊南方百姓亦情願辦直以免著役當差之<lb/>
苦南北皆便又聞前廵撫侍郎周忱設法前項馬價鋪<lb/>
陳已于秋糧中科取謂之義役米後官府于秋糧中既<lb/>
徵義役米又取辦馬價寔為重復亦望查考舊案仍於<lb/>
義役米中或積出餘米内取辦尤為便益等因未得施<lb/>
行<lb/>
　　　楊侯清理賦記　　　　　　周倫<lb/>
國賦莫要於田均賦莫善於井井田之法廢也久矣而<lb/>
<pb n="KR4h0116_WYG_027-45b"/>
國之用日殷征歛之法横焉溢出雖田之名棼然雜糅<lb/>
重者曰官田輕者曰民田賦則重輕頓相倍蓰近世仍<lb/>
之未之裁酌遂為成法務在取盈以足常賦不均之嘆<lb/>
溢于道路莫之能告也然賦莫重於蘇松崑山又蘇松<lb/>
之重者民勿能勝弊源益漫宣徳間周文襄公忱受命<lb/>
董其事而撫綏之凡由區以領圖圖以領圩圩以字拆<lb/>
號以數編賦以則定其冊曰流水圖曰魚鱗以序姓氏<lb/>
以正封洫於是田有定數賦有常額其間肥瘠高下之<lb/>
<pb n="KR4h0116_WYG_027-46a"/>
等未遑創議嵗久籍殘胥徒倚奸規制紊亂甲乙飛詭宕<lb/>
懸濫若倒瀾㑹計不足則加賦於民羨積之餘則歸諸私<lb/>
槖遂使純良小民賦贏而産薄産去而賦存者訟牘蝟興<lb/>
逋案山積監司安其常守令制于分豪強沃利訾議沮撓<lb/>
欲湔滌而一新之難矣同安楊侯逢春尹崑之明年洞惻<lb/>
民隐核之父老告之明神力主清查之議毅然任之靡<lb/>
所顧忌令邑民陳表以供役遣蚤夜自厲蒐輯故圗籍<lb/>
稽之故額索弊端而比之法其自首者聽發匿伏之奸<lb/>
<pb n="KR4h0116_WYG_027-46b"/>
釐減増之弊一圗籍可慿燦若指掌巧者靡容其喙拙<lb/>
者獲享其成計其清出之數得米二千九百石有竒雖<lb/>
不能盡復文襄之舊而今日圗籍真後日之文獻也豈<lb/>
曰小補之哉或曰若之何而後可以均田均賦以立不<lb/>
刋之典曰夫田固有髙而瘠有下而瘠者亦千百中之<lb/>
一二也請於上責之良有司有察其瘠之甚者而酌之<lb/>
而薄其賦於是盡取其餘酌而均之夫疇曰不可侯今<lb/>
既辟夙駕在道耆民盛信輩攀不可得請紀其績於石<lb/>
<pb n="KR4h0116_WYG_027-47a"/>
以告來者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_027-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻二十七<lb/>
</p>
<p>
</p>
  </div>
<div>
                <head>吳都文粹續集巻二十八</head>
    <p>
<pb n="KR4h0116_WYG_028-1a"/>
欽定四庫全書巻<lb/>
　吳都文粹續集巻二十八　　明　錢榖　撰<lb/>
　　道觀<lb/>
　　　平江府重建三清殿記　　　　牟巘<lb/>
混沌既判惟天為大不可俄而度據逺視之其色蒼蒼<lb/>
以形體則謂之天作善降之百祥作不善降之百殃以<lb/>
主宰則謂之帝元始而亨亨而利貞以性情則謂之乾<lb/>
不疾而速不行而至以妙用則謂之神合理為氣其可<lb/>
<pb n="KR4h0116_WYG_028-1b"/>
得而名言者如此古者祀天雖有壇壝之制配侑之禮<lb/>
五方之名粢盛牲玉之薦大抵一精二純尚忠質而已<lb/>
非若後世為之尊號焉為之宮室焉為之冠冕衣裳焉<lb/>
自唐封天寳以來追尊本始加上徽稱益崇以備豈非<lb/>
神而明之章爾靈度震動宇内俾知所寅奉歟平江𤣥<lb/>
妙觀三清殿寔再建於淳熈丙申殿凡七楹雄傑冠浙<lb/>
右越八十年甲寅住持嚴守柔重覆屋又八年辛酉蒋<lb/>
處仁重葺周欄又三十四年為至元戊子阮籍郡乘政<lb/>
<pb n="KR4h0116_WYG_028-2a"/>
賜額舊觀浸隳處仁之徒嚴煥文興仁作新而為費甚<lb/>
重發心縁募善誘樂施時則今左轄朱公文清與妻若<lb/>
子大捐金錢以相其役煥文不避寒暑致木江淮官易<lb/>
其梁柱以致方圎偃植靡不堅壯圬墁陶甃靡不完宻<lb/>
斧藻像飾靡不嚴潔始于己丑二月成于庚寅十月煥<lb/>
文嘗賤事淳祐大魁黄由之孫孠得其奥㫖恬靜有守<lb/>
人人皆傾住持許孠祖張善淵滕伯淳皆志同慮協故<lb/>
所為必成焯有可記也大徳壬寅十月因吳興趙孟頫<lb/>
<pb n="KR4h0116_WYG_028-2b"/>
諗于陵陽牟巘曰殿成十有三年矣淳熈之役適遇三<lb/>
丙申殆非偶然已治石廡下願為記成事固辭勿獲夫<lb/>
氣有盈虚物有成壊事有因革惟理獨不杼昭昭靈靈<lb/>
千載一日盖覆冒中之主宰性情中之神化也洪惟新<lb/>
殿有嚴典領煥文不有其功方且夙夜祗格用對越在<lb/>
天凡所為民禱禬者固有出于土木科儀𤓰花香燈之<lb/>
外上帝溥臨降觀有赫尚敬之哉是為記<lb/>
　　　𤣥妙觀三門碑銘<lb/>
<pb n="KR4h0116_WYG_028-3a"/>
天地闔闢運乎鴻樞而乾坤為之户日月出入經乎黄<lb/>
道而卯酉為之門是故建設琳宫摹憲𤣥象外則周垣<lb/>
之聫属靈星之横陳内則重闥之劃開閶闔之彷彿非<lb/>
崇嚴無以備制度非巨麗無以竦視瞻惟是勾吳之邦<lb/>
𤣥妙之觀賜額改矣廣殿新矣而三門甚陋萬目所觀<lb/>
譬之神威儀未備一身之内強弱弗侔非欠歟觀之徒<lb/>
嚴煥文深念前功是究是圗時則有夫人胡氏妙能捐<lb/>
其簪珥給其資用爰壬辰之紀嵗亟先甲以庀徒曽幾<lb/>
<pb n="KR4h0116_WYG_028-3b"/>
何時悉更其舊翬飛丹栱簷牙高矗于層霄獸嚙銅鐶<lb/>
鋪首煇煌于朝日大庭中敞峻殿周羅可以樹羽節可<lb/>
以容鑾馭可以陟三層之壇可以通九闗之奏可以鳴<lb/>
千石之簴可以受百靈之翰氣象偉然始與殿稱于是<lb/>
吳興趙孟頫復求記于陵陽牟巘曰土木云乎哉言語<lb/>
云乎哉惟帝降𠂻惟皇建極因人心固有與天下為公<lb/>
初無頗僻無充塞然或者舎舊而求諸逺既昧厥原欲<lb/>
入而閉之門後迷所向孰謂抽闗啟鑰何異摘埴索塗<lb/>
<pb n="KR4h0116_WYG_028-4a"/>
是未知𤣥之又𤣥損之又損也夫始乎冲漠者造化之樞<lb/>
紐極乎中庸之閫盖所謂㑹歸之極所謂衆妙之門庸<lb/>
作銘詩具刻樂石其詞曰<lb/>
天之牖民道由大路未有出入不由于户而彼昧者他<lb/>
岐是騖如面墻壁如弗瞩故脱扄剖鐍孰發真晤乃崇<lb/>
珍館乃延飈馭閈閎洞啟端倪呈露囘達民迷有赫臨<lb/>
顧咨示羽属一爾志慮隂闔陽闢恪守常度<lb/>
　　　蘇州府𤣥妙觀重建彌羅寳閣記<lb/>
<pb n="KR4h0116_WYG_028-4b"/>
　　　　　　　　　　　　　　　　胡濙<lb/>
正統五年秋八月望日兵科給事中郭璘禮部司務陳<lb/>
珪率道士張宗繼不逺數千里齎姑蘇道紀司都紀郭<lb/>
貴謙副都紀呂志清䟽狀謁予南宫徴記按狀蘇州府<lb/>
在城𤣥妙觀創自晉朝名真慶道院唐更名開元觀宋<lb/>
賜額天慶觀高宗御書金闕寥陽之閣揭於殿端光榮<lb/>
罕儷有蓑衣何真人寓居其中能愈人一切諸疾靈跡<lb/>
顕著孝宗召赴行在眷賚甚厚人咸傾向郡守陳峴命<lb/>
<pb n="KR4h0116_WYG_028-5a"/>
羽士募縁増崇修建雄冠諸郡寳祐景定間住持嚴守<lb/>
柔蒋處仁重加修飭施以䦨楯元至元間黜天慶之號<lb/>
而改今名道士嚴煥文張善淵復為修理時左轄朱文<lb/>
清大捐帑廪以相其役由是穹門邃廡奥殿巍閣傑出<lb/>
吳中元末至正間燬于兵燹迨今百有餘年殿堂廊廡<lb/>
漸次修建率皆完美惟彌羅寳閣工費浩繁久虚未建<lb/>
誠為缺典宗繼乃募衆縁遂為創始正統三年廵撫侍<lb/>
郎廬陵周公恂如郡守南昌况公伯律因嵗旱率耆老<lb/>
<pb n="KR4h0116_WYG_028-5b"/>
命都紀郭貴謙禱于其觀遂獲甘霖二公暨闔郡吏民<lb/>
咸欲修墮舉廢戮力同心侍郎郡守首捐俸資以興復<lb/>
為己任委都紀郭貴謙鳩材庀工貴謙先令化士尤𤣥<lb/>
真張養正至鎮江市木筏從揚子江歸遇大風衝散化<lb/>
士仰天告曰買木盖造彌羅寳閣供奉玉帝今木衝散<lb/>
不存斯閣莫能成就頃間風恬浪靜忽覩𤣥帝見於雲<lb/>
端化士驚愕再拜至孟瀆河口木皆先集舉無漂遺衆<lb/>
咸駭嘆不勝忻感歸以白于貴謙轉白侍郎郡守罔不<lb/>
<pb n="KR4h0116_WYG_028-6a"/>
驚異悚敬二公為之益力今年夏厥工告成複霤重檐<lb/>
金碧輝煥極其壯麗威儀像設嚴奉惟謹謂不可以無<lb/>
紀神明顯應之靈與夫侍郎郡守作興之績用垂示於<lb/>
久逺也予惟有虞肆上帝成周禋祀昊天而道家者流<lb/>
制為寳閣䖍奉玉帝寔為虞周同一尊事之禮今其閣<lb/>
既成而請記于予又安得不深喜樂道而奨與其能乎<lb/>
是以為之記而不辭俾歸勒諸貞珉庻幾來者知所崇<lb/>
重而祗事於無窮焉<lb/>
<pb n="KR4h0116_WYG_028-6b"/>
　　　重修東嶽行宫記　　　　　　黄省曽<lb/>
東嶽之廟國典在泰安為専祠拱城傑殿煥甲埏海盖<lb/>
自封禪告成以來宗崇久矣然而道家者流以兹嶽天孫<lb/>
也萬物肇始知生算之修短而陶隐居真誥著曰東卿<lb/>
司命統括萬神折衝羣靈者張説頌云泰山受天官之<lb/>
名總人靈之府皆斯㫖也以是洞真之教錯布郡縣嶽<lb/>
廟與之俱流雖濟南且别有行宫矣在吳郡者則建𤣥<lb/>
妙觀左觀晉之真慶道院也歴世因之正統中郡守况<lb/>
<pb n="KR4h0116_WYG_028-7a"/>
公詳神長民旱而作禱曰山川出雲莫大於羣岳乃籲<lb/>
行宫嘉澍其應遂以禄資率歆僚武造五岳樓於宫後<lb/>
而宫之熈飭則成化中監察御史鄭公郡守劉公感岳<lb/>
夢而成之者也是時宫之羽士韓執中寔啟其緒二傳<lb/>
至張日新幼占宫籍近嵗𤣥悟之師不作張莫之風斯<lb/>
冺闕頹牖隕日新憫然悽惻清修齋誦以祈光拓嘉靖<lb/>
己丑里舊葛柟懷謙白之徳慕松喬之勝戾止丹居載<lb/>
興䖍肅感其凋廢昌言樂相創施金錢兼募衆善羅積<lb/>
<pb n="KR4h0116_WYG_028-7b"/>
三載甫克首工或改或仍斟營夙夕凡宫閍前殿内寝<lb/>
樓廡皆材良貌嚴及附祀于宫一切神宇亦奠座飾像<lb/>
若䖍始然冶鐘一懸為晨夕祝釐之節𤣥爐若干求永<lb/>
厥奉始於壬辰四月十六日訖於甲午十五日諸工計<lb/>
三萬二千有竒皆日新與柟之勞績也葛之友管恩時<lb/>
同預厥事宫成乃請記於山人省曽告之曰今宫之成<lb/>
也惟爾勳矣若知所以綿引之術乎亦惟精三一探象<lb/>
先以道徳為父以太和為友毋借仙事為貲階毋移<lb/>
<pb n="KR4h0116_WYG_028-8a"/>
方門為大宅則穢腸可緑佛髓行素紫旄之秉華旙之<lb/>
從玩寳之談将降于爾之庭矣豈但荘嚴而己耶日新<lb/>
曰謹聞戒矣不敢為岳神凟遂書貞珉永耀來祀俾可<lb/>
翹遡高軌而景承之焉嘉靖十三年十一月望日吳郡<lb/>
黄省曽撰長洲章簡甫書并篆章仕刋<lb/>
　　　重修清真觀記　　　　　　俞貞木<lb/>
錢塘黄孤山真士蚤嵗喜道術方藥南遊閩越北上燕<lb/>
趙晩止蘇城蘇人嚴徳昭者抱痼疾因築室建清真壇<lb/>
<pb n="KR4h0116_WYG_028-8b"/>
奉北極元武真君冀遇醫愈疾聞真士醫者多著靈騐<lb/>
求療治之而其疾隨愈乃捨壇以真士主之於是募縁<lb/>
重剏建殿宇廣其廬舎真士故崇安靈寳道士時其師<lb/>
潘雷鑑翁適自崇安來遂延之以開山焉三十八代天<lb/>
師為題其額曰清真道院仍建丹房售藥以給伏臘計<lb/>
既而翁與真士皆高年終其弟子永嘉陳君正孚與其<lb/>
徒陶君希仁又加修葺遂以狀聞於𤣥教大宗師乃移<lb/>
牒集賢院改今額為觀云粤自潘黄二師開山於元之<lb/>
<pb n="KR4h0116_WYG_028-9a"/>
皇慶間以甲乙住山于是希仁求嗣道者得三人焉曰<lb/>
程安道曰馮本原曰楊處靜及乙巳之嵗觀毁於火安<lb/>
道以售藥資粗創未完丁未之嵗而安道又委蜕迄今<lb/>
洪武庚申本原與處靜同心協力重建大殿山門兩廡<lb/>
塑真君與侍從像以明年九月訖工求予為記夫老氏<lb/>
之學以清淨為宗其論谷神𤣥牝乃曰綿綿若存用之<lb/>
不勤則修煉之微㫖存焉至抱朴子著内外之篇陶隐<lb/>
居注本草又皆發明藥石服食之秘然藥與道術相通<lb/>
<pb n="KR4h0116_WYG_028-9b"/>
修真濟人一也孤山既以醫鳴而蘇城之人無逺邇少<lb/>
長咸稱黄孤山道觀之藥之神自兹以往其諸弟子相<lb/>
傳雖無恒産而嵗積藥金有餘至本原處靜悉傾槖中<lb/>
所有以新其觀宇可謂善于繼述者矣噫古之列仙雖<lb/>
與世和光然往往冺其迹今孤山乃能傳之後人俾守<lb/>
其業而本原處靜又能興復之而不墜且追繼開山之<lb/>
勞績念繼承之不可不任其事故又磨石刋之以示永<lb/>
逺是不特将以貽于後人抑亦有光於其教矣本原名<lb/>
<pb n="KR4h0116_WYG_028-10a"/>
寧高年清修退藏弗耀處靜名守中端慤守道闡教今<lb/>
為道紀司副都紀云<lb/>
　清真觀在𤣥妙觀東元皇慶元年道士黄孤山賣藥<lb/>
　吳城以所得藥資創建武夷潘雷鑑開山初為道院<lb/>
　至正間始賜今額為觀周伯琦記洪武中廢永樂中<lb/>
　重修<lb/>
　　　福濟觀新建祠宇記　　　　　徐有貞<lb/>
蘇州之乾維有靈宇焉巋其山峙翼其翬飛傑出乎闤<lb/>
<pb n="KR4h0116_WYG_028-10b"/>
闠之中而超出乎埃壒之外者所謂福濟觀也觀之創<lb/>
自宋淳熈初舊名巖天道院院有真士陸道堅者嘗與<lb/>
省榦王大猷設雲水齋於此感㑹純陽吕仙翁授以神<lb/>
方大猷子孫至今傳以濟生元至大間繼道堅者葉竹<lb/>
居以申請得觀額竹居後王無偽鄒道安繼之所營為<lb/>
嘗盛矣迨元之季國之初洊經兵燹數十年來無能繼<lb/>
者風摧雨剥旁侵中陊寖以敝敗于時卧雲煉師郭君<lb/>
宗衡寔來主之宗衡出自玉峰士族而學道冶城西山<lb/>
<pb n="KR4h0116_WYG_028-11a"/>
初師朝天提舉陳淵黙繼師長春真人劉淵然清微靈<lb/>
寳淨明神霄諸法之傳遊居兩京侍伺行宫久之及領<lb/>
是觀額顧而笑曰主張是綱維是而使敝敗若是前乎<lb/>
吾者往矣後乎吾者誰歟然則吾其可以但己乎乃言<lb/>
於郡守况侯伯律首復觀地之侵欺于旁人者用其法<lb/>
為人禬禳祈禜得佽助焉慎入約出鳩工庀材以漸經<lb/>
營中建𤣥天之殿為祝釐所旁作翼宇二一以祠純陽<lb/>
及南五祖北七真一以祠長春諸師自三門兩廡暨庫<lb/>
<pb n="KR4h0116_WYG_028-11b"/>
庾庖湢畢飭其法中所宜有者像設暨鐘鼓笙磬畢具<lb/>
又樊之樹之有池有島蔚然為城市山林宗衡乃集其<lb/>
徒以言曰吾聞之吾師吾道之所寳者三慈也儉也清<lb/>
淨也是吾教所宜然也今吾徒從事于斯其必寳吾之<lb/>
清浄以養吾之真寳吾之儉以養吾之身寳吾之慈以<lb/>
養吾之人庻乎其可耳吾又聞之儒之君子民生于三<lb/>
事之如一是世教所宜然也今吾徒出乎家而度乎世<lb/>
於君親莫之致力矣将惟師事是嗣而師復遷化如致<lb/>
<pb n="KR4h0116_WYG_028-12a"/>
力何惟是晨而香夕而燈致精誠以慰薦吾師若吾親<lb/>
之靈以祝吾君之釐事庻乎其可耳且吾之觀謂之福<lb/>
濟吾徒将何修而可以稱是名乎嘗試思之夫祝釐者<lb/>
盖祈乎天以祐乎君将以一人之福而敷錫乎天下以<lb/>
福乎億兆之人者也其所濟可謂博矣盍亦修吾清淨<lb/>
致吾之精誠以從事于斯乎雖然吾慮夫後之繼吾事<lb/>
者之或怠且忘也願從君子乎圖之遂因予伯氏以請<lb/>
記予謂宗衡遊方之外者也而予遊方之内者也夫道<lb/>
<pb n="KR4h0116_WYG_028-12b"/>
不同不相為謀予何以為宗衡謀哉然以君子之道而<lb/>
處其中亦惟審夫義理何如耳彼譸張為幻者固予所<lb/>
弗與矣若其為言幾乎義理者亦安得不與之也邪予<lb/>
於是乎為宗衡記之<lb/>
　　　過福濟道觀訪煉師郭宗衡　　劉鉉<lb/>
爐出龍涎向我焚仙翁留客意殷勤紫簫聲起招黄鶴<lb/>
石榻光浮卧白雲晝日風雷宣帝令夜壇星斗煥兵文<lb/>
於今雖有籠鵝在誰冩黄庭似右軍<lb/>
<pb n="KR4h0116_WYG_028-13a"/>
　福濟觀在城西北隅宋淳熈間道士陸道堅建名巖<lb/>
　天道院道堅嘗與省榦王大猷設雲水齋于此感㑹<lb/>
　吕仙翁授以神方大猷子孫至今傳以濟人元至大<lb/>
　間道士葉竹居奏賜今額元季兵燬正統中道士郭<lb/>
　宗衡重建徐有貞記<lb/>
　　　清㣲道院三官閣碑　　　　　都穆<lb/>
姑蘇清微道院在郡治西宋端平中建于法師余靈山<lb/>
至國朝永樂初而廢里人成普𤣥者募縁重建宣徳丁<lb/>
<pb n="KR4h0116_WYG_028-13b"/>
未𤣥妙觀道士王嗣先主之正統丁巳嗣先益廣其地建<lb/>
閣五楹奉所謂三官神者踰六十有五年為𢎞治辛酉閣<lb/>
四楹傾壊風雨莫庇院之道士王源清何惟榮募縁新之<lb/>
又謂斯院自端平至今歴年雖逺然未有文以紀顛末乃<lb/>
來請予将刻之石以示其後人予嘗攷漢有漢中人張<lb/>
道陵與其子衡造符書於蜀之鳴鶴山制鬼卒祭酒等<lb/>
號分領部衆民有疾者俾書其名及謝罪之意一上之<lb/>
天著山上一薶之地一沈之水謂之天地水三官至衡<lb/>
<pb n="KR4h0116_WYG_028-14a"/>
之子魯而其術益盛則三官之名盖昉于此後之道家<lb/>
創為土木之像飾以冠服儼然南面以為寔有其神由<lb/>
是閭巷細民往往趨以祈福夫道家祖陵以為天師今<lb/>
若此無乃背其師之説乎雖然天下之事多出于襲而<lb/>
其襲之之久雖有智者莫能卒變勢則然也故今為道<lb/>
家者亦惟謹守其傳以事焚修求無墜而己矣是閣之<lb/>
壞殆非一日置而不修則無以祝聖釐聳人望非主之<lb/>
者之責乎源清惟榮是舉其費頗鉅而且當盛夏之日<lb/>
<pb n="KR4h0116_WYG_028-14b"/>
身親其事不憚勞苦可謂有功于院者矣因不辭而為<lb/>
之記并系之以詩曰<lb/>
姑蘇為邦多老氏宫有若清微翹然其中由宋逮今久<lb/>
歴年嵗莫為之先後何以繼惟兹層閣穹傑洞明四檐<lb/>
翬飛勢凌紫雲神休是祈聖釐是祝朱檻一慿萬象森<lb/>
目風摧雨剥舊觀莫還爰有真士植仆補刓煥焉聿新<lb/>
煌麗逾昔邦人來遊無不嘖嘖稽之道家其宗無為曰<lb/>
清曰微一而靡他矧兹閣者超乎物表八窗玲瓏纎埃<lb/>
<pb n="KR4h0116_WYG_028-15a"/>
莫擾聖凡同歸其患勿脩人而㝠昏盍媿羽流刻我斯<lb/>
文置閣之右庻幾後人永永其守<lb/>
　　　清微道院修三元閣募縁䟽　　朱存理<lb/>
伏以三元高閣聳縹緲之雲烟七寳諸坊闡清微之香<lb/>
火覩彼規模宏廓愛其棟宇高明居士辦心于肯構神<lb/>
天著力於圗成小䟽頭敢相伸意大檀越惟願發心金<lb/>
銀財帛之攸充木石磚瓦之既濟輪奐美乎興復丹書<lb/>
飭爾經營遂令光彩此山門䪺見神仙吾世界謹䟽<lb/>
<pb n="KR4h0116_WYG_028-15b"/>
　　　元和道院重修真武殿記　　　蔡羽<lb/>
中吳城直府治之北巍然香火之壇四境之内奔走翼<lb/>
奉於祝於詛天則有旱霖嵗則有豊歉時則有康虞一<lb/>
家一人之得失咸決於神而神答之罔不允惬元和道<lb/>
院之係吳城大矣院故有真武殿厥初胚基維宋端平<lb/>
則顧道堅其人也歴若干年而刦於元又若干年則復<lb/>
於本朝當正統五年太守况公鍾寔新厥廬住持則柴<lb/>
繼宗方思謙其人也思謙一再傳而得謝復清查得真<lb/>
<pb n="KR4h0116_WYG_028-16a"/>
咸克勵守為三官閣李王閣寔宏前規而真武殿未之<lb/>
及𢎞治間殿寔就毁垣頽瓦落梁垂宇敗鼎折于地鐺<lb/>
沉于泥風雨交蠧神衣不完狐穿禽糞人莫之省禱請<lb/>
之禮連年不講弟子陳洞章得真之徒也憂懼莫知所<lb/>
為謀于里人張用節等銜香頂誠祈構宿縁事有㑹興<lb/>
人樂相助鳩工庀役肇于正徳三年三月十五日朞年<lb/>
而工落真武正殿煥然鼎新益以中堂二拜殿三儀門<lb/>
一座門欄甃除墉牖既飭完厥貌像雲霧之衣星辰之<lb/>
<pb n="KR4h0116_WYG_028-16b"/>
座龍宫神女咸極畫繪由是嵗時霖暵祈請之日父老<lb/>
羽士升降有所齋省有堂堂則輝煌室則馨香酒漿清<lb/>
潔神歆人欣矣抑是功洞章微用節罔克贊厥志微其<lb/>
徒若孫罔克相厥力至卓立勤苦誠意感動則皆出于<lb/>
洞章也正徳己巳洞章念施與之人與同勤苦謀立石<lb/>
以垂于後里人崔廷憲嘉之特磨石請文為次其本末<lb/>
并列人氏於隂俾後之人有所攷<lb/>
　　　元和道院<lb/>
<pb n="KR4h0116_WYG_028-17a"/>
秋光道院早雲氣午堂凉向竹開金笈縁桐砌碧房種<lb/>
芝丹洞小放鶴碧空長不滅芭蕉緑偏凝虚室香<lb/>
　元和道院在府治後至正間建<lb/>
　　　䟦御書放生碑　　　　　　　項公澤<lb/>
臣恭惟仁宗皇帝澤潤四海仁及羣生乃以景祐三年<lb/>
十一月己亥朔詔天下乾元節宴設量事烹炮毋得過<lb/>
殺物命皇乎休哉好生大徳不遺㣲小所以壽我宋於<lb/>
萬年之脈者在是也於時中外之臣靖恭愷悌推廣上<lb/>
<pb n="KR4h0116_WYG_028-17b"/>
意若民若物涵濡闓澤於囿生之内肆惟皇上遵守家<lb/>
法親灑宸翰俾誕節賜宴一遵景祐三年詔書大哉王<lb/>
言上以續仁祖生生之澤下以遂萬有生生之性臣嘗<lb/>
管窺蠡測竊謂聖徳之妙溥博無私仁民而愛物皆此<lb/>
一念充之皇上曩以訓亷謹刑二銘董正吏治兹仁民<lb/>
之本原也今戒烹宰仍于所在放生池刻石其爱物之<lb/>
著見乎臣承恩試邑寅奉徳音敬摹勒清真觀放生之<lb/>
所昭回之光焜燿百里飛雲泳川同躋壽域臣敢不對<lb/>
<pb n="KR4h0116_WYG_028-18a"/>
揚休命奉行寛大詎容徒使恩及禽獸而功不至百姓<lb/>
有負聖天子一視同仁之盛心乎庸敢推明聖心并載<lb/>
于下方淳祐十年正月望日䟦<lb/>
　　　昊天閣記　　　　　　　　　陳振<lb/>
循縣西行一里許少折而東得道家者廬曰清真觀觀<lb/>
有閣傑出曰昊天閣嘉定四年正月知觀事馬拱辰劉<lb/>
道映所建也嵌空為䑓三面扶䦨振嘗夜醮其上月星<lb/>
低垂天地收籟步虚清越珮聲鏘如是心油油以敬以<lb/>
<pb n="KR4h0116_WYG_028-18b"/>
肅閣之建顧不足妥靈斂祉歟觀為放生池振兒時間<lb/>
一至小亭孤立度以浮梁乾道七年道士翟守真來自<lb/>
天台睨縣治四維欠薫崇香火地始匄諸官劬躬經理<lb/>
十五六就緒淳熈初元外大父左史李公帥寓公土民<lb/>
狀翟公有操行遷常熟縣故道宫額牓曰清真而推翟<lb/>
君主之當是先君尚無恙也閲三十一年而馬君嗣又<lb/>
九年劉君嗣至是棟宇之制十偹八九矣而閣又其髙<lb/>
明壯麗者噫老氏學長生不死而神仙得道之士蟬蜕<lb/>
<pb n="KR4h0116_WYG_028-19a"/>
埃壒影響不接於人故間館真祠寥寥郡縣距劉用力<lb/>
三世而外大父以下若先君亡慮廿七八人指計惟一<lb/>
存者獨往來逵道巋然壽宫不曰難乎振于是有感焉<lb/>
則又曰雖然績底于勤圮于盈志植於強肆于安劉君<lb/>
乎能念前人所以貽其後者乎朝修有所繙閲有經祝<lb/>
皇之壽酬施者之勲考擊鼔鐘弗渝少分若是則凡厥<lb/>
未成者将百日而成之况其己成者乎茍為不然食飽<lb/>
而衣鮮暑簟而寒氊忘厥由來以嬉以恬若是則雖其<lb/>
<pb n="KR4h0116_WYG_028-19b"/>
已成者懼勿能堅且久也况其未成者乎<lb/>
　　　放生池<hi>縣志作蔡仍作</hi>　　　　　　秦約<lb/>
碧滿池頭秋漲深芙蕖萬柄翠生隂𤣥田種玉俱成子<lb/>
琪樹開花己滿林道士步虚蒼玦佩仙人吹笛水龍吟<lb/>
西堂風雨清無夢隔竹聲聞搗藥禽<lb/>
　　　同前　　　　　　　　　　楊維楨<lb/>
放生池上晩披襟五月凉風草樹隂玉井水寒船作藕<lb/>
葛陂雨過杖成林雙雙竝命烟中下瑟瑟蜿蜒夜半吟<lb/>
<pb n="KR4h0116_WYG_028-20a"/>
道人當晝洗研石自臨青李與來禽<lb/>
　　　同前　　　　　　　　　　郭翼<lb/>
放生池上應五月爛漫花開坐夜長月出金盤擎露影<lb/>
天髙玉井散秋香雲邉小溆瀛洲近鏡裏㣲波太液凉<lb/>
準擬王喬借飛舄仙遊從此恣翺翔<lb/>
　　　同前　　　　　　　　　　偶桓<lb/>
殿閣峨峨轉夕暉放生池上客來稀應知羽士登真去<lb/>
獨見山童汲磵歸雲冷松巢空鶴氅雨荒丹竈長苔衣<lb/>
<pb n="KR4h0116_WYG_028-20b"/>
野人素有烟霞癖欲向𤣥闗共息機<lb/>
　崑山縣清真觀在㑹仙橋東即宋放生池也乾道七<lb/>
　年道士翟守真建真武道院淳熈元年移常熟縣清<lb/>
　真觀廢額改置嘉定八年建昊天閣陳振記元大徳<lb/>
　間燬延祐間重建楊維楨記本朝永樂初重修<lb/>
　　　虞山招真治碑　　　　　　蕭統<lb/>
夫東瀛渌水三變成田西嶽靈桃千年未子尚以星起<lb/>
牽牛部首迢遞律生甲子氣數杳冥况復上遊玉清損<lb/>
<pb n="KR4h0116_WYG_028-21a"/>
之又損高排金闕𤣥之又𤣥豈言像之能詮非時節之<lb/>
所辨海虞縣者則虞農都尉太康置其宰境有虞山越<lb/>
絶書云巫咸之所出也髙巖鬱起帶青雲而作峰瀑布<lb/>
懸流雜天河而俱㑹吳門採藥之地楚望槐椒之歌陽<lb/>
反流沙之魂錦飾汾陽之鼎無以踰焉其峰則有石城<lb/>
石門虚峗自然不度勾吳之馬神功挺起豈似岡陵之<lb/>
畫魏后氷成夜陣權息長安慈石浴塔暫流較跡比期<lb/>
優劣斯逺道士沛郡張君諱道裕字𢎞真漢朝天師陵<lb/>
<pb n="KR4h0116_WYG_028-21b"/>
十二代孫天監二年來至此岫遁十有餘載夜忽夢見<lb/>
其祖云峰下之地面勢闃寂宜立觀宇可以卜居裕師<lb/>
潘洪隐始寧四明山無何有人耳長髪短云從虞山招<lb/>
真治來言訖忽然不見潘馳信報君君因辭山舊居而<lb/>
以夢中所指峰下之地即以為治故號招真髙䑓迥立<lb/>
有類玉䑓之山長廊宛轉還如步廊之岫柱削芳桂豈<lb/>
俟開陽木飛材選海檀無勞豫章神拔黄庭司命之府<lb/>
有類玲瓏朱陵赤后之觀同符宏敞逺望仲雍而高墳<lb/>
<pb n="KR4h0116_WYG_028-22a"/>
蕭瑟旁臨齊女則哀壠蒼茫蘚尋千仭之木氣叶星晷<lb/>
華飛五香之草形圗宮室帷葉綬花舒巻蹊徑陽桃候<lb/>
棗榮落岩厓樹息金烏檐依銀鳥鳯将九子應吹能歌<lb/>
鶴生七嵗逐節成舞旭日晨臨同迎若華之色夕陽斜<lb/>
影俱成拂鏡之暉玉礎微潤應山雲于髙墉鳴籟徐響<lb/>
引和風於空谷方當轉氣致柔入無為之境周行不殆<lb/>
窮混成之致茅子莫歸輟轡無己魏姬燕罷留駕不歸<lb/>
何止持節變淮南之金傳苻蒔北鍾之稻明月蛟龍之<lb/>
<pb n="KR4h0116_WYG_028-22b"/>
騎驅之使鬪四銖七子之鏡引以成刀散季齊之羽起雄<lb/>
鳴之霧而己哉乃為銘曰<lb/>
玉龜二始金書八㑹道浹地心功浮天外故常可小惟<lb/>
真能大徳起同塵善生塞兊物保自然人符交泰掩映<lb/>
緑蘿穹崇紫盖仙治之美此焉為最雄柱千步陽䑓百<lb/>
丈水均下瞩山逾高掌野寂雲興琴繁山響斗虹夕棲<lb/>
豐雷朝上元陽作石竹龍成杖書藏玉匣藥蘊銀筒燒<lb/>
鉛雜鯉折桂和葱羽衣可服雲軿易通斧柯雖朽碑石<lb/>
<pb n="KR4h0116_WYG_028-23a"/>
無窮<lb/>
　　　虞山致道觀新建覽翠樓記　　楊循吉<lb/>
常熟據郡北境山水咸具領其勝而可遊者無若致道<lb/>
觀觀有古檜七株蕭梁所植也往嵗邑令計侯之宰是<lb/>
邦以其幽麗時至而樂焉而老氏之司存亦於此世産<lb/>
先是有堂曰來雲居其右偏稍却既久而将敝矣計侯<lb/>
相地度勢以為是觀所得非不饒於湖山然而入者有<lb/>
面墻之嘆必欲盡發厥美而致之几下盍即而樓之於<lb/>
<pb n="KR4h0116_WYG_028-23b"/>
是道㑹陳尚義進曰斯堂起林復真歴王志𤣥顧常<lb/>
清皆以羽服司教門事而䝉寔承其派竊謂雲之來自<lb/>
至和奕世是守堂不可去也請兼存可乎計侯頷焉而<lb/>
倡之於是尚義乃益己資乃鳩良工乃市碩材無幾何<lb/>
遂成樓焉又成門屋與兩廡焉落成之日侯坐其下曰<lb/>
雲固無恙宜仍字來雲逮一登覽而羣山咸在右向之<lb/>
翳翳者皆鬱然為吾有矣遂題之曰覽翠云他日尚義<lb/>
以記請凡是邑之遊者必歸致道歸而不獲與峰巒接<lb/>
<pb n="KR4h0116_WYG_028-24a"/>
亦不得謂之遊計侯獨能一旦拔其勝槩俾盡彰顯不<lb/>
有功耶抑古之人所至必崇䑓館延景物盖其志尚清<lb/>
逸使然無足怪而後世按迹而思其人亦於焉有攷則<lb/>
斯樓固侯之峴山也歟侯名宗道桞州馬平人以解元<lb/>
第進士政尚簡易禮賢有文民用是不忘而尚義又克<lb/>
就厥績可書也始正徳丙寅之春訖於是年之冬又明年<lb/>
記乃成是時計侯己遷邵武府同知去踰年矣禮部儀<lb/>
制清吏司主事致仕吳城楊循吉撰<lb/>
<pb n="KR4h0116_WYG_028-24b"/>
　　　乾元宫　　　　　　　　　孫應時<lb/>
塵囂咫尺媿山林勝日追隨得共臨千里江湖堪送目<lb/>
一窗松竹更論心清風正爾生秋意小酌何妨到夕隂<lb/>
歸路踟蹰獨惆悵強須倚卷一微吟<lb/>
　　　致道觀　　　　　　　　　王大成<lb/>
極目𣺌無際洞然天宇寛蒼烟浮逺樹流水繞空山夜<lb/>
月涵丹井晨風拂紫壇山居塵不到心與白雲閒<lb/>
　　　同前　　　　　　　　　　鄭昇元<lb/>
<pb n="KR4h0116_WYG_028-25a"/>
撫琴泳泉石霜鶴酹清音惟有七星檜嵗寒同此心<lb/>
　　　秋日登海虞致道觀　　　　　姚廣孝<lb/>
琳館無塵真福地門前萬竹自青青丹成井底飛雙鴿<lb/>
檜老壇邉布七星鶴舞出林朝每見龍吟歸壑夜還聽<lb/>
我來秖為逃秋暑非是神仙問道經<lb/>
　　　七星檜　　　　　　　　　　沈周<lb/>
海虞七星檜宜為羣木冠列生老子宫與邑作竒觀廣<lb/>
墀氣蕭森入門凛欲汗久信天地成沃知雨露灌傳植<lb/>
<pb n="KR4h0116_WYG_028-25b"/>
從蕭梁其説我恐漫騐斗形詎全七既斃其半三株寔<lb/>
聊存難執嵗月算各各具一異形容匪詞翰西體裂多<lb/>
橋豁然敞三判東體活亦裂筋骸互續斷北者蜷而秃<lb/>
袖破舞脱腕葉亦不暇葉榦亦不暇榦左文皮索綯孤<lb/>
蕝頂留繖槎折象齒撓癭決鬼目爛䟽越復叢穴骳骩<lb/>
仍軒<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>蛟攣及蜺跛努力不得竄矛長及劍短接戰驚<lb/>
楚漢如此紛怪駭聃君不能按知遭幾雷厄還屢兵火<lb/>
難生死付冥然造物反被玩君子重貞固頑醜小人讕<lb/>
<pb n="KR4h0116_WYG_028-26a"/>
縁髙坐吹簫我欲呼鶴鸛從根覓丹埋澆泉覬紅燦長<lb/>
生就其䕃永作婆娑伴<lb/>
　　　登昭明書臺因訪丹井<lb/>
逺秀目巳周復騁登髙足青山不嫌人所取隨我欲巍<lb/>
巍古仙䑓寂寂奠林麓七檜交雲霞靈飈散清馥崇䑓<lb/>
轉磴道攀縁把傍竹同行玉堂彦髙詠應虚谷逍遥東<lb/>
山風能去歌管俗中紙驚連章謬圗附一軸聊以志傾<lb/>
賞流傳亦何卜或恐聞邦人有酒悔無逐<lb/>
<pb n="KR4h0116_WYG_028-26b"/>
　　　寄題虞山七星檜　　　　　李廷相<lb/>
虞山山高靈異多山高時有仙人過蕭梁羽士張道裕<lb/>
餐霞辟榖開茅窩手栽七檜象北斗龍蟠虬屈交相摩<lb/>
道人仙去神不滅倐忽千載纒烟蘿精神上與元氣接<lb/>
風雨為培鬼為呵復有神丹閲古井紅光夜夜騰岩阿<lb/>
於戯七檜世希有山河或變紅塵走乃知仙家别有傳<lb/>
何時為爾一回首<lb/>
　　　致道觀赴訃明府宴集　　　楊循吉<lb/>
<pb n="KR4h0116_WYG_028-27a"/>
七檜壇前雲水堂使君招飲興何長虞山最好是此處<lb/>
名教清談得幾塲鼔瑟時時驚鳥下開扉隐隐見湖光<lb/>
夜深松竹皆含露重舉金杯吸晩凉<lb/>
　　　致道觀溪口　　　　　　　皇甫涍<lb/>
宿處𤣥林靜鐘聲清夜初星河仙嶠滿雲霧洞門虚竹<lb/>
下邀中散松前問隐居溪隂是天路獨往意何如<lb/>
　　　致道觀丹井二首<lb/>
烟駕迢遥向紫微玉泉秋霧閉寒輝君看湖上丹霞色<lb/>
<pb n="KR4h0116_WYG_028-27b"/>
猶似丹砂化鴿飛<lb/>
絳闕晨攀檜樹中尚湖晴望引雲空瑶窗不隔銀河路<lb/>
惆悵仙槎去未通<lb/>
　致道觀在常熟縣虞山南嶺下梁天監二年漢嗣天<lb/>
　師十二代孫張道裕居此感異夢建招真治并建寥<lb/>
　陽殿虚皇䑓手植七星檜其後道裕仙去瘞劍於山<lb/>
　之西麓簡文時改乾元宫宋治平中道士李則正浚<lb/>
　井得藏丹化雙鴿飛入尚湖政和七年改致道觀元<lb/>
<pb n="KR4h0116_WYG_028-28a"/>
　泰定間鄧道樞建知止山房於西北山嶺上國朝洪<lb/>
　武中周𤣥初永樂初李本中相繼重建<lb/>
　　　招真菴記　　　　　　　　康譽之<lb/>
自姑蘇出齊門沿西北望山形如巨鼇横亘原野盖常<lb/>
熟縣之虞山也山之東瞰萬戸治劇邑邑去江不及程<lb/>
陂湖畎澮之積自南至者傾馳㑹於江江河既應則迅<lb/>
瀾倒流逆於市橋之下二水相制移時而不能去山無<lb/>
竒谷惟荒墟白草醜石亂散坡陁迤邐而西有脩林横<lb/>
<pb n="KR4h0116_WYG_028-28b"/>
抹隐見於兩峰之間其中為招真菴元祐中道人申氏<lb/>
泰陵徐處士高弟也基營于此菴成亟去不知所終松<lb/>
林森茂庭宇簡寂如隐君子之居通州道士喻抱元増<lb/>
治之舊名竹林至是更以招真請記於予乃歌招真之<lb/>
辭以系之辭曰<lb/>
白鶴巢兮丹井空蓬山杳兮烟靄濛陵谷變兮今古木<lb/>
葉下兮秋風飛仙去兮朝太微黄冠野服兮以遨以嬉<lb/>
餐霞卧月兮世不我違與世滌映兮天門可馳蒼龍嘷<lb/>
<pb n="KR4h0116_WYG_028-29a"/>
兮雲漫扉石泉冽兮山芋肥俯仰宇宙兮日月蔽虧靈<lb/>
秀回薄兮野芳呈姿山中之樂兮萬化莫移仙人不來<lb/>
兮隐者曷歸<lb/>
　　　極目亭　　　　　　　　　徐次鐸<lb/>
幾㸃歸舟破暮烟數行雁字落霞邉世間安得王摩詰<lb/>
為冩琴川作輞川<lb/>
　　　同前　　　　　　　　　　謝肅<lb/>
虞山積翠横東海上有岧嶤極目亭井屋雞鳴穿曉霧<lb/>
<pb n="KR4h0116_WYG_028-29b"/>
石潭龍影落秋𡨕風回江塹飛濤白天入蘇䑓逺樹青<lb/>
何處言公遺故宅畫橋緑巷眼偏醒<lb/>
　乾元次宫在虞山北宋元祐中海陵申元道将南遊<lb/>
　請於其師徐神翁翁曰逢虞則止無雪則開申始未<lb/>
　悟及至是山遂挿竹為菴名竹林山舊無井一日大<lb/>
　雪惟山坳不積因浚井得美泉名雪井紹興丁巳道<lb/>
　士喻抱元改築招真菴取致道舊額名乾元宮舊有<lb/>
　極目亭米芾書扁元燬國朝永樂初重修申道人煉<lb/>
<pb n="KR4h0116_WYG_028-30a"/>
　丹之地别有熈真館在梅里潛真館在福山與此為<lb/>
　三真云<lb/>
　　　瑞雲觀記　　　　　　　　黄潛<lb/>
瑞雲觀在平江城東三十里今所謂笠澤福地者也吳<lb/>
松江由具區來出其西而南為姚城江東為龍江又東<lb/>
為陳湖其北則闔閭浦也重波複浪四望如一其中可<lb/>
居處乃多沃土民安于畊桑皆淳朴有古風水木之清<lb/>
華魚禽上下泳飛之樂<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>焉若世外然而更千百年棄<lb/>
<pb n="KR4h0116_WYG_028-30b"/>
委於田夫野老之手未有能啟其秘而専其勝者𤣥門<lb/>
有高士陸君志寧始作菴于其處由是昔之秘者無所<lb/>
伏勝者益以發舒君不以得於耳目者為已足復斥故<lb/>
宇易菴以為觀合其徒而居焉凡觀之制中為三清殿<lb/>
而旁為𤣥天北斗太乙三元之别殿祠堂寝室講舍齋<lb/>
廬門廡庖湢次第畢偹惟玉皇上帝之閣為役最鉅久<lb/>
乃訖功而觀以成總為屋以間計者百有二十繚以修<lb/>
垣而除道成梁以属于南埭又割上腴之田千五百畆<lb/>
<pb n="KR4h0116_WYG_028-31a"/>
有竒以資食飲百物所需其法之所宜有者無求而不<lb/>
給為費一出于君而君悉力殫慮二十年於此矣菴之<lb/>
初為觀也教主嗣天師為署今額因命君開山而以甲<lb/>
乙為世守既而所司具以觀之成剡上天子特下璽書<lb/>
加䕶焉若既勵其徒俾勿替且飭其族人毋敢有所預<lb/>
懼後莫之攷而或毁其成也爰伐石以記來属夫乾坤<lb/>
清淑之氣川融山結非有數量而仙經所録洞天福地<lb/>
僅一百二十八神而明之不有其人歟幸而人與境遇<lb/>
<pb n="KR4h0116_WYG_028-31b"/>
又蒙帝力如遊而息焉者衎衎施施未有己也或者真<lb/>
仙異人於此乎出則福地之在笠澤而笠澤之有瑞雲<lb/>
将與金庭玉局並存於天壤間尚何成毁之足慮哉顧<lb/>
不可以無著作始之自乃弗辭而為記其顛末云紹興<lb/>
路諸暨州判官黄潛撰文太常博士桞貫書大明成化<lb/>
十八年嵗在壬辰九月吉賜進士第承徳郎刑部雲南<lb/>
清吏司主事郡人馬愈重書上石<lb/>
　　　募刋瑞雲觀碑䟽　　　　　朱存理<lb/>
<pb n="KR4h0116_WYG_028-32a"/>
竊惟瑞雲觀陸氏開山舊石碑黄公作記今其地興創<lb/>
於兵燹之後故斯石埋沒荆棘之中使過遊之客遺恨<lb/>
徒多訪集録之家全文具在所謂不朽之托者将以傳<lb/>
焉則其借重乎辭也於斯見矣兹将命工礱石請名翰<lb/>
重書必求好事捐金俾斯文大著為題短䟽特叩高門<lb/>
倐爾完工就請留名石畔慨然樂助遂成壯觀山中謹<lb/>
䟽<lb/>
　　　過吳江瑞雲觀　　　　　　吳寛<lb/>
<pb n="KR4h0116_WYG_028-32b"/>
笠澤磯頭訪瑞雲洞門高掩寂無聞重湖急雨過龍陣<lb/>
小隖亂石眠羊羣有懷廬山陸脩靜敢比㑹稽王右軍<lb/>
與客松隂論往事摩挲殘碣慨遺文<lb/>
　瑞雲觀在吳江縣庉邨元泰定間鄉人陸志寧建<lb/>
　　　集仙宫　　　　　　　　　　常懋<lb/>
松菊新來入夢頻公餘乘興得尋真紅塵物外長清境<lb/>
白日壺中不老春栢子灰寒烟寂寂桃花風暖水粼粼<lb/>
逍遥羽士閒如許愧我浮名役此身<lb/>
<pb n="KR4h0116_WYG_028-33a"/>
　　　同前　　　　　　　　　　　盛如梓<lb/>
真宇出闤闠來遊慕虚寂流水環四圍入門松檜碧長<lb/>
廊烟霧生靈貺幡幢宻主人聞客至尊酒延丈室編竹<lb/>
逾萬箇老桂高百尺日色凈不暄松風凉可挹翛然人<lb/>
間世陡覺詩興逸<lb/>
　集仙宫在嘉定縣治西南隅宋嘉定十七年高道葉<lb/>
　子琬建<lb/>
　　　玉芝祠記　　　　　　　　　張與材<lb/>
<pb n="KR4h0116_WYG_028-33b"/>
至大之三載嵗在庚戌門人傅處潛入侍講席以平江<lb/>
路道録普福觀開山提㸃住持周靜清狀來請曰靜清<lb/>
凡骨未換其於聞道不知塵有幾也唯是焚脩不敢不<lb/>
力以當福地之名乃孟冬朔有見似人入仙官祠者踵<lb/>
之無有啟鑰惟菌生焉其生之氣猶蒸然從地而起一<lb/>
根而為莖四十有二若珊瑚交枝而寳盖其上者明日<lb/>
敷舒可二尺許又明日間以金縁觀者日幾百人辨之<lb/>
者曰是所謂玉芝也非菌也莫不徘徊嘆息共言其瑞<lb/>
<pb n="KR4h0116_WYG_028-34a"/>
踰浹則霏霏化為素烟如瓊花己入天宫矣異哉盖仙<lb/>
官祠分六曹其一曰五芝百榖曹意其觀瑞也非歟世<lb/>
間何物非幻其來也誰使其去也不可執然自有江山<lb/>
幾千年而有普福由普福以有今日玉芝生則亦非偶<lb/>
然之故嗟夫微吾教主吾誰與歸謹為圗以請願有記<lb/>
而處潛又稽首重為之言則諾而記之夫芝者仙家之<lb/>
一草耳不常有於天下忽然而遇未有不以為瑞也古<lb/>
之人箕山為多而未始以為瑞也然許由得之而不食<lb/>
<pb n="KR4h0116_WYG_028-34b"/>
五榖商山所採皆是物也漢武帝時朱草生則紫芝也<lb/>
類以為金人露盤之所謹按五芝五色唯白芝名嬰兒<lb/>
手服之可以通仙然則相期瑶草必蓬萊可也不知何<lb/>
以見於此哉普福所居州為常熟必神人居之物無疵<lb/>
癘而然耳鳥有鳯者恒出於有道之國獨取以名其地<lb/>
千仭之上将覽徳耀而下之三山十洲於是乎在則雖<lb/>
謂普福有瑶草豈不可信靜清吾之子弟于吾祖鶴鳴<lb/>
夜半之所授受無所不備丁丁萬斧如修廣寒與回道<lb/>
<pb n="KR4h0116_WYG_028-35a"/>
人共住于兹有年将由有為而詣無為匪朝伊夕玉皇<lb/>
有詔不翳玉芝不已也抑宇宙間惟應與感禎祥之相<lb/>
值果非偶然者矧精神㑹聚黄冠往來天地神示昭布<lb/>
森列則一芝之瑞是固吾心華之發現而已有以異乎<lb/>
無也或曰芝之為莖常止于九未聞若是再倍于蓂而<lb/>
不足一挂於蓍而大有餘者則又安知其非所見似人<lb/>
者以𤣥帝行滿之期而朂之又以旌陽㧞宅之數而望<lb/>
之歟吾聞之曰或者之言亦是也弟子勉之是為記嗣<lb/>
<pb n="KR4h0116_WYG_028-35b"/>
漢三十八代天師正一教主太素凝神廣道明徳大真<lb/>
人主鎮三山符籙領江南諸路道教所事金紫光禄大<lb/>
夫留國公張與材記<lb/>
　　　題玉芝祠　　　　　　　　陳䝉<lb/>
玉芝不見草蕭蕭古栢隂廊晝寂寥琳館廢來餘福地<lb/>
名碑留在記前朝碧梧樹老鸞飛逺華表天空鶴去遥<lb/>
惟有迎仙橋上月夜深還自照吹簫<lb/>
　玉芝祠在雙鳯鎮元里人周靜清幼穎悟酷嗜黄老<lb/>
<pb n="KR4h0116_WYG_028-36a"/>
　書師事元靜真君即其地構普福宫尋改為觀至大<lb/>
　庚戌冬仙官祠忽産芝一本四十二莖玉色照耀有<lb/>
　色氣直上如縷遂名玉芝祠<lb/>
　　　婁東劉家港天妃宫石刻通畨事蹟記<lb/>
　　　　　　　　　　　　　　　　鄭和<lb/>
明宣徳六年歲次辛亥春朔正使太監鄭和王景𢎞副<lb/>
使太監朱良周福洪保楊真左少監張達等立其辭曰<lb/>
勅封䕶國庇民妙靈昭應𢎞仁普濟天妃之神威靈布<lb/>
<pb n="KR4h0116_WYG_028-36b"/>
於鉅海功徳著於太常尚矣和等自永樂初奉使諸畨<lb/>
今經七次每統領官兵數萬人海船百餘艘自太倉開<lb/>
洋由占城國暹羅國𤓰哇國柯枝國古里國抵於西域<lb/>
忽嚕謨斯等三千餘國涉滄溟十萬餘里觀夫鯨波接<lb/>
天浩浩無涯或烟霧之溟濛或風浪之崔嵬海洋之狀<lb/>
變態無時而我之雲帆髙張晝夜星馳非仗神功曷能<lb/>
康濟值有險阻一稱神號感應如響即有神燈燭於帆<lb/>
檣靈光一臨則變險為夷舟師恬然咸保無虞此神功<lb/>
<pb n="KR4h0116_WYG_028-37a"/>
之大概也及臨外邦其蠻王之梗化不恭者生擒之寇<lb/>
兵之肆暴掠者殄滅之海道由是而清寧畨人頼之以<lb/>
安業皆神之助也神之功績昔嘗奏請於朝廷宫於南<lb/>
京龍江之上永傳祀事欽承御製記文以彰靈貺褒美<lb/>
至矣然神之靈無往不在若劉家港之行宫創造有年<lb/>
每至于斯即為葺理宣徳五年冬復奉使諸畨國艤舟<lb/>
祠下官軍人等瞻禮勤誠祀享絡繹神之殿堂益加修<lb/>
飭𢎞勝舊規復重建岨山小姐之神祠於宫之後殿堂<lb/>
<pb n="KR4h0116_WYG_028-37b"/>
神像燦然一新官校軍民咸樂趨事自有不容己者非<lb/>
神之功徳感於人心而致乎是用勒文於石并記諸畨<lb/>
往回之嵗月昭示永久焉永樂三年統領舟師往古里<lb/>
等國時海寇陳祖義等聚衆於三佛齊國抄掠畨商生<lb/>
擒厥魁至五年回還永樂五年統領舟師往𤓰哇古里<lb/>
柯枝暹羅等國其國王各以方物珍禽獸貢獻至七年<lb/>
回還永樂七年統領舟師往前各國道經錫蘭山國其<lb/>
王亞列若柰兒負固不恭謀害舟師頼神靈顯應知覺<lb/>
<pb n="KR4h0116_WYG_028-38a"/>
遂生擒其王至九年歸獻尋䝉恩宥俾復歸國永樂十<lb/>
二年統領舟師往忽嚕謨斯等國其蘇門答刺國偽王<lb/>
蘇幹刺寇侵本國其王遣使赴闕陳訴請救就率官兵<lb/>
勦捕神功黙助遂生擒偽王至十三年歸獻是年滿刺<lb/>
加國王親妻子朝貢永樂十五年統領舟師往西域其<lb/>
忽魯謨斯國進獅子金錢豹西馬阿丹國進麒麟畨名祖<lb/>
刺法并長角馬哈獸木骨都束國進花福禄并獅子卜<lb/>
刺哇國進干里駱駝并駝雞𤓰哇國古里國進縻里羔<lb/>
<pb n="KR4h0116_WYG_028-38b"/>
獸各進方物皆古所未聞者及遣王男王弟捧金葉表<lb/>
文朝貢永樂十九年統領舟師遣忽嚕謨斯等各國使<lb/>
臣乆侍京師者悉還本國其各國王貢獻方物視前益<lb/>
加宣徳五年仍往諸畨開詔舟師泊于祠下思昔數次<lb/>
皆仗神明䕶助之功於是勒文於石<lb/>
　　　次韻倪尚書天妃行宫　　　　陸昶<lb/>
海門一水連三島𤣥宫獨數靈慈好文皇在御賜褒崇<lb/>
金額煌煌綵雲繞蒼松樹古偃虬龍翠竹叢深棲鳯鳥<lb/>
<pb n="KR4h0116_WYG_028-39a"/>
灑落可有仙人居層城十二清風曉洞門深鎖碧窗寒<lb/>
滿地落花香不掃一山髙叠青峩峩玲瓏妙奪天工巧<lb/>
羽仙䨇瞳秋水光遐齡直與天地老金母曾分似盎桃<lb/>
安期常啖如𤓰棗我亦玉皇香案吏胸次廓落機心少<lb/>
錦袍天上承恩歸自喜平生事應了培塿西窺泰華卑<lb/>
盃盂東視滄溟小何時同醉碧桃春浩歌一曲眠芳草<lb/>
　　　天妃宫　　　　　　　　　　楊維楨<lb/>
海國神風㨗可呼緣林邀福苦相紆片帆尚借周郎力<lb/>
<pb n="KR4h0116_WYG_028-39b"/>
䕶得青龍到直沽<lb/>
　　　黄太倉汝為宴天妃宫二首　　王寵<lb/>
巖邑表東海名侯握簜符自公豐逸豫延賞濫文儒島<lb/>
日林間吐潮流天外紆平生慕靈氣髙嘯入蓬壺<lb/>
首夏靄清暉琪花應未飛迴巒峙玉館列桂肅金扉琴<lb/>
作鸞皇語雲飄龍虎衣山公殊戀賞不醉且無歸<lb/>
　靈慈宫一名天妃宫有二一在太倉城中周涇橋一<lb/>
　在劉家港北漕口<lb/>
<pb n="KR4h0116_WYG_028-40a"/>
　　　普福宫記　　　　　　　　　吳澂<lb/>
太𤣥元普福宫者真人周靜清所建也周東吳望族南<lb/>
工臣附之初有顯忠校尉職千戸督海道運糧事真人<lb/>
其子也夙好黄老言既長父命往信州龍虎山師事天<lb/>
師張真君為道士歸剏道院于常熟州之䨇鳯鎮越數<lb/>
年陞為觀又二十餘年陞為宫施水田若干畆收其嵗<lb/>
入以食徒衆大宗師張開府以靜清之名上聞制授職<lb/>
名者二璽書寵異者三號清寧抱一凝妙真人而其徒<lb/>
<pb n="KR4h0116_WYG_028-40b"/>
周應靈保真凝素崇道法師襲其師提㸃之職璽書寵<lb/>
異亦至四錫法師來京師曰道院之興肇自至元乙酉<lb/>
殿閥門廡厨庫至乙丑乃備始得觀額甲午再充拓之<lb/>
飯衆有其所説法有其所燕坐有其所禮上下神祗四<lb/>
方萬靈靡不有其所大徳庚子建書樓貯諸子百家之<lb/>
書辛丑立東岳岱宗祠作止一全真二館以賓南北學<lb/>
道之士至大辛亥作鐘鼓二樓及漢天師殿新觀門為<lb/>
重屋延祐丁巳以來應靈増飭舊規且作石橋曰迎仙<lb/>
<pb n="KR4h0116_WYG_028-41a"/>
遂改宫額自惟晩末忝紹先志薦膺上命其將何以報<lb/>
君師之賜誠宜廣宣以示永久敢有謁於史示予曰道<lb/>
家者流咸刻古柱下史彼盖隐君子也由衰周歴亡秦<lb/>
漢初諸人藉其餘緒亦足以聞於時張文成以之為帝<lb/>
者師曹平陽以之為天下相晉唐而宋以來今源逺而<lb/>
流益别然世之忌盈而引退趨晦而保全者猶或詢其<lb/>
名而寄迹焉真人隐遁之髙法師繼承之善皆人所難<lb/>
能也况以聖恩優渥俾方外畸人享安榮于山間林下<lb/>
<pb n="KR4h0116_WYG_028-41b"/>
此天涵地育之造也其可不紀録以明法師戴上無斁<lb/>
之𠂻以彰真人貽後有光之美乎於是不辭而為之記<lb/>
　普福宫在雙鳳鎮<lb/>
　　　髙真堂記　　　　　　　　　王鏊<lb/>
東洞庭之隂有峰端正姢秀曰嵩夏麓嵩之呀然下飲<lb/>
太湖如鳥之張喙曰梁家瀬前為太湖其襟抱虧踈浪<lb/>
石相嚙自宋時則有高真堂以鎮其衝元季兵燬光怪<lb/>
時見行者相戒莫敢出於其途成化間里人上其事於<lb/>
<pb n="KR4h0116_WYG_028-42a"/>
縣作祠肖元武像以鎮之于是光怪滅息人和嵗稔相<lb/>
率請予記其事謹按文耀鉤云北宫黒帝其精元武北<lb/>
方之神也真誥則云昔軒轅子昌意娶蜀山之女生陽<lb/>
徳號顓頊伏萬靈以信順監衆神制百物役御百氣召<lb/>
致雷電此所謂𤣥帝也莊周云顓頊得之以處𤣥宫而<lb/>
道家之説謂有人焉産于淨樂之國來居武當道成飛<lb/>
昇然亦武靈𤣥老始炁之化復位坎宫變化威靈固宜<lb/>
祇事或謂方今川岳太和朝廷崇飭琳宫寳殿照耀海<lb/>
<pb n="KR4h0116_WYG_028-42b"/>
宇顧兹塊焉神其享之乎予以為神之在天其次為奎<lb/>
婁其威為雷霆雲車風馬陟降于天大而大安焉琳宫<lb/>
寳殿不為侈小而小安焉土階采椽不為陋又何擇于<lb/>
高卑之間乎且山人皈依誠敬萃焉吾安知神之不昭<lb/>
答肸蠁依違而不去也故為之記使鑱之石<lb/>
　髙真堂在東洞庭山<lb/>
　<lb/>
　吳都文粹續集巻二十八<lb/>
</p>
<p>
</p>
  </div>
<div>
                <head>呉都文粹續集卷二十九</head>
    <p>
<pb n="KR4h0116_WYG_029-1a"/>
欽定四庫全書<lb/>
　呉都文粹續集卷二十九　　明　錢榖　撰<lb/>
　　寺院<lb/>
　　　蘓州通𤣥寺法華院石壁經碑文<lb/>
　　　　　　　　　　　　　　　　白居易<lb/>
碑在石壁東次石壁在廣徳法華院西南隅院在通𤣥<lb/>
寺西若干步寺在蘓州城北若干里以華言唐文譯刻<lb/>
釋氏經典自經品佛衆號以降字加金焉夫開士悟入<lb/>
<pb n="KR4h0116_WYG_029-1b"/>
諸佛知見以了義度無邊以圓教垂無窮莫過於妙法<lb/>
蓮華經凡六萬九千五百五言證無生忍造不二門住<lb/>
不可思議解脱莫極於維摩經凡二萬七千九十二言<lb/>
攝四生九類入無餘涅槃入無礙度者莫先於金剛般<lb/>
若波羅宻經凡九千二百八十七言壊罪集福凈一切<lb/>
惡道莫急於佛頂尊勝陀羅尼經凡三千二十言應念<lb/>
順願願生極樂土莫疾於阿彌陀經凡一千八百言用<lb/>
正見觀真相莫出於觀音普賢菩薩法行經凡六千九<lb/>
<pb n="KR4h0116_WYG_029-2a"/>
百九十言詮自性認本覺莫深於寔相法宻經凡三千<lb/>
一百五言空法塵依佛智莫過於般若波羅宻多心經<lb/>
凡二百五十八言是八種經具十二部合一十二萬一<lb/>
千五十七言三乘之要㫖萬佛之秘藏盡矣是石<lb/>
壁積四重髙三尋長十有五常厚尺有咫有石蓮敷覆<lb/>
其上下有石神固䕶其前後火水不能燒溺風日不能<lb/>
飄揺所謂施無上法盡未來際者也唐長慶二年冬作<lb/>
太和三年春成律徳沙門清晃矢厥謀清海繼厥志門<lb/>
<pb n="KR4h0116_WYG_029-2b"/>
弟子南容成之道則終之寺僧契元捨藝而書之郡守<lb/>
居易施詞而賛之讃曰<lb/>
佛涅槃後世界空虚惟是經典與衆生俱設有人書貝<lb/>
葉上蔵檀龕中非堅非久如蠟印空假使人刺血為墨<lb/>
剥膚為紙即壊即滅如筆畫水噫畫水不若文石印蠟<lb/>
不若字金其功不朽其義甚深故吾謂石經功徳契如<lb/>
來付囑之心<lb/>
　　　宋徽宗佛牙舍利賛<lb/>
<pb n="KR4h0116_WYG_029-3a"/>
崇寧三年重午日自蘓州報恩寺迎請釋迦佛牙入内<lb/>
致恭祈請舍利感應隔水晶匣出如雨㸃神力如斯嘉<lb/>
嘆何巳繫以賛曰<lb/>
大士釋迦文虚空等一塵有求皆赴感無刹不分身玉<lb/>
磬千輪在金剛百煉新我今恭敬禮普願濟羣倫<lb/>
　　　捨銅龜子文　　　　　　　　蘓軾<lb/>
蘓州報恩寺重造古塔諸公皆捨所藏舎利予無舍利<lb/>
可捨獨捨盛舍利者敬為四恩三有捨之故人王頥為<lb/>
<pb n="KR4h0116_WYG_029-3b"/>
武功宰長安有修古墖者發舊𦵏得之以遺予予藏私<lb/>
印成壊者有形之所不免而以藏舍利則可以久藏私<lb/>
印或速以壞貴舎利而賤私印樂久存而悲速壊物豈<lb/>
有是哉予其并是捨之<lb/>
　　　平江府報恩萬嵗賢首教寺碑　閻復<lb/>
至元壬辰予客呉郡正月望日逰報恩寺南軒薰公大<lb/>
師迎憩丈室導予登塔周覧殿廬師體貌魁梧儼若梵<lb/>
僧問年則與予同庚甲他日肩輿來訪持報恩興替之<lb/>
<pb n="KR4h0116_WYG_029-4a"/>
跡求為寺碑予辭以未暇居數月觸熱復來申命典記<lb/>
往返再三辭不獲命遂書其事俾刻諸石按報恩本呉<lb/>
通𤣥寺吴主孫權為乳母陳氏作也隋伐陳為呉令孫<lb/>
寛所廢唐僧慧頵更築之開元中詔郡國名藍為開元<lb/>
寺郡以此寺應詔大順乾寧復燬於兵錢氏有國日即<lb/>
故址而新之揭以支硎山報恩舊額報恩之名實本於<lb/>
此古塔起於梁僧正慧久墮刦灰元豐重建蘓文忠軾<lb/>
甞捨銅龜以藏舎利崇寧初賜名萬嵗建炎之難鞠為<lb/>
<pb n="KR4h0116_WYG_029-4b"/>
煨燼今所存者九成盖紹興僧金大圎所造寺有古釋<lb/>
迦文佛示寂像長乃數丈弟子環繞擗踊哭泣極形似<lb/>
之工土人呼為卧佛寺近嵗淳祐敕造傑閣以覆兹像<lb/>
改賜今額圖志相傳又有不染塵觀音像唐太和石經<lb/>
像毁於建炎而復於紹興經石則蕩為冷灰矣自呉赤<lb/>
烏紀年迄今千有餘嵗浙右精藍此為最古舊分文殊<lb/>
法華泗州水陸普賢五院合而為一大敞法筵牓曰華<lb/>
嚴性海實出芝林石橋諸師手薰公即開山松鍳義法<lb/>
<pb n="KR4h0116_WYG_029-5a"/>
孫也皇朝混一之初來主教席以謂寳坊凈域臣子祝<lb/>
釐之地不可不嚴於是度材訓工嵗緝月絫起外三門<lb/>
營東西廡中甓法堂上嚴塔刦若賔寮若懴室若土地<lb/>
祠若華嚴祖師殿若僧堂以至井亭浴室猊座法器之<lb/>
屬弊者以新缺者以完墜者以舉輪奐以楹計數百有<lb/>
畸墾闢以畝計數千有畸工用以緡計數萬有畸予既<lb/>
叙寺縁始末且諗以報恩之説曰父子之親人皆有之<lb/>
君臣之義人皆有之今師以無礙辯才闡揚妙法因權<lb/>
<pb n="KR4h0116_WYG_029-5b"/>
顯納民於善俾為子者思竭力以報親為臣者思盡忠<lb/>
以報國豈非真報恩耶什篇之義孰外是乎師曰善哉<lb/>
謹繫以銘其辭曰<lb/>
佛日西暉慈雲東冒赤烏紀祥通𤣥斯肇禎明被兵乾<lb/>
寧陷盜扁去開元廼崇今號塔始蕭梁中嚴佛寳元豐<lb/>
起廢蘓文可攷圯於建炎金圓再造滄海㡬塵炎岡幾<lb/>
燎不壞真如長圓覺照孰主是圓孰明是妙崧秀相傳<lb/>
繼薰克紹載闢堂筵載嚴塔廟彩繪虚空金瑰蓬藋鷲<lb/>
<pb n="KR4h0116_WYG_029-6a"/>
表靈蹤龜呈吉兆花雨晝零蓮燈夕燿啟廸愚迷闡明<lb/>
道要何恩不酬何徳不報為臣思忠為子思孝是名報<lb/>
恩允符真誥厯劫光華恢𢎞象教通議大夫翰林學士<lb/>
江南西道肅政亷訪使閻復撰并書中奉大夫江浙等<lb/>
䖏行中書省㕘知政事新除江南西道肅政亷訪使徐<lb/>
琰題盖至元二十九年八月望日住持傳華嚴教觀慈<lb/>
應大師處薰建<lb/>
　　　報恩萬嵗賢首教寺長生殿記　黄溍<lb/>
<pb n="KR4h0116_WYG_029-6b"/>
平江報恩萬嵗寺在府署北五里許其先呉大帝赤烏<lb/>
年嘗為乳母陳買田造寺名通𤣥至唐改賜開元號五<lb/>
代錢氏時更擇地徙置之田亦隨徙已乃取支硎山報<lb/>
恩故額建寺補其處今有寺之始也寺舊有文殊普賢<lb/>
法華泗州水陸五院宋季悉合而一之遂為大叢林凡<lb/>
學乎賢首氏而逰其地者咸聚而歸焉嵗阻入田租不<lb/>
足充其食其徒盖病之久矣大徳中颶風起海上穿城<lb/>
郭壊廬舍寺適當颶風之衝屋盡毁領教事者率為之倚<lb/>
<pb n="KR4h0116_WYG_029-7a"/>
席不講而竭其晝夜之勤以支傾而植仆未暇謀田事<lb/>
也延祐二年夏五月佛性圓融無礙大師被璽書嗣住<lb/>
是山首捐其衣盂之資以倡衆鳩材㑹工構鐘樓髙至<lb/>
百三十尺飭鉅閣覆佛般湼槃像尋又葺栖僧演法之<lb/>
堂方丈之室於是昔之所有皆復完其未始有者亦無<lb/>
或不備而穹檐廣霤厚棟大梁敞顯嚴邃視舊有加焉<lb/>
土木事既訖乃大發其私笈買田三百畆有竒募施者<lb/>
得田又千五百畆有竒以為長生田而别籍之嵗推有<lb/>
<pb n="KR4h0116_WYG_029-7b"/>
齒徳者二人受其入以給學徒之食且俾筦庫毋敢與<lb/>
而聽主教席者稽其出内講事以不廢懼後無所攷而<lb/>
志之弗繼也爰伐石来取文以記之夫報恩之為寺垂<lb/>
數百年而所以食其徒者待師而後具盖師之畢力殫<lb/>
慮於此為不易矣惟逰於斯者毋茍利乎安且飽而務<lb/>
究其學焉庶有以夀國福民而延其施於無窮也是不<lb/>
可無辨廢興以示誡勸乃不辭而俾以文師名傳教字<lb/>
别傳耆舊僧任興造者普修普照輟田以相之者允貞<lb/>
<pb n="KR4h0116_WYG_029-8a"/>
普頎也田步畆鄉落之詳自有籍兹不書應奉翰林文<lb/>
字儒林郎同知制誥兼國史院編修官黄溍撰并篆郡<lb/>
人錢良右書至順三年良月既望住山沙門傳教樹石<lb/>
　　　報恩萬嵗賢首講寺釋迦文佛臥像銘<lb/>
　　　　　　　　　　　　　　　　宋濓<lb/>
姑蘓報恩萬嵗賢首講寺乃呉赤烏初大帝為乳母陳<lb/>
氏所建名曰通𤣥唐𤣥宗因其年改作開元呉越錢武<lb/>
肅王為之起廢揭以支硎山報恩寺舊額宋徽宗崇寧<lb/>
<pb n="KR4h0116_WYG_029-8b"/>
初加以萬嵗之號至佛日崧公來為住持專講華嚴經<lb/>
䟽尊為賢首講寺寺有淳祐鉅閣七楹閣下覆釋迦文<lb/>
佛滅度之像相傳自唐即有之州民攀慕邀福者殆無<lb/>
虚日元季偽呉張士誠據有其地惑五行家言以為佛<lb/>
卧非吉徴更造立像民情焦然弗寧及偽呉亡徳嵓法<lb/>
師俯徇羣情起主寺事不二三年易腐為堅殿堂樓閣<lb/>
門廡寳塔之属一一葺之煥焉如新已而嘆曰諸役幸<lb/>
粗完象不可復於古乎於是走告民間不分耄倪皆舉<lb/>
<pb n="KR4h0116_WYG_029-9a"/>
首加額競輸貨泉以後為媿法師乃戒摶土之功斵嘉<lb/>
木為骨骼承以髙座塑卧像其上塗以五色覆以彩衾<lb/>
諸弟子涕淚悲泣環列前後摩耶佛母亦立其側悵然<lb/>
興哀惟文殊普賢二大士神情閒曠超出死生之外用<lb/>
意精致形模宛然像長六十六尺髙一十二尺文殊等<lb/>
像髙一十八尺經始於洪武十一年秋七月十五日眀<lb/>
年夏五月十六日訖工縻錢五萬有竒用功六百有竒<lb/>
伻來俾濓記之嗚呼佛之法身猶如虚空本無去來何<lb/>
<pb n="KR4h0116_WYG_029-9b"/>
有生滅其示八相以覺羣迷不過降本垂跡俾同人法<lb/>
而已本則真諦跡則俗諦真俗混融皆不思議之事烏<lb/>
可以異觀哉况八萬四千無非度門觸類而入洪纎畢<lb/>
達姑以入滅論之實具華嚴五教大百小乗雖除吾執<lb/>
未達性空但知實色故示之以涅槃非近於愚法聲聞<lb/>
教乎色法二相本無自性皆從縁生滅度之際斷縁歸<lb/>
空獨存真空真空既存幻有亦住二體互融了不相礙<lb/>
非近於大乗終教乎滅而非滅非滅而有既滅而空空<lb/>
<pb n="KR4h0116_WYG_029-10a"/>
有俱泯理事交奪如如不動無即無離非近於大乗頓<lb/>
教乎熈連河間居然唱滅靈山㑹上儼爾常存隨舉即<lb/>
色隨舉即空如示一身不起於座如化多身徧滿塵刹<lb/>
無量為一一為無量力用相收縱横自在非近於乗圓<lb/>
教乎諸有情衆若勝若劣來瞻靈像随其機宜證入教<lb/>
位至於混極不翅親聞盧舍那演説圓滿修多羅之為<lb/>
快法師此舉其於樹教基續慧命有功於法門甚大非<lb/>
特福澤被於一州而己抑濓聞昔人設像俱有所表則<lb/>
<pb n="KR4h0116_WYG_029-10b"/>
非茍然也如來中居表衆生大覺之心飲光勝尊在左<lb/>
表自利之行慶喜在右表利他之行文殊乗獅子表大<lb/>
智而降嗔也普賢騎象王表大行以制貪也他日如劍<lb/>
斧兩神則表觀空擇法二智取義深逺使人目擊而道<lb/>
存故歴代襲之定為常法而此湼槃之像奈何獨無所<lb/>
表乎濓因略舉襍華之説斷然謂五教之理咸具不然<lb/>
佛法偏在一切處果何言哉濓既為作説殷勤遐仰復<lb/>
學主夜神以偈賛佛之語繫之於後法師名淨行徳嵓<lb/>
<pb n="KR4h0116_WYG_029-11a"/>
其字也博通帝心雲賢首清凉定慧諸家書力振其宗<lb/>
於将墮之時一彈指間悉起諸廢其化導有縁以成法<lb/>
師之志者善良正宗二沙門也偈曰<lb/>
世雄大悲利羣物果後示權不思議既由應身顯法身<lb/>
從體起用宣妙法人機既得饒益故唱入滅度示化儀<lb/>
化儀有始而有終所以懲創懈怠者七寳牀中右脇卧<lb/>
慧日一朝竟西沒娑羅樹木皆變白諸天衆號雨天花<lb/>
四衆圍繞更悲咽妙香結樓奠金棺發三昧火而自焚<lb/>
<pb n="KR4h0116_WYG_029-11b"/>
各分舍利建塔廟如來雖入涅槃中畢竟終無涅槃者是<lb/>
知一性鎮常住不從變易有生滅倬哉賢首古伽藍三<lb/>
呉法㑹斯第一乃造涅槃微妙相因相攝入有情衆近<lb/>
遭紛更紊常制緇素㷀然失怙依有大比丘起復古最<lb/>
先補苴諸樓閣一一荘嚴成妙境次令埏土肖靈像五<lb/>
色交纒廣博身州民瞻禮至洒泣如還故鄉逄故物此<lb/>
即大乗正法門種種皆能濟郡品觀者毋以像觀像如<lb/>
觀襍華大經王字字化為法燄雲雲中化物皆現前一<lb/>
<pb n="KR4h0116_WYG_029-12a"/>
身示現無量身無量身中現一身令我悉除邪見網直<lb/>
濟難思解脱海行住坐卧皆見佛佛之智慧如虚空無<lb/>
性無生無所依大光明藏時時現與我無同亦無别從<lb/>
上所言真實法衆生慎勿懐疑念<lb/>
　　　重脩報恩寺塔記　　　　　　陳琦<lb/>
呉城之大刹最古而名著者惟報恩賢首講寺焉寺剏<lb/>
於呉大帝赤烏初年而塔則造於蕭梁時凡十一級屢<lb/>
墮刼灰至宋紹興間沙門大圓僅成九級即今塔是也<lb/>
<pb n="KR4h0116_WYG_029-12b"/>
然厯嵗既逺峻峙亭毒風摧雨擊易就隤毁過者興嗟<lb/>
𢎞治庚申今僧綱司副綱法律曽住是山請於呉邑宰<lb/>
鄺侯命僧徳夀鳩工修葺且戒諸人勿得撓其事未久<lb/>
徳夀示寂衆舉僧徳昊道充宗恩師司之善士倪道完<lb/>
復相其役各協乃心不憚勞勩若見若聞悉生喜躍於<lb/>
是大姓割其財小夫奏其力銖積寸絫捴費萬餘緡經<lb/>
始於是年五月明年是月乃底於成易腐為堅増新去<lb/>
舊珠頂光芒金繩交絡飛櫩外飭丹梯上通像設荘嚴<lb/>
<pb n="KR4h0116_WYG_029-13a"/>
天神森衛䦨楯旋繞層層如一風鐸之聲聞乎四境夜<lb/>
燈之焰燭乎半空頋不雄哉諸僧以興修之功不易皆<lb/>
鄺侯外䕶之力不可無文刻諸貞珉用昭永逺乃持其<lb/>
所述本末介士英陳先生謁文於予按佛氏之説釋迦<lb/>
説法於靈山多寳佛塔從地湧出為作証明及其入滅<lb/>
留舍利八斛四斗為浮圖八萬四千遍滿婆娑利樂羣<lb/>
品此塔之所由興也若今之塔蘓文忠公曽施銅龜以<lb/>
藏舍利於中想八萬四千之一也我國家神道設教仁<lb/>
<pb n="KR4h0116_WYG_029-13b"/>
夀躋民而亦妙嚴寳乗乃無象教之功以感蠢愚之善<lb/>
心也哉兹塔之偉麗觀者起敬可以住持佛法鞏固皇<lb/>
圖為東南塔院之冠冕矣但今之學佛者或離乎真或<lb/>
蔽乎物髙者為名下者為利餘波末流無所不至而佛<lb/>
法㣲矣徳昊輩必不若是其得義以了心者乎因其請<lb/>
記故序其事而警之且以告後之同志者嗣而塔之庶<lb/>
斯塔之不朽也<lb/>
　　　報恩佛殿重修記　　　　　　楊循吉<lb/>
<pb n="KR4h0116_WYG_029-14a"/>
凡古之古刹在呉無居報恩先者惟殿亦然由南宋至<lb/>
今三百載而巋存如故然後知佛之道大而尊特一宇<lb/>
盖久若是也然佛言曰凡佛之成必歸于壊而况其久<lb/>
者歟夫值其久遭其壊勝之以力而不移於常數此又<lb/>
存其人焉始殿之敝再修再輟或言趙靈釋文瑛之能<lb/>
而不以佛示者遂迎之至則果以勤役無私動乎人起<lb/>
仆而植易腐而堅入其中靚深壯麗不啻若所謂神通<lb/>
湧化焉者儼乎菩提道塲之𢎞開而天人之翕習也於<lb/>
<pb n="KR4h0116_WYG_029-14b"/>
是其徒嘉之相與言吾佛大師福徳被三界莫不崇欽<lb/>
而一土木之興綿紀弗就何哉誠駕其説者道不足也<lb/>
今若人乃能成是其於道不優而能然乎因偕詣予述<lb/>
其事願書以勵其人乃備録以為記而使鑱之於石<lb/>
　　　為報恩卧佛寺衆請瑛師主修崇寧大塔叙<lb/>
　　　　　　　　　　　　　　　　祝允明<lb/>
瑛師字獨輝居大姚之大覺寺始郡人張廷玉以卧佛<lb/>
寺觀音殿久毁請師來主造既完住山澤公以正殿未<lb/>
<pb n="KR4h0116_WYG_029-15a"/>
完與大檀陸明輩止師完之歴七年諸工告成師乃還<lb/>
舊隠於是澤與合山勤舊議以崇寧大塔日就頺敝為<lb/>
山中欠事復圖請師來司嗣葺乃求予言似師以彰前<lb/>
功而表今願以謝以懇予謂佛以其大法力䕃䕶開發<lb/>
我人我人受其䕃䕶開發之力故為修造安奉以報之<lb/>
而為之徒者乃為經營以成就我人報佛之心而使佛<lb/>
之力永行於我人是雖天人小果而經營感應之間實<lb/>
有一因縁且師未來時觀音殿之毁久矣孰意不㡬寒<lb/>
<pb n="KR4h0116_WYG_029-15b"/>
暑而遽完又孰意正殿之敝又繼是而并完也哉以是<lb/>
知修造之果雖在其徒有成就報佛之心而其經營感<lb/>
應之間則難以强也其遂是不可謂非佛縁所致也師<lb/>
於此請安知非未了之縁邪吾聞師先主崑山之趙霛<lb/>
一出山後屢造勝果隨造隨成是則此縁所在當不可<lb/>
外師而他請師乎倘是予言當便飛錫<lb/>
　　　義和尚號了菴記<lb/>
有一苾蒭其名曰義住蘓州城卧龍街上大阿蘭若於<lb/>
<pb n="KR4h0116_WYG_029-16a"/>
大阿蘭若中造一小舍號舍曰了於身稱喚亦復如是<lb/>
來請卧龍街中菩薩弟子眀為説其義我聞世人謂諸<lb/>
心事究竟完結謂之曰了如苾蒭者謂之曰了我未知<lb/>
識譬之如舎於舎一間謂之曰了一間無逆如一間外<lb/>
為當曰了當曰不了謂當曰了則舎有二謂曰不了舎<lb/>
身乃了譬之如舍於舍一間於間一柱謂之曰了一柱<lb/>
無逆如一柱外還有一柱還有十柱百柱千柱還有一<lb/>
梁十梁百梁千梁乃至又還有椽有栱有墻有瓦有門<lb/>
<pb n="KR4h0116_WYG_029-16b"/>
有窓有地有堦當件件謂之曰了為當捴件謂之曰了<lb/>
於件謂了則未完舎於搃謂了件非非了如是苾蒭不<lb/>
謂一舍乃謂一身如謂一身血肉曰了四大見存如謂<lb/>
一身心性曰了心性未泯如日已沒謂曰日了如謂已<lb/>
了明日還日如謂不了日在何處於一夜間為當曰了<lb/>
當曰不了於此境界於此時候為當何稱為當有稱當<lb/>
無有稱我問苾蒭苾蒭何荅所以我於稱喚云未知識<lb/>
云何為説我聞菩薩究竟完結在一大無苾蒭如是當<lb/>
<pb n="KR4h0116_WYG_029-17a"/>
大明心當大見性當大發力如是乃知菩薩究竟完結<lb/>
在無所了亦無不了亦無無了與無不了一念不生萬<lb/>
縁俱息轉轉歸無乃是了義苾蒭聞我所説歡喜解悟<lb/>
乃為重宣此義而説偈曰<lb/>
我觀苾蒭身非無非非無身外復有舎舎外復有稱如<lb/>
是以為了如稱木云灰苾蒭如了此無稱亦無舎無身<lb/>
無我語而究竟完結<lb/>
　　　宿報恩寺水閣　　　　　　　皮日休<lb/>
<pb n="KR4h0116_WYG_029-17b"/>
寺鎻䨇峰寂不開幽人中夜獨徘徊池紋帶月鋪金簟<lb/>
蓮朶含風動玉杯往往竹梢揺翡翠時時松子擲莓苔<lb/>
可憐此際誰曾見唯有支公盡㸔來<lb/>
　　　和　　　　　　　　　　　　陸龜蒙<lb/>
峰抱池光曲㟁平月臨虚檻夜何清僧穿小檜纔分影<lb/>
魚擲髙荷漸有聲因憶故山吟易苦各横秋簟夢難成<lb/>
周顒不用裁書勸自得凉天証道情<lb/>
　　　寫墨竹　　　　　　　　　　趙孟頫<lb/>
<pb n="KR4h0116_WYG_029-18a"/>
開軒叢竹杪坐久聞清韻重陰結春雲小雨生衣潤親<lb/>
友有嘉集笑語發真藴游衍暮始還流光疾如瞬<lb/>
　　　跋　　　　　　　　　　　　黄潜<lb/>
至大間趙魏公逰姑蘓報恩小憩於丈室乗興寫墨竹<lb/>
一小枝於壁題古詩五言四韻於牕間今垂四十年竹<lb/>
故在而窓紙久不存住山宣公法師聞吴江賢上人裁<lb/>
得此紙物色得之并竹摹刻于石将使久而勿壊庶後<lb/>
來有以想見其清標雅韻也夫襍花境土實報莊嚴毘<lb/>
<pb n="KR4h0116_WYG_029-18b"/>
盧樓閣非我壊相髙人上士㳺戯作如幻事豈以石之<lb/>
夀為真足恃哉姑以備好竒者之一覧云爾<lb/>
　　　遊北寺　　　　　　　　　　陳基<lb/>
秋風日蕭爽散策一空林有竹心已清無言念彌深襍<lb/>
花不容把踈磬有餘音逍遥毘盧境落景駐遥岑<lb/>
　　　北寺竹林　　　　　　　　　楊基<lb/>
僧居古城隂迢遞通萬竹林光落虚牖坐愛衣裳緑齋<lb/>
餘孤磬逺茶罷微烟續道人悟重𤣥淡然無衆欲譬彼<lb/>
<pb n="KR4h0116_WYG_029-19a"/>
石根泉亭亭湛寒玉<lb/>
　報恩講寺在城北陲故呼北寺即通𤣥寺舊基呉越<lb/>
　錢氏移支硎山報恩寺改建於此宋崇寧中加萬嵗<lb/>
　尋尊為賢首教寺舊有五子院曰文殊泗洲水陸法<lb/>
　華普賢今皆廢浮圖十一級建炎兵燼後紹興中行<lb/>
　者金大圓募建九級又有不染塵觀音殿邊知白記<lb/>
　後殿七楹下塑釋迦滅度像<hi>長六丈六尺髙十二尺張士誠據呉以卧佛非</hi>
　<hi>吉之祥更造立像國初僧復之宋濓撰碑</hi>宋張即之書華嚴性海四字皆<lb/>
<pb n="KR4h0116_WYG_029-19b"/>
　經丈刻牓猶存<lb/>
　　　緑隂堂記　　　　　　　　　虞集<lb/>
至治壬戌集始逰呉斷江恩公住開元光公雪窗客予<lb/>
所同往見焉是時斯堂始成樹隂四合三人者清坐良<lb/>
久共歎韋蘓州緑隂生晝寂之句有心解神釋而不可名<lb/>
言者恩公曰子為吾記之乎予曰諾未幾還禁林緑隂<lb/>
之勝概往來予懐欲以數語道時所㑹了不能成自是<lb/>
居十餘年每初夏時天子燕閒穆清中外靖謐予與學<lb/>
<pb n="KR4h0116_WYG_029-20a"/>
士二三人待顧問於閣下危坐終日遂無一事亦緑隂<lb/>
之一時也及歸江西以久處北方不耐新暑輒求泉石<lb/>
以自容蒼松古磵人跡幾斷此又緑隂之一時也然穆<lb/>
清親切嚴密敬畏端思固不逮開元之適也而山中枯<lb/>
梗寒絶殊乏清潤之意求夫寂然湛然之中純粹洞徹<lb/>
生意充滿融液如開元遇殊不可得然後知韋侯佳句<lb/>
非語言意識所可到也是以終無以復恩公者豈忘之<lb/>
邪昔人以為同此境其人修証造詣不同則所見逺有<lb/>
<pb n="KR4h0116_WYG_029-20b"/>
差别况人境俱不齊者邪今恩公年垂八十歸坐雲門<lb/>
之上道徳日盛予竊諷其舊吟如望積雪映空不見其<lb/>
迹光公據坐此堂亦有如當時可托以記此者乎元統<lb/>
乙亥四月蜀人虞集記<lb/>
　　　呉中禮石佛　　　　　　　　江淹<lb/>
幻生太浮詭長思多沈疑疑思不慙炤詭生寧盡時敬<lb/>
承積刦下金光爍海湄火宅斂焚炭藥艸帀卉滋常願<lb/>
樂此道誦經空山坻禪心暮不襍寂行好無私軒騎久<lb/>
<pb n="KR4h0116_WYG_029-21a"/>
已訣親愛不留遲憂傷漫漫情靈意終不緇誓尋青蓮<lb/>
界永入梵庭期<lb/>
　　　開元寺樓看雨與皮襲美聨句　陸龜䝉<lb/>
海上風雨來掀轟襍飛電登樓一凭闌滿眼蛟龍戰<hi>龜蒙</hi>
須㬰造化慘倏忽堪輿變萬户響戈鋋千家披組練<hi>日休</hi>
群飛抛輪石襍下攻城箭急㸃似摧胷行斜如中面<hi>龜蒙</hi>
細雨洒空冷横飄目能眩垂檐珂珮喧㩧瓦珠璣濺<hi>日休</hi>
無言九陔逺瞬息馳應徧宻處正垂絙微時又懸綫<hi>龜蒙</hi>
<pb n="KR4h0116_WYG_029-21b"/>
瀉作玉界破吹為羽林旋翻傷列缺勞却怕豐隆倦<hi>日休</hi>
遥瞻山露色漸覺雲成片逺樹欲鳴蟬深檐尚藏燕<hi>龜蒙</hi>
殘雷隠轔盡返照依㣲見天光潔似磨湖綵熟於練<hi>日休</hi>
踈帆逗前渚晩磬分凉殿接思强揮毫窺詞幾焚研<hi>龜蒙</hi>
結栗烏皮几輕明白羽扇畢景好踈冷餘凉可清晏<hi>日休</hi>
君擕下髙磴僧引還深院駁蘚凈鋪筵低松濕垂鬋<hi>龜蒙</hi>
齋明乍虚豁林齊逾蔥蒨早晩重登臨欲去多留戀<hi>日休</hi>
　　　開元寺避暑有懐陸魯望因飛筆聨句<lb/>
<pb n="KR4h0116_WYG_029-22a"/>
　　　　　　　　　　　　　　　　皮日休<lb/>
煩暑雖難避僧家自有期泉甘於馬乳苔滑似龍漦<hi>日休</hi>
任誕襟全散臨幽榻旋移松行将雅拜篁陣欲交麾<hi>龜蒙</hi>
望塔青<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>識登樓白鴿知石經森欲動珠像儼将怡筒<lb/>
簟臨杉穂紗巾透雨絲靜譚蟬噪少凉步鶴隨遅<hi>日休</hi>烟<lb/>
重廻蕉扇風輕拂桂帷對碑呉地説開卷梵天詞積水<lb/>
魚梁壊殘花病枕欹懐君瀟洒處孤夢繞罘罳<hi>龜蒙</hi>
　右二詩宜在通𤣥寺作因唐時改開元名而集中仍<lb/>
<pb n="KR4h0116_WYG_029-22b"/>
　之附編於此備考<lb/>
　　　逰開元寺憇緑隂堂<lb/>
韋郎句中尋畫境刦灰不盡緑隂増鴻文重記青城客<lb/>
内典新傳瀑布僧石佛浮江輕似葉神珠照鉢隠如鐙<lb/>
桫羅樹子風前落吹滿恩公舊㲩<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>
　　　送恩禪師弟子勤歸開元寺　　髙啟<lb/>
山衲經寒補襍繒白雲髙寺遍尋登法身已見浮來佛<lb/>
宗㫖曽傳化去僧歸過江城誰施飯定依舊院自懸燈<lb/>
<pb n="KR4h0116_WYG_029-23a"/>
明朝應恨千峰阻欲問楞伽已不能<lb/>
　　　開元寺雨中觀梅　　　　　　姚廣孝<lb/>
遥思西崦開千樹漫往東林見一枝烟雨溟濛香影盡<lb/>
為縁惆悵立多時<lb/>
　　　開元寺聞鐘　　　　　　　　胡纉宗<lb/>
開元夜半鐘驚起長安夢彤墀曙色寒紫陌春風動<lb/>
　開元寺在盤門内有石像石鉢鉢近燬紹興間守臣<lb/>
　洪邁作戒壇元至治間寺燬僧光雪窗恩斷江重建<lb/>
<pb n="KR4h0116_WYG_029-23b"/>
　取韋詩緑隂生晝寂之句作緑隂堂虞集為文國朝<lb/>
　永樂間重修<lb/>
　　　城中登瑞光塔望舊逰諸山　　姚廣孝<lb/>
寳塔乍登臨靈猋蕩夕隂故山俱對眼此日獨逰心逺<lb/>
水勞歸楫長空倦去禽自非嬰世難何不遂幽尋<lb/>
　　　遊瑞光禪寺　　　　　　　　沈周<lb/>
城中五日雙脚紅頗有俗氣填吾胸今朝風日弄妍美<lb/>
城南載酒尋花宮古濠流水帯榆栁深居逶迤茶烟中<lb/>
<pb n="KR4h0116_WYG_029-24a"/>
老僧與吾非夙契却許小閣開松風山杯到手送西日<lb/>
醉倒信呼田舍翁未知明日又何處出門大笑歌萍蓬<lb/>
　瑞光禪寺在開元寺南赤烏間僧性康建名普濟院<lb/>
　宋宣和間朱勔建浮圖十三級五色光現詔賜今額<lb/>
　并賜塔名天寧萬夀寳塔靖康兵燬淳熈間重建并<lb/>
　復塔七級元季復燬國朝洪武中僧曇芳重修僧大<lb/>
　祐記寺有四瑞堂<lb/>
　　　平江承天能仁寺記　　　　　黄溍<lb/>
<pb n="KR4h0116_WYG_029-24b"/>
平江承天能仁禪寺在府署北之甘節坊梁天監初衛<lb/>
尉卿陸公僧瓉捨宅以建也初賜名通𤣥陳隋之際燬<lb/>
至唐而復廣徳初加號廣徳通𤣥遭廢於㑹昌末重興<lb/>
未幾而又燬至後唐而復宋咸平間更一新之大中祥<lb/>
符初始賜額曰承天宣和中乃改其額曰能仁南渡後<lb/>
燬至建炎末而復於紹興間淳熈初始定為禪居皇朝<lb/>
因之而悉蠲其租賦差役曰承天能仁者並存其故額<lb/>
也先是甞於大界相之内析其地為寳幢永安龍華廣<lb/>
<pb n="KR4h0116_WYG_029-25a"/>
福四院久之復歸於一尋又别立圓通禪院於其後而<lb/>
分立寳幢永安兩教院於其前凡建置沿革與興廢之<lb/>
故可見者如此其易律為禪也妙菴宗公為開山第一<lb/>
祖繼之者有若無門覺菴諸公皆以明徳為世師表法<lb/>
㑹甚盛珍樓寳屋紺殿緇廬雄據乎萬井中而隠然為<lb/>
一大叢林五山十刹殆無以尚也乃當至元之元年冬<lb/>
十有二月寺厄於灾惟無量夀佛銅像及盤溝祠靈祐<lb/>
廟獨存佛身丈有六尺邦人所共瞻仰與盤溝靈異之<lb/>
<pb n="KR4h0116_WYG_029-25b"/>
跡尤著靈祐則衛尉之女不嫁而精於梵行以經營寺<lb/>
事而祀為䕶伽藍神以禱祈有應而賜廟額絫封慧慈<lb/>
靈感顯祐善利夫人者也雖烈焰熾然而不與刦俱化<lb/>
人知為重興之兆矣顧法席久虚越三嵗莫有任起廢<lb/>
之責者行宣政院詢於僉言俾廬山開先南楚説主之<lb/>
其至以四年冬十有二月僅以衣械坐具一布囊自隨<lb/>
聞其風者輸財荐貨川赴山積召匠簡材首建大殿殿<lb/>
楹之髙百三十尺其大圍十有五尺廣加其修若干尺<lb/>
<pb n="KR4h0116_WYG_029-26a"/>
厚棟修杗曲欒方楶咸與楹稱楹之表上至屋極又若<lb/>
干尺脩去其崇若干尺廣加其脩若干尺像設繪事種<lb/>
種莊嚴摶土設色皆出國工之手殿之後有萬佛閣其<lb/>
楹加於殿楹三十尺閣為間五而東西朶樓為間四隆<lb/>
其中而殺其旁縱横脩廣各中於度其上列十五大蓮<lb/>
花一花一佛其花瓣亦各為佛以足萬數下施機輪可<lb/>
以轉運竒詭殊特昔所未覩範銅為鉅鐘至萬八千觔<lb/>
比舊加三之一㑹南楚升居徑山所作無量夀觀世音<lb/>
<pb n="KR4h0116_WYG_029-26b"/>
䕶伽藍神三小殿及演法集僧之堂三門兩廡厨庫之<lb/>
属皆勿克視其成他所宜有而未及為者猶多也今住<lb/>
持雪窓明以至正四年秋九月由虎丘遷主兹寺亟捐<lb/>
衣盂之資構經鐘二樓各為間者三其崇十有七尋脩<lb/>
廣稱是栖經有藏塗以純金一柱八面納匭五百天神<lb/>
環繞力士翊扶旛盖香雲繽紛蒙蔽達官大姓好事之<lb/>
家觀者莫不目眩心駭爭投錢幣以助勝縁雪窓之經<lb/>
畫相勞靡憚其勤甫及三載土木之功秩然有序以老<lb/>
<pb n="KR4h0116_WYG_029-27a"/>
病厭理繁劇悉束衆施併傾巳槖以授提㸃僧而退處<lb/>
虎丘之東菴八年冬行中書省右丞石嵓公左丞呉公<lb/>
謀於行宣政院挽之復出遂以九年春三月再正法席<lb/>
増飾萬佛創造四臂觀世音四天神王䕶伽藍神補畫<lb/>
正殿之八十四龕廡下之五十三參圬墁瓴甓壯麗縝<lb/>
宻髹彤金碧絢耀華美厨堂庫院什器之須纎細畢備<lb/>
南楚之弗克視其成者至是可以無憾矣斥大方丈為<lb/>
間者五上為重閣下為廣堂前為㕔事而蒙堂有位衆<lb/>
<pb n="KR4h0116_WYG_029-27b"/>
寮有閣倉庾湢室亦次第告成南楚之未及者雪窓無<lb/>
不按其法之所宜有而伸其志之所欲為雖曰前規後<lb/>
隨而功實倍之南楚之成其始者奎章閣侍書學士内<lb/>
翰虞公記之而雪窓之成其終者未之有記於是其徒<lb/>
奉耆舊僧所述事状屬溍書而刻焉阿含經世尊説若<lb/>
能補理故寺是為二梵之福南楚虎嵓適嗣雪窓以晦機<lb/>
笑隱為師友相與紹隆祖道扶植教基期與國家億萬<lb/>
斯年永永無極是用假方便力示現有為不離世間法<lb/>
<pb n="KR4h0116_WYG_029-28a"/>
而入第一義豈止可資二梵福而巳雪窓之功倍於南<lb/>
楚而溍於虞公無能為後何以賛一辭哉姑序其嵗月<lb/>
而使來者有攷云爾<lb/>
　　　承天寺重建大雄殿記　　　　呉寛<lb/>
蕭梁氏好佛其下化之一時佛寺江左為盛然尤莫盛<lb/>
於呉中若承天又呉中之特盛者相傳寺為衛尉卿陸<lb/>
僧瓉宅而捨以建者自梁以後廢輒興之至元至正間<lb/>
主僧南楚極力改作而其制之壯偉精巧絶矣金華黄<lb/>
<pb n="KR4h0116_WYG_029-28b"/>
文獻公實為記其事入國朝殆歴八十年當正統癸亥<lb/>
之十月寺一夕大火蕩然無存又明年適朝廷頒大藏<lb/>
經至僧綱司都綱永瑞時兼住持特建堂九間以尊奉<lb/>
之其後僧徒相視莫敢復措手者盖三十年於兹今住<lb/>
持道澤謂寺不可終廢也然功宜自大雄殿始乃謀建<lb/>
之盖承天固郡人之所瞻仰者也於時聞有是舉爭出<lb/>
錢粟來助其徒戒昌更刺指血書法華經誓成其事而<lb/>
助者益衆矣竟以成化甲午七月丙辰起功凡六年而<lb/>
<pb n="KR4h0116_WYG_029-29a"/>
功始完髙廣深濶一如舊制凡所像設亦無不備於是<lb/>
澤公領郡薦來受都綱之命乞予書之其言曰寺之功<lb/>
甚鉅未及其半吾當次第成之而未可必也幸先畀之<lb/>
文以記嗟夫大雄之建非奉佛也乎佛之道吾不能知<lb/>
然甞觀於其書務為宏博廣大之説故學其道者每務<lb/>
為宏博廣大之事亦惟好於上者極其䕶持而不拘以<lb/>
法禁化於下者致其崇奉而不惜乎財力此其事之所<lb/>
以成也今夫官府學校所以出政令而資風化是固有<lb/>
<pb n="KR4h0116_WYG_029-29b"/>
益於上下者或病其敝且陋而有所為焉費於公而罪<lb/>
戾至勞乎民而怨謗生繼之者視以為戒故有終其任<lb/>
不易一木増一瓦者此其事之所以廢也則澤公之為<lb/>
此舉固其才之長力之專以出乎其徒亦惟其為彼而<lb/>
不為此其費若勞雖不可以數計而卒能隨其用使致<lb/>
其才力以成乎所謂宏博廣大者而還郡中之舊觀也<lb/>
予故記之以示其後之人<lb/>
　　　重修承天寺記　　　　　　　陳繼<lb/>
<pb n="KR4h0116_WYG_029-30a"/>
寺之剏於梁天監初曰通𤣥唐曰廣徳通𤣥宋曰承天<lb/>
後曰能仁元曰承天能仁國朝曰承天歴嵗既深廢而<lb/>
復復而廢者絫矣至元間南楚説公主之繼以雪窓明<lb/>
公二公先後為大殿為穹閣為經鐘二樓及諸殿堂皆<lb/>
極壯麗而天下未有與之稱者也然未百年而剥陊傾<lb/>
敗者日甚其為之主漠然視之莫能葺者已越數輩長<lb/>
其教者恒慮不寧乃謀于衆曰東南大觀而振吾道以<lb/>
為衆之所歸惟在承天主席既虚勿得其人将何所托<lb/>
<pb n="KR4h0116_WYG_029-30b"/>
僉曰南印定公其可為南楚雪窓後者即舉以住之公<lb/>
淡然若無所為唯勤其道敕其行以善化人而已與之<lb/>
逰者薰其仁慈不為殘忍浸其寛裕而黜其隘陋茹其<lb/>
誠篤以謝浮薄跡其剛毅用變柔懦故人皆曰定公賢<lb/>
徳而足以翊吾之為善者也咸傾心向之公乃唱於衆<lb/>
曰吾欲使是寺之輪奐若初也將盡出其資以集工材<lb/>
其樂施占事者源源而至始葺大閣為佛萬數再葺經<lb/>
鐘二樓葺無量觀音二殿而新盤溝殿末理大殿為四<lb/>
<pb n="KR4h0116_WYG_029-31a"/>
天王於三門畫五十三㕘於兩廡凡諸貌像一皆飾之<lb/>
旛幢供具諸所宜有無一不備金碧耀日輝煌映發入<lb/>
而覩者恍然不知其為人境也其功盛哉然公之志未<lb/>
巳也往時南楚雪窓皆為宗門碩徳著聲江湖其欲繼<lb/>
事以雄土木之功猶稱不易况公一身而復新其舊者<lb/>
哉前有作者後無繼之其傳不逺公可謂有功於二公<lb/>
者矣可謂不私於所知者矣公溧陽人也姓李氏生六<lb/>
嵗聞長者誦佛書即忻忻喜恱父母以其有宿故乃命<lb/>
<pb n="KR4h0116_WYG_029-31b"/>
出家於邑之興化寺持規就度即若素習者十七逰京<lb/>
師止天界日接諸老緒論釋然開悟既而泝大江抵荆<lb/>
湘遍求佛祖陳迹盡謁有道以正其學久之超然而還<lb/>
止菴祥公與之語喜而謂曰子能為吾宗嗣矣公始出<lb/>
世於呉江普濟轉湖之天聖寺人皆歸之起廢為新其<lb/>
主承天能仁越十年言行如一日嗚呼公可謂傑然而<lb/>
不凡者歟余記其事述其行以刻於石俾有勸於後來<lb/>
者從其寺之耆舊衆所請也以書數抵北京丏予言者<lb/>
<pb n="KR4h0116_WYG_029-32a"/>
為之後者藏主瑹荆石也繼公之志以無替公之績是<lb/>
余之願也夫<lb/>
　　　同皇甫冉登通𤣥閣　　　　　李嘉祐<lb/>
髙閣朱闌不厭逰蒹葭白水繞長洲孤雲獨鳥川光暮<lb/>
萬井千山海氣秋清梵林中人轉靜夕陽城上角偏愁<lb/>
誰堪逺作秦呉别離恨歸心雙淚流<lb/>
　　　通𤣥寺雙矮檜　　　　　　　皮日休<lb/>
撲地枝迴是翠鈿碧絲籠細不成烟應如天竺難陀寺<lb/>
<pb n="KR4h0116_WYG_029-32b"/>
一對狻猊相枕眠<lb/>
　　　和　　　　　　　　　　　　陸龜蒙<lb/>
可憐烟刺是青螺如到䨇林誤禮多更憶早秋登北固<lb/>
海門蒼翠出晴波<lb/>
　　　承天閣　　　　　　　　　　楊維楨<lb/>
荆棘荒凉呉故宫梵王突兀畫圖中地連滄海何曽斷<lb/>
月墮青天不離空螮蝀挂簷秋易雨蒲牢吼屋夜還風<lb/>
越南羇客登臨倦尚賦囚山日月籠<lb/>
<pb n="KR4h0116_WYG_029-33a"/>
　承天能仁禪寺在府治北甘節坊梁衛尉卿陸僧瓉<lb/>
　捨宅建初名廣徳通𤣥寺宋改承天宣和中禁稱天<lb/>
　聖皇王等字遂改能仁寺前有二土阜内有無量夀<lb/>
　佛銅像及盤溝祠靈祐廟萬佛閣寺屢燬至元間僧<lb/>
　恱南楚重建黄溍鄭元祐記至正末張士誠據以為<lb/>
　宮尋復為寺僧綱司在焉國朝宣徳十年尚書周忱<lb/>
　建賜經閣正統八年十月寺燬成化十年僧道澤戒<lb/>
　昌重建<lb/>
<pb n="KR4h0116_WYG_029-33b"/>
　　　贈無照上人住持定慧寺序　　祝允明<lb/>
聖朝定制凡釋流之在寰宇者在内有僧録以總之在<lb/>
外有僧綱僧㑹以莅之至於名山大川叢林廣刹物衆<lb/>
而徒多者則推擇衆僧之學識優裕才兼幹濟者以為<lb/>
住持之長俾嵗時朔望倡率其徒諷誦經典上以賛國<lb/>
家之隆禧下以補生民之疵癘無非因其所明之理而<lb/>
導之以當然之務順其所知之學而率之以事上之節<lb/>
此天下所以無棄人也上人文粹字無照蘇郡松陵人<lb/>
<pb n="KR4h0116_WYG_029-34a"/>
自幼慕尚釋氏正統間禮定慧寺僧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>公為師誨以離<lb/>
羣絶俗之法景泰初復禮右覺義堅公為宗而得眀心<lb/>
見性之傳由維那而識書記其見知於襌林推服於輩<lb/>
行久矣一日以同門僧戒璇将歸侍師於故里共舉無<lb/>
照以主持定慧住持之席躬來南京領僧録司文劄以<lb/>
往時秋官郎中張公節之以曩甞養疾定慧與無照有<lb/>
夙昔之交因其行也求大夫士作詩以贈來徴言弁諸<lb/>
首予惟贈僧之典一也然有贈之而可為一身之榮者<lb/>
<pb n="KR4h0116_WYG_029-34b"/>
有贈之而可為一世之榮者有贈之而可為萬世之榮<lb/>
者如唐宰相齊映喜僧流遇其人即有衣服之贈此一<lb/>
身之榮也京兆尹楊慿重佛教或置買居地以蔽僧徒<lb/>
此一世之榮也韓昌黎栁宗元擇僧之識達者而交之<lb/>
或贈以詩或贈以文至今光照簡䇿使人傳誦而不已<lb/>
此非萬世之榮者耶若予秋官郎中公嘗由翰林通籍<lb/>
太史氏此固今之文章巨擘也不惟自有所著以贈無<lb/>
照而又求大夫士之詩滿卷軸以華其行鏘鏘乎其音<lb/>
<pb n="KR4h0116_WYG_029-35a"/>
也炳炳乎其耀也彬彬乎其文也無照得此以歸於是<lb/>
過宰相京兆尹之恵矣豈不為萬世之榮者耶雖然東<lb/>
呉名郡也定慧古刹也昔杜陵思慕東南乃致重于若<lb/>
邪雲門之逰今予亦将老矣倘他日辭疾歸休道過蘇<lb/>
臺則青鞋布襪必當自定慧始慎勿如東林逺公以無<lb/>
酒辭淵眀使重足虎谿間也姑為序以贈長洲祝允眀<lb/>
　　　夀寧萬嵗教寺裝佛之記　　　釋普林<lb/>
至元六年庚辰夏初愚因南逰訪於吴城夀寧萬嵗寺<lb/>
<pb n="KR4h0116_WYG_029-35b"/>
住持豳谿講主喆公館留月餘一夕為愚而言曰行喆<lb/>
叨承宣政院委任來主是席有年矣惟以大殿中聖像<lb/>
嵗月浸逺彩繪剥落而塵埃翳積每升堂祝誦輒顧之<lb/>
而慚焉必欲重新装飭媿無餘力矣非誘化凈縁莫能<lb/>
成斯之勝事也方興是念即有東禪寺住持長老澤菴<lb/>
恩公起而言曰泥龕塑像乃住持三寳之依開化人天<lb/>
之先者也使人一瞻一禮俱獲其福而植善種也况世<lb/>
祖皇帝所設御講存焉一邦教化之重寄乎今有其僧<lb/>
<pb n="KR4h0116_WYG_029-36a"/>
𢎞其法且佛像若斯其何以開化蒙俗而啟人信心耶<lb/>
於是以其衣鉢之長易彼金朱之料命良工粧繪釋迦<lb/>
如來之像慶喜飲光妙徳普賢并二䕶神七尊之像煥<lb/>
然一新計所費楮幣七千五百貫莫不金碧輝煌丹青<lb/>
燦爛凡所以往來逰觀者皆肅然改觀而稱賛焉噫澤<lb/>
菴積財能捨而敏於樹福哲誠感慶焉自非道眼眀白<lb/>
神機廓徹孰能見義勇為而成斯之美邪經所云五百<lb/>
嵗之後有持戒修福者佛法為之不衰其澤菴之謂歟<lb/>
<pb n="KR4h0116_WYG_029-36b"/>
願為我記之毋他辭也三輪空寂乃為佛之行也所以<lb/>
一香一花皆為佛事况捨淨財莊嚴佛事乎故曰非莊<lb/>
嚴是名莊嚴其福徳不可思量茍以施受之相而著焉<lb/>
縱傾七寳如恒河沙數雖多亦奚以為故曰凡所有相<lb/>
皆是虚妄矧文諸石以記之乎然則使世之深積厚蓄<lb/>
不能拔一毛以恵人迨終其身而委於糞壤者知所以<lb/>
勸焉是可書也愚既與公有道義之故義不可違輒為<lb/>
記云太中大夫平江路捴管府達嚕噶齊兼管内勸農<lb/>
<pb n="KR4h0116_WYG_029-37a"/>
事額爾吉訥布哈篆額至元六年嵗在庚辰十月朔日記<lb/>
住山釋佛心普智雄辯大師行慧樹石<lb/>
　　　慧林房記　　　　　　　　　吴寛<lb/>
慧林房舊名菴在蘇城東南王司判巷元大徳庚子有<lb/>
吳十四公者捨其居以建而初主之者曰明慶也慶傳<lb/>
宗杰杰傳某珪珪傳某賢賢傳與齊齊傳永黙黙傳宏<lb/>
漸當國初有詔天下佛寺大可領其徒者餘悉撤而遷<lb/>
入之於是慧林入夀寧禪寺更以房名時洪武辛未也<lb/>
<pb n="KR4h0116_WYG_029-37b"/>
漸傳道舒既皆化去舒傳文靖靖傳智勤則嵗久而廬<lb/>
舍益敝矣乃成化己亥其師徒遂相與修葺之且謂慧<lb/>
林自併於此宜得文字使後人可考而知因數請於予<lb/>
惟昔孫吴國於江左蘇之有寺盖自此始至於蕭梁踵<lb/>
其故都好佛愈甚一時穹廬廣殿徧於國中今試詢其<lb/>
肇建之代無非赤烏天監而巳延及後世其君所好雖<lb/>
不及前代之盛然亦有興無廢至其徒又倣其制而致<lb/>
力於斯金碧丹雘往往而是而寺益盛矣皇明有天下<lb/>
<pb n="KR4h0116_WYG_029-38a"/>
政令一新乃以為過而裁抑之百餘年來頹垣壊礎間<lb/>
壟畮秩秩使人得畊種以為食者皆昔之所謂蘭若也<lb/>
京都不暇論凡今四方私創者著於律求一寺之肇建<lb/>
者不可得此固聖政所當紀者豈特使慧林後人攷其<lb/>
始遷嵗月而已漸偉然緇流中與先君友善予幼猶及<lb/>
識之舒能讀儒書靖與勤皆清介謹厚不妄交逰盖予<lb/>
家故居在東城下比嵗與吾弟原輝往理之道中數訪<lb/>
其廬久而益知其行可敬也勤有徒曰恵侃孫曰善秀<lb/>
<pb n="KR4h0116_WYG_029-38b"/>
皆能保其業者云<lb/>
　　　次韵定慧欽長老見寄　　　　蘇軾<lb/>
　蘇州定慧長老守欽使其徒卓契順來恵州問予安<lb/>
　否且寄擬寒山十頌語有璨忍之通而詩無島可之<lb/>
　寒吾甚嘉之為和八首<lb/>
左角看破楚南柯聞長滕鈎簾歸乳燕穴紙出癡蠅為<lb/>
鼠常留飯憐蛾不㸃燈﨑嶇真可笑我是小乘僧<lb/>
　　　　其二<lb/>
<pb n="KR4h0116_WYG_029-39a"/>
鐵橋本無柱石樓豈有門舞空五色羽吠雲千嵗根松<lb/>
花釀仙酒木客餽山飱我醉君且去陶云吾亦云<lb/>
　　　其三<lb/>
羅浮髙萬仞下看扶桑卑黙坐朱明洞玉池自生肥從<lb/>
來性坦率醉語漏天機相逢莫相問我不記吾誰<lb/>
　　　其四<lb/>
出入白骨觀大士甘露滅根塵各清靜心境兩竒絶真<lb/>
源未純熟習氣餘陋劣譬如己放鷹中夜時掣紲<lb/>
<pb n="KR4h0116_WYG_029-39b"/>
　　　其五<lb/>
誰言窮巷士乃竊造化權所見皆我有安居受其全戲<lb/>
作一篇書千古發爭端儒墨豈相殺予初本無言<lb/>
　　　其六<lb/>
閒居蓄百毒救彼跛與盲依山作陶穴掩此暴骨横區<lb/>
區效一溉豈能濟含生力惡不已出時哉汝非爭<lb/>
　　　其七<lb/>
少壮欲及物老閒餘此心㣲生山海間坐受瘴霧侵可<lb/>
<pb n="KR4h0116_WYG_029-40a"/>
憐鄧道士攝衣問呻吟覆舟弔私渡斷橋費千金<lb/>
　　　其八<lb/>
凈名毗邪中妙喜恒沙外初無往來相二土同一在云<lb/>
何定慧師尚欠行脚債請判維摩憑一到東坡界<lb/>
　東坡極愛欽長老寒山十頌今不可考但存和作矣<lb/>
　　　定慧院顒師為予竹下開嘯軒<lb/>
啼鴂催天眀喧喧相詆誚暗蛩泣夜永唧唧自相弔飲<lb/>
風蟬至潔長吟不改調食土蚓無腸亦自終夕叫鳶貪<lb/>
<pb n="KR4h0116_WYG_029-40b"/>
聲最鄙鵲喜意可料皆縁不平鳴慟哭等嬉笑阮生既<lb/>
踈狂孫子亦未妙道人開此軒清坐黙自照衝風振河<lb/>
海不能號無竅寂寂吾何言風來竹自嘯<lb/>
　　　觀定慧寺東坡海棠詩　　　　皇甫信<lb/>
當年花發妬春紅今日虚無野寺中留得坡仙詩尚在<lb/>
令人千古挹清風<lb/>
　　　送僧定佩住城東定慧寺　　　吴寛<lb/>
久從𤣥墓山中隠又向湖州市裏行浮世此身皆可托<lb/>
<pb n="KR4h0116_WYG_029-41a"/>
應同圓澤語三生<lb/>
　定慧禪寺在雙塔寺西初名西方院本雙塔之子院<lb/>
　也天禧中賜今額始貳於雙塔宋僧卓契順常居此<lb/>
　訪東坡於惠州者元季兵燬國朝洪武中僧景新恵<lb/>
　澤先後重建<lb/>
　　　與薛十二穆過夀寧精舍得歌字<lb/>
　　　　　　　　　　　　　　　　姚廣孝<lb/>
同是山中客尋幽入薜蘿草香凝蕙萼鳥韻識鶯歌暖<lb/>
<pb n="KR4h0116_WYG_029-41b"/>
日花隂少晴濤樹杪多不縁經嵗約那得此相過<lb/>
　此詩當在前夀寜下<lb/>
　　　重建寳光賢首講寺碑　　　　曽棨<lb/>
寳光寺在姑蘇長洲縣治之東北漢末鬱林太守陸績<lb/>
捨宅為之故至今寺門外有巨石曰鬱林石寺盖以此<lb/>
也吴赤烏時郡守請額於朝始賜名曰寳光仍命圓法<lb/>
師主之以為十方講刹歴兩晉六朝隋唐以來廢而復<lb/>
興隳而復振者盖嘗有之而寺之名迹固弗冺也迨元<lb/>
<pb n="KR4h0116_WYG_029-42a"/>
至正間佛殿兩廡三門講堂鐘樓經閣以洎衆屋靡不<lb/>
完具宏壯雄偉冠於一方可謂盛矣國朝洪武初開拓<lb/>
郡城始遷寺於跨塘橋西據齊婁二門之衝去舊址才<lb/>
數百步而近其後有詔并叢林於是境内諸寺悉歸於<lb/>
此方其時郡副都綱湛源圎法師寔居此以領教事乃<lb/>
以所授賢首一宗教親與四方學徒講説究竟克闡厥<lb/>
宗暇日與文儒縉紳之流倡和其間而寳光之勝遂赫<lb/>
然於勾吴之域矣永樂改元之初有楚蘭馨法師繼主<lb/>
<pb n="KR4h0116_WYG_029-42b"/>
於此将欲興造以復前代之規制而被召入京與修大<lb/>
典願勿之遂九年寺僧大禎大衍同心協力出其祖之<lb/>
遺資及傾巳帑仍資檀施庀材鳩工剏建法堂聿新衆<lb/>
屋甫及三載告訖工輪奐重新金碧昭輝真桑門之盛<lb/>
事東南之偉觀也今年冬楚蘭馨以讐校藏典留寓北<lb/>
京遂述僧之夲末偕中書舎人王和用來請予文記之<lb/>
惟佛氏之教入中土而四方禪林講刹星羅棊布不可<lb/>
勝數若求其如寳光之綿歴絫代上下千有餘年而愈<lb/>
<pb n="KR4h0116_WYG_029-43a"/>
逺愈盛者盖亦尠矣是雖佛氏之靈有以黙相隂祐於<lb/>
其間然亦豈非績之孝行素著而其流風遺韻藹然被<lb/>
於其鄉者有不能遂冺者歟是可書也因併書俾刻諸<lb/>
石庶後之人得其所考且系之以詩曰<lb/>
東南名郡粤為姑蘓秀氣所鍾湖山奥區巋彼寳光巍<lb/>
巍梵殿云昔陸績捨宅以建鬱林之石名髙穹窿伊績<lb/>
之遺凛其清風兵燹荐更有隆有替迨際天朝值兹盛<lb/>
世衆刹所歸蔚為叢林曰有湛源克振圎音賢首之宗<lb/>
<pb n="KR4h0116_WYG_029-43b"/>
益暢厥㫖其徒如雲見聞悉喜乞於楚蘭志拓前規承<lb/>
詔在公弗見於為繼此而興曰禎曰衍資帑克捐厥功<lb/>
以顯翼翼殿堂棟宇維新金碧煌煌有光璘霦暮鼓晨<lb/>
鐘幡幢杳靄如旃檀林若華藏海聖夀齊天佛道興隆<lb/>
勒石於斯以播無窮<lb/>
　寳光講寺在城東北隅跨塘橋西夲鬱林太守陸績<lb/>
　故宅宋紹熈中僧藴仁元至正間僧紹隆先後重建<lb/>
　初寺在婁門内鬱林石在焉<hi>石今遷察院前</hi>國朝洪武中即<lb/>
<pb n="KR4h0116_WYG_029-44a"/>
　寺為軍營遂廢其後普熏菴僧善識捨夲菴地改建<lb/>
　於此學士曽棨記<lb/>
　　　宿龍興寺　　　　　　　　　綦毋濳<lb/>
香刹夜忘歸松青古殿扉燈明方丈室珠繫比丘衣白<lb/>
日傳心靜青蓮喻法㣲天花落不盡處處鳥銜飛<lb/>
　　　次韻贈閒白雲　　　　　　　趙孟頫<lb/>
聞説龍興寺多年未欵扉風林發松籟雨砌長苔衣殿<lb/>
古燈光定房深磬韻微秋風動歸興一錫向空飛<lb/>
<pb n="KR4h0116_WYG_029-44b"/>
　　　同和　　　　　　　　　　　虞集<lb/>
凌空一錫歸幾日到禪扉野橘隂垂户天花影上衣井<lb/>
牀春露凈檐鐸午風微三藏都看遍相思夢欲飛<lb/>
　　　其二<lb/>
歴歴唐朝寺松闗㡬易扉花交珠寺網苔長石人衣秋<lb/>
水依空凈浮雲映日微白雲無所住此際亦歸飛<lb/>
　　　寄白雲間<lb/>
龍興寺裏白雲房不到於今二十霜橘柚向來垂屋重<lb/>
<pb n="KR4h0116_WYG_029-45a"/>
松筠此日過人長千函秘寳心源淨百嵗長齋齒頰香<lb/>
若念尚書舊行履三生石上莫忘鄉<lb/>
　龍興寺在呉縣治西今廢為公廨<lb/>
　　　天恵賢首教寺記　　　　　　陳基<lb/>
呉門天惠賢首教寺郡沙門如山安公之所建也公世<lb/>
居松陵家夲士族父呉伯熈甫隠居奉佛母王氏崇信<lb/>
唯謹及公之生母感異夢爰在穉嵗性稟殊倫少長出<lb/>
則服膺世典入則篤意三乗父母察其不羣聴以出家<lb/>
<pb n="KR4h0116_WYG_029-45b"/>
博訪名師不計寒暑徧探秘義尤嗜華嚴理暢心融殆<lb/>
若天授聞讀大報恩寺篇而歎曰吾佛所說廣大悉備<lb/>
眷求其端實在孝敬於是食粗衣菲而心專於色養錙<lb/>
積寸絫而志存於報夲既由勤儉得致饒益則以其贏<lb/>
購地於郡城之東廣袤若干歩度材鳩工作庵以居日<lb/>
益月増擴而為寺經始於某年某月落成於某年某月<lb/>
門闥宏敞殿寝邃深講堂言言東西有序以至栖經之<lb/>
閣選佛之塲方丈之室與凡齋庖庫庾其法所宜有者<lb/>
<pb n="KR4h0116_WYG_029-46a"/>
靡不完備公於此身先戒律率徒閲藏經梵並宣襍華<lb/>
芬郁荘嚴殊勝士民具瞻前僉行宣政院事張公嘉乃<lb/>
休績為請於帝師寵錫令名俾為十方禮聘清凉疏主<lb/>
之嫡傳者開山演教既竣事尋以事之顛末徴文為記<lb/>
世言浮圖氏善以小致大以難致易盖用力勤者其功<lb/>
博刻意專者其效速矧其心懐頋復嗇已厚親肇開圓<lb/>
頓之門永表追逺之地迓續華嚴之奥學紹隆賢首之<lb/>
正宗且未始持簿走入民間資銖黍之助於人若安公<lb/>
<pb n="KR4h0116_WYG_029-46b"/>
者非用力勤而刻意專者乎為其徒而居其居者皆知<lb/>
以𢎞道報本為務因其所以成嗣而繕葺之則無上<lb/>
福田仰以衍無疆之丕祚俯以答罔極之私恩而呉門<lb/>
之有天恵天惠之宗賢首将與東南列刹競爽於無窮<lb/>
所謂功之博者日以興所謂效之速者日以固此盖公<lb/>
之志而予之所樂道也故為之書使勒貞石云至正十<lb/>
二年<hi>某</hi>月<hi>某</hi>日<lb/>
　天惠賢首教寺未詳其所今姑録其文俟他日攷之<lb/>
<pb n="KR4h0116_WYG_029-47a"/>
　　　元敕建大昭慶寺碑　　　　　虞集<lb/>
大昭慶寺者在呉郡城中東北隅朝列大夫前同僉宣<lb/>
政院事僧阿濟喇之所建也阿濟喇蒙古齊蘓台氏哈<lb/>
喇哈之地至元二十四年世祖皇帝親巡朔方以之歸<lb/>
才十嵗爾成宗皇帝時皇姑魯大長公主遣侍輦真國<lb/>
師遂祝髮為僧從其大徒弟曰實喇卜丕勒以榮禄大夫宣<lb/>
政使行院江南公主又為請於成宗皇帝授濟寧僧録<lb/>
武宗皇帝又為之請授饒州路僧録皇慶元年仁宗以<lb/>
<pb n="KR4h0116_WYG_029-47b"/>
呉郡之良田増徽文懿福禎夀大長公主之湯沐命驛<lb/>
至其郡蠲免其賦入焉久之思報君師之徳買地築兹<lb/>
寺以泰定二年閏正月經始公主聞而喜之厚施俾造<lb/>
其寺天厯元年造成前為大門奉四天王像中為大殿<lb/>
奉三世佛觀世音文殊室利之像長夀兩石塔在殿前<lb/>
法堂方丈在殿後翼以兩廡東則伽藍祠神庫堂香積<lb/>
之厨在焉其西雲堂天台智者大師與諸祖之祠在焉<lb/>
買地租以贍衆備鐘磬旛盖之具次供佛事凡事之宜<lb/>
<pb n="KR4h0116_WYG_029-48a"/>
有者無不畢備明年正月以聞於上皇帝嘉之俾官於<lb/>
宣政出璽書䕶其寺御前遣使賫寳香至寺以慶其成<lb/>
至順元年皇帝賜大藏經五千餘卷皇后賜金買田以<lb/>
飯僧使月誦是經以祈祥益夀云三年五月奎章閣大<lb/>
學士中書右丞撤廸傳敕命臣著文刻石以示久逺臣<lb/>
集再拜稽首而對曰聖天子以仁恩厚徳覆幬天下山川<lb/>
草木衣被雨露咸遂生長凡有知覺孰不欲自獻報稱<lb/>
於萬一哉而四方無虞兵措不用勇者無所効其力年<lb/>
<pb n="KR4h0116_WYG_029-48b"/>
榖順成萬民樂業智者無所効其謀於是士大夫歌咏<lb/>
於朝農忭於野商恱於市休休焉重熙累洽而不自知<lb/>
也若臣僧阿濟喇者世為國人身奉梵教深知吾佛之<lb/>
力足以集福於國家垂賴於萬有是以既竭心力不吝<lb/>
財寳㡬嵗之間成此無上之勝因豈非報本者乎敢述<lb/>
賛以系之其辭曰<lb/>
皇帝建元天厯嵗吴郡大昭慶寺興僧徒幼授佛禁戒<lb/>
發此宏願不思議報國報師報佛恩以至皇后后之母<lb/>
<pb n="KR4h0116_WYG_029-49a"/>
煌煌梵宮徧宇内府財民工之所就此稱有縁何以故<lb/>
衣鉢之資積累成願力終始無限轉大作光明梵唄聚<lb/>
三世諸佛儼常住荘嚴相好紫金光文殊室利觀世音<lb/>
來救衆生悉就位四大天王威神力持地結界奉世尊<lb/>
大寳樓閣現空虚梵音法雨普宣布聖皇最勝現在佛<lb/>
念爾善果故垂憫具多寳經㣲妙法無量夀數所表見<lb/>
舟車象馬自逺致實諸天宫龍藏中聖后大慈寳月輪<lb/>
報毋劬勞廣法施供養僧寳令安稳常轉法輪無間斷<lb/>
<pb n="KR4h0116_WYG_029-49b"/>
是時宰臣在法㑹請表功徳示人天䕶聖䕶國䕶羣生<lb/>
回向賛嘆阿僧刦微臣奉勅媿凡劣得以文字為佛事<lb/>
願吾聖皇與佛同夀命福徳無盡藏翰林侍講學士通<lb/>
奉大夫知制誥同修國史臣虞集奉敕撰<lb/>
　　　大昭慶寺旃檀閣記　　　　　黄溍<lb/>
平江路大昭慶寺新建旃檀寳閣成住持妙辯𢎞教大<lb/>
師懐夀使來求文為記勒於兹石按狀寺始成天厯元<lb/>
年實朝列大夫前同僉宣政院事阿濟喇公所建規制<lb/>
<pb n="KR4h0116_WYG_029-50a"/>
宏偉隠然為吴中一巨刹至順三年奎章閣侍書學士<lb/>
虞公集奉㫖文其碑後十有七年為至正九年公復即<lb/>
大佛殿後度地以建兹閣而妥奉旃檀佛像於其上旁<lb/>
為文殊普賢兩菩薩像壁間圖繪萬佛及五臺山貝函<lb/>
寛大藏經循壁而列其下設普陀落伽山觀世音菩薩<lb/>
像並祠故榮禄大夫宣政院實喇卜丕勒實喇卜丕勒<lb/>
者所從受法之師也其右為公生祠左為公夫人童氏<lb/>
之祠閣凡楹四十有四以間計者三其崇五十有六尺<lb/>
<pb n="KR4h0116_WYG_029-50b"/>
修去崇一十二尺廣加其修一十六尺層榱步檐方櫺<lb/>
曲檻上下四圍悉稱其度髹彤金碧内外光明種種莊<lb/>
嚴殊特妙好庀事於十月甲寅以十一年三月竣事閣<lb/>
之西又建方丈三間其費一出於公官不知而民不與<lb/>
往來過者苐見闤闠萬井中飛紅湧翠突起天半瞻仰<lb/>
賛嘆怪未曽有而莫知其為役之殷也夫旃檀有像自<lb/>
雙林唱滅之後周流中土以示有為驗時盛衰而為去<lb/>
住歴代靈迹紀述莫殫迨我國家聖神撫運握金輪以<lb/>
<pb n="KR4h0116_WYG_029-51a"/>
御區宇與佛之化同一廣大以故其像今乃應祥現瑞<lb/>
於京城之大招提希有殊勝可徴不誣顧惟兹閣佛像<lb/>
亦因無旃檀之名者盖佛之具身徧滿一切三千大千<lb/>
世界在在處處莫不有佛非彼非此無去無來故閣之<lb/>
既成佛即在是閣之未建佛豈離兹而况佛夲一佛無<lb/>
有異象象既無異名何有殊此殊非愚俗之所能知而<lb/>
亦非世諦言語所得稱説若夫公之信力堅固一心觀<lb/>
佛誠以射法二施等無差别故助顯第一義而作是勝<lb/>
<pb n="KR4h0116_WYG_029-51b"/>
縁惟佛有言積土聚沙皆為佛事皆成佛道今木石之<lb/>
役窮極壯麗熾然建立如此其為功徳詎可思議是則<lb/>
不得不托諸字以傳無窮庸不辭而為之記至於寺之<lb/>
顛末及公之行業已具虞公之文者兹不復書夀别號<lb/>
南山族姓董氏以至正四年來住是寺云翰林侍講學<lb/>
士中奉大夫知制誥同修國史同知經筵事黄溍撰<lb/>
　　　昭慶寺看芍藥　　　　　　　王渙<lb/>
一半春光過牡丹又開芍藥遍禪闗久辜佳約違蓮社<lb/>
<pb n="KR4h0116_WYG_029-52a"/>
今續清懽到寳蘭垂露㡬團花面濕東風一陣燕泥寒<lb/>
酒邊何味呈竒供緑笋朱櫻正滿盤<lb/>
　　　和文待詔懐昭慶寺之作　　　王寵<lb/>
明光起草五雲邊猶憶同㕘雪竇禪花雨石牀聼説法<lb/>
竹林茶鼎愛談𤣥拂衣未許還廬社飛夢時能墮輞川<lb/>
借問玉皇香案吏何如兠率鍊形仙<lb/>
　昭慶寺在城東北隅元至正間宣政院建僧懐夀開<lb/>
　山虞集黄溍記今廢<lb/>
<pb n="KR4h0116_WYG_029-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹續集卷二十九<lb/>
</p>
<p>
</p>
  </div>
<div>
                <head>呉都文粹續集卷三十</head>
    <p>
<pb n="KR4h0116_WYG_030-1a"/>
欽定四庫全書<lb/>
　呉都文粹續集卷三十　　　明　錢榖　撰<lb/>
　　寺院<lb/>
　　　萬夀禪寺重構佛殿記　　　　宋濓<lb/>
蘇之長洲東北二里萬夀報恩光孝禪寺在内焉初晉<lb/>
義熈中有沙門法愔自西域至中夏與慧逺法師結社<lb/>
廬山已而來蘇以念佛三昧化道有情蘇人翕然歸之<lb/>
為淨夀院梁時更名安國長夀院二年又更名長夀尋<lb/>
<pb n="KR4h0116_WYG_030-1b"/>
燬于兵呉越錢氏有國中吴軍節度使錢文奉重作之<lb/>
又更名安國長夀禪院始易禪僧明彦主之宋大中祥<lb/>
符二年丁晉公謂奏改為萬夀崇寧二年始加崇寧於<lb/>
萬夀之上政和初又更名天寧紹興七年復詔更今額<lb/>
為徽宗荐嚴之所元至正末天下大亂寺為兵所燬羣<lb/>
僧散鞠為椔翳之場國朝洪武癸丑蒲圻魏觀來吴為<lb/>
郡周視廢基蹙額而言曰是刹之廢不得名浮圖不足<lb/>
以起之行中禪師仁公乃寂照和尚世嫡今住虎丘徳<lb/>
<pb n="KR4h0116_WYG_030-2a"/>
涵道融堪為天人師且兼通儒家經史發為文章嚴簡<lb/>
而有法内外之學並至中興之責其在是乎遣使者致<lb/>
書幣凡三往而後應之視其寝室則牀笫蔑如也稽其<lb/>
榖粟則盎無斗儲也訊其執役則僕𨽻無有也泊然獨<lb/>
居若坐享萬鍾之禄者曽不㡬何僧之散者復還逺近<lb/>
清修之士魚貫而來有餽食者有供三衣者有施黄白<lb/>
金者禪師曰可矣戒左右重構大雄殿五楹間鑿石於<lb/>
山市材於江陶瓦於郊工者奏技壯者獻力鞠明究曛<lb/>
<pb n="KR4h0116_WYG_030-2b"/>
不督而集四阿有嚴若翬斯飛丹雘絢爛炫人心目僝<lb/>
工於甲寅春二月至乙卯冬十月厥事告成禪師太息<lb/>
曰寺之創惟殿為鉅殿既成門廡堂室當易為耳吾耄<lb/>
矣宜選春秋强盛者繼之禪師乃退居松林蘭若集合<lb/>
舊侣議延瑩中瓛公瑩中甞請業禪師不復固辭乃走<lb/>
呉江水月廢刹輦致三世如來像妥奉殿中觀者起敬<lb/>
瓛公晝夜孶孶将次第成禪師之志復來請文以示後<lb/>
之人誠可謂賢也已嗚呼大千界中不離一念建治銷<lb/>
<pb n="KR4h0116_WYG_030-3a"/>
毁隨感而形者也兹刹付之虐焰化樓觀而為灰燼果<lb/>
誰使之哉此一念也翦翳剔荒變瓦礫而成梵宫又孰<lb/>
為之哉亦一念也善惡之所繫其懸隔有如此者可不<lb/>
慎與禪師起廢之功無讓開基瓛公善繼之力必漸復<lb/>
於舊觀皆肇於一念之善者也法社緇衣之士來居於<lb/>
此尚當擴而充之為聲聞為縁覺為菩提埵雖曰等妙<lb/>
是覺亦可拾級而升無有出於此念之外者毋徒諉為<lb/>
有漏因果而忽之哉昔有唐僧貫休所畫十六羅漢像<lb/>
<pb n="KR4h0116_WYG_030-3b"/>
頗著靈異呉越時邵思寳等共建二石幢今猶存詩曰<lb/>
牽牛南斗姑胥墟義熈神僧建梵居相傳正受起凡夫<lb/>
以法籠絡為周阹汚泥欲現金芙蕖盛衰相循雲卷舒<lb/>
嵗㡬及千道如初飛樓湧殿薄太虚鬱攸毒焰翻赤烏<lb/>
化為灰燼無復餘上遮叢棘下夫須白烟斜日寒隼呼<lb/>
虎丘尊者名浮屠見性炯若摩尼珠胷中蔵書比石渠<lb/>
應聘而起三嗟吁食無糗粮衣無襦赤立何以興吾廬<lb/>
蕭然雙榻結雙趺風聲渢渢撼州閭四方聞者魚貫趨<lb/>
<pb n="KR4h0116_WYG_030-4a"/>
布帛盈槖粟滿車捆載有若神鬼輸成此寳構只須㬰<lb/>
龍礎承楹列碔砆榱題攅星塗以朱日月回薄氣扶輿<lb/>
懾慳破執道力驅空中樓閣齊毘盧法筵誰嗣乃其徒<lb/>
利如干将温六瑚呉江有刹委平蕪尚留像變金作膚<lb/>
妙莊嚴相慧且都輦致中座青蓮敷直揭紅日昇天衢<lb/>
大綱既挈萬目攄三門夾序暨堂塗勢可馴致當不孤<lb/>
祗今勝槩夐然殊黑白駢首施拜膜鏜鞳如獲聞鐘魚<lb/>
有情弱質同巴且暮枯寧復論朝腴一念揺曵風中□<lb/>
<pb n="KR4h0116_WYG_030-4b"/>
大雄慈憫猶巳痡乃假塔廟作世模由外修内垢淨除<lb/>
事為不落有與無空空色色皆真如作銘者誰列仙儒<lb/>
鐫之青瑶字縈紆後千百載期不渝國史兼太子賛善<lb/>
大夫金華宋濂撰并書<lb/>
　　　萬夀禪寺重修記　　　　　　吳寛<lb/>
佛寺之盛多創于前代自後漢流入中國由三國至蕭<lb/>
梁赤烏天監以來緇流法社幾徧天下習其教者固鋭<lb/>
意剏修而人亦樂為之助至國朝始著於律不得擅有<lb/>
<pb n="KR4h0116_WYG_030-5a"/>
興建况洪武初厭其煩襍且有歸併之令尚何敢於興<lb/>
建乎百餘年來寺復就弊而能修葺者少盖前代寺多<lb/>
腴田略無限制今則悉入於官凡賦稅之徴無可蠲免<lb/>
大率與農民相等則人人謀衣食之不贍何暇於脩葺<lb/>
乎呉城東有萬夀禪寺相傳晉義熈年間有愔法師自<lb/>
西域來始居之梁唐時更名屢易至宋詔改萬夀禪寺厯<lb/>
年既久而寺盖嘗廢矣南渡以來江南有十刹之號而<lb/>
萬夀居其一則其盛非特為吴中禪寺稱首而已由元<lb/>
<pb n="KR4h0116_WYG_030-5b"/>
入國朝歴嵗既久而寺益廢雖行中禪師起廢之功未<lb/>
全周製宣徳間都綱兼本寺住持夢菴南公亦有起廢<lb/>
之意衆服其道行咸出財相助遂建法堂三間廊五十<lb/>
間久之又得白菴金公其道行愈髙衆服而助者愈多<lb/>
建天王殿三間已而其徒僧録司覺義戒瑮請藏經自<lb/>
京師至建閣五間寺之既備至𢎞治初嵗復久矣漸就<lb/>
傾圯而住持定乗俄爾化去始請大覺英公繼之其為<lb/>
人苦行强幹修補塗塈必盡其勞逾年寺訖一新於是<lb/>
<pb n="KR4h0116_WYG_030-6a"/>
白菴金公年八十餘矣退居後院以予家居徒步造門<lb/>
余老不預寺事獨善守之完也惟兹寺甲於呉中然無<lb/>
所攷幸宋學士之記存雖然直遺初迹耳往往興毁不<lb/>
能悉彰復乞一言以示将來予感其言竊有撫嘆夫蕭<lb/>
梁氏至今㡬年矣而區區一寺巋然獨存完美之觀尤<lb/>
加於昔豈佛力之不能䕶持耶盖其人存則其寺存否<lb/>
則鞠為草莽固有不知其處者吾見亦多矣盖物係於<lb/>
人人獨此而巳㑹白菴之裔孫方静上禮部請檄歸住<lb/>
<pb n="KR4h0116_WYG_030-6b"/>
持以振興遺教扶植清修為巳任懇懇申其祖之意來<lb/>
請乃書前寺之所以盛與創守之艱以示其後人俾刻<lb/>
之石通議大夫吏部左侍郎前詹事府少詹事兼翰林<lb/>
院侍講學士郡人吳寛記<lb/>
　　　登萬夀寺佛閣　　　　　　　王鏊<lb/>
吴城第一好山川半醉來登意豁然天際雲開雙塔影<lb/>
城頭日出萬家烟宋朝故老空遺宅吴下叢林不記年<lb/>
今日雙鳬同眺望分明身現宰官前<lb/>
<pb n="KR4h0116_WYG_030-7a"/>
　萬夀禪寺在府治東北晉義熈中西域僧法愔建名<lb/>
　淨夀院梁改安國唐改長夀宋大中祥符二年丁謂<lb/>
　奏改萬夀禪院崇寧中改崇寧尋改天寧紹興中改<lb/>
　萬夀報恩光孝禪寺為徽宗薦嚴之地唐僧貫休甞<lb/>
　居此號禪月大師寺有禪月閣寺前周廣順中所立<lb/>
　尊勝石幢猶存上有呉越軍節度上柱國邵思寳周<lb/>
　存禮題名元末兵燬國朝洪武中重建宋濓記嘉靖<lb/>
　二十年御史舒汀知府王廷長洲縣知縣吴世良改<lb/>
<pb n="KR4h0116_WYG_030-7b"/>
　為長洲縣學<lb/>
　　　師子林菩提正宗寺記　　　　歐陽𤣥<lb/>
姑蘇城中有林曰師子有寺曰菩提正宗天如維則之<lb/>
門人為其師創造者也林有竹萬箇竹下多怪石有狀<lb/>
如狻猊者故名師子林且師得法普應國師中峰夲公<lb/>
中峰倡道天目山之師子岩又以識其授受原也寺名<lb/>
菩提正宗者帝師法㫖與以是額也按其地本前代貴<lb/>
家别業至正二年壬午師之門人相率出貲買地結屋<lb/>
<pb n="KR4h0116_WYG_030-8a"/>
以居其師而擇勝於斯焉因地之隆阜者命之曰山因<lb/>
山有石而崛起者命之曰峰曰含暉曰吐月曰立玉曰<lb/>
昻霄者皆峰也其中最髙狀如狻猊是所謂師子峰<lb/>
其膺有文以識其名也立玉峰之前有舊屋遺址容石<lb/>
磴可坐六七人即其地作栖鳯亭昻霄峰之前因地下<lb/>
窪濬為澗作石梁跨之曰小飛虹他石或跂或蹲狀狻<lb/>
猊者不一林之名亦以其多也寺左右前後竹與石居<lb/>
地大半故作屋不多然而崇佛之祠止僧之舍延賔之<lb/>
<pb n="KR4h0116_WYG_030-8b"/>
館香積之厨出納之所悉如叢林規制外門扁曰菩提<lb/>
蘭若安禪之室曰卧雲傳法之堂曰立雪庭舊有柏者<lb/>
曰騰蛟今曰指柏之軒有梅者曰卧龍今曰問梅之閣<lb/>
竹間結茅曰禪窩即方丈也上肖七佛下施禪坐間列<lb/>
八境光相互攝期以普利見聞者也大概林之占勝其<lb/>
位置雖出乎天成其經營寔由乎智巧究其所以然亦<lb/>
師之願力所成就也師每説法㕘問多至數百隨其悟<lb/>
解開導誘掖有所質疑剖析至當莫不虚往寔歸至於<lb/>
<pb n="KR4h0116_WYG_030-9a"/>
安衆必擇法器不汎然以容檀施與貲視師意向亦不<lb/>
强委師取共具財足即止諸行省平章若河南之圖嚕<lb/>
江浙之多通江西之敏珠行宣政院使若岳叔夲肅政<lb/>
使者若布達實哩稽顙問道執弟子禮彌恭旁觀異之<lb/>
師法施平等官資崇庳若㒺知也寺成之十三年宜春<lb/>
之比丘之嗣談以臨川比丘克立所撰事狀來京師謁<lb/>
余為記余聞師之名起敬日久既摭其事狀述寺之勝<lb/>
概而記之其師子名義則必有以復於其師與友也古<lb/>
<pb n="KR4h0116_WYG_030-9b"/>
有師子音佛有師子武佛言佛之威徳能制諸魔也又<lb/>
曰師子乳一滴可迸驢乳百斛言佛法之真實能破諸<lb/>
妄也又若文殊之學得於智普賢之學得於行智之勇<lb/>
猛精進莫師子若故文殊之好樂在師子行之謹審靜<lb/>
重莫象若故普賢之好樂在象後之肖菩薩以之莫詰<lb/>
所從也今天目之所謂嵓姑蘇之所謂林其取義居一<lb/>
於是矣而豈獨以山石肖貌言之乎雖然佛有禁格而<lb/>
後有伏降有比儗而後有真贋孰若物我兩忘形勢俱<lb/>
<pb n="KR4h0116_WYG_030-10a"/>
冺以師子還師子以石還石以林還林然後佛自還佛<lb/>
法自還法菩薩自還菩薩哉論至於是師必有以警策<lb/>
其徒矣予聞師所説法不設厓險不輕榆揚不自陳衒<lb/>
悟解縁由以啟學人㨗出蹊徑其為學平寔縝密鞭辟<lb/>
近裏一時諸方之乍見乍聞而張磔旁午未証未得而<lb/>
棒喝生風者聞師所言皆噤故自中峰以來臨濟一宗<lb/>
化機局叚為之一變焉師舊多論建有楞嚴㑹解若干<lb/>
卷有語録别録剰語若干卷行於世近乃一掃空言不<lb/>
<pb n="KR4h0116_WYG_030-10b"/>
尚文字於談之請立之狀余之記能無贅於兹乎師俗<lb/>
姓譚氏吉之永新人江浙諸名山屢請主席堅却不受<lb/>
遁跡松江之九峰間十有二年道價日振帝師與以佛<lb/>
心普濟文恵大辯禪師之號兼與金闌僧袈裟衣至正<lb/>
十四年甲午五月癸未翰林學士承㫖光禄大夫知制<lb/>
誥兼修國史廬陵歐陽𤣥撰奉訓大夫兵部貟外郎臨<lb/>
川危素書宣文閣授經郎兼經筵譯文官王餘慶篆<lb/>
　　　立雪堂記　　　　　　　　　鄭元祐<lb/>
<pb n="KR4h0116_WYG_030-11a"/>
榮禄大夫前江西等處行中書省平章政事髙昌簡齋<lb/>
公懸車吴下休心空寂一日語其門客遂昌鄭元祐曰<lb/>
昔普應國師倡道天目時予之先人秦國公方平章江<lb/>
浙行省以其素所學參叩於國師時國師之門人髙弟<lb/>
東殫三韓南極六詔西抵身毒北彌龍沙則其近地概<lb/>
可知巳今中呉師子林主人天如和尚在國師之門尤<lb/>
為得法上首穎異而秀出者也余也今兹所寓與師子<lb/>
林相宻邇時時扣門瞻禮請益其為室不滿二十楹而<lb/>
<pb n="KR4h0116_WYG_030-11b"/>
挺然修竹則㡬數萬箇師與其徒休止其中蒲團禪板<lb/>
如大叢林勘辨根研以發明國師之道名公貴人向師<lb/>
道風㕘拜跪跽獲聞一言如飲甘露然師機用險峻傾<lb/>
企莫及至乎杜門却掃經嵗不出余雖不敏竊嘗諦觀<lb/>
師方以太虚空含納沙界王公庶士貴賤雖殊若夫生<lb/>
死泡沬起滅須㬰則未嘗少異自非師隨方誘掖以倡<lb/>
明心宗則國師之道幾乎其熄矣余胄出髙昌依佛為<lb/>
命覩兹僧寳敢同寒蟬第以學非房裴艱於賛頌輟為<lb/>
<pb n="KR4h0116_WYG_030-12a"/>
師手書二扁牓名其説法之堂曰立雪禪燕之室曰卧<lb/>
雲仍命工刻諸梓而揭之以寓余㕘承之意子其為我<lb/>
記之元祐曰世習下趨豈但人情而己要雖出世間者<lb/>
亦罕不為名聞利養之所動若天如師者殆所謂香象<lb/>
渡河金翅擘海為砥柱於波頹瀾倒之日振清風於炎<lb/>
埃腥腐之中也歟夫禪自少林立雪傳心垂八百餘載<lb/>
至普應國師而其化益隆今天如師上繼普應直截衆<lb/>
流𢎞倡大法使真㕘實悟之士永有依歸是則簡齋公<lb/>
<pb n="KR4h0116_WYG_030-12b"/>
立雪名堂之意良有以哉至正七年嵗次丁亥秋七月<lb/>
甲子元祐記<lb/>
　　　師子林詩序　　　　　　　　李祁<lb/>
自天如師坐師子林中地益闢景益竒四方之來得於<lb/>
觀覧悟恱者益衆於是内而京師集賢翰林之名徳重<lb/>
望外而郡邑詞林賦藪之才俊英逸皆託之詩章以寫<lb/>
其景物之勝至有足未及造其境而心與之㳺者亦想<lb/>
像摹寫以極其趣夫如是則師子林之得名當時亦已<lb/>
<pb n="KR4h0116_WYG_030-13a"/>
逺矣余嘗觀其地之廣不過十餘畝非若名山鉅刹之<lb/>
宏基厚址也屋不過一二十楹非若雄殿傑閣之壯麗<lb/>
焜燿也其徒衆僕役不過十數人非若髙堂聚食常數<lb/>
千指也若是而能得名於當時之士大夫無乃以其人<lb/>
而不以其地歟盖天如師夙自警㧞又恒居天目侍中<lb/>
峰國師而盡得其㫖功深力到愈久而彌彰是以世之<lb/>
賢士大夫莫不慕其為人而樂談其道即其地而賦其<lb/>
景耳師之上弟詎可庭将裒之以為卷持以示予予復<lb/>
<pb n="KR4h0116_WYG_030-13b"/>
之曰昔之佛舍僧房託名羣賢集中以不朽者多矣若<lb/>
師子林則固無待於詩也無待於詩而詩以美之者當<lb/>
世之士夫也裒之為卷以傳永久者可庭也可庭之意<lb/>
非天如師之意也欲知師之道者當於此卷之外求之<lb/>
時至正庚寅夏五月茶陵李祁書於呉城之状元坊<lb/>
　　　師子林圖序　　　　　　　　朱徳潤<lb/>
泰定中僕自京師還吴中適侍御史岳石木公郡守多<lb/>
通公㑹於城南詢僕以歸來意僕告之以歸林泉以遂<lb/>
<pb n="KR4h0116_WYG_030-14a"/>
息肩意二公曰子有退休志盍求侶乎近城東偏有天<lb/>
如則師者舊逰松江九峰間振錫來呉結屋樹竹號師<lb/>
子林其為學也真實謹宻平淡無為子盍與之言也僕<lb/>
於是謁師師喜曰先生來何晩耶相聞舊矣遂欵淨室<lb/>
蒲圑茶具接引清話薄扣其㫖則問辯明敏了無滯礙<lb/>
余益信岳通二公之言為然他日出其所撰語録别録<lb/>
余讀之嘆曰師真所謂有識者耶因觀其林木蔽翳蒼<lb/>
石巉立所謂師子峰者突然乎其中乃諗諸師曰昔達<lb/>
<pb n="KR4h0116_WYG_030-14b"/>
摩傳言法中龍象智度論解曰水行中龍力大陸行中<lb/>
象力大兹林曰師子豈非以其猛威可以懾伏而為名<lb/>
也若以威相則文殊固有精進勇猛之喻矣僕又曰昔<lb/>
人言作師子吼得非以其聲容可以破諸障乎師曰非<lb/>
也以聲容則無此聲容也其有不言而喻者乎僕曰不<lb/>
言而喻余知之矣不言而喻其惟師乎噫世道紛囂不<lb/>
以形色則不能懾諸敬信而吾師以師子名其林者姑<lb/>
以遏世紛而自得於不言者乎矧師之真實可以破諸<lb/>
<pb n="KR4h0116_WYG_030-15a"/>
妄平淡可以消諸欲若以靜黙不二則雖有形有聲猶<lb/>
不能悸况乎無聲無形而託諸狻猊以警羣動者乎雖<lb/>
然觀於林者雖師石異質一念在師石皆師也一念在<lb/>
石師亦石也然不若師石兩忘者耶師曰唯唯余識之<lb/>
久矣不能寄諸筆墨也師既示寂其徒卓峰立師克嗣<lb/>
其學與余交請為圖之且系其説於左至正二十三年<lb/>
嵗在癸卯重陽日老睢陽山人朱徳潤謹序<lb/>
　　　師子林十二咏序　　　　　　髙啟<lb/>
<pb n="KR4h0116_WYG_030-15b"/>
師子林呉城東蘭若也其規制特小而號為幽勝清池<lb/>
流其前崇丘峙其後怪石<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒而羅立美竹隂森而交<lb/>
翳閒軒凈室可息可㳺至者皆栖遲忘歸如在嵓谷不<lb/>
知去塵境之宻邇也好事者取其勝概十二賦詩咏之<lb/>
名人韻士属有繼作住山因公裒為卷帙冠以睢陽朱<lb/>
澤民舊所繪圖而請予記焉夫呉之佛廬最盛叢林招<lb/>
提據城郭之要坊占山水之靈壤者數十百區穹臺傑<lb/>
閣甍棟相摩而鐘梵之音相聞也其宏壯嚴麗豈師子<lb/>
<pb n="KR4h0116_WYG_030-16a"/>
林可擬哉然兵燹之餘皆委廢於榛蕪扄閉於風雨過<lb/>
者為之踟蹰而悽愴而師子林泉益清林益茂屋宇益<lb/>
完人之來逰而紀咏者益衆夫豈偶然哉盖創於天如<lb/>
則公願力之深繼以卓峰立公承守之謹迨今因公髙<lb/>
昌宦族棄其膏粱而就空寂又能保持而修舉之故經<lb/>
變而不堕也由是觀之則凡天下之事雖廢興有時亦<lb/>
豈不係於人哉余久為世驅身心攫攘莫知所以自釋<lb/>
間訪因公於林下周覽丘池復取十二咏者諷之覺脫<lb/>
<pb n="KR4h0116_WYG_030-16b"/>
然有得如病暍人入清凉之境頓失所苦乃知清泉白<lb/>
石悉解談禪細語麤言皆堪悟入因公所以葺理之勤<lb/>
而集録之備者盖為是也不然則飾耳目之觀賞詞華<lb/>
之美皆虚幻事豈學道者所取哉是則來逰而有得者<lb/>
固不得不咏因公亦不得而不編既編則予又不得而<lb/>
不序也洪武五年秋七月渤海髙啟序<lb/>
　　　逰師子林記　　　　　　　　王彝<lb/>
蘇城之東北區有林若干畝佛者居之曰師子師子者<lb/>
<pb n="KR4h0116_WYG_030-17a"/>
林之一峰如其形故名而其地特隆然以起為丘焉襍<lb/>
植竹樹丘之北窪然以下為谷焉皆植竹多至數十萬<lb/>
本始升其丘之南麓便仰見師子峰高僅若干尺如舞<lb/>
且踞兩傍復各有峰亞匹之東曰含暉作人立左腋下<lb/>
有穴一腹枵然有四穴日始出則其暉映曖相射西曰<lb/>
吐月頗峭且鋭稍夕月即見其上師子之北有室曰禪<lb/>
窩含暉之東有隙地踰尋甃以石子為環坐者之所藉<lb/>
曰繙經臺傍有峰特出曰立玉然其狀嵌若刀劍劃作<lb/>
<pb n="KR4h0116_WYG_030-17b"/>
四五葉者或曰以地肺名之為宜吐月之西有澗自竹<lb/>
谷中來因架石為梁曰飛虹踰飛虹以西而下其西麓<lb/>
乃北入竹谷中委蛇東來折以南出立玉後而上其東<lb/>
麓復折而南且西出師子前而下其南麓凡丘之巔踵<lb/>
自三西峰外諸小峰又十數計且叢列怪石什伯為羣<lb/>
而所取道往往經緯其間既下南麓有二道其循麓而<lb/>
東者至立雪堂方堂之南為卧雲室又南為指柏軒其<lb/>
循麓而西者至問梅閤問梅與指柏相直梅與柏各一<lb/>
<pb n="KR4h0116_WYG_030-18a"/>
皆相結為蛟虬其夀幾二百年柏之南有池曰玉鑑若<lb/>
鑑影以自媚者梅之西有井曰冰壺初鑿井時得古壺<lb/>
罇地下而其泉冽且甘以瀹茗味尤勝云余在昔於斯<lb/>
逰也盖屢焉而不厭今年秋復與茅宅民陳彦濓張曼<lb/>
端來㳺而因師者予故人也止予宿問梅閤得咏歌其<lb/>
丘與谷者累日師曰是果可以咏歌歟願有記也故書<lb/>
之石而使刋之先是有十二咏書石上其倡者髙太史<lb/>
季廸和者張水部子宜王文學止仲謝翰林𤣥懿今亦<lb/>
<pb n="KR4h0116_WYG_030-18b"/>
為同逰者洪武五年秋七月稽丘王彞記<lb/>
　記中所述髙張諸公詠不及備録今各採其一於後<lb/>
　　　師子林十二詠<lb/>
　　　　師子峰　　　　　　　　　髙啟<lb/>
風生百獸低欲吼空山夜疑是天目嵓飛來此林下<lb/>
　　　　含暉峰　　　　　　　　　張適<lb/>
特起雲成朶髙明玉有暉竒岑映初旭霽色舞羅衣<lb/>
　　　　吐月峰　　　　　　　　　王行<lb/>
<pb n="KR4h0116_WYG_030-19a"/>
昨吐月不缺今吐遽非圓圓缺㸔多少孤峰只宛然<lb/>
　　　　小飛虹　　　　　　　　　申屠衡<lb/>
渴虹飲不足連蜷漸僵縮我來躡其背下瞰無底谷<lb/>
　　　　禪窩　　　　　　　　　　張簡<lb/>
草窩䨇樹下借與定僧居㑹待虚空境坐卧摠從渠<lb/>
　　　　立雪堂　　　　　　　　　陶琛<lb/>
升堂獨立時一言悟未徹皓皓雪齊腰凄凄夜寒切<lb/>
　　　　竹谷<hi>一作栖鳯亭</hi>　　　　　　　僧道衍<lb/>
<pb n="KR4h0116_WYG_030-19b"/>
萬竹雲朝合孤亭月夜明鳯來縁覽徳不為玉簫聲<lb/>
　　　　卧雲室　　　　　　　　　王彝<lb/>
秋潭㸔月還片雨千山暝獨有鉢中龍蜿蜒伴僧定<lb/>
　　　　指柏軒　　　　　　　　　髙啟<lb/>
清隂䕶燕几中有忘言客人來問不譍笑指庭前柏<lb/>
　　　　問梅閣　　　　　　　　　張適<lb/>
陽回知幾許問信臘花前月白無言答如㕘不二禪<lb/>
　　　　玉鑑池　　　　　　　　　王行<lb/>
<pb n="KR4h0116_WYG_030-20a"/>
方池開玉鑑烱烱湛虚明痩影何須照心源巳共清<lb/>
　　　　冰壺井　　　　　　　　　謝徽<lb/>
冰花覆銀床雲液沁瑶甃一勺甘露漿入口不敢潄<lb/>
　　　奉題師子林二十韻就簡天如和尚<lb/>
　　　　　　　　　　　　　　　　張翥<lb/>
老佛叢林伯休居得名園幽藏嵓壑勝夐絶城市喧除<lb/>
徑去宿莽引池發真源鳯亭遡澗橋梅閣臨柏軒咄嗟<lb/>
龍象地丹碧峩雲騫怪石洞庭來荒臺洗秋痕散落萬<lb/>
<pb n="KR4h0116_WYG_030-20b"/>
竹裏劣若熊豹蹲中有青狻猊主當衆峰尊凴陵鬼神<lb/>
㑹呀呷風雷奔道人一飯已趺坐蒲圑温來者自名相<lb/>
何有眼耳根伊昔幻住翁千偈波濤翻作大師子吼洪<lb/>
音殷乾坤師傳一燈出與世爍羣昏摳衣雨花外詎厭<lb/>
㕘學繁要知天目下廣闢甘露門平生楞嚴讀衲侶夙<lb/>
所敦身雖縻塵絫是心了然存睠彼中林社遲暮或往<lb/>
論期師法檀度此道非空言<lb/>
　　　小偈奉簡卧雲室中老師六首　危素<lb/>
<pb n="KR4h0116_WYG_030-21a"/>
坐禪銘自集雲傳一念還超佛祖前此是菩提真種子<lb/>
成華成實自年年<lb/>
天目嵓前澗水聲絶厓荒徑少人行等閒㑹取楞嚴㫖<lb/>
雲散天空月自明<lb/>
九衢塵土自漫漫瞬息光隂孰控摶師子林中方入定<lb/>
天花如雨落嵓端<lb/>
道人燕坐萬縁空栖鳯亭深一徑通只有庭前柏樹子<lb/>
無言長日倚東風<lb/>
<pb n="KR4h0116_WYG_030-21b"/>
鄉僧幾載客吴門世味蕭然道義尊等是江湖未歸去<lb/>
寸心何日與同論<hi>卓峰上人與素同里故云</hi>
落拓京華久未歸山中閒却緑蓑衣閒來描寫虚空㸔<lb/>
但説虚空早巳非<lb/>
　　　五十六字奉上如禪伯　　　　周伯琦<lb/>
多士來㕘萃若林阿師語黙示無心鉢中龍起窺禪定<lb/>
洞口猿吟學梵音鄮嶺寒烟阿育塔祗園秋雨給孤金<lb/>
柏軒梅閣春無恙解組何時遂雅尋<lb/>
<pb n="KR4h0116_WYG_030-22a"/>
　　　夏日過天如禪師　　　　　　錢良石<lb/>
　余夏日過天如禪師竹院周覽歡甚師呼茶坐予竹<lb/>
　下因問西來意作麽意生師答曰修竹不受暑余嗟<lb/>
　嘆而咏歌之不已遂集杜少陵之句以紀師之髙蹈<lb/>
　以發來者之清悟云<lb/>
東下姑蘇臺驚浪滿呉楚江山巳定居喜無多屋宇一<lb/>
丘藏曲折户牖粲可數開軒納微凉脩竹不受暑賛老<lb/>
釋門子文物多師古價重百硨磲榮貴如糞土端居茗<lb/>
<pb n="KR4h0116_WYG_030-22b"/>
續煎香美勝牛乳隠几亦無心敢為故林主今我一殘<lb/>
老衰謝身何補瀟洒共安禪沉思情延佇出門復入門<lb/>
天欲今朝雨庶足充淹留夜䦨接軟語<lb/>
　　　獅子林即景十四首　　　　　維則<lb/>
鳥啼花落屋西東柏子烟青芋火紅人道我居城市裏<lb/>
我疑身在萬山中<lb/>
萬竿緑玉繞禪房頭角森森笋稚長坐起自㩦藤七尺<lb/>
廵林絡繹似廵堂<lb/>
<pb n="KR4h0116_WYG_030-23a"/>
素壁光揺眼倍明隔林風樹弄新晴樹根瓦鼓鳴殘雨<lb/>
恍惚南山水樂聲<lb/>
指柏軒中六七僧坐忘忽怪異香生推窗日色㬉如火<lb/>
薝蔔花開雪一棚<lb/>
相君來扣少林宗官從盈門隘不通散入鳯亭深竹處<lb/>
石林分坐繞飛虹<lb/>
半檐落日晒寒衣一鉢香羮埜蕨肥春雨春烟二三子<lb/>
水西原上種松歸<lb/>
<pb n="KR4h0116_WYG_030-23b"/>
鴉鵲爭巢似憤兵怒鳴死鬬亂縱横可憐踏壊桫欏樹<lb/>
滿地落花無路行<lb/>
道人肩水灌畦蔬托鉢船歸粟有餘飽飯禪和無一事<lb/>
繞池分食餧逰魚<lb/>
卧雲室冷睡魔醒殘漏深深促五更一夢又如過一世<lb/>
東方日出是來生<lb/>
西隣母鶴唳無休鶴意吾知為主憂養得鶴成騎鶴去<lb/>
揚州未必勝蘇州<lb/>
<pb n="KR4h0116_WYG_030-24a"/>
竈兒深夜誦蓮花月度墻西桂影斜經罷轆轤聲忽動<lb/>
汲泉自試雨前茶<lb/>
林下禪闗盡日開放人來㸔卧龍梅山童莫厭門庭鬧<lb/>
不是愛閒人不來<lb/>
斜梅勢壓石闌干花似垂頭照影㸔白晝隂雲天欲雪<lb/>
半池星斗逼人寒<lb/>
雪深三尺閉柴荆嵗晩無心打葛藤立雪堂前人不見<lb/>
秀雲峰似白頭僧<lb/>
<pb n="KR4h0116_WYG_030-24b"/>
　　　師子林三十韻　　　　　　　僧道衍<lb/>
上士栖禪地精藍故有名勝逾林屋洞竒冠闔閭城岌<lb/>
岌諸峰秀青青萬竹榮室同圖藻麗地等布金平刹頂<lb/>
靈光集幢隂瑞靄縈梁飛晴蝀見礦踞怒猊獰近恱罘<lb/>
罳擁遥憐睥睨横桂臨經閣暝蕉傍佛龕清井甃冰壺<lb/>
淨池開玉鑑明鉢拘龍伏卧亭接鳯來鳴曇萼還如菊<lb/>
頻伽詎類鶯庭梅新著彈軒柏老垂纓槲葉欺螺翠榴<lb/>
英妬罽赬露晨知蕙吐日午覺葵傾磵覆叢生荔渠隂<lb/>
<pb n="KR4h0116_WYG_030-25a"/>
樹列檉藥欄蜂恣繞蘚砌蟻艱征風籟吟䨇徑天花雨<lb/>
兩楹炊香馴鴿戀屧響睡厖驚日下旛交影雲深磬一<lb/>
聲蘭燈長際曉蓮漏不違更煖觸松煬竈清喧茗沸鐺<lb/>
篆烟重翳幌鏡月獨懸甍僧出齋房靜童歸化器盈蟬<lb/>
號隨梵奏鶴舞逐經行慕境人勤過忘形客倦迎參時<lb/>
機較宻定處步宜輕踈闊縁方絶孤髙道始成逺閒思<lb/>
結社潜醉願投盟要識林中趣應存物外情㑹須來掃<lb/>
石宴坐學無生<lb/>
<pb n="KR4h0116_WYG_030-25b"/>
　　　師子林池上觀魚　　　　　　髙啓<lb/>
穿蒲尾獨掉唼薲口羣仰波平沒見痕池靜跳聞響漁<lb/>
罛已免捕僧盂每分養落日意無驚識我臨流賞<lb/>
　　　同前　　　　　　　　　　　徐賁<lb/>
微微林景凉悄悄池魚出欲去戯仍戀乍探驚還逸行<lb/>
循曲島幽聚傍新荷密不有濠梁興誰能坐終日<lb/>
　　　七月十五與髙季廸過師林　　張適<lb/>
方罷文字燕復來釋子居輕颷却暑後斜日下林初非<lb/>
<pb n="KR4h0116_WYG_030-26a"/>
無明旦逰偶此清思餘適當解夏日羣公正安舒或出<lb/>
囊中文或發函中書久論理昭析𤣥談趣中虚仰聽歸<lb/>
林翼俯察沉淵魚物性咸自適逰心亦晏如<lb/>
　　　七月廿七日過東郭師子林蘭若如海上人索<lb/>
　　　予畫因冩此圖并為之詩　　　倪瓉<lb/>
宻竹鳥啼邃清池雲影閒茗雪爐烟裊松雨石苔斑心<lb/>
靜境恒寂何必居在山窮途有行旅日暮不知還<lb/>
　師子林菴在城東北隅元至正二年僧維則建多聚<lb/>
<pb n="KR4h0116_WYG_030-26b"/>
　竒石狀類狻猊故取佛氏語名一名菩提正宗寺内<lb/>
　有十二景名人題咏甚多不能悉録今取其文并人<lb/>
　各存其一首其備載紀勝集嘉靖中為勢家所廢萬<lb/>
　厯壬辰始復賜額曰聖恩并大藏經一部<lb/>
　　　送𢎞上人住蘇州正覺寺詩序　金問<lb/>
蘇城中多名藍勝刹相望而起正覺其一也相傳為岐<lb/>
王公香火院穹堂奥殿宏壯竒麗自剏迨今數百年來<lb/>
固非一人一日之力而纂承繼述自非制行精白願力<lb/>
<pb n="KR4h0116_WYG_030-27a"/>
宏深鮮克有濟滇南𢎞上人自永樂甲午不逺萬里來<lb/>
朝既領職於天界禪寺尋奉詔㫖逰方若湘湖閩浙間<lb/>
名山古跡涉歴殆遍常住福州天王寺伐翳剗莽聿有<lb/>
成功未幾來吴因駐錫焉起閶門釣橋於頽波斷岸之<lb/>
間造承天寺萬佛於層樓傑閣之上與凡方便事力有<lb/>
可及者無不盡其心焉由是道譽益隆禪芳益茂乃宣<lb/>
徳乙卯㑹覺報主席久虚未有當其任者衆舉上人為<lb/>
宜遂達於録教事者𢎞因以寺名奏請特賜今額其所<lb/>
<pb n="KR4h0116_WYG_030-27b"/>
以仰承帝訓往踐祖庭士庶具瞻山川増觀不可無文<lb/>
以表著之也中書舍人姜君子徴得同朝大夫士送上<lb/>
人詩若干篇謁予序首簡予惟佛氏之學外形骸齊恩<lb/>
怨踽踽涼涼将特立於物表其自視不輕矣然自昔神<lb/>
僧勝士能不死其名者亦資文以傳爾予雖未識𢎞而<lb/>
大夫士之詩鏘金戛玉諧鈞協頀必其有可誦之寔矣<lb/>
矧子徴之請予言尚容靳哉是年秋九月初吉行在太<lb/>
常少卿兼翰林院侍讀學士金問公素序<lb/>
<pb n="KR4h0116_WYG_030-28a"/>
　　　正覺寺記　　　　　　　　　呉寛<lb/>
吴城中分四隅惟東南居民鮮少自巷衢外彌望皆隙<lb/>
地大率與郊埜類訪其遺迹先朝廢宅及故佛老之宫<lb/>
為多今正覺寺者相傳其先為宋楊和王别墅後為元<lb/>
人陸志寧寓館既而捨為僧寺號大林菴國朝二十五<lb/>
年洪武詔清理釋教菴併入萬夀寺遂廢久之一内侍<lb/>
有公事於吴得其地適有僧自滇南來曰𢎞此宗者才<lb/>
智人也寓於吴多所興修内侍遂以其地遺之於是此<lb/>
<pb n="KR4h0116_WYG_030-28b"/>
宗上京師奏乞為寺朝廷特從之因賜寺額曰正覺而<lb/>
為住持寔自此宗始時宣徳乙卯嵗也其事見翰林學<lb/>
士金公問所贈序文此宗沒傳其徒福暄暄傳其徒祖<lb/>
鎮再世有戒行能守其業予時故家居與故山西參政<lb/>
祝公往逰坐談竟日留詩而還盖二十餘年矣一日鎮<lb/>
公以書來言寺創於前人巳久未有記之者願書之夫<lb/>
吴自六朝來佛老之宫相望於郡中穹門廣殿長廊傑<lb/>
閣土木之功窮極侈麗所以成此者豈皆其徒之身之<lb/>
<pb n="KR4h0116_WYG_030-29a"/>
所出哉出之人而從其説以為福田利益者也予甞獨<lb/>
愛正覺為寺其地殆百畆非不能為彼侈麗之觀者顧<lb/>
其屋纔數楹於奉佛居僧僅足而已其外悉用以樹藝<lb/>
其徒特食其所入以自足不鼓其説以求人其賢於其<lb/>
類者哉故為記之志寧故大家在當時園亭勝絶尤好<lb/>
植竹至今美種蔓延不絶人猶以竹堂稱之地既幽僻<lb/>
入其寺竹樹茂宻禽聲上下如在山林中不知其為城<lb/>
市也又幸其去予家更邇徒歩可至予将歸老良時策<lb/>
<pb n="KR4h0116_WYG_030-29b"/>
杖與故舊子姪同逰於此即事賦咏其樂有日也<lb/>
　　　正覺寺退居記　　　　　　　徐源<lb/>
浮屠氏多衆庶家俊秀子初未喻儒術可以經世故郤<lb/>
歩從釋授佛書稱弟子始祝髮為侍者稍長為維那其<lb/>
進為藏主為首座以至為長老巍然領袖主名山大刹<lb/>
之席凡日用飲食衣服菜果香燈之費慶祝朔望雨暘<lb/>
祈禱之儀悉掌之衆則受成視訓其才且能者從而張<lb/>
大其教崇建乎殿宇麗設乎貌像金碧煥耀鼓動逺近<lb/>
<pb n="KR4h0116_WYG_030-30a"/>
華嚴大藏之書㑹讀羣誦積日絫月動千百部功在沙<lb/>
門於是洗心藏宻異居别處投身物外所謂飲食衣服<lb/>
菜果香燈慶祝朔望雨暘祈禱之事不服治理日維掃<lb/>
榻焚香髙者欵賔談詩下者念佛待老是東堂樂地梵<lb/>
言所云波羅者是也吴城東南有竹堂寺為元陸志寧<lb/>
園亭嘉竹蔓衍幽禽宻樹逰其間者若在山林初為宋<lb/>
楊和王别墅傳之志寧志寧復捨為大林菴國朝宣徳<lb/>
十年滇南僧𢎞此宗者逰寓於此始奏改今寺賜名正<lb/>
<pb n="KR4h0116_WYG_030-30b"/>
覺事載翰林學士金公問贈行序中此宗再傳得今祖<lb/>
鎮清修澹泊於寺為稱成化壬辰推為主席嵗在丙申<lb/>
乃退先是贈侍郎東庄吴翁鄉士叔謙錢翁俱交厚於<lb/>
鎮捐厥材費剏為退居堂室軒墀庖井湢厠秩然就位<lb/>
厥後好事者又助而闢之於是寛衍潔凈幽雅成趣逮<lb/>
正徳改元鎮之居是踰三十年矣乃者磨石介侍郎之<lb/>
孫嗣業過予請記惟鎮初去其家以從浮屠氏而退焉<lb/>
則其志慮澄澈與世相忘所謂見性到㟁久矣回想楊<lb/>
<pb n="KR4h0116_WYG_030-31a"/>
和志寧當時富貴地在而物改時已變而竹獨存則萬<lb/>
鍾之貴千駟之富其於我何有哉夫凡物有其進必有<lb/>
其退雖造物隂陽寒暑皆然也若鎮也可謂達其理矣<lb/>
吾黨之士與鎮少逰竹堂或就假居卒業久之去為有<lb/>
司為京曹其于生民飲食菜果日用能主之否也能不<lb/>
使之告乏否也能𢎞大吾儒之教否也猶且汲汲求進<lb/>
忘其退焉嗚呼異時懸車過鎮得共此樂者不知伊誰<lb/>
人也記之以待通議大夫都察院右副都御史致仕瓜<lb/>
<pb n="KR4h0116_WYG_030-31b"/>
涇徐源撰<lb/>
　　　與參政祝公逰正覺寺　　　　吴寛<lb/>
陸公巳逝逐浮塵𢎞老重來刈野榛百畝園林成故事<lb/>
一天風雨醒逰人碧梧淨洗今何在修竹叢生舊有因<lb/>
白髮耆英留醉墨晩凉傳玩席間珍<lb/>
　　　己未春與天台李秋官吾蘇楊黄門同逰竹堂<lb/>
　　　過古石上人梅東房時梅爛開小宴花下賦此<lb/>
　　　　　　　　　　　　　　　　沈周<lb/>
<pb n="KR4h0116_WYG_030-32a"/>
竹堂梅花一千樹香雪塞門無入處秋官黄門兩詩客<lb/>
騎馬西來為花駐野翁攜酒亦偶同花不留人人自住<lb/>
滿身毛骨沁冰影嚼蕋含香各捜句吉祥牡丹清本欠<lb/>
定恵海棠幽亦未只凴坡口詫繁華似恐同花不同趣<lb/>
酒酣塗紙作横斜筆下珠光濕春露只愁此紙捲春去<lb/>
明日重尋花滿地<lb/>
　　　竹堂留别　　　　　　　　　金琮<lb/>
問我歸期尚漫然老僧預餞竹堂前此身清淨元無垢<lb/>
<pb n="KR4h0116_WYG_030-32b"/>
今日遲留似有縁栁色到門青送酒梅花開樹白連錢<lb/>
醉來忘却下山路明日滿城生夜烟<lb/>
　　　過正覺寺　　　　　　　　　皇甫信<lb/>
暫著荷衣到上方梅花無數落清香山牕僧定眠雲冷<lb/>
石鉢龍歸帶雨凉舍利有光迷寳座佛燈分影照金廊<lb/>
題詩不覺歸來晩回首遥天落日黄<lb/>
　　　雪晏竹堂寺　　　　　　　　王寵<lb/>
逺公偏愛客髙㑹兔園才畫室香貂滿天花寳樹開林<lb/>
<pb n="KR4h0116_WYG_030-33a"/>
端迷塹谷象外徹樓臺對此復能醉長歌甘草萊<lb/>
　　　竹堂　　　　　　　　　　　皇甫涍<lb/>
香積深藏竹雲寒鐘磬㣲踏花迷雨徑入鳥到林扉真<lb/>
相看猶在浮踪悵屢回來兹躭寂樂清夜坐忘歸<lb/>
　正覺禪寺在城東南隅其先為楊和王别墅元為陸<lb/>
　志寧寓館尋捨為大林菴洪武中廢永樂中滇南僧<lb/>
　𢎞此宗再建奏賜今額吴寛記其地多美竹又稱竹<lb/>
　堂寺<lb/>
<pb n="KR4h0116_WYG_030-33b"/>
　　　閒趣軒記　　　　　　　　　徐有貞<lb/>
吴之東禪寺有正受上人者其迹寄浮屠中而志慕吾<lb/>
儒攻詩文善談論賢達士多與之逰居一軒髙敞幽闃<lb/>
中惟貯古今圖籍不設佛事客至則相與倒觴和詩竟<lb/>
日不厭嘗自詫曰世間事無我與矣而求閒者莫我若<lb/>
焉遂大署其軒之楣曰閒趣因予表兄范以清來京師<lb/>
請為之記余以其浮屠能慕吾儒也乃不之拒夫趣向<lb/>
也志意之所向為趣若目向色而有視之趣也耳向聲<lb/>
<pb n="KR4h0116_WYG_030-34a"/>
而有聽之趣也鼻向臭口向味而有嗅嗜之趣也是皆趣<lb/>
也而志意之趣尤大志之向富貴也則有富貴之趣志之<lb/>
向功名也則有功名之趣志之向道義也則有道義之趣<lb/>
富貴之趣淫功名之趣壯道義之趣真天下之趣富貴十<lb/>
八九焉功名五六焉道義一二焉盖耳目鼻口之趣同而<lb/>
志意之趣異異焉者要亦不出乎三者之外矣今受也又<lb/>
獨以閒趣名余不知其何趣也其耳目鼻口之趣乎則色<lb/>
聲臭味皆浮屠氏所幻而空之者也其志意之趣乎則富<lb/>
<pb n="KR4h0116_WYG_030-34b"/>
貴功名亦浮圖氏所幻而空之者也惟道義不可以空幻<lb/>
而浮屠氏又不知求也然則其趣果何在耶雖然受雖迹<lb/>
浮屠其志意非專向浮屠者也使其不迹浮屠則其於富<lb/>
貴功名道義之間亦必有所取矣惟其迹浮屠故棄富貴<lb/>
謝功名越道義而自趨於幽寂無事之域與山水雲月為<lb/>
侣不以閒為趣得乎宜其求閒之深也夫趣富貴者不知<lb/>
求閒趣功名者不及求閒而趣道義者不必求閒求閒者<lb/>
誠莫若受也嗟乎受也予不惜其不得富貴功名之趣而<lb/>
<pb n="KR4h0116_WYG_030-35a"/>
獨惜其不得道義之趣也茍以浮屠氏空幻為言則其所<lb/>
謂閒趣者亦空幻又豈復有軒之可名而待予記哉<lb/>
　　　閒趣軒　　　　　　　　　　遇賢<lb/>
門前緑樹無啼鳥階下蒼苔有落花聊與東風論箇事<lb/>
十分春色属誰家<lb/>
　　　宿東禪靜公房　　　　　　　吴寛<lb/>
來為東荘逰還作東林宿林下扣禪扉幽徑行自熟齋<lb/>
厨夜寂然倦睡襍僧僕方床習趺坐飲我一茶足坐久<lb/>
<pb n="KR4h0116_WYG_030-35b"/>
湯室温洗沐解塵服袖翁故延欵展畫更燒燭逶迤水<lb/>
上城突兀月中屋夜靜風轉號曠野有髙木踈雨忽復<lb/>
來春夢不可續端如紫極宮百感入詩腹便當逰汗漫<lb/>
安復事拘束晩嵗返舊廬為隣豈須卜<lb/>
　　　同前　　　　　　　　　　　李應禎<lb/>
松杉滿院風瓜豆一籬緑不聞車馬過時得髙人宿暫<lb/>
來還獨歸悵望城東曲<lb/>
　　　八月廿二日與諸友過東禪　　蔡羽<lb/>
<pb n="KR4h0116_WYG_030-36a"/>
巳候東林磬仍追緑䕃凉波光廻佛地樹色寂溪堂坐<lb/>
訝尊中翠行憐屐齒香日沉初夢醒黄鳥弄幽房<lb/>
　　　其二<lb/>
廬山月未起座上白蓮開巳識逺公操何妨謝客來秋<lb/>
風動溪籟蘭氣發山盃片石難将去煩君䕶緑苔<lb/>
　　　晩過東禪　　　　　　　　　皇甫涍<lb/>
爐氣花隂禪徑重髙僧出世住中峯尋幽自入清溪路<lb/>
遥聽雲門起暮鐘<lb/>
<pb n="KR4h0116_WYG_030-36b"/>
　東禪教寺在萬壽東南臨城濠呉赤烏間陳丞相宅<lb/>
　因池中生瑞蓮遂捨為寺名鎮國院唐大中間敕改<lb/>
　東禪明覺寺宋異僧遇賢號林酒仙居之元至正間<lb/>
　燬國朝洪武間重建<lb/>
　　　過永定廢寺　　　　　　　　髙啓<lb/>
亂後僧何去門閒落葉時畫昏秋螙老齋斷午禽飢罷<lb/>
説傳心法猶看賜額碑不知興壊理來此豈無悲<lb/>
　　　過永定精舍訪南岳上人　　　劉鉉<lb/>
<pb n="KR4h0116_WYG_030-37a"/>
誰識名林有逺公閒齋只住郡城東詩禪脱悟追靈澈<lb/>
畫墨清虚肖惠崇座上梵追金磬響佛前燈應寳幢紅<lb/>
相過莫問三乗道萬法由來本是空<lb/>
　　　永定精舎　　　　　　　　　楊循吉<lb/>
古刹呉城裏相傳始自唐殿髙鷹磨頂門啟檜成行布<lb/>
地将千載分燈有數房涵空雲沼淨當閣野梅長塵動<lb/>
無餘法經完室藴香暫逰非久住靈境獨徜徉<lb/>
　永定講寺在呉縣東南吴地記云梁天監中蘇州刺<lb/>
<pb n="KR4h0116_WYG_030-37b"/>
　史吴郡顧彦先捨宅建唐乾符間賜今額陸鴻漸書<lb/>
　韋應物罷郡寓居寺中故多賦咏初寺在閶門北景<lb/>
　福五年始遷於此天福中更名普慈元僧聲九臯作<lb/>
　海印堂又取韋詩作閒齋元末燬國朝洪武中重建<lb/>
　嘉靖間郡守胡纉宗廢為金鄉書院惟存一房於後<lb/>
　出入<lb/>
　　　蘇州南禪院白氏文集記　　　白居易<lb/>
唐馮翊縣開國侯太原白居易字樂天有文集七帙合<lb/>
<pb n="KR4h0116_WYG_030-38a"/>
六十七卷凡三千四百八十七首其間根源五常枝派<lb/>
六藝恢王教而𢎞佛道者多矣然寓形放言縁情綺語<lb/>
者亦往往有之樂天佛弟子也備聞聖教深信因果懼<lb/>
結來業悟知前非故其集家藏之外别録三本一本寘<lb/>
於東都聖善寺塔院律庫中一本寘於廬山東林寺經<lb/>
藏中一本寘於蘇州南禪院千佛堂内夫惟悉索敝文<lb/>
歸依三藏者其意云何且有本願願以今生世俗文字<lb/>
放言綺語之因轉為将來世世賛佛乗轉法輪之縁也<lb/>
<pb n="KR4h0116_WYG_030-38b"/>
三寳在上寔聞此言開成四年二月二日樂天記<lb/>
　　　南禪集雲寺重建大雄殿記　　呉寛<lb/>
吴有佛寺曰南禪集雲者國初賜額也寺之始建不可<lb/>
考自唐宋以來多名僧居之皇明又有若寳曇和尚者<lb/>
髙皇帝知其名召赴闕下俾住蜀之峨嵋化行其地久<lb/>
之而還因奏先所居吴門集雲旁有妙隠大雲二寺乞<lb/>
合而一之為是上從之始賜今額寔洪武二十四年也<lb/>
事見左善世𢎞道所制寳曇塔銘乃成化十二年十月<lb/>
<pb n="KR4h0116_WYG_030-39a"/>
十三日寺燼於火主僧徳本以為巳事欲重建之而力<lb/>
未能也於是徧叩富室求施積財蓄料盖越十寒暑爰<lb/>
以二十二年五月十一日興工始克建所謂大雄殿者<lb/>
像設既完供養益盛乃復建方丈以為宴息之所觀者<lb/>
稱歎以本公之勞其心力役其精神不負乎其教有可<lb/>
嘉者然其意猶以寺之規制未備欲悉建之而力亦未<lb/>
能也特求予記其功之成者至於數四而不巳惟兹寺<lb/>
在城之南有山林幽絶之勝自昔賢士大夫嘗辱愛之<lb/>
<pb n="KR4h0116_WYG_030-39b"/>
盖唐開成初寺僧法𢎞恵滿等作千佛堂經藏刺史白<lb/>
樂天既為之記又嘗以文字七帙寘於寺中非以寺之<lb/>
有人而有所託乎及宋蘇子美謫湖州長史流寓吴中<lb/>
作滄浪池以樂今其寺後積水猶汪汪然子美嘗遺洛<lb/>
中故人詩云吴多佛寺可逰兹寺非其首歟夫前賢遺<lb/>
事其可攷如此予獨愛一言而不為本公復哉本公字<lb/>
一源俗出陽湖馬氏而受業於半塘夀聖寺曰顯祖庭<lb/>
為徒今年老退歸舊隠而惓惓於兹寺如此真所謂不<lb/>
<pb n="KR4h0116_WYG_030-40a"/>
負其教者乎<lb/>
　　　贈鏡菴上人　　　　　　　　徐縉<lb/>
滄浪池頭秋水深滄浪亭上秋月明上人栖隠巳七十<lb/>
披衣擁錫傾相迎竹扉松徑自成趣猶記當年濯纓處<lb/>
從兹借榻學無生笑指天花落庭樹<lb/>
　南禪禪寺唐開成間僧元遂建有千佛堂轉輪經藏白<lb/>
　居易記居易在郡嘗書白氏長慶集留千佛堂舊稱<lb/>
　南禪寺唐有之今失所在按今寺在郡學東本名集<lb/>
<pb n="KR4h0116_WYG_030-40b"/>
　雲國朝洪武中名僧示應號寳曇和尚者奏請為南<lb/>
　禪集雲寺成化中燬僧徳本重建吴寛記正徳中寺<lb/>
　僧良定建天王殿嘉靖中住持祖重修楊循吉記<lb/>
　　　大雲菴重建殿宇記　　　　　楊循吉<lb/>
天竺聖人一仁而巳矣其法東流二千餘年雅為王公<lb/>
大人之所尊仰所以寳坊金刹隨方顯現吴為大郡尤<lb/>
為櫛比焉大雲庵者南禪集雲之别院也洪武中寳曇<lb/>
師欽奉髙皇帝賜額統之本寺吴中諸蘭若多出前代<lb/>
<pb n="KR4h0116_WYG_030-41a"/>
褒崇至於親承聖渥惟此得之且寳曇遺塔所在前沼<lb/>
後岡古松標夀有廣陵南園之舊跡斯非伽藍之傑然<lb/>
者歟境不能勝必有嗣人燬而復興兹惟道力於是西<lb/>
房一峰嵩公暨徒松嵓鎮公又一治於斯菴也當正徳<lb/>
中菴遭回禄已為瓦礫之塲十二年一峰師徒以已資<lb/>
先建大殿不藉檀施之力閲八月告成至今嘉靖三年<lb/>
又建堂宇門廡自為一房亦成座下半雲雪溪本㛠吟<lb/>
筆馳聲叢林至是咸預駿奔共落勝舉然後祝聖有所<lb/>
<pb n="KR4h0116_WYG_030-41b"/>
居衆有寮美哉輪且奐矣十四年南禪主席缺貟衆推<lb/>
松嵓為綱紀亦為盡力修盖傾嚢無吝明年随牒上禮<lb/>
部領劄住寺既歸具事跡請記尋先約也惟大雄氏之<lb/>
道𢎞被四洲匪徒以寂滅為事其中富貴與世諦等惟<lb/>
善嗣者受其福兹菴化舊為新能恢𢎞先業非其迓承<lb/>
紹續得人之一驗歟且荷國家恩命外縁無擾受賜匪<lb/>
常得不晨香夕燈以竭焚脩之報耶永構法隆傳祀無<lb/>
極可不朂諸一峰妙通醫術體釋行仁由是克裕淨財<lb/>
<pb n="KR4h0116_WYG_030-42a"/>
用充興復既峥嶸於法門矣松嵓剛直有為醫學尤精<lb/>
兼好文字皆前修之上足本山之小宗昔之創固不易<lb/>
也今復尤為難焉是宜書以志之<lb/>
　　　草菴紀㳺詩并引　　　　　　沈周<lb/>
　𢎞治十年八月十七日余有役於城東寓草菴為始<lb/>
　逰也菴名本大雲菴前有吉草菴者居之遂譌為結<lb/>
　草菴菴近南城竹樹叢邃極類村落間隔㟁望之地<lb/>
　浸一水中其水從葑溪而西過長洲縣治支港稍南<lb/>
<pb n="KR4h0116_WYG_030-42b"/>
　折而東復南衍至菴左流入環後如帶滙前為池其<lb/>
　勢縈互深曲如行螺殻中池廣十畆名放生中有兩<lb/>
　石塔一藏四大部經目一藏寳曇和尚舍利東西二<lb/>
　小洲橢而方浮汨塔下猶筆研相倚東洲南次通一<lb/>
　橋惟獨木板耳過洲復接一木橋人行側足慄股徹<lb/>
　橋若與世絶自此達主僧茂公房房據東偏中有佛<lb/>
　殿後亘土岡延四十丈髙逾三丈上有古栝喬然十<lb/>
　尋其枝骳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>深翠數百年物西亦有房與東房等寔<lb/>
<pb n="KR4h0116_WYG_030-43a"/>
　茂之姪禎公分栖處也山空水流人境俱寂宜為脩<lb/>
　禪讀書之地勝國時有斷厓和尚肇業於此繼之寳<lb/>
　曇曇傳為斷厓轉生皆了悟之人地理家謂其四獸<lb/>
　俱全風氣藏鬱以是觀之吴城諸蘭若莫之及矣是<lb/>
　夕宿西小齋紙窓月色耿耿無寐因得五字律一首<lb/>
塵海嵌佛地廻塘獨木梁不容人跬歩宛在水中央僧<lb/>
閒兀蒲坐鳥鳴空竹房巍然雙石塔和月浸滄浪<lb/>
　　　沈石田寓結草僧院次韻　　　楊循吉<lb/>
<pb n="KR4h0116_WYG_030-43b"/>
門前即人世活板作飛梁古殿崇三寳寒泉繞四央松<lb/>
枯老成怪蜂出晩知房更擬分禪榻來聽夜雨浪<lb/>
　　　贈澄上人　　　　　　　　　蔡羽<lb/>
五載栖雲宅如浮海上舟斷梁僧渡熟踈竹鳥啼稠靜<lb/>
得觀魚樂閒堪學道謀棹歌何處起城裏有滄洲<lb/>
　　　寓大雲菴贈茂公　　　　　　王寵<lb/>
趺坐長眉老稜稜挿五峰池開通寳筏巢古挂雲松拄<lb/>
杖胡藤㫁袈裟金縷縫徑行那出户堦蘚自蒙茸<lb/>
<pb n="KR4h0116_WYG_030-44a"/>
　　　贈松嵓　　　　　　　　　　顧鼎臣<lb/>
老衲身貧道不貧談經施藥濟貧人嵓松可是千年物<lb/>
影落金山丈六身<lb/>
　大雲菴一名結草菴在南禪寺東即其别院也元至<lb/>
　正間僧善慶建<lb/>
　　　碧筠精舍記　　　　　　　　蔡羽<lb/>
天王寺之南洲為精舍竹二畆池倍之閣十尋軒五竹<lb/>
之一客之造南洲先於軒次竹次池次閣還休於軒古<lb/>
<pb n="KR4h0116_WYG_030-44b"/>
器像充焉暑之月池於濯竹於巾窓於書席於琴於奕<lb/>
閣於風酒食之㑹則於軒其霽也池明竹明窓明席明<lb/>
軒明而閣又極明城中之臺榭城外之雲山皆在閣前<lb/>
其晦也池暝竹暝窓暝而閣亦暝聞萍藻之聲竹之韻<lb/>
而巳余之卧是軒也當壬午六月洞心澄覽則得之池<lb/>
焉洒襟臆䬃毛髮則得之竹焉晝書昏誦則得之窓焉<lb/>
慿空御逺觀中吴之氣雲物之變則得之閣焉憩息舒<lb/>
倦守神則得之軒焉彌月居得巳多使終身居之得又<lb/>
<pb n="KR4h0116_WYG_030-45a"/>
何如也書以為碧筠精舍記<lb/>
　　　送常上人住蘇城天王寺　　　謝縉<lb/>
巍巍梵刹古宮邉講席新登况盛年山迥栁橋聞錫振<lb/>
林閒槐市見燈燃芭蕉緑上繙經葉薝蔔香飄煮茗烟<lb/>
好對清風揮玉麈蓮花漏底坐談𤣥<lb/>
　　　再至天王寺有感　　　　　　王鏊<lb/>
深鎖禪扉暫一開竹間那復舊池臺嵗寒只有庭前柏<lb/>
五十年前見我來<lb/>
<pb n="KR4h0116_WYG_030-45b"/>
舊日沙彌今老禪白頭我亦異當年見恒河性依然在<lb/>
莫為浮生一惘然<lb/>
　　　天王寺訪濟之不遇　　　　皇甫信<lb/>
特為尋君不見君山牕寂寂鎖秋雲偶然回首逢僧話<lb/>
滿樹寒蟬帶夕曛<lb/>
　　　天王寺　　　　　　　　　胡纉宗<lb/>
叢竹隂隂覆子城煗雲靄靄度瓜涇僧歸何處溪頭雨<lb/>
野寺寂寥春鳥鳴<lb/>
<pb n="KR4h0116_WYG_030-46a"/>
　天王寺在子城西唐大厯元年僧不空建<lb/>
　　　姑蘓能仁菴記　　　　　　　祖瑛<lb/>
有道者不求人知而人自知之故身彌隠道愈顯天目<lb/>
幻住本公其道大而弟子至者衆逃於窮山海島弟子<lb/>
追逐之不捨髙麗君長即山問道朝廷屢徴不起於其<lb/>
死也諡之以普應國師之號仍賜其書入藏嗚呼何其<lb/>
盛哉夫内不足者急於人知而人不之親窶人之子得<lb/>
一金日抱之以號於道路曰吾甚富吾甚富而人莫不<lb/>
<pb n="KR4h0116_WYG_030-46b"/>
笑之若夫積富之家深藏若虚其有道者亦若是耶方<lb/>
師之逃於潜至乎皖也有祖震者先隠此山願為役終<lb/>
身從逰匡廬金陵旋至天目擇其勞者躬為之如庚桑<lb/>
之於老聃薛勤之於郭林宗明大禪之於妙善必有厭<lb/>
服其心者也至大四年吴江居士陳無心以白洋山新<lb/>
菴施師名之曰順心庵俾震主之震以姑蘇為禪衲逰<lb/>
訪之所而無所歸及至治二年買仰家橋嚴氏地南北<lb/>
至河東西延二百三十三尺卓菴曰能仁以駐飛錫有<lb/>
<pb n="KR4h0116_WYG_030-47a"/>
果菴居士吴志英者佐之施財作觀音羅漢之像自門<lb/>
而室及買菴基之右太湖余氏地為園南北至河東西<lb/>
延八十三尺至順二年復買菴基之左戴氏民地為園<lb/>
南北至河東西延八十五尺爰及松陵贍衆之田六十<lb/>
二畆心之所施者畢應菴既成以順心所度弟子正性<lb/>
領菴事定為甲乙傳授立誓以示誨盖震之侍師既巳<lb/>
得師之道焉用其土苴固足以成教况其精者乎於是<lb/>
震之死又一年矣性慮其後罔念先規而斁成法介吾<lb/>
<pb n="KR4h0116_WYG_030-47b"/>
友福慶院長老從雅求文為記為述本公之行震之能<lb/>
勤其師以告之云元至順三年二月十一日四明沙門<lb/>
祖瑛撰翰林學士承㫖榮禄大夫知制誥兼修國史趙<lb/>
孟頫題篆<lb/>
　　　能仁菴開山祖師遺囑　　　法雷震<lb/>
祖震自幼出家濫叨田服唯清苦自持堅守戒法持往<lb/>
淮西天柱山結茅居之時天目幻住和尚方來兹山遂<lb/>
發志㕘禮而夙縁慶幸乃䝉攝受誓期終身給侍巳而<lb/>
<pb n="KR4h0116_WYG_030-48a"/>
從師過廬岳之金陵歸天目日設夜禪寒暑不憚勞苦<lb/>
至大四年有吴江檀越無心陳君建菴于吴城西白洋<lb/>
山請師開山師名菴曰順心俾震主之領衆焚脩告天<lb/>
祝夀自爾菴縁益隆食指亦衆乃剃弟曰善權善濤正<lb/>
午正等正性正智各領菴務復剃正勤正登正行切念<lb/>
十方禪侶㕘學問道往來無栖宿之所至治二年買府<lb/>
城仰家橋嚴氏宅第卓菴扁曰能仁及承果菴居士吴<lb/>
公施財作觀音羅漢并莊嚴供養之具仍買菴基之左<lb/>
<pb n="KR4h0116_WYG_030-48b"/>
右太湖余氏戴氏地為園其基若園南北抵河東西總<lb/>
延四百一尺及呉江贍衆之田六十二畝九分凡庵之<lb/>
未備者亦化縁而成之復承吾友道翁禪師以長洲之<lb/>
二十都東吴鄉山居施余名之曰能仁慶福菴命徒弟<lb/>
正智掌之泰定間震以老病引退檀越隣峰徒弟正午<lb/>
正等領順心菴事方歸休能仁未㡬衰病日攻復命徒<lb/>
弟正性領能仁菴事自性而下擬為甲乙之傳俾後之<lb/>
來者重念其師建始之心當從佛恩次福檀度㧞濟寃<lb/>
<pb n="KR4h0116_WYG_030-49a"/>
苦超度沉淪自利利他令法久住若不然者即邪魔外<lb/>
道重招來業決非吾之眷屬也大元至順二年春正月<lb/>
十二日老僧祖震遺囑付能仁主僧正性收執元紀元<lb/>
年春正性買東園東北枕河王氏空地一方入深二十<lb/>
丈五尺東西延二十文三尺因付吾師遺囑摹刻上石<lb/>
遂識於後至元二年十月十七日住山沙門正性立石<lb/>
呉興趙孟頫書丹并篆<lb/>
　能仁菴在城西北隅仰家橋西元至治間僧祖震建<lb/>
<pb n="KR4h0116_WYG_030-49b"/>
　僧祖瑛記今為勢家所有<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹續集卷三十<lb/>
</p>
<p>
</p>
  </div>
<div>
                <head>吳都文粹續集巻三十一</head>
    <p>
<pb n="KR4h0116_WYG_031-1a"/>
欽定四庫全書<lb/>
　吳都文粹續集巻三十一　　明　錢穀　撰<lb/>
　　寺院<lb/>
　　　平江幻住菴記　　　　　　　明本<lb/>
清淨本然云何忽生山河大地楞嚴有是語昔僧問瑯<lb/>
琊琊返是語以荅之僧頓悟𤣥㫖人徒知山河大地是<lb/>
幻而不知清淨本然亦幻也鏡光本淨物像無狀而生<lb/>
水體元清月影不期而現原夫昭昭影像所現之幻迹<lb/>
<pb n="KR4h0116_WYG_031-1b"/>
也澄澄水鏡能現之幻體也幻與幻盡覺與覺空斯僧<lb/>
所以悟極也大徳庚子予逰吳中郡人陸公徳潤施松<lb/>
岡數畆於閶門之西地曰雁蕩結茅以栖禪者踵至𢎞<lb/>
開淨域三見青黄絶際矣上人永中與董菴務一日集<lb/>
衆請名其菴因謂衆曰二千年外大覺世尊棄王位卧<lb/>
深雪覩明星於無邊有情同時涉入如幻三昧嗟乎衆<lb/>
僧迨今沉酣情妄而不自知我曹出家雖依此如幻三<lb/>
昧而住如幻三昧亦有所未悟者宜以幻住名之可乎<lb/>
<pb n="KR4h0116_WYG_031-2a"/>
時有避席而言者曰承教有言幻身滅故幻心亦滅幻<lb/>
心滅故幻塵亦滅幻塵滅故幻滅亦滅幻滅滅故非幻<lb/>
不滅其不滅者是住乎非住乎予曰子以識量分別欲<lb/>
知幻法是住非住無乃増益幻見安有悟入之理也爾<lb/>
但能藴無義語於識藏以究其心捧應量器於檀門以<lb/>
正其命荷八尺出作入息之具以効其勞守諸祖萬慮<lb/>
氷消之誠以堅其志一旦識解頓盡功用兩忘廓爾無<lb/>
依劃然超悟則是住非住正不待借手於無臂之人也<lb/>
<pb n="KR4h0116_WYG_031-2b"/>
越十八年嵗丁巳中忽相值於吳淞江之舟中從容叙<lb/>
舊亟請筆以為幻住菴記擬相傳於久遠云爾<lb/>
　　　雁蕩除夜<lb/>
茅屋三間冷似氷灰頭土面十餘僧掃除自己閒枝葉<lb/>
不打諸方爛葛藤就手揭開新嵗厯和光吹滅舊時燈<lb/>
頂門別具摩醽眼越死超生似不曾<lb/>
　　　宿幻住栖雲堂　　　　　　髙啟<lb/>
牕白鳥聲曉殘鐘度溪水此時幽夢迴獨在空山裏松<lb/>
<pb n="KR4h0116_WYG_031-3a"/>
巖留佛燈葉地響僧履余心方正寂無使羣動起<lb/>
　　　遊幻住精舍<lb/>
寒扉斜向竹間推此日重來是幾迴行遍空林僧不見<lb/>
慰人憐有一枝梅<lb/>
　　　宿幻住草菴二首　　　　　　道衍<lb/>
草菴寂寂住城西寒夜重來樂舊栖譙鼓無聲更漏永<lb/>
滿林殘月聴烏啼<lb/>
一燈長夜佛前明庭樹枝多宿鳥鳴野外霜寒人未起<lb/>
<pb n="KR4h0116_WYG_031-3b"/>
林僧肅肅又經行<lb/>
　　　訪幻住院僧不遇　　　　　　張適<lb/>
捫蘿躡髙巖入院分禪席松風來澗阿烟霞䕶石壁白<lb/>
鶴向人鳴閒雲同客集久為塵縁覊愜此幽境寂道人<lb/>
不知還西崦己含夕<lb/>
　　　幻住木蘭花　　　　　　　　伊乗<lb/>
春濃桃李競追歡一段幽情在木蘭且得閒身遊寳地<lb/>
憑將老眼送朱丸女郎名在人猶惜甫里才髙和獨難<lb/>
<pb n="KR4h0116_WYG_031-4a"/>
願借黄堂栽數本風流㑹使庶民安<lb/>
　　　幻住菴作　　　　　　　　　王寵<lb/>
春水抱林流縁源曲逕幽石牀喧鳥覆霽宇法雲遊寳<lb/>
思虚空發𤣥機罔象求憑將百年計長此托靈丘<lb/>
　　　同文太史徵仲方山人質父過幻住菴<lb/>
　　　　　　　　　　　　　　　　袁袠<lb/>
髙賢勞枉過淨域喜相隨路轉青山郭門臨緑水池一<lb/>
官羞宦業尊酒負花時便欲從蓮社終當與世辭<lb/>
<pb n="KR4h0116_WYG_031-4b"/>
　　　遊幻住　　　　　　　　　　趙孟頫<lb/>
雨後溪水溢横流行地中輕舟何迅邁浩波兼順風碧<lb/>
蘆榦始長柔桑葉己空瞬息抵山曲窈窕微徑通青林<lb/>
夾道周流泉響幽叢多慚衆衲子前路相迎逢禪居新<lb/>
結構斧斤未輟工雙閣出塵囂六牕自玲瓏久矣厭城<lb/>
市飄如脱樊籠妙香清鼻觀新鶯驚耳聾汲水挿山花<lb/>
開牖納松風經聲出廊廡寂然聞鼓鐘蔬食忻一飽亦<lb/>
與膏粱同緬懷老尊宿燕坐毘盧峰塵縁苦未斷無由<lb/>
<pb n="KR4h0116_WYG_031-5a"/>
往相從一宿返歸棹迴望但青葱<lb/>
　　　題幻住寺　　　　　　　　　善住<lb/>
夾徑列杉竹茅堂絶四隣野僧秋不到明月夜相親林<lb/>
靜鳥窺室泉清魚避人何時離城市來此寄吟身<lb/>
　　　秋日遊幻住　　　　　　　　沈徳䖍<lb/>
野寺居僧少林扉傍竹幽緑苔沿砌潤紅葉冒霜稠爐<lb/>
靄閒風夕茶烟細雨秋履尋松下月衣涴鶴邊流不是<lb/>
逢心賞那能愜勝遊慮忘因悟幻過此且遲留<lb/>
<pb n="KR4h0116_WYG_031-5b"/>
　幻住菴在閶門外雁蕩村元大徳間僧明本建初本<lb/>
　至吳喜其地名與雁蕩山合遂結草菴於此趙孟頫<lb/>
　為名之曰栖雲其後別創精舍改今名本自為記國<lb/>
　朝洪武中重建宋濓記相傳結草菴時趙松雪馮海<lb/>
　粟為治役云<lb/>
　　　雍熙寺訪友不遇　　　　　　良琦<lb/>
暇日逺相問古寺幽且深青苔餘花落雙樹一鶯吟爐<lb/>
存散微篆茗熟成孤斟明當持山酒慰子客歸心<lb/>
<pb n="KR4h0116_WYG_031-6a"/>
　　　秋日過雍熙寺彩肅二上人　　劉鉉<lb/>
支許從來説共遊壇場多學冠緇流龍蛇翰墨驚懷素<lb/>
珠玉詩詞壓貫休祗樹繞園靈籟發雨花飄席異香浮<lb/>
多情為我分茶供肯惜徘徊半日留<lb/>
僧院幽深野趣饒浮生來此暫逍遙心當初地機方定<lb/>
身戀塵緣業未消滿座白雲秋寂寂半簾踈雨竹蕭蕭<lb/>
寳幢金磬明燈畔坐看慈航駕海潮<lb/>
　雍熙寺在城武狀元坊内本周瑜故宅梁為陸襄太<lb/>
<pb n="KR4h0116_WYG_031-6b"/>
　守宅天監二年捨以為寺僧清閒開山名法水寺唐<lb/>
　僧壁法重建宋改今名元燬國朝洪武初以其地為<lb/>
　城隍廟僧廣宣乃即城隍廟左重建<lb/>
　　　靈鷲寺修造䟽　　　　　　祝允明<lb/>
修造雖小果之因不修則壞喜捨乃大檀之願惟捨則<lb/>
成要知來世之縁足證今生之作敬持短䟽徧叩髙賢<lb/>
兹為蘇城靈鷲寺者創由天監之朝元是永光之額久<lb/>
安我佛曾降真仙奈日月之漸深致棟梁之甚敝把茆<lb/>
<pb n="KR4h0116_WYG_031-7a"/>
己失巋然病日之維摩諸漏未除辛苦役中之六祖如<lb/>
是如是念哉念哉今者欲辦蓋頭可嗟空手巧婦不為<lb/>
無米粥獨力難成仁恩廣度有縁人衆擎易舉是以托<lb/>
管城子將命乞孔方兄㸃頭所願長者宰官善男信女<lb/>
各發菩提樹同建栴檀林只願損盈而益虚便可鼎新<lb/>
而革故凡諸助力不日成功大完種種之莊嚴重現如如<lb/>
之妙相將見南朝四百八十寺寺寺莫加如來千百萬<lb/>
億身身身不壞千椽正直都是緣根萬瓦清凉無非福<lb/>
<pb n="KR4h0116_WYG_031-7b"/>
䕃功在人天而不朽箇箇圓成福同沙數以無窮人人<lb/>
如願五風十雨萬嵗千秋<lb/>
　靈鷲教寺在城東北隅舊名永光院又名東林院梁<lb/>
　天監中僧永光建<lb/>
　　　春盡逰馬禪寺　　　　　　　蔡羽<lb/>
斜日上河股殘春投佛家維摩元有榻優鉢己無花桑<lb/>
下曽聞道松間聴煮茶坐來心自適此地寂無譁<lb/>
　　　馬禪賞月二首　　　　　　　陸川<lb/>
<pb n="KR4h0116_WYG_031-8a"/>
鼓角啞啞漸入更短庭長坐候初生魄虚天影雙鈎小<lb/>
光漏雲層幾片明酒豔瀉霞歸木甕茗波延爽貯磁罌<lb/>
良宵便欲遺書去早訂西堂對賞盟<lb/>
彩雲呈瑞見玲瓏皓魄初懸殿角東好景盡憑今日賞<lb/>
故人聊有一尊同地靈競發金銀氣天巧難描造化工<lb/>
香霧滿庭還散集無窮玉色醉醒中<lb/>
　馬禪寺在平權坊内唐大中間郡人司馬厚捨宅建<lb/>
　吳越錢氏改寳慶院宋大中祥符初始改西竺寺國<lb/>
<pb n="KR4h0116_WYG_031-8b"/>
　朝嘉靖中廢<lb/>
　　　虎丘陳公樓記　　　　　　　王曉<lb/>
隆興二年四月己未敷文陳公自天府易鎮吳興憇於<lb/>
蘇臺憚煩人事避暑虎丘寺之衆無慮數百十人庖湢<lb/>
之供日取水劍池當炎赫之時負者登降百級喘吁力<lb/>
屈不暇息肩公惻然念之乃捐金銀二十萬俾剏樓其<lb/>
上為井榦以便汲寺僧承公之美意度材鳩工不日而<lb/>
成以陳公名之要與此山俱傳不朽豈非仁人之利士<lb/>
<pb n="KR4h0116_WYG_031-9a"/>
君子志於道一念一慮之間未嘗不以濟人利物為己<lb/>
任初無大小之異推是心以往則知公剖符四郡持節<lb/>
兩道䕶民之勞所施者博矣有孚勿幕不特為兹設也<lb/>
池泉清而甘不為旱乾水溢而増損其樓懸跨兩厓瞰<lb/>
臨九仭登之者聳然魄動如厯雲棧之險尚慮嵗月浸<lb/>
久震陵所侵藤蔓穿敝勿克保兹成績期後人加䕶増<lb/>
葺垂諸有永庶無負公之志矧兹名刹誠古道塲禪河<lb/>
在傍許三獸度化城不逺纔一牛鳴寳閣萬椽宸奎岳<lb/>
<pb n="KR4h0116_WYG_031-9b"/>
鎮玉車千乗仗蹕天臨其勝概雄視他處為不足道住<lb/>
持廣彦真歇大禪師之嗣子且公之里人也余先君與<lb/>
真歇為世外交識師舊矣一日來吿願紀剏樓之由於<lb/>
是嘉其意而為書八月丙子右朝請郎主管合州崇道<lb/>
觀王曉記<lb/>
　　　干頃雲記　　　　　　　　家之巽<lb/>
虎阜為吳㑹絶景幽巖曲沼佳木盤石之瓌麗娟秀悉<lb/>
在寺前劍池鑱山腹以出清泉在寺中寺眂山勢為髙<lb/>
<pb n="KR4h0116_WYG_031-10a"/>
下廣袤規置不能平直而梯空駕虚俯仰避就各有態<lb/>
度丈室盡山之背一目千里以故遐披遠眺空濛浩渺<lb/>
之趣廼在寺後中為致爽閣灌木蔽虧目不得騁少東<lb/>
可十步前無蓊翳望眼始逸屋圮陋弗稱今住山古田<lb/>
師撤而堂之前為軒居東面以延納空翠收拾平逺然<lb/>
後畦疇畎澮之交錯遙岑平湖之隠現出没風㠶陸車<lb/>
樵歌漁唱之斷續欸乃千古塵迹盛衰興亡莽蒼寂寞<lb/>
可悲而不可繪可繪而不可言者莫不悠然翼然於几<lb/>
<pb n="KR4h0116_WYG_031-10b"/>
席之上使騷人墨客登髙能賦之士低徊感慨竟日徙<lb/>
倚而不能去也既成摘坡翁千頃雲之句扁焉性存子<lb/>
來遊而問義師曰宇宙之間人物之衆榮枯生滅之相<lb/>
餞盈虚消息之相禪亦猶夫雲之一聚一散而不可常<lb/>
也以名吾軒使來者悟此觀之本空世諦之非有劃然<lb/>
省覺以求吾常住不壞之實體不與形器俱存亡者其<lb/>
庶幾乎性存子軒然笑曰師贅矣乍有忽無者雲也而<lb/>
雲未嘗盡倏成倏改者世也而世未嘗窮以至天地日<lb/>
<pb n="KR4h0116_WYG_031-11a"/>
月子之教以為刼至皆壞吾意有形雖有數而天地日<lb/>
月無終息也昭昭矣謂雲為有謂世為真是之為縛謂<lb/>
雲為無謂世為幻是之為脱臧與榖俱亡羊也尹與僕<lb/>
俱昔夢也且翁有言自其變者觀之天地不能一瞬自<lb/>
其不變者觀之物與我皆無盡吾謂不變者不能一瞬<lb/>
變則亘千古而不老子知雲則知易之道矣吾不學佛<lb/>
以吾意言之云爾師曰善哉子之言莊周不如願受而<lb/>
藏之為記古田名徳垕天台人宗通眼正其主虎丘百<lb/>
<pb n="KR4h0116_WYG_031-11b"/>
廢具舉景物為一新云咸淳九年正月三日性存子家<lb/>
之㢲記并書<lb/>
　　　石像大士記　　　　　　　　徐恪<lb/>
有聖人焉得大圓通能以善應妙行不拘一方而隨感<lb/>
示現無作妙力不遺一物而自在成就夫何故本如來<lb/>
藏真音聞體如水中月遍一切處觀音大士化道無礙<lb/>
本有如是故佛與辟支聲聞等身隨其得度而為説法<lb/>
人與非人險難諸境隨其恐怖而施無畏則妙相示現<lb/>
<pb n="KR4h0116_WYG_031-12a"/>
妙力成就可思議哉吳興臧逵少侍親嘉禾以瘵疾常<lb/>
茹齋誦觀音夢白衣人鍼其耳疾遂愈逵善丹青弟寧<lb/>
事鑱刻因願以觀音像於石且首欲繪相為法不敢以<lb/>
意取而祈以夢証心思頗勤十年如是也一夕夢觀音<lb/>
行道之相及覺能追之故臧氏所傳吳人以為應夢觀<lb/>
音焉逵慶厯丙戍自秀如杭復來蘇募衆立像往返經<lb/>
畫二十年晩得鍾離智光者助凡舉大緣無能為之資<lb/>
則誘募必以衆力逵窶且貧獨其心至誠終始不倦雖<lb/>
<pb n="KR4h0116_WYG_031-12b"/>
道途之久覊旅之困世情之艱難人不堪受逵晏如也<lb/>
吳俗樂善好施其視逵所為孰不散所有以助積日月<lb/>
之施為足以成其志因訪太湖之洞庭得石尋餘玉潤<lb/>
而金聲寧像之唯相之肖其瑤冠纓服圓容麗質世人<lb/>
皆能為獨行道之相夢感心得如有所授而不自知雖<lb/>
大巧在前其能毫髮加損耶若厦屋以為帡幪闌楯以<lb/>
為防限大小之材備締構者皆以良石熙寧癸丑得地<lb/>
於蘇州虎丘劍池之西南明年九月朔立宇置像隨各<lb/>
<pb n="KR4h0116_WYG_031-13a"/>
就緒又得時公卿大夫觀音經墨妙終巻字僅百數勒之<lb/>
石壁以永其傳斯時之盛事也且靈明虚寂無相可取<lb/>
上機喻焉中下蔽䝉隨其流轉不以相示之則不信不<lb/>
以善導之則不入此西方聖人於有為中隨所建立或<lb/>
具以威儀而有名相飾以莊嚴而為功徳皆以漸次使<lb/>
之信入而己世之佛像其土木瓦甓金碧丹雘取於所<lb/>
募甚衆而所積且勤然成非其材寓非其地一失經始<lb/>
則弊不旋踵斯石藏之湖津融結成就浸漬澡雪其體<lb/>
<pb n="KR4h0116_WYG_031-13b"/>
堅其質粹而成之得其材飛甍峻宇喬松絶嶺青蘿白<lb/>
雲氣象洒落叢林之冠而寓之得其地則創置之美悉<lb/>
具於此足以副聖相感通之意在物所為供養承事依<lb/>
歸瞻仰者愈久而不厭其利可勝計哉夫即相論道而<lb/>
道不異相即方丈之室尋尺之像華藏之道場普門之<lb/>
法身于是乎在以至大干亦復如是何適而非真耶元<lb/>
祐丙寅春季初吉日徐恪記住山慧先立<lb/>
　　　水陸堂記　　　　　　　　　范成象<lb/>
<pb n="KR4h0116_WYG_031-14a"/>
自吳西門出竝城以北十里而近有山孤峙於平田中<lb/>
無有重複綿亘之勢而盤積巨石撐突<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒轉步幽險<lb/>
若在衡廬深窅處中如劈華絶壁劃然湛盧之淵下臨<lb/>
無極即之危懼若墮而稽虎丘之名聞於天下雄勝次<lb/>
當東南二三殆有神明之所扶持哉故大士説法頑礦<lb/>
至於頷首山鬼留咏巖穴為之生悲惟景勝地靈結為<lb/>
佛廬精嚴冠他刹釋氏有教施及杳冥宜其徒號為水<lb/>
陸環浮圖比比是為四方所歸向獨盛者亦莫虎丘若<lb/>
<pb n="KR4h0116_WYG_031-14b"/>
也宜有道場廣博嚴凈然寺之屋踞其巔地不能備衆<lb/>
事所謂水陸之供僅列廡下卑隘不稱威儀前後領徒<lb/>
雖巨擘咸弗克究度今傳法者定慧圓明禪師廣彦始<lb/>
至籌室即慨然有興作意且道行為衆所仰乃有信女<lb/>
張氏法濟欲成夫薛贇之志命其二子曰澄曰潔捐資<lb/>
率諸家總七百餘萬有僧義才運其智巧絫石崇基剏<lb/>
營大厦架壑為梁結樓翬飛直小吳軒相對如翼鳩工<lb/>
於乾道乙酉之冬役不踰月藻繪金碧如幻如化既落<lb/>
<pb n="KR4h0116_WYG_031-15a"/>
成又増置田半頃永為祠闈嵗給蘭膏蒲塞之助凡城<lb/>
邑聚落與夫舟車衝衢見聞喜躍輦財為供輻湊沓來<lb/>
想其清夜沉寂太虚泬寥鈴鐸振響梵唄摩空山川草<lb/>
木為之肅然而况三乗十類有情無間靈明所格光湧<lb/>
沉幽法力一加普徧蒙蓋諸法施中此為最宏諸莊嚴<lb/>
中此為最勝彦以一方便成就二善果乃移書属隨順<lb/>
居士范成象為之記成象嘗讀華嚴經見諸佛用心得<lb/>
水陸起教之源有曰佛住甚深真法本寂然無相同虚<lb/>
<pb n="KR4h0116_WYG_031-15b"/>
空而為第一實義中示現種種所行事此如來以大事<lb/>
出現知諸法差別相住無為開此施門利益一切也又<lb/>
曰菩薩善知權實以行道雖以相如莊嚴其身而示受<lb/>
醜陋貧賤之形常備集衆善無諸過惡而現生地獄畜<lb/>
生餓鬼之界此大士所以隠其福德假諸惡道以應縁<lb/>
闡教也又曰住於涅槃而示現生死究竟寂滅而現起<lb/>
煩惱此慶喜尊者所以内懷智慧外示悲憂以祈哀顯<lb/>
化也此一大教聖賢如是周遮建立於世間法決非小<lb/>
<pb n="KR4h0116_WYG_031-16a"/>
補受付囑者宜何如哉此定慧圓明傳佛祖印而下特<lb/>
垂手以有為法興建佛事也嗚呼善哉先佛以誓願為<lb/>
衆生故此法㑹不斷滅後人以慈悲同一契故此法㑹<lb/>
常相續<hi>原闕</hi>
　<lb/>
　<lb/>
　<lb/>
　<lb/>
<pb n="KR4h0116_WYG_031-16b"/>
　<lb/>
　<lb/>
　<lb/>
　<lb/>
　　　重修虎丘雲巖禪寺記　　　　黄溍<lb/>
自佛學行於中土法幢所建必天下之名山莫不侈為<lb/>
寳構華居以宅夫形勝蓋以表靈山之未散作大衆之<lb/>
依怙俾來者睹相而生信也丹青土木之事雖若涉於<lb/>
<pb n="KR4h0116_WYG_031-17a"/>
有為而事之與理不相留礙推理而適於事清凈覺地<lb/>
即大伽藍混事而歸於理積土聚沙皆以成佛一切世<lb/>
間成住壞空之相固未有出乎心境之外者茍非乗方<lb/>
便力遊戯如幻安能具大莊嚴為無上之勝門也哉吳<lb/>
郡西北有山曰虎丘或謂之海湧峰有大招提曰雲巖<lb/>
寺山之得名寺之剏立悉見圖志山則吳王遺蜕之所<lb/>
記秦皇轍迹之所屆劍池及試劍石存焉寺則晉王氏<lb/>
昆弟司徒珣司空珉所施之別業生公講堂處㸃頭石<lb/>
<pb n="KR4h0116_WYG_031-17b"/>
千人坐在焉宋至道中始以寺為禪刹皇祐初又更為<lb/>
十房住持紹興間長老大比丘隆公以圓悟嫡子坐鎮<lb/>
兹山席法鼎盛東南大叢林號為五山十刹者虎丘遂<lb/>
居其一大慧以法門兄弟相依最久繙經有臺聲容儼<lb/>
然繼以雪庭瞎堂松源笑翁諸宿徳倡道其中而宗風<lb/>
愈振纂承基緒代不乏人而支傾植仆日不暇給際今<lb/>
昌辰尊崇家教猶或失於因循未克大起其廢重紀至<lb/>
元之四年行宣政院以慧燈圓照禪師普明嗣領寺事<lb/>
<pb n="KR4h0116_WYG_031-18a"/>
至則裝飾佛菩薩阿羅漢金剛神塑造文殊普賢觀<lb/>
世音三大士繕治舍利之塔經營梵律之藏範銅為鉅<lb/>
鐘視棟宇之摧墮蠧弊者或因或革百役並舉大佛殿<lb/>
千佛閣三大士殿藏院僧堂庫司三門兩廡古木寒泉<lb/>
劍池華雨諸亭則因其舊祖塔衆寮庾倉庖湢宴休之<lb/>
平逺堂遊眺之小吳軒山之前為重門則改建使一新<lb/>
環寺為渠六十餘尺陻以客土水遏弗行則䟽瀹之凡<lb/>
其費一出於經用之羨財而集其衆施以助其不給方<lb/>
<pb n="KR4h0116_WYG_031-18b"/>
謀石築隄属於城闉以復唐刺史白公故跡未及庀工<lb/>
禪師遷主本郡之承天能仁禪寺爰序其成績來取文<lb/>
以記焉禪師才周而智圓達理事之不二觀一切法皆<lb/>
佛法未嘗以法中妄計無為有為而生欣厭故其經度<lb/>
指授久而弗懈閲七年如一日宜有以底於成而不愆<lb/>
於度也前作後述是在來者可無以吿之使勿墮其己<lb/>
成之業而益廣其所為之志乎記為興造而作山水靈<lb/>
異風物之美著於前賢紀咏者此不復出禪師族松江<lb/>
<pb n="KR4h0116_WYG_031-19a"/>
曹氏説法嗣晦機和尚於大慧為五世孫於隆公為五<lb/>
世從孫云至正六年冬十月甲子中順大夫秘書少監<lb/>
致仕黄溍撰并書太中大夫禮書卿台哈布哈篆額<lb/>
　　　建千佛閣䟽<lb/>
伏以胥臺㑹府虎阜名山十萬家之華屋相輝軒車鼎<lb/>
盛數百年之精廬聳峙鐘鼓聞聲肆我先朝建之傑閣<lb/>
列聖奎文於此悉聚十方雲集舍是何觀正厯嵗之浸<lb/>
深將振風之可慮倘不重新於殊勝必將盡廢於前功<lb/>
<pb n="KR4h0116_WYG_031-19b"/>
住山人發廣大心立脚處具勇猛力未及一載便成大<lb/>
殿崇龕更結衆縁欲整層甍叠棟仍即小吳軒之地并<lb/>
崇賢刹佛之居要令跂翼翬飛齊烟霄而輝映永使琅<lb/>
函瓊笈與天地以綿長必須十五萬緡錢方可圓成若<lb/>
得千百萬億化身初無難辦作如是念諸天三寳黙相<lb/>
扶持畢未了因羣賢信士皆大歡喜共成偉觀竊幸芳<lb/>
題<lb/>
　　　虎丘雲巖禪寺修造記　　　　楊士奇<lb/>
<pb n="KR4h0116_WYG_031-20a"/>
蘇長洲縣之西北不十里有山曰虎丘吳闔閭所葬處<lb/>
世傳既葬有白虎之異故名岡阜盤鬱泉石奇詭蓋晉<lb/>
王珣及弟珉之別墅咸和二年捐為寺始東西二寺唐<lb/>
㑹昌中合為一而名雲巖者則昉於宋大中祥符間載<lb/>
盧熊郡志如此始清順尊者主此寺至隆禪師而復振<lb/>
厯世變故寺屢壞輙屢興之洪武之甲戌寺復燬永樂<lb/>
初普真主寺始作佛殿寺僧寳林重葺浮圖七級繼普<lb/>
真宗南作文殊殿十七年良玠者繼宗南是年作庖庫<lb/>
<pb n="KR4h0116_WYG_031-20b"/>
作東廡明年作西廡作選佛塲又明年作妙莊嚴閣三<lb/>
年落成蓋寺至良玠始復完所作閣之功最鉅凡三重<lb/>
崇一百尺有奇廣八十尺有奇深六十尺上奉三世佛<lb/>
及萬佛像中奉觀音大士及諸天像其財之費為鈔三<lb/>
十餘萬貫金石彩繪之費六十餘萬貫又經營作天王<lb/>
殿以次成良玠杭之海昌人原石其字前僧録闡教止<lb/>
菴其師也余聞諸刑部主事陳亢宗云原石嘗從亢宗<lb/>
遊遂因以求余記其成余聞虎邱據蘇之勝嵗時蘇人<lb/>
<pb n="KR4h0116_WYG_031-21a"/>
耆老壯少閒暇而出遊者必至於此士大夫宴餞賓客<lb/>
亦必至於此四方名流貴人之過蘇者必不以事而廢<lb/>
遊於此也然世亦有興念夫王氏之嘗樂於此者乎當<lb/>
時王氏父子兄弟寵禄隆盛光榮赫奕舉一世孰加也<lb/>
而能遺弃所樂輕若脱屣焉者豈獨以為福利之資乎<lb/>
其亦審夫富貴之不可以久處焉與子孫之未必世有<lb/>
者乎雖其智識趨向髙明正大不敢以庶幾范希文之<lb/>
為而無所繫累乎外物視李文饒溺情役志下至於草<lb/>
<pb n="KR4h0116_WYG_031-21b"/>
木之微者豈不超然過之也而自建寺以來今千餘年<lb/>
雖屢壞而屢興其飛甍傑構凌切雲漢與其山川相輝<lb/>
煥稱名勝於東南愈久而不衰者固佛之道足以鼓動<lb/>
天下亦必其徒多得瑰瑋踔絶刻厲勤篤材智之人能<lb/>
張大其師之道以致夫多助之力也瑰瑋踔絶刻勵勤<lb/>
篤之人其用意也宏其立志也確有不為之而孰禦其<lb/>
成哉嗟乎其若是也使就於世用有不立事建功而可<lb/>
以佐當時聞後世哉吾又以慨夫屢見之於彼而鮮遇<lb/>
<pb n="KR4h0116_WYG_031-22a"/>
於此也永樂二十二年甲辰嵗二月朔奉議大夫左春<lb/>
坊大學士廬陵楊士奇撰翰林院侍讀承徳郎華亭沈<lb/>
粲書徵仕郎中書舍人三山陳登篆<lb/>
　　　蘇郡虎丘修塔記　　　　　　張益<lb/>
虎丘寺有塔凡七級在絶頂故視他塔特髙始建於隋<lb/>
仁壽九年當其掘地築基得舍利一人聞空中奏樂井<lb/>
之吼者三日虎丘既為蘇之勝地而塔之靈異又若此<lb/>
其來遊者不但欲遂登覽之樂且以致崇信之心焉寺<lb/>
<pb n="KR4h0116_WYG_031-22b"/>
凡屢燬塔固無恙洪武乙亥僧舍不戒於火寺焚延及<lb/>
浮圖永樂初住法寳重構殿宇塔則特專托寺僧寳林<lb/>
加葺之宣徳癸丑火復作於僧舍浮圖又及於災而加<lb/>
甚於昔焉住山定公南印慨然歎曰是魔耶乎不有廢<lb/>
也則何以興人能興其所數廢無他在其志之所立何<lb/>
如耳乃罄衣資所有粗具材石既而廵撫侍郎周公郡<lb/>
守况公聞南印之有為也即捐己俸首助之郡人爭以<lb/>
財物來施由是材非美者繩墨不加石非堅者磨琢不<lb/>
<pb n="KR4h0116_WYG_031-23a"/>
及經始於正統丁巳之春落成於戊午八月三日露盤<lb/>
初上有白鶴數十迴旋塔頂久之乃去舍利之光連夕<lb/>
燭天既閲月復有紅白之光自塔頂出横亘北斗之下<lb/>
靈異薦彰衆目所睹謂尤甚於塔之初建時也南印又<lb/>
因餘材剏構大雄殿丹碧交輝實與塔稱惟兹塔之重<lb/>
建也始發心於南印而力之所成就者多出於周况二<lb/>
公之樂施力於此者又因南印梵行内學髙而且深有<lb/>
以動之也南印字味蘗南印其號也蓋為天界住持蒲<lb/>
<pb n="KR4h0116_WYG_031-23b"/>
室之孫樸菴之子禪派傳自臨濟厯吳江之普濟湖之<lb/>
天聖蘓之承天住持今為郡僧綱司都綱僧臘踰七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>
矣嘗承詔命校藏典於北京賜賚緇素致榮艷焉其徒<lb/>
永瑞斵石於寺求文以識師之重建是塔之由用示久<lb/>
逺予嘉印有志於事而竟成也乃為書之石云賜進士<lb/>
行在翰林院修撰承務郎姑蘓張益撰<lb/>
　　　敕賜藏經閣記　　　　　　　周忱<lb/>
欽惟我朝奄有萬邦聲教所覃地大且逺列聖相承廟<lb/>
<pb n="KR4h0116_WYG_031-24a"/>
謨迭出爰乃參用直乗助宣皇度廣資福利昭薦國釐<lb/>
故凡神州赤縣必鼎建梵宇増飾莊嚴復有詔校修大<lb/>
藏經典至是事竣頒敕降經於天下寺之暴著者而蘓<lb/>
之虎邱雲巖禪寺與焉適忱叨䝉上命廵撫京畿賫敕<lb/>
䕶送藏典至於其寺當正統戊辰正月望也主寺照師<lb/>
因聚緇衆大啟寳函同音閲誦忱獲拜瞻何幸躬逢勝<lb/>
事克見其縹帙之整彩焕而光騰奎畫之妙龍翔而鳯<lb/>
舞猗歟盛哉然則天章𤣥文之重奚可不庋而珍藏所<lb/>
<pb n="KR4h0116_WYG_031-24b"/>
司以帑廩羨餘度材庀工為層屋五楹髙六十五尺廣<lb/>
九十七尺深如髙函以龕匱設供以几案雕繪金碧靡<lb/>
不堅完於是臣忱謹題曰敕賜藏經之閣閣後照師復<lb/>
罄衣槖構一軒以待往來休息又建香積堂伽藍殿海<lb/>
泉亭相峙殿塔之左右前後可謂得人矣既而師附狀<lb/>
逺來江右踵門求識其事於石余己衰老獲乞骸骨歸<lb/>
田文思凋落曷足以應其求耶雖然師之勤篤惡能終<lb/>
拒抑予嘗與焉且春秋之法常事不書今天恩如此之<lb/>
<pb n="KR4h0116_WYG_031-25a"/>
被佛典如彼之全誠曠世盛典其可不書矣乎苐慚拙<lb/>
訥無以昭示後來姑述梗概以復之師嘗奉詔内廷校<lb/>
經名照字照巖林隠其別號也故云資善大夫工部尚<lb/>
書致仕廬陵周忱撰<lb/>
　　　雲巖雅集志　　　　　　　　徐有貞<lb/>
天全翁自永昌歸吳三載於兹矣閉門却掃非湖山之<lb/>
遊不出出則孤篷短棹飄然往翛然還而未嘗有同遊<lb/>
同樂者甲申秋九月上日自在居士之自玉峰來也始<lb/>
<pb n="KR4h0116_WYG_031-25b"/>
相約為登髙之集約所登曰山之近而佳者則虎丘之<lb/>
雲巖乎約所集曰凡吾詩社中人皆可也然不必期翌<lb/>
旦至者即與及旦而鹿冠道人自東原至愛雲道人自<lb/>
牆東至醒庵未庵文學至自緑水園翁乃與之載酒肴<lb/>
出閶門追及居士於畫舫而長沙幕賓繼至遂即舫中<lb/>
張宴為水戲望山而進日卓午乃至而吾七人皆古衣<lb/>
冠步自山門笑咏以登巖緇野褐<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙相視迎而導之<lb/>
自麓及巔凡臺殿亭館之有名者畢造焉既乃遵鶴澗<lb/>
<pb n="KR4h0116_WYG_031-26a"/>
過松菴循劍池躋雲閣列席而飲用司馬公真率㑹例<lb/>
酒至自斟杯行無筭於時黄花方盛開采英浮白薦以<lb/>
紫萸緑橘而山珍海錯間之每酒行三五廵則一瀹以<lb/>
茗故雖酣而不醉醉而不亂間起而延佇巖阿憑軒以<lb/>
眺邇而千章之松萬竿之竹雲作之色風作之聲海濤<lb/>
怒鼓天籟和鳴目眩耳聳應接不暇逺而陽華諸山自<lb/>
乾而離陣列車連衡絶乎莽蒼之野具區之浸自坤而<lb/>
㢲滙乎三江極乎雲海之涯坱圠混茫與天無際使人<lb/>
<pb n="KR4h0116_WYG_031-26b"/>
神爽飛越將與造化上下同流而無間者因相與尋句<lb/>
吳之遺跡弔闔閭之𤣥宫慕泰伯之至徳企延陵之髙<lb/>
風嗟霸圖之易冺而知有道者之無窮也居士乃倡為<lb/>
四韵鹿冠繼之兩文學繼之愛雲長沙又繼之而翁則<lb/>
旋酬而徧和之於是六人者齊起舉爵以屬翁曰古今<lb/>
人率以菊節登髙登髙必以詩酒為樂事然能兼之者<lb/>
鮮矣孟叅軍之於龍山有酒無詩陶徵士之於栗里有<lb/>
詩無酒老杜之於藍田小杜之於齊山有詩有酒而無<lb/>
<pb n="KR4h0116_WYG_031-27a"/>
屬和之什且彼晉唐中季大亂日滋其皆不能無憂而<lb/>
我輩幸當太平之世以時遊衍而兼有詩酒賡酬之樂<lb/>
然則斯集之雅蓋前此所未有也不可以不志翁乃起<lb/>
而謝曰然哉吾聞君子而有道也其憂以人其樂以天<lb/>
未聞以詩酒也以詩酒為樂者世之流連光景者所為<lb/>
耳君子而樂乎詩酒雖時有之豈其心哉是故居廟堂<lb/>
而憂民處江湖而憂君以人而然也簞瓢陋巷而樂不<lb/>
改蔬食水飲而樂在中以天而然也以人者有時而不<lb/>
<pb n="KR4h0116_WYG_031-27b"/>
樂以天者無往而不樂若夫居士優老而歸幕賓從宦<lb/>
伊始鹿冠愛雲嘉遯丘園兩文學表儀鄉校蓋有樂而<lb/>
無憂者顧吾獨以戅直忤時陟難幾危於人而幸全於<lb/>
天其憂於人者不可勝言矣而樂於天者亦未嘗不泰<lb/>
然而自得也乃復恭承先帝今上之恩賜之環命之服<lb/>
優游田里去危就安時從諸名勝之遊何幸如之何樂<lb/>
如之夫㑹飲食者其得味同而飢渴者若加㫖焉今吾<lb/>
從諸君之逰亦猶是己敢不如語志之居士為玉峰夏<lb/>
<pb n="KR4h0116_WYG_031-28a"/>
仲昭其仕厯踐清蕐以太常卿致仕詔進階二品鹿冠<lb/>
為京兆杜用嘉愛雲為吳興施堯卿醒菴未菴皆陳氏<lb/>
故太史怡菴先生之子仲為孟賢季為孟英長沙為彭<lb/>
城劉廣洋故大司成假菴先生次子也翁則前國史玉<lb/>
牒經筵官中執法兵部尚書華蓋殿大學士奉天翊衛<lb/>
推誠宣力守正文臣特進光禄大夫柱國武功伯東海<lb/>
徐有貞云<lb/>
　　　虎丘復第三泉記　　　　　　王鏊<lb/>
<pb n="KR4h0116_WYG_031-28b"/>
虎丘第三泉其始蓋出於陸鴻漸品定或云張又新或<lb/>
云劉伯芻所傳不一而其來則逺矣今中泠惠山名天<lb/>
下虎丘之泉無聞焉顧閉于頽垣荒翳之間雖吳人鮮<lb/>
或至焉長洲尹左綿髙君行縣至其地曰可使至美蔽<lb/>
而勿彰乃命撤牆屋夷棘荆䟽沮洳荒翳既除厥美斯<lb/>
露爰有巨石巍峙横陳可數十丈泉觱沸潄其根而出<lb/>
曰兹所謂山下出泉䝉宜其甘寒清冽非他泉比也遂<lb/>
作亭其上且表之曰第三泉吳中士夫多為賦詩而予<lb/>
<pb n="KR4h0116_WYG_031-29a"/>
紀其事所以賀兹泉之遭也雖然天下之美蔽而不彰<lb/>
者獨兹泉也乎哉因書其後以識詩曰<lb/>
巖巖虎丘巉巉絶壁步光湛盧厥浸斯蝕有支別流實<lb/>
冽且甘昔人第之其品維三嵗久而蕪射鮒且冺其誰<lb/>
發之左綿髙尹寒流涓涓潄於石根中泠惠山異美同<lb/>
論百年之蔽一朝而褫伐石髙厓以記其始<lb/>
　　　虎丘別序　　　　　　　　　胡纉宗<lb/>
汴人郭道符氏自徽郡丞拜陜西按察僉事初郡丞以<lb/>
<pb n="KR4h0116_WYG_031-29b"/>
臺臣薦專治漕舟於蘇兹自蘇將之任陜西其友蘇郡<lb/>
守胡纉宗氏郡丞郭田氏周仲仁氏皆秦人於是載酒<lb/>
虎丘閣再拜而餞之属纉宗言纉宗辭不可於是再拜<lb/>
而贈之曰吳名山莫如虎丘祖道亦莫如虎丘吾人登<lb/>
髙興懷賦詩叙別亦莫如虎丘於是預餞諸客撫景命<lb/>
題即虎丘而分之曰劍池曰和靖讀書堂曰千人石曰<lb/>
陸羽泉池取其淵也臺取其崇也石取其載也泉取其<lb/>
洞也夫淵則博崇則髙載則厚洞則明曰如何曰今按<lb/>
<pb n="KR4h0116_WYG_031-30a"/>
察古亷訪也振紀綱一風俗秉法度者也於内視都御<lb/>
史臺於外視御史臺非博其何以充也非髙其何以立<lb/>
也非厚其何以受也非明其何以亷也曰如何曰含𢎞<lb/>
灝灝見而博矣真積嵬嵬見而髙矣持載秩秩見而厚<lb/>
矣鑒別粲粲見而明矣公也今之三秦有餘地矣然秦<lb/>
重藩也觀風問俗殆有大於此者曰何如曰吾聞昆明<lb/>
瀰瀰載淵載博也泰華巍巍載崇載髙也秦川納納載<lb/>
振載厚也涇渭差差載洞載明也公也臨斯地大斯觀<lb/>
<pb n="KR4h0116_WYG_031-30b"/>
廣斯義攬轡乗驄立綱陳紀繩愆摘伏振廣平之風沛<lb/>
新安之澤擴姑蘓之才則關中隴西之人莫不仰神明<lb/>
望風裁恨公入秦之不早矣言既諸客賦詩且成洗盞<lb/>
復酌酌且醉於是按察公與諸客停雲拏舟再拜而別<lb/>
　　　虎丘寺災次衍上人䪨　　　　沈以潜<lb/>
吳宫消歇梵宫開回禄團烟忽降災神劍有靈先出地<lb/>
佛書無奈亦成灰清泉白石僧重理苦雨酸風鬼自哀<lb/>
今古廢興皆是幻何須惆悵首頻回<lb/>
<pb n="KR4h0116_WYG_031-31a"/>
　　　虎丘萬松堂避暑　　　　　　楊循吉<lb/>
雲巖不一勝窮厯到幽房塢入深林暗風來髙閣凉鳴<lb/>
蟬消永晝懸澗落寒漿擾擾塵途者空知隠策長<lb/>
　　　重題生公講堂<lb/>
池光如鏡影山臺怪石喬松美矣哉昨日曽遊今又到<lb/>
恐遺佳境重徘徊<lb/>
　　　虎丘山房　　　　　　　　蔡羽<lb/>
去滌厓端茗無如竹裏人妙尋身外境暫浣目中塵好<lb/>
<pb n="KR4h0116_WYG_031-31b"/>
樹偏臨水餘花似逗春風烟步步足欲別轉逡廵<lb/>
　　　虎丘東閣　　　　　　　　王寵<lb/>
春色憑髙望山河指掌開半空環緯象絶地湧樓臺法<lb/>
雨迎風盡香雲拂霽來登臨千古勝把酒氣䧺哉<lb/>
　　　虎丘塔　　　　　　　　　　袁袠<lb/>
雁塔翔雲表龍宫湧寺心乗髙宜眺望暇日共登臨山<lb/>
面支硎逼湖窺震澤深平生飛動意慷慨一狂吟<lb/>
　　　虎丘慧上人山房　　　　　　孫太初<lb/>
<pb n="KR4h0116_WYG_031-32a"/>
占勝景相依僧閒水竹居牕幽滋蘚暈樹老帶蟲書石<lb/>
鼎秋聯句溪園野剪蔬買山錢可借許我築茒廬<lb/>
　虎丘題咏極富有山志存焉止録近時諸公詩文<lb/>
　　　稚兒塔　　　　　　　　　　髙啟<lb/>
黄土但埋骨豈能埋性靈昔聞宿草間曽吐蓮花青身<lb/>
卧長夜臺口誦西方經尋跡殊窅窅聞聲每泠泠寒燈<lb/>
照空塔時有山僧聴應使夢魂裏沉迷盡皆醒<lb/>
　　　同前　　　　　　　　　　周南老<lb/>
<pb n="KR4h0116_WYG_031-32b"/>
巍巍半塘塔自昔名稚兒兒葬塔之下臭腐化神奇青<lb/>
蓮開冡土花光凝碧滋謂兒轉法華曽説陀羅尼經聲<lb/>
或夜聞精爽猶嚘吚諒彼義熙人千載疑傳疑<lb/>
　　　宿半塘寺　　　　　　　　趙與訔<lb/>
夜宿半塘寺惟聞塔上鈴老僧行道影童子誦經聲竹<lb/>
密風猶逗窗幽月愈明瓦爐香斷處一榻洒然清<lb/>
　　　簡黙堂記　　　　　　　　徐有貞<lb/>
虎丘之佛慧蘭若有比丘𢎞簡號曰黙堂而請予為説<lb/>
<pb n="KR4h0116_WYG_031-33a"/>
其義予應之曰若學佛者佛出西土我東土人不學佛<lb/>
言何以為説佛義然而若必欲我説也是若强問我不<lb/>
得不强答也若佛之學蓋曰空寂而己空則無物寂則<lb/>
無聲無物則無作為無聲則無言語無作為故簡無言<lb/>
語故黙若所云簡黙者意其在是乎然簡黙之近空寂<lb/>
而非空寂也簡有跡空無跡黙有意寂無意由有跡入<lb/>
無跡由有意入無意無跡無意果有所云簡黙乎果無<lb/>
所云簡黙乎於是𢎞簡躍喜合仆起謝曰妙哉言也實<lb/>
<pb n="KR4h0116_WYG_031-33b"/>
開我心予曰否是若所强問我所强答者也非我所學<lb/>
而知者也我所學而知者可以吿我徒不可以吿若將<lb/>
無以我為外若也耶<lb/>
　佛慧菴在虎丘寺東宋紹興間僧無善建菴有鍾秀<lb/>
　軒梁用行記<lb/>
　　　白蓮寺池上次内弟周思敬韵　髙啟<lb/>
月出露己白荷花香滿池髙僧愛清夜留客坐題詩竹<lb/>
動鳥驚夢草凉蟲語悲閒齋一瓢酒應不負幽期<lb/>
<pb n="KR4h0116_WYG_031-34a"/>
　　　雨中登白蓮寺閣望故園<lb/>
亭亭髙閣上𣺌渺清川曲日暮靄覊愁蘺蘅雨中緑聞<lb/>
鐘僧己返荷笠人猶牧歸棹獨難尋江南望雲木<lb/>
　　　獨遊白蓮寺池上看雨<lb/>
輕衣忽變冷池雨來消夏圓紋細細生密響翛翛下荷<lb/>
披魚躍起樹靜禽鳴罷賞澹自忘還非因與僧話<lb/>
　　　白蓮寺讀杜進士喜余話舊之作有感於中次<lb/>
　　　韻酬之<lb/>
<pb n="KR4h0116_WYG_031-34b"/>
不辭鳴棹逺相尋欲向江齋伴旅吟百事未成年己長<lb/>
幾時纔到夏將深萱留倦蜨連池緑樹帶殘鶯滿寺隂<lb/>
恐被老僧嫌滯礙舊遊休説更傷心<lb/>
　　　與杜進士登白蓮寺閣對雨<lb/>
逺愁髙樹共離離風逆潮聲上浦遲海客市中烟起處<lb/>
江僧閣外雨來時船歸杳靄惟聞艣店隠蒼茫不見旗<lb/>
回首南朝今幾寺可堪重咏牧之詩<lb/>
　白蓮教寺在長洲縣十五都地名陸塘吳赤烏間僧<lb/>
<pb n="KR4h0116_WYG_031-35a"/>
　了然建後燬僧法雲重建<lb/>
　　　建吳井冽泉亭記　　　　　施清臣<lb/>
侯國而𨽻蘇郡徃跡而邇僧居西接横山治平梵刹之<lb/>
旁吳臺竝峙吳井未眢蓋近關之佳境也粤自姬封斗<lb/>
野都據具區季末侈汰縱無限之欲夷山之巔碧鱗參<lb/>
差以巍其層穴原之腹翠鴛周匝以寛其汲左氏所謂<lb/>
吳夫差一日之行所欲必成珍異是聚遐撫前載莫容<lb/>
問矣然山不可移則兩臺未泐地不可改則一井未湮<lb/>
<pb n="KR4h0116_WYG_031-35b"/>
有臺以娛己有井以蓄衆一千九百餘載所以僅存也<lb/>
顧瞻此井埏土内甓潭焉一規衡石外圍觚焉八鋭旁<lb/>
留識勒模欵可辨首建唐楞伽殿後重修吳朝大井乃<lb/>
廣明元年二月箋演僧茂乾為之記法鏡禪師初造其<lb/>
寺井則吳志言當横山艮位越來溪西百步隋開皇十<lb/>
年越國公楊素築城浚之唐刻顛末如此去此井南百<lb/>
步又獲深沙亭録神變相記雖在沈瘞畧無剥蝕亭則<lb/>
大中六年六月蘇州刺史奏置此寺于上方收拾餘材<lb/>
<pb n="KR4h0116_WYG_031-36a"/>
創立神宇攷此寺環於山井属於寺皆昭昭也乾道壬<lb/>
辰相國周益公南歸録繫日紀行至石湖云初吳王築<lb/>
姑蘇前後兩臺為城三重遺址儼存夫差西施宴遊之<lb/>
地此言臺也遊楞伽治平寺門外八角大井視闌刻字<lb/>
隋初平陳楊素徙吳郡於此近地尚有新郭之名其後<lb/>
吳人不安復還今城此言井也創之於吳則井為臺設<lb/>
浚之於隋則井為城設豈細人能私哉蓋興替藉曩昔<lb/>
而為鑑形勢因天壤而並存一草一木嗜古者必記之<lb/>
<pb n="KR4h0116_WYG_031-36b"/>
方策又豈流俗能識哉迨熙寧中有里胥輩佃其地為<lb/>
塋迄今一百七十餘載挾後冒先廣包臺井治平主僧<lb/>
義超越訴諸節府發運夏卿趙公目擊廣輪力誅其欺<lb/>
由墓之外悉歸之寺義超求叙端倪余曰貳卿守吳愛<lb/>
棠奕葉正值庚子厄數十有二政種種加䘏捐餘帑一<lb/>
百八十萬緡以代夏賦股肱郡視此特泰山之毫芒耳<lb/>
抑豈筭沙能喻哉復畀木章粒斛結屋庇井親以冽泉<lb/>
扁之山靈川后俱賀其遭相與作證云公名與□今兵<lb/>
<pb n="KR4h0116_WYG_031-37a"/>
部侍郎知臨安府淳祐二年清明日施清臣記<lb/>
　　　石湖草堂記　　　　　　　蔡羽<lb/>
吳山楞伽茶磨並縁於湖茶磨嶼為尤美北起行春橋<lb/>
南至紫薇村五歩之内風景輙異是茶磨使之也上為<lb/>
拜郊臺下為越來溪縁溪曲折旋入山腹其林深黑治<lb/>
平寺也夫登不髙不足以盡江湖之量入不深不足以<lb/>
萃風烟之秀平湖之上環以羣峯之隂崖谷之間翳以<lb/>
數畞之竹於其所宜得而有之草堂泉石之位置造物<lb/>
<pb n="KR4h0116_WYG_031-37b"/>
者必有待也使無是堂則遊焉者不知其所領倦焉者<lb/>
不知其所休是湖與山終無歸也辛亥之秋今天子踐<lb/>
阼之初治平僧智曉方謀卜築事與縁合乃諸文士翕<lb/>
至贊助經畫不終朝而成明年改元嘉靖來主斯社爰<lb/>
自四月縮版盡六月九旬而三廡落成左帶平湖右繞<lb/>
羣巒負以茶磨拱以楞伽前䕃修竹後擁泉石映以嘉<lb/>
木絡以薜蘿翛然羣翠之表於是文先生徵仲題曰石<lb/>
湖草堂王子輩以記來属夫湖之勝概尤萃於茶磨茶<lb/>
<pb n="KR4h0116_WYG_031-38a"/>
磨之勝以其能容深林而尤深於兹竹則是堂也勝將<lb/>
焉讓且地微人雖靈奚傳人微地雖髙奚發向也山猶<lb/>
是湖猶是竹猶是而遊不兼息息不兼遊人與地得無<lb/>
病今也林不加闢地不加深而湖山在函丈禽鳥在尊<lb/>
爼遊於是息於是暝觀霽覽集於是人與地不亦皆遭<lb/>
乎喜二者之遭作石湖草堂記<lb/>
　　　石湖草堂後記<lb/>
形無大小在全其趣而己趣無古今在領之而己東南<lb/>
<pb n="KR4h0116_WYG_031-38b"/>
之形勝萃於吳其大者震澤洞庭穹窿鄧尉小者虎邱<lb/>
石湖為壤不同其為趣則一也禹貢所志周禮所載吳<lb/>
越居先孫錢居後髙人間氣騷士鍾靈故范蠡蟬蜕角<lb/>
皓鴻𡨕松陵發響白傅登臨矧兹近代之賢獨得於形<lb/>
迹之外者乎石湖范文穆歸休之地形視震澤百之一<lb/>
而趣自全當楞伽之北茶磨之南其岡可踰中半而作<lb/>
夫差之郊臺也縁臺而却還顧茶磨進退之間可以憇<lb/>
息治平之竹林也王子輩作草堂之四年為嘉靖丙戍<lb/>
<pb n="KR4h0116_WYG_031-39a"/>
二月余獲繫舟溪口休其楹訊其竹王子輩方攝巻散<lb/>
帙挹芬茹芳笑傲泉石陶冩風烟若將無事人世者然<lb/>
經綸獻納周孔之實用至於科第又細細也迹雖髙能<lb/>
遂㤀乎以吳之勝湖得其小矣湖之勝竹得其小矣然<lb/>
而皆全焉湖之觀非楞伽之亭不獲盡至於風雨不侵<lb/>
人聲不至巖巒巉岏隂翠䝉翳暑多其凉雪多其煦晨<lb/>
作暮休飫心醉睇謂亭克盡之乎微是堂將無歸夫夫<lb/>
差騁其巔句踐鬬其下文穆館其間適意不同而皆有<lb/>
<pb n="KR4h0116_WYG_031-39b"/>
所領謂今日之領不在諸子吾不信也雖然堂之外山<lb/>
光水色萬象朝夕之變而己堂之内寒翠滿室而己若<lb/>
夫可以景得而不可以景窮者別有在也諸子當自知<lb/>
之<lb/>
　　　自思益寺次楞伽寺作　　　　白居易<lb/>
朝從思益峰逰後晩到楞伽寺歇時照水姿容雖己老<lb/>
上山筋力未全衰行逢禪客多相問坐倚漁舟一自思<lb/>
猶去懸車十五載休官非早亦非遲<lb/>
<pb n="KR4h0116_WYG_031-40a"/>
　　　楞伽寺　　　　　　　　　　張祜<lb/>
樓臺山半腹又此一經行樹隔夫差苑溪連句踐城上<lb/>
坡松徑澀深坐石池清况是西峰頂凄凉故國情<lb/>
　　　楞伽寺晨起汎舟道中有懷　　許渾<lb/>
碧樹蒼蒼茂苑東佳期迢遞路何窮一聲山鳥曙雲外<lb/>
萬㸃水螢秋草中寺揜竹齋微有月棹移蘭渚淡無風<lb/>
欲知此路堪惆悵菱葉蓼花連渚宫<lb/>
　　　題楞伽寺<lb/>
<pb n="KR4h0116_WYG_031-40b"/>
碧烟秋寺汎湖來水浸城根古樹摧盡日傷心人不見<lb/>
石榴花滿舊歌臺<lb/>
　　　游石湖蘭若二首　　　　　　見心<lb/>
荷花蕩西湖水深上有蘭若當髙岑客吟時見猿鳥下<lb/>
僧定不聞鐘磬音雨餘秋林橘子熟雲落空磵棠梨隂<lb/>
閒來掃石坐竹裏靜與山人論素心<lb/>
五龍之峰雲作屏雙厓削出芙蓉青何人磵裏拾瑤草<lb/>
有客松間尋茯苓林風不驚虎卧石山雨忽來龍聴經<lb/>
<pb n="KR4h0116_WYG_031-41a"/>
吳王臺榭今寂寞秋香薜荔花冥冥<lb/>
　　　題楞伽山寺壁　　　　　　髙啟<lb/>
惆悵空山裏寒梅應自開雪中何處覔須待雪晴來<lb/>
　　　留題治平寺　　　　　　　吳寛<lb/>
野岸艤舟楫登登扣禪關木杪望飛閣半依茶磨山翻<lb/>
嫌棟宇髙隔林見人寰石湖分一曲殿脚臨潺湲老僧<lb/>
閲梵語趺坐寒雲間不知城中人暫到非長閒棹歌答<lb/>
空谷沿流月中還<lb/>
<pb n="KR4h0116_WYG_031-41b"/>
　　　初夏遊楞伽精舍　　　　　　皮日休<lb/>
越舼輕似萍漾漾出烟郭人聲漸踈曠天氣忽寥廓伊<lb/>
予愜斯志有似劀<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>瘼遇勝即夷猶逢幽且淹泊俄然<lb/>
棹深處虚無倚巖崿霜毫一道人引吾登龍閣當中見<lb/>
壽像欲禮光紛箔珠幡時相鏗恐是諸天樂樹杪見觚<lb/>
稜林端逢赬堊千尋井猶在萬祀靈不涸下通蛟人道<lb/>
水色黮而惡欲照六藏驚將窺百骸愕朅去山南嶺其<lb/>
險如卭笮悠然放吾興欲把青天摸紫藤垂罽珥紅荔<lb/>
<pb n="KR4h0116_WYG_031-42a"/>
懸纓絡蘚厚滑似漦峰尖利如鍔斯須到絶頂似愈漸<lb/>
離㸌一片太湖光只恐天漢落梅花脱綸帽乳水透芒<lb/>
屩嵐姿與波彩不動渾相著既不暇供應將何以酬酢<lb/>
却來穿竹徑似入青油幕穴恐水君開龕如鬼工鑿窮<lb/>
幽入兹院前楯臨巨壑遺畫龍奴獰殘香蟲篆薄禠魄<lb/>
窺玉鏡澄慮聞金鐸雲態共縈留鳥言相許諾古木勢<lb/>
如虺近之恐相蠚怒泉聲似激聞之意爭博時禽忽己<lb/>
黙衆籟蕭然作遂令不覊性戀此如纒縛念彼上人者<lb/>
<pb n="KR4h0116_WYG_031-42b"/>
將生付寂寞曾無膚撓事肯把心源度胡為儒家流没<lb/>
齒勤且恪沐猴本不冠未是謀生錯言行既異調栖遲<lb/>
亦同託願力儻不遺請作華林鶴<lb/>
　　　和韻　　　　　　　　　　陸龜䝉<lb/>
吳都涵汀渚碧液浸郡郭微雨蕩春醉上下一清廓奇<lb/>
踪欲探討雲物先瘵瘼飄然蘭葉舟旋倚烟霞泊吟譚<lb/>
亂篙艣夢寐襍巘崿纎情不可逃洪筆難暫閣豈知楞<lb/>
伽㑹乃在山水箔金仙著書日世界名極樂薝蔔冠諸<lb/>
<pb n="KR4h0116_WYG_031-43a"/>
香琉璃代諸堊禽言經不輟象口川寧涸萬善峻為城<lb/>
巉巉扞羣惡清晨欲登造安得無自愕險穴駭坤牢髙<lb/>
籬挂天笮池容澹相向蛟怪如可摸苔蔽石髓根蒲差<lb/>
水心鍔嵐侵答摩髻日照狻猊絡仰首乍眩旋回眸更<lb/>
煇㸌簷端礙飛羽磴外浮碧落到迥解風襟臨幽濯雲<lb/>
屩塵機性非便静境心可著自取海鷗知何煩尸祝酢<lb/>
峰圍震澤岸翠浪舞綃幕㶑灔豈堯遭㟞嵃非禹鑿潜<lb/>
聴鐘梵處別有松桂壑靄重燈不光泉寒網猶薄僮能<lb/>
<pb n="KR4h0116_WYG_031-43b"/>
躡古刹鳥貫親摐鐸服道身可遺乞閒心己諾人間亦<lb/>
何事萬態相毒蠚戰壘競髙深儒衣謾襃博宣尼名位<lb/>
達未必春秋作管氏包伯圖須人解其縛伊予采樵者<lb/>
蓬藿方索寞近得風雅情聊將聖賢度多君富遒采識<lb/>
度兩清恪詎寵生滅詞肯教夷夏錯未為堯舜用且向<lb/>
烟霞託我亦擺塵埃他年附鴻鶴<lb/>
　　　遊楞伽寺　　　　　　　　　宋无<lb/>
蘿徑入蒼靄鐘聲來翠微招提在何許雲外一僧歸<lb/>
<pb n="KR4h0116_WYG_031-44a"/>
　　　題石湖治平寺　　　　　　　徐源<lb/>
青山湖上翠微深誰住僧家第一林暝樹蒼烟古時色<lb/>
刦灰飛盡尚如今<lb/>
　　　讀書治平寺下院　　　　　蔡羽<lb/>
水房虚繞竹石徑細生霞冬入經深雪春歸盡落花磵<lb/>
香來白鳥草緑鬬新茶久與交遊隔空踈類佛家<lb/>
　　　宿治平僧房<lb/>
古寺雲依靜澄潭夕話長露隨花墮舄竹與月歸房懴<lb/>
<pb n="KR4h0116_WYG_031-44b"/>
悔知前誤恬愉喜夢凉晨鐘催棹發沙樹曉蒼蒼<lb/>
　　　石湖草堂別履吉<lb/>
山深不見草堂晴何事紅燈竹裏明滄洲欲下十年夢<lb/>
禪榻驚啼半夜鶯曲曲巖房留客久悠悠雲水挂㠶輕<lb/>
要知後㑹蓴絲早百合花前再定盟<lb/>
　　　楞伽寺　　　　　　　　　　王寵<lb/>
雲竹素所愛山林道難忘荆蠻屹水府五湖㵼湯湯連<lb/>
峰枕其腹翠壁森開張流峙兩參錯南斗迴文章絶境<lb/>
<pb n="KR4h0116_WYG_031-45a"/>
閟蘭若颯沓開雲堂星河挂北戸日月經其陽法雨不<lb/>
斷洒檀越紛成行時時吐虹霓下飲平波光風㠶日如<lb/>
織寳筏度迷方道林更愛客文宴依松篁脱屣石苔滑<lb/>
科頭飛雪凉朱炎久蒸薄卧暍兩月强掃除洞虚白盥<lb/>
浴披天香迴思隔朝市執熱𣺌相望<lb/>
　　　首夏同諸君看竹石湖草堂四首<lb/>
掃竹天花墮看雲石鏡摩百年渾浪迹一月幾酣歌詞<lb/>
賦雕蟲拙山林習氣多角巾全不整長日卧藤蘿<lb/>
<pb n="KR4h0116_WYG_031-45b"/>
　　　其二<lb/>
盤谷藏脩竹虚堂吐白雲映空搖水碧面勢坼天文露<lb/>
頂參龍象冥心入鳥羣金繩如有覺寳地㑹平分<lb/>
　　　其三<lb/>
烏皮聊隠几紫籜澷裁冠曝髮雲門嘯澄懷法界觀風<lb/>
花時㸃㸃竹樹靜珊珊直作匡山社金池繞絳壇<lb/>
　　　其四<lb/>
酒聖能齊物鶯歌解損神雲霞千挺竹江海一畸人濩<lb/>
<pb n="KR4h0116_WYG_031-46a"/>
落遲聞道浮游得采真故山芝术在終不誤風塵<lb/>
　　　新築石湖草堂<lb/>
山枕五湖水堂開千樹林棟梁天下任鸞鶴野人心獨<lb/>
揷南峰秀平臨北斗侵吾生嚴邴慕洒酒一披襟<lb/>
　　　其二<lb/>
蘿帶還初服山尊落草堂獻書長不達招隠得相將勒<lb/>
字芙蓉壁繙經紫翠房百年何自苦裘劍欲摧藏<lb/>
　　　楞伽精舍話子重<lb/>
<pb n="KR4h0116_WYG_031-46b"/>
精舍横開干竹林翠微隠瞰石湖隂隔窗雲霧窺青壁<lb/>
入戸山泉寫玉琴向秀真為攀鳯侶孔明聊作卧龍吟<lb/>
草衣木食吾徒事江海冥冥遲暮心<lb/>
　　　夜燕石湖草堂<lb/>
風竹泠泠虚草堂春星厯厯淨琴張冥栖自許專丘壑<lb/>
痛飲寧辭典鷫鸘歌曲玲瓏花鳥恨舞衣飄沓薜蘿長<lb/>
十年獻賦頭蓬葆明發天台度石梁<lb/>
　　　楞伽山栖<lb/>
<pb n="KR4h0116_WYG_031-47a"/>
山栖朝日盪雲胸坐見桃花映逺峰黄鳥弄音睛靄靄<lb/>
碧天生媚水溶溶齊梁殿角丹青古吳越山河錦繡重<lb/>
謾説平生飛動意十年空聽上方鐘<lb/>
　　　雨後泛湖過楞伽寺<lb/>
湖上羣峰環翠屛雨餘泉壑杳瓏玲鷗鳬故傍山人艇<lb/>
江漢誰占處士星野寺松杉叢古殿竹林風日淨虚㕔<lb/>
空山自結荷衣侶石榻來翻貝葉經<lb/>
　　　散步楞伽諸院口占短句<lb/>
<pb n="KR4h0116_WYG_031-47b"/>
髙下禪房依碧山花枝羃厯鳥間關風光處處能牽惹<lb/>
野鶴孤雲不記年<lb/>
　　　卒業治平寺示同志　　　　　袁袠<lb/>
干禄游黌校卒業投山林山林從吾好文史可娛心我<lb/>
友粲蕐實輸衷踰斷金淨域寡營慮墳典共披尋嚶嚶<lb/>
和鳴鳥楊園流好音叢竹無俗氣嘉樹多清隂陶情託<lb/>
毫素遣興唯幽琴寂滅理無昧清虚念斯沉大道究𤣥<lb/>
覽物滓澄冲襟言示諸同好懇悃觀兹吟<lb/>
<pb n="KR4h0116_WYG_031-48a"/>
　　　石湖草堂成即事書懷<lb/>
弱質弛耕牧幽悰眷丘壑章句非吾好狥物豈云樂工<lb/>
拙貴適己焉能縻好爵滅跡投蓬蒿養疴對山郭傾冩<lb/>
諧良知篇翰時間作兹山藴靈異新構果宿諾幽妙難<lb/>
具述烟霞殊丹雘經始寡人力垣墉謝築削叠石即故<lb/>
基傍巖無改鑿枌梓羅軒楹藤花布帷幕啟扉列岡巒<lb/>
抗館來衡霍暮春美遊遨即事多歡謔園桃舒紅英林<lb/>
篁包紫籜物序觀丰容深衷遂栖託隨時任偃息遺情<lb/>
<pb n="KR4h0116_WYG_031-48b"/>
永寂寞將貽匏瓜誚撫躬媿虚薄<lb/>
　　　治平寺　　　　　　　　　皇甫涍<lb/>
風中到香界獨往意泠然步引花木亂坐看洲島連一<lb/>
林寄空水滿院生雲烟坐此化心寂鐘聲松外傳<lb/>
　　　同子魚風雨舟往治平寺　　　顧璘<lb/>
伍胥城東月映樓越王橋下雨隨舟石湖噴薄魚龍氣<lb/>
水國沾濡鳥雀秋竹徑僧房人隠隠酒杯香篆夜悠悠<lb/>
平生白首相知侶對宿空山興轉幽<lb/>
<pb n="KR4h0116_WYG_031-49a"/>
　　　治平禪寺化造竹亭䟽　　　　唐寅<lb/>
竊聞調御大夫身無刹而不現嵗寒君子心體寂而長<lb/>
虚孰云草木之無知皆是龍神之擁䕶兹因治平禪寺<lb/>
構基南渡勝概東吳聖凡同所皈依河山鍾其秀麗莊<lb/>
嚴佛土孰云寸草不生回向塵勞便得六根清淨是以<lb/>
香嵒和尚擊節而悟空清平禪師指竿而説法意歆前<lb/>
輩僉發衷情謀建草亭翼輔蘭若波清池水足咏檀欒<lb/>
土地伽藍冥空鍳証撰兹尺牘用吿大方開三徑以招<lb/>
<pb n="KR4h0116_WYG_031-49b"/>
賢看笋根之稚子種十箇以醫俗延林下之清風幸拾<lb/>
餘資共成勝事謹䟽嘉靖壬午仲秋既望晉昌唐寅撰<lb/>
潁川陳淳書釋方正立石<lb/>
　治平教寺在上方山下梁天監二年僧法鏡建舊名<lb/>
　楞伽寺宋治平元年改今名寺有石井隋人刻字蓋<lb/>
　楊素移郡横山時也國朝嘉靖三十三年井復浚出<lb/>
　<lb/>
　吳都文粹續集巻三十一<lb/>
</p>
<p>
</p>
  </div>
<div>
                <head>吳都文粹續集巻三十二</head>
    <p>
<pb n="KR4h0116_WYG_032-1a"/>
欽定四庫全書<lb/>
　吳都文粹續集巻三十二　　明　錢穀　撰<lb/>
　　寺院<lb/>
　　　與客攜樂遊寳積山遂汎石湖　髙啟<lb/>
雲山擁春郭烟花漲晴川看花入山中諸峰恣攀援客<lb/>
吹玉管笙合以金柱絃清音度碧嶂松風助泠然宛若<lb/>
鸞鳯吟要𦕈入紫烟行人盡矯首謂遇雲中仙下山興<lb/>
未闌相㩗更登船虹收嶺外雨鳥没湖中天嵐翠破夕<lb/>
<pb n="KR4h0116_WYG_032-1b"/>
陽樓閣影倒懸酒傾緑脂膩鱠作瓊絲鮮獨恨無紅粧<lb/>
清波照嬋娟㣲風吹㠶緩欲使歸途延衆賓起懽呼舟<lb/>
仄水浸舷廻艫掠寺過楊柳山門前此地有離宫美人<lb/>
艷當年羅裙罷春舞草色餘芉綿况我昔此遊冠蓋十<lb/>
里連重來復誰在新知滿中筵人事竟若斯今古俱可<lb/>
憐能遊即稱達何須問愚賢我欲叫馮夷捧月出海邊<lb/>
醉後不歸去月照舟中眠<lb/>
　　　寳積寺八咏　　　　　　　謝縉<lb/>
<pb n="KR4h0116_WYG_032-2a"/>
　　　　清鏡閣<lb/>
平湖澄碧鑑虛閣瞰清波有月心同賞無風水自磨<lb/>
　　　　楞伽室<lb/>
楞伽千載室蘭若一函經為問看經者年來幾百齡<lb/>
　　　　青蓮峰<lb/>
影向湖波落青臨梵宇開上人趺坐日髙處作層臺<lb/>
　　　　白雲徑<lb/>
一徑蘿霏襍冥冥掃不開空中聞錫響知是有僧來<lb/>
<pb n="KR4h0116_WYG_032-2b"/>
　　　　雙冷泉<lb/>
碧甃寒相對瀠渟西復東不縁居一地那得兩心空<lb/>
　　　　翠微亭<lb/>
石徑穿雲去山亭傍路安坐來清潤積吟袂欲生寒<lb/>
　　　　先月樓<lb/>
層樓面滄海月出預能期想是憑䦨處人間未見時<lb/>
　　　　玩古軒<lb/>
欲識古人趣當玩古人心古心既自得視古猶視今<lb/>
<pb n="KR4h0116_WYG_032-3a"/>
　　　又八咏　　　　　　　　　失名<lb/>
　　　　白雲徑<lb/>
迢迢白雲徑縈帯入山林未測通幽處氤氲幾里深<lb/>
　　　　翠微亭<lb/>
山當翠微半亭住白雲間分得千峰秀都留几席閒<lb/>
　　　　清鏡閣<lb/>
髙閣登臨處平湖一鑑澄照心兼照影時有倚闌僧<lb/>
　　　　雙冷泉<lb/>
<pb n="KR4h0116_WYG_032-3b"/>
滋益功能竝寒甘味更同只疑深坎底濳有一源通<lb/>
　　　　楞伽室<lb/>
髙僧栖息處閉戸讀楞伽山遠無人聽空中自雨花<lb/>
　　　　藏暉齋<lb/>
外物豈能昧有光中自韜莫期幽隠室昭晰見秋毫<lb/>
　　　　先月樓<lb/>
雲收山吐月樓迥獨先窺清景非偏照迷方見自遲<lb/>
　　　　青蓮峰<lb/>
<pb n="KR4h0116_WYG_032-4a"/>
亭亭青蓮峰何年自天闢雲散石湖邊干尋淨如植<lb/>
　　　遊石湖寳積寺追和危太僕　　吳寛<lb/>
禪堂擁翠總雲岑誤認天平萬石林學士放歌來水曲<lb/>
道人偏袒坐松隂飲泉别澗多溪鹿啄木空山或野禽<lb/>
亦欲他年間倚棹繞湖風雨聽龍吟<lb/>
　寳積寺在横山下隋大業四年僧永光建今廢<lb/>
　　　題横山寺　　　　　　　　戴叔倫<lb/>
偶入横山寺湖山景最幽露涵松翠濕風湧浪花浮老<lb/>
<pb n="KR4h0116_WYG_032-4b"/>
衲供茶盌斜陽送客舟自縁歸思促不得更遅留<lb/>
　　　楞伽寺　　　　　　　　　髙啟<lb/>
夕陽下西嶂返照東湖水來尋古寺遊楓葉秋幾里叩<lb/>
門山猿驚維馬林烏起鐘聲出烟去半落漁舟裏楞伽<lb/>
義未曉塵累方自耻欲打塔碑銘從僧乞山紙<lb/>
　　　同前　　　　　　　　　　周南老<lb/>
曳杖行春橋擬向招提宿路過横山阿門挹湖光緑尋<lb/>
幽得清境探奇極遥矚山頭屹浮圖銘碑立蒼玉大業<lb/>
<pb n="KR4h0116_WYG_032-5a"/>
魏瑗書秀整殊不俗老眼為渠醒摩挲再三讀<lb/>
　　　同前　　　　　　　　　　釋宗衍<lb/>
叠嶂來山尾平湖對寺門登危逾近郭望迥更連村客<lb/>
醉迷花畔樵歌坐樹根不煩留煮茗雨過井都渾<lb/>
　　　送辰長老住横山寺　　　　鄭嘉<lb/>
紫檀烟凝鶴迴翔清磬泠泠出上方嵒畔異花薰講席<lb/>
澗邊修竹䕶禪房東林結社蓮初種南岳分春茗乍香<lb/>
三伏炎蒸應不到緑蘿風洒石龕凉<lb/>
<pb n="KR4h0116_WYG_032-5b"/>
　　　上方　　　　　　　　　　姚廣孝<lb/>
蓮宫據山杪岧嶤去天咫風香花雨新僧行白雲裏幽<lb/>
沉樹籟靜蕭散烟鐘起人登石路迷依依縁澗水<lb/>
　　　遊上方小酌僧舍　　　　　　吳文度<lb/>
上方氣壓湖山勝老我登臨思惘然一鳥影沉秋水外<lb/>
千峯勢斷夕陽前青尊白髮酬今日畫舫珠簾記昔年<lb/>
獨倚危闌重弔吉荒臺樵唱起蒼烟<lb/>
　　　上方山懷古　　　　　　　錢復<lb/>
<pb n="KR4h0116_WYG_032-6a"/>
亂山髙下半雲裏曾築樓臺倚翠崕句踐有謀臣范蠡<lb/>
子胥無計佐夫差蒿萊滿目悲吳苑麋鹿成羣入館娃<lb/>
千載越來溪上路行人一顧一興懷<lb/>
　　　踏莎行<hi>秋夕宿上方寺</hi>　　　　　　韓奕<lb/>
秋水平湖夕陽低樹扁舟還覔來時路到城料得幾多<lb/>
程停橈為欲尋僧去　杳杳松蘿泠泠鐘鼓上方更在<lb/>
雲深處鬢絲禪榻話今宵從師要了無生句<lb/>
　　　上方山樓春眺　　　　　　皇甫涍<lb/>
<pb n="KR4h0116_WYG_032-6b"/>
落日攀雙樹看山倚畫樓竹氛簷際合蘭色雨餘流叠<lb/>
嶂春爭入長天雁獨浮知予干載意遥在五湖舟<lb/>
　上方寺有浮圖在楞伽山上一名寳積寺一名横山<lb/>
　寺豈皆一寺蓋不可攷但碑中云横山蓋當時未有<lb/>
　楞伽之名此山固横山也<lb/>
　　　與戴叔倫遊寳華山寺因宿　陳基<lb/>
上冡桃塢原尋僧寳華麓舟汎石湖清茗煮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>泉緑山<lb/>
空木己落天髙氣彌肅松月有餘輝共向西齋宿<lb/>
<pb n="KR4h0116_WYG_032-7a"/>
　　　宿寳華寺　　　　　　　　袁袠<lb/>
杪秋慘憭慄涉晨事猶豫川原殊氣候臨汎亦寡趣環<lb/>
堵澹澄潦平陸多荒霧水禽紛飛鳴葭葦蔓零露衝風<lb/>
揚夕波進㠶趨廣渡雲霞異彩翠山麓眇昏暮栴林鬱<lb/>
岧嶤始與賞心遇丹楓冠陽阿興矚咸可賦月出照古<lb/>
澗蒼蒼隠寒樹法侶欣招邀禪寂夙有慕清曠屏氛襍<lb/>
沉冥覯良悟萬事徒龍蠖短謡輸情素<lb/>
　寳華寺在寳華山舊名智顯禪院<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>尊者嘗卓錫<lb/>
<pb n="KR4h0116_WYG_032-7b"/>
　於此寺有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>泉<lb/>
　　　太祖髙皇帝御製賜僧無念詩<hi>有序</hi>
皇帝諭僧無念佛生西乾為淨飯國王既長悲憫衆生<lb/>
罪重嵬山愆深曠海因是有警於累世因縁遂入雪山<lb/>
栖嵒屋樹六載道成歸演妙法天人感聴其所説也為<lb/>
戒生死解脫其釋伽之道靈通上下妙貫三界博破寰<lb/>
中此其所以尊稱大覺金仙者也邇來通靈侯秘奏知<lb/>
有僧無念者方今羣僧中是可謂神僧陛下可召㑹之<lb/>
<pb n="KR4h0116_WYG_032-8a"/>
於是即遣内臣㠶舟星馳數日達京師即日面見朕目<lb/>
是僧雖壽有年其頂相巍然色聲俱偹者嗚呼自童子<lb/>
忘慾至於壽髙自受業而成人辭本師之席雲水寰中<lb/>
尋方問道謂髙名而不己方乃内觀噫身外無身戒外<lb/>
無戒在處有佛又何指方尋佛本性即佛佛外更何有<lb/>
佛佛外更尋他佛又何佛之有哉今無念定若河山戒<lb/>
照日月於斯之時獨出世界念僧他日脱去其名長壽<lb/>
如日月在天猶諸水所在有水無水皆水也豈不干江<lb/>
<pb n="KR4h0116_WYG_032-8b"/>
有水干江月萬里無雲萬里天嗚呼久同天地名垂不<lb/>
朽此無念者也<lb/>
從師童子問青𤣥世事茫茫學坐禪幻出漸知身是佛<lb/>
老來悟得性通天朱門不謁藏金錫茅屋幽栖飲碧泉<lb/>
召至九重談妙法問伊落魄幾經年<lb/>
　　　覲畢歸舟<lb/>
舟行㠶飽柁機圓船室堪栖老衲便兩岸樹摧風力徤<lb/>
一江波湧蜃威宣邯鄲誰問黄粱夢少室渠參不二禪<lb/>
<pb n="KR4h0116_WYG_032-9a"/>
午夜雪山星忽見前三三是苦空年<lb/>
　　　懷僧無念特賜松實詩<hi>有序</hi>
朕於庶務隙中將世人心意較之是非折之兩端思之<lb/>
再三謀之不己其人之情意變態多端倏此倏彼是非<lb/>
混淆紛然難析朕閲人既多厯事且久尚不能治不善<lb/>
而安良於仁壽之域此果不師古而有此善耶抑人心<lb/>
不古而亦有此耶嗚呼靜觀熟慮人之情意殆至古今<lb/>
倏然忽焉反覆不常艱於治政古人有云犯刑憲如飲<lb/>
<pb n="KR4h0116_WYG_032-9b"/>
食嫉良善如仇隙信有之不誣也嘗聞西方有大聖人<lb/>
不教而自化不治而不亂此大覺金仙之道也朕於繁<lb/>
慮中觀踵佛之道者能如是快美哉出三界而不輪廻<lb/>
神通妙用無礙於上下逍遥乎兩間出世者也前者僧<lb/>
無念戒律明於皎月定慧穏若丘山暫來一㑹去此常<lb/>
懷懷之不已遣人就見特以松寔供之兼勞以詩<lb/>
志空五藴隠藤蘿深行由來積嵗多山鬼鑑知常擁䕶<lb/>
水神到處每撝訶戒如皎月天将説定若威嵬世欲歌<lb/>
<pb n="KR4h0116_WYG_032-10a"/>
幾度有時懷善者命賫松實詣盤陀<lb/>
　　　賜僧無念用松實詩韵<lb/>
談空幽隠入烟蘿路合松苔嵗月多問道無門明五教<lb/>
進齋何處愛三訶殘經對月從容誦補衲朝陽自在歌<lb/>
似影山間真寂寞傳燈松下任坡陀<lb/>
　　　與駱蘄州驥沈石田周馬清癡愈同遊𤣥墓是<lb/>
　　　夜宿萬峰精舍因成十二韵　　徐有貞<lb/>
山水為吾癖平生不厭遊每迂康樂屐時泛米家舟石<lb/>
<pb n="KR4h0116_WYG_032-10b"/>
磴穿雲逺林扉入洞幽問途從野老結社集緇流自喜<lb/>
逢清世誰能免白頭夣空千代事吟破五湖秋嗜酒憐<lb/>
彭澤參禪悟趙州徑開招二仲亭構擬三休畫與天機<lb/>
㑹詩將險韻酬蠡應羞伯越良也幸封留邀月聊停盞<lb/>
臨風獨倚樓求仙閒即是何必問羅浮<lb/>
　　　山樓雨晴同諸公臨眺具區林屋景象天開遂<lb/>
　　　成聨句<lb/>
湖上雨初晴分明見洞庭<hi>驥</hi>天光回映日山影倒含青<lb/>
<pb n="KR4h0116_WYG_032-11a"/>
<hi>有貞</hi>水鳥依清淺風㠶度窈冥<hi>周</hi>酣來豪興發吹笛與龍<lb/>
聽<hi>愈</hi>
　　　和公素韵<lb/>
蘿逕縈迴手倦攀上方只在白雲間鹿眠花下僧傳法<lb/>
鴉噪林前客扣關石磵流泉和梵響松梢落雪㸃衣斑<lb/>
欲知何處宜蟬蜕秋月娟娟水一灣<lb/>
　　　寫畫贈別傳上人　　　　　　杜瓊<lb/>
欲尋間處遠登攀為愛山房又寫山好被山靈來笑我<lb/>
<pb n="KR4h0116_WYG_032-11b"/>
此生何事不能閒<lb/>
　　　入𤣥墓寺　　　　　　　　吳寛<lb/>
髙登鄧尉山遥入𤣥墓寺老僧具衣履出門迓予至落<lb/>
落長松間一徑獨深邃鏜鞳鐘磬聲鳥雀少驚異仰面<lb/>
睇山腰殿宇危若墮長松掃清風修竹自為篲結夏四<lb/>
五人趺坐更無事樹密山果懸草深井泉秘旋登小樓<lb/>
幽洞庭正相值洋洋太湖波兀兀林屋翠始知衆山中<lb/>
此寺真畫笥昔聞萬峰老卓錫據此地道行既孤絶遺<lb/>
<pb n="KR4h0116_WYG_032-12a"/>
言有髙致化去動吳人金帛爭布施嵗久骨當朽遺容<lb/>
未全弊禪堂晝仍開向來乏供饋惟餘佳山水不改太<lb/>
古意磨厓紀勝遊吾當一題字<lb/>
　　　𤣥墓寺　　　　　　　　　王鼎<lb/>
馴鴉驚客散種竹與人齊春色閒門靜泉聲就枕低兩<lb/>
山何似裂一劍不空提亦愛全身地誰能學馬啼<lb/>
　　　春夕宿萬峰髙閣晨起留贈敬堂長老<lb/>
　　　　　　　　　　　　　　　　陳霽<lb/>
<pb n="KR4h0116_WYG_032-12b"/>
披雲上翠㣲春山縱芒屩和林變明姿菲菲陽卉灼濤<lb/>
驚風繞松泉鳴雨飛壑躡磴石多欹攀嵒葛猶弱空翠<lb/>
拂人衣覽之不可握荒基漫苔痕幽龕翳蘿幕巨浸窟<lb/>
潛蛟層厓樹巢鶴字古壁糢糊禪枯燈寂寞波游揚素<lb/>
㠶雲臥栖香閣睠兹山澤癯外物徒濩落紉蘭擷瓊英<lb/>
斸笋裁氷籜思逺境偏奇𤣥悟情無著願隨王子游吹<lb/>
笙向寥廓<lb/>
　　　過鄧尉山題天真上人新禪院　王鏊<lb/>
<pb n="KR4h0116_WYG_032-13a"/>
手斵嵌嵒鄧尉濆五湖風月自平分鐘聲夜扣林間雨<lb/>
蜃氣朝横嶺上雲慧眼又傳新法嗣幔幢曾折古魔君<lb/>
我來亦是尋常事信息誰教野鹿聞<lb/>
　　　為懋上人題畫二絶　　　　　徐禎卿<lb/>
渺渺洞庭秋水濶輕舟搖動碧琉璃松陵不隔東西望<lb/>
楓葉寒塘露酒旗<lb/>
布衣藤杖稱芒鞋貪看青山獨偶來心與白雲元不礙<lb/>
長天一鶴忽飛回<lb/>
<pb n="KR4h0116_WYG_032-13b"/>
　　　錦上人西堂有作　　　　　　陸無蹇<lb/>
滿山微雨竹烟昬路轉桃羅又一村石燕避寒春落子<lb/>
籜龍驚㬉夜添孫危峰壓殿天初迥缺沼當嵒水乍渾<lb/>
願向西堂分半榻禪翁莫厭客敲門<lb/>
　　　宿遵上人房　　　　　　　王寵<lb/>
山僧不厭客留我宿雲島藤蘿半銜日轉覺江山好古<lb/>
厓暗於墨平湖夜如縞遙望鏡中天萬象皆垂倒道人<lb/>
下山去為我摘芝草渴飲石榴羮饑飡鸚鵡稻石牀含<lb/>
<pb n="KR4h0116_WYG_032-14a"/>
雲㽔清寒逼人腦自非烟霞骨安能此投老明發又人<lb/>
間虎溪相送早<lb/>
　　　和　　　　　　　　　　　湯珍<lb/>
既登烟霞嶺因宿烟霞島日入羣動息嵒居更幽好泉<lb/>
鳴樹間琴月曵湖中縞雲軒夜生白萬想盡傾倒廵簷<lb/>
悉琪花匝地皆瑤草坐之緑竹牀飯以金蓮稻金偈靜<lb/>
降心寳薰清入腦始知名勝地偏與僧栖老一宿媿暫<lb/>
留晨光動林早<lb/>
<pb n="KR4h0116_WYG_032-14b"/>
　　　贈味閒長老　　　　　　　顧鼎臣<lb/>
萬玉青林表依然見遠師貝靈翻葉葉蓮漏滴遲遲壽<lb/>
域添黄耉名山見白眉身心兩無礙自在到期頤<lb/>
　　　憇萬峰寺　　　　　　　　徐縉<lb/>
憶別兹山二十年夢魂常繞白雲巔湖光山色如相待<lb/>
竹徑松堂亦可憐嬌鳥偏啼吟几外寒梅故放酒尊前<lb/>
洞庭西望烟波𣺌媿我時乗范蠡船<lb/>
　　　宿𤣥墓寺碧照軒　　　　　蔡羽<lb/>
<pb n="KR4h0116_WYG_032-15a"/>
親躡山中雲遙眠樹端閣開窗太湖來當几孤㠶落步<lb/>
步玉青葱曲曲徑盤錯愛倚千尺樹頻頓修廊脚兩㸃<lb/>
包山烟空黛真寂寞飛睇出雲外猶疑十洲薄翠石寒<lb/>
堪摩蒼藤老難斫羅衣濕山霧瓊水飲鍾酪幽縁苦不<lb/>
久一宿深自足同來虎溪游留題在丘壑<lb/>
　　　碧照軒　　　　　　　　　皇甫涍<lb/>
森沈轉幽徑遠近含澄輝秋色引初曙孤軒當翠微𤣥<lb/>
言應虚籟宴坐發清機繕性從兹適丘中無重違<lb/>
<pb n="KR4h0116_WYG_032-15b"/>
　　　題山偈　　　　　　　　　釋時蔚<lb/>
𤣥髙向午面朝湖三鳯三龍天下無左右環盤前後濶<lb/>
此山真好立禪徒<lb/>
　𤣥墓寺名聖恩菴在鄧尉山之南岡元至正間僧蔚<lb/>
　萬峰自杭來止於此初蔚辭其師千巖請所往荅曰<lb/>
　汝名汝所止也及至鄧尉乞葉承三氏地結菴居之<lb/>
　其徒大集鋪叙三十年遂成精藍為吳中名刹國朝<lb/>
　洪武中僧普壽普隠永樂中僧智璿先後重建内有<lb/>
<pb n="KR4h0116_WYG_032-16a"/>
　碧照軒今為勢家所有漸廢無攷矣<lb/>
　　　送僧還文殊菴　　　　　　劉昌<lb/>
袈裟何地更相逢一錫東歸隔萬峰松偃舊窻僧臘久<lb/>
花薰晴殿佛香濃空山晩叫巢雲鶴古洞春藏化雨龍<lb/>
定起有詩還自寫下方驚起夜深鐘<lb/>
　文殊菴在金山東嶺以獅子山相對故名亦名金山<lb/>
　寺元至正間僧時蔚建<lb/>
　　　宿靈巖山　　　　　　　　戴叔倫<lb/>
<pb n="KR4h0116_WYG_032-16b"/>
馬疲盤道峻投宿入招提雨急山溪漲雲迷嶺樹低凉<lb/>
風來殿角赤日下天西偃腹虚簷外林空鳥恣啼<lb/>
　　　靈巖寺　　　　　　　　　張祜<lb/>
碧海西陵岸吳王此盛時山行今佛寺水見舊宫池亾<lb/>
國人遺恨空門事少悲聊當值僧語盡日把松枝<lb/>
　　　靈巖寺　　　　　　　　　范仲淹<lb/>
古來興廢一愁人白髪僧歸掩寺門越相烟波空去雁<lb/>
吳王宫闕半啼猿春風似舊花猶笑往事多遺石不言<lb/>
<pb n="KR4h0116_WYG_032-17a"/>
唯有延陵逃遁去清名髙節老乾坤<lb/>
　　　靈巖寺　　　　　　　　　趙鼎<lb/>
我為兹山好登臨到日曛巖幽餘暑雪鐘冷入秋雲篇<lb/>
咏唯僧助塵煩與俗分明朝入東棹因得識吾文<lb/>
　　　靈巖寺　　　　　　　　　周南老<lb/>
招提名秀峰昔吳館娃宮繁華頓消滅梵宇峩穹崇禪<lb/>
堂擁深翠虚閣涵遠空曾來西土僧繪像遺廡東赫靈<lb/>
示神異往來咸信從烱烱大智燈明光破羣䝉<lb/>
<pb n="KR4h0116_WYG_032-17b"/>
　　　同前　　　　　　　　　　髙啟<lb/>
閒上香臺望下方漁村樵塢盡蒼蒼傾城人遠苔生徑<lb/>
歸寺僧稀葉滿廊雲散池邊留塔影雨來閣外失湖光<lb/>
廢興皆幻何須問獨自吟詩送夕陽<lb/>
　　　題靈巖一首兼簡載師長　　鮮于侁<lb/>
馬繁箠䇿車馳轂終嵗塵勞常碌碌喜聞巖寺竝山鐘<lb/>
路轉清溪入幽谷乍行山口疑洞天窮深一上翻平田<lb/>
干層臺殿隠林木四面石壁生雲烟山僧迎門笑相揖<lb/>
<pb n="KR4h0116_WYG_032-18a"/>
為語祖師存往迹屈指於今八百年己在西來達摩前<lb/>
鶴鳴飛上黄金地錫杖湧起清凉泉境稱四絶名天下<lb/>
天台石橋乃其亞干峰不改嵗寒時一水最憐秋月夜<lb/>
半生逰學頗艱辛且向空山老此身也知方丈安禪處<lb/>
解笑東西南北人<lb/>
　　　靈巖次庶子學士韵　　　　陳基<lb/>
岧嶤千仞頂髙閣倚空開竿叟栖禪處吳王避暑來汲<lb/>
清尋角井弔古上琴臺回首長洲苑層城擁翠埃<lb/>
<pb n="KR4h0116_WYG_032-18b"/>
　　　靈巖<lb/>
石湖解纜日髙舂同上靈巖最上峰紺闕下臨波萬頃<lb/>
琴臺髙入翠千重客因弔古頻登閣僧為迎官誤撃鐘<lb/>
一碧五湖如鏡淨扁舟歸釣計難從<lb/>
　　　遊靈巖三首　　　　　　　周伯琦<lb/>
吳宫花草久為塵千仞空山嫵黛顰雲閣面湖春渺𣺌<lb/>
天池浸石碧粼粼諸侯互勝猶爭奕三世如來却現身<lb/>
白社楣間留秀氣清游訪古及芳辰<lb/>
<pb n="KR4h0116_WYG_032-19a"/>
丹梯百折到松林連抱庭杉嵗月深永巷廊虚曾響屧<lb/>
荒岡臺古不聞琴蛾眉傾國悲生樂麈尾空談後視今<lb/>
山下良田川似剪一區那得老雲岑<lb/>
重游己隔十三春纎緑嬌黄幾度新白髮無情添世態<lb/>
青山有約待詩人菜花間麥畦摛錦薜荔縈藤樹簇鱗<lb/>
香徑斜陽啼杜宇迴舟圓月挂城闉<lb/>
　　　靈巖山　　　　　　　　　陳方<lb/>
客吳十五載始上靈巖山入門地如削憑險絶躋攀孰<lb/>
<pb n="KR4h0116_WYG_032-19b"/>
云念鄉國不復憂險艱回首楚與越茫茫一氣間向來<lb/>
朝㑹時自謂吞百蠻焉知王氣衰空忝禪栖間山川自<lb/>
瀟洒木石饒斕斑俛首萬里外浩歌風雨還<lb/>
　　　題靈巖寺壁　　　　　　　倪瓚<lb/>
我到靈巖古寺中雲烟樓閣鬱重重今朝醉到山前石<lb/>
留取綸巾挂偃松<lb/>
　　　遊靈巖寺<lb/>
此山勝景𤣥賞舊逰今日皆非籃輿林間烟暝爛柯谷<lb/>
<pb n="KR4h0116_WYG_032-20a"/>
口忘歸<lb/>
　　　靈巖寺　　　　　　　　　曺禎<lb/>
青山臺閣共嵯峨玉輦曽於此地過洗硯池頭荒蘚合<lb/>
採香徑裏落花多英豪有恨嗟誰在嵗月無情奈老何<lb/>
欲問䲭夷舊蹤跡天風吹起太湖波<lb/>
　　　又　　　　　　　　　　　王珍<lb/>
谷口遙聞晩寺鐘又陪吟侶到山中半空樓閣干峯擁<lb/>
十里藤蘿一徑通松下白雲封丈室竹間流水響連筒<lb/>
<pb n="KR4h0116_WYG_032-20b"/>
笑予好酒非陶令結社何慚覔逺公<lb/>
　　　和况太守登靈巖韵　　　　談震<lb/>
騎馬看山度水涯楓林紅葉醉霜華欲窮西子曽遊處<lb/>
踏遍蒼苔一徑斜<lb/>
路轉峰迴石磴遙花容含露濕宫袍涵空閣畔登臨處<lb/>
水色山光景倍饒<lb/>
登髙正值菊花時借榻禪房共鶴栖范蠡不來西子去<lb/>
五湖烟雨望中迷<lb/>
<pb n="KR4h0116_WYG_032-21a"/>
　　　登靈巖寺　　　　　　　　劉珏<lb/>
攀盡藤蘿躡盡雲上方纔到又斜曛花空越女曾遊徑<lb/>
草沒蘄王舊葬墳往事不須逰客嘆名山却與老僧分<lb/>
浩歌歸去扶殘醉驚起松梢幾鶴羣<lb/>
　　　遊靈巖遇雨次日至靈巖晴　　沈周<lb/>
己向靈巖雨裏行靈巖天肯放新晴却從昨日論今日<lb/>
道是無情還有情花下得追佳酒伴石頭多認舊題名<lb/>
人生樂地休輕別況此春明與太平<lb/>
<pb n="KR4h0116_WYG_032-21b"/>
　　　陪計常熟遊靈巖<lb/>
伯業消沉突此峰使車登覽夕陽中衣沾雲氣疑身舉<lb/>
酒挹湖光覺眼空翠雨屧廊苔匼帀緑隂琴石樹玲瓏<lb/>
下山更弔蘄王墓十丈穹碑萬古忠<lb/>
　　　次韵　　　　　　　　　　計宗道<lb/>
直上靈巖第幾峰湖山烟景醉眸中吳王寵幸千金地<lb/>
宫殿嵯峩一炬空古井湧泉甘冷冽方池印月碧玲瓏<lb/>
豪華己盡徒興慨酹此椒漿弔世忠<lb/>
<pb n="KR4h0116_WYG_032-22a"/>
　　　靈巖寺　　　　　　　　　虞謙<lb/>
來訪中吳第一峰石林髙聳梵王宫靈巖雨過千山碧<lb/>
香徑花飄十里紅步轉長廊空響屧客來深院喜聞鐘<lb/>
抱琴更與凌髙頂回首姑蘇夕照中<lb/>
　　　次韻　　　　　　　　　　陳穎<lb/>
石磴穿雲入亂峰松隂停騎扣禪宫屧廊芳草人何在<lb/>
香徑春風花自紅千古琴臺空對月六時花雨但聞鐘<lb/>
危闌俯瞰平湖近一曲漁歌感慨中<lb/>
<pb n="KR4h0116_WYG_032-22b"/>
　　　靈巖寺　　　　　　　　　徐珵<lb/>
靈巖佳境古禪宫殿塔嵯峨透碧空天際湖山蒼霧裡<lb/>
林間茅店彩霞中猿哀絶頂琴臺月鶴唳西施洞口風<lb/>
昔日香魂何處覔惟存餘景見遺踪<lb/>
　　　遊靈巖　　　　　　　　　邱霽<lb/>
衝風冒雨費躋攀豈是肩輿愛看山蘄國中興猶有册<lb/>
宋家南去不知還穹碑剥落烟霏外孤塜荒凉草莽間<lb/>
千古英雄有遺恨九泉羞澀懦夫顔<lb/>
<pb n="KR4h0116_WYG_032-23a"/>
　　　同前　　　　　　　　　　趙同魯<lb/>
靈巖臺殿古離宫今日繁華事不同嘗膽計成歌舞散<lb/>
捧心人去綺羅空夕陽荒草幽栖處剰水殘山感慨中<lb/>
一段興亡誰管領野花啼鳥自春風<lb/>
　　　同前　　　　　　　　　　聶大年<lb/>
迢迢曲徑接平沙一上香臺望眼賒幽磵泉渾初過鹿<lb/>
髙林巢動亂歸雅白雲洞裏神仙境緑樹隂中釋子家<lb/>
下有田園千萬頃穰穰禾黍間桑麻<lb/>
<pb n="KR4h0116_WYG_032-23b"/>
　　　同前　　　　　　　　　　杜庠<lb/>
閒將往事問田夫越國兵戈入戰圖不待館娃歌舞散<lb/>
知機范蠡己歸湖<lb/>
　　　同前　　　　　　　　　　伊乗<lb/>
未愜登臨趣兼懷悵望心洞逰環珮逺寺揜薜蘿深吳<lb/>
越有興廢河山自古今松風臺上起猶似韻清琴<lb/>
　　　送僧住靈巖　　　　　　　王汝玉<lb/>
百花深處寺猶指舊吳宫事往人何在香消徑己空今<lb/>
<pb n="KR4h0116_WYG_032-24a"/>
朝送師去兹地闡宗風別意兼鄉思依依雲樹東<lb/>
　　　送僧瀚海住靈巖寺　　　　張適<lb/>
靈巖古招提飛閣涵太空我昔登其上題詩碧雲中琴<lb/>
滋松蘿雨衣含澗谷風訪古思耿耿感時心冲冲於焉<lb/>
送吾子因之尋舊踪境空亂天花林深響鳴鐘車行渡<lb/>
石橋僧候依巖松喜子道門秀應能振禪宗<lb/>
　　　靈巖懐古　　　　　　　　劉纓<lb/>
官身在吿無他事故國佳山得肆遊畫舸春風開碧水<lb/>
<pb n="KR4h0116_WYG_032-24b"/>
皂輿晴日上丹丘飲能從量縁多病句不驚人亦起羞<lb/>
夢幻世情何足較嶺雲溪月自悠悠<lb/>
　　　訪靈巖住持僧一元　　　　　賀元忠<lb/>
一上靈巖感廢興蒼茫雲樹更含情吳王宫闕空遺址<lb/>
智積禪林却擅名香徑有踪疑學步琴臺絶響似希聲<lb/>
悠悠塵世驚千載得繼前修數幾僧<lb/>
　　　次韵遊靈巖　　　　　　　楊循吉<lb/>
巖陽草木本芳幽更有寒泉相繞流學道豈須勞乞鑑<lb/>
<pb n="KR4h0116_WYG_032-25a"/>
入山何用待封留東峰西嶺芒鞋下明月清風挂杖頭<lb/>
回首古人皆不見休因越喜為吳羞<lb/>
　　　題靈巖　　　　　　　　　鄺璠<lb/>
靈巖突兀碧雲横嘯倚巔巒百怪驚極目乾坤些子大<lb/>
俯身霄漢一毫輕研池墨洗天潢水琴石絃飛山雨聲<lb/>
莫漫乗槎犯牛斗好依紅日庇蒼生<lb/>
　　　靈巖懷古次劉丈纓韻　　　　孫磐<lb/>
簿書堆裏抽身出來侍先生山水遊預辦尊罍供小宴<lb/>
<pb n="KR4h0116_WYG_032-25b"/>
敬從杖履上髙丘皇圖浩蕩乾坤古伯業凄凉草樹羞<lb/>
入夜遐觀更奇絶一輪氷鑑自悠悠<lb/>
　　　靈巖　　　　　　　　　　唐寅<lb/>
山鬼踉蹌佛殿荒老僧指㸃説吳王銀瓶物化餘石井<lb/>
柿葉秋深滿屧廊地下有魂悲藥劍草間無處問梅梁<lb/>
伯圖零落何須問越國如今也鹿塲<lb/>
　　　經靈巖　　　　　　　　　謝琛<lb/>
靈巖之山揷天起山巔吳宮遺故址琴䑓石井尚依然<lb/>
<pb n="KR4h0116_WYG_032-26a"/>
不見蕐筵歌皓齒春風夜靜松濤鳴步屧猶疑環珮聲<lb/>
玉釵斜處干戈伏苧蘿之女傾人城江頭古廟蒼烟裏<lb/>
伏劍寃哉子胥死讒言悞國賊忠良當時忍心太宰嚭<lb/>
英雄一去霸業傾卧薪嘗膽人成名文臺宴罷君王樂<lb/>
長頸烏喙謀臣驚玉顔芻狗真成比載入扁舟泛湖水<lb/>
留得空山夜月明蜀鵑叫碎吳人耳欲將興廢問山靈<lb/>
野草年年春自生吳亡越霸今何在慨我千秋萬古情<lb/>
　　　和韵　　　　　　　　　　于範<lb/>
<pb n="KR4h0116_WYG_032-26b"/>
湖畔羣山伏且起突兀髙峰餘故址行臺有約偶登臨<lb/>
小徑落花印屐齒吳宫不見山鳥鳴管絃化作風雨聲<lb/>
當年尤物貯金屋君王無意在江城相逢猶恐夢寐裏<lb/>
願與蛾眉共生死粉黛叢中伯業消不必借劍斬宰嚭<lb/>
麋鹿遊時臺己傾館娃猶存舊日名㑹稽塵埃亦己久<lb/>
尋常興廢何須驚吳下新醅琥珀比芳草遙映春江水<lb/>
㑹飲况復盡人豪不學巢由浪洗耳題詩笑我愧山靈<lb/>
負却巖花爛漫生豪吟幸有臨川手寫盡興亡萬古情<lb/>
<pb n="KR4h0116_WYG_032-27a"/>
　　　靈巖歌　　　　　　　　　　徐縉<lb/>
當昔靈巖繁盛時吳王曽此宴西施西施洞口傾城姿<lb/>
管絃歌舞日相隨琴臺冉冉烟花滿香徑紛紛蘭蕙滋<lb/>
一朝樂極欻生悲越國兵來那得知臺上空憐走麋鹿<lb/>
江頭却恨投鴟夷離宫別館今塵跡露井殘碑半湮没<lb/>
梵宇蕭條山欲頽見此空為人太息我來日暮松風生<lb/>
獨立荒丘山月明不縁興廢重回首秪為英雄一愴神<lb/>
　　　遊靈巖歌　　　　　　　　　顧鼎臣<lb/>
<pb n="KR4h0116_WYG_032-27b"/>
鐵冠使者江海士及𤓰己了公家事地官分司得清暇玉<lb/>
堂散吏亦相值追陪李郭飛仙艗曉泛春㳺真偶爾姑胥<lb/>
浩蕩開天景重湖碧峰七十二浮沉㶑灧各生態黛髻銀<lb/>
盤繪屏几古木幽沉伍相祠寒食何人薦芳芷吳子么麽<lb/>
輕戰鬬霸業未成謀士死長城豈待玉顔傾故國波生劍<lb/>
光紫扁舟越蠡戒前轍矯矯冥鴻近烟水英雄得喪兩安<lb/>
在俯仰乾坤堪一涕湖山羣木羅紫烟靈巖叠巘開青蓮<lb/>
小輿伊軋松林午髙情直擬山之巔山肴蔬筍襍綺食鬱<lb/>
<pb n="KR4h0116_WYG_032-28a"/>
金美酒搖舲船哨壺羽箭兼勝賞亦有鳯槽和鵾絃山僧<lb/>
指㸃因借問館娃舊跡今茫然琴臺草長迷香砌古井苔<lb/>
花浸乳泉銀床寳柱歸何處屧廊施洞名空傳當年粉黛<lb/>
皆尤物就中西子飄雲仙怪石如人寂無語曾按瓊筵聽<lb/>
歌舞美人進酒甘如飴不道降王嘗膽苦前山髙臺凌杳<lb/>
冥鏤金為梁玉為柱朝朝暮暮恣行樂臺土未乾麋鹿聚<lb/>
興亡豈獨悲吳越秦宫漢苑皆蕪没驕淫無度忘殷鑑山<lb/>
河王氣終消歇我曹撫此百感生欲勸主人為曲突吁嗟<lb/>
<pb n="KR4h0116_WYG_032-28b"/>
富貴能幾何電掣漚消真欻忽共君及時且行樂趂取春<lb/>
光明緑髪林深壑杳不可留落日蒼蒼灝氣浮鳴騶歸路<lb/>
非吾願興在晴沙雙白鷗急流解組何年是掉頭不共妻<lb/>
孥謀縹緲峰前聊卜築清泠淵上重夷猶汗漫尋山遍五<lb/>
岳赤虬黄鶴歸滄洲東風吹破眼前夢天際浮雲千古愁<lb/>
　　　登靈巖贈住持僧雲谷　　　　祝允明<lb/>
尋常一種無心物偏與空門法味俱任爾深藏或呈露<lb/>
本來面目自如如<lb/>
<pb n="KR4h0116_WYG_032-29a"/>
　　　登靈巖　　　　　　　　　林庭㭿<lb/>
春日肩輿野外行緑雲髙下晩禾成愁顔剛為貧民解<lb/>
鄉思偏於久客生沙鳥向人如欲語山花過眼不知名<lb/>
我來豈為躭遊樂欲採豳風奏舜廷<lb/>
　　　同前　　　　　　　　　　陳璚<lb/>
靈巖千古館娃宫事往名存感慨中形勝當年風景在<lb/>
繁華瞥眼霸圖空春歸香徑遊林鹿月上琴臺起寺鐘<lb/>
老子酣逰挂冠日一畨閒咏付東風<lb/>
<pb n="KR4h0116_WYG_032-29b"/>
　　　靈巖懷古　　　　　　　　朱兖<lb/>
矗矗湖上峰逺近各含態何必躡兹巖酸風入人肺金<lb/>
碧想故宫歌舞花叢叢吳王樂極時胥骨流江中越山<lb/>
兵馬雄前溪是來處色艷霸氣消腹心向誰慮琴臺雲<lb/>
故散香徑春仍榮湖風激洞庭遺恨殊未平誰招麋鹿<lb/>
羣日繞西施洞娟娟井中月照破千秋夢<lb/>
　　　遊靈巖　　　　　　　　　髙第<lb/>
靈巖下白日萬井動秋風衲子坐烟島田家収嵗功淡<lb/>
<pb n="KR4h0116_WYG_032-30a"/>
雲浮世外清磬落霞中我亦躬耕者蕭然野思通<lb/>
　　　靈巖訪古　　　　　　　　吳一鵬<lb/>
名山只在郡城西細草青青路不迷訪古却尋僧作伴<lb/>
凌空聊借石為梯峰頭日漏雲初破洞口春歸鳥自啼<lb/>
風景撩人杯入手興豪何惜醉如泥<lb/>
　　　其二<lb/>
絶頂登時暑氣無羣山環拱一峰孤馭風彷彿來仙侶<lb/>
入眼分明列畫圖鉅井似潭深貯月逺涇如箭直通湖<lb/>
<pb n="KR4h0116_WYG_032-30b"/>
勝遊繼此真非易休訪留連到日晡<lb/>
　　　靈巖寺　　　　　　　　　陸俸<lb/>
霸主餘基禮佛壇愁心落日倚闌干猿啼洞口烟蘿暝<lb/>
僧掃堦前木葉乾麋鹿自遊孤月曉魚龍欲動五湖寒<lb/>
東風不管興亡恨吹遍梅花萬樹攅<lb/>
　　　靈巖寺上方　　　　　　　宋无<lb/>
霸業消沉烟樹濃吳王臺榭梵王宫屧廊人去土花碧<lb/>
香徑僧歸秋葉紅颶母射巖風動地蛟精徙穴霧迷空<lb/>
<pb n="KR4h0116_WYG_032-31a"/>
明朝江郭重回首寺在翠微蒼靄中<lb/>
　　　涵空閣　　　　　　　　　　髙啟<lb/>
滚滚波濤漠漠天曲欄髙棟此山巔置身直在浮雲上<lb/>
縱目長過去鳥前數杵秋聲荒苑樹一㠶暝色太湖船<lb/>
老僧不識興亡恨只向遊人説往年<lb/>
　　　同前　　　　　　　　　　　陳毓<lb/>
層構峰頭切太青凭闌恍若遇仙靈窗開俯挹西湖水<lb/>
簷聳髙懸北斗星足底浮雲生冉冉目中飛鳥去冥冥<lb/>
<pb n="KR4h0116_WYG_032-31b"/>
百年塵海須臾事誰得身閒幾度登<lb/>
　靈巖禪寺永樂中燬𢎞治間重建今復燬惟存一殿<lb/>
　與塔耳<lb/>
　　　尹山寺東菴　　　　　　　王汝玉<lb/>
地湧琉璃界天開翡翠林那知近湫隘誰意得幽尋日<lb/>
麗花臺迥雲横巨闕深紺園浮露彩琪樹帶春隂玉澗<lb/>
珠泉滴丹窻緑嶂臨梵王紅錦服仙女碧瑤簪金作山<lb/>
龍甲朱為海鳥襟鳴鐘驚雉舞講法引猿吟境靜塵難<lb/>
<pb n="KR4h0116_WYG_032-32a"/>
染機深慮不侵願因清淨力從此識真心<lb/>
　　　尹山寺夜咏　　　　　　　楊循吉<lb/>
離城至此二十里翻作遲遲半日行古寺夜投僧盡出<lb/>
空廊獨步月初明學披梵策言生澀借浴芳泉體潔清<lb/>
僮僕不諳禪黙相翻憐無侶話覊情<lb/>
　　　尹山精舍　　　　　　　　王寵<lb/>
古殿深巖曲朱門碧水開鈴聲衝鳥落幢影拂雲迴院<lb/>
入斜丹檻賓迎滑蘚苔東來車馬道聊爾滌塵埃<lb/>
<pb n="KR4h0116_WYG_032-32b"/>
　崇福教寺在長洲縣三十一都尹山故稱尹山寺梁<lb/>
　天監二年僧左律建國朝洪武初名僧永隆常住此<lb/>
　隆乞焚身度天下沙門<lb/>
　　　春日與王卿放舟出陳湖東登大覺寺<lb/>
　　　　　　　　　　　　　　　　張適<lb/>
曉日滄江踏釣舟為來林下訪湯休松間老鶴同僧立<lb/>
栁外閒蜂趂客遊半屋雲隂分夜榻一池月色蕩春流<lb/>
髙深堂上多清供琴罷香生夢亦幽<lb/>
<pb n="KR4h0116_WYG_032-33a"/>
　　　宿東明禪院　　　　　　　吳寛<lb/>
東明院裏曽投宿偶見前題一慨然欹枕亂蛩如昨夜<lb/>
入門髙樹却多年季方不與元方在小郎還同大郎賢<lb/>
何處玉笙吹未歇山扉新月照人眠<lb/>
　　　和　　　　　　　　　　　李應禎<lb/>
孤舟出熟秋雨晴如風半日到姚城故人天上新沾禄<lb/>
衲子山中舊識名春日暮雲無限思爐薰茗椀有餘清<lb/>
一夜寒生眠未穏夢迴時聴海潮聲<lb/>
<pb n="KR4h0116_WYG_032-33b"/>
　大覺禪寺在長洲縣二十七都大姚山梁天監間僧<lb/>
　道邦建寺有東明禪院最為幽勝<lb/>
　　　宿天宫寺　　　　　　　　陸容<lb/>
閒游三日滯天宫窘步西齋雨又風睡起牀頭書帙亂<lb/>
興來牆角酒瓶空㝠濛野色迎寒碧狼籍春痕弔落紅<lb/>
別後只應如杜老袈裟棋局念旻公<lb/>
　　　再至和前韵<lb/>
此度停橈入梵宫橘花香裏坐薰風閒心頗為江山奪<lb/>
<pb n="KR4h0116_WYG_032-34a"/>
實理元非夢幻空雲隠小窻禪榻靜日斜深殿佛燈紅<lb/>
留題欲和鴻泥句誰復才情似長公<lb/>
　天宫教寺在胥山南太湖之濱梁天監三年僧汰雲<lb/>
　開山唐徳宗時重建宋天聖中重修進士張汴記<lb/>
　　　昭明寺記　　　　　　　　　虞集<lb/>
吳中多古佛寺往往有蕭梁遺跡郡城西四十里曰錦峰<lb/>
之昭明寺相傳以為昭明太子所建故曰昭明或曰錦峰<lb/>
之山産文石中為用器華采炫爛故有是名或曰其寺中<lb/>
<pb n="KR4h0116_WYG_032-34b"/>
據沃壤羣山如屏如翼去寺皆逺無所障蔽其稱昭明之<lb/>
名此殆是也然而不見於郡志豈㑹昌沙汰之後日就頹<lb/>
廢修志時冺没不聞故耶宋嘉泰中里人周氏子為僧住<lb/>
穹窿白馬寺曰南公歸省其父父曰吾老矣汝毋逺離南<lb/>
乃即昭明故址葺之以居辛苦勸乞周父又以其財力助<lb/>
之己而施與者日至厯數十年法堂僧堂厨庫粗備土田<lb/>
稍為人所侵有者以漸來復其子本立實相其事南沒立<lb/>
躬任作勞思成南之志益殖美壤作佛殿門廡方丈之室<lb/>
<pb n="KR4h0116_WYG_032-35a"/>
度弟子九人約以次相繼嗣主院事至元中執事浸用懈<lb/>
惰遂以中微南公之願力幾息矣一真始出乎其間大有<lb/>
以充闢之山林廣袤而林木足用土田易治而供糗有餘<lb/>
矣屋宇華麗内固外完其計慮久逺者日以周備矣昔之<lb/>
處此者不知有紀述以待來者是以數起數僨相尋於數<lb/>
百年之間而莫之有定獨真公知以此為意亦自其積之<lb/>
不易而成之不可忘也噫為佛者之初固不以植生營業<lb/>
為務然而四方名勝之處或困於主者之不一徒衆之集<lb/>
<pb n="KR4h0116_WYG_032-35b"/>
乃至失其所依曾不若世繼而守之者之為逺也然而得<lb/>
其人則易以興不得其人則易以衰物理之實然豈特昭<lb/>
明而己哉然則真公欲為記之也宜矣予之先隴在吳者<lb/>
與其寺相望為鄰故不辭而為之書錦峰舊有宋穆親<lb/>
書賜貴臣之家者今留昭明寺云年月日虞集記<lb/>
　　　懷陳寅山人時居西山昭明寺作　髙啟<lb/>
閒看西澗月秋閣與僧開正是相思夜鐘聲君處來<lb/>
　　　昭明寺　　　　　　　　　　陳基<lb/>
<pb n="KR4h0116_WYG_032-36a"/>
山居有餘樂縱遊良不孤生多濟勝具豈辭足力劬處<lb/>
處青蓮座人人僧寳珠雨花無宿蔕玉樹盡增株勞生<lb/>
局形跡矯首謾踟蹰<lb/>
　昭明教院在吳縣錦峰山相傳為昭明太子所建或<lb/>
　謂山産文石故名然不可考矣唐㑹昌中廢宋嘉泰<lb/>
　中白馬寺僧南公重建宋理宗書賜鄭起潛錦峰二<lb/>
　字藏寺中<lb/>
　　　光福舍利塔記　　　　　　崔鵬<lb/>
<pb n="KR4h0116_WYG_032-36b"/>
式觀元始𦕈覿𤣥風夏巢冬穴之時茹毛飲血之世一<lb/>
寒一暑一隂一陽其道雖分萬彚猶渾逮乎伏羲氏之<lb/>
王天下也始畫八卦造書契由是文籍生焉然後厯堯<lb/>
舜至周孔由是釋像興焉及乎東被大漢尤加崇飾按<lb/>
牟子云佛生西竺假形王家即其生也又拂衣雙樹脱<lb/>
跡金沙即其滅也雖然示生滅之相詎加恍惚之道何<lb/>
異經巨海者終年不見其涯測虞淵者畢世不知其底<lb/>
吾以此觀之佛理不可盡也若夫舍利者即金人之遺<lb/>
<pb n="KR4h0116_WYG_032-37a"/>
骨堅剛不壞變化自然西天敬之立為塔廟昔育王見<lb/>
而不信吳王修以效䖍迤邐南移年代頗久大哉寂滅<lb/>
之理豈一魯男子能探其藴乎余素不留心畧為叙事<lb/>
故經云若能起塔供養皆獲福田此乃聖教所談事豈<lb/>
虚謬固知為善者天報以福為非者天報以殃雖則𤣥<lb/>
妙難求而實精專可驗光福寺者即梁九真太守顧氏<lb/>
之家山也士有惡嫌塵網種植善根遂捨林泉建兹佛<lb/>
刹立寺之始斯其由起焉銀闕移來洪波架出碧岫孤<lb/>
<pb n="KR4h0116_WYG_032-37b"/>
聳青天下臨勝壓洞庭勢控吳苑上止斗牛之宿旁連<lb/>
太伯之墟何必鼇負蓬萊龍蟠閬苑歇樵翁于片石卧<lb/>
禪子於幽林草樹麗而攅花杉蘿深而蔽日長松古栢<lb/>
縁情無塵世之機逺岫平湖舉目入畫屏之色其僧自<lb/>
相謂曰此之靈境爰有上方可以建立亭臺而莊嚴塔<lb/>
廟既而不日不月其功就焉斯塔也梁大同之中建矣<lb/>
唐㑹昌之末燬焉興廢之由是其一也然則基址雖在<lb/>
而乃烟蘿以荒於時咸通中興天子明睿四方清平野<lb/>
<pb n="KR4h0116_WYG_032-38a"/>
人入朝賢士出世維我吳郡之興一也鸞鳯異態龍虎<lb/>
殊姿嘯傲誰同孤髙自得雪霜徒侵碧松色塵埃難染<lb/>
白璧光嚴陵卧時國乏賢良鄭均升時位齊卿相魚腸<lb/>
之劍利斷鯨鯤龍頷之珠光浮日月燒金屑玉間邀蓬<lb/>
島之仙釣月歌風隠笑武陵之客公不惟優游儒籍兼<lb/>
亦探奥釋門故儒則素王間生於釋乃金人謫下則知<lb/>
人情難及智用全殊每登山而踟蹰因驚塔之荒毁是<lb/>
斯塔之將興一也方景運中天聖徳遐被慈心博施行<lb/>
<pb n="KR4h0116_WYG_032-38b"/>
是日之堯風徵當時之漢夢于是三寳起跡十方歸心<lb/>
布金秪園圖像花界今者又澄清域外鏡朗天衢金柯<lb/>
開鼇背之花寳位乾銀河之浪玉潢丹甑坐分瑞應之<lb/>
符樵子漁翁眠唱太平之曲乃遇我公道窮生滅心達<lb/>
苦空信塵刼之迷途悟法門之了性追吾家之舊迹再<lb/>
葺蓮花䕶吾佛之真身重修寳塔然後増基表刹薙草<lb/>
開林剪荆棘而雲平列松杉而洞出時維三月節属九<lb/>
春鶯吟風而千般草垂巖而萬種建金棺而心動羅寳<lb/>
<pb n="KR4h0116_WYG_032-39a"/>
蓋而雲隂緇徒共瞻士籍咸悦芙蓉座上飄三界之異<lb/>
香薝萄花園沛諸天之法雨是時也祥雲結綵氛氳於<lb/>
行道之壇慧日澄華照耀於燃燈之位公乃覩相生善<lb/>
至誠感神遂發善心爰命工者於是依憑氣象結構規<lb/>
模初標覆簣之踪漸著凌雲之勢亦有飛閣周繞回廊<lb/>
接連石工呈奇巧之才梓匠設雕鏤之妙壯觀而龍蹲<lb/>
虎踞巍峩而仙掌蓮峰丹柱屹而星攅雕梁赩而虹指<lb/>
揜映而如蜃吐崚嶒而欲鵬飛不踰一年工築就畢斯<lb/>
<pb n="KR4h0116_WYG_032-39b"/>
狀也險體千仭髙標七層凝然中峙又若神助上穿霄<lb/>
漢下壓雲根豈劍閣之能齊比爐峰而尚峻鶴歸天而<lb/>
一駐雲収霽而半開發郢客之詩情壯吳宮之地勢金<lb/>
輪縹緲亞日月以髙明雁像參差拂虹蜺而若動偉哉<lb/>
塔之美也其功杳莫繼焉至若遊人訪景淑女尋春入<lb/>
幽徑而攀蘿步晴厓而拾翠巢鳥映葉嵐烟惹衣苔鋪<lb/>
石而霞斑花映峰而綺合髙瞻闤闠千家之臺榭龜文<lb/>
迥瞰林巒四面之波濤練色爾乃金飈屆節玉露催寒<lb/>
<pb n="KR4h0116_WYG_032-40a"/>
何用悲秋正堪憑檻天朗而雲霞弄錦風髙而松篠張<lb/>
琴蒹葭之浦上漁歌蒲蓼之汀邊雁影叠浪裁古人之<lb/>
素羣山鬬少婦之眉開謝客之愁襟抒休公之佳咏松<lb/>
間踈韻伴髙鳥而飛來湖上輕烟映孤㠶而掠去斯景<lb/>
也非公不能領矣斯塔也非公不能剏焉時有住持僧<lb/>
道居文瓚崇建寺皆以髙空皎月深谷奇松挂衣錫而<lb/>
雲閒卧烟霞而鶴瘦真宗真理金言積于情田無垢無<lb/>
塵玉蓮生於淨土且鄙人識比求劍材非利錐焚香敢<lb/>
<pb n="KR4h0116_WYG_032-40b"/>
憚其冥捜捫燭常慚於未達辛苦十載每思蚊夢之徵<lb/>
摶躍九衢頗有龍門之志曾勞閉戸何啻仲舒之三年<lb/>
誰念無家更甚相如之四壁惟公不捐質微詞陋命作<lb/>
斯文操觚長吟永日忘輟何以著公之美大播芳風詞<lb/>
曰<lb/>
皇唐之世運啟千秋産公之才當代風流荆聶之氣金<lb/>
張之儔但樂風月不干王侯英明少年卓犖公子傲貴<lb/>
㤀榮時人鶚視洞天常開春風不起金谷看花玉堂攜<lb/>
<pb n="KR4h0116_WYG_032-41a"/>
妓南山積石北溟揚波紀公之徳未足為多年月日唐<lb/>
崔鵬記<lb/>
　光福寺在吳縣鄧尉山龜峰上梁大同間建寺有舍<lb/>
　利塔<lb/>
　　　奉慈菴　　　　　　　　　吳寛<lb/>
野寺堪逃暑登登逺扣關林深長礙樹路轉又逢山石<lb/>
鉢分中飯雲房借半間玉茶花落盡坐撫不知還<lb/>
　奉慈菴在𤣥墓山麓宋靖國元年僧明昕建<lb/>
<pb n="KR4h0116_WYG_032-41b"/>
　　　賦得寒山寺送別　　　　　髙啟<lb/>
楓橋西望碧山微寺對寒江獨揜扉船裏鐘聲催客起<lb/>
塔中燈照逺僧歸漁村寂寂孤烟近官路蕭蕭衆葉稀<lb/>
須記姑蘇城外酒烏啼時節送君違<lb/>
　　　寒山寺　　　　　　　　　胡纘宗<lb/>
牢落寒山寺鐘聲自往年海風臨客枕江火傍漁船不<lb/>
聽禪心寂偏聞旅思懸誰家管絃急歡笑玉樓邊<lb/>
　　　送僧道性往寒山寺　　　　劉溥<lb/>
<pb n="KR4h0116_WYG_032-42a"/>
寒山寺近闔閭城老衲分燈向此行地接楓橋江市逺<lb/>
林開松殿野雲平身經暮雨三衣重影度秋湖一鉢輕<lb/>
後夜相思何處是滿天霜月更鐘聲<lb/>
　　　陪元侍御游支硎寺　　　　劉長卿<lb/>
支公去己久寂寞龍華㑹古木閉空山蒼然暮相對林<lb/>
巒非一狀水石有餘態密竹藏晦明羣峰爭向背峰峰<lb/>
對落日步步餘青靄香氣空翠中猿聲暮雲外留連南<lb/>
臺客想像西方内因逐溪水還觀心兩無礙<lb/>
<pb n="KR4h0116_WYG_032-42b"/>
　　　宿支硎山房　　　　　　　僧皎然<lb/>
上方精舍逺共宿白雲端寂寞千峰夜蕭條萬木寒山<lb/>
光露下見松色月中看却與西林別歸心即欲闌<lb/>
　　　支公詩<lb/>
支公養馬復養鶴率性無機多脱畧天生支公與凡異<lb/>
凡情不到支公地得道由來天上仙為僧却下人間寺<lb/>
道家諸子論自然此公惟許逍遥萹山隂詩友喧四座<lb/>
佳句縱横不廢禪<lb/>
<pb n="KR4h0116_WYG_032-43a"/>
　　　贈支硎山南峰僧　　　　　皮日休<lb/>
雲侵壞衲重偎肩不下南峰不計年池裏羣魚曾受戒<lb/>
林間孤鶴欲叅禪雞頭竹上開危徑鴨脚花中擿廢泉<lb/>
無限吳都堪賞事何如來此看僧眠<lb/>
　　　和韻　　　　　　　　　　陸龜䝉<lb/>
眉毫霜細欲垂肩自說初栖海岳年萬壑烟霞秋後到<lb/>
一林風雨夜深禪時翻貝葉添新藏閒揷松枝䕶小泉<lb/>
好是清冬無外事匡牀齋罷向陽眠<lb/>
<pb n="KR4h0116_WYG_032-43b"/>
　　　平雲閣　　　　　　　　　范成大<lb/>
背倚天峰湧化宫横空閣道卧雙虹火雲六月應奇絶<lb/>
青瑣玲瓏八面風<lb/>
　　　鐵杖<hi>攴道林遺物</hi>
八環流韵寳枝鳴古鐵無花紫翠明莫遣閒人容易振<lb/>
泉飛石落鬼神驚<lb/>
　　　金沙<hi>沙中麩金色取煉多不成</hi>
莊嚴福地守靈仙不為人間計子錢一掬斕斒光照眼<lb/>
<pb n="KR4h0116_WYG_032-44a"/>
路旁饞𨽻枉流涎<lb/>
　　　遊南峰寺有支遁放鶴亭　　髙啟<lb/>
每向人間望碧峰石門今得問幽蹤路縁風磴泠泠策<lb/>
寺隔烟蘿杳杳鐘窻下鳥來多墮果亭前鶴去只髙松<lb/>
一龕願借依香火莫道詩人非戴顒<lb/>
　　　支硎山十三咏　　　　　　姚廣孝<lb/>
　　　　支硎山<lb/>
南峰一何髙東峰一何壯惟有定餘僧時來泉石上<lb/>
<pb n="KR4h0116_WYG_032-44b"/>
　　　　報恩寺<lb/>
舊寺烟霞裡經營東晉時支郎今不見令我起遐思<lb/>
　　　　南池<lb/>
秋深水更清游鱗手可摝後來觀咏人誰能繼皮陸<lb/>
　　　　石室<lb/>
窈窈環蒼石隂隂覆白雲夜深僧入定鐘磬寂無聲<lb/>
　　　　八隅泉池<lb/>
風迴波不動葉落樹無聲却憐清徹底有誰來濯纓<lb/>
<pb n="KR4h0116_WYG_032-45a"/>
　　　　寒泉<lb/>
涓涓石上流和雲白于汞閒來試一勺令人毛骨竦<lb/>
　　　　石門<lb/>
曉際神龍出宵分猛虎衝白雲開復閉蒼蘚剝還封<lb/>
　　　　馬跡石<lb/>
堪笑支道林愛馬却成癖飛走石苔間干年尚留跡<lb/>
　　　　南峰<lb/>
竦立去城遙嵐霏近午消奇形常照日雄勢獨凌霄<lb/>
<pb n="KR4h0116_WYG_032-45b"/>
　　　　待月嶺<lb/>
盤盤去谷逺矗矗出林危過樵常待月不管到家遲<lb/>
　　　　碧琳泉<lb/>
壁間瑪瑙紅澗底琅玕碧童子為煎茶山瓢汲還滌<lb/>
　　　　放鶴亭<lb/>
隠隠巖髙處空亭杳靄間神僧去不返空望鶴飛還<lb/>
　　　　牛頭峰<lb/>
羣山不同髙一峰嵐翠沍縹緲白雲間惟見牛頭露<lb/>
<pb n="KR4h0116_WYG_032-46a"/>
　　　支硎山十二咏　　　　　　謝縉<lb/>
　　　　楞伽院<lb/>
楞伽開靜域聞自道林興山水清佳處由來半屬僧<lb/>
　　　　南池<lb/>
平池澄曉鑑虚閣涵秋月時有煉形人閒來照鬚髮<lb/>
　　　　石室<lb/>
寒逼禪僧定凉醒醉客眠戸樞從不螙嵗月任推遷<lb/>
　　　　八隅泉池<lb/>
<pb n="KR4h0116_WYG_032-46b"/>
鑿石破蒼苔青天地底來夜深寒月映疑是曉奩開<lb/>
　　　　石門<lb/>
峭壁擁雙扉亭亭來翠微山靈雖解説不禁白雲飛<lb/>
　　　　寒泉<lb/>
空壑積隂晦層厓沍氷雪下有清冷泉終年流不歇<lb/>
　　　　馬跡石<lb/>
追風蹄似鐵留跡向山深神力猶呵䕶苔痕不敢侵<lb/>
　　　　南峰<lb/>
<pb n="KR4h0116_WYG_032-47a"/>
月出衆山窅月落衆山黑朝來捲幔看氣勢凌秋色<lb/>
　　　　待月嶺<lb/>
詩人一壺酒待月升東嶺松壑起濤聲山風吹月影<lb/>
　　　　碧琳泉<lb/>
涓涓清澗中長洗山僧鉢還將鉢盛去㵼向玻璃滑<lb/>
　　　　放鶴亭<lb/>
久養籠中鶴如何却放歸不知初放日曾别主人非<lb/>
　　　　牛頭峯<lb/>
<pb n="KR4h0116_WYG_032-47b"/>
頭角昂藏出經春卧夕曛無人來問喘嘘氣自成雲<lb/>
　　　同前　　　　　　　　　　沈大本<lb/>
　　　　楞伽院<lb/>
林中禪寂地古木叢青靄當年結屋人惆悵今何在<lb/>
　　　　南池<lb/>
丙穴暗泉通清漪浸碧空白蓮秋未老魚戲葉西東<lb/>
　　　　石室<lb/>
鑿石容趺坐還將石作牀山中當夏日此處獨清凉<lb/>
<pb n="KR4h0116_WYG_032-48a"/>
　　　　八隅泉池<lb/>
不作方圓甃池形似塔形雲光來復去孤影湛渟渟<lb/>
　　　　石門<lb/>
設户防來往兩厓相對青山僧無一物入夜不須扃<lb/>
　　　　寒泉<lb/>
飲來如雪味入口帶天香流出空山去能令大地凉<lb/>
　　　　馬跡石<lb/>
支公有駿馬已騁千里道留跡在空山猶戀山中草<lb/>
<pb n="KR4h0116_WYG_032-48b"/>
　　　　南峰<lb/>
迴峰帶秋色蒼翠聳晴昊澗底有寒梅年年看花早<lb/>
　　　　待月嶺<lb/>
入谷路己昏逺寺鐘聲歇烟中人語喧歸樵待明月<lb/>
　　　　碧琳泉<lb/>
泉流苔石下瀠渟映空碧上有踈篁枝蒼蒼同一色<lb/>
　　　　放鶴亭<lb/>
放鶴人何在孤亭横翠微客來亭上坐惟見白雲飛<lb/>
<pb n="KR4h0116_WYG_032-49a"/>
　　　　牛頭峰<lb/>
懶隨年共化獨坐空山裏時有牧童來長鞭驅不起<lb/>
　　　初春山居還城却寄支硎僧院一律<lb/>
　　　　　　　　　　　　　　　揚循吉<lb/>
好山不著詩人句辜負浮嵐翠滿空梅子蜕花春事半<lb/>
雨聲追冷昨宵中來尋茗椀梯幽閣却上籃輿别逺公<lb/>
白髮漸添身老大何緣追興逐東風<lb/>
　<lb/>
<pb n="KR4h0116_WYG_032-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻三十二<lb/>
</p>
<p>
</p>
  </div>
<div>
                <head>吳都文粹續集巻三十三</head>
    <p>
<pb n="KR4h0116_WYG_033-1a"/>
欽定四庫全書<lb/>
　吳都文粹續集巻三十三　　明　錢榖　撰<lb/>
　　寺院<lb/>
　　　天平山白雲禪寺重興碑　　姚廣孝<lb/>
天下佳山水固有矣必遇乎名公偉人以發其跡然後<lb/>
境益勝而名乃著也興壊理亂措諸事業必賴乎才能<lb/>
智謀有足為者然後見其成效也山水雖佳㣲名公偉<lb/>
人以發其跡則境之蕪沒而名之昧昧者葢多矣興壊<lb/>
<pb n="KR4h0116_WYG_033-1b"/>
理亂㣲才能智謀有足為者必不能見其效也非惟不<lb/>
能見其效而反致於顛覆隕墜者往往亦多矣故山水<lb/>
事業顯隠成壊在乎其人若汲汲欲得其人而人卒不<lb/>
可必得或數千百年之間不求而自得者何也葢物<lb/>
之顯隠成壊關乎氣運屬乎時縁而致然爾豈在有意<lb/>
而為之者哉天平山白雲禪寺剏於唐寶厯間至宋天<lb/>
聖寶諦大師来是山見寺之基構狹陋不足容廣衆始<lb/>
開拓其塲地以成大刹慶厯中文正范公愛其泉石清<lb/>
<pb n="KR4h0116_WYG_033-2a"/>
麗林園茂宻故奏請為香火院忠宣公繼父之志遴主<lb/>
法席者謀諸蘇長公子瞻遂延致逺録公始革律為禪<lb/>
矣寺之住持非有徳有言者不足以當之故厯代皆名<lb/>
沙門也元末丙午天兵臨吳城寺燬於燹罄無所有但<lb/>
荒烟茂草鞠為狐虺之囿矣洪武七年復菴圭禪師来<lb/>
領是寺復菴乃先住持士瞻公之大弟子也其戒行兼<lb/>
優操略並善故寺衆與文正公子孫謀曰起寺之廢者<lb/>
非復菴不可也於是相率耆彦禮請主之雖寺恒産而<lb/>
<pb n="KR4h0116_WYG_033-2b"/>
賦役甚劇復菴夙夜酬應弗有勞苦况東序比邱智在<lb/>
左右羽翼支費撙羨以興厥功故大雄之殿方丈之室<lb/>
說法之堂栖禪之所山門廊廡庫庾庖湢鐘魚鼔板之<lb/>
設熏炬𤓰華之供廿年之間無不備具而未嘗持一疏<lb/>
干一人怳然成此大業若地設天造可謂能事畢矣噫<lb/>
天平泉石之清麗甲於中吳文正公為之主維故境益<lb/>
竒而名益振寺極其廢得復菴為之中興而有以見其<lb/>
成效也以斯論之山水雖佳不遇乎名公偉人則境湮<lb/>
<pb n="KR4h0116_WYG_033-3a"/>
而名替興壊理亂不賴乎才能智謀有足為者必不能<lb/>
見其成效也審矣今復菴之中興是寺雖經營措集彌<lb/>
嵗不寧略不見其艱難困苦之狀可謂才能智謀有足<lb/>
為者矣今年秋以書来北平求予述之以示其後予吳<lb/>
人也天平乃熟遊之地復菴與予友頗切知寺之興廢<lb/>
惟詳故弗讓而為之書乃復系之以詩曰<lb/>
天平之高冠於吳山林木茂蒨雲泉潺湲巖巖龍門是<lb/>
為𤣥關雄虓既伏猿狖寧攀勝妙境界佛刹是宜迺創<lb/>
<pb n="KR4h0116_WYG_033-3b"/>
于唐寳諦載治堂構靚深緇徒皈依偉乎范公朝請主<lb/>
維敬延紫石始習禪儀境益其勝名益其彰靡有碩徳<lb/>
莫據猊牀歴代繼席皆非尋常人境俱絶可抗大方越<lb/>
嵗丙午天兵臨吳歘罹鬱攸百燬一無錦繡園林化為<lb/>
邱墟有来遊者無不長吁復菴振起効其才能不廿年<lb/>
間衆廢具興比邱智在乃同厥心左右贊襄其力孔任<lb/>
棟宇蔚如丹碧爛然有物畢備一如其先濟濟真侣安<lb/>
居彌堅寅夕禪修天子萬年<lb/>
<pb n="KR4h0116_WYG_033-4a"/>
　　　遊天平白雲禪寺　　　　　錢藻<lb/>
小港通行三十里亂花深淺到山西誰知絶徑無閒地<lb/>
還有幽人向此棲簷上泉聲龍虎動堦前林影日星低<lb/>
高僧不放白雲出欲構巖巒與閣齊<lb/>
　　　再遊天平有懐舊事呈夀老　范成大<lb/>
訪舊光隂二十年殘僧相對兩依然木蘭已老無花發<lb/>
石竹依前有麝眠萬户直須龜手藥一龕何用買山錢<lb/>
從今半坐須分我共說昏昏一覺禪<lb/>
<pb n="KR4h0116_WYG_033-4b"/>
　　　題天平寺　　　　　　　　袁桷<lb/>
青鞋高挂天平壁遥指雲門三兩峰禪榻已容黄葉覆<lb/>
詩瓢從把緑苔封曉風殘月千村艣細雨踈烟隔水舂<lb/>
我向京師宜老矣吳山清淺越山濃<lb/>
　　　同前　　　　　　　　　　倪瓚<lb/>
龍門秋月影茶室白雲泉不與世人賞瑶草自年年復<lb/>
有天池水松風舞淪漣何當躡飛鳬一采池中蓮<lb/>
　　　送圭復菴還天平寺　　　　釋来復<lb/>
<pb n="KR4h0116_WYG_033-5a"/>
白雲泉上逺公菴我首棲禪借一龕夜壑松濤寒作雨<lb/>
春林花霧溼浮嵐龍門客賦詩成軸虎阜僧来頌有函<lb/>
楚些難回南麓定蒲圑詩與話同參<lb/>
江左多年不得書范公祠下往来踈義田無恙徵科後<lb/>
梵刹重新刦燒餘火擁芋爐寒榻靜水添蓮漏夜堂虚<lb/>
袈裟曾習西方觀幾聽晨齋報木魚<lb/>
　　　天平謁范祠　　　　　　　陳基<lb/>
古木蒼藤開寺門清泉白石駐華軒丹青不改天平廟<lb/>
<pb n="KR4h0116_WYG_033-5b"/>
閥閱猶知慶厯尊四面峰巒旗鼓列一村桑柘子孫蕃<lb/>
皇皇冠冕餘生氣再拜令人媿後昆<lb/>
　　　登天平山訪圭禪師　　　　姚廣孝<lb/>
逺歸吳下寺重上白雲泉勝地游非偶名山到是縁僧<lb/>
行晴雪裏虎嘯夕陽邉開士情何厚茶餘話昔年<lb/>
　　　夏日遊白雲寺二十韵<lb/>
地靈山勝絶觸熱試幽探斗近龍門險巖深虎穴嵌崕<lb/>
懸藤絡石波靜竹林潭谷響風前澗巒光雨後嵐松騫<lb/>
<pb n="KR4h0116_WYG_033-6a"/>
華葢麗泉出白雲甘夏實知青李冬枯識老柟蟒窺嵁<lb/>
匿鼆鸇搏草棲䳺操徑猱行疾遮途蟻戰酣岫伸眉細<lb/>
細苔布髪毶毶沼旭疑盤沐湖天訝鏡含歸樵仍佩斧<lb/>
游子每停驂一澗分高下雙峰自北南煌煌忠烈廟寂<lb/>
寂逺公菴桂聚香為室蘿縈翠作龕函文殊貝葉遮萼<lb/>
異優曇刹影晴標逺鐘聲夕度韽東西廊兩兩前後衆<lb/>
三三法自齋餘說禪從浴罷參厯竒寧有倦玩勝已成<lb/>
躭便欲攜瓶錫相依詎不堪<lb/>
<pb n="KR4h0116_WYG_033-6b"/>
　　　春日過天平輿上口占<lb/>
樂遊那厭去程賖稳稳籃輿勝小車烟栁青邉疑野店<lb/>
露桃紅處是山家澗分燕尾泉来細嶺轉羊腸路入斜<lb/>
趣既有餘吟亦就此行應不負韶華<lb/>
　　　次韻答天平復菴師二首<lb/>
清晨荷笠出江城乗興来參肯待晴雲起東山藏刹影<lb/>
水流西澗帶鐘聲茶燒活火嘗新味詩寄長牋寫舊情<lb/>
便欲泉頭分半榻相依談笑盡餘生<lb/>
<pb n="KR4h0116_WYG_033-7a"/>
獨客燕山近薊邱隨身瓶錫數年留昨朝過魯非無樂<lb/>
今日還吳却有愁屋老郊園蛙産竈忩寒風雨鼠侵裘<lb/>
故交猶得師存愛握手歡呼慰白頭<lb/>
　　　寄天平復菴<lb/>
不到天平二十秋老禪宜是雪盈頭白雲泉上青松下<lb/>
惆悵年来幾夢逰<lb/>
　　　題天平夀老方丈　　　　　范成大<lb/>
二十三年再入山此山於我有前縁時人不用憐衰病<lb/>
<pb n="KR4h0116_WYG_033-7b"/>
天與丹房一線泉<lb/>
　　　送夀老往雲間行化<lb/>
天平船子過華亭舍衛城中次第行留取鉢盂歸院洗<lb/>
東巖新出一泉清<lb/>
　　　天平寺　　　　　　　　　蔡羽<lb/>
石壁如仙掌行人輕路長千重翠巒秀百畆緑隂涼紫<lb/>
磴連瑶闕青岑控石梁白雲泉味冽得共逺公嘗<lb/>
　　　自吴門至天平白雲泉晩興　　皇甫涍<lb/>
<pb n="KR4h0116_WYG_033-8a"/>
鐘聲緬迴䇿秀色餘西岑㣲徑不知處白雲長自深松<lb/>
窗散花雨溪牖揺峰隂獨夜泉亭月寥寥期此心<lb/>
　白雲泉寺在天平山一名天平寺唐寶厯二年僧永<lb/>
　安建名白雲菴以山有白雲泉也宋慶厯間范仲淹<lb/>
　以先墓所在奏為功徳寺因賜今額元末燬國朝洪<lb/>
　武初僧復菴重建<lb/>
　　　秋日重逰穹窿山海雲精舍　　姚廣孝<lb/>
昔年曾駐錫此地喜重逰樹影兼雲合蟬聲帶雨収澗<lb/>
<pb n="KR4h0116_WYG_033-8b"/>
循松下砌峰繞竹邉樓到後嗟難偶吟踪去復留<lb/>
　　　其二<lb/>
厯厯青山裏層崕倚曲房竹雲時駐影桂露夕圑香未<lb/>
暮先垂暝方秋已薦涼莫言今索寞自可勝他鄉<lb/>
　　　其三<lb/>
巖棲還傍隖複嶺自層層叩户頻来佃尋蹊每到僧苔<lb/>
深終隠甃樹老尚懸藤但可行吟處題詩記我曾<lb/>
　　　其四<lb/>
<pb n="KR4h0116_WYG_033-9a"/>
林屋藏深宻盤盤石徑斜過樵驚睡犬回牧亂鳴鴉垣<lb/>
碧蘿藏葉籬紅槿綴花到時須放浪莫問是他家<lb/>
　　　其五<lb/>
迢遞青村外﨑嶇紫邏間過林纔見日到渡不逢山一<lb/>
室依巖險雙扉傍竹閒曾㸔雲際鶴向暮獨飛還<lb/>
　　　其六<lb/>
勝處初逰日長疑别有天樓開扉納月庖接筧通泉鐘<lb/>
散羣峰外禽回雙樹邉也知宜眺望不獨可安禪<lb/>
<pb n="KR4h0116_WYG_033-9b"/>
　　　其七<lb/>
地逺塵難到人家半隔溪放禪還候磬起曉却憑鷄雲<lb/>
度隨山窈泉行趂澗低披叢尋蘚壁更為刻新題<lb/>
　　　其八<lb/>
積雨秋初霽林園蘚䕶扉葵妍花愈盛橘病實還稀徑<lb/>
露香沾屐嵐烟翠上衣山翁能引客徐步向斜暉<lb/>
　　　其九<lb/>
一徑通林遠時聞長者来水光揺定室松影落香臺楥<lb/>
<pb n="KR4h0116_WYG_033-10a"/>
為防彪設軒因放鶴開若將吟適興滿眼是詩材<lb/>
　　　其十<lb/>
山人無所事沿堵只栽松黄葉深深屋青烟逺逺峰苔<lb/>
蹊屯鳥跡石厂宿雲蹤留客同迂步乘昏欲聽鐘<lb/>
　　　訪道衍上人時寓海雲　　　　張羽<lb/>
尋僧自補屐古寺夏雲中聽鳥明聞性㸔花悟色空風<lb/>
傳烟磬逺竹引野泉通便欲捐塵累香燈事逺公<lb/>
　　　宿海雲上人房　　　　　　韓奕<lb/>
<pb n="KR4h0116_WYG_033-10b"/>
古刹松間寺閒㳺夢裏身雨聲留杖履香氣煖牀茵僧<lb/>
話禪心靜交情道誼真老来偏好佛從此往来頻<lb/>
　　　留海雲菴<lb/>
年老人間事不求每從方外樂清游雲深古寺疑無暑<lb/>
雨足山田望有秋嘉木千章當徑合懸泉十丈下溪流<lb/>
也知賔主相忘乆竹杖籃輿任去留<lb/>
頻年度夏此僧房眠食清便禮數忘盤出楊梅堪薦酒<lb/>
瓶添薝蔔罷薰香滿堦松影齋鐘午繞榻泉聲客枕涼<lb/>
<pb n="KR4h0116_WYG_033-11a"/>
况有諸生皆向學時時列坐論文章<lb/>
　　　寄海雲僧<lb/>
香暗燈明佛殿深梵筵僧散夜沉沉庭梅影轉經窗月<lb/>
誰伴高人擁被吟<lb/>
庭雪初消蕙艸香日晴便覺有春光老来事事心皆懶<lb/>
獨有登山興未忘<lb/>
　　　海雲院觀連理山茶　　　　　吳寛<lb/>
奉慈山茶好標格花開如杯呈玉色海雲山茶更竒絶<lb/>
<pb n="KR4h0116_WYG_033-11b"/>
竒處不論紅與白兩株並植東軒前翠葉如屏遮几席<lb/>
枝柯一一相交加為是同根忍分拆初疑一人獨叉手<lb/>
忽作兩人仍促膝少焉掉臂纔跬步又獨控拳當肘腋<lb/>
碧玉磨沙成玦環青絲綯索分徽纆我来庭除稍摩挲<lb/>
引此青蛇受毒螫試量旁榦得三圍每掃落花凡一石<lb/>
風霜飽厯三百年未識何人手中植尋常繞樹多詩客<lb/>
階下莓苔留古迹河中曾辱昌黎文西蜀休誇孔明柏<lb/>
世間大樹儘有之似此山茶何處得<lb/>
<pb n="KR4h0116_WYG_033-12a"/>
　　　前題次匏翁韻　　　　　　伊乘<lb/>
匏翁詩存古風格譬則毛施真國色滌除烟粉市門粧<lb/>
綽約肌膚天下白海雲禪院賦山茶文采風流傾合席<lb/>
兩間淑氣逄交暢殊本連柯豈輕拆邇来誰遣異榮悴<lb/>
坐減賞心空抱膝常侍貂璫耀左耳詩老偏枯傷右腋<lb/>
揚眉意氣彯華纓垂首幽憂係縲纆修容想為過客妍<lb/>
解腕疑逢毒蛇螫分留物色供品題且免隨綱入花石<lb/>
百年存歿感交情滿紙縱横遺墨迹靈山黄面憶曾拈<lb/>
<pb n="KR4h0116_WYG_033-12b"/>
淨土緇衣舊煩植地脈潛通上世塋古形作配前朝柏<lb/>
從知物理有興衰休徇人情量失得<lb/>
　　　海雲寺　　　　　　　　　王寵<lb/>
名山時訪舊絶壑愛觀泉徑隠千重竹林窺一帶天疎<lb/>
花遲候發幽鳥好音傳悟得無生樂行藏不離禪<lb/>
　　　暮春過海雲寺寫竹石古槎　　倪瓚<lb/>
春盡湖濵偶獨来高僧煑茗得談諧鳥啼花落忽如夢<lb/>
水影苔文渾上堦空咏逺逰悲世俗聊將曠望遣情懐<lb/>
<pb n="KR4h0116_WYG_033-13a"/>
竹林生笋還相别人事睽離亦易乖<lb/>
　海雲寺在吳縣穹窿山北麓宋熈寧間僧性海建姚<lb/>
　廣孝為僧時常住此内有連理山茶<lb/>
　　　堯峰山佛殿記　　　　　　王鏊<lb/>
吳横山之西南有峰名堯莫知其所始或曰堯時民於<lb/>
此避水也<hi>蘇子美詩西南登堯峰俗云堯所基洪水不能沒上有萬衆栖</hi>唐末慧禪師<lb/>
者始建精舎曰免水院宋改曰壽聖寺有寶雲禪師繼<lb/>
居之㑹學去来恒數百人元涉國初久茀不治𢎞治初<lb/>
<pb n="KR4h0116_WYG_033-13b"/>
有雲谷禪師諱茝始謀居之與其徒文通披叢剔薈支<lb/>
傾葺頹嵗餘人漸知之雲谷軌行峻特通亦戒律清修<lb/>
逺近參謁者日衆始相與立山門繚以石垣觀音龍王<lb/>
之殿寶雲碧玉之沼東齋西隠以次修復而大雄殿費<lb/>
鉅未遽議也乆之雲谷示寂通矢卒先志乞諸檀越一<lb/>
時鉅公名士亦多禮焉於是富者施財貧者施力豫章<lb/>
瓴甓無脛而自至不召而雲集大雄之殿倐還舊觀矣<lb/>
初予自内閣告歸間一造焉峭壁梯空側足而上及至<lb/>
<pb n="KR4h0116_WYG_033-14a"/>
其顛曠然平夷林壑巖洞之縈紆池沼泉石之秀麗却<lb/>
而望之則太湖萬頃浩蕩在前而吳興雲間諸峯亦隠<lb/>
隠可見信地之高且勝者也則洪荒之世民聚居以免<lb/>
懐襄之患亦或然歟地雖勝而其蕪也乆得人焉居之<lb/>
則蕪者治頹者起事之興廢其不在人乎今天下之事<lb/>
廢而不舉者亦多矣彼獨何修有若易易然者乎予誠<lb/>
嘉焉為記其事嵌諸壁<lb/>
　　　堯峰寺　　　　　　　　　高啟<lb/>
<pb n="KR4h0116_WYG_033-14b"/>
堯帝何年到名猶在此峰巖留千尺井寺發兩時鐘僧<lb/>
出因尋菌人来為㸔松白雲深洞裏聞有聴經龍<lb/>
　　　同前　　　　　　　　　　周南老<lb/>
横山聳别峰仰陟高岧堯佛宫古唐宇照耀山之椒老<lb/>
松偃翠葢澗壑迴鮮飈沼澄碧玉瑩龍歸白雲飄開軒<lb/>
面平湖清輝日可招尋僧特相問峯名何以堯<lb/>
　　　題堯峰寺茝公山房　　　　　伊乘<lb/>
我生素有烟霞癖筍輿清暇窮幽僻隔嶺猶聞鐘磬音<lb/>
<pb n="KR4h0116_WYG_033-15a"/>
荒苔似斷漁樵跡山居老宿霜滿髯蒲圑遮眼㸔楞嚴<lb/>
神龍聴講出深洞野鹿啣花常近檐人烟曠絶非凡境<lb/>
石湖倒落晴天影千年文字留斷碑百尺轆轤牽古井<lb/>
小童座上送茶甌軟語接耳爐熏浮羮藜飯糗度晨夕<lb/>
草生木落為春秋幻相偶然分主客姓名免使磨厓刻<lb/>
來朝回首白雲深半空飛鳥青山色<lb/>
　　　宿堯峰寺　　　　　　　　王鏊<lb/>
堯峰自在諸天上半醉来登不用扶思入湖天同浩蕩<lb/>
<pb n="KR4h0116_WYG_033-15b"/>
望窮雲樹轉糢糊五更客夢侵雲冷一片禪心對月孤<lb/>
自是世縁猶未了幾時同此結跏趺<lb/>
　堯峰寺在横山即唐之免水院<lb/>
　　　暑中遷寓甫里精舍　　　　　栁貫<lb/>
城隅亦有果園坊容得幽人借草堂何必漁樵之笠澤<lb/>
故多水石近滄浪過橋稍接魚蝦市泛艇遥連雁鶩鄉<lb/>
秋雨幾時能破塊夜燈休負讀書牀<lb/>
　　　夜投白蓮寺　　　　　　　徐賁<lb/>
<pb n="KR4h0116_WYG_033-16a"/>
飲别東家叟行投西寺僧無風收閣慢有月罷廊燈竹<lb/>
夜聲偏集池寒色似凝無端值詩景清興覺逾增<lb/>
　白蓮講寺在長洲縣二十都甫里即陸龜䝉别業祠<lb/>
　堂在焉宋熙寧六年僧惟吉建<lb/>
　　　覺海菴　　　　　　　　　徐有貞<lb/>
游興殊未盡強君還共行登山身特健㸔竹眼偏明醉<lb/>
覺人寰小閒知世事輕芳時莫辜負難得是昇平<lb/>
　　　宿覺海菴　　　　　　　　沈周<lb/>
<pb n="KR4h0116_WYG_033-16b"/>
幽居嫌未邃窈窕藉雲重地溼千莖菌門隂十箇松古<lb/>
厨寒食飯虚谷夜分鐘起坐月當午推窓見碧峰<lb/>
　　　早起<lb/>
茒峰舊到今又宿一夜頓忘行力勞隔橋虎跡林雨過<lb/>
聒枕鳥聲山日高自知狂客興不淺豈是老禪吾愛逃<lb/>
悠悠竹閣盥潄際恰有㣲風吹鬢毛<lb/>
　　　下蓮峰尋山登覺海　　　　皇甫涍<lb/>
蓮峰攀陟罷獨下虎溪湄鐘動閒雲外春濃落日時去<lb/>
<pb n="KR4h0116_WYG_033-17a"/>
携泉竹淨行厯石苔滋更踐無人境烟霞與興隨<lb/>
　覺海菴在賀九嶺之東元至元間僧志仁建<lb/>
　　　過磧砂寺　　　　　　　　吳寛<lb/>
日斜湖上過野寺倦登臨老樹風聲合頽垣雨跡深蛟<lb/>
龍潛近浦鳥雀避叢林不見筠溪叟詩禪乆絶音<lb/>
　　　同前　　　　　　　　　　沈周<lb/>
雙幢落日倚漁汀北下孤舟此暫停野客偶驚雲外犬<lb/>
老僧隨揜石邉經沙洲古樹藤蘿紫大殿遺基薺麥青<lb/>
<pb n="KR4h0116_WYG_033-17b"/>
今夜試留湖上枕疎鐘高浪不堪聴<lb/>
　磧砂禪寺舊名延聖禪院在長洲縣二十六都陳湖<lb/>
　北宋乾道間僧道原建元僧圓至記寺有大藏經坊<lb/>
　僧云鳥雀不入坊中元時詩僧天隠自江右来居此<lb/>
　號筠溪有詩集<lb/>
　　　接待寺八詠　　　　　　　　姚廣孝<lb/>
　　　　𤣥音堂<lb/>
道本靜中心秋潭皎月沉無言得真趣何用覔𤣥音<lb/>
<pb n="KR4h0116_WYG_033-18a"/>
　　　　含暉樓<lb/>
樓高逼層雲遥瞰東湖境香斷客不来斜陽半簾影<lb/>
　　　　挹清閣<lb/>
虚閣映漣漪禪龕隔蕙帷夜寒深雪裏正是挹清時<lb/>
　　　　止息齋<lb/>
悟得西来意高齋閉止息欲語衆人知流雲去無跡<lb/>
　　　　雲深處<lb/>
靄靄復𡨕𡨕晨昏不斷生欲尋支遁宅須待有鐘聲<lb/>
<pb n="KR4h0116_WYG_033-18b"/>
　　　　一掬軒<lb/>
蕉葉度窗隂池春緑漲深誰將一掬水大地作甘霖<lb/>
　　　　松花室<lb/>
翠雲壓真松涼影涵花埒晝靜鳥聲幽風窗墮晴雪<lb/>
　　　　聴聞室<lb/>
誰讀貝多文疎簾捲夕曛來聼無礙理江上冷秋雲<lb/>
　接待教寺在婁門外寺有八景永樂初姚廣孝留題<lb/>
　宣徳中燬重修<lb/>
<pb n="KR4h0116_WYG_033-19a"/>
　　　遊金碧山記　　　　　　　皇甫信<lb/>
吳多佳山水莫不可逰觀子生於其間未能盡識未嘗<lb/>
不以為恨嵗丙戌三月十日與友人陸君儀吉賀君澤<lb/>
民王君濟之輩逰於西山諸君各乘小肩輿入天平予<lb/>
與澤民濟之漫步僅一里有寺曰普賢寺之後有山曰<lb/>
金碧崇巖危岑聳挿雲霧飛泉瀑布清映珠璧迴峰盤<lb/>
紆花木秀麗意者非人間世耶其有神仙輩寓其間也<lb/>
於是入深林渡曲澗窮高而止濯纓溪流箕踞遐睇則<lb/>
<pb n="KR4h0116_WYG_033-19b"/>
與吳之山川厯厯如在足膝而輕雲㣲靄綴青襲翠眇<lb/>
接逺近四望如一而不覺恍然遺去塵氛飄飄然意吾<lb/>
三人者非所謂仙者耶已而日色莽蒼林䕃交宻歸鳥<lb/>
飛止鳴聲無人於是喜而飲飲而醉醉而卧卧而忘其<lb/>
歸也既去儀吉與諸君始自天平還酒罄肴絶力既疲<lb/>
矣謂澤民曰舍車而徒亦有得乎澤民笑曰將輿不若<lb/>
步逺不若近矣乎諸君以為恨夫事有偶得而時有適<lb/>
逢例而廣之人生行止動靜固不異是歟遂書之以為<lb/>
<pb n="KR4h0116_WYG_033-20a"/>
記<lb/>
　普賢教寺在天平山之東牛頭峰隖内宋景定間僧<lb/>
　智贇建顔汝勲記國朝永樂十三年僧可立曇萼重<lb/>
　建<lb/>
　　　陽山大石雲泉菴記　　　　吳寛<lb/>
吳城西山連延不絶曰陽山山稍北雄偉特甚其隂石<lb/>
巉然起如人負竒骨而傴者當嶔崟磥硊間有僧居焉<lb/>
名曰雲泉菴成化間予與太僕少卿李貞伯吳興張子<lb/>
<pb n="KR4h0116_WYG_033-20b"/>
靜松陵史明古往逰自許市北轉入小溪舍舟從平田<lb/>
行仰見石勢欲墮舉足甚恐入門竹樹幽茂薜荔滿墻<lb/>
僧縁崕架木有小屋在石下益竒客喜而就宿聨為長<lb/>
句明日太僕大書屋壁復題名石上而去後二十年予<lb/>
再還吳中則太僕以下相繼而逝自嘆不能獨逰而徒<lb/>
得沈啟南所作鉅圖時取而玩之耳一日有僧来謁問<lb/>
其名曰智韜則菴之主人也曰山居辱公題詠後逰者<lb/>
接踵而至大石菴之名暴著於世此皆詩人和篇也予<lb/>
<pb n="KR4h0116_WYG_033-21a"/>
既為書其末智韜復請曰菴未有為記者更乞為書之<lb/>
葢山之有菴相傳為宋珍䕶禪師所創其扁則銀青光<lb/>
禄大夫齊國公徳剛所題然莫能攷其為何人也石之<lb/>
大且竒者剒列不一當時與客議此可亭此可堂且軒<lb/>
者尚多今嵗久其地如夢中事不能了了况余且老未<lb/>
知他日歸休再能逰否所幸主僧有開拓志来逰者或<lb/>
能成之當再為書之刻厓石上通議大夫吏部左侍郎<lb/>
前詹事府少詹事兼翰林院學士専知制誥長洲吳寛<lb/>
<pb n="KR4h0116_WYG_033-21b"/>
譔<lb/>
　　　吳興張君淵松陵史君鑑長洲李君甡潁川陳<lb/>
　　　君瑄同觀陽山大石聨句　　吳寛<lb/>
巖巖者大石<hi>甡</hi>竒觀人所誦遐想十載餘<hi>寛</hi>来逰五人<lb/>
共捨舟始登陸<hi>淵</hi>杖䇿不持鞚是時日當夕<hi>鑑</hi>兹山氣<lb/>
逾滃入門信突兀<hi>甡</hi>拾級駭空洞落星何破碎<hi>寛</hi>靈鷲<lb/>
宜伯仲仰觀神欲飛<hi>淵</hi>俯瞰心屢恐鱗皴苔蘚剝骨立<lb/>
氷雪凍<hi>鑑</hi>神驅道撝訶<hi>甡/</hi>鬼劈紋錯綜尊嚴凜君臨<hi>寛</hi>
<pb n="KR4h0116_WYG_033-22a"/>
張拱儼賔送環列盡兒孫<hi>淵</hi>擁䕶等僕從欲假愚公移<lb/>
<hi>鑑</hi>諒匪雍伯種卧鼓慨桴亡<hi>甡</hi>對臼怯杵重猊吻呀未<lb/>
収<hi>寛</hi>龍鬛怒難控凝血宜痛鞭<hi>淵</hi>立肺詎寃訟上漏還<lb/>
啟窗<hi>鑑</hi>中通自成衖大惟補天功小可砭肌用分矢肅<lb/>
慎来<hi>甡</hi>浮磬泗濵貢<hi>淵</hi>亷利並攅劍兀臬側倚甕嶧山<lb/>
辱嬴秦<hi>寛</hi>艮嶽遺汴宋節彼民具瞻<hi>淵/</hi>壯哉客難奉<hi>鑑</hi>
落照紅抹赭歸雲白流汞僧講㸃頭譍<hi>甡</hi>將射沒羽中<lb/>
塵縁契三生<hi>寛</hi>陣圖懐七縱<hi>淵</hi>在懸太師擊攻玉詩人<lb/>
<pb n="KR4h0116_WYG_033-22b"/>
諷仙煑充腹飢<hi>鑑</hi>俗搘免腰痛瑶琨産惟揚<hi>寛</hi>琅玕出<lb/>
乃雍高題少室名<hi>甡</hi>怪作東坡供半空見玉蝙千仞附<lb/>
青鳯<hi>淵</hi>棲禪餘百年問僧僅三衆憑虚迴曲闌<hi>寛</hi>架壑<lb/>
出飛棟竹幽補堂坳<hi>鑑</hi>樹古嵌崕縫竇黑炊烟熏<hi>甡</hi>坎<lb/>
平鐘乳擁盤盤棧道危<hi>寛</hi>㶁㶁水泉動<hi>淵</hi>登頓足力疲<lb/>
眺望眼界空<hi>鑑</hi>松雪髮欲濡潭月手可弄<hi>寛</hi>窮攀任生<lb/>
皸<hi>甡</hi>醉吟㣲帶齆列坐對彎跧<hi>淵</hi>大呼應鍠䃔嗜癖牛<lb/>
李愚<hi>鑑</hi>詩戰鄒魯鬨拜竒得顛名憂墜成噩夢試與叩<lb/>
<pb n="KR4h0116_WYG_033-23a"/>
山靈儻售捐薄俸<hi>甡</hi>
　　　與唐子畏逰陽山大石聨句　　王鏊<lb/>
峻極惟崧高嘗聞吉甫誦<hi>寅</hi>石今者何為勢若與之共<lb/>
偶来試春衣蹔爾解塵鞚<hi>鏊</hi>登原路屢迴入門樹爭滃<lb/>
<hi>寅</hi>叠處譬為山呀然忽成洞<hi>鏊</hi>横陳類涅槃分峙儼翁<lb/>
仲<hi>寅</hi>啾啾猿度悲跕跕鳥飛恐<hi>鏊</hi>躍冶祥金流摧鋒聖<lb/>
鐵凍<hi>寅</hi>化工孰燃爐氣機潛理綜<hi>鏊</hi>一整還一欹誰迎<lb/>
復誰送<hi>寅</hi>陽山劃中開虎阜凛旁從<hi>鏊</hi>靈壁豈同儕岐<lb/>
<pb n="KR4h0116_WYG_033-23b"/>
陽真異種<hi>寅</hi>仰窺天闕低側壓坤維重<hi>鏊</hi>蹲猊怒將齧<lb/>
奔馬猛難控<hi>寅</hi>有並若肩隨或分如鬬訟<hi>鏊</hi>龍象整法<lb/>
筵鼪鼯失家衖<hi>寅</hi>鑿須神禹功煉待媧皇用巖巖揖孟<lb/>
軻侃侃立子貢洲邉樓碎槌江上城臥甕<hi>鏊</hi>憑焉或言<lb/>
晉砰爾倏隕宋<hi>寅</hi>五丁安能驅百神互相奉<hi>鏊</hi>負戴賴<lb/>
鯤鯨㸃化謝鉛汞<hi>寅</hi>支傾力巳疲任大材堪中<hi>鏊</hi>攫拏<lb/>
鬼亦驚秀傑天所縱<hi>寅</hi>好事来重尋佳句時一諷<hi>鏊</hi>寧<lb/>
能辭脚繭且得愈頭痛<hi>寅</hi>秦禪偶遺吳漢封當始雍<hi>鏊</hi>
<pb n="KR4h0116_WYG_033-24a"/>
扛非九鼎雄富比八珍供<hi>鏊</hi>咄叱起老羝搏拊來儀鳯<hi>寅</hi>太湖<lb/>
隠見㣲逺山朝揖衆<hi>鏊</hi>沉船露危檣敗屋横折棟<hi>寅</hi>苔古<lb/>
積成衣藤枯倒穿縫<hi>鏊</hi>贔屭下倒懸嵌空旁或擁<hi>寅</hi>凌兢<lb/>
步難移瑟縮心屢動<hi>鏊</hi>幔亭危冠顛梵宇巧補空<hi>寅</hi>舉酒<lb/>
欲浩歌援琴時一弄<hi>鏊闕</hi>　　　　　　　　　雲生殿<lb/>
閣浮風發鐘磬䃔<hi>寅</hi>上帝闕九重下界市一鬨<hi>鏊</hi>目中<lb/>
無全吳胸次有雲夢<hi>寅</hi>便當結幽廬採擷當月俸<hi>鏊</hi>
　　　次匏庵陽山大石聫句韻　　　楊循吉<lb/>
<pb n="KR4h0116_WYG_033-24b"/>
巍乎此陽山有石怪可誦形將水怪截勢與蓮花共仰<lb/>
觀一何髙輕陟不可鞚鳥飛必迴翔雲出自騰滃孤圓<lb/>
外成嶠空朗中含洞痩如辟榖良清若食蚓仲深思殆<lb/>
天設乍至令人恐濃蘿誰作隂寒泉滴為凍戴菴亦顛<lb/>
危携觴更反綜耳脇忽駢攅勒拳時獨送巍巍上少林<lb/>
森森下多從荒崕始誰開倒樹諒非種在兹三吳間當<lb/>
以九鼎重崇巖借冠冕卑巒聽提控勞呼猿固匿被壓<lb/>
松堪訟曲躬始得門側身還入衖拂苔劣容眠收乳兼<lb/>
<pb n="KR4h0116_WYG_033-25a"/>
資用志猶記秦餘材曷遺禹貢立久氣溼袍嘯高聲答<lb/>
甕論年越殷周言時晦唐宋一為佛者居永作逰人奉<lb/>
病宜謐著史寐稱摶養汞四方傳不誣諸公評切中臨<lb/>
谷足還酸乘嶺目偏縱支頥詎厭㸔極口難竭諷鬼鑿<lb/>
手須胼鯨負背應痛東岱徒小魯西華謬推雍懸磬風<lb/>
發鳴香爐烟結供曝沙伏靈黿食岡停逺鳯是知隆㧞<lb/>
羣所貴秀合衆偷餘殿容榱就隙亭閣棟枯藤蔓穿竅<lb/>
長蛇舌撩縫輕清受指彈玲瓏脫泥擁芾拜本無忝羽<lb/>
<pb n="KR4h0116_WYG_033-25b"/>
撼乍得動栽培稀尺閒構架靡寸空炎伏涼自生清秋<lb/>
月堪弄林深必賴燭嵐酷能作齆星化猶立芒龍吟殊<lb/>
叶䃔嶺獅馴已賔阜虎獰敢鬨久嗟隔勝賞頻勞落清<lb/>
夢即欲營終棲其奈懐㣲俸<lb/>
　　　觀陽山大石　　　　　　　沈周<lb/>
望望秦餘杭首尾行不了大石突其凥翹然一拳撟山<lb/>
體厚藏骨吐秀此特表正類抱中嬰頭頂露於褓形大<lb/>
氣則散趣足喜在小其深雖未即接目逺已好頃来莫<lb/>
<pb n="KR4h0116_WYG_033-26a"/>
能窮繼至敢艸艸循墻道林麓記曲乃遺杳登登覺向<lb/>
峻漸漸駕木杪猊峰據門左呵禁口欲齩有磴沿百級<lb/>
有殿嵌山造正殿跨偃石懸身龍嫋矯行人目其下恍<lb/>
惚布四爪轉高蹐其背股栗身亦掉鎮腦結佛亭所仗<lb/>
力可擾四壁滿題句貴賤成襍掃同逰懲涉險旋踵促<lb/>
及早次尋石間寮蜂房互窈窕縁勢盡西向局地窄接<lb/>
橑雲棧中貫穿所厯平地少山靜日自長石瘠人亦槁<lb/>
坐僻覬居安傳竒被逰攪陽崕詫唇掀隂竇疑目窅虚<lb/>
<pb n="KR4h0116_WYG_033-26b"/>
含風泠泠濕映雲稍稍衆皺不可熨亂璺龜拆兆層叠<lb/>
百寶合正紺或側縹亘此金剛座千古不可勦危椒壓<lb/>
屋脊雷雨常怯倒草木亦作怪牢絡萬蘿蔦蒼松長深<lb/>
縫本矮枝節老斜見山桃花㣲紅映叢篠草異傳多藥<lb/>
采掇未諳曉欲宿償三過衾裯悔忘抱既夕氣更佳延<lb/>
月象倍皎尚欠一踏雪意先有瑶島情狀要細述言語<lb/>
未獲巧東坡昔袖去援例我非狡山僧苦着相便覺生<lb/>
煩惱<lb/>
<pb n="KR4h0116_WYG_033-27a"/>
　　　同前　　　　　　　　　　徐源<lb/>
兹山有竒觀巍峩設形勝神禹刋木避女媧補天剰磷<lb/>
磷柱國臣鈞力倏與競日華生錦繡烟雲罩苔徑盤桓<lb/>
上中峰仰睇復危磴絶頂諒捫天筋力頋不勁岱宗不<lb/>
可磨此石宜自慶<lb/>
　　　同前　　　　　　　　　　徐縉<lb/>
陽山宿稱竒大石更靈怪崕峭忽中空巖連復縈帶烟<lb/>
霞歛夕霏荔薜留霧靄未經神禹鑿冀受米生拜曰予<lb/>
<pb n="KR4h0116_WYG_033-27b"/>
抱幽僻薄逰竟誰礙攀蘿躡巉岏采芳越森薈道以沉<lb/>
毅超賞與孤高㑹想念山中人秋空發虚籟虚籟能娱<lb/>
人客心殊未艾何當謝塵紛乘雲弄烟瀣<lb/>
　　　同前　　　　　　　　　　方鳳<lb/>
殷勤挾小艇迤邐登大石怪險若神造幽闃真鬼宅凌<lb/>
漢龍頭昻負重龜背磔倒拽萬牛喘列坐千人窄眇視<lb/>
笑一拳端拜俯半額凴肩䕶脛酸呼酒鎮心忒古壁剥<lb/>
舊題灰竇礙頽屐甫快雨忽晴剛醉日欲夕老禪嗜文<lb/>
<pb n="KR4h0116_WYG_033-28a"/>
詞短巻盈咫尺揮毫神欲飛雲開萬峰碧<lb/>
　　　同前　　　　　　　　　　薛章憲<lb/>
隕星自天著山巔與天作石知何年谽谺贔屭斷復裂<lb/>
欲墮不墮相鈎連硄然蹄股躩且跧霜饕雪虐成堅頑<lb/>
夸娥負山跂一足罔象㧞河聳兩肩嵌空窒罅鬼手刓<lb/>
蜂房聨絡僧廬懸崚嶒石磴蛇倒退決往未省愁攀援<lb/>
還從青衣駕赤犢更覔小有窮兠𤣥<lb/>
　　　同前　　　　　　　　　　朱節<lb/>
<pb n="KR4h0116_WYG_033-28b"/>
山深閟竒跡步散漫探索春盡強登臨與衆信云樂𤣥<lb/>
𤣥豈𣺌茫去去還咨度伊誰嗚玉琴飛瀑出幽壑捫蘿<lb/>
苦多岐躡磴恃輕屫繞耳響松筠瞥眼惜花萼眺逺挹<lb/>
湖光興逸超魚躍倚馬擅三長得鳥在一博穿雲衣自<lb/>
濡嚼茗泉堪酌薄暝忘言旋餘情戀酬酢明月脫沙中<lb/>
清風下飛閣此會良不虚重来訂初約<lb/>
　　　與諸寮登大石　　　　　　　胡纘宗<lb/>
昔聞大石大於圜今見大石大於山崚嶒絶頂壘初出<lb/>
<pb n="KR4h0116_WYG_033-29a"/>
縹緲中泓橋欲懸波湧洞庭高入座㠶圍滸墅近當筵<lb/>
氅衣兩兩隨𤣥鶴天路紆回望若仙<lb/>
　　　欲别子循登大石雲泉菴　　　皇甫涍<lb/>
惜别向何處山龕到竹林以予獨往意憐爾倦㳺心石<lb/>
壁飛殘葉蘿軒下夕隂清溪一回首惆悵白雲深<lb/>
　大石雲泉菴在陽山之北麓<lb/>
　　　上方寺置田疇記　　　　　　僧淮海<lb/>
具區為東南之勝湖以頃者三萬六千山以名者七十<lb/>
<pb n="KR4h0116_WYG_033-29b"/>
有二天光上下烟雲有無風㠶出沒渺乎蓬嶠之可到<lb/>
者也夫差留連于銷夏毛公栖遲于林屋葢洞庭佳絶<lb/>
處也艸木葱蒨居民淳古業以漁釣藝植五峰尤為崒<lb/>
秀文岡蔓麓佛仙多依而廬孤園寺在其下梁將軍吳<lb/>
猛所施盛時衆至無所容僧有厭憒鬧者陟上方構别業<lb/>
數椽高明澄逺宜禪誦唐㑹昌六年也厥後嵗增月建<lb/>
成院乾淳間有無證修善師出自閩徧參訪方遷基考<lb/>
室矻矻垂三十年所當有者必具嘉泰開禧無證再主<lb/>
<pb n="KR4h0116_WYG_033-30a"/>
萬夀衲子歸心信風傾向曇秀上人復佩師道力於彈<lb/>
指間聳大樓閣於門庋奉血書華嚴經乃師舊所業也<lb/>
上方之名始著師曰美哉吾莵裘也㣲恒産曷能久安<lb/>
傾囊尚得千緡屬其徒可任者曰元素糾壇立局置畮<lb/>
僅二百入租斛倍之香積院饒雲行水至平等無礙永<lb/>
香火於深雲傳鐘鼓於下界巍然窣堵無證固已頂雪<lb/>
垂垂素亦老矣念厥艱難庸詔来者請記余曰道非人<lb/>
不𢎞人非倉不支行乞吾法也當時已有過午餒况農<lb/>
<pb n="KR4h0116_WYG_033-30b"/>
末兼并嫉吾病民者夥矣於戯井賦既開病民非一端<lb/>
也今上方營二頃田存千指之衆安居而暇食五觀之<lb/>
餘罔或逸豫盍思所以淑民者而去其所以病民者則<lb/>
素之心可塞也若田鄉都比界備載于劵予書其序如<lb/>
此西山之逰栩栩飛動尋香山之留詠訪角里之遺跡<lb/>
穿幽透深窮高極逺他日尚能賦之<lb/>
　　　上方寺　　　　　　　　　范成大<lb/>
艤棹古銷夏搘笻新上方珠灣鎖圓折氷鏡沉空光楓<lb/>
<pb n="KR4h0116_WYG_033-31a"/>
纈醉晴日橘黄明早霜閉門松竹徑隨處有清涼<lb/>
　　　同前　　　　　　　　　　張雨<lb/>
橘林千黄金林盡路逾僻忽臨銷夏灣雲海浩如積綺<lb/>
季不可追空餘騏驥跡<lb/>
　　　同前　　　　　　　　　　王寵<lb/>
山水雲門會林篁石徑㣲毫光空翠落花雨瀑泉飛麋<lb/>
鹿參金鏡莓苔積寶衣浮沉竟何益轉覺此生非<lb/>
　上方教寺在洞庭西山唐會昌六年僧道徹開山本<lb/>
<pb n="KR4h0116_WYG_033-31b"/>
　名孤園寺宋嘉泰間萬夀寺僧無證重建始著今額<lb/>
　復置田疇僧淮海記<lb/>
　　　祗園寺記　　　　　　　　李居仁<lb/>
釋氏稱給孤園祇陀太子之園也以黄金布地得八十<lb/>
畆施為寺南朝散騎常侍施所居為寺名孤園其心必<lb/>
有契於祇陀之心而以名寺耶不然則他人以其事符<lb/>
於施給孤園之事而以寺名耶抑猛之名多載儒典予<lb/>
嘗求猛之行夏月不驅蚊恐去已嚙親夫愛親好善也<lb/>
<pb n="KR4h0116_WYG_033-32a"/>
崇釋好善也若猛信善人矣施所居為寺宜乎有其事<lb/>
也復聞猛好道術回豫章江急莫可濟畫水成陸路而<lb/>
行夫猛好道學長生也好釋求不死也若猛者釋道兼<lb/>
好者焉施所居為寺宜乎有其事也寺在陳隋間規模<lb/>
壯麗棲僧半千唐初有徹道師者脫俗其間宗風大振<lb/>
實居猛之居既而以人夥務繁無以成學乃作别室於<lb/>
北山麓今上方院也廣明間巢冦作寺弛僧絶惟上方<lb/>
克存無恙宋咸淳年僧有名能名門名輝者欲興其廢<lb/>
<pb n="KR4h0116_WYG_033-32b"/>
共力為之遂募緣於鄉之巨室銖積寸累成五十餘楹<lb/>
亦以猛之址也工畢請記于余余嘗閱郡乘知寺肇於<lb/>
猛故不辭而書之<lb/>
　　　祇園寺　　　　　　　　　蔡羽<lb/>
空白靜雲水古木亦蕭森鐘鼎丹砂厚碑文緑字深溪<lb/>
光動靈籟野曠颯秋隂放棹過湖去青天叠翠岑<lb/>
　祇園寺在五峰嶺下本名孤園寺一名下方寺<lb/>
　　　華山寺記　　　　　　　　僧懐深<lb/>
<pb n="KR4h0116_WYG_033-33a"/>
洞庭華山觀音院者本在胥湖之北宋元嘉中會稽内<lb/>
史張裕請於朝而立焉初裕嘗事應真謹甚感池産千<lb/>
葉蓮因名院曰華山隋大業間廢唐開成四年遷於此<lb/>
往時浚治得會昌斷石碑其畧云羅浮常安禪師卜其<lb/>
地即里人徐正甫所施也咸通十五載奏賜今名再廢<lb/>
於會昌至是復興有屋十楹視洞庭西峰諸刹最為勝<lb/>
絶處主僧維照篤志學佛材氣足以立事嘗語其徒曰<lb/>
兹院號觀音葢未覩其像名存實亡於是用紫旃檀八<lb/>
<pb n="KR4h0116_WYG_033-33b"/>
百兩造像飾以黄金工妙天下并刻諸天十六為大殿<lb/>
以居之規模雄偉動人心目費錢三百萬毫累銖積閱<lb/>
二十年厥功乃就弟子維監實左右之既而照公欲刻<lb/>
諸石自太湖泛舟登靈巖謁慈受叟懐深求記其事懐<lb/>
深曰華嚴經云海上有山多聖賢衆寶所成極清淨是<lb/>
大寶殿起於層波中鬼工神運豈異此耶請試宴坐反<lb/>
聴黙觀則風濤澎湃水石相薄林木鳥獸粥魚齋鼓由<lb/>
此也喜照公能以成就故樂為之書像造於崇寧五年<lb/>
<pb n="KR4h0116_WYG_033-34a"/>
二月工休於四月殿作於靖康二年之二月落成於建<lb/>
炎改元之七月記以是冬之十月初八日也<lb/>
　華山寺即觀音院在龍頭山之西宋元嘉二年會稽<lb/>
　内史張裕池生千葉蓮奏建本在胥湖之旁唐開成<lb/>
　四年通𤣥寺僧契元移置於此宋僧懐深有圓通殿<lb/>
　記<lb/>
　　　福源寺田記　　　　　　　　王公振<lb/>
田疇利天下尚矣神農作耒耜后稷教稼穡一或去食<lb/>
<pb n="KR4h0116_WYG_033-34b"/>
人類絶矣釋氏雖以虚無為教非田疇則何以哉福源肇<lb/>
於梁之大同廢於隋之大業復於唐之貞觀大於國朝<lb/>
之紹興殿宇巍然古迹僅存東西廊廡映帶皆比年草<lb/>
創之規模也寺之初未有阡陌慶元改元比邱志寧矢<lb/>
心發願營浮屠宫抵儀真會里人勞公檀越相與言曰<lb/>
學道無有自虚空入者常住二時葢謀饘粥之計乃慷<lb/>
慨興念與錢三十萬歸今之常住慧通戮力營置田二<lb/>
十一畆有竒慧明又募衆積勤累年合為八十餘畆嵗<lb/>
<pb n="KR4h0116_WYG_033-35a"/>
有常産以充淨供始免謀食之憂有金穰之應無水旱<lb/>
之災彼給孤施園知末而不知本妙意設食可蹔而不<lb/>
可常視此孰勝恒沙有竭此食無竭勞氏之徳溥矣予<lb/>
逰西山十二年知寺僧亦不妄食人之施者於是乎書<lb/>
嘉慶十二年二月望日三山黄公振撰<lb/>
　福源寺在毛公壇之南攅雲嶺梁大同二年吳縣令<lb/>
　黄禎捨山園置僧普國開山隋廢唐貞觀中興<lb/>
　　　華山寺　　　　　　　　　范成大<lb/>
<pb n="KR4h0116_WYG_033-35b"/>
五湖西岸孤絶處栴檀大士来同住性空真水遍清涼<lb/>
隨縁出現無方所䝉泉新潔鑑泉明瀹茗羮藜甘似乳<lb/>
何須苦問蓮開未桂子菖花了今古三翁彩筆照青霞<lb/>
從此他山都不數我今閒行作閒客暫借雲窗解包具<lb/>
魂清骨冷不成眠徹曉跏趺聴粥鼓脚力有餘西隖盡<lb/>
明日灣頭更鳴艣却上東山喚徳雲别峰應在銀濤許<lb/>
　寺在西山盡處多泉泓僧房中數處有之有湯岐公<lb/>
　胡茂老孫仲益題詩<lb/>
<pb n="KR4h0116_WYG_033-36a"/>
　　　同孟文質弟元大游華山寺　　陸川<lb/>
嶺畔華山仄徑通新年㳺興有人同桂垂玉筯消殘雪<lb/>
壑湧松濤㵼晩風鳥背日斜屏嶂緑巖腰泉落鏡潭空<lb/>
雲深更是幽棲處修竹竒杉翠不窮<lb/>
　　　西小湖寺記　　　　　　　曾棨<lb/>
姑蘇太湖有山焉磅礴峭㧞屹然特立湖中山頂有小<lb/>
湖泓渟澄澈烱若寶鏡每太湖風生浪湧則小湖必相<lb/>
應梁大同間達法師始以其地創為寺唐乾符中有沉<lb/>
<pb n="KR4h0116_WYG_033-36b"/>
香觀音像汎湖而来諸山具舟爭迎莫能動獨西小湖<lb/>
寺僧誠禱像忽隨波低昻一舉而上遂至寺像旁楊枝<lb/>
水下滴皆生千葉蓮花由是四方水旱疾疫禱莫不騐<lb/>
寺遂大興宋元之際弛于火棟宇無遺泰定中昌法師<lb/>
始剏觀音殿國朝平張氏中山武寧王駐兵於此號令<lb/>
嚴肅寺得不廢永樂初僧惟寅主寺事十餘年出其先<lb/>
師康伯寧遺貲興造聞者爭以施始建三聖殿暨廊<lb/>
廡方丈衆室像設靡不備高甍鉅棟金碧煥發湖波嶺<lb/>
<pb n="KR4h0116_WYG_033-37a"/>
岫光彩浮動於是西湖一寺之勝悉復其舊西湖為東<lb/>
南名刹唐白居易宋孫覿咸嘗題詠兹来京請記其事<lb/>
遂為之書<lb/>
　　　西小湖寺　　　　　　　　白居易<lb/>
湖上山頭别有湖芰荷香氣占仙都夜涵星斗分乾象<lb/>
曉映雲霓作畫圖風動白蘋天上浪鳥栖寒沼日中烏<lb/>
若非物外多靈跡爭得長年水不枯<lb/>
　西小湖天台教寺在縹緲北二里乃觀音教院也嶺<lb/>
<pb n="KR4h0116_WYG_033-37b"/>
　有一小湖名海眼每太湖波濤起此中波浪亦涌葢<lb/>
　水脉相通云相傳唐時有沉香觀音像浮波而来諸<lb/>
　寺院迎之不可得西小湖晩来迎得之像上有水滴<lb/>
　路皆生旱蓮至寺有草少許繞像棄之池中即開重<lb/>
　臺蓮花後人殺犬汚其池花不復發國朝永樂十四<lb/>
　年僧惟寅重建<lb/>
　　　包山寺　　　　　　　　　范成大<lb/>
仙隖遜半坐精廬遷古幢槁衲昔開山至今坐道塲熾<lb/>
<pb n="KR4h0116_WYG_033-38a"/>
然說慈忍禪海薰戒香穉竹暗寒碧飛松盤老蒼船鼓<lb/>
入宴坐紅塵隔滄浪藤杖懶歸去共倚蒲團牀<lb/>
　　　同前　　　　　　　　　　徐震休<lb/>
屋下清泉屋上山薜蘿深處扣禪關尋僧欲問三生話<lb/>
使我能偷半日閒雁沒浦雲秋色外鶴歸庭樹夕陽間<lb/>
人生為惜懽逰少石壁題詩記徃年<lb/>
　　　過包山寺贈旭東明　　　　杜瓊<lb/>
東明八十守枯禪不出包山已數年聞道我来門口坐<lb/>
<pb n="KR4h0116_WYG_033-38b"/>
兩人扶掖下山顛<lb/>
　　　包山寺　　　　　　　　　王寵<lb/>
百嶺自迴合天開寶樹林雲藏靈影曳風竹澗泉吟白<lb/>
石參龍象青山習道心網羅空繾綣吾意在高深<lb/>
　　　宿法華寺　　　　　　　　王鏊<lb/>
法華我曾来懸厓縱飛步長松高參天修竹亂無數北<lb/>
岡瞰空濶風㠶在其下横隂紹千山厯厯皆可睹蓬萊<lb/>
亦咫尺神仙在何處安得乘長風飄然從此渡<lb/>
<pb n="KR4h0116_WYG_033-39a"/>
　　　坐法華後石上望逺寄王元徳<lb/>
午烟孤起碧山厓瓦室參差日影斜只隔盈盈衣帶水<lb/>
不知何處是君家<lb/>
　法華寺在金鐸山之嶺<lb/>
　　　與陸無蹇宿資慶寺　　　　蔡羽<lb/>
空壁聞啼鳥雲深冷石房春隨落花去人自采茶忙葉<lb/>
暗翻經室泉虚㸃易牀陸郎谿壑主假榻久何妨<lb/>
　資慶寺在涵村之陽<lb/>
<pb n="KR4h0116_WYG_033-39b"/>
　　　訪翠峰寺和樂天韻　　　　李彌大<lb/>
山浮羣玉碧空沉萬傾光涵幾許深梵刹樓臺嘘氣蜃<lb/>
洞天日月浴丹金秋林結緑流連賞春隖藏紅次第吟<lb/>
擬泛一舟追范蠡從来世味不關心<lb/>
　　　題翠峰寺　　　　　　　　范成大<lb/>
來從第九天橘社繫歸船借問翠峰路誰參雪竇禪應<lb/>
真庭下木說法井中泉公案新翻出諸方一任傳<lb/>
　　　寄翠峰寺敏仲謙　　　　　釋子賢<lb/>
<pb n="KR4h0116_WYG_033-40a"/>
敏公遥住洞庭西咫尺烟波路欲迷落日斷霞山疊疊<lb/>
揚舲鼓枻風凄凄魚龍出沒隨潮上橘柚參差壓樹低<lb/>
東崦人家更清絶也思來此作幽栖<lb/>
　　　入翠峰寺　　　　　　　　呉寛<lb/>
步轉危峰路豁然梅花叢裏見青天春泥不涴登山屐<lb/>
又過長松啜冷泉<lb/>
　　　題翠峰寺　　　　　　　　呉鳴翰<lb/>
野服乗春到梵宫上方佳境似崆峒藤蘿翠掃千峰雪<lb/>
<pb n="KR4h0116_WYG_033-40b"/>
薝蔔香傳一殿風閒聽磬聲知定起靜依潭影覺情空<lb/>
清時未許投簪紱此意還應問逺公<lb/>
　　　遊翠峰寺<hi>雪竇道場</hi>　　　　　　徐禎卿<lb/>
香燈閒照古堂虚日午桐隂上井遲嘗橘客求藏甕法<lb/>
煑茶僧乞啜泉詩聴經猶剩當年鹿好事誰摹宿草碑<lb/>
陳迹半銷何處問令人空憶翠峰師<lb/>
　　　謝呉東澗惠悟道泉　　　　呉寛<lb/>
試茶曽憶廿年前抱甕傾来味宛然踏雪故穿東澗屐<lb/>
<pb n="KR4h0116_WYG_033-41a"/>
迎風遥附太湖船題詩寥落懐諸友悟道分明見老禪<lb/>
自媿無能為水記遍將名品與人傳<lb/>
　　　和　　　　　　　　　　　　沈周<lb/>
彭亨一器置堂前思此泠泠久缺然借取白雲朝幙甕<lb/>
載兼明月夜同船小分東澗聊知味大吸西江亦喻禪<lb/>
紗帽籠頭烟繞鬢煎茶有法是盧傳<lb/>
　　　酌悟道泉　　　　　　　　　王寵<lb/>
名泉真乳穴滴滴滲雲膚白石支丹鼎青山調水符靈<lb/>
<pb n="KR4h0116_WYG_033-41b"/>
仙飡玉法人世獨醒徒長嘯千林竹清風來五湖<lb/>
　翠峰禪寺在莫釐峰之隂唐將軍席温捨宅置蘇<lb/>
　州志云宋初明覺顯禪師住茲山說法時有龍出井<lb/>
　羅漢亦隠樹而聴寺有悟道泉<lb/>
　　　興福寺記　　　　　　　　　吳寛<lb/>
吳地多水其最鉅者曰太湖太湖中多山其最鉅者曰<lb/>
洞庭洞庭為山周可百五十里中有穴相傳禹藏治水<lb/>
符於此因名其東十里又一山相距而差小其勝略等人<lb/>
<pb n="KR4h0116_WYG_033-42a"/>
稱東洞庭以别之當波濤浩渺間兩山對峙鬱然蒼翠<lb/>
儼如畵圖殆道家所謂蓬萊方丈者民環山而居善植<lb/>
果木世擅其利而屋宇閭巷聨絡映帶忽不知其為山<lb/>
林也其尤勝處往往有佛寺據之成化十五年二月既<lb/>
望予與兵部李公為東洞庭之㳺自岱心吳氏肩輿<lb/>
行十里許入俞隖得寺曰興福主僧恩復出迓客延登<lb/>
其後小閣是時梅花方盛開彌望如白雲崕谷莫辨山<lb/>
有九隖九隖之水合流循寺門而行松根石罅水聲㶁<lb/>
<pb n="KR4h0116_WYG_033-42b"/>
㶁意甚樂之予既留詩而去未幾北来京師車馬塵埃<lb/>
間未嘗不思東洞庭之㳺之樂也一日有僧叩門来謁<lb/>
予熟其貎則昔者復公之徒也其言曰興福寺久矣甚<lb/>
恨無文字刻石可考往者幸辱逰覽惟終畀之此智勤<lb/>
所以来者予嘗愛其寺據山水深逺處殊為幽僻宜學<lb/>
佛者居其徒嵗食田園所入可以自足而予所接如復<lb/>
如勤輩又皆恭謹能守戒律稱學佛者予何愛一言不<lb/>
為之記耶寺建于梁天監二年傳有于將軍者所捨宅<lb/>
<pb n="KR4h0116_WYG_033-43a"/>
故在山之麓始居者曰清禪師至唐遷於此嵗久興廢<lb/>
皆莫能知可知者廢於國初而深谷邃公復興之二傳<lb/>
仍廢而僧亦絶矣景泰間今復公始自其山法海寺從<lb/>
里人之請而来凡建門堂殿閣數十楹而佛像咸具葢<lb/>
智勤實相其事而成之是為記<lb/>
　　　興福寺山居記　　　　　　王鏊<lb/>
浮屠氏之道有合乎吾儒之所謂靜何也達摩西来傳<lb/>
佛語心心或撓焉則安得而寂或淆焉則安得而清或<lb/>
<pb n="KR4h0116_WYG_033-43b"/>
翳焉則安得而明是故亦有資乎靜也靜斯定矣慧矣<lb/>
然後惟其所之靜亦動也動亦靜也洞庭有湖山之勝<lb/>
而恒患於偪狹所謂俞隖者窈然而深坦然而夷長松<lb/>
參天竒花異果紛峙羅列而興福寺又據其勝占其幽<lb/>
勤上人又擇其巉絶之處作山居焉旦暮焚修終年蔬<lb/>
食年且九十而貎如少壯者非有得於靜耶若吾人之<lb/>
所治者由靜而安而慮而得其素講也頋擾擾焉日馳<lb/>
乎外非名則利有若勤之靜且専乎是不能無媿於彼<lb/>
<pb n="KR4h0116_WYG_033-44a"/>
也然吾有問焉若勤之靜惺惺然専一之中其有所主<lb/>
乎其無所主乎有所主則倚無所主則蕩則所謂靜而<lb/>
定者其亦難乎故因其居之成為記諸壁而因以問之<lb/>
　　　興福寺小憇　　　　　　　吳寛<lb/>
九隖寒泉一澗流遥從木末望山頭春風未掃禪林雪<lb/>
更為梅花半日留<lb/>
　興福寺在俞隖之南梁天監二年于將軍捨宅建清<lb/>
　禪師開山國朝成化中僧智勤重修<lb/>
<pb n="KR4h0116_WYG_033-44b"/>
　　　靈源寺　　　　　　　　　葉顒<lb/>
散花丈室靜焚香小小雲龕稳勝牀須信定中還有定<lb/>
莫言方外更無方青蓮滿眼非真色白月流金只慧光<lb/>
今日相逢陪軟語塵縁俗慮一時忘<lb/>
　　　同前<lb/>
碧螺峰下靈源寺草木無多屋半荒一自先生来卜築<lb/>
山雲山霧盡文章<lb/>
　　　宿靈源寺　　　　　　　　徐禎卿<lb/>
<pb n="KR4h0116_WYG_033-45a"/>
江城歲晩欲回舟山寺擕衾作夜逰愛月不妨寒步影<lb/>
㟁冠㣲覺露濡頭蒲團對語僧圍燭菊宴分題客咏秋<lb/>
怪是思清還廢寢鐘聲為破小堂幽<lb/>
　靈源寺在碧螺峰下<lb/>
　　　逰能仁彌勒二寺<lb/>
古殿秋荒落晩曛叩門先怕鹿驚羣靈池石亂金龍隠<lb/>
梵磬聲清石洞聞逰客到稀塵裹鉢高僧化後鶴哀雲<lb/>
<hi>飯石禪師舊居于此</hi>幽懐未吐煩君問何日禪牀許見分<lb/>
<pb n="KR4h0116_WYG_033-45b"/>
　能仁寺在長圻嶺之東彌勒寺在飯石峰下<lb/>
　　　宿華嚴寺　　　　　　　　王鏊<lb/>
歸来每向招提宿心若閒雲著處安已到家山無去住<lb/>
偶聞塵世有悲歡烟霞自可通禪觀草木還應識宰官<lb/>
少小来逰今白髮幾回欲去更盤桓<lb/>
　華嚴寺在翠峰之陽<lb/>
　　　飯法海寺　　　　　　　　吳寛<lb/>
行盡松杉嶺漸平日高深谷喜新晴山棲飯罷渾無事<lb/>
<pb n="KR4h0116_WYG_033-46a"/>
獨倚危䦨聴水聲<lb/>
　法海寺在莫釐峯之陽<lb/>
　　　三峰寺莊田記　　　　　　曹熈<lb/>
三峰古刹也四面皆平湖遥岑屏列空際山屹乎其中<lb/>
孤絶而巧世人名為小蓬莱以其與人境隔也鐘鼓三<lb/>
百年風月三萬六千頃勝槩甲於吳中清高之士往往<lb/>
萃焉由是二時之供常苦不繼朝營暮求出者勞力居<lb/>
者勞心不知清淨之為樂移念慮于米鹽細故者多矣<lb/>
<pb n="KR4h0116_WYG_033-46b"/>
上人惠因者欣然有衛道計乃罄囊中物轉鬻長生田<lb/>
為善士倡此邦之人爭割巳以助成之得田百畆者視<lb/>
嵗乏之數而僅充焉使同堂大徳開單轉鉢不必乞諸<lb/>
長舍城中而能具足圓滿豈不美歟夫田百畆有限福<lb/>
利無邉嵗月有期齋供無盡食輪既轉道心益堅推原<lb/>
所自烏能無紀耶噫事莫難於有始而上人倡之事尤<lb/>
難於有終而善信繼之是田也無時而巳是福也亦無<lb/>
時而已西方之聖人教行於中國果且如是而已乎果<lb/>
<pb n="KR4h0116_WYG_033-47a"/>
且不如是巳乎<lb/>
　三峯寺在三山唐咸通十三年僧真銓開山<lb/>
　　　徐氏襲慶菴重修記　　　　徐有貞<lb/>
禮不墓祭墓而為之享祠禮乎曰禮無之也其義則有<lb/>
取焉先王之世卿大夫士之祭有廟士庶人之祭有寢<lb/>
固無事乎墓祭也漢立原廟後世因之而卿大夫士庶<lb/>
始有為祠以享于墓者其於禮則逺矣然原其為心則<lb/>
固有孝子順孫追逺報本之意焉君子於此其可深非<lb/>
<pb n="KR4h0116_WYG_033-47b"/>
之耶光福徐氏吳之望族也家於鄧尉之陽而墓於其<lb/>
山之隂以昭穆而數之者餘十世焉國初季清之曾大<lb/>
父建寧司訓良輔始建享祠于墓左春秋合族而祭即<lb/>
今之襲慶菴是也菴之建距今葢七十餘年而日就隳<lb/>
圮季清顧之歎曰先祖之祠子孫坐視其廢吾罪多矣<lb/>
遂請於族汝航而新之其祭享之儀一循良輔之規焉<lb/>
季清乃具始末謁予請記以示子孫嗚呼季清其賢矣<lb/>
哉世之不肖子孫藉先世之業而莫之能振觀祖父墳<lb/>
<pb n="KR4h0116_WYG_033-48a"/>
墓有如路傍之廢塜荆榛不剪狐兔不驅薪其樹而貨<lb/>
其田曾無感慼於中亦獨何心哉觀於季清之拳拳以<lb/>
奉祠為意而惟恐弗逮其順悖豈不逺乎君子於是乎<lb/>
有以賢夫季清也雖然予猶有所告於季清古之所謂<lb/>
孝子順孫者以其克繼承乎父祖之志也迺曾祖之為<lb/>
是菴而以襲慶名之固將以貽慶於爾子孫而冀之世<lb/>
繼其志焉耳易曰積善之家必有餘慶是慶之致必以<lb/>
積善也善不積慶何由而致季清於是孜孜焉以善繼<lb/>
<pb n="KR4h0116_WYG_033-48b"/>
之乃子乃孫又孜孜焉以善繼之則天之福善必世祐<lb/>
之徐氏之慶其可量乎是為記<lb/>
　襲慶菴在鄧尉山北<lb/>
　　　題善惠菴八詠　　　　　　劉溥<lb/>
　　　　潛心堂<lb/>
松堂坐来久脈脈夜方永明月上寒城不照塔輪影<lb/>
　　　　覽勝橋<lb/>
修梁擬虎谿野色分南北逰人来復去羣峯聳寒碧<lb/>
<pb n="KR4h0116_WYG_033-49a"/>
　　　　緑雲軒<lb/>
羃羃晝隂合重重涼影浮清風吹不散洒然孤磬秋<lb/>
　　　　翠濤林<lb/>
潮音出東海風洒松梢夕聴耳久無聞喧来詎忘寂<lb/>
　　　　白蓮治<lb/>
水花涵玉香苦心愜幽素入社方有戒不著窺魚鷺<lb/>
　　　　紫蘭室<lb/>
一室大如斗中有萬古春罣罥終為累畢竟許誰紉<lb/>
<pb n="KR4h0116_WYG_033-49b"/>
　　　　梅牕月<lb/>
南枝本無影皓魄閒自照横斜上踈楞相對成一笑<lb/>
　　　　桂苑風<lb/>
西林釀天香鼻端来陣陣僧厨飯初熟適此吹花信<lb/>
　善恵菴在長洲縣九都元大徳間僧明本開山郟天<lb/>
　如記有施茶亭<lb/>
　　　天池寂鑑禪院記　　　　　釋克新<lb/>
距姑蘇城西一舍皆山五峰環峙者曰華山峰之趾有<lb/>
<pb n="KR4h0116_WYG_033-50a"/>
泉泓然曰天池大旱不涸池北為寂鑑禪院沙門在公<lb/>
環庵所創者以至正丁酉避兵来愛其地而賢首師别<lb/>
聞聪公施財因巗為屋以居道侶正堂無竭募衆資之<lb/>
於是作石殿三間就石肖釋迦藥師彌陀像其菩薩侍<lb/>
衛之神與供養之具皆石為之又琢石為五十三參於<lb/>
三門左右壁累石作外門門上為重屋夜寘膏火其中<lb/>
曰天燈樓磨崕刻三十五佛名鑿池左右立石為彌勒<lb/>
彌陀而屋焉署曰兠率宫極樂國前樹梵塔對峙巍然<lb/>
<pb n="KR4h0116_WYG_033-50b"/>
他及禪誦之室庖湢之所賔客之館咸具如式既成而<lb/>
在以基地為大覺寺業為未備今年大覺以致閏號山<lb/>
五十畆售在在偕其徒菩澤傾槖買之乃来請書其事<lb/>
于石昭示来者按山舊誌劉宋時為㑹稽太守張裕私<lb/>
第裕事佛甚謹因供羅漢而池有千葉青蓮花之異復<lb/>
有鏡法師於此著書曰法華𤣥義行世趙宋乾道間為<lb/>
張秘監别墅有亭館曰浮槎望湖滌煩釣灘者十餘所<lb/>
造圓通像於蒼玉洞又肖巳像侍焉由是山名益著以<lb/>
<pb n="KR4h0116_WYG_033-51a"/>
降而寂寥者二百年今環庵於兵戈擾攘之際荆榛莽<lb/>
蒼之中不數年化成蘭若非夙乘願力疇克如是耶所<lb/>
謂前身後身未可知也開基日方舉一石則泉隨石而<lb/>
湧瀦之可給二百人其有以夫環庵名道在京口人得<lb/>
度於普應國師中峯本公師事既乆遂升堂奥所至士<lb/>
民向化嘗築菴武庚之上柏丹陽之環谿二邑之人迨<lb/>
今思之行年七十有七精力強健可喜故樂為書之今<lb/>
年洪武二年己酉也其智文辨大禪師蘇州府承天能<lb/>
<pb n="KR4h0116_WYG_033-51b"/>
仁禪寺住持克新撰前資善大夫江浙等處行中書省<lb/>
左丞周伯琦書并篆住持沙門端文菴主正敏副菴道<lb/>
隠西序契端性實同立石<lb/>
　　　華山天池院記　　　　　　趙同魯<lb/>
天池在華山之麓距郡城西二舍許巖石竒秀望之如<lb/>
屏池生千葉蓮昔人服之羽化老子枕中記云此地可<lb/>
避難有十一景之目誠三吳靈秀之區也院創於劉宋<lb/>
時㑹稽太守張裕舍宅為之復有鏡法師者著書於此<lb/>
<pb n="KR4h0116_WYG_033-52a"/>
宋乾道間為張秘監别墅既而廢弛踰三百禩至正間<lb/>
有環菴在師中峯本公髙弟也始来居之剏菴曰寂鑑<lb/>
建石殿肖石像壘石為門劖石摹五十三參相磨厓勒<lb/>
三十五佛名天燈有樓兠率有宫侔大叢林無所不備<lb/>
自後鐘魚不鳴法龍不吼迨將百年𢎞治初寺僧清古<lb/>
潭誓欲修之而力不逮聞天目山有異僧普惠師寓蘇<lb/>
之寒山寺將往迎之未果而古潭示寂其徒淵天泉慨<lb/>
然曰吾師之願不可不竟也謀諸鄉耆徳蔣廷用輩偕<lb/>
<pb n="KR4h0116_WYG_033-52b"/>
往禮請師乃幡然赴之法幢一建四衆雲集貧者効力<lb/>
巧者獻伎富貴者投金帛善人龎彦誠首施白金二鎰<lb/>
衢工江友文力甃石壁三百餘文遂于今年三月八日<lb/>
起建大雄殿莊嚴三世諸佛旁列阿羅漢像講法有堂<lb/>
棲禪有所增飾兩廡庖庫圊湢以次修舉落成之日天<lb/>
泉以為恵師之願力檀施之良心興建之嵗月不可無<lb/>
記乃礱宻石手疏顛末介予友翁君景和謁文為記余<lb/>
少時嘗觀黄子乆所繪天池石壁圖及高太史諸公之<lb/>
<pb n="KR4h0116_WYG_033-53a"/>
什恨不一覽其勝迨今未遑間嘗夢入一山瞻石室像<lb/>
而浴清泠之淵尋得其疏并菴記讀之其與夢境若合<lb/>
符節吁竒矣哉惠師出大願力作如幻事化草莽為金<lb/>
碧山川為之改觀雲烟為之動色予以夢寐之頃獲接<lb/>
真境若身履之以償素願非其教所謂一切有為法如<lb/>
夢幻泡影者歟雖然土木成壊有數而有不成不壊者<lb/>
存葢佛之為言覺也將以覺羣生沙門之言息也將以<lb/>
息諸妄師能演其教啟羣迷為正覺轉惑見為真智其<lb/>
<pb n="KR4h0116_WYG_033-53b"/>
有功于象教為何如遂書以復於天泉俾勒諸石系之<lb/>
偈曰<lb/>
顧諟天池水湛然浸虚空虚空原不壊萬刼為如是其<lb/>
中青蓮花亭亭出泥滓有如清淨身色相無染著嘗聞<lb/>
枕中記此地可避難龍蛇縱起陸是中常自在刼火熾<lb/>
欲然至此即消滅屏去諸煩惱屏去諸惡業是謂兠率<lb/>
宫是謂極樂國恵師化利功成此希有事檀越爭駭奔<lb/>
神輸鬼復運棟宇極翬飛莊嚴最壯麗天人阿修羅一<lb/>
<pb n="KR4h0116_WYG_033-54a"/>
切皆供養凡百供張具種種無不備阿含經有云能補<lb/>
故寺者是為二梵福故寺且云然是非故寺比功徳當<lb/>
云何無量亦無邉以至不可議𢎞治五年八月中秋郡<lb/>
人趙同魯撰文住山道淵立石<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_033-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集卷三十三<lb/>
</p>
<p>
</p>
  </div>
<div>
                <head>吳都文粹續集巻三十四</head>
    <p>
<pb n="KR4h0116_WYG_034-1a"/>
欽定四庫全書<lb/>
　吳都文粹續集巻三十四　　明　錢榖　撰<lb/>
　　寺院<lb/>
　　　慧聚寺東亭　　　　　　　張方平<lb/>
夜色秋光共泬寥水村籬落晩烟交拄笻回就下山路<lb/>
行㸔斜陽隠樹梢<lb/>
　　　題西隠　　　　　　　　　趙彦端<lb/>
西風數客倚䦨干野色蕭然得細㸔潦水倍知秋事早<lb/>
<pb n="KR4h0116_WYG_034-1b"/>
夕陽更覺晩山寒小留待月鐘無遽半醉題詩燭未殘<lb/>
憶得向来幽獨處黄精初熟客衣單<lb/>
　　　翠㣲山居八首<lb/>
閒来石上卧長松百衲袈裟破又縫今日不愁明日飯<lb/>
生涯只在鉢盂中<lb/>
臨溪草草結茒堂靜坐安然一炷香不是息心除妄想<lb/>
都縁無事可思量<lb/>
老老山僧不下階雙眉恰似雪分開世人若問枯松樹<lb/>
<pb n="KR4h0116_WYG_034-2a"/>
我作沙彌親見栽<lb/>
幼入空門絶是非老来學道轉精㣲鉢中貧富千家飯<lb/>
身上寒暄一衲衣<lb/>
一池荷葉衣無盡數樹松花食有餘却被世人知住處<lb/>
更移茒舍作深居<lb/>
茒檐靜坐千山月竹戸閒棲一片雲莫送往来名利客<lb/>
堦前踏破緑苔紋<lb/>
爐中無火已多時早起惟將一衲披莫怪山僧常冷淡<lb/>
<pb n="KR4h0116_WYG_034-2b"/>
夜深無處拾松枝<lb/>
豈是栽松待茯苓且圖山色鎮長青他年行脚不歸去<lb/>
留與人間作畫屏<lb/>
　　　訪翠㣲上人　　　　　　　郟僑<lb/>
行客倦奔馳尋師到翠㣲相㸔無俗語一笑任天機曲<lb/>
沼淡寒玉横山鎖落暉情根枯未得愛此幾忘歸<lb/>
　　　同前　　　　　　　　　　姚舜明<lb/>
僧臘俗年俱老大儒書佛教舊精勤姑蘇一帶披緇客<lb/>
<pb n="KR4h0116_WYG_034-3a"/>
四事無如彼上人<lb/>
　　　同前　　　　　　　　　　葢嶼<lb/>
聖宋吟詩只九僧詩成往往比陽春翠㣲閣上今朝見<lb/>
格老詞清又一人<lb/>
　　　訪凌峰閣賢上人　　　　　郟僑<lb/>
步入凌峰閣尋師師未歸凭䦨寂無語惟見白雲飛<lb/>
　　　慧聚寺和唐人韻二首　　　高啓<lb/>
鳴鐘警迷方枯僧兀趺牀石姿生寒稜松子落古香殿<lb/>
<pb n="KR4h0116_WYG_034-3b"/>
鎖山雨氣樓迎海暾光遥望蒼蒼城愁是車馬塲<lb/>
　　　其二<lb/>
烟斂城初出潮来野欲吞危樵縁磴角倦衲憇松根刹<lb/>
表藏林寺鐘聞隔海村畫龍飛去久空掩殿堂門<lb/>
　　　慧聚寺　　　　　　　　　周南老<lb/>
梁寺依山險叠構傳鬼役殿左隨龍化遺基尚神跡雲<lb/>
歸海氣昏石潤蘚花碧林壑生春隂鐘魚鳴午寂僧房<lb/>
見山圖佳勝皆目擊獨有雷火篆靈異人莫識<lb/>
<pb n="KR4h0116_WYG_034-4a"/>
　　　夕秀軒　　　　　　　　　李乘<lb/>
逍遥金地與人踈山靜嵐光碧有餘卜築當年飛鍚卓<lb/>
焚修今日徳星居靈株瑞草人難識明月清風室更虚<lb/>
坐乆半天瓊珮響泠泠此理屬真如<lb/>
　　　華藏寺　　　　　　　　　張景修<lb/>
白雲原未高香砌等林梢側足隨山徑低頭認鶴巢客<lb/>
清茶破睡僧瘦笋供庖詩句非吾祖何人繼孟郊<lb/>
　　　和韻　　　　　　　　　　僧冲邈<lb/>
<pb n="KR4h0116_WYG_034-4b"/>
礎潤藏雲族檐虚壓樹梢有井龍應蟄無泥燕不巢經<lb/>
常逢夜講齋不過中庖登臨增野興四望盡寒郊<lb/>
　　　又和　　　　　　　　　　朱榖<lb/>
行行身漸高長袖掠花梢一線道縈鳥千年居等巢地<lb/>
嚴金襯步天近玉分庖撫掌棲松鶴驚飛雪㸃郊<lb/>
　　　新建華藏寺　　　　　　　易恒<lb/>
兹山奠海堧高處宅金仙厯刼浮圖聳經時古寺遷煙<lb/>
霞深一徑樓閣近諸天翠積祗園樹蒼擎華岳蓮巨鼇<lb/>
<pb n="KR4h0116_WYG_034-5a"/>
當勝地孤鷲起平川玉氣隂晴見燈光晝夜傳空花皆<lb/>
是幻水月不離禪暮景飛蓬逝殘花落照懸獨尋方外<lb/>
友巳斷世間縁坐乆談𤣥理松花落麈前<lb/>
　　　逰崑山華藏寺　　　　　　沈以潛<lb/>
崑崙千里鬱岧嶤一壑東吳玉未消石為向陽多出火<lb/>
井因通海暗生潮花明曉嶂深藏寺雨漲春溪欲㫁橋<lb/>
三島十洲應不逺海天高望興偏饒<lb/>
　　　題馬鞍山寺集句　　　　　葛次仲<lb/>
<pb n="KR4h0116_WYG_034-5b"/>
全吳臨巨浸<hi>皮日休</hi>青山天一隅<hi>李/頎</hi>靜境林麓好<hi>陸龜䝉</hi>勝<lb/>
概凌方壺<hi>李白</hi>泓泓野泉潔曖曖烟谷虚攀雲造禪扃<hi>韋應</hi>
<hi>物</hi>躋隂築幽居<hi>謝靈/運</hi>道人刺猛虎<hi>李/白</hi>復来薙榛蕪<hi>杜甫</hi>咄<lb/>
嗟檀施開<hi>杜甫</hi>以有此屋廬<hi>韓/愈</hi>側叠萬古石<hi>李白</hi>功就豈斯<lb/>
須<hi>賈島</hi>磥砢成廣殿<hi>龜/䝉</hi>鬼功不可圖<hi>日/休</hi>有窮者孟郊<hi>韓愈</hi>過<lb/>
此亦躊躇<hi>孟郊</hi>賦詩留巖屏<hi>李/白</hi>詞律響瓊琚<hi>錢起</hi>我訪岑寂<lb/>
境<hi>龜䝉</hi>幸與高士俱<hi>應/物</hi>時升翠㣲上<hi>李白</hi>涼閣對紅蕖岸幘<lb/>
偃東齋果藥襍芬敷<hi>應物</hi>上方風景清華敞綽有餘<hi>居易</hi>高<lb/>
<pb n="KR4h0116_WYG_034-6a"/>
窗瞰逺郊<hi>應物</hi>萬壑明晴和<hi>齊/巳</hi>賞愛未能去<hi>應物</hi>赭霞照桑<lb/>
榆<hi>宋孝武</hi>老僧道機熟閒持貝葉書<hi>栁宗/元</hi>秉心識本源<hi>杜甫</hi>
高談出有無茗酌待幽客<hi>李白</hi>頓令煩抱舒<hi>應物</hi>儒道雖異<lb/>
門<hi>浩然</hi>意合不為殊<hi>李/白</hi>抖擻垢穢衣<hi>居/易</hi>惟有摩尼珠<hi>杜甫</hi>餘<lb/>
生願依止<hi>賈島</hi>投䇿謝歸途<hi>錢起</hi>
　華藏講寺原在馬鞍山頂舊名般若宋宣和間信法<lb/>
　師者易今名本在山之北麓國朝洪武十三年僧大<lb/>
　雅移建于此<lb/>
<pb n="KR4h0116_WYG_034-6b"/>
　　　夜步東寺之西　　　　　　范成大<lb/>
人家簾幙夜香飄燈火蕭疎照市橋滿院月明春意好<lb/>
小樓吹笛近元宵<lb/>
　　　東禪廊夜二絶<lb/>
澹雲如水霧如塵殘雪和霜凍瓦鱗織女無言千古恨<lb/>
素娥有意十分春<lb/>
一聲黄鵠夜深歸棲雀驚鳴觸殿扉北斗半垂樓閣外<lb/>
風幡直欲上雲飛<lb/>
<pb n="KR4h0116_WYG_034-7a"/>
　薦嚴資福寺在縣治東南唐天祐三年鎮撫使劉璠<lb/>
　捨宅建匡禪師開山五代梁開平三年改崑福院宋<lb/>
　大中祥符元年敕改惠嚴院尋賜今額寺有普照堂<lb/>
　<hi>高宗書扁</hi>又有法堂<hi>曾<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>記</hi>泰定二年燬後至元四年僧希<lb/>
　賢重建國朝永樂九年僧道良重修<lb/>
　　　逰報國寺　　　　　　　　沈周<lb/>
東崑不到兩年強六月来逰是趂忙城裏誰家無暑地<lb/>
水邉人說有僧房入門認竹天光晩借榻眠雲夜氣涼<lb/>
<pb n="KR4h0116_WYG_034-7b"/>
造次題詩纔一過不知三過幾時償<lb/>
　報國講寺在縣西南<lb/>
　　　常熟縣慧日寺修造記　　　　張珽<lb/>
梁僧慧嚮造大寺三在淮南曰慧照在崑山曰慧聚在<lb/>
常熟曰慧日環常熟之境他佛廬無慮數十所或背岡<lb/>
巒而深隐或面江湖而舒曠其得勝槩固宜獨慧日在<lb/>
縣西稍北九十步一殿屹立檜柏葱翠當闤闠中乃有<lb/>
山林瀟洒意鐘磬石鼓之音時徹縣齋為令者藉以少<lb/>
<pb n="KR4h0116_WYG_034-8a"/>
清胸次為不易得也院從昔名重甲諸刹栴檀林率贍<lb/>
二千指非但為展鉢計頗知相勉參請或在定累日無<lb/>
少懈怠以故主席者必當世龍象然後心恱而誠服嘉<lb/>
定丙子夏五比丘子幸以少師樞使大丞相魯公之命<lb/>
来住兹土始至之日旱蝗積逋舍宇就敝緇袍稍稍雲<lb/>
散幸與佛為謀奮空拳而一新之凡所得施利悉以助<lb/>
修設毫髪無私焉居無何甑中之塵銷而戸外之屨滿<lb/>
矣於是首興造事聞者響合富室至捐百金窶人子亦<lb/>
<pb n="KR4h0116_WYG_034-8b"/>
分錐刀至若法堂若庫若庖湢若衆寮若華嚴閣若水<lb/>
陸殿既巳次第補葺復製幡幢二十四首以嚴冥陽之<lb/>
儀剏經函六百餘枚以足大藏之數三門両廡舊為賈<lb/>
區卜肆喧啾冗雜亟聞諸公而麾斥之塗以丹雘輝如<lb/>
也繼此来者欵門而容改升堂而意消使人折不善之<lb/>
萌者固多謂佛法無益世教不厚誣哉珽来試邑既喜<lb/>
與蘭若鄰壁故因其求記而有考焉自梁天監初院為<lb/>
十方禪林幾千載于此矣中更鬱攸碑碣無有老宿或<lb/>
<pb n="KR4h0116_WYG_034-9a"/>
謂三錫勅額曰壽聖曰晏安曰慧日亦口相傳以熟爾<lb/>
乾道間僧宜意建佛殿淳熙間僧宗璉建法堂嘉泰間<lb/>
僧祖印慧光又建寢堂丈室皆未就去間關至今乃迄<lb/>
于成是必有數存乎其間斷非偶然之故也抑嘗誦須<lb/>
菩提經云菩提莊嚴佛土不尚也世尊何以故莊嚴佛<lb/>
土者即非莊嚴是名莊嚴夫靈山六年鵲頂蘆膝佛自<lb/>
處也金碧晃耀十二由旬人奉佛也二者並行初不相<lb/>
悖今慧日奉佛之道備矣若夫離相莊嚴則在比邱而<lb/>
<pb n="KR4h0116_WYG_034-9b"/>
自得之嘉定十二年解夏日宣教郎知平江府常熟縣<lb/>
主𬋩勸農公事兼兵馬監押龍泉張珽記<lb/>
　　　慧日寺　　　　　　　　　周霞賔<lb/>
盡說梁朝寺誰參嚮老禪莊嚴存象教汨沒悵塵緣七<lb/>
寳祗園樹雙金佛地蓮海鄉烟霧裏月落曙鐘傳<lb/>
　慧日寺在常熟縣治西稍北梁天監間吳興僧慧嚮<lb/>
　開山名夀聖又名晏安又名慧日禪院宋紹興間燬<lb/>
　乾道九年僧宜意嘉定間僧子幸先後重修<lb/>
<pb n="KR4h0116_WYG_034-10a"/>
　　　寳嚴院新建佛殿記　　　　陸綘<lb/>
近代儒家流以韓退之擠佛老賢與不賢皆欲隨而去<lb/>
之未熟思之甚矣夫受天命者莫大于君中國其間哲<lb/>
后辟王治亂興亡之主接迹而不可勝數至于治而興<lb/>
者則諸儒必曰非人事也天之厯數輔治世而興者也<lb/>
亂而亡者則諸儒亦曰非人事也天之厯數厭亂徳而<lb/>
亡者也夫如是則治亂興亡之運莫不推之于天韓退<lb/>
之唐之鉅儒也以堯舜禹湯文武周孔之道不行於當<lb/>
<pb n="KR4h0116_WYG_034-10b"/>
世而釋氏之教獨盛於中國故力排而擠之若原道篇<lb/>
佛骨表皆著辭深切疾痛時君奉之太過者也其所以<lb/>
然者誠欲抑之捄其寖盛未始不為釋氏福殆非納而<lb/>
黜之彼得益其惑遂有㑹昌之禍豈非道隆則汙物盛<lb/>
則衰之效歟天意若曰蠧中國害生民則使大中履㑹<lb/>
昌之迹如韓文公之比者佐而輔之固當㧞本塞源矣<lb/>
豈㑹昌廢之未數年而大中復之易如走丸疾如反掌<lb/>
得非天之未厭其教哉噫大道喪而有仁義仁義衰而<lb/>
<pb n="KR4h0116_WYG_034-11a"/>
尚權詐故堯舜禹湯文武周孔之道塞于時襍于覇金<lb/>
仙氏之說其有不興乎由是源于漢流于魏波于晉宋<lb/>
齊梁間與吾儒老子之教鼎峙于中國若夫本空寂破<lb/>
迷妄以出生入死之説為興善滅惡之筌蚩蚩之氓從<lb/>
而逺罪則如来真意深乎救世者也而時君奉之或多<lb/>
立寺宇以徼福或廣厦崇居以崇教上焉者接之下焉<lb/>
者化之如之何不為後世弊葢崇之者反於其道耳文<lb/>
中子曰齋戒修而梁祚亡非釋迦之罪此誠得之我國<lb/>
<pb n="KR4h0116_WYG_034-11b"/>
家四聖御宇燭知化源寺觀沿舊而存率禁其剏置僧<lb/>
道限年而入必試以行能故名山勝槩或有所旌異者<lb/>
非道存乎人孰能與于此哉姑蘇北走有邑曰常熟邑<lb/>
之西偏有佛宇曰寳嚴即梁天監中所建也倚山面湖<lb/>
繡若屏障嘗有希辨禪師者心悟大乘是焉棲處錢氏<lb/>
覇國時以名聞召歸餘杭普門寺目為慧照禪師及錢<lb/>
氏獻土隨召請見賜紫方袍號曰慧明大師維時厭居<lb/>
京國歸隠舊刹錢氏以師人境俱勝復賜金五百兩建<lb/>
<pb n="KR4h0116_WYG_034-12a"/>
七級浮圖一座淳化中太宗皇帝詔賜急就章逍遥咏<lb/>
秘藏詮太平聖惠方凡一百四十三巻奬高風旌善地<lb/>
也院舊名延福天禧中邑尹胡公順之飛章上請帝可<lb/>
其奏改賜今額焉院有佛殿者積其嵗月了無尺椽明<lb/>
道中武陵龔顯始發信心崇修妙果次有東京禪慧院<lb/>
僧清鑒浮杯至止苦行自修謀兹勝縁有若符合復有<lb/>
邑人諸葛頔李仁夀樊福僉恱所聞贊成其事且曰仁<lb/>
祠之興為我福地今紺宇不立粹容無覩則吾儕何所<lb/>
<pb n="KR4h0116_WYG_034-12b"/>
起信哉由是捐厚施貿良材庀徒僝工審曲面埶即其<lb/>
舊址隆以新創經始于景祐之丙子落成于慶厯之乙<lb/>
酉凡數年而能事畢矣觀其壯而不華嚴而不陋巍乎<lb/>
中者其宇一所以納高廣之座而宅乎毫相也翼其旁<lb/>
者其舍二所以容儀衛之位而列乎寳位也逺而望之<lb/>
若太㣲之凝帝宇聳在雲端迫而察之猶列仙之立漢<lb/>
宫来從方外其為功徳殊勝可思議哉武陵公帑無多<lb/>
藏屋無餘潤獨以興敝補廢皇皇於佛事人所難能矣<lb/>
<pb n="KR4h0116_WYG_034-13a"/>
若夫辨師興之前鑒公繼之後事有冥契豈誣也哉綘<lb/>
里人也因熟于兹山之逰目擊諸公之善以文見託得<lb/>
以直書時聖宋慶厯六年嵗在閹茂王正月一日將仕<lb/>
郎守真州揚子縣令陸絳記<lb/>
　　　逰寳嚴院　　　　　　　　王伯廣<lb/>
平湖鏡淨中背貼青峰巒去郭二十里金碧輝波瀾是<lb/>
曰寳嚴境萬象鬱以盤壯哉窣堵波一瞰天地寛誰懐<lb/>
墮塵鞅幾欲招飛鸞我生眇何能山水情所安扁舟幾<lb/>
<pb n="KR4h0116_WYG_034-13b"/>
来斯不為開愁端意到自行樂尊酒那追歡何如結青<lb/>
蓮起適心外安塵迹身兩忘浩然天地間<lb/>
　　　同前　　　　　　　　　　姚愈<lb/>
浮圖挿雲表列嶂環古刹平湖渺澄波萬態天光發我<lb/>
来陟層巔秀色助毫末扁舟返明月萬頃玻璃滑<lb/>
　　　同前　　　　　　　　　　陸曦<lb/>
出屋蕭蕭竹數竿入門襟袖便生寒相期更待梅英發<lb/>
醉棹短篷来細㸔<lb/>
<pb n="KR4h0116_WYG_034-14a"/>
　　　過寳嚴萬緑山居　　　　　　陳言<lb/>
曉暾劃林扉朝隮散巖翠藤輿過山莊藜杖訪蕭寺水<lb/>
竹湛清華檉椐宻隂翳紫筍擘錦綳紅櫻摘火齊濁酒<lb/>
長鬚沽細鱗纎手劙松軒漫敲碁蘿徑聊息騎安巢羨<lb/>
林鴉照影愛山鷩保我露電軀脫渠風波地且免𤣥髮<lb/>
催肯貽素絲涕衣食喜有餘身心幸無事放歌歸去来<lb/>
踈散任羣議<lb/>
　寳嚴禪寺在縣西十六里梁天監中建初名延福禪<lb/>
<pb n="KR4h0116_WYG_034-14b"/>
　院宋天禧間改今額錢氏時高僧希辨居此後隨國<lb/>
　入朝賜號慧明大師歸隠故處寺有浮圖七層相傳<lb/>
　泗洲僧伽塔第一此為第二仁宗朝賜銅鑄東岳聖帝<lb/>
　像為伽藍按中呉紀聞吳越錢王之子祝髮於此太<lb/>
　宗賜御書急就章逍遥咏聖惠方于寺中而陸綘記<lb/>
　所云賜書乃希辨不云錢氏子豈辨即錢氏子耶景<lb/>
　祐中重建國朝永樂初始改為寺近為邑人侵占為<lb/>
　墓僅有畆餘介于其間僧營小屋以棲縣令楊子器<lb/>
<pb n="KR4h0116_WYG_034-15a"/>
　撰記<lb/>
　　　空心亭記　　　　　　　　段天祐<lb/>
海虞山循常熟州治西北十里而近曰破山直破山之<lb/>
麓有寺曰興福澗流絶山而下潴為深潭潭之上有空<lb/>
心亭山以厓斷石裂得破山之名亭以唐少府常建詩<lb/>
得空心之名海虞之勝萃于破山而破山之秀鍾于斯<lb/>
亭孱顔峙其前泠冽渟其下設置既宜而稱謂也當人<lb/>
知少府之詩之工而不知所以為工一登斯亭不言而<lb/>
<pb n="KR4h0116_WYG_034-15b"/>
喻矣亭之始莫知為誰嵗月滋久風雨弗支至正五年<lb/>
寺僧澂上人謀撒其故而更剏焉走邑士鄒君天㳺侯<lb/>
君議皆許諾二君人望也既相為先後聞者樂趨而朱<lb/>
君其倡者也落成宏敞雅潔十倍其舊先是崔后二君<lb/>
嘗與寺昌上人取少府詩析為韻授四方名士大夫各<lb/>
賦五言一詩至是悉刻梓掲之亭冠以少府詩亭所宜<lb/>
為者始大備以天祐佐是州而山若亭實所逰厯致書<lb/>
屬為記惟元氣結而為山其秀且竒者所不乏非有文<lb/>
<pb n="KR4h0116_WYG_034-16a"/>
章才藝之士發之未必顯于世破山之以秀傑稱宜矣<lb/>
必少府詩出而後人知之又必空心之亭立而後人人<lb/>
信之地有待夫人而事有待夫時如此檐甍翬飛棟宇<lb/>
雲涌晴隂雨雪光景變幻㳺者脫塵鞅縱清躅䕃林樾<lb/>
之薈蔚睇谷巖之硱磳寓聴於琴筑而致迹於氷雪平<lb/>
昔寵榮勢利之膠乎中者蕩然火燼烟滅其靈臺虚明<lb/>
直與潭水相為洞照名亭空心儔曰不宜天祐不敏方<lb/>
將命杖履載筆札從諸君子之後崔君名元方后君名<lb/>
<pb n="KR4h0116_WYG_034-16b"/>
克正朱君名士昭八年九月應奉翰林文字儒林郎同<lb/>
知制誥兼國史院編修官叚天祐記<lb/>
　　　破山寺　　　　　　　　　莫儔<lb/>
久聞勝地有蓮宫乘興来逰杖瘦笻庭老樛枝翠瓔珞<lb/>
池生並蒂玉芙蓉飛仙何意来題柱開澗當年想鬬龍<lb/>
歸騎回㸔樓閣處雲深隐隐度疎鐘<lb/>
　　　同前　　　　　　　　　　李光<lb/>
招提清絶冠諸方溪繞山圍勝氣藏好在池塘存舊址<lb/>
<pb n="KR4h0116_WYG_034-17a"/>
依然花木隠禪房風生殿角元無暑雨後松篁自有香<lb/>
日暮不教清興盡更登絶頂瞰㣲茫<lb/>
　　　同前　　　　　　　　　　陳與義<lb/>
不到龍門十載強斷崖依舊掛斜陽金銀佛地浮佳氣<lb/>
花木禪房接上方羸馬暫来還竟去流鶯多處最難忘<lb/>
老僧不作留人意㸔水㸔山白髮長<lb/>
　　　破山寺雙頭白蓮　　　　　陳掞<lb/>
湘南夜永風露清明月耿耿破益平嬋娟有人步羅韤<lb/>
<pb n="KR4h0116_WYG_034-17b"/>
瓊璫玉佩雙娉婷可憐玉骨埋藏久腸斷人間無復有<lb/>
豈知化作蘭若蓮宿契未忘猶並首想應快意洗塵縁<lb/>
不向謝池爭取妍玻璃盤中浮玉頰一心稽首西方仙<lb/>
請君以圖獻天子當與佳禾並周史毋令寂寞墮空山<lb/>
泣月悲雲清夜殘<lb/>
　　　破山後院　　　　　　　　周霞賔<lb/>
一路入青山禪房樹木間竹泉和雨釀梅壑倚雲攀塔<lb/>
冷高僧骨嵐清俗士顔夕陽鐘磬逺相趂采樵還<lb/>
<pb n="KR4h0116_WYG_034-18a"/>
　　　興福院晤秦文仲學士二首　　陳基<lb/>
蘭若臨江次層城北海壖地通重譯貢門泊孝亷船人<lb/>
事桑田後春光榖雨前未忘栖遯迹来此欲逃禪<lb/>
兵革艱虞際思君減帶圍折衝存俎豆贊畫忝樞機交<lb/>
義陳雷古功名管晏微江城花爛漫莫惜典春衣<lb/>
　破山興福寺在虞山北嶺下齊始興五年邑人郴州<lb/>
　刺史倪徳光捨宅為寺名曰大慈梁大同三年改興<lb/>
　福寺舊有飛橋石泉修廊複閣氣象雄古多唐時屋<lb/>
<pb n="KR4h0116_WYG_034-18b"/>
　堂三柱皆有雷篆倒書竒怪不可識庭有瓔珞樹左<lb/>
　開花右結實池産白蓮千葉香色異常有巨鐘相傳<lb/>
　為僖宗咸通九年所賜寺有通幽軒空心亭葢取唐<lb/>
　常建詩語厯歳久其跡皆廢獨石梁外尊勝石幢猶<lb/>
　存其上經刻乃宋平原陸展書清勁有法妙蹟也寺<lb/>
　址修廣自官路外山門皆僧業兵火後僧徒散去為<lb/>
　人佔而為墳比嵗豪右據者不巳地理家以為山破<lb/>
　敗稱不利塟地僧舎故得僅存<lb/>
<pb n="KR4h0116_WYG_034-19a"/>
　　　東靈寺莊田記　　　　　　　陸徽之<lb/>
壽聖東靈寺天台教院教院者肇修于天台六年涉二<lb/>
紀而告備焉基自講師光瑞而成於今闍黎梵崇佛舎<lb/>
中嚴講堂後邃學徒聞而至者無慮百數嵗比不登邑<lb/>
民艱食崇師患無以贍學徒則每推施利之應巳有者<lb/>
悉歸之衆猶不能給也然而人皆知崇師之能導矣於<lb/>
是僧道賢率諸檀信等買田二百一十畆永為常住供<lb/>
崇師感檀越之厚施也則欲鑱石刻其名銜而屬為之<lb/>
<pb n="KR4h0116_WYG_034-19b"/>
記予謂吾儒言人情者聖王之田而舉修禮陳義講學<lb/>
本仁以為耕耨播植之喻至於佛說福田亦不過種諸<lb/>
善根而已合而言之其理一也夫方寸之地人皆有之<lb/>
果能極精進之力以致穮蓘芟欲惡之萌以絶萑葦則信<lb/>
善之心生焉可巳也充信善之心無施而不可則所以<lb/>
為利益者廣矣且衆生以愛故入生死由于愛境有逆<lb/>
有順而生喜怒造種種業所謂情田福田者于此荒蕪<lb/>
矣展轉六趣至千萬刼本所從来惟有一愛更無餘病<lb/>
<pb n="KR4h0116_WYG_034-20a"/>
佛大醫王對病為藥唯有一捨更無餘藥常以此藥而<lb/>
治此病如水救火應手當滅故當世導師必破人愛欲<lb/>
之萌而起人喜捨之意使人皆知情田福田之說而内<lb/>
自得焉則彼區區在外者何足靳邪况夫檀則能施越<lb/>
則能度生死是諸檀越充信善之心以捨施則將絶愛<lb/>
境而脱生死矣予故言情田福田之利益而歸之于導<lb/>
師之救病也<lb/>
　壽聖東靈寺在縣治西北梁大同中建唐嗣聖二年<lb/>
<pb n="KR4h0116_WYG_034-20b"/>
　為中興寺舊在吳縣界神龍元年賜今額移于此宋<lb/>
　熙寧元年重修有子院曰延福端平中重建今城隍<lb/>
　廟即其地也<lb/>
　　　頂山龍堂記　　　　　　　皮日休<lb/>
禮山林川谷邱陵能出雲為風雨見怪物皆曰神禮之<lb/>
宜矣常熟澤國也風雨怪物日作于民祀之則民被其<lb/>
利汝南周君為令之初夏且旱禱於頂山之潭上雨果<lb/>
應于是命工肖其象為宫以䕃之著之于典以潔其祀<lb/>
<pb n="KR4h0116_WYG_034-21a"/>
連嵗以穰春秋書雩勤民之祀也日休嘉其勤民故書<lb/>
　　　重建龍湫亭　　　　　　　王同祖<lb/>
海虞于吳鉅邑也陳州沈公以名進士出宰期月而政<lb/>
成三年而化大行威愛並敷允讓咸則優優瞿瞿惟直<lb/>
諒是崇惟恭慎是秉凡境内名山大川以暨羣祠厥有<lb/>
禆于民載在令典者公躬事禋望惟寅罔有弗秋惟虞<lb/>
山之西北曰頂山有龍神祠自天監始代著靈異春秋<lb/>
水旱雩畛禮有加焉務民義也祠旁上方院中涵方池<lb/>
<pb n="KR4h0116_WYG_034-21b"/>
曰龍湫水清瑩可鑑無旱澇盈涸實龍所窟也宋令趙<lb/>
崇惠秋旱即湫禱雨輙應乃構亭翼湫之上以介神貺<lb/>
後數更除葺嵗久隳圮不復存矣丙申春沈公以嵗事<lb/>
祼獻于祠睹遺址儼然咨嗟警惕曰龍神之靈能為民<lb/>
禦災捍患祀典所飾亭之建所以事神事神所以為民<lb/>
也今廢不治曷稱所以事神為民之意乃召見邑耆舊<lb/>
王君澄曰亭不建則慢神建則勞民慢神勞民令胥懼<lb/>
焉奈何爾邑之良父老也其圖之澄曰敢不式克欽承<lb/>
<pb n="KR4h0116_WYG_034-22a"/>
以事事乃獨任其役以故亭翼湫善崩矧湫既龍所窟<lb/>
翼之使山澤之氣鬱而不宣非宜也爰度湫之北得隙<lb/>
地營之為堅永計亭作于是嵗某月某日浹旬而成夏<lb/>
秋之交甘㴻應時逺邇欣暢僉謂公之誠感召之也王<lb/>
君於是詣同祖屬記其事曰庶以彰公勤民意也竊惟<lb/>
古人善政往往于令見之何也令之職最為親民其所<lb/>
施為舉措無據傳下逮輙響應焉是役也嚴祀事以重<lb/>
民社不為凟鬼興義舉以紓民力不為傷財沈公循良<lb/>
<pb n="KR4h0116_WYG_034-22b"/>
惠愛及民之政可槩見矣夫豈不足以感召神貺哉同<lb/>
祖居鄰邦亦與被河潤之澤樂聞是舉之成且重王君<lb/>
之好義也故為之記嘉靖十五年仲秋望前進士翰林<lb/>
國史編修文林郎崑山王同祖書<lb/>
　　　留題頂山僧居　　　　　　范仲淹<lb/>
吾師仁智心隠然一山起中有白龍泉可洗人間耳平<lb/>
湖數百里愛茲山水音結茅三十年不道日月深笑我<lb/>
名未巳来問無端理却指嶺邉雲斯焉贈君子<lb/>
<pb n="KR4h0116_WYG_034-23a"/>
　　　頂山　　　　　　　　　　周霞賔<lb/>
路轉青楓徑泉通古石橋規模靈隠小景象上方遥書<lb/>
壁藤牽袂尋源艸沒腰每懐登覽日東海暮生潮<lb/>
　　　同前　　　　　　　　　　㓂凖<lb/>
雨歇黄梅後秋生麥熟前偶同金馬客来訪玉龍泉竹<lb/>
葉一尊酒榴花五月天不妨扶拄杖行到白雲邉<lb/>
　頂山夀聖禪寺在頂山之麓梁大同三年石使君捨<lb/>
　宅為之因名頂山院宋治平四年改頂山夀聖院後<lb/>
<pb n="KR4h0116_WYG_034-23b"/>
　改今名<lb/>
　　　送安公歸頂山瑞石菴　　　　王琪<lb/>
談空一紀餘重出訪巖居身是汾陽嗣囊惟郭璞書公<lb/>
侯倒屣後泉石結茒初山頂收榛栗經秋信莫疎<lb/>
　　　中峰　　　　　　　　　　林逋<lb/>
中峰一徑分盤折上幽雲夕照全村見秋濤隔嶺聞長<lb/>
松含古翠衰藥尚㣲薰自愛蘇門嘯懐賢事不羣<lb/>
　　　同前　　　　　　　　　　王伯廣<lb/>
<pb n="KR4h0116_WYG_034-24a"/>
躡徑登高亭天逺不敢局疎簾捲危檐飛泉漱寒玉江<lb/>
横縞帶明山隠螺髻緑啼鳥破長烟百里在舉目雲回<lb/>
猛虎嘯清風繞巖谷颼颼入青松古淡琴一曲倚闌更<lb/>
凝望斜陽上修竹欲去更遲遲勝槩那可足<lb/>
　瑞石菴中峰寺俱在頂山<lb/>
　　　福山大慈寺訪僧不遇　　　黄清老<lb/>
欲扣禪關未有詩滿山空翠濕人衣竹間倚杖到西日<lb/>
試問白雲歸未歸<lb/>
<pb n="KR4h0116_WYG_034-24b"/>
鷲嶺雲深杖履幽竹風松影共悠悠何人分得僧家榻<lb/>
坐㸔南山一片秋<lb/>
　　　大慈寺　　　　　　　　　楊子器<lb/>
朝来騎馬入禪闗萬頃滄江指顧間芳艸青青春雨歇<lb/>
長松落落暮雲閒仙家誰道無蓬島塵海人言有福山<lb/>
分付老僧休出院居然北往又南還<lb/>
　　　同前　　　　　　　　　　徐濙<lb/>
上方突兀擁層樓竹影扶疎曲徑幽花栁年年幾春事<lb/>
<pb n="KR4h0116_WYG_034-25a"/>
乾坤日日此江流半窓月色中宵夢千里鄉心兩地秋<lb/>
撫景只應開口笑牛山何必淚盈眸<lb/>
　　　同諸君子逰大慈寺　　　　徐有貞<lb/>
冒雨衝風泛綵舟共君載酒七峰逰海門東望天連水<lb/>
江市西来樹隠洲喜有錢劉新製作能無王謝舊風流<lb/>
登樓莫謾題詩句留與山僧作話頭<lb/>
　大慈教寺在西北四十里福山鎮梁太清元年僧普<lb/>
　明建天監中又為法水院宋大中祥符元年改今額<lb/>
<pb n="KR4h0116_WYG_034-25b"/>
　相傳海中有巨木出沒波中諸寺求不可得大慈禱<lb/>
　而得之遂以為棟名泛海梁元燬國朝洪武初僧善<lb/>
　持重建<lb/>
　　　勝法寺　　　　　　　　　孫應時<lb/>
古刹精廬隠茂林斷雲疎雨正秋隂黄花又見一年事<lb/>
枯木依然千嵗心病酒未能忺獨酌懐人無與共清吟<lb/>
僧窓夢覺鐘魚靜聴徹寒蛩語夜深<lb/>
　　　同前　　　　　　　　　　李光<lb/>
<pb n="KR4h0116_WYG_034-26a"/>
舍南舍北竹千竿鏡淨無塵碧玉寒中有老人清似水<lb/>
晩来相對倚䦨干<lb/>
　　　逰勝法寺兼簡深公　　　　陸綰<lb/>
道傍有古寺巋然聳梅林邇来衣褐徒包禍嵗月深埋<lb/>
伏狡兔穴嘯聚惡木隂安得智慧劔力斬奸邪心吾師<lb/>
曹溪流所在人依欽郡邑兩交疏来發雲雷音初如碎<lb/>
瓦礫乃見真球琳瞽者破其瞽瘖者破其瘖有若鸞鳳<lb/>
巢無復䲭梟禽嗟予困吏役海㟁宜投簪扁舟扣船户<lb/>
<pb n="KR4h0116_WYG_034-26b"/>
清風滿衣襟高論松桂間為師揮玉琴<lb/>
　勝法寺在梅李鎮唐元和中閻將軍捨宅為寺院乾<lb/>
　元元年置離火宅寺晋開運中改為境寧宋大中祥<lb/>
　符元年賜今額至和初更名禪院閻將軍今為寺中<lb/>
　伽藍神頗著靈騐人有移家以居者必有蛇蚖見箱<lb/>
　篋牀席間寺之東即將軍墓也嵗時寺僧設蒲饌祀<lb/>
　之西北有洗馬池池側有小冡葢其劍甲所藏也寺<lb/>
　廢五十年國朝嘉靖中僧某人重建于故處<lb/>
<pb n="KR4h0116_WYG_034-27a"/>
　　　與友人維摩寺小飲　　　　王鼎<lb/>
暫依禪榻息塵機墻外東風晝掩扉欲上高峰尋舊蹟<lb/>
輕衫短帽不禁吹<lb/>
　　　維摩寺　　　　　　　　　錢仁夫<lb/>
蔓草芊芊沒寺門墻根殘刻巳無文敗檐猶滴夜来雨<lb/>
高樹尚屯窓外雲佳境故容僧管領禪床時許客來分<lb/>
傳呼且莫穿空谷下有松間飲鹿羣<lb/>
　維摩寺在虞山上宋隆興元年僧法運建<lb/>
<pb n="KR4h0116_WYG_034-27b"/>
　　　遊智林寺　　　　　　　　李光<lb/>
扁舟來訪小叢林花木通幽院落深旋拂胡牀成午夢<lb/>
閒持貝葉動秋吟竹聲瑟瑟生虚籟山意峩峩入素琴<lb/>
更喜老剛能㑹事手携爐銚自相尋<lb/>
　智林寺在李墓村唐乾元元年建初名永安宋大觀<lb/>
　四年為犯宣祖陵改今額寺舊在地名岡身後以鐘<lb/>
　聲不聞於近而聞於李墓遂徙于此異僧了通嘗居<lb/>
　之<lb/>
<pb n="KR4h0116_WYG_034-28a"/>
　　　遊鷙山寺　　　　　　　　徐恪<lb/>
香刹藏深紫翠坳巖亭長見薜蘿交翻經葉上蟲書字<lb/>
挂衲枝頭鳥寄巢誰似金仙留賜帶先參玉版向齋庖<lb/>
日斜茶臼林間響疑是松門過客敲<lb/>
　鷙山法輪寺在縣西四十五里鷙山南麓<lb/>
　　　養疴白雀寺　　　　　　　王寵<lb/>
香雨洒金沙輕隂蔽日華山蒸飛殿靄海潤簇樓霞地<lb/>
僻偏喧鳥林深尚落花載窺清淨理牽志梵王家<lb/>
<pb n="KR4h0116_WYG_034-28b"/>
　　　宿白雀寺<lb/>
木魚聲起梵音長子夜焚香禮道塲病客齋心渾不寐<lb/>
萬縁都掃事空王<lb/>
繙遍華嚴㡬巻經殿堂突兀帶春星此身已集禪林侣<lb/>
破衲枯藤野鶴形<lb/>
　白雀寺在縣治北三十里僧如瑶建<lb/>
　　　吳江聖夀寺　　　　　　　羅處約<lb/>
漁翁沙鳥傍迴塘携杖閒吟繞寺廊逺岫不離青草渡<lb/>
<pb n="KR4h0116_WYG_034-29a"/>
片帆時過緑苔墻風狂林木生清籟日煖漣漪動畫梁<lb/>
張翰思鄉應有意幾多屏障水為鄉<lb/>
　　　同前　　　　　　　　　　王禹偁<lb/>
松江江寺對峰巒檻外生池接野灘幽鷺靜翹春草碧<lb/>
病僧閒說夜濤寒晨齋施笋惟溪叟國忌行香只縣官<lb/>
盡日門前照流水濯纓無便淚䦨干<lb/>
　　　吳江聖夀寺九日冩懐　　　徐衍<lb/>
自笑覊縻作楚囚登高誰復共清游黄花籬外無人至<lb/>
<pb n="KR4h0116_WYG_034-29b"/>
白酒尊前有客愁世事浮雲俱滚滚禪心流水兩悠悠<lb/>
輕裘肥馬徒為爾得似烟霞一釣舟<lb/>
　聖壽禪寺在縣治西北延夀坊故名北寺吳赤烏間<lb/>
　建梁開平間改興寳院天福七年重修宋天聖三年<lb/>
　賜今額淳熙三年重建陳武子記<lb/>
　　　報恩寺風雨與張憲聨句　　高啟<lb/>
盲風簸天興<hi>憲</hi>凍雨翻海㵼魚蝦落半空<hi>啟</hi>蛟龍鬬中<lb/>
野勢吞九河黄<hi>憲</hi>功潤千里赭怒疑決沙囊<hi>啟</hi>振訝欲<lb/>
<pb n="KR4h0116_WYG_034-30a"/>
摧瓦横行天兵駛<hi>憲</hi>大笑電女哆乾坤發生多<hi>啟</hi>道路<lb/>
暍死寡潦漲湧濤川<hi>憲</hi>旱去滅烟野谷號竟誰嘘<hi>啓</hi>木<lb/>
撼不自把必變其聖乎<hi>憲</hi>弗迷維舜也隂岑氣如炊<hi>啓</hi>
高葉聲苦打陽烏韜不見<hi>憲</hi>乾鵲噤皆啞重翳晦復明<lb/>
<hi>啓</hi>餘㸃歇還洒雖恱灌園人<hi>憲</hi>應愁渡江者侍玉笑楚<lb/>
賦<hi>啟</hi>及我慚周雅避思泰山顛<hi>憲</hi>戰憶昆陽下既霑想<lb/>
大田<hi>憲</hi>廣庇思巨厦桔槔向晩停<hi>啟</hi>紈扇未秋捨亂號<lb/>
官私蛙<hi>憲</hi>莫辨来去馬卧驚浪喧耳<hi>啟</hi>歸恐泥沒踝勿<lb/>
<pb n="KR4h0116_WYG_034-30b"/>
憂捲茅屋<hi>憲</hi>且喜憇蘭若民期嵗有登<hi>啟</hi>國荷天錫嘏<lb/>
沛澤宜載歌<hi>憲</hi>斯篇試姑寫<hi>啟</hi>
　　　宿庉村報恩僧院　　　　　朱存理<lb/>
野寺荒烟暮色蒼偶来一宿照公房秋深客裏知何夕<lb/>
年少僧中有此郎漫説江鄉鱸正美試行籬落菊初芳<lb/>
安排詩句歸航上白鳥滄波引興長<lb/>
　報恩寺在二十七都唐大中間頋文通捨宅建<lb/>
　　　無礙院牡丹　　　　　　　宋和儀<lb/>
<pb n="KR4h0116_WYG_034-31a"/>
霜氣稜稜草木窮花王忽綻曲䦨中鮮妍首作三吳瑞<lb/>
裁剪何須二月風芳艶巳依銀色界清香不斷白蓮宫<lb/>
出羣品格無雙譽珍重人天造化工<lb/>
　　　題月禪師方丈　　　　　　蔣堂<lb/>
我到雲房是有縁坐移蓮刻聴禪詮江邉異日人應記<lb/>
吏部曾来見大顛<lb/>
　　　阻風宿吳江無礙寺　　　　陳基<lb/>
龍伯留人暫艤舟偶過西寺得詩流僧窓烟景五湖晩<lb/>
<pb n="KR4h0116_WYG_034-31b"/>
澤國雨聲三月秋我欲棄官来釣雪誰能作賦共登樓<lb/>
此身何日都無礙共向毘盧性海逰<lb/>
　無礙講寺在常樂坊西故名西寺梁開平間僧本遂<lb/>
　建晉天福七年賜額華嚴賢首講寺吳越王嘗浴于<lb/>
　此故名無礙浴池猶存<lb/>
　　　潮音堂詩　　　　　　　　張景修<lb/>
安得并州剪半江詩翁吟就筆頭樁過橋漁艇初收釣<lb/>
傍水僧軒不下窓南北虹垂具區濶東西雲起洞庭雙<lb/>
<pb n="KR4h0116_WYG_034-32a"/>
道人施石心無礙龍鬼應須向此降<lb/>
　　　西軒　　　　　　　　　　王摩<lb/>
歩躡霜莎入梵宫一軒佳趣屬支公剰開青瑣延明月<lb/>
疎植修篁待好風笠澤波聲春雨裏洞庭山色夕陽中<lb/>
江頭景物牢籠盡欲寄琴尊此養䝉<lb/>
　　　西軒洗竹　　　　　　　　楊維楨<lb/>
華嚴寺裏斷雲師許我来題洗竹詩未論竿頭能進步<lb/>
且教節外莫生枝定回午夜秋聲減經罷西軒暝色遲<lb/>
<pb n="KR4h0116_WYG_034-32b"/>
從此一塵無染著嵗寒惟有此君知<lb/>
　　　過華嚴寺贈斷雲師　　　　成廷珪<lb/>
斷雲老師如斷雲無心舒卷自氤氲空山與之結為侶<lb/>
逺道也堪持贈君黑夜雨隨龍聽法青天風引鶴同羣<lb/>
江湖我亦忘機者半榻今宵喜見分<lb/>
　　　宿吳江墖院　　　　　　　張鎡<lb/>
宿雲蔽空谿溟濛我船曉繫紅蓼叢宿雨滑道樹瀝漉<lb/>
我車早轉青泥衝破程約涉一舍外逺目未快千山供<lb/>
<pb n="KR4h0116_WYG_034-33a"/>
岸傍小店換馬去氊裘障冷披䝉茸須臾巾葢不容展<lb/>
莽莽暗霧逢逢風偕行客輿屢掀簸適值官騎来幢幢<lb/>
刀弓負帶競硉矹驙駟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>驖騅騟騘爭前迭進步殊窘<lb/>
迫暮始望橋垂虹石塘百丈捍駭浪間有灘磧紛魚筒<lb/>
雅羣黑白混鷗起帆影亂㸃還波中筆牀茶竈住此地<lb/>
得句未必慚龜蒙浮圖老屋且投宿解擔正聽黄昏鐘<lb/>
紗籠炙燈照佛古蘭席布榻便吾慵恍驚足履未游地<lb/>
欲記倦著新篇工呼僮温酒立懦志逸興恐失難重逢<lb/>
<pb n="KR4h0116_WYG_034-33b"/>
案邉紙盡莫翻寫不覺紅日㸔生東<lb/>
　　　登吳江塔　　　　　　　　王守仁<lb/>
天深北斗望不見更躡丹梯最上層太華之西目雙斷<lb/>
衡山以南䦨獨凭漁舟渺𣺌去欲盡客子依依愁未勝<lb/>
夜乆月出海風冷飄然思欲登雲鵬<lb/>
　　　登吳江塔　　　　　　　　王鏊<lb/>
吳江高塔在與客試来登欲盡五湖勝還升第一層<lb/>
　寧境華嚴寺在東門外梁衛尉卿陸僧瓚捨莊基建<lb/>
<pb n="KR4h0116_WYG_034-34a"/>
　嚴法師開山名華嚴院東魏太平初重建宋元祐中<lb/>
　邑人姚得瑄捨錢四十萬緡建浮圖七層其鄰舊有<lb/>
　寧境院紹興五年併華嚴為一賜今額並存二院之<lb/>
　舊也國朝永樂十三年重修<lb/>
　　　游圓明寺　　　　　　　　吳復<lb/>
不到禪宫二十年庭前古柏已參天衰容自哂多華髪<lb/>
故舊相逢亦白顛勸客新醅春未煮留人苦茗夜重煎<lb/>
一忩風雨催歸興好向溪頭問釣船<lb/>
<pb n="KR4h0116_WYG_034-34b"/>
　　　圓明寺訪吕山人　　　　　高啟<lb/>
憐君不出户結厦與僧同隂竹行廊逺香花揜殿空飯<lb/>
分齋鉢裏書寄藏函中茶宴歸来晩西林一磬風<lb/>
　圓明寺在二十三都宋乾徳間僧月覺建<lb/>
　　　寄頋仲瑛寓法喜寺　　　　謝應芳<lb/>
客来喜得平安信蕭寺樓居日掩扃湖近浪揺忩影白<lb/>
地偏苔泛履㾗青羣賢方結蓮花社小楷猶鈔貝葉經<lb/>
嵗晩歸舟經甫里好尋漁父過寒汀<lb/>
<pb n="KR4h0116_WYG_034-35a"/>
　　　宿同里法喜寺　　　　　　華幼武<lb/>
九里湖邉寺參差樓閣重空林初落月深殿已聞鐘門<lb/>
揜溪流靜橋分野色濃暫来生逸興無計削塵踪<lb/>
　法喜寺在二十六都九里村唐武徳中僧西遇建<lb/>
　　　登崇吳寺樓望太湖　　　　錢惟善<lb/>
西望洞庭青挿天蛾眉兩㸃秀娟娟勢翻震蕩蛟龍窟<lb/>
氣浸高寒牛斗躔支遁每招過野寺龜䝉曾約種湖田<lb/>
凭䦨不盡登臨興更駕長風萬里船<lb/>
<pb n="KR4h0116_WYG_034-35b"/>
　崇吳教寺在充浦村梁開平二年僧妙義建<lb/>
　　　吳江普濟寺<lb/>
初到湖邉寺相逢有徹師深悲十年事朗誦四懐詩高<lb/>
栁窺春早寒燈照夜遲寧無一杯酒慰我鬢如絲<lb/>
　普濟禪寺在震澤鎮宋元豐中僧夀善建<lb/>
　　　㳺吳江永樂寺　　　　　　高啟<lb/>
鬢隨鶴羽總秋零幾日江行思𣺌冥夜卧客舟聞咏史<lb/>
朝過僧榻共談經沙洲雨足蓴初紫林隖霜遲橘尚青<lb/>
<pb n="KR4h0116_WYG_034-36a"/>
後欲尋公曾到處留詩應在竹間亭<lb/>
　永樂寺在雙楊村宋淳祐間僧無際建栁貫記<lb/>
　　　寳覺寺　　　　　　　　　張適<lb/>
留衣山館乆飛䇿海城秋迹逐初来雁情親欲下鷗晩<lb/>
雲黄葉渡斜日碧江流正是懐思處聴鐘獨倚樓<lb/>
　寳覺寺在曹村宋紹興十年僧佛光建<lb/>
　　　寄羅漢寺僧伏虎林　　　　朱良實<lb/>
我將八耋斷塵緣愛聽松風㸔瀑泉和靖吟懐梅瘦損<lb/>
<pb n="KR4h0116_WYG_034-36b"/>
濓溪生意草芊綿謀生未許全抛俗問話那能不離禪<lb/>
長想知音在何處他時定汎剡溪船<lb/>
　　　和　　　　　　　　　　　伏虎林<lb/>
黎里人家石上緣幸師来往古林泉夢回竹榻聴猿嘯<lb/>
定起松軒㸔鶴眠暇日每留香積飯長年不離苦空禪<lb/>
老夫亦是幽棲者乆欲相尋共釣船<lb/>
　羅漢講寺在黎里鎮宋淳熙三年僧法燈建<lb/>
　　　過吳江永定寺　　　　　　高啟<lb/>
<pb n="KR4h0116_WYG_034-37a"/>
亂後僧何去門閒葉落時畫昏蟲蠧老齋斷午禽飢罷<lb/>
說傳心法猶㸔賜額碑不知興壊理来此豈無悲<lb/>
　永定教寺在充村浦<lb/>
　　　吳江泗洲寺二首　　　　　易恒<lb/>
幽尋林壑間春暝䕶禪關到寺過頭杖開門對面山燈<lb/>
傳清晝永僧與白雲閒欲覔泗洲老高風詎可攀<lb/>
開士僧中彦繙經晝揜關禪心秋水觀詩景夕陽山鶴<lb/>
下松雲破鹿眠苔徑閒老尋棲息地著意欲追攀<lb/>
<pb n="KR4h0116_WYG_034-37b"/>
　泗洲寺在蘆墟村宋開熙間建<lb/>
　　　接待寺　　　　　　　　　劉濤<lb/>
江滸收㠶試倚䦨目圍平野望尤寛氣吞四澤鵬相近<lb/>
路入三山鶴夢寒壓曉㡬思㸔浴日凌秋誰許傍觀瀾<lb/>
應憐低首邉塵客何日風枝得暫安<lb/>
　　　和　　　　　　　　　　　張澂<lb/>
小檻超然著曲䦨登臨聊使壯懐寛浮天野水東南折<lb/>
照座雲山紫翠寒風定綵虹銜落照夜清紺塔卧㣲瀾<lb/>
<pb n="KR4h0116_WYG_034-38a"/>
自公休暇宜来數寄傲南窓膝易安<lb/>
　接待寺在東門外南津口俗稱南寺宋紹熙二年僧<lb/>
　寂照建名承天萬夀禪寺元至元間僧正夀重建改<lb/>
　今名<lb/>
　　　題梅堰顯忠寺壁　　　　　　景奎<lb/>
千古梅塘寺山門面水開地清塵不到僧好客頻来澹<lb/>
墨詩題壁殘碑字沒苔桫欏樹下石云是講經臺<lb/>
　顯忠教寺在梅堰宋王樞宻祠堂也<lb/>
<pb n="KR4h0116_WYG_034-38b"/>
　　　長橋寺化修造疏　　　　　　釋大訓<lb/>
開山佛祖焚目祈雨感觀音授以藥目復明朝廷為建寺<lb/>
昔聞大旱金石流而土山焦爰感精誠天雲垂而海水<lb/>
立盡謂暴尫之何益獨徴眢目之重明有功生民在祀<lb/>
典猶修其禮大徳我祖而後人不葺其居頋予心之何<lb/>
知視其顙而有泚塔鈴自語况多舶趠之風土偶相憐<lb/>
益甚瓢傾之雨尚想美哉輪奐豈曰嗟乎權輿長橋卧<lb/>
波依舊虹蜺天矯高岸為谷向来雨露淋漓敢圖逭責<lb/>
<pb n="KR4h0116_WYG_034-39a"/>
亦庶幾焉當見勇為而興起者使黄金同土價願希一<lb/>
語之仁得白璧照夜光不待立談之頃百堵皆作萬福<lb/>
攸同<lb/>
　　　呉江州水月院記<lb/>
呉江州南五十里有湖數百頃湖中有土阜隆然廣可<lb/>
五畆曠古莫有居之者宋嘉熙間僧覺春廬其上曰水<lb/>
月菴六傳至允諒諒築隄以廣之作殿堂樓閣悉完好<lb/>
請於帝師易菴為院而求記於予且曰世以良田美宅<lb/>
<pb n="KR4h0116_WYG_034-39b"/>
貴粥豪奪私積之寖廣而官之賦役益重於是有不勝<lb/>
其用而病且覆者相望也故吾祖取人所棄而有之以<lb/>
至於吾吾以一身之㣲寄於水月之上汎汎如虚舟之<lb/>
淩滉瀁何往而不自得哉予謂志卑者徇利樂閒曠者<lb/>
徇境其誘於外而為物所勝一也若是則子之媚夫水<lb/>
月以居之吾為子記之皆外物也能歛念以返觀乎内<lb/>
雖宇宙之大虚空之無窮曾無一漚之量而彼水月者<lb/>
又不啻隙中過影耳則子之居將無所寄庸寄吾喙於<lb/>
<pb n="KR4h0116_WYG_034-40a"/>
其間哉雖然虚已必觀物則物皆吾用不冺於空不窒<lb/>
乎有中道然也如是而子之媚夫水月以居之吾為子<lb/>
記之載歌水月之章以遺之其孰曰不然辭曰水之逝<lb/>
乎有潮有汐維月之恒亦朏而魄有生遄化孰不如物<lb/>
不有至人㑹萬若一爰執其樞以游化初物我無朕水<lb/>
乎月乎<lb/>
　長橋寺與水月寺未知何所今録二文于蒲室集<lb/>
　　　嘉定縣崑福講寺　　　　　僧懐瑾<lb/>
<pb n="KR4h0116_WYG_034-40b"/>
峩峩跨蒼穹登臨豈辭陡冷風天外来陽鳥檻前走縱<lb/>
目春正妍蹊桃紅間栁徙倚漫裁詩不覺日在酉樹景<lb/>
感舊懐臨風一搔首恍焉凌太虚煩襟復何有<lb/>
　崑福講寺在縣西梁天監中監建<lb/>
　　　圓通寺留題　　　　　　　楊貢<lb/>
曾向疁城跨玉騘又乘五馬到圓通僧房有榻懸初解<lb/>
暮夜無金睡正濃當道豺狼休躑躅號寒兒女且從容<lb/>
莫言亷范從来少尚有今人可繼宗<lb/>
<pb n="KR4h0116_WYG_034-41a"/>
　圓通講寺在拱星坊内至元間里人高氏子為僧名<lb/>
　明了捨宅為寺<lb/>
　　　嘉定州南翔寺藏經記　　　　釋大訢<lb/>
至道無為無言也而所以為以言者將埏埴羣生陶鑄聖<lb/>
賢其有為而然乎以本覺明妙之性淪于六趣散于萬<lb/>
類形氣情欲相禪以生相感以化以蕩流無垠故因情<lb/>
而訓之以刳情絶欲澄瑩精一求返于初而甚矣情之<lb/>
蔽錮性之不克復也乃酌其機隨器所授示六趣以果<lb/>
<pb n="KR4h0116_WYG_034-41b"/>
因影響使之逺惡進善以超于聖賢之域導二乘以四<lb/>
諦十二縁榮菩薩以六度萬行逮人人妙覺物物全真<lb/>
以備一代化儀而猶曰彰其迹耳若夫顯本歸舊雖聖<lb/>
罔知豈世智凡識所能擬度哉况性之精㣲言所不及<lb/>
惟善言言者能言于無言而後可以達無言之言于是<lb/>
有月指筌蹄之喻而啟迪將来非教莫宣斯三藏之文<lb/>
為世法寳聖凡顯幽所共戴仰如日月于晝夜賴之以<lb/>
為向導也蘇之嘉定南翔寺僧祖勝以已别業為經堂<lb/>
<pb n="KR4h0116_WYG_034-42a"/>
庋經于中嵗選淨行僧閱之復施田五頃給其費餘以<lb/>
備繕修而求記於予予禪者故取直指見性之道與經<lb/>
契合者告之而申以辭曰<lb/>
餉空于缾酌水于缶而水與空非大非小如性囿形形<lb/>
不能囿瞬閱萬世芥視八表有覺瞿曇稱性而譚虚空<lb/>
為舌萬象交參彼昧罔覺或聾而瘖善啟其機爰得我<lb/>
心如屬于耳如接面命彌隠而顯鳥飛魚泳花雨風清<lb/>
海天如鏡孰為檀度曰比丘勝勝即我謀妙斡其樞不<lb/>
<pb n="KR4h0116_WYG_034-42b"/>
有作者徳山之徒視佛不為火書壊廬冥行同趨不既<lb/>
韙與<lb/>
　　　題南翔寺　　　　　　　　葛天民<lb/>
南翔建自梁天監白鶴不歸江自轉深禪空憶祖師齊<lb/>
昔有老堪今有逺我趂江鷗訪逺公逺公不有湖天晩<lb/>
七嵗驅鳬有幾房三百苾蒭無半面殿閣參差高入雲<lb/>
一堂可着千僧飯古柏槎牙不記年柯如屈鐵色蒼蘚<lb/>
古意偏關倦客懐歸舟有句無人遣明日中流遇阿英<lb/>
<pb n="KR4h0116_WYG_034-43a"/>
連宵細說南翔院少待崇蓮寳塔成春風共㸔巢梁燕<lb/>
我欲婆娑借數椽子當力學如吾願一任江花惱殺人<lb/>
閒邉自數飛花片<lb/>
　　　和韻　　　　　　　　　　僧普洽<lb/>
白鶴南翔何日返香雲不動春風轉屋為鱗次枕江安<lb/>
江作蛇行到門逺的的明燈金殿寒沉沉複道長廊晩<lb/>
老翁矍鑠皎須眉愛客將迎笑盈面自言天監拓基来<lb/>
食指數千猶共飯斷碑壁下試摩挲龜趺剝落生苔蘚<lb/>
<pb n="KR4h0116_WYG_034-43b"/>
茫茫往事比寒潮蒼烟落日愁難遣遣中何處愜深深<lb/>
玉甃新池開别院二齊已去老堪殂故壘空来巢舊燕<lb/>
吾宗有弟知此懐炊黍功名豈云願便呼阿買寫新詩<lb/>
研池澁擁清氷片<lb/>
　　　南翔寺　　　　　　　　　楊維楨<lb/>
三生石上有因依雙鶴偏從石上飛自笑老禪能事畢<lb/>
不隨雙去復雙歸<lb/>
　　　同前　　　　　　　　　　道衍<lb/>
<pb n="KR4h0116_WYG_034-44a"/>
齊師不返鶴南翔梵刹如雲始自梁䕶法天臨朝擁殿<lb/>
放禪僧出夜循廊碑殘亭下思皇宋檜老堦前識李唐<lb/>
事業已經千載久空王誰道有興亡<lb/>
　　　保寧寺鐘樓記　　　　　　徐冲<lb/>
樂一嵗為十二鐘武事以鐘為伐葢鐘與鼓等鼓陽主<lb/>
進鐘隂主退樂以鐘配地戰以金為歛吾儒用鐘大矣<lb/>
西方教尚金聲鐃鈸鉦磬亦梵部樂寂滅之訓宜有取<lb/>
于靜退之音其書謂罽賔叱積辠化為九頭魚刀輪舞<lb/>
<pb n="KR4h0116_WYG_034-44b"/>
波斷首復生循環不息聞鐘少停此縁起也流入中國<lb/>
則曰魄行中隂假聲進步人死不滅業通三世悉為因<lb/>
果設余童時見隣有虎適野者童聚戯泥其竅將困鐘<lb/>
一聲出雲杪遂闃然弱冠侍親謫婺㸑獲自經夜出罔<lb/>
蒙隣寺鐘鳴始去扣一夕少止良騐矣世習以鐘警迷<lb/>
暴戾潛消乆矣猶樂通和鉦退師比也况佛祖誓願天<lb/>
龍統攝通神明齊生死皆由人心發鼎鑄姦屏鐘鳴山<lb/>
應吾儒不為竒佛家藉以立教士不揣本羨之曰吾不<lb/>
<pb n="KR4h0116_WYG_034-45a"/>
及也鄙之曰吾恥言也是皆不知倫類出姑蘇葑門沿<lb/>
吳江百滙為青龍江距海三十六里曰商量灣三精藍<lb/>
獨保寧以石晉天福建屋老而大長廊重樓方一新有<lb/>
吳越鐘四百觔開寳九年諸葛氏為報恩山中峰寺作<lb/>
不知何年歸于此舊樓且隤法喜聴天台觀嘆曰吾徒<lb/>
二千指號聾聵司昏曉者庳陋若斯可恥也猛欲撤而<lb/>
新之裘媪申明為倡檀施趨和遂以嘉定壬午嵗嘉平<lb/>
上澣成廣三尋縮二尺高七尋盈六尺栱藻重檐四牖<lb/>
<pb n="KR4h0116_WYG_034-45b"/>
咸備予頻年以王事往返一夕法喜炷香㵸茗求為記<lb/>
余指樓而告之曰幻土木之竒焜金碧之輝掲盛時之<lb/>
聲鐘懸百尺之崔嵬穿逸響于天外振阿含之執儀昔<lb/>
為墜典今登濟斯爾所以懽喜衆所以難息歟曰然又<lb/>
告之曰東鐘西鼓尚隂折陽示無生意以柔剛腸暮息<lb/>
萬籟靜而清長晨雞未嘒作而鏗鏘息者付道業之全<lb/>
缺作者抑妄念之披猖痴扄破鐍夜景發光律心萬法<lb/>
豈徒釋爭訟于曲直之場施形百斛何啻罷怨懟于矛<lb/>
<pb n="KR4h0116_WYG_034-46a"/>
盾之傷繼今以始午鼓並鏜食輪轉法輪翔入耳著心<lb/>
化㓙反良兆我一身為世津梁此示衆未盡知其以語<lb/>
而宣揚合仄曰法喜作樓本心也敢垂樂石四衆受持<lb/>
嘉定癸未八月既望記<lb/>
　　　遊保寧寺　　　　　　　　薛松心<lb/>
工曲蕭梁寺山僧晝掩扉土花封石甃翠竹上人衣海<lb/>
近潮聲促廊空木葉飛我来味禪寂相對兩忘歸<lb/>
　保寧教寺在江灣鎮石晉天福三年東京大相國寺<lb/>
<pb n="KR4h0116_WYG_034-46b"/>
　僧智光所謂龍樹法師者駐錫于此募建後周廣順<lb/>
　二年賜額元至正八年僧惟正重修國朝永樂六年<lb/>
　再建<lb/>
　　　西隠寺空翠亭　　　　　　張南渠<lb/>
人間風日不到處林石照衣顔色鮮半天六月雨蒼雪<lb/>
隔水一僧吟白蓮座中得趣成三笑竹上題詩今七賢<lb/>
他年此㑹或可再須借北忩供醉眠<lb/>
　　　夀樂亭　　　　　　　　　鄭元祐<lb/>
<pb n="KR4h0116_WYG_034-47a"/>
西隠西邉夀樂亭六時天樂語檐鈴傍人馴鶴行穿竹<lb/>
掠水飛魚出聴經月到中庭開碧落星從南極上滄溟<lb/>
千年一息那伽定長結慈雲擁帝青<lb/>
　　　直節軒　　　　　　　　　楊維楨<lb/>
西枝林中訪遺直况有文采錦斑如誰參枯禪到玉版<lb/>
自愛此君如史魚彭澤風高印綬解空廬雪冷節毛疎<lb/>
道人詩似春秋筆大字琅玕節下書<lb/>
　西隠教寺在縣西北清教塘元泰定元年僧可悦建<lb/>
<pb n="KR4h0116_WYG_034-47b"/>
　僧圓照記<lb/>
　　　普濟教寺重修記略　　　　曾棨<lb/>
崑山距縣治之東一舍餘為太倉其城之南門外有普<lb/>
濟寺其先當宋季時有僧結菴于此然舊無田産唯募<lb/>
粮以贍衆至元間有五臺僧曰普明大師者東逰卓錫<lb/>
于此日擊木魚化募婁江之上時有朱左丞者厭其煩<lb/>
聒令奪木魚棄擲水中已而泝流而上左丞驚異遂捐<lb/>
貲改今額張士誠據有姑蘇寺悉焚蕩獨存靈山聖像<lb/>
<pb n="KR4h0116_WYG_034-48a"/>
靈屋祥師思欲重創弗憚勞勩俄而神光屢見施者雲<lb/>
集即鳩工庀材構堂五間以居衆僧國朝洪武辛酉建<lb/>
大佛寳殿癸亥作方丈併為叢林永樂戊子昌梵與梵<lb/>
衍各捐貲并募重建造圓通殿佛氏之教以慈愍濟衆<lb/>
為心故世之人贍奉向仰以求福田利益者日滋月盛<lb/>
况于其徒克崇奉而歸向之以樹立而振作之歟<lb/>
　普濟教寺在州南一里宋末五臺僧普明止此遂卓<lb/>
　錫建寺元末燬惟靈山一㑹佛像存焉國朝永樂六<lb/>
<pb n="KR4h0116_WYG_034-48b"/>
　年僧梵衍重修<lb/>
　　　淮雲寺　　　　　　　　　趙孟頫<lb/>
淮雲三十里見者以為竒而况于淮雲逺被浙水湄其<lb/>
上聳樓觀丹碧何絢麗子孫有如雲咸能嗣厥事老我<lb/>
作是詩刋之于樂石庶爾保令名照映滄江色<lb/>
　　　淮南精舎言懐二首　　　　張泰<lb/>
幽獨卧禪林經年輟醉吟乆知書可讀不耐病相尋鳴<lb/>
鳥夜還曙落花春又深餘生憑藥餌又感問朝簪<lb/>
<pb n="KR4h0116_WYG_034-49a"/>
年年春不改風雨是花時弱葉終遮樹鮮英且附枝屏<lb/>
心居對景隨意步臨池聊用忘吾病憂中一較詩<lb/>
　　　登淮雲毘盧閣　　　　　　陸㫤<lb/>
危樓高入白雲層拂袖閒来試一凭紅葉城樓聞斷角<lb/>
夕陽溪路見歸僧地偏不着塵埃氣心逺應超大小乘<lb/>
安得吟邉添兩腋九重霄漢快飛騰<lb/>
　淮雲教寺在城北二里陳涇橋北元大徳六年江浙<lb/>
　軍器提舉頋善夫營祖墓于此建為養夀蘭若以其<lb/>
<pb n="KR4h0116_WYG_034-49b"/>
　家世淮人不忘其始奏賜今額趙孟頫書扁國朝永<lb/>
　樂中平江伯陳瑄重修<lb/>
　　　崇明縣奉聖寺　　　　　　程用昭<lb/>
霜落平沙楓葉丹可人情意滿空山江梅瘦褪猶疎放<lb/>
山鳥驚猜亦往還孺于興同秋水逺支郎心與白雲閒<lb/>
此時野寺題詩處昨夜穉寒湘竹斑<lb/>
　　　訪奉聖寺二首　　　　　　劉秩<lb/>
白馬䭾經日本西偶来此地訪招提長廊松樹何年種<lb/>
<pb n="KR4h0116_WYG_034-50a"/>
别舘梅花後夜題結社東林思靖節留衣南海愧昌黎<lb/>
江風山月今如此拚得今宵醉似泥<lb/>
海國瀛洲别有天上人駐錫住經年三花樹繞眠雲榻<lb/>
七寳池通洗鉢泉清磬響時晨聴講名香爇罷夜參禪<lb/>
何時来問無生話喚醒人間醉夢縁<lb/>
　奉聖禪寺在崇明縣東沙唐貞元間僧道成建宋紹<lb/>
　興初里人陸思閒謝之剛拓而大之元泰定甲子至<lb/>
　正甲午重修鄭元祐記<lb/>
<pb n="KR4h0116_WYG_034-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻三十四<lb/>
</p>
<p>
</p>
  </div>
<div>
                <head>吳都文粹續集巻三十五</head>
    <p>
<pb n="KR4h0116_WYG_035-1a"/>
欽定四庫全書<lb/>
　吳都文粹續集巻三十五　　明　錢榖　撰<lb/>
　　橋梁<lb/>
　　　乘魚橋　　　　　　　　　髙啟<lb/>
橋上西行人橋下東流水遊人如水流朝暮何時己誰<lb/>
知有飛仙赤脚踏神鯉波警風肅肅渡海秋萬里左招<lb/>
騎龍君右攜采鸞子笑飡紫雲英同歌蕊宫裏歸來舊<lb/>
城郭千載一日耳下看橋上人還隨雞鳴起去者己如<lb/>
<pb n="KR4h0116_WYG_035-1b"/>
灰來者猶如蟻不解養谷神紛紛自生死<lb/>
　　　同前　　　　　　　　　　周南老<lb/>
范陽水府仙脚踏赤鯶公乘之過此橋飛昇凌太空御<lb/>
氣鼓兩翼飄飄雲霧中魚化仙己逺橋影架晴虹泠泠<lb/>
橋下水隨風自西東仙鱗或來迎誰與巧相逢<lb/>
　　　同前　　　　　　　　　　王賓<lb/>
此處正當城市裏誰知轉眼到蓬萊如今不見真仙過<lb/>
那得神魚再起來<lb/>
<pb n="KR4h0116_WYG_035-2a"/>
　　　重建夏侯橋記　　　　　　　潘夢旂<lb/>
六飛駐浙吳為輔藩地望崇重視昔有加井邑阜繁於<lb/>
今為最郡治稍西橋曰夏侯以地有夏侯廟得名締創<lb/>
于皇祐壬辰重修于紹興辛未刻于壁記于志可攷僅<lb/>
此無他聞焉水環樓堞陸帯闤闠左奉䑓府旁聨宫寺<lb/>
右亘蘇館次列津侯糟丘鎮乎其首鹺庾濱乎其腹人物輻<lb/>
輳使客旁午飛轂馳韀曳裾躡履交往迭來必由斯橋<lb/>
曉鼓未作聲迹嘈雜夜漏未半暫止復動嵗久而敝非<lb/>
<pb n="KR4h0116_WYG_035-2b"/>
兩馬力将持厥危非一木支寳慶初元邦人相率出力<lb/>
改作使守嘉其志悉捐金以助逺近翕爾而應乃命工<lb/>
師課貟程具木石以仲秋癸丑撤其故而新之下則叠<lb/>
石為址剡内直外如植半圭䕶以連楹兩㟁對起而合<lb/>
以梁上則鋪石甃面空中偃端如浮脩眉翼以扶闌兩<lb/>
廂互應而接於逵明年七月工以訖告大容九軌髙納<lb/>
巨船不峻而隆不削而垂逺而望之巍巍乎其崇近而<lb/>
履之坦坦然其夷厥材孔良厥砌孔堅足以閲千祀而<lb/>
<pb n="KR4h0116_WYG_035-3a"/>
不朽矣夫自行都抵京口渡維揚直都梁臨中原咸有<lb/>
通溝貫城以行運艦長虹跨水以便徒趨然其源泉併<lb/>
為一川架波取道無幾惟吳呼吸具區灌注五門曲河<lb/>
旁達䟽派且有飛梁錯峙與岐俱多輿轡經隧樓帆過<lb/>
肆左賦美之夜市菱藕春船綺羅韋詩詫之其流所以<lb/>
聚故民愿而富其水清且泚故俗粹而美橋梁道路責<lb/>
在有司吳人尚義爭出巳私閭里興修歴歴可舉兹橋<lb/>
底績其有自哉僕生于吳舉于吳隨牒四方三十年未<lb/>
<pb n="KR4h0116_WYG_035-3b"/>
嘗一日忘父母國甫入都故老貽書述斯役俾作記忻<lb/>
然諾之庻幾登名於碑他日歸老能從容乎其所若勸<lb/>
施位名金榖品目列之左不復書寳慶二年七月朝散<lb/>
郎郡人潘夢旂記<lb/>
　夏侯橋相傳夏侯司空建或云橋旁有夏侯廟故名<lb/>
　　　烏鵲橋　　　　　　　　　楊備<lb/>
月滿星移水照天南飛烏鵲影翩翩雖然上属斗牛分<lb/>
不為秋河織女填<lb/>
<pb n="KR4h0116_WYG_035-4a"/>
　　　同前　　　　　　　　　　髙啟<lb/>
烏鵲南飛月自明恨通銀漢水盈盈夜來橋上吳娃過<lb/>
只道天邉織女行<lb/>
　　　同前　　　　　　　　　　周南老<lb/>
古有烏鵲館橋名因館舊烏鵲己南飛影落蒼石竇彷<lb/>
彿霓横空知是何年構往來頻送迎女牛曾邂逅銀漢<lb/>
秋逾髙靈槎莫予覯愧非濟川才欲進不可又<lb/>
　烏鵲橋在吳縣東古有烏鵲館因名白樂天詩云烏<lb/>
<pb n="KR4h0116_WYG_035-4b"/>
　鵲橋紅帯夕陽<lb/>
　　　顧家橋　　　　　　　　　王賔<lb/>
水落沙虛古㟁斜垂楊幾樹有慈鴉将軍孝行宜旌表<lb/>
獨見橋名稱顧家<lb/>
　顧家橋在樂橋東孫權虎頭将軍顧悌家焉悌在官<lb/>
　得父書洒掃設几筵拜跪讀之居父䘮痛不見父終<lb/>
　哭泣未闋服卒<lb/>
　　　百口橋　　　　　　　　　王賓<lb/>
<pb n="KR4h0116_WYG_035-5a"/>
百口橋邊春日斜舊時開遍紫荆花山東人説張公<lb/>
藝此是中吳顧訓家<lb/>
　百口橋在婁門西東漢顧訓五世同居百口同㸑故<lb/>
　名訓嵗朝㑹集行酒子孫三嵗以下皆知位次故又<lb/>
　名試飲橋<lb/>
　　　孫老橋　　　　　　　　　王賔<lb/>
白傅經營年紀衰蕭蕭白髪滿頭絲孫公管領來修葺<lb/>
又在衰年白髪時<lb/>
<pb n="KR4h0116_WYG_035-5b"/>
　　　臯橋　　　　　　　　　　皮日休<lb/>
臯橋依舊緑楊中閭里猶生隐士風惟我到來居上館<lb/>
不知何道勝梁鴻<lb/>
　　　同前　　　　　　　　　　陸龜蒙<lb/>
横絶春流架斷虹凴䦨猶想五噫風今來未必非梁孟<lb/>
却是無人繼伯通<lb/>
　　　同前　　　　　　　　　　楊備<lb/>
隐士貧居日賃舂物情歌在五噫中釵荆舉案何人識<lb/>
<pb n="KR4h0116_WYG_035-6a"/>
猶頼橋邉有伯通<lb/>
　　　同前　　　　　　　　　　髙啟<lb/>
閶門啼早鴉拂面見飛花綠水通螭舫紅橋過犢車誰<lb/>
尋伯通宅只問泰娘家<lb/>
　　　同前　　　　　　　　　　周南老<lb/>
漢郎臯伯通卜居近西城門前橋突兀時以臯為名大<lb/>
横當孔道來往人營營伯鸞操井臼衆中為歡迎豈惟<lb/>
隐士賢乃貴知人明二賢久己矣問橋猶有徵<lb/>
<pb n="KR4h0116_WYG_035-6b"/>
　　　同前　　　　　　　　　　王賔<lb/>
伯通家久沒橋邉有姓依橋尚逺傳非是偶然人記取<lb/>
緣他知得伯鸞賢<lb/>
　　　重建虹橋記　　　　　　　虞集<lb/>
吳都内外皆鑿溝澮納太湖之水以行舟逾絶為梁經<lb/>
緯聫属其高庳修縮視水大小獨虹橋在郡閶門西跨<lb/>
官河通驛道為咽喉要處水至橋下滙為回淵折而東<lb/>
行勢用剽悍橋舊植以木而加甃嵗久腐橈乃今夏大<lb/>
<pb n="KR4h0116_WYG_035-7a"/>
霖雨遂壞水陸並阻民吏憂騷縣長吏計㑹役大懼不<lb/>
即成郡人鄧文貴詣官自言架木非久計請出家財以<lb/>
成之遂以八月乙丑召工畫圗盡撤其舊而新之絶水<lb/>
下石欵宻鍵固纍起拱合理緻無間下通圜空涵水象<lb/>
月引重過之堅逾寔地泰定元年十月成凡用中統鈔<lb/>
十五萬貫云夫鄭商犒牛敵謀遄沮卜式輸財漢用不<lb/>
匱以一民而専有司之美不可無書也故為備載不辭<lb/>
　　　同前　　　　　　　　　　黄溍<lb/>
<pb n="KR4h0116_WYG_035-7b"/>
泰定二年冬十有二月平江閶門外新作虹橋成古者<lb/>
辰角見而除道天根見而成梁有司之事耳春秋常事<lb/>
不書此何以書在有司常事也而此非有司常事者也<lb/>
按郡志橋之載于圖籍者三百五十九而為虹橋者三<lb/>
其一在城西若干步即此橋也去年夏大雨水暴溢橋<lb/>
居兩水之交莫能與水抗一夕盡圯其地適控通衢徴<lb/>
令賜予布政于逺方或奉貢輸賦為行者病謀所以復<lb/>
其故而官帑不可輙發又重以其役厲民未知費所出<lb/>
<pb n="KR4h0116_WYG_035-8a"/>
郡内民人鄧文貴請分家貲之半更為石橋以利永久<lb/>
既又以為此有司者之事非細人所得干也乃飭財用<lb/>
庀工徒以聽要束焉遂以八月乙丑始閲八甲而告訖<lb/>
功橋之修四百尺而其髙十分修之一五分而殺其二<lb/>
乃與㟁等脊之廣得高之半而趾之廣加其什五上設<lb/>
扶䦨為之備怯其下為門如半月以釃漕河而隄其兩<lb/>
垂以度輓者所用錢以緡計者十二萬五千有竒役以<lb/>
庸計者二萬四千有竒今總管郭公既率僚属觴酒橋<lb/>
<pb n="KR4h0116_WYG_035-8b"/>
上以落其成且謂文貴編戸民非有名田稍食貨殖竒<lb/>
贏若他大姓比川梁逵路官寔領之而文貴顧能輟其<lb/>
衣食之餘以紓有司之急務不宜無以示勸相乃伐石<lb/>
俾溍執筆書其凡而記焉夫以一大户利物之功而長<lb/>
民者能表樹之以寓其風厲之意是皆有司常事之所<lb/>
不及而於法宜書者溍不得辭也<lb/>
　　　夜過西虹橋　　　　　　　　王鏊<lb/>
破楚橋邊步偶停夜船燈火散如星館娃歌舞今何處<lb/>
<pb n="KR4h0116_WYG_035-9a"/>
留得吳歌與客聽<lb/>
　　　西虹橋　　　　　　　　　蔡羽<lb/>
引領烟無際凴虚念自深雲回滿川雁秋起一城碪颯<lb/>
颯閣侵暮纎纎月上林扁舟從此逝把酒不堪禁<lb/>
　虹橋在閶門外初木為之元時鄧文貴易以石後復<lb/>
　以木俗名釣橋成化六年改名永濟<lb/>
　　　楓橋　　　　　　　　　　張繼<lb/>
月落烏啼霜滿天江楓漁火對愁眠姑蘇城外寒山寺<lb/>
<pb n="KR4h0116_WYG_035-9b"/>
夜半鐘聲到客船<lb/>
　　　同前　　　　　　　　　　張祜<lb/>
長洲苑外草蕭蕭郤算遊程嵗月遥惟有别時今不忘<lb/>
暮烟踈雨過楓橋<lb/>
　　　同前　　　　　　　　　　湯仲友<lb/>
出城纔七里地僻罕曾過孤塔臨官路三門背運河鐘<lb/>
鳴驚宿鳥墻矮入漁歌醉裏看題壁如今張繼多<lb/>
　　　同前　　　　　　　　　　髙啟<lb/>
<pb n="KR4h0116_WYG_035-10a"/>
畫橋三百映江城詩裏楓橋獨有名幾度經過憶張繼<lb/>
烏啼月落又鐘聲<lb/>
　　　同前　　　　　　　　　　周南老<lb/>
楓橋横廣馹西出閶門西火明江上邨霜紅映清溪舟<lb/>
衝踈雨過帆收暮烟低鐘聲來半夜月落林烏啼景為<lb/>
詩人勝二美留唐題每為弔陳迹過此或少稽<lb/>
　　　歸至楓橋　　　　　　　　高啟<lb/>
遥看城郭尚疑非不見青山舊塔微官秩加身應謬得<lb/>
<pb n="KR4h0116_WYG_035-10b"/>
鄉聲到耳是真歸夕陽寺掩啼烏在秋水橋空乳鴨飛<lb/>
寄語里閭休復羨錦衣今己作荷衣<lb/>
　　　重過楓橋　　　　　　　　張羽<lb/>
晩泊楓橋市冥搜憶舊遊月明天不夜江冷水先秋曲<lb/>
㟁依漁艇高林出戍樓堪嗟名與利白却幾人頭<lb/>
　　　楓橋夜宿詩<hi>有序</hi>
　壬寅冬余至吳中諸故老與遊石湖上方抵夜還舟<lb/>
　宿楓橋飲間陳叟季行為之歌音甚清壯諸老使<lb/>
<pb n="KR4h0116_WYG_035-11a"/>
　余為詩和之因以老字為韵云　　徐有貞<lb/>
總角為儒學未飽讀書不事登科早金門賦䇿愧非時<lb/>
聊向滄洲拾瑶草故鄉風景初未識每聽人來説其好<lb/>
兹因訪舊始得還遊目喜陪諸父老南湖十月波乍寒<lb/>
霜葉紛紛落如掃輕舟䨇櫂木蘭橈乘風放入湖中島<lb/>
紅菱緑橘薦松醪舉觴浩飲開懐抱陳翁醉後高興發<lb/>
擊箸悲歌望蒼昊琅然音韻出金石驚起潛魚躍芳藻<lb/>
小子何知敢申和把筆題詩殊草草月明弭棹宿楓橋<lb/>
<pb n="KR4h0116_WYG_035-11b"/>
狼籍杯盤更傾倒夜半聞鐘想慤孫寒山依舊胥門道<lb/>
　　　楓橋　　　　　　　　　　范成大<lb/>
朱門白壁枕灣流桃李無言滿屋頭墻上浮圗路旁堠<lb/>
送人南北管離愁<lb/>
　　　回舟吳城外将由楓橋轉虎丘　陳基<lb/>
闔閭城外楓橋畔欵欵移舟近虎丘不用酒觥更慶罰<lb/>
只攜琴册恣遨遊兒郎楚楚春生玉兄弟蕭蕭雪滿頭<lb/>
負郭不求田二頃一竿擬欲釣滄洲<lb/>
<pb n="KR4h0116_WYG_035-12a"/>
　楓橋在閶門西七里豹隐紀談云舊作封橋後因張<lb/>
　繼詩相傳作楓今天平寺經多唐人書背有封橋常<lb/>
　住字<lb/>
　　　顔橋道中　　　　　　　　范成大<lb/>
村村籬落總新修處處田疇盡有秋一段農家好風景<lb/>
稻堆髙出屋山頭<lb/>
　顔橋通支硎山路<lb/>
　　　許市重造普思橋記　　　　吳寛<lb/>
<pb n="KR4h0116_WYG_035-12b"/>
滸墅在蘇州西北境上其民際水而居農賈雜處為吳<lb/>
中一大鎮自景泰間朝廷置𣙜司於此舟楫停集居民<lb/>
益繁貿易往來以限于官河皆不稱便成化初雖嘗作<lb/>
橋以免濟渡而南北遼絶人迹折旋猶以為不便也里<lb/>
父老相傳故有橋在周孝侯廟旁訪求之果得石刻題<lb/>
曰普思橋視其時宋慶元三年也乃圗重造而不敢専<lb/>
以户部主事藁城劉君煥方奉命分司於此敏而有為<lb/>
始合言以請君曰是民功也吾何敢阻耶當從而奬厲<lb/>
<pb n="KR4h0116_WYG_035-13a"/>
之他日工部主事貴溪姚君文灝行水至聞其事亦從<lb/>
而相勸之民既樂為則又言於知府史侯侯曰宜又言<lb/>
於廵撫都御史朱公公亦曰宜於是更相告言出財以<lb/>
助凡得白金若干兩擇𢎞治九年五月興工是年十二<lb/>
月工畢劉君喜其事之果成也曰是橋財費甚鉅勞力<lb/>
甚多然而利益甚大不可使後人無所攷也介鄉貢進<lb/>
士浦君應祥請文以記夫事之成未有不由于人和者<lb/>
周之作洛曰四方民大和㑹橋梁之役雖非是之比然<lb/>
<pb n="KR4h0116_WYG_035-13b"/>
而民不欲為則上之人雖驅而使之不能成也至於民<lb/>
既欲為上之人或咈之而不從則其事亦豈能成哉惟<lb/>
夫民欲為之上能從之故雖財用鉅而費力多不待踰<lb/>
嵗而穹然堅厚不易為之役遂以告完雖然人則和矣<lb/>
亦惟得其時耳盖吳自古為澤國數被水患今則大熟<lb/>
粒米狼戾民既有秋成之利視義所在慨然施予亦不<lb/>
知吝此事之所以易成也與橋之修一十二丈其廣二<lb/>
丈三尺崇如廣而堅董其役者曰倪俊凡出財者其姓<lb/>
<pb n="KR4h0116_WYG_035-14a"/>
名則列刻於碑隂云<lb/>
　普思橋在滸墅<lb/>
　　　虎山橋　　　　　　　　　吳寛<lb/>
南人相見詫蘇州自料西湖讓一籌天為漁家開下崦<lb/>
晩宜畫舫駐中流新詩已判縱横冩佳景從教次第遊<lb/>
孺子歌聲何處起落霞孤鶩水悠悠<lb/>
　　　同前　　　　　　　　　　王鏊<lb/>
湖上仙山翠巘重畫圗面面對芙蓉人家斜日東西崦<lb/>
<pb n="KR4h0116_WYG_035-14b"/>
野寺浮嵐逺近鐘我欲濯纓來此處誰能築室傍前峰<lb/>
放舟又過溪橋去恐有桃源惜未逢<lb/>
　　　同前　　　　　　　　　　蔡羽<lb/>
初出山腹中復見水行處逶迤得平墟蒼茫急回顧山<lb/>
梁不為髙延攬自成趣風條薄林翠珍木接葉香前葩<lb/>
未及瘁後萼重競芳朝遊屢過雲霞石夜宿曽投松栢<lb/>
房從來不識銅坑面今日青青落吾掌上崦何明媚下<lb/>
崦亦清朗楊花飛飛青錦陂荇葉差差木蘭槳前帆滅<lb/>
<pb n="KR4h0116_WYG_035-15a"/>
後榜興長川引領雲憑憑㳺絲起暖氣昬須臾不見西<lb/>
華村東風吹亂鸂鶒羣水西顔色何紛紛繫馬荒祠忘<lb/>
夕曛<lb/>
　　　秋日虎山橋訪朱子羽山居　　皇甫涍<lb/>
春辭五馬到雲莊頭白知君舊省郎二世風流誰得似<lb/>
四愁心事耿難忘歸來獨卧青山逺不盡懐人秋水長<lb/>
悵望桃源遊未遂迢迢孤月限河梁<lb/>
　　　晩過虎山橋<lb/>
<pb n="KR4h0116_WYG_035-15b"/>
楊橈轉溪路山影亂晴沄向暮滄洲上閒來白鳥羣微<lb/>
梁廻落日滿澤散秋雲㑹有行吟客清歌期爾聞<lb/>
　　　拂曙度虎山橋尋𤣥墓<lb/>
谷口望未引前林烟未滋寤言明星夕獨向青山時稍<lb/>
稍衆峰出熒熒孤月隨遥過石梁去庻以邈心期<lb/>
　虎山橋在光福西接太湖宋嘉泰中重建元泰定甲<lb/>
　子改為圎洞三遂以紀年名泰定橋成化乙未重修<lb/>
　郡人陳頎記<lb/>
<pb n="KR4h0116_WYG_035-16a"/>
　　　吳郡溪瀆三橋記　　　　　陳霽<lb/>
吳郡横山之麓震澤之濆疏流溉壤以通舟楫陸途四<lb/>
達故多橋其東属吳江為越來溪春秋時越伐吳兵從<lb/>
之入故名南距澤水二百里為越地兹寔吳之故郵也<lb/>
橋曰溪橋溪之支流為筆港脩直如筆取象類也橋曰<lb/>
管瀆其南属吳為管瀆因以名橋襟山帯澤厥維要區<lb/>
饒稼舊為木梁朽折且盡溪瀆皆壘石為之亦且堕齧<lb/>
水中鉅石危欹嶪嶪欲奔徒者却顧脅息趨而過舟行<lb/>
<pb n="KR4h0116_WYG_035-16b"/>
者望而憂之經其下驚悸凛汗回視皆相賀或不憚迂<lb/>
路遶出之盖三橋之弗葺先後數年矣尚書工部都水<lb/>
司郎中新喻傅公奉璽書督水利於三吳興廢䟽滯鉅<lb/>
細畢舉既二年行郡經震澤臨視兹土集耆老問狀曰<lb/>
是葺之庶其加崇乎然毋勞爾民下属邑理其役發帑<lb/>
鳩工伐木聚材民争趨之隄塹偕作工用次舉繕危以<lb/>
安代木以石拓舊規新高廣有加焉糜公私錢十有八<lb/>
萬役夫千人始作于𢎞治辛酉春三月成于其冬之十<lb/>
<pb n="KR4h0116_WYG_035-17a"/>
月綜其事者吳令鄺君璠判官吳君秉吳江令劉君澤<lb/>
邑丞于君旺竣事諸吏民謀曰公恵民深矣兹一役也<lb/>
功倍而利博廢而克完亟而勿勞不有述也其奚攷引<lb/>
公徳以詔于後乃相與來請為列其事以書於石<lb/>
　　　吳邑重建永安諸橋記　　　　浦應祥<lb/>
吳為蘇之首邑而蘇寔古都㑹覽周職方延連三江浸<lb/>
滙五湖其波流衝射為濠為塹為溪為瀆為津港為陂<lb/>
塘者難以計數茍可以通舟楫處必資橋梁以利涉焉<lb/>
<pb n="KR4h0116_WYG_035-17b"/>
故橋之為數攷之地志城内官橋凡三百九十自其郭<lb/>
外言之則所謂徒杠輿梁者奚啻數倍也承平百年來<lb/>
多所傾圮行者病涉間有好義者欲修葺而作新之顧<lb/>
上之人無有以勸相而倡率之遂至於廢墜而不舉良<lb/>
可惜也𢎞治己未工部郎中新喻傅公奉敕總督江南<lb/>
水利來蘇治水之餘令曰橋梁道路利於民者不細乃<lb/>
檄有司出公帑為倡而民之好施樂助者聽一時要津<lb/>
孔道窮僻陬隅朱䦨碧甃㒺不聿新誠盛舉也兹者自<lb/>
<pb n="KR4h0116_WYG_035-18a"/>
胥門之西二十里許至木瀆為橋者三曰永安永濟永<lb/>
福自木瀆之東南不數里許有塘曰興福為橋者四咸<lb/>
𨽻是邑公爰咨邑令鄺侯璠勸農簿喻君秉躬董其役<lb/>
卑者崇之狹者廣之傾者圮者固之上可以通車輿下<lb/>
可以通巨艦信久逺之良圗而非直目前之美觀其所<lb/>
以利於民者誠溥且博矣公涖政三載将復明天子命<lb/>
鄉之被公之利澤者胥謂予曰公之徳政施於他方者<lb/>
咸有名筆以記公之盛今公去為明天子留而不復至<lb/>
<pb n="KR4h0116_WYG_035-18b"/>
也則公之休美施及吾鄉者嵗月流邁能不有所遺忘<lb/>
乎吾輩敢礱礪堅珉請執事文于上庸以樹於通衢以<lb/>
昭示于來者執事無靳焉予是其請遂不辭而書之里<lb/>
民姓氏當别叙于碑隂故於此而畧<lb/>
　　　圭普二涇通水建橋記　　　　楊循吉<lb/>
蘇之郭惟西為盛而吳寔司之有水焉來自太湖引大<lb/>
濠而别注者南曰圭涇北流三里至途而止北曰普安<lb/>
涇南流亦三里至田而止中隔小溪涉不及膝村民以<lb/>
<pb n="KR4h0116_WYG_035-19a"/>
資澣濯灌溉莫之能貫焉𢎞治辛酉胥門浮橋興邑令<lb/>
任丘鄺侯相水至斯嘆曰噫是固有别津而人不知也<lb/>
決途鑿田其克有濟乎于時廵按侍御長沙袁公方祇<lb/>
奉上命孜孜治道郡侯汝寧曹公盡力民事尤敦恵愛<lb/>
侯具以請皆慨然許可乃集地之耆年而敏事者語以<lb/>
故咸曰兹川堙塞且數百年今故形具在龎眉之老思<lb/>
復其舊而不可得大夫有意吾儕其何幸則又諭田者<lb/>
俾售之果以地獻㳙日斵土庻民子來不旬月功告成<lb/>
<pb n="KR4h0116_WYG_035-19b"/>
凡用役一千開地四十丈而南壅之決於一日者不與<lb/>
焉沿流而行又隨在䟽剔其遇地之侵官而屋其上者<lb/>
必斥無貸豪強共命惟恐後伐樹祛藴洞為流波一望<lb/>
洋洋靡有阻遏於是鼓楫而過者無虚晷臨流而宇者<lb/>
競厥居黎庻相慶胥來聚觀若天造地設理固有定而<lb/>
適乎成也方役之始侯欲廣渠容巨艦慮匪卑梁可納<lb/>
乃作十橋跨其上在北者首普安領其五曰昌禄壽安<lb/>
永福積善富民在南者首圭涇領其三曰通恵張盛豐<lb/>
<pb n="KR4h0116_WYG_035-20a"/>
利七之用石三之用木率取隆顯壯于里㕓朱䦨緑波<lb/>
照映逺近級以備兩徒者便之然後鄉人以為舟之出<lb/>
是有二美焉胥不能阻閶不能險是民志也乃謀伐石<lb/>
書偉功謂愚居與水邇宜不得辭愚惟物鬱則思通然<lb/>
必遭而後濟功成則不朽然必協而後克觀之斯渠昔<lb/>
否今亨通于大川其不有遭乎上下一心以建厥勛其<lb/>
不謂協乎雖然由是以求執政之賢不可以不志惟侍<lb/>
御公以公忠持法而憲體振惟郡侯公以亷正率下而<lb/>
<pb n="KR4h0116_WYG_035-20b"/>
牧道立惟令侯承之以勤能潔修而邑政用舉是故吾<lb/>
人安堵樂業熈熈乎無所不遂也若夫浚河作梁乃一<lb/>
時餘事流澤布庥而亦垂之無窮君子居位而荷通物<lb/>
之任乘建功之基既行之矣可無紀乎哉是以敢筆其<lb/>
詳以示于後世與兹流永久<lb/>
　　　饒稼橋記　　　　　　　　莫正<lb/>
橋以饒稼名志豐年也豐年所以為生民立命也召豐<lb/>
年而立民命豈無自而然哉必有大徳大功以涵煦於<lb/>
<pb n="KR4h0116_WYG_035-21a"/>
其間而人莫之知也橋在郡西南二十里南周村之上<lb/>
跨越來溪之支流左右居民務於耕稼亦有以儒為業<lb/>
者是以人無怠荒而俗多謹厚焉橋之創始不可攷舊<lb/>
壘石為堍上横以木嵗久傾摧将有厲掲之患里士盧<lb/>
綱欲葺之而未能也其子雍以文學受知于欽差提督<lb/>
水利工部郎中新喻傅公間以白焉公檄吳縣簿喻君<lb/>
秉詣示之君謀於大尹鄺侯璠給公錢重建而里之好<lb/>
義者皆樂助乃悉以石為之經始于𢎞治辛酉春三月<lb/>
<pb n="KR4h0116_WYG_035-21b"/>
四日落成於夏四月二十八日遂為溪山偉觀而行者<lb/>
便焉綱謂不可無述以詔後乃以資財立亭於橋之北<lb/>
塊而以碑文見属予惟王政以食為首農事以時為先<lb/>
農事失時而欲為民食足也難矣此橋之所以饒稼名<lb/>
歟抑于是而竊有感焉吳於元末干戈之際淪于僣㩀<lb/>
苦于虐政尚何饒稼之望哉而我聖祖龍飛為中華主<lb/>
命將出師討張士誠空其巢穴遂以平吳為畿輔重地<lb/>
今百四十餘年惟見黄童白叟熈熈然耕田鑿井以樂<lb/>
<pb n="KR4h0116_WYG_035-22a"/>
其樂孰知上之功徳所以涵煦者如此則夫一橋雖小<lb/>
揭以饒稼豈不足以昭上賜而與民同樂也哉余家去<lb/>
橋不逺一里往來於斯習知農事今願與諸父老率其<lb/>
子弟從事於耒耕之間暇則誦詩書習禮義使父子慈<lb/>
孝兄弟友恭夫婦保守鄉里雍睦興禮讓息爭訟自然<lb/>
和氣薫蒸豐年可望而所謂業儒者亦將出膺時需以<lb/>
圗報于盛時也夫然則是橋之建豈止免厲揭之憂也<lb/>
哉公名潮字日㑹今禮部尚書體齋公之弟以名進士<lb/>
<pb n="KR4h0116_WYG_035-22b"/>
累今官所至俱有成績橋梁若越來溪管瀆之數處俱<lb/>
為重建非止是而己也謹記<lb/>
　　　吳縣康履橋記　　　　　　楊循吉<lb/>
蘇環水而城其西曰閶門涇㑹者五奔流蹙束湍益急<lb/>
舟過輙恐由是前人鑿新河以避之而其上因有橋焉<lb/>
以航以塗水陸咸頼利維在人邑政是觀先是壞且有<lb/>
年罔率振興石脱幾墮為行游者憂岌如也鄺侯任丘<lb/>
人也以名進士來令吳力官勤民百廢咸作至是得其<lb/>
<pb n="KR4h0116_WYG_035-23a"/>
宜修狀乃召里之謹愿有力者十人俾任其事咸以為<lb/>
當民心開永利欣然共命則使良工伐美石易故以新<lb/>
寔其中而飭其外非邇之圗惟久之謨而侯朝夕臨視<lb/>
具授以法増隆之凡二尺車馬孔宜大舟得通以其昔<lb/>
危今安克良于行因名之曰康履皆侯意也其經始於<lb/>
𢎞治八年十月僅百日工成父老咸曰自侯之來也強<lb/>
革弱寧四境豐晏吾人受康多矣今也又康吾橋其能<lb/>
無書乎盖衆謀方合而經生朱臣以具石告夫橋仁舉<lb/>
<pb n="KR4h0116_WYG_035-23b"/>
也百冗充庭而能及於是則措心邑事宜無遺焉抑以<lb/>
知賢牧之在上才大而餘功建義感而民力隨其澤人<lb/>
殆如是也是誠宜碑故述焉而以附十人者之名侯名<lb/>
璠字廷瑞有志康世者也兹邑其小試乎<lb/>
　　　重建勝安橋記　　　　　　夏璣<lb/>
蘇城西北虎丘山塘之半有橋曰勝安始于唐舊以木<lb/>
為之至宋端平時里人金暹易以石梁迨我國朝積嵗<lb/>
傾圮不堪於行正統己未廵撫文襄周公郡守况公重<lb/>
<pb n="KR4h0116_WYG_035-24a"/>
建以廣舊制自成化以後累遭大水衝激日底于壞甚<lb/>
於往昔行者病之𢎞治己未耆民周懌郭鑑勸里中義<lb/>
士蔣瓊陸榮為首倡又舉壽聖住山僧圎智里人陸釗<lb/>
勸募朱繼等相為出資以圗重建白其事於欽差總督<lb/>
河道水部正郎傅公曰此王政之一事乃吾責也又請<lb/>
於郡伯曹公公以為宜時通府陳君長洲劉君吳邑鄺<lb/>
君貳尹竇君又復勸諭而奨導之由是瓊等遂經始於<lb/>
是年三月乙酉鳩工聚石財皆民助晨夕監督不憚勞<lb/>
<pb n="KR4h0116_WYG_035-24b"/>
苦匠氏効力而落成於夏六月癸未髙加三尺廣十有<lb/>
六尺翼以䦨石行者始免病涉之勞勝安之西不二里<lb/>
許又有橋名范店者亦病於涉公復命糧長江仁老人<lb/>
朱恵等成之於是逺近靡不贊頌水部公之徳且謂不<lb/>
可無記乃築亭於橋左請予文以刻石垂于永久則瓊<lb/>
等體公之心可見橋成公厚勞之莫不踴躍聞風興起<lb/>
豈曰小補噫天下之道皆然遇水而不貫者非橋梁則<lb/>
患於徒涉也涉水者必橋梁以相濟也橋之濟物如此<lb/>
<pb n="KR4h0116_WYG_035-25a"/>
况以道兼濟天下者是盖傅公相天下之志也民知向<lb/>
義而樂於為善豈非善政之所致歟敬用刻石以為義<lb/>
者之所勸云<lb/>
　　　重建渡水橋記　　　　　　　楊循吉<lb/>
東洞庭峙太湖中心厥惟吳邑之重鎮民居鱗次隨高<lb/>
下結屋若古桃源耕田樹果殆無寸地隙人力作耐勤<lb/>
苦以儉為事㕓陌經絡不下萬井其往來上城邑日憧<lb/>
憧然在途摩接無棄隂而宴處者是故道路之宜修急<lb/>
<pb n="KR4h0116_WYG_035-25b"/>
於通都勿可以荒逺視也具區港界二峰之間西五里<lb/>
曰莫釐峰東二里曰武峰其南北貫于太湖太湖本具<lb/>
區也以其水恒出是故以為號焉其流廣而且急隔越<lb/>
行旅為必由之要津故有石梁曰渡水廢四十年矣里<lb/>
人慮其工巨勿敢圗架木以濟高危凛凛每風雨晨夕<lb/>
人之提攜負荷過者多恐怖兢業或仆而溺者有之居武<lb/>
峰之下有曰前賦長吳天禬謹愿人也病人之厄慨然<lb/>
思作之邑令鄺侯美其志白之郡守史公公大善之遣<lb/>
<pb n="KR4h0116_WYG_035-26a"/>
吏奨勸曰汝必亟成乃績無終懈惟汝名侯亦曰汝<lb/>
成予其義汝天禬感厲益勉厥事舊石材惡弗可盡用<lb/>
棄之别購<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>材之良者甃焉遂以𢎞治九年之九月告<lb/>
成凡長一十六丈高二丈九尺東西為石隄延袤又各<lb/>
四十餘丈其費金將百挺而不吝工部姚公方督水利<lb/>
事亦懿而旌之然後山之人大悦勿憂于雨勿惕于夜<lb/>
坦途下視風濤不驚能即驩焉咨嗟以為盛舉而今賦<lb/>
長吳恪周元鼎寔具石以來願有書也余聞立政以澤<lb/>
<pb n="KR4h0116_WYG_035-26b"/>
人為大澤而不費抑又善焉若夫利害非其獨有而欲<lb/>
使之傾材以濟衆非勸其孰能成之於此以見是役之<lb/>
舉雖營于下而寔出乎上以二三執政之仁而成斯人<lb/>
之義皆永世不可刋也己其能無述乎然天禬之為是<lb/>
不遺其力而務廣其恵故又有餘績者三若遷傍涇之<lb/>
梁出之隄上而道不迂若作屋三楹其旁以迓來往而<lb/>
客有息若浚橋之東故井且亭之而暍者勿病皆其事<lb/>
也是宜得牽連而書故余勿敢畧焉<lb/>
<pb n="KR4h0116_WYG_035-27a"/>
　渡水橋在東洞庭一名具區風月橋舊以横木元周<lb/>
　富七郎始易以石國朝成化九年吴天禬重建<lb/>
　　　如京橋記　　　　　　　　葉挺<lb/>
皇帝踐阼二十一年將有事於規恢飭諸郡守臣治橋<lb/>
梁除道路以便王師征行吳郡古都㑹由全蜀荆襄湖<lb/>
廣江淮而下危檣巨舸往來相銜盤門運河環城尤號<lb/>
要津有橋如虹惟波濤洶盪車馬蹙躡嵗久隤圮且路<lb/>
多瀕湖坎窞驊騮過者病焉叅政張公文昌李公俱以<lb/>
<pb n="KR4h0116_WYG_035-27b"/>
碩徳重望來殿是邦朞年調度亦既具舉謂橋道勿治<lb/>
未稱上㫖以吴縣尉羅相刻意事功乃命經理之尉承<lb/>
命勿避勿疑亟募道者徐妙行帥徒鳩工首甃驛衢達<lb/>
於松江幾五十里其旁舊橋有三繼踵營治悉用堅整<lb/>
至是橋也益加其工光闡故壩易陶以石夾㟁雲繞巍<lb/>
䦨翼飛洞門天成面埶山屹在官無費在民無擾厥功<lb/>
告成聞者驚嘆因相與言曰凡四方貢賦之所輸百工<lb/>
技藝商賈之所輳搢紳豪傑文人雋士之所萃九夷八<lb/>
<pb n="KR4h0116_WYG_035-28a"/>
蠻朝聘㑹同之所歸莫過于京師厥今駐蹕錢唐異時<lb/>
還都中原兹橋適孔道寔逺近所必經從者盖以如京<lb/>
名之衆曰韙哉合橋與路積工五萬為費三十萬有竒<lb/>
經始於嘉泰四年正月成於開禧丙寅四月既望民既<lb/>
落之因并識其事朝請郎新知岳州軍州事葉挺記朝<lb/>
散郎直龍圗閣新知贛州軍州事鄒應龍書<lb/>
　如京橋即盤門虹橋宋開禧二年重建改今名周虎<lb/>
　書三大字刻其下<lb/>
<pb n="KR4h0116_WYG_035-28b"/>
　　　重建越城橋記　　　　　　　張習<lb/>
吳邑西南横山之下衍石湖之水而東注者曰越來溪<lb/>
溪之上湖之澨有石橋名越來溪橋又謂之越城橋盖今<lb/>
之新郭即春秋時句踐築城以伐吳之地築城彷彿具<lb/>
存而橋與之尤近故名按之所始悉可據可騐者重建<lb/>
於前元之至正再修於國朝永樂之乙未風激湖波日<lb/>
夜淘嚙嵗久漸圮邑令文侯為令之三年政安民和常<lb/>
號於衆曰王政之一事非杠梁之謂乎其頽而未舉伊<lb/>
<pb n="KR4h0116_WYG_035-29a"/>
誰之任乎有以是橋白者侯即首出俸資以率邑之願<lb/>
助者聽選民之耆而良者徐衢等董其事仍諭以其風<lb/>
波衝蕩之故錘矴提杙務力倍蓰堅固經始於成化乙<lb/>
亥五月之朔落成於明年丙子六月六日崇廣若干丈<lb/>
視舊各加以尺計者二旁増石䦨下袤石址由是人之<lb/>
所履物之所載咸出焉入焉而無少窒也僉感侯之徳<lb/>
以習為邑人授以石庸記焉攷諸成周之言曰辰角見<lb/>
而雨畢天根見而水涸雨畢而除道水涸而成梁此有<lb/>
<pb n="KR4h0116_WYG_035-29b"/>
司濟人分内事也夫何政不果若司民社者視治道梁<lb/>
成事為泛常故民往往有病涉之嘆况吳為澤國舟楫<lb/>
之所通行者侯穎敏好古勇於為義凡諸廢弛必舉而<lb/>
新之則他日為我國家謀猷之逺大豈不猶之治一邑<lb/>
也耶侯名貴字天爵遼陽人成化乙未進士兹奉天章<lb/>
召入憲臺司風紀併係此所以慰民去思之槩云<lb/>
　越城橋在石湖北口舊名越來溪橋至正間重修<lb/>
　　　重修行春橋記　　　　　　范成大<lb/>
<pb n="KR4h0116_WYG_035-30a"/>
太湖日應咸池為東南水㑹石湖其派也吳䑓越壘對<lb/>
立兩峙危峰高浪襟帯平楚吾州勝地莫加焉石梁卧<lb/>
波空山映發所謂行春橋者又據其㑹胥門以西横山<lb/>
以東往來憧憧如行圗畫間凡遊吳中而不至石湖不<lb/>
登行春則與未始游無異嵗久橋壞人且病涉湖之萬<lb/>
景亦偃蹇若無所彈壓過者為之嘆息豪有力之家相<lb/>
顧環視莫恤漫以諉之官前令陳益劉棠皆有意而勿<lb/>
果作淳熈丁未冬諸王孫趙侯至縣甫六旬問民所疾<lb/>
<pb n="KR4h0116_WYG_035-30b"/>
苦則曰政孰先於輿梁徒杠者乃下令治橋補覆石之<lb/>
缺易籍木之腐増為扶䦨中四周而兩旁翼之嵗十二<lb/>
月鳩工訖於明年之四月保伍不知工役不預邑人來<lb/>
觀歡然落成而己今天下仕者視劇縣如鼎沸屛氣怵<lb/>
惕猶懼不既侯於此時從容興廢盖亦甚難四鄉之人<lb/>
不能出力傾助者至是始有愧心則相與商畧他日将<lb/>
作亭其上以憇倦游者尚庶幾見之今姑識治橋之嵗<lb/>
月亭成将備書云侯名彦真字徳全舊名彦能隆興元<lb/>
<pb n="KR4h0116_WYG_035-31a"/>
年進士擢第後改今名橋成之明年日南至資政殿學<lb/>
士通議大夫提舉臨安府洞霄宫范成大記<lb/>
　　　重建行春橋記<lb/>
洪武戊午嵗春三月重建行春橋成設大㑹以落之邦<lb/>
人士暨道俗㑹者數千人先是宋淳祐間徑山淮海禪<lb/>
師寔來行橋有文在石于是乃請今徑山以中禪師行<lb/>
橋以修故事人謂相距百三十有餘年猶一日也既事<lb/>
衆請揭其槩示諸來者按狀洪武七年四月橋壞公私<lb/>
<pb n="KR4h0116_WYG_035-31b"/>
大沮計無所出盖橋當郡西北孔道又山水回合為吳<lb/>
中竒觀據要領勝橋不可一日廢也明年優婆塞正宗<lb/>
方事經始懼弗克終乃以属長洲僧善成成傾誠勸募<lb/>
寒暑匪懈由是人孚其化錢布米粟之施日至乃大鳩<lb/>
工發財悉撤而新之取石必堅傭工必良植枋必宻以<lb/>
深以為石湖乃具區之委至是束為澄淵湍流剽疾喜與<lb/>
石鬪弗若是不足以支久也役且半㑹将作大有繕營<lb/>
盡括匠氏以去役幾中止秀州人錢元濟素習橋事機<lb/>
<pb n="KR4h0116_WYG_035-32a"/>
智便巧并善襲斷泅深履險易甚平地來未期月而遂<lb/>
以告完橋之修廣制度一仍其舊而堅緻過之見者驚<lb/>
喜以為天寔有相之道焉夫橋梁有司之事也使諗於<lb/>
有司則必賦於民民将觀望牴牾其能弗擾而集乎就<lb/>
令勿擾而集也則取其苦窳又可冀其堅乆耶佛以慈<lb/>
悲𢎞濟利天下而橋梁居八福田之一鼓其善以勸而<lb/>
人樂趨之故無煩官厲民而卒潰於成也然嵗丁連侵<lb/>
百費騰湧劬躬盡瘁猶閲三嵗更三手而後成抑何其<lb/>
<pb n="KR4h0116_WYG_035-32b"/>
難也二三子之勤亦已至矣來者思其成之不易尚毋<lb/>
忘嗣葺以永其利可無述乎鄉之好義贊助者尚多有<lb/>
人則書於左<lb/>
　　　嵗晩行春橋　　　　　　　王寵<lb/>
瀰瀰泛星渚翩翩躡虹橋青山正落日霞彩散層霄天<lb/>
吳靜不發廣川無纎飈蒼林起長烟千丈曝氷綃紫翠<lb/>
杳無端姿態歘横超南疇稻花吐北渚荷香飄禪室隐<lb/>
森薈湧塔翔嶕嶢傲然睨天衢鸞鶴紛相邀寢瘵屏中<lb/>
<pb n="KR4h0116_WYG_035-33a"/>
園煩心劇旌揺兹辰散輕策萬象同逍遥了得養生理<lb/>
長歌白雲謡<lb/>
　　　月夜卧湖梁之上咏蘇長公赤壁賦諸子和而<lb/>
　　　歌之樂甚罾人適致白魚乃遂觴於松下而賦<lb/>
　　　是詩<lb/>
長公胸中足磈礧横覽江山發長愾一時感遇迹已陳<lb/>
千年古月今猶在古月今人代不同倐忽浮雲日千態<lb/>
我曾高卧石湖梁彷彿赤壁江流長長公不死倐來往<lb/>
<pb n="KR4h0116_WYG_035-33b"/>
風馬雲車遊帝鄉琅然夜咏窈窕曲驚起沙上䨇鴛鴦<lb/>
四山草木蝟毛竦星河為之久低昻綃人無聲老蛟泣<lb/>
水面金躍蝦蟆光氣酣風急月正午便須一飲傾千觴<lb/>
白魚出水如人長鸞刀飛割猶崛強三三五五坐松下<lb/>
翛然落雪隂山凉古來賢達皆如此何必山林減朝市<lb/>
嵇康不厭黄公壚酈生放誕高陽里人生有身貴自適<lb/>
枉向侯門躡珠履君不見夫差宫句踐壘狐兎紛紛嘯<lb/>
山鬼<lb/>
<pb n="KR4h0116_WYG_035-34a"/>
　　　夜憇行春橋<lb/>
夏夜繁林莽星橋躡太虚市朝真翕爀江海一蕭踈白<lb/>
露横空下金波滿意舒王喬殊可接騰踏五雲車<lb/>
　　　中秋夜同王子美朱日宣行春橋看月<lb/>
　　　　　　　　　　　　　　　　袁袠<lb/>
欲賞中秋月來陪達旦遊月當今夜好客為故人留皓<lb/>
魄渾疑晝寒光更挾秋乘槎吾興發直欲問牽牛<lb/>
　　　其二<lb/>
<pb n="KR4h0116_WYG_035-34b"/>
月白蟾疑動秋清桂欲凋金波浮綺席彩暈射星橋雲<lb/>
遏袁宏嘯風傳子晉簫遥思牛渚㑹未必勝今宵<lb/>
　　　八月十三夜行春橋賞月<lb/>
皎月升清漢金波散碧湍光揺牛渚動氣斂鵲橋寒乍<lb/>
擬弓將滿還愁扇未圑不能明達旦秉燭盡餘懽<lb/>
　行春橋在横山東茶磨嶼下跨石湖上與越城橋聫<lb/>
　有石洞一十八<lb/>
　　　重建安里橋記　　　　　　　姜漸<lb/>
<pb n="KR4h0116_WYG_035-35a"/>
蘇州府城之東南曰葑門其水陸之要衝有橋曰安里<lb/>
自宋歴元嵗久滋廢里人周君𤣥初時修真於城東之<lb/>
丹霞館憫其人民之艱於行也謀於里父老撤而新之<lb/>
經始於甲午秋八月畢工於冬之十一月欲求余文以<lb/>
為記而遭世變故不果閲六年庚子復請記之嘗為之<lb/>
言曰文之有記所以志其制作之勤盖古人經久之意<lb/>
也近世承平日久碑銘墓碣無處無之可謂盛矣自兵<lb/>
革屢興皆靡有孑遺雖古今士大夫之文傳不傳未可<lb/>
<pb n="KR4h0116_WYG_035-35b"/>
知未嘗不竊嘆碑之不幸也向使𤣥初得予文而刻之<lb/>
則其存可復冀乎矧欲以予不足傳之言刻之於既毁<lb/>
之後其不為達人之所慨者希矣辭不獲則書其言俾<lb/>
刻之而𤣥初亦以多故未遑也大明建國之元年師臨<lb/>
於吳凡附城之輿梁悉為内兵所毁獨是橋頼今大丞<lb/>
相信國公駐師其前不敢廢壞及克城之日師由是而<lb/>
進橋有力焉𤣥初竊自慶其功之不冺也復來請曰吾<lb/>
始為是役將以濟夫病涉者也又豈知造物者俾我新<lb/>
<pb n="KR4h0116_WYG_035-36a"/>
之留以濟夫王師也不然何故毁而新獨全乎是宜重<lb/>
記之以夸於無窮也噫余之言其果可傳者歟然自甲<lb/>
午至於今盖十有六年一求余文而不果一為記之而<lb/>
不暇刻凡再罹於兵而橋幸不毁終濟王師以成大功<lb/>
則予之言果可待而傳焉者矣是不可以不記故不辭<lb/>
而具載之使來者有所攷焉<lb/>
　安里橋在葑門外<lb/>
　　　葑門塘改造二橋記　　　　　吳寛<lb/>
<pb n="KR4h0116_WYG_035-36b"/>
吳城東為長洲境其南曰葑門門之東有河河上下有<lb/>
塘塘之東曰梅里涇又東曰金涇舊皆有木橋以通七<lb/>
區之人往來者嵗久傾圮人以為患里有義士盧珪廷<lb/>
玉者居常曰珪遺腹子也惟吾父母早世㓜鞠於伯父<lb/>
以長年十七即自樹立成家今幸有田廬而衣食不缺<lb/>
者豈珪之自能哉吾父母積徳之所由也且聞吾父母<lb/>
嘗有意於義舉而不及為使吾吝所積而不肯為人不<lb/>
惟謂我愚而亦為吾父母辱矣然吾雖常為之顧無<lb/>
<pb n="KR4h0116_WYG_035-37a"/>
以及於衆也惟二橋人跡必由者是宜伐石改造為經<lb/>
久計乃召工市材擇日興工以𢎞治十年二月始造梅<lb/>
里涇橋橋成里人僉名曰通濟明年十月再造金涇橋<lb/>
橋成僉以廷玉之功不可忘也則名曰盧家橋以記之<lb/>
工部郎中張君守之與盧姻家也以其亊當載于文來<lb/>
請且曰葑門有塘長六七里居民稠宻而上塘尤甚塘<lb/>
以土築土既善崩迨天雨更泥濘行者不便數年前廷<lb/>
玉嘗甃以石其費亦不少也乞附書之予嘗觀於今之<lb/>
<pb n="KR4h0116_WYG_035-37b"/>
人凡積之厚者性必吝故好積者早夜汲汲惟其家是<lb/>
圗自門以外與衆共者不肯植一木甃一石者皆是久<lb/>
之其財與身同於澌盡而已不然遭不肖子孫敗之至<lb/>
於踈財者異於是然而家益盛身益康子孫又傳之久<lb/>
久者於人亊若相反而天道則好還有不可誣者予識<lb/>
廷玉已久固知其為人其治生也無悖入之貨其待人<lb/>
也有周急之心及視二橋使若他吝者不以為意必至<lb/>
於大壊人将病涉矣至於泥途不治若無大害然行者<lb/>
<pb n="KR4h0116_WYG_035-38a"/>
有沾濡之苦仆跌之危亦仁人之所不忍也今廷玉不<lb/>
求於閭里不煩於官府一旦捐數百金為此義舉不謂<lb/>
之賢哉夫義舉人多為之有好名而求人知者有求福<lb/>
田利益如佛氏之徒者君子皆無取焉今廷玉念其父<lb/>
母所謂欲報之徳善繼其志者則又出於孝思不又謂<lb/>
之賢哉廷玉常出粟助有司賑饑授承事郎平生義事<lb/>
尚多不能全載予特因守之之請為書此云<lb/>
　金涇橋一名盧家橋在葑門塘東<lb/>
<pb n="KR4h0116_WYG_035-38b"/>
　　　重建寳帯橋記　　　　　　陳循<lb/>
蘇州府城東南半舎古運河之西有橋曰寳帯按運河<lb/>
自漢武帝時開以通閩越貢賦首尾亘震澤東壖百餘<lb/>
里風濤衝激不利舟楫唐刺史王仲舒始作巨隄障之<lb/>
以為挽舟之路寔今為郡之要道也然河之支流斷隄<lb/>
而入吳淞江以達於海者隄不可遏橋所為建也仲舒<lb/>
鬻所束寳帯以助工費故因以名宋元以來修葺不繼<lb/>
遂至傾圮無遺有司架木以濟行旅每有覆溺之患正<lb/>
<pb n="KR4h0116_WYG_035-39a"/>
統七年廬陵周公恂如以工部右侍郎廵撫兹地覩之<lb/>
興慨乃與知府朱勝謀曰是役工費浩繁不可輙為乃<lb/>
戒有司預備工材之用又四年為十一年公率知府及<lb/>
長洲知縣張旻吳縣知縣葉錫往訃度之所積咸具而<lb/>
俾耆民李禧等董其工橋長千三百二十丈洞其下凡<lb/>
五十有三而高其中之三以通巨艦其用材計石二千<lb/>
六百丈木四萬二千五百株灰二十四萬三千六百觔<lb/>
鐵一萬四百觔米二千六百石橋既成咸贊頌曰此周<lb/>
<pb n="KR4h0116_WYG_035-39b"/>
公與朱侯經畫之得宜縣大夫奉命程督之有方其惠<lb/>
甚大不可無記㑹錫以攷績至京師來求為文夫為政<lb/>
之道在於惠民惠民之事茍有所當為雖聖賢亦未嘗<lb/>
嫌於勞而不為孔子言政之美而曰惠而不費勞而不<lb/>
怨孟子之謂王政亦曰嵗十一月徒杠成十二月輿梁<lb/>
成而民不病於涉盖謂事之闗于王政雖費且勞亦不<lb/>
為過而况於不勞者乎况於惠而不費者乎諸公之為<lb/>
惠于是邦而能勉聖賢之所樂為其超出於衆人之所<lb/>
<pb n="KR4h0116_WYG_035-40a"/>
從政也逺矣斯橋之建舟楫得往來之安行旅無徒涉<lb/>
之患商賈免盜賊之虞郡邑省屢葺之苦其于惠也孰<lb/>
大焉予故嘉之而為記<lb/>
　　　寳帯橋與履吉同賦　　　　袁袠<lb/>
分野表三吳星橋控五湖天河烏鵲起靈渚綵虹孤陸<lb/>
海環荒服江淮委具區濟川懐壯業駈石想雄圖<lb/>
　　　同前　　　　　　　　　　王寵<lb/>
春水桃花色星橋寳帶名鯨呑三島動虹卧五湖平表<lb/>
<pb n="KR4h0116_WYG_035-40b"/>
裏闗形壯東南海勢傾當知題柱者猶是一書生<lb/>
　寳帶橋去郡城十里跨澹䑓湖南北長三十餘丈今<lb/>
　呼小長橋相傳唐王仲舒捐帶助建故名宋紹定五<lb/>
　年郡守鄒應博重治之正統間廵撫周忱又為修治<lb/>
　　　重建尹山橋記　　　　　　錢溥<lb/>
天順六年秋七月長洲縣重建尹山橋成其冬予使交<lb/>
南還縣耆老浦嗣昌迓予而請曰尹山距吳城東南十<lb/>
里許有土巋然起若覆笠而枕于運河之陽舊有石梁<lb/>
<pb n="KR4h0116_WYG_035-41a"/>
跨其上廢凡四十餘年有司憚工鉅而費殷僅駕木為<lb/>
梁既高且危每風雨晨夕間商旅提攜樵蘇負荷而往<lb/>
返者不無奔仆跌溺之虞都憲萬安劉公廵撫東吳叢<lb/>
務既飭大慰人望爰命郡守黄巖林侯曰是尹山為民<lb/>
涉之病盍易木以石乎捐俸以倡之橋不踰年而底于<lb/>
成長凡二十二丈三尺高四丈二尺而廣視其高三分<lb/>
之一以石計四千五百五十以工計四千九百有竒堅<lb/>
緻宏壯視昔有加先是滅渡寳帶二橋正統初大司空<lb/>
<pb n="KR4h0116_WYG_035-41b"/>
廬陵周公嘗命郡守况侯成之尹山雖同峙吳城之南<lb/>
獨遺之而勿舉豈非有待二君子乎噫橋聿成於久廢<lb/>
之餘功甚難也劉公能廓先輩之宏規林侯存心爱物<lb/>
將有過于前守之為者宜其同徳協謀成此有不難也<lb/>
願為文誌之以為頌予曰事出於昔人之所難而成於<lb/>
今日之所易非恵而知為政乎鄭子産春秋恵人也捐<lb/>
乘輿以濟人於溱洧孟子譏之盖為政有大於此者諸<lb/>
葛武侯嘗言治世以大徳不以小恵至于治蜀而橋梁<lb/>
<pb n="KR4h0116_WYG_035-42a"/>
道路靡不繕理然則冬月成梁氏自免於病涉矣何必<lb/>
市恵以邀名哉二君子可謂知為政矣蘇人歌頌将踰<lb/>
於乘輿人之頌推是徳于人人當不止于治吳也系以<lb/>
詩曰<lb/>
尹山有橋界于吳域石既云隤木貽其戚都憲治吳大<lb/>
施厥徳命彼郡侯俾復以石過者思焉永其無斁<lb/>
　尹山橋跨運河久廢天順六年郡守林一鶚重建<lb/>
　　　重修夾浦橋記　　　　　　　沈燾<lb/>
<pb n="KR4h0116_WYG_035-42b"/>
吳號澤國諸水㑹于具區流而為三江以入于海水由<lb/>
地中行其最衝要者莫有甚于夾浦其地去郡城四十<lb/>
里在鮎魚口之下流衆流所經水勢迅疾舟楫不能横<lb/>
絶中流而渡南通閩浙北接淮揚寔為漕運孔道時或<lb/>
烈風甚雨篙人棹卒每多告艱宋紹興初建為石橋人<lb/>
皆稱便橋有五空因以五星為名西納具區之水由吳<lb/>
淞以達諸海奔流日夜靡有停息遂為深淵人疑其下<lb/>
伏蛟龍我朝宣徳間一夕大風雨遂傾圮久未有復之<lb/>
<pb n="KR4h0116_WYG_035-43a"/>
者前廵撫工部侍郎文襄周公忱創為浮橋以代之造<lb/>
船一十六艘鎻以鐵繩架為浮橋上濟渡下通洩權宜<lb/>
無踰此制嵗久屢葺屢壞行者亦每間阻邇者都察院<lb/>
右副都御史𤓰涇徐公源與其弟南昌經歴君澄數過<lb/>
此竊以為憂適冬官正郎傅公潮奉敇治水乃具利害<lb/>
白之公臨視數四擬復建石梁謀于郡守曹公鳯乃集<lb/>
鄉人野老計之濶三十六丈深如五之一或又疑其成<lb/>
之難者乃命長洲尹劉君珂吳江尹孫君傑絡繹往返<lb/>
<pb n="KR4h0116_WYG_035-43b"/>
議皆如前公仰思甚切有間曰得之矣毋易前人成制<lb/>
吾但集材鼎新捐荒圗豐而己又令通判沈君溥陳君<lb/>
暐縣尹劉君澤復視之皆曰宜然遂増船四艘併舊凡<lb/>
二十選真楠募良工俾縣丞竇君𦙍喻君秉協董其事<lb/>
自浦南迤北其維之貫之之具悉備于前斤之構之之<lb/>
工咸精于昔又衡於梁者加豐厚之木繫於㟁者盡鞏<lb/>
固之方步而履之有若平地俯而視之頓忘其險更置<lb/>
守者六人人有厚給寓有安居旁建屋數楹行而勞者<lb/>
<pb n="KR4h0116_WYG_035-44a"/>
有所憇𢎞治庚申季冬十九日橋成鄉人聚而觀之咸<lb/>
曰休哉不煩吾衆而溥其利而享其安其功豈小補哉<lb/>
爰徵文于燾刻石以昭不朽燾以為知水道者事䟽濬<lb/>
利徒涉者建橋梁橋梁建立寔有礙於䟽濬之勢䟽濬<lb/>
川澤每多畧乎橋梁之舉二者将安處乎求其水道䟽<lb/>
通而橋梁修舉並行不悖而彼此均利莫如浮橋其孰<lb/>
能與于此哉傳曰如智者亦行其所無事則智亦大矣<lb/>
是役也其庻幾乎率由美政步武芳躅不倍乎䟽濬之<lb/>
<pb n="KR4h0116_WYG_035-44b"/>
道而得乎博濟之術則其識量宏逺夫豈晩生末學所<lb/>
能窺哉因叙其顛末俾後之人知所攷云<lb/>
　夾浦橋在鮎魚口下流吳淞江由此起水勢迅疾疑<lb/>
　有深淵下伏蛟龍宋紹興初建為石橋國朝宣徳間<lb/>
　風雨傾圮遂不復侍郎周忱創造船十六艘鎖以鐵<lb/>
　索架為浮橋至今因之𢎞治間都水郎傅潮又為増<lb/>
　置倍於昔矣<lb/>
　　　長洲縣建官瀆朱涇二橋記　　都穆<lb/>
<pb n="KR4h0116_WYG_035-45a"/>
工部郎中新喻傅公以朝命涖吳水利於兹三年凡政<lb/>
之可以利民而行逺者公悉心為之㒺憚勞瘁而州縣<lb/>
亦奉行惟謹莫之敢後公嘗謂橋梁者水利之首務惟<lb/>
長洲官瀆朱涇二橋在郡東北舊𨽻於縣寔當要衝嵗<lb/>
久傾壞以為此而弗修則行者病而水道壅非所以為<lb/>
政也乃出在公之銀以為之倡而縣民馬璘曹源等復<lb/>
樂助焉公命縣丞竇君𦙍専董斯役撤其舊而一新之<lb/>
經始於𢎞治庚申秋八月至辛酉春二月而工告完官<lb/>
<pb n="KR4h0116_WYG_035-45b"/>
瀆舊修十有五尋崇三尋有四尺廣減崇之二朱涇舊<lb/>
修八尋有四尺崇不及二尋廣減崇過半今視舊減崇<lb/>
三尺廣倍之而洞其下者亦然事雖董于有司趨于小<lb/>
民而所以規畫之者大抵皆出乎公是故成之之易而<lb/>
其堅厚雄偉則又可以久逺而非利於一時者也穆嘗<lb/>
稽之郡志橋梁之盛唐稱三百有九十以今視之其數<lb/>
葢不止是但舊之司水利者皆州縣之佐官無専員其<lb/>
任弗隆往往墜廢自如而水旱迭患邇年以來涖以廷<lb/>
<pb n="KR4h0116_WYG_035-46a"/>
臣由是其事始重而况忠勤諒直如公者哉是舉也官<lb/>
不知費民不告勞而徒者舟者莫不感嘆謂公之愛民<lb/>
如此水道之通誠有藉焉公之恵不其溥哉竇君俾穆<lb/>
為記将刻諸石示不忘公之功穆吳人也葢嘗受公之<lb/>
知而目覩其事故敢執筆而記之公名潮字日㑹由科<lb/>
甲進士典内翰而至今官政事文學與其兄大宗伯體<lb/>
齋齊名於時<lb/>
　官瀆橋在婁門外跨至和塘元至正二年建朱涇橋<lb/>
<pb n="KR4h0116_WYG_035-46b"/>
　在齊門外<lb/>
　　　冶長涇普濟橋記　　　　　杜啟<lb/>
長洲縣属里有地名野場涇其處多居大家欲重其地<lb/>
美其名也故易云冶長猶陳太史謂相川沈氏之思賢<lb/>
涇也然亦足以知其民之好事易於為義矣涇逶迤若<lb/>
干里西首鵝湖巨浸南尾漕湖相值葢衆水之瀦也郊<lb/>
原四出則為常熟崑山無錫百里間貿易耕牧弔慶醫<lb/>
卜往返之所必由故有木橋名曰普濟廢己久矣陸行<lb/>
<pb n="KR4h0116_WYG_035-47a"/>
不通若干年𢎞治之七年居民周方等欲創為之募錢<lb/>
於衆得若干貫間歉歲不時集又慮藏之於私家非便<lb/>
白于郡而貯之官既三年嵗稍稔請錢于官時典郡者<lb/>
他費之且半僅給餘錢甃成橋堵自是募緣不属塹壩<lb/>
阻水不通舟行者又三年既而都水郎中傅公奉敇來<lb/>
督三吳水利廵行至其地詢知橋事始末以為於官與<lb/>
民有不得不舉者存歸召知縣劉侯議之侯曰如命究<lb/>
厥費數以補給之尚未敷也公又出公帑若干緡俾之<lb/>
<pb n="KR4h0116_WYG_035-47b"/>
盡斥舊規乃磨巨石為之命水利縣丞竇𦙍董之價充<lb/>
材備民樂趨之不兩月告成縱計一百五十尺横一十<lb/>
六尺隆三十三尺上為懸虹之勢中穹兩垂影飲河流<lb/>
下為偃月之形洞空輪廓帆檣徑度直䦨横楯偉觀村<lb/>
落不誇改名以便稱謂於是諸用事者請紀石以表公<lb/>
績嗚呼民之義舉而幾廢于官閲歴數年公則興之侯<lb/>
乃承之始畢民志亦維艱哉固宜書之以示後者勸懲<lb/>
存焉作冶長涇普濟石橋記公名潮字日㑹别號靜齋<lb/>
<pb n="KR4h0116_WYG_035-48a"/>
江右新喻人成化辛丑進士歴今官公勤亷恕于凡河<lb/>
道事畢盡心力以為民利類此橋者尤多侯名珂湖廣<lb/>
興國人𢎞治丙辰進士初試縣為政修整竇𦙍山西隰<lb/>
州人出身太學生奉事克謹俾姓名刻于隂<lb/>
　普濟橋在冶長涇西一名南橋<lb/>
　　　長洲縣十字河重建兩石橋䟽　馬愈<lb/>
伏以子産以乘輿濟人恵而不知為政恵州以犀帶布<lb/>
施亦是方便存心雖非雪擁藍闗馬不前奈此流水斷<lb/>
<pb n="KR4h0116_WYG_035-48b"/>
橋人不渡因成短䟽共結良縁恭惟蘇州府長洲縣乃<lb/>
江南奥區武邱鄉彩雲里寔吳中勝地水出五湖巨浸<lb/>
地有十字大河南通長蕩而北貫鵝津豈但有兩個黄<lb/>
鸝鳴翠柳東注漕河而西連野蕩却那看幾林紅葉送<lb/>
秋蟬其東河原有三虹木橋其北橋亦有縻城舊杓蘇<lb/>
松常鎮行走者旁午相通商賈農工往來者絡繹不絶<lb/>
奈何嵗年長久頻遭雨雪崩頺又被水勢奔衝以致堍<lb/>
石壅塞路途阻滯舟楫難行凡遇公私急務因而溺已<lb/>
<pb n="KR4h0116_WYG_035-49a"/>
者有之更兼風雨不時從而覆舟者無數深為未便良<lb/>
可哀憐于是耆儒施文徳者有軫于中義士虞以勤者<lb/>
願𢎞攸濟舉兩橋不通之利害荷二尹李公之賢明詢<lb/>
其所成大為明便爰令㑹計經營其寔工程浩大其東<lb/>
長二十二丈環洞髙三丈五尺有竒其北橋長一十丈<lb/>
環洞髙視東為弱石䦨石塊今無秦始皇用術鞭來石<lb/>
券石梁安得女媧氏通神煉就杉木打樁樁木千餘根<lb/>
盡須錢買油灰陷石石灰數百擔也用柴燒騃大去挑<lb/>
<pb n="KR4h0116_WYG_035-49b"/>
坭難道著他忍餓魯般來下斧也須算與工錢所費不<lb/>
貲急難措手是以持䟽踵門仰叩達官長者捐金甃石<lb/>
俯求君子賢良庶踴躍而同成勝事浩大而廣種善根<lb/>
獨力難成巧婦怎煮沒米粥衆擎易舉消得龍王幾陣<lb/>
風便須壘石成山全仗揮金似土宋郊度蟻尚然感動<lb/>
天心蔡守黏蟶豈不大為隂隲向此際人人歡喜捨祝<lb/>
己後步步好前程東橋造就要看高似昇仙北券落成<lb/>
竚見平如圮下更有相如題柱豈無黄石傳書十一月<lb/>
<pb n="KR4h0116_WYG_035-50a"/>
徒杠成十二月輿梁成民何病涉三百年灰不朽三千<lb/>
年石不壞福利無窮謹䟽成化二十三年四水星舎辛<lb/>
未四月佛誕日大勸縁道人賜進士出身刑部河南清<lb/>
吏司主事在告太湖釣者馬愈抑之甫著并書<lb/>
　　　募修韓墅通濟橋䟽　　　　朱存理<lb/>
諺曰脩橋梁利人為事亦曰捨錢財善者發心竊見韓<lb/>
墅村有箇板橋年深壞爛傾圯瑞雲觀伊誰道士日來<lb/>
布施營修是橋也東為龍江西接九里湖寺口而南則<lb/>
<pb n="KR4h0116_WYG_035-50b"/>
同里北即陸道判莊頭通濟之名其斯得矣方便之事<lb/>
誰不為之吾等不敢狥私匿己公輩猶當見義勇為他<lb/>
日橋成共刻芳名於千古後來過客常覺風景之一新<lb/>
謹疏<lb/>
　　　葑門外馬路北募造石橋疏上傅水部<lb/>
伏以出葑門距城三里行由馬路望處一橋寔為舟車<lb/>
之要衝勿憚人烟之冷僻陸以直通婁齊門去水則逺<lb/>
接吳淞江來若干将墩尚存古跡而金涇港直泝上游<lb/>
<pb n="KR4h0116_WYG_035-51a"/>
每嘆嵗深板橋之欹更愁霜曉泥塗之滑将以鼎新革<lb/>
故施財須仗髙明務欲易石鳩工作事必期永久盛徳<lb/>
萬人方便義名千古傳揚江國雲開突見波淩蝃蝀沙<lb/>
隄柳拂笑看人倚䦨干謹䟽辛酉正月<lb/>
　　　修彩雲橋䟽　　　　　　　袁袠<lb/>
彩雲橋者據横塘之靈境跨吳㑹之通津葢四達之所<lb/>
經趨九衢之所輻輳者也年悠嵗久石圮㟁崩行人咨<lb/>
嗟居民慨嘆既妨㳺息亦病輿徒嘉靖己亥有胥臺袁<lb/>
<pb n="KR4h0116_WYG_035-51b"/>
子營别業於斯丘繼而處行王翁考新宫於兹壤務躭<lb/>
幽僻永謝塵煩肆顧傾頽爰謀改作於是雲門道人矢<lb/>
心發誓差日鳩工展宏基于曩規無煩驅石之費揭雄<lb/>
觀於今構兾免從橋之危凡我十方各捐一木務使星<lb/>
輝月偃卧蒼龍於水中蝀舞虹騫塡烏鵲於河表自今<lb/>
伊始駟馬瞻題柱之人億萬斯年匏葉免褰裳之咏<lb/>
　<lb/>
　吳都文粹續集巻三十五<lb/>
</p>
<p>
</p>
  </div>
<div>
                <head>吳都文粹續集巻三十六</head>
    <p>
<pb n="KR4h0116_WYG_036-1a"/>
欽定四庫全書<lb/>
　吳都文粹續集巻三十六　　明　錢榖　撰<lb/>
　　橋梁<lb/>
　　　文學橋銘　　　　　　　　黄士毅<lb/>
魯鄒而降道為絶學千五百年起濓續洛寥寥閩派久<lb/>
幾復絶再起滄洲教脩日揭無極二五在人一源故不<lb/>
同地時生聖賢吳通上國公即㳺魯胡然歴世莫踵公<lb/>
武覩跡亦昧吁方肇祠是用作記意嚴洒譏嗟予小子<lb/>
<pb n="KR4h0116_WYG_036-1b"/>
世閩産吳敢誦所自滄洲之徒登橋而思刻銘述記期<lb/>
我同心如水洊至能令後學本末易明偽行不作踵公<lb/>
自今<lb/>
　文學橋在縣治東北子游巷口舊名言偃橋又名醋<lb/>
　庫宋慶厯五年録事夏秀建國朝初里人陳貞重建<lb/>
　　　重建跨塘橋記　　　　　　　曹緯<lb/>
琴川去京畿八驛而近境大壤平舟車走集東吳之望<lb/>
邑也東吳澤國千涇萬瀆悠然逝隤然止而皆渚於三<lb/>
<pb n="KR4h0116_WYG_036-2a"/>
江浮於震澤縈帯而下至琴川分為五浦而後入于海<lb/>
其經絡於闤闠之間旁注而側出者乃其一也舊有橋<lb/>
曰跨塘凡迎肅朝廷之命令接勞四方之賔客摩肩總<lb/>
轡憧憧於逵路者莫不由斯嵗籥綿稔雨澇衝毁來往<lb/>
患之邑人欲更為石梁久矣上之人獄訟是務踵武怗<lb/>
視莫肯一屑意淳熈癸卯邑大夫曽公為政之明年也<lb/>
嵗物豐成閭里康阜縉紳父老合辭以請公曰衆之所<lb/>
欲茍憚其勞是委民寄於草莽也其可乎然役鉅費夥<lb/>
<pb n="KR4h0116_WYG_036-2b"/>
非號召能集要當以身先乃出公帑之餘為之倡於是<lb/>
逺近士民靡不感動協議畢力克伸僝功故材不賦而<lb/>
美工不發而多曽不踰時汔奏成績公謂是橋之新也<lb/>
玉虹蜿蜒直縣數百步寔東西取道之首一境阡陌之<lb/>
㑹名不可以不稱乃以邑之地名之曰琴川自公改斵<lb/>
蒼珉結址盤固而高廣有加也登焉引目則千里在睫<lb/>
晨霏夕靄春穠秋瘠征帆飈見飛鳥明滅瓌竒萬態間<lb/>
見層出騷人高士過之心景宜㑹則停驂嘯傲躧步微<lb/>
<pb n="KR4h0116_WYG_036-3a"/>
吟江山之樂自適於意之表雖簪纓之風䑓月榭仙釋<lb/>
之紆巖繚壑兼得之也真所謂處喧囂而接遐曠者歟<lb/>
何向晦而今顯自非公之精誠逸韻其能經營裁畫之<lb/>
如是邪且橋梁之興廢先賢以是觀人之政豈細事哉<lb/>
子産以乘輿濟人於溱洧而孟子譏其恵而不知為政<lb/>
公成梁於暇日民無褰裳濡軌之患過子産逺甚濟川<lb/>
之功兆於此矣公天資純粹以文學世其家於書無所<lb/>
不窺施於有政則應機立斷鈎隐察伏洞見精宻而歸<lb/>
<pb n="KR4h0116_WYG_036-3b"/>
於忠厚凡民五過麗刑缿筩投詞有至于庭者涉筆批<lb/>
解而人無不得其情不以吏追民不以政為吏設施見<lb/>
於日用者先定其規模而後從事庭廡肅如也至若通<lb/>
漕渠而賈艦得以貿遷浚福山白茅二浦溉荒蕪為膏<lb/>
腴興學校而子弟知為善之可樂若是者未易一二而<lb/>
詳大凡天下勝處非人莫傳滁山之林泉以醉翁亭而<lb/>
傳西湖之景物以蘇公隄而傳此橋以公之善政遂為<lb/>
一方之超觀将振耀而傳無窮也邑人求文以識其事<lb/>
<pb n="KR4h0116_WYG_036-4a"/>
公之治績赫赫不可掩何待覼縷哉盖人之向慕傾戴<lb/>
而不足者非刋之金石無以垂不冺而慰後人之拳拳<lb/>
也故為之書吉州司理叅軍曹緯記<lb/>
　跨塘橋舊名信義在縣治直南宋淳熈十年縣令曽<lb/>
　棨建<lb/>
　　　韓氏修造橋梁道路記　　　　桑悦<lb/>
天下之事成於義而敗於利義之為字一而己矣視之<lb/>
無形求之無跡頹宇遇之巍巍翼翼曲路得之平平直<lb/>
<pb n="KR4h0116_WYG_036-4b"/>
直城池傾圮有之則飭廩箧落寞值之則溢我為則勇<lb/>
我戰則力大至為臣死忠為子死孝扶天綱立人極義<lb/>
其可少之邪是故事以義成不犯五刑物以義得不勞<lb/>
神力交以義結窶賤不絶甚矣哉天下不可無義也練<lb/>
川之婁溪有故家子韓君玞字良玉寔魏國忠獻公後<lb/>
平生讀書仗義年至六旬顧後無繼因慨然曰吾蓄之<lb/>
富聚之則利散之則義可不為濟人計邪顧婁溪至邑<lb/>
橋梁俱有未修民或病涉邑侯青城孫君璽以名進士<lb/>
<pb n="KR4h0116_WYG_036-5a"/>
宰本邑政通人和百廢具興兹橋心懼煩民尚未之及<lb/>
遂捐已資自韓涇新圑涇譚涇周涇新漕涇袁涇俞項<lb/>
涇莊涇孫涇為橋者俱以木易石足為久逺計共費白<lb/>
金數百兩又造北門城隍橋及砌婁溪街三十丈皆垂<lb/>
成初橋成孫侯申文欽差工部郎中傅公潮大加賞嘆<lb/>
批答云一毫不預慨世俗之可憎九橋連修覩斯人之<lb/>
獨異又曰與其厚之以幣孰若華之以文用旌尚義之<lb/>
賢并作守錢之戒令侯備綵帳俾縣教諭周成彰之以<lb/>
<pb n="KR4h0116_WYG_036-5b"/>
詞併侑以羊尊侯親下其廬鼓樂前導輿從塞途光輝<lb/>
滿路里巷之人無不榮之夫橋之成道路之修使出於<lb/>
官所損不知幾家所刑不知幾人良玉以獨力成之於<lb/>
鄉之人前無所損而後有益是豈易得也耶夫藏經有<lb/>
曰積財不施者自己無分五家子有分今良玉以五家<lb/>
之物為萬民之利所得不既多乎良玉素以乏嗣為憂<lb/>
橋功之就即産一佳兒名錫有符孫侯昔日奨諭之言<lb/>
他日見之成立而閲諸橋或期駟馬之過或詠青龍之<lb/>
<pb n="KR4h0116_WYG_036-6a"/>
現必有待也余以文字為職業因為記其事即可勒之<lb/>
於石以垂永久<lb/>
　諸橋在嘉定縣<lb/>
　　　常熟縣新建迎春橋記　　　　王宗錫<lb/>
常熟縣治之東南路接崑山太倉為縣通衢舊有橋以<lb/>
木為之易於朽腐修理維艱自吾邑侯下車之明年政<lb/>
事以和即興廢舉墜凡學校城隍廟以至諸司公廨東<lb/>
南濟農諸倉悉一新之因念橋之頹圮行者病涉且慮<lb/>
<pb n="KR4h0116_WYG_036-6b"/>
木之不能久也乃易以堅石申請於今總理河道工部<lb/>
正郎傅公躍然曰此誠經久圗也即命以行於是召匠<lb/>
計之仍命義民唐政侯珮瞿旭董理其事經始於𢎞治<lb/>
己未六月十五日落成于十一月二十八日未幾橋即<lb/>
巍然煥然如長虹駕空見者驚喜橋之麓多侯姓舊名<lb/>
侯家橋邑中積嵗迎春皆從大東門地頗近北外有觀<lb/>
音堂甚卑隘不堪即亊攷之節令春從東方來非北地<lb/>
所宜况官吏師生糧塘里老以及通縣旄倪羣聚而觀<lb/>
<pb n="KR4h0116_WYG_036-7a"/>
地不足容邑侯因易以東門總收倉場即事畢經行此<lb/>
橋其地寛其方正父老歡呼咸曰百年因襲之弊一洗<lb/>
而新之遂改名迎春橋傅公又曰此盛事也不可無言<lb/>
以記其寔邑侯與諸僚佐謂予染指卜商之學徵言志<lb/>
之竊惟鄭子産以乘輿濟人於溱洧孟子譏其恵而不<lb/>
知為政若此橋之建舉之者邑侯也成之者傅公也二<lb/>
君子存公平正大之體而有紀綱法度之施所以集此<lb/>
數百年之事功不煦煦為仁鰓鰓為恵利澤及人真可<lb/>
<pb n="KR4h0116_WYG_036-7b"/>
書也他如福山唐墅小山湖橋皆常熟要津舊悉傾圮<lb/>
侯復次第鼎新均未有記亦缺典也兹併入記中以見<lb/>
侯之恵澤如水行地豈特一橋一事己哉邑侯姓楊名<lb/>
子器浙之慈溪人以名進士起家授知崑山高平常熟<lb/>
三縣今應召而起大用有期傅公名潮江右新喻世家<lb/>
奉命東南大興水利功業未量若治農官趙祥縣丞張<lb/>
翰楊明主簿郝尚質董資皆能贊襄惟謹可以書矣嗚<lb/>
呼後之視今亦猶今之視昔繼斯邑者尚當勿替引之<lb/>
<pb n="KR4h0116_WYG_036-8a"/>
是為記<lb/>
　迎春橋在東門<lb/>
　　　利往橋記　　　　　　　　錢公輔<lb/>
出姑蘇城南走五十里民屋數百間蕞然沙渚之上者<lb/>
今吳江縣也東湖之流寔貫城之中隔限南北横可以<lb/>
渡者今吳淞江也隐然長虹截湖跨江便來濟往安若<lb/>
履道者初作利往橋也橋本無有慶厯七年冬大理寺<lb/>
丞知縣事李問縣尉王廷堅嗟邑民之陋鮮慕學者将<lb/>
<pb n="KR4h0116_WYG_036-8b"/>
改立至聖文宣王廟侈大黌館以進延諸生呼富民譬<lb/>
曉以奉釋氏不若助縣官興學民始聽且駭居一日心<lb/>
曉意解歡然從命遂輸緡錢數百萬未幾詔禁郡縣不<lb/>
可新立學二人胥與謀曰民既從財既輸矣倘不能作<lb/>
一利事以便人吾何以謝百姓遂合傭僝工橋役興焉<lb/>
東西千餘尺市木萬計聞者異之沮議百端不兩月功<lb/>
忽大就即橋之心侈而廣之構宇其上登以四望萬景<lb/>
在目曰垂虹亭並橋之兩涯各翼以亭而表橋之名於<lb/>
<pb n="KR4h0116_WYG_036-9a"/>
其下使往而來者可指以稱曰此某橋也初縣城為江<lb/>
流所判民半居其東半居其西晨暮往來事無巨細<lb/>
必舟而後可故居者為不利縣當驛道川奔陸走者肩<lb/>
相摩櫓相接也卒然有風波之變則左江右湖漂泊無<lb/>
所故行者為不便及橋之成行者便而忘向所謂不便<lb/>
居者利而忘向所謂不利議者皆舌強不敢發噫賢人<lb/>
君子措一意興一役豈直為游觀之美登賞之樂哉往<lb/>
往有悦其景物清絶脱落人世者若居之利行之便則<lb/>
<pb n="KR4h0116_WYG_036-9b"/>
茫乎其莫稱也雖然湖光萬頃與天接白洞庭薦碧雲<lb/>
烟戰清月秋風夏囂滅埃斷牧謳漁吟喑嗚間發榜聲<lb/>
棹歌嘔啞互引後盼前睨千里一素是亦有足樂焉庭<lb/>
堅之字曰世美精敏沉毅顧其胸中不止乎佐一邑李<lb/>
丞仁厚通雅喜其有能而信從之視事幾數月塗巷室<lb/>
閭斬然一變若是橋利大功博可傳可記者餘固不可<lb/>
以一二書也余觀今世人平居燕議時孰不欲求位以<lb/>
伸道試縻以一職則曰職小位隘吾無以伸惟齷齪奉<lb/>
<pb n="KR4h0116_WYG_036-10a"/>
法保己之不暇若世美盡力其任不以小隘自繫者余<lb/>
未之見也始則欲設庠序恢教本使民知堯舜周孔之<lb/>
尊及詔條尼之遂能合財力興功利為永久之便其周<lb/>
旋進退無一不中於道噫豈常人而能至哉世美余友<lb/>
也欲余之文以信本末余嘗學春秋太史氏法乃書曰<lb/>
慶厯八年六月二十八日蘇州吳江縣初作利往橋成<lb/>
　　　吳江州重建長橋記　　　　　袁桷<lb/>
震澤東受羣川汪洋巨浸至吳江尤廣衍地為南北衝<lb/>
<pb n="KR4h0116_WYG_036-10b"/>
千帆競發駛風怒濤舂激噴薄一失便利卒莫能制唐<lb/>
刺史王仲舒築石隄以順牽挽宋慶歴八年邑宰李某<lb/>
始建長橋由是各捨舟以途來往若織水嚙木腐嵗不<lb/>
一葺葢為民病泰定兀年冬州判張君顯祖始涖事曰兹<lb/>
寔首政稽工程財莫知攸出當茂於民民有調役惟浮<lb/>
屠善計度長衢廣殿瞬息以具吾語諸衆有獲廣濟僧<lb/>
崇敬寔來敬言木為梁弗克支逺易以石其迄有濟參<lb/>
知政事黙古斯以督運至吳乃采其議周詢以籌首捐<lb/>
<pb n="KR4h0116_WYG_036-11a"/>
資以勸敬復曰作事謀始不可不慎有善士姚行滿嘉<lb/>
興人能任大工役必屈必委繪圗相攸經畫畢具咸服<lb/>
姚議於是參政委郡守郭侯鵬翼役未興丞相達爾罕<lb/>
公朝京師回道由吳江郡白橋議丞相曰吾必首倡即<lb/>
捐萬緡而府縣士民相胥以勸平章高公貫乃由湖廣<lb/>
江西來江浙乃属張均俾終是工杜侯真來守是土亦<lb/>
曰張之言然二年閏正月建橋明年二月橋成長一千<lb/>
三百尺有竒揵以巨石下達層淵積石既高環若半月<lb/>
<pb n="KR4h0116_WYG_036-11b"/>
為梁七十有二釃以剽悍廣中三梁為尺三百以通巨<lb/>
舟層䦨狻猊危石贔屭甃以文甓過者如席舊有亭名<lb/>
垂虹周遭嵯峨因名以増榮觀焉是役也敬師鳩徒輸<lb/>
財寔三之二贏財十萬復以為寳帶橋助姚總其綱張<lb/>
均首議出于政事有脗合而是州興役見知于丞相誠<lb/>
出大幸厥今運舟相聨驛使旁午咸曰丞相謀猷經逺<lb/>
張均美績由是得書将永無極繫之以詩<lb/>
茫茫禹甸昔隣于魚維四載功兹為具區有失其防群<lb/>
<pb n="KR4h0116_WYG_036-12a"/>
嗷喁喁曰維李侯構兹虹梁經始孔艱任負揚揚嵗老<lb/>
石泐臨履若驚張侯涖官飭我初政曰兹橋匪修涉者<lb/>
益病召維耆老貨布莫竟相國之來六轡徐徐詢行審<lb/>
宜以究以圖割其民錢俾民樂輸橋既成矣虹飛于江<lb/>
千柱承宇群流廻矼儼予層城爛其軒窗張君籌思相<lb/>
國成之彼清淨士式克承之千載永頼庸以銘之<lb/>
　　　吳江長橋銘<hi>有序</hi>　　　　　　釋大訢<lb/>
泰定間鹽官海溢江浙故相托歡公憂之有禱於天竺<lb/>
<pb n="KR4h0116_WYG_036-12b"/>
山謂予言比過吳江見僧作長橋不煩於官而工敏于<lb/>
事吾以萬緡助之又閲諸郡志若橋井道路昔之人悉<lb/>
委之僧豈僧有才智而不如耶吾以海患國縻其費民<lb/>
竭其力閔己之勞而羨彼之有成功也予復之曰古之<lb/>
繕修委之僧者非其才智有餘恐吏縁奸而工若賈不<lb/>
盡得其宜故託之僧亦權宜爾且事有人力而成之者<lb/>
有修諸人而仰成于天者是不可㮣論也今言者方興<lb/>
水利地道不寧公能用葢公之言治以清淨使民自安<lb/>
<pb n="KR4h0116_WYG_036-13a"/>
而何有于繕修哉公曰然既而政化大行言水利者亦<lb/>
罷而海循故道矣中外望公如曹參以相齊者相天下<lb/>
而公遽薨惜哉時公所見作橋者僧從雅師立總其役<lb/>
崇敬率衆以給其費居士姚行滿任勞以終事叅政黙<lb/>
古斯州判張顯祖倡義以贊成之橋若干尺費若干緡經<lb/>
始于泰定乙丑二月期年而成後九年州守徳濟哈雅<lb/>
作鉅閣奉觀音像于上以師立之徒永福居之復置田<lb/>
以繼其食他日從雅求記於予予以雅嘗從中峰于天<lb/>
<pb n="KR4h0116_WYG_036-13b"/>
目宜宏其教以拯夫三界之昬墊而為井為梁為筏之<lb/>
諭且不可得况拘拘從事于木石哉雖然道無不在為<lb/>
與無為中峰之教人如是崇敬敦篤好義度量廓然嘗<lb/>
交于予予又受知於托歡公故追憶其語而記其事系<lb/>
之以銘銘曰<lb/>
國之食貨資於東南郵傳星馳朝吳暮燕萬艘千騎水<lb/>
陸㑹同昔危而安今絶而通巖巖之石我礪我砥孰先<lb/>
履之相君至止君之憂民如援其溺輔以吾道乃煦乃<lb/>
<pb n="KR4h0116_WYG_036-14a"/>
翼天嗇其施天下痛之我心匪石敢負所知霖潦夜驚<lb/>
鼉吟風作我安如山禪定寂若寂而恒用人躋壽域于<lb/>
以闡教于以報國<lb/>
　　　重修垂虹橋記　　　　　　錢溥<lb/>
成化十有七年嵗在辛丑暮春之初重修垂虹橋成橋<lb/>
舊名長橋在吳江縣治東三里許泄太湖所滀三郡六<lb/>
縣之水注三江以入于海書所謂三江既入震澤底定<lb/>
是也然水無所洩必有震凌之患人失其濟必有阻溺<lb/>
<pb n="KR4h0116_WYG_036-14b"/>
之虞則是橋也寔據兩浙八閩之衝驛使檄遞者在焉<lb/>
南北興販者往焉葢要地也橋袤千有餘尺下開七十<lb/>
二洞跨鯨波之濶聳鰲背之峻人行其上苐見洞庭諸<lb/>
山出沒於烟霞縹緲之間而東駛諸海日夜不息此真<lb/>
勝境也歴嵗滋久崩隤日甚殆三之一行者病焉去年<lb/>
冬廵按御史高唐劉公魁過而見之召其治縣者修之<lb/>
工鉅費繁未易規復其邑有故義官屠晟之妻趙氏聞<lb/>
之撫其姑遺孤承宗嘆曰而父積鉅資以貽汝兄弟今<lb/>
<pb n="KR4h0116_WYG_036-15a"/>
汝兄弟己歿汝安能保其所有邪令孫壻周禋告于縣<lb/>
曰幸毋黷于官毋擾于衆願自為之庻揚夫名于不朽<lb/>
保㓜孫于有成于是縣達于公公且喜曰以一嫠婦若<lb/>
此非有烈丈夫志者不能宜令縣學官禮于其門奨勵<lb/>
之蘇衛指揮楊端董治之周禋則稟趙以酬應之鳩材<lb/>
庀工籌議克合乃出白金千餘兩經始於其冬不二月<lb/>
遄復其舊煥然維新乃請於公願立石以記述公曰吾<lb/>
聞春秋常事不書此修橋亦常事也奚容書獨以彼稱<lb/>
<pb n="KR4h0116_WYG_036-15b"/>
丈夫者多保利蔑義雖至死不悟而趙乃能之宜書以<lb/>
為積而不散者之勸趙亦遣禋謝曰婦人無聞惟公廵<lb/>
我東吳威聲義聞自足感人而興起焉非有所為而為<lb/>
之也余乃嘆曰此乃一事而數善并焉公能使民以義<lb/>
而加犬勸人之禮趙能捨財取義而存夫保㓜之仁况<lb/>
端與禋内外謀合上不負公之托下卒成趙之志皆得<lb/>
牽連書之使後之有事于斯橋者寧不視以為勸乎詩<lb/>
曰<lb/>
<pb n="KR4h0116_WYG_036-16a"/>
諸水牙湊滙成具區霪潦泛溢東海是趨輦石為梁横<lb/>
亘天衢軒豁呈露㒺測端倪垂虹中斷病涉艱虞繡衣<lb/>
使者不言自孚感兹孀婦善保其孤一揮千金惟新是<lb/>
圖坱坱修造廣袤範模龍翔虎伏玉砌金鋪工甫三月<lb/>
雨霽虹舒勢控山湖秀敓堪輿檄奏書傳如履坦途如<lb/>
矢斯直曽不少迂勒石告成有永不磨<lb/>
　　　長橋　　　　　　　　　　王安石<lb/>
三江五湖口地與天不隔日月所蔽虧東西𣺌然白漫<lb/>
<pb n="KR4h0116_WYG_036-16b"/>
漫浸北斗浩浩浮南極誰投此虹蜺欲濟兩間阨中流<lb/>
雜蜄氣䦨楯相承翼初疑神所為滅沒在頃刻晨興坐<lb/>
其上傲兀至中昃猶憐變化工不謂因人力今君持酒<lb/>
漿談笑顧賓客頗誇九州物壯麗此無敵熒煌丹砂柱<lb/>
璀璨黄金壁中間不慮始助我皆豪殖喟乎獨不可還<lb/>
當采民力<lb/>
　　　同前　　　　　　　　　　葉夢得<lb/>
長橋跨空水瀰漫北望登天去無岸洞庭自湧東西山<lb/>
<pb n="KR4h0116_WYG_036-17a"/>
驚濤忽起行人斷禹功十年在坤輿東南大浸惟五湖<lb/>
如何狂瀾不少限鐵馬萬騎翻長驅<lb/>
　　　吳江長橋　　　　　　　　王令<lb/>
老匠鐵手風運斤一挾刃入千山髠明堂有柱不見用<lb/>
此為炎地猶濟人西渚巨澤江海通陽侯屢溺驚濤風<lb/>
當道獨能支險阻更東安得與天窮莫比垂天紳莫比<lb/>
跨地帶渴龍乾死苦無鱗絶海失舟踏鯨背秦帝東游<lb/>
逐仙跡絫重肉多飛不得二州水隔不到山借得紫虹<lb/>
<pb n="KR4h0116_WYG_036-17b"/>
千萬尺平時塵土埋英雄吾亦棄劍來游東欲觀水盡<lb/>
朝宗海安得身乘破浪風為約他年可歸處獨倚䦨干<lb/>
不思去季鷹范蠡不足竒待吾為誦歸歟句<lb/>
　　　長橋　　　　　　　　　　吳及<lb/>
有客過津亭高歌願濯纓䦨干聚烟碧波浪捲秋聲蝀<lb/>
飲瀟湘渴龍游河漢横夕陽看不厭待看月華生<lb/>
　　　夜泊垂虹　　　　　　　　　孫元京<lb/>
螮蝀無晴雨横空不計年長身欺浪渺鉅力厭風顛懐<lb/>
<pb n="KR4h0116_WYG_036-18a"/>
古方聞笛題詩且住船飛鳴中夜雁何處得洲眠<lb/>
　　　月下游松江垂虹亭登長橋夜泊南岸口旦㳺<lb/>
　　　寧境禪院因成十絶呈君勉且寄子通<lb/>
　　　　　　　　　　　　　　　朱長文<lb/>
綵衣幾度醉江濱今日重來淚滿巾惟有舊詩存屋壁<lb/>
豈知投老負垂綸<lb/>
前哲臨流猛拂衣身違憂患是先機非才自合居閒曠<lb/>
不泛五湖何處歸<lb/>
<pb n="KR4h0116_WYG_036-18b"/>
雲動鑑中䨇槳飛天圍林外片帆歸䦨干倚遍日欲暮<lb/>
坐看丹霞生翠微<lb/>
人爭軒冕安在哉我愛烟霞歸去來魯望有靈還見笑<lb/>
更回城闕戀塵埃<lb/>
兩山映日磨蒼玉萬頃涵虛皺碧羅不㑹樂天猶近俗<lb/>
謾将弦管雜烟波<lb/>
長虹稳卧碧江心夢寐頻游覺莫尋歡友相逢清絶處<lb/>
酣歌一夕抵千金<lb/>
<pb n="KR4h0116_WYG_036-19a"/>
漠漠秋烟羃故園沉沉暮色暝漁船月華未出詩翁逺<lb/>
樂事人間少十全<lb/>
銀潢倒㵼入滄溟身近魚龍夜不驚鳴艣飛空孤雁過<lb/>
漁燈照浦一星明<lb/>
僧舎蕭踈竹葦間開軒處處面雲山詩家不及禪家樂<lb/>
坐卧湖光百慮閒<lb/>
江裏鱸魚味不羶江頭酒美滑如泉長橋為席雲為幕<lb/>
秖欠洪崖笑拍肩<lb/>
<pb n="KR4h0116_WYG_036-19b"/>
　　　同楊立之步月垂虹因寄章蘇州<lb/>
　　　　　　　　　　　　　　　沈典永<lb/>
萬頃澄江白玉寒金波留影動波瀾明時難賦離騷事<lb/>
獨墊綸巾夜倚䦨<lb/>
踏翻鰲背歩徘徊萬里青山一鑑開欲醉餘醅弔清影<lb/>
自憐非是謫仙才<lb/>
斑葉愁隨晩葉凋天涯牢落一身遥慿君莫惜松陵月<lb/>
且借江邉照寂寥<lb/>
<pb n="KR4h0116_WYG_036-20a"/>
　　　舟過垂虹　　　　　　　　何應龍<lb/>
垂虹橋下水連天一帶青山落照邉三十六陂烟浦冷<lb/>
鷺絲飛上釣魚船<lb/>
　　　過垂虹　　　　　　　　　姜䕫<lb/>
自作新詞韻最嬌小紅低唱我吹簫曲終過盡松陵路<lb/>
囘首烟波十四橋<lb/>
　　　長橋玩月　　　　　　　　陳逺<lb/>
世間八月十五夜何處樓䑓得月多不及吳江橋上望<lb/>
<pb n="KR4h0116_WYG_036-20b"/>
水晶宫殿揖嫦娥<lb/>
　　　長橋　　　　　　　　　　張元<lb/>
雲收霧霽水風髙百丈虹橋氣勢豪疑是玉龍藏爪距<lb/>
潛來江上看波濤<lb/>
萬頃平湖水接天湖光天色逺相連虹蜺截雨歸未得<lb/>
横在波心幾十年<lb/>
記得當年過此橋月明江上暑風消而今重到經行處<lb/>
空有湖光伴寂寥<lb/>
<pb n="KR4h0116_WYG_036-21a"/>
　　　垂虹晩望　　　　　　　　僧晦巖<lb/>
老眼青青望洞庭虹垂斷岸月初生滔滔橋下無情水<lb/>
不為吳王洗甲兵<lb/>
　　　垂虹橋　　　　　　　　　沈清女<lb/>
晚來移棹泊垂虹閒倚篷窗問釣翁為甚鱸魚低價賣<lb/>
年來朝市怕秋風<lb/>
　　　長橋　　　　　　　　　　揭希韋<lb/>
䨇虹鎖湖湖水長影揺洞庭呑三湘霜飛八月橘柚熟<lb/>
<pb n="KR4h0116_WYG_036-21b"/>
我欲打船聞水香晴天晩眺過湖曲歴歴逺樹波茫茫<lb/>
客中有懐不得盡無人同上三高堂<lb/>
　　　垂虹感慨　　　　　　　　葉廣<lb/>
垂虹橋頭浪如雪新築層城堅勝鐵長隄十里土花青<lb/>
盡是吳儂戰時血孤兒拾薪臨水渚學得楚歌并楚語<lb/>
仰觀飛矢在浮圖江水江雲駛如雨<lb/>
　　　松江長橋　　　　　　　　陳孚<lb/>
松江波萬頃橋倚碧雲端白鳥穿屏小青天落鏡寒夕<lb/>
<pb n="KR4h0116_WYG_036-22a"/>
陽明佛塔秋色老漁竿無限凴䦨意何時此掛冠<lb/>
　　　垂虹晩坐　　　　　　　　　成廷珪<lb/>
長橋戎馬後旗幟尚紛紛吳越東西隔江湖左右分荒<lb/>
哉皮學士去矣范将軍誰種千頭橘空山卧白雲<lb/>
　　　題垂虹亭　　　　　　　　　王逢<lb/>
長虹垂絶岸形勢壓東吳風雨三江合梯航百粤趨葑<lb/>
田連沮洳蛟室亂魚鳬私怪䲭夷子初心握伯圗<lb/>
　　　長橋　　　　　　　　　　薩都拉<lb/>
<pb n="KR4h0116_WYG_036-22b"/>
挿天螮蝀勢嵯峨截斷吳淞一幅羅江北江南連地脈<lb/>
人來人往渡天河龍腰撐出漁舟去鰲背高駝駟馬過<lb/>
橋上青山橋下水世人能見幾風波<lb/>
　　　吳江長橋　　　　　　　　李坦之<lb/>
架木為梁若路平朱䦨步步接空明江湖日夜流虹影<lb/>
城郭東西隔水聲賈舶聚橋朝作市戍樓撾鼓暮歸營<lb/>
三高祠畔垂楊柳撩亂春風弔古情<lb/>
　　　吳江石橋新成　　　　　　宋无<lb/>
<pb n="KR4h0116_WYG_036-23a"/>
五色何年補泬㵳百弓無地架瓊瑶老龍千尺卧寒玉<lb/>
雌霓半空横綵綃天路行看星象逼江濤怒息水犀囂<lb/>
騎鯨便欲超銀漢直踐台階挹斗杓<lb/>
　　　垂虹眺望戯作出入韻　　　高文度<lb/>
左右江湖雜帯地天開圗畫信豪雄吳淞潮漲天為岸<lb/>
林屋山高雲是峰上下炊烟生紫翠去來帆影亂空濛<lb/>
䦨干不厭頻來倚要豁平生芥蔕胸<lb/>
　　　垂虹　　　　　　　　　　富恕<lb/>
<pb n="KR4h0116_WYG_036-23b"/>
坤軸東南坼兩端巨靈擘華壓平川玉鯨偃蹇呑三峽<lb/>
彩影連蜷落九天有客吹簫明月下何人釀酒大江前<lb/>
䦨干三百風烟晩獨立蒼茫歌洞天<lb/>
　　　同前　　　　　　　　　　鈕麟<lb/>
老龍天半倚高寒氣壓三吳控百蠻江海水聲呑合璧<lb/>
東南地坼鎖連環玉䦨凴月天應近石洞藏雲夜不闗<lb/>
老我一雙題柱手釣鰲猶在五湖間<lb/>
　　　垂虹中秋對月　　　　　　蘇舜欽<lb/>
<pb n="KR4h0116_WYG_036-24a"/>
月晃長江上下同畫橋横截冷光中雲頭焰焰開金餅<lb/>
水面沉沉卧彩虹佛氏解為銀色界仙家多住月華宫<lb/>
地雄景勝言不盡但欲追隨乘晩風<lb/>
　　　垂虹亭詞　　　　　　　　蘇軾<lb/>
飛梁壓水虹影澄清曉橘里漁村半烟草嘆今來古往<lb/>
物換人非天地惟有江山不老　雨巾風帽四海誰知<lb/>
我一劍横空幾畨過按玉龍未斷月冷波寒歸去也林<lb/>
屋洞闗無鎖認雲屏烟障是吾廬任滿地蒼苔年年不<lb/>
<pb n="KR4h0116_WYG_036-24b"/>
掃<lb/>
　　　垂虹橋　　　　　　　　　劉斯立<lb/>
路隔横臨鳥倦飛行人恐犯女星機長虹出浪無冬夏<lb/>
老蜃浮空半是非兩岸履聲雲内合三州帆影月邉歸<lb/>
䦨干獨立秋風早豈待鱸魚始拂衣<lb/>
　　　同前　　　　　　　　　　林景熈<lb/>
地坼東吳海脈連畫橋兩道跨晴川彩翻河漢蛟龍國<lb/>
勢壓江湖蝃蝀天幾處征帆浮日月四州譙角隔江烟<lb/>
<pb n="KR4h0116_WYG_036-25a"/>
三高逺矣荒祠在一笛䦨干夕照邉<lb/>
　　　同前　　　　　　　　　　蘇轍<lb/>
六月長橋斷不收朱䦨初喜映春流虹腰宛轉三百尺<lb/>
鯨背參差十五舟入市樵蘇看絡繹歸家鹽酪免遲留<lb/>
病夫最與民同喜卯酉怱怱無復憂<lb/>
　　　長橋　　　　　　　　　　華翥<lb/>
何人㧞起蒼山根挾來壓住江流奔三四百尺斷虹影<lb/>
七十二灣新月痕玉䦨雨過蒼苔滑石洞舟行清水渾<lb/>
<pb n="KR4h0116_WYG_036-25b"/>
幾欲臨風又題柱恐驚司馬未招魂<lb/>
　　　泊垂虹　　　　　　　　　顧悳輝<lb/>
三江之水太湖東浪激輕舟疾若風白鳥羣飛烟樹末<lb/>
青山都在雪花中<lb/>
垂虹橋下新水生白龍廟前雪未晴大風挾帆過江去<lb/>
驚得沙鷗嘎嘎鳴<lb/>
江風吹帆忽數里野花笑日時獨行更須對雪開金盞<lb/>
要聽隣船搊玉箏<lb/>
<pb n="KR4h0116_WYG_036-26a"/>
　　　次韻　　　　　　　　　　郯韶<lb/>
洞庭之西湖水東客行三日上江風行行塞雁青天外<lb/>
箇箇輕鷗白浪中<lb/>
江上日日客愁生今朝春雪始放晴舟人捩柂看山影<lb/>
驚起中流鵞鸛鳴<lb/>
鸕鷀鸂鶒總多情蕩漾春江取次行日日沙頭候歸雁<lb/>
為郎彈得小秦箏<lb/>
　　　次韻　　　　　　　　　　陳基<lb/>
<pb n="KR4h0116_WYG_036-26b"/>
旭日初生積水東白頭波起鯉魚風洞庭西望平如掌<lb/>
七十二峰圗畫中<lb/>
無限客愁撩亂生春寒強半雨初晴烟波萬頃深無底<lb/>
彷彿鮫人織杼鳴<lb/>
誰是岑參兄弟情好竒長作渼陂行如今翻動江湖興<lb/>
月滿樓船聽按箏<lb/>
　　　垂虹<lb/>
出郭雨如注入舟天欲低飛梁跨雲渚嵽嵲亘長霓三<lb/>
<pb n="KR4h0116_WYG_036-27a"/>
江風水急五湖烟月迷夙昔䲭夷子扁舟此入齊<lb/>
　　　次韻泊舟垂虹倡和<lb/>
何年伐木架危橋鯨浪翻空白雨飄勢控三吳虹倒影<lb/>
氣呑七澤水通潮重淵有怪犀難照蔓草無名火不燒<lb/>
伯國黄金聞鑄像王門白玉想為標功成海上身先退<lb/>
膾熟江東興可邀嵗月幾何流水逝山川如舊古人遥<lb/>
鴻飛矰繳何由篡鶴去樊籠不可招浩蕩扁舟歸鑑曲<lb/>
寂寥方丈似中條越人尚以雞為卜楚俗相傳鵩類鴞<lb/>
<pb n="KR4h0116_WYG_036-27b"/>
自把文章論隐伏敢将交態較淳澆五湖烟景隨時異<lb/>
萬里風萍觸處漂却憶春暉樓上去為君裁取玉為簫<lb/>
　　　垂虹　　　　　　　　　　高啟<lb/>
行人脚底響波濤驅石神鞭是孰操影落蛟龍朝窟暗<lb/>
形垂蝃蝀暮天高烟中去憶䲭夷逺月下吟誇長史豪<lb/>
幾度憑䦨賞秋色鱸魚新買繫歸舠<lb/>
　　　長橋　　　　　　　　　　陶振<lb/>
道人置立半通仙鞭石平湖挿巨川晝鏁玉環輪影缺<lb/>
<pb n="KR4h0116_WYG_036-28a"/>
夜開金鏡月華圎萬邦冠冕行鼇背三島神仙出洞天<lb/>
最是晩來烟雨後浪花堆裏看龍眠<lb/>
　　　垂虹夜月　　　　　　　　周忱<lb/>
清波卧長橋深潭漾華月肅肅夜景澄微微天籟發幽<lb/>
人亭宇間鈎簾坐清絶<lb/>
　　　泊舟垂虹橋　　　　　　　劉珏<lb/>
買酒烹鱸敵暮寒垂虹橋上倚䦨干行人笑指詩翁嬾<lb/>
不向城中訪縣官<lb/>
<pb n="KR4h0116_WYG_036-28b"/>
　　　長橋晩興　　　　　　　　吳頥<lb/>
垂虹橋下波濤壯人在黿鼉背上行落日帆檣迴水驛<lb/>
春風鼓角動江城鮫人織杼潛蛟泣戍卒彎弓過鳥驚<lb/>
七十二峰波浪碧卧聽仙客紫鸞笙<lb/>
　　　垂虹橋　　　　　　　　　杜庠<lb/>
天垂螮蝀跨三吳橋上分明見畫圗七十二灣平作路<lb/>
萬千層浪直衝湖石䦨干外青山小蘆葦叢邉釣艇孤<lb/>
老我昔年題柱手舉杯今日醉蓴鱸<lb/>
<pb n="KR4h0116_WYG_036-29a"/>
　　　舟泊垂虹　　　　　　　　吳一鵬<lb/>
溪亭踈爽枕平波避暑初從此地過高塔風霜僧院古<lb/>
太湖烟水釣舟多試烹蓴菜知佳甚欲采蘋花奈晩何<lb/>
清玩茗杯成久坐月明隨處起吳歌<lb/>
　　　過長橋　　　　　　　　　朱寔昌<lb/>
浪起秋風萬頃花吳江一望太湖賒子胥謀畧原仇楚<lb/>
張翰功名尚憶家廟倚虹橋長卧水舟揺月棹逺侵沙<lb/>
不堪夜靜鳴孤鶴坐看牽牛憶嵗華<lb/>
<pb n="KR4h0116_WYG_036-29b"/>
　　　秋夜長橋遣興　　　　　　周仲仁<lb/>
長橋秋夜月華清共坐江頭楓樹鳴渺渺金波來萬里<lb/>
㳙㳙玉露落三更隔舟漁火明還滅傍晩山雲斷復生<lb/>
張翰扁舟何處是高歌尊酒一含情<lb/>
　　　垂虹晩眺　　　　　　　　吳復<lb/>
水落沙明露逺洲楚天萬里見飛鷗横空瑞氣張華劍<lb/>
浮世功名范蠡舟落日樓臺吹笛晚高風木葉下林秋<lb/>
青冥共展圖南翼肯學馮唐嘆白頭<lb/>
<pb n="KR4h0116_WYG_036-30a"/>
　　　夜泊垂虹聞笛　　　　　　謝常<lb/>
翦得柯亭碧玉枝誰家哀怨隔江吹玉闗風急飛霜早<lb/>
銀漢雲横月上遲停杼想應鮫淚滴倚䦨聼斷雁聲悲<lb/>
梅花一夕氷肌痩堪竝愁人獨立時<lb/>
　　　垂虹亭　　　　　　　　　孫覿<lb/>
宛宛白虹貫層梯出雲半乘雲來帝旁立侍玉皇案銀<lb/>
河經千里水接天漫漫一杯属明月俯見人影亂張公<lb/>
江海客坐嘯白鷗伴寥寥如清風一笑亦可喚明朝駕<lb/>
<pb n="KR4h0116_WYG_036-30b"/>
我軒挿羽流白翰行矣且勿驅來怪安石緩神光射斗<lb/>
南絢若金碧爛出門問何祥銅章付雷煥<lb/>
　　　同前　　　　　　　　　　陳瓘<lb/>
三年為吏住江濱重到江頭照病身滿眼碧波輸野鳥<lb/>
一蓑踈雨属漁人隨船曉月孤輪白入座羣山數㸃春<lb/>
張翰英靈應笑我緑袍依舊惹埃塵<lb/>
　　　同前　　　　　　　　　　米芾<lb/>
斷雲一葉洞庭帆玉破鱸魚霜破柑好作新詩寄桑苧<lb/>
<pb n="KR4h0116_WYG_036-31a"/>
垂虹秋色滿東南<lb/>
　　　同前　　　　　　　　　　陳珏<lb/>
高壓玉龍腰參差雁勢朝雄呑五湖濶平揖兩山嶢䦨<lb/>
檻中流出炎蒸白晝消暫來塵慮息那復日逍遥<lb/>
　　　夜宿垂虹亭舟中有感　　　　龎元英<lb/>
離家無數里客思便侵凌久撥爐無力頻翻被有稜孤<lb/>
蟾如得伴哀雁擬傷矰怪底寒清冽推篷露氣凝<lb/>
　　　垂虹亭　　　　　　　　　楊絳<lb/>
<pb n="KR4h0116_WYG_036-31b"/>
埀虹臨絶景仙隐寄人間遠水平呑野歸雲補斷山空<lb/>
明寛眼界透迥破天慳深羨鴟夷子扁舟竟不還<lb/>
　　　和韻　　　　　　　　　　陳武子<lb/>
行樂江亭上情彌天壤間舟譏王訪雪妓鄙謝登山佳<lb/>
致輸公擅清歡愧爾慳賔僚陪宴笑興盡莫輕還<lb/>
　　　同前　　　　　　　　　　祝乂<lb/>
冷浸三江碧青圍四面山帆歸烟浪杪人住水雲間風<lb/>
颭波聲碎虹垂雨意閒無端動歸興一棹喜輕還<lb/>
<pb n="KR4h0116_WYG_036-32a"/>
　　　垂虹亭　　　　　　　　　陳直卿<lb/>
西望洞庭突兀東連仙里人家笑指䦨干三百醉來就<lb/>
此乘槎<lb/>
　　　同前　　　　　　　　　　蘇舜卿<lb/>
氣象清雄天與鄰世間不合有埃塵擬将琴酌酬佳節<lb/>
只恐江山解笑人<lb/>
　　　同前　　　　　　　　　　丁謂<lb/>
悠悠風物四時新苒苒山屏萬古春多少江山人不看<lb/>
<pb n="KR4h0116_WYG_036-32b"/>
却來江上看行人<lb/>
　　　同前　　　　　　　　　　錢明逸<lb/>
千里波平瑟瑟風纎雲不解翳虛空素娥自有清光在<lb/>
上下清明一鑑中<lb/>
　　　同前　　　　　　　　　　李定<lb/>
一夢江湖三十年青山隐隐水漫漫當時把酒誰人在<lb/>
回首重來獨倚䦨<lb/>
　　　同前　　　　　　　　　　王琪<lb/>
<pb n="KR4h0116_WYG_036-33a"/>
紅橋跨浪二千尺橋上危亭在水心六月火雲燒萬里<lb/>
夜來風細似秋深<lb/>
　　　同前　　　　　　　　　　王毖<lb/>
長橋千步截江洄虹影隨波綵翠開誰與上皇傳信息<lb/>
定從此路入蓬萊<lb/>
　　　夜泊吳江宿垂虹亭　　　　戴良<lb/>
閃閃練月宵稜稜素秋節捨棹上孤亭臨江候歸客佳<lb/>
人殊未來幽意為誰適徘徊當夜半彷彿去天尺仰接<lb/>
<pb n="KR4h0116_WYG_036-33b"/>
銀河横俯照星緯逼直疑穹壤連豈有人世隔飄飄形<lb/>
若蛻眇眇思何極居然怯風露聊復就衾席亦既不成<lb/>
寐将何慰兹夕頼有同心人連牀語疇昔<lb/>
　　　垂虹亭　　　　　　　　　無名氏<lb/>
石橋翊翊如游龍上有亭子名垂虹飛梁横跨碧波上<lb/>
砥柱屹立洪濤中氣呑具區三萬頃目覧洞庭七十峰<lb/>
巖巒顯伏固非一江湖合勢遥相通醒心豐樂昔稱勝<lb/>
斯亭直與之相雄前年烽火亭燒燬刼灰徒逐東流水<lb/>
<pb n="KR4h0116_WYG_036-34a"/>
此邦壯觀己蕭條喜有孔侯復經始侯家清白素王孫<lb/>
葺舊補殘有倫理棟宇翬飛洲渚間窻扉輪奐烟雲裏<lb/>
廟貌三忠自侯建遺像肅然人敬企邦人士卒共樂成<lb/>
鼓舞歌詩頌侯美從今過客踏靈鰲盡説登臨氣象豪<lb/>
秋水芙蓉翻錦浪寒汀落日散金濤風帆沙鳥近隐見<lb/>
烟雲竹樹森相交個中景物吟不足空對山川送游目<lb/>
停杯聽我歌此曲并刀快剪吳淞緑<lb/>
　　　垂虹亭　　　　　　　　　倪瓚<lb/>
<pb n="KR4h0116_WYG_036-34b"/>
虚閣春城外澄湖暮色邉飛雲忽入户去鳥欲窮天林<lb/>
屋青西映吳淞碧左連登臨感時物快吸酒如川<lb/>
　　　垂虹晚眺　　　　　　　　柳貫<lb/>
山光自獻一螺青人立垂虹酒乍醒兩界星河涵倒影<lb/>
千家樓閣載浮萍欹檣側柁衝風勁密網疎罾刮浪腥<lb/>
正是鱸魚忘世味隨方我亦且笭箵<lb/>
　　　題垂虹亭　　　　　　　　劉致<lb/>
海神鞭石架穹窿突兀虛亭瞰碧空藻井動揺天上下<lb/>
<pb n="KR4h0116_WYG_036-35a"/>
彩虹拖㳫水西東貫通百粤連吳㑹流接三江究禹功<lb/>
周道於今坦如砥梯航喜與萬方同<lb/>
　　　垂虹亭秋日遣興　　　　　宋无<lb/>
滿袖玉皇香案烟綵蜺背上眺晴川紅黄霜樹珊瑚海<lb/>
黒白雲光玳瑁天𤣥圃空離樓十二玉墀對罷字三千<lb/>
吟毫醉蘸吳江水冩與騎鯨李謫仙<lb/>
　　　垂虹亭　　　　　　　　　僧仁裕<lb/>
珉玒陸續楚連蠻底定狂瀾萬馬還水府有門容棹入<lb/>
<pb n="KR4h0116_WYG_036-35b"/>
洞天無鎻許誰闗高空勒住黄金索滄海浮來碧玉環<lb/>
月夜江樓看蝃蝀長虬横卧翠濤間<lb/>
　　　同前　　　　　　　　　　周宻<lb/>
水國生涯一釣綸荻芽鱸膾四時新安知白首滄洲客<lb/>
不是三高行輩人<lb/>
岸草江花萬古春感今懐古最傷神不知一片垂虹月<lb/>
照却憑䦨幾許人<lb/>
　　　同前　　　　　　　　　　李繼本<lb/>
<pb n="KR4h0116_WYG_036-36a"/>
金尊緑酒蕩晴空花壓雲鬟舞袖紅莫唱何戡渭城曲<lb/>
銀筝嗚咽怨秋風<lb/>
　　　同前　　　　　　　　　　高啟<lb/>
泊舟登危亭江風墮輕幘空明入空眺天水如不隔日<lb/>
落震澤浦潮來松陵驛綿綿洲溆平莽莽蒹葭積憑䦨<lb/>
不敢唾下有龍窟宅帆歸雲外秋鳥下烟中夕欲炊菰<lb/>
米飯待月出海白喚起弄珠君閒吹第三笛<lb/>
　　　同前　　　　　　　　　　周南老<lb/>
<pb n="KR4h0116_WYG_036-36b"/>
虚亭架垂虹宛在水中沚江湖界左右䦨檻俯清泚踈<lb/>
簾動秋碧遥山凝暮紫慿虚際空濶應接殊未己漁歌<lb/>
忽互答聲落烟波裏扁舟去遥遥可是䲭夷子<lb/>
　垂虹橋在吳江縣東門外一名利往又名長橋宋慶<lb/>
　厯八年縣尉王廷堅以木為之東西長千餘尺中有<lb/>
　垂虹亭治平三年知縣孫覺重修至紹興間邉軍犯<lb/>
　淮有建議焚橋者郡守洪遵持不可而縣民亦相與<lb/>
　聚泣圯下不可焚遂止元泰定二年判官張顯祖復<lb/>
<pb n="KR4h0116_WYG_036-37a"/>
　甃以石下開七十二洞國朝洪武元年知州孔克中<lb/>
　正統元年廵撫侍郎周忱相繼修治成化十<hi>七年重</hi>
　修<lb/>
　　　仙里橋　　　　　　　　　張明達<lb/>
蓬島徒遼逺瑶池更渺茫波間有林屋只是此仙鄉<lb/>
　在縣治東世傳陳昉于此仙去故名下有仙人洞<lb/>
　　　庶寧橋<lb/>
比屋連甍棟居民庶且寧早來漁市散終日敗鱗腥<lb/>
<pb n="KR4h0116_WYG_036-37b"/>
　在縣治右元初改州又稱州橋<lb/>
　　　大明橋　　　　　　　　　劉嘉謨<lb/>
東望扶桑路迢迢幾萬程滄浪将盡處忽見日華生<lb/>
　　　萬頃橋<lb/>
巨浸莽無極聊為萬頃看世無黄叔度君試倚䦨干<lb/>
　　　定海橋<lb/>
昔日松江上潮翻定海來而今舊橋水不到半江回<lb/>
　　　甘泉橋　　　　　　　　　倪瓚<lb/>
<pb n="KR4h0116_WYG_036-38a"/>
松陵第四橋前水風急猶須貯一瓢敲火煮茶歌白苧<lb/>
怒濤翻雪小停橈<lb/>
　　　吳江第四橋阻風　　　　　　王逢<lb/>
虹梁雪灘光明滅風著岸脅氷鱗生空郵天晩亂木葉<lb/>
太湖日寒多雁聲馬周斗酒足自慰龜蒙扁舟有餘清<lb/>
囊中青錢不滿百聊買小鮮來就烹<lb/>
　又名第四橋其下水甚清冽在水品第四<lb/>
　　　新建大有橋記　　　　　　朱存理<lb/>
<pb n="KR4h0116_WYG_036-38b"/>
吳江縣治之東四十餘里地名莘塔旁有橋嵗久傾圮<lb/>
舊址僅存里人凌通慨行者之病涉也思欲新之而力<lb/>
有不逮乃告于鄉之巨室冀助成厥志承事郎周君惟<lb/>
敬慨然捐資助之其妻之祖母趙氏妻母周氏素皆好<lb/>
施聞之亦樂助焉趙嘗以白金千兩修縣城之垂虹橋<lb/>
義聲滿邑雖厚積而人以為難今兹舉也若易易然者<lb/>
凌君遂市石鳩工始於秋七月乙酉落成於九月壬午<lb/>
請予易其名復徴文為記予適至其所秋風澤國黄雲<lb/>
<pb n="KR4h0116_WYG_036-39a"/>
滿野得覩大有之年歡呼笑語聞于疆畝葢樂斯橋之<lb/>
成也因名之曰大有期以為嵗之兆也衆以為然又以<lb/>
為其鄉人之慶也鄉人之相率助君事欲堅久故君督<lb/>
視惟謹而功頗大所費出自君無吝宜其歸功於君誠<lb/>
為義舉也己予雖不文恐後人昧于興創之由故鑱石<lb/>
以記成化甲辰十月朔長洲朱存理性甫記并書篆<lb/>
　　　重建獬豸橋銘　　　　　　吳洪<lb/>
吳江尹侯陳君秉鈞來涖吾邑之三年政平而人愛悦<lb/>
<pb n="KR4h0116_WYG_036-39b"/>
邑衙之前有橋名州橋久圮行者病之侯乃以豐嵗勸<lb/>
衆有力者為之民不勞而功倐成恵于民也寔多其橋<lb/>
名未易也成化癸卯五月六日夜風雨交作侯二鼔就<lb/>
寐夢神衣冠偉然揖而進曰子為斯邑令一下車民無<lb/>
凍餒百廢具修是橋之建為民千祀之利也但橋名當<lb/>
易也吾為子告焉子嘗覽郡志乎是邑儀門舊有亭名<lb/>
獬豸廢久而名存子以斯亭名名橋不亦美乎侯答曰<lb/>
獬豸乃神羊能觸邪古人取以為御史章服之飾是邑<lb/>
<pb n="KR4h0116_WYG_036-40a"/>
鴻碩顯榮之多将兆于兹也神人聞之大笑而去侯覺<lb/>
驚異筆其説以書來京屬予銘之予邑人也知侯為詳<lb/>
侯以鄉貢進士除是官有清白操毅然有為人不可干<lb/>
志在為民省力屢遇威權不少避侯之大節不可及矣<lb/>
士論偉之咸以逺大望侯也况今聖天子簡賢任使凡<lb/>
在郡邑有異能者悉詔補侍御侯之建橋而神假夢如<lb/>
此固為吾邑之禎侯之超遷将先兆於兹乎神之靈不<lb/>
妄也今特為銘以鑱諸石使後人知是橋之名由兹而<lb/>
<pb n="KR4h0116_WYG_036-40b"/>
立是橋之建由侯而始侯之澤兹邑将與橋同久矣肇<lb/>
工於成化十八年十二月畢工於成化十九年三月侯<lb/>
名秉鈞字堯弼銘曰<lb/>
猗歟吳江鉅於吳東陳侯之來憂民若恫室家胥悦嵗<lb/>
屢獲豐乃鑿白石乃建飛虹民不告勞千夫卒從神乃<lb/>
假夢話言從容有亭獬豸載郡志中乃為神羊一角如<lb/>
龍無邪不觸無佞不攻易以名橋足振儒風侯乃稽首<lb/>
禎兆是崇橋由此名沄沄朝宗乃期是邑俊髦烈轟致<lb/>
<pb n="KR4h0116_WYG_036-41a"/>
身執法接武登庸孤忠直節咸躋於公我侯超擢兆先<lb/>
此逢神之嘉兹亦罔有窮<lb/>
　　　登平望橋作　　　　　　　顔真卿<lb/>
登樓試長望望極與天平際海蒹葭色終朝鳬雁聲近<lb/>
山猶<hi>一作全</hi>彷彿逺水忽微明更覽諸公作題髙知姓名<lb/>
　<lb/>
　<lb/>
　<lb/>
<pb n="KR4h0116_WYG_036-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻三十六<lb/>
</p>
<p>
</p>
  </div>
<div>
                <head>吳都文粹續集巻三十七</head>
    <p>
<pb n="KR4h0116_WYG_037-1a"/>
欽定四庫全書<lb/>
　吳都文粹續集巻三十七　　明　錢榖　撰<lb/>
　　市鎮　墳墓<lb/>
　　　木瀆道中風雨雷震大作　　范成大<lb/>
惡風奔雲何壯哉溪水欲立山欲摧石㟁迸裂纜邉樹<lb/>
胡牀動揺船底雷靈巖塔後雨脚挂胥口廟前浪花来<lb/>
篷漏衣沾不足惜酒缾傾側愁空罍<lb/>
　木瀆去縣西南三十里<lb/>
<pb n="KR4h0116_WYG_037-1b"/>
　　　光福塘上<lb/>
指㸃炊烟隔𣺌茫午餐應可寄前莊鷄聲人語小家樂<lb/>
木葉草花深巷香春去巳空衣尚絮雨来何晚稻初芒<lb/>
秪今農事村村急第一先陂貯水塘<lb/>
　　　登光福鳯岡　　　　　　　吳寛<lb/>
昔年曾學登山法縱步不憂山石滑舍輿竟上鳯岡頭<lb/>
趂此涼風當晩發逺山朝臣抱牙笏近山美人盤鬒髪<lb/>
我身如在巨海中青浪低昂出復沒山下人家成市㕓<lb/>
<pb n="KR4h0116_WYG_037-2a"/>
家家炊烟起曲突梅林屋宇遥隠見一似野鳥巢木末<lb/>
寺僧見山如等閒翻怪羣山競排闥偶凭高閣發長嘯<lb/>
笑我胡為躡石鉢夕陽滿目波洋洋西望平湖更空濶<lb/>
山靈為我報水仙預設清冷供酒渇吳人非不好登山<lb/>
一宿山中便愁殺扁舟連夜泊湖口舟子長篙未須刺<lb/>
懶逰已笑斯人騃狂逰不學前人達若邪雲門在於越<lb/>
何必青鞵并布襪<lb/>
　光福鎮在縣西五十里<lb/>
<pb n="KR4h0116_WYG_037-2b"/>
　　　泊横塘　　　　　　　　　倪瓚<lb/>
山寺㣲茫深渡寒烟蒼莽横塘杖梢自挑村酒船頭猶<lb/>
帶漁郎<lb/>
　　　過横塘　　　　　　　　　吳寛<lb/>
夏半横塘風日多畫船載酒壓晴波高田得雨皆秔稻<lb/>
長蕩翻雲盡芰荷未必他年成故事也須隨處結行窩<lb/>
悠悠十里城西路此是登山第一歌<lb/>
　横塘鎮去縣西南十三里有横塘風景特勝<lb/>
<pb n="KR4h0116_WYG_037-3a"/>
　　　甫里　　　　　　　　　　高啓<lb/>
長橋短橋楊栁前浦後浦荷花人㸔旗出酒市鷗送船<lb/>
歸釣家風波欲起不起烟日將斜未斜絶勝苕中剡曲<lb/>
金虀玉鱠堪誇<lb/>
唼唼緑頭鴨鬭翻翻紅尾魚跳沙寛水淺江穏栁短莎<lb/>
長路遥人爭渡處斜日月欲圓時大潮我比天隨似否<lb/>
扁舟醉臥吹簫<lb/>
　　　懐甫里　　　　　　　　　倪瓚<lb/>
<pb n="KR4h0116_WYG_037-3b"/>
笻竹依依故里石刋翰墨糢糊龎公力田二頃拾遺扁<lb/>
舟五湖<lb/>
　甫里去長洲縣東四十里俗名角直浦<lb/>
　　　許市　　　　　　　　　　方回<lb/>
太湖晩山雨白鳥去𡨕𡨕古冢多無後荒祠豈有靈異<lb/>
峰巉石骨逺樹聳人形兵革已甦息廢田蒲稗青<lb/>
　　　滸溪　　　　　　　　　　姚廣孝<lb/>
青山兩㟁分夕渡舟横口夏雨欲生蓮秋風先到栁聲<lb/>
<pb n="KR4h0116_WYG_037-4a"/>
殘烟寺鐘香餘茒店酒相見無别人唯逢耕釣叟<lb/>
　　　滸墅送别劉貟外　　　　　胡纘宗<lb/>
去年送客菊初栽今年送客菊全開鄧尉雨晴花造次<lb/>
穹窿雲淨鶴徘徊功名礌礌還堪疏詞賦翩翩亦可裁<lb/>
把酒别君君且醉感時休上鳯凰臺<lb/>
　舊說許市去縣西北三十五里一名滸墅詳見古迹<lb/>
　民居水際農賈襍處為一大鎮舊有廵司急遞舖景<lb/>
　泰中置鈔關於此<lb/>
<pb n="KR4h0116_WYG_037-4b"/>
　　　陸墓　　　　　　　　　　韓奕<lb/>
楊栁郭西門人家水上村豐年隨處樂生聚向来繁晩<lb/>
飯蓴全滑村沽酒半渾逢人詢舊俗喬木幾家存<lb/>
　陸墓去縣北二十里因宣公墓在焉<lb/>
　　　舟經荻扁阻風王抑夫田舍　　吳寛<lb/>
嵗暮江村落日懸誰家漁網設平田岸頭行客訟風伯<lb/>
堂上主人疑水仙斗酒急呼聊慰藉扁舟欲去重留連<lb/>
荒溪白屋炊烟少縣吏那堪横索錢<lb/>
<pb n="KR4h0116_WYG_037-5a"/>
　荻扁在十七都鶡冠子云四里曰扁<lb/>
　　　尹山　　　　　　　　　　陳基<lb/>
人傳周吉甫遺基在勾吳蕭條入墟里泱莽帶烟蕪豈<lb/>
伊姬臣裔散落在江湖負米林丘下客非隐者徒<lb/>
　尹山去縣東南十里<lb/>
　　　滯雨夜泊相城寄陳孟賢　　徐有貞<lb/>
江風吹雨阻行舟薄暮孤村且暫留回首那堪望君處<lb/>
白雲只在水西頭<lb/>
<pb n="KR4h0116_WYG_037-5b"/>
　　　相城訪沈啟南　　　　　　伊乘<lb/>
此日初登君子堂幾回快覩徳星光畫圖神品驚當代<lb/>
詩法名家逼盛唐雲煖石田生玉徧烟晴溪樹對門長<lb/>
不才生忝十年後杖履甘隨老故鄉<lb/>
　　　再往相城忘路誤經湖中<lb/>
渚禽格格樹蒼蒼暝色湖光接混茫始信桃花春岸水<lb/>
仙源回首誤漁郎<lb/>
　　　行次相城有感　　　　　　王鏊<lb/>
<pb n="KR4h0116_WYG_037-6a"/>
幾年約兹逰為訪石田叟石田今已亡不使此言負相<lb/>
知三四人挐舟過湖口行行抵相城自夘將及酉四顧<lb/>
何茫然天水合為藪茒屋幾人家荒蒲與衰栁本来魚<lb/>
鱉宫自合鷗鷺有始田者為誰餒也非自取有司事征<lb/>
求亡者逾八九念此為彷徨獨立延佇乆作詩當風謡<lb/>
以告民父母<lb/>
　相城去縣東北四十里<lb/>
　　　許浦按教水軍　　　　　　陳造<lb/>
<pb n="KR4h0116_WYG_037-6b"/>
萬竈連連儼舊屯朝来喜氣襲人温固知除器須平日<lb/>
政復投醪亦至恩帝綍函春周壘壁使星回耀照和門<lb/>
文經武緯君王聖汗簡須知紀治原<lb/>
　　　許浦鎮　　　　　　　　　周霞賔<lb/>
形勢東南地兵戈阻隔時樓船張水陣幕府壯行麾江<lb/>
口衝寒急潮頭應月遲空存舊營樹夜夜海風吹<lb/>
　許浦鎮去常熟縣東北七十里思政鄉宋紹興置鎮<lb/>
　及水軍寨<lb/>
<pb n="KR4h0116_WYG_037-7a"/>
　　　湖莊即事　　　　　　　　吳堂<lb/>
十五嫁来時東墻桑壓枝早禾低處熟盛飯滿花瓷自<lb/>
從潦為沴常見水平隄燒桑餉東菑桑濕火力衰兒飢<lb/>
苦啼晝車踏我足胝東圩苗泛青西圩𣺌瀰瀰云是連<lb/>
夜雨海潮漫前陂出門搔首望嵗計嗟安支不愁寒與<lb/>
飢但愁官租遲<lb/>
　湖莊市在二都<lb/>
　　　夕次同川　　　　　　　　李繼本<lb/>
<pb n="KR4h0116_WYG_037-7b"/>
鴉噪晩涼天新晴景豁然栁橋通水市荷港入湖田鷺<lb/>
影沙頭月人烟渡口船相過又相别書到是明年<lb/>
　　　同里　　　　　　　　　　倪瓚<lb/>
依㣲同里接松陵緑玉青瑶波繚縈為咏江城秋草色<lb/>
獨行烟渚暮鐘聲黄香宅裏留三宿甫里門前過幾程<lb/>
借書市藥時来往不向居人道姓名<lb/>
　　　同里懐元用<lb/>
一水東西雲窈窕幾家楊栁木芙蓉齋居出入無人到<lb/>
<pb n="KR4h0116_WYG_037-8a"/>
屐齒經行破蘚封密竹窗虚秋半雨楓林寺逺日沉鐘<lb/>
寄詩為道長相憶想亦依依念去蹤<lb/>
　　　夕次同川　　　　　　　　姚廣孝<lb/>
長江逺接天一望一茫然夕靄迷沙樹寒鴉落渚田林<lb/>
香通佛寺㟁語到商船野路偏難識經逰况隔年<lb/>
　　　重過同川　　　　　　　　韓奕<lb/>
攜家曾此避兵塵川上花開幾度春頭白重来如故里<lb/>
㸔花應少舊時人<lb/>
<pb n="KR4h0116_WYG_037-8b"/>
　同里鎮去吳江縣十六里在二十六都有廵檢司稅<lb/>
　課局<lb/>
　　　平望蚊子　　　　　　　　吳融<lb/>
天下有蚊子候夜噆人膚平望有蚊子白晝来相屠不<lb/>
避風與雨羣飛出菰蒲擾擾蔽天黑雷然隨舳艫利觜<lb/>
入人肉㣲形紅且濡振篷亦不懼至死貪膏腴舟人敢<lb/>
停棹陸者亦疾趨南北百餘里畏之如虎貙噫嘻天地<lb/>
間萬物各有殊陽者陽為任隂者隂為徒蚊蚋是隂物<lb/>
<pb n="KR4h0116_WYG_037-9a"/>
夜從喧墻隅如何正曦赫呑噬當通衢人筋為爾斷人<lb/>
力為爾枯衣巾穢且甚盤饌腥有餘豈是陽徳衰不能<lb/>
使消除豈是有主者此鄉宜毒荼吾聞蛇與螫避之則<lb/>
無虞吾聞蠆有毒見之可疾驅唯是此蚊子逢人皆病<lb/>
諸江南夏景好水木多蕭疎此中震澤路風月彌清虚<lb/>
前後幾来往襟懐曾未舒朝幾䝉襞積夜仍跧蘧蒢雖<lb/>
然好吟嘯其奈難踟蹰人生有不便天意當何如誰當<lb/>
假羽翼直上言洪鑪<lb/>
<pb n="KR4h0116_WYG_037-9b"/>
　　　平望驛　　　　　　　　　張祐<lb/>
一派吳興水西来此驛分路遥經幾日身去是孤雲雨<lb/>
氣朝忙蟻雷聲夜聚蚊何堪秋草色到處重離羣<lb/>
　　　平望驛寄吳興徐使君𤣥之<lb/>
故人為作郡百里到吳興藻思江湖滿公平道路稱包<lb/>
山方峻直霅水况澄清佇聴司空第遥知下詔徴<lb/>
　　　平望驛感先輩<hi>李從實周錤二故人</hi>　　李郢<lb/>
蘆葦風多驛堠長昔年攜手上河梁青雲才子鴛鴦季<lb/>
<pb n="KR4h0116_WYG_037-10a"/>
白石山人芝术香驊驥欲陪先道路大川斯濟戢舟航<lb/>
少㣲星動桂枝發重整孤㠶過水鄉<lb/>
　　　過平望　　　　　　　　　顔真卿<lb/>
茫茫菰艸平如地𣺌𣺌長堤曲似城日暮未知投宿地<lb/>
逢人便向問前程<lb/>
　　　邂逅劉公尤於平望　　　　蘇舜欽<lb/>
昔别蘋初生離謳發清商契濶幾何時遷轉尤在梁我<lb/>
亦宦逰者吳㑹非故鄉三考一瞬息扁舟此尚羊邂逅<lb/>
<pb n="KR4h0116_WYG_037-10b"/>
通夕語弭楫水中央淡影月照户清音雁南翔攄意良<lb/>
未盡詎及羅酒漿予去尚千里道路阻且長﨑嶇慎所<lb/>
歴無令馬𤣥黄<lb/>
　　　過平望　　　　　　　　　范成大<lb/>
寸碧闖高浪孤墟明夕陽水栁揺病緑霜蒲蘸新黄孤<lb/>
嶼乍舉網蒼烟忽鳴榔波明荇葉顫風熟蘋花香鷄犬<lb/>
各村落蓴鱸近江鄉野寺對客起樓隂濯滄浪古来離<lb/>
别地清詩斷人膓亭前舊時水還照雙鴛鴦<lb/>
<pb n="KR4h0116_WYG_037-11a"/>
　　　平望道中　　　　　　　　王惲<lb/>
今日風日好舟行喜清和吳江抵嘉興逺不百里過解<lb/>
衣坐篷底閒聴吳儂歌大艑從東来帆檣鬱嵯峨云是<lb/>
淮海公赴召躭㣲疴蒼皇不少住進棹如飛梭物情忌<lb/>
太盛從者不得多尚餘蔽川載意氣溢兩河有懐陶朱<lb/>
公伯業刋不磨功成委之去敝屣與棄蓑左頋萬金槖<lb/>
右頋西施蛾可想不可見五湖𣺌烟波<lb/>
　　　平望　　　　　　　　　　陳基<lb/>
<pb n="KR4h0116_WYG_037-11b"/>
下田不憂旱高田正宜雨四野已足霖三吳復無暑盂<lb/>
酒及豚蹄盤羞及鷄黍擊鼓樂社翁燒燈御田租<lb/>
　　　泊平望弔𤣥真子　　　　　孫銳<lb/>
仙非勝地仙不昇地非仙跡地不靈古今絶勝天下景<lb/>
多為羽客梯雲軿松江之南平望驛千古清名垂載籍<lb/>
遺基廢井雖不存依舊湖光接天碧我聞在昔張𤣥真<lb/>
平生活計一釣綸浮家汎宅戯人世龜魚為友蒹葭隣<lb/>
故人分符刺苕水東逰歴遍溪山美翩然聨璧至此鄉<lb/>
<pb n="KR4h0116_WYG_037-12a"/>
回視塵寰如敝屣酒酣水戯身甚輕席行水面同舟聲<lb/>
祥雲瑞鶴歘然至汎此凌空歸太清西塞山邉飛白鷺<lb/>
其間儘有朝元路緑蓑平日恣遨逰何忍臨岐弗相頋<lb/>
爭知萬頃玻璃中清都紫府遥相通故来成此一竒事<lb/>
欲將名姓傳無窮風帆過後沙鳥墜靈跡雖存人不記<lb/>
白蘋紅蓼自爭妍誰識此為真福地何人好事能揮金<lb/>
結廬繪像湖之隂寒泉一盞薦秋菊往来不負詩人心<lb/>
𤣥真今在天何處獨立河梁望飈馭丹臺玉籍若相容<lb/>
<pb n="KR4h0116_WYG_037-12b"/>
携手乘風共歸去<lb/>
　　　平望亭　　　　　　　　　瞿衡<lb/>
懶於篷底閱青編来坐亭前一鏡天識我鷗閒如舊日<lb/>
問人鶯鬭莫知年半竿落日收漁網幾樹春風繫客船<lb/>
邂逅花邉須酌酒囊中賸有賣詩錢<lb/>
　　　平望夜泊　　　　　　　　僧蕉室<lb/>
風靜寒塘起暮烟數聲秋雁客程前湖波東下青山盡<lb/>
客路南来綵鷁連伯國城空惟燐火升仙祠古有題篇<lb/>
<pb n="KR4h0116_WYG_037-13a"/>
夜深何處漁歌發明月蘆花野水邉<lb/>
　　　泊平望　　　　　　　　　僧道原<lb/>
計程息勞牽日晩江路永連檣如有待聚泊就村井沙<lb/>
明鷗羣回月出人語靜心清獨不寐况乃風露冷因思<lb/>
往来客終日困馳騁得非衣食驅無乃縁造請吾人方<lb/>
外士素志慕箕潁胡為渰水宿混迹問鼃黽丈夫别有<lb/>
念此意誰得領人生未聞道如何卧烟景<lb/>
　　　過平望　　　　　　　　　張觀<lb/>
<pb n="KR4h0116_WYG_037-13b"/>
喚醒江鷗夢舟行認洞庭石橋浮半月漁火㸃殘星驛<lb/>
路三千客春風十里萍逢山青未了回首又長亭<lb/>
　　　過平望　　　　　　　　　陶振<lb/>
平望橋東倚畫舟江天空濶稱𡨕搜瀰漫烟樹村墟晩<lb/>
浩蕩雲濤澤國秋户繞鴨䦨開驛舍旗揺雉尾見譙樓<lb/>
聖恩優老身康健許着羊裘狎海鷗<lb/>
　　　平望八景　　　　　　　　俞睦<lb/>
雨過南湖水更寛琉璃影裏月光寒雙鶯一去無踪跡<lb/>
<pb n="KR4h0116_WYG_037-14a"/>
夜夜惟㸔浴素鸞<hi>鶯湖夜月</hi>
樹色依㣲欲曙天一㾗殘月墮江烟鶯湖西畔前朝寺<lb/>
惟有鐘聲落釣船<hi>殊勝鐘聲</hi>
蘆荻蕭蕭起晩風行人從此挂歸篷遥㸔隔浦含烟樹<lb/>
尚帶殘陽一抹紅<hi>逺浦歸帆</hi>
畫棟翬飛聳碧空湘簾高捲綠楊風吳山霅水無窮趣<lb/>
都在凭䦨一望中<hi>驛樓覽勝</hi>
當年于頔刺湖州曾築長隄捍逆流兩㟁曉風楊栁緑<lb/>
<pb n="KR4h0116_WYG_037-14b"/>
王孫得意騁驊騮<hi>頔塘躍馬</hi>
桃花流水鱖魚肥之子仙逰尚未歸留得青山苔石在<lb/>
行人錯認綠蓑衣<hi>𤣥真仙跡</hi>
溪橋酒店繫垂楊好鳥多情喚客嘗最愛春風初起處<lb/>
一簾疎雨杏花香<hi>溪橋酒店</hi>
幾家茅屋住烟村桑柘重重綠映門昨夜鶯湖初雨過<lb/>
漸㸔新漲入籬根<hi>茅屋桑村</hi>
　平望鎮去縣東南四十里在二十四都有平望驛廵<lb/>
<pb n="KR4h0116_WYG_037-15a"/>
　檢司<lb/>
　　　震澤别業自遣　　　　　　陸龜䝉<lb/>
數尺㳺絲墮碧空年年長是惹春風爭知天上無人住<lb/>
亦有春愁鶴髮翁<lb/>
　　　震澤道中　　　　　　　　王原杰<lb/>
村市蕭條數十家扁舟夜泊傍蘆花江空嵗晩歸心切<lb/>
水逺山長去路賖帶水野田鳴落雁連雲烟樹繞昬鴉<lb/>
勞生徒負燈窗志只合西園學種瓜<lb/>
<pb n="KR4h0116_WYG_037-15b"/>
　　　春過震澤留别<hi>智愚隠蘇昌齡</hi>　　　　謝應芳<lb/>
松江太湖春水生湖上白鷗尋舊盟逺公沽酒壯行色<lb/>
坡老賦詩言别情燕子日長書屋靜栁花風颺釣絲輕<lb/>
相過不負青山約一棹夷猶兩日程<lb/>
　　　震澤分題送李内翰　　　　周鼎<lb/>
湖上雨晴添綠波郎船將發唱吳歌誰知三萬六千頃<lb/>
不及儂愁一半多<lb/>
野老乘舟自打橈閒㸔翡翠戯蘭苕連山不斷南山口<lb/>
<pb n="KR4h0116_WYG_037-16a"/>
曲水廻通抵近橋<lb/>
太湖東去水相通大浪掀天難使篷今夜且来洲裏宿<lb/>
明朝又怕日高風<lb/>
　震澤鎮去縣西南九十里在十都有廵檢司<lb/>
　　　過梅堰<hi>在二十都</hi>　　　　　　　陸龜䝉<hi>一作務觀</hi>
春行霧雨暗衡茒兒女隨宜治酒肴便覺此身如在蜀<lb/>
　一盤籠餅是豌巢<lb/>
　　　過八赤遇雨<hi>在三都</hi>
<pb n="KR4h0116_WYG_037-16b"/>
勝事營居觸事竒酒甘泉滑鱸魚肥松江好處君須記<lb/>
風靜長江雪落時<lb/>
　　　宿庉村<hi>在廿七都</hi>　　　　　　　僧北澗<lb/>
秋風寄衰栁此景亦蕭然月落牛方飲舟行雁未眠蓑<lb/>
衣無吏習茒屋有詩禪村僻人家少烟空水接天<lb/>
　　　栁胥暮歸<hi>在二都</hi>　　　　　　　姚廣孝<lb/>
歸城心欲速短艇夜還乘僧寺烟中磬漁家水際燈遥<lb/>
天昬訝靄高樹聳疑陵隔㟁山偏好徐㸔想舊登<lb/>
<pb n="KR4h0116_WYG_037-17a"/>
　　　寓栁溪感懐　　　　　　　陶振<lb/>
漂泊東南萬里船故鄉回首白雲邉慈親白髮三千丈<lb/>
客子貂裘二十年韓信每朝常寄食張衡何日賦歸田<lb/>
不堪腸斷思鄉處風雨瀟瀟暗海天<lb/>
　　　車溪道中<hi>在二十三都</hi>　　　　　　僧善住<lb/>
葦白茒黄溪水清倚篷閒㸔浪鷗輕板橋横處人家小<lb/>
修竹參天落照明<lb/>
客裡蹉跎嵗欲䦨水邉楊栁尚平安夜来已作還鄉夢<lb/>
<pb n="KR4h0116_WYG_037-17b"/>
滿目西風客棹寒<lb/>
　　　仲雍墓　　　　　　　　　周霞賔<lb/>
虞墓東山頂岐州萬國西人皆憐伯仲心實似夷齊海<lb/>
水龍無害蠻花鳥自啼寂寥懐古意文葆見遺黎<lb/>
　　　同前　　　　　　　　　　傅良玉<lb/>
仲雍古冢已丘墟冢上閒雲日巻舒奠薦不聞陳簠簋<lb/>
芟夷端合禁樵蘇杜鵑啼血春風老狡兔穿塋夜月孤<lb/>
過客無勞增悵惘至今讓徳重勾吳<lb/>
<pb n="KR4h0116_WYG_037-18a"/>
　　　同前　　　　　　　　　　王賔<lb/>
斷髮文身正隠時清高裏面有權宜空山葬處惟荒草<lb/>
到處人来必拜之<lb/>
　　　訪仲雍墓　　　　　　　　吳訥<lb/>
虞仲隨伯氏冺跡逃荆蠻至今仲雍處猶自稱虞山遺<lb/>
跡邈難尋廢冢留山間鄉邑失開陳嵗逺埋荒菅賤子<lb/>
忝末裔有淚自澘澘誰為禁樵牧陳辭扣天關<lb/>
　　　同前　　　　　　　　　　鄭東<lb/>
<pb n="KR4h0116_WYG_037-18b"/>
野鼠穿黄穴遺封百草深死無歸國夢人識逸民心巒<lb/>
樹冬逾碧江猨夜亦吟海虞山上月梅里共沉沉<lb/>
　　　同前　　　　　　　　　　周師敬<lb/>
賢哉虞仲氏讓國来荆蠻㫁髮文其身之死不復還孤<lb/>
冢鬱峨峨屹立山之間高風播宇宙邈矣誰能攀青山<lb/>
得以名萬古永不刋<lb/>
　吳仲雍墓吳地記曰在常熟縣西虞山上與言偃冢<lb/>
　並列寰宇記曰虞山有仲雍齊女墓<lb/>
<pb n="KR4h0116_WYG_037-19a"/>
　　　吳王闔閭墓　　　　　　　張伯玉<lb/>
東客往来過虎丘橘花渡口維扁舟闔閭宫殿不可見<lb/>
但見古墓寒颼颼憶昔吳王全盛日水犀十萬横吳鈎<lb/>
楚山既掘荆人冢越壘仍將勾踐囚豈謂西施能破國<lb/>
誰知麋鹿上臺逰惟有吳王在時月夜深閒照劍池秋<lb/>
　　　同前　　　　　　　　　　高啟<lb/>
水銀為海接黄泉一穴曾勞萬卒穿謾說深機藏盗賊<lb/>
難令朽骨化神仙空山虎去秋風後廢榭烏啼夜月邉<lb/>
<pb n="KR4h0116_WYG_037-19b"/>
地下應知無敵國何須深葬劍三千<lb/>
　　　同前　　　　　　　　　　周南老<lb/>
穿土鑿山骨積壤崇林丘黄腸錮銅槨玉鳬浮汞溝金<lb/>
精来踞虎瑞兆符眠牛生維寳莫邪于焉殉純鈎池空<lb/>
因劍名寒碧澄隂湫高深胡足恃曷用智力求<lb/>
　　　同前　　　　　　　　　　陳毓<lb/>
下穿老骨瘞銅棺要使先王體魄安金虎氣消天地老<lb/>
玉龍光射斗牛寒蓬科有恨埋千載麥飯何人奠一盤<lb/>
<pb n="KR4h0116_WYG_037-20a"/>
休笑子胥無葬所古今廟食拜衣冠<lb/>
　　　干將墓　　　　　　　　　高啟<lb/>
干將善鑄劍劍成終殺身吳伯亦遂亡神物豈不神始<lb/>
知服諸侯威武不及仁徒勞冶金鐵精光動星辰莫邪<lb/>
應同埋荒草千古春青蛇冢間出猶欲恐耕人<lb/>
　　　同前　　　　　　　　　　周南老<lb/>
神物須人就爍身劍乃成厥妻剪爪髮投冶濡金精兩<lb/>
龍躍而出干將獲全生獻雌匿其陽殺身逆鱗嬰匠門<lb/>
<pb n="KR4h0116_WYG_037-20b"/>
傳有冢春莎還自青劍化已云乆吳治墓亦平<lb/>
　　　孫武墓　　　　　　　　　王賔<lb/>
行兵無敵顯當年有墓于今是野田八十餘篇書在昔<lb/>
流傳惟有十三篇<lb/>
　孫武墓在城北平門外西北二里<lb/>
　　　要離墓　　　　　　　　　楊維楨<lb/>
金閶亭下路春草沒荒丘云是要離冢令人生古愁侏<lb/>
兒三尺餘不佩雙吳鈎中包猛士膽白日照高秋惡死<lb/>
<pb n="KR4h0116_WYG_037-21a"/>
屠骨肉視身若蜉蝣荆軻不了恨慶忌成身謀如何五<lb/>
噫客死與爾同儔<lb/>
　　　同前　　　　　　　　　　周南老<lb/>
細人膽氣雄一坐挫壯士臣吳許申胥垂氣刺慶忌兩<lb/>
勇苦相厄多君囊底智棄妻固非仁殺身始全義西出<lb/>
金閶亭亭下幽扃閉年年草自春舉目山河異<lb/>
　　　同前　　　　　　　　　　高啟<lb/>
弱夫殺壯士誰敢嬰其怒今日古城邉耕人肆侵墓<lb/>
<pb n="KR4h0116_WYG_037-21b"/>
　　　同前　　　　　　　　　　王賔<lb/>
當日要離投慶忌甘從驅使計謀深何如豫讓能明白<lb/>
羞效人臣懐兩心<lb/>
　要離墓在吳縣西四里閶門南城内相傳在今梵門<lb/>
　橋西城下馬婆墩舊有砲座基宋嘉定十六年提刑<lb/>
　司修城此地多得古塜莫詳姓氏<lb/>
　　　瓊姬墓　　　　　　　　　高啟<lb/>
夢别夫差殿頭墮釵零落誰收土昬青鏡忘曉月冷珠<lb/>
<pb n="KR4h0116_WYG_037-22a"/>
襦恨秋麋鹿昔来廢苑牛羊今在荒丘香魂若怨亡國<lb/>
莫與西施共游<lb/>
　　　同前　　　　　　　　　　徐賁<lb/>
館娃宫裏巳堪愁况值泉臺閟小丘月冷寶奩無復曉<lb/>
池空玉雁不知秋蘿間舊屋僧来往竹下新亭客過逰<lb/>
不有佳名留郡志誰能識此為停舟<lb/>
　瓊姬墓在陽山與夫差塜相近<lb/>
　　　吳女墓　　　　　　　　　高啟<lb/>
<pb n="KR4h0116_WYG_037-22b"/>
魚燈照艶魄夜冷珠衣薄白玉土中埋紅蘭霜後落不<lb/>
乘臺上鳯空舞橋邉鶴韓重未歸来泉宫秋寂寞<lb/>
　　　同前　　　　　　　　　　周南老<lb/>
鶴舞導靈輀花落埋香玉幽憤為誰嬌愁鎖春蛾綠不<lb/>
復棲鴛鴦焉知走麋鹿嗟爾韓家兒故為遂所欲相田<lb/>
異死生佳期難再復維鳯鄙衆鳥誰能慰㷀獨<lb/>
　　　同前　　　　　　　　　　王賔<lb/>
眼㸔家國把眉顰無奈芳年病損身歌裏分明人聴説<lb/>
<pb n="KR4h0116_WYG_037-23a"/>
苦猜儂意是懐春<lb/>
　吳女墳在閶門山塘<lb/>
　　　齊女墓　　　　　　　　　周霞賔<lb/>
帷茀三千里辭親逺結婚浪傳招楚些難返望齊魂蘭<lb/>
麝山頭土蒿萊郭北門生涯歸一瞬標榜至今存<lb/>
　　　同前　　　　　　　　　　張洪<lb/>
南風初勁北風㣲爭長諸姬復娶齊越境定須千兩送<lb/>
戒途應拭萬行啼望鄉不憚登臺逺埋恨惟嫌起冢低<lb/>
<pb n="KR4h0116_WYG_037-23b"/>
夢艸萋萋猶泣露倩誰滴向故鄉泥<lb/>
　　　同前　　　　　　　　　　吳訥<lb/>
齊景不自強涕出女於吳迢迢三千里百兩来姑蘇死<lb/>
葬虞山顛北望父母都芳魂逐飄風艶骨歸黄壚空餘<lb/>
一荒邱月夜嘷飢狐<lb/>
　　　同前　　　　　　　　　　程式<lb/>
宗國中㣲日勾吳始伯時来歸非我志時事有天知身<lb/>
死蘇臺下心馳淄水湄萋萋芳草墓千古不勝悲<lb/>
<pb n="KR4h0116_WYG_037-24a"/>
　　　同前　　　　　　　　　　鄭東<lb/>
突兀孤墳在千年恨尚新荆蠻非偶國盤瓠媿吾人躑<lb/>
躅春啼血狐狸夜得鄰營丘無伯業吳治更傷神<lb/>
　　　同前　　　　　　　　　　林大同<lb/>
嘗聞齊景公涕出女於吳孟姜志貞烈憂憤身為殂吳<lb/>
亦閔其志卜葬於海虞中宵走飛燐昭明燭太虚有客<lb/>
從宦逰考功朝帝都奕奕有耿光應與忠義俱<lb/>
　齊女墓吳越春秋云吳太子娶齊女女思齊而病將<lb/>
<pb n="KR4h0116_WYG_037-24b"/>
　死曰必葬我於虞山之顛以望齊國闔閭傷之如其<lb/>
　言葬之<lb/>
　　　子游墓　　　　　　　　　王賔<lb/>
有樹枯来不記春却依虞仲冢為隣山家相約休樵采<lb/>
十哲人中第九人<lb/>
　子游墓在海隅山上史記吳世家注仲雍冢並列<lb/>
　　　朱梁墓<lb/>
行行一里近婁門有漢朱梁墳尚存人欲知他身種徳<lb/>
<pb n="KR4h0116_WYG_037-25a"/>
其家多代出賢孫<lb/>
　朱梁墓在婁門東南二里<lb/>
　　　頋三老墳<lb/>
魯有兩生名姓佚人皆嗟惜信其賢分明名姓稱耆徳<lb/>
何必忉忉史上編<lb/>
　頋三老墳婁門塘北漢頋綜為尚書令明帝時三老<lb/>
　吳頋氏是其裔<lb/>
　　　梁高士碣　　　　　　　　梁肅<lb/>
<pb n="KR4h0116_WYG_037-25b"/>
有漢高士梁君諱鴻字伯鸞扶風人天元純白誕其生<lb/>
知囊括道妙而遊於世遭漢㣲缺澆風偃物君以為道<lb/>
不可徇時故安節以高蹈高蹈不可以激俗故登邙以<lb/>
作歌歌不可以遺患故適越以遐遯遯不可以不立故<lb/>
寄食於杵臼是以孟氏恱其道而妻之伯通尚其風而<lb/>
禮之安夫大而遺其細忽夫語而順乎黙樂則行之憂<lb/>
則違之斯可謂高世之逸民矣原夫天之運也曰明與<lb/>
晦人之道也曰否與泰逹人知否與晦之不可為也故<lb/>
<pb n="KR4h0116_WYG_037-26a"/>
耦而耕狂而歌鑿坯以逃荷蓧以晦儉徳避難不成乎名<lb/>
於戯伯鸞非斯人之徒誰與哉唐大厯六年小子旅於<lb/>
吳得君之舊逰焉孟子稱聞栁下惠之風者鄙夫寛薄<lb/>
夫敦然則聞鴻之風聲亦將舍爾朶頥以觀我靈龜乎乃<lb/>
刋貞石以識遺烈銘曰<lb/>
山隠器車河秘馬圖伯鸞不行獨與道俱太虚無際浮<lb/>
雲無繫伯鸞伊何冥跡人世直道辱身三黜魯邦扣馬<lb/>
逆諫餓于首陽邈矣伯鸞靜而含光作銘皋橋萬古是<lb/>
<pb n="KR4h0116_WYG_037-26b"/>
望<lb/>
　　　題梁鴻墓效五噫歌體　　　　高啟<lb/>
頋瞻亭皋兮噫丘墳有蒿兮噫鬻舂亦勞兮噫危邦可<lb/>
逃兮噫先生何高兮噫<lb/>
　　　梁高士墓　　　　　　　　　周南老<lb/>
伯鸞抱清節鬻舂苦勞生吁嗟歌五噫豈其相杵聲配<lb/>
無徳耀賢曷以成佳名城西禮讓鄉有此高士塋過者<lb/>
為俯軾路近金閶亭于今冢雖夷指地名猶稱<lb/>
<pb n="KR4h0116_WYG_037-27a"/>
　　　同前　　　　　　　　　　王賔<lb/>
憂國心多賦五噫君王清問合尋思埋身客土終傭保<lb/>
正在東京盛治時<lb/>
　梁鴻墓在吳縣西四里要離冢北<lb/>
　　　祭梁先生文　　　　　　　陸龜䝉<lb/>
先生為五噫之歌漢天子聞而病之南走乎大江之波<lb/>
客皋氏之宇下志沉潛而靡他白吳粲以舉臼夫人之<lb/>
勤亦多不懐志沉潛而靡乎道之無頗比要離之烈魄<lb/>
<pb n="KR4h0116_WYG_037-27b"/>
冢雖夷而不磨嗟予後先生之千祀聊奉奠而求過俯<lb/>
灌地而仰語頋先生之謂何心褊性誕客他人之宇下<lb/>
不得故垣而自翰身病妻弱白吳民之粲不得故力耕<lb/>
而自獲所以法先生之義者庶五噫之可作<lb/>
　　　伯通墩　　　　　　　　　王賔<lb/>
能識梁鴻與孟光生時人已不尋常城西墳上皆荆棘<lb/>
名字流芳却未荒<lb/>
　伯通墩在西門即其墳也世稱伯通字奉卿<lb/>
<pb n="KR4h0116_WYG_037-28a"/>
　　　漢吳郡丞武開明碑<hi>金石録</hi>
右漢吳郡丞武開明碑云君字開明而其名已殘缺又<lb/>
云永和二年舉孝亷除郎謁者漢安二年遷大長秋丞<lb/>
長樂太僕丞永嘉元年喪母去官復拜郎中除吳郡府<lb/>
丞夀五十七建和二年十一月十六日遭疾卒其可見<lb/>
者如此其他磨滅不可盡識按後漢書大長秋丞一人秩<lb/>
六百石本注宦者又長樂少府位在長秋上及職吏皆<lb/>
宦者又有太僕二千石在少府上丞六百石據志所載<lb/>
<pb n="KR4h0116_WYG_037-28b"/>
中宫及長樂宫官屬皆以宦者為之而以史傳及漢魏<lb/>
石刻參攷如大長秋少府之類皆襍用士人今武君以<lb/>
孝亷為郎謁者郎中吳郡府丞皆非宦者之職然則兩<lb/>
宦官屬葢亦襍用士人也<hi>原闕查金石録亦闕</hi>
<pb n="KR4h0116_WYG_037-29a"/>
　　　代吳令謝詢求為諸孫置守塜人表<lb/>
　　　　　　　　　　　　　　　　張悛<lb/>
臣聞成湯革夏而封杞武王入殷而建宋春秋征伐則<lb/>
晉修虞祀燕祭齊廟夫一國為一人興先賢為後愚廢<lb/>
誠仁聖所哀悼而不忍也故三代敦繼絶之徳春秋貴<lb/>
柔服之義昔漢高受命追存六國凡諸絶阼一時竝祀<lb/>
親與項羽對爭存亡逮羽之死臨哭其喪將以位嘗侔<lb/>
尊力嘗均勢雖功奪其成而恩與其敗且暴興疾顛禮<lb/>
<pb n="KR4h0116_WYG_037-29b"/>
之若舊殘戮之尸乃以公葬若使羽位承前緒世有哲<lb/>
王一朝力屈全身從命則楚廟不墮有後可冀伏惟大<lb/>
晉應天順民武成止戈西戎有即序之人京邑開吳蜀<lb/>
之館興滅加乎萬國繼絶接于百世雖三五𢎞道商周<lb/>
稱仁洋洋之美未足以喻是以孫氏雖家失吳阼而族<lb/>
䝉晉榮子弟量才比肩取進懐金侯服佩青千里當時<lb/>
受恩多有過望臣聞春雨潤木自葉流根鴟鴞恤功愛<lb/>
子及室故天稱罔極之恩聖有綢繆之惠追惟吳偽武<lb/>
<pb n="KR4h0116_WYG_037-30a"/>
烈皇帝遭漢室之弱值亂臣之強首倡義兵先衆犯難<lb/>
破董卓於陽人濟神器於甄井威震羣狡名顯往朝桓<lb/>
王才武弱冠承業招百越之士奮鷹揚之勢西赴許州<lb/>
將迎幼主雖元勲未終然至忠已著夫家積義勇之<lb/>
基世傳扶危之業進為徇漢之臣退為開吳之主而烝<lb/>
嘗絶於三葉園陵殘於薪采臣竊痛之伏見平吳之初<lb/>
明詔追録先賢欲封其墓愚謂二君並宜應書故舉勞<lb/>
則力輸先代論徳則惠存江南正刑則罪非晉㓂從坐<lb/>
<pb n="KR4h0116_WYG_037-30b"/>
則異代已輕若列先賢之數䝉詔書之恩裁加表異以<lb/>
寵亡靈則人望克壓誰不曰宜二君私奴多在墓側今<lb/>
為平民乞差五人蠲徭役使四時修䕶頽毁掃除塋壟<lb/>
永以為常<lb/>
　　　孫王墓辨　　　　　　　　盧熊<lb/>
右漢豫州刺史孫堅堅妻吳夫人及其子㑹稽太守䇿<lb/>
三墓並列盤門外三里即今齊昇院東南面勢據古蛇<lb/>
門正與府治相向祥符圖經云孫堅墩方俗稱為孫王<lb/>
<pb n="KR4h0116_WYG_037-31a"/>
墓按吳書堅死於初平二年年三十七䇿死於建安五<lb/>
年年二十六吳氏死於建安七年合葬堅墓黄龍元年<lb/>
權追尊堅為武烈皇帝廟曰始祖墓曰高陵吳氏為武烈<lb/>
皇后䇿為長沙桓王太元元年八月朔風㧞高陵松柏<lb/>
石碑蹉動晉陽秋云惠帝元康中吳令河東謝詢表為<lb/>
孫氏二君置守冡五人備掃除有詔從之其文張悛所<lb/>
作今載文選陸廣㣲亦云盤門東北二里有吳武烈皇<lb/>
帝并長沙桓王等三墓前志云宋政和六年村民發墓<lb/>
<pb n="KR4h0116_WYG_037-31b"/>
其磚側有萬嵗永藏四篆字得金銀簪十數枚有東西銀桮<lb/>
初若粲花良久化為腐土并金搔頭十數枚金握臂二<lb/>
悉皆如新一瓦熏爐與近世陸墓所制畧似而箱底灰<lb/>
炭猶存焉碑石斷缺厪餘中平年三字州將遽命揜之<lb/>
所得古物盡歸朱勔家洪伯芻香譜亦畧載此事即楊<lb/>
友䕫所賦孫豫州墓者是也洪氏三庚志云盤門外大<lb/>
冡紹興二年秋雨隤圯牧童入其間得銅器數種持賣<lb/>
於市鄉人往視圯處葢其隧道有石刻𨽻書云大吳長<lb/>
<pb n="KR4h0116_WYG_037-32a"/>
沙桓王之墓赤烏三年凡十二字知府沈揆亟命揜塞<lb/>
仍立石表其所滕宬為記袁席之謂䇿死距赤烏三年<lb/>
巳四十載豈非權稱制之乆復改葬乎所得之器縢藏<lb/>
一小鏡其背有銘十四字一銅小麟鎮紙無欵識以遺<lb/>
席之嘉熙中墓傍土中又得唐孫徳琳墓志云開元十<lb/>
年窆於十四代祖吳武烈皇帝陵東南平地又按丹陽圖<lb/>
經載高陵在縣西練塘鄉吳陵港以傳記證之當是堅<lb/>
葬曲阿後遷于吳史不及詳載爾滕宬所記謂紹熙中<lb/>
<pb n="KR4h0116_WYG_037-32b"/>
提舉常平詹體仁嘗命其屬表之題曰先賢墓徐誼屬<lb/>
宬考訂止從俗稱孫王墓宬葢據陳夀說破虜葬曲阿<lb/>
及䇿之薨其將周瑜魯肅皆赴喪獨指此為伯符之墓<lb/>
亦未嘗及謝詢所表不審三墳同域故論說紛紜自相<lb/>
牴牾在政和知為豫州之墓在紹興知為長沙之墓皆<lb/>
不能質諸傳記以求其說地亦嘗為窰故舊志不復詳<lb/>
究矣因備載始末傳諸好事仍録古今文詞如左云<lb/>
　　　行經孫氏陵　　　　　　　　何遜<lb/>
<pb n="KR4h0116_WYG_037-33a"/>
昔在零陵厭神器若無依逐兔爭先捷犄鹿競因機呼<lb/>
吸開伯道叱咤淹江畿豹變紛竒略虎視肅戎威長蛇<lb/>
衂巴漢驥馬絶淮淝交㦸無内禦重門豈外扉成功舉<lb/>
以棄㐫徳愎而違水龍忽東騖青葢乃西歸朅来以永<lb/>
乆年代暧㣲㣲苔石疑文字荆墳失是非山鶯空曙響<lb/>
隴月自秋輝銀海終無浪金鳬㑹不飛闃寂今如此望<lb/>
望沾人衣<lb/>
　　　長沙桓王墓下别李紳張南史　劉長卿<lb/>
<pb n="KR4h0116_WYG_037-33b"/>
長沙千載後春草獨萋萋流水朝將暮行人東復西碑<lb/>
苔幾字滅山木萬株齊佇立傷今古相㸔惜解携<lb/>
　　　長沙王墓　　　　　　　　范成大<lb/>
英雄轉眼逐東流百戰工夫土一抔蕎麥茫茫花似雪<lb/>
牧童吹笛上高丘<lb/>
　　　同前　　　　　　　　　　劉克莊<lb/>
伯畧誰堪敵伯符每開史䇿想規模一千掃衆横江去<lb/>
十七成名自古無警蹕未迎歸大内英雄可惜死東吳<lb/>
<pb n="KR4h0116_WYG_037-34a"/>
君㸔末命猶餘競指顧張昭為託孤<lb/>
　　　題孫伯符墓　　　　　　　韓淲<lb/>
自無太史慈孰對孫伯符羣舒有餘地周郎或知予既<lb/>
推道南宅以溼謾相濡本擬馳中原掃滅鄴下都夭乎<lb/>
許貢客一箭失壯軀黽勉付後事張昭乃其奴赤壁之<lb/>
大攻僅可保全吳公瑾復不長伯業益荒蕪至今春草<lb/>
生高墳在姑蘇傳言尚相㸃經行倍踟蹰異代嵗月速<lb/>
誰為我非夫酹酒起英爽白楊鳴赤烏荆州忽已分曹<lb/>
<pb n="KR4h0116_WYG_037-34b"/>
劉竟稱孤堂堂破虜冢歸命誠是俘<lb/>
　　　孫伯符墓下　　　　　　　周弼<lb/>
梧葉蕭蕭墓草長夢魂曽斷九迴膓空聞絳帕離漳水<lb/>
誰見黄旗入洛陽虎峙有基宫樹老龍盤無廟石城荒<lb/>
赤烏不識桑田變猶自棲棲戀白楊<lb/>
　　　吳桓王墓懐古　　　　　　鄭元祐<lb/>
有吳桓王之墓田乃在盤門南郭邉墓中玉鳬乆化土<lb/>
石上赤烏猶記年寒食無人洒麥飯東西滿地飄榆錢<lb/>
<pb n="KR4h0116_WYG_037-35a"/>
功昭前王啟吳阼葬地合擇名山川闔閭城南不百步<lb/>
土薄易致耕夫穿昭紘諸臣號詳宻慮不及此寧非愆<lb/>
緬思山東舉義日媚竈頋已無諸賢惟王父子起相繼<lb/>
黄星閃避東南天假之修齡定四海許下豈容瞞着鞭<lb/>
鑿山揜匠等發掘朽壤一抔誰獨専白楊蕭蕭北邙路<lb/>
姓名能得幾人傳<lb/>
　　　吳桓王墓　　　　　　　　高啟<lb/>
朝出南郭門高墳鬱蒼蒼借問葬者誰乃是長沙王黄<lb/>
<pb n="KR4h0116_WYG_037-35b"/>
腸豈不錮盜發取所藏金環出世間封樹無輝光緬思<lb/>
衰炎際當途逞奸強英雄失所據虎視誰敢當王初奮<lb/>
稚孤英風凛飛霜談笑定江東賢豪歘来翔少假須臾<lb/>
年足見伯道昌胡為困仇奴輕獵不自防天意豈祐魏<lb/>
遽使斯人亡因觀感往事喟焉令人傷<lb/>
　　　同前　　　　　　　　　　周南老<lb/>
城南桓王墓高冢何穹崇昔為盜所發冢開寳氣空孱<lb/>
然一髫孺揮箠定江東闢地餘千里義勇日以雄萬嵗<lb/>
<pb n="KR4h0116_WYG_037-36a"/>
期永藏誰能錮幽宫英雄昔所在燕麥揺春風<lb/>
　　　孫王墓　　　　　　　　　王賔<lb/>
千里爭衡最少年馬驕風疾喜行前正當許下迎天子<lb/>
玉樹生埋在九泉<lb/>
　孫王墓在盤門外今為義塜<lb/>
　　　石崇墓　　　　　　　　　高啟<lb/>
虬須欲怒珊瑚折步障圍春錦雲熱真珠換妾勝驚鴻<lb/>
笑踏香塵如踏空酒䦨金谷鶯花醉家逐樓前舞裙墜<lb/>
<pb n="KR4h0116_WYG_037-36b"/>
財多買得東市愁綺羅散盡餘荒丘猶令白首同歸者<lb/>
坐伴游魂楓樹下<lb/>
　　　弔石崇墓　　　　　　　　周南老<lb/>
城西多巖壑信美非金谷荆州石刺史胡為此埋玉緬<lb/>
懐步障春雲錦爛綺縟買嬌教歌舞不惜珠三斛頋此<lb/>
墮樓人焉知禍所伏蒼蒼墓已墟誰歟悲宰木<lb/>
　石崇墓在吳縣西六里<lb/>
　　　張翰墓　　　　　　　　　王賔<lb/>
<pb n="KR4h0116_WYG_037-37a"/>
洛陽城裏秋風起天下紛紛事暗多歸去不將身向酒<lb/>
虚名有後是如何<lb/>
　張翰墓在横山東五里<lb/>
　　　陸績墓<lb/>
寥落孤墳荒草深一迴行過一沉吟邉頭有土如栽橘<lb/>
表見當年念母心<lb/>
　陸績墓在陽抱山吳地記云在閶門外泰伯廟西元<lb/>
　至元間郡人朱澤民祖母病卜地此山夢偉丈夫告<lb/>
<pb n="KR4h0116_WYG_037-37b"/>
　曰勿奪吾宅吾且為夫人後既而穿地得石曰鬱林<lb/>
　太守陸績之墓别有刻曰此石爛人来換石果斷矣<lb/>
　遂揜之而卜兆其傍今狀元朱希周是其裔也<lb/>
　　　頋榮墓　　　　　　　　　謝應芳<lb/>
白髮吳儂說姓名將軍墓近闔閭城徵車入洛稱三俊<lb/>
割炙知人得再生江月似留揮扇影松風猶作鼔琴聲<lb/>
停舟一酹蘋花渚野鶴飛来躑躅鳴<lb/>
　　　同前　　　　　　　　　　王賔<lb/>
<pb n="KR4h0116_WYG_037-38a"/>
不見人將琴走過白楊風𦂳獨秋多生同張翰言還在<lb/>
酒可忘憂如病何<lb/>
　頋榮墓寰宇記云在赤門外九里吳地記云在吳縣<lb/>
　東南二十里側有左威將軍張敏墳今寔在葑門東<lb/>
　六里長洲縣黄天蕩南俗訛稱頋邑墓西有祠題曰<lb/>
　頋將軍廟或云上將軍榮從子和亦葬吳<lb/>
　　　瞿硎先生墓塼　　　　　　闕名<lb/>
瞿硎先生字鵲子廣川人隠居不仕葬于東陵武安寺<lb/>
<pb n="KR4h0116_WYG_037-38b"/>
重岡之原<lb/>
　瞿硎墓慶元志云在直塘市市有廣安寺浚塘得古<lb/>
　冡墓磚稱云云武安葢廣安舊額也今其地尚多瞿<lb/>
　姓事見晉書隠逸傳<lb/>
　　　頋野王墓　　　　　　　　高啟<lb/>
南朝舊碑倒墓近樵蘇道應與讀書人離離縂秋草<lb/>
　　　同前　　　　　　　　　　周南老<lb/>
迢迢越溪水映帶楞伽山清寂氣所窮鬱鬱佳城環野<lb/>
<pb n="KR4h0116_WYG_037-39a"/>
王識龍穴卜兆于其間平地不起墳乃知防後艱癖愛<lb/>
山水勝清興殊不慳丹青更稱絶猶得留塵寰<lb/>
　　　同前　　　　　　　　　　王賔<lb/>
身瘦更兼哀毁甚行應有杖亦難扶提兵慷慨誅兇逆<lb/>
健者臺城赧子無<lb/>
　頋野王墓在楞伽山下吳地記云在横塘别隅平地<lb/>
　不起墳宋紹興間碑石尚存<lb/>
　　　陸墓<hi>忠宣公</hi>
<pb n="KR4h0116_WYG_037-39b"/>
董生有學似相當文氣從容理又長奔走奉天勞諌諍<lb/>
忠州閒坐集醫方<lb/>
　陸墓在齊門北世傳陸宣公贄葬焉朱子云董仲舒<lb/>
　陸宣公皆有宰相之學<lb/>
　　　真娘墓　　　　　　　　　李商隠<lb/>
虎丘山下劍池邉長遣逰人嘆逝川罥樹斷絲悲舞席<lb/>
出雲清梵想歌筵栁眉空吐效顰葉榆莢還飛買笑錢<lb/>
一自香魂招不得秪應江上獨嬋娟<lb/>
<pb n="KR4h0116_WYG_037-40a"/>
　　　同前　　　　　　　　　　張祐<lb/>
佛地葬羅衣孤雲此是歸舞為蝴蝶夢歌謝伯勞飛翠<lb/>
髮朝雲斷青蛾夜月㣲傷心一花落無復戀春暉<lb/>
　　　同前　　　　　　　　　　羅隠<lb/>
春草荒墳墓萋萋問虎邱死猶嫌寂寞生肻不風流皎<lb/>
鏡山泉冷輕裾海霧秋還應伴仙子香徑夜深逰<lb/>
　　　同前　　　　　　　　　　頋瑛<lb/>
何處真娘墓雲埋斷石根夜深風雨急誰喚海棠魂<lb/>
<pb n="KR4h0116_WYG_037-40b"/>
　　　同前　　　　　　　　　　高啟<lb/>
金釵葬小墳楊栁寺前村巳斷花間信空歸月下魂山<lb/>
鶯留曲韻草露帶啼痕車馬逢寒食還来酹酒尊<lb/>
　　　同前　　　　　　　　　　周南老<lb/>
女郎善歌舞日事繁華樂死葬虎丘山未忍甘冷落香<lb/>
魂化蝶飛每為春風托至今墳上花猶能媚輕薄紛紛<lb/>
逰冶兒懽呼為盤礴幽幽短簿祠誰来酹清酌<lb/>
　　　同前　　　　　　　　　　蘇衡<lb/>
<pb n="KR4h0116_WYG_037-41a"/>
不見當時窈窕娘空遺孤冢對斜陽凄凉夜雨悲瑶瑟<lb/>
埋沒春風怨錦囊墳上不生連理樹人間那得返䰟香<lb/>
分明蘓小西陵路草緑蘼蕪易斷腸<lb/>
　　　弔幽獨君　　　　　　　　周南老<lb/>
閴乎山之幽𤣥扃閟覊獨嗟爾長夜魂愁共哀猿哭𠂻<lb/>
情見于辭隠石句堪讀形化神不留奚啻同朽木冥冥<lb/>
既飄散胡為未忘欲猶知念所親身百其可贖<lb/>
　　　幽獨君墓　　　　　　　　高啟<lb/>
<pb n="KR4h0116_WYG_037-41b"/>
君本何代人姓名復為誰何年棄人間長眠此山陲荆<lb/>
榛鬱䝉蘢孤墳尚無碑游魂乆未化哽咽還能詩人歿<lb/>
乃歸滅憂樂豈復知君何獨煩寃猶有親愛思一死衆<lb/>
所同已矣焉足悲陳詞為相弔此理君當推<lb/>
　幽獨君墓在虎丘山北<lb/>
　　　唐通議大夫和州刺史吳郡張公神道碑銘<lb/>
　　　　　　　　　　　　　　　白居易<lb/>
張之為著姓尚矣自漢太傅良侍中肱晉司空華丞相<lb/>
<pb n="KR4h0116_WYG_037-42a"/>
嘉以降勲賢軒冕歴代不乏肱避地渡江始居于吳故<lb/>
其子孫稱吳郡人嘉以孝悌聞于郡故其所居號孝張<lb/>
里嘉之曾孫裕在宋為司徒即公五代祖也司徒之孫<lb/>
儔在隋為吳郡都督即公曾王父也台州臨海令諱鯤<lb/>
即公王大父也袁州司馬諱孝績即公王考也或以人<lb/>
物著或以閥閱稱迄今為江南右族公諱無擇字無擇<lb/>
未冠丁袁州府君憂廬于墓晝號而夜泣者三年矣有<lb/>
靈芝醴泉出焉既冠好學能屬文從鄉試登經第應制<lb/>
<pb n="KR4h0116_WYG_037-42b"/>
舉中精通經史科補𢎞文館校書郎調左金吾録事尋<lb/>
授杭州録事參軍在杭前後詰偽制補吏者三十八人<lb/>
駁假年侍老者二千人舉而正之人服其明㑹劉幽求<lb/>
來為刺史舉課聞詔授絳州録事參軍絳之郡有主胥<lb/>
者怙寵侮法豪奪人利公數其罪露章奏之章下丞相<lb/>
姚元崇竒之致書褒美尋改太原府功曹參軍給事中<lb/>
張昶為江淮安撫使表公正直奏置部從事吏部尚書<lb/>
陸象先為河東按察使狀公清白奏授懐州獲嘉令在<lb/>
<pb n="KR4h0116_WYG_037-43a"/>
獲嘉以不茹柔得人心以不吐剛得罪於是左選鄂州<lb/>
司馬移深州司馬轉虢州長史時上方思理詔求二千<lb/>
石之良者時宰以公塞詔擢拜和州刺史公在郡奉詔<lb/>
條恤人隠而已不知其他無何水潦害農公請蠲榖籍<lb/>
之損者什七八時李知柔為本道採訪使素不快公之<lb/>
剛直宻疏誣奏以附下為名遂貶蘇州别駕老幼攀泣<lb/>
而遮道者數百人信宿方得去移曹州别駕嵗餘謝病<lb/>
歸老於家天寳十二載正月二十一日終于東都利仁<lb/>
<pb n="KR4h0116_WYG_037-43b"/>
里私第其年二月十二日葬于河南府伊闕縣中李原<lb/>
享年八十三噫公立天地間八十有三年可謂夀矣其<lb/>
間當明皇帝馭天下四十有五年可謂時矣有其才得<lb/>
其夀逢其時然職不過陪臣秩僅至郡守凡所貯蓄鬱<lb/>
而不舒嗚呼其命也夫公之文學嘗為賀知章賈彦璿<lb/>
許之公之諒直常為李邕張廷珪稱之公之政事又為<lb/>
劉姚張陸推之夫以八君子之力援之而不足以一知<lb/>
柔之力排之而有餘厄窮不振以至沒齒嗚呼其命也<lb/>
<pb n="KR4h0116_WYG_037-44a"/>
夫古人云道不虚行又云其後必有達者故公之子大<lb/>
理評事誠以節行聞於時公之孫户部侍郎平叔以才<lb/>
位光於國報施之道信昭昭矣不在其身則在子孫相<lb/>
去幾何哉長慶二年某月某日平叔奉祖徳碣之居易<lb/>
據家狀序而銘之其詞曰<lb/>
有木有木碩大而長破為桷杙不作棟梁有驥有驥規行<lb/>
矩步辱在短轅不駕大輅嗚呼噫嘻公亦如之何時不<lb/>
遇我而我不遇時勿謂已矣天錫多祉既賢其子以濟<lb/>
<pb n="KR4h0116_WYG_037-44b"/>
其美又才其孫以大其門茍無先徳孰啟後昆<lb/>
　　　唐贈尚書工部侍郎吳郡張公神道碑銘并序<lb/>
有唐嶺南觀察推官試大理評事吳郡張公大厯三年<lb/>
十一月八日終于伊川别墅五年八月七日葬于伊闕<lb/>
縣中李原春秋五十五元和十三年詔贈主客員外郎<lb/>
明年贈太常少卿又明年贈尚書工部侍郎夫人吳郡<lb/>
陸氏貞元二年某月某日終于某所春秋六十六追封<lb/>
嘉興縣太君又封吳郡太夫人嗣子通議大夫守尚書<lb/>
<pb n="KR4h0116_WYG_037-45a"/>
户部侍郎判度支上柱國賜紫金魚袋平叔以長慶二<lb/>
年某月某日立神道碑太原白居易文其碑云<lb/>
公諱誠字老莱吳郡人父諱無擇和州刺史祖諱孝績<lb/>
袁州司馬由高曾而上世徳世祿載在和州府君碑内<lb/>
此不書公年十八以通經中第及調判入高等授蘇州<lb/>
長洲尉秩滿丁先府君憂既禫又丁先太夫人憂泣血<lb/>
六年哀毁過制以方寸再亂殆無宦情既除喪退居不<lb/>
調者累年而親友以大義敦責不得已而復起選授左<lb/>
<pb n="KR4h0116_WYG_037-45b"/>
武衛騎曹參軍分司東都屬安禄山䧟覆洛京以偽職<lb/>
滛刑脅刦士庶公與同官范陽盧巽潛遁于陸渾山食<lb/>
木實飲泉水者二年訖不為逆命所汙及肅宗嗣位詔<lb/>
河南尹薛伯連搜訪不仕賊庭隠匿山谷者伯連得六<lb/>
人以應詔而公與巽在焉繇是名節聞於朝野君子以<lb/>
為知道優詔褒美特授宻縣主簿未周嵗遷宋州碭山<lb/>
縣令時睢陽當大兵後野無草里無人公撫之一年襁<lb/>
負至二年汙萊闢三年衣食足及解印去縣民相率泣<lb/>
<pb n="KR4h0116_WYG_037-46a"/>
而餞之君子以為知政嶺南節度觀察使李勉偉人也<lb/>
既高公陸渾之節又美公碭山之政欲以名職禮命起<lb/>
而大之遂奏授試大理評事充觀察推官及除書簡牒<lb/>
到門即公捐館舍之明日也才如是命如是嗚呼哀哉<lb/>
公常自負其才不後於人自疑其命不偶於世及將去<lb/>
碭山而反伊川也頓駕搦管沈嘆乆之因賦咏懐詩云<lb/>
論成方辯命賦罷即歸田竟如是言終于衡茅之下君<lb/>
子以為知命公有三子曰平仲平叔平季夫人陸氏郡<lb/>
<pb n="KR4h0116_WYG_037-46b"/>
國子司業集賢殿學士善經之女賢明有法度初公既<lb/>
歿諸子尚幼夫人勤求衣食親執詩書諷而導之咸為<lb/>
令子又嘗以公遺志擇其子而付之故平叔卒能振才<lb/>
業致名位追爵命碣碑表繼父志揚祖徳此誠孝子順<lb/>
孫之道也亦由夫人慈善教誘之徳浸漬而成就之不<lb/>
其然乎居易常辱與户部逰而知其家事故見託譔述<lb/>
庻傳信焉銘曰<lb/>
猗嗟碭山以文行保家聲以義節振時名以惠政撫縣<lb/>
<pb n="KR4h0116_WYG_037-47a"/>
民而職不登諸侯卿秩不及廷尉評悲哉猗嗟碭山前<lb/>
有和州名徳如彼後有户部才位若此才子之父名父<lb/>
之子賢者兼之可謂具美休哉<lb/>
　右二葬碑銘雖不在蘇而皆吳人然孝張里是宋孝<lb/>
　武旌張敷字景𦙍之居非張嘉也然必一族也其事<lb/>
　見姑蘓志孝友傳<lb/>
　　　陸象先墓　　　　　　　　王賔<lb/>
皇姑威令震朝中君不低眉暗去從墳上從来松柏樹<lb/>
<pb n="KR4h0116_WYG_037-47b"/>
青青遮莫雪霜濃<lb/>
　陸象先墓在光福山西象先不附太平公主𤣥宗謂<lb/>
　後凋松栢<lb/>
　　　廣陵錢王墓<lb/>
一鎮中吳三十年農桑處處是人烟于今人到墳山下<lb/>
来見碑亭已泫然<lb/>
　廣陵王墓在横山西王名元璙為中吳節度續圖經<lb/>
　言其儉約鎮靜中吳賴焉范氏古蹟門稱其喜追逰<lb/>
<pb n="KR4h0116_WYG_037-48a"/>
　不事園苑惟見虎丘則色喜至必規劃修繕<lb/>
　　　范氏祖墳<lb/>
隂陽家說到墳前風水真宜子息賢文正有賢君聴取<lb/>
祖宗積徳百餘年<lb/>
　范氏祖墳在天平山三讓原<lb/>
　　　丁晉公碑　　　　　　　　曾鞏<lb/>
丁謂字公言初字謂之蘇州人常袖文謁王禹偁禹偁<lb/>
愛其文即為詩贈孫何及謂比之韓栁名遂大振淳化<lb/>
<pb n="KR4h0116_WYG_037-48b"/>
三年登進士第累擢知制誥諫議大夫兩為三司使大<lb/>
中祥符五年參知政事九年除節制知昇州天禧間復<lb/>
參知政事改樞宻使四年與李迪同相迪對上斥謂為<lb/>
奸邪同罷而謂獨留加司空封晉國公仁宗即位進司<lb/>
徒兼侍中坐雷允恭移山陵皇堂事罷少保分司再貶<lb/>
崖州司户參軍凡五年徙雷州又三年徙道州明道末<lb/>
復秘書監致仕居安州又徙光州卒年七十二詔賜錢<lb/>
十萬絹百疋謂淳化間為福建轉運使初置龍焙嵗貢<lb/>
<pb n="KR4h0116_WYG_037-49a"/>
團茶數品供御咸平初峽路蠻擾邉㑹分州陜為四路<lb/>
謂領䕫州轉運使措置蠻事作誓刻石柱境上其後又<lb/>
入㓂止委其酋領討平之居五年詔許其代乃舉薛顔<lb/>
景徳初契丹入㓂謂知鄆州敵騎稍南民大驚趣楊劉<lb/>
渡舟人邀利不時濟謂斬死罪囚于河上舟人懼不復<lb/>
稽阻又令廣旗幟撃刁斗聲振百餘里敵亟走遁大中<lb/>
祥符初議封禪未決謂因言大計有餘議遂定謂機敏<lb/>
有智謀憸巧險詖亦鮮其儔文字經目雖千百言無遺<lb/>
<pb n="KR4h0116_WYG_037-49b"/>
忘在三司案牘有差老吏不能曉者決於一言皆中其<lb/>
理朝廷營造莫不兼領凡奏祥瑞事皆謂及王欽若與<lb/>
焉少逰江南遇呂洞賔語之曰君狀貌同李徳裕言訖<lb/>
不見其後果騐弟誦說諫子珙珝珷玘<lb/>
　丁晉公墓在華山習嘉原<lb/>
　<lb/>
　<lb/>
　吳都文粹續集巻三十七<lb/>
</p>
<p>
</p>
  </div>
<div>
                <head>吳都文粹續集巻三十八</head>
    <p>
<pb n="KR4h0116_WYG_038-1a"/>
欽定四庫全書<lb/>
　吳都文粹續集巻三十八　　明　錢榖　撰<lb/>
　　墳墓<lb/>
　　　范文正公仲淹神道碑　　　　歐陽修<lb/>
皇祐四年五月甲子資政殿學士尚書禮部侍郎汝南<lb/>
文正公薨于徐州以其年十有二月壬申葬于河南尹<lb/>
樊里之萬安山下公諱仲淹字希文五代之際世家蘇<lb/>
州事吳越太宗皇帝時呉越獻其地公之皇考從錢俶<lb/>
<pb n="KR4h0116_WYG_038-1b"/>
朝京師後為武寧軍掌書記以卒公生二嵗而孤母夫<lb/>
人貧無依再適長山朱氏既長知其世家感泣去之南<lb/>
都入學舎掃一室晝夜講誦其起居飲食人所不堪而<lb/>
公自刻益苦居五年大通六經之㫖為文章論說必本<lb/>
於仁義祥符八年舉進士禮部選第一遂中乙科為廣<lb/>
徳軍司理參軍始歸迎其母以養及公既貴天子贈公曽<lb/>
祖蘇州糧料判官諱某為太保祖秘書監諱某為太傅考<lb/>
諱某為太師妣謝氏為吳國夫人公少有大節於富貴<lb/>
<pb n="KR4h0116_WYG_038-2a"/>
貧賤毁譽歡戚不一動其心而慨然有志於天下常自<lb/>
誦曰士當先天下之憂而憂後天下之樂而樂也其事<lb/>
上遇人一以自信不擇利害為趨舎其所為必盡其方<lb/>
曰為之自我者當如是其成與否有不在我者雖聖賢<lb/>
不能必吾豈茍哉天聖中晏丞相薦公文學以大理寺<lb/>
丞為秘閣校理以言事忤章獻太后㫖通判河中府久<lb/>
之上記其忠召拜右司諫當太后臨朝聴政時以至日<lb/>
大㑹前殿上將率百官為夀有司已具公上疏言天子<lb/>
<pb n="KR4h0116_WYG_038-2b"/>
無北面且開後世弱人主以強母后之漸其事遂巳又<lb/>
上書請還政天子不報及太后崩言事者希㫖多求太<lb/>
后時事欲深治之公獨以謂太后受託先帝保佑聖躬<lb/>
始終十年末年過失宜掩其小故以全大徳初太后有<lb/>
遺命立楊太妃代為太后公諫曰太后母號也自古無<lb/>
代立者由是罷其冊命是嵗大旱蝗奉使安撫東南使<lb/>
還㑹郭皇后廢率諫官御史伏闕爭不能得貶知睦州<lb/>
又徙蘇州嵗餘即拜禮部員外郎天章閣待制召還益<lb/>
<pb n="KR4h0116_WYG_038-3a"/>
論時政闕失而大臣權奸多忌惡之居數月以公知開<lb/>
封府開封素號難治公治有聲事日益簡暇則益取古<lb/>
今治亂安危為上開說又為百官圖以獻曰任人各以<lb/>
其材而百職修堯舜之治不過此也因指其遷進遲速<lb/>
次序曰如此而可以為公可以為私亦不可以不察由<lb/>
是呂丞相怒至交論上前公求對辯語切坐落職知饒<lb/>
州明年吕公亦罷公徙潤州又徙越州而趙元昊反河<lb/>
西上復召相吕公乃以公為陜西經畧安撫副使遷龍<lb/>
<pb n="KR4h0116_WYG_038-3b"/>
圖閣直學士是時新失大將延州危公請自守鄜延捍<lb/>
賊乃知延州元昊遣人遺書以求和公以為無事請和<lb/>
難信且書有僭號不可以聞乃自為書告以逆順成敗<lb/>
之說甚辨坐擅復書奪一官知耀州未逾月徙知慶州<lb/>
既而四路置帥以公為環慶路經畧安撫招討使兵馬<lb/>
都部署累遷諫議大夫樞宻直學士公為將務持重不<lb/>
急近功小利於延州築清澗城墾營田復承平永平廢<lb/>
寨熟羌歸業者數萬户於慶州城大順以據要害又城<lb/>
<pb n="KR4h0116_WYG_038-4a"/>
細腰胡盧於是明珠滅臧等大族皆去賊為中國用自邊<lb/>
制久隳至兵與將常不相識公始分延州兵為六將訓練<lb/>
齊整諸路皆用以為法公之所在賊不敢犯人或疑公見<lb/>
敵應變為何如至其城大順也一旦引兵出諸將不知所<lb/>
向軍至柔逺始號令告其地處所往築城至於版築之用<lb/>
大小畢具而軍中初不知賊以騎三萬來爭公戒諸將戰賊<lb/>
走追勿過河已而賊果走追者不渡而河外果有伏賊失<lb/>
計乃引去於是諸將皆服公為不可及公待將吏必使畏<lb/>
<pb n="KR4h0116_WYG_038-4b"/>
法而愛巳所得賜賚皆以上意分賜諸將吏使自為謝諸<lb/>
蕃質子縱其出入無一人逃者蕃酋來見召之卧内屏人<lb/>
徹衛與語不疑公居三歲士勇邊實恩信大洽乃決䇿謀<lb/>
取横山復靈武而元昊數遣使稱臣請和上亦召公歸矣<lb/>
初西人籍為鄉兵者十數萬既而黥以為軍惟公所部但<lb/>
刺其手公去兵罷獨得復為民其餘兩路既得熟羌為用<lb/>
使以守邊因徙屯兵就食内地而紓西人饋輓之勞其所<lb/>
設施去而人德之與守其法不敢變者至今尤多自公坐<lb/>
<pb n="KR4h0116_WYG_038-5a"/>
吕公貶羣士大夫各持二公曲直吕公患之凡直公者皆<lb/>
指為黨或坐竄逐及吕公復相公亦再起被用於是二公<lb/>
懽然相約戮力平賊天下之士皆以此多二公然朋黨之<lb/>
論遂起而不能止上既賢公可大用故卒置羣議而用<lb/>
之慶厯三年春召為樞密副使五譲不許乃就道既至<lb/>
數月以為參知政事每進見必以太平責之公嘆曰上<lb/>
之用我者至矣然事有先後而革弊於乆安非朝夕可<lb/>
也既而上再賜手詔趣使條天下事又開天章閣召見<lb/>
<pb n="KR4h0116_WYG_038-5b"/>
賜坐授以帋筆使疏於前公惶恐避席始退而條列時<lb/>
所宜先者十數事上之其詔天下興學取士先徳行不<lb/>
専文詞革磨勘例遷以别能否減任子之數而除濫官<lb/>
用農桑考課守宰等事方施行而磨勘任子之法僥倖<lb/>
之人皆不便因相與騰口而嫉公者亦幸外有言喜為<lb/>
之佐佑㑹邉奏有警公即請行乃以公為河東陜西宣<lb/>
撫使至則上書願復守邉即拜資政殿學士知邠州兼<lb/>
陜西四路安撫使其知政事才一嵗而罷有司悉奏罷<lb/>
<pb n="KR4h0116_WYG_038-6a"/>
公前所施行而復其故言者遂以危事中之賴上察其<lb/>
忠不聴是時夏人已稱臣公因以疾請鄧州守鄧三嵗<lb/>
求知杭州又徙青州公益病又求知潁州肩舁至徐遂<lb/>
不起享年六十有四方公之病上賜藥存問既薨輟朝<lb/>
一日以其遺表無所請使就問其家所欲贈以兵部尚<lb/>
書所以哀䘏之甚厚公為人外和内剛樂善汎愛喪其<lb/>
母時尚貧終身非賔客食不重肉臨財好施意豁如也<lb/>
及退而視其私妻子僅給衣食其為政所至民多立祠<lb/>
<pb n="KR4h0116_WYG_038-6b"/>
畫像其行已臨事自山林處士里閭田野之人外至夷<lb/>
狄莫不知其名字而樂道其事者甚衆及其世次官爵<lb/>
志于墓譜于家藏於有司者皆不論著著其繫天下國<lb/>
家之大者亦公之志也歟銘曰<lb/>
范於吳越世實陪臣俶納山川及其士民范始来此中<lb/>
間幾息公奮自躬與時偕逢事有罪功言有違從豈公<lb/>
必能天子用公其艱其勞一其初終夏童跳邉乘吏怠<lb/>
安帝命公往問彼驕頑有不聴順鋤其定根公居三年<lb/>
<pb n="KR4h0116_WYG_038-7a"/>
怯勇隳完兒憐獸擾率俾来臣夏人在廷其事方議帝<lb/>
趣公来以就予治公拜稽首兹維艱哉初匪其難在其<lb/>
終之羣言營營卒壊於成匪惡其成惟公是傾不傾不<lb/>
危天子之明存有顯榮歿有贈諡藏其子孫寵及後世<lb/>
惟百有位可勸無怠<lb/>
　文正墓雖不在吳而孤忠大節為宋朝第一等人且<lb/>
　其義田祖墓在是因録之<lb/>
　　　滕學士甫墓志銘<hi>代張文定公作</hi>　　蘓軾<lb/>
<pb n="KR4h0116_WYG_038-7b"/>
神宗英文烈武聖孝皇帝初臨海内厲精為治旁求天<lb/>
下以出異人得英偉大度之士滕公元發始見知于英<lb/>
祖而未及用書其姓名藏于禁中帝以是知之既見公<lb/>
姿度雄爽問天下所以治亂不思而對曰治亂之道如<lb/>
黑白東西所以變色易位者朋黨亂之也帝曰卿知君<lb/>
子小人之黨乎公曰君子無黨譬之草木綢繆相附者<lb/>
蔓草非松栢也朝廷無朋黨雖中主可以濟不然雖上<lb/>
聖不治帝太息曰天下名言也遂以右正言知制誥諌<lb/>
<pb n="KR4h0116_WYG_038-8a"/>
院開封府拜御史中丞翰林學士且大用矣而公性疎<lb/>
達不疑在帝前論事如家人父子言無文飾洞見肝膈<lb/>
帝知其誠藎事無鉅細人無親疎輙以問公或中夜降<lb/>
手詔使者旁午公隨事解答不自嫌外而執政方立新<lb/>
法天下洶洶恐公有言而帝信之故相與造事謗公帝<lb/>
雖不疑然亦出公於外以翰林侍讀學士知鄆州移定<lb/>
與青留守南都徙齊鄧二州用公之意葢未衰也而公<lb/>
之妻黨有犯法至大不道者小人因是出力擠之必欲<lb/>
<pb n="KR4h0116_WYG_038-8b"/>
殺公帝知其無罪落職知池州徙蔡未行改安州既罷<lb/>
入朝未對而左右不恱者又中以飛語復貶筠州士大<lb/>
夫為公危慄或以為且有後命公談笑自若曰天知吾<lb/>
直上知吾忠吾何憂哉乃上書自明帝覽之釋然即以<lb/>
為湖州方且復用而帝升遐公讀遺詔僵仆頓絶乆之<lb/>
乃蘓曰已矣吾無所自盡矣今上即位徙公為蘓楊二<lb/>
州除公龍圖閣直學士復以為鄆州徙真定河東治邊<lb/>
凛然威行西北號稱名將而宦官為走馬者誣公病不<lb/>
<pb n="KR4h0116_WYG_038-9a"/>
任職詔徙許州御史論公守邉竒偉之狀且言公不病<lb/>
詔復留河東而公巳老葢年七十有一矣即力求淮南<lb/>
上不得巳乃以為龍圖閣學士知楊州未至而薨葢元<lb/>
祐五年十月二十四日也方平歴事三宗逮與天聖景<lb/>
祐間賢公卿逰公雖為晩進而開濟之道邁往之氣葢<lb/>
有前人風度以先帝神武英斷知公如此而終不大用<lb/>
每進小人輙讒之公嘗上章自訟有曰樂羊無功謗書<lb/>
滿篋即墨何罪毁言日聞天下聞而悲之嗚呼命也夫公<lb/>
<pb n="KR4h0116_WYG_038-9b"/>
諱甫字元發其後避高魯王諱以字為名而字達道東<lb/>
陽人也滕氏出周文王之子錯封於滕所謂滕叔繡者<lb/>
十一代祖令琮為唐國子司業令琮生太常博士翼翼<lb/>
生贈户部侍郎伉伉生贈禮部侍郎葢葢生户部尚書贈<lb/>
右僕射珦珦生大中大夫睦州刺史邁邁生越州觀察<lb/>
推官<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生祠部郎中文規文規生公之曾祖諱仁俊<lb/>
為温州永嘉令祖諱監不仕皇考諱高贈中大夫曾祖<lb/>
母祖母皆范氏繼祖母陳氏皇妣王氏追封太原郡君<lb/>
<pb n="KR4h0116_WYG_038-10a"/>
生公之夕夢虎行月中而墮其室九嵗能賦詩敏捷過<lb/>
人范希文皇考舅也見公而竒之教以為文希文為蘓<lb/>
州而安定胡先生瑗居于蘓公往從之門人以千數第<lb/>
其文公常為首嘗舉進士試於廷宋子京竒其文擢為<lb/>
第三人而以聲韻不中法罷之其後八年復中第第三<lb/>
授大理評事通判湖州時孫元規守錢唐一見公曰名<lb/>
臣也後當為賢將授以治劇守邉之要召試學士院充<lb/>
集賢校理判吏部南曹除開封府推官三司鹽鐵户部<lb/>
<pb n="KR4h0116_WYG_038-10b"/>
判官同修起居注判户部勾院公在館閣未嘗就第見<lb/>
執政故宰相不恱不遷者十年既遇知神宗為諫官知<lb/>
無不言然御史中丞王陶論宰相不押班為䟦扈上以<lb/>
問公公曰宰相固有罪然以為䟦扈則臣為欺天䧟人<lb/>
矣為開封府三獄皆滿公視事之日理出數百人決遣<lb/>
殆盡京師翕然稱之為御史中丞中書宻院議邉事多<lb/>
不合趙明與西人戰中書賞功而宻院降約束郭逵修<lb/>
堡柵宻院方詰之而中書巳下褒詔矣公言戰守大事<lb/>
<pb n="KR4h0116_WYG_038-11a"/>
也安危所寄今中書欲戰宻院欲守何以令天下願敕<lb/>
大臣凡戰守除帥議同而後下上善之諫官楊繪言宰<lb/>
相不當以其子判鼔院上曰繪不習朝廷事鼓院傳達<lb/>
而已何與於事公曰人有訴宰相者使其子傳達之可<lb/>
乎且天下見宰相子在是豈敢復訴事上悟為罷之种<lb/>
諤擅築綏州且與薛向發諸路兵環慶保安皆出剽掠<lb/>
西人復誘殺將官楊定公上疏極言亮祚已納欵不當<lb/>
失信邉隙一開兵連民疲必為内憂京師郡國地震公<lb/>
<pb n="KR4h0116_WYG_038-11b"/>
三上疏指陳致灾之由大臣不恱出公知秦州上面諭<lb/>
公曰秦州非朕意也留不遣詔館伴契丹使前此館伴<lb/>
非其人使者議神塔子事往復紛然是嵗契丹遣蕭林<lb/>
牙楊興公来聘朝廷憂之公見興公開懐與語問其家<lb/>
世父祖事委曲詳盡興公驚且喜不復論去嵗事將去<lb/>
與公馬上泣别林牙謂興公曰君與滕公善豈將留此<lb/>
乎上聞之大喜因公奏事殿中歎曰朕欲擢卿執政卿<lb/>
逾月不對而大臣力薦用唐介矣公曰臣恨未有死所<lb/>
<pb n="KR4h0116_WYG_038-12a"/>
報陛下知遇豈愛官職者唐淑問孫覺言公短上不信<lb/>
悉以其言示公所以慰勞公者甚厚公頓首曰陛下無<lb/>
所疑臣無所媿足矣河朔地大震涌沙出水壊城池廬<lb/>
舍命公為安撫使官吏皆幄寂居民恐其棄家而茂舍<lb/>
公獨卧屋下曰民恃吾以生屋摧民死吾當以身同之<lb/>
民始歸安其室乃命葬死者食飢者除田稅察惰吏修<lb/>
隄防繕甲兵督盜賊河朔遂安使還大臣將除公并州<lb/>
上復留公開封府民有王穎者為隣婦隠其金閲數尹不<lb/>
<pb n="KR4h0116_WYG_038-12b"/>
能辨穎憤悶至病傴杖而訴於公公呼隣婦一問得其<lb/>
情取金還穎穎奮身仰謝失傴所在投杖而出一府大<lb/>
駭除翰林學士夏國主秉常被簒公言繼遷死時李氏<lb/>
幾不立矣當時大臣不能分建諸豪乃以全地王之至<lb/>
今為患今秉常失位諸將爭權天以此遺陛下若再失<lb/>
此時悔將無及請擇一賢將假以重權使經營分裂之<lb/>
可不勞而定百年之計也上竒其䇿然不果用欲以公<lb/>
為三司使力辭已而除公瀛州安撫使公入頓首曰臣<lb/>
<pb n="KR4h0116_WYG_038-13a"/>
知事陛下而已不事黨人願陛下少回昔日之眷無使<lb/>
臣為黨人所快則天下皆知事君為得而事黨人為無<lb/>
益矣上為改容公以皇考諱辭高陽關乃除鄆州治盜<lb/>
有方不獨用威猛時有所縱捨盜為屏息移知定州許<lb/>
入覲力言新法之害曰臣始以意度其不可耳今為郡<lb/>
守親見其害民者具道所以然之狀至定州以上已宴<lb/>
郊外有報契丹入㓂邉民来逃者將吏大駭請治兵公<lb/>
笑曰非爾所知也益置酒作樂遣人諭逃者曰吾在此<lb/>
<pb n="KR4h0116_WYG_038-13b"/>
敵不敢動使各歸業明日問之果妄諸將以是服公韓忠<lb/>
彦使契丹楊興公迎勞問公所在且曰滕公可謂開口見<lb/>
心矣忠彦歸奏上喜進公禮部侍郎再任詔曰寛嚴有體<lb/>
邊人安焉公因作堂以安邊名之公去國既久而心在王<lb/>
室著書五篇一曰尊主勢二曰本聖心三曰校人品四曰<lb/>
破臣黨五曰贊治道上之其畧曰陛下聖神文武自足以<lb/>
斡運六合譬之青天白日不必㸃綴自然清明識者韙其<lb/>
言天下大旱詔求直言公上疏曰新法害民者陛下既知<lb/>
<pb n="KR4h0116_WYG_038-14a"/>
之矣但下一手詔凡熙寧二年以來所行新法有不便者<lb/>
悉罷之則民氣和而天意解矣富彦國之守青州也嘗置<lb/>
教閲馬步軍九指揮彦國既去軍稍缺不補公至請復完<lb/>
之至溢額數千其後朝廷屢發諸路兵至或䘮失不還惟<lb/>
青州兵至今為盛其謫守池安皆以靜治聞飲酒賦詩未<lb/>
嘗有遷謫意侍郎韓丕旅殯于安五十年矣學士鄭獬安<lb/>
人也既沒十年貧不克𦵏公皆𦵏之著作佐郎木炎居䘮<lb/>
以毁卒公既助其𦵏又為買田賙之敕使謝諲市物于安<lb/>
<pb n="KR4h0116_WYG_038-14b"/>
因縁為奸民被其毒公宻疏奸狀上為罷黜諲自安定先<lb/>
生之亡公常割俸以賙其子及為湖州祭其墓哭之慟東<lb/>
南之士歸心焉自楊徙鄆歲方饑乞淮南米二十萬石為<lb/>
備鄆有劇賊數人公悉知其所舎遣吏掩捕皆獲吏民不<lb/>
知所出郡學生食不給民有爭公田二十年不決者公曰<lb/>
學無食而以良田飽頑民乎乃請以為學田遂絶其訟學<lb/>
者作新田詩以美之時淮南東京皆饑公獨有所乞米為<lb/>
備召城中富民與約曰流民且至無以處之則疾疫起幷<lb/>
<pb n="KR4h0116_WYG_038-15a"/>
及汝矣吾得城外廢營地欲為席屋以待之民曰諾為屋<lb/>
二千五百間一夕而成流民至以次授地井竈器用皆<lb/>
具以兵法部勒少者炊壯者樵婦女汲老者休民至如<lb/>
歸上遣工部郎中王古按視之廬舎道巷引繩棊布肅<lb/>
然如營陣古大驚圖上其事有詔褒美葢活五萬人云<lb/>
徙真定乞以便宜除盜許之然訖公之去無一人死法<lb/>
外者秋大熟積飢之民方賴以生而有司爭糴榖貴公<lb/>
奏邉廩有餘請罷糴一年從之徙知太原府河東兵勞<lb/>
<pb n="KR4h0116_WYG_038-15b"/>
民貧而士豪將吏皆利於有警故喜作邉事民不堪命<lb/>
公始至蕃族来賀令曰謹斥堠無開邉隙有㓂而失備<lb/>
與無㓂而生事者皆斬自軍司馬㳂邉安撫以下皆勒<lb/>
以軍法西人獵境上河外諸將請益兵公曰㓂来則死<lb/>
之吾不出一兵也河東十二將其四以備北其八以備<lb/>
西八將更休為上下畨是嵗八月邉郡稱有警請八將<lb/>
皆上謂之防秋公曰賊若并兵犯我雖八將不敵也若<lb/>
其不来四將足矣卒遣更休而將吏懼甚扣閣爭之公<lb/>
<pb n="KR4h0116_WYG_038-16a"/>
指其頸曰吾已捨此矣頸可斷兵不可出卒無㓂省芻<lb/>
粟十五萬河東之所患者鹽與和糴也公稍更其法明<lb/>
著稅額而通鹽商配率粮草視物力高下而不以占田<lb/>
多少為差民以為便陽曲縣舊治城西汾決徙城中縣<lb/>
廢為荒田公奏還之使縣治隄防如黄河民復成市諸<lb/>
將駐列城者長吏或不恱捃誣以事有至死者公奏立<lb/>
法將有罪徙他郡訊騐諸將聞之喜曰公保吾生當報<lb/>
以死西夏請復故地詔賜以四寨而葭蘆𨽻河東公曰<lb/>
<pb n="KR4h0116_WYG_038-16b"/>
取城易棄城難昔棄囉兀西人襲我不備喪金帛不貲<lb/>
且為夷狄笑乃命部將訾虎蕭士元以兵䕶遷號令嚴<lb/>
整㓂不敢近無一瓦之失將賜寨公請先畫界而後棄<lb/>
不從西人巳得地則請凡畫界以綏徳城為法從之公<lb/>
曰若法綏徳以二十里為界則吳堡去葭蘆百二十里<lb/>
為失百里矣國家以進退尺寸為強弱今一舉而失百<lb/>
里不可力爭之已而諜者得西人之謀曰吾將出勁兵於<lb/>
仁吳二塞之間刼漢使不得出兵則二寨亦棄矣公遂<lb/>
<pb n="KR4h0116_WYG_038-17a"/>
復申前議章九上至數萬言議者謂近世名將無及公<lb/>
者公為文與詩英發妙麗每出一篇學者爭誦之篤於<lb/>
行義事父母撫諸弟以孝友聞臨大事決大議毅然不<lb/>
計死生至於己私則小心莊栗惟恐有過其事上及與<lb/>
人交馭將吏待妻子奴婢一以至誠任自大理評事至<lb/>
右光禄大夫職至龍圖閣直學士勲至上柱國爵至南<lb/>
陽郡開國侯食邑至一千六百户實封至八百戸贈銀<lb/>
青光禄大夫有文集二十巻娶李氏唐御史大夫栖筠<lb/>
<pb n="KR4h0116_WYG_038-17b"/>
之後晉卿之女累封建安郡君先公卒贈永寧郡君子<lb/>
三人祐祁皆承奉郎裕尚幼女五人長適朝請郎知楚<lb/>
州何洵直次適宣徳郎秘書省正字王炳早卒次適宣<lb/>
徳郎太學博士王渙之次復適王炳季適方平之子朝<lb/>
散郎南京通判恕孫男六人將以元祐七年八月二十<lb/>
二日癸酉葬於蘇州長洲縣彭華鄉陽山之栗隖銘曰<lb/>
天之降材千夫一人人之逢時千載一君生之既難得<lb/>
之豈易而被讒人曾不少置昔在帝堯甚畏巧言讒說<lb/>
<pb n="KR4h0116_WYG_038-18a"/>
震驚雖堯亦然偉哉滕公廊廟之具帝欲用公將起輙<lb/>
仆賴帝之明雖仆復興小試於邉戎狄是膺日月逝矣<lb/>
嵗不我與老成云亡吾誰與之若古有訓無競維人公<lb/>
之治邉折衝精神猛虎在山藜藿茂遂及其既亡樵牧<lb/>
所易公官三品以夀考終我銘之悲夫豈為公<lb/>
　　　滕章敏公墓　　　　　　　王賔<lb/>
荒涼不見舊碑銘遍問人誰識姓名却是勲賢滕達道<lb/>
幾番為將鎮邉城<lb/>
<pb n="KR4h0116_WYG_038-18b"/>
　滕章敏公墓在陽山栗隖<lb/>
　　　樂圃先生墓表　　　　　　米芾<lb/>
樂圃先生吳郡朱氏名長文字伯原光禄公之子十九<lb/>
嵗登乙科病足不肻從吏趨築室居郡樂圃坊有山林<lb/>
趣著書閲古樂堯舜道乆之名稱藹然一邦向服郡守<lb/>
監司莫不造請謀政所急士大夫過者必奔走樂圃以<lb/>
後為恥名動京師公卿薦以自代者甚衆天子賢之起<lb/>
為本郡教授以為未廣也起為太學先生以道授多士<lb/>
<pb n="KR4h0116_WYG_038-19a"/>
未幾擢東觀仍兼樞府屬元符元年二月丙申遘疾不<lb/>
禄享年六十子耜杭州鹽官尉耦耕舉進士以六月葬<lb/>
至徳鄉從光禄之塋先生道廣不疵短人人亦樂趨先<lb/>
生勢不在人上而人不敢議葢見之如麟鳳焉方擢用<lb/>
使大施設而命不假朝野惜之著書三百卷六經有辨<lb/>
說樂圃有集琴臺有志吳郡有續記又著琴史其序畧<lb/>
曰此朝廷成太平志也至於詩書藝文之學莫不造古<lb/>
騷雅死之日家徒藏書二萬巻天子知其清特贈縑百<lb/>
<pb n="KR4h0116_WYG_038-19b"/>
疋嗚呼先生可謂清賢矣予昔居郡與先生逰而知先<lb/>
生者也表曰<lb/>
窮達有命出處有時司出處者非命而誰時與命違士<lb/>
能不出出而無命就諗於時升公之堂理公朱絲清音<lb/>
不改樂圃松悲嗚呼哀哉江淮荆淛等路制置從事米<lb/>
芾表<lb/>
　樂圃朱長文墓在支硎山南峰西<hi>張景修銘</hi>
　　　宋定城令方氏夫人墓志銘　　方汝勉<lb/>
<pb n="KR4h0116_WYG_038-20a"/>
夫人方氏諱靜真世出苕溪皇曾祖朝散大夫渭皇祖<lb/>
朝奉大夫通判紹興府楶皇考迪功郎丹徒縣主簿燠<lb/>
後歸姑蘓故從事郎定城令君趙公用夫人生於乾道<lb/>
庚寅三月二日終於淳祐辛丑三月四日享年七十有<lb/>
二以㔗遇明慶霈封太孺人子三人長勮疾廢次㔗永<lb/>
直郎淮東縂領所凖備差遣皆先夫人亡次鵬舉業儒<lb/>
女三人長適迪功郎江州司户楊澤次適進士張復震<lb/>
孫男七人出繼者一女四人明年壬寅二月庚申鵬舉<lb/>
<pb n="KR4h0116_WYG_038-20b"/>
䕶夫人柩葬於姑蘓長洲縣彭華鄉虎疁之原合定城<lb/>
公之兆也夫人性婉而識明氣剛而志正言動皆典刑<lb/>
趙氏内外五千指咸取則焉治家以儉檏為先初笄之<lb/>
衣暮年翼如也然財不求豐僅足而已姻親貧者賙之<lb/>
恐後每嘆曰吾少時屯棘更嘗至矣今粗得清適於是<lb/>
爐香貝葉自課忘倦淺斟無筭竟日熙熙忽嬰㣲疾卒<lb/>
然而逝得道者莫能過也卜葬有日鵬舉書来求銘汝<lb/>
勉於夫人為内表而夫人之在盛氏也以女娶焉期待<lb/>
<pb n="KR4h0116_WYG_038-21a"/>
慰薦最為深厚且知夫人行實甚熟也其敢以不文辭<lb/>
銘曰<lb/>
苕溪之淑嬪于姑蘓趙族蕃熾間言一無定城公沒撫<lb/>
其諸孤不愧三遷賢譽翕如儉以禮制嚴以恕扶内典<lb/>
逰心能味其腴鬱哉佳城虎疁之墟勒銘堅石萬歲與<lb/>
俱表弟朝奉郎通判福建軍州兼管内勸農事汝勉撰<lb/>
從弟從事郎新建康學教授逢辰書文林郎差充淮東<lb/>
制置大夫凖備差遣王棨題葢<lb/>
<pb n="KR4h0116_WYG_038-21b"/>
　　　宋故武功大夫濮州團練使浙西路縂管開公<lb/>
　　　埋銘　　　　　　　　　　　趙天瑞<lb/>
公諱趙字興宋世為沂州臨沂縣人公名本姓也因國<lb/>
步中衰以開為姓者欲開大我國家之疆土云耳曾祖<lb/>
喜祖忠俱贈武義大夫父某封武義大夫其封贈皆從<lb/>
本姓則公改姓之意又著矣曾祖妣李氏祖妣張氏母<lb/>
某氏公自紹興二十八年結豪傑起義兵衆推公為首不<lb/>
旬日有衆數萬收復宻州日照縣等處聚集忠勇三十<lb/>
<pb n="KR4h0116_WYG_038-22a"/>
餘萬攻淄齊等州差充忠義軍馬都統制領京東河北<lb/>
路招撫使李寳同逰海道十一月差充山東河北路忠<lb/>
義軍馬都統制將所得大漢軍三千餘人及本部統制<lb/>
將等二萬餘人歸正本朝三十二年春授修武郎閤門<lb/>
祗候充忠義逰擊軍都統制秋轉武翼郎隆興元年二<lb/>
月轉武功郎改差充沂州忠義軍馬都統制告為先海<lb/>
州䇿應解圍之功也當年夀皇登極覃恩轉武英大夫<lb/>
差充鎮江府駐扎御前右軍統制二年召對稱㫖賜金<lb/>
<pb n="KR4h0116_WYG_038-22b"/>
帶差充殿司右軍統領十一月改差充江隂軍駐扎御<lb/>
前水軍統制結局依前殿司供職乾道二年轉武略大<lb/>
夫英州刺史告為膠西宻州之功也三年將歸正人卒<lb/>
或作過例降受武義大夫依前英州刺史添差兩浙西<lb/>
路兵馬都監臨安府駐扎四年叙復武畧大夫充浙西<lb/>
兵馬鈐轄臨安府駐扎七年依前兵馬鈐轄平江駐扎<lb/>
未赴改平江府兵馬縂管轉武顯大夫淳熙改元添差<lb/>
浙西馬步軍副縂管五年轉武義大夫十二年因父武<lb/>
<pb n="KR4h0116_WYG_038-23a"/>
義侯疾危刲股以救事聞於朝上謂公孝其可特授濮<lb/>
州團練使十二月丁武義憂服除再任公以紹熙改元<lb/>
三月一日終于平江私第之正寢享年五十有七是年<lb/>
六月十四日葬于長洲縣彭華鄉管山之原去武義墳<lb/>
無二十步妻令人林氏先䧟敵未歸得㫖許娶乃娶解<lb/>
氏先公十年卒公有子天瑞天錫保義郎從祖武義姓<lb/>
以為繼曰佐保義郎試中材武未注授曰偉保義郎任<lb/>
侍衛步軍司左軍馬軍凖備將曰佑曰伸習舉業曰儀<lb/>
<pb n="KR4h0116_WYG_038-23b"/>
曰侁皆幼孫男四人孫女一人孤子天瑞銜哀識<lb/>
　　　宋鎮東將僉判王公墓志　　　王庚孫<lb/>
先君諱斗文字仰之先世自閩徙吳遂為笠澤人少力<lb/>
學精六典嘉定己夘預鄉薦庚辰登乙科其歴官以丁<lb/>
艱而不赴者一慶元户掾也以選部注者二池陽倉曹<lb/>
金陵酒庫也以為辟差者三當塗差遣淮西縂幕也以<lb/>
京秩之先迭為剡薦則提舉趙公范郡守楊公空雲汪<lb/>
公紹制使陳公善湘以陞削舉制使吳公麟蔡公範帥<lb/>
<pb n="KR4h0116_WYG_038-24a"/>
閫陳公愷楊公恢督視史公守則以改秩舉曹使曾公<lb/>
穎茂鄭公起潛京尹趙公與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>郡守高公夢月以陞削<lb/>
舉參政王公伯大侍郎樓公治以特薦舉也其積階則<lb/>
由迪功郎關陞從政郎由儒林郎改通直郎洎轉奉議<lb/>
郎為憲臺誣以他過降授宣教郎越六年而後復繼轉<lb/>
承議郎自淳祐己酉再起合改朝奉郎方磨勘問而先<lb/>
君奉㫖往鄞郡審勘死囚染疾致斃郡守憐其勤勞王<lb/>
事有請於朝令通理納禄矣先君性恬澹雖登仕版不<lb/>
<pb n="KR4h0116_WYG_038-24b"/>
改寒素善與人交手不停編小善一藝無不録也亷以<lb/>
律己勤以盡職若身若家一不暇計故宦逰所至有聲<lb/>
書判成帙飾吏事者爭傳以為法不務進取每以耐菴<lb/>
自號督餉循資則悉遜同寅而不芥蔕獄空底績則三<lb/>
見其效而不自矜處帥幕則放軍請之孤遺宰京畿則<lb/>
以已俸而代賦所施未及萬一竟以淳祐辛亥仲冬七<lb/>
日捐館享年六十有五曾祖閔故從事郎祖亶隠徳不<lb/>
仕父籍累贈朝奉郎母太安人施氏後先君十有一月<lb/>
<pb n="KR4h0116_WYG_038-25a"/>
卒妻陶氏封孺人子庚孫將以次年孟冬癸酉奉柩葬<lb/>
于長洲縣彭華鄉滸墅之原葬且薄未暇乞銘當世君<lb/>
子姑叙梗槩納諸曠云宗弟迪功郎新差充通州州學<lb/>
教授莧填諱孤子庚孫泣血書<lb/>
　　　重封宋圯墓大畧　　　　　方鵬<lb/>
滸墅虎疁之諱名其地平原葬稍缺處亦不避燥溼惟<lb/>
攢石厚土封為邱嗣祀無恙世逺祀弗嗣民日稠廬竁<lb/>
而居墓罹不仁之害矣予未改厄院為義塾與民比隣<lb/>
<pb n="KR4h0116_WYG_038-25b"/>
古之葬地也蔽於環居而莫知之民惠錦執負租累嵗<lb/>
故納塾傍西園作便所往視北盡圯塜露三木左中並<lb/>
而中䧟右下皆尺餘環木盡脫僅一畦剝塜土而高下<lb/>
未夷詢董工民云趙王墓也録泐志来見則宋承議郎<lb/>
耐菴王先生所葬命完砌移土厚封匝界瓴垣通門於<lb/>
塾以杜外伺夷畦偪垣樹栢數十株飾溝臺得志石一<lb/>
角覓集散泐又宋定城令配孺人方氏刻也緣地連續<lb/>
塟者兩姓合稱日乆傳訛遂爵指之非也兩石尚悉可<lb/>
<pb n="KR4h0116_WYG_038-26a"/>
據聞趙石為奸者滅跡於水無可覓今按方志則三木<lb/>
皆趙定城者或以右木少讓為耐菴之柩斷無此理方<lb/>
以淳祐壬寅合葬於定城之兆趙氏内外取則於方尚<lb/>
五千指而王庚孫瘞耐菴則淳祐壬子相距十年趙豈<lb/>
竟絶而容異姓亂邪况庚孫自志厥考又非昧者必知<lb/>
逺嫌肯自亂其祀邪發人之冢以附其親孝子能為之<lb/>
哉至愚泥術巳葬氣破亦不為也有謂趙之副室附於<lb/>
方之右不敢齊下者理或然耳及審耐菴墓頋澤輩又<lb/>
<pb n="KR4h0116_WYG_038-26b"/>
云前數年有民頋煜訟民孫永吉兄弟發二冢于官今皆<lb/>
不存居方易姓矣耐菴之墓必罹此害也由此觀之發<lb/>
人之冢者安於無主竟為他人圖而招自絶焉天道好<lb/>
還鬼神所司假手之報豈欺無主哉耐菴墓無迹矣幸<lb/>
泐石可集甓立於塾園趙之門南昭昭不雜亦托以綿享<lb/>
祀人為同類斯文更親乏嗣幽𡨕豈無戚焉君子不忍<lb/>
也王先生斯文也時而祀之君子可以觀其仁焉乏嗣<lb/>
之俗庶乎免夫雖然古之人葬親從土自厚慎防也趙<lb/>
<pb n="KR4h0116_WYG_038-27a"/>
之三木三百餘年非堅莫待今完木更重也而今而後<lb/>
仁人孝子鑒亦昭昭矣<lb/>
　三圯墓滸墅辟義塾所得事具方鵬封墓畧内<lb/>
　　　韓忠武王世忠中興佐命定國元勲之碑<lb/>
　　　　　　　　　　　　　　　　趙雄<lb/>
上纘阼之十五年威行徳孚丕冒海隅出日罔不畏服<lb/>
罔不願為臣妾上益勵精行健冀大有為聞鼔鼙而思<lb/>
勲臣于昕夕不忘乃二月甲午制曰韓世忠感㑹風雲<lb/>
<pb n="KR4h0116_WYG_038-27b"/>
功冠諸將可特賜諡忠武盖太師韓蘄王之薨之葬至是<lb/>
已二十有六年而褒崇益光遂與漢丞相亮唐汾陽王<lb/>
子儀同謚宸奎内出不由有司中外偉之時王子彦古<lb/>
方居蘄國夫人憂聞詔感泣繼血即拜疏謝又拜疏請<lb/>
曰艸土臣彦古謹昧死言臣之先臣世忠發身戎行逮<lb/>
事徽宗欽宗皆著顯效暨委質太上皇帝自大元帥覇<lb/>
府洪濟于中興始終實備大任仰憑宗社威靈與太上<lb/>
皇帝廟謨神算摧勍敵如拉朽芟劇盜如刈菅大戰數<lb/>
<pb n="KR4h0116_WYG_038-28a"/>
十小戰數百豐功盛烈光照古今不幸早棄明時亦既<lb/>
積年陛下憫念勲勞固嘗爵以真王錫之美諡獨墓道<lb/>
之石無名與文惟陛下哀矜究此光寵豈獨諸孤顯耀<lb/>
抑先臣有知猶當效結草之忠天子曰嗚呼惟乃父世<lb/>
忠自建炎中興實資佐命式定王國時惟元勲予其可<lb/>
忘乃親御翰墨大書曰中興佐命定國元勲之碑翌日<lb/>
朝諸將于凌虚閣特詔彦古戎服入見面賜御書俾冠<lb/>
于碑首頋謂諸將曰世忠有大功於帝室今彦古亦克<lb/>
<pb n="KR4h0116_WYG_038-28b"/>
有志世其家予惟寵嘉之是用錫此豐碑諸卿勉哉諸<lb/>
將感激奮躍益知國家之不負臣下也忠孝之不可以<lb/>
不盡也功名之不可以不力也皆趨下再拜彦古亦再<lb/>
拜泣而出既又詔禮部尚書臣雄曰汝其銘世忠之碑<lb/>
臣雄以謂聖主褒崇元臣兹事體大頋末學弗稱且祖<lb/>
諱與王名諡適同尋上書懇辭上遽批出畧曰君前臣<lb/>
名臨文不諱不許辭免臣雄於是惶恐奉詔謹拜手稽<lb/>
首上故太師蘄忠武王遺事曰王諱世忠字良佐姓韓<lb/>
<pb n="KR4h0116_WYG_038-29a"/>
氏韓氏本古列國後為秦所併子孫自韓原渡河散居<lb/>
延安以國為姓故王世為延安人曾祖諱則居鄉以義<lb/>
俠聞家故饒財賑貧藥病多所全活既沒有異人指其<lb/>
所葬地曰代代當生公侯後以王貴贈太師楚國公曾<lb/>
祖妣郝氏吳國夫人祖諱廣考諱慶皆贈太師秦陳二<lb/>
國公祖妣高氏妣賀氏冀楚二國夫人楚國生五丈夫<lb/>
子王其季也始震之夕有光芒出屋間鄉鄰以為火各<lb/>
具綆缾馳救至則聞王生皆異焉就襁褓輒流瞬瞬則<lb/>
<pb n="KR4h0116_WYG_038-29b"/>
目光如電楚國洊驚而心竒之少長風骨偉㟁尚氣節<lb/>
能屈西邉諸豪里中惡少年皆俛首不敢出氣則爭為<lb/>
之服役或負債不償者王輙為償負者後聞亟持所償<lb/>
愧謝里俗為之一變有寃抑不以謁郡縣而謁諸王咸<lb/>
得其平由是名聞關陜嘗過米脂寨姻家㑹飲日已夕<lb/>
而關閉王怒以臂拉門關鍵應手而斷旦視之其木葢<lb/>
兩拱餘關吏駭服年未冠以勇敢應募鄉州挽強弓一<lb/>
百觔嘗乘悍馬手舞鐵槊奔馳二郎山峭壁間觀者膽<lb/>
<pb n="KR4h0116_WYG_038-30a"/>
裂同列無一人敢繼者軍府校藝獨用鐵胎弓所向雖<lb/>
金石皆洞貫其騎射絶人類此時崇寧四年也屬四方<lb/>
多事王每聞邉警至輙上馬或不伺鞍而奮喜與交逰<lb/>
痛飲資用通有無或不持一錢相從謁酒肆貰酒期於<lb/>
戰獲鬻級以償王出必多獲由是同列皆饒給銀州之<lb/>
役將從党萬以行父母素鍾愛不許王固請于陳公曰<lb/>
大丈夫當建功業取公侯豈宜齪齪自守陳公竒其志<lb/>
乃聴去軍甫至而城閉王直排扉入斬主將擲首陴外<lb/>
<pb n="KR4h0116_WYG_038-30b"/>
三軍乘之大克繼而夏人以重兵来㓂次蒿平嶺王與<lb/>
党萬悉精銳鏖戰賊解去而突騎忽出間道𢷬我營將<lb/>
士驚愕王獨部敢死士殊死鬬賊少却王為殿見一騎<lb/>
士甚武揮槍而前問俘者為誰曰十軍監軍駙馬郎君<lb/>
烏貝也王躍馬從之斬其首賊遂大潰由是西邉益服<lb/>
王威名經略司圖上其事且乞優賞㑹童貫専制邉事<lb/>
疑敢勇皆勢家子有所增飾止許補一資衆譁不平而<lb/>
王恬不芥蔕當時識者知王器量宏逺矣從劉延慶<lb/>
<pb n="KR4h0116_WYG_038-31a"/>
築天降山寨敵遽有之延慶令王守北門王夜縋城而<lb/>
下斬二級割䕶城氊以獻繼逢敵於佛口寨斬賊首數<lb/>
級始補守闕進義副尉至臧底河又斬三級轉進武副<lb/>
尉㑹妖人方臘起桐廬自號聖公殺掠吏民自浙河東<lb/>
西至于江南毒流葢千里南方素無兵備詔調西帥討<lb/>
之王部敢勇五十人隨王稟以往遇别將王淵於杭之<lb/>
北關堰橋㑹大潦道不通賊揜至淵惶怖不知所出王<lb/>
造淵說曰今賊據險爭利我不以智勝而以力拒可乎<lb/>
<pb n="KR4h0116_WYG_038-31b"/>
淵怒曰何人敢爾王益辨論不少屈淵曰汝雖能言願<lb/>
聞必勝之說王為調一二且請以所部邀擊淵命取軍<lb/>
令狀以去明日㑹戰賊勢張甚王選敢勇二十餘人伏<lb/>
堰橋傍須㬰伏發賊衆大亂王追至泊舟前斬首數級<lb/>
師遂大克淵乃嘆服曰真萬人敵盡以所隨白金器賞<lb/>
焉與淵定交自此始至今杭人呼堰橋為得勝橋云時<lb/>
天下忘戰日乆盜起倉卒天子宵旰南頋詔能得渠魁<lb/>
者授兩鎮節鉞王單騎窮追至睦之清溪洞賊根據巖<lb/>
<pb n="KR4h0116_WYG_038-32a"/>
屋為三窟諸將繼至莫知所從入王潛行溪谷間問野<lb/>
婦得其洞口即挺身仗戈而前榛棘嶔﨑越險數里𢷬<lb/>
其巢穴縛偽八大王格殺數人臘遂就擒併俘以出辛<lb/>
興宗後至領兵截洞口掠王俘以為已功故王不受上<lb/>
賞别帥楊維忠還闕少伸其事但超轉承節郎朝廷議<lb/>
復燕山調諸軍以行至則皆潰王往見劉延慶抵滹沱<lb/>
河獨與蘓格等五騎列于高岡戒勿動值燕山潰卒來<lb/>
㑹然皆重傷者王即命艤舟河㟁約曰敵奔即鼓噪助<lb/>
<pb n="KR4h0116_WYG_038-32b"/>
聲勢王乃獨躍馬薄敵回折自如敵疑之分為二隊據<lb/>
坡以觀王出其不意突刺二執旗者因縱擊格等五騎<lb/>
應於後舟中潰卒亦鼓噪如約敵疑我伏發遂大潰追<lb/>
斬甚衆是時山東河北盜賊蜂起王從王淵討捕所在<lb/>
摧鋒於大名境中殺水賊幾盡大破湯村強盜累建竒<lb/>
功轉秉義郎以偏將從梁方平經畧東事賊楊天王透<lb/>
手滑聚衆數千㓂尉氏一戰擒其渠帥餘黨悉平臨沂<lb/>
賊武鬍衆數萬戰于韓王店又平之沂州賊徐進衆五<lb/>
<pb n="KR4h0116_WYG_038-33a"/>
萬而官兵不滿五千王止以衙兵五十餘薄賊誅馘悉<lb/>
盡又青社賊張先水鼔山賊劉大郎望仙山賊高托山<lb/>
集路山賊賈進莒賊徐大郎衆皆不下萬人大者或跨<lb/>
州兼邑王每身先諸將次第擒滅又殺獲東海賊張䕫<lb/>
等由濟南振旅而歸於是山東諸盜悉平轉武節郎欽<lb/>
宗即位之初王從梁方平防河濬州金人大軍巳壓濬<lb/>
境方平漫不頋以為他盜王說曰今之来者金人耳願<lb/>
公速整行陣為䕶河計河一失守宗社阽危公可忽乎<lb/>
<pb n="KR4h0116_WYG_038-33b"/>
王忠憤由中詞氣激烈方平怒俾王以三十騎當敵名曰<lb/>
硬探實欲致王死地王遇敵輙戰以實歸報方平猶以<lb/>
為紅巾賊不設備及敵進迫屯子橋則方平脫身遁矣<lb/>
王師既失主帥數萬之衆皆潰敵騎大至䧟數十重圍<lb/>
中意氣彌壯挺鎗奮躍而前所向披靡敵嘆異小却即<lb/>
潰圍出殿諸軍焚橋而歸至京師欽宗聞王勇冠三軍<lb/>
召對便殿且訊方平失律之狀王條奏甚悉轉武節大<lb/>
夫俄召諸路勤王兵入衛王𨽻京城四壁為統領屬敵<lb/>
<pb n="KR4h0116_WYG_038-34a"/>
人許割三鎮而還王淵為河北縂管辟王為先鋒統制<lb/>
有勝捷軍統制張師正者戰敗轉徙大名留守宣撫使<lb/>
李綱斬之以殉師正所部本童貫牙兵初貫創勝捷<lb/>
軍諸軍之選每禁軍一指揮所選止一二人或三四人<lb/>
皆人物魁梧武騎超絶者纔得五千餘人後𨽻師正師<lb/>
正死此軍懐反側遂相約為亂鼓行而東刦掠淄青間<lb/>
影附脅從者四五萬人號二十萬所過無有噍類山東<lb/>
復擾王以戍將寓大名雅為綱所器重遂檄王以所部<lb/>
<pb n="KR4h0116_WYG_038-34b"/>
五百人討之至淄河以軍分為四隊布鐵蒺藜窒歸路<lb/>
令曰前則有功退則死有怯走者許後隊殺以為功於<lb/>
是士皆效死莫敢回頋至夜半縱兵襲賊砦賊皆驚擾<lb/>
旦而接戰大破之斬其魁李復餘悉奔潰王窮追不巳<lb/>
賊伏潰卒數千出我不意王不及介冑上馬趨之矢石<lb/>
雨下指臂吻鼻中四鎌王怒折箭披弓㧞刃徑前殺為<lb/>
首者六人賊衆又奔追至宿遷其衆尚萬餘謂巳逺王<lb/>
不能及方擁其所掠子女椎牛飲酒王單騎疾馳夜造<lb/>
<pb n="KR4h0116_WYG_038-35a"/>
其營呼曰大軍来矣速束戈巻甲吾能保全汝等以共<lb/>
功名賊自淄河破膽皆跪請命曰願吾父貸死因進牛<lb/>
炙斗酒王下馬飲啖輒盡衆莫敢動悉束手降黎明見<lb/>
王所部止此始悔之而業巳解甲莫不相顧失色遷左<lb/>
武大夫果州圑練使將所降朝京師欽宗再賜對慰奬<lb/>
甚渥賜衣甲鎗牌除正任單州圑練使就命將所部屯<lb/>
滹沱河真定失守王知滹沱形勢已蹙去之趙趙守葢<lb/>
王淵云淵得王恃以自固敵再入攻趙知王在焉攻益<lb/>
<pb n="KR4h0116_WYG_038-35b"/>
急粟寡援絶孤城更數日殆破王一夕潛將三百人𢷬<lb/>
其營敵大驚亂翌日遁去後有自敵来者始知大酋二<lb/>
都統是日被鎗已斃衆遂不能支除嘉州防禦使將所<lb/>
部還大名縂管趙野辟為前軍統制光堯夀聖憲天體<lb/>
道性仁誠徳經武緯文太上皇帝時以天下兵馬大元<lb/>
帥駐濟陽王領所部勸進復自濟陽次南京敵縱兵逼<lb/>
城人心洶懼王據西王臺力戰敵稍却翌日再至而其<lb/>
帥白馬三郎以衆數萬薄城王時所將僅千人與敵遇<lb/>
<pb n="KR4h0116_WYG_038-36a"/>
單騎突之斬其帥以還部兵乘勝鏖鬭衆大潰南京圍<lb/>
解郡守率父老迎謁居民香火夾道多感涕者王還詣<lb/>
濟陽勸進遂扈蹕如南京太上即位授光州觀察使帶<lb/>
御器械王請移蹕長安下兵收兩河朝議不從始建御<lb/>
營以王為左軍統制詔平濟州山口賊解大刀李昱等<lb/>
所向剿除陞定國軍承宣使依前帶御器械制曰解趙<lb/>
城之圍威鎮河朔却朔馬之牧效著睢陽皆紀實也車<lb/>
駕幸維揚王以所部扈從甫至賊有張遇者號一窩蠭<lb/>
<pb n="KR4h0116_WYG_038-36b"/>
既破儀真自金山以衆来降抵城而不解甲扈從者危懼<lb/>
王單騎造其壘曉之以逆順禍福叱使速降衆遂解甲<lb/>
聴命李民擁衆十萬亦既来降比至維揚復狼頋整厲<lb/>
器械詔王淵處置淵以屬王王往諭㫖誅梗議者劉彦<lb/>
驅李民以出縳小校二十九人送淵戮之以民𨽻王軍<lb/>
分其衆屬大將軍俊事遂定授王京西等路捉殺内外<lb/>
賊盜時敵再犯河雒王率敢死士戰于孝義橋所殺巳<lb/>
數千人而别將以後軍先退敵衆乘我王身被鏃如棘<lb/>
<pb n="KR4h0116_WYG_038-37a"/>
卒力戰以免後至汴詰先退一軍皆斬左右趾以殉威<lb/>
令大振自是軍不復敗矣召還行在授鄜延路副縂管<lb/>
加平㓂將軍承節帶御營統制如故未幾詔王領所部<lb/>
如山東王聞車駕幸錢塘遂由海道趨行在時建炎三<lb/>
年也未至有裨校叚恩亡至都下詭言王兵潰䧟敵物<lb/>
情震駭殿前統制苗傅劉正彦素蓄異心聞王䧟沒無<lb/>
復忌憚遂勒兵反殺僉書樞宻院事王淵及内侍數十<lb/>
人奉太上居别宫㐫熖熾甚神武中軍統制官吳湛又<lb/>
<pb n="KR4h0116_WYG_038-37b"/>
隂與同惡王在海上聞變望闕慟哭舉酒酹神曰誓與<lb/>
此賊不共戴天舟中士卒亦皆痛哭思奮禮部侍郎張<lb/>
浚在平江方欲議討亂與諸將環坐計未有所出聞王<lb/>
且至更相慶曰韓公之来此事必辦王至見浚相與號<lb/>
泣曰何猶豫為即日與浚定復辟之議乃先諸將行時<lb/>
道路譁言傅正彥謀挾乘輿以出中外洶懼王曰賊素<lb/>
知畏我我至彼敢爾耶尋命偏將張世慶搜絶諸路郵<lb/>
置使偽命不行至嘉禾造攻具甚急傅正彦矯制止王<lb/>
<pb n="KR4h0116_WYG_038-38a"/>
且除節鉞王不受命㑹江淮兩浙制置使吕頥浩亦来<lb/>
王迎謁於郊頥浩問曰賊計無他虞乎王曰彼怙勢憑<lb/>
衆脅取鐵劵自謂不死安有他虞又問可必勝乎王曰<lb/>
以順討逆何為不勝頥浩曰知彼知己可以戰矣時楊<lb/>
國夫人及二子質傅軍防守甚嚴王畧無頋念㑹隆祐<lb/>
太后宣見楊國楊國詣傅紿曰太尉作如許事公来矣<lb/>
於太尉何如傅乃屈膝拜曰願奉兄嫂禮謹具鞍馬煩<lb/>
夫人好為言是日入見隆祐宣問周悉執楊國手垂泣<lb/>
<pb n="KR4h0116_WYG_038-38b"/>
曰國家艱危至此太尉首来救駕可令速清巖陛楊國<lb/>
奉詔馳出都城遇傅弟翊于途告之故翊色動手自捽<lb/>
耳楊國覺翊意非善愈疾驅一日夜㑹王于嘉禾王見<lb/>
之驚曰汝輩在耶俄而明受詔至王曰吾知有建安官<lb/>
家安知明受耶斬其使焚其詔進兵益急傅等大懼遣<lb/>
將領張永載謝罪且出御札曰知卿巳到秀州逺来不<lb/>
易朕居此極安寧苗傅劉正彦本為宗社終始可嘉卿<lb/>
宜知此意徧諭諸將務為協和以安國家王知脅求詔<lb/>
<pb n="KR4h0116_WYG_038-39a"/>
㫖非太上本意諭永載曰天子即復位事乃可緩不然<lb/>
吾今以死決之賊得語知不可解即日復太上明辟王<lb/>
晨夜兼行承宣使張浚遣兵三千助王王頋所部或非<lb/>
素所拊循乃悉收家屬詣軍及合戰臨平艤家屬舟㟁<lb/>
下由是師徒登㟁擊賊無一不用命者賊將苗翊馬柔<lb/>
舌以重兵負山阻河為陣且於中流植木為鹿角以梗<lb/>
行舟岸間塗淖不可馳王乃下馬揮戈令軍中曰今日<lb/>
當以死報國若面不帶數箭者皆斬士殊死鬭轉至剪<lb/>
<pb n="KR4h0116_WYG_038-39b"/>
刀山下賊以其神臂弓數千持滿而待王瞋目大呼挺<lb/>
刅徑前賊辟易矢不及發連戰皆大克直造北關門傅<lb/>
正彦自授江東制置使提禁旅數萬以遁朝廷慮其遂<lb/>
逸去詔能生擒傅正彦者有官人轉承宣使無官人授<lb/>
正任觀察使其餘獲逆黨賞各有差王入朝行宫拜且<lb/>
泣曰逆賊不道主辱臣死臣願受命縛此二逆因奏曰<lb/>
逆賊擁精兵數萬去甌閩甚邇萬一寖成巢穴愈難撲<lb/>
滅臣請速除之未審聖意欲生致之耶抑函首以獻耶<lb/>
<pb n="KR4h0116_WYG_038-40a"/>
太上曰能殺之足矣王曰臣願生致之顯戮都市為宗<lb/>
社刷恥不然則臣為欺天殿前虎賁有宋金剛張小眼<lb/>
者號膂力王乞以從欲俾䕶俘来王時所部纔數千人<lb/>
請止以所部行太上壯之酌巨觥以餞因握手語王曰<lb/>
統制吳湛佐二叛為逆卿知之乎王曰此易與耳時湛<lb/>
已不自安嚴兵為衛王詣湛與語手折其中指遂擒以<lb/>
出門下兵衛驚擾王按劍叱之無敢動又親擒湛黨王<lb/>
世修同日伏誅王遂行詔除武勝軍節度使御前左軍<lb/>
<pb n="KR4h0116_WYG_038-40b"/>
都統制王兼程追襲賊方圍三衢聞王師来即解去將<lb/>
趨上饒王恐其或滋蔓閩廣也徑自浦城捷出迎之漁<lb/>
梁驛與賊黨遇夜半勒兵距浦城十里賊跨溪據險設<lb/>
伏正彦屯溪北傅屯溪南相約為應俄而接戰部將李<lb/>
忠信趙竭節恃勇䧟陣馬彦溥馳救死之王挺鎗徑前<lb/>
賊望見咋曰此韓將軍也乃潰擒傅正彦及傅弟翊遣<lb/>
所乞二虎賁䕶俘獻行宫斬于建康市師還至蔣山太<lb/>
上遣中貴人賜金盒茶藥并御書忠勇二字表王旗幟<lb/>
<pb n="KR4h0116_WYG_038-41a"/>
詔曰餘杭之難卿首奮忠勇已破凶逆朕之復辟惟卿<lb/>
之功除檢校少保武勝昭慶軍節度使御前左軍都統<lb/>
制楊國自碩人超封國夫人制曰智畧之優無愧前史<lb/>
給内中俸以示報焉功臣妻給俸自楊國始改除武勝<lb/>
定國軍節度使依前檢校少師御前諸軍都統制烏珠<lb/>
入㓂車駕復幸臨安命杜充以尚書右僕射守建康王<lb/>
守鎮江兼制海道王方治舟秀之青龍無何充以建康<lb/>
叛降于烏珠烏珠遂自建康取宣城直至廣徳徑趨臨<lb/>
<pb n="KR4h0116_WYG_038-41b"/>
安車駕又幸四明王聞之亟以舟師赴難未發烏珠聞<lb/>
王在京口遽勒三十萬騎北還王即奏願留江上勦除<lb/>
使絶南牧之患遂提兵截大江以要之先降其將鐵爪<lb/>
鷹李選太上賜札曰比在㑹稽吕頥浩獻議欲㑹兵京<lb/>
口邀截歸路遽覽来奏及圖上方畧寔契朕懐惟卿忠<lb/>
憤之誠謀慮之審千里之外不謀而同載觀圖規深所<lb/>
嘉嘆今以獲敵資財物盡與將士并除空名札二百道<lb/>
用資給賞烏珠遣使通問王亦遣使臣石皋報之約日<lb/>
<pb n="KR4h0116_WYG_038-42a"/>
㑹戰戰數十百合敵終不得渡復致詞願還所掠假道<lb/>
不聴請益以名馬又不聴敵乃益兵儀真勢接建康烏<lb/>
珠軍於南達蘭軍于北王提海艦中流南北接戰相持<lb/>
黄天蕩四十有八日烏珠窘甚求打話王酬答如響時於<lb/>
佩金鳯瓶傳酒縱飲示之敵見王整暇色益沮乃祈假<lb/>
道甚哀王曰是不難但迎還兩宫復舊疆土歸報明主<lb/>
足相全也烏珠語塞又數日求登岸㑹語王以二人從<lb/>
見復申前懇而言不順王怒且罵引弓將射之亟馳去<lb/>
<pb n="KR4h0116_WYG_038-42b"/>
敵自知力憊粮竭或生變而王舟師中流鼓枻飄忽若<lb/>
神凡古渡津口又皆以八面控扼生路垂絶乃一夕潛<lb/>
鑿小河三十里自建康城外屬之江以通漕渠刑白馬<lb/>
剔婦人心烏珠自割其額祭天幸風濤少休竊載而逃<lb/>
王諜知其謀悉舟師督戰㑹風弱帆緩敵得以輕舸渡<lb/>
去土人稱為番人河其後秦檜主和更名新開河云先<lb/>
是王治兵鎮江嘗曰是間形勢無如金山龍王廟者敵<lb/>
必登此以觀我虚實乃遣將蘓徳以二百人伏廟中又<lb/>
<pb n="KR4h0116_WYG_038-43a"/>
遣二百人伏岸下約曰聞鼓聲㟁兵先出廟兵繼之數<lb/>
日敵至果有五騎趨入廟廟中之伏喜先鼓而出五騎<lb/>
振䇿以馳僅得其二有一人紅袍白馬既墜復躍馳而<lb/>
脫詰二人者云即烏珠也是舉也烏珠僅以身免俘獲<lb/>
殺傷者不可勝計所遺輜重山積所掠男女獲免者不<lb/>
知數又獲龍虎大王舟千餘艘捷聞太上賜札曰卿比<lb/>
統率舟師要擊勍敵忠勇之節逺近所聞相拒大江殆<lb/>
彌兩月殺傷莫計俘獲良多所有已立功人早以功狀<lb/>
<pb n="KR4h0116_WYG_038-43b"/>
来上當優與推恩又札曰朔馬飲江大肆殘虐卿感激<lb/>
思奮慷慨自期獨提全軍往邀歸路將士用命水陸齊<lb/>
攻捷音遽聞殺獲甚衆言念忠勞不忘嘉歎未幾除檢<lb/>
挍少師武成感徳軍節度使神武左軍都統制時劇盜<lb/>
數起閩中荆湖震擾朝廷為出禁旅遣辛金宗討之師<lb/>
老不能平福帥程邁監司侯慤等力請改命將帥章四<lb/>
十三上太上乃除王福建江西荆湖南北路宣撫副參<lb/>
政孟庾以行賊范汝為據建安衆踰十萬至僭造黄傘<lb/>
<pb n="KR4h0116_WYG_038-44a"/>
等王曰建居閩嶺上流使賊沿流而下則七郡皆血肉<lb/>
矣於是選輕銳航海徑趨福唐擁衆而上福帥迎謁且<lb/>
言賊方銳宜少休以俟元夕王笑曰吾以元夕凱還見<lb/>
公矣因酌酒以别師次延平劍潭湍險賊焚橋以拒我<lb/>
師王䇿馬先浮以濟師遂濟士氣益倍距建寧百里許<lb/>
賊盡塞途路埋巨木為鹿角散布竹簽鐵蒺藜䧟馬坑<lb/>
凡可以抗拒王師者無不用其至王即命諸軍偃旂仆<lb/>
鼓捨正路俾各擇便利沿山塹溪披踐荆棘遂達郡之<lb/>
<pb n="KR4h0116_WYG_038-44b"/>
鳳皇山繞出賊背下瞰城邑如在井底火樓巨石天梯<lb/>
雲梯百道齊攻汝為震怖以為從天而下五日城䧟汝<lb/>
為竄身自焚回源洞中又有陸必強葉鐵骨陸必先張<lb/>
弓手熊致逺等皆號賊驍將分兵四刦而葉諒者别以<lb/>
一軍再㓂邵武王悉擒斬之凡殺賊衆三萬餘人生擒<lb/>
渠首張熊等五百餘人士人之附賊如施逵謝向陸棠<lb/>
等皆械送行在所乃令軍人悉駐城上毋得下植旂城<lb/>
之三隅令士民自相别農者給牛榖使耕商賈者弛征<lb/>
<pb n="KR4h0116_WYG_038-45a"/>
禁為賊者使民得甘心脅從者貸遣建安之民自以為<lb/>
䝉再生家立生祠共刻其事于石至今奉香火惟謹太<lb/>
上賜札曰省奏范汝為巳就滅亡遂釋朕南顧之憂其<lb/>
餘畸零賊黨并葉諒等想巳招捉惟務隨宜處置勿留<lb/>
後患又札曰卿比執訊獲醜安靖一方非特秋毫無犯<lb/>
給耕夫之牛使不失時雖古名將何以加諸朕始聞此<lb/>
喜而不寐是惟威愛兼得體我至仁加惠斯民者卿之<lb/>
勞苦寔永朕懐王遂條奏江西湖南羣㓂要須以時平<lb/>
<pb n="KR4h0116_WYG_038-45b"/>
定乘勝撲滅勢若破竹詔從之王旋師永嘉若將就休<lb/>
息者已而道括蒼上饒徑至豫章江濵連營數十里賊<lb/>
不虞王之猝至以為神大驚於是曹成馬友李宏等次<lb/>
第来降王悉分配諸軍即日移師長沙山東賊白氊笠<lb/>
劉忠有衆數萬嘗與烏珠轉戰頡頏而南據祁陽之白<lb/>
綿山自黔其額號花面獸山險重複營柵相望凡一年<lb/>
莫敢嬰其鋒者王始至即欲急擊之曰少延嵗月湖南<lb/>
生靈無種矣庾不可曰功幸已成而師勞若更趨白綿<lb/>
<pb n="KR4h0116_WYG_038-46a"/>
如有不捷前功盡廢王曰兵家利害世忠䇿之審矣非<lb/>
參政所知請期半月當馳捷以獻庾不能奪王即將所<lb/>
部與賊對壘乃奕碁飲酒按兵不動者累日衆莫窺其<lb/>
際一夕獨與親信蘓格便服聨小騎直穿賊營警夜者<lb/>
呵問王曰我也葢王已諜知賊中約以我字為號故所<lb/>
向不疑遂周覽營而出喜曰此天賜也即下令明日破<lb/>
賊㑹食遂命諸軍㧞柵前行先遣鋭卒二千銜枚夜進<lb/>
伏于白綿山上戒曰賊必空壘来戰若疾馳入奪中軍<lb/>
<pb n="KR4h0116_WYG_038-46b"/>
望樓駐麾張葢既而賊以三萬人拒戰交兵自寅至已<lb/>
賊精兵迭出勝負未分俄而所遣鋭卒二千植旂葢於<lb/>
賊之望樓傳呼如雷震賊回頋驚愕進退無所據遂潰<lb/>
亂王乃傳麾令上下夾撃將士爭奮大破之追斬忠于<lb/>
小舟傳首闕下下令敢掠子女者斬湖南遂平戰克之<lb/>
日與庾所期如合符契詔除太尉餘如故又賜札曰出<lb/>
師嵗今將期以爾勞苦繄我憂忡比又李宏瓌值劉忠<lb/>
敗績益張吾武震撓兇徒朕甚佳之且以防秋戒期狄<lb/>
<pb n="KR4h0116_WYG_038-47a"/>
怨是念卿其振旅来歸竭盡智力以圖大功而後喜可<lb/>
知也王授鉞以出掃清三方太上偉其功詔樞宻院以<lb/>
功狀頒示内外諸將各務奮厲共舉中興以光史冊師<lb/>
還建康乃置背嵬親隨軍皆勇鷙絶倫者除開府儀同<lb/>
三司節制依舊充淮南東路宣撫使泗州置司明年以<lb/>
建康鎮江淮東宣撫使駐鎮江是嵗烏珠與其將托卜<lb/>
嘉合三路兵入㓂騎兵自泗取揚步兵自楚取高郵塵<lb/>
覆飛鳥太上賜札曰覽卿平楚之奏良用駭嘆今敵氣<lb/>
<pb n="KR4h0116_WYG_038-47b"/>
正鋭又皆小舟輕㨗可以横江徑渡想卿謀畫已定可<lb/>
保無虞更宜率勵將士戮力勦除此亦卿前日之所論<lb/>
奏也浙西趨行朝無數舎之逺朕甚憂之卿忠憤憂國<lb/>
朕所素知協濟艱難正在今日切更多筭以決萬全又<lb/>
札曰朕以逆臣劉豫外挾強旅驅率吾民遣兵東向觀<lb/>
其措意必欲圖危社稷人神所共嫉覆載所不容卿為<lb/>
國大臣乃心王室忠憤之氣想實同之今直犯真滁已<lb/>
逼江上而建康諸渡舊當其衝萬一透漏存亡所係卿<lb/>
<pb n="KR4h0116_WYG_038-48a"/>
宜戮力一心以赴國家之急先飭守備徐圖進取無失<lb/>
事機以墮賊計朕雖不徳無以君國子民而祖宗徳澤<lb/>
猶在人心所宜深念累世涵養之恩永垂千載忠義之<lb/>
烈興言及此當體至懐王受詔感泣曰至尊憂勤如此<lb/>
臣子何以生為遂自鎮江濟師以前軍統制解元守高<lb/>
郵候其步兵而王親提騎兵往大儀以當淮泗之㓂伐<lb/>
木為柵自斷歸路大㑹將佐曰金人馬步分道並進車<lb/>
駕方在江南有如不勝必為社稷憂諸軍奮忠義以報<lb/>
<pb n="KR4h0116_WYG_038-48b"/>
國此其時矣吾平昔恨無死所以㧞橋斷路示無生還<lb/>
之望遂大享士俟戰士皆感奮氣自百倍㑹朝廷遣魏<lb/>
良臣使敵至維楊王置酒送别杯一再行流星庚牌沓<lb/>
至良臣問故王曰有詔移屯守江乃撤炊爨班師良臣<lb/>
竊自喜疾馳去王度良臣已出境乃上馬令中軍曰視<lb/>
吾鞭所向於是六軍大集北行至大儀勒精兵為五陣<lb/>
設伏二十餘處戒聞嚴鼓之節則次第起撃良臣至敵<lb/>
營果問我師動息悉如所見以對烏珠號知兵聞大軍<lb/>
<pb n="KR4h0116_WYG_038-49a"/>
倉卒南還喜甚與其將厲兵秣馬且趨江口至大儀五<lb/>
里所王縱敵騎過吾軍之東直北傳小麾鼓一鳴伏者<lb/>
四發吾軍旂與彼雜出敵軍亂我師伍伍迭進步隊各<lb/>
持長斧斫馬足敵全裝䧟塗淖弓刀無所施王東西麾<lb/>
勁騎四面蹂之敵大半乞降餘皆奔潰追殺數十里烏<lb/>
珠乘千里馬以遁積尸如邱垤擒其驍將托卜嘉生俘<lb/>
敵人千五百餘人獲戰馬五百餘匹器械輜重與平山<lb/>
堂齊勢大振烏珠還泗上召良臣詰責其賣已將斬之<lb/>
<pb n="KR4h0116_WYG_038-49b"/>
良臣好詞以免解元至高郵亦遇敵人設水軍夾河而<lb/>
陣列我師皆願効死敵整隊迭出一日之間合戰十三<lb/>
士力稍罷相拒未決王遣成閔將勁騎往援之閔與元<lb/>
軍合復大戰生俘敵人及千户長等遂敗去俄而王至<lb/>
窮追于淮軍復大戰敗之奔走相踏藉沒溺死者不可<lb/>
勝計捷書沓至羣臣入賀太上曰世忠忠勇朕知其必<lb/>
能成功賜札曰聞卿獨抗大敵勦殺俘獲數以萬計攘<lb/>
逐過淮全師而還甚慰朕望烏珠舉國来㓂憑陵邉圉<lb/>
<pb n="KR4h0116_WYG_038-50a"/>
非卿智勇冠世忠義徇國豈能冒犯矢石率先士卒以<lb/>
寡勝衆俊偉如此朕深念卿躬擐甲胄之勞將士摧鋒<lb/>
力戰之苦夙宵震惻痛切在躬得卿来報頓釋朕懐初<lb/>
敵既傾國内侮朝廷過計有勸太上他幸者於是降㫖<lb/>
議散百司物論譁然獨宰相趙鼎與王議合曰戰而不<lb/>
捷去未晩也至是敵既潰散王自淮上振旅南旋江左<lb/>
遂安故論者以此舉為中興第一除少保武成感徳軍<lb/>
節度使淮南東路宣撫使鎮江置司王在鎮江一日方<lb/>
<pb n="KR4h0116_WYG_038-50b"/>
㑹諸將置酒敵帥達蘭恥前敗覆以書幣来約戰王即<lb/>
席遣伶人張軫王愈之持橘茗為報報書略曰元帥軍<lb/>
事良苦下諭約戰敢不疾馳行李以奉承指揮也達蘭<lb/>
謀屈卒不来未幾全軍遁去然諸將徘徊頋望無敢渡<lb/>
江者王獨請移軍窮邉經理中原太上賜札曰昨因敵<lb/>
近議者以經理淮甸為言人多憚行卿獨慨然請以身<lb/>
任其責朕用嘉之又曰今聞全師渡江威聲遐暢卿妻<lb/>
子同行否乍到醫藥飲食或恐未備有所須一一奏来<lb/>
<pb n="KR4h0116_WYG_038-51a"/>
也改除武寧安化軍節度使依前少保充京東淮東路<lb/>
宣撫處置使兼營田大使楚州置司兼節制鎮江時楚<lb/>
累經殘掠邑屋皆邱墟榛棘王至則撫集流亡通商惠<lb/>
工創新營壘民心安固軍氣日益振厲於是曩時煨燼<lb/>
瓦礫之塲化為雄都㑹府隠然為國長城矣劉豫間遣<lb/>
兵入㓂每為王所攻却生擒偽知鎮淮軍王拱食粮軍<lb/>
數百獻于朝是年敵又犯漣水王迎撃殺其將孫統領<lb/>
追至金城時豫鋭卒盡屯宿遷聖女墩王以輕兵破之<lb/>
<pb n="KR4h0116_WYG_038-51b"/>
轉戰至徐之駕口軍既單弱而敵援兵額哩頁筭濟舍<lb/>
人踵至遂以背嵬輕騎五百衝之為敵所圍王突圍㧞<lb/>
衆以出復乘鋭掩撃過落馬湖五十餘里殺傷不可計<lb/>
攻淮陽旦暮且下㑹詔班師王急還道遇偽齊師劉㹸<lb/>
率金國三路都統太一貝勒鑿山水晶相㑹青州五路<lb/>
都統東平府總管及烏珠舉兵自河間與諸道㑹王結<lb/>
陣向敵遣小校郝彦雄造其軍大呼曰錦袍氊笠騘馬<lb/>
立陣前者韓相公也衆咎王王曰不如是不足以致敵<lb/>
<pb n="KR4h0116_WYG_038-52a"/>
及敵騎至王先以數騎挑之殺其引戰者二人諸將乘<lb/>
之大破其衆暴屍三十里捷聞太上賜札曰卿誠存報<lb/>
國義獨奮身長驅濟淮力戰破敵俘獲羣醜撫輯遺黎<lb/>
眷言忠勞實所嘉歎然王師之出本以弔民上將之威<lb/>
尤宜持重軍旅之外毋爽節宣深體至懐副朕倚注特<lb/>
授横海武寧安化軍節度使賜揚武翊運功臣依前少<lb/>
保充京東淮南東路宣撫處置使兼營田大使王以承<lb/>
楚單弱正當㓂衝㓂至無以守乃增大其城身自督役<lb/>
<pb n="KR4h0116_WYG_038-52b"/>
役不勞而城固民恃以無恐家立生祠以報先是移涇<lb/>
陽與敵接境王乃多遣間結山東豪俊俾緩急為應東<lb/>
人及太行羣盜多願奉約束者金人廢劉豫中原軍潰<lb/>
盜起王以為機不可失奏乞全師北討招納叛亡為恢<lb/>
復計懇請誠切太上賜札曰覽卿来奏備見忠義為國<lb/>
之意深用嘉歎今疆場之事以安靜為先變故在彼不<lb/>
必干預當敦信約卿其明逺斥堠謹固封疆以備不虞<lb/>
稱朕意焉既而秦檜議和諸帥已屯建康及武昌詔王<lb/>
<pb n="KR4h0116_WYG_038-53a"/>
徙屯京口王上奏極論敵情叵測其將以計緩我師乞<lb/>
獨留此軍蔽遮江淮太上賜札曰覽奏欲依舊留屯淮<lb/>
甸誓與敵人決於一戰巳悉朕迫於強敵越在海隅每<lb/>
慨然有恢復中原之志頋以頻年事力未振姑鬱鬱於<lb/>
此自去冬敵人深入卿首剉其鋒鼓我六師人百其勇<lb/>
既至彼潛師引遁而卿復率先移屯淮甸進取之計恃<lb/>
此為基朕甚嘉之前恐老小或有未便委卿相度今得<lb/>
卿所奏益見忠誠雖古名將亦何以過此使朕竦然興<lb/>
<pb n="KR4h0116_WYG_038-53b"/>
嗟以為有臣如此禍難不足平也古人有言閫外之事<lb/>
將軍制之今既營屯安便控制得宜卿當施置自便勿<lb/>
復拘執至於軍餉等事已令三省施行初國朝軍政日<lb/>
修敵師屢衂於是隂謀沮撓吾事而秦檜還自沙漠力<lb/>
勸太上屈已和戎銷兵罷將朝廷遣使交割河南境土<lb/>
彼亦遣使来議而使名不遜時檜主議甚力自大臣宿<lb/>
將萬口附和王獨慷慨章上以十數為太上開陳和議<lb/>
不可之狀大畧以謂敵情詭詐且陜西諸路出兵産馬<lb/>
<pb n="KR4h0116_WYG_038-54a"/>
用武之地豈肯真實交割又曰但恐以還地為名先要<lb/>
山東河北等路軍民及北人之歸附者出此聲勢揺動<lb/>
人情我若大加卑屈深慮人心離散士卒凋沮又曰今<lb/>
當主辱臣死之際臣願效死節激昻士卒率先迎敵期<lb/>
於必戰以決成敗若其不克陛下委曲聴從事亦未晩<lb/>
又曰如王倫藍公佐交割南地界别無符合誑賺朝廷<lb/>
雖以王爵處之未為過當欲乞令供具委無反復文狀<lb/>
於朝以為後證如臣言虚妄日後事成虚文亦乞重置<lb/>
<pb n="KR4h0116_WYG_038-54b"/>
憲典其言懇切深到出于忠誠且請單騎赴闕面奏太<lb/>
上率優詔褒答其畧曰卿勇冠世獨當一面國威既震<lb/>
和議漸諧南北兵民可冀休息究其所自卿力居多卿<lb/>
其保䕶来使無致疎虞所乞入朝奏事俟有機㑹當即<lb/>
召卿衆方懐疑疆塲事大正倚卿為重未可暫離軍中<lb/>
也其後敵果負約如王所言檜甚恐即上疏曰臣聞徳<lb/>
無常師主善為師善無常主協于克一此伊尹相湯咸<lb/>
有一徳之言也臣昨見金國達蘭有講和割地之議故<lb/>
<pb n="KR4h0116_WYG_038-55a"/>
贊陛下取河南故疆既而烏珠戕其叔達蘭藍公之歸<lb/>
和議已變故勸陛下定弔民伐罪之計又曰如臣言不<lb/>
可行即乞行罷免以明孔聖陳力就列不能者止之義<lb/>
其詞反覆無據由是天下服王精識而尤檜益深云烏<lb/>
珠既再䧟三京又犯漣水太上賜札曰金人復占據巳<lb/>
割舊疆卿素藴忠義想深憤激凡對境事宜可以結約<lb/>
招納等事可悉從便宜措置若事稍重即具奏来王遂<lb/>
率背嵬軍由加口破走烏珠偽守趙榮以宿州降李世<lb/>
<pb n="KR4h0116_WYG_038-55b"/>
輔以亳州降詔除少卿餘官悉如故明年金都統周太<lb/>
師者以大軍深入水陸並進未及渡淮王督士馬拒戰<lb/>
于淮陽又走之因取劉泠莊設伏揜撃遂至沂水敵溺<lb/>
死不知其數又遣偏將王勝攻下海州取懐仁諸縣破<lb/>
千秋胡陵大寨擒其帥郭太師依前功臣三鎮節鉞淮<lb/>
東宣撫處置使兼河南北諸路招討使營田大使封英<lb/>
國公是年復犯淮西殿帥楊存中合宣撫使張浚之師<lb/>
與戰於鍾離弗克詔王赴援有别軍數萬屯定逺王遣<lb/>
<pb n="KR4h0116_WYG_038-56a"/>
成閔以輕騎撃破之轉戰數日烏珠中克敵弓以走其<lb/>
衆大潰遂奪鍾離捷聞太上賜札曰聞卿親率將士與<lb/>
賊接戰追逼直至城下賊馬一發奔潰過淮卿已復據<lb/>
州卿忠義之氣身先士卒親遇大敵嘉嘆何巳况卿前<lb/>
後所料賊情一一必中今日善後之䇿更為深加思慮<lb/>
措置以聞也王因上章極言爵賞之濫乞自今非破敵<lb/>
復境土不畀崇資以塞倖門時和議復成秦檜權力益<lb/>
盛異巳者禍如發矢王復危言苦諌以謂中原士民迫<lb/>
<pb n="KR4h0116_WYG_038-56b"/>
不得已淪于顛危其間豪傑莫不延頸以俟弔伐若自<lb/>
此與和日月侵尋人情銷弱國勢委靡誰復振之太上<lb/>
復賜札嘉奬又乞與北使面議優詔不許尋再上章力<lb/>
陳檜誤國詞意剴切檜由是深怨于王已而盡撤邉備<lb/>
召諸大將還闕王及張浚岳飛除樞宻副使王上表乞<lb/>
解樞務避寵丐閒時論高之時紹興十一年也又上表<lb/>
乞骸骨不許除太傅依前三鎮節鉞充醴泉觀使進封<lb/>
福國公賜第都城奉朝請其秋顯仁皇后鳳駕来歸王<lb/>
<pb n="KR4h0116_WYG_038-57a"/>
朝謁于臨平以北方獨聞王名特召至簾前曰此為韓<lb/>
相公耶慰問良久其後賜餉無虚月明年進封潭國公<lb/>
十三年進封咸安郡王十七年以郊恩改鎮南武安寧<lb/>
國之節太上數召王同家人燕於苑中眷禮深篤數賜<lb/>
名馬寳劍其他賜予勞問相踵然王老矣二十一年秋<lb/>
王病不能朝乃上表謝事䇿拜太師問疾之使肩摩轂<lb/>
擊於道於是悉召故人列侯勉以忠義大節焚逋劵百<lb/>
萬親視含襚曰吾以布衣百戰致位公王可以無憾矣<lb/>
<pb n="KR4h0116_WYG_038-57b"/>
以是年八月四日薨於私第之正寢享年六十有三疾<lb/>
方革累詔宣醫診視訃聞太上盡然為輟視朝贈通義<lb/>
郡王賻以内帑金帛各三千疋兩錫上方名騄龍腦香<lb/>
以斂襚服用一品所以慰䘏其家甚至遣勅使徐伸䕶<lb/>
葬事以是年十月庚子大葬於平江府吳縣胥臺鄉靈<lb/>
巖山之原有詔命中貴䇿祭於家又詔奉常貳卿軷祭<lb/>
于都門外子孫次第進秩娶白氏秦國夫人梁氏楊國<lb/>
夫人茅氏秦國夫人周氏蘄國夫人子男四人長曰彦<lb/>
<pb n="KR4h0116_WYG_038-58a"/>
直嘗任户部尚書今為大中大夫延水縣開國伯食邑<lb/>
八百户次曰彦朴奉議郎直顯謨閣早世次曰彦質朝<lb/>
奉大夫直徽猷閣知黄州次曰彦古起復朝奉大夫充<lb/>
敷文閣待制知平江府兼節制水軍今家居終蘄國之制<lb/>
女八人長適故朝散郎通判饒州曹霑次適宣教佐郎<lb/>
馮用休次適宣教郎知宣州寧國縣王萬修次適從政<lb/>
郎劉莒次適宣教郎宗正寺主簿胡南逢次適承議郎<lb/>
充集英殿修撰主管神祐觀張子仁二人為黄冠孫男<lb/>
<pb n="KR4h0116_WYG_038-58b"/>
十六人曰梴奉議郎太社令曰杖奉議郎直秘閣曰格<lb/>
宣教郎曰樞承務郎曰松通仕郎曰相承事郎曰椿承<lb/>
務郎曰楷承奉郎曰林將仕郎曰森曰休曰楫曰杰曰<lb/>
本曰梓曰樟孫女八人一適將仕郎王大昌餘未行今<lb/>
天子乾道紀元之四年有詔特進封蘄王又八年乃賜<lb/>
諡始王鼎貴嘗戒部下及其家人曰忠者臣子不可一<lb/>
日忘不惟所當常行抑亦人所當常言吾雖名世忠汝<lb/>
曹無得以忠字為諱若諱而不言是忘忠也吾生不取<lb/>
<pb n="KR4h0116_WYG_038-59a"/>
死不享也至是得諡忠武彦古稟述先教不敢辭君子<lb/>
以為通於孝云嗚呼王起西陲布衣仗劍從戎不數年<lb/>
功名與日月爭光何其盛耶為平㓂將軍為都統制為<lb/>
宣撫使為處置使為營田大使為招討使為樞宻使所<lb/>
踐無非達官要職而能益彰平全閩夷江西剪湖湘殱<lb/>
苗劉摧烏珠鏖大儀拓東海扞荆楚震淮陽所當無非<lb/>
勍㓂劇賊而功益俊偉不可及及議和初定來使稍不<lb/>
恭順王則忿其無禮於吾君誦言誅之且下令所部州<lb/>
<pb n="KR4h0116_WYG_038-59b"/>
無得少屈北使為之沮戢性不喜便佞事關社稷必傴<lb/>
僂玉陛上流涕極言之雖不加文飾而誠意真切理致<lb/>
詳盡人主知其出於忠實不以為忤也秦檜用事遣中<lb/>
原人親屬還北其有戀國恩不忍去者械縶以送至謀<lb/>
遣趙榮王力爭曰榮不忘本朝以歸父母妻子悉遭屠<lb/>
滅相公尚忍遣之無復中原望耶岳飛之獄王不平以<lb/>
問檜檜曰飛子雲與張憲書雖不明其事體莫須有王<lb/>
勃然作色曰相公莫須有三字何以服天下於時舉朝<lb/>
<pb n="KR4h0116_WYG_038-60a"/>
憚檜權力皆阿附為自全計獨王於班列一揖之外不<lb/>
復與親每大議讜言家人危懼或乘間勸止王曰明知<lb/>
其誤國乃畏禍苟同異時瞑目豈可於太祖官家殿下<lb/>
喫銕捧耶言雖質而意㫖深士君子至今傳之受人恩<lb/>
則生平不忍去心僉樞王淵識王於㣲時待遇絶等苗<lb/>
劉之亂淵首遇害王為請地厚葬經紀其家不遺餘力<lb/>
初淵輕財嗜義家無宿儲或勸以治生淵曰國家官人<lb/>
以爵使禄足代其耕也若切切事錐刀我何愛爵禄不<lb/>
<pb n="KR4h0116_WYG_038-60b"/>
為大賈富商也王敬服其言故握兵三十年未嘗為乾<lb/>
沒貿遷之私上所錫賚悉分將士將士故樂為之用太<lb/>
上高其義察其亷特賜永豐圩江東田以給其子孫王<lb/>
使上書租賦願與編户同為勢家倡太上欲成其美從<lb/>
之優詔奬諭惟厚撫將士千金有所不吝至一官一級<lb/>
則靳惜如肌肉嘗謂將佐曰為國立功人臣常分吾所<lb/>
以使汝輩功浮于賞者乃所以遺爾子孫也天日昭昭<lb/>
爵祿虚受終必為禍他日為國爪牙尤當戒此舊制戰<lb/>
<pb n="KR4h0116_WYG_038-61a"/>
勝第賞必計首級軍人貪得至殺平人以希賞王始建<lb/>
議不許以首級計功然諸帥保奏將士武功左右各有<lb/>
隊伍惟王所部須寔有功乃奏終不以毫髪假人是以<lb/>
淮東一軍功最多而崇資者少城楚州與士卒同力役<lb/>
黄天蕩之戰楊國在行間親執桴鼓家楚州織薄為屋<lb/>
將士有臨敵怯懦者王遺以巾幗設樂大燕㑹俾為婦<lb/>
人妝以恥之其人往往感發自奮後多得其死力其制<lb/>
兵器凡今跳澗以習騎洞貫以習射狻㹸之鍪連鎖之<lb/>
<pb n="KR4h0116_WYG_038-61b"/>
甲斧之有掠陣弓之有克敵皆王遺法太上以其制下<lb/>
兵部及頒降諸將者是也嘗中毒矢洞骨則以強弩㧞<lb/>
之十指僅全四不能動身被金瘡如刻畫晩以公王奉<lb/>
朝請尤能以道巻舒絶口不言功名葢自罷政居都城<lb/>
高卧十年杖屨幅巾恣意林泉壺觴間若未嘗有權位<lb/>
者而偏裨部曲往往致身通顯節鉞相望嵗時造門類<lb/>
皆謝遣羣工列辟想望風采而不可見則相約於朝班<lb/>
望王眉宇而慰喜焉至於外夷逺人幽閨婦女皆知有<lb/>
<pb n="KR4h0116_WYG_038-62a"/>
所謂韓郡王嵗時輒相從詗王年幾安否以為天下重<lb/>
輕云而王終日淡然獨好浮屠法自號清涼居士雖權<lb/>
臣孔熾王最為所忌嫉而能雍容終始葢詩所謂明哲<lb/>
保身者屬纊之際神爽益清冠佩修然合掌而逝有詔<lb/>
擇日臨奠檜遣中書吏韓成以危言脅諸孤令必辭諸<lb/>
孤亦縁王遺意不敢屈勤君父上表懇免至再太上黽<lb/>
勉從之其終始恩遇如此臣雄曰自起翦以来山西出<lb/>
將尚矣呼吸雷風動揺山岳戰勝攻克卓然以勇略聞<lb/>
<pb n="KR4h0116_WYG_038-62b"/>
者班班不絶于冊至於達之以智謀本之以忠義如古<lb/>
所謂名將者山西葢無幾也秦漢而下可以言智謀忠<lb/>
義如古名將若諸葛亮郭子儀其庶幾乎王本山西之<lb/>
豪與起翦相望而其智謀忠義有過前修無不及焉方<lb/>
逆傅滔天王聞變慟哭士卒皆哭莫能仰視遂自海道<lb/>
徑還吕頥浩以賊為憂王謂賊既取銕劵必無他慮頥<lb/>
浩又慮賊難勝王則深言逆順之理知其必勝於是頥<lb/>
浩計乃決傅卒就擒至如中興之初倡議西都長安乘<lb/>
<pb n="KR4h0116_WYG_038-63a"/>
建瓴之勢東向以圖中原朝議不從識者以為深恨及<lb/>
淮揚危急六飛南渡諸帥咸欲西趨岳鄂徑往長沙王<lb/>
獨以為今已失河北山東惟有淮浙號稱富實若又棄<lb/>
之更有何地太上嘉納江左立國之謀於是乎始定臣<lb/>
雄嘗待罪太史氏獲覩日厯所紀太上皇帝聖語甚詳<lb/>
最後論戰論和章數十上皆筭無遺䇿葢所謂定大事<lb/>
決大疑忠義稟於天資智謀出於人表視山西以勇略<lb/>
稱者不可同年語矣是以太上嘗賜札曰雖古名將何<lb/>
<pb n="KR4h0116_WYG_038-63b"/>
以加諸而皇上以忠武易名葢以王為亮子儀之流惟<lb/>
二聖日月之明知臣莫若君徳音鏗鍧天下傳誦世忠<lb/>
得此嘉奬亦可以死而不朽也耶臣觀宣王中興如采<lb/>
芭江漢之詩所述蠻荆来威王國庶定等事雖以褒大<lb/>
方叔召虎之功然其任賢使能致此巍巍則宣王盛徳<lb/>
之形容光明偉傑不可揜也臣願頗采周雅聲為銘詩<lb/>
以彰元勲以歌堯父舜子知人之明以稱明㫖顯耀韓<lb/>
氏以昭示於億萬世其辭曰<lb/>
<pb n="KR4h0116_WYG_038-64a"/>
昔在宣靖崇極而傾邉陲不戒神州震驚天地重開直<lb/>
人龍翔徳業巍巍周宣漢光凡此中興誰實佐命繄時<lb/>
元勲王國以定元勲謂何維師蘄王王奮山西起翦之<lb/>
鄉鐵胎之弓悍馬長槊方在童年氣震山岳逮事徽皇<lb/>
至於欽宗天下兵動外阻内訌王先戎行是磔是剪浙<lb/>
西山東績用丕顯伯府肇新来乘風雲掃清南都大駕<lb/>
時廵淮海之間劇盜蝟起解甲束戈如父詔子帝幸餘<lb/>
杭王征徐方逆臣乘虚反易天常賊虐樞臣都城喋血<lb/>
<pb n="KR4h0116_WYG_038-64b"/>
凶熖孔熾震驚宸闕王在海上聞變號呼凡爾衆士今<lb/>
當糜軀吾與羣兇不共戴天山川鬼神寔臨此言舟師<lb/>
鼓行雷動電撃撓彼兇徒裂膽褫魄天位反正乾清坤<lb/>
夷生擒渠魁梟首大逵有狡汝為盜據富沙流毒全閩<lb/>
血人於牙大江之西重湖之南蜂屯蟻結虎猛狼貪三<lb/>
方皆城地數千里奮攘矯䖍聲勢相倚當宁謀師宜莫<lb/>
如王授以斧鉞往摏其吭覆其穴巢鋤其根萌閱嵗未<lb/>
周三方悉平奔旗奔師捷書相望貸遣脇從旌别善良<lb/>
<pb n="KR4h0116_WYG_038-65a"/>
爾商爾財我弛爾征爾農爾田我資爾耕仁義之兵弔<lb/>
伐是尚帝有恩言卿古名將朔馬飲江充叛以降金陵<lb/>
不支洊窺上邦王整虎旅邀截歸路誰謂敵強望風震<lb/>
怖海艦如雲江之中流北剉援兵南衂歸舟水戰陸攻<lb/>
摧枯拉脆殺傷莫數俘獲萬計渠帥小黠僅脱其身敵<lb/>
勢寖銷皇威益信彼猶不悛纔數年期傾國南侵步騎<lb/>
分馳厥黨成林塵暗穹蒼九重制詔罪巳如湯王曰吁<lb/>
嗟君父旰食臣何生為矢死報國部分將佐直趨淮壖<lb/>
<pb n="KR4h0116_WYG_038-65b"/>
親窒歸途示無生還妙筭既定竒計先施聲言守江已<lb/>
駐大儀衆寡雖殊我整彼亂聨騎紛呶馬足俱斷四面<lb/>
鏖撃若降若屠積骸為邱洒血成渠折馘獻俘千里相<lb/>
踵驍將數百豈計輜重偏裨在楚亦以捷聞王来窮追<lb/>
全師大奔振旅凱歌天子曰都世忠忠勇敵不足誅江<lb/>
左人心恃此寧謐中興以来武功第一淮陽鍾離莫非<lb/>
俊偉生平戰多竹帛莫紀王屯極邉志清中原和議既<lb/>
諧弛強鑠堅王之論和忠憤激烈利害皎然黑白區别<lb/>
<pb n="KR4h0116_WYG_038-66a"/>
聖主俞之權臣讐之明哲令終天實休之孰不為將孰<lb/>
不建功動揺山岳呼吸雷風惟王天資與勇將異達以<lb/>
智謀本以忠義大疑大事決於片詞較彼起翦王其過<lb/>
之王起布衣飯糗衣紵出際盛時蛟龍雲雨解衣推食<lb/>
言聴計從任用不疑天子之明三鎮節鉞三事典䇿報<lb/>
功惟優天子之徳惟聖天子使臣以禮哀榮死生福禄<lb/>
終始重華神武志大有為眷言勲勞恨不同時真王啟<lb/>
封貴窮人爵忠武之諡如葛如郭八言衮褒更瞻雲章<lb/>
<pb n="KR4h0116_WYG_038-66b"/>
誰克有勲上不汝忘豐碑巖巖億載有耀凡百臣子其<lb/>
思忠孝<lb/>
　　　韓蘄王墓　　　　　　　　高啟<lb/>
宋室中興日將軍武畧優功宜超賈鄧名恥並張劉白<lb/>
馬空南渡黄龍竟北逰誓擒諸部種還報兩宫讐朝使<lb/>
頒金冊邉人識錦裘躍戈衝野陣横棹截江流勁旅亡<lb/>
魂走中原指掌收未終藩閫寄已感廟廊謀殘散熊羆<lb/>
士甘臣虎豹儔和戎詞易屈復漢志難酬闕聳吳山曉<lb/>
<pb n="KR4h0116_WYG_038-67a"/>
陵荒鞏樹秋亷頗歸未老郭令罷誰留折檻言徒切藏<lb/>
弓勢可憂俄看星隕壘永使陸沉州感激思前代凄涼<lb/>
弔古邱劍花埋虎氣碑蘚剥螭頭石騎嘶風雨山僧䕶<lb/>
檟楸鼓旂何寂寂簡冊謾悠悠父老悲猶在英雄事巳<lb/>
休棲鴉嶺前墓聞說更堪愁<lb/>
　　　同前　　　　　　　　　　周南老<lb/>
我行靈巖麓豐碑高入雲摩挲石上文有宋蘄王墳惟<lb/>
王著忠勞談笑麾三軍誓雪兩宫恥恢復酬君恩廟堂<lb/>
<pb n="KR4h0116_WYG_038-67b"/>
主和議不克成厥勲湖山縱清隠千載銜寃魂<lb/>
　　　同前　　　　　　　　　　王賔<lb/>
石鼓山邉宿草長中興名將舊墳堂雙雙不見南朝樹<lb/>
只有孤臣似岳王<lb/>
　　　謁韓蘄王墓　　　　　　　吳寛<lb/>
家國何多難推尋為蔡童嬴秦方逐北周室竟遷東江<lb/>
左朝廷在淮南驛騎通天終憐宋土時則有韓公一劍<lb/>
横天外諸軍在目中南雲當箭鏃黄葢走艨艟伐越期<lb/>
<pb n="KR4h0116_WYG_038-68a"/>
成覇于潛恥㑹戎蕭墻狼䟦盡野穴鼠羣空聚米籌三<lb/>
鎮開門待兩宫齊王真濟美鄂國與爭雄有詔從中制<lb/>
惟詩咏内訌閒逰嗟我獨和議約誰同殉葬長弓勁題<lb/>
名片石穹龜趺呈細刻龍額表孤忠草樹樵蘓斷粢盛<lb/>
享祀豐神靈懸皎日生氣亘長虹異代今全盛當論保<lb/>
障功<lb/>
　　　讀韓蘄王墓碑　　　　　　伊乘<lb/>
力戰艨艟破浪開鼓聲軒岸奮晴雷謀成玉帳無遺筭<lb/>
<pb n="KR4h0116_WYG_038-68b"/>
勢逼刀鐶欲自裁恢復英雄徒有志乘時機㑹不重来<lb/>
九京安得燕昭起國内千金更築臺<lb/>
　韓蘄王墓在靈巖山西紹興二十一年王薨太上極<lb/>
　優渥勅使徐伸䕶葬縣令執役御題神道云中興佐<lb/>
　命定國元勲之碑碑高十餘丈敕趙雄為文初勒文<lb/>
　而未立龜趺留木瀆嘉定間敕葬趙希懌有司磨韓<lb/>
　碑應用後始樹此為樓三成覆之今碑尚存<lb/>
　吳都文粹續集巻三十八<lb/>
</p>
<p>
</p>
  </div>
<div>
                <head>吳都文粹續集巻三十九</head>
    <p>
<pb n="KR4h0116_WYG_039-1a"/>
欽定四庫全書<lb/>
　吳都文粹續集巻三十九　　明　錢榖　撰<lb/>
　　墳墓<lb/>
　　　故翰林侍讀學士錢公墓誌銘　曾鞏<lb/>
公錢氏也故為王家有吳越之地五世祖鏐號武肅王<lb/>
髙祖元瓘文穆王曽祖儼昭化軍節度使祖昭慈贈左<lb/>
衛將軍考順之左侍禁閤門祇候贈尚書刑部侍郎公<lb/>
應説書進士賢良方正能直言極諫皆中其科歴宣州<lb/>
<pb n="KR4h0116_WYG_039-1b"/>
旌徳縣尉大理寺丞殿中丞太常博士尚書司部度支<lb/>
司封員外郎工部郎中換朝奉大夫充國子監直講編<lb/>
校集賢院書籍遷秘閤校理選為修英宗實録院檢討<lb/>
官直舍人院同修起居注遂知制誥直學士院遷樞宻<lb/>
直學士翰林侍讀學士嘗通判秀州知婺州入判尚書<lb/>
考功改開封府判官出知鄧州入判尚書吏部掌内銓<lb/>
兼判集賢院又兼判禮部權知開封府數請去得知審<lb/>
官東院兼判軍器監提舉司諸監公事公㓜孤家貧母<lb/>
<pb n="KR4h0116_WYG_039-2a"/>
嫁既長還依其族之大人刻勵就學并日夜忘寢食於<lb/>
書無所不治已通其大㫖至於分章别句類數辨名叢<lb/>
細委曲無不究盡具見於文辭閎放雋偉故出而與天<lb/>
下之士挾其所有較於有司常出衆上以其上名動一<lb/>
時其為尉及為秀婺鄧州皆有治行秀州繫奸仆强果<lb/>
於力行婺鄧更鞏舊壤理具設張為直講以能教誘學<lb/>
者歸之為校理屬英宗之初慈聖光猷皇后聴政公三<lb/>
上書請還政天子為吏部謹繩墨選者稱其平為開封<lb/>
<pb n="KR4h0116_WYG_039-2b"/>
以慈恕簡重為體不求智名以投世取顯為公屬者有<lb/>
不與公合然公遇之未嘗有厚薄意士以此多公而為<lb/>
屬者後卒恧服也公與衆不矯矯為異不翕翕為同以<lb/>
其故人莫能親踈至於利勢之際人所競逐公方隤然<lb/>
跡與衆逺故雖有夸者亦不以公為可忌也公之為判<lb/>
官也府嘗有獄或探大臣意謂欲有所附致公不為動<lb/>
徐論其意而已公平居樂易無崖<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>及至有所特立人<lb/>
固有所不能及者類如此也公為人謹畏清約與人交<lb/>
<pb n="KR4h0116_WYG_039-3a"/>
淡然久而後知其篤也公之先既籍疆土歸天朝其後<lb/>
至昭化寄和州十有八年以卒詔葬和州子孫因家焉<lb/>
至公始葬其母於蘇州吳縣龍岡村之天平山故今又<lb/>
為蘇州人公諱藻字純老封仁和縣開國伯賜服金紫<lb/>
年六十有一元豐五年正月庚寅卒於位某年某月某<lb/>
甲子葬天平山從其母永嘉郡太君丁氏之兆公妻孫<lb/>
氏泰興縣君男曰某曰某早世曰臯某官孫曰某某官<lb/>
其弟若子孫凡三人公與予嘗為僚相善且其没以遺<lb/>
<pb n="KR4h0116_WYG_039-3b"/>
事屬余而其家因來乞銘曰<lb/>
錢姓武王五世之孫開迹東南以學以文學則知經文<lb/>
則能賦矧曰方聞揚聲天路乃校中書乃掌帝制乃列<lb/>
禁林從容調議治已伊何惟直與清治人伊何惟簡而<lb/>
平人以怒遷公能自克人以利回公能不惑士夫所望<lb/>
天子所器胡不百年胡不三事龍岡之宅考卜惟新公<lb/>
安於此尚利後人<lb/>
　　　代翰林侍讀學士錢藻遺表<lb/>
<pb n="KR4h0116_WYG_039-4a"/>
犬馬之質難駐於頹齡日月之光尚攀於愛景臣藻誠<lb/>
悲誠咽稽首頓首伏念臣出於悴族進以詖材文辭講<lb/>
説制䇿之科衆稱華選儒館掖垣經幄之職世謂清塗<lb/>
獨編竊於美名蓋親逢於亨運至於總銓衡之要劇領<lb/>
京邑之浩繁蔑有勞能可論報稱冒寵靈而過厚致災<lb/>
疚以交攻迫霜露之所侵且將澌盡幸髪膚之無毁得<lb/>
以全歸方去闕廷長投泉壤輒陳遺志猶及能言伏願<lb/>
皇帝陛下御六氣之和慎調興止享萬年之阼永庇華<lb/>
<pb n="KR4h0116_WYG_039-4b"/>
夷再念臣偷殘息之僅存覬餘恩之可丏敢祈仁睿終<lb/>
賜矜憐臣有男進士臯孫男某親堂弟茂共出寒鄉稍<lb/>
親薄技葑菲不棄倘㣲祿之獲霑魚<hi>一作水</hi>菽可供庶遊<lb/>
魂之未餒伏望聖慈並於文資内安排妄兹干澤愧在<lb/>
忘㢘保存没之孤蹤託始終於大賜生而無益莫及於<lb/>
銜環死或有知猶庶幾於結草仰望宸施臣不勝任<lb/>
　　　朝中祭錢純老文<lb/>
嗚呼公乎窮經及史旁兼百氏廢寢忘食不虚寸晷篤<lb/>
<pb n="KR4h0116_WYG_039-5a"/>
好無倦華顛愈勵强記多識箱輸屋偫濶議崇論河垂<lb/>
海委詩賦講説射䇿三科金馬玉堂經帷三職寒苦自<lb/>
至無與憑翼銓綜再試士曰予歸尹正三歳衆曰予依<lb/>
公於所聞維學之力公於所知則維自得利害之際人<lb/>
鮮能安彼為惴惴公獨坦坦愛惡之情人鮮自克彼有<lb/>
贅虧公為衡石世所並逐公有不求彼囂我靜則莫吾<lb/>
尤曽不三事位云未究曾不百年數云非夀殱國之良<lb/>
在列嗟咨奪民之望耋艾歔欷天子聞喪馳使臨視勞<lb/>
<pb n="KR4h0116_WYG_039-5b"/>
恤㷀孤賙憐乏匱凡我同朝矧曰同志哀由感觸孰知<lb/>
失涕寓焉在庭薦羞在几公乎來哉寄誠兹誄<lb/>
　錢學士墓在天平山龍岡村<lb/>
　　　謁墓詩三首　　　　　　　虞集<lb/>
玉屛古柏與天齊使過於今又七期各道遣書勾發上<lb/>
西風江水鬢絲絲<lb/>
玉遮墓下有諸孫東望滄波每斷魂泣血三年餘喘在<lb/>
更將哀淚洒荒原<lb/>
<pb n="KR4h0116_WYG_039-6a"/>
族人散處江南郡不識音容但記名世澤須令孫子憶<lb/>
故家今幾尚簮纓<lb/>
　虞連州㠭墓在遮山㠭字成夫夷簡長子孫集顯於<lb/>
　元追封雍郡侯集謁墓詩序云先君太史棄諸孤之<lb/>
　四年集來吳門省連州府君大墓始見叔父南山翁<lb/>
　與集同出太史雍國公蓋四從矣翁曰後會未可期<lb/>
　幸留數語識歳月翁方客授外鄉人又以推人生年<lb/>
　月日論禍福以助道故不能久留城中敢用賦此以<lb/>
<pb n="KR4h0116_WYG_039-6b"/>
　承命云耳<lb/>
　　　七姬權厝志　　　　　　　　張羽<lb/>
七姬皆良家子事江浙行省左丞滎陽潘公皆為側室<lb/>
性皆柔慧姿容皆端麗修潔善女紅剪製文繡經手皆<lb/>
精巧絶倫事其主及夫人皆能以禮其羣居和而有序<lb/>
皆不為怙寵忮美之行公每聞閭閻間婦人能以節概<lb/>
自立者歸必為語其事皆應曰彼亦人為耳公笑曰若<lb/>
果能邪及外難興敵抵城公日臨戰一旦歸召七姬謂曰<lb/>
<pb n="KR4h0116_WYG_039-7a"/>
我受國重寄我義不顧家脱有不宿誡若等當自引決<lb/>
毋為人恥也一姬跪而前曰主君遇妾厚妾終無二心<lb/>
請及君時死以報毋令君疑也遂趨入室以其帨自經<lb/>
死於户六人者亦皆相繼經死公聞之曰何若遽死耶<lb/>
實至正丁未七月五日也以世難弗克葬乃斂其屍焚<lb/>
之復以其骸葬於後圃合為一冢公還啟其封且泣曰<lb/>
是非若所安也行營髙敞地而遷焉時以日薄故未暇<lb/>
為志及踰月始狀其事屬羽將勒石追瘞於冢側嘗觀<lb/>
<pb n="KR4h0116_WYG_039-7b"/>
古之史氏所載貞妃烈婦能識節義決死生而不顧者<lb/>
恒曠世而一見今乃於一家一日而得七人焉吁不竒<lb/>
矣哉乃列其姓氏於石而系之以銘程氏蜀郡人年三<lb/>
十生女一人生奴翟氏廣陵人年廿三徐氏黄岡人年<lb/>
二十生女一人不惜羅氏濮州人年廿三卞氏海陵人<lb/>
年與羅氏同彭氏與卞氏同郡其年與徐氏同叚氏大<lb/>
寧人年十八其先死者也公名元紹字仲昭實宋魏王<lb/>
廷美之裔其先以避禍易今姓未復云銘曰<lb/>
<pb n="KR4h0116_WYG_039-8a"/>
生也同其天死也同其時而瘞又同其封壤樹蕭條匪<lb/>
子之宫尚卜髙原以永無窮<lb/>
　七姬墓在郡城東北隅元紹後圃今為謝揮使宅<lb/>
　　　侍郎金公墓誌銘　　　　　　王直<lb/>
公金氏諱問字公素其先杞人世有顯者從宋南渡家<lb/>
於吳故今為吳縣人公曽祖徳久樂善好施有惠及人<lb/>
嘗自郡之滸墅抵楓橋鑿七井以資行旅人徳之因號<lb/>
金井祖國用元河渠提舉父仲旻以公貴累贈至中憲<lb/>
<pb n="KR4h0116_WYG_039-8b"/>
大夫太常寺少卿兼翰林院侍讀學士妣顧氏累贈至<lb/>
恭人公自㓜穎敏莊重喜讀書日記千言悉其大義弱<lb/>
冠從俞先生受易聞講姤復二卦曰勿謂隂㣲當存抑<lb/>
遏之戒勿謂陽㣲當加擴充之功凡所聴聞深悟黙契<lb/>
諸老先生愛重皆折輩行與交兄聲亦好古嗜學有麗<lb/>
澤之益家貧無書嘗從人假借疾讀暗記無所不達其<lb/>
或損壊必為完整永樂初被薦為司經局正字仁宗皇<lb/>
帝在東宫雅知之丁内外艱皆賜楮幣俾乗傳歸葬即<lb/>
<pb n="KR4h0116_WYG_039-9a"/>
奪情起任事雖不獲終制然䘮禮未嘗廢久之坐累訟<lb/>
繫者十年資用或不繼然餽之不以義亦不受時學士<lb/>
永嘉黄公洗馬江陵楊公皆以事在繫三人者甚相得<lb/>
省躬念咎之暇各持一經相與講論曰此吾處憂患之<lb/>
道也仁宗皇帝即位陞翰林修撰偹顧問論時政得失<lb/>
上褒納之賜鈔二千貫衣一襲米十斛宣徳乙夘擢太<lb/>
常寺少卿兼翰林院侍讀學士正統癸亥調南京太常<lb/>
寺乙丑冬陞禮部右侍郎戊辰春正月二十七日以疾<lb/>
<pb n="KR4h0116_WYG_039-9b"/>
卒年七十九事聞上為之嗟悼命禮部致祭工部為治<lb/>
墳塋公天性孝友事父母竭力營飬不以貧故儉其親<lb/>
兄嘗病熱劇醫云必得螺可治方盛寒公解衣循河覔<lb/>
之股皆赤腫得百枚以進疾良己治家以禮内外秩然<lb/>
里有䘮不能舉貧不能自給者每伺夜投錢與之曰吾<lb/>
非為名也娶謝氏封安人加贈恭人生子男二長汝進<lb/>
中書舍人次汝遜女三孫男三平生所為詩文甚富必<lb/>
根於理而達於性情有青陽集桂芳集恥菴集若干巻<lb/>
<pb n="KR4h0116_WYG_039-10a"/>
藏於家恥菴其别號也最善書得晉魏人書法於星厯<lb/>
之學尤精然未嘗語人汝進在北京聞訃而歸以其年<lb/>
某月某日葬公於邑之太平鄉薦福山白雲塢先塋之<lb/>
次而以墓銘屬予予蓋知公者不可辭銘曰<lb/>
有文有行亦克有子光榮始終既多受祉白雲之原公<lb/>
墓在焉刻銘垂休百世之傳<lb/>
　金恥庵先生問永樂初被薦為司經局正字歴官禮<lb/>
　部侍郎墓在薦福山白雲塢<lb/>
<pb n="KR4h0116_WYG_039-10b"/>
　　　周先生墓碣銘　　　　　　　吳沈<lb/>
先生諱南老字正道姓周氏其先汝南人晉太康中有為<lb/>
揚州刺史諱浚者族大且繁散之四方自汝南安城來<lb/>
居處之遂昌其一也唐末避難遷建之浦城在宋宦遊<lb/>
道之營道之營諱固遂為先生逺祖至九世祖諱輔成<lb/>
登大中祥符進士第八世祖諱敦頥官至虞部郎中諡<lb/>
元公七世祖諱夀元符進士司封郎中至孫興裔和州<lb/>
觀察使侍衛馬軍都虞候駐劄平江等處死節王事敕<lb/>
<pb n="KR4h0116_WYG_039-11a"/>
常熟虞山之麓葬焉故今為姑蘇人先生髙祖諱昺迪<lb/>
功郎常熟縣尉曽祖諱璵承事郎歴官為祕書省檢閲<lb/>
文字祖諱才迪功郎沿江制機檢察水部兵元革命征<lb/>
南行省檄令權撫鄉邑時軍伍桀驁公行剽掠乃以仁<lb/>
義説諸帥全活不可數計有他處生口被虜則傾資贖<lb/>
之問所從來而還其家考諱文英元松江府監税先生<lb/>
㓜而聰慧讀書過目成誦比長侍監税於官所從江隂<lb/>
陸先生文圭習舉子業屢試不利退而曰學在我遇不<lb/>
<pb n="KR4h0116_WYG_039-11b"/>
遇命也因授徒於蘇與者成名而去者居多久之用薦<lb/>
者授信州路永豐學教諭嚴條約為諸先生重建禮殿<lb/>
論堂齋廡凡若干楹復侵田若干畆新文昌鄉賢二祠<lb/>
改太平路當塗縣學教諭秩滿還蘇而南北多事矣是<lb/>
時浙省大臣得以便宜除拜奏先生吳縣主簿先生視<lb/>
事振舉大綱紀發摘隠伏羣下莫敢欺縣之濱湖民告<lb/>
僧普益與王益婦私殺其夫鞠問且三月獄不能具則<lb/>
以告者為誣而反坐之先生始至二日閲其牘疑而復<lb/>
<pb n="KR4h0116_WYG_039-12a"/>
聴焉僧露其情而未肯顯言其尸與凶器所在先生躬<lb/>
造其地移檄縣神責以隂報翼日羣烏飛鳴下上若有<lb/>
所訴然良久從西南去半里盤旋於湖旁蘆溆上先生<lb/>
命從者入視之尸則正在尚未腐也僧與所私婦咸叩<lb/>
首曰死矣已而刃出水際巨石下於是正其罪而免告<lb/>
者一縣稱為神明縣賦有額而税無正額民多流亡而<lb/>
吏胥因緣為奸多方飛灑每嵗皆没於官者代輸破産<lb/>
併命不能足先生騐簿籍徵其實在請蠲其流亡民賴<lb/>
<pb n="KR4h0116_WYG_039-12b"/>
以少甦省臣聞其能辟以為掾時軍務方殷應接不暇<lb/>
先生處之裕如上官目指氣使下吏謟䛕成風先生獨<lb/>
裁之以正他掾欲有所為則曰慎勿令周掾知也上書言<lb/>
時政六事曰開荒田節財用通鹽法息奔競辨禮分公<lb/>
銓選累千餘言時至正辛丑嵗也有獻議請開沿海汊<lb/>
港者凡十有三處先生往視還言惟白茒一港地勢卑<lb/>
下衆流所趨開之易為力且為利甚多其他則塗漲已<lb/>
久與陸地無以異居民生長其間享耕種之利若興工<lb/>
<pb n="KR4h0116_WYG_039-13a"/>
疏掘恐未為國利而先與民害矣海濵閒田棄於無用<lb/>
募民立屯使有耕食亦禦冦之一䇿也聞者韙之除兩<lb/>
浙鹽運司知事時國用浩穰仰給於鹽課乃新設分司<lb/>
於平江嵗辦鹽十二萬引鈔七十萬錠帶賣儲偫者又<lb/>
五十萬錠運官缺員先生以一幕職任其事設法既詳<lb/>
處置得冝豪商巨賈無所容其奸繼授淮南行省照磨<lb/>
改江浙進階從仕郎監價平江等處船貨提調嘉興長<lb/>
洲吳縣白徒兵浙省地日蹙而權貴人方大興土木廣<lb/>
<pb n="KR4h0116_WYG_039-13b"/>
生産受投獻與民校錐刀利官冗吏貪先生因復上書<lb/>
言之大忤執政意然猶憚公論外示優容未幾權本省<lb/>
理問録嘉興松湖囚覈實無錫州錢糧人咸服其公丁<lb/>
未嵗蘇州既入版圖例遣赴京與翰林太常諸公同議<lb/>
郊祀禮禮成移臨安府居越數月得㫖放還田里洪武<lb/>
元年也先生既還自朝與諸遊從日以經史自娛客<lb/>
至尊俎談笑與世相忘洪武十六年四月十一日卒春<lb/>
秋八十三嵗卜其月二十七日葬吳縣星涇道山先塋<lb/>
<pb n="KR4h0116_WYG_039-14a"/>
之次娶孟氏元松江府判官諱潼之女先十五年卒今<lb/>
合葬焉子男一人敏長洲縣儒學教諭女一人適元醫<lb/>
學提舉張元善之子昊孫男四人汝浦淵源女三人先<lb/>
生居家篤於友愛女兄弟凡十人多先生所字嫁其他<lb/>
若内外親族之死喪咸給其所不給至於家事則一付<lb/>
之孟夫人宗族間謂非夫人莫能為先生配也先生之<lb/>
學本於義理而以文章發於英華詳於制度而以裁斷<lb/>
定其取舎方術技藝之書靡不旁通而於醫尤精所著<lb/>
<pb n="KR4h0116_WYG_039-14b"/>
有易傳集説喪祭禮舉要大學中庸章句集解地理會<lb/>
要醫方集效拙逸齋稿姑蘇襍咏藏於家先生既葬敏<lb/>
以書抵京請於國子監學録金文徵為之狀而敏之弟<lb/>
子張暉方為太學生為之求銘於予嗚呼先生之徳之<lb/>
才固宜銘矣宜暉之請其可辭乎師生道乖朋友義缺<lb/>
如暉者以其師之㷀然在疚而能代為之請豈不可尚<lb/>
乎予故取金君之狀録之如右而系之以銘銘曰<lb/>
周氏之先自汝遷閩宦遊道州復為吳人子孫綿延文<lb/>
<pb n="KR4h0116_WYG_039-15a"/>
學相繼蜚英上庠策名科第先生之生蔚有榘儀韞玉<lb/>
勿衒人莫我知起為學官敷教百里侵田來歸新宫肇<lb/>
啟相臣便宜試以親民發奸直寃號稱如神虚田額存<lb/>
民代以輸君按其實横斂以除大曹選能衆務叢集剖<lb/>
析若流弗壅弗積港汊之開衆爭獻議君謂不可非我<lb/>
之利海瀕之田可募而耕以屯以禦乃卒不行鹽官分<lb/>
司佐我國用責重事繁倚君為重大商四集貨寶如山<lb/>
設法之詳吏無容奸土疆日削權豪愈肆正色昌言無<lb/>
<pb n="KR4h0116_WYG_039-15b"/>
所畏忌才不克盡運也則移命之不逄奄然其歸道山<lb/>
之麓先塋之旁厥配則賢與之同藏善行之多我撮其<lb/>
要勒之貞珉樹於墓道<lb/>
　周南老墓在吳縣落星涇<lb/>
　　　沈公濟先生行實　　　　　　杜瓊<lb/>
先生名遇姓沈氏公濟其字也號臞樵家有雅趣堂人又<lb/>
稱為雅趣先生世為蘇之吳縣人髙祖肖鑑宋咸淳中<lb/>
以冩照妙天下曽祖清之祖成之皆清抗絶倫克世其<lb/>
<pb n="KR4h0116_WYG_039-16a"/>
業父宗徳入國朝亦以是術進事太祖太宗仁宗三朝<lb/>
備見寵遇錫賚廩餼與侍臣等年八十以終先生得家<lb/>
學之秘而又從事儒業讀書學問孜孜不休嘗及青城<lb/>
王文靖錫山王學士二公之門得其漸染結字效章草<lb/>
為五言詩冲淡有陶韋趣作水墨山水師夏圭馬逺淺<lb/>
絳色法李唐深色則全倣趙伯駒皆咄咄逼真其事父<lb/>
能順適其志意曲盡孝誠母王氏先卒恒以不得事飬<lb/>
為終身恨言輒嗚咽不自勝其交人始終不渝犯之者<lb/>
<pb n="KR4h0116_WYG_039-16b"/>
勿與校有過面諭之不恤有危急出力援救勞貰不憚<lb/>
也嘗以世之畫無補於教往往冩古人忠孝節義之跡<lb/>
置之座間使人觀感有求者輒與之永樂中仁宗皇帝<lb/>
在青宫聞其名嘗召見命冩山水人物皆稱㫖甚加寵<lb/>
異間得疾命太醫院判韓公達往視賜藥物相將顯融<lb/>
矣素有羸疾竟丏身歸幅巾藜杖優游泉石人望之儼<lb/>
然圖畫中人絶類西湖林君復也以疾不屢出鉅卿碩<lb/>
儒往候之焚香啜茗講論史學或命酒雅歌情無不適<lb/>
<pb n="KR4h0116_WYG_039-17a"/>
以故雖疾而不致劇忽不知其踰於希年矣初娶濮氏<lb/>
繼徐氏子男四人璜璿珩璵女二人俞全盛愷壻也孫<lb/>
男三人女五人生於洪武丁已年七月廿五日抵今正<lb/>
統戊辰年登七十有二預為夀藏於吳縣五都薦福山<lb/>
先塋之側以俟他日之歸銘亦宜預刻之里生瓊因為<lb/>
述其梗概布諸名筆以備採擇云<lb/>
　沈遇公濟墓在薦福山事載姑蘇藝術傳<lb/>
　　　中書舍人周君墓志銘　　　　王直<lb/>
<pb n="KR4h0116_WYG_039-17b"/>
永樂中太宗皇帝向意文藝既以經術求賢矣而攻書<lb/>
之士學有師法者亦徵詣京師有所纂述使執筆其間<lb/>
姑蘇周君璿用珍與焉其書宗虞永興在朋輩中最有<lb/>
名久之得官為營繕所丞然未嘗去館閤與人交謙慎<lb/>
有禮士大夫雖前輩名徳多愛之而用珍久益敬不見<lb/>
有闕失遷中書舍人益謹飭不懈而書亦益有名秩滿<lb/>
得推恩封父母而二親皆得享其禄鄉邦榮之母没治<lb/>
喪如禮起復未幾復以父喪去官既即吉將朝京師有<lb/>
<pb n="KR4h0116_WYG_039-18a"/>
疾遂弗起臨終自以不克報君恩為憾而勉其弟與子<lb/>
以忠孝正統辛酉九月七日也年五十七其天資明敏<lb/>
多讀書又通醫術喜吟詩於晉唐名帖所積尤多其畫<lb/>
師董源作古松法畢宏韋偃揮毫洒墨變化不窮京師<lb/>
人多好之用珍亦不厭其求其為人如此周氏之居鄢<lb/>
陵宋南渡時有諱某者為兵馬鈐轄守平江之嘉定州<lb/>
因家焉曽大父繼善元平江路醫學提舉大父自牧為<lb/>
鄉校師父仲立封從仕郎中書舎人母陸氏封太孺人<lb/>
<pb n="KR4h0116_WYG_039-18b"/>
妻張民贈孺人繼室施氏封孺人子男一曰浩女二以<lb/>
卒之明年葬長洲縣彭華鄉金盆隖之原而墓未有銘<lb/>
其弟寧波府學教授璣貽書翰林徐編修良玉請為行<lb/>
狀託中書舍人凌尚義持來謁予銘予於用珍亦素厚<lb/>
嘗憐其以憂去而冀其速來不知其遂死矣惜哉銘曰<lb/>
楚楚兮令儀𣺌𣺌兮予思悵一去兮不復來金盆之原<lb/>
兮此焉歸於乎奈何兮胡寧不悲<lb/>
　周中書璿墓在金盆隖支硎山西<lb/>
<pb n="KR4h0116_WYG_039-19a"/>
　　　錢良玉墓志銘　　　　　　　王直<lb/>
良玉名瑛姓錢氏其先江都人世以醫名曽祖益元常<lb/>
州醫學教諭因家常州兵亂徙蘓州祖元善洪武中徴<lb/>
入太醫院晉王子有疾奉命往治之愈王竒其術留之<lb/>
卒葬太原父宗道亦精於醫王奏為良醫甚見禮遇<lb/>
久之亦卒良玉奉葬於祖之墓次而奉母歸飬於蘇州<lb/>
遵治命也良玉承家學之懿又博通諸書醫道益大顯<lb/>
蘇人求醫不問風雨寒暑貧富貴賤即往視與藥無不<lb/>
<pb n="KR4h0116_WYG_039-19b"/>
愈名聞京師又徴入太醫院奉公有暇往赴人之急一<lb/>
不異蘇時人之報與否不計也嘗教諸子曰醫仁術也<lb/>
當博施濟衆而可計利乎哉聞者韙其言而美其徳事<lb/>
母極孝能順適其意去年冬母病心憂之為之不遑寧<lb/>
處湯藥親嘗而後進母卒治喪如禮居苫凷之中哀毁<lb/>
踰節將奉柩歸蘇州得寒疾而終正統六年二月十七<lb/>
日享年五十二娶髙氏子男五女二孫男二女二恒兄<lb/>
弟舉二喪歸欲與祖母同域葬焉乃以禮部主事顧謙<lb/>
<pb n="KR4h0116_WYG_039-20a"/>
所為狀來請銘予在京師久見凡為醫者多嗜利而少<lb/>
見其效心竊鄙之嘗問今右副都御史陳君鎰蘇醫之<lb/>
良者為誰得二人焉其一良玉也數欲試之幾緩急可<lb/>
托而卒未能遇嗚呼孰知良玉今遂死矣豈非可惜哉<lb/>
予既重其人而惜其死奚可以不銘其葬以某年月日<lb/>
其墓在某山之原銘曰<lb/>
仁於人孝於親吁奈何返其真善必報利爾昆刻銘章<lb/>
庶永存<lb/>
<pb n="KR4h0116_WYG_039-20b"/>
　錢良玉墓未詳何所其事實見姑蘇志藝術傳<lb/>
　　　杜東原先生墓表　　　　　　吳寛<lb/>
先生諱瓊字用嘉姓杜氏蘇之吳縣人以成化十年十<lb/>
月二十六日卒葬既十年其里諸生吳寛始克表其墓<lb/>
曰先生今世之隠君子也學不在於為文而己行修家庭<lb/>
而倫理藹然以厚教不止於授徒而已化及鄉閭而風<lb/>
㫖超然以髙色清而温凡賢愚不齊之人皆可與語然<lb/>
為塾師以其僕一言之慢即日歸家而不可留其守道<lb/>
<pb n="KR4h0116_WYG_039-21a"/>
也甚介行和而易凡巉絶難繼之事有所不為然母病<lb/>
醫藥弗愈則刲股作糜以進其為孝也甚烈姊老而敬<lb/>
事之不衰有類於燎鬚師没而哀慕之無替必為制服<lb/>
孩提不茍取故囊無不義之物白首猶慎交故坐有必<lb/>
端之友至於地侵於隣而不爭金盜於僕而不問又其<lb/>
事之瑣瑣者蓋當宣徳正統間天下承平求賢詔下士<lb/>
之有一行一藝者皆得薦於守令先生顧以母老力辭<lb/>
守令問其所欲卒用旌其母之節而不敢强其仕遂以<lb/>
<pb n="KR4h0116_WYG_039-21b"/>
隠終身所謂隠不違親貞不絶俗者先生其近之故東<lb/>
海徐太史以中行之士與之者以此則先生不謂之君<lb/>
子哉惟昔東漢之世仕者固不暇論矣若危言激論以<lb/>
貶人刺世者每不得全其身至深藏逺引而食力飬親<lb/>
者亦足以遂其志故郭泰雖賢於范滂不免近於俠周<lb/>
爕若亞於黄憲終不失於髙後之論先生者其必有以<lb/>
識之矣先生得宋朱長文樂圃而家其旁自號東原吳<lb/>
人因稱東原先生卒年七十有九三子能世其儒業其<lb/>
<pb n="KR4h0116_WYG_039-22a"/>
登鄉貢者曰啟寛辱先生愛慨先生之没而不可作也<lb/>
用表其墓且以慰吳人之思云爾<lb/>
　　　淵孝先生誅　　　　　　　史鑑<lb/>
維年月日東原先生杜氏卒於吳郡之樂圃里第旋殯<lb/>
於如意堂之西階明年夏四月乙酉將葬於横山禮也<lb/>
搢紳大夫與夫及門之士僉以為賢者死有易名今先<lb/>
生問學精深至行純備有合諡典私諡曰淵孝先生後<lb/>
學史某為作誄曰<lb/>
<pb n="KR4h0116_WYG_039-22b"/>
唐堯禪舜受命於天<hi>叶</hi>惟彼𦙍子遂為虞賓世有名徳<lb/>
啟其後人流衍日滋族姓振振篤生劉累天畀多知學<lb/>
於豢龍能求欲嗜乗龍在夏資之飲食夏后嘉之御龍<lb/>
賜氏以更豕韋傳國歴世自商徂周又更為唐成王滅<lb/>
之邦祀散亡遷封於杜絶而復昌赫赫杜伯巍然允臧<lb/>
保姓受氏以示宗祊世不絶祀於後益光光之伊何代<lb/>
有明哲漢晉揚聲唐宋滋烈立宣定䇿平吳仗節少陵<lb/>
詩史睢陽相業<hi>叶</hi>族大以繁枝分派别君之髙祖自蜀<lb/>
<pb n="KR4h0116_WYG_039-23a"/>
來吳安其土俗登此版圖曰曽曰祖爰處爰居謹厚自<lb/>
修保族宜家<hi>叶</hi>伊君顯考信美且都才與徳稱名與行<lb/>
符省弟南都奄忽告殂君生甫月其泣呱呱母氏聖善<lb/>
誓節字孤猗歟夫子年弱體孱譬彼泉水原出於山越<lb/>
澗渡壑衝瀨激湍小受大歸始克成川穎悟之名著自<lb/>
髫齔如珠在淵如玉在韞明潤内含光耀外隠惟不好<lb/>
弄乃克務敏務敏維何篤於求師處端始造孟功繼之<lb/>
明從嗣初究厥指歸抉隠探賾鈎深摘㣲其進不己其<lb/>
<pb n="KR4h0116_WYG_039-23b"/>
得不貲融會貫通萃而為資發為文章浩浩穰穰大包<lb/>
丘壑細析毫芒聲詩可咏金石琅琅不務綺麗乃在和<lb/>
平<hi>叶</hi>博綜材藝諳悉舊章畫宗氣韻書究偏旁孝友之<lb/>
性本於天賦痛父早亡終天永慕慨想容儀宛然如覩<lb/>
念我劬勞孝飬備具家雖屢空羞無不飫和氣婉容依<lb/>
依若孺徳尊行隆蔚為儒宗講授於鄉以開羣䝉從者<lb/>
日多來自逺方<hi>叶</hi>屨滿户外席交室中禮容秩秩徳音<lb/>
渢渢太守下車求賢是崇聞君材名謂世無雙<hi>叶</hi>將獻<lb/>
<pb n="KR4h0116_WYG_039-24a"/>
天子以登以庸君拜稽首告於太守守實過聴我躬何<lb/>
有無實而尸懼忝我后守誠愛徳小人有母保孤嗣宗<lb/>
為徳孔厚守能白之死且不朽守曰為政風教是圖<hi>叶</hi>
矧兹節義為訓實多有子如此胡可滅磨拜疏上陳帝<lb/>
命乃嘉<hi>叶</hi>肇錫嘉名用表厥家<hi>叶</hi>龍光有赫川澤増華<lb/>
<hi>叶</hi>性樂山水甚於渇飢鹿冠峩峩野服是宜躋險造幽<lb/>
樂以忘疲葺亭竹間命名延緑朝暉成隂夕霏滿目於<lb/>
焉逍遥以冩心曲甲午之嵗君年及耆仲子請舉雋於<lb/>
<pb n="KR4h0116_WYG_039-24b"/>
有司謁省告歸將與計偕<hi>叶</hi>君胡遘疾運極在兹山頽<lb/>
木壊吉往凶來<hi>叶</hi>嗚呼哀哉邦無老成後生失援弔者<lb/>
塞塗揮淚如霰大夫視歛操文致奠好徳考終於何聞<lb/>
見諡以實稱傳無虚撰嗚呼哀哉吾與夫子人品固殊<lb/>
辱視忘年不尊自居屈已下交屢往吾廬周旋懇欵奬<lb/>
諭吹嘘疇昔有言吾哀子少人夀幾何莫忘久要士感<lb/>
知已此恩未報如何嘯歌竟成悲嘂嗚呼哀哉横山之<lb/>
麓筮人告從<hi>叶</hi>吉日辰良喪柩啟行<hi>叶</hi>悲風凄急飛鳥<lb/>
<pb n="KR4h0116_WYG_039-25a"/>
頡頏送者雨泣白驥哀鳴<hi>叶</hi>嗟嗟夫子永安斯藏視不<lb/>
見形呼不聞聲<hi>叶</hi>人孰無死身名未喪嗟嗟夫子其有<lb/>
不忘嗚呼哀哉<lb/>
　杜淵孝先生瓊隠居事母得宋朱長文之樂圃家焉<lb/>
　嘗刲股療母疾正統中下詔求賢有司將以瓊應詔<lb/>
　辭不起請旌其母遂以隠終行實具姑蘇志隠逸傳<lb/>
　中墓在横山<lb/>
　　　劉文恭墓志銘　　　　　　髙穀<lb/>
<pb n="KR4h0116_WYG_039-25b"/>
嗚呼斯文寥落存者無幾閒居卧病忽有持衰絰者踵<lb/>
門哭泣以墓文為請乃故友少詹事劉公子也且謂公<lb/>
見屬於予俾銘焉嗚呼公復逝矣老成者殆盡予忍銘<lb/>
乎公諱鉉字宗器姓劉氏號假庵其先汴人髙祖順之<lb/>
元為平江路𣙜茶提領家於蘇因占籍長洲焉曽祖元<lb/>
善號雪樓祖徳讓國朝沛縣儒學教諭考仲輿贈中書<lb/>
舎人公生五月而失怙為母陸孺人所鞠稍長即知向<lb/>
學嗜好異於衆授徒里中已有老師宿儒之譽永樂中<lb/>
<pb n="KR4h0116_WYG_039-26a"/>
以善書徴赴京師時予為翰林庶吉士因相麗益往來<lb/>
甚宻庚子秋闈公以易經先多士人益髙其才識未及<lb/>
會試拜中書舍人宣徳已酉預修兩朝實録有白金織<lb/>
綺之賜擢兵部車駕司主事戊午再修宣廟實録成進<lb/>
翰林侍講正統戊辰詔簡進士讀書文淵閤命公教閲<lb/>
優劣士皆有所進名稱籍籍焉已已以公負士林之望<lb/>
特進侍講學士階奉訓大夫庚午為京闈主考得今翰<lb/>
林修撰劉君宣為首冠人號精選宣時由盧龍軍入試<lb/>
<pb n="KR4h0116_WYG_039-26b"/>
故也適開經筵簡儒臣用資講讀公在首列每陳帝王<lb/>
圖治之道聖賢心法之傳且曰必如是而後可辛未夏<lb/>
不雨制遣公祀濟瀆事竣有司懐金幣以餽公笑曰吾<lb/>
之為此蓋為民弭災求福豈容若私獻耶彼媿謝而去<lb/>
壬申春㑹太學闕正員時論難乎得人予以公薦命為<lb/>
祭酒公至嚴條約以身先之為生徒講説道義揚善遏<lb/>
惡覬覦者往往假權豪者以圖進公一不之聴由是倖<lb/>
跡屏息人不能干以私飬母陳氏卒命奔喪公力求終<lb/>
<pb n="KR4h0116_WYG_039-27a"/>
制從之天順改元今上復大寶詔立皇儲必資才徳老<lb/>
成者俾為輔𨗳僉謂在朝宿徳無踰公者遂陞少詹事<lb/>
日侍講讀於正心誠意之學啟沃良多天順二年十月<lb/>
六日以疾卒於官春秋六十有五訃聞上深悼之賜祭<lb/>
以旌其賢皇太子亦致賻以表其行朝臣自六卿以下<lb/>
皆臨奠嗚呼盛哉公為人介特自守言動不欺與人交<lb/>
一以誠恪為主而人亦服其無偽親者亦衆權門要路<lb/>
絶跡不往或疑其太迂公曰吾知安吾分而已當時若<lb/>
<pb n="KR4h0116_WYG_039-27b"/>
楊文貞公士竒楊文定公溥交相推許有志古道如古<lb/>
人之嘆在中書時寮友有卒不克喪者公為具後事復<lb/>
教其孤成學得有顯官鄰有謫戍者天寒不能行公製<lb/>
絮被為重裘遺之吏有病主人勿能容舍之以待痊婚<lb/>
喪貧窶不能自給者周之或恐後天性孝友嘗以二親<lb/>
不及飬每嵗時逄忌哀痛如初喪季父解元君没子天<lb/>
公繼其後兄有疾躬藥食以奉姊寡迎飬於家教諸子<lb/>
以徳義忠孝每舉古人行實為勉子瀚登丁丑進士第<lb/>
<pb n="KR4h0116_WYG_039-28a"/>
嘗奉使東南以無見利忘義為戒平生躭嗜羣書至老<lb/>
彌篤為文渾厚䧺偉務極理趣詩舂容豐雅咸有典律<lb/>
皆足以追配古作四方求者日集户外一時文人咸推<lb/>
服之所著有假庵稿若干巻配陸氏有賢行封孺人先<lb/>
公卒子男四長澄先卒次瀚即進士次滸次泳女四安<lb/>
清適賀庸安福適錢溥安正適吳正安吉未行孫男五<lb/>
橋梓楨檣桐孫女五瀚扶柩南還以明年三月七日葬<lb/>
於其邑武邱鄉袁巷村之原合陸氏兆嗚呼予與公交<lb/>
<pb n="KR4h0116_WYG_039-28b"/>
四十載始終如一日孰計睽違未久公遽永别而屬銘<lb/>
於予哉銘曰<lb/>
惟徳斯純惟學斯正以道自持於物無競遭際盛明歴<lb/>
事列聖黼黻贊襄始終一敬簡輔皇儲弼承永稱位崇<lb/>
望髙由才匪命久矣若人端與古並武邱名鄉水土深<lb/>
靚窀穸是藏百世其定<lb/>
　劉鉉墓在虎丘對過袁巷村予家曽祖溥乃其壻<lb/>
　　　翰林修撰施君墓志銘　　　楊溥<lb/>
<pb n="KR4h0116_WYG_039-29a"/>
宗銘諱槃姓施氏正統已未科廷試第一授翰林修撰<lb/>
明年五月丁夘卒於北京從弟宗良輿其喪歸葬奉同<lb/>
郡行人吳惠狀請予為墓銘嗚呼予忍為之銘耶人之<lb/>
不幸莫大於賢而不夀也若宗銘者假之以年所就可<lb/>
量乎予深有望於宗銘今不幸死矣尚忍為之銘耶宗<lb/>
銘姑蘇人曽祖希敬祖志方皆隠終父遵道母金氏有<lb/>
賢行宗銘自㓜警敏異常兒甫成童不屑就家人産業<lb/>
奮然有志於學乃從其父逰淮揚就師授經於大姓家<lb/>
<pb n="KR4h0116_WYG_039-29b"/>
乆之歎曰歸而求之有餘師也乃補鄉校弟子員未幾<lb/>
遂有聲達官君子每加與進既入翰林取中秘書竟日<lb/>
讀之大有所益立程度擬古人詩文未幾盡革其舊習<lb/>
其力學如此宗銘早喪母事繼母嚴氏無間言父嘗來<lb/>
京師侍之出入極其恭謹足為子弟法宗銘在京從學<lb/>
怡怡然誨其所不及遇鄉郡先輩應對間言若不出諸<lb/>
口平居若不知其有官其致行之篤如此正統三年應<lb/>
鄉試明年試禮部皆前列廷試遂魁天下士時年二十<lb/>
<pb n="KR4h0116_WYG_039-30a"/>
有三國朝自開科以來登首選而年少者莫如宗銘故<lb/>
人尤稱重之宗銘恬靜未嘗輕論事一日謁予曰國子<lb/>
司業笞諸生之不律者因是疾故論者欲償死過矣予<lb/>
曰公素厚其人乎曰非厚也為師道故也予於是知其<lb/>
所飬大矣使其年益壯而位益顯則所設施不亦過於<lb/>
人乎宗銘疾方劇翰林諸先生為之求善醫日往視之<lb/>
及卒也又往哭之嗚呼惜哉娶吳氏未有子卒之年十<lb/>
月二十八日葬洞庭山先塋之次銘曰<lb/>
<pb n="KR4h0116_WYG_039-30b"/>
孰豐其才孰嗇其夀嗚呼宗銘孰執其咎<lb/>
　施槃狀元墓在東洞庭山黄岡金塔下後又遷於其<lb/>
　墓三里許錢溥志<lb/>
　　　明故推誠宣力守正文臣特進光禄大夫柱國<lb/>
　　　武功伯華盖殿大學士天全徐公墓志銘<lb/>
　　　　　　　　　　　　　　　　萬安<lb/>
徐公元玉卒於家其子世良以禮歛殯畢逺詣京師持<lb/>
翰林修撰同邑吳君寛所述行實懇懇屬予為銘將納<lb/>
<pb n="KR4h0116_WYG_039-31a"/>
諸墓石用垂不朽予與公相知有素又世良之請仁人<lb/>
孝子之用心也不可辭按狀公初諱程後更有貞元玉<lb/>
其字也世為蘇之吳縣鳯凰鄉集祥里人自㓜穎敏不<lb/>
羣年十二三入小學已能古文詞稍長從都憲思菴吳<lb/>
公遊其議論往往出人意表思菴喜語人曰徐生逺大<lb/>
器也因率之見國子監祭酒頥菴胡先生先生使賦一<lb/>
詩援筆立就語皆老成時先生卧病未出覩公所作為<lb/>
之起坐稱賞不置遂留授業未幾大領要㫖宣徳壬子<lb/>
<pb n="KR4h0116_WYG_039-31b"/>
領順天鄉薦明年登進士第及被選翰林庶吉士公益<lb/>
自砥礪日有造詣久之宣廟御便殿命題親試之公在<lb/>
優列授史館編修公既受直乃取秘書考古軍旅刑獄<lb/>
水利良法孳孳殫究求可以施於今日者而識之蓋期<lb/>
於有用之舉人或譏其非職分所宜為公曰顧此皆學<lb/>
者事所以務之者政恐他日職分有在而有面牆之悔<lb/>
人皆韙其言正統初預修宣廟實録成陞修撰未幾陞<lb/>
侍講嘗簡命修玉牒及分考禮部會試正統中公思承<lb/>
<pb n="KR4h0116_WYG_039-32a"/>
平日久武備日弛上疏極陳外攘之計不可不先時預<lb/>
為之凡數千言皆控禦邊軍良䇿朝廷嘉納焉正統末<lb/>
以邊警故京師戒嚴朝廷選文臣有才畧者授以璽書<lb/>
假御史行事俾守要害一為境土保障一為京師形援<lb/>
公在所選得河南之彰徳比至民老稚潛匿山壑間者<lb/>
甚衆公親詣其所撫諭之浹旬出而復業者數萬人遂<lb/>
鳩為義兵教以戰攻擊刺之法民喜有賴咸踴躍願為<lb/>
之用已而軍退京師解嚴公亦召還矣時奉命出鎮者<lb/>
<pb n="KR4h0116_WYG_039-32b"/>
十餘人迹所施設咸以公為稱首景泰庚午詔公為經<lb/>
筵講官又明年陞春坊諭徳會河決山東之沙灣前此<lb/>
遣治者率即其決築之水大至築輙壊績用勿成朝廷<lb/>
命大臣舉能治之者僉以公應詔陞都察院僉都御史<lb/>
以行至日適河水暴發舟南北通行過者懽呼咸謂神<lb/>
水且以為公成功之兆公竊計是役非積歲不可成役<lb/>
卒久疲不可用悉遣還休息與之期使復來卒既去乃<lb/>
乗舟遡河源踰濟汶沿衛及沁循大河道濮范而返始<lb/>
<pb n="KR4h0116_WYG_039-33a"/>
度地行水而前所遣卒亦如期畢至公因陳治水之䇿<lb/>
其大畧言水性可順焉以𨗳不可逆焉以堙昔禹行水<lb/>
率用是道也蓋河逾雍之險固至豫之平夷其勢漸肆<lb/>
又由豫至兖其勢愈肆而沙灣之東所謂大洪之口者<lb/>
適當其衝一決焉則奪濟汶入海之路而去諸水從之<lb/>
洩矣故隄以潰渠以淤澇則溢旱則涸漕運所為阻也<lb/>
今欲治之宜莫先䟽水勢勢既平乃築其決決既止乃<lb/>
濬其淤因為之方以時節宣俾無溢涸之患必如是而<lb/>
<pb n="KR4h0116_WYG_039-33b"/>
後功可成䟽上詔如所奏於是起自金隄張秋之首凡<lb/>
百餘里至於大瀦之潭踰范暨濮又上數百里經澶淵<lb/>
以接河沁制閘䟽渠用平水勢水勢既平凡河流旁出<lb/>
不順者則堰之堰凡九延袤皆萬丈許其水既不東衝<lb/>
沙灣乃復北出以濟漕渠事既有緒又作大堰其上揵<lb/>
以水門繚以虹隄用平水性水性既平乃濬渠至數百<lb/>
里復作閘於東昌之龍灣魏灣者八涸則閉之蓄溢則<lb/>
啟而泄之皆通由河入於海甫及三年而成功國家永<lb/>
<pb n="KR4h0116_WYG_039-34a"/>
賴之初有發京軍䟽河之議者衆以為未便公乃奏蠲<lb/>
沿河郡邑民之牧馬庸役俾専事河防至是則軍勞省<lb/>
民力紓軍民兩稱便矣歸奏朝廷嘉其功陞左副都御<lb/>
史天順改元英廟以公有迎復功陞兵部尚書兼翰林<lb/>
學士内閣辦事尋封推誠宣力守正文臣特進光禄大<lb/>
夫柱國武功伯食禄一千一百兼華蓋殿大學士辦事<lb/>
如故仍賜誥劵追封其三代子孫世襲錦衣衛指揮使<lb/>
公感上知遇每奏對多剴切上亦才公多所開納一時<lb/>
<pb n="KR4h0116_WYG_039-34b"/>
委任専寵遇厚而曹石輩舊與同功者始忌嫉之㑹廵<lb/>
按山東監察御史楊瑄劾曹石侵奪民田事上既曲宥<lb/>
之而御史費廣又率各道交章劾之曹石以為公所使<lb/>
也遂以事中傷公下獄賴上之明出為廣東參政既行<lb/>
曹石恨猶未釋復誣以事逮致京獄諷所司襍治之三<lb/>
日竟無狀適承天門災上遂宥公謫雲南金齒編民至<lb/>
則僅治一室惟玩易而已時有訐奏守臣胡姓者不法<lb/>
事辭多連公上察其誣置之不問踰三年特詔户部俾<lb/>
<pb n="KR4h0116_WYG_039-35a"/>
公還其家既還杜門却掃雖親隣罕見其面後曹石相<lb/>
繼敗死公始出買田築室為終身之計恒念累被誣陷<lb/>
荷上恩保全之得無大禍故自號天全翁志不忘也今<lb/>
上嗣位詔賜章服閒居自後日與故人耆老徜徉山水<lb/>
間飲酒賦詩相娛樂若是者殆九年一疾竟不起矣春<lb/>
秋蓋六十有六曽祖諱文禎祖諱子復考諱孟聲俱以<lb/>
公貴贈前爵授階勲與公同曽祖妣鈕氏祖妣丁氏妣<lb/>
朱氏俱贈伯夫人配蔡氏宋忠惠襄之裔孫亦封伯夫<lb/>
<pb n="KR4h0116_WYG_039-35b"/>
人子男一即世良儒學生副室蘇出女六祝瓛蔣廷貴<lb/>
朱琇王瑮其壻也二㓜在室孫男美承公為人短小精<lb/>
悍目光烱烱射人與人論及往代興亡成敗之迹輒慷<lb/>
慨激烈聴者為之悚然其初入翰林一時元老若楊文<lb/>
貞文敏諸公雅重其人後凡銜命所至多所建白其作<lb/>
鎮彰徳詢知岳武穆祖父之墓於湯隂奏為即地建祠<lb/>
以祀武穆其治水山東奏復前元所賜顔孟二氏祠田<lb/>
又増置若干畆悉畀嗣人主之供歳祀及遭遇英廟重<lb/>
<pb n="KR4h0116_WYG_039-36a"/>
用方將展厥底藴措諸事業纔五月見沮於讒邪嗚呼<lb/>
惜哉公博學强記自經傳子史百家襍説以及天文地<lb/>
理醫卜釋老之書罔不該究為文雄偉典則詩俊逸足<lb/>
追躅古作者晩年筆力逾健求者愈多所著有史斷文<lb/>
稿若干巻公生於永樂丁亥五月十一日卒於成化壬<lb/>
辰七月十五日葬以成化九年十二月初四日墓在縣<lb/>
玉遮山之原銘曰<lb/>
偉矣徐公駿才碩學才堪濟世學能華國巍巍神功公<lb/>
<pb n="KR4h0116_WYG_039-36b"/>
嘗紀述煌煌玉牒公嘗撰次經幄論道啟沃良多棘闈<lb/>
選賢甄别鮮訛邊師告警東陽震驚持符守鎮民載乂<lb/>
寧河決為患莫或克平銜命往治厥績底成遭時寵用<lb/>
乃秉國鈞方將閎施倐焉而迍行雖或迍名實愈大勒<lb/>
迹堅珉垂示千載<lb/>
　　　祭武功伯文<hi>并䟦</hi>　　　　　史鑑<lb/>
於戯丙子丁丑之際天理亦幾乎熄矣惟公不顧殺身<lb/>
滅族之禍起而救之然後君臣父子兄弟之倫一返乎<lb/>
<pb n="KR4h0116_WYG_039-37a"/>
正此蓋天生我公以相皇明無疆之阼也功髙受謗逺<lb/>
竄南服乃天下之不幸豈獨公之不幸也哉竊嘗論之<lb/>
自有生民以來撥亂返正之功惟唐之狄梁與公而已<lb/>
然狄保其身公罹其禍此特出於身存身亡之異耳非<lb/>
智有淺深功有大小也使狄在當時與五王俱存其能<lb/>
免乎三思之殺否耶悠悠之談論人已然之迹以為監<lb/>
國病篤不日當薨神器自有攸屬何必公以生事邀功<lb/>
哉羣議附和如出一口嗚呼為此説者其亦不仁矣夫<lb/>
<pb n="KR4h0116_WYG_039-37b"/>
大寶不可以久虚奸雄之人常利國有釁當此之時歴<lb/>
月不朝中外危疑咸懼生變萬一有亂臣賊子窺其隙<lb/>
則生民之禍未有涯也故公獨決大䇿翊戴先帝宗廟<lb/>
危而復安彛倫斁而復叙四海亂而復正三光晦而復<lb/>
明此所謂萬世之功也而談者反有以病之其亦不仁<lb/>
矣且唐之武氏年已八十旦暮入地中宗已正位東宫<lb/>
民無異望彼易之昌宗輩直狐䑕耳非有絶人之才過<lb/>
人之力也張崔之流胡不待其自斃而奉之顧乃旦夕<lb/>
<pb n="KR4h0116_WYG_039-38a"/>
聚謀稱兵宫禁汲汲以迎復為哉蓋其所慮有與公同<lb/>
也唐之諸臣既不見非於後世則公豈宜得罪於天朝<lb/>
今天不祐善竟奪公夀某等荷公之知痛公之殁用敢<lb/>
論公之大節侑此一奠靈其鑒之<lb/>
或謂鑑曰子為此文子將得罪矣且國家授受自有常<lb/>
典徐公豈當預哉蓋公假迎復之功以為富貴之資爾<lb/>
嗚呼誠是言乎哉夫君臣大倫根於天性茍利社稷當<lb/>
死生以之豈有見其危難而顧利害以為身謀也顧利<lb/>
<pb n="KR4h0116_WYG_039-38b"/>
害以為身謀此乃妾婦也非大臣也當此之際釁隙既<lb/>
成三宫之情不通中外危疑人心洶洶咸不自保而二<lb/>
三用事大臣以預廢立太子之䇿咸懼得罪於先帝其<lb/>
無推戴之心審矣故有選立皇儲圖為自安之計者不<lb/>
一而止一時羣有司百執事之人方將仰承俯就之不<lb/>
暇尚敢措異議於其間哉而先皇帝在幽閉之中至穴<lb/>
牆以通飲食勢同狴犴於時外之君臣惟懼垣牆之不<lb/>
髙扄鎖之不固方日夜宻謀而外求君簒弑之禍將日<lb/>
<pb n="KR4h0116_WYG_039-39a"/>
尋矣然而奸謀之不遂者宗社之靈故耳且自古臣弑<lb/>
君子弑父者皆以身處危疑而然彼亂臣賊子豈忍為<lb/>
是惡逆哉特以逼於事勢不得不為此以絶人望耳考<lb/>
諸史册班班可見故華督之弑宋殤子翬之弑魯隠髙<lb/>
渠彌之弑鄭昭南宫萬之弑宋閔慶父之弑子般商臣<lb/>
之弑楚成李兊之弑主父劉劭之弑義隆皆以得罪畏<lb/>
誅姑欲脱死於一時也然則先帝當此之時豈不謂之<lb/>
至危而極殆乎而公奮不顧身決此大䇿翊衛先帝出<lb/>
<pb n="KR4h0116_WYG_039-39b"/>
險之中尊居九五君臨天下以安社稷其功可謂偉矣<lb/>
但以震主之威易生讒謗此正李泌所謂殺臣者五不<lb/>
可耳豈公之罪也哉彼妨功害能之臣惟以成敗論人<lb/>
而不揆諸理吹毛求疵誣謗百端嗚呼惜哉昔宋光宗<lb/>
以疾不能主其父孝宗之喪宰相留正請立皇子嘉王<lb/>
為太子因内批有甚好及退閒之㫖樞使趙汝愚請太<lb/>
皇太后代行喪禮遂擁立嘉王即帝位於重華宫是為<lb/>
寧宗初不請命於父也然當時不以為要功後世不以<lb/>
<pb n="KR4h0116_WYG_039-40a"/>
為生事良以安社稷之功大也然汝愚為權奸所忌誣<lb/>
以謀為不軌擠之以死然不久復其官爵書册書之以<lb/>
為美談蓋是非之定不於其生前而於身後也且光宗<lb/>
君父也寧宗臣子也先帝君也兄也景皇臣也弟也以<lb/>
比方之孰重孰輕孰順孰逆則是非之辨將不待講説<lb/>
而自明矣鑑之於公雖忝鄉郡人品既殊事功亦異何<lb/>
苦與衆説迕哉况國家之典固非庶人所敢議蓋痛公<lb/>
之忠誠不白於世不勝其耿耿而有此將以竢夫後世<lb/>
<pb n="KR4h0116_WYG_039-40b"/>
之知留趙二公者爾雖以此得罪不悔也<lb/>
　　　謁徐武功墓<lb/>
絮酒來何暮凄凉百感生文名推獨步相業沮垂成才<lb/>
大人多忌功髙謗易行只應墳下水流恨去難平<lb/>
　　　入查山謁徐天全墓　　　　吳寛<lb/>
平生晁賈共襟期欲使才名百世垂衆口是非何日定<lb/>
老臣功罪有天知湖山彷彿精神在枝履從容歳月移<lb/>
逝矣姚崇嗟不返憑誰為刻墓前碑<lb/>
<pb n="KR4h0116_WYG_039-41a"/>
　　　祭武功伯墓文　　　　　　　祝顥<lb/>
惟公天賦絶倫學精羣籍才髙當世志方古人早發迹<lb/>
於賢科即致身於翰苑論思啟沃足潤皇猷保障綏寧<lb/>
克清時患爰摠紀綱之重懋成䟽𨗳之功而乃明炳幾<lb/>
先宻圖匡復遂成風雲之會親依日月之光寅亮天工<lb/>
爕調元化毅然克以堯舜君民自任謂太平指日可期<lb/>
夫何納牖乍通穿墉既入以是魚水方諧而萋斐交布<lb/>
河山雖誓而陷穽肆張卒至敬輿安忠州之行純仁甘<lb/>
<pb n="KR4h0116_WYG_039-41b"/>
永州之去平平王道蹶驥足於疾驅浩浩長風摧鴻毛<lb/>
於奮舉巷伯之章徒咏緇衣之義誰陳而彼且操戈於<lb/>
入室之後投石於下井之餘攟摭蔓延釀惡未已幸賴<lb/>
皇天顯祐聖主含宏履險如夷完璧往返是雖羣慝之<lb/>
無良亦公矯枉之太峻也夫天地之道寖久斯成化工暴<lb/>
雨疾風無資長育故決防之水必至潰隄髙張之弦必<lb/>
致絶響所以功赫者難成而易堕時驟者易失而難久<lb/>
嗚呼哀哉<lb/>
<pb n="KR4h0116_WYG_039-42a"/>
　武功伯徐公有貞宣徳中進士由翰林授璽書假御<lb/>
　史鎮彰徳累陞左副都御史天順改元以迎復功陞<lb/>
　兵部尚書封柱國武功伯兼華盖殿大學士尋被誣<lb/>
　謫雲南成化中赦歸卒於家墓在吳縣玉遮山之原<lb/>
　　　太醫院御醫沈君墓志銘　　　楊士竒<lb/>
仁宗皇帝在東宫二十年太醫惟院判蔣用文最見親<lb/>
厚藥非用文製不進一日用文病且殆上親御寶翰遣<lb/>
中使即其家問之脱不起醫士誰可任者用文書沈以<lb/>
<pb n="KR4h0116_WYG_039-42b"/>
潛氏名附中使以進用文卒踰月上即大位擢以潛太<lb/>
醫院御醫後數月士竒親聞聖語用文真知人以潛真<lb/>
不負用文舉士竒自是始識以潛而與之往還沈之先<lb/>
世皆以醫仕宋南渡由汴徙蘇之長洲思陵嘗書良惠<lb/>
二字賜其家謂其醫之良有以惠民也至今鄉稱良惠<lb/>
沈氏元為醫學提領諱瑛者以潛髙祖也曽祖諱彦才<lb/>
平江路醫學録祖諱徳輝江淛行省醫學提舉考諱孟<lb/>
容以潛諱𤣥蚤喪父能自刻勵於學幾冠盡究其世之<lb/>
<pb n="KR4h0116_WYG_039-43a"/>
傳進而明於素難仲景諸書及潔古東垣諸家之㫖不<lb/>
執古方每審求病源隨證用藥用之必效有為庸醫所<lb/>
治而殆者往往求以潛而安而能報與否一不計也一<lb/>
時鄉之老於醫者多服之而求者日接踵户外矣郡太<lb/>
守舉醫學正科以母老辭禮部以名醫徴至𨽻太醫院<lb/>
即見重於上官有所疑恒就講論既擢御醫為上所信<lb/>
用屢奉命往視總兵官疾而京師士大夫多徳之宣徳<lb/>
壬子秋以潛得疾久未差自歎曰命其止此又聞其長<lb/>
<pb n="KR4h0116_WYG_039-43b"/>
子死疾益加是年十一月三日卒於北京春秋六十有<lb/>
四以潛為人平易質重不為矯激辨巧以華世媚俗工<lb/>
詩好琴閒暇焚香一再鼔自適未嘗求於人故知者亦<lb/>
寡娶滕氏有婦徳先十三年卒子四寅賓宇宙寅先兩<lb/>
月卒女五長未行次歸王某三尚㓜孫男五禧祐禎餘<lb/>
未名女二曽孫男女三人賓將奉櫬歸其鄉竺山先塋<lb/>
之次卜明年十二月庚申合葬滕孺人之墓以治命齎<lb/>
翰林修撰金君問所述事行來求銘為之銘曰<lb/>
<pb n="KR4h0116_WYG_039-44a"/>
醫之克明審覈病源隨宜處方功臻十全彼其昧者執<lb/>
方俟病治十斃五哀哉人命嗟以潛甫允醫之明理究<lb/>
業精厥效孔徵以仁存心以義處物曷不百年恒濟夭<lb/>
折東南其鄉歸藏其墳來世有聞其在斯文<lb/>
　御醫沈以潛世以醫仕南渡後由汴遷長洲家焉仁<lb/>
　宗皇帝在東宫時以太醫院判蔣用文薦及即位擢<lb/>
　御醫頗見信效事行見姑蘇志藝術傳卒於北京墓<lb/>
　在竺山<lb/>
<pb n="KR4h0116_WYG_039-44b"/>
　　　都察院右都御史致仕韓公墓志銘<lb/>
　　　　　　　　　　　　　　　　劉珝<lb/>
大明成化戊戌十月十五日致仕右都御史韓公以疾<lb/>
卒於家有司以訃聞上遣官諭祭命有司營葬域六部<lb/>
以下暨京師舊好者胥歎曰公一代豪傑而今已矣可<lb/>
惜可惜既而冢嗣太學生文以南京少司冦張公狀徵<lb/>
銘於𤣥堂狀曰君諱雍字永熈蘇之長洲人曽大父諱<lb/>
彦傑積累深厚富貴勿移大父諱舉一父諱貴俱以公<lb/>
<pb n="KR4h0116_WYG_039-45a"/>
貴累贈都察院右都御史祖妣陳妣趙俱贈夫人貴初<lb/>
以閭右起家北京宛平縣故公之發身乃順天府庠弟<lb/>
子員正統辛酉中京闈鄉試明年第進士拜湖廣道監<lb/>
察御史時碭山縣學教諭邱純笞膳夫竹磨兒其父令<lb/>
其逺遁而以死誣告御史勘伏純坐極刑家人累奏寃<lb/>
都憲檄公理之公四散遣人遍訪至河南緝磨兒回純<lb/>
得復職其聲遂大振時三法司刑獄并劾奏章䟽咸經<lb/>
公手未幾廵按江西辨寃獄黜奸貪所至望風解綬廬<lb/>
<pb n="KR4h0116_WYG_039-45b"/>
陵泰和等縣大寇萃至千人乗時刼掠鄉村居民苦之<lb/>
有司不能制公與廵撫侍郎楊寧設法捕之得其首惡<lb/>
并餘黨悉置重典地遂寧代回陞廣東按察副使奉迎<lb/>
二親仍還蘇少保陳循䟽公㢘能幹濟才堪大任陞都<lb/>
察院右僉都御史廵撫江西公至首行均徭法次行歳<lb/>
辨法其法規畫周宻切中時弊民甚稱便值歳飢大發<lb/>
倉廩賑之兼減價糶賣人得以足食天順改元英宗復<lb/>
辟改山西副使尋陞大理少卿又復僉都御史與左都<lb/>
<pb n="KR4h0116_WYG_039-46a"/>
御史寇公同理䑓事有强盜十人當決内二人訴為同<lb/>
起挾仇所指寇云會問已明何仇之有公曰人命至重<lb/>
宜暫留寇不允固諍乃并指事者留之後四人皆得白<lb/>
戍邊翰林學士倪謙主考鄉試得罪於訪事校尉發其<lb/>
結交僚府儀賓事下獄坐重典公復力諍得戍宣府錦<lb/>
衣指揮劉敬因石亨連坐下獄寇欲坐朋黨籍其家公<lb/>
曰東漢時朋黨二字害盡賢人君子公宜審之寇悟改<lb/>
擬敬得遷户於山東大同守臣奏廵撫乏人上即命公<lb/>
<pb n="KR4h0116_WYG_039-46b"/>
奉敕而往至則劾摠兵參將貪財弛備皆逮於法修飭<lb/>
界牆搜括隐占軍士設法俾耕田收米易銀是故邊備<lb/>
之用有餘而無私歛之擾朶顔三衛人要結諸部落<lb/>
率衆犯獨石公合兵出其不意擊之遂驚遁七年議政<lb/>
至京陞兵部右侍郎有權貴者銜之謫浙江左參政成<lb/>
化改元兩廣蠻寇猖獗累征不利上命太監盧永瑄為<lb/>
監軍都督趙輔為征夷將軍和勇為遊擊將軍惟總理<lb/>
難其人僉曰非韓某不可復改左僉都御史公承命益<lb/>
<pb n="KR4h0116_WYG_039-47a"/>
加奮勵時言者謂賊在廣東宜逐之在廣西宜困之衆<lb/>
議紛紛不定公大言曰大藤峽賊巢也舍此而不圖吾<lb/>
未見其能濟遂肅師而行抵廣西界議委都指揮鄒宏<lb/>
副摠兵范信參將孫震都指揮彭倫各授以方畧仍檄<lb/>
湖廣總兵李震隄備公則分營以進至全州諜報賊在<lb/>
陽峒公五發偏師皆捷生擒其魁數人至桂林嚴刑以<lb/>
示軍威大振又以修仁荔浦皆峽賊羽翼乃分兵將二<lb/>
十五哨公與太監總兵領中哨進攻彌月賊遂平路無<lb/>
<pb n="KR4h0116_WYG_039-47b"/>
阻絶捷聞賜敕奬勵陞弟睦為錦衣百户復移師潯州<lb/>
益増器械餱糧令五哨由峽後進公與太監等督八哨<lb/>
從峽南進復令二哨援於後復遣將士斷諸山口賊聞<lb/>
乃挈妻孥輜重於横崖等崖極險處預於山南立排柵<lb/>
滚木礧石標鎗毒矢如雨而下公覘其將怠遂奮甲先<lb/>
登士魚貫而進聲震天地縱火烈焚日色晝暝賊不能<lb/>
支乃遁去衆又云險不可進公曰破竹之勢不可少緩<lb/>
督益急直抵横崖等崖又進九層樓等山壁立萬仞勢<lb/>
<pb n="KR4h0116_WYG_039-48a"/>
控霄漢公復計遣將士於賊所不備處攀縁至絶頂處<lb/>
舉炮為應衆復環攻數十合峽遂破前後得大小寨峒<lb/>
九百餘處改大藤為斷藤刻石山頂以紀厥功初公令<lb/>
士卒得一山一寨即守之勿失故賊無可反之計許生<lb/>
擒被掠男女以准其功故士無妄殺之慘又謂峽内餘<lb/>
孽尚存終必為患宜設土官編管乃奏改上隆州為武<lb/>
靖又徙周冲靖寧二巡司於峽上下水又増土人為宣<lb/>
鄉黄江司隆三巡司副巡檢又置千户所以鎮攝藤縣<lb/>
<pb n="KR4h0116_WYG_039-48b"/>
五屯獞人凡可以固峽之䇿無不行之先是公命將與<lb/>
廣守將共勦髙雷等處流賊尚未成績至是又分遣官<lb/>
軍往助旬月間生擒斬首奪回俘獲共四萬一千七十<lb/>
六名顆口事緩旋至廣東奏捷陞左副都御吏提督兩<lb/>
廣軍務公又奏兩廣地方五千餘里一身不克周悉合<lb/>
用都御史二員巡撫從之㑹以父喪守制於家六部各<lb/>
衙門大臣言梧州城内宜設總府總督等官居中調度<lb/>
殺賊朝廷從其議即其家陞公右都御史總督兼巡撫<lb/>
<pb n="KR4h0116_WYG_039-49a"/>
聴其便宜行事公至築城増兵以鎮禦地方鑄鐵索柱<lb/>
繫浮橋而絶賊船置木牌以覺察奸細買棺以瘞亡卒<lb/>
栽松以葺賢祠皆大服人心九年少監黄沁以公務與<lb/>
公不叶訐奏數事公不與較即具疏乞休家居又六七<lb/>
年以山水為樂壬寅十一月九日卒年五十有七娶王<lb/>
贈夫人繼金夫人子男三長即文王出次斆金出次敞<lb/>
側室王出女一適蘇州衛指揮使謝瑛孫男二女二葬<lb/>
雅山之原嗚呼公之為人爽闓洞達才識髙逺居家孝<lb/>
<pb n="KR4h0116_WYG_039-49b"/>
友與人交有信義下筆為詩文思如湧泉無少滯凝居<lb/>
官處事動以古之豪傑自居每一出師必以曹彬不妄<lb/>
殺為戒故所至全活甚衆累謫累陞未嘗置欣戚於其<lb/>
間天下士大夫無問識不識咸仰其名云銘曰<lb/>
有偉其人有碩其才發身賢科肅政蘭臺副憲於外都<lb/>
憲於内或貳兵曹或貳廷尉載徵浙藩督師潯江巨冦<lb/>
以平吾民用康天書斯頒揚休播美極品斯陟儒紳罕<lb/>
比嘉謨尚在成績孔昭不進之求惟退之髙峩峩吳山<lb/>
<pb n="KR4h0116_WYG_039-50a"/>
悠悠𤣥室勒石刻銘千載無斁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_039-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻三十九<lb/>
</p>
<p>
</p>
  </div>
<div>
                <head>呉都文粹續集巻四十</head>
    <p>
<pb n="KR4h0116_WYG_040-1a"/>
欽定四庫全書<lb/>
　呉都文粹續集巻四十　　　明　錢穀　撰<lb/>
　　墳墓<lb/>
　　　仰大理夀藏記<lb/>
正統癸亥權奸方竊政柄而弄之於内既殺諍臣以杜<lb/>
天下之口乃益為峻法以鉗制人毒及無辜勿惜也時<lb/>
諸輔政大臣暨内外百司之長相率奔走其門如騖雖<lb/>
有平日詡詡自號君子者亦不免詘節毁操以求容其<lb/>
<pb n="KR4h0116_WYG_040-1b"/>
身至其小人則遂奴事之甚而呼之為翁父脂韋淟涊<lb/>
因緣籍聲勢以作奸陵轢自恣者不可指數也其初度<lb/>
諸公卿皆至罄折為夀於其家惟恐後曹署為空而大<lb/>
理獨否心銜之會邏卒有與蔚州衛兵沈榮為怨者誣<lb/>
榮與寡婦岳郝通使呪詛死其夫而實非也刑部勿為<lb/>
辨而大理辨之移至臺臺遣御史勘得實如辨既免矣<lb/>
而邏卒愬諸内權奸乘之文致煽構以上命并逮辨勘<lb/>
官下錦衣獄會三法司勅窮治法司者雖明知其寃莫<lb/>
<pb n="KR4h0116_WYG_040-2a"/>
敢白遂傅致成獄竟殺榮及二寡婦於是自大理少卿<lb/>
薛瑄以下罷降有差而左寺丞仰公瞻獨從重坐謫戍<lb/>
大同蓋公素以介直不合衆且力雪寃獄故也公既被<lb/>
謫即恬然就道及至謫所居七年安之如一日畧無幾<lb/>
㣲見言色對客未嘗談及公事惟以醫藥濟病者餘無<lb/>
所與或問公寧少自悔乎公嘆曰吾恨不能盡雪人寃<lb/>
耳罪謫非所避也何悔之有及己巳之變權奸既死公<lb/>
議始申景泰改元朝廷用俞司寇陳都憲之薦召公還<lb/>
<pb n="KR4h0116_WYG_040-2b"/>
授右寺丞持法不撓如故久之衆寖不合公亦益厭於<lb/>
時即引年而歸時年六十有四公既得歸常杜門却掃<lb/>
教子外一不問家事日與逋人逸士游於山之崖水之<lb/>
澨竹之林菊之圃優游卒歳蓋不知老之將至也視蘇<lb/>
城東陳公鄉之原隆然中蓄樂而語於人曰此吾之菟<lb/>
裘也遂營為夀藏使其中子來請記公字宗泰别號怡<lb/>
菊其先蓋自雒陽來徙於蘇故今為長洲人其諱萬五<lb/>
君達仁澤者公之曽大父大父父也世隠徳仁澤以公<lb/>
<pb n="KR4h0116_WYG_040-3a"/>
貴封徵仕郎母鄒贈孺人有儀範公學明經術旁通醫<lb/>
家言喜為詩尤妙於書永樂辛卯自郡諸生領鄉薦釋<lb/>
褐拜虎賁右衛經歴洪熈改元以舉職有錫命尋遷大<lb/>
理右寺副得馳驛省祭轉左寺副以故少師楊士竒薦<lb/>
而至寺丞奉敕詢求京圻民瘼有所建明其歴任前後<lb/>
皆著績而為寺副時辨神武衛卒毛拜兒等寃獄活人<lb/>
尤多蓋不獨沈榮一事也及更大患再召至而所守益<lb/>
堅不肯俯首隨人後求富貴遂飄然決去而不顧嗚呼<lb/>
<pb n="KR4h0116_WYG_040-3b"/>
此豈可以世俗所見擬論哉昔徐有功之在唐遭武后<lb/>
之虐二張周來邪思膠固滔天燎原之勢不可嚮邇而<lb/>
秉正持平壓而復起身可危而節不可改故令聞長世<lb/>
至今天下聞其名者猶斂袵起敬非過也宜也然自有<lb/>
功後求人蓋亦鮮矣公豈非聞有功之風而興起者歟<lb/>
公娶徐封孺人有丈夫子五人嵩嶽巖崙岐女子三皆<lb/>
歸士族孫男女凡幾人其五子皆克家而巖則來請記<lb/>
者也既記之乃係之以辭曰生寄也死歸也孰委之維<lb/>
<pb n="KR4h0116_WYG_040-4a"/>
達者有不為有以為舍小知得大知學不骩行不缺履<lb/>
險夷惟一節一時詘千載信尚有發在後人景泰三年<lb/>
秋閏九月之望<lb/>
　　　題大理夀藏　　　　　　　杜瓊<lb/>
百歲光隂笑易過達人常比夢南柯了知身後遺蟬蜕<lb/>
預向生前製絸窩綠樹一丘封土脈白雲千畆䕶巖阿<lb/>
髙名直與姚崇並垂世芳聲耿不磨<lb/>
　　　同前　　　　　　　　　　陳寛<lb/>
<pb n="KR4h0116_WYG_040-4b"/>
回首西山日欲斜便尋歸計立生涯鑿開一片松根玉<lb/>
卜得千年身後家馬鬛未封閒歳月絸窩不閉露烟霞<lb/>
清風吹破邯鄲夢笑引兒孫醉菊花<lb/>
　仰公瞻永樂辛夘鄉薦正統中歴官大理右寺副多<lb/>
　所建明以介直忤權倖謫戍大同景泰改元召還授<lb/>
　右寺丞引年歸自營夀藏於葑門外<lb/>
　　　保定府知府致仕張公墓志銘　錢溥<lb/>
公姓張諱柷字起韶號棲霞子又號錦峯山人蘇之長<lb/>
<pb n="KR4h0116_WYG_040-5a"/>
洲人也初公以春秋舉宣徳庚子進士第賜歸省甲寅<lb/>
召試交趾道御史事明年拜大理寺左評事丁夘閩藩<lb/>
聘主文衡得明公之譽丁外艱景泰辛未服闋赴京大<lb/>
學士髙榖欲薦起之㑹都御史寇深鎮遼舉公理刑壬<lb/>
申其鎮文武大臣交薦公才識過人乞陞京職以資邊<lb/>
計遂遷刑部檢校乙亥回部天順丁丑陞大理左寺正<lb/>
庚辰擢知保定府癸未㑹朝以老疾請致仕其郡民聞<lb/>
之詣闕請留者數百人不可以歸以恩例進階亞中大<lb/>
<pb n="KR4h0116_WYG_040-5b"/>
夫居十有餘年日與鄉之親故四方之尊顯而過吳者<lb/>
酬唱往復或泛樓船駕肩輿登髙臨深以樂其樂享年<lb/>
七十有六而卒成化丙申六月廿五日也其先河南祥<lb/>
符人七世祖徳成宋鄂州江夏簿靖康初召授保義郎<lb/>
閤門宣贊舍人差提舉宿衛親兵權兩浙淮南東路沿<lb/>
海制置使賜第蘇城之樂圃坊居焉六世祖繼善登進<lb/>
士授餘杭尹遷朝奉郎昭慶節度判官河東節度使致<lb/>
仕五世祖大榮以䕃補迪功郎曽祖澤之髙隠不仕祖<lb/>
<pb n="KR4h0116_WYG_040-6a"/>
子宜八歳能詩稱神童年十三領江浙鄉選元社將傾<lb/>
遂去入國朝起修元史仕至奉議大夫工部郎中號甘<lb/>
白有甘白集行世父用軫善琴事太宗受文綺之賜封<lb/>
左評事母韓贈孺人公生而俊邁警爽弱冠游郡黌即<lb/>
以能詩文出流輩上仕而在大理審録部院所問囚犯<lb/>
不可勝數而平反者多若辨郭旗張匠汪軍宗典史周<lb/>
千户再入大理辨瀋陽留守二衛之軍婦富峪之張軍<lb/>
等之大辟皆藉以不死時論韙之雖處栝幕而遇事鞅<lb/>
<pb n="KR4h0116_WYG_040-6b"/>
掌皆決於談笑之頃衆皆以為不及其開銀場役工匠<lb/>
數千而貧富適均清軍政革弊申寃而民多服屬邑戴<lb/>
丞被誣當死公力辨於憲臣得免後戴俟公出宻以白<lb/>
金百兩置家去公歸即召還之保定地逼邊塞軍民襍<lb/>
處以强弱是視公則痛懲其弊黜知縣白忠之貪重建<lb/>
劉靜修郝伯常之祠人知向方嘗因久旱奏免民賦且<lb/>
發倉賑之民賴以全活至今思焉英宗初臨御詔求直<lb/>
言時公在廷評首上四事言畿甸旱蝗宜暫停徵税匠<lb/>
<pb n="KR4h0116_WYG_040-7a"/>
有老疾㓜弱宜騐實放免蠲倒馬之倍償正武臣害軍<lb/>
以法多采用之當時少師楊文敏公重其才屢欲薦不<lb/>
果及大理卿缺冢宰河間王公擬及公而阻於他薦識<lb/>
者咸為公惜而公則聞而歎曰此非吾命也耶卒守一<lb/>
郡以歸尤惓惓憂國愛民雖老彌切至遇撫按之臣郡<lb/>
縣之吏輒懇懇言之人亦重公老成多所敬信使民隂<lb/>
受其賜亦多矣公天性孝友年十七喪母哀毁踰禮父<lb/>
年踰八十所在迎飬得其驩敬事兄嫂罔有間言急於<lb/>
<pb n="KR4h0116_WYG_040-7b"/>
接物雖後生小子亦迎欵無厭閒居手巻不釋遇有求<lb/>
作輒肆筆而成無所靳稿存於家有若干巻配周氏元<lb/>
公十二代孫安溪簿玉成之子媲徳齊榮女婦欽式子<lb/>
男二紈綬女五長適吳江醫官盛佾次適陸璜朱珉沈<lb/>
廛鄭鴻孫男三儀長洲邑庠生位侃俱幼女二長適陳謨次未<lb/>
字紈等以歳已亥三月二十八日將葬於吳縣至徳鄉<lb/>
隆池山之原乞武陽司訓陳君頎為狀託舉子張泰來<lb/>
請銘噫頎與公中表言足徵而情甚至况余亦同朝交<lb/>
<pb n="KR4h0116_WYG_040-8a"/>
厚且久者烏能不忍哀而為之銘也哉銘曰<lb/>
公出河南節臣裔賜第吳城表忠義隠顯相承今幾世<lb/>
至公崛然起科第職專祥刑在棘寺平反上體欽恤意<lb/>
負屈軍民賴攸暨左遷雖困道則裕作郡罷行多利弊<lb/>
民今思之不能置歸樂丘園好卉樹詩酒徜徉自成趣<lb/>
一曲氷絃拂塵累髙歌半榻青雲志弗究其施竟長逝<lb/>
憑虚躡雲朝上帝體魄下藏閟深竈後千百載髙軒遇<lb/>
豈無人焉式斯墓我其銘之亦何愧<lb/>
<pb n="KR4h0116_WYG_040-8b"/>
　張太守柷甘白先生適孫宣徳中進士歴官大理左<lb/>
　寺正擢保定知府有恵政墓在呉縣隆池山<lb/>
　　　玉雪朱公墓志銘　　　　　姚綬<lb/>
成化丙申八月十日蘇州衛指揮僉事朱公瑜之弟瑾<lb/>
席終於正寢卒之日縉紳大夫哭之士君子㑹哭之行<lb/>
路者亦咨齎焉綬交且厚訃聞走弔於其門而哭之有<lb/>
慟宜也後卒之五年其子倫始克舉葬事謂墓石不可<lb/>
無銘謂綬知公最詳銘焉是屬嗚呼雖不忍言忍辭之<lb/>
<pb n="KR4h0116_WYG_040-9a"/>
哉乃按狀瑾公之諱良徳字也别號玉雪父質母王氏<lb/>
生公兄弟先世山東魚臺人曽祖善元季從張氏陸參<lb/>
政下行樞宻院都事隨陸歸附授管軍政徐丞相取山<lb/>
東克汴梁潼闗北平皆與有功授忠顯校尉再傳至公<lb/>
之祖父伯父轉授鎮海衛鎮撫累陞指揮僉事於蘇州<lb/>
衛飾以文事則自兄瑜曰良用者始也公雖出武曹世<lb/>
有勲禄能脱畧紈綺讀書郡膠勤苦自勵與諸儒埒時<lb/>
都督翁公奉璽書守三吳聞而賢之以懐材抱徳薦於<lb/>
<pb n="KR4h0116_WYG_040-9b"/>
當道公曰吾兄守官日不遑家事瑾當勉力具祀事應<lb/>
賓客鑿池築垣闢圃而蔬庶幾為吾兄助而不使其有<lb/>
内顧憂怡怡相樂終身可也尚敢以菲薄而叨朝廷之<lb/>
一命乎懇辭不就由是逺近聞者莫不賢之願交焉若<lb/>
武功伯徐公吏部尚書錢公右都御史韓公參政祝公<lb/>
輩咸器重之以及内外諸名宦四方之騷人墨客凡道<lb/>
經於蘇者必一識公公輒延之天光雲影亭亭俯葑溪<lb/>
清勝可愛主賓留連詩酒日不足繼之以夕而復達旦<lb/>
<pb n="KR4h0116_WYG_040-10a"/>
忘倦陋劣如綬者嘗辱以兄禮事之况其上者乎人謂<lb/>
公之好客與昔鄭當時不相上下故得所交者詞藻甚<lb/>
富平生飬成直氣與論古今成敗得失歴歴可嘉於人<lb/>
無忤而且不詭隨赴人急難則惟恐後實良用之難弟<lb/>
也不滿下夀僅五十有四而止悲夫其生永樂癸夘娶<lb/>
浦氏有淑徳子男四長即倫以恩例授散官次僓仁俊<lb/>
僓湯氏出也孫男女各二卜以辛丑四月十有七日奉<lb/>
柩葬於吳縣陸墓山之原以從先兆兄良用後公卒而<lb/>
<pb n="KR4h0116_WYG_040-10b"/>
葬同日亦自有碣此則公之銘也銘曰<lb/>
武弁而儒談愛兄而好客聿收時名式承世澤人非過<lb/>
譽夀不滿徳溪亭之水阡岡之石春雨秋霜易朝夕若<lb/>
人泉扄卉樹碧刻此銘詩示無斁<lb/>
　朱瑾玉雪之墓在陸墓山之原事行詳載吳中往哲<lb/>
　記<lb/>
　　　同齋沈君墓志銘　　　　　陳頎<lb/>
同齋沈君既卒之明年子周得吉地於天平山之北隆<lb/>
<pb n="KR4h0116_WYG_040-11a"/>
池之原將葬述其事行來請曰周自㓜承先人之教懇<lb/>
懇切切今周髮亦種種不克如教有所成立如時賢之<lb/>
為子禄有飬而爵有封設使潛徳不能勒石以載則將<lb/>
就於冺滅而不孝之罪何逭子知其世為詳是以敢請<lb/>
嗚呼君固自有不朽者在矧周亦有顯其親者奚假於<lb/>
不斐之辭雖然不容以遂已乃掇其實叙而銘之君姓<lb/>
沈氏諱恒字恒吉以字行同齋其别號也世居蘇城為<lb/>
長洲人曽祖懋卿祖良琛贅相城徐氏因家相城父孟<lb/>
<pb n="KR4h0116_WYG_040-11b"/>
淵母朱氏生二子長貞吉次則君也其先族最盛元季<lb/>
兵亂家業蕩析良琛始振起孟淵克復之其族之盛不<lb/>
特貲産之富蓋亦有詩書禮樂以為之業當其燕閒父<lb/>
子祖孫相聚一堂商確古今情發於詩有倡有和儀度<lb/>
文章雍容詳雅四方賢士大夫聞風踵門請觀其禮殆<lb/>
無虚日三吳間一時論盛族咸稱相城沈氏為之最焉<lb/>
君稟賦清秀穎悟過人五歳授孝經小學朗然背誦屬<lb/>
對如應響然稍長從翰林檢討嗣初陳先生學學日有<lb/>
<pb n="KR4h0116_WYG_040-12a"/>
進甫冠選為鄉賦長不得己役於官者七年有餘非其<lb/>
志也正統間廬陵周公巡撫南畿南昌况公知府事二<lb/>
公皆務剗平宿弊選數輩信任更事時所在錢糧充牣<lb/>
不無有私者惟公一無所汙且其文藝精緻辭論確實<lb/>
尤為二公所優禮歳飢民多貸官粟有司徵歛非時民<lb/>
不堪君率父老請緩其期父老難之曰非徵何以濟後<lb/>
日之乏君言目今農事方興食且不給當助而反徵之<lb/>
是重困其力後雖有濟何瘳於今日之病卒從其言鄉<lb/>
<pb n="KR4h0116_WYG_040-12b"/>
民漕運交輸不足必取辦於豪富之家酬以倍蓰之息<lb/>
鬻子破産往往有焉君每出已資代民足之不加其息<lb/>
一鄉之人獨免此患同邑有王某者隠忌君或傳其訾<lb/>
毁之言君不為意王忽被誣於府憚守嚴莫敢辨君力<lb/>
為辨之得釋王歎曰我今日始知沈君長者我終身媿<lb/>
其人矣友人沈公望卒貧無歛葬公為經理之其子當<lb/>
逺戍又為援例營補近衛其急於行義多類此性至孝<lb/>
先意承志得親之懽心家嘗被盜刼時君處外寢得脱<lb/>
<pb n="KR4h0116_WYG_040-13a"/>
然不知父母所在號呼復還幾遇害而獲免人謂孝感<lb/>
所致工於詩體裁清麗所著有同齋稿藏於家精繪事<lb/>
不茍作作則為世所重善飲酒終席未嘗少亂晩年謝<lb/>
世務寄情於觴詠臨溪有樓登眺其上綸巾氅衣風情<lb/>
都雅儼如神仙者流酒酣愛誦范石湖詩興至輒賡其<lb/>
韻時或命周歌之陶然自得厭人談世俗事一聞孝義<lb/>
之言即感激欷歔至於泣下其胸次可以概見矣患風<lb/>
痺手足拘攣者六年竟以是卒於成化丁酉正月三十<lb/>
<pb n="KR4h0116_WYG_040-13b"/>
日距生於永樂己丑九月一日享年六十有九葬以卒<lb/>
之又明年正月庚申日其娶唯亭張氏子男三長即周<lb/>
次召早卒次豳庶出也女四一端嫁徐綱一莊嫁劉正<lb/>
一寧嫁吳誠早寡矢不更嫁一清嫁陳懐孫男三雲鴻<lb/>
應蟾應奎女四二有歸餘未嫁銘曰<lb/>
前作後述咸有其人承前啟後實維乃身源深本厚其<lb/>
出不訾載發於周益昌乎詩名揚久逺有光所生彼叨<lb/>
貤典未必為榮名浮實亡無譽有毁較厥短長舎彼取<lb/>
<pb n="KR4h0116_WYG_040-14a"/>
此勒銘於石以示識者有過隆池於焉下馬<lb/>
　　　石田先生墓志銘　　　　　王鏊<lb/>
有吳隠君子沈姓諱周啟南字而世稱之惟曰石田先<lb/>
生先生世家長洲之相城里曽大父良琛始闢田以大<lb/>
其家大父孟淵考恒吉皆不仕而以文雅稱先生風格<lb/>
修潔眉目娟秀外標朗潤内藴精明書過目即能黙識<lb/>
凡經傳子史百家山經地志醫方卜筮稗官傳竒下至<lb/>
浮圖老子亦皆涉其要掇其英華發為詩雄深辨愽開<lb/>
<pb n="KR4h0116_WYG_040-14b"/>
闔變化神怪叠出讀者傾耳駭目其體裁初規白傅忽<lb/>
變眉山或兼放翁而先生所得要自有不凡近者書法<lb/>
涪翁遒勁竒倔間作繪事峰巒烟雲波濤花卉鳥獸蟲<lb/>
魚莫不各極其態或草草㸃綴而意已足成輒題其上<lb/>
時稱二絶一時名人皆折節内交自部使者郡縣大夫<lb/>
皆見賓禮縉紳東西行過吳及後學好事者日造其廬<lb/>
而請焉相城居長洲之東偏其别業名有竹居每黎明<lb/>
門未闢舟已塞乎其港矣先生固喜客至則相與燕笑<lb/>
<pb n="KR4h0116_WYG_040-15a"/>
咏歌出古圖書器物摸撫品題酬對終日不厭間以事<lb/>
入城必擇地之僻隩者潛焉好事者已物色之比至則<lb/>
履滿乎其户外矣先生髙致絶人而和易近物販夫牧<lb/>
豎持紙來索不見難色或為<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>作求題以售亦欣然應<lb/>
之數年近至京師逺至閩浙川廣無不購求其蹟以為<lb/>
珍玩風流文翰照映一時其亦盛矣先生自景泰間已<lb/>
有重名汪郡守滸欲舉應賢良不果王端毅公巡撫南<lb/>
畿尤重之延問得失而先生終不及時政曰吾野人也<lb/>
<pb n="KR4h0116_WYG_040-15b"/>
於時事何知焉然每聞時政得失則憂喜形於顔面人<lb/>
以是知先生非忘世者初先生事親色飬無違母氏夫<lb/>
人以髙夀終先生已八十而孺慕毁瘠杖而後興弟病<lb/>
瘵終年與同卧起館[婺-矛+牙]妹撫孤姪皆有恩義尤喜奬掖<lb/>
後進有當其意者為延譽不已先生娶於陳生子曰雲<lb/>
鴻官崑山縣隂陽訓術早卒庶子復孫履皆郡學生先<lb/>
生以正徳四年八月二日卒夀八十有三復相履治喪<lb/>
以壬申十二月二十一日葬相城西牒字圩之原所著<lb/>
<pb n="KR4h0116_WYG_040-16a"/>
有石田稿石田文鈔石田詠史補亡客坐新聞沈氏交<lb/>
遊録若干巻獨其詩已大行於時文徵明曰石田之名<lb/>
世莫不知知之深者誰乎宜莫如吳文定公及公闡其<lb/>
潛而掩其幽則唯公在予諾焉銘曰<lb/>
或隆之位而慳其實或嗇之秩而侈其有較是二者吾<lb/>
其奚取嗟嗟石翁掇衆遺棄發為渾鍠震驚一世彼榮<lb/>
而庸磨滅皆是相城之墟湖水之漘於乎邈矣我懐其<lb/>
人<lb/>
<pb n="KR4h0116_WYG_040-16b"/>
　沈恒吉墓在隆池其子石田先生周墓在相城西牒<lb/>
　字圩之原<lb/>
　　　王聖俞墓志銘　　　　　　江公望<lb/>
君諱仲舉字聖俞王姓其先太原人西晉末徙家福之<lb/>
福清縣七世祖棨仕唐為尚書郎其後仕宦不絶髙祖<lb/>
仁僓為閩王王審知所知以大理評事聘於家辭不受<lb/>
命君子髙其義審知歸朝祖父珣語子弟曰時清可以<lb/>
出仕矣父礎有志之士再舉禮部不偶隠徳弗見𤣥素<lb/>
<pb n="KR4h0116_WYG_040-17a"/>
之風流而至君兄弟猶未冺公望初識君之兄聖時於<lb/>
新定一見愛其神情𤣥定有願交之志續見君於廣衆<lb/>
中和其必為聖時之季其風神氣習蓋相若也既交其<lb/>
兄因復得君三人者遂為忘年之友始得之眉睫間今<lb/>
皆白首迄君死無間然君在童稚警敏過人父早世與<lb/>
兄事母孝謹人知王氏有子礪行苦節日益堅業屬文<lb/>
不逐時好三黜於有司慨然有隠居之興僑居吳門生<lb/>
事牢落治田百畆數遭歳登餘數年之蓄儉勤日以給<lb/>
<pb n="KR4h0116_WYG_040-17b"/>
冠婚祭祠以至賓客之豆皆出於是不外取也杜門讀<lb/>
書雖隣里不識面目教子成就其大者親故艱匱不給<lb/>
者周之族之孤不能婚嫁者婚嫁之妻方氏敬順惠和<lb/>
以承君志族之長者至其家饋事如舅姑無怠容君於<lb/>
閨門間不見細過方氏之力也享年六十有八卒於政<lb/>
和元年二月九日以其年三月二十二日葬於吳縣横<lb/>
山之原以方氏祔長男蘋次蘩次蕰女一嫁士人蔡元<lb/>
康蘋蘩公望稔知其為人靜願有守蕰與二兄力學嶷<lb/>
<pb n="KR4h0116_WYG_040-18a"/>
嶷有成初聖時之子卒方以老獨為念哭之甚哀君不<lb/>
謀於子亟召蘋告之曰我兄即汝父也拜之即出為聖<lb/>
時後人所難也君安行之不悔君性剛介不可犯與人<lb/>
交如骨肉莫可解不合不復願見事聖時甚嚴憚至於<lb/>
講道酉室不讓故於死生之際泊如也聖時在海外相<lb/>
期晩秋同㑹君於吳門三人者獨君不幸且死矣余有<lb/>
子戚亡聊在人世何如哉銘曰<lb/>
學不務博美身則正行匪蘄聞心不匿愧為生良勤茍<lb/>
<pb n="KR4h0116_WYG_040-18b"/>
完而己年不取贏白首以死聞道之力雖死亦可矣嗚<lb/>
呼是銘足以與金石相敵<lb/>
　王君仲舉先世晉末由太原徙福清君始僑居吳門<lb/>
　隠居讀書與桐廬江公望友善鄉里重之墓在横山<lb/>
　之原<lb/>
　　　宋王勉夫壙銘　　　　　　薛紹彭<lb/>
嘉定六年四月二十九日笠澤王先生以疾終其年九<lb/>
月二十四日葬於吳縣横山先壠之側其孤徳文號泣<lb/>
<pb n="KR4h0116_WYG_040-19a"/>
致書走介千里訴曰先君不求聞達所以傳信於後者<lb/>
必託諸銘君從先君遊知之實詳敢請初紹彭先大夫<lb/>
僑居笠澤先君年甫弱冠籍籍有能文聲先大夫禮致<lb/>
齋館喜曰汝得所矜式矣受業六載開迪宏多先大夫<lb/>
日夕相與優游宴處定為文字交繼宰華容力挽偕行<lb/>
先生以親老辭雖相望荆浙先生得一善必以告紹彭<lb/>
先大夫一觴一咏未嘗不屬意先生也先大夫平時許<lb/>
與每以逺者大者期之曽不少見於世則次其顛末今<lb/>
<pb n="KR4h0116_WYG_040-19b"/>
何敢辭先生諱楙字勉夫家本福之福清自其曽大父<lb/>
徙平江後居笠澤先生資稟穎悟趨向端方少失所怙<lb/>
事母以孝聞與人交誠實無虚語有義事雖窘匱必竭<lb/>
力為之清淡寡欲刻苦嗜書寛厚長者恥言人過鄉里<lb/>
皆謂之善人君子少嘗有志功名贈蹬不偶自母夫人<lb/>
没悉棄所習不復逐時好取世資或以勸之泣曰禄不<lb/>
逮親尚奚望榜所居曰分定齋先大夫及浙西參議陳<lb/>
公造為文以記之富貴利達恬不闗念安於義命若此<lb/>
<pb n="KR4h0116_WYG_040-20a"/>
杜門著書留意古學有野客叢書三十巻巢睫稿筆五<lb/>
十巻叢書門分類聚鈎隠抉㣲考証經史百家下至騷<lb/>
人墨客遺草佚事細大不捐士大夫爭先謄冩親族之<lb/>
仕達者欲鋟木以傳先生辭之顧語弟子曰吾目未瞑<lb/>
且將有所増益嘗以文謁石湖先生一見為之擊節雅<lb/>
相推譽客於湖南倉使張公頠之門逾三十年賓主相<lb/>
懽如一日人皆賢之晩得拘攣之疾坐卧未嘗廢巻易<lb/>
簀之夕神觀不亂作詩一絶擲筆而逝享年六十有三<lb/>
<pb n="KR4h0116_WYG_040-20b"/>
詩中有趂著風帆便上船之句胷次夷坦可知娶葛氏<lb/>
能盡婦道男二人徳文純文業進士嗚呼才大者用必<lb/>
宏先生之才獨嗇於用徳博者夀必遐先生之夀不報<lb/>
其徳命矣夫若其譜系之詳與先生履行之美則有樞<lb/>
宻曽公孝寛司諌江公公望之志銘在兹不復録銘曰<lb/>
何才之豐何道之窮横山之中是為先生之宫<lb/>
　王君勉夫著書笠澤濵為范文穆所賞有野客叢書<lb/>
　行於時墓在横山<lb/>
<pb n="KR4h0116_WYG_040-21a"/>
　　　宋故提幹王公壙記　　　　　王敄<lb/>
先君諱徳文字周卿家世福之福清自髙祖仲舉徙吳<lb/>
因家焉曽祖諱蕰曽伯祖著作郎蘋伊洛髙弟紹興四年<lb/>
六飛南渡知府事孫公佑以學行薦白衣賜對稱㫖賜<lb/>
秩玉音有通儒之褒嘉熈四年郡侯王遂立祠於學亦<lb/>
先君之請先祖諱大成隠徳不耀父楙號分定居士參<lb/>
議陳公造有記有著書三十巻曰野客叢書石湖先生<lb/>
嘉美為之跋先君㩦此書謁鳯山李大參性作序家貧<lb/>
<pb n="KR4h0116_WYG_040-21b"/>
力以版行不負前人著述之志書成焚之墓下見者無<lb/>
不涕服先君資稟穎悟筆端有口屢魁京庠士論推重<lb/>
當世名勝爭願納交顯學盛文昌章自豸冠而師建寧<lb/>
交游二十年終始如一日海陵趙守善湘適值邊兵毁<lb/>
破城壁委請先君恊力經理董治版築城壁復完以功<lb/>
奏補承信郎先君蹭蹬不偶弗克以儒科自奮俛首鶡<lb/>
冠調寧國酒税任滿太守王實齋復挽留一年庚子歳<lb/>
歉發運史侍郎宅之以時多盜命先君攝華亭尉凡兩<lb/>
<pb n="KR4h0116_WYG_040-22a"/>
載餘往來湖泖捜捕殆盡無遺類邑人賴以安妥大漕<lb/>
陳垓亦以先君才能敏邵俾兼造船場市舶未幾徽守<lb/>
鄭宗山奏辟監𣙜貨務造㑹紙門及額受賞轉承節郎<lb/>
受南橋酒官磨勘擬轉保義郎以出仕二十年尚可循<lb/>
轉先君恥於右選意欲世科遂置而不問先君手箋鶴<lb/>
山魏先生渠陽詩集析文辨義詁註甚詳鶴山嘉之亦<lb/>
既鋟板以廣其傳克齋游丞相佀為之序真西山徳秀<lb/>
杜立齋範王實齋遂皆有䟦語亦各舉先君科目秘監<lb/>
<pb n="KR4h0116_WYG_040-22b"/>
李侍郎心傳䟦云此五人者天下之正人周卿與之游<lb/>
亦無忝於所生矣近䝉游相召命沓至且有裏除之諾<lb/>
方且自喜夫何一疾醫藥勿療歸正寢而殂矣痛哉先<lb/>
君享年五十七生於紹熈改元四月二十九日終於淳<lb/>
祐六年十月二十二日先君娶周氏男一人敄方志於<lb/>
學忍死竭力擇次年五月十二日卜葬於吳縣横山桃<lb/>
花塢先塋之側若夫先君平昔云為操履畢載於前之<lb/>
名勝䟦序姑掇其大概刻石幽隧以為不朽之識云孝<lb/>
<pb n="KR4h0116_WYG_040-23a"/>
男敄泣血謹書兄奉議郎知處州麗水縣主管勸農公<lb/>
事斗文填諱<lb/>
　王君周卿墓在桃花塢<lb/>
　　　王賔傳<hi>附䟦</hi>　　　　　　　姚廣孝<lb/>
王賓字仲光蘇人也父安之善相人之術決人死生休<lb/>
咎其驗如影響來求相者肩摩踵接曽無虚日雖紫閣<lb/>
麻衣勿能過之號曰電目湖海間咸呼為王電目云賓<lb/>
生㓜穎悟有志周孔之道不傳父之術七八歳即入鄉<lb/>
<pb n="KR4h0116_WYG_040-23b"/>
校幾冠自唐虞三代以降至於秦漢唐宋及元上下數<lb/>
百十年間其中聖經賢傳諸子百家隂陽厯數山海圖<lb/>
志兵政刑律與夫稗官小説之書悉皆覽而傳記間無<lb/>
所不知者賓於醫學尤精用藥多神效然未嘗肯與富<lb/>
貴人醫里巷人貧者及方外人來求醫者即趨往診視<lb/>
施與藥餌一不望其報賓貌甚寢其隠也不於山林僦<lb/>
城市一㕓居之藥㸃其面及肘股皆成瘡髽兩角短布<lb/>
衣芒屩竹杖行市井間或箕踞道旁露兩股爬痒時人<lb/>
<pb n="KR4h0116_WYG_040-24a"/>
見醜惡咸笑之間縉紳中有知賓讀書博古亦以其醜<lb/>
而無薦舉者賓乃熈熈自若賓性至孝父早喪母在堂<lb/>
奉飬每日飰必親煮羮必親調冬寒則温其衾席夏熱<lb/>
則凉其枕簟日侍左右不敢逺遊賓平生不娶味澹泊<lb/>
無所嗜好多與方外人交或閉户閲佛書以消長日作<lb/>
詩文尚竒崛艱深其辭人讀之卒莫能通其義年七十<lb/>
先母卒至疾革時抱母不舎死半晌復甦呼母連聲氣<lb/>
方絶葬後魂歸於家夜二鼓曳履拄杖行呼曰孃孃舉<lb/>
<pb n="KR4h0116_WYG_040-24b"/>
室皆驚其母應之曰我在此復曰孃孃兒舍孃孃不得<lb/>
母痛哭既久而息賓之孝行至於此賓之著述甚多稿<lb/>
皆散失不存有吳中名賢紀録吳下古跡詩二集在交<lb/>
游之知已者惟同郡韓先生云<lb/>
君子曰賓竒士也懐材抱徳其隠不居山林而居㕓市<lb/>
醜其形骸悠悠忽忽行井里間時人皆不識之間縉紳<lb/>
大夫士有知賓讀書博學亦以其醜而無薦舉者故賓<lb/>
得遂其志而樂於隠也賓平昔奉母至孝雖死為鬼亦<lb/>
<pb n="KR4h0116_WYG_040-25a"/>
不忘乎母而歸省焉嗚呼賓可謂竒士也耶<lb/>
　永樂七年余撰王賓傳同郡韓奕公達欲鏤版行於<lb/>
　四方此亦君子成人之美也公達其可嘉也哉其可<lb/>
　嘉也哉是年五月二十五日姚廣孝識<lb/>
　王君仲光性至孝毁容隠城市作詩文尚竒人無識<lb/>
　之者墓亦在横山<lb/>
　　　王君徳廣祔志銘　　　　　陳遜<lb/>
處士王徳廣卒己二十有一年其配沈氏孺人殁將祔<lb/>
<pb n="KR4h0116_WYG_040-25b"/>
葬處士之墓其孤敏泣告余曰先考葬時日薄事嚴未<lb/>
暇請銘今葬先妣若不併求志銘則潛徳世系終冺焉<lb/>
無聞敢請按處士諱寛字徳廣姓王氏知分别號也其<lb/>
先太原人西晉末徙之福清一世祖綮仕唐為尚書郎<lb/>
八世祖仲舉奉議郎其徙家於吳者自仲舉始也九世<lb/>
祖著作郎蘋伊洛髙弟世多聞人宋紹興有通儒之褒<lb/>
髙祖行父號雲嶠曽祖安之善風鑑號電目祖君顯父<lb/>
彦常皆有隠徳伯父光庵又以儒醫名處士悉得其傳<lb/>
<pb n="KR4h0116_WYG_040-26a"/>
人賴以全活者甚衆朝廷嘗以明醫徵未赴而卒洪武<lb/>
已酉六月二十七日其生時也宣徳紀元十二月初二<lb/>
日其卒時也春秋五十有八配沈氏諱妙真同邑士良<lb/>
之女有淑徳生子三人長佐早夭次敏娶嚴氏次政娶<lb/>
蔣氏女四人適陳彧葉茂顧玉朱榮孫男五人鼎節瑾<lb/>
泰珵孫女二人當處士歿時二子尚在孩提間沈氏不<lb/>
憚艱苦撫孤以葺厥家恒恐先業失墜乃課子讀書從<lb/>
明師學醫其子克紹先業者皆沈之力也孺人生於洪<lb/>
<pb n="KR4h0116_WYG_040-26b"/>
武乙夘十二月十四日殁於正統甲子三月二十八日<lb/>
夀七十而終卜明年三月甲申葬吳縣靈巖鄉桃花塢<lb/>
先塋之次嗚呼人莫大乎知分能知其分者必有所見<lb/>
也處士善保宗祧垂裕後昆以世其業抑非知分之騐<lb/>
耶若沈氏善相厥夫夫殁而善教其子不失故物者其<lb/>
亦賢婦也已銘曰<lb/>
知分之心金石堅克紹世徳振後先樂只令配婦道全<lb/>
撫孤有成才且賢吁嗟殁兮何憾焉併勒銘辭昭永年<lb/>
<pb n="KR4h0116_WYG_040-27a"/>
　　　明故王聵齋先生墓志銘<lb/>
聵齋王君吳下名士以醫之良而揜其衆長卒莫揜於<lb/>
君子之見知而幽光潛徳逺近來弔者各能言其畧也<lb/>
母沈氏姙七月而生君至老猶顱𩕄未合父徳廣早世<lb/>
家遂落年十六從韓先生伯承學伯承扣其所嘗讀先<lb/>
世藏書幾何隨舉隨答曰不失為世儒世醫家子可教<lb/>
也處一室冩誦不少輟每其師所診療巧出意表處録<lb/>
記成帙曲折不遺伯承曰王生所就當不在人後踰年<lb/>
<pb n="KR4h0116_WYG_040-27b"/>
師亡適盛啟東先生致御醫事閔其孤且貧也曰盍居<lb/>
藥設肆以飬母答曰恐家學世繼自吾而失先生曰志<lb/>
足以繼光庵矣吾受業光庵之門還授之於其裔宜矣<lb/>
留置館下卒業未幾母得乳嵓疾卒大慟脱下頷仆而<lb/>
幾絶衆亟揉合之良久甦蘇綿州性初諭以傷生之教<lb/>
曰貧而孤不有母不有今日哀慟自不能已也綿州賢<lb/>
之抱疾延治者拒不往綿州曰在禮固自得矣如物何<lb/>
强而往其施治一出乎東垣丹溪不立異以徼近效不<lb/>
<pb n="KR4h0116_WYG_040-28a"/>
乗人之危以射厚利不斥言他醫之悮曰吾藥偶獲中<lb/>
耳蓋韓盛二師之心傳同一仁術君擴充之而及人者<lb/>
大也城内外媪稚愚智皆熟君之名君察脈觀色即得<lb/>
其疾所致治無不愈者惟貴勢人之疾難治羣工爭欲<lb/>
售其能攻補襍施一難也遇下不以禮自重者不茍往<lb/>
往者非所重二難也唯唯取悦孰得盡禁其所欲難之<lb/>
三也奉飬厚而中氣素有奪又難之一君則反是凡所<lb/>
遇言輒易入而投劑又竒中名愈逺而愈尊貴者延聘<lb/>
<pb n="KR4h0116_WYG_040-28b"/>
四至或臨莅所近雖弗疾亦延訪其謹疾致疾之故甚<lb/>
悉君益以禮自持全活者多而心愈下不易其所易不<lb/>
難人之所難每記人某疾某脈某稟受幾歳治以某法<lb/>
某劑可起與否詳書之不可起之證與脈何似亦詳書<lb/>
之積五十年得百一十八籍曰藥案其間出竒之見暗<lb/>
與古合某婦患血蠱攻以常法君以安胎之劑調治之<lb/>
且曰當得男即愈已而果然秋日受海道總帥翁公燕<lb/>
謝飾優者為女子侑觴無疾也頰赤面青羸而氣㣲促<lb/>
<pb n="KR4h0116_WYG_040-29a"/>
君謂翁曰火克金之兆也火氣司天必死果明年六月<lb/>
咯血死蘇人衛千户申志年欲近二十忽昏眩譫語體<lb/>
燔而咳以傷寒治者易數手雷然而同聲也君曰痘也<lb/>
以升均湯與之衆相顧疑厥明痘出遍體而愈鍚邑鄒<lb/>
氏疽發於背不腫起衆瘍醫言起即易為治也君診之曰<lb/>
擊指之脈即起亦不治何言之易衆刦以艾起如栗哄<lb/>
然曰保無傷矣竟三日死人又知其不分科而能通也<lb/>
松江富家餽白金數十斤借言於巡撫都御史萬安劉<lb/>
<pb n="KR4h0116_WYG_040-29b"/>
公君麾置之曰吾以醫見重於公而以利脱人之罪非<lb/>
處已之道又以利而覬公之聴非處人之道既而公廉<lb/>
得之作君之贊曰儒通萬理醫鳴一家心淳近古質厚<lb/>
孔嘉豫章羅公亦贊曰心常存古人之風郡人吳修撰<lb/>
曰就而挹之儒者之風則其人非良於方而已也嘗自<lb/>
撰婦嚴氏壙志及家譜後識語又辭致可觀禮部屢薦<lb/>
起為用以聵廢辭居吳城徳慶坊宋以來四百有餘年<lb/>
故址也君早孤聞户衰薄僅舊屋五楹門君展拓締構<lb/>
<pb n="KR4h0116_WYG_040-30a"/>
分與弟中半不以新拓置者為已有也又展為新第者<lb/>
三與仲叔季三子以故第與伯子守先祠風日好時迎<lb/>
飬於諸子之家與客觴咏以樂暮還於伯曰此吾瞑目<lb/>
地也今年閏四月二十七日中風越三日為五月朔旦<lb/>
卒夀七十有二永樂甲午五月廿四日為君生辰卒之<lb/>
年為成化乙己嚴先卒二十一年繼室谷氏卒先二年<lb/>
長男鼎之卒先五年次男節太醫院醫士次泰邑庠生<lb/>
升貢太學未行次觀應名醫之徵亦未行皆憂制故也<lb/>
<pb n="KR4h0116_WYG_040-30b"/>
五女而夭其一四壻曰莊練陳㢘李珪張瑋瑋京闈癸<lb/>
夘貢士孫男七曰槐曰朴曰橒曰榖曰杰曰杲曰慶孫<lb/>
女八曽孫女一君姓王氏諱敏字時勉號訥菴晩以疾<lb/>
不良於聴别號聵齋其心聴之聰未嘗聵也弟政字時<lb/>
學號恒軒亦太醫院醫士此其事行之概其家世之懿<lb/>
自太原徙閩之福清在西晉時逺莫之識其詳者唐水<lb/>
部郎棨登咸通三年進士始見於譜為今初祖慎㣲大<lb/>
雅為三世之祖連取科第自殘唐來皆有官四世祖仁<lb/>
<pb n="KR4h0116_WYG_040-31a"/>
僓以髙節不受王審知偽命子孫皆隠於農七世祖弟<lb/>
兄七人宋方盛時出而仕者二人八世祖從兄弟十人<lb/>
仕者三人九世亦仕者三人方南渡之初十世則三人<lb/>
仕十一世如之仕於元者亦如之其世次有二派元季<lb/>
則連三世不仕皆讀書而隠我國朝則隠於方術而薦<lb/>
用於時者四人君為世在十有八矣君顯彦常曾祖祖<lb/>
也累累譜牒間第進士者十人為中允員外博士節度<lb/>
推官教授僉判提轄幹州郡守縣令簿階光禄大夫奉<lb/>
<pb n="KR4h0116_WYG_040-31b"/>
直大夫中大夫奉議宣議朝奉宣教修職從仕等郎封<lb/>
開國男賜紫金緋後先輝映倡明道學於中吳者九世<lb/>
祖著作郎信伯著書立言從遊於西山鶴山二先生者<lb/>
十二世祖承節郎徳文光菴先生諱國賓為王氏十五<lb/>
世孫所著述尤多且神於醫今之業此其以世其家者<lb/>
皆祖之也其徙來於吳則始於八世祖光禄府君叔康<lb/>
葬吳縣横山桃花塢則始於光禄之從兄仲舉後皆祔<lb/>
也卜以今十二月十三日祔葬君如禮嘉禾周鼎夙交<lb/>
<pb n="KR4h0116_WYG_040-32a"/>
於君自弱冠至白首如一日銘曰<lb/>
嗚呼君有美行在人實多欲盡書之奈片石何尚俟乎<lb/>
他穹碑峩峩具載無遺永耀弗磨<lb/>
　　　欵鶴王君墓志銘　　　　　　祝允明<lb/>
自成化以來江之南北達於京師以及四逺稱上醫有<lb/>
十全功者曰王先生惟顒然而君無庸譽於明其為人<lb/>
秉忠飭行髙簡自愛若氷雪金玉不茍同於人於是更<lb/>
崇其稱曰儒行者也既老深飬俟命乃髙夀考終凡其<lb/>
<pb n="KR4h0116_WYG_040-32b"/>
平生交契老宿為文辭贊詠已多而掩幽之志其二子<lb/>
以予有舊好也來屬之乃稍為據狀述徵素尚叙之曰<lb/>
君王氏諱觀字惟顒族於長洲最久且望其始出太原<lb/>
晉末徙閩之福清唐水部郎中棨為今譜一世祖三世<lb/>
大雅慎㣲皆唐季進士四世仁僓不受王審知偽命七<lb/>
世礎贈朝請大夫八世仲舉贈奉議郎始遷吳九世蘋<lb/>
仕宋髙宗為著作佐郎終中大夫稱程門髙第弟子十<lb/>
世以下率茂華實至十五世君顯為君髙祖曽祖彦常<lb/>
<pb n="KR4h0116_WYG_040-33a"/>
祖徳廣考時勉時所稱聵齋先生君為聵齋第四子少<lb/>
從文教諭先生洪為進士學既去述聵齋之事其為醫<lb/>
操逺識集竒效先後不可勝筭今條大都一二髙御史<lb/>
按吳中病傷寒旦日猶與其鄉人飲酒君語郡太守死<lb/>
應不過丙夜衆駭且疑不然即然寧若是遽也果半夜<lb/>
死王尚書文肅公過訪君㩦其孫在側體魁梧無病君<lb/>
視其脈曰有大疹終不可瘉尚書進金請為除治之固<lb/>
辭曰金可受則疾可瘳矣無已少與藥塞其請不逾年<lb/>
<pb n="KR4h0116_WYG_040-33b"/>
死郡守曹公病痔漏漏七孔羣醫刼之火傅以藥弗效<lb/>
君曰不實其虚當奈何能已令服大補劑且甚多孔肉<lb/>
次第盈竟愈後守四會林公疽發於腰纔若粟君視之<lb/>
曰在命門無以為也竟如之衛使張君疾衆不能察襍<lb/>
治之無騐君曰是内損得之以虚非藥石所克衆回惑<lb/>
無能更張君法者卒嘔血死死乃騐其果傷也太僕少<lb/>
卿李公病嘈襍問君君云火克肺金金不能制木木挾<lb/>
相火而乗脾土脾土冲和之氣索矣榖之精液乃不行<lb/>
<pb n="KR4h0116_WYG_040-34a"/>
濁液攢聚以為痰痰因火以動故嘈襍不休宜補土伐<lb/>
木治痰為要為之方從服之愈無錫有李御史宿病瘧<lb/>
而不劇比當出按逺方瀕行向君乞攝調方藥既為之<lb/>
論議勸之曰君不若無行之為善也李不聴遂死中道<lb/>
又里中王榮好酒色歳九月乗時患咳君曰此不可概<lb/>
與時疾論明年清明其殆乎榮固信君聞語澘然涕卒<lb/>
如期死又吳江陳璘病肺切脉亦謂若病本酒色不可<lb/>
治不信吾試道其來夫人色荒則本蹶虚火乃熾遂克<lb/>
<pb n="KR4h0116_WYG_040-34b"/>
金肺既其究也聲必瘖酣酒則濕熱萃之髓道壅以蝕<lb/>
土脾既斁究必腹脹又土色黄濕熱蒸之達外必膚發<lb/>
黄斯三者必無來年不至是也金令司天其不免矣越<lb/>
歳之杪秋果發黄皤其腹音啞七日而死常州守李妻<lb/>
病癥腰痛腹鼔滿月事閉不下治者用鍼刺走他處痛<lb/>
益甚或主以湯液消之咸不應日加憊君曰彼故氣血<lb/>
不周停之以為積盍飬正積當自除不然削本以攻末<lb/>
安所望治投以參蘇飲數服乃已一婦人血敗通一日<lb/>
<pb n="KR4h0116_WYG_040-35a"/>
夜崩不止六脈盡脱氣息垂盡死在呼吸家人姑集羣<lb/>
工餌以膠艾一律比君曰敗者既不可止惟生脈生血<lb/>
為當務耳取膏參益以麥門冬五味子飲之頃之脈復<lb/>
血止婦竟活君素無疾迨七十餘謂家人吾貌雖若無<lb/>
恙脈歇至無何逝矣比終去其語歳間耳大率君為治<lb/>
每主補不輒為瀉若攻擊其言曰若人天真完固則榮<lb/>
衛周流而客感莫揺邪淫悉逺孰自以致病耶初金華<lb/>
朱彦修既得河間真傳以授戴元禮元禮授王仲光仲<lb/>
<pb n="KR4h0116_WYG_040-35b"/>
光即君曽祖彦常之兄名賓字仲光其道髙狷國初以<lb/>
竒節至孝博學富文為吳中卓行君子風烈挺邁學者<lb/>
稱光庵先生其醫既精絶用授之韓布伯承盛寅啟東<lb/>
復授猶子徳廣而聵齋承之還卒業於伯承啟東其為<lb/>
儒若醫猶光庵也故君之於二道也亦然早喪母事聵<lb/>
齋曲致其方推而𢎞之自以世徳蟬聨朝國有移而家<lb/>
美不匱隠顯聲節蔚炳宗牒所藏唐宋以降數百年遺<lb/>
容誥敕經解文集翰墨巻軸充箱盈目一一裝䕶次類<lb/>
<pb n="KR4h0116_WYG_040-36a"/>
模刻副本窮歳不息或得之他所重購以歸先墓數十<lb/>
非一地守祭嚴謹始祖之封久没於隣償而復之平居<lb/>
矜嚴有度無茍訾笑寡所恊諧而當世名徳貴達乃相<lb/>
與甚隆且廣如故吳文定公原博李太僕貞伯沈先生<lb/>
啟南李宗伯世賢今柱國少傅王公尚書劉公按察事<lb/>
杜公其尤善者也撫察大吏部使者郡太守邑宰賓敬<lb/>
罔或䙝然不憙交涉必邀致以禮乃往或假以解公府<lb/>
事不屑也成化丙午以名醫徵入太醫院尋丁聵齋喪<lb/>
<pb n="KR4h0116_WYG_040-36b"/>
歸終制遂不復出晩年禮部屢移趣為用終不行性詳<lb/>
雅好古敏學御家勤肅嚴内外奉身儉潔翛然軼塵暇<lb/>
輒閉户繙閲研訂故藏及經方方術無自逸斯其務儒<lb/>
之著者也初自號杏圃吳令文天爵嘗餽之鶴更號欵<lb/>
鶴中歳用例受仕服以正統戊辰五月十八日生正徳<lb/>
辛己二月廿二日卒享年七十四母嚴氏繼母谷氏娶<lb/>
范氏生一子早夭繼娶錢氏子男二長曰榖禎國子生<lb/>
次曰榖祥縣學生祝氏胡氏二子婦也女二長適吳健<lb/>
<pb n="KR4h0116_WYG_040-37a"/>
早寡次適吳淞而卒孫男二長立賢聘張次檜孫孫女<lb/>
五長許嫁陳其第三許沈其餘皆㓜二子以嘉靖壬午<lb/>
十二月廿四日葬君吳縣靈巖鄉横山桃花塢新地隣<lb/>
於家塋之右銘曰<lb/>
士也願兮為行欲嘉而及欲遐而世欲華猗萃其躬而<lb/>
以亢其家大隧之融融兮往見先以無忝若夫無不之<lb/>
也無不之也而耿耿焉者將大芘以振其來於無涯矣乎<lb/>
　王君欵鶴墓亦在桃花塢<lb/>
<pb n="KR4h0116_WYG_040-37b"/>
　　　王氏復墓記　　　　　　　　劉纓<lb/>
𢎞治十三年夏四月長洲王觀惟顒得復其先世之墓<lb/>
於郡西靈巖鄉横山桃花隖念其失之久而得之囏思<lb/>
貽示其後人乃磨石請予記而刻之予交惟顒久且深<lb/>
知之實真乃詳述其顛末云王氏之先出漢隠士霸魏<lb/>
晉中名徳奕世不可勝舉自坦之以後居江左晉室既<lb/>
東有避地遷閩者遂為福清人迨唐咸通間曰棨為尚<lb/>
書水部郎其後世不乏賢至宋曰仲舉字聖俞則著作<lb/>
<pb n="KR4h0116_WYG_040-38a"/>
郎程門髙弟蘋之父也以著作貴贈奉議郎實始遷吳<lb/>
郡政和元年二月九日卒以其年三月二十二日葬於<lb/>
此地事見江司諌公望所為志本朝盧舎人熊作府志<lb/>
具載冢墓條下且謂其從孫浙西參議大本大本從弟<lb/>
大成大成子楙並祔焉蓋宗其尤名者言也著作既以<lb/>
通儒髙節大著於南渡之初後來族益蕃阜而承引得<lb/>
人修於家顯於朝政學隠行粲然相望而凡其先之居<lb/>
室邱壠亦相與紹承不替以逮故聵齋處士敏字時勉<lb/>
<pb n="KR4h0116_WYG_040-38b"/>
益宏拓之蔚為三吳之望初數百年來族之葬者不一<lb/>
其地横山之塋雖時祀繼修而圖乗所傳若所謂北墳<lb/>
若參議墳若名安人墳若南墳若新墳者咸在其所謂<lb/>
大墳及二十官人墳六孺人墳則曩以兵戈之擾後遂<lb/>
迷失蓋諸墳雖皆在一塢中而各以為封樹故耳於是<lb/>
聵齋廣詢詳究於田甲墓丁若山之老耆歴歳始知之<lb/>
真蓋為隣壤朱氏所并久矣朱之顯者曰天錫自中進<lb/>
士來吳聵齋即造白求復之不許及其仕柱史時觀以<lb/>
<pb n="KR4h0116_WYG_040-39a"/>
墳山等圖郡墓等志託予與詳諭之天鍚尚未決後轉<lb/>
蜀憲觀又累求勿果從後天錫以致仕過吳觀乃持圖<lb/>
譜志乗與之論辨往返數四昭彰可徵朱始詞服焉乃<lb/>
舉而歸之立劵述故以為復據於是所謂大墳者復還<lb/>
於王實即聖俞之藏而王氏始葬之祖也嗚呼豈偶然<lb/>
哉昔者魯失寶玉大弓而復得之孔子作春秋特兩筆<lb/>
之夫二者獨先君之藏物故其失其得有以為後人之<lb/>
勸懲而聖人致之意焉矧我先祖遺軀之所托耶又况<lb/>
<pb n="KR4h0116_WYG_040-39b"/>
失之久而得之囏巋然無恙魂安魄寧而今而後松楸<lb/>
蘩藻展省不衰不亦善乎故為記之俾其來者知惟顒<lb/>
父子之志之力允為王氏之孝子慈孫功徳兼盛尚相<lb/>
與謹守嚴䕶以欽於世世羣相勉為孝子慈孫以無忝<lb/>
其祖考尚有望焉是為記賜進士第中憲大夫都察院<lb/>
右僉都御史奉敕巡撫四川兼提督軍務郡人劉纓撰賜<lb/>
進士出身嘉議大夫南京都察院右副都御史前翰林<lb/>
庶吉士刑科給事中長洲陳璚書丹賜進士出身通議<lb/>
<pb n="KR4h0116_WYG_040-40a"/>
大夫都察院右副都御史奉敕巡撫山東地方長洲徐<lb/>
源篆額𢎞治十四年歳在辛酉冬十月朔旦十二世孫<lb/>
觀立石<lb/>
　　　王氏復墓記碑隂　　　　　祝允明<lb/>
王氏居吳最久且顯儒通文業宦積功醫大之於忠孝<lb/>
細之於方術五百年來不匱而方滋盛矣哉其徳慶坊<lb/>
之居第桃花塢之塋兆皆即宋代之遺也頃者徵君惟<lb/>
顒又得復其先邱之中失者知者皆為之喜而中丞劉<lb/>
<pb n="KR4h0116_WYG_040-40b"/>
公大書之石矣予固辱世契又婣連也知之尤詳惟中<lb/>
丞公之墳主在復地故所叙未悉其餘乃為列諸其隂<lb/>
曰所謂大墳者其封有五蓋七奉議府君仲舉與配方<lb/>
著作蘋之先配蔡十八儒林府君大中與配陳也二十<lb/>
官人墳者在路家山其封五八府君蘩與配吳二十府<lb/>
君大方與配方百三十府君霦也北墳之封四十一府<lb/>
君蕰與配徐楊袁也參議墳之封二十一參議府君大<lb/>
本與配陸也石安人墳之封一在鄭家墩即安人乃參<lb/>
<pb n="KR4h0116_WYG_040-41a"/>
議之先配也南墳之封四十三府君大成與配趙乙講<lb/>
書府君楙與配葛也六孺人墳在參議墳後六府君之<lb/>
婣與配郭即孺人也新墳之封二十有三承節府君徳<lb/>
文與配周雲嶠府君敄與配楊電目府君仁美與配李<lb/>
君顯府君廷貴與配任君善府君廷吉與配徐一伯康<lb/>
府君利賓與配顧二光菴府君國楨三彦常府君嘉賓<lb/>
與配宋五文玉府君瑋與配陸一府君祥與配張知分<lb/>
府君寛與配沈及佐莊諸子孫皆祔焉而政則祔於石<lb/>
<pb n="KR4h0116_WYG_040-41b"/>
安人墳之傍也凡此皆舊地也其外於合又有四封二<lb/>
聵齋之女兄與繼配也曰三節推墳之封一節推泰也<lb/>
曰三娘子墳之封也節推先配文而其諸殤則各有所<lb/>
依祔也凡此皆新地也而皆在一隖惟顒又别購地數<lb/>
畆曰全邱其間將俟百年之藏焉嘻舉吳中塋兆之久<lb/>
且蕃而能善守復如王氏者果多見乎哉宜中丞公之<lb/>
特筆昭眧也凡所以美今而勸後者已備予無以加贅<lb/>
惟述此以垂示庶覽者如指掌勿迷云耳至於諸封之<lb/>
<pb n="KR4h0116_WYG_040-42a"/>
域址坐向殯祔歳月具在圖乗志銘藏其家惟顒名觀<lb/>
聵齋之季也𢎞治十八年歳次乙丑四月望鄉貢進士<lb/>
婣生祝允明撰并書篆<lb/>
　王氏諸墓在吳縣横山桃花隖詳見劉尚書纓祝京<lb/>
　兆允明復墓記并碑隂<lb/>
　　　明故太醫院御醫致仕張公墓志銘<lb/>
　　　　　　　　　　　　　　　祝顥<lb/>
成化十九年十月廿七日致仕御醫張公以高夀令終<lb/>
<pb n="KR4h0116_WYG_040-42b"/>
於家鄉之縉紳逄掖耆英碩彦下至里巷耄倪緇黄士<lb/>
庶匍匐赴弔者源源未已而公之子壻乃合其羣從圖<lb/>
舉大事以公女兄之子太守盛君為狀託其塾賓陳君<lb/>
世本引諸子姪過予謁銘顧惟耄荒無能為役然念公<lb/>
平時每以夀藏之銘見托雖諾而未果今可以存亡易<lb/>
心哉遂為書之公諱豫字至和姓張氏别號恒齋其先<lb/>
汴人有諱彦者仕宋為和州防禦使以兵鎮吳因家於<lb/>
蘇之長洲又三傳至端禮始以醫名生應元嘉興路官<lb/>
<pb n="KR4h0116_WYG_040-43a"/>
醫提領生元善字性之江浙行中書省官醫提舉階保<lb/>
冲大夫卒中書左丞周伯温銘其墓稱以醫名儒行君<lb/>
子公之曽大父也大父文叔父希文永樂初徵入醫垣<lb/>
三使海外歸自號怡老翁卒巡撫尚書周文襄公銘之<lb/>
稱其學博理明重義輕利其室人陳生三子公其仲也<lb/>
自㓜岐㠜凝重屹立如山早從陳太史怡庵讀儒書精<lb/>
義理及閲朱丹溪傳見其由醫入儒慨然慕之曰吾本<lb/>
醫家可自悖哉繼志述事分當然也於是悉取醫門諸<lb/>
<pb n="KR4h0116_WYG_040-43b"/>
書晝夜研究日有領悟而未敢自恃及怡菴歸析疑辨<lb/>
難沛然無滯出以濟人輒收竒效由是請求者門無虚<lb/>
日公既道行益修行檢未嘗縁幸㑹以邀功乗危急以<lb/>
射利琴川大姓錢公達患背疽日久惡證悉見諸醫環<lb/>
視莫措公指之曰疾雖危蓋誤爾非本病也宜大補元<lb/>
氣猶有生意其家歡幸指廩以酬公笑曰吾治疾來非<lb/>
索也疾愈公達婦翁都憲吳思菴親為文張之而公則<lb/>
一以利濟為心未嘗藉此以貧富是計故於顛連無告<lb/>
<pb n="KR4h0116_WYG_040-44a"/>
之疾尤惓惓拯治至或助之薪米以紓困者且曰吾非<lb/>
沽名在治法當然爾景泰間東南水疫大作米價騰湧<lb/>
錢法阻滯道殣相望行旅斷跡公曰此天時天患非藥<lb/>
石可濟古謂上醫醫國者非其時乎乃出餘積減價疏<lb/>
通又煮糜作槥濟饑揜骼助官賑恤上下賴之因而應<lb/>
格冠帶天順初徵天下名醫近百人萃京師拔其尤者<lb/>
止七人而公居首遂入禁近擢御醫賜敕命錫賚駢蕃<lb/>
譽望赫奕一時名公鉅卿往往相親以圖康濟而公則<lb/>
<pb n="KR4h0116_WYG_040-44b"/>
以年當休致日就龍鍾屢疏乞身久而得請南轅之日<lb/>
都下相知靡不失望及其懸車鄉之故舊則又莫不懽<lb/>
欣慶幸而四方求請者益衆公亦不以倦勤拒焉蓋公<lb/>
平生學術濟時活人者不可數計而計其術之精妙者<lb/>
則不可逸而不書公在京時通妙邵真人求公診脈公<lb/>
驚曰不出六日法當中風時邵固無恙越六日如其言<lb/>
又視太醫院使董君傷寒病愈而脈未平語其故公曰<lb/>
防四七日已而五日死又診俞司冦風疾衆云不治公<lb/>
<pb n="KR4h0116_WYG_040-45a"/>
曰可治然必遲而後藥力多乃可已而藥至百服愈此<lb/>
皆由公學力之至察脈之精而研幾之審故凡於病如<lb/>
燭照數計而不<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>毫髮也况其篤於仁而勇於義濟之<lb/>
以有恒之心哉斯無媿於古人無忝於家聲也公生於<lb/>
洪武庚辰四月十九日享年八十有四配顧氏貳室王<lb/>
氏子男三長淮卒次曰沐曰淳女六孫男三楠杞楫孫<lb/>
女五韓襄朱繼闕焸陳膺欽沈時澄其壻也沐等以公<lb/>
卒之歳十二月廿五日甲申扶柩葬吳縣長洲鄉茅隖<lb/>
<pb n="KR4h0116_WYG_040-45b"/>
山之原銘曰<lb/>
醫稱仁術肇古聖神鄭重立教用濟生人世降俗湔名<lb/>
浮利勝率意任情民斯不幸侃侃恒齋恪守真傳濟之<lb/>
以仁功臻十全既光其先復昌厥後自天佑之俾登遐<lb/>
夀長洲之鄉令終歸藏不亡者存系此銘章<lb/>
　張豫墓在茅隖山吳中名醫也其兄飬正名頥與王<lb/>
　敏齊名<lb/>
　　　仲兄醒菴先生墓志銘　　　陳完<lb/>
<pb n="KR4h0116_WYG_040-46a"/>
嗚呼完尚忍銘先生之墓邪念吾文學以傳自宋歴三<lb/>
四百年以至於今不絶吾兄弟五人皆承服風接之者<lb/>
中歳兄三人皆早謝獨先生與完白首同聚嗚呼今先<lb/>
生巳溘先朝露逝矣痛矣完又何忍不銘先生之墓邪<lb/>
先生諱寛字孟賢陳姓也醒菴號也其先家蜀與宋文<lb/>
忠公堯叟同祖堯叟從父諱鄴始徙南康之都昌七世<lb/>
至諱篆登宣和進士歴官左朝散大夫明州通判再徙<lb/>
星子篆生永州推官凖有别墅在石屋間講學時考亭<lb/>
<pb n="KR4h0116_WYG_040-46b"/>
朱子知南康為寫石屋書堂凖生池州通判秬常師朱<lb/>
子習義理最精事載郡志秬生靖州判官哇哇生霦霦<lb/>
生咸淳貢士洽洽生元翰林待制全全生徵號天倪受<lb/>
學臨川吳文正公得所指授又徙蘇之吳縣徵生濟南<lb/>
府經歴汝言汝言生翰林檢討繼先生之父也先生㓜<lb/>
穎異讀書過目即成誦既長益力學先生性嚴毅教訓<lb/>
甚篤凡天人性命之奥禮樂名物度數之詳得於耳提<lb/>
面命而㑹於歸由是清譽勃勃然動人口矣母金孺人<lb/>
<pb n="KR4h0116_WYG_040-47a"/>
殁先生執喪哀毁過禮父官翰林走省侍之時南郡楊<lb/>
少保見而竒之曰他日獨步東南及還士林爭延師席<lb/>
以不得為歉郡守朱公建社學禮先生為師出其門者<lb/>
皆為名士東吳能詩之士每以所業質焉先生㸃竄純<lb/>
纇莫不心醉而去楊尚書翥嘗語人曰陳孟賢卿雲甘<lb/>
雨也東吳之士將被其澤矣性好潔所居必焚香客至<lb/>
瀹茗論古今興亡得失及時務之宜其言雖簡而察其<lb/>
賢不肖遇之各盡其禮嘗勵後進曰士而貧多於工商<lb/>
<pb n="KR4h0116_WYG_040-47b"/>
而富當以㢘恥自重不可干富者之門升斗之粟其孤<lb/>
風雅操過人逺矣好蓄古今書畫古器服古名賢巾服<lb/>
人望見之皆曰此東吳大老也故人評先生之詩其雄<lb/>
渾也則江海澄波涵容一碧其和平也則璜珩琚瑀鏗<lb/>
鏘殿陛之上不求似古人而未始不似也先生風神儀<lb/>
表眉目清朗器識冲逺國子祭酒陳公鑑嘗贊其像曰<lb/>
巖巖乎氣象之峻也坦坦乎履道之慎也文以承詩書<lb/>
之𦙍也坐擁皐比階環衿珮挹後塵以芳潤也蓋非忘<lb/>
<pb n="KR4h0116_WYG_040-48a"/>
世長往庶幾不見是而無悶者也議者不以其言為過<lb/>
初先生喪妻年未四十諸孤無依或勸其更娶先生曰<lb/>
吾見後母虐兒忍令吾兒蹈之耶終不聴人皆義之先<lb/>
生志足以立行才足以適用氣足以蓋世學足以明義<lb/>
嶷然獨任斯文之重不得沾一命君子惜之景泰中朝<lb/>
廷命纂修郡志所司徵先生總其事歳郡庠鄉飲禮賓<lb/>
必於先生郡自守令以下無不即其廬而禮之每宴朝<lb/>
貴獨先生布衣與焉年及耄無衰憊態將卒尚讀書與<lb/>
<pb n="KR4h0116_WYG_040-48b"/>
家人語自若投其書若將寐者遂卒時成化九年十一<lb/>
月二十三日也吳中賢士大夫皆弔哭之盡哀焉配施<lb/>
氏先卒子男三儀偉佶女一適吳容孫男六元鳯元鴻<lb/>
元卿元福元禄元勲女七曽孫男二貢選女一歳己已<lb/>
八月丙午葬吳縣薦福山之原所著醒菴詩集二十巻<lb/>
藏於家銘曰<lb/>
有吳詩派高楊張徐渢渢之音鳴於國初殷敦周匜以<lb/>
變於古卓乎醒菴膺紹其武諷諭抑揚渟蓄淵雅酸醎<lb/>
<pb n="KR4h0116_WYG_040-49a"/>
辨味以㜶作者淑於鄉邦不遺小子化雨之功固不細<lb/>
矣薦福之山松栢鬱靚有墳巋然過者起敬<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_040-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻四十<lb/>
</p>
<p>
</p>
  </div>
<div>
                <head>呉都文粹續集巻四十一</head>
    <p>
<pb n="KR4h0116_WYG_041-1a"/>
欽定四庫全書<lb/>
　呉都文粹續集巻四十一　　明　錢榖　撰<lb/>
　　墳墓<lb/>
　　　明故資善大夫禮部尚書兼翰林院學士掌詹<lb/>
　　　事府事加贈太子太保諡文定呉公墓志銘<lb/>
　　　　　　　　　　　　　　　李東陽<lb/>
公姓呉氏諱寛字原博學者稱為匏菴先生蘇之長洲<lb/>
人祖諱壽宗贈嘉議大夫禮部侍郎考諱孟融累贈亦<lb/>
<pb n="KR4h0116_WYG_041-1b"/>
如之公在成化𢎞治間為翰林院修撰遷右春坊右諭<lb/>
徳左春坊左庶子兼侍讀進詹事府少詹事兼侍讀學<lb/>
士出為吏部右侍郎轉左侍兼學士入内閣典誥敕掌<lb/>
詹事府事終禮部尚書兼職如故生宣徳乙卯十二月<lb/>
丙寅卒於𢎞治甲子七月戊戌壽七十配陳氏累贈淑<lb/>
人貳室陳氏生二子奭奐以明年乙丑十一月丙申𦵏<lb/>
于呉縣花園山新阡之原公早學晩達雖有竒遇殊寵<lb/>
而弗究于用天下有遺望焉烏乎慟哉盖公年十二而<lb/>
<pb n="KR4h0116_WYG_041-2a"/>
為府學生十八而應試三十四而舉於鄉三十八而登<lb/>
進士在官三十三年其得科第也始試久不售已絶意<lb/>
進取提學陳御史士賢見其文竒之敦勸就試為京闈<lb/>
書魁試禮部名第一殿試之日魁選未定憲廟已出御<lb/>
便殿趣讀巻衆亟擬以省元巻上既賜及第時論翕然<lb/>
其校士則辛丑甲辰為同考丁未壬戌為主考皆在禮<lb/>
部得人為多而壬戌所取為庶吉士者即奉詔受之業<lb/>
讀巻例用尚書已未之試公獨以侍郎預其講讀侍從<lb/>
<pb n="KR4h0116_WYG_041-2b"/>
則今上在東宫時為講讀官御極初敕充經筵講官最<lb/>
後乃直日講而今皇太子講讀又以宫僚長日預侍焉<lb/>
其史事則修憲廟實録兼校正修大明㑹典充副縂裁<lb/>
比修厯代通鑑纂要亦如之凡此皆翰林職任自部曹<lb/>
復入領者前所鮮見其居喪則在修撰時以父病乞歸<lb/>
省年不應例特予告遂終制及以侍郎丁繼母憂員載<lb/>
缺吏部仍擬公名服未闋數月朝廷為虚位待之尤仕<lb/>
途所未有其寵遇之典則以三品賜鶴袍犀帶詔㫖稱<lb/>
<pb n="KR4h0116_WYG_041-3a"/>
卿春秋丁遣祭先師孔子御殿傳制皆用内閣禮以疾<lb/>
告則命醫診視遣中官存問賜酒肉疏米諸物訃聞則<lb/>
命有司治𦵏如例而加祭二壇賜鏹楮萬緡為賻驛給<lb/>
舟車遣官䕶送超贈太子太保皆出常格若賜諡文定<lb/>
則本朝自南陽公之外一人而已其長子奭以三品㤙<lb/>
已䕃為國子生比以舊學㤙當官其少子奐特命奭為<lb/>
中書舍人而以奐補國學盖上欲大用公而年已不逮<lb/>
故其既沒尤為之眷注周悉如此云公識趣髙雅行履<lb/>
<pb n="KR4h0116_WYG_041-3b"/>
端潔孝友天至遇族里有㤙其居官㢘慎律物以權勢<lb/>
所在未嘗寧處既復就清簡雖優詔累留而引退不寘<lb/>
惟於學充然自得所為文醇古有法詩得唐格書酷似<lb/>
蘇體辭命在朝廷紀載在史局碑版翰墨遍於天下執<lb/>
此亦可以不朽矣奭奉禮部左侍郎李公世賢狀請予<lb/>
銘乃哭而為之銘銘曰<lb/>
維世有望間不容偽上有廷論下則輿議逺且賤者無<lb/>
間奴𨽻彼懵無知孰強而致其所自致匪爵齒位矧其<lb/>
<pb n="KR4h0116_WYG_041-4a"/>
兼之功詎云易官居六卿孰謂非貴年登七旬夀亦云<lb/>
至惟三不朽公亦有二有徳有言功則未既尚有餘地<lb/>
我銘呉公以俟来世<lb/>
　　　文定公墓表　　　　　　　王鏊<lb/>
𢎞治乙丑冬十一月丙申𦵏我文定公於呉之花園山<lb/>
友人王鏊刻其隧首之碑曰烏乎公其至是耶當宁之<lb/>
所倚海内之所望斯文之所屬其遂虚耶烏乎公諱寛<lb/>
字原博世為蘇之長洲人祖諱夀宗考諱孟融皆贈吏<lb/>
<pb n="KR4h0116_WYG_041-4b"/>
部右侍郎公生有異質未冠入郡庠輩流方務舉業公<lb/>
獨博覧羣籍為古文辭下筆有老成風格屢試應天不<lb/>
第以歳資貢入太學東海張汝弼見之曰天下亦有如<lb/>
此貢士也哉江隂卞郎中華伯以詩自負有低頭拜東<lb/>
野之句武功伯徐公髙邁少可而折節與交曰館閣器<lb/>
也公以屢舉不利絶意仕進不肯復應舉天台陳公士<lb/>
賢時御史董學政於南畿以禮敦遣公不得已入試名<lb/>
在第三時猶謂之屈壬辰㑹試第一入試大廷又第一<lb/>
<pb n="KR4h0116_WYG_041-5a"/>
授翰林修撰旋被選侍先皇帝於東宫九年進太子右<lb/>
諭徳先帝即位以舊學進春坊左庶子預修憲宗實録<lb/>
成進詹事府少詹事兼侍讀學士出為吏部右侍郎久<lb/>
之轉左尋以吏部侍郎兼翰林院學士入内閣専掌制<lb/>
誥仍侍今上於東宫充㑹典副縂裁㑹典成進禮部尚<lb/>
書兼學士修厯代通鑑纂要仍充副縂裁公素有古學<lb/>
及入翰林凡有所作輒傳播中外位益髙望益重天下<lb/>
稱為匏菴先生而不敢字每東宫進講閒雅詳明意存<lb/>
<pb n="KR4h0116_WYG_041-5b"/>
諷諫至理亂邪正之際未嘗不反復為上誦之今上或<lb/>
少間公率僚屬上疏曰竊惟東宫講學有寒暑風雨朔<lb/>
望令節外一歳之中不過數月一日之内不過數刻况<lb/>
其間又多間人生八嵗出就外傅居宿於外誠欲離近<lb/>
習親正人也庶民且然况有天下者乎借曰習讀於内<lb/>
終不若出就外傅親近儒臣講明治道尤多得焉建議<lb/>
者謂元儒呉澄出處不正不冝從祀孔子詔廷議之公<lb/>
言從祀亦觀其有益於經傳不耳苟有禆於經傳則揚<lb/>
<pb n="KR4h0116_WYG_041-6a"/>
雄馬融昔皆不廢今獨得廢澄也太皇太后將祔廟詔<lb/>
議其禮公曰昔周祀后稷姜嫄祭於别廟詩謂之閟宮<lb/>
魯桓公之母仲子不得祔廟春秋書考仲子之宫至宋<lb/>
始有兩后並祔之説然豈後世所冝法哉竟如公議公<lb/>
年甫七十數引疾求退屢詔懇留至有學行聞望輿論<lb/>
攸歸方切委任無為固辭之語公乃不敢復請載閱月<lb/>
卒𢎞治甲子七月十日也訃聞先帝震悼命有司治𦵏<lb/>
諭祭者四給驛舟遣官䕶還特贈太子太保長子奭授<lb/>
<pb n="KR4h0116_WYG_041-6b"/>
中書舍人次子奐補國學生皆異數云公好古力學至<lb/>
老不倦於權勢榮利則退避如畏然在翰林時於所居<lb/>
之東治園亭雜蒔花木退朝執一巻日哦其中每良辰<lb/>
佳節為具召客分題聫句為樂若不知有官者被選宫<lb/>
僚人或賀之公蹙然曰我何以當此任哉我何以堪此<lb/>
勞哉及詔選日講尤衆所榮而公辭之至再至三當道<lb/>
見其誠不強也及管制誥久衆望公柄用而邅回不進<lb/>
意公亦不能無少望公曰吾初望不及此吾處此甚冝<lb/>
<pb n="KR4h0116_WYG_041-7a"/>
之甚安之衆意為之冰釋及吏部尚書位缺中外皆屬<lb/>
公公又辭之甚堅人曰今世亦有不肯為天官冢宰者<lb/>
乎公端清淵穆不溷溷為同不嶢嶢為異士無賢愚皆<lb/>
靡然歸心公亦保合兼容不見畛域平生不聞有毁譽<lb/>
之言亦不見其喜愠之色其古所謂大雅之君子乎公<lb/>
為文不事追琢獨嚴體裁緼藉簡淡理致悠長為詩用<lb/>
事渾然天成不見痕跡沉著髙壯一洗近世纖新之習<lb/>
為書姿潤中時出竒崛雖規模於蘇而多所自得雅善<lb/>
<pb n="KR4h0116_WYG_041-7b"/>
裁鑒法書名畫一經品定衆莫能易烏乎公由侍從致<lb/>
位八座啟沃宻勿三十餘年其聲望隆矣爵位崇矣朝<lb/>
廷㤙數不為不加矣年至七十不為不壽矣而逺近齎<lb/>
咨若猶未滿非以其未嘗一日秉鈞當路以行其所學<lb/>
邪夫公之所立自足以不朽雖位卑無年未為不貴且<lb/>
夀也况其兼得之邪學之行不行盖有命焉其人奚歉<lb/>
乎予與公生同鄉仕同朝相知最深且久故以是表諸<lb/>
墓哀而不怨亦公之志也<lb/>
<pb n="KR4h0116_WYG_041-8a"/>
　　　祭呉文定公文　　　　　　　王鏊<lb/>
我生雖晩從公則舊科第官階交手授受公為之前我<lb/>
躡其後乙未之春朝班間簉玉署相隨金匱更紬乙亥<lb/>
還南㷀焉在疚公来視之具區之藪至今湖山傑句増<lb/>
秀壬寅至京夙願忻副各事園亭對開户牖雪月之宵<lb/>
花栁之書有倡斯和有集斯湊詩筒酒籌間道互走有<lb/>
出必偕並鑣聫裒陵道馳驅郊壇宿留最後同直文華<lb/>
邃宥經幄敷陳公左予右迹以事同分隨年厚叔度之<lb/>
<pb n="KR4h0116_WYG_041-8b"/>
陂公瑾之酎莫知髙深實忘固陋晩有弱息許奉箕帚<lb/>
通家往還不間子婦人事好乖我馬東首送我於郊欲<lb/>
别且復我言北来㑹合斯又稍聞㣲疴引年屢奏手札<lb/>
頻承墨色如黝宜夀而臧事乃大謬鄉亡典型國喪耆<lb/>
耉如公徳器天何不佑胡不三事胡不遐夀我登公堂<lb/>
不我云覯不與我言有襜斯匶平生此别情曷云究公<lb/>
其聞乎薄薦觴豆<lb/>
　呉文定公寛墓在花園山<lb/>
<pb n="KR4h0116_WYG_041-9a"/>
　　　明故中順大夫温州府知府文公墓志銘<lb/>
　　　　　　　　　　　　　　　　楊循吉<lb/>
𢎞治丁巳冬十一月上起南京太僕寺寺丞文公於家<lb/>
以為温州府知府公抵廟堂書力辭不果從遂以單車<lb/>
赴任至之日首釋繋徒千人民大悅既而以法約豪強<lb/>
咸遵於令設施詳明恵洽黎庶尊禮耆徳風以丕厚盖<lb/>
一年而政化茂行竟用已未六月乙未卒於官年五十<lb/>
有五凡遺所著文章縂三十巻别為奏議三巻琅邪漫<lb/>
<pb n="KR4h0116_WYG_041-9b"/>
抄一巻烏乎偉哉公諱林字宗儒其先衡山人相傳以<lb/>
為宋丞相信公之族髙祖俊卿元末鎮逺大將軍湖廣<lb/>
管庫都元帥佩金虎符鎮武昌曾從祖定逺從髙皇帝<lb/>
平偽漢賜名天龍功授徐州衛左所副千户曽祖定<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
從其兄兵中署散騎舍人始徙浙而祖恵遂居長洲不<lb/>
仕父洪易州淶水教諭贈太僕寺丞母陳氏贈安人繼<lb/>
母顧氏吕氏吕以詔㤙封太安人公舉成化壬辰進士<lb/>
宫保尹公典銓除令數人獨以公為永嘉曰此我所知<lb/>
<pb n="KR4h0116_WYG_041-10a"/>
能治繁者也公其時英敏精悍尤銳於治每聴政必闢<lb/>
門從人之入觀環前後無禁剖決神異輒傳為故事有<lb/>
王堅者事李中監為暴於境上率不能制公設䇿捕而<lb/>
斃之獄衆稱快者數郡名遂籍籍他所為鯁卓皆類是<lb/>
於是旌為浙令第一而知者咸期以大用父喪解職起<lb/>
復知博平邑小無事惟以勸農誨士為業人甚宜之而<lb/>
抗捍權要猶向風益勵不貶鑿渠建學雖居弗久亦具有<lb/>
勞可書乙已以績召還朝衆咸擬公必為御史當磊落<lb/>
<pb n="KR4h0116_WYG_041-10b"/>
有所為或曰斯人在小官尚剛訐如是矧列之臺端乎<lb/>
竟補南京太僕寺寺丞太僕政久弛弗振部内史皆驕<lb/>
不奉法公為奏按其罪者數人遂著為令得提問官吏<lb/>
其後又以留都教塲將官不當換官馬又不送烙凡劾<lb/>
大小把縂等四十餘人皆抵罪而詞有所連不少借弊<lb/>
為之清公盡心馬事深究其法以必欲報國自効為已<lb/>
任曰吾言幸叨聴其可有見而弗獻遂調叙古今事冝<lb/>
論畜牧之計上馬䇿三篇冀其道行初兵部尚書馬公<lb/>
<pb n="KR4h0116_WYG_041-11a"/>
嘗延公問邊畧公辭以未習因請論馬遂以謨重至是<lb/>
疏下即議其便者檄公行之㑹公尋已移疾歸歸凡六<lb/>
年不起而温人以其永嘉之政思得公甚故朝廷以為<lb/>
守其民喜若獲父母窮山谷皆提攜出迎惟恐後而不<lb/>
得見温多訟多盜俗尚鬼好溺女悉為科條處分莫不<lb/>
備善郡獄屢空境之暴無一敢肆民生女皆育而前後<lb/>
所毁淫祠殆盡又作俗範訓其民而導以化本温用是<lb/>
清謐禾生駢穂其在郡凡連上七疏皆賦役章程不可<lb/>
<pb n="KR4h0116_WYG_041-11b"/>
已之事中一疏以災異自劾求退而論鎮守剝民尤切<lb/>
百姓益敬事公無敢欺而公思歸日甚將圖潜逸人輒<lb/>
知之閉其城不得行乃留視事以迄於歿然而禱疾哭<lb/>
喪温之人亦於公無廢禮焉公博通當世之故遇事敢<lb/>
言以獻替為心上初即位大延讜論公適朝京師遂進<lb/>
聖政十事畢論所學皆本諸經術立義醇正得匡益之<lb/>
美其在博平又論邑内徳府賜田子粒事謂官校徴収<lb/>
不便極陳利病乞付有司自具以納既上或旁懼嚙指<lb/>
<pb n="KR4h0116_WYG_041-12a"/>
疑事叵料公不恤卒從所請其民歌焉公嘗曰為吏而<lb/>
無建明其何以職盖其素存忠愛固天性然也公為人<lb/>
雅喜交游其於官無所不可為而尤事持㢘臨終或請<lb/>
所囑大言曰我男子死即死再復何言人謂公諤諤不<lb/>
撓至歿猶壯兹可欽憚云公配祁氏先卒贈安人後配<lb/>
呉氏封安人而仲弟森以進士令鄆城且顯於時子男<lb/>
三人奎壁俱縣學生次室尚幼孫男三人孫女三人奎<lb/>
等卜以卒之年十二月丙申𦵏呉縣梅灣之原乃以狀<lb/>
<pb n="KR4h0116_WYG_041-12b"/>
来俾銘以志銘曰<lb/>
烈烈文公信國是承克肖剛大厥氣孔盈包絡洙泗知<lb/>
權守經忠戅自許允惟邦楨公才既優仍篤政理連宰<lb/>
二邑咸肅風紀司民之牧衡秉繩履庸靖乃人納于仁<lb/>
軌帝寵休嘉式還之朝俾職廏圉大閱于郊以威四夷<lb/>
國武光昭司馬曰賢拜疏以薦舍旃来歸處晦用晏山<lb/>
有考槃道在居息温人謳思僉冀公出天子有命往恢<lb/>
故績徳風載揚爰徴治實赫焉方隆胡殞之亟有墓於<lb/>
<pb n="KR4h0116_WYG_041-13a"/>
梅来旐翩翩既耕有田惟靈其旋何以世之垂光永延<lb/>
銘刻兹石用質幽𤣥<lb/>
　文温州林墓在梅灣<lb/>
　　　明故劉文學墓志銘　　　　楊循吉<lb/>
劉君諱嘉䋭字恊中呉之名士也考諱昌為世大儒著<lb/>
書甚富位廣東左㕘政祖考諱敬封虞衡主事祖妣計<lb/>
氏封安人皆年八十餘終即我外大父母是已善隆厚<lb/>
徳茂異生焉舅氏始苦無子在河南禱而得君母李氏<lb/>
<pb n="KR4h0116_WYG_041-13b"/>
君靈質天稟風儀如玉年數嵗據小几習書儼然成文<lb/>
又選古詩摹其格律皆有妙悟舅平生積書充棟歿時<lb/>
君纔十五嵗學彌篤為文衮衮千百言不竭詩亦思致<lb/>
清逺雋味有餘嘗著弔范墓文意甚髙古而用字艱竒<lb/>
讀者或棘喙不能通及和予逰山詩平妥豐潤又深極<lb/>
𤣥暢之致往嵗予北上操舟百里送予抵無錫酌恵山<lb/>
泉始别不惟親親之厚而名言清勝猶如昨日也予之<lb/>
歸田思得朝夕之士與遊於君指實先屈既而竟蹈長<lb/>
<pb n="KR4h0116_WYG_041-14a"/>
暝違我素心春秋止於二十有四嗟乎痛哉君善書結<lb/>
體妍美最得法予獲君書未嘗不諦觀寳愛嘗書詩二<lb/>
篇寄予不及全為促至歿後檢之尤為予所篤嗜一旦<lb/>
逸去不覺跣足起覓竟忘之念至必惋嘆不樂君為人<lb/>
温厚靜黙對長者無一剰語居家庭孝慈肫篤而性氣<lb/>
超邁髙寄物表不屑羈縶雖士服庠序實淡然有山林<lb/>
情焉配顧氏郡守顧公徳明之女少恭公崇善之妺家<lb/>
亦三世進士子男一人貞方六嵗女一人燭光卜以𢎞<lb/>
<pb n="KR4h0116_WYG_041-14b"/>
治九年十月乙酉𦵏仰天山之原所與游者祝希哲都<lb/>
𤣥敬文徴明唐子畏皆竒士子畏又編其集為之碣文<lb/>
云銘曰<lb/>
呉嶽孔秀斯稟則茂嗟殞之驟雖不年而夀<lb/>
　劉嘉䋭乃㕘政昌之子墓在仰天山<lb/>
　　　明故通議大夫都察院右副都御史徐公墓志<lb/>
　　　銘　　　　　　　　　　　　王鏊<lb/>
正徳已亥正月二十九日都察院右副都御史徐公卒<lb/>
<pb n="KR4h0116_WYG_041-15a"/>
於家訃聞上命有司治𦵏事丁丑三月某日𦵏於堯峯<lb/>
山之先塋友人大學士王某刻其碑曰公諱源字仲山<lb/>
世家呉長洲君山之𤓰涇祖孝質贈通議大夫都察院<lb/>
右副都御史考諒初封工部都水主事贈武選郎中加<lb/>
贈通議大夫都察院右副都御史公少則好學工文有<lb/>
名呉下成化乙酉占南畿鄉薦乙未登進士第授工部<lb/>
都水主事理徂徕等處泉源改兵部武庫司主事厯職<lb/>
方員外郎武選郎中廣東布政司左㕘政浙江右布政<lb/>
<pb n="KR4h0116_WYG_041-15b"/>
湖廣左布政都察院右副都御史巡撫山東初武選最<lb/>
號劇司公至洗心自誓一意奉公權貴請囑戒門者一<lb/>
切不通而籍其姓名若將行罰者囑賄遂絶時天下武<lb/>
功爵幾二十萬坐耗天下絶嗣者以疎逺襲公奏宗派<lb/>
許襲旁支者一切罷之大革冗濫舊例以罪亡者落職<lb/>
公謂罪有輕重以笞杖而革其職不已甚乎人又樂其<lb/>
寛大司馬馬公甚委重之廣東勦雲貴猺獞公督粮水<lb/>
陸並進觸瘴癘深入師以克濟山東嵗饑公與刑部何<lb/>
<pb n="KR4h0116_WYG_041-16a"/>
侍郎分行賑濟割臨清倉米八萬有竒以補嵗漕之數<lb/>
明年徴償公奏民頼拯給稍蘇而又遽征之何殊弗給<lb/>
詔免與民涇王就封於沂以水涸將由陸之國民為騷<lb/>
動公檄所司姑緩之亟發卒浚河水旋至坦然之國公私<lb/>
無擾公凡三莅塲屋浙藩拆巻多儒士御史意欲有所<lb/>
前却公曰科塲所取者文即通牓儒士何傷山東歛銀<lb/>
將以鹿鳴宴贐士公曰方筮仕而示以利非為政之體<lb/>
乃已嘗代祀岳鎮東海齋之夕應時㴻雨闕里文廟成<lb/>
<pb n="KR4h0116_WYG_041-16b"/>
有白金文綺之賜累疏乞致仕詔馳驛以歸公温粹寛<lb/>
仁人稱長者而臨事執守堅定雖當官涖政未嘗一日<lb/>
去書不觀文章博雅尤喜為詩力去近世尖新之習書<lb/>
有米家父子風配朱氏封安人加贈淑人子男三栥例<lb/>
授蘇州衛指揮同知先卒棠國子生㰍郡庠生女三孫<lb/>
男三勲烈熊曽孫一予與公交四十餘年公弟南昌府<lb/>
經厯澄狀公行来請銘銘曰<lb/>
端粹温文以富厥有施于有政亦既克守毁或求全非<lb/>
<pb n="KR4h0116_WYG_041-17a"/>
我所取銘于山阿噫奈公何<lb/>
　都御史徐源墓在堯峯山<lb/>
　　　亞中大夫雲南按察司副使賀公墓志銘<lb/>
　　　　　　　　　　　　　　　　王鏊<lb/>
雲南按察司副使賀公諱元忠字澤民其先自宋南渡<lb/>
来家呉包山之陽曽祖孟安祖文昌世有隠徳考㢘以<lb/>
易學魁應天解試厯官鎮江學訓福建按察知事以剛<lb/>
直不能隨時告歸授徒呉中今呉中易學最盛其淵源<lb/>
<pb n="KR4h0116_WYG_041-17b"/>
盖有自云公得家學之秘成化辛酉占解試髙等壬辰<lb/>
登進士授行人司行人擢江西道監察御史巡視漕河<lb/>
河道為通出按廣西風裁凛然剔奸振滯黜汚崇良名<lb/>
聲大振當道者多才之而亦有不悅者乃除河南按察<lb/>
司僉事以憂去改僉雲南按察司撫夷勦寇茂著勲績<lb/>
鎮守黔國公巡撫巡按僉舉公資望不當尚滯卑官遂<lb/>
進按察副使兵備金齒騰衝時木邦孟養舉兵相攻累<lb/>
嵗不解公躬冒嵐瘴諭以威徳事且就緒而固以病乞<lb/>
<pb n="KR4h0116_WYG_041-18a"/>
歸矣帳下千人以金贐不受夷人為作却金亭以旌其<lb/>
㢘云公歸林下凡二十四年嵗乙丑詔進亞中大夫正<lb/>
徳丙子八月十日以疾卒春秋七十有一其年十二月<lb/>
廿有六日𦵏山之西隖配鄒恭人祔子男六泰以進士<lb/>
厯官御史直言被謫叙遷南京刑部郎晉郡庠生艮漸<lb/>
巽孚孫男二安節安世公為人操執堅定面目嚴冷在<lb/>
道時獨持憲紀輩類御史抑首娖娖不敢出一語親舊<lb/>
或有囑則厲聲曰吾知有國法不知有他他日有言言<lb/>
<pb n="KR4h0116_WYG_041-18b"/>
事當有跡則又厲聲曰御史以風聞言事必竢發而後<lb/>
舉則焉用御史為家居久矣雖子弟不敢媟見泰以御<lb/>
史按閩中還侍立左右惴惴如也近世仕者多崇宅地<lb/>
廣田園以侈相髙公少能以其家富迄老所居狭隘卑<lb/>
陋終不肯覆一瓦增一㕓曰無為子孫累也冠服敝舊<lb/>
飲饌薄能甘之雖宴享賔客亦不肯隨俗奢靡值妓樂<lb/>
必望望然去之出入坐一小航人不知其嘗有官也烏<lb/>
乎其可謂篤於自信不為流俗所變者耶銘曰<lb/>
<pb n="KR4h0116_WYG_041-19a"/>
去官逾逺侈日滋滔滔末俗止者誰嗟允夫子矜獨持<lb/>
毅然不惑行不隨後有考者在扵斯<lb/>
　賀元忠副使墓在西洞庭山<lb/>
　　　明故嘉議大夫都察院右副都御史巡撫山東<lb/>
　　　沈公墓志銘　　　　　　　王鏊<lb/>
公諱林字村美沈氏世為蘇之長洲人曾大父謐大父<lb/>
洪考傑封奉直大夫晉州知州母張氏封宜人公少好<lb/>
學成化甲午占應天鄉試辛丑進士第時方重内輕外<lb/>
<pb n="KR4h0116_WYG_041-19b"/>
或謂公有倖門可得内除公不從出知晉州州人惰而<lb/>
窳公教之樹藝教之積蓄修城垣興學校民間利害以<lb/>
次罷行州之人皆欣然曰小沈吾父母也時年未三十<lb/>
故云𢎞治乙酉進南京刑部員外郎中出知四川順慶<lb/>
府始至庭㕘鎮守鎮守驕蹇不為禮公一拜而起鎮守<lb/>
怒曰一拜禮乎公曰若不以禮自處安能以禮責人不<lb/>
顧而出巡行二州八邑之間覧觀風土詢求民瘼俗喜<lb/>
告訐株聫蔓引動至百人公一見立決無所牽引人甚<lb/>
<pb n="KR4h0116_WYG_041-20a"/>
便之郡學湫隘文廟列堂之右撤而遷之建御書樓增<lb/>
置黌舍齋廬庖庫祭器又増樂舞生教以聲容舞蹈之<lb/>
節暇則親臨程試講解懇懇無倦士子皆奮文獻遂為<lb/>
諸郡甲郡故無城郭乃鑿西山之石仞溝洫物土方度<lb/>
髙卑厚薄俄遷雲南㕘政後守成之及蜀㓂藍廖輩倡<lb/>
亂所過殘破屢至順慶不能入逺近来依保障民益思<lb/>
之至雲南交人忽耀兵境上逺近恇攘公曰吾在此無<lb/>
恐吾請以身當之已而訖無事正徳丁夘入賀聖節時<lb/>
<pb n="KR4h0116_WYG_041-20b"/>
逆瑾盜政内外官守罔不㕘謁公固不往瑾嗛之銓曹<lb/>
屢上公政不報最後擬山西布政命甫下瑾已遣邏卒<lb/>
詗公公行遇之途抗手而過至摭拾無所得獨以沿途<lb/>
乗傳白瑾有石文義者適在旁曰沈良吏也文義盖未<lb/>
嘗識公而聞公名瑾為免逮繫下巡按御史問狀家人<lb/>
懼禍不測規以賄免御史亦故緩其獄使得為計公曰<lb/>
無庸隳官祿與隳名節孰重竟落職為民罰米輸大同<lb/>
又輸沿邊傭直怡然以歸逆瑾伏誅言者奏起公為廣<lb/>
<pb n="KR4h0116_WYG_041-21a"/>
西左布政司單車就道一如雲南之治近世有所謂公<lb/>
堂錢者多出賦稅之羨名曰公堂盡歸私箧雖號良有<lb/>
司亦然公一無所染凡修葺廨宇立坊牌則取之以其<lb/>
餘鎔範琖斚之屬為公府宴享用時巡撫交章剡薦遂<lb/>
進都察院右副都御史巡撫貴州兼理軍務時鎮筸銅<lb/>
仁烏羅等苗屢出刦掠為患前撫臣率以化外羈縻不<lb/>
究切之公曰是不一揃刈則滋蔓蔓難圖也率勵將士<lb/>
為深入計預給旗牌招徕安輯諸砦皆歸附天生厓囤<lb/>
<pb n="KR4h0116_WYG_041-21b"/>
恃險攻之藺石毒矢交下人莫敢向邇公調兵先絶其<lb/>
餉道賊已困火鎗飛礟繼之賊大窘奔竄俘其衆千餘<lb/>
牛羊器械無算陳家猛溪九十七砦相率来歸給以流<lb/>
官悉𨽻貴前二衛庶革土官貪殘積弊自是内境晏然<lb/>
初藍廖二㓂横行蜀中數年朝廷大發兵翦之公懼奔<lb/>
迸隣境為患分兵守諸要害蜀寇平蕩有犄角之助焉<lb/>
癸酉聞宣宜公訃乞歸守制朝廷遣官諭祭比服闋詔<lb/>
起巡撫山東公在貴用兵勞勩成疾繼以哀毁在途病<lb/>
<pb n="KR4h0116_WYG_041-22a"/>
加劇遂固乞致仕詔命馳驛以歸歸四年辛已十月四<lb/>
日卒春秋六十有九嘉靖元年九月十八日𦵏呉江羅<lb/>
字圩之新阡公娶計氏封宜人子男二知剛知柔皆國<lb/>
子生女二適引禮舍人史相國子生張秉仁孫男四大<lb/>
謨大諄大雅大中大謨䕃國子生孫女二公生而端靜<lb/>
在衆中嘿然若不能言而㮚然穆然之色人望而知其<lb/>
為君子也筮仕之初呉文定公亟稱為處士之秀今少<lb/>
師楊公每言昔在太學為同舎生見公終日手一巻諸<lb/>
<pb n="KR4h0116_WYG_041-22b"/>
生喧鬨其旁若罔聞也順慶之治有遺愛於蜀蜀人至<lb/>
今思之不忘初順慶民相率立公生祠憲副楊錦至郡<lb/>
以書来曰公何修而得此扵蜀人盧御史師召行縣父<lb/>
老請公祠在學宫出入為艱請遷近便許之他日復至<lb/>
則已奭然輪奐盧訝其成之速知其得民之深也題詩<lb/>
歎息而去及家居焚香端坐不以事經心事二親依依<lb/>
不忍去左右雖燕處未嘗敢南向坐初歸自蜀弟麓已<lb/>
别居公亟過之出涕曰吾寡兄弟忍分異耶待族屬鄉<lb/>
<pb n="KR4h0116_WYG_041-23a"/>
黨皆有㤙義烏乎其可謂篤行君子矣銘曰<lb/>
聖貴訥言曰焉用佞嗇夫捷給君子攸病萬石一家醇<lb/>
謹篤行恂恂沈公實維似之于晉于蜀所至則治政聲<lb/>
發聞既去而思苗夷獷頑分北荒服自昔相沿簡節疎<lb/>
目公不謂然孰非王土躬率偏師深入其阻林蠻洞蜒<lb/>
無敢違者昔所未有公行不疑仁者之勇乃見於斯公<lb/>
功既成公力斯憊齊魯翹懸不尚有愒勒石山厓爰告<lb/>
来祀<lb/>
<pb n="KR4h0116_WYG_041-23b"/>
　沈都憲林墓舊在吳江羅字圩今遷於長洲縣赧墩<lb/>
　附封君庸菴墓旁<lb/>
　　　知永年縣致仕尤君墓碣　　　王鏊<lb/>
孟子曰人有不為也而後可以有為予觀公厚平居恂<lb/>
恂非禮勿踐呐呐然言不出諸口至其居官所至有聲<lb/>
年未老一旦毅然去之世所謂勇者或未能焉烏乎可<lb/>
不謂賢乎予以是知孟子之言不誣也君諱淳公厚字<lb/>
尤之先自汴扈宋来家於蘇三傳為良器仕宋提刑司<lb/>
<pb n="KR4h0116_WYG_041-24a"/>
㸃檢曾祖諱義皇湖廣布政司經厯祖安禮貴州布政<lb/>
司左㕘政考忠君以景泰癸酉占南畿鄉試會試名在<lb/>
乙榜授浙江之平陽縣學教諭以憂去改任濟之沾化<lb/>
考最擢知廣信之鉛山又以憂去改知廣平之永年在<lb/>
平陽以身為教隆冬盛暑冠服坐堂上召諸生講授親<lb/>
為筆削經義夜則巡行各舍聞書聲或見燈燭光則召<lb/>
加奬勞惰者斥之於是諸生奮勵人才輩興平陽法食<lb/>
浙鹽而民資閩鹽以生不禁則戾法禁之則生亂君於<lb/>
<pb n="KR4h0116_WYG_041-24b"/>
是濶畧苛峻視鹽多寡令輸粟扵官為凶歳備又請漕<lb/>
他郡粟以實倉庾於是官儲充民用足嵗旱出禱三日<lb/>
雨合縣霑足而隣境旱如故民歌謡之永年民無宿偫<lb/>
值水旱輒攜妻子去其鄉所遺田稅則里人代輸故去<lb/>
住俱困君榜招歸之約蠲其力役若干嚴禁吏胥不得<lb/>
侵牟流者復歸不歸者計其田分𨽻土著民兩便之年<lb/>
五十有七慨然曰吾其歸哉遂移病不治事當道不許<lb/>
再疏於朝乃得可歸吳闔門自守居守者莫或睹其面<lb/>
<pb n="KR4h0116_WYG_041-25a"/>
年七十有八得疾則却藥不御盥櫛賦詩而逝實𢎞治<lb/>
乙未七月朔日也以庚申正月某日葬呉縣薦福山之<lb/>
原配鄭氏子男四榕樸樾楠樾鄉貢進士孫八人君色<lb/>
温氣莊不為矯詐巉絶之行取予進退之際尤不茍雖<lb/>
致政歸猶為學者指授經義婚喪冠祭必依古昔烏乎<lb/>
其可謂篤行君子矣乎而世莫之知也子少辱公知且<lb/>
知公為深故為碣於墓上以示鄉之人<lb/>
　尤淳知縣墓在薦福山<lb/>
<pb n="KR4h0116_WYG_041-25b"/>
　　　趙處士墓表　　　　　　　王鏊<lb/>
呉有竒士趙姓諱同魯字與哲年八十有一𢎞治十六<lb/>
年九月九日卒某年月日葬長洲縣趙墓先塋予表其<lb/>
墓曰宋熈陵第八子恭肅王元儼之後有南陽侯仲曠<lb/>
與其子武節大夫處州兵馬鈐轄士融隨宋南渡家扵<lb/>
睦武節之子義郎不玷監浦江稅因家浦江元季有諱<lb/>
良仁者朱彥修髙第弟子所著有天人交氣圖張士誠<lb/>
召之始来居長洲之金莊良仁生友泰友泰生季敕季<lb/>
<pb n="KR4h0116_WYG_041-26a"/>
敕生處士自元至今趙氏為庶而業儒攻文不衰處士<lb/>
偉軀幹志氣髙邁自六經諸子至天文地理黄帝岐伯<lb/>
神仙養生之說靡不涉獵為文下筆數千言滔滔莫禦<lb/>
身居田里而喜論當世事見人之屈抑與民間利害時<lb/>
政缺失憤然若迫於身有裘巡檢者誣民為盜處士論<lb/>
之百方不聽乃曰若解盜將安之於縣於府於院我必<lb/>
隨之裘乃止有王御史者理軍籍呉下鍜鍊齊民以足<lb/>
其數處士争之曰軍以衛民也今誣民為軍軍足民亡<lb/>
<pb n="KR4h0116_WYG_041-26b"/>
何益王為霽威每遇饑嵗則預陳拯濟方於郡邑大夫<lb/>
辛丑大饑以郡邑無足論者乃為書詣金陵上巡撫三<lb/>
原王公大要言宋元時蘇郡嵗入苗為斛者止三十四<lb/>
萬九千至國朝乃至二百六十二萬五千九百地昔之<lb/>
地也何加多如是况今年積雨為害吳幾為沼而徴科<lb/>
不止民其若之何王公讀之甚賞其文而無意於蠲稅<lb/>
書至再上三上不得已許減稅銀若干且欲薦於上亦<lb/>
不果近世論東南水患起於常熟之白茆港開白茆則<lb/>
<pb n="KR4h0116_WYG_041-27a"/>
水患衰堤崑山之沙湖則盜賊息而處士已言於數十<lb/>
年之前矣烏乎處士固未嘗有一命之寄也論及世事<lb/>
感激奮發使其食君之禄立乎人之朝其所建白豈止<lb/>
是乎尚肯脂韋突梯觀望上下若世之患得患失者乎<lb/>
惜乎其不遇也吾故表之以告夫有位者<lb/>
　趙同魯處士墓在長洲縣趙墓<lb/>
　　　藻菴居士自誌銘　　　　　鄒亮<lb/>
居士姓鄒氏名亮字克明世為呉郡人曾祖諱壽良祖<lb/>
<pb n="KR4h0116_WYG_041-27b"/>
諱文華多隂隲俱不仕考顯贈承徳郎刑部主事妣金<lb/>
氏贈安人吾弱不好弄酷嗜讀書凡得天文醫卜兵書<lb/>
必晝夜手録殆忘寢食時工部侍郎廬陵周公以文章<lb/>
政事名重天下為當世儒宗間以所業投贄公誤加稱<lb/>
奬為延譽於兩京公卿間公極欲薦拔同類忌之因掲<lb/>
匿名書於憲臺欲沮焉呉郡守况侯伯律憤然曰薦賢<lb/>
為國非私也特以名聞拜行在吏部司務轉南京刑部<lb/>
又轉都察院復以周公薦陞南京浙江道監察御史政<lb/>
<pb n="KR4h0116_WYG_041-28a"/>
聲無聞尸素而已㬌泰甲戌夏四月敕命褒嘉有發身<lb/>
儒術累更任使暨遷風紀式克勤慎尚有顯秩需爾後<lb/>
効之語㤙至隆也惜乎天不假人以年無以報稱萬一<lb/>
焉其生永樂丙戌九月十七日景泰五年十一月初六<lb/>
日以疾卒扵南京官署春秋四十九早號梅厓後更藻<lb/>
菴有書千餘巻及所著鳴珂潄芳等集二十餘巻藏於<lb/>
家所撰詩宗韻海未能就緒娶梁氏有婦道封孺人子<lb/>
男二瓊為應天府儒學廩膳生瑾尚幼孫一曰豸孫卜<lb/>
<pb n="KR4h0116_WYG_041-28b"/>
以㬌泰六年某月某日窆於長洲縣金鵝鄉先塋之次<lb/>
嘗倣杜牧之故事預為自志曰脩短數也死生命也夫<lb/>
天地萬物莫逃乎數况生死如晝夜然孰能免乎銘曰<lb/>
生也順殁攸寧無遺憾妥幽扃<lb/>
　鄒亮御史墓在長洲縣金鵝鄉<lb/>
　　　趙宗文生壙志　　　　　　趙文<lb/>
宗文姓趙氏名文宗文字也世為崇明人曾祖諱興祖<lb/>
積善以行義值元季海盜剽掠徙居長洲之甫里遂占<lb/>
<pb n="KR4h0116_WYG_041-29a"/>
籍焉祖諱成禧考諱華甫為善以相承人屢以横逆加<lb/>
之將攫而取者或告曰奚弗直於官也輒對之曰彼貧<lb/>
無養固恤之不暇直之致其譴豈吾心哉聞者以善人<lb/>
稱之無間言妣沈氏元江浙醫學提領諱徳輝之女生<lb/>
我兄弟三人文居其長甫弱冠不幸先君子棄諸孤遭<lb/>
家多故舊業幾墜頼吾母力以教養漸厎成立洪武間<lb/>
縣令周博舉文為人材召至京以母老得請以歸養母<lb/>
卒永樂五年詔求賢文又以翰林典籍梁用行薦授番<lb/>
<pb n="KR4h0116_WYG_041-29b"/>
陽知縣後以事免官還田里日以吟咏自娯未嘗務外<lb/>
慕今年七十有六老病日侵知不能久於世乃命子鏞<lb/>
築生壙扵依仁鄉西江澤之原先塋兆次且自為其壙<lb/>
志然非任其達也盖為生必死世未能免之者特以平<lb/>
昔之行不可不謹書於埋石茍求他作或過實而可恥<lb/>
孰若知所恥而不敢以自誣乎况學者之立心則必修<lb/>
省扵一息尚存之間此他人所不能知故不容不致力<lb/>
於躬也文生於甲辰二年乙未二月戊午若吾卒之日<lb/>
<pb n="KR4h0116_WYG_041-30a"/>
與吾之享年則俟吾殁併以實之配王氏子男一人鏞<lb/>
娶劉氏嫡孫男安娶方氏庶孫男宣尚幼曾孫男二人<lb/>
慶童夀童皆尚幼文平生所述詩有慎獨齋集四十巻<lb/>
理學直言一巻文則有止義齋集二十巻銘曰<lb/>
承先人之善澤兮際昌期而顯庸中既挫而加厲兮知<lb/>
已修而未隆雖休退而衰邁兮恒惴惴而省躬惟天命<lb/>
之不易兮尚委順而俟終<lb/>
　正統三年慎獨趙先生預治幽堂復自銘其墓門之<lb/>
<pb n="KR4h0116_WYG_041-30b"/>
　石越二年為庚申嵗五月十九日而先生卒享年七<lb/>
　十有八卒之二年為壬戌嵗三月十一日而歸藏焉<lb/>
　夫不以終事為諱制事扵未然者世已甚鮮欲望自<lb/>
　為墓銘如杜牧之傅奕者又幾何人哉先生實繼之<lb/>
　可謂達矣觀先生當死生之際其達如此則其平生<lb/>
　又可知矣其自銘者其謙抑而不盡書者其可尚也<lb/>
　夫又銘曰<lb/>
　保厥始慎厥終預為銘置幽宫全而藏永無窮<lb/>
<pb n="KR4h0116_WYG_041-31a"/>
　翰林院侍講承徳郎兼修國史彭城劉鉉識<lb/>
　趙文先生墓在長洲縣依仁鄉西江澤<lb/>
　　　林士隆自撰墓志銘　　　　林昌<lb/>
吾姓林氏諱昌字士隆號守軒蘇之呉縣人考之族譜<lb/>
其先出於子姓之後放事孔子居魯復移濟南後以晉<lb/>
永嘉之亂始渡江散居南方有諱遹者仕福清尉因家<lb/>
焉稱為福清始祖遹之子仁倜生仲雅仲雅六子髙向<lb/>
喬商扄尚髙任屯田員外郎累贈至成國公妻黄氏封<lb/>
<pb n="KR4h0116_WYG_041-31b"/>
成國太夫人始徙居呉下諸弟子若孫俱隨寓焉稱為<lb/>
平江六房尚生五子棨閱䇿建柔建任大理寺丞生子<lb/>
升任兵部侍郎柔任刑部尚書生子茂先太常寺卿贈<lb/>
紫金光禄大夫升生五子長真卿通直郎任江隂司法<lb/>
七傳而至髙祖茂山曾祖誠山祖清隠父貴和俱質直<lb/>
以善聞祖母范氏文正公世孫日莊女母趙氏長洲著<lb/>
姓士安女皆有善行比吾生未期父因通易書曉卜筮<lb/>
遵朝命五從中貴使西海諸夷邦一往返輒五年幸無<lb/>
<pb n="KR4h0116_WYG_041-32a"/>
恙論者謂積善之報吾六嵗游鄉校頼祖母朝夕訓讀<lb/>
啟䝉等書及長遵奉教誡益勉於學年二十授徒邑中<lb/>
見知於令尹吳公復延教諸子重加禮貌後葉公錫以<lb/>
庶吉士出宰邑荷不鄙建立義學以禮幣招我典教又<lb/>
舉為境内儒士名載須知冊景泰五年朝廷遣使纂修<lb/>
誌書郡侯汪公滸以書敦請獲預紀述平昔守分不矜<lb/>
持不忮求不輕造公門取辱學吟吟以自適情素不為<lb/>
謔浪誚人語飲酒醉而愈謹人不見有落魄態與妹擇<lb/>
<pb n="KR4h0116_WYG_041-32b"/>
配得宣聖五十八代孫孔鏞字韶文時為長洲庠生家<lb/>
甚窘苦志讀書見其器識有用於世遂以妹嫁之後韶<lb/>
文膺鄉薦登進士厯任都御史巡撫貴州復轉工部侍<lb/>
郎譽望甚隆惜吾妹早世鄉族皆稱吾知人與弟士明<lb/>
友愛頗篤成化戊戌子符由進士授廣東道監察御史<lb/>
荷聖朝推㤙封吾如其官妻夏氏封孺人又蒙㤙例分<lb/>
俸養親拜命以来慚無報補及追思吾親俱逝而不得<lb/>
奉養曷勝感懐烏乎自福清始祖相傳至我一十九代<lb/>
<pb n="KR4h0116_WYG_041-33a"/>
中孫顯晦不常顧予菲薄守已安分幸不流於庸人之<lb/>
歸雖未獲禄仕而教子成人効用於時封為御史優游<lb/>
林下叨與鄉飲為僎為賔幾三十年俯仰亦無愧矣死<lb/>
何恨哉子男二長即符以御史九載厯陞廣西按察使<lb/>
以公事今為南雄知府娶范氏封孺人次節鄉貢娶王<lb/>
氏女一淑賢嫁儒士劉潮孫男六原震原復原益原升<lb/>
原泰原鼎女四俱適名門曾孫男一女一吾生於永樂<lb/>
甲午十一月十五日今年八十一祖塋在長洲髙景山<lb/>
<pb n="KR4h0116_WYG_041-33b"/>
之原不揣預書平日之梗槩而自為之銘不知卒扵何<lb/>
年月日享年幾嵗臨終二子為我書之銘曰<lb/>
効乎才也道未明効乎徳也行無成守身素志安分真<lb/>
情老而叨封以沐㤙榮遂吾身後之計永歸妥扵先塋<lb/>
𢎞治七年十一月初吉撰<lb/>
　先考府君自撰墓志銘後不幸於𢎞治九年六月十<lb/>
　七日辭世享年八十三嵗卜本年十一月十三日安<lb/>
　厝不肖等奉遺命謹書刻扵石烏乎痛哉孤哀男符<lb/>
<pb n="KR4h0116_WYG_041-34a"/>
　節泣血拜識<lb/>
　林君昌墓在髙景山<lb/>
　　　資徳大夫正治上卿南京刑部尚書劉公行狀<lb/>
　　　　　　　　　　　　　　　　文徵明<lb/>
公姓劉氏諱纓字與清號鐡柯其先清江人裔出宋集<lb/>
賢學士原父其後有諱持矩者仕元為江西行省都事<lb/>
因徙家新淦之橋埠灘遂為新淦人國朝江西内附持<lb/>
矩之子雲芳以尺籍徙𨽻蘇州衛雲芳子廸吉廸吉二<lb/>
<pb n="KR4h0116_WYG_041-34b"/>
子次曰謙海讀書有行義代兄戍吳遂留居吳中公之<lb/>
大父也父曰中正娶張氏以正統七年壬戌八月五日<lb/>
生公於呉城鳳凰里磥砢英特資復穎異少從鄉先生<lb/>
賀復菴學先生亟稱之既而受易於夏璿先生精研淬<lb/>
礪不拘拘扵師說而剽刺涉獵卓見端緒為文操札疾<lb/>
書未嘗致思視他人追琢衍繹方事竚擬而公數百言<lb/>
已就所作明暢英發以儒士再試不利乃入縣學為弟<lb/>
子員成化辛夘中應天鄉試戊戌中禮部試廷試賜同<lb/>
<pb n="KR4h0116_WYG_041-35a"/>
進士出身已亥授湖廣武陵知縣武陵為常徳輔邑地<lb/>
大而繁公少多更涉習知民隠至扵胥史乾没夤緣請<lb/>
屬之情咸悉其故故視事之始展采錯事無不當允縣<lb/>
多隙地民惰不知溉種又貧什器多不備公處業振贍<lb/>
務盡民利由是民知力本嵗亦比登先是有長賦者亡<lb/>
粟若干石郡坐以侵官帑法死執不從當以亡失既而<lb/>
獄上上官閱其牘曰此良法家也卒從所擬明年庚子<lb/>
母張夫人卒公即日解官持服服闋改知山東兖州之<lb/>
<pb n="KR4h0116_WYG_041-35b"/>
滕縣縣小而僻素多盜荐被荒歉椎埋狼籍更數政益<lb/>
敝不治又其俗狠鬬嚚訟公鈎摭精敏刄迎節解剖析<lb/>
明暢而軌道要束皆中肯綮一時莫不驚服向化盜亦<lb/>
衰止藩臬使者皆稱其能尤為司徒許公進所知丙午<lb/>
召入為河南道監察御史徼巡東城兼督視京倉不事<lb/>
摘抉而繩軌攸當宄弊罔匿戊申孝宗皇帝登極改元<lb/>
𢎞治公多所論奏皆隨事救正達於大體是嵗奉命按<lb/>
福建嘗閱沙縣囚有鄧釗者坐謀殺父繫獄同時麻冕<lb/>
<pb n="KR4h0116_WYG_041-36a"/>
張成富皆坐死公視其所荷校皆新翻閱牘詞多支贅<lb/>
且事發無主名而牘尾云云類隠語曰豈投匿名書成<lb/>
獄邪悉索前後訟牒果得匿名書於吏廨故牘中盖釗<lb/>
父以負貸自刎其姑之夫陳富利釗産欲奪之故為此<lb/>
陷之以冕等其所親昵併及焉前時有司實傅致成獄<lb/>
其後讞者不欲更異又惡骩法故首鼠其事公既閱實<lb/>
即破械釋之一時稱為神明莆田民有隨母出嫁者刲<lb/>
股療繼父疾有司以孝聞公判曰棄本姓而冒他姓義<lb/>
<pb n="KR4h0116_WYG_041-36b"/>
已不明虧父體以濟父讐孝則安在衆服其明識時海<lb/>
外諸番入貢者多挾贋貨貿市於閩監舶者利其賄不<lb/>
禁或不時得賄即忿鬬成隙公謂此非来逺之道且傷<lb/>
國體即下令絶不許通至今以為法庚戌還朝十一月<lb/>
滿三載考最給敕命進階文林郎推㤙贈考宗政文林<lb/>
郎河南道監察御史妣張氏孺人辛亥再奉命按廣東<lb/>
廣並海有别渚曰澳番舶交易之地地有珠市世其業<lb/>
者十人豪民張政者先竄名畨舶商海外諸國致番貨<lb/>
<pb n="KR4h0116_WYG_041-37a"/>
直數十萬夤結中人監舶者假以公牒得捕盜海上憑<lb/>
藉聲勢張甚因欲漁奪十人者之業不得悉誣十人者<lb/>
為盜捕置獄中七人瘐死餘三人當論決公讞得其情<lb/>
並釋三人抵政死指揮倪鳳亦以捕盜椎剽海上忮害<lb/>
尤甚顧鳳隂狡多養死士自衛急之恐變乃以計擒得<lb/>
之竟致之法鎮守中官上言各堡俘獲㓜男寄養軍中<lb/>
宜從宫刑以給内用而實無其人比詔取之則旋買良<lb/>
人子腐以充數腐且三百人而斃者十五所須尚千人<lb/>
<pb n="KR4h0116_WYG_041-37b"/>
方買之海人公聞急渡海抵瓊崖諸屬覈實馳還則所<lb/>
司部五百人方艤舟徳慶公亟下守巡官騐非俘獲即<lb/>
日散遣於是其家人感㤙咸謂曰劉公實生汝汝復有<lb/>
嗣宜以劉姓姓之癸丑還朝十月再滿考留掌本道事<lb/>
時外戚驕蹇結聨中官用事縱横亂政公率同官上疏<lb/>
極言言侵中官中官故激怒上逮繫詔獄罪且不測卒<lb/>
頼上仁明笞而不問公前後兩按大省劾罷不職官省<lb/>
使郡縣守吏而下十有六人誅舞文者百三十餘人平<lb/>
<pb n="KR4h0116_WYG_041-38a"/>
反斬絞罪百二十有三人兩侍經筵統署十一道印事<lb/>
皆集辦丙辰滿九載陞太僕寺少卿時馬政廢弛圉人<lb/>
多肆侵漁馬耗不孳又私相盜鬻遇裱印率滌去舊文<lb/>
更入充數公立法辨審弊為之清又探稽孳畜利病得<lb/>
二十事條列以聞從之已未考滿給誥命進階中憲大<lb/>
夫推㤙加贈考中憲大夫太僕寺少卿妣恭人庚申拜<lb/>
都察院右僉都御史巡撫四川縂督粮儲兼理松潘軍<lb/>
務錫璽書以行蜀去京師萬里而松潘又在荒外濵於<lb/>
<pb n="KR4h0116_WYG_041-38b"/>
諸夷棧道險絶氐獠出没為患撫鎮大臣多不親履其<lb/>
地緩急惟事調遣或控馭失所往往僨敗公曰我為大<lb/>
臣出鎮萬里可自逸以委勞於人邪且吾奉命督理軍<lb/>
務不厯其地何以知其要害險塞以得其事情乃乗竹<lb/>
兠渡繩橋徧行諸砦廣布耳目以求其事端盖諸邊戍<lb/>
守城堡俱在夷中夷人與吾人連結無事則邀勝取功<lb/>
事急則買和滅跡其事在夷者十三在吾者十七公為<lb/>
科條禁誡誕章敷化事以敉寧又有所謂賞畨者凡官<lb/>
<pb n="KR4h0116_WYG_041-39a"/>
府行邊恐夷人出擾有司先事置綵幣牛酒於路以賄<lb/>
之謂之買路公嚴加禁戢官軍奉要束惟謹由是公行<lb/>
邊軍夷帖息莫敢動在蜀甫一年屬子儆卒悲傷成疾<lb/>
上疏乞歸詔予告暫還病痊起用仍給傳以歸壬戌抵<lb/>
家越三年乙丑御史龔元上言劉某舊撫四川老成練<lb/>
諳恊於民夷年力未衰不應閒廢㑹四川缺撫臣吏部<lb/>
即奏起之有詔仍以僉都御史巡撫四川兼理如故再<lb/>
錫璽書以行㑹松荗叠溪木匠兒諸番夷嘯聚醜類連<lb/>
<pb n="KR4h0116_WYG_041-39b"/>
兵剽刦鑿城燒棧勢甚猖獗公親駐境上相機設䇿㑹<lb/>
諸路兵討之衝擊疏捕轉戰折北諸夷懼讋悉投兵羅<lb/>
拜願獻甲馬贖罪列柯空龍諸砦爭斬賊首以降凡降<lb/>
二十餘砦前後俘斬千餘人捷聞降詔奬諭賜白金五<lb/>
十兩文綺二襲横梁麻嗒三哨嘴諸河道逼阽諸夷每<lb/>
餉運輒為邀刼而衛士通畨往往啟釁蒲江闗堡久已<lb/>
頽廢列柯諸番往来結納肆為剽掠一時邊患往往坐<lb/>
此公並議復之仍議各立分司設官守之自是迄公去<lb/>
<pb n="KR4h0116_WYG_041-40a"/>
邊境不擾正徳丁夘再滿考進階中議大夫勲贊治尹<lb/>
時有詔裁革巡撫大臣凡十有一人公得㫖還朝尋奉璽<lb/>
書巡撫湖廣兼贊理軍務先是公在蜀以䕫峽水勢湍<lb/>
急嵗嘗汜溢覆舟傍有小徑盜出沒其間商旅不敢行<lb/>
嵗歉假貨湖陜大費轉輸議自䕫抵荆闢為大道公私<lb/>
便利至是御史王瑾以聞時逆瑾方用事恨公不先聞<lb/>
矯詔逮公下獄公上章自理㑹廷臣亦交章論救得釋<lb/>
仍赴湖廣荆王奏蘄州守余忠擅用兵仗刻減禄米欺<lb/>
<pb n="KR4h0116_WYG_041-40b"/>
侮宗室諸不法論死詔公㑹三法司勘問公為奏辨得<lb/>
末減戊辰二月陞南京大理寺卿六月召為兵部右侍<lb/>
郎初崇明盜起江南諸郡繹騷時承平日久兵衛耗減<lb/>
殘卒莫能支所在募民兵應敵號義勇軍有司上其數<lb/>
請如官軍給餉公不可曰往時王都御史借闗隴民兵<lb/>
討洞蠻從便宜月給米人三斗後皆籍為軍至今遺患<lb/>
於民國家軍餉豈宜輕議事遂寢明年已已年六十有<lb/>
八上疏乞㤙休致有詔不允尋給誥命進階通議大夫<lb/>
<pb n="KR4h0116_WYG_041-41a"/>
推㤙贈公祖考謙海加贈考宗政皆通議大夫兵部右<lb/>
侍郎祖妣某妣張氏皆贈淑人庚午陞南京刑部尚書<lb/>
豪猾非法殺人欲行賍丐免費且鉅萬顧公不可入因<lb/>
公所知乗間言之公不可竟按殺之公素練於事尤長<lb/>
於法比然不為深文巧詆遇獄有疑率下屬吏再三讞<lb/>
必無生理然後付法至於悖謾渫惡必盡法無貸故所<lb/>
屬咸軌法不敢骩濫奸宄屏息辛未兩宫慶禮成覃㤙<lb/>
給誥命進階資政大夫加贈祖考考皆資政大夫刑部<lb/>
<pb n="KR4h0116_WYG_041-41b"/>
尚書祖妣妣皆夫人是嵗公年七十再上疏乞休不允<lb/>
越明年癸酉尚書滿三載三月赴部考績有㫖令復職<lb/>
五月上疏再乞休致有㫖卿才識老成精力尚健宜照<lb/>
舊辦事不允所辭六月再疏自陳老疾乞休以全晚節<lb/>
有㫖卿敭厯中外多効賢勞近疏乞休已有㫖不允宜<lb/>
照舊用心辦事八月還次揚州再申前請因遂歸家待<lb/>
命有㫖卿累疏乞休已有㫖勉留不必再辭十月又連<lb/>
上疏始得請仍詔給月俸給輿皂以示優寵越十年壬<lb/>
<pb n="KR4h0116_WYG_041-42a"/>
午今上入正大統改元嘉靖公年八十有一㑹兩宫尊<lb/>
禮成覃恩進階資徳大夫正治上卿命有司具綵幣羊<lb/>
酒存問明年癸未以疾卒訃聞命有司致祭工部營葬<lb/>
事如制公為人亢爽疏雋明燭事機而嫺於吏政又精<lb/>
明强幹事多迎解然其中有定識雖事出悤遽而銖黍<lb/>
分齊較若畫一彼沉思深處者或不及也故其翕張變<lb/>
化人莫能測而情法不悖所至威愛並立而能飾之以<lb/>
文在蜀大修學校尤敦行義飾祠祀唐西川節度使崔<lb/>
<pb n="KR4h0116_WYG_041-42b"/>
光逺散騎常侍髙適經畧使李徳裕宋知益州張詠修<lb/>
復他名賢祠墓尤多連按閩廣皆值鄉試為監臨官精<lb/>
擇典校尤嚴閑衛而不苛瑣惟詳於檢閱不令有遺在<lb/>
廣嘗親閲落巻得一士以為奇列之首選榜出咸謂得<lb/>
人今翰林侍講湛若水也其他推賢舉能化服道利無<lb/>
所不用其至故侍郎海陵儲公巏稱公經世之務謀國<lb/>
之利往往在刑章訟牒外其為尹如侯覧為御史如唐<lb/>
介其撫湖蜀文教如文翁水利如李冰鎮静如張詠一<lb/>
<pb n="KR4h0116_WYG_041-43a"/>
時以為實録云公長身玉立鬚睂疎秀而舉止軒掲辭<lb/>
吐琅然見者竦企晚嵗家居益事燕整客至未嘗不見<lb/>
雖盛暑未嘗不冠吉凶慶弔未嘗不行四方書疏皆手<lb/>
自裁答不少遺忘尤篤於故舊或在患難必竭力拯之<lb/>
雖犯謗不惜至人有過則多面折之雖貴顯當路無所<lb/>
諱避以故人有讒之者然卒不能没其善之衆也素性<lb/>
儉質既鼎貴非祭祀賔客食不重味尤寡嗜慾故晚嵗<lb/>
神觀不衰對舉舊事如引繩貫珠纚纚不能休年八十<lb/>
<pb n="KR4h0116_WYG_041-43b"/>
餘篝燈作蠅頭字精楷不異壯嵗屬纊之前一日猶對<lb/>
客談洽無所苦抵暮與家人燕語如常明日覺體中不<lb/>
佳稍就枕却藥夜半起坐呼水盥靧及旦奄然而逝實<lb/>
三月十有六日也年八十二公任中外四十餘年積階<lb/>
自文林郎九轉為資徳大夫正治上卿配李氏積封自<lb/>
孺人至夫人生子男一人即儆嘗為縣學生文學行義<lb/>
人謂稱家不幸早卒娶諸氏亦卒女三人長適大理丞<lb/>
仰宗泰之孫灝次適福建僉事杜子開之子恕次適都<lb/>
<pb n="KR4h0116_WYG_041-44a"/>
御史王思徳之子東孫男一人遺以公䕃補國子生女<lb/>
二適張幕林文申曾孫男二人喬祖同祖女一人葬以<lb/>
卒之明年甲申某月某日墓在呉縣羊膓嶺之原徵明<lb/>
先君温州與公同里居既仕同朝相好甚宻徵明以契<lb/>
家子早辱公教愛及公歸里遂得以晚進厠跡賔階竊<lb/>
念先君既殁老成彫謝殆盡而公獨為鄉邦之重每一<lb/>
瞻對未嘗不興前輩典刑之嘆烏乎而今已矣有如公<lb/>
者可復得邪公之孫遺將乞銘於當代名筆且將列之<lb/>
<pb n="KR4h0116_WYG_041-44b"/>
史官屬為事狀徴明自顧蕪劣安能論次而耳受目矚<lb/>
庶幾不誣云爾謹狀<lb/>
　劉與清先生纓成化中進士授湖廣武陵縣知縣正<lb/>
　徳中歴官至大理寺卿遷南京兵部尚書所在有政<lb/>
　績予告歸里卒於嘉靖癸未文待詔為之墓志銘墓<lb/>
　在羊腸嶺下<lb/>
　　　大明故光禄大夫柱國少傅兼太子太傅户部<lb/>
　　　尚書武英殿大學士致仕贈太傅諡文恪王公<lb/>
<pb n="KR4h0116_WYG_041-45a"/>
　　　墓志銘　　　　　　　　　邵寳<lb/>
嘉靖三年三月十一日少傅王公卒於呉城里第於是<lb/>
公致仕歸十五年矣先是上即位遣行人即其家存問<lb/>
敕有全徳盛名海内推重之語公上謝疏進講學勤政<lb/>
二篇上嘉納焉官一子為中書舍人越三年又遣有司<lb/>
存問㤙禮隆重時方仰之至是訃聞上為輟視朝一日<lb/>
賜賻米及布命諭祭者九贈太傅諡文恪仍命工部治<lb/>
葬事比葬其子延喆等以其長女壻徐侍讀子容狀屬<lb/>
<pb n="KR4h0116_WYG_041-45b"/>
銘於寳寳以公國元老銘宜館閣大筆且公鄉郡固有<lb/>
作者奚宜至於寳哉延喆曰先公遺命也先公知公深<lb/>
矣寳乃不敢辭公諱鏊字濟之姓王氏别號守溪晚更<lb/>
拙叟學者稱為震澤先生其先自汴扈宋南渡諱百八<lb/>
者始家呉之洞庭山曾祖伯英祖惟道考朝用光化知<lb/>
縣皆以公貴贈如公官曾祖妣陸氏祖妣葉氏妣葉氏<lb/>
皆一品夫人公自幼穎悟不凡年十六隨父在國學始<lb/>
課舉業落筆過人有傳其論䇿於文莊葉公公大奇之<lb/>
<pb n="KR4h0116_WYG_041-46a"/>
曰此子他日忠肅乎忠肅鹽山公諡也公與同姓且嫌<lb/>
名故稱之於是聲名動京師有屈年與行引為友如奚<lb/>
元啟者居二年歸游呉庠凡考必居首陳提學天台先<lb/>
生尤以天下士期之甲午試應天第一主司謂安得東<lb/>
坡復出至全錄其論䇿不易一字乙未㑹試第一廷對<lb/>
䇿入衆擬第一執政有忌其言直而抑之者諉曰文太<lb/>
長難讀也冢宰尹公讀之遂寘第一甲第三初授翰林<lb/>
編修九載陞侍講孝宗初開經筵充展書官憲宗實録<lb/>
<pb n="KR4h0116_WYG_041-46b"/>
成陞右諭徳用徐文靖公薦為侍講學士尋進日講以<lb/>
宫寮選兼左諭徳尋陞少詹事兼侍讀學士擢吏部侍<lb/>
郎丁外艱去終喪復任命兼國史副縂裁繼命以其官<lb/>
兼翰林學士入閣典機務進户部尚書文淵閣大學士<lb/>
國史縂裁同知經筵事再進今官勲柱國階光禄大夫<lb/>
致仕公在翰林益肆力於學閉門讀書避逺權勢如恐<lb/>
不及士子請業者逺近踵至惟中貴弟姪皆絶之在經<lb/>
筵雅志啟沃每講至天理人欲之際及君子小人之用<lb/>
<pb n="KR4h0116_WYG_041-47a"/>
舍必詳必懇上方春出逰後苑左右諌不聽公講無逸<lb/>
至文王不敢盤於逰田反覆規諫上悚聽為之罷逰仍<lb/>
傳飭内侍廣今日講官意指爾爾好為之云云東宫將<lb/>
出閤司馬鈞陽馬公疏請選正人以端國本詔㑹議至<lb/>
公名同聲曰此真其人遂以為首吏部闕侍郎侍郎韓<lb/>
公攝部事以公與壽寧有故交既貴而能逺之其正可<lb/>
敬也首薦而用之在吏部抑躁奬恬清簡得體㑹有邊<lb/>
警上籌邊八事議論激切侵權倖始雖尼之後多施用<lb/>
<pb n="KR4h0116_WYG_041-47b"/>
大學士餘姚謝公以災異求退舉公與吳文定自代時<lb/>
論稱允武宗諒隂時公恊韓司徒將帥諸文武大臣伏<lb/>
闕請誅内侍導荒逰者永成等八人以除亂本疏首當<lb/>
屬冢宰焦公焦辭乃屬韓疏入上大驚怒欲庇八人内<lb/>
閣持不可俄有㫖召公等至左順門中官傳諭甚厲衆<lb/>
相視莫敢發言司禮榮乃曰上言卿等所言罷宴樂勤<lb/>
政事皆當從之惟八人者不可去公曰八人不去亂本<lb/>
何由而除天下何由而治且今日之舉果何為乎侃侃<lb/>
<pb n="KR4h0116_WYG_041-48a"/>
不屈韓亦危言繼之榮等語塞為慰言而罷國論倚以<lb/>
為重既而八人者乞憐於上歸咎岳一人斥之南京尋<lb/>
用八人分布要路瑾入柄司禮而内閣劉謝二公皆去<lb/>
詔補其缺衆推焦公及公公雖以前言見忌然重違公<lb/>
議遂俱入閣時李文正公尚辭疾不出焦公每事推公<lb/>
上見公班尚書後因進公户部尚書文淵閣大學士公<lb/>
以資淺辭不許未幾賜蠎衣玉帶公聞尚寳崔璿郎中<lb/>
張瑋副使姚祥以㣲眚被枷瀕死亟言於瑾曰士夫可<lb/>
<pb n="KR4h0116_WYG_041-48b"/>
殺不可辱今既辱之又殺之吾亦何顔而復立於此由<lb/>
是三人者皆得釋韓公雖逐瑾銜未已必欲置之死無<lb/>
敢言者公言韓清徳粹行海内所知今無故加罪恐不<lb/>
能服人不聴會廷中得匿名書斥瑾罪惡瑾意稍戢韓<lb/>
得紓焉亦以公前言故先是應詔舉經明行修六七輩<lb/>
有餘姚人者瑾欲因是逮謝公并及劉公公與文正公<lb/>
力救乃已司馬華容劉公被逮將坐以激變土官岑氏<lb/>
罪死公曰岑不卒叛何變之激劉得減死或言都憲石<lb/>
<pb n="KR4h0116_WYG_041-49a"/>
淙楊公在陜西築墻太勞費瑾信之屢以為言公曰今<lb/>
安得文學政事作人有功如楊某者為國修邊奈何罪<lb/>
之廢后吳氏之喪將秘不發公不可瑾曰何以成服公<lb/>
曰雖然葬不可茍也景泰汪妃薨於時帝疑其禮曰妃<lb/>
廢不以罪當追復故號葬以妃祭以后皆從之時中外<lb/>
權悉歸瑾公初開誠與之言間亦見聽及焦事媕阿議<lb/>
乃不合瑾益狂悖横厲禍流搢紳公救之不能得蹙然<lb/>
見顔面瑾望見之曰王先生居髙位何乃爾耶公再疏<lb/>
<pb n="KR4h0116_WYG_041-49b"/>
求去甚情而懇或以公咈瑾意虞有奇禍公曰吾自省<lb/>
無咎何畏彼哉瑾使邏者詗公以公絶䞇幣報瑾笑曰<lb/>
過矣於是公疏至三上許焉賜璽書乗傳以歸嵗夫月<lb/>
米具給當時以為異數云公立朝三十餘年㢘正守道<lb/>
恒如一日史館諤諤有所可否不少徇縂裁意經筵之<lb/>
進以不及執政門故遲之然公望重終不能抑也主考<lb/>
南畿知有典法不知權勢絶闗節蔑震撼隠然為吾黨<lb/>
重先後㑹試再為同考主考尤稱公嚴能得人教諸庶<lb/>
<pb n="KR4h0116_WYG_041-50a"/>
吉士不惟其業亦惟身率以道稱能成人論者擬諸泰<lb/>
山喬嶽盖坐鎮之功大矣而東山之望晚繫天下尤重<lb/>
惇叙慎修持身持家表裏周浹讀書著文樂以忘老雖<lb/>
士夫博雅清玩一不屑意人莫敢干以私者公稟少怯<lb/>
臨事接物或不能無動於心偶讀程子明理治懼克已<lb/>
治怒二言箴以警焉及涵養既久進講奏對從容詳雅<lb/>
得告君之體觀公之誠者未嘗不三嘆於斯其為文先<lb/>
愛三蘇才思川涌援筆如不能止既自超蜕力追古作<lb/>
<pb n="KR4h0116_WYG_041-50b"/>
自昌黎上遡秦漢駸駸乎幾矣論起衰者歸之嘗言吾<lb/>
文得法於孟子君子曰信雄而辨鬯而雅晚精理學論<lb/>
辨多古人未發詩蕭散清逸有王岑風格書法清勁自<lb/>
成得晉唐筆意所著有震澤集震澤篇震澤長語紀聞<lb/>
各若干巻公卒時距其生景泰七年八月十七日壽七<lb/>
十五配吳氏繼張氏俱贈一品夫人子男四長即延喆<lb/>
中書舍人次延素南京中軍都督府都事次延陵郡庠<lb/>
生次延昭女五長歸侍讀子容名縉次歸貴州都司都<lb/>
<pb n="KR4h0116_WYG_041-51a"/>
事朱希召次歸庠生邵鑾俱先卒次歸中書舍人靳懋<lb/>
仁其季受庠生嚴濡聘孫男三女二墓在東洞庭梁家<lb/>
山之原葬之日為明年乙酉正月一日庚申銘曰<lb/>
明至中葉道與時升君子觀國人焉是徵我求其人憲<lb/>
孝之世偉哉王公植我元氣公有忠義文章以宣成化<lb/>
制䇿𢎞治經筵在正徳初少宰入轉彼宄濟奸公心獨<lb/>
苦先是伏闕偕二三臣請劍未許徇國以身公如砥柱<lb/>
百撼靡動平生二箴况也自誦豈無加秩少傅尚書奭<lb/>
<pb n="KR4h0116_WYG_041-51b"/>
裕未足伊任其餘時方倚公公去則亟僉曰貞哉亦有<lb/>
殊錫公在廟堂鼎實棟隆公在山林斗掲岳崇公既老<lb/>
矣猶望其起公既壽矣而祝未已震澤萬頃莫釐千尋<lb/>
英靈還止山高水深<lb/>
　王鏊相國墓在東洞庭梁家山<lb/>
　<lb/>
　<lb/>
　吳都文粹續集巻四十一<lb/>
</p>
<p>
</p>
  </div>
<div>
                <head>呉都文粹續集巻四十二</head>
    <p>
<pb n="KR4h0116_WYG_042-1a"/>
欽定四庫全書<lb/>
　呉都文粹續集巻四十二　　明　錢榖　撰<lb/>
　　墳墓<lb/>
　　　大明山西等處承宣布政使司右叅政祝公墓<lb/>
　　　志銘　　　　　　　　　　李應禎<lb/>
國家文治百餘年士大夫進而建功業於朝廷足以震<lb/>
耀當時顯著後世其退而田里亦足以咏歌聖化表儀<lb/>
後學以予所見鄉郡先輩尚多其人二十年來凋落殆<lb/>
<pb n="KR4h0116_WYG_042-1b"/>
盡幸而有侗軒祝公在今復已矣惜哉公諱顥字惟清<lb/>
始以進士授行在刑科給事中即取天下事入思慮所<lb/>
建白先大體而畧細故嘗被㫖巡察在京寺觀毀諸無<lb/>
賜額者有青龍寺甚壯麗主僧稱受密㫖所建不聽奏<lb/>
毀之駙馬都尉石璟持節封荆王妃命公為副居母喪<lb/>
詔奪情起復不行服闋復前職尋陞山西布政司左叅<lb/>
議兼督粮儲時經餘寇大擾公私無積而盜賊嘯聚人<lb/>
相食公晝夜規畫民困以紓暨考滿倉廩有數年之儲<lb/>
<pb n="KR4h0116_WYG_042-2a"/>
賜誥命進階朝請大夫贊治少尹陞本司右叅政公在<lb/>
晉久諳其俗故治民養士興禮舉義益究厥施初曲陽<lb/>
臨汾二學聖賢像設猶襲元制公即更正之具文釋奠<lb/>
以謝不䖍洪銅縣有臯陶墓墓旁有祠且隘敝其地里<lb/>
傳舍一稱以神號無所諱乃命封植其墓重建祠屋扁<lb/>
曰有虞士師之廟凡觸神諱者一切禁止之澤州舊有<lb/>
祠祀明道先生公為新之以伊川先生及元陵川先生<lb/>
郝經配又作二賢祠於聞喜縣學祀唐裴晉公度宋趙<lb/>
<pb n="KR4h0116_WYG_042-2b"/>
忠簡公鼎其於學校尤諄諄然常舉教人與治人不同<lb/>
貴在隨材成就若強其所難能適以害之故分别具有<lb/>
科等又以師儒俸入微薄鮮不規求非分致玷名教加<lb/>
激厲焉晉地邊要故所在畜芻茭鄉寧蒲縣介居深山<lb/>
中逺水無為得草其所輸與諸大縣等而平陽乃露積<lb/>
久朽腐莫校遂移咨户部止二縣之役他所須使於平<lb/>
陽運之人以為便公於刑罰明慎而矜恤之意藹然汾<lb/>
州妖人作亂公聞變戒守禦嚴備毋輕動自戎服馳赴<lb/>
<pb n="KR4h0116_WYG_042-3a"/>
之至則賊就擒凡十六人而扳援者逮千餘人三司皆<lb/>
以逆黨故莫敢出公曰千人同謀何不待聚而遽發邪<lb/>
吾等既不輯奸於平時又乘亂殺善良重得罪矣奏釋<lb/>
之嘗監決崞縣囚七人二人臨刑獨嗟嘆公急止之囚<lb/>
曰吾罪不當死向來官人惡對囚徒醜穢動加搒掠求<lb/>
死不可得焉求辯今公仁人也反復加問所以感恩銜<lb/>
寃而發此嘆也公語御史須更審不從公曰朝廷所以<lb/>
命某監決者豈以左右乏聽命者邪正欲參伍斟酌不<lb/>
<pb n="KR4h0116_WYG_042-3b"/>
至刑濫耳今聞其寃而不之省是二人之首斷於吾二<lb/>
人之手矣為吏當如是邪卒辨出之公吏學甚精律令<lb/>
條例各有據依疑獄滯囚立能剖決按行州縣於長吏<lb/>
獨加之意廉其才具勤慎者異其禮貌以愧其餘道路<lb/>
車馬之間遇田夫野老必駐旌訪問亹亹不倦人皆謂<lb/>
公之為治文而知體者如此公再一報政而年且逾六<lb/>
十矣遂謝其事以歸於是時呉中士林宿學與夫宦遊<lb/>
而休者累數十輩暇則尋山問水擇勝而遊公於其間<lb/>
<pb n="KR4h0116_WYG_042-4a"/>
廣顙修髯眉宇精采而又善於言論出經入傳指事摘<lb/>
實貫串抑揚聞者聳聽間或發為嘲笑縁文反意動成<lb/>
雅謔其文章以縟麗自憙詩亦典贍有思致字愛作行<lb/>
草逺近求者一皆應之無倦容蓋其風流文雅最為人<lb/>
所慕愛而與人言則皆孝弟忠信檢身接物之事平居<lb/>
動止有常所御器物雖微不茍費聰明強健老而不衰<lb/>
成化癸卯十二月戊子卒臨終語其孫曰死生之理吾<lb/>
自了然爾等毋得過哀喪葬之具勿事虚文可為孝矣<lb/>
<pb n="KR4h0116_WYG_042-4b"/>
享年七十有九公之先雲間人有秀岩者元海道都漕<lb/>
運萬户府經歴平江路摠管占籍長洲摠管以下四世<lb/>
皆不仕曰九鼎曰子濳曰景章曰煥文公之高曽祖考<lb/>
也煥文贈朝請大夫山西布政司左叅議母王氏贈恭<lb/>
人配錢氏封恭人蘇學教授孟書之弟之子初孟書竒<lb/>
公妻之錢氏無後卒主其祀子男一人曰瓛先五月而<lb/>
卒女三人長適劉溱次鴻臚寺序班湯瑄次趙淳孫曰<lb/>
允明郡學生員女二曽孫男女各一允明將以明年三<lb/>
<pb n="KR4h0116_WYG_042-5a"/>
月十有九日奉公葬於吳縣之橫山屬應禎為之銘應<lb/>
禎晩進且不文念嘗辱公教頗知公進退履歴之槩遂<lb/>
不敢辭公嘗自言吾平生不妄笞殺一人迹公所行知<lb/>
公所存厚矣宜其享有福壽功名始終豈獨其文雅可<lb/>
尚而已哉銘曰<lb/>
粤惟祝宗受氏以官閩括信歙為族實繁長洲之祝肇<lb/>
迹松江摠管而下乃發乎公公奮高科谹谹厥聲遂登<lb/>
侍從給事内庭允惟出納職思贊襄金册玉節使命有<lb/>
<pb n="KR4h0116_WYG_042-5b"/>
光帝心簡注踐兹方岳不矜不驕執事愈恪民有飢饉<lb/>
待公食之民有重役待公庇之妖人作亂玉石不分公<lb/>
出一言卒免于焚執德不回當事必競垂死之囚為之<lb/>
請命曰禮曰義風化攸關彼俗不知視如等閒祠祀煌<lb/>
煌衿佩鏘鏘弦歌洋洋公教不忘公雖未耄公則知止<lb/>
曰予歸哉呉門之里老成曰嘻吾今得朋媚學小子考<lb/>
德是凴公氣軒軒公論誾誾邦之耆俊孰居公前壽則<lb/>
孔高福亦多有翛然告終何德之厚活千人者古謂必<lb/>
<pb n="KR4h0116_WYG_042-6a"/>
興尚敷遺休大啟厥承<lb/>
　　　承直郎應天府通判祝先生墓志銘<lb/>
　　　　　　　　　　　　　　　　陸粲<lb/>
先生諱允明字希哲蘇之長洲人也其先出古太祝以<lb/>
官氏或曰黃帝之後封於祝以國氏云七世祖碧山勝<lb/>
國時由松江來守郡後卒官一子留蘇遂為蘇人祖顥<lb/>
皇明正統已未進士終山西布政司右叅政父瓛娶太<lb/>
學士武功伯徐公女實先生所自出先生少穎敏五歲<lb/>
<pb n="KR4h0116_WYG_042-6b"/>
作徑尺字讀書一目數行下九歲能詩有竒語既天賦<lb/>
殊特加内外二祖咸當代魁儒目染耳濡不離典訓稍<lb/>
長遂貫綜羣籍自天官地理釋老方伎稗官襍家皆通<lb/>
其説掇其英華舒發為文崇深鉅麗橫縱開合茹涵古<lb/>
今無所不有或當廣坐談笑雜遝援毫疾書思若泉湧<lb/>
一時名聲大譟歲壬子舉於鄉故相王文恪公主試事<lb/>
手其卷不置曰必祝某也果然文恪益自喜曰吾不謬<lb/>
知人自是連試禮部不第當道竒其才㑹修史將名薦<lb/>
<pb n="KR4h0116_WYG_042-7a"/>
之弗果初仕興寧令地介嶺海民尚譁訐惑於禨祥先<lb/>
生示之禮簡進秀異親為講解遂一變其俗羣盜竄處<lb/>
山谷時出焚敓為設方畧一旦捕得三十餘輩邑以無<lb/>
警稍遷通判應大亡何乞歸又五年卒春秋六十有七<lb/>
夫人李氏鄉先生太僕少卿應禎之女子男二長續進<lb/>
士入翰林累遷陜西按察副使次側出幼未名女一嫁<lb/>
潮州府經歴王榖禎孫女三先生簡易高嚝不樂拘檢<lb/>
在衆若無能者然黙而好深湛之思時獨居著書解衣<lb/>
<pb n="KR4h0116_WYG_042-7b"/>
槃礴游心𤣥間賓客過從屨滿户外若弗聞也性善書<lb/>
出入魏晉諸家晚益竒縱或購得之輙藏弆為榮喜奬<lb/>
掖後進終身不言人過其為家未嘗問有無得俸禄及<lb/>
四方餉遺輒召所善客與劇飲歌呼費盡乃已或分與<lb/>
持去不遺一錢故其沒也幾無以斂云先生少有意用<lb/>
世既濩落不試一發於文雖聲實宏振猶非其志也所<lb/>
著祝子通祝子襍罪知蠶衣浮物野記語怪蘇材小纂<lb/>
興寧志江海殱渠記合詩文集為數百卷藏於家陸粲<lb/>
<pb n="KR4h0116_WYG_042-8a"/>
曰斯文之用與天地準由漢氏來纘言之士臻於斯極<lb/>
者亦僅可數已明興百年士猶膠守章句未覩其恢然<lb/>
者也乃憲孝之際始彬彬矣祝先生由諸生起覃精發<lb/>
藻橫逸踔厲超追古昔盛哉若其湛浮自喜龍變不羈大<lb/>
觀逍遥廓然離俗矣語所謂游方之外者非邪先生歿<lb/>
以嘉靖丙戍十有二月二十七日又明年戊子冬閏十<lb/>
月十六日葬橫山丹霞隖太原王寵撰次其事行粲為<lb/>
之銘銘曰<lb/>
<pb n="KR4h0116_WYG_042-8b"/>
維聖有文自天作之其卒敝刓孰振起之猗嗟先生發<lb/>
天之明達聖之經播為球鏞舉世振驚維時弗逢食貧<lb/>
以終獨昌其辭以燭羣䝉橫山之原崇四尺者先生之<lb/>
墳後千百年尚靡有屯<lb/>
　祝顥叅政其孫允明墓俱在橫山<lb/>
　　　南京太僕少卿李公墓志銘　　文林<lb/>
𢎞治癸丑七月九日南京太僕寺少卿長洲李公卒明<lb/>
年甲寅十月六日辛酉葬呉縣薦福山九龍隖之原初<lb/>
<pb n="KR4h0116_WYG_042-9a"/>
公之卒林以太安人病劇弗得往哭與襚既閲月始與<lb/>
友人沈啓南史明古經紀其家事僉謂公平生學問在<lb/>
文章而立朝大節則有奏疏宜輯而傳之檢其書笥不<lb/>
得及訪之故舊家又不得蓋公在官雖多所建白而章<lb/>
疏之傳錄於人者悉已取而焚之而所為詩若文亦不<lb/>
存稿曰亦何足傳也烏乎公之所存豈後生末學所能<lb/>
測哉先是嘗托少宰呉公原博為墓碑比葬猶未至公<lb/>
弟應祥自南京來㑹葬謂葬不可無銘衆以屬林遂不<lb/>
<pb n="KR4h0116_WYG_042-9b"/>
敢辭按公諱應禎字貞伯一名甡其先汴人建炎南渡<lb/>
寓居蘇之長洲遂家焉曽祖仲仁祖士文永樂中士文<lb/>
以名醫薦入太醫院故又居南京考啓明以公貴贈南<lb/>
京兵部員外郎母賀氏贈宜人公以宣德辛丑八月二<lb/>
十一日與應祥同生於南京自少警朗攻舉子業即迥<lb/>
出輩流景泰癸酉以儒士中應天府鄉試第九人禮部<lb/>
㑹試中乙牓不就卒業太學文名日盛時中貴人牛玉<lb/>
用事士爭出門下玉雅聞公欲延致之一日詣太學斥<lb/>
<pb n="KR4h0116_WYG_042-10a"/>
姓名索公公避不與見成化乙酉拜中書舍人故事賜<lb/>
百官燕中書舍人坐給事中御史上頃歲禮部大臣輒<lb/>
易其次公抗草斥其非至再語侵大臣大臣竟持其議<lb/>
既而不樂與同舍之倖進者俱上章乞補教官不許尋<lb/>
召直文華殿時荆襄流民定居既久言者欲逐之公上<lb/>
言宜就撫其衆逐之非便朝廷是其言命有司縣其地<lb/>
壬辰詔寫浮屠書公辭非臣職上章極論其非是忤㫖<lb/>
廷杖之幾死久之罷殿直癸已乞歸省祭始居長洲越<lb/>
<pb n="KR4h0116_WYG_042-10b"/>
四年戊戌陞南京兵部武選司員外郎未任丁繼母陳<lb/>
氏憂服闋改本部車駕司檄督造江廣湖湘馬快船丙<lb/>
午進職方郎中𢎞治戊申改南京尚寶司卿辛亥陞南<lb/>
京太僕寺少卿在太僕甫兩月以賀萬壽聖節詣闕下<lb/>
遂力陳致仕還長洲二年卒年六十有三朝廷遣官諭<lb/>
祭有學優才贍性直行方之語郡守洛陽史公鑑特為<lb/>
營葬事公配王氏教諭貫之女翰林學士景章之孫女<lb/>
封宜人子男二系早卒紹貳室顧氏所出今才五歲聘<lb/>
<pb n="KR4h0116_WYG_042-11a"/>
袁氏女二長適舉人祝允明次適舉人張廷瓛公為人<lb/>
整整精悍辭㫖峻重性剛介遇少不平輒抗無所諱避<lb/>
羣坐中發一語帖帖無有譁者與人交任真而有情家<lb/>
貧恒赴人之急給事中方向忤權倖謫官鬻居以往相<lb/>
顧莫敢售公奮然貸而市之弟應房早卒恒分月所俸<lb/>
育其二孤於其外家上交必嚴辨其人而下交卑賤不<lb/>
求備才與行未顯為廷譽奬掖不少後然接見甚嚴嘗<lb/>
曰前輩自有規度若自降以崇虚讓豈所以教後學邪<lb/>
<pb n="KR4h0116_WYG_042-11b"/>
公故世家早得接諸先達緒餘尤好尋核故實故記憶<lb/>
該博當世罕及為文簡嚴而則詩亦沉着皆不輕以畀<lb/>
人有所敘述亦未始少有假借其書多所師法而自成<lb/>
家小楷健勁絶無姿媚氣習行艸獨步一時而篆籀之<lb/>
妙尤為得古人筆意造次作簡牘皆可傳精識古書畫<lb/>
購搨名賢畫像及金石書刻不厭勤劇歴官三十年家<lb/>
無餘貲死之日惟書數千卷而已嘗修輯蘇州志若干<lb/>
卷藏於家烏乎公以用世之才而仕不究其用年不副<lb/>
<pb n="KR4h0116_WYG_042-12a"/>
其德惜哉林少公十餘歲往來相知逾二十年晚復同<lb/>
官太僕公致政歸林以病告同舟南下由三茅歴張公<lb/>
洞相從甚樂方恃公居呉可以時請益也不謂遂爾謝<lb/>
去遺孤羸然逺近弔者莫不咨嗟流涕少傅宜興徐公<lb/>
自京師遺賻尤厚卹其家而大夫士之稔公者視殮及<lb/>
葬戀戀不忍棄置烏乎豈公有勢與力致之哉銘曰<lb/>
李公之德惟直自持侃侃廷論不怵于威公之文章亦<lb/>
如其行或嚴其辭惟許之慎内錄皇言出署郎曹表章<lb/>
<pb n="KR4h0116_WYG_042-12b"/>
令節以莫不優太僕稍遷在公晚歲回翔唯順復不難<lb/>
退挺然偉人言貌惟宣少也師古老而彌堅孰不自見<lb/>
公滅其跡匪事之迂其見之特國之令人鄉邦之師誰<lb/>
不云亡公緜吾思<lb/>
　李應禎太僕之墓在薦福山九龍隖<lb/>
　　　劉完菴墓志銘　　　　　　　祝顥<lb/>
烏乎人情莫悲于生别而老尤甚古有是言也蓋暮景<lb/>
之人悲感易集于其親知生别且然而况與之永訣者<lb/>
<pb n="KR4h0116_WYG_042-13a"/>
乎則吾于完菴之歿何如其情也顧嘗有詩哭之矣幽<lb/>
堂之石尚忍銘諸然念其諸孤懇懇辭弗獲已乃從錢<lb/>
君允言所述事狀書之公諱珏字廷美姓劉氏高祖山<lb/>
甫曽祖彦英以上家蘇之常熟梅林至其祖希仲號南<lb/>
溪者壻于長洲王氏始占籍為長洲人南溪生啟東號<lb/>
梅庄𢎞毅有謀善繼述闢産廣業延師教子家日裕而<lb/>
聲日起遂長鄉賦為邑望族公之父也母呉氏大行人<lb/>
文華之妹有賢德公自幼秀穎出羣天性孝友父疾晝<lb/>
<pb n="KR4h0116_WYG_042-13b"/>
夜侍左右湯液之奉浣滌之事皆親之母患疽吮之良<lb/>
愈女兄嫁周氏寡孤無依即養于家買田宅居之復為<lb/>
建白旌其門處弟璧尤篤恩義宣德中郡守况伯律辟<lb/>
名家子為從事召之公曰古者儒吏一途無臧否人抱<lb/>
全材隨其任使奚其擇今業詩書游庠校者為儒執刀<lb/>
筆居公署者為吏所入一殊而相去倍蓰吾寧屑就哉<lb/>
乃自上書乞從儒守嘉其志許之遂入邑庠脱畧故習<lb/>
一意于學甫三歲以葩經中鄉試升太學景泰三年除<lb/>
<pb n="KR4h0116_WYG_042-14a"/>
刑部浙江清吏司主事公以刑獄重任盟心自矢以父<lb/>
祖取號之義扁其居曰清白凡夤縁請謁一切謝之莆<lb/>
田丞某督運赴都侵漁不貲事覺就逮當公執訊亟以<lb/>
黃金二百兩託公所親朝士賂之公斥去置丞于法居<lb/>
憂時隣邑無錫令某受賕繫嶽知公與當道好密遣人<lb/>
齎白金五百兩求解公曰若欲雪一已而凂我邪不亟<lb/>
去當執之于官其操行之潔大率如此而周人之急成<lb/>
人之美則不少靳故凡平生所知後進名士有處困約<lb/>
<pb n="KR4h0116_WYG_042-14b"/>
而莫能自振者公皆極力拯之百方周旋務欲其成立<lb/>
因之以躋顯庸者有之其人德與不德于公則未嘗少<lb/>
有德色置之齒頰間君子以是長厚稱焉初朝廷敘公<lb/>
年勞賜敕褒嘉授散官承德郎推封其父如其官母為<lb/>
太安人妻安人鄉里榮之天順間公起服至京陞山西<lb/>
按察司僉事奉敕提督屯田所至振風紀革奸弊羣衞<lb/>
敬憚軍民畏愛之然公雖惓惓職務而雅志不忘邱壑<lb/>
因奉表入朝上疏辭任既得請單車南還送者數千歸<lb/>
<pb n="KR4h0116_WYG_042-15a"/>
理舊業以營燕休之所于後圃輦石為山引流種樹築<lb/>
亭其上號小洞庭日與賓客故人相羊其中酒酣賦詩<lb/>
落筆如雨而尤工于畫頗自矜惜得其手蹟者皆為寶<lb/>
玩武功伯徐天泉才高當世少可其意者獨稱與公贈<lb/>
之詩曰劉郎詩高畫亦高當代不獨稱詩豪其見重若<lb/>
此郡邑大夫已下咸敬禮之歲行鄉飲則先書敦請必<lb/>
欲得公與席而詩壇文社搢紳逢掖亦推讓之方期儀<lb/>
刑鄉邦而遽焉告逝成化壬辰二月初八日也距其生<lb/>
<pb n="KR4h0116_WYG_042-15b"/>
永樂庚寅正月十三日得年六十有三配高氏子男三<lb/>
正直高所出中貳室顧出皆娶名族孫男七傳傅保侃<lb/>
伸似餘未名孫女十一曽孫男二養女適戴淮卜今歲<lb/>
癸已十二月初四日庚申葬公金鵝鄉紫字圩之原祔<lb/>
先兆也予與公前後登朝而聨官藩臬晚歸鄉里情好<lb/>
益篤其第去東郭一舍許毎入城必過予笑談觴酌留<lb/>
連移時不忍舍去一日謂予曰吾始慕名節乃以節齋<lb/>
自號今欲以完菴易之何如予詰之公曰天完形于上<lb/>
<pb n="KR4h0116_WYG_042-16a"/>
地完質于下而人受父天母地完而生之宜完而歸之<lb/>
其不然者自斵喪耳吾無似幼而學壯而行老而歸身<lb/>
名事業庶幾完全而無虧如玉反璞以全其真完而稱<lb/>
之不亦可乎予以其言有見蓋晚年益進高逺未易量<lb/>
也今而已矣悲夫銘曰<lb/>
烏乎完菴素尚名節行高四知藝精三絶鍾鼎弗居泉<lb/>
石是娯衆方馳驅已獨舒徐完璧收光韞櫝而藏我銘<lb/>
孔彰其亡不亡<lb/>
<pb n="KR4h0116_WYG_042-16b"/>
　劉珏僉事墓在金鵝鄉紫字圩之原<lb/>
　　　感樓賀君墓表　　　　　　李東陽<lb/>
姑蘇名勝地代不乏人仕而顯有勲績者不俟論一時<lb/>
遺逸若東原杜君用嘉醒菴陳君孟賢味芝陳君永之<lb/>
感樓賀君美之輩予不能悉也數君者相繼淪沒賀君<lb/>
差少沒亦獨後予聞其人于呉春坊原博陳大理汝玉<lb/>
劉侍御與清黃進士日升君配王氏之葬嘗致書請予<lb/>
銘及君病其子慈輩復用治命遣人上京師徵銘原博<lb/>
<pb n="KR4h0116_WYG_042-17a"/>
而以墓表屬予予雖不預識君而君之屬我厚如此予<lb/>
亦不能負也君真確不浮善剖析事理尤精計慮毎臧<lb/>
否古今人物皆有分别儀貌修古衣冠整潔恥與世俗<lb/>
士相溷為文疏達簡質不事鈎棘往往為騷人墨客所<lb/>
稱與郡大夫有所纂述亦禮致之鄉黨後進執經請業<lb/>
者甚衆嘗為無錫縣所薦以非本郡不應例而歸家貧<lb/>
初不免凍餒毎有所入節不妄費中寖裕久乃益饒屋<lb/>
宇田壤具有成緒傭人佃夫各効厥職然跡其所為計<lb/>
<pb n="KR4h0116_WYG_042-17b"/>
銖兩明當未嘗贏取過致雖出納酬酢不廢觴咏蓋于<lb/>
此有餘力焉子恩以易學舉南畿鄉試第一已有名益<lb/>
教之不厭未嘗挾以夸人家既盛大訓子孫毎舉貧賤<lb/>
時事或以故物示之曰今已倍此毋忘也然拯窮赴急<lb/>
義所在則亟為之有弟庸遇之殊厚教其二子意愈若<lb/>
已出又有族人在湖南亦取而鞠之其他所為悉稱是<lb/>
烏乎自薦舉法行有司毎盛為條格以杜私倖蓋于勢<lb/>
有不得不然也有如君者顧以例格之不得一命以歿<lb/>
<pb n="KR4h0116_WYG_042-18a"/>
法固使然邪予方有感于斯因敘君事俾表于其鄉與<lb/>
諸君並傳焉君諱甫美之其字始號恥軒後更號感樓<lb/>
人稱為感樓先生其先自蜀徙蘇之呉縣大父大理評<lb/>
事諱賢嘗為江隂訓導僑居江隂考諱宗振娶薛氏及<lb/>
君壯始還呉遂定業云子四慈恩息應應早世女一適<lb/>
沈堂孫五牧收放改教孫女及曽孫各一君生于永樂<lb/>
乙未二月二十一日葬呉縣先墓其地曰胥臺鄉黃山<lb/>
之原以王氏祔君遣使時病已劇尚未屬纊故虚其卒<lb/>
<pb n="KR4h0116_WYG_042-18b"/>
葬屬慈補書之其卒以𢎞治庚戌十二月十一日葬以<lb/>
明年九月二十四日壽七十有六奉議大夫左春坊左<lb/>
庶子兼翰林院侍講學士經筵官兼修國史長沙李東<lb/>
陽撰并篆額奉議大夫大理寺丞同郡陳璚書<hi>其墓志乃呉寛</hi>
<hi>撰</hi>
　　　解元賀君墓志銘　　　　　呉寛<lb/>
始君自呉中來就試京師其狀貌羸然望之可驚予掃<lb/>
一室使治其病數日病轉劇則為書報其家其兄慈冀<lb/>
<pb n="KR4h0116_WYG_042-19a"/>
得一見也不一月疾馳四千里而來則君已死矣且死<lb/>
神思愈清謂予曰吾不可執筆為吾書所以告吾父者<lb/>
予諾之抵夜促書已具顧其子放姪收曰其善藏之頃<lb/>
之翛然而逝烏乎惜哉君諱恩字其榮姓賀氏其先蜀<lb/>
人也後徙于呉曽祖公宣大理寺評事祖宗振父美之<lb/>
皆儒業不仕毋曰王氏自君為童子時用其父教力學<lb/>
不少懈既游郡校治易得其義而止未嘗曲為之説下<lb/>
筆平易謹密皆可誦也成化四年舉于鄉第一明年例<lb/>
<pb n="KR4h0116_WYG_042-19b"/>
試禮部以病不果後凡三試輒屈然其業益精名益著<lb/>
嘗入太學祭酒司業期待者甚至與同舍生講業皆推<lb/>
讓之以為不可及家居學者爭集其門終日懇懇不厭<lb/>
指教去而取科第者凡若干人遂以易師稱呉中為人<lb/>
喜辯説是非無所徇于人人以其中無他也亦無怨惡<lb/>
之者至其事父兄孝友教子弟嚴而有法其可稱者多<lb/>
矣君初以兄之子放為子後得子曰改女一人皆幼其<lb/>
娶呉氏也生于正統已未七月十二日卒于成化癸卯<lb/>
<pb n="KR4h0116_WYG_042-20a"/>
十月三日年四十五其兄慈載其柩將以明年十月三<lb/>
日還葬于呉縣胥臺鄉黃山之先塋予固與君厚者不<lb/>
能無一言以相其役也竊觀君之死公卿大夫雖不識<lb/>
君者皆惜之其識者尤悲悼之所以得此于人者非以<lb/>
君宜有爵位而不及致故也然彼徒有之者而人方幸<lb/>
其死則人寧得此耶寧得爵位邪况彼亦終死而同歸<lb/>
于盡邪因書此以慰其父兄子弟之哀亦以自慰云爾<lb/>
為之銘曰<lb/>
<pb n="KR4h0116_WYG_042-20b"/>
抱美玉兮來售歴長路兮止息方握手兮勞苦倐舍予<lb/>
兮誰即形慘慘兮魂茫茫藐藐稚兮在吾側豈乘風而<lb/>
反斾戀呉山以為宅嗟死者之紛紛奚名譽之籍籍維<lb/>
好修而有文宛其人兮如存才可用兮自致命在天兮<lb/>
嘗聞君維安此兮無怨見臨絶之云云竊獨怪其不瞑<lb/>
豈平生乖願乎榮親命無往而不在安斯壙兮尚永閟<lb/>
乎千載<lb/>
　賀甫感樓及其子解元恩墓在黃山<lb/>
<pb n="KR4h0116_WYG_042-21a"/>
　　　河南陽武縣儒學訓導陳先生墓表<lb/>
　　　　　　　　　　　　　　　　呉寛<lb/>
先生姓陳氏其先來自永喜在宋有諱文驥者仕蘇州<lb/>
茶鹽常平幹辦公事始留居長洲文驥生子榮元汾水<lb/>
縣儒學教諭子榮生天祐天祐生元善俱平江路醫學<lb/>
正元善生希武希武生孟敷孟敷生良紹俱不仕而業<lb/>
醫不絶良紹娶韓氏太醫院判公達之女再娶王氏翰<lb/>
林侍講汝嘉之女先生則韓出也諱頎字永之少孤鞠<lb/>
<pb n="KR4h0116_WYG_042-21b"/>
于繼母而學于舅氏福州教授王應良通春秋景泰元<lb/>
年以邑學生中應天府鄉試明年㑹試中副牓授湖州<lb/>
府學訓導丁母憂服闋改荆州祖母喪承重服闋改武<lb/>
陽先生精于經義用以教人日必坐齋舍懇懇講説及<lb/>
為程文指授有法而持行清純雖不必嚴立教條人多<lb/>
感化之者毎各省鄉試爭聘校文嘗獨赴江西得士為<lb/>
多在武陽時巡按御史㑹兩司考察校官推先生為列<lb/>
郡之最因留署開封學事以先生宜遂教授也章三上<lb/>
<pb n="KR4h0116_WYG_042-22a"/>
舉之不報然亦非先生所望也先生狀貌癯然早衰年<lb/>
近五十五即懇請致仕兩司知其志堅不可奪咸作詩<lb/>
送之而諸生留之不得尤以為恨蓋自湖州去任已然<lb/>
先生為人外若和易中實剛介有守事小有非義毅然<lb/>
不肯為尤號廉潔湖州發地得竒石或謂可載歸為玩<lb/>
先生曰此固非吾家物也卒棄不取初至荆州太守錢<lb/>
公先生故人也知先生貧贈一官馬以便出入他日納<lb/>
還之公言其可受故先生曰受則傷廉且亦為公汚竟<lb/>
<pb n="KR4h0116_WYG_042-22b"/>
謝却舉子有懐金以希幸進者斥逐不容見或賺其幣<lb/>
去家人覺之則曰吾固使取之也其德之厚又如此性<lb/>
孝友推之以待宗族歡然也能擇交而篤于信義久而<lb/>
不變其為文章平實温雅詩亦清切無浪語所著述有<lb/>
之京等錄若干卷其曰味芝居士集者則從其别號而<lb/>
名之也陳既醫家先生少則通其業治病多騐及老而<lb/>
家居亦資以自給然不若世俗之醫之計利也其娶湯<lb/>
氏繼周氏朱氏子男二長廉甫次欽甫先卒孫男二夢<lb/>
<pb n="KR4h0116_WYG_042-23a"/>
得桂孫女六先生以成化十九年八月二十五日卒享<lb/>
年七十明年四月十七日葬于呉縣高景山之原後三<lb/>
年廉甫使人持其叔父顒所撰行實請予表墓予獲交<lb/>
于先生聞先生之歿方悼惜無已豈敢以不文之言辭<lb/>
惟先生言行卓然呉人皆知之何待于表而後著將以<lb/>
是為廉甫復然念予雖知之久而人或不知故卒書之<lb/>
後有修郡志者按而列于人物之類庶先生之名傳之<lb/>
愈逺又非區區金石所能及也<lb/>
<pb n="KR4h0116_WYG_042-23b"/>
　陳頎訓導墓在高景山<lb/>
　　　前朝列大夫國子祭酒陳公墓志銘<lb/>
　　　　　　　　　　　　　　　　呉寛<lb/>
今上之五年擢國子祭酒邢公為禮部侍郎而以翰林<lb/>
侍讀學士陳公代之公上疏辭不獲則就職一時僚屬<lb/>
生徒皆自以為得人公為人師莊重簡黙于條教童改<lb/>
更特持成規御人度使可守而已至簿書錢穀之事一<lb/>
付主者務攬大綱不瑣瑣問出入曰吾職不在是也故<lb/>
<pb n="KR4h0116_WYG_042-24a"/>
事國子師生月給錢若干為飲食費然以事去不及給<lb/>
者則貯為公錢用之蓋更數祭酒皆然至邢公繼之頗<lb/>
以法繩人人始有怨言及既擢去咸欲誣其以公錢入<lb/>
已者且及公公置之殊不以為意事遂上聞詔大臣襍<lb/>
治邢公對簿力辨公嘆曰吾官至國子師尊嚴矣安能<lb/>
對刀筆吏掉口舌乎不吐一詞竟服時適有從中醖釀<lb/>
之者獄詞上比皆坐除名于是諸生數百人詣闕上章<lb/>
為公訴誣枉不報士論寃之其有志世道者則以朝廷<lb/>
<pb n="KR4h0116_WYG_042-24b"/>
一旦辱二大臣去之如反手又為國體惜之也公既免<lb/>
官家居言笑如昨日將治裝南還不幸而疾作矣遂以<lb/>
七年九月乙酉卒于崇文街里第年五十七夫人錢氏<lb/>
䕶柩歸葬呉縣伏龍山之先塋實九年二月壬申也公<lb/>
諱鑑字緝熈世本嘉興商氏元季之亂曽大父賓避地<lb/>
長洲之周莊冒氏陳大父諱某父諱潤贈翰林編修公<lb/>
生方幼稚編修君謫戍益州道京師遺公故人范叔瓚<lb/>
家稍長去從王太卿一居為老氏學非其志也然公少<lb/>
<pb n="KR4h0116_WYG_042-25a"/>
有高質竊好儒家言能通其説下筆為文章輒有竒氣<lb/>
他日以事如浙東市書盈篚而歸晝夜誦習卒棄其學<lb/>
而歸于儒以其餘力治進士業正統九年中順天府鄉<lb/>
試第二人明年禮部中乙榜不就入國子為李忠文公<lb/>
弟子文名益起忠文竒之十三年中㑹試十八人廷試<lb/>
擢第一甲第二人授翰林編修景泰元年代祀北鎮醫<lb/>
巫閭山還充經筵講官七年遷修撰英宗復位奉使朝<lb/>
鮮天順四年同考試禮部明年預修大明一統志尋選<lb/>
<pb n="KR4h0116_WYG_042-25b"/>
充東宫講官六年主順天府鄉試丁母太孺人沈氏憂<lb/>
服除遷侍讀修英宗實錄成進侍讀學士成化四年主<lb/>
應天府鄉試明年奉詔教翰林院庶吉士未幾國子之<lb/>
命下矣公為人容貌岸然望之若不可親及就而聆其<lb/>
言論藹如也人有善喜為之稱道其不善者亦疾之如<lb/>
仇故卒以此得祻少罹患難家室蕩然能以孱弱自樹<lb/>
立及登第得官而編修君歿戍所久矣間因東使代祀<lb/>
便道函其父骨歸而逆母太孺人養之于官既而得㫖<lb/>
<pb n="KR4h0116_WYG_042-26a"/>
賜歸葬其父于鄉母子同入里門卒完其家室而加光<lb/>
大之人以為難公事太孺人孝而盡禮太孺人卒居喪<lb/>
三年不食肉不内處不酬應文事時朝廷方修實錄嚴<lb/>
有詔起公公上章求終制不允章再上懇求允之平居<lb/>
無聲色之好止好藏書并古書畫器物而已朝鮮嘗因<lb/>
公使以妓女侍公作詩却之夷人敬歎至板刻其投贈<lb/>
諸詩行於國中其為文才贍而氣完所著號方菴集凡<lb/>
若干卷善筆札至臨摹古人真跡殆不可辨配錢氏封<lb/>
<pb n="KR4h0116_WYG_042-26b"/>
孺人賢而有内助功公無子子弟之子淶先卒三女長<lb/>
適湯璧次適范輪次許適邱某而夭孫男一人曰柢公<lb/>
之葬蘇守鄱陽邱侯時雍實經紀之而墓銘顧未之刻<lb/>
寛則有罪焉蓋寛少遊於公之門不以不肖每與進之<lb/>
今幸竊科第入翰林而公既不見則聞公之葬獨無一<lb/>
言以下慰於九泉乎為之銘曰<lb/>
得喪糾紛有萬其狀自我得之或以人喪我力可為人<lb/>
不可知終焉面目求無靦而公則其人進退自適公議<lb/>
<pb n="KR4h0116_WYG_042-27a"/>
未忘則我籍籍此寃可置彼惜孔多歸全一邱其如公<lb/>
何<lb/>
　陳鑑祭酒墓在伏龍山<lb/>
　　　王葦菴處士墓表　　　　　吳寛<lb/>
長洲之野有隱居讀書曰王葦菴處士其諱錡字元禹<lb/>
葦菴其自號也家世力農呉人因其所居稱荻扁王氏<lb/>
處士自少軒然出羣從中長益好學自經傳百氏務徧<lb/>
覽尤熟於史凡先代事非特善記憶而已考其得失善<lb/>
<pb n="KR4h0116_WYG_042-27b"/>
惡以求其興衰之故自謂不易其言對客談辨輒觸忤<lb/>
人惟其性剛直以為言衝於口不能茹雖致人怒亦不<lb/>
暇恤平生有所見聞既筆之不顧忌諱號寓圃雜記蓋<lb/>
處士好從先生長者游又婦翁為劉草窻草窻一代詩<lb/>
人也居京師博學多識故處士得其議論尤多宅臨湖<lb/>
彌望皆田園而堂宇靜深間以嘉樹窅如也性不飲酒<lb/>
客至必欵曲時出謔語以為樂或放扁舟出沒汀煙渚<lb/>
月間往往賦詩寄興一日詣毘陵訪親友顧上錫麓入<lb/>
<pb n="KR4h0116_WYG_042-28a"/>
荆溪遇山水佳處輒盤桓逾時已而徑歸忘其所訪者<lb/>
其高致如此處士生六歲喪其父廷用賴母滕氏守節<lb/>
以教滕氏固賢母處士事之四十年未嘗一日去左右<lb/>
其孝足稱也友其弟鉦鉦卒撫其諸子家屢遭火厄故<lb/>
居蕩然卒盡力營置以復王氏所以不墜者處士之力<lb/>
也𢎞治十二年十月晦處士以疾卒享年六十八葬有<lb/>
日其二子淶汶遣人乞表墓之詞而以事行一編同至<lb/>
予少識王氏昆仲後皆物故數年前獨見處士與其從<lb/>
<pb n="KR4h0116_WYG_042-28b"/>
弟陳留令抑夫巋然存耳淶復與予從子奕相好因以<lb/>
此見委夫惟有世契則處士為人豈待此一編而後知<lb/>
邪噫望蘇臺之白雲瞻茂苑之喬木故家舊俗猶有存<lb/>
者獨清逸之士所謂巋然者今復不得見矣因為慨然<lb/>
傷嘆書此以著處士之隱節且以識予之感云爾<lb/>
　王錡處士墓未詳<lb/>
　　　宿田翁生壙志　　　　　　呉寛<lb/>
成化丙午翁年六十有六曰吾老矣一旦即病不起何<lb/>
<pb n="KR4h0116_WYG_042-29a"/>
如盍預備所以藏吾身者於是治棺棺成又曰盍預備<lb/>
所以藏吾棺者於是治壙壙成又曰他日子孫必求志<lb/>
吾墓者其或失之誣乎則以書來京師請於予曰吾故<lb/>
韓氏孤童也昔先祖院判府君遺命祖妣倪安人俾為<lb/>
伯父府君後時既幼無知識賴先母張孺人撫育之如<lb/>
已生而叔父府君更憐之稍長則為擇配以家世業醫<lb/>
也命從從兄梅窻先生學早夜肄習亦既勤矣蓋吾之<lb/>
于醫雖不能過人然治病未嘗不盡吾心或不可治雖<lb/>
<pb n="KR4h0116_WYG_042-29b"/>
有厚利直謝却之使更他醫而已惟吾性稟介直與世<lb/>
多忤故兩以醫薦皆沮於人且愚不逆詐至於囊槖枵<lb/>
然此皆區區置之不足道也獨念吾母張孺人守節歲<lb/>
久嘗言於有司蒙恩旌表以少酬所以撫育吾者他如<lb/>
修祠堂必謹祀事以奉先世置墓田必立條約以示后<lb/>
人此則不敢不勉焉者今而且老惟上下山水與名人<lb/>
勝士杯酒咏嘯以韋布終其身焉吾有子曰金曩嘗侍<lb/>
外舅張御醫先生於京師先生高於醫得盡傳其秘為<lb/>
<pb n="KR4h0116_WYG_042-30a"/>
達者薦授崇王府良醫而吾晚年卒賴其禄養比又為<lb/>
吾入粟賑飢有章服之榮此固非吾所望然念其孝不<lb/>
忍違也吾娶張氏能守婦道不幸先卒有子四人長即<lb/>
金次鋆次鎏次鏊鏊庶出也女六人孫男若干人女若<lb/>
干人張氏卒時以先墓在城西者隘始卜葬雅宜山鳳<lb/>
字號而虚其右以俟吾今所治壙即其地也吾平生大<lb/>
畧如此惟托斯文之雅及吾生存以一言記之幸甚予<lb/>
與翁别又數年矣嘗見其年壯氣盛時好面折人過論<lb/>
<pb n="KR4h0116_WYG_042-30b"/>
事侃侃無所畏忌及漸老癯然一醫更謹厚靜黙可親<lb/>
今得其書其言真率不妄如此視彼好自誇詡而考其<lb/>
行無一副者豈不賢甚矣哉於是志之韓之先出安陽<lb/>
為宋魏國忠獻王之裔世有顯者至國初有曰復陽先<lb/>
生始精於醫傳其子曰公望隱居不仕曰公茂公達並<lb/>
以醫事大宋文皇帝最見寵遇公達生三子曰伯濟伯<lb/>
廣伯尚廣娶喻氏生翁而為伯濟後伯尚實教而成立<lb/>
之其名襄字克贊宿田其别號也以永樂辛丑十月九<lb/>
<pb n="KR4h0116_WYG_042-31a"/>
日生壙成於丙午某月某日明年七月十日志<lb/>
　韓襄宿田墓未詳<lb/>
　　　南京太醫院判周君墓表　　呉寛<lb/>
𢎞治二年二月辛亥原己院判卒於南京後二十日訃<lb/>
至士大夫凡識原己者咨嗟之聲相屬至有垂涕者其<lb/>
不識者問知原己為人亦曰是宜悼惜者之多也當其<lb/>
病甚亟欲歸呉中一見父老竟不及行而卒於是其友<lb/>
李貞伯為治殮具後五日子婿陳鍵扶柩至家又七月<lb/>
<pb n="KR4h0116_WYG_042-31b"/>
將葬於呉縣沙涇村以宜有文表其墓也陳玉汝則請<lb/>
於予烏乎予與原已有交親之好非淺其文豈待請邪<lb/>
第有不忍為者然度原己望我者在此乃卒書之原己<lb/>
初名經更名京後又更名庚號菊田幼即穎異從塾師<lb/>
學書落筆有法而詩則得於舅氏閭邱賓用之教為多<lb/>
迨長益好學毎夜五鼓輒起誦習居諸生中如無能人<lb/>
及見其述作知其所蓄充然也家本業醫不欲以醫名<lb/>
然醫亦無所不通又閭巷之士爭為舉子業多取科第<lb/>
<pb n="KR4h0116_WYG_042-32a"/>
顧獨向古學殊無羨慕意蓋將隱居養親以終其身知<lb/>
其才者則謂原己當自見於世無可冺焉一日太醫院<lb/>
奏下呉中徵醫士數輩中有原己名非所望也時太守<lb/>
邱公方請修郡志原己始乞入學就弟子列冀免不可<lb/>
得被迫遣上京人知其為儒醫也尤敬重之未幾選入<lb/>
禁中典御藥及數以醫騐始獲授御醫居數年以父母<lb/>
益老無兄弟侍養戀思無已適南京缺掌院事者衆推<lb/>
之乃擢院判以往至則公署久壊醫徒散逸空廨數間<lb/>
<pb n="KR4h0116_WYG_042-32b"/>
而已原己慨然欲復舊規修葺一新藥餌畢具初其下<lb/>
習為縱弛多怨言既久見其無私始皆嘆服無敢弗執<lb/>
役者原己為人慎密清雅狀貌癯然視之如懦夫中實<lb/>
剛介不隨其擢居南京官亦美矣一旦意有不樂即欲<lb/>
引去人力勸之而止平生動作不茍雖簡札細事未<lb/>
嘗草率性喜為詩與知己者酒間賦咏終夕不倦其摘<lb/>
抉古事敘述人情平實深秀語多絶俗毎為詞林諸公<lb/>
稱賞其自處歉然不以為能也然與之交者則慕其賢<lb/>
<pb n="KR4h0116_WYG_042-33a"/>
非但以詩况醫乎哉其醫既為餘事至視人疾用藥必<lb/>
謹不取其酬故獲生者甚多亦不自以為能周之先鄢<lb/>
陵人也從宋南遷有為鈐轄使守嘉定者子孫遂為呉<lb/>
人自宋歴元代為醫官高祖曰繼周國初光澤縣學訓<lb/>
導曽祖輔治春秋能詩不仕祖鼎尤深於醫父南承其<lb/>
業而名益著以原己貴封院判母閭邱氏封安人原己<lb/>
初娶陳某女再娶太常寺丞顧本女封贈並安人一女<lb/>
陳出壻即陳鍵其卒也年甫四十七烏乎世未有不死<lb/>
<pb n="KR4h0116_WYG_042-33b"/>
者死而可悲有如原己者乎蓋非特以不壽以無子嗣<lb/>
續耳雖然古之賢者或夭或無子若其父母皆老而衰<lb/>
相視㷀㷀則生者既無托然後知死者之可悲也其可<lb/>
慰者死而無所望於人而致人爭惜之其名彰彰於世<lb/>
身歿而若存家斷而若續他人何以及此蓋繫乎天者<lb/>
無如之何亦惟求其得乎人者而已百世之下有知原<lb/>
己葬於是者尚相與䕶其墓也哉<lb/>
　周庚院判墓在吳縣沙涇邨<lb/>
<pb n="KR4h0116_WYG_042-34a"/>
　　　福建提刑按察司陳公墓表　　呉寛<lb/>
宣宗章皇帝之臨御也知人善任小大之臣各當其才<lb/>
庶事既康四海益治時則有若監察御史陳公祚出巡<lb/>
江南乃獨為聖學之慮具疏馳奏大畧謂帝王之學先<lb/>
於明理明理在於讀書蓋聖學嘉言善行載在典籍皆<lb/>
足以為後世師法若非素加講習則於理未盡明雖有<lb/>
生知之質高世之見欲其行事之悉合於道者鮮矣今<lb/>
陛下備有聖德惜經筵之典未甚興舉講學之功少有<lb/>
<pb n="KR4h0116_WYG_042-34b"/>
程度故所講者雖得於此或未得於彼雖知其一或未<lb/>
知其二而於聖賢精微之藴古今治亂之由豈能周知<lb/>
而洞察乎然而所謂學尤貴乎知要知要則事功易成<lb/>
而効可得惟宋儒真德秀大學衍義一書其言明白懇<lb/>
切凡聖賢之格言古今之實跡無所不載陛下欲致太<lb/>
平舍此書不可願於視朝之暇命儒臣講説非有大故<lb/>
不可間歇使知孰謂道義之可遵孰謂嗜欲之可節孰<lb/>
謂忠賢之可親孰謂奸邪之可逺孰謂民利之可興孰<lb/>
<pb n="KR4h0116_WYG_042-35a"/>
謂民害之可革古今若何而治若何而亂政事若何而<lb/>
得若何而失必能開廣聰明増光德業而忠賢以道義<lb/>
輔德者愈見於信任邪佞以竒巧蕩心者自見於疎逺<lb/>
天下之民受福無窮矣上覽公奏已有以嗜欲邪佞有<lb/>
所指者疑焉他日以問侍臣皆叩首為婉辭以對且謂<lb/>
祚縁於忠愛所發無他也上意稍解先是有㫖械公赴<lb/>
京并籍其家比至竟不忍加刑特繫之獄英宗即位察<lb/>
公忠直復其官盡還其家屬云公諱祚字永錫世家於<lb/>
<pb n="KR4h0116_WYG_042-35b"/>
呉曽祖翠山祖正父子敬母顧氏幼即不羣弱冠補郡<lb/>
庠生永樂初詔修大典以善書預選非其志也明年遂<lb/>
以春秋領鄉薦又二年登進士第入翰林為庶吉士時<lb/>
方重進士科即拜河南右參議為政持大體惠愛在民<lb/>
嘗與按察司交章言事謫均州太和山佃户至則躬自<lb/>
耕作其勞苦有人所不堪者而處之裕如同謫士大夫<lb/>
遣子弟從受經一為講説不倦凡十年仁宗即位念謫<lb/>
者才多可用詔吏部選起之公在選中遭上晏駕不果<lb/>
<pb n="KR4h0116_WYG_042-36a"/>
用宣宗初年仍命憲臣即均州郡試之公策第一吏部<lb/>
覆試復第一特擢山西道御史公在言路愈自激厲一<lb/>
時彈劾權貴為之斂跡出巡福建糾貪黙庸自方岳而<lb/>
下不少假借所至尤卹民隱福州屬縣民苦上官和買<lb/>
破産不足供公廉知其弊即日禁止民大稱快歲滿還<lb/>
朝奏開白塔河漕粟事冝悉見施行未久河就湮塞劾<lb/>
督功役者受𤓰洲人賂不深疏浚所致上雖曲宥其人<lb/>
而在廷多公直既乃有江西之行而繫獄者幾五年始<lb/>
<pb n="KR4h0116_WYG_042-36b"/>
獲復官再巡湖廣風力愈勁部下肅然既而言遼王不<lb/>
法事上怒甚復械赴京論死未幾言竟騐卒直公原之<lb/>
因改南京雲南道益務建明户部侍郎呉璽奏舉主事<lb/>
呉悦悦有過法不得舉璽被劾鞫獄者因以私恨附致<lb/>
其罪悦亦不勝考訊而死公嘆曰獄重事也法司故為<lb/>
深刻乃爾今灾沴荐臻職此之由乞坐其人以亂變成<lb/>
法罪大理官依阿冝并罪之奏可以犯在赦前幸皆不<lb/>
坐仍敕天下法司一遵律斷當以徇私深文為戒秩滿<lb/>
<pb n="KR4h0116_WYG_042-37a"/>
用大臣薦擢僉福建按察司事閩人素知公至是相戒<lb/>
不敢犯法諸軍衞厲民者公痛繩之民益安焉分巡興<lb/>
化漳泉等郡郡舊多神祠為考其建置之由諸不載祀<lb/>
典與非古節義繫名教者悉除毀之其廟學壇宇出官<lb/>
帑一新民不知勞衆為紀功於石久之寇起沙尤諸郡<lb/>
騷然時公移疾不出刑部侍郎薛希璉巡撫閩中知公<lb/>
賢且習閩事強起公為力疾視事者數月閩既無警辭<lb/>
曰某自早歲即涉仕途雖庸陋無補茍有所見不敢不<lb/>
<pb n="KR4h0116_WYG_042-37b"/>
盡今年幾七十且病無能為矣因數請致仕時同官以<lb/>
寇起皆貶斥去公獨得請而歸閩人雖不忍公去而亦<lb/>
為榮之公既歸自號退翁杜門却掃日惟以訂經籍立<lb/>
家法為事蓋年七十五而終景泰七年二月癸丑也以<lb/>
是年十二月庚申葬於呉山桃花隖之原配夫人王氏<lb/>
子男一曰寧新野王府教授女二長適某次適太常少<lb/>
卿凌信孫男三曰懐曰悦曰怡悦郡庠生女一適曹鎬<lb/>
曽孫男三女二公為人風神整峻音吐剛厲平生雖疾<lb/>
<pb n="KR4h0116_WYG_042-38a"/>
惡少容然居官遇賢能吏輒薦舉之尤號有識鑒出巡<lb/>
時兩值鄉試如湘隂魯文莆陽柯潛賴公監臨得不枉<lb/>
抑後皆知名於世若其他事死之孝治家之禮臨財之<lb/>
義為學之勤蓋終其身如一日者其詳國有志家有傳<lb/>
墓銘可以考見寛獨循教授君之請按中書舍人李君<lb/>
應禎之狀節其事行之大畧表於墓道而復系之曰烏<lb/>
乎公乎古之遺直也其忠誠激發與唐劉去華等而攷<lb/>
其前後殆有甚難者蓋方脱均州之謫士之厭窮阨者<lb/>
<pb n="KR4h0116_WYG_042-38b"/>
莫不縮首卷舌退藏於後以自全能復進言已難矣况<lb/>
言之所指隱然時弊以取必死之禍是固尤難也幸其<lb/>
出一生於九死雖古之好竒節者知所懲艾而藩府之<lb/>
疏不旋踵而入此不亦尤難矣乎夫去華之言雖剴切<lb/>
止於一落苐不偶公言若少緩其禍則大至其剉之而<lb/>
氣愈壯摧之而節彌堅此可見其中卓然有得而非沽<lb/>
一時之名僥倖苟且以塞責者之所為也孔子曰邦有<lb/>
道危言危行柳下惠曰直道而事人公其有之翰林院<lb/>
<pb n="KR4h0116_WYG_042-39a"/>
修撰承務郎郡人呉寛撰<lb/>
　　　新野王鎮國將軍教授陳君墓志銘<lb/>
　　　　　　　　　　　　　　　　陳頎<lb/>
君諱曰寧字曰以道氏曰陳蘇之呉縣人也父曰祚仕<lb/>
受福建按察司僉事母曰王氏僉事公初由進士拜河<lb/>
南布政司參議君生於任所公以事落職謫居均州太<lb/>
和山十年君從公口授孝經論語即能記誦不忘宣宗<lb/>
即位起公為監察御史上疏請即經筵講明大學衍義<lb/>
<pb n="KR4h0116_WYG_042-39b"/>
用禆治道忤上意拘繫獄詔併籍其家君在獄四年備<lb/>
嘗辛苦英宗繼統復公官釋其家屬君始得從師授易<lb/>
經習舉子業業成屢試鄉闈不第景泰初應經明行修<lb/>
之詔授徽州歙縣儒學訓導歲丙子丁外艱天順庚辰<lb/>
改任真定武邑縣學未幾丁内艱甲申改順天之昌平<lb/>
成化己丑秩滿陞唐府新野王鎮國將軍教授在任六<lb/>
年年六十以致仕請賜告歸歸四年以疾卒卒之明年<lb/>
葬於呉縣之桃花塢僉事公墓次永樂丙申十一月二<lb/>
<pb n="KR4h0116_WYG_042-40a"/>
十二日君生卒以成化己亥九月四日葬則庚子三月<lb/>
十六日也妻曰徐氏子男三曰懐曰悦國子生有祖父<lb/>
風曰怡女素清適舉人曹鎬孫男三冠炯冕女二君長<lb/>
身修髯動止莊重雖燕閒獨處亦欽欽自持羣居則議<lb/>
論侃侃可否是非無所阿比戲謔之語不一出諸口淫<lb/>
哇䙝嫚之音妖媚艷冶之色不接其耳目以誠思自號<lb/>
晚益安於素履故又號曰靖菴君學熟易詩所為詩文<lb/>
必以理勝不尚藻靡歴任三學教人有師法多所造就<lb/>
<pb n="KR4h0116_WYG_042-40b"/>
其為宫臣盡心啟廸至於厚倫理崇節儉尤極懇切王<lb/>
深感歎而嘉納之君之將還留之不可得既還猶遣使<lb/>
存問於家君孝於二親居喪哀戚踰禮處羣從兄弟極<lb/>
友愛嘗曰昔同患難今何敢忘臨終猶以為言其所存<lb/>
可見矣治家重禮法一遵僉事所定而奉行惟謹故其<lb/>
内自閨門以達於鄉黨邦國無不感動焉人以僉事有<lb/>
後信哉將葬懐等以其門生王浩所為狀乞銘予知君<lb/>
者跡其平生與狀有合遂次第其行已而系之以銘銘<lb/>
<pb n="KR4h0116_WYG_042-41a"/>
曰<lb/>
憲臺之節挫而弗折名奚可滅王門善述不世其職而<lb/>
世其直辟雍復起將復其始悦乎其竢<lb/>
　　　故僉事陳公修墓記　　　　楊循吉<lb/>
皇上龍飛𢎞治之元年覃恩海内凡古今名臣歿而有<lb/>
聞者詔悉修治其墓於是吾鄉故福建僉事致仕陳公<lb/>
卒葬於呉山之下且三十年其孫太學生悦以其平生<lb/>
履歴白諸有司應詔如例衆言僉同且稽之大明一統<lb/>
<pb n="KR4h0116_WYG_042-41b"/>
志而公忠義事具在列事遂施行其二年三月墓成孤<lb/>
賢既逝塋寢再光明天子之賜及於幽淪若是其大也<lb/>
公永樂中以進士拜河南參議流謫十載復起為御史<lb/>
有直聲累以言事被罪瀕死卒不變逮事四朝皆得蹇<lb/>
蹇匪躬之道孔子之所謂剛者公為得之夫旌賢表忠<lb/>
王者所以率天下之大政也公持官清苦葬之日掩穴<lb/>
而已遺孤奉家法守寒澹業無所増歲時上冢洒飯坏<lb/>
土取不缺為孝安暇致力於幽堂之飾耶故有狐狸荆<lb/>
<pb n="KR4h0116_WYG_042-42a"/>
棘穿鞠而不免使人過而涕之曰忠廉吏身後所得若<lb/>
此則孰肯相率而為善也仰惟皇上始登大寶即下明<lb/>
詔及兹事公得首先䝉被賁於泉壤豈惟子孫之榮將<lb/>
服官之士莫不踴躍思報惟恐不及焉悦感上恩德不<lb/>
能忘因請刻石墓道誇示來世敢拜手而為之書云<lb/>
　陳祚僉事及其子寧教授墓在桃花隖𢎞治中詔修<lb/>
　其墓事具楊循吉修墓記<lb/>
　　　貴州按察司副使陳公墓志銘　王鏊<lb/>
<pb n="KR4h0116_WYG_042-42b"/>
𢎞治十七年六月二日前貴州按察司副使陳公卒十<lb/>
月四日辛酉葬呉山之上金原壽六十有六初公按江<lb/>
西有李都御史者與民爭水利積數十年無敢決公曰<lb/>
吾請決之盡以其地歸之民李銜之未發也久之公遷<lb/>
貴州時李為吏部考察見公名曰是陳某邪即泚筆抹<lb/>
去之物論譁然宣慰使宋然率軍民抗疏留之不報公<lb/>
罷歸呉中家具蕭然至鬻書自給有司援天順詔例歲<lb/>
給米五石日與學者講解經義有感觸輒發於詩佔畢<lb/>
<pb n="KR4h0116_WYG_042-43a"/>
呻吟病咯血吟猶不止竟卒君諱琦字粹之大父諱某<lb/>
考諱茂封奉政大夫江西按察司僉事陳之先本呉人<lb/>
以醫辟居京師公少占順天鄉試成化丙戌登進士授<lb/>
南京大理寺副歴寺正江西按察僉事貴州按察副使<lb/>
公在官累辨疑獄廬陵有儒生夜過里人胡甲被殺官<lb/>
執胡胡自誣服公曰豈有殺人而自置於門者訊之則<lb/>
儒生有仇知其夜適胡也殺之胡得釋劇盜數十人為<lb/>
曹白晝摽掠無禁公出令獲一人者賞若干縱其酋厚<lb/>
<pb n="KR4h0116_WYG_042-43b"/>
遇之乃得悉其巢穴掩捕立盡清軍御史大煽酷虐蔓<lb/>
引平民公爭之不得乃出理所分道民悉自首實御史<lb/>
誣執二百餘家悉縱歸農比御史去民手瓦石胥擊之<lb/>
而為歌謡以頌公公所至興學奬士見韋素有文行折<lb/>
節下之負權勢者視之如無竟以是罷娶呉氏繼邢氏<lb/>
子豸年始十二女適烏程縣學生嚴統銘曰<lb/>
噫嘻冷菴唯義之耽惠文峉峉孔允且直官詘名振孰<lb/>
云我貧我貧我安講道以哦烏乎逝矣傷如之何<lb/>
<pb n="KR4h0116_WYG_042-44a"/>
　陳琦副使墓在呉山上金原<lb/>
　　　通議大夫南京都察院左副都御史陳公墓志<lb/>
　　　銘　　　　　　　　　　　王鏊<lb/>
𢎞治乙丑冬南京都察院左副都御史陳公致仕歸呉<lb/>
明年正德元年九月十日卒於家又明年其子鎡來京<lb/>
因請予誌其墓烏乎往年呉文定公不禄今兹公又逝<lb/>
平生交遊存者其幾其尚忍銘之邪其尚忍不銘邪公<lb/>
諱璚字玉汝世家長洲之陳湖大父諱子富考諱孟善<lb/>
<pb n="KR4h0116_WYG_042-44b"/>
皆贈通議大夫南京都察院左副都御史祖妣呉氏母<lb/>
錢氏累贈淑人公積官自翰林庶吉士授兵科給事中<lb/>
歴刑科左給事中大理寺左右寺丞左右少卿南京都<lb/>
察院左僉都御史左副都御史階通議大夫嘗以給事<lb/>
閲實湖貴邊儲以少卿出按湖藩刑獄以都御史檢周<lb/>
府莊田又按吉府獄事前後董舟師於江上享年六十<lb/>
有七墓在隆池山之原葬之日為丁卯歲十二月三日<lb/>
配嚴氏封淑人子男四鎡鑰鍵鍭女二孫八濤淳津汸<lb/>
<pb n="KR4h0116_WYG_042-45a"/>
渶泓洵汭曽孫四公體貌修整不數呉産少入郡庠生<lb/>
已頎然出其輩類成化戊子占應天解額戊戌今少師<lb/>
李公同考㑹試得其文知其為竒士也置之高等遂被<lb/>
選為庶吉士時文定公在翰林院聲稱籍甚公初與同<lb/>
席研遂屈己師之相與劘切為古文詞公質若重遲而<lb/>
思致獨逺不肯為尋常熟爛語始務竒崛卒造平淡時<lb/>
輩推之為言官隨事獻納務持大體不沽激訐名妖僧<lb/>
繼曉事覺法司當以常刑公言先王之制為竒技淫巧<lb/>
<pb n="KR4h0116_WYG_042-45b"/>
以蕩上心者殺法司當非是於是曉竟坐棄市尚書何<lb/>
喬新等皆被詰責待罪有中官搏近臣於殿陛間公劾<lb/>
之兩皆坐黜又劾寧陽侯陳輔諸不法事卒奪其爵在<lb/>
大理以儒術飭吏事平反唯允初周府庄田與民田相<lb/>
淆累歲爭不決時河南諸當道意在民也公往履畝具<lb/>
實以聞詔歸之府於是始忤當道意其董舟師也適劇<lb/>
賊施天泰出沒海上大肆剽掠東南騷動公引兵㑹魏<lb/>
都御史紳於海口賊已敓氣仍諭以朝廷威信向背禍<lb/>
<pb n="KR4h0116_WYG_042-46a"/>
福賊遂挺身來歸東南晏然衆方多其功久之海上餘<lb/>
孽復相煽動言者乃咎公與魏不當受其降㑹今上初<lb/>
言路大開言者紛然猶尚以當道故也公不辨遂引疾<lb/>
乞致仕詔許馳傳以歸明年即其家賜緋袍白金以平<lb/>
賊功云烏乎公之檢田也所持者忠其受降也所存者<lb/>
信而毎不為議者所與夫忠與信非所獲罪也公又何<lb/>
慊乎其亦命而已矣於人何尤焉銘曰<lb/>
誰謂呉逺而多文學公在諫垣其儀濯濯乃平邦刑乃<lb/>
<pb n="KR4h0116_WYG_042-46b"/>
持邦憲出入踐更吏以儒縁世方疾驅吾獨委蛇吾自<lb/>
吾信嘵嘵則那退處而休孰怨以尤琢詞𤣥石以昭於<lb/>
幽<lb/>
　<lb/>
　<lb/>
　<lb/>
　<lb/>
　呉都文粹續集卷四十二<lb/>
</p>
<p>
</p>
  </div>
<div>
                <head>吴都文粹續集卷四十三</head>
    <p>
<pb n="KR4h0116_WYG_043-1a"/>
欽定四庫全書<lb/>
　吴都文粹續集卷四十三　　明　錢榖　撰<lb/>
　　墳墓<lb/>
　　　明中憲大夫太僕寺少卿致仕都公墓志銘<lb/>
　　　　　　　　　　　　　　　　胡纘宗<lb/>
吴有大雅君子博物洽聞砥節礪行淵澂玉潔蔚為醇<lb/>
儒盖都公其人也公諱穆字𤣥敬仕為禮部主客司郎<lb/>
中年五十有四即上書乞骸骨歸許之加太僕寺少卿<lb/>
<pb n="KR4h0116_WYG_043-1b"/>
致仕維時京師士大夫見公之歸無留資於囊無田廬<lb/>
圃墅於鄉蕭然戒行視棄官爵如吐唾無毫髪顧藉心<lb/>
争挽之不得莫不交歎以為公真賢逺於人歸而致苦<lb/>
食淡寢臥圖籍與相婆娑嬉逰屏車斥騶掃迹公門以<lb/>
著書為業或放逐山水㝠搜遐寄如是者十餘年嘉靖<lb/>
壬午以撫臣薦進階中憲大夫又三年年六十有七卒<lb/>
實嘉靖乙酉九月二十二日其子元翁等卜以卒之年<lb/>
十二月六日葬公花園山纘宗屬守吴得與其凡役事<lb/>
<pb n="KR4h0116_WYG_043-2a"/>
而又屬之以銘重以工部主事伍君疇中之狀乃不獲<lb/>
辭而為之志曰都氏之先為丹陽人有逺祖稱丹陽先<lb/>
生者仕宋為尚書吏部郎中由丹陽徙蘇居吴縣南濠<lb/>
里曾大父文言大父彦和父卭封工部都水司主事母<lb/>
朱氏贈安人公七嵗能詩及長不習章句汎濫羣籍杜<lb/>
門篤學者幾二十年屢空晏如絶意進取名聲大噪呉<lb/>
下廵撫都御史何公某提學御史林公某重其名强之<lb/>
應舉公乃出以是秋乙卯領應天鄉薦己未第進士甲<lb/>
<pb n="KR4h0116_WYG_043-2b"/>
子拜工部分理器皿厰厰事故旁午多靡費公則鳩匠<lb/>
會計大小贏縮惟其舊有不便輒弛去匹馬入廨自齎<lb/>
米蔬厰人掘地得金貯之庫吏有私請者公斥之曰若<lb/>
曹何敢汚我已而廵視京城浚渠繕壘事咸集丙寅改<lb/>
南京兵部武庫司廉幹如工部日辛未復官工部陞虞<lb/>
衡司署員外郎壬申乃進禮部職主客諸夷入貢使者<lb/>
充館公柔逺有道國體以尊慶陽王妃應册封公副崇<lb/>
信伯費公某徃使之贐以腆幣拒弗受便道躡終南巔<lb/>
<pb n="KR4h0116_WYG_043-3a"/>
尋過首陽登華嵩兩山抵少林濯温泉轉入王屋以及<lb/>
三山砥柱龍門伊闕囊括其勝洩之歌詩徜徉而返公<lb/>
性友愛養孀妹撫孤甥恤㓜弟皇皇如不及文祖韓歐<lb/>
詩宗陶孟尤長於纂述故郡人稱為南濠先生其行於<lb/>
世者曰南濠文跋南濠詩話玉壺氷聴雨紀談藏于家<lb/>
者曰南濠詩略文略賔話史外類鈔周易考異金薤琳<lb/>
琅云距其生為某年某月某日配徐氏封安人先卒子<lb/>
男二元翁次翁俱府學生女二嫁太倉州學生陸之箕<lb/>
<pb n="KR4h0116_WYG_043-3b"/>
太學生陸采孫一曰祖齡維公束髮好修舊師古人完<lb/>
徳䆳學星列海内受知兩朝贈貤有赫風流儀矩興懷<lb/>
後賢雖老於食貧不可謂不遇也是宜銘銘曰<lb/>
羣鳥爭擊鵷雛乃鶱炳其五色羽儀翩翻覽徳而下終<lb/>
息丘樊矯矯太僕光耀璵璠蟬蛻汚濁霞舉雲掀獵精<lb/>
吐靈綜古立言飲水飯疏清風洒然代有作者興愾文<lb/>
園<lb/>
　都穆少卿墓在花園山<lb/>
<pb n="KR4h0116_WYG_043-4a"/>
　　　唐子畏墓志并銘　　　　　　祝允明<lb/>
子畏死余為歌詩往哭之慟將葬其弟子重請為銘子<lb/>
畏余肺腑友微子重且銘之子畏性絶穎利度越千士<lb/>
世所謂穎者數嵗能為科舉文字童髫中科第一日四<lb/>
海驚稱之子畏不然㓜讀書不識門外街陌其中屹屹<lb/>
有一日千里氣不妄友一人余訪之再亦不答一旦以<lb/>
二章投余傑特之志錚然余亦報以詩勸其少加𢎞舒<lb/>
言萬物轉髙轉細未聞華峰可建都聚惟天極峻且無<lb/>
<pb n="KR4h0116_WYG_043-4b"/>
外故為萬物宗子畏始肯可久乃大契然一意望古豪<lb/>
傑殊不屑事塲屋其父徳廣賈業而士行將用子畏起<lb/>
家致舉業師教子畏子畏不違父㫖徳廣嘗語人此兒必<lb/>
成名殆難成家乎父歿子畏猶落落一日余謂曰子欲<lb/>
成先志當且事時業若必從己願便可褫襴幞燒科䇿<lb/>
今徒籍名泮廬目不接其册子則取舍奈何子畏曰諾<lb/>
明年當大比吾試捐一年力為之若弗集一擲之耳即<lb/>
墐戸絶交往亦不覓時輩講習取前所治毛氏詩與所<lb/>
<pb n="KR4h0116_WYG_043-5a"/>
謂四書者繙討擬議祇求合時義戊午試應天府録為<lb/>
第一人已未往會試時傍有郡富家子亦巳舉于鄉師<lb/>
慕子畏載與俱北既入試二塲後有仇富子者抨于朝<lb/>
言與主司有私并連子畏詔馳敕禮闈令主司不得閲<lb/>
此卷亟捕富子及子畏付詔獄逮主司出同訊于廷富<lb/>
子既承子畏不復辨與同罰黜掾于浙藩歸而不往或<lb/>
勸少貶異時亦不失一命子畏大笑竟不行放浪形跡<lb/>
翩翩逺遊扁舟獨邁祝融匡廬天台武夷觀海於東南<lb/>
<pb n="KR4h0116_WYG_043-5b"/>
浮洞庭彭蠡蹔歸將復踏四方得疾久少瘉稍治舊緒<lb/>
其學務窮研造化𤣥藴象數等究律歴求揚馬𤣥虚邵<lb/>
氏聲音之理而贊訂之旁及風鳥壬遁太乙出入天人<lb/>
之間將為一家學未及成章而沒其於應世文字歌詩<lb/>
不甚措意謂後世不取在是見我一斑而巳矣竒趣時<lb/>
發或寄於畫下筆輙追唐宋名匠既復為人請乞煩雜<lb/>
不休遂亦不及精諦且已四方慕之無貴賤貧富日詣<lb/>
門求索文辭詩畫子畏隨應之而不必盡所至大率興<lb/>
<pb n="KR4h0116_WYG_043-6a"/>
寄遐邈不以一時毁譽重輕為趨舍子畏臨事果事多<lb/>
全大節即少不合不問故知者誠愛寶之若異玉珍具<lb/>
王文恪公最慎予可知之最深重不知者亦莫不歆其<lb/>
才望而媢疾者先後有之子畏糞土財貨或飲其惠諱<lb/>
且矯樂其菑更下之石亦其得禍之由也桂近伐漆近<lb/>
割害雋戕特塵土物態亦何傷于子畏余傷子畏不以<lb/>
是氣化英靈大畧數百嵗一發鍾于人子畏得之一旦<lb/>
已矣此其痛宜如何置有過人之傑人不歆而更毁有<lb/>
<pb n="KR4h0116_WYG_043-6b"/>
髙世之才世不用而更擯此其寃宜如何己子畏為文<lb/>
或麗或澹或精或泛無常態不肯為鍛煉功竒思常多<lb/>
而不盡用其詩初喜濃麗既又倣白氏務達情性而語<lb/>
終璀璨佳者多與古合嘗乞夢仙游九鯉神夢惠之墨<lb/>
一擔盖終以文業傳焉唐氏世吳人居吳趨里子畏母<lb/>
邱氏以成化六年二月初四日生子畏嵗舍庚寅名之<lb/>
曰寅初字伯虎更子畏卒嘉靖癸未十二月二日得年<lb/>
五十四配徐繼沈生一女許王氏國士履吉之子墓在<lb/>
<pb n="KR4h0116_WYG_043-7a"/>
横塘王家村子畏罹禍後歸心佛氏自號六如取四句<lb/>
偈㫖治圃舍北桃花隖日放飲其中客來便共飲去不<lb/>
問醉便頽寢子重名申亦佳士稱難弟兄也銘曰<lb/>
穆天門兮夕開紛吾乗兮歸來睇桃夭兮故土回風衝<lb/>
兮蘭玉摧不兠率兮猶徘徊星辰上下兮雲雨漼椅桐<lb/>
輪囷兮稼無滯穟孔翠錯璨兮金芝葳蕤碧丹淵涵兮<lb/>
人間望思<lb/>
　唐寅解元墓在横塘王家村<lb/>
<pb n="KR4h0116_WYG_043-7b"/>
　　　徐昌國墓志　　　　　　　王守仁<lb/>
正徳辛未二月太學博士徐昌國卒年三十三士夫聞<lb/>
而哭之者皆曰烏乎是何促也或曰孔門七十子顔子<lb/>
最好學而其年獨不永亦三十二而亡說者謂顔子最<lb/>
好學精力瘁焉夫顔雖既竭吾才然終日如愚不改其<lb/>
樂也此與世之謀聲利苦心焦勞患得患失逐逐終其<lb/>
身耗勞其神氣奚啻百倍而皆老死黄馘此何以辨哉<lb/>
天於美質何生之甚寡而壞之特速也夫鼪鼯以夜出<lb/>
<pb n="KR4h0116_WYG_043-8a"/>
涼風至而𤣥鳥逝豈非凡物之盛衰以時乎夫嘉苗難<lb/>
植而易槁芝榮不踰旬蔓草薙而益繁䲭梟蝮遍天下<lb/>
而麟鳳之出間世一覩焉商周以降清淑日澆而濁穢<lb/>
薰積天地之氣則有然矣於昌國何疑焉始昌國與李<lb/>
夢陽何景明數子友相與砥礪於辭章既殫力精思傑<lb/>
然有立矣一日諷道書若有所得歎曰敝精於無益而<lb/>
忘其軀之斃也可謂知乎巧詞以希俗而捐其親之遺<lb/>
也可謂仁乎於是習養生有道士自西南來昌國與語<lb/>
<pb n="KR4h0116_WYG_043-8b"/>
悅之遂䆒心𤣥虚與世澹泊自謂長生可必正徳庚午<lb/>
冬陽明王守仁至京師守仁故善數子而亦嘗沒溺於<lb/>
仙釋昌國喜馳往省與論攝形化氣之術當是時增城<lb/>
湛元明在坐與昌國言不協意沮去異時復來論如初<lb/>
守仁笑而不應因留宿曰吾受異人五金八石之秘服<lb/>
之冲舉可得也子且謂何守仁復笑而不應迺曰吾隳<lb/>
黜昔㫖而㳺心髙𤣥塞兊歛華而靈秣是固斯亦去兢<lb/>
兢於世者逺矣而子猶余拒然何也守仁復笑而不應<lb/>
<pb n="KR4h0116_WYG_043-9a"/>
於是黙然者久之曰子以予為非耶抑又有所秘邪夫<lb/>
居有者不足以超無踐器者非所以融道吾將去知故<lb/>
而宅於埃壒之表子其語我乎守仁曰謂吾為有秘道<lb/>
固無形也謂吾謂子非子未吾是也雖然試言之夫去<lb/>
有以超無無將奚超矣外器以融道道器為偶矣而固<lb/>
未嘗超乎而固未嘗融乎夫盈虚消息皆命也纎巨内<lb/>
外皆性也隠微寂滅皆心也存心知性順夫命而巳矣<lb/>
而奚所趨舍於其間乎昌國首肯良久曰沖舉有諸守<lb/>
<pb n="KR4h0116_WYG_043-9b"/>
仁曰盡鳶之性者可以沖於天矣盡魚之性者可以泳<lb/>
於川矣曰然則有之曰盡人之性者可以知化育矣昌<lb/>
國俛而思蹶然而起曰命之矣吾且為萌甲吾且為流<lb/>
澌子其煦然属我以陽春哉數日復來謝曰道果在是<lb/>
而奚以外求吾不遇子幾亡人矣然吾疾且作懼不足<lb/>
以致逺則何如守仁曰悸乎曰生寄也死歸也何悸津<lb/>
津然既有志於斯已而不見者踰月忽有人來訃昌國<lb/>
逝矣王湛二子馳往哭盡哀因商其家事其長子伯虬<lb/>
<pb n="KR4h0116_WYG_043-10a"/>
言昌國垂殁整袵端坐託徐子容以後事子容泣昌國<lb/>
笑曰常事耳謂伯虬曰墓銘其請諸陽明氣益微以指<lb/>
畫伯虬掌作㝠㝠漠漠四字餘遂不可辨而神志不亂<lb/>
嗚呼吾未竟吾説以待昌國之及而昌國乃止於是吾<lb/>
則憾焉臨沒之托又可負之昌國名禎卿世姑蘇人始<lb/>
舉進士為大理評事不能其職於是以親老求改便地<lb/>
為養當事者目為好異抑之巳而降為五經博士故雖<lb/>
為京官數年卒不獲封其親以為憾所著有談藝録古<lb/>
<pb n="KR4h0116_WYG_043-10b"/>
今詩文若干首然皆非其至者昌國之學凡三變而卒<lb/>
乃有志於道墓在虎丘西麓銘曰<lb/>
惜也昌國吾見其進未見其止早攻聲辭中乃謝棄脫<lb/>
淖垢濁修形煉氣守靜致虚恍若有際道幾朝聞遐夕<lb/>
先逝不足者命有餘者志琢之未琢豈方頑礪隠埋山<lb/>
澤有虹其氣後千百年曷考斯志<lb/>
　徐禎卿博士墓在虎丘西麓<lb/>
　　　彭寅甫墓志銘　　　　　　　文徴明<lb/>
<pb n="KR4h0116_WYG_043-11a"/>
彭君寅甫以進士出知湖廣之公安便道過家戒其家<lb/>
人曰吾行服官政義不得顧家慎無以家溷我遂單車<lb/>
至縣縣屬荆南連江帶湖民貧而俗陋君披抉道利悉<lb/>
意拊循稍以經術縁飾之誕章敷化朞年而治成然軌<lb/>
道自信不復以文法自拘一時文法吏咸憎疾之而君<lb/>
不顧也會枝江盜發一夕斬闗而入縣故無兵倉卒不<lb/>
能拒盜遂執君讋之以刃不屈摉其橐空無一錢乃舍<lb/>
去曰是廉官也然帑藏所有燒刼略盡矣詔督捕定罪<lb/>
<pb n="KR4h0116_WYG_043-11b"/>
盜既得而贜鏹無獲法得不問而素疾君者從而媒孽<lb/>
之坐不戢盜鐫一官左除廣東徳慶州判官久之或言<lb/>
其非罪稍遷知廣之新㑹新會即古之岡州負山阻海<lb/>
夷蜑襍居谿獠峒猺乗間時時竊發君至而隣境巳為<lb/>
賊據節鎮大臣方事招來而夷性險譎不可擾馴稍急<lb/>
則降已復叛去勢不可終弭始議用兵而賊皆蹻捷阻<lb/>
險乗高出沒不常官軍轉戰不前多所亡失無己取平<lb/>
民被誣者掠訊成獄付縣杖殺之日以百數君既不義<lb/>
<pb n="KR4h0116_WYG_043-12a"/>
其所為多不承令又供需浩穰不忍剥歛以殉用是積<lb/>
忤上官欲求其罪罷之捃摭無所得乃以惰溺不勝任<lb/>
劾君而君亦倦逰矣既歸杜門掃軌不與流俗競相還<lb/>
往日發其所藏書披閱涵泳間為論著亦往往賦詩自<lb/>
悼然皆不以示人或時飲酒酣暢輙復理詠意淒然若<lb/>
不能自釋者久之竟以疾不起嗚呼悲哉君性質朗融<lb/>
而氣復邁往少則勤苦自將能以志帥氣既通諸經又<lb/>
貫綜羣籍揚㩁探究得其雋腴發為文章馳特奔放頃<lb/>
<pb n="KR4h0116_WYG_043-12b"/>
刻數千言而辭㫖精詣若出鉶鍊激卭蹈厲以古人自<lb/>
期下視曹耦莫有當其意者然數試不偶年四十始領<lb/>
鄉薦繼登上第於是人始望之謂庶有以達其志也而<lb/>
連宰二邑皆值俶擾方以排難折衝從事而剛方直致<lb/>
與物齟齬竟連蹇骯髒以死凡其所負卓越之才精深<lb/>
之學與夫名世經逺之圖曾不得一試而世竟莫有知<lb/>
者嗚呼豈不重可悲哉彭氏世以高資甲於里中君既<lb/>
仕顯而先世田廬乃復加損其貞白之操有不可誣者<lb/>
<pb n="KR4h0116_WYG_043-13a"/>
而世之人顧以官簿不達議君烏乎君則何罪哉君諱<lb/>
昉字寅甫其先清江人高祖學一國初以尺籍徙𨽻蘇<lb/>
州衞遂居蘇之長洲曾祖仲英祖斌父至朴母某氏君<lb/>
生成化庚寅正月三日卒嘉靖七年戊子二月十又三<lb/>
日享年五十有九娶胡氏子男二人長年次科女一人<lb/>
適國子監生劉遺明年庚寅塟吳縣龍池山既而墓為<lb/>
水所嚙嘉靖癸卯某月某日改塟長洲縣九都某字圩<lb/>
銘曰<lb/>
<pb n="KR4h0116_WYG_043-13b"/>
氣則竒亦昌于詞而不利于施甫引而馳端厥綏中蹶<lb/>
以違吁嗟彭君其命之罹邪抑有盭於時邪<lb/>
　彭昉知縣墓在長洲縣<lb/>
　　　東川軍民府通判王君墓志銘　文徵明<lb/>
余友王君涣文通判嘉興府之三年改蒞東川軍民府<lb/>
東川在蜀省在烏橵之西本烏蠻閟畔部去京師萬里<lb/>
夷獠雜居雖名列郡特遐方一聚落耳君起儒紳通侻<lb/>
夷易居官不修章程不能曲事上官深文苛禮有所不<lb/>
<pb n="KR4h0116_WYG_043-14a"/>
屑用是積忤當路顧其任未久又未嘗一挂吏議乃以<lb/>
逋慢易置之實奪之事任而投之要荒之外也君歎曰<lb/>
吾誠不佞未嘗罔天與人而得是逺徙豈其命邪雖然<lb/>
吾行且暮孱弱之身豈復堪此逺役遂卧不起未幾竟<lb/>
以疾卒烏乎傷哉君正徳己卯以尚書領應天鄉薦試<lb/>
禮部數不中卒業太學嘉靖庚寅以太學生釋褐官嘉<lb/>
興受任督賦嘗一再攝縣及轉輸網材皆能其職卒年<lb/>
五十有三嘉靖乙未七月廿又五日也君諱渙字渙文<lb/>
<pb n="KR4h0116_WYG_043-14b"/>
别號墨池子世為蘇之長洲人曾大父存心大父以仁<lb/>
父諱銘母陳氏君生精悍穎敏少則勵志彊學既選隸<lb/>
學官益事精進刺經推義不遺餘力而博綜羣籍咸繹<lb/>
而通之鑄詞發藻必皆不經人道語而含咀英華經史<lb/>
錯出緯組爛然人讀之刻深艱棘若出鉶鍛而君頃刻<lb/>
數百言操觚立就曾不經意而思致不窮其亦一時之<lb/>
竒雋矣尤工古賦得漢魏遺意詩宗白傅晚喜陸放翁<lb/>
范石湖然皆自出機杼不拘拘體裁而竒思奕奕始在<lb/>
<pb n="KR4h0116_WYG_043-15a"/>
庠序無所知名會部使者得其文竒之一時隠然喧動<lb/>
吴下當其時莫不偉視其人謂區區制舉不足取也而<lb/>
君亦自負所有不肯碌碌但己厄於時命僅得一郡倅<lb/>
潦倒末秩卒困頓以死嗚呼豈造物者有所靳耶抑有<lb/>
司之失耶君髙朗濶達而舉止疎慢不事矜持出言無<lb/>
所顧藉遇人無貴賤並狎視之其卒被中傷盖亦以此<lb/>
然其中實無厓異推誠投分簡而有情内之族屬外之<lb/>
里黨朋從莫有間焉余友君三十年知君尤深及是塟<lb/>
<pb n="KR4h0116_WYG_043-15b"/>
其子遂以吴學生陳君曉所為狀來乞銘君娶郁氏先<lb/>
卒子男四人庚壬巳戊女四人適沈大謨顧㒜范善政<lb/>
羅元素孫女一人葬以卒之後二年丁酉十一月廿有<lb/>
一日墓在武丘鄉銘曰<lb/>
維材孔良徳藝其章既騫用揚而弗利於行維坦有夷<lb/>
弗失其馳迺囏厥罹蹶疐而違而顛蹶以踦吁嗟乎其<lb/>
時兮其數之竒兮<lb/>
　王渙通判墓在武丘鄉九都廿三圖<lb/>
<pb n="KR4h0116_WYG_043-16a"/>
　　　郭子墓誌銘　　　　　　　蔡羽<lb/>
郭子諱邵字漢才世為蘇之長洲人入國朝族始大號<lb/>
車坊郭氏六世祖彦珍三傳至用行用行生汝文汝文<lb/>
生謹儀謹儀生郭子邵母張孺人為雲南按察使虚菴<lb/>
公女彦珍號恵寧以善行高於鄊鄉人徳之稱曰惠寧<lb/>
長者汝文號絅菴有操行敦修禮文益開厥家以子貴<lb/>
封太常寺典簿謹儀由鄉進士授南京太常寺典簿加<lb/>
文林郎聲稱籍甚方擬大用在任三年遽引退陞鴻臚<lb/>
<pb n="KR4h0116_WYG_043-16b"/>
寺丞致仕人歎其高郭子之生敏而嗜學自㓜不為嬉<lb/>
戯父之官太常也以郭子從時始數齡已有識度父知<lb/>
其不凡令遍從文章鉅公用是器日益充歸逰郡庠郡<lb/>
弟子咸推之御史院試輙居一等與太原王寵齊名意<lb/>
髙第不足取然亦累蹶塲屋郭子則益勵厥志以古人<lb/>
自期迨徳業有成渾然不見圭角然其中燦如也時衡<lb/>
山文徴仲濟陽蔡羽年皆倍郭子愛其早成與為忘年<lb/>
交嘉靖壬午秋試復下第遂病不起以其年十月十六<lb/>
<pb n="KR4h0116_WYG_043-17a"/>
日卒以郭之絫徳鴻臚公之不盡厥用郭子克讀其家<lb/>
書治二經文為時式由是以顯厥家夀且有後豈足多<lb/>
哉顧皆無之淺薄者出輙第澤未厚者顧禄且夀由此<lb/>
觀之天果靳於善人否耶郭子篤倫理絅菴之喪嘗佐<lb/>
鴻臚公治之歛塟合禮及嫁女弟所以代父母經畫者<lb/>
亦允内外之情平居語不妄發遇事出一言足以斷可<lb/>
謂沉毅明慧之士配徐氏為天平山徐守耕之女無出<lb/>
卒之日以從兄受益之子為後名曰緒郭子生於𢎞治<lb/>
<pb n="KR4h0116_WYG_043-17b"/>
壬子十月廿一日距卒三十一年鴻臚擇以卒之嵗十<lb/>
二月十二日葬吳縣至徳鄉博士塢先塋側委銘焉陳<lb/>
子道通為狀受狀叙之銘曰<lb/>
孰俾爾完孰鍾爾全謂天匪厚於人不然指取功名赫<lb/>
興厥宗中道則僨胡弗竟從跖顧宜延顔顧宜折謂適<lb/>
其嬰何昭何滅於乎古今旦夕孰為不朽念彼哲人瞻<lb/>
彼靈阜有烈耿光上映箕首<lb/>
　郭邵秀才墓在吳縣至徳鄉博士塢<lb/>
<pb n="KR4h0116_WYG_043-18a"/>
　　　王履吉墓誌銘　　　　　　　文徵明<lb/>
嗚呼悲哉王君己矣不可作矣君文學藝能卓然名家<lb/>
而出其緒餘為明經試策宏博竒麗獨得肯綮御史按<lb/>
試輙褎然舉首一時聲稱籍甚隠然為三吳之望三呉<lb/>
之士知君者咸以高科屬之具真知者謂能肆情詞藝<lb/>
非直經生而已然皆非君之極致也乃君之志直欲軼<lb/>
古人而踰之盖非通古今周一世不足以充其所受也<lb/>
是可以一時一郡論哉君資性穎異將以勤誠於書無<lb/>
<pb n="KR4h0116_WYG_043-18b"/>
所不窺而尤詳於羣經手寫經書皆一再過為文非遷<lb/>
固不學詩必盛唐見諸論撰咸有法程余年視君二紀<lb/>
而長君自丱角即與余逰無時日不見見輙有所著日<lb/>
異而月不同盖浩乎未見其止也而豈意遽疾而死也<lb/>
嗚呼惜哉君正徳初與其兄履約並以儁造選隸學官<lb/>
嫓聲儷迹翹然競爽既而履約舉應天鄉試尋舉進士<lb/>
而君毎試輒斥以年資貢禮部卒業太學又試又輙斥<lb/>
盖自正徳庚午至嘉靖辛卯凡八試試輙斥而名日益<lb/>
<pb n="KR4h0116_WYG_043-19a"/>
起從遊者日衆得其指授往往去取髙科登顯仕而君<lb/>
竟不售而死嗚呼豈不有命哉君高朗明潔砥節而履<lb/>
方一切時世聲利之事有所不屑猥俗之言未嘗出口<lb/>
風儀玉立舉止軒揭然其心毎抑下雖聲稱振疊而醖<lb/>
藉自將對人未始言學盖不欲以所能尚人故人亦樂<lb/>
親附之性惡喧囂不樂居㕓井少學於蔡羽先生居洞<lb/>
庭三年既而讀書石湖之上二十年非嵗時省侍不數<lb/>
數入城遇佳山水輙忻然忘去或時偃息於長林豐草<lb/>
<pb n="KR4h0116_WYG_043-19b"/>
間含醺賦詩倚席而歌邈然有千載之思迹其所為豈<lb/>
碌碌尋常之士哉是其志之所存必有出於語言文字<lb/>
之上者曽不得少見於世而僅僅以文傳而其所傳又<lb/>
出於文塲困躓之餘雅非其至者嗚呼豈不重可惜哉<lb/>
君孝友天至居常能愉悦其親而順之於道與兄履約<lb/>
少同筆研食息起居未嘗少離既各授室而聨裀共食<lb/>
視室處之時恒倍君卒時履約方官京師及是以都御<lb/>
史出鎮鄖陽便道過家以某年月日塟君於某鄉某原<lb/>
<pb n="KR4h0116_WYG_043-20a"/>
俾徵明為文君諱寵字履仁後字履吉别號雅宜山人<lb/>
父貞以履約貴封中憲大夫太常寺少卿母朱氏繼母<lb/>
顧氏贈封皆恭人君生𢎞治甲寅十一月八日卒嘉靖<lb/>
癸己四月三十日享年四十嵗娶徐氏子男一人子陽<lb/>
太學生銘曰<lb/>
維慧而明亦藝而貞胡不潰於成而卒困以衡吁嗟乎<lb/>
其名<lb/>
　王寵太學之墓在武丘鄉某原<lb/>
<pb n="KR4h0116_WYG_043-20b"/>
　　　張太學子饒墓志銘　　　　蔡羽<lb/>
蘇郡東城張氏之盛四世矣景暘翁為菊泉封君父富<lb/>
而好逰逰於燕山時諸雄賈角立法書圖刻名器珍玩<lb/>
狼籍大都者持入諸賈人家不省景暘具精鑒善甲乙<lb/>
之故張氏世擅博古多文之譽景暘三子菊泉居仲賞<lb/>
鑒視景暘子孫因是薰炙品藻致情焉夫人情莫不各<lb/>
有鍾不能於經書圖玩諸無賴將靡不至人皆曰張氏<lb/>
遺善并是以遺何如哉菊泉五子獲交者子京子侯子<lb/>
<pb n="KR4h0116_WYG_043-21a"/>
饒子京為吏廉能累官至光祿署正菊泉所由受封者<lb/>
也子饒名淛太學生以履行雅素受知於前後大司成<lb/>
其逰太學也為嘉靖戊子間時分宜介谿嚴公大整學<lb/>
規積分考行升舍子饒以行得上舍未幾汝南林公四<lb/>
明呉公咸申前法子饒連以行最居上列故諸公喜之<lb/>
召置左右親為解疑惑造就之意不淺辛卯選試順天<lb/>
不第同逰重之然巳瘁于學至矣巳輙告歸省初子饒<lb/>
在本郡學人已多其雅尚師事今太學湯先生子重交<lb/>
<pb n="KR4h0116_WYG_043-21b"/>
逰予輩故文太史王履約履吉比予咸獲造其館諸往<lb/>
返無他俗談請其圖刻寳玩過目輙生古氣見古人精<lb/>
思前代制作坐輙移時日間陳佳章筆札請題識故友<lb/>
人從張氏往返若入一古藏因於淛也生于𢎞治乙未<lb/>
八月十二日卒于嘉靖癸巳八月十三日年三十五母<lb/>
吴氏孺人菊泉嫡配同日封自光禄至子饒為一母先<lb/>
娶許氏有賢名先卒繼娶陸氏生二女卒之日菊泉命<lb/>
子侯之子賢為之後名曰公椿公椿聘熊氏女許陳與<lb/>
<pb n="KR4h0116_WYG_043-22a"/>
立次女許石坊子饒性敦孝吴孺人苦多疾疾則子饒<lb/>
侍藥不暫離側又善開母懷故孺人屢病瀕於危竟享<lb/>
高壽處兄弟咸篤友誼能書亦長於歌詩歸省日别購<lb/>
一區宅因厥園池輔以樓館曰庶可以奉二親茍遂吾<lb/>
養吾志畢矣未究而卒卒之三載光禄君居母艱其冬<lb/>
大營葬與子侯協卜隨太孺人同日舉喪盖十二月廿<lb/>
一日合前室許氏之宫也先期光禄以書投南翰曰弟<lb/>
淛生嘗辱諸公教亦嘗用力其間若槩冺不傳恐向上<lb/>
<pb n="KR4h0116_WYG_043-22b"/>
者無以勸諸公辱教亦空言矣汴憐其不瞑目也敢以<lb/>
志瀆展其狀則湯先生所為也因嘆曰父兄師友父兄<lb/>
之言豈無故哉為志而銘之銘曰<lb/>
好修䖍䖍躋于儕輩宜爾家庭孝子弟弟舍選羣公克<lb/>
念克類師與厥進友尚厥志肯構肯堂迄我養事為網<lb/>
不臧報或不至回凋跖榮天道奚昧兄哉光禄遺書哽<lb/>
嗟野有簡青不背于師不間于家無忝厥生沒有榮加<lb/>
勿感下泉石言告遐<lb/>
<pb n="KR4h0116_WYG_043-23a"/>
　張淛子饒墓在五峰山博士塢<lb/>
　　　明故資善大夫都察院右都御史致仕盛公墓<lb/>
　　　志銘　　　　　　　　　　文徵明<lb/>
嘉靖十四年乙未九月十有三日前都察院右都御<lb/>
史吳郡盛公以疾卒于家訃聞詔下有司俾營塟事賜<lb/>
諭祭者再公仕𢎞治正徳間以剛毅廉循著中外盖自<lb/>
弱冠筮仕郎曹即能抗捍權要得罪貶斥一再下制獄<lb/>
皆瀕於死賴朝廷仁明得不終棄再躓再奮卒至大官<lb/>
<pb n="KR4h0116_WYG_043-23b"/>
凡所臨涖輙著茂績振風紀而軌法緒正益厲不貶以<lb/>
故﨑嶇輾轉多所抵冒而豐功盛烈往往敗於垂成卒<lb/>
坐廢以死一時輿論於公有遺望焉嗚呼惜哉公諱應<lb/>
期字斯徵別號值菴裔出宋文肅公度由餘杭徙汴再<lb/>
徙蘇之吴江今居郡城歴元至國朝衣冠不乏高祖啓<lb/>
東以儒醫際遇文皇為太醫院御醫特被龍眷曾祖佖<lb/>
不仕祖昕父瓘俱以公貴贈通議大夫都察院右副都<lb/>
御史祖妣朱妣胡繼妣蘇俱贈淑人公以𢎞治癸丑進<lb/>
<pb n="KR4h0116_WYG_043-24a"/>
士釋褐拜都水司主事奉使涖濟寧諸閘節適限列啓<lb/>
閉有時公私舟皆以叙進官舟或挾私貨輙沒入之道<lb/>
路恐恐相戒莫敢犯而中官大不便之時大璫李廣方<lb/>
貴幸用事相與流議中傷既不得間則以阻格薦新為<lb/>
大不敬逮公抵罪鐫八階謫受安寧驛丞安寧隸雲南<lb/>
荒逺非人所居久之稍起為禄豐知縣禄豐古之禄琫<lb/>
烏僰蠻所居剽悍梗化前政往往寇賊待之公不鄙其<lb/>
民誕章敷化納之仁軌民用歸集而盜亦敉寧風聲所<lb/>
<pb n="KR4h0116_WYG_043-24b"/>
被洽於隣壤尋陞四川順慶府通判受任督賦輸將摧<lb/>
會咸有法程而鈎稽宿蠧民莫能謾民嵗轉輸松潘往<lb/>
往破産不足更費公審情道利番休而節適之事節而<lb/>
民不病丁父憂解官道陞武昌府同知正徳已己服除<lb/>
改長沙專理精籍秉公軌法不事鈎摭而弊為之清郡<lb/>
中王府官校及衞所餉給多為奸吏侵牟官軍坐困或<lb/>
出怨言㑹公攝郡程督吏胥稽其出納參合分劑得其<lb/>
利弊所在遂推行之上下給足而郡以無擾俄陞雲南<lb/>
<pb n="KR4h0116_WYG_043-25a"/>
按察使僉事歴按金滄洱海諸道擿伏省微所部職辦<lb/>
其屬景東諸郡皆土官世襲梟獍桀敖王法有所不治<lb/>
公皆以正臨之莫不偃帖向化知府陶某父子讎怨而<lb/>
奸人實構其間公探得其情縛奸人寘之法曉陶以義<lb/>
俾父子如初武定知府鳳英死其妻攝郡所為多不法<lb/>
而其子朝鳴尤陰狡渫惡椎剽圉奪民甚苦之朝廷下<lb/>
所司究按咸憚公不敢行公方入賀萬壽當道議留公<lb/>
公得留疾馳就按之出鳳不意母子震慴伏謁輸情公<lb/>
<pb n="KR4h0116_WYG_043-25b"/>
因簿責其黨窮竟抵罪悉還所奪於民時鳳氏方盛公<lb/>
慮其後必為患請降鳳秩設流官制之奏上朝廷重於<lb/>
改更事格不行鳳後卒叛如公言時鎮守太監梁裕驕<lb/>
蹇侈汰漁取無厭公隨事裁抑不令得肆省内諸銀礦<lb/>
嵗有常課裕擅為己有朘剝苛急民不堪命或縁是賊<lb/>
殺啓釁公議建封禁以絶禍源實抑裕而奪之利也故<lb/>
裕銜之時御史張璞副使晁必登與公協心制裕裕因<lb/>
並奏三人誣以他事悉逮下制獄鞠訊慘毒張竟考死<lb/>
<pb n="KR4h0116_WYG_043-26a"/>
獄中公益不撓諸大臣言官交章論救會乾清宫災遂<lb/>
得貰赧前是公巳進本司副使復任未幾遂陞河南按<lb/>
察使策惰警頑風采益振太監孫清欲攬事權擅理民<lb/>
訟民或乗藉為奸利公面數之正言直氣無所回婉孫<lb/>
不能堪欲遂訐公以事公不為讐而孫卒亦莫之能為<lb/>
也丙子陞山東右布政使故事右轄多循黙逺權公展<lb/>
采錯事無所避遜時僚長持重務存大體事或濡滯而<lb/>
公披決敏利案無留牘所興革緒正皆利病切急身名<lb/>
<pb n="KR4h0116_WYG_043-26b"/>
所繫不可已者故雖嫌於侵權有所不顧戊寅陞陜西<lb/>
左布政使時鎮守太監廖鑾陰賊强禦恃有内援縱橫<lb/>
省中諸弟姪席寵翼奸贓賄狼籍動以上供為言有司<lb/>
脇息莫敢問公至首執其左右尤無良者用法剪除之<lb/>
一切横歛皆格不行又不隨衆加禮廖滋不悦思有以<lb/>
中傷之先是有㫖督造織罽其費鉅萬廖以檄公取直<lb/>
檄文嚴峻實以嘗公欲因是激之用為公罪公得檄即<lb/>
閉戸發籍按得所支數巳逾數萬明日詣廖廖方盛氣<lb/>
<pb n="KR4h0116_WYG_043-27a"/>
以待公徐出數示之因問更費如此計所造有贏今皆<lb/>
安在願以上聞廖出不意内愒不能對惶恐跽謝乃已<lb/>
及上西巡駕次榆林士馬滃集蹂躪紛逯人情洶洶而<lb/>
公處之裕如供頓首需取具呼吸間民不加賦境不知<lb/>
擾而事罔不集一時扈從諸璫若諸嬖倖氣熖薰灼自<lb/>
鎮巡而下重足屏氣莫敢與抗公先聲所被既有以讋<lb/>
之而臨事整暇足以坐鎮物情憸人小夫望而知敬一<lb/>
切非分之禮無藝之求消沮殆盡終竟彌縫無少疏脱<lb/>
<pb n="KR4h0116_WYG_043-27b"/>
同事諸公莫不佩歎以為難雖上亦知之明年己卯四<lb/>
川缺巡撫遂用為都察院右副都御史巡撫其地蜀去<lb/>
朝廷萬里夷獠襍居負險易動公練兵飭甲隨時疏捕<lb/>
不少怠縱六畨招討楊文林數出兵攻圍城邑䖍劉吏<lb/>
民而流民謝文義亦糾僰夷為亂皆以次戡定捷聞璽<lb/>
書褒嘉錫以銀幣時朝多秕政權倖縱横誅求切蹙而<lb/>
蜀尤甚公糾檢緒正首事限列而繩之以法法外科覈<lb/>
一切放罷西南數千里為之肅然庚辰丁繼母憂辛巳<lb/>
<pb n="KR4h0116_WYG_043-28a"/>
會今上登極以疾乞休不允壬午服闋被命起撫江西<lb/>
適遭逆濠倡亂之後瘡痍未復加以飢虚所在寇盜充<lb/>
斥而彭蠡為吴楚交會之後盜出沒其中阻險剽刦而<lb/>
漁舟為之嚮導公調遣官兵團軍捶扼併籍羣漁為伍<lb/>
使互相覺察盜不自容一時併散於是平徭省斂疏免<lb/>
襍調緡錢摠數十萬而請留以濟民者亦不下數萬檄<lb/>
省臣分地賑恤躬自督率極意撫循民用甦息而嵗亦<lb/>
比登屬南京諸郡阻飢首輸米七十四萬石銀二十萬<lb/>
<pb n="KR4h0116_WYG_043-28b"/>
兩以濟而奉詔積榖備荒亦百餘萬石有詔嘉奬者再<lb/>
尋被璽書陞兵部侍郎兼都察院右僉都御史摠督兩<lb/>
廣軍務時嶺南更數政不治兵疲財匱號令墮地土酋<lb/>
玩狎不知稟畏而夷獠誖謾時時竊發公至陳兵大閱<lb/>
料簡鈎摭一時逋蕩以次復伍乃飭廥積謹烽燧繕治<lb/>
干櫓部署諸將俾各守要害紀律嚴明精采煥發於是<lb/>
諸夷稍稍知懼而邊徼有恃矣歸善劇賊李文積據桃<lb/>
子園為亂公檄守巡發兵捕斬生擒文積及其黨李萬<lb/>
<pb n="KR4h0116_WYG_043-29a"/>
全等斬首一千一百三十級俘獲男婦四百餘人土官<lb/>
劉召誘執兵官據思恩府以叛即調遣民兵分隸將官<lb/>
授以方畧而躬率守巡諸臣繼之進攻岜梅諸寨摧鋒<lb/>
衝擊大破羣酋斬首一千九十七級俘獲男婦五百餘<lb/>
人召被鎗火死餘黨悉平田州土官岑猛懷諼忮狠恃<lb/>
其險逺將為不靖畜聚累年及是數出燒刦州縣事聞<lb/>
下公經畫公會巡按及三司守臣㕘審籌畫咸謂此積<lb/>
嵗逋誅不問益熾而一方之民不容不拯於是上疏具<lb/>
<pb n="KR4h0116_WYG_043-29b"/>
陳方畧大率誅首惡而貸脇從兵部覆議從之事下而<lb/>
公巳得㫖改官矣先是公稽校尺籍得摠兵太監二府<lb/>
脫卒甚侈既勒歸伍而深抑其官屬不令暴横又檄下<lb/>
兩省及湖廣諸路凡所調遣悉自幕府闗決於是二府<lb/>
禁不得肆大興讒構欲以罪去公當道者為之調停遂<lb/>
除工部侍郎提督易州山厰寔奪之權而置之散地㑹<lb/>
言官復有論列公遂引咎乞歸得㫖致仕嘉靖四年乙<lb/>
酉也丁亥河決徐沛漕渠淤塞濬治久弗即功有詔集<lb/>
<pb n="KR4h0116_WYG_043-30a"/>
廷臣議舉可以治水者僉以公名上遂錫璽書起公於<lb/>
家即拜都察院右都御史提督南北直隸山東河南等<lb/>
處河道時尚書李承勛胡世寧皆建議欲於昭陽湖東<lb/>
別開漕渠而少卿黄綰詹事霍韜各陳便宜並下公省<lb/>
詳公與郎中柯維熊員外郎土大化㕘議劉淑相親往<lb/>
相度延訪父老既知利害所在乃上疏言黄河之患古<lb/>
今則然而中原平衍無洞庭彭蠡以為之滙故遷徙不<lb/>
常為患特甚而其性避高就下非多為之委以殺其流<lb/>
<pb n="KR4h0116_WYG_043-30b"/>
未可力勝也𢎞治以前河下潼闗即分三大支二支俱<lb/>
出汴城之東南行由泗經淮入海其一支出汴城之北<lb/>
東行至兖分二小支一出沛之飛雲橋一出徐之小浮<lb/>
橋俱入運河經下邳州會淮入海正徳以來汴南二支<lb/>
湮塞併入汴北一支於是全河東下至於徐沛俱入運<lb/>
河自此汴河無患而徐與豐沛適當其衝近年河漸北<lb/>
徙小浮橋亦已湮塞曹單城武諸縣及楊家梁諸口奔<lb/>
潰四出徑趨沛縣漕河横流出於昭陽湖之東泥沙壅<lb/>
<pb n="KR4h0116_WYG_043-31a"/>
遏勢緩則停遇坎則滯致淤運道今非改鑿新河不可<lb/>
葢上流不殺則決口不可塞長隄不可築而河防不可<lb/>
成河防不成則淤不可濬而故道不可復此今之漕河<lb/>
所以不容不改也廷議是之詔以春和興役公先命郎<lb/>
中等官分治舊河使通漕舟而堅築隄岸以障黄河之<lb/>
衝別濬趙皮寨孫家渡諸處以殺上流之勢於是簡屬<lb/>
吏之賢有才者以任新河之役躬履其地量地授工分<lb/>
程布役時其食作工其勸懲聨絡相維統攝有叙甫四<lb/>
<pb n="KR4h0116_WYG_043-31b"/>
閱月工完十九旦夕告成而讒言遽興有㫖罷役而公<lb/>
去國矣時諸老大臣爭言其枉而戸部尚書鄒文盛刑<lb/>
部尚書胡世寧言之尤力盖斯役之罷起於一二同事<lb/>
之人以細故更相責望坐失事幾故當時公論如此公<lb/>
家居七年更赦復職致仕既而大臣言官相繼論薦海<lb/>
内士大夫方冀其復用而遽疾不起嗚呼惜哉公為人<lb/>
修正彊執遇事直前不為利害回折奉公憂國之念寤<lb/>
寐不忘體貌嚴重進止有恒居家整肅如臨官府而與<lb/>
<pb n="KR4h0116_WYG_043-32a"/>
賔客談笑雍然有情待諸弟妹甥妷有恩族人孤嫠有<lb/>
給婚喪患難有助於倫誼甚篤也生成化甲午八月廿<lb/>
有一日享年六十有二娶沈氏繼顧氏俱贈淑人子男<lb/>
二人長之材郡學生娶王氏次之榮娶王氏繼沈氏女<lb/>
一人適前工科給事中陸粲孫男六人茂勲郡學生茂<lb/>
煕茂廉茂燾茂然孫女一人許適吳治以卒之又明年<lb/>
丁酉十二月十六日塟吴縣横山感慈塢徵明晚辱公<lb/>
游知公為詳及是塟公子以治命屬銘不可辭銘曰<lb/>
<pb n="KR4h0116_WYG_043-32b"/>
桓桓盛宗立氏以國孰其徵之曰有成伯有顯者吉在<lb/>
漢則良曰苞孝章奕世其揚别籍於杭爰有文肅燁其<lb/>
家聲不忝維榖有展中丞徳言則繼於千斯年有衍弗<lb/>
替衍之維何道則有光行則有方政業其章履貞用嚴<lb/>
侃言維直歴險以夷維正而克我循維良我武維揚豈<lb/>
不有庸讒言孔傷彼讒則傷我行維烈道有險夷不易<lb/>
其轍亶其有馳迺端厥綏或失之毗而名匪虧有展中<lb/>
丞維吴之淑豈不云亡公其莫贖<lb/>
<pb n="KR4h0116_WYG_043-33a"/>
　　　盛氏先塋之碑　　　　　　　王鏊<lb/>
盛故餘杭聞家然自宋丞相文肅公始大其徙吴中則<lb/>
自判平江府君諱岫始其葬黄山自寓翁府君始黄山<lb/>
在吴縣西南數里而近望之隠然如舟葢吳山之小者<lb/>
而山水環合草木鬱然青烏家謂其秀當有所屬而盛<lb/>
氏墓在其㢲隅寓翁曾孫俌言于鏊曰先墓在吴中者凡<lb/>
九而黄山巋焉獨存水木本源之義在焉何可忘也盖<lb/>
自元季兵興所謂凡九者多蕪沒而莫尋則無表識故<lb/>
<pb n="KR4h0116_WYG_043-33b"/>
也先大夫盖嘗恨之他日世益逺人益衆族益散則又<lb/>
安能保斯之不蕪沒也乎俌用是愳爰用增蒔松栢立<lb/>
享臺樹華表大書盛氏之阡示後人以不忘也唯執事<lb/>
賜之言以昭世徳以詔來裔於無窮使盛之子孫繼繼<lb/>
承承永有徵焉孝敬其無衰乎予惟盛氏在吴中占科<lb/>
第登仕籍者絫絫有焉其餘又各以醫名家通籍於朝<lb/>
官於鄉累世而不絶也何其逺哉信其先之積累深且<lb/>
長乎固不獨青烏家所謂山水之秀而山水之秀亦或<lb/>
<pb n="KR4h0116_WYG_043-34a"/>
不可誣水木本源之義則自不可忘也予故為著之盖<lb/>
營域之延袤凡若干畝中為繚垣垣之正中為俌曾祖<lb/>
寓翁諱似祖府君之兆其西為伯祖諱賢府君之兆又<lb/>
西為伯考諱宣伯府君之兆其東為祖考諱棣府君之<lb/>
兆又東為御醫諱寅府君之兆又東為太醫院士諱儼<lb/>
暨醫學正科諱侃府君之兆高祖諱宗仁高伯祖諱忠<lb/>
二兆遷自齊門今在垣之外北上諸殤穴在垣之外東<lb/>
西坡下其西南隅為翰林待詔李先生貞臣之兆先生<lb/>
<pb n="KR4h0116_WYG_043-34b"/>
揚州人寓翁故人也老於吴中無所歸遂以塟焉春秋<lb/>
祔享之其諸世系行歴刻之碑陰<lb/>
　盛應期都憲𢎞治中進士歴官四川江西廵撫兩廣<lb/>
　總督終直𨽻河道有政績載文徵明墓志墓在吳縣<lb/>
　横山感慈塢其王鏊盛氏先塋碑乃在其黄山祖墓<lb/>
　上附載於此<lb/>
　　　太子少保資善大夫南京吏部尚書致仕贈太<lb/>
　　　子太保諡文端吴公神道碑　　羅欽順<lb/>
<pb n="KR4h0116_WYG_043-35a"/>
嘉靖二十一年二月壬子太子少保南京吏部尚書致<lb/>
仕吴公卒於里第之正寢訃聞詔贈太子太保賜諡文<lb/>
端遣官諭祭者四命禮部員外郎王楠䕶塟事其孤子<lb/>
孝遂以是年十月壬寅塟公吴縣陽山之原事既畢將<lb/>
樹碑隧道以余為公知巳伻來謁文余實知公雖年老<lb/>
力衰短於揚厲然於誼不得辭也公諱一鵬字南夫號<lb/>
白樓世居蘇之長洲山塘里曾祖敬祖琮考行俱隠徳<lb/>
不仕以公貴祖贈南京太常卿祖妣周氏贈淑人考封<lb/>
<pb n="KR4h0116_WYG_043-35b"/>
翰林編修累贈太子少保南京吏部尚書妣司氏繼趙<lb/>
氏俱累贈夫人公天資秀穎年十六七即慕為古文詞<lb/>
成化丙午以郡庠生中鄉試𢎞治癸丑登進士第改翰<lb/>
林庶吉士乙卯擢編修預修大明會典大臣有遭讒去<lb/>
位者疏請留之以全國體人知其有匡時之志焉丁父<lb/>
憂服除仍舊職預纂資治通鑑攬要及修玉牒正徳丁<lb/>
卯陞侍講尋兼經筵官同修孝宗實録成例當進秩時<lb/>
逆瑾竊柄公與諸同官見之無加禮瑾銜之因矯詔以<lb/>
<pb n="KR4h0116_WYG_043-36a"/>
擴充政事為名凡與纂修者多改官部屬公去為南京<lb/>
刑部廣東司員外郎明年陞南京禮部祠祭司郎中瑾<lb/>
即伏誅詔還舊職尋陞南京學士癸酉南京國子缺祭<lb/>
酒以公補之乙亥陞南京太常卿丁繼母憂去位嘉靖<lb/>
改元始入為禮部右侍郎尋轉左奉使安陸改題獻皇<lb/>
帝神主迎致京師事竣有白金文綺之賚以内閣薦兼<lb/>
翰林學士掌詹事府事專管誥敕充武宗實録副摠裁<lb/>
乙酉實録成進禮部尚書賜賚尤腆其年冬乞假展墓<lb/>
<pb n="KR4h0116_WYG_043-36b"/>
詔給驛以行丙戌還朝時江南亢旱江北大水公具狀<lb/>
以聞請蠲租發廩以濟民艱復請疏導江流以便粮運<lb/>
上嘉納之下其事於戸工二部詔舉堪任内閣者僉以<lb/>
公名上爭進者忌之或謂公可無援乎公笑謝之曰嫠<lb/>
婦老而變節亦可醜也俄被㫖出理部事居數月復改<lb/>
掌南銓加太子少保辭加官不允遂行再踰年懇乞休<lb/>
致時年盖七十矣前此乞休者數四皆被温㫖慰留至<lb/>
是始得請重有褒諭仍命有司月給廩米三石嵗給輿<lb/>
<pb n="KR4h0116_WYG_043-37a"/>
夫四名盖異數也公在翰林累與纂修恒極精審三充<lb/>
會試同考官一主順天鄉試所得多知名士毎進講義<lb/>
必稽古而音吐洪亮足以發之在南都累年未嘗以留<lb/>
滯為意師範嚴整享祀精潔率於前政有光間值雷變<lb/>
嘗陳修徳穰災之道今上初即位進説尤詳要在開悟<lb/>
聖心為宗社生民無窮計也在禮部與尚書汪公協心<lb/>
秉正上欲為獻皇帝建室大内汪公執不可既去而公<lb/>
攝篆乃會議於廷援古證今詞氣侃侃然上意已有主<lb/>
<pb n="KR4h0116_WYG_043-37b"/>
議竟不合公因自劾求去上亦不聴僉事陳洸冒舊銜<lb/>
入疏假大禮以希寵公劾其無恥干進請罷黜之洸竟<lb/>
得罪而去出自東閣桂文襄方為侍郎遇事時有異同<lb/>
亦不能奪公所守嵗貢生就教職者奏乞仍與鄉試公<lb/>
議奏以為可許上從之遂著為令在南銓務持大體品<lb/>
藻人物毎留意焉既歸首建崇正書院鄉人子弟來學<lb/>
者無弗受仍割田百畆贍之其傍為真趣園亭館山池<lb/>
清邃幽雅公既有以自適而子孝逺居官次恒思之不<lb/>
<pb n="KR4h0116_WYG_043-38a"/>
寘既而得請歸養所以曲致公之樂者率在斯園髙人<lb/>
韻士往來不絶也然公尤以表章先賢風厲風俗為事<lb/>
嘗言於有司即尹和靖先生三畏齋遺址作三賢書院<lb/>
并祝安定胡公文正范公陸宣公墓在齊門外頗為居<lb/>
民所侵亦復其故蠡口陳孝子興立祠圯率衆修葺并<lb/>
海虞周孝子容祠之故劉丞幹遺愛在民為葺其衣冠<lb/>
之藏而立門署牓以從民志民間耳目為之一新其前<lb/>
後義舉尤多惠利所及盖不止於親故鄉鄰而巳公生<lb/>
<pb n="KR4h0116_WYG_043-38b"/>
天順庚辰十一月二十九日享年八十有三盖家居十<lb/>
有四年而卒平素篤於事親居䘮有禮於故舊有始終<lb/>
之義與物無競雖間遭排抑處之裕如口未嘗道人過<lb/>
惡而妍媸高下中自了了和厚之氣盎然可掬望之知<lb/>
為吉人君子也為文效歐陽子平正豐潤詩宗盛唐有<lb/>
風骨耐咀嚼字亦清勁原配宣氏繼姚氏薛氏宣姚皆<lb/>
累贈淑人二男子子忠早夭次即子孝勤學善屬文嘗<lb/>
充庶吉士之選既皆中罷循次外補以南京吏部主事<lb/>
<pb n="KR4h0116_WYG_043-39a"/>
歸養於家四女子皆有歸孫男五人尚朴蔭國子生尚<lb/>
儉郡庠生尚黙尚遜尚潔女五人其行狀甚詳乃公里<lb/>
姻光禄卿王君履約所述碑葢不能盡載也銘曰<lb/>
仰止蘇山其高曷稱魁傑嗣興于斯為盛文定文端矧<lb/>
惟同性厚徳清文前輝後映官高望著彼此一時或安<lb/>
於近同志相維或暌而逺誰實間之密雲不雨有識嗟<lb/>
咨允懿文端輪轅信美載北載南徐驅直指歸以義榮<lb/>
優游故里亦既有年而又有子寛樂令終實多受祉惟<lb/>
<pb n="KR4h0116_WYG_043-39b"/>
皇念舊䘏典加隆續之生氣慰及臣工穹碑在望有巋<lb/>
其封我銘曷以惟徳之恭貽孫有裕流聞無窮<lb/>
　吴一鵬尚書墓在陽山吏部尚書泰和羅公欽順為<lb/>
　撰神道碑<lb/>
　　　明禮曹郎楊君自撰生壙碑　　楊循吉<lb/>
堪輿上下元化處中是生萬物予得為人其所居距大<lb/>
海十舍許盖宇内東南之陋夫也今則素飱於世八十<lb/>
有五年行將奄歸𤣥宅返乎太初相彼廬右有丘焉我<lb/>
<pb n="KR4h0116_WYG_043-40a"/>
之永歸庶幾在是恐一旦先朝露無人紀述乃自為文<lb/>
琢石而鐫之君姓楊氏名循吉字君謙於望𢎞農郡周<lb/>
宣王子楊侯之後漢太尉震之逺裔也唐丞相綰清徳<lb/>
著聞宋學士億文辭盖世至于國朝三内閣文貞敏定<lb/>
名彰華夏門閥盛矣君世家崑山元末雲擾來居吳城<lb/>
西市坊高祖子中性忠勇䇿名霸府戰死妣陶守節婺<lb/>
居洪武中選為内庭姥姥供執事末年放歸今先塋首<lb/>
穴配塟衣冠者是巳陶生子五人曾祖考居長以富民<lb/>
<pb n="KR4h0116_WYG_043-40b"/>
填實京師供億有年仲氏商閩尤富㕓屋跨里叔亦眉<lb/>
夀從居同稱淑士最㓜二季由母故得官御用少監及<lb/>
神樂觀提㸃雖非顯融亦不下賤考府君封承徳郎母<lb/>
劉封安人安人之兄擢解元於正統間官至三品楊業<lb/>
□自此始君少習易弱冠登科又七年憲祖御天成化<lb/>
甲辰科幸叨黄牓擢拜儀曹為京官末職幞簡青袍入<lb/>
參朔望人生之極榮𢎞治初逮事孝廟時五王册封備<lb/>
員執事獲從堂官拜華盖殿得覲龍顔事竣賜宴直房<lb/>
<pb n="KR4h0116_WYG_043-41a"/>
并賞羅綺福薄命蹇痞癖内攻日食米止三合恐曠職<lb/>
致尤上奏乞換校官不果遂乞歸䝉恩准放次年貤封<lb/>
典下郡諸侯具彩輿迎賜二親兼報劬勞之萬一矣自<lb/>
惟受官無補己未嵗清寧宫災下詔求直言不揣應詔<lb/>
上疏復請建文君尊號以禮文事分所當言用是塞責<lb/>
帝衷欲允大宗伯以事體重大弗敢覆存為文案傳聞<lb/>
収入太史氏未知然不既而謹厚大臣逺貽如瓶之戒<lb/>
一向守黙性偶好書結廬天峰院折松枝為籌課麟葩<lb/>
<pb n="KR4h0116_WYG_043-41b"/>
經稍通章句傍涉子史百家又及千卷時或歸省從郡<lb/>
使君游或為文章吐言亦未名家正徳初嚴慈既殁寢<lb/>
苫先隴傾資修築靡千金既畢大事毎嵗率持齋誦經<lb/>
一百日不出以報如此十三年庚辰嵗武宗在南都䝉<lb/>
呼試樂府三次扈駕凡九易蓂莢告歸是冬復取如京<lb/>
墓辭赴命嵗齋不廢明年夏南歸别業築室支硎山下<lb/>
修葺舊聞名雲峰廣要檢書既多稍諳典故然以筆研<lb/>
度日不作生業有負郭田百畝悉賣不存如此又十年<lb/>
<pb n="KR4h0116_WYG_043-42a"/>
皇上龍飛十五年田野間樂聞盛事時則恭逢九廟肇<lb/>
興上頌文一篇䝉頒史館薄表葵藿之敬諒無補益也<lb/>
外華陽求嗣齋儀十卷同進亦䝉嘉納金枝應禱慶洽<lb/>
普天而有日精射稿之祥屢見于室竒哉山農共覩非<lb/>
敢妄道是年冬自山西還歸故鄉埋頭隠伏終日維與<lb/>
古聖賢相對輪蹄絶迹亦不尤人自是年益老耳聵目<lb/>
昏龍鍾强步起拜必俟扶自知去死不逺昔李白一子<lb/>
逺逰不歸不幸類之君配趙生子二一從北上久遨於<lb/>
<pb n="KR4h0116_WYG_043-42b"/>
外未歸一喪京口舟中今停柩在殯所庶生二𦙍尚㓜<lb/>
頗賴應門不得𨽻學書無紹焉有墳自築前谿後城亦<lb/>
足偃卧文集方斟酌未成書三四種有完有未完愧無<lb/>
寸長不欲勞他人之筆所貴以自述為不誣故撰其碑<lb/>
云爾誅曰<lb/>
上古人淳夀常百許今兹耋年乆寄逆旅歸休何時宜<lb/>
有告語凡人之生口體為主如何到予無一克舉彼炫<lb/>
文繡浣衣我處彼富倉箱我乏朝黍静言思之毋乃自<lb/>
<pb n="KR4h0116_WYG_043-43a"/>
取有官不作身日卑無財可悦親益離古之高行豈汝<lb/>
能追弗䝉其享但招寒飢原憲長貧李廣數竒命也柰<lb/>
何莫為而為抑别有道非時所知景公千駟民稱伯夷<lb/>
念昔辭官嘗虞早萎豈意還存雪鬢霜髭一夀僥倖他<lb/>
從缺遺人之墓也期千百年我則不必其然亦不必其<lb/>
不然掩骸之後悉付于天畊犁表樹皆非己專常存不<lb/>
化惟有神仙廣成千嵗亦隨雲烟不化還孳日增萬千<lb/>
宇宙雖大莫能充填三山六水一分之田穀少人多將<lb/>
<pb n="KR4h0116_WYG_043-43b"/>
何具饘乃生變化陰陽互遷前除後續世以相沿大鈞<lb/>
制則不足深憐古多達士裸塟未䖍從容自祭靖節為<lb/>
賢有書方編有文未鐫無非糟粕不喜流傳且夫生也<lb/>
憂死則否逺恥辱平仇讐萬苦千辛一筆都勾以還造<lb/>
物與鴻濛逰錫汝長眠草綠仍秋所以佚我惟此樂邱<lb/>
自古有死聖謨垂休曾啓手足完軀是謀老佛徒誇忉<lb/>
利瀛洲纒綿不了又起一頭大哉簡要儒家者流時未<lb/>
委順至死彌修舉此玉符更不他求重負國恩涓埃靡<lb/>
<pb n="KR4h0116_WYG_043-44a"/>
酬亦負罔極自同蜉蝣烏乎傷哉嗟斯人之在世無一<lb/>
日得志遭讒履厄人則遐棄夫亦何愆坐不富貴終當<lb/>
舉手永謝塵世陳辭既舉請刻以記過者來觀莫厭辭<lb/>
費<lb/>
　公生天順戊寅十一月五日卒嘉靖丙午七月二日<lb/>
　享年八十有九卒之年十二月十九日葬吴縣至徳<lb/>
　鄉碣字圩之新阡<lb/>
　　　楊氏修墓記　　　　　　　朱存理<lb/>
<pb n="KR4h0116_WYG_043-44b"/>
楊氏墓在吴縣十一都雁蕩村某字圩楊氏先徳卿府<lb/>
君由崑山徙郡中入洪武初以富民久居京師歸營塟<lb/>
地僅四畝卒塟焉子某府君孫某府君咸祔嘗有過其<lb/>
地者曰後其有文而顯哉迨封承徳府君始拓之積劵<lb/>
凡四十紙為地通二十畝有竒正徳戊辰承徳洎劉夫<lb/>
人以高年相繼夀終子禮部主事循吉喪次中日走墓<lb/>
所經營塟事以舊土稍下高之四尺五寸許躬操量度<lb/>
殫心畢力有司遣人助之役悉謝却厥制前立石坊二<lb/>
<pb n="KR4h0116_WYG_043-45a"/>
環帀垣墻坊前有池臨池有屋池之陽將規以樹植而<lb/>
未遑也明年己酉閏九月朢日合塟承徳夫婦于斯自<lb/>
公卿大夫而下逺近會塟者千人既塟禮部君益葺治<lb/>
不懈謂前制未稱訪于堪輿家數人厥議弗協頃易隣<lb/>
廬半區倍其值而返其材遂更剏之向東有扉逶迤徑<lb/>
自左坊歴祖塋至考妣冢冢前隆阜植檜覆亭明堂中<lb/>
中設香燈几案摘封誥中語扁曰樂善慈惠旁構屋三<lb/>
楹塑高曾祖徳卿府君而下三像於左考妣像於右像<lb/>
<pb n="KR4h0116_WYG_043-45b"/>
之設尊所出著有功也若池之廣袤減昔十之幾樹植<lb/>
加焉撤去池後屋鑿塹三圍環植蒲柳墓之背積土為<lb/>
崇丘旁築金星二其平地墾土處開置田五畝兼供稅<lb/>
事别建蓼莪亭以為宗人享餕所規模宏博於制弗越<lb/>
楊氏之墓於是乎大備矣竊怪吴中士大夫家牽於風<lb/>
水之説往往棄祖塋不憚數十里以求山地思為子孫<lb/>
利益亦惑矣夫祖宗之心其為後人計於吾豈異哉獨<lb/>
君不混流俗一意先墓而加治焉且其墓去家半里而<lb/>
<pb n="KR4h0116_WYG_043-46a"/>
近朝暮謁拜無防樵牧其為利不既多乎君之識見則<lb/>
過人逺矣余受知於君謂不可無述爰為詳書創制嵗<lb/>
月以勵其後昆俾毋怠焉<lb/>
　　　秋崖壙志　　　　　　　　朱紈<lb/>
此蘇長洲第一都之原邑人朱紈歸藏之地枕先塋趾<lb/>
射瀆獅山導其前陽山滸墅擁其後都㑹通津經其左<lb/>
虎丘峙焉紈字子純别號秋厓生於𢎞治甲寅九月朔<lb/>
時父圭菴府君以景寧教諭遭誣罷歸之二載嫡兄衣<lb/>
<pb n="KR4h0116_WYG_043-46b"/>
作亂出走下邳之二月也生母太宜人施坐蓐中毒不<lb/>
死三日保紈就邑禁仲兄冠奪哺者信宿賴伯父孟輝<lb/>
伯兄清爭回冠復遏太宜人餉賴巾網糊口不死居百<lb/>
有十日弛禁百死之身太宜人以百死全之孩提識趨<lb/>
髫齔經史得於府君諄嚴太宜人左右以底於成内難<lb/>
嵗作歴涉艱險皆口不可言者正徳庚午入郡庠壬申<lb/>
遭嫡母馬宜人喪乙亥遭府君喪服闋己卯領鄉薦庚<lb/>
辰會舉辛亡對大廷賜進士出身觀工部政乞差歸省<lb/>
<pb n="KR4h0116_WYG_043-47a"/>
天曹懲其初預列外選嘉靖壬午除知景州癸未改開<lb/>
州三年考績進階奉直大夫賜誥命丁亥陞南刑部員<lb/>
外郎司浙江巳丑陞郎中改南兵部司職方庚寅改南<lb/>
吏部司考功三年考績進階奉議大夫壬辰陞江西布<lb/>
政司右㕘議甲午入賀不承當軸治第之委陞四川按<lb/>
察司副使整飭威茂兵備實竄之也丙申平溝深諸賊<lb/>
部院上其功賜白金三彩幣三丁酉遭太宜人喪尋陞<lb/>
貴州左㕘政不拜服闋辛丑補山東左㕘政癸卯陞雲<lb/>
<pb n="KR4h0116_WYG_043-47b"/>
南按察使甲辰陞山東右布政使乙己陞廣東左布政<lb/>
司時封川奏捷附名薦章賜白金一丙午提調鄉試將<lb/>
入覲過家遭人倫之變父子幾不免陞都察院右副都<lb/>
御史奉敕巡撫南贛汀漳等處地方提督軍務丁未改<lb/>
浙江巡撫兼福建海道提督軍務時以海冦猖獗創建<lb/>
此官而禁奸除冦勢利家所深害怠與忌者乗之十月<lb/>
入漳州平同安山寇按閩者信讒追論前任之遺得以<lb/>
功贖平生辱薦二十一章至是始一被論然同安非前<lb/>
<pb n="KR4h0116_WYG_043-48a"/>
任所轄也十二月拜敕歴閱海防請以重典刑亂賜軍<lb/>
令旗牌八戊申三月至寧波撫海島倭夷六百餘人入<lb/>
城悉受約束四月襲破雙嶼賊巢五月寧波詐傳詔㫖<lb/>
教夷作亂以殺巡撫為辭于時駐定海以鎮羣棼渡炎<lb/>
海入雙嶼以定不拔之基計賊失其巢往來外洋者一<lb/>
千二百九十餘艘上下連戰皆捷六月閩人周亮奏革<lb/>
巡撫既而漳囚逸入於海大擔嶼大步門大江諸警繹<lb/>
騷時疾甚呻吟規畫無敗績九月兵部錄雙嶼之功奏<lb/>
<pb n="KR4h0116_WYG_043-48b"/>
旌之賜白金一彩幣一十月拜敕改命巡視遂輿疾督<lb/>
兵追賊下温盤南麂諸洋十二月大捷處州礦賊起衢<lb/>
州告急亦平之時經年建白多見阻撓仕途怨讟盈耳<lb/>
閩人林懋和倡狡夷覘我之說命下遣還業就約束者<lb/>
寧波趙文華啗以南京侍郎脅以身後之禍説以市舶<lb/>
之利與屠僑屠大山内外交煽尤力乃連疏請骸骨申<lb/>
辨蹇蹇已酉自温進駐福寧漳海大捷擒佛郎機名王及<lb/>
黑白諸畨喇噠諸賊甚衆度其必變乃傳令軍前執訊<lb/>
<pb n="KR4h0116_WYG_043-49a"/>
斬其渠魁安其反側先後以聞浙閩悉定五月得請生<lb/>
還困臥蕭寺屠僑嗾御史陳九徳論以殘横專擅衆欲<lb/>
殺之賴聖明在上姑褫職候勘羣非大來竊自嘆一介<lb/>
書生叨冒至此靜思稱塞不過數事在開州恤里甲均<lb/>
戸役在職方革協守之橫在江西定安福均粮之籍剖<lb/>
東鄉安仁割圖之訟在威茂平畨寨處邊餉在山東奪<lb/>
守涉之議在廣東在贛州平政刮垢而巳然未如今日<lb/>
之自慊也人情如此果貴耳邪遂力疾取所集甓餘各<lb/>
<pb n="KR4h0116_WYG_043-49b"/>
卷刋定之著孤臣孽子之槩作俟命辭曰糾邪定亂不<lb/>
負天子功成身退不負君子吉㓙禍福命而巳矣命如<lb/>
之何丹心青史一家非之一國非之人孰無死維成吾<lb/>
是治後事囑諸子以登第三十年府君未霑一命之榮<lb/>
不華送死不訃不受弔不祈碑銘配徐氏封宜人子男<lb/>
六貞元郡庠生貞介貞則貞固貞孚貞訓邑庠生女一<lb/>
適盛之繼孫男七篆符簡簽簴篇簵女六家世劬勞載<lb/>
永感録自撰壙誌虚卒塟月日如左<lb/>
<pb n="KR4h0116_WYG_043-50a"/>
　此誌甫就不意竟卒卒之日乃已酉冬十二月十六<lb/>
　日辛亥也姪男貞元等遵遺命不敢久停遂以明年<lb/>
　庚戌正月癸酉日塟兄紹抆淚署尾<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_043-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吴都文粹續集卷四十三<lb/>
</p>
<p>
</p>
  </div>
<div>
                <head>吴都文粹續集巻四十四</head>
    <p>
<pb n="KR4h0116_WYG_044-1a"/>
欽定四庫全書<lb/>
　吴都文粹續集巻四十四　　明　錢榖　撰<lb/>
　　墳墓<lb/>
　　　宋龍洲先生劉公墓表　　　蔡基<lb/>
先生名過字改之廬陵人宋南渡後以詩俠名湖海間<lb/>
陳亮陸游辛棄疾世稱人豪皆折氣岸與之交宰相周<lb/>
必大聞其人欲客之門下不就故人潘友文宰崑山縣<lb/>
延致先生先生雅志欲航海同抵縣宿留焉先生卒縣<lb/>
<pb n="KR4h0116_WYG_044-1b"/>
主簿趙希楙以友文所賻錢三十萬買地馬鞍山以塟<lb/>
遂立祠東齋久而墓與祠皆廢更一百四十餘年為至<lb/>
正十三年州人顧瑛秦約盧熊等聞之州州下其事徵<lb/>
諸圖籍正其厲域表大石其上題曰宋龍洲先生劉公<lb/>
之墓越六年寺僧立塔其所今知州費侯復初令下僧<lb/>
遷骼復其墓且表樹焉遣客殷奎謁予求表墓辭予昔<lb/>
往來婁間屢詢其遺墓弗得今幸墓復予何辭於言或<lb/>
謂公一窮詩流耳其詩又局於季宋陋習僅如五季羅<lb/>
<pb n="KR4h0116_WYG_044-2a"/>
昭諫爾何以表樹後人哉予曰不然取人以辭不若以<lb/>
節義公嘗抗疏光宗請過宫屢與時宰陳恢復方略請<lb/>
甲兵謂中原討賊之義義士為之激立可以辭客少之<lb/>
乎吾以是復奎使歸告費侯刻石為表大元至正二十<lb/>
一年冬十月五日奉訓大夫江西等處儒學提舉楊維<lb/>
楨撰將仕郎杭州路海寧州判官禇奐書復墓之明年<lb/>
費侯去官石不果立今守高昌偰侯既拜墓遂取其文<lb/>
刻而樹之廿三年夏五月十有一日儒學教授蔡基識<lb/>
<pb n="KR4h0116_WYG_044-2b"/>
平江路崑山州偰徯斯判官丁復初儒學教授蔡基提控<lb/>
案牘趙從周都目謝宏道州人朱珪刻<lb/>
　　　復劉龍洲墓　　　　　　　　蘇大年<lb/>
平生四海劉龍洲髙臥百尺元龍樓置酒載花過黄鶴<lb/>
江山依舊風雲愁區區禮樂嗟南渡江水奔流自東去<lb/>
英雄潦倒竟何成留得當年舊逰處墓頭無石寫征西<lb/>
墓中無金狐夜啼迷人荆棘不見路傷心禾黍秋淒淒<lb/>
浮雲夢境翻今古子孫散落歸何所有酒如澠醉世人<lb/>
<pb n="KR4h0116_WYG_044-3a"/>
一滴曾澆墳上土斯文契誼千載同驅除樵牧封𤣥宫<lb/>
蒼苔朽骨亦解語何以報徳酬諸公梨花寒食東風曉<lb/>
野烟蒼莽迷芳草行人來經讀殘碑仰天共嘆英雄老<lb/>
君不見五陵無樹起秋風消沉萬古斜陽紅何如馬鞍<lb/>
山邊三尺墓多謝諸公肯垂顧<lb/>
　　　同前　　　　　　　　　　潘純<lb/>
夷門王氣横江來秋風落盡梁宫槐鳳皇山頭駐青盖<lb/>
海門樓閣空中開五國城荒雪如席寒擁旃裘兩宫泣<lb/>
<pb n="KR4h0116_WYG_044-3b"/>
帛書不繋雁南飛衰草黄雲淡無色君臣自謂虞重華<lb/>
不識何如司馬家鳳笙龍管將進酒玉闌羯鼔方催花<lb/>
白頭遺老空惆悵鐵鎖長江幸無恙獄中誰捄岳將軍<lb/>
人間知有秦丞相搢紳之士皆汗顔山林氣壓居庸闗<lb/>
那知義膽忠肝者不在貂蟬玉珮間何人好事高千古<lb/>
愛此淳風似鄒魯咸陽寂寞漢諸陵慚愧劉郎一抔土<lb/>
　　　同前　　　　　　　　　　王賓<lb/>
生從詩酒過時光到處閒逰半帶狂今日馬鞍山塟處<lb/>
<pb n="KR4h0116_WYG_044-4a"/>
一叢枯棘在殘陽<lb/>
　　　同前　　　　　　　　　　沈周<lb/>
龍洲先生非腐儒胷中義氣存壯圖重華請過補缺典<lb/>
一疏抗天肝膽麄中原喪失國破碎終日憤懣夜起呼<lb/>
往籌恢復詣公衮論矛聴盾事大殊芒鞋破韤世塗澀<lb/>
蒯緱短劍秋風孤登髙聊且賦感慨江山故在英雄無<lb/>
權門欲招脚板硬顧逐詩朋兼酒徒尋常一飲空百壺<lb/>
賣文贖券黄公壚酒豪便欲踏東海故人留飲亦須臾<lb/>
<pb n="KR4h0116_WYG_044-4b"/>
玉山固是埋玉地嵗惟三百骨已枯三朝封樹再起廢<lb/>
人重風節非人驅嗚呼人重風節非人驅龍洲龍洲真<lb/>
丈夫<lb/>
　劉龍洲墓在馬鞍山下有祠後廢至正中州人顧仲<lb/>
　瑛等請於州立石表其墓<lb/>
　　　明正議大夫吏部左侍郎諡文莊葉公神道碑<lb/>
　　　銘　　　　　　　　　　　彭時<lb/>
公諱盛字與中姓葉世為吳郡崑山人五世祖秀實惇<lb/>
<pb n="KR4h0116_WYG_044-5a"/>
重好義元季有暴僧聚徒事焚刦為鄉里害秀實即圖<lb/>
上其事于官捕斬之時稱為葉義士曾祖茂林妣朱氏<lb/>
祖明贈通議大夫吏部右侍郎妣郭氏贈淑人考春封<lb/>
兵科都給事中贈山西右㕘政加贈通議大夫吏部右<lb/>
侍郎前母湯母陳俱贈淑人繼母沈封太淑人公天資<lb/>
穎異自少博學强記下筆驚人同邑知名士張和見其<lb/>
所業文曰此其志不可量因勸逰邑庠遂駸駸有成矣<lb/>
正統十年舉進士授兵科給事中毅然以言責自任十<lb/>
<pb n="KR4h0116_WYG_044-5b"/>
四年英皇北狩郕王監國公率同列劾將臣扈從者失<lb/>
律敗事請誅夷之以謝天下然後選將練兵以復不共<lb/>
戴天之讐興師問罪以雪䝉塵扵外之恥如此則大綱<lb/>
以正大義以明而聖駕之旋軫可期矣聞者壯之九月<lb/>
監國即位頒賞廷臣公以時艱辭不許十月京城戒嚴<lb/>
公請罷内府軍匠悉遣征操及戰騎近城又請令有司<lb/>
熟粮料以給戰士遣散卒迎取軍器於天津以張外援<lb/>
三四日間凡七八疏悉合機宜師既退公言賞功罰罪<lb/>
<pb n="KR4h0116_WYG_044-6a"/>
治天下要務今日之賞罰既行他日之勸懲攸繫賞罰<lb/>
明信則人人力于事功恥無不雪讎無不復矣今効勞<lb/>
如孫鏜死事如謝澤韓青皆當賞以示勸其他守闗不<lb/>
嚴赴難不力者皆當罰以示懲從之十一月陞都給事<lb/>
中時邊境未寧大臣有奏留邊將守京師者公言今日<lb/>
之事邊闗為急往者獨石馬營不棄則六師何以陷土<lb/>
木紫荆白羊不破則敵騎何以薄都城即此而觀邊闗<lb/>
不固則京師雖守不過僅保九門無事而巳其如寢陵<lb/>
<pb n="KR4h0116_WYG_044-6b"/>
何其如郊廟壇壝何其如田里之民荼毒何宜急遣固<lb/>
守宣府居庸為便巳而河南陳州流民煽動命公往視<lb/>
公即兼程以進除貪虐賑飢寒威惠並行民用安輯景<lb/>
泰元年春還復上言京城為天下根本而八府旱蝗相<lb/>
仍加以邊陲侵擾民不聊生乞議寛恤俾安生理不然<lb/>
臣不能不為社稷憂也八月北人送駕還京將入闗矣<lb/>
有隠名具帖言迎復事者大臣見之顧忌不敢舉公曰<lb/>
此野人無情之言達于上感動必矣或沮以匿名書公<lb/>
<pb n="KR4h0116_WYG_044-7a"/>
不顧具疏言之有㫖令尚書胡濙封進帖雖留中而正<lb/>
論有不泯焉是冬公以南北邊師為患不巳上疏請令<lb/>
中外文武要職各陳安邊濟時之策二年六月天象垂<lb/>
異公又條陳弭災防患十二事以上及聞禁中頗事逰<lb/>
畋又請舉行祖宗午朝故事公當多事之秋遇事輒形<lb/>
於疏每疏不下百千言而大要則以扶忠直抑奸佞恤<lb/>
民生禦外患為主其有禆于時政為多三年遷山西布<lb/>
政司右㕘政監督宣府粮餉尋命協贊獨石等處軍務<lb/>
<pb n="KR4h0116_WYG_044-7b"/>
先是獨石馬營八城遇戰失守殘毁未復公列其利害<lb/>
可興革者為八條以進次第罷行之八城既復乃立社<lb/>
學以教子弟置醫學以濟疾病立義冢以瘞死亡設煖<lb/>
舖以便行旅均蔬圃以給將士制度品式纎悉備具而<lb/>
又請官銀五千兩買牛千餘頭摘戍卒不任戰者俾事<lb/>
佃稼嵗課餘粮于官凡軍中買馬除器勞功恤貧諸費<lb/>
皆于是乎取給自是邊人歡洽嵗亦屢登有嘉禾同穎<lb/>
之祥七年冬以外艱去八城之人如失父母連章乞留<lb/>
<pb n="KR4h0116_WYG_044-8a"/>
而公固辭不可天順二年英宗皇帝嘉其能驛召至京<lb/>
面加奬諭尋擢都察院右僉都御史廵撫兩廣公乞終<lb/>
制不允至廣興利革弊尤盡厥心舊例廣東鹽課不出<lb/>
境嵗久鹽積商困徃往賂守闗津者越過廣西市利公<lb/>
以為聴之則法壞而利歸於商禁之則商滯而利歸於<lb/>
闗津乃請許鹽商計鹽多寡入米邊餉而後出境於是<lb/>
公私兩利焉時廣西流賊多入廣為害而兩廣守將頡<lb/>
頏自異是以討賊不成功公請革兩廣正將立摠鎮於<lb/>
<pb n="KR4h0116_WYG_044-8b"/>
梧州居中調度則衆賊可平矣韙其䇿而不果行公不<lb/>
得巳請益兵英宗命都督顔彪率兵赴之公與彪協議<lb/>
破賊砦八百所擒斬數萬人而還或又以殺降謗之而<lb/>
不知實積年反復之賊也天順八年今上嗣位陞公左<lb/>
僉都御史巡撫宣府修復官牛官田之法墾田益廣積<lb/>
粮益多以其餘易補戰馬千八百餘匹其屯堡廢缺者<lb/>
力修築之不數月完七百餘所兵民始雖怨之既而恃<lb/>
以無恐乃忻戴焉在宣府屢有建白且請行養老之令<lb/>
<pb n="KR4h0116_WYG_044-9a"/>
于邊褒恤巳往賢臣為方來勸上嘉納之三年陞禮部<lb/>
右侍郎五年改任吏部是冬持節封瀋府稷山王六年<lb/>
畿内大饑命公巡視真定保定二府賑恤貧困綏輯流<lb/>
亡既還復命賑濟京民之飢者全活甚衆八年朝臣以<lb/>
河套為西邊患有言增兵守險者有言大舉搜套驅出<lb/>
河外沿河築城堡抵東勝徙民佃守其中公受命徃議<lb/>
方略奏言搜河套復東勝此皆事勢所難不敢妄意惟<lb/>
增兵守險可為逺圖宜令守臣剷削邊墻增築城堡収<lb/>
<pb n="KR4h0116_WYG_044-9b"/>
新軍以實邊選土兵以助守此不但可責近効而亦足<lb/>
為長便也上是其言九年轉左侍郎公自入佐部政每<lb/>
議禮用人從容贊決其間僚長敬信司屬悦服焉至若<lb/>
是非部分而闗當時利害繫生民休戚者遇諸卿必相<lb/>
辨正因而助益者不少一日坐堂署從事忽疾作不能<lb/>
言輿歸西第而卒實甲午三月八日也享年五十有五<lb/>
上聞深悼惜之賜賻鈔三千緡諡為文莊遣官諭祭營<lb/>
葬以明年二月十七日塟于邑之積善鄉湓瀆之原公<lb/>
<pb n="KR4h0116_WYG_044-10a"/>
為人温雅簡重崇道誼尚名節言動思跂古人居家執<lb/>
孝友涖官清慎勤恪設施不茍與僚友論事不激不隨<lb/>
而言色自若其取人先行檢而後才藝然存心寛厚終<lb/>
不及人之過惡所寓門無襍客公退手不釋卷考古辨<lb/>
疑殆忘寢食而於世俗聲色財利之好澹然不以經心<lb/>
平生為文師歐陽而功業自期於范韓以范公為鄊先<lb/>
正尤景慕焉惜乎大用未究而卒所著詩文奏議總若<lb/>
干卷藏于家公凡再娶先金氏贈淑人繼耿氏刑部尚<lb/>
<pb n="KR4h0116_WYG_044-10b"/>
書耿清惠公之女封淑人子男一晨補國子生娶副使<lb/>
張和女女三人一適貢生虞臣一許夏景澄一尚㓜公<lb/>
之卒也晨不在側冢宰尹公旻率僚屬經紀其喪事既<lb/>
又狀公行畀晨奉以徵予文且曰先父雅愛先生言幸<lb/>
勿辭而公内弟司業耿君裕又申其意而請因摭狀言<lb/>
著其槩系之銘曰<lb/>
古稱才難今世尚然彼長此短用各一偏優於政矣其<lb/>
文詎傳文或工矣政舉弗宣達觀於世百靡一全而公<lb/>
<pb n="KR4h0116_WYG_044-11a"/>
兼之寧不為賢惟公問學有本有原公之履操金石其<lb/>
堅清文達識自視無前檢身約已猶恐或愆敡歴中外<lb/>
逾三十年忠君愛民心實勤拳言惟婉切用適方圓惠<lb/>
浹于民威行于邊緬懷鄉衮我道隨肩謀謨事業期著<lb/>
後先何志之逺而去之遄位不滿徳繫命于天墓門有<lb/>
碑徳烈是鐫烏乎文莊百世不諼先民有言林宗不慚<lb/>
　予讀文莊公碑信其行亦識無媿彭公所著也何則<lb/>
　同鄉稔知其徳業景仰之餘不能不為之感歎嵗乙<lb/>
<pb n="KR4h0116_WYG_044-11b"/>
　未仲夏梓林識<lb/>
　葉盛侍郎墓在崑山縣積善湓瀆之原<lb/>
　　　浙江按察司副使提督學校張先生墓志銘<lb/>
　　　　　　　　　　　　　　　　葉盛<lb/>
英宗皇帝復大位之五年庶政時叙悉如其初於是詔<lb/>
在廷舉文學行誼士仍理學政廷臣合辭以南京刑部<lb/>
郎中張和等名上上特陞浙江按察司副使餘陞擢有<lb/>
差皆畀之璽書以行盖今天下藩臬十有三浙江固其<lb/>
<pb n="KR4h0116_WYG_044-12a"/>
一云今年夏盛自廣赴闕過浙江浙江之三司言張先<lb/>
生病矣先生能仰祇徳意涖事甫期廵行遍屬學者且<lb/>
至再勞憊過甚病矣既而見屬學官弟子皆如三司言<lb/>
未幾先生竟卒于其家其郡邑之賢皆奔走哭弔里巷<lb/>
之民多咨嗟悼惜浙之諸司亦皆致奠其門人學子相<lb/>
與會哭者數郡畢集間作為文詞以致哀傷之意公卿<lb/>
士夫詞苑名流聞其訃莫不嘆息曰哲人亡矣噫先生<lb/>
果何為而能得此于人人哉盖先生天資穎敏絶人成<lb/>
<pb n="KR4h0116_WYG_044-12b"/>
童讀書數行俱下尤績學不怠至忘寢食稍長即知謹<lb/>
義利賢否之辨為文章立就已鏗鏘有竒語聞先生長<lb/>
者有賢名即趨詣請益同邑張伯緒華亭陳文璧翰林<lb/>
尹鳳岐皆器重焉正統已未偕弟穆同登進士第廷對<lb/>
之文稿無竄抹讀卷者竒其才請寘首選以病目創不<lb/>
果擢第二甲第一人不久移疾家居一時碑版之請戸<lb/>
外之屨恒滿執經問業學徒踵至先生率語以科塲易<lb/>
事學者務治身心他日當有益國家耳有以程文請者<lb/>
<pb n="KR4h0116_WYG_044-13a"/>
舉題多百餘言少二三字先生兀坐數誦經傳次牋釋<lb/>
一無所遺言出成文諸先泚筆左右伸紙疾書至廹速<lb/>
不及書雖數十人人各不同莫不滿意而出後頗厭苦<lb/>
之諸生屢却不可去嵗庚午主考江西鄉試五經文字<lb/>
得士為多辛未授南京刑部山東司主事三法司有重<lb/>
獄就咨決所上奏牘皆經詳定尚書侍郎不以郎曹禮<lb/>
稱以先生遣子從之學俄膺召入翰林與分館修纂宋<lb/>
元史事翰林素艷先生名既從事皆以同事得人自慶<lb/>
<pb n="KR4h0116_WYG_044-13b"/>
天順還南京陞署浙江司員外郎明年實授又明年陞<lb/>
陜西司郎中未及書考而提學之命下矣今之士夫君<lb/>
子經先生指教者内而近侍外而藩臬州郡稱能官者<lb/>
皆有人假使處先生養士儲材之地其所就不既多矣<lb/>
乎提學之任亦重矣天與之年其又可量乎盖先生之<lb/>
不盡其用殆非人力矣雖然士之見重於世用不用其<lb/>
何足校也夫先生性孝友治父母喪一遵朱氏禮以家<lb/>
無厚產懼嘗節俸給製衣帛寄其兄以及其弟冀全名<lb/>
<pb n="KR4h0116_WYG_044-14a"/>
節鄉先輩漢陽守章士希老無所于歸嘉興朱鹵菴其<lb/>
校師也皆為之倡醵金以圖其後事廉潔自將權貴之<lb/>
門不一濡足聞忠賢節義之為喜躍如自己出直無他<lb/>
腸有所知必以語人不問交處久近朋友有過舉必面<lb/>
折之是是非非不少容貴近臣嘗有事懷金過先生者<lb/>
雖怒斥之然猶委曲揜䕶之不顯言于人以是人多憚<lb/>
服之歿之日家無一金之資而逺近敬愛先生者多致<lb/>
賻以畢其喪先生諱和字節之號篠菴張氏崑山名家<lb/>
<pb n="KR4h0116_WYG_044-14b"/>
相傳為唐燕國公説之後世有令徳其生邑横塘里曾<lb/>
大父道昇大父文裕皆豪士父用禮贅至和塘北何氏<lb/>
遂家北塘又家妙涇之南後以穆貴贈其父奉政大夫<lb/>
刑部山東清吏司郎中母胡氏宜人先生之妻丁氏封<lb/>
宜人子男二懋甫直甫懋甫邑庠生女三長適諸天叙<lb/>
次受聘配葉晨皆出丁宜人次尚㓜側出也先生永樂<lb/>
壬辰四月廿六日生卒天順甲申六月九日卜是年十<lb/>
二月十八日葬馬鞍山南城隍廟西之先塋先生之平<lb/>
<pb n="KR4h0116_WYG_044-15a"/>
生見其友吴劉昌華亭夏寅所為傳盖於史館秋臺之<lb/>
事加詳其於盛累世通家其相視異姓兄弟也南都之<lb/>
會剪燭劇談有互表祖塋之約而今巳矣盖先生之所<lb/>
厚宜莫如盛雖不忍銘而義宜銘銘曰<lb/>
南峙惟崐婁江洴奔代產豪賢匪獨機雲猗嗟先生超<lb/>
前軼羣百氏楊瀾六籍窮源昌言王廷載筆詞垣粤有<lb/>
文衡式臨大藩兩贊刑書實多平反豈無他人或深以<lb/>
繁十行公方君子之存五色光晶亦大而殷浙俗熙熙<lb/>
<pb n="KR4h0116_WYG_044-15b"/>
童冠詵詵朝勤夕勞輶車軒軒往而不來引領含嚬若<lb/>
人云亡天胡弗仁高墳鬱如一丘環如後欲求之于我<lb/>
斯文<lb/>
　張和副使墓在馬鞍山南城隍廟西<lb/>
　　　明故太中大夫浙江右㕘政張公墓志銘<lb/>
　　　　　　　　　　　　　　　　楊循吉<lb/>
崑山有二張先生公諱穆字敬之於行為季與其兄提<lb/>
刑公同名于時人尊之故並以先生稱公家世居崑山<lb/>
<pb n="KR4h0116_WYG_044-16a"/>
之横塘後徙婁上正統己未公與提刑公並登進士第<lb/>
當是時提刑公進士出身第一而公又在會試第二天<lb/>
下榮之公初授工部營繕司主事繼移屯田以憂歸與<lb/>
其兄服喪有禮鄉黨稱之以為孝起復改刑部主事陞<lb/>
員外郎郎中公曉暢法律持以仁恕其所斷無以寃稱<lb/>
者盖在景泰甲戌之嵗公以員外郎為會試考官凡曹<lb/>
郎得與此選者非學行超絶者不能有也公之陞郎中<lb/>
也進階奉政大夫而公之考諱禮亦以先贈主事進郎<lb/>
<pb n="KR4h0116_WYG_044-16b"/>
中妣何氏以安人封進宜人天順改元英宗皇帝御極<lb/>
銳於圖治親擢在朝之臣任以法官布之天下使繩刺<lb/>
奸弊而公得山東按察副使陛辭上親御文華殿諭遣<lb/>
兼有寶楮之賚所以倚任公等者甚重公感上知遇思<lb/>
有以為報稱至官奉法不阿直聲著聞盖在山東者九<lb/>
年用己正物人以為無負詔㫖成化元年考績書最例<lb/>
得正三品執政者以公之久伺也舉為浙江右㕘政惟<lb/>
得一級便公也而以公專清軍事軍曾補伍久不勾補<lb/>
<pb n="KR4h0116_WYG_044-17a"/>
者例解丁查往往多死道路間公獨以移文行查不解<lb/>
丁人大便之雖違例不顧也嘉興知府楊公剛勁人也<lb/>
有疑獄不決公為立剖之楊公不覺下拜公至浙江之<lb/>
二年進表入朝時曹州李公秉在吏部雅知公山東之<lb/>
政欲薦公都憲臺適有効奏李公者連及公公遂解官<lb/>
歸其橐蕭然幾無為生門生故人相與買田松江之滸<lb/>
助之公始得濟焉提刑公之卒也公事寡嫂最有禮濮<lb/>
州判官者公季弟也亦先卒公撫其孤尤甚厚在山東<lb/>
<pb n="KR4h0116_WYG_044-17b"/>
所至境内則必求先賢之家䘏之及表葺其墓不以為<lb/>
倦而公之少時所事學師與其舉主皆浙人公在浙時<lb/>
巳死公為之或葬或祭無不報者盖公之天性忠厚如<lb/>
此公好讀書平生暇時書未嘗去手又喜汲引後進而<lb/>
為人性剛直不假借人至評古人亦然茌平之修志也<lb/>
収華歆馬周公曰歆漢賊也何可存存周可耳亟命去<lb/>
之而責怒修者故尚書劉公言于葉文莊公曰敬之好<lb/>
直不揜人瑕垢至品量篇翰亦然可憂也後竟以直致<lb/>
<pb n="KR4h0116_WYG_044-18a"/>
謗不容于時而歸公以既歸之年為成化二十三年丁<lb/>
未三月二十五日卒其生盖永樂十三年乙未十二月<lb/>
二十五日也年七十三配宜人周氏宜人之父為鄭府<lb/>
長史側室有子者鄒氏子男一人平甫娶知武安縣鍾<lb/>
君女女二長適吴縣顧禧故禮部主事顧君叔謙子也<lb/>
次適江陰薛章憲縣學生平甫將以卒之年十二月二<lb/>
十日葬横塘之原與其兄進賢教諭寅甫鄉貢進士安<lb/>
甫奉吾友黄君應龍狀來乞銘應龍文宜銘公而以讓<lb/>
<pb n="KR4h0116_WYG_044-18b"/>
循吉則循吉何敢當也然循吉先舅氏太中劉府君與<lb/>
公兄弟之間甚厚今提刑公談笑容止吾家猶能說之<lb/>
盖府君與公兄弟同在南京以古學相友提刑公讀漢<lb/>
書一傳必三十遍其文雄一時然獨重府君人有就乞<lb/>
文者則辭曰何不詣劉虞部然則循吉雖未嘗得親公<lb/>
亦公友之子弟也銘其得辭乎提刑公名重一時公與<lb/>
之頡頏上下人並稱為先生提刑公入仕遲享年少而<lb/>
公之年仕皆多且久故其閱歴施設著述之事于提刑<lb/>
<pb n="KR4h0116_WYG_044-19a"/>
公為尤焉公屹然為鄉耆徳今巳矣典章故實孰從而<lb/>
質之也此鄉後進之不幸也公所著有勿齋集二十卷<lb/>
勿齋公所號也未盡之志其在兹乎後來者盍以求之<lb/>
提刑公諱和字節之者也銘曰<lb/>
崑山之二張人傑雄文章政事美略同公其季也碩而<lb/>
忠赫然其名配長公多才練達智疏通早以治獄聲譽<lb/>
充平不撓法仁不容于時英皇再御龍簡拔賢俊皆登<lb/>
庸公當此時首進宗匪人達之由帝衷報之難矣乃畢<lb/>
<pb n="KR4h0116_WYG_044-19b"/>
躬煌煌旌節賁山東泰山日觀兩目空奸頑避走寂無<lb/>
蹤惟彼浙藩壯且雄公所宜有曰治戎以民養兵慮其<lb/>
終乃公於此為有功公官日進方顯融徳修毁來衆口<lb/>
攻飄然拂袖還里中膏車逺邁川津逢公略不以存心<lb/>
胷知時委命樂以雍愚有幸㑹賢有窮慷慨好論讒之<lb/>
叢于公何恨何忡忡惟公伯子時所宗文章擊撞間笙<lb/>
鏞公實佐之森前鋒不朽奚假乎鼎鍾横塘之原伊夜<lb/>
宫三品之葬崇厥封其下多土上多松得失何有拙與<lb/>
<pb n="KR4h0116_WYG_044-20a"/>
工且以元氣還鴻濛樂哉地下兄之從<lb/>
　　　明故祁州知州封奉直大夫刑部員外郎張公<lb/>
　　　墓志銘　　　　　　　　　文徵明<lb/>
祁州知州崑山張公致仕家居凡三十有五年年八十<lb/>
有四嘉靖十六年丁酉三月廿又四日以疾終先是公<lb/>
以進士釋褐守祁甫四載以母喪去官既免喪遂不復<lb/>
仕時公年艾服吏部尚書馬端肅公嘉其靜退奏錫四<lb/>
品章服階朝列大夫致仕越二十有八年子寰升朝推<lb/>
<pb n="KR4h0116_WYG_044-20b"/>
恩封刑部員外郎階奉直大夫章服如故公始罷官退<lb/>
居横塘即故廬為圃鑿方池構亭其上曰天方自稱天<lb/>
方子日從親友文酒燕遊聞有佳山水雖逺必至或浹<lb/>
旬累月忘返三吳勝迹登覽殆遍良辰令日未始虚擲<lb/>
壺觴在前圖史肆列握槊呼盧悠然自適或語及時事<lb/>
輒起避去若將凂焉戊辰巳已之間羣倖用事士夫閒<lb/>
居者或攀附驟貴時當路適公同年故人有意羅致之<lb/>
且寓書問訊公亟揺手謝不與通盖其素性閒曠不樂<lb/>
<pb n="KR4h0116_WYG_044-21a"/>
與時徵逐如此其在官乃能勤慎自將不少鰥曠祁故<lb/>
鄙壤民貧而健訟俗喜巫禳公設為科條傅以古訓俾<lb/>
誦以自守民信而格訟用衰鮮不事追呼而民乂以安<lb/>
間出省耕因遂鈎摭民隠民咸得以自實卒嵗踐更用<lb/>
為徵調斟度下上式允以均尤勤於賑恤明慎周審不<lb/>
為虚文以至弭盜緝奸摘伏省㣲悉中綮節凡公所為<lb/>
未始骩法徇民亦不肯苛法以為民病推誠任真軌迹<lb/>
夷易又能飾以儒術故雖不久而文治雍然為一路之<lb/>
<pb n="KR4h0116_WYG_044-21b"/>
冠行部使臣列公治狀薦諸朝會去不果用而公亦既<lb/>
倦逰矣公諱安甫字汝勉其先唐宰相燕公之後宋南<lb/>
渡自洛徙吴世居崑山之蕭墅元以武胄顯國朝有諱<lb/>
道昇者稍徙横塘道昇生文裕文裕生贈刑部郎中用<lb/>
禮始徙今婁上用禮生四子稹和穆种而和與穆聯舉<lb/>
進士和仕終淛江提學副使穆淛江參政並有聲跡為<lb/>
時名臣公則稹之子也母金氏以景㤗甲戌十一月七<lb/>
日生公娶徐氏先卒贈宜人子男一人即寰以家學取<lb/>
<pb n="KR4h0116_WYG_044-22a"/>
進士連守濟寧濮開三州召為刑部員外郎方侍養在<lb/>
告女一人適臨安府經歴趙禧孫男四人恒慕恒純恒<lb/>
思恒學孫女二人公少以舉子知名始為鄉校即為部<lb/>
使者識拔比試應天主試者竒其文用為舉首魁得他<lb/>
卷偶詞氣相類遂兩黜之巳而發封得君名而同黜者<lb/>
為同邑方岳亦知名士乃甚惜之然次舉公竟與方同<lb/>
薦庚戌試禮部遂登上第有司錄其文以傳一時譽聞<lb/>
甚籍謂且繼踵先烈而孤立寡援竟就外補浮湛常調<lb/>
<pb n="KR4h0116_WYG_044-22b"/>
迄以不振嗚呼惜哉公為人不立厓異不事矜持與人<lb/>
處無少長戚疏貴賤一待以誠而人信之亦莫有謾之<lb/>
者平生操家有制教子弟以禮而朂之以學獨不能治<lb/>
生入官數年先世田廬乃損於舊委心任運曾不置懷<lb/>
顧能舉贏急義中外族屬以及鄉黨鄰里緩急有求必<lb/>
委曲赴之其尤可書者副使公和㕘政公穆死皆無後<lb/>
為構特祠置祀田俾羣從子孫世享之盖張氏文獻實<lb/>
始於二公公此舉非獨繼絶而已公生臞瘠纎竦貌古<lb/>
<pb n="KR4h0116_WYG_044-23a"/>
而神清被服蕭散舉止疎慢對客恂恂不能劇談高論<lb/>
望若憒眊而内藴精明雖以經術名家而博綜羣籍不<lb/>
遺餘力竒情逸思發於古文歌詩精警温腴足稱合作<lb/>
所著有天方集二十卷雅善攝生而不為沒溺既病却<lb/>
藥待盡及革手書遺令呼子孫示之泊然而逝嗚呼斯<lb/>
可為達也巳寰以是嵗四月十三日葬公横塘祖塋之<lb/>
次距卒才十有九日從治命也於是寰手具事狀屬予<lb/>
銘銘曰<lb/>
<pb n="KR4h0116_WYG_044-23b"/>
有攸維贏繄禄之徵願言則貞維徳之凝豈有不崇乃<lb/>
心維烈彼啜其腴我行其潔有賢張公徳懿維沖既騫<lb/>
有庸亦飭其躬秩秩方州有民有社弗擾維循爰徳以<lb/>
化匪無榮圖我攸有適舍旃來歸以宴以息憲憲名宗<lb/>
徳聲孔耀孰其承之乃賢有紹不紹其禄紹其忠貞有<lb/>
賢張公矢其英英出正於邦處敷於族既忠亦貞不忝<lb/>
維糓横塘之墟鬱茲新阡生斯藏斯以永無諐<lb/>
　張穆㕘政及其姪安甫知州墓並在横塘<lb/>
<pb n="KR4h0116_WYG_044-24a"/>
　　　明故嘉議大夫河南等處承宣布政使司右㕘<lb/>
　　　政吴公墓誌銘　　　　　　　文徵明<lb/>
公姓吴氏諱愈字惟謙晚號遯翁世家蘇之崑山曾大<lb/>
父子才大父公式皇贈承徳郎刑部主事父凱字相虞<lb/>
仕終禮部主客司主事修正彊執事母篤孝年四十棄<lb/>
官歸養以髙年令終鄊人私諡貞孝先生母安人陳氏<lb/>
生正統癸亥八月一日成化戊子以縣學生舉應天鄉<lb/>
試乙未舉禮部會試廷試賜進士出身戊戌授南京刑<lb/>
<pb n="KR4h0116_WYG_044-24b"/>
部廣東司主事己亥丁母憂甲辰復除本司主事歴員<lb/>
外郎郎中𢎞治庚戌陞四川叙州府知府癸亥進河南<lb/>
右㕘政明年甲子致仕嘉靖元年壬午以登極恩進階<lb/>
嘉議大夫五年丙戌五月十有九日終于家年八十有<lb/>
四公自少開朗書過目不忘嘗詣外舅夏仲昭閱壁間<lb/>
文累數百言閱已取筆書之不遺一字資既穎異又敏<lb/>
學彊解不遺餘力既連舉得雋益精進不懈初官法比<lb/>
即思明法以達于政毎退自公輒取故獄詞翻閱探竟<lb/>
<pb n="KR4h0116_WYG_044-25a"/>
凡事始章程傳爰論報悉究而通之事至迎解不煩檢<lb/>
會所部兼理畿輔事尤苛劇公省決敏利廷無留獄析<lb/>
律詳明所當必允茍得其情雖貴勢不避時留守中官<lb/>
驕不奉法會有事當按公持之急中官使人宣言欵公<lb/>
且懼以旤公酬對閒整語直而遜卒竟其獄不少骫骳<lb/>
然不為深文内庫遺火事連中司坐死者數人公具獄<lb/>
以比請尚書言情罪既得奚以比為公曰法如是不可<lb/>
踰也尚書執不從獄上何文肅公當讞閱其牘稱善曰<lb/>
<pb n="KR4h0116_WYG_044-25b"/>
此吳郎中筆也但所坐非正律宜以比言卒改用此律<lb/>
奏之尚書乃悔不用公言由是益任公毎公當遷輒奏<lb/>
留之凡一再進官皆不離故署㑹詔大臣舉屬吏尚書<lb/>
鄭時侍郎徐懷聨章薦公堪長藩臬奏上而叙州之命<lb/>
已下叙去京師萬里俗獷喜訐吏多並縁為奸公始至<lb/>
判牘日以百數吏故矯列數事嘗之公且判且閱徐擿<lb/>
所矯數事訊吏吏即叩頭具狀公既精敏慧發擿而濟<lb/>
以嚴重有犯必繩以法吏畏民懷訟用衰鮮尤慎刑獄<lb/>
<pb n="KR4h0116_WYG_044-26a"/>
每行縣録囚必有平反慶符盜正寢刦縣縣誣執二十<lb/>
七人皆抵死公審鞫左騐惟二人真盜乃悉縱遣二十<lb/>
五人其後果獲餘盜貴州都匀用兵叙當轉餉而道路<lb/>
險逺公調遣節適民不勞而事集出諸郡上有詔錫楮<lb/>
繦文幣旌之所屬長寧筠珙夷獠襍居尤剽悍易動公<lb/>
撫以恩信示之禮法久皆懷附然無故不輕調集會撫<lb/>
臣移文發其渠率至省閱習公執不遣曰犬羊之性未<lb/>
易擾伏萬一奔迸不可安輯撫臣不以為然必欲致之<lb/>
<pb n="KR4h0116_WYG_044-26b"/>
已而椎剽鹵掠旋不可制公手書片楮諭之即復弭帖<lb/>
盖公推誠待物素為夷獠信向如此土官安鰲以馬湖<lb/>
叛有詔揜捕而叙實比壤藩臬重臣咸會於叙公言鰲<lb/>
輕剽無逺謀然器甲精利兵亦蹻捷未易攻取不若重<lb/>
圍困之彼中無水不一月可坐而降也議未決而鰲棄<lb/>
城走將糾諸夷為亂衆相顧不知所為公徐曰鰲在吾<lb/>
彀中矣問故曰彼以郡守將兵接戰勝負未可知既離<lb/>
巢穴不過一窮虜耳所轄諸酋長皆其深讐彼且無以<lb/>
<pb n="KR4h0116_WYG_044-27a"/>
自容又何能為因遣人襲而執之曾不血刃而元凶授<lb/>
首及改設流官其醜類不服復嘯境上刼郡印為亂衆<lb/>
益恇擾公親叩其壘好言諭之曰若等情有欲言言之<lb/>
朝當處分何以印為且印出朝廷失一印復制一印於<lb/>
我無損若持出特一敗銅耳吾憐若以無用之物自陷<lb/>
罪辟故為若言若無以印為也衆即委印解散自首事<lb/>
至敉寧公皆在行間謀畫多自公出比奏報而賞不及<lb/>
公衆為不平公曰叙與虜接師或不競叙實先受禍此<lb/>
<pb n="KR4h0116_WYG_044-27b"/>
守臣責也今得無恙幸矣敢覬賞乎在郡九年勸農振<lb/>
業興學教民民靖化洽嵗亦比登乃平徭更賦勾考邊<lb/>
儲之侵於民者得四十餘萬輸將轉調亦數十萬廩庾<lb/>
既充以時賑發流庸來歸戸口增羨郡以大治在河南<lb/>
兼理屯田時田多為藩府乾沒及勢家漁取或假中官<lb/>
庇覆揜抑詆譎莫敢致語公訾省鈎校多所緒正在省<lb/>
一年展采錯事方將有為而廷評出矣會蜀士有不悅<lb/>
公者復從中醖釀之而公亦巳倦逰遂致仕去公識慮<lb/>
<pb n="KR4h0116_WYG_044-28a"/>
精審舉動詳緩每計事尤要其終斟度分劑不少滲漏<lb/>
一時雖若迂逺而積久考成往往有餘沿牒往來非公<lb/>
事不輙乗官舫雖逺不給過所部中餽遺一不受亦不<lb/>
以官物遺人嘗自言在官經費一錢以上皆注籍令不<lb/>
背覆其所為必視法所在故歴官中外未嘗一挂吏議<lb/>
其待屬吏特嚴雖所喜不少假色辭所不喜者亦不輒<lb/>
肆詆挫不立科條不収聲譽而質行履方往往出名上<lb/>
故所在政事卓卓而人鮮復稱之尤不欲有所附離初<lb/>
<pb n="KR4h0116_WYG_044-28b"/>
登第觀政兵部部僚有與當路交比者雖喜公故為引<lb/>
重欲援致要地公謝曰某忝列進士入官自有本末因<lb/>
縁進取非所志也其人媿謝後當路敗所引咸坐廢黜<lb/>
而公無與時已韙公卓識其後益厲不變浮沉常調者<lb/>
垂三十年晚始解后一奮而竟以讒罷嗚乎此足以占<lb/>
公之所立矣家居尤事檢持出入起居咸有常度接人<lb/>
和而有辨故雖讌笑融洽而人莫敢慢易人有過不面<lb/>
加誚讓惟對之不言而巳其待子弟亦然然人毎以是<lb/>
<pb n="KR4h0116_WYG_044-29a"/>
候之顔色所加甚於質責也故諸子若孫咸孑孑自將<lb/>
無少縱弛閨庭雍睦訾毁不聞邑中稱詩禮家必首及<lb/>
之雅喜賓客燕設精鑿禮文詳雅周旋尊俎間終日忘<lb/>
倦晚嵗聰明不衰音吐洪暢俚言遺事憶記歴歴毎對<lb/>
客舉似必深竟顛末風流雅尚奕奕照人盖以高年令<lb/>
徳為鄉邑之望者二十有二年嗚呼今則巳矣有如公<lb/>
者可復得邪公娶夏氏太常卿仲昭女封安人有賢行<lb/>
先公三十年卒無子側室姚氏生子四人長東浦江縣<lb/>
<pb n="KR4h0116_WYG_044-29b"/>
丞次南國子生為仲兄惟明後次西次守中國子生東<lb/>
西皆先卒夏安人生女三人長適王銀以子貴贈翰林<lb/>
院編修次陳伸戊辰進士死逆瑾時追贈大理評事次<lb/>
文徵明翰林院待詔側室趙氏生女三人適陸潔朱希<lb/>
韓餘一人尚㓜孫男四人詩訪許詠詩國子生訪縣學<lb/>
生女五人曾孫男二人女三人塟以卒之又明年戊子<lb/>
十二月甲申墓在邑東積善鄉興仁里夏安人祔銘曰<lb/>
顯允吴公既貞既實有言庚庚亦順其徳侃侃貞孝為<lb/>
<pb n="KR4h0116_WYG_044-30a"/>
時令臣弗大厥施發于嗣人憲憲邦刑翼翼盛業豈曰<lb/>
世踐光于有烈維烈如何肅肅在公入守郎曹出疇民<lb/>
庸維此叙服獠夷易豗有績弗諼式柔永懷豈民則懷<lb/>
亦貞厥履穆穆旼旼納于仁軌道隆罔赫功成不言天<lb/>
子有詔往奠中原有攸王臣既貞亦蹇時弗我違身則<lb/>
既倦莵裘既營式遄其歸公歸維何鄉人有依顯允吴<lb/>
公維民之則出建邦猷處範鄉國國則殄瘁斯人云亡後<lb/>
千萬年以允有光人亦有言維徳則久我作銘詞尚詔<lb/>
<pb n="KR4h0116_WYG_044-30b"/>
厥後<lb/>
　吳愈參政墓在吾邑之積善鄉興仁里<lb/>
　　　瞿郎中行狀　　　　　　　　方孝孺<lb/>
府君諱嗣興字華卿姓瞿氏其先居河南後徙通州之<lb/>
海門宋末有諱某者避兵南來至姑蘇之常熟家焉生<lb/>
二子青達俱有才力能服其鄉人元師破江南有劉將<lb/>
軍者徇地至常熟青與達帥里中强壯拜馬前迎之有<lb/>
狂犬突出軍前衆愕然持弓不敢發青直前一箭射殺<lb/>
<pb n="KR4h0116_WYG_044-31a"/>
之衆驩曰壯士壯士可官也青曰吾不如弟達遂求旗<lb/>
號俾招諭未降者承制授達百夫長及宋亡遷蘇州巡<lb/>
鹽大使兼管内六縣捕盜轉怯憐口提領娶某氏府君<lb/>
其子也府君少時家有祿食日從其徒射獵飲酒為樂<lb/>
不喜學書天資仁善和順未嘗有過年十七怯憐口以<lb/>
例革不寘官提領君家食甚貧府君即折弓矢脱去紈<lb/>
綺故態躬力穡事以養二親承顔候色惟恐弗至母嘗<lb/>
病癰時天熱癰潰臭不可聞人皆掩鼻趨過府君跪牀<lb/>
<pb n="KR4h0116_WYG_044-31b"/>
下執蒲葵扇驅蚊蚋以手磨穢剔腐扶起臥不解帶者<lb/>
三月至愈乃止母又嘗患積氣危甚醫不能治或告以<lb/>
股肉可瘳乃置刀盂上而禱于神俟刀躍乃可割府君<lb/>
如其言自旦至晡時頓顙于地顙破血流盈面刀弗動<lb/>
府君泣曰天忍不憫我耶我縱以身易母猶母之肉何<lb/>
暇惜乎知刃卒不可動起引刀割肉覆盂中裂帛漬血<lb/>
裹瘡戒左右弗泄羮之謬稱他肉以進時母不食巳五<lb/>
日矣見羮喜為之握筯食一杯幾盡食巳而瘳母後嘗<lb/>
<pb n="KR4h0116_WYG_044-32a"/>
感疾思啖菱時菱未花遍市之不得解衣入菱澤中哀<lb/>
呼索之竟日手足皆腫俄得菱實三持歸遺母母疾如<lb/>
失既而貧愈甚或隔日一炊府君曰事急矣尚守不變<lb/>
如父母何哉攜家入蘇城謁多錢家願盡力多錢家察<lb/>
府君誠信可仗出資財俾貿遷日分其息十之二府君<lb/>
由是稍裕時父母所欲無不致也府君不妄取而好施<lb/>
嘗朝出道獲人所遺囊有楮帛若干視其名則市中小<lb/>
夫府君坐不貼席走其家還之有遺田宅契書於路者<lb/>
<pb n="KR4h0116_WYG_044-32b"/>
覽之曰契書失將起爭端跡其人呼與之其人貴家奴<lb/>
失主契畏罪涕泣欲求死叩頭謝曰公活我氊工王氏<lb/>
大雪凍餒不能起竈突無烟府君憫之天明攜錢二十<lb/>
緡潛投窗隙而去歉嵗出糶有窶人來糴衣不及脛府<lb/>
君受其錢五千陽忘曰汝糴十千邪倍與其粟鬻蔬者<lb/>
過門府君取其五錢授以楮帛十倍曰吾適無錢汝持<lb/>
楮弊去將以餘錢禆我鬻者笑曰吾安有錢禆君耶府<lb/>
君曰第持去俟錢多歸我不汝急也其意與之而不欲<lb/>
<pb n="KR4h0116_WYG_044-33a"/>
其知皆此類凡負販者必多給其直家人怪問其故府<lb/>
君曰彼胼胝手足以求升合利吾忍與之較邪嵗丙申<lb/>
常熟凶民來依者數十輩府君僦舍以館食之癘氣發<lb/>
病者相枕府君躬親粥藥而時進之卒賴以生府君既<lb/>
喜浮屠言讀其書豁然若會其意者復閱北溪陳氏性<lb/>
理字義即解其要曰聖賢之學盖如是因戒二子懋莊<lb/>
曰我少不學至老而始悔若等其勉之懋與莊服父訓<lb/>
刻志事學莊入國朝為禮部員外郎府君及見之曰吾<lb/>
<pb n="KR4h0116_WYG_044-33b"/>
有望矣洪武乙卯九月府君得疾恐念慮或亂畫紙為<lb/>
圈揭屏間常目之二十七日卒于家卒前一日楚府伴<lb/>
讀陳子成等道府君將之京師問府君欲何言府君以<lb/>
兩手加額曰語吾兒努力供職報天子恩我死不恨享<lb/>
年八十有四莊在禮部絫請於朝未報卒後月餘贈將<lb/>
仕佐郎禮部員外郎配蔣氏安人安人事舅姑如府君<lb/>
之孝舅姑或怒則率子女羅拜於前曰新婦誠可怒願<lb/>
念諸孫貸其罪舅姑意不解悲泣不巳年七十二先九<lb/>
<pb n="KR4h0116_WYG_044-34a"/>
年卒是嵗十月二十三日葬吴縣横山梅家灣之原與<lb/>
安人合兆女三人一夭二適某孫男三人紹緒紳曾孫<lb/>
男二女一府君殁明年莊自員外郎拜福建等處承宣<lb/>
布政使司左㕘政階通奉大夫當得加贈而意欲圖其<lb/>
不朽未暇請云<lb/>
　瞿嗣興孝子墓在吴縣横山梅家灣<lb/>
　　　故柳州府通判桑公墓志銘　　楊循吉<lb/>
吴郡思𤣥先生桑公少好詞賦師司馬相如揚雄以其<lb/>
<pb n="KR4h0116_WYG_044-34b"/>
長擅名一時至為他文章皆本是凡為集十巻既而力<lb/>
探羣經自易春秋周禮皆有義釋又類合數十家總二<lb/>
十餘萬言𢎞治癸亥六月四日以柳州府通判卒于故<lb/>
邑常熟之寓館年五十七邑令計君柳進士也盡發其<lb/>
書觀之為具歛加厚其將葬也其從弟鄉貢進士翹以<lb/>
遺言請銘於我嗚呼先生之道裕而能容介而不羣充<lb/>
其辨可羨於將使極其用宜大于匡國胡獨以一技名<lb/>
邪先生諱悦字民懌其先有舉齋公者仕元為都水庸<lb/>
<pb n="KR4h0116_WYG_044-35a"/>
田副使傳六世至廷貢壻于穿山周氏生先生年十九<lb/>
領鄉薦絫試禮部不第負才游京師無所屈竟以乙牓<lb/>
授泰和訓導三為考官皆大省號能得士秩滿冢宰三<lb/>
原公方執政將薦用之不果以資拜長沙府通判又以<lb/>
催科無績調柳州府柳邊氓襍居多竊發先生出入賊巢<lb/>
穴示以恩信來附者萬家柳人至為繪像以祀然由是<lb/>
名聞于會府因得召致幕下待以賓禮俾司謀畫道方<lb/>
行會父喪歸遂不起以至于沒盖先生之設施不見者<lb/>
<pb n="KR4h0116_WYG_044-35b"/>
若此先是未卒之前一月友人薛大章夢見先生乗高<lb/>
車擁入𤣥㝠云與屈子遨逰巳而果卒説者謂先生躬<lb/>
萃元精以神明其心志又不大於事業以有蓄焉一旦<lb/>
以死其不逐逐為常鬼亦明矣夢所見殆將然乎先生<lb/>
配章氏故贈都御史孟端女男一人阜先卒女二人長<lb/>
適吴樟吴文恪公四世孫次適歸應祥蘇州衞援例指<lb/>
揮僉事孫男二人内曰接外曰溥皆嗣阜為後㓜未克<lb/>
立夫人實主喪事先生先世皆葬故邑虞山今以十月<lb/>
<pb n="KR4h0116_WYG_044-36a"/>
十六日葬湄溪之原從其先君兆禮也在太倉州南四<lb/>
十里與穿山三里而近先屬邑今屬州故先生又為州<lb/>
人銘曰<lb/>
有才不售澤不大施滇粤縱竒以昌厥詞休休三原非<lb/>
不巳知疏直以交始孚終遺黃髪鮐耉世所謂壽賢者<lb/>
不然道徳之富髧彼兩童亦既樹後祭祀克紹在禮不<lb/>
繆歸終于寓邑令是主返葬湄原爰祔父母遺書滿家<lb/>
蠙珠琳琅聲光若斯不腐以亡百世有考尚于銘章<lb/>
<pb n="KR4h0116_WYG_044-36b"/>
　桑思𤣥悦穿山人以詞賦鳴于時為栁州通判有恵<lb/>
　政卒於常熟寓舘墓今在太倉州南四十里湄溪之<lb/>
　原<lb/>
　　　明故資善大夫禮部尚書致仕贈太子少保石<lb/>
　　　城李公墓誌銘　　　　　　　梁儲<lb/>
昔成化戊戌常熟李石城先生始自翰林院編修遷侍<lb/>
講又九年丁酉遷侍讀學士後孝宗登極以先生有青<lb/>
宫講讀舊勞稍遷左春坊左庶子學士如故既而憲廟<lb/>
<pb n="KR4h0116_WYG_044-37a"/>
實録成與先生同職纂修者遷少詹事或太常少卿仍<lb/>
兼學士惟先生遷南京國子祭酒以去雖燕賚加祿之<lb/>
禮不缺焉然出入逺近之間禮意不侔矣説者謂當道<lb/>
厭人好直故用意沮尼於其中豈其然乎既而先生連<lb/>
遭内外艱俱特賜祭塟洎服闋起為太常少卿兼侍讀<lb/>
學士遂遷南京禮部右侍郎轉左侍郎拜南京吏部尚<lb/>
書復召為禮部尚書時中官劉瑾亂政受某府親藩重<lb/>
賂欲以鎮國將軍為郡王怒先生執成法議之將中以<lb/>
<pb n="KR4h0116_WYG_044-37b"/>
危法賴上心垂察止令其致仕以歸劉瑾既誅詔吏部<lb/>
疏起舊臣有才識為瑾所擯斥者先生雖名在首列然<lb/>
雅意林泉無復有仕進意矣嗚乎當道者能尼人於祭<lb/>
酒之時而不能尼人於宗伯之日劉瑾能怒人於議禮<lb/>
之際而不能怒人於疏起之時况先生㓜學壯行克全<lb/>
晚節名遂身退貽福無疆是固平生好直之報天定固<lb/>
能勝人也豈瑾輩所干與哉先生諱傑字世賢以世居<lb/>
常熟石城里别號石城雪樵生正統癸亥卒正徳丁丑<lb/>
<pb n="KR4h0116_WYG_044-38a"/>
家譜遭元季喪失無所考今以曾大父居仁府君為始<lb/>
祖云既貴獲贈大父濟父希潤俱禮部左侍郎祖妣徐<lb/>
氏郭氏妣徐氏元配章氏俱淑人側室曹氏生長子曰<lb/>
而達應例授七品散官繼配戈氏生次子曰而進授光<lb/>
祿寺署丞曰而遇授中書舍人皆先生廕也女五人錢<lb/>
奎趙原錫劉夢錫顧榮華翰其壻也孫男四元紹元貴<lb/>
元顯元望初先生為編修侍講時常充經筵及青宫講<lb/>
讀官三為會試同考官兩同兵部侍郎及都察院副僉<lb/>
<pb n="KR4h0116_WYG_044-38b"/>
都御史為清理武職貼黄為學士時嘗主考順天府鄉<lb/>
試及為殿試讀巻又為纂修實録兼校正官為少卿學<lb/>
士時經筵講讀以舊臣仍首為青宫講讀又為纂修大<lb/>
明會典副摠裁官後闕里孔廟災命奉香帛往祭告為<lb/>
禮部侍郎時因夏旱命祭禱天壽山而雨又為㤗陵山<lb/>
陵使既沒䝉賜諭祭二壇有司為造墳安塟凡此皆闗<lb/>
係朝政大體故並書之公自㓜穎悟至老猶手不釋卷<lb/>
在仕路四十年歸田又十餘年有文集若干卷藏於家<lb/>
<pb n="KR4h0116_WYG_044-39a"/>
今其子某等皆淳雅有文行足以增光而裕後先生之<lb/>
澤固未艾也銘曰<lb/>
惟公尚直匪徐與亟雖為當路所抑晚而際遇出入皆<lb/>
榮宗伯歸來道若可行虎狼九闗莫達鴻飛竟爾㝠㝠<lb/>
予之斯言亦豈足以槩公之平生也耶<lb/>
　李傑尚書墓在興福寺北<lb/>
　　　明故通議大夫都察院左副都御史思菴吳公<lb/>
　　　神道碑　　　　　　　　　徐有貞<lb/>
<pb n="KR4h0116_WYG_044-39b"/>
通議大夫都察院左副都御史致政吴公之卒也有司<lb/>
以聞賜之塟祭如制於是其外孫中順大夫知荆州府<lb/>
事錢昕狀公之事行使來請銘于墓道之碑有貞之少<lb/>
也盖嘗從逰于公而荷公之知重斯文之誼惟永弗忘<lb/>
如公之徳之學之官政有貞實皆知之雖不文也其何<lb/>
敢辭乃哭拜受狀序其事而銘之公諱訥字敏徳别號<lb/>
思菴吴之士大夫皆稱之為思菴先生而不名後公雖<lb/>
貴不以官稱乃所重在其徳學焉海虞之吴盖仲雍之<lb/>
<pb n="KR4h0116_WYG_044-40a"/>
苗裔也公之曾大考諱清大考諱天佑考諱遵道遵道<lb/>
仕國初為沅陵簿卒以公貴贈僉都御史妣王氏繼陳<lb/>
氏俱贈恭人公之生也早失所恃而逺所怙然天賦高<lb/>
朗能自樹立甫七嵗摘五經之文誦之不訛出語有章<lb/>
老成長者巳識其偉器時沅陵方逺官公獨侍其祖母<lb/>
繼母居海虞且學且養不以憂遺其親沅陵君彼誣繫<lb/>
京師公匍匐訴于廷乞以身代事未白而沅陵君沒公<lb/>
扶柩歸葬未幾而祖母及母亦相繼沒哀毁幾不能存<lb/>
<pb n="KR4h0116_WYG_044-40b"/>
雖在窮約而喪事一毫不茍且歛窆虞祥之禮一依朱<lb/>
子書逺近觀禮焉鄉人化之治喪乃不用浮屠法母族<lb/>
王陳二氏皆徙逺方公迎養兩外祖母於家供養如一<lb/>
其齒益長學益富大江之東稱徳義者必首及公而稱<lb/>
學術者亦必首及公永樂中旁邑之大夫交辟為校官<lb/>
不就乃薦之朝召試翰林優等且授官或言其善醫將<lb/>
使教醫生公不願舍儒從醫上疏懇辭焉時仁廟監國<lb/>
因是知公命之即南宫教六卿子弟有薦公行在者文<lb/>
<pb n="KR4h0116_WYG_044-41a"/>
皇召見齋宫奏對稱㫖命日侍仁廟登極翰林學士沈<lb/>
度秋官郎中王傳交薦之吏部尚書蹇義以聞上曰是<lb/>
嘗教六卿子弟者耶毋使外任即日擢監察御史公素<lb/>
自重又感上知遇遇事直遂知無不言朝野憚之其出<lb/>
巡按至以扶持綱常為巳事在浙江則立高宗九經語<lb/>
孟碑而削秦檜記刺羣賢之文表宣公之奏議褒岳王<lb/>
之精忠而於貴州則以蠻夷襍處務持大體不苛以擾<lb/>
恩威著焉及代還民不逺萬里詣闕乞留先是使貢還<lb/>
<pb n="KR4h0116_WYG_044-41b"/>
者率厚所賚而公獨無宣宗時以南都留臺為重求可<lb/>
任者僉以公應詔進右僉都御史尋陞左副都御史階<lb/>
通議大夫公執法體剛而用正侃侃之言卓卓之行論<lb/>
者謂其得大臣體未幾有與不合者愬之朝公遂以疾<lb/>
求去吏部方秦留之而其辭益力不可奪上宴勞而遣<lb/>
之公既歸家事一不問日惟著述以終所志閉門絶掃<lb/>
而士益歸嚮焉初未嘗寢疾及易簀無一語之亂是惟<lb/>
天順元年三月既望也公兩娶皆張氏贈封皆恭人有<lb/>
<pb n="KR4h0116_WYG_044-42a"/>
丈夫子二曰欽曰銓女子三長歸錢公建次歸嚴顯又<lb/>
次歸俞昱皆善士孫男四長淳受經于公第進士為御<lb/>
史克肖其風裁不幸早死鄉邦惜之次洵浚沫孫女一<lb/>
曾孫男三女一公生洪武壬子享年八十有六葬邑之<lb/>
虞山從先兆也公為人端重純明履方居約不以窮達<lb/>
易所守其學務遵儒先闡經訓以淑人心正士習故凡<lb/>
為文章鑿鑿焉斷斷焉根據義理有裨世教不徒作也<lb/>
所著有思菴前後讀詩文集小學集解性理羣書補注<lb/>
<pb n="KR4h0116_WYG_044-42b"/>
文章辨體祥刑要覽晦菴詩鈔文鈔草廬文粹諸書悉<lb/>
梓行於世烏乎以吾觀乎斯世其功名如公爵列如公<lb/>
者葢多有之矣至求其立心如公制行如公者則未之<lb/>
見焉故少師文貞楊公嘗贊其像曰道古人之道心古<lb/>
人之心君子以為篤論然則有貞之為公大書特書而<lb/>
不讓者豈門人之私哉盖天下之公也銘曰<lb/>
吳出姬姓實惟周宗海虞之裔祖於仲雍雍後迄今綿<lb/>
歴百代代不乏人及公而大孰不為學公學惟正刋落<lb/>
<pb n="KR4h0116_WYG_044-43a"/>
文詞直窮理性孰不為仕公仕惟時進禮退義動合其<lb/>
宜公病士習躐等無序乃訓小學為之章句公患官邪<lb/>
淫刑以逞乃著祥刑俾之警省晦菴我師草廬我友力<lb/>
踵前修以覺於後三品之貴八袠之年世謂達尊公其<lb/>
備焉我為斯文揭於墓道尚俾來者於公有攷<lb/>
　　　中奉大夫江西右布政使何公墓表<lb/>
　　　　　　　　　　　　　　　　魏驥<lb/>
中奉大夫江西右布政使致仕吳江何公年八十又六<lb/>
<pb n="KR4h0116_WYG_044-43b"/>
以景㤗四年十一月十三日卒于正寢將以又明年九<lb/>
月十五日塟于里之長山之原先塋之次前期其子玶<lb/>
以兄璫主喪不敢離於殯側乃獨不逺數百里踰湖涉<lb/>
江衰麻踵余門泣拜曰先君沒矣當屬纊時呼玶輩於<lb/>
前屬之懇懇願求執事數語述其生平刻於墓道今塟<lb/>
有日玶謹奉遺命而來惟執事不靳以副先君之臨沒<lb/>
言是望復出公平生行實見示又泣而再拜余念公故<lb/>
人也不相見者幾二十年風晨月夕未嘗不往來於懷<lb/>
<pb n="KR4h0116_WYG_044-44a"/>
以重其為人今而巳矣以其千載不朽者為託且憫玶<lb/>
孝誠切至余何可以不文辭惟公實出吳江望族世以<lb/>
詩禮相傳名源字㓜澄九嵗通四書大義十二能賦詩<lb/>
作文十三讀毛氏詩十七讀蔡氏書膺推擇為郡庠弟<lb/>
子員逰於春坊贊善諡文靖王先生之門而又以周易<lb/>
是明先生見其言行卓卓乃曰是子公輔器也十九失<lb/>
怙獨與母居事母朝夕不離其側且不廢所學洪武甲<lb/>
戌膺貢入太學又明年以易領京闈鄉薦名在第七主<lb/>
<pb n="KR4h0116_WYG_044-44b"/>
司刻其文以示後學明年會試禮部中乙牓名在第一<lb/>
授山西太原之徳保州學正文行昭彰克稱師表膺薦<lb/>
陞山東徳州知州州當南北要衝供給浩穰且罹旱蝗<lb/>
民多乏食公于其間晝夜極力營為致事克濟暇則問<lb/>
民所疾苦於利即興於害即除致民仰之如神明賴之<lb/>
如父母明年蝗生鄰境公率父老齋戒禱于祀典神祇<lb/>
曰蝗將入境神其止之守者有過神其罪之民無所告<lb/>
神其恤之告畢蝗果不入境於是闔州之民號公曰賽<lb/>
<pb n="KR4h0116_WYG_044-45a"/>
包家盖以公之設心制行通於神明得於黎庶似宋包<lb/>
孝肅公焉耳迨丁母憂民扶老攜㓜告於部使者留公<lb/>
勿行公曰聞父母之喪當見星而行見星而止豈可留<lb/>
而勿行耶部使者以公達大體及出郊上馬父老脱公<lb/>
履懸於州門以示去思服闋復膺薦陞梧州府知府值<lb/>
山水驟至人民廬舍漂沒無筭民見存者無以聊生衆<lb/>
議欲具奏發倉賑濟公曰具奏必俟報俟報而發廩民<lb/>
則盡為餓殍矣首出己之俸為僚屬倡及官立券借其<lb/>
<pb n="KR4h0116_WYG_044-45b"/>
粟於富民遂得粟若干石由是民獲免飢而弗死者甚<lb/>
衆毁闔郡之淫祠以耗民財者祠凡若干所革沿江競<lb/>
渡之戲免民沈溺之患者船凡若干艘至今民不敢變<lb/>
尋以詿誤被謫赴交趾英國張公少保戸部尚書黄公<lb/>
所聴調發公於二公一見之頃二公重公辭公動止不<lb/>
凡曰此儒者也面委署交州府學事公嚴立教條用夏<lb/>
變夷致諸生忻然從教未幾選貢得士十有餘人至今<lb/>
有位至方岳者焉還朝除吏部考功員外郎時仁廟御<lb/>
<pb n="KR4h0116_WYG_044-46a"/>
極擇賢以輔導親王膺少師蹇公薦擢任鄭王府右長<lb/>
史公繪欹器圖以進王言其略曰臣欲殿下以盈滿為<lb/>
戒王嘉納其言上聞之特賜誥褒美及侑以白金彩段<lb/>
仍推恩贈及父母久之改除吏部文選郎中膺近臣薦<lb/>
陞江西右布政使時江西民所患者勾補遼東大寧萬<lb/>
全各衞所軍役為累公即具奏江西之民去北數千里<lb/>
且不禁其地之嚴寒至則死亡者多乞於見勾數内存<lb/>
留㓜弱者三千餘名於南昌衞操練上允其奏民甚便<lb/>
<pb n="KR4h0116_WYG_044-46b"/>
之其行利於民者多類此在江西三年年已七十即上<lb/>
章乞致仕朝廷以公輿論所推老於從政不許踰年詔<lb/>
許入覲既見上憫其果老遂獲賜歸既歸鶴髪烏紗優<lb/>
㳺林下者十又六年足跡未嘗入城府終日閉門惟焚<lb/>
香手不釋卷以適其所適而巳卒之前二日覺四肢微<lb/>
倦呼諸子於前曰術者謂我命止八十六嵗昨得一夢<lb/>
測之相協我死後毋作佛事但得蕭山魏尚書公數語<lb/>
述我平生刻於墓道足矣恐路逺不可致耳言訖夷然<lb/>
<pb n="KR4h0116_WYG_044-47a"/>
而逝三日大歛神色如生哭弔者盈門咸曰福徳人也<lb/>
福徳人也曾祖慶逺祖正卿父信之贈奉議大夫鄭王<lb/>
府右長史母顧氏贈宜人配陳氏先卒贈宜人繼室苖<lb/>
氏封宜人側室劉氏子男四曰璠曰瓛陳氏所出曰玶<lb/>
苗氏所出曰瑺劉氏所出女兩姚信張震其壻也孫男<lb/>
九人曰㫤曰旭曰昇曰晟曰杲曰昭曰暹曰暤曰昻昇<lb/>
補邑庠生孫女五鄒致章貴生顧宏李憲皆孫壻也一<lb/>
在室曾孫男三曰復㤗晉平生著述有澄菴稿若干卷<lb/>
<pb n="KR4h0116_WYG_044-47b"/>
藏於家嗚呼公於書無所不讀於政無所不達其所操<lb/>
所履一以廉介正直是務誠勢有所不能怵利有所不<lb/>
能詘者歴事五朝始終一節全而生之全而歸之享有<lb/>
高夀得正而斃況又善教其子孫如璠輩詵詵詩禮足<lb/>
以襲珪組續風聲是則公尤可謂之不沒也其視彼逞<lb/>
智自私以僥倖一世迨没身名俱冺不異與草木同腐<lb/>
者相去為何如也哉余烏得不表其墓以為公鄉邦之<lb/>
士勸噫豈特為公之鄉邦之士勸哉<lb/>
<pb n="KR4h0116_WYG_044-48a"/>
　　　承節郎趙君墓志　　　　　楊煥<lb/>
淳祐十又二年良月既望友人陳鑒來訪余輦轂下發<lb/>
囊啓緘謂余曰此我故東道主之子之書囑誌岵屺鑒<lb/>
義弗忍辭故請於執事曰公諱應龍字子雲曾祖瑄祖<lb/>
革父朝俊世居吳之嘉定望族也公㓜從吴之名士㳺<lb/>
肄舉子業端平間鶴山魏公督視江淮荆湖四州軍馬<lb/>
公以兵機進攝濠州定逺尉以平寇勞補承信郎嘉熙<lb/>
三年大丞相史公復往視師公語長子涇曰機會之來<lb/>
<pb n="KR4h0116_WYG_044-48b"/>
間不容髮吾與若可以拔樹功名謁隨軍轉運李公曾<lb/>
伯尾督議將軍吕文徳奔走兵間董餫勵師迄相其捷<lb/>
特轉承節郎子涇補進義校尉李公方委采石鎮寄納<lb/>
倉以示優擢公抱疾嘉熙四年九月之癸亥卒于正寢<lb/>
年四十有六娶同邑安陸之陸氏徽猷之後通判之孫<lb/>
名妙智事公姑和親族慈孤弱惠貧窮捐廩入菴溥茶<lb/>
湯供鄉人多徳之卒時淳祐辛亥五月二十八日也享<lb/>
年五十有八長子涇命諸弟卜用壬午十一月壬寅仝<lb/>
<pb n="KR4h0116_WYG_044-49a"/>
窆于蕭水之上四男長男涇進義校尉新兩浙轉運司<lb/>
淮使次曰嗣發曰英發曰嗣昌二女長適國學進士龔<lb/>
天定次適通州進士顧應環用述以誌余聞之哀而感<lb/>
嘗慨汝墳遵化之弗行而孝子之潔白世亦鮮儷古意<lb/>
寥寥今行于趙氏之家矣故為之歌大車之卒章曰穀<lb/>
則異室死則同穴以美其有是夫而有是婦也又為之<lb/>
歌既醉之五章曰孝子不匱永錫爾類以美其有是父<lb/>
而宜有是子也承議郎知處州龍泉縣主管勸農營田<lb/>
<pb n="KR4h0116_WYG_044-49b"/>
公事楊煥撰<lb/>
　　　明故大中大夫浙江等處承宣布政使司右參<lb/>
　　　政陸公墓碑銘　　　　　　吴寛<lb/>
𢎞治七年七月戊申浙江右參政致仕陸公以疾卒于<lb/>
家明年十二月庚申塟于太倉陳門塘先塋初公疾革<lb/>
巳不能言若有所囑其子者於是其子伸以治命泣請<lb/>
銘其墓上之碑惟予與公同朝二十年相知實深毎重<lb/>
公才操當大用於時一旦顧以浮議而去則公不平之<lb/>
<pb n="KR4h0116_WYG_044-50a"/>
氣亦宜假此而發然此亦何足為公重輕哉是宜置之<lb/>
不足道也公諱容字文量姓陸氏先世冒徐氏至公始<lb/>
復未生其母夢紫衣人以笏擊其首曰當生貴子已而<lb/>
得公弱嵗穎敏篤學逰鄉校不專治舉子業日取諸經<lb/>
子史程誦不輟同輩謂非所急曰聊以抵諸君戲耳獨<lb/>
與故翰林修撰張亨又太常少卿陸鼎儀友善三人俱<lb/>
以文行聞於鄉而公尤為葉文莊公所知天順三年中<lb/>
應天府鄉試成化二年登進士第授南京吏部驗封司<lb/>
<pb n="KR4h0116_WYG_044-50b"/>
主事丁外艱服除改兵部職外司擢武庫司員外郎再<lb/>
擢職方郎中丁内艱服除改武選司遂陞右參政致仕<lb/>
卒年五十九公在兵部勤於公事邊報或急奏疏日三<lb/>
四上動輒數千言皆出於公而慮逺持正士論歸之西<lb/>
域賈胡進獅子至陜西嘉峪闗奏乞大臣率軍士往迎<lb/>
公言于尚書外夷以竒獸進朝廷既不能却若復往迎<lb/>
寧不貽笑天下後世邪議上遂巳又安南累嵗侵擾鄰<lb/>
邦有欲加兵者公言安南臣服中國巳久今事大之禮<lb/>
<pb n="KR4h0116_WYG_044-51a"/>
不虧叛逆之形未見一旦以兵加之恐遺祻不細其事<lb/>
亦巳錦衣百戸韋瑛凶悍附勢得罪謫宣府謀再用指<lb/>
良民妖言為功公言于尚書且疏請下法司鞫之瑛竟<lb/>
坐誅而被誣者十餘人皆獲釋京師稱快先時捕妖言<lb/>
者多陞官例得世襲愚民被誣死者無數公請除其例<lb/>
獄遂衰都指揮昌佐求為金齒騰衝㕘將公執不可俄<lb/>
中貴人召公至内諭㫖公言西南夷要地必得堪為將<lb/>
者守禦佐非其人若順成之異日壞事咎將誰執佐計<lb/>
<pb n="KR4h0116_WYG_044-51b"/>
竟沮他日復有中貴人舉都指揮二人為都督僉事者<lb/>
命巳下公益不可言都督大官必積功始得彼何人而<lb/>
欲亂法耶舉者市恩專擅尤宜寘之于法以為後戒疏<lb/>
凡再上言甚切直上從之一時雖曲宥其人而自後犯<lb/>
者必罪著為令他所建白若論馬政四事論儲養台輔<lb/>
教導勲戚愛惜人才久任巡撫經理京衞選練禁兵均<lb/>
平鈔法慎重會議又八事及在浙江益究察民隠振作<lb/>
士風行縣至桐廬且嘗發漁家兄弟殺於潛丐者夫婦<lb/>
<pb n="KR4h0116_WYG_044-52a"/>
事人傳以為神明之政焉既乃條例浙中便宜十事悉<lb/>
見施行間因公務入京又論漕渠利病語斥權貴沮事<lb/>
有人所不敢言者盖公少即有志天下如兵刑水利之<lb/>
類有所得輒手書之册後多見於用云公事父母甚孝<lb/>
父病躬奉湯藥不離左右者累月嘗夜醉歸母不樂自<lb/>
是飲必半杯不敢至醉其居喪盡禮三年不入私室人<lb/>
未嘗見其嘻笑治家嚴肅動容凝重若不可親狎至與<lb/>
人處歡然也性喜聚書政事之餘手不釋卷見於著述<lb/>
<pb n="KR4h0116_WYG_044-52b"/>
率明切平實為詩文凡若干卷外記錄諸書又若干卷<lb/>
陸氏世為蘇之崑山人公之曾祖諱福祖諱繼宗皆不<lb/>
仕父諱裕以公貴累贈奉直大夫兵部武庫司員外郎<lb/>
妣陳氏累封太宜人配張氏河間府通判瑮之女弟封<lb/>
宜人子男一人即伸鄉貢進士女二人長適太倉衞指<lb/>
揮使張漢次適鎮海衞指揮使武勲皆封淑人孫男二<lb/>
人復陽洊陽女一人銘曰<lb/>
瞻彼崑山韞兹良玉玉匪可貴人秀而毓有美陸公白<lb/>
<pb n="KR4h0116_WYG_044-53a"/>
晳而豐少則有志誓終其躬統師籌邊惟大司馬我佐<lb/>
其勞操縱用舍朝有成憲憸人妄干以身障之我力桓<lb/>
桓力所可為夷險一視何以為之國有弊事手削章疏<lb/>
觀者駭焉我職在是位卑亦言彼愚不知指為沽直知<lb/>
者與之則為盡職為上為徳不寧惟斯出㕘政事惠澤<lb/>
益施未究厥才歸與則速逍遥海濱進退不谷白日自<lb/>
顧吾身獨全全而歸之瞑於九泉<lb/>
　<lb/>
<pb n="KR4h0116_WYG_044-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吴都文粹續集卷四十四<lb/>
</p>
<p>
</p>
  </div>
<div>
                <head>呉都文粹續集巻四十五</head>
    <p>
<pb n="KR4h0116_WYG_045-1a"/>
欽定四庫全書<lb/>
　呉都文粹續集巻四十五　　明　錢榖　撰<lb/>
　　墳墓<lb/>
　　　太子中舎致仕范府君銘　　　范仲淹<lb/>
府君諱仲温字伯玉四代祖諱某幽州人也唐末為處<lb/>
州麗水縣丞中原亂離遂家於蘇臺曾祖某事錢氏為<lb/>
中呉軍節度判官贈太保祖諱某以神童補官終於秘<lb/>
書監贈太傅考諱某歸皇朝厯眞定府武信軍掌書記<lb/>
<pb n="KR4h0116_WYG_045-1b"/>
贈太師兼中書令府君即太師仲子也生於京師幼孤<lb/>
還蘇臺與諸從兄弟居服勤素業孝悌於門中景祐二<lb/>
年以某遇乾元節恩例補試將作監主簿赴調除越州<lb/>
新昌尉以誠接物民用知勸在邑三年盜不及境外計<lb/>
舉監杭州餘杭縣市征能寛其利商旅便之三載以績<lb/>
聞按察使洎牧守咸有表薦除海寧軍節度推官知台<lb/>
州黄巖縣慶厯七年海潮大至壞州城人皆逃散沒溺<lb/>
者甚衆府君教民為桴晝夜救之全活數千人既而上<lb/>
<pb n="KR4h0116_WYG_045-2a"/>
官知其所存請發衆以治城府君雅喜利人長於慮事<lb/>
衆議築土為城用甓以傅之府君獨不然謂人築且勞<lb/>
又捍水之衝甓何能久乃集民累土以牛數百蹂之堅<lb/>
而後增至于成復表以長石互相銜枕勢莫得動其城<lb/>
八門皆設之閘遇水暴至則障之衆服其善台人遂安<lb/>
時又嵗饑州命邑官率富人出榖俾輕其價以救窮民<lb/>
窮民乏資無以得榖府君諭之曰汝糴之十不若與之<lb/>
二三則富人易辦而貧人易及衆皆恱從飢者獲濟焉<lb/>
<pb n="KR4h0116_WYG_045-2b"/>
永嘉郡禁盜十四人獄具皆當極法外臺請府君慮問<lb/>
府君原盜之情而重其行法固請覆奏朝廷悉恕其死<lb/>
黄巖大邑民數萬户訟爭盈庭府君専尚仁愛多以理<lb/>
遣至有犯徒刑而非巨蠧者府君必為解其仇訟而決<lb/>
平之民自愛服制置按察使交章薦之府君秩滿還家<lb/>
與鄉舊逰曰吾樂矣何用官為遂請老朝廷嘉之遷太<lb/>
子中舎致仕皇祐初某來守錢塘與府君議置上田十<lb/>
頃於里中以嵗給宗族雖至貧者不復有寒餒乏貧之<lb/>
<pb n="KR4h0116_WYG_045-3a"/>
憂府君退居四年賔親盈門以東皋所入日為雞黍之<lb/>
具故貧而常樂顧隣里鄉黨有急難則竭力以濟之皇<lb/>
祐二年九月十三日以疾不起享年六十有六中外宗<lb/>
親莫不過哀里人無老少皆涕下其遺愛感人如是之<lb/>
深娶丁氏夫人男五人長曰純義守將作監主簿四子<lb/>
尚㓜女四人長適進士李洽次適進士沈充二女在室<lb/>
以其年十一月十三日𦵏于吳縣天平山三譲原嗟夫<lb/>
某從事四方與府君別動逾千里及餘杭得請一獲其<lb/>
<pb n="KR4h0116_WYG_045-3b"/>
願相㑹未㡬而有死生之訣泣血灑毫不能成文銘曰<lb/>
烏呼先公五子其三早亾惟兄與我為家棟梁兄又逝<lb/>
焉我獨徨徨諸稚在前未知否臧我其教之俾從義方<lb/>
積善不誣厥後其昌<lb/>
　范仲温中舎墓在天平山三讓原<lb/>
　　　宋故左朝請大夫章公墓志銘　孫覿<lb/>
建安章氏自郇公以文學道徳仕仁宗為宰執聲號顯<lb/>
融族大以蕃異人軰出事五朝踵相躡為將相寵禄光<lb/>
<pb n="KR4h0116_WYG_045-4a"/>
大為世間人宋初徙平江者尤稱於天下大丞相申公<lb/>
家州南樞密秦公家州北两第屹然輪奐相望為一州<lb/>
之甲吳人號南北章以別之秦公生七子多知名公第<lb/>
三子諱綡字子上為北章氏通亮英敏有大志讀書不<lb/>
治章句屬文辭典麗有古風秦公任子次及公公推與<lb/>
其弟而束書詣太學受業食淡攻苦窮日夜不息然後<lb/>
挾所有從諸生校於有司元祐二年試國子監中第一<lb/>
遂拔其科學者尊其文傳誦以為法調河南府洛陽縣<lb/>
<pb n="KR4h0116_WYG_045-4b"/>
主簿范忠宣公尹洛一見待以國士賔禮奬薦僚吏莫<lb/>
敢望於是故相韓公汝玉中書侍郎范公子功李公邦<lb/>
直皆以文行薦於朝就除京兆府府學教授秦公帥涇<lb/>
原奏充主管機宜文字用舉者改宣德郎太上皇即位<lb/>
推㤙遷奉議郎通判鎮戎軍秦公治兵號名將守邉四<lb/>
年城两州築九砦生致两大酋斥地數千里威名隠然<lb/>
戎人出塞逺遁將吏極一時之選後多為顯人而幕府<lb/>
簿尺籍伍符檄書請奏皆自公手出秦公薨太上皇臨<lb/>
<pb n="KR4h0116_WYG_045-5a"/>
其䘮敕中貴人録嘗為機宜者姓名以進免䘮召對上<lb/>
顧而喜曰名臣子是嘗佐其父者他日謀帥無以易卿<lb/>
也除秘書省校書郎居亡何以為陜西路轉運判官㑹<lb/>
五路漕臣分總邉計而公適當秦公舊治手疏便宜數<lb/>
十條鉤考財用出入之要窒奸偷罷不急以紓縣官餽<lb/>
挽之費皆有法書上而宰相方除不附己者召公還言<lb/>
者隨攻之出知湖州言者不已差主管西京崇福宫未<lb/>
幾公弟綖以飛語聞而章氏一網盡矣崇寧中蔡京用<lb/>
<pb n="KR4h0116_WYG_045-5b"/>
事久權震中外彗出竟天上感悟免就第凡京所建為<lb/>
天下害趣中書亟罷之中書侍郎劉公秦公壻也京懐<lb/>
之未發它日京復用諷御史誣奏綖盜鑄為奸利以併<lb/>
中逵於是詔開封尹李孝壽即吳中署獄連逮千餘<lb/>
人敕州縣發卒䕶送鉦鼔之聲連晝夜不息捕繫累月<lb/>
痩死數百人考騐無所得京怒逐孝夀以嘗建言御史<lb/>
蕭服沈錡代徃獄益急卒不騐又逐御史更用孫傑必<lb/>
煆鍊如章乃止綖坐是除籍為民徙海上兄弟皆坐非<lb/>
<pb n="KR4h0116_WYG_045-6a"/>
法得罪公又免官覊台州嵗餘上辨其誣罷者皆復復<lb/>
公故官通判秀州實大觀三年也已而又坐陜西漕事<lb/>
奪三官公移書當路詆京曰朋黨交舉相謂伊周謇直<lb/>
不平斥為莽卓天下聞而壯之四年復召為校書郎遷<lb/>
倉部貟外郎再遷起居舍人宰相張商英言蔡京紹復<lb/>
熈寕元豐法度率矯誣為奸罔非先帝本意建請置局<lb/>
號皇宋政典擇近官范鏜劉拯纂集為書黜其妄詔公<lb/>
為編修官御府出筆墨端溪研以賜後嘗奏事上追懐<lb/>
<pb n="KR4h0116_WYG_045-6b"/>
秦公且問秦國夫人起居状公頓首言臣等幸因先臣<lb/>
蒙記識不幸屢遭讒慝以見困躓負先臣餘教㓜弟縯<lb/>
臣母憐之未嘗一日相舍中被誣陷屏伏田里母子無<lb/>
聊陛下幸哀憐孤老舐犢之愛加惠縯等復還仕籍臣<lb/>
昧死自言罪萬死上為動容即日詔復縯官而公終無<lb/>
一言自及秦國遇疾移告馳省而蔡京復相同列有徼<lb/>
進者逢京之怒又中公以危語㑹遭秦國䘮䘮除吏部<lb/>
直注岷州長道縣而公亦病矣以政和四年守本官致<lb/>
<pb n="KR4h0116_WYG_045-7a"/>
仕逾年病間即舍旁營一堂號羙䕃聚書萬巻凡國子<lb/>
中秘所有皆具集今古石刻千巻編秦公遺文四十巻<lb/>
奏議三十巻奏議者涇原山川要害行師制勝營陣出<lb/>
入之法公以類分巻每一事為序文識篇首可備一覧<lb/>
而不果上有所感遇則為歌詩音節平緩無戚嗟流落<lb/>
不偶之嘆八年落致仕以朝散郎知觧州轉朝請郎朝<lb/>
奉大夫宣和二年選部使者去為均州提舉两浙常平<lb/>
未至改提㸃刑獄遷朝散大夫妖人方臘稱亂東南新<lb/>
<pb n="KR4h0116_WYG_045-7b"/>
蹂於兵詔升越州為安撫進公直龍圗閣知越州兼管<lb/>
浙東安撫司公事公樂職嗜事所莅有名迹束縛<lb/>
奸吏重足而立愛養百姓則惟恐後解州之神霄宫成<lb/>
廉訪使者劉愇病其隘有改築之意公曰吾民不可以<lb/>
重困即擇日齋戒設壇塲臺官屬行事祠下㑹其徒入<lb/>
居之事訖驛聞愇意亦已房陵婦人越所部訴其子於<lb/>
均公謝曰房非吾治也又訴於轉運使以屬公公召詣<lb/>
庭下不以屬吏諷諭開曉母子感悔再拜稱謝而去秀<lb/>
<pb n="KR4h0116_WYG_045-8a"/>
州嘉興富人髙安與陳氏有故怨間方臘之亂誣之為<lb/>
盜聚羣惡操兵入其室盡殪之以捕盜徼賞平江長洲<lb/>
陸氏怙富横閭里殺人應捕輒求吏執平人代已公一<lb/>
閲盡得其情狀取二人寘諸法衆驩以為神明越新去<lb/>
亂人情危懼日三四驚旁郡守將徃徃益兵自衛公至<lb/>
則延問吏民燕集賔佐如平時於是勇敢卒謀變公飭<lb/>
將吏指取無一人脱者一府大震左丞王安中帥燕山<lb/>
求文武士於幕下欲請公俱宰相以公方撫越人不聼<lb/>
<pb n="KR4h0116_WYG_045-8b"/>
五年中貴人譚楨為宣撫使又請公於上朝廷不能奪<lb/>
除公河東河北燕山府路宣撫使司叅謀官磨勘轉朝<lb/>
請大夫加右文殿修撰賜三品服松亭關戍卒二千人<lb/>
號食粮軍四軍之變遂從奚人破景州楨怒欲盡戮其<lb/>
孥公曰若爾則人不復思漢矣楨悟而止時金人納夏<lb/>
𦍑之請割畀拓䟦故地雲中以北二千餘里遺之止以<lb/>
朔武歸我夏人駸駸向朔州境上楨次河東詔楨發兵<lb/>
討之公言兩國通行嚢槖包藏甚深未可輕動第檄問<lb/>
<pb n="KR4h0116_WYG_045-9a"/>
金人可也而太上皇親筆督戰至八九不已公益持不<lb/>
可曰金人以我納叛渝盟藉為爭端若奉詔出師誤傷<lb/>
金人邉隙一開則齮齕用首事者墳墓矣今困竭天下<lb/>
盡於燕山訖無善後之䇿况議雲中乎退而疏燕雲決<lb/>
不可守之状反復數千言皆社稷安危之決趣楨上之<lb/>
楨讀奏大驚曰安得此不祥之言公曰擇禍莫若輕盍<lb/>
以微罪行乎為楨極論數日楨不得已摭取一二上之<lb/>
書奏楨罷公落職送吏部更命宣撫使童貫出師遂敗<lb/>
<pb n="KR4h0116_WYG_045-9b"/>
績師再出而燕山七郡與朔武皆不守如公言其年㑹<lb/>
㤙上書告老復直龍圗閣致仕七年正月乙未以疾卒<lb/>
于家享年六十有四公少年負所學不由勲閥以文章<lb/>
自奮一出試吏部為范忠宣公所噐天子記姓名禁中<lb/>
以為可備將帥繼秦公後公慨然自任以當世之重而<lb/>
孤立一意衆媚不容將起輒仆遂棄官老扵家宣和末<lb/>
天下多故詔起公再任而大將爭欲引公自助屬時久<lb/>
安軍政大壊而貪功生事之人方欲徒手搏數百萬虎<lb/>
<pb n="KR4h0116_WYG_045-10a"/>
狼之衆以僥倖於一試公於是幡然投劾以歸卒亦無<lb/>
所就命矣夫諸孤以其年葬公臨安縣横谿塘頭隖之<lb/>
原公所自卜也曽祖頻故任尚書刑部郎中侍御史知<lb/>
襍事贈司徒祖訪故任禮賔副使贈太尉父楶故任資<lb/>
政殿學士通議大夫太一宫使贈太師秦國公謚荘敏<lb/>
母秦國太夫人和氏公再娶皆王氏文康公之曽孫元<lb/>
配河南縣君今配太碩人四子男曰蕘曰荷並右朝奉<lb/>
郎曰萊右迪功郎添差監臨安府浙江稅女嫁晋陵孫<lb/>
<pb n="KR4h0116_WYG_045-10b"/>
覿孫男女十七人曰潭曰溍曰澥曰沕曰澮曰淖曰汻<lb/>
曰洋曰□曰汭曰洞曰滂曰濛潭溍並右廸功郎汻右<lb/>
將仕郎女適右宣義郎新秀州嘉興縣丞陳文尉進士<lb/>
何顯祖䖏者二人公性剛果胷中無留事與人交明白<lb/>
洞達樂為之盡一言之出終身可復視財如糞土赴人<lb/>
之急不以存亡為觧居官矯矯然見義勇為不計禍福<lb/>
必達其志乃已家無聲伎之奉未嘗一日去書不讀尤<lb/>
尊王氏學著書三十卷醇雅深奥發明經術居多烏乎<lb/>
<pb n="KR4h0116_WYG_045-11a"/>
公之女擇所從而歸覿四年而公歿矣又七年而公之<lb/>
女亦亡又八年而覿銘公之墓公之事可紀者衆矣非<lb/>
搢紳士大夫所共聞者皆不論著故所次止於如此銘<lb/>
曰韡韡章宗維宗巨室秦公有子千夫之特驥墮地走<lb/>
不可係羈籋雲追風一抹萬蹄視天尺五可階而上發<lb/>
論慨然帝悦而向權門衆趨操篲倚旁矯矯介石君子<lb/>
之剛踐艱乗危初終若一方僨而振又以䜛出孰愠孰<lb/>
懟匪神孰尸謂當乗除以訖耄期命也不祥葢棺永已<lb/>
<pb n="KR4h0116_WYG_045-11b"/>
魁名揚厲閲乆愈偉天定勝人徳逺而興蔽芾如林視<lb/>
此孫曽<lb/>
　章綡龍圗墓在臨安縣乃吳人也<lb/>
　　　宋故左中奉大夫致仕栁公墓銘<lb/>
紹興六年五月丁亥左中奉大夫德清縣開國男食邑<lb/>
三百户致仕栁公諱瑊字伯玉以疾卒於衢州江山縣<lb/>
之寓舍明年其孤右從事郎滋載其柩歸平江以十二<lb/>
月庚申葬於闔閭門外同涇原上既葬三年左朝散大<lb/>
<pb n="KR4h0116_WYG_045-12a"/>
夫權發遣信州軍州事張公彦狀公爵里行治属余銘<lb/>
以閟諸幽烏乎余故人也遂次其語序而志之而系以<lb/>
銘栁氏自河東節度使綽以功德顯於唐而將相名臣<lb/>
之族多出於京兆唐末子孫散處河岱之間故仍世為<lb/>
魏郡人曽祖灝故任宣德郎累贈通奉大夫自開府公<lb/>
三世皆葬於廬州合肥今又為合肥人公英妙駿發記<lb/>
誦過絶人屬文辭方布帋抒思而數千百言已就與李<lb/>
釡俱馳聲場屋間舉崇寕五年進士第調淄州淄川縣<lb/>
<pb n="KR4h0116_WYG_045-12b"/>
主簿秩滿授蘇州觀察推官知州事盛章去為開封尹<lb/>
而宋康年代為州頗變更章故時約束其僚不悅公者<lb/>
隂譖章以康年所為多公助之章怒愬於上有㫖移公<lb/>
泰州司儀曹事朝廷城四輔徙康年拱州又以公為幹<lb/>
當公事尋差詳定九域圗志所編修官改奉議郎除陜<lb/>
府西路轉運判官故時關陜以觧鹽鈔權鐵錢輕重百<lb/>
賈欣頼芻粮集塞下如山積而縣官無饋師勞民之費<lb/>
自轉運務増收鈔價以為羨餘權貨務漁奪觧鹽之入<lb/>
<pb n="KR4h0116_WYG_045-13a"/>
供京師幣輕貨重商旅不至於是始鑄大錢又更為夾<lb/>
錫宣撫使童貫又創平貨務法益密而物賈日以騰湧<lb/>
公私病之公語貫曰祖宗之法故在公第請於上出片<lb/>
帋行之轉敗為功如反覆手耳不然徒紛紛無益也貫<lb/>
不悦㑹移利州路提㸃刑獄且入對貫始怒旋有㫖送<lb/>
吏部久之授在京西抵當所宣和四年除知濬州河朔<lb/>
盜起洛州不治詔公代之公至則繕治戎噐增浚城隍<lb/>
料兵筭食彌月而辦洛賊張廸者聚黨數萬人掠雞澤<lb/>
<pb n="KR4h0116_WYG_045-13b"/>
進薄城度不可攻遂引去手詔嘉之進公兩官而中貴<lb/>
人陳宥遣小校于演部勝捷兵次雞澤而盜已去輙入<lb/>
青城栅執殺社人數百級以捷聞老幼隨之號呼載道<lb/>
羣噪譙門下公大驚悉歛所納級付其家給棺衾瘞之<lb/>
盡拘羣惡以屬吏勝捷者童貫所部也獄具方上而貫<lb/>
馳騎檄還所𨽻軍籍公曰殺人者死又何待焉即日論<lb/>
殺之貫怒劾公專殺朝廷不得已奪所進兩官自是官<lb/>
軍過州境歛迹無敢犯者有頃公被疾司録事李承勱<lb/>
<pb n="KR4h0116_WYG_045-14a"/>
權州事州兵聞公病唱言倉粟惡逐庾官嗾衆為亂公<lb/>
聞變力疾披衣出譙門坐宣詔亭飭二校率其屬捕殺<lb/>
首亂者而釋其餘已而復卧承勱逢貫之怒以公病不<lb/>
任移書馳告貫而自為功居無幾公黜三官免歸承勱<lb/>
進五官而郡豪納粟賀就者亦進七官莫測其故久之<lb/>
始悟承勱書所薦云是嵗宣和七年也明年復故官當<lb/>
靖康遂告老以朝奉大夫致仕建炎二年詔起公知蔡<lb/>
州稱疾不拜三年落致仕召赴行在又以疾辭差主管<lb/>
<pb n="KR4h0116_WYG_045-14b"/>
台州太平觀紹興元年除福建路提㸃刑獄未赴改兩<lb/>
浙東路尋提舉台州明道觀於是積官至中奉大夫六<lb/>
年感疾又請致仕遂不起享年六十有六公邁爽開濟<lb/>
知世務之要尤長扵議論計一時利害論人物臧否詞<lb/>
辯蜂起聼者竦立居官任職有所施舍問義何如未嘗<lb/>
顧望少貶以求合既屡觸童貫被斥朝廷韙其諒而貫<lb/>
方用事權震天下雖宰相亦憚其威公所至又輙與之<lb/>
遇故終徽宗朝流落不偶命矣夫娶章氏故相申公惇<lb/>
<pb n="KR4h0116_WYG_045-15a"/>
之孫奉議郎持之女封令人恭儉守家法生一男子即<lb/>
滋也監饒州商税務滋㓜時令人手抄孝經語孟授之<lb/>
解悟過人不自標顯年五十六以紹興九年十二月己<lb/>
未卒十年正月甲申祔于中奉公之墓孫男一人曰楙<lb/>
右登仕郎公弟珷家淮陽建炎之亂盜據其城挺身南<lb/>
走歸公公時方上書以郊祀恩任子珷至遂改薦珷今<lb/>
為文林郎徽州軍事判官公好古博雅於傳記無不通<lb/>
達遇古法書圗畫至解衣輟食求之嘗登慈恩寺塔顧<lb/>
<pb n="KR4h0116_WYG_045-15b"/>
見唐進士題名人物風流筆迹竒麗慨然懐想至徘徊<lb/>
其下不能去遂捐槖金命工刻石屬隠士王持第其嵗<lb/>
月釐為十巻書出一時賢士大夫爭得之建炎南渡圗<lb/>
書燔滅公所刻又在長安數千里兵火戰塲中秪今一<lb/>
二尚存者尤為世所寳云銘曰嗚呼世衰道䘮兮閹人<lb/>
用事指鹿為馬兮欺君之不忌謇謇栁公兮孤立一意<lb/>
孰擠之扵險兮又推之扵將墮懐竒負氣兮百不一試<lb/>
埋玉樹於土中兮齎恨永已萬木如茨兮闔門之趾是<lb/>
<pb n="KR4h0116_WYG_045-16a"/>
為公藏兮子孫受祉<lb/>
　栁瑊中奉及其子監務滋墓在閶門外同涇内<lb/>
　　　宋故翰林學士莫公墓志銘　　孫覿<lb/>
紹聖初新宰相用事首按元祐諸臣變更法度和戎棄<lb/>
地之罪生者削籍流竄嶺海死者追貶禁錮子孫不用<lb/>
赦除以示永廢已而蔡京當國盡疏名氏為四等立石<lb/>
朝堂號奸黨碑嗟乎立法本以便民當適變通之宜禦<lb/>
戎本以安邉欲紓戰鬬之禍而權臣修怨建為紹述脅<lb/>
<pb n="KR4h0116_WYG_045-16b"/>
制上下凡議論之臣疆場之吏輙有一言議令便民解<lb/>
仇安邉皆以隂懐異意動揺國是沮壊先烈入元祐黨<lb/>
以故士大夫避䜛畏禍便文自免終蔡京之世二十六<lb/>
年猶有憸佞中傷文致疑似為害紹述而觸大罪者靖<lb/>
康之變金擁騎數萬長驅河朔直犯京闕於時臺諫爭<lb/>
請和戎以偹倉卒不測之難皆斥廢不用而二三狂生<lb/>
抗首大言乗險徼倖起於小吏驟擢將相試之一擲卒<lb/>
至悞國二帝䝉塵中原䧟沒億萬生靈肝腦塗地太上<lb/>
<pb n="KR4h0116_WYG_045-17a"/>
皇狩維揚移蹕臨安國歩阽危至此極矣而進取之士<lb/>
尚循紹述之利終以和戎為諱此翰林莫公所以投閒<lb/>
置散至于老死不用固其理也靖康元年十一月尼瑪哈<lb/>
自河東來頓兵州南青城斡里雅布自河北來頓兵州北<lb/>
劉家寺遣使請淵聖會盟復三關故地時公以翰林學<lb/>
士為館伴又命防禦使髙世賞副公報聘公抵尼瑪哈帳<lb/>
中或折以義理或諭以逆順祻福甚辯凡四反尼瑪哈始<lb/>
改請宰相議和親王割地何㮚以執政宗室代行尼瑪哈<lb/>
<pb n="KR4h0116_WYG_045-17b"/>
大怒不交一談攻圍日急馴致城䧟㮚始遣李若水司<lb/>
馬朴王倫等告知扈淵聖幸青城予三鎮外又割河中<lb/>
府十數州尼瑪哈致酒端誠殿面約土地人民還南宋盡<lb/>
歛城内金銀犒軍而去酒罷淵聖還内而富室大家占<lb/>
吝寳貨莫肯赴國家之急敵中移書皇帝卜日再㑹何<lb/>
㮚入見請行羣臣力爭謂金銀不厭其意故邀天子為<lb/>
質且云卜日設有期㑹尚當辭行人情叵測詎可再乎<lb/>
不聼詰朝淵聖再幸青城有獻計者曰天予弗取反受<lb/>
<pb n="KR4h0116_WYG_045-18a"/>
其咎廢立之議葢啓於此矣於是宰執侍從中貴人衛<lb/>
士悉分置諸寨中外隔絶不相聞逾月張邦昌請馮澥<lb/>
曹輔以下五十餘人公亦在遣中得還邦昌進數從官<lb/>
於政地日詣延和殿後駕玉軒㑹議俟歸師渡河請昭<lb/>
慈太后御簾聼政訪大元帥所在勸進踐天子位外廷<lb/>
無知者五月太上皇自濟州至登至尊六月李綱入相<lb/>
盡按邦昌共事者為偽命入之法除名公自述古殿直<lb/>
學士責授寕江軍節度副使潮州安置建炎三年遇恩<lb/>
<pb n="KR4h0116_WYG_045-18b"/>
北歸議者論徽宗皇帝北遷公與孫傳方欲徼一人之<lb/>
利再徙韶州公既就道妻淑人劉氏詣闕訟寃仍引少<lb/>
保髙世則户部侍郎王侯等十數公為證朝廷下其問<lb/>
騐實如章其年八月得㫖改正自便脱然無事矣而言<lb/>
者終不置也嗚乎噫嘻命矣夫公莫氏諱某字夀朋其<lb/>
先呉興人徙錢塘又徙平江今為平江呉縣人也曽祖<lb/>
延正祖淵左侍禁贈通奉大夫考卞中元祐四年進士<lb/>
甲科以文行為當世大人所噐尤為故相鄭公達夫知<lb/>
<pb n="KR4h0116_WYG_045-19a"/>
樞密院張公賔老所厚歴尚書郎衛尉少卿直秘閣知<lb/>
河中府以公貴贈中奉大夫妣太淑人朱氏公為兒時<lb/>
英妙秀發不類童子誦書日千餘言操筆為文不由師<lb/>
授自中律呂年十八補太學生一年升内舎二年升上<lb/>
舎四年當政和三年大比試廷中徽宗皇帝擢為第一<lb/>
授承事郎越日特奏名士第一人適與公同姓名徽宗<lb/>
曰非其倫也名實混矣命去偏旁名夀比公入謝㑹正<lb/>
奉公以兵部外郎從卿貳奏事殿上上顧見公謂正奉<lb/>
<pb n="KR4h0116_WYG_045-19b"/>
曰儔年少耳草數千言文詞贍麗皆切當世之務遂為<lb/>
諸儒冠卿可謂善教子矣嘉嘆久之授議禮局檢討官<lb/>
四年除秘書省校書郎五年除符寳郎遷起居郎兼國<lb/>
史編修官且召試矣公自以起於書生遭逢千載之遇<lb/>
慷慨感發孤立一意不問權貴人所視天子為知已而<lb/>
大臣懟公不附已移太常少卿臺臣承望風㫖又奏斥<lb/>
公罪為提㸃南京鴻慶宫宣和二年丁正奉公憂憂除<lb/>
除光祿少卿進國子司業六年召試中書舎人賜服三<lb/>
<pb n="KR4h0116_WYG_045-20a"/>
品同修國史公善屬文敏而工先時詞臣草後宮書命<lb/>
莫有中上意者制詞徃徃多自中出徽宗進二婕妤公<lb/>
當制仍命即日進告告入對御輒有詞垣得人之語靖<lb/>
康初除給事中兼侍讀直學士院宰相呉敏伺公入直<lb/>
併下六制欲因是以危公公秉一炬解衣却坐一揮而<lb/>
就醇深典麗各得其體淵聖嘉其敏妙㑹公入對褒譽<lb/>
甚寵除吏部朝士聞之曰宰相以已望人欲擠之而更<lb/>
進可發一大笑也俄拜翰林學士知制誥積官至朝奉<lb/>
<pb n="KR4h0116_WYG_045-20b"/>
大夫爵文安縣開國男食邑三百户未幾國有大故公<lb/>
亦得罪去矣公又曰金人始議置署路允廸允廸不従<lb/>
尼雅滿怒拘留軍中㑹京城父老以張邦昌為請允廸<lb/>
得縱去邦昌既以僭悖誅死而允廸大節宜見褒顯以<lb/>
王黼客遂不録邦昌用呂好問為門下侍郎同時共政<lb/>
者皆坐偽命除名籍竄斥嶺外而好問以蔡攸客本中<lb/>
之父更進尚書右丞相百官合為二状詣軍前乞以土<lb/>
地人民還趙氏如初納御史䑓秦檜為首尚書省誨執<lb/>
<pb n="KR4h0116_WYG_045-21a"/>
禮為首後檜論功誦言於朝位宰相執禮雖已死宜䝉<lb/>
褒贈亦以黼客置不問敵人以刼寨欲覆我軍結于都<lb/>
欲滅我國歸咎淵臣以至廢辱而靖康將相建此議誤<lb/>
社稷者皆以富貴福祿衰榮終始若羣臣偶以一眚挂<lb/>
吏議至終身不齒既以為功功同有不賞者既以為罪罪<lb/>
同有不罰者處白善否一出於愛憎東西黒白變色易<lb/>
位非予一夫之休戚也公兄儗字謙仲孝友過人嘗為勅<lb/>
令所刪定官自公去國亦棄官不仕徙寓華亭築室居<lb/>
<pb n="KR4h0116_WYG_045-21b"/>
焉有女弟適髙氏而寡館之舎傍連遣數夫抵臨川趣<lb/>
公還營一第夾河相望度一梁跨其上以便徃來㓜弟<lb/>
俱宦逰四方代期至則從旁僦舎以俟四人者集處一<lb/>
堂一味之甘未嘗獨享兄先弟從如壎如篪舉熈熈然<lb/>
如是十五年謙仲下世公杜門却掃惟讀傳記著詩文<lb/>
以自娛又十年田園之入不足以卒嵗賔客之奉晨夕<lb/>
之須隨所有無澹然自足未嘗營一毛頭之利弟俱卧<lb/>
疾崑山丞舎公馳小舟冒大暑徃省財過旬公亦遇疾<lb/>
<pb n="KR4h0116_WYG_045-22a"/>
而歸卧起如常日無苦忽一旦自興於榻召家人至前<lb/>
以後事屬其子同畢端坐而逝容貌如生里巷姻族奔<lb/>
走驚呼相望出涕真所謂有以善吾死者是嵗隆興二<lb/>
年七月十五日也享年七十有六有内外制二十四巻<lb/>
四六集十巻真一居士集五十巻辨誣証誤錄一巻藏<lb/>
於家公事親孝心意機微輙逆得之仲弟佋蚤世太淑<lb/>
人哭之過時而悲生子未絶乳而母氏亦改適太淑人<lb/>
鞠飬䕶視至勝衣猶不去側公遇郊恩當任子首以名<lb/>
<pb n="KR4h0116_WYG_045-22b"/>
聞命下太淑人喜甚由是悼念少衰太學與同舍生劉<lb/>
疇善議以從妹歸公方卜日致書幣而公廷唱中首選<lb/>
疇踧縮不敢復議公聞之曰吾親之命有前諾矣今配<lb/>
淑人是也其後淑人詣鼔院上書稱寃名動朝廷公得<lb/>
㫖改正除罪籍還中州殆不偶然也淑人既沒公自為<lb/>
文識其事内之壙中葬湖州長興縣嘉瑞鄊大隖之原<lb/>
生二男子曰初右將仕郎蚤卒曰同能傳父業效張籍<lb/>
哭韓吏部賦詩百韻紀次公行事之實詞句温麗有家<lb/>
<pb n="KR4h0116_WYG_045-23a"/>
法四女適右宣教郎白仲言右文林郎董隣右從仕郎<lb/>
張濤右廸功郎徐瑛孫男曰岐曰道曽孫男女二人其<lb/>
孤同學以其年十二月二十六日合祔于劉淑人之墓<lb/>
公有治命屬予銘銘曰翰林初載文中之虎踽踽羣趨<lb/>
御于帝所奏篇甫上褰旒一覩曰大手筆可配燕許擢<lb/>
冠儒科鵬鶱鵠舉歴井捫參視天尺五獨歩一時聲振<lb/>
海宇亟踐榮路徑躋冊府蟲篆鳥跡汗簡編蒲盡讀平<lb/>
生未見之書入尚符璽廣内寳儲龍文龜畫河洛之圗<lb/>
<pb n="KR4h0116_WYG_045-23b"/>
北門西掖時惟帝俞演綸視草汝言代予思如涌泉沛<lb/>
然莫禦一揮六制噫欠之餘帝悦而嚮將貳政途大厦<lb/>
遽顛一柱莫扶漢厄三七炎正中圯兩地興戎雲擾糜<lb/>
沸將相誤朝天地崩墜一死何逃巢覆卵毁獨屏間處<lb/>
待終而已遇疾不藥但飭後事言笑未卒趺坐而逝死<lb/>
生之變亦已大矣容貌如生不見小異銘以著之欽于<lb/>
世世<lb/>
　莫儔學士墓雖不在呉乃呉人故録<lb/>
<pb n="KR4h0116_WYG_045-24a"/>
　　　明故資政大夫南京刑部尚書顧公墓志銘<lb/>
　　　　　　　　　　　　　　　　文徴明<lb/>
嘉靖二十四年乙巳閏正月十有八日辛巳南京刑部<lb/>
尚書顧公以疾卒於金陵里第先是公以考績還自京<lb/>
師道聞長子嶼卒驚惋得疾抵家疾甚乆之竟不起嗚<lb/>
呼惜哉公諱璘字華玉別號東橋居士世為蘇之呉縣<lb/>
人國朝洪武中髙祖通以匠作微𨽻工部因占數為上<lb/>
元人曽祖海不仕祖誠以公貴贈資政大夫南京刑部<lb/>
<pb n="KR4h0116_WYG_045-24b"/>
尚書考文號愚逸初封承德郎吏部主事後加贈資政<lb/>
大夫南京刑部尚書祖母陸氏母楊氏俱贈夫人公以<lb/>
應天府學生領𢎞治乙邜鄉薦明年丙辰舉進士庚申<lb/>
授廣平縣知縣甲子徴入為南京吏部騐封司主事進<lb/>
稽勲郎中正德庚午陞河南開封府知府癸酉謫授廣<lb/>
西全州知州丙子起知浙江台州府陞浙江布政使司<lb/>
左叅政嘉靖改元冊立中宫禮成奉表入賀道陞山西<lb/>
按察使以親老辭不允尋以病免庚寅起為江西按察<lb/>
<pb n="KR4h0116_WYG_045-25a"/>
使未行陞浙江右布政使轉左布政使召為都察院右<lb/>
副都御史廵撫山西上書乞終養忤㫖落都御史以布<lb/>
政致仕丁酉再起為都察院右副都御史廵撫湖廣兼<lb/>
賛理軍務己亥陞刑部右侍郎尋改吏部㑹顯陵肇工<lb/>
改工部左侍郎領山陵事進工部尚書事竣還朝改南<lb/>
京刑部尚書公扵是厯任三朝閲五十年厯十九任積<lb/>
階自文林郎厯十有一資為資政大夫正治上卿公融<lb/>
朗濶達精於吏理能激卬任事初莅廣平年甫弱冠或<lb/>
<pb n="KR4h0116_WYG_045-25b"/>
易視之而公關決敏利擿伏若神拊循道利靖而不煩<lb/>
而飾以文學有古循良之風及為開封益更練堅決㑹<lb/>
盜起燕薊流刦中原攻圍城邑所在繹騷兵部尚書彭公<lb/>
澤奉詔疏捕領兵壓境上簡公自輔公亦悉心展措練<lb/>
兵飭甲轉餉傳飱取其呼吸間而解難折衝謀畫居多<lb/>
在郡期年隨事經理多所緒正而彊執不橈鎮守中官<lb/>
廖堂恃逆瑾黨援圉奪自恣公摧抑捍蔽每折其萌芽<lb/>
不令得肆瑾誅廖罷去而錢寧用事羣閹方熾王宏者<lb/>
<pb n="KR4h0116_WYG_045-26a"/>
尤誖謾慄疾繼廖出鎮乗權席寵氣焰讋人一時有司<lb/>
或屈節自容公故不為禮有所徴需一不荅嵗時展謁<lb/>
長揖而已用是積忤宏宏方恃寧為援矯詔逮赴錦衣<lb/>
獄獄吏問狀公據理執誼抗言條對一無所承寧無已<lb/>
遣邏卒隂探郡中無所得乃文致他比以竟其獄獄成<lb/>
鎸三階徙全全即古零陵郡越在嶺嶠僻逺荒陋公不<lb/>
鄙夷其民而翊以文教道化更革誠心拊綏乆之民用<lb/>
乂安而士興於學甫三年而有台州之命台為東南劇<lb/>
<pb n="KR4h0116_WYG_045-26b"/>
郡武衛錯居俗獷而喜訐胥吏並縁其間縱横饕詖更<lb/>
數政不治公至爬疏剔抉求得其弊端與利源所在次<lb/>
第興除之故事武衛諸城郡為修築更費浩穰率為主<lb/>
守者乾沒恒一嵗二築築輙壊公鈎考得所侵漁悉沒<lb/>
入為城費檄義士經理而程督之故他城易堕而台所<lb/>
𨽻三城特完郡瀕海有鹽筴之利貧民業鹽自食苦估<lb/>
𣙜煩苛每迂道轉輸而邏卒乗是為奸利至相賊殺不<lb/>
可止公為弛禁俾得負販出郡下而薄其税入民用便<lb/>
<pb n="KR4h0116_WYG_045-27a"/>
利而國課亦登故時軍餉不時給運軍徃徃稱貸以需<lb/>
而駔儈得肆侵牟公支放有期而勾稽維審軍皆給足<lb/>
而奸民無所牟利矣郡南瀕江卑下多水患地有中津<lb/>
橋且壊公修復之因築石隄而樓其上凡數十楹人初<lb/>
莫喻其㫖已而夏潦水猝至居民得依樓以避所活以<lb/>
千計乃服公先見云公既久於台悉浙中事宜繼以參<lb/>
藩遂得舉而行之雖不及久而宏規碩畫功緒為多及<lb/>
以左轄重臨益諳練宏達而意復周審展采錯事惟志<lb/>
<pb n="KR4h0116_WYG_045-27b"/>
所為而釐革積弊若賦發科讁調補吏胥皆利蠧蟠結<lb/>
前政所不敢問者公排根振蔓絶不少縱而畫一以守<lb/>
要束章程咸正而核吏不得緣以為奸事緒雜襲文牒<lb/>
糾紛隨事剸裁司無留政御史按浙者徃徃袖手無所<lb/>
事事然積不能平乗其解任而躡尋過誤一時雖横被<lb/>
口語而素履明潔望實在人卒亦不能有所汙衊也起<lb/>
撫湖南益事振植湖湘遐曠提封數千里撫臣尊重受<lb/>
計坐理而已公不躡故迹輅車省循徧厯州郡雖偏鄉<lb/>
<pb n="KR4h0116_WYG_045-28a"/>
下鄙莫不臨莅䟦涉險阻蒙犯霜露不少厭却故事廵<lb/>
厯所在必以藩臬守臣自隨公悉謝遣軒車簡易傔從<lb/>
歛約供頓次舎才足周用民按堵不知為勞念荆湖沃<lb/>
衍而流庸堕施地利有所未盡科輸煩擾期㑹迫促民<lb/>
日益貧公私交病故所至勸農振業平繇復税而擿伏<lb/>
省微軌迹夷易民用安集而嵗亦比登在鎮逾年多所<lb/>
建白首言地瘠民貧兵食不足而藩府賦祿無制後繼<lb/>
為難又以湖湘控扼邉徼地大事繁御史按部嵗一更<lb/>
<pb n="KR4h0116_WYG_045-28b"/>
代勢不得周欲乞添差御史分莅湖南北以廣詢謀又<lb/>
言外屬臣僚多有宏才碩望足充任使者比嵗限以藩<lb/>
府戚屬不得内徙此非祖宗舊制乞越例推選以收滯<lb/>
才所言凡數十事皆當時利病深切治理雖不盡施行<lb/>
而論者莫不韙其言云顯陵之作役大事繁經費不貲<lb/>
公既長於料簡而程省弗懈調發有制視他所營率損<lb/>
費十五而功實倍之規制宏偉翬飛赫奕而民不告病<lb/>
有司不以為煩其經理施置有足多者然此特出其緒<lb/>
<pb n="KR4h0116_WYG_045-29a"/>
餘耳非公所用以為才也及是雖典邦刑而留司務簡<lb/>
亦不足以盡其用且鄉里所在父老姻戚不能無望於<lb/>
公而公執志堅定不肯骳骩以徇茍罹於辜必以法䋲<lb/>
之豪植强禦咸不得肆而怨讟興矣言者因得假以為<lb/>
辭肆言醜詆而素所忌嫉之人從而醖醸之公雖内省<lb/>
不媿而不勝浸淫之辱竟鬱鬱以歿嗚呼公論不明是<lb/>
非失實使瓌竒卓越之才不獲究於明盛之世必有執<lb/>
其咎者君子固有竢於百世之下也然則公復奚憾哉<lb/>
<pb n="KR4h0116_WYG_045-29b"/>
公素長者不虞人詆欺而直諒自信不肯脂韋干譽出<lb/>
入中外垂五十年一時新進多非曹耦公既前輩自處<lb/>
論議之間陵轢奮迅侃侃自將每下視諸人人多不能堪<lb/>
徃徃傍睨切齒而公不知也其得謗受禍殆亦以此平<lb/>
居事親孝愚逸公病疽公時已五十餘與同卧起吮濯<lb/>
扶掖舉身親之肉血淋漓十指皆潰曽不肯自佚以委<lb/>
勞於人初公以親故一再解官其後出入靡恒而二親<lb/>
之亡公適皆在告皆得親奉含斂殆不偶然者處羣從<lb/>
<pb n="KR4h0116_WYG_045-30a"/>
兄弟尤極友愛從弟英玉繼公起進士官按察副使仕<lb/>
歸而貧而介潔自將公雅知其志雖日與親接而不輕<lb/>
餽遺然而中心相孚不殊同胞也少學於李璠先生李<lb/>
死一子不立妻萬不免饑寒公在官每分俸資給之既<lb/>
又為其子植産旋植旋廢而其子卒困以死乃迎養萬<lb/>
氏於家死為歛𦵏而給其孫如子終其身不衰友人胡<lb/>
欽死妻方氏食貧養姑公俾里中上其事請表於朝凡<lb/>
推核深究文牒徃來咸具於公而一切更費咸自公出<lb/>
<pb n="KR4h0116_WYG_045-30b"/>
至於里黨族屬婚䘮緩急亦多倚成於公其於倫誼至<lb/>
重也為文不事險刻而鑄詞發藻必古人為師見諸論<lb/>
著雄深爾雅足自名家詩尤雋永雖矩矱唐人而劖除<lb/>
陳爛時出竒峭樂府歌詞不失漢魏風格問學博深既<lb/>
有資地而才敏氣充足以發之自其少時已有名世之<lb/>
志既舉進士即自免歸大肆力於學時侍講魯南王太<lb/>
僕欽佩皆未仕家居皆名能文與相麗澤聲望奕然時<lb/>
稱金陵三俊及官南曹曹事甚簡益淬礪精進居六年<lb/>
<pb n="KR4h0116_WYG_045-31a"/>
而學益有聞自是出入中外所雅逰若李崆峒獻吉若<lb/>
何大復仲黙若朱升之徐昌糓皆海内名流一時詩名<lb/>
震疊不啻李杜復出而公頡頏其間不知其孰為髙孰<lb/>
為下也然李杜位皆不達又皆盛年物故公仕最久官<lb/>
亦寵顯所厯若沅湘若天台雁宕若衡岳皆山水勝處<lb/>
雖簿書鞅掌而不忘觚翰所至領客燕逰感時懐古臨<lb/>
觀賦詩風流文雅照映林壑委蛇弛張有古髙賢特達<lb/>
之風及是將解留務徃來吳門尋鄉里舊逰期于盡遊<lb/>
<pb n="KR4h0116_WYG_045-31b"/>
諸山以畢其平生而事左心違竟成乖越烏乎而今已<lb/>
矣尚忍言哉公所著書曰國寳新編曰近言曰顧氏七<lb/>
記詩文曰浮湘稿曰山中集曰息園集曰登衡小紀總<lb/>
若干巻其生成化丙申七月七日享年七十娶沈氏封<lb/>
夫人子男三人嶼嵗貢生娶羅氏峙娶陳氏峻尚㓜女<lb/>
二人適俞璉趙念孫男八人履祥䕃為國子生次賔祥<lb/>
元祥耆祥應祥楚祥餘㓜孫女二人曽孫男三人履祥<lb/>
等以卒之明年丙午三月廿七日葬公上元縣彭城山<lb/>
<pb n="KR4h0116_WYG_045-32a"/>
之原前事奉公門生太常少卿許榖取為状來乞銘銘<lb/>
曰於穆孝皇立國用明孰言翊之允維邦楨烈烈顧公<lb/>
維時之彦爰外而中式敡用踐起家民牧弗奪弗違言<lb/>
飲之德既去而思豈德則周亦堅厥志志植靡移乃言<lb/>
有濟扶㣲興壊樹之風聲載躓載奮卒偕以升維靖而<lb/>
恭乃剛弗折式遄其歸峻躋華列出將使指入典邦刑<lb/>
以翼以貞以莫不經爰飾用文富兹述作廼古有訓仕<lb/>
優而學其學何如亶言華國敷章帝猷詠歌明徳在孝<lb/>
<pb n="KR4h0116_WYG_045-32b"/>
皇日羣獻英英發藻攄詞式章用明翺翔後先公實曹<lb/>
耦徳音洋洋維學之懋烈烈顧公既瓌既竒學為文宗<lb/>
政為吏師維學維政鮮兹兼徳繄名之髙斯毁之積烈<lb/>
烈顧公連蹇在是豈不顯融迄屯厥施彭城之原公兆<lb/>
於斯尚後有考視此刻詞<lb/>
　顧璘尚書墓在上元縣公元吳人故録<lb/>
　　　福建布政司左叅政姜公墓銘　王鏊<lb/>
公姜姓諱昂字恒頫生而端重介特不茍言笑數嵗刻<lb/>
<pb n="KR4h0116_WYG_045-33a"/>
礪讀書成化辛酉占應天鄉試明年登進士第出知棗<lb/>
強一意愛民凡所決遣皆恃以不寃門無呵卒獄無滯<lb/>
囚三年召試監察御史時方士李孜省得幸公率同列<lb/>
疏論之命斥於午門外以親老乞改南京河南道出理<lb/>
福建戎籍擢知河南府値嵗大旱公至則雨隨之洛人<lb/>
抃舞每晨吏白事退終日開閤觀書鞭箠縣之不用時<lb/>
母夫人年八十以懐土屬病疏乞近郡便養不許疏復<lb/>
再三上至乞降府佐或教授他日除邉逺自劾乃改知<lb/>
<pb n="KR4h0116_WYG_045-33b"/>
寧波寧波聞公至同官皆减去輿馬華飾俳優雜劇不<lb/>
一陳於前日本人貢過郡望公迎拜六年復以母老歸<lb/>
養進福建布政司左叅政不起且上疏乞終養母卒服<lb/>
闋部使者奏起之而公以某年月日卒某年月日葬郡<lb/>
城之官山公於取予尤不茍在官日買肉少許奉母自<lb/>
食蔬菜子弟學書不得用官紙筆非嵗首未嘗燕客不<lb/>
受人饋遺亦未嘗餽貽於人權要請託一切報罷以是<lb/>
人多不悦而亦不能毁也姜故汴人扈宋南渡家崇明<lb/>
<pb n="KR4h0116_WYG_045-34a"/>
之西沙元時徙崑山之惠安鄉今為太倉州人髙祖諱<lb/>
仲和元海運千户曽祖諱源祖諱箎考諱敏贈文林郎<lb/>
南京河南道監察御史母曹氏封太孺人子男二長龍<lb/>
中應天甲子鄉試次淮女三孫男一女二銘曰抑抑姜<lb/>
侯維行之揚皭然不滓為彼玉堂皇假近郡汝其予守<lb/>
色養以終萬鍾奚有東海洋洋終卧不起嗚呼姜侯可<lb/>
謂君子<lb/>
　姜昻叅政墓在呉縣官山<lb/>
<pb n="KR4h0116_WYG_045-34b"/>
　　　廣東按察使趙君墓志銘　　　王鏊<lb/>
成化辛丑春禮部㑹試天下士呉江趙君栗夫名在第<lb/>
一刻其文稿傳播中外名聲大起時年甫二十餘尋登<lb/>
進士上第授刑部主事厯員外郎郎中浙江按察司副<lb/>
使進廣東按察使蒞任甫越月卒年四十有九君諱寛<lb/>
栗夫字生而白晢纎弱若不勝衣而警敏絶人自少讀<lb/>
書五行俱下其于舉業殊不經意下筆即超邁老輩皆<lb/>
推服之及有官益肆力學問自經史以及諸子百家無<lb/>
<pb n="KR4h0116_WYG_045-35a"/>
不淹貫為文䧺渾秀整行草亦清潤時刑曹同官華亭<lb/>
陳一夔崑山秦廷贄天台王存敬皆能詩四人相得歡<lb/>
甚更相倡和時呉文定公在翰林良辰佳節四人輙相<lb/>
過從予時亦徃來公所多相賡和君才尤贍下筆數百<lb/>
言衆皆驚其捷服其公吏事初非所長在刑曹久律例<lb/>
通究曉析訟至立解獄無寃滯及董浙江學政能推所<lb/>
學以變其習士無謏聞狹見之陋凡經指授為文皆有<lb/>
程度不以權勢動揺有所軒輊髙下遇人坦率不事表<lb/>
<pb n="KR4h0116_WYG_045-35b"/>
暴人以是愛而重之曽祖諱銘黄岩典史祖諱瑛湖州<lb/>
梅溪局大使考諱賜封刑部郎中母沈氏封宜人梅溪<lb/>
善星數君之㓜也以為必貴特愛之南京國子監學正<lb/>
莫君竒之歸以其女子男二禧邑庠生餘㓜禧卜以正<lb/>
徳元年葬君於呉横山靈石峰之麓莫冝人祔銘曰孔<lb/>
翠祥鵷其文既鶱麒麟服轅中道忽踠始誰啓之卒誰<lb/>
居之已乎栗夫愛莫起之<lb/>
　趙寛廉使墓在呉縣横山靈石峯之麓<lb/>
<pb n="KR4h0116_WYG_045-36a"/>
　　　錢孔周墓志銘　　　　　　　文徴明<lb/>
吾友錢君孔周以髙明踔絶之才負陵轢奮迅之氣感<lb/>
慨激卬以豪俊自命雅性濶達不任檢制所與游皆一<lb/>
時髙朗亢爽之士若唐君伯虎徐君昌國其所善者視<lb/>
余拘撿齷齪若所不屑而意獨親時余三人與君皆在<lb/>
庠序故㑹為數時日不見輙奔走相覔見輙文酒燕笑<lb/>
評隲古今或出所為文相訂質以為樂既而唐徐起髙<lb/>
科入仕尋皆病亡而湯君子重王君履約履吉雖稍後<lb/>
<pb n="KR4h0116_WYG_045-36b"/>
出而逰好為密葢君喜問學尤好結納自少至老未嘗<lb/>
一日㤀學亦未嘗一日㤀取友以自益也其所友必勝<lb/>
已者茍不當其意雖富貴有勢力者恒白眼視之或取<lb/>
怪怒不䘏也家本温厚室廬靚深嘉木秀野足以遊適<lb/>
時時肆陳圗籍招集竒勝滿坐酒壺列前棊局旁臨握<lb/>
槊呼盧憑陵翔擲含醺賦詩負軒而歌邈然髙寄不知<lb/>
古人何如也烏乎而今已矣交逰中有如斯人可復得<lb/>
邪性喜蓄書毎併金懸購故所積甚富諸經子史之外<lb/>
<pb n="KR4h0116_WYG_045-37a"/>
山經地志稗官小説無所不有而亦無所不窺尤喜左<lb/>
氏及司馬班揚之書讀之殆遍遇有所得隨手劄記巨<lb/>
積數帙至所不喜雖世指以為切要而君未始一注目<lb/>
也為文竒崛深奥讀之棘口不能句然思𤣥語麗足自<lb/>
成家而尺牘之妙尤其所長一行數字矢口信筆文意<lb/>
燦然如出鉶煉他人沉思極意不能至也早嵗思以功<lb/>
名自奮稍歛鋒鍔以就文場矩矱亦惟渉獵訓故涵泳<lb/>
道腴而已於世所謂帖括關鍵皆不之省人咸非笑之<lb/>
<pb n="KR4h0116_WYG_045-37b"/>
而提學莆田陳公獨識之嘗按試第居髙等咸以為疑<lb/>
公曰吾見其文有古意知其非經生常士也余親聞陳<lb/>
公語喜公能得君而又喜君之為公所得也自陳公去<lb/>
他主司惟取淺近合格者而君不復振矣君自𢎞治辛<lb/>
酉至正徳丙子凡六試應天試輙不售而年日益老遂<lb/>
自免歸烏乎惜哉君長身玉立被服鮮華而舉止軒掲<lb/>
人望而異之謂必有所就而竒窮骯髒迄於不偶烏乎<lb/>
惜哉晩嵗困於征徭家日益落又得末疾行履跛曵每<lb/>
<pb n="KR4h0116_WYG_045-38a"/>
負杖而嬉而髙懐雅致不殊前時文酒過從燕笑謔浪<lb/>
委蛇容與使人意消烏乎君真雄俊不羈之士哉而曽<lb/>
不得一試以死豈不痛哉君諱同愛字孔周别號野亭<lb/>
錢氏其先江都人有諱仲陽者以醫名於宋見國史六<lb/>
世祖益仕元為常州府醫學教諭避亂来呉遂占籍為<lb/>
長洲人益生太醫院醫士原善原善生晋府良醫宗道<lb/>
宗道生太醫院醫士良玉玉生伯寛伯寛生汝式自汝<lb/>
式以上世以醫顯汝式娶何氏生君兄弟二人長同仁<lb/>
<pb n="KR4h0116_WYG_045-38b"/>
太醫院御醫次即君娶張氏子男二人鶴徴太醫院醫<lb/>
生娶呉氏竹徴薊州吏目出後同仁娶朱氏繼湯氏女<lb/>
二人長適余長子縣學生彭次適陳遇側室生子男一<lb/>
人復徴娶傅氏女一人適劉司衡孫男五人孫女三人<lb/>
君生成化乙未七月初二日卒嘉靖己酉六月初九日<lb/>
享年七十有五庚戌十二月初一日葬呉縣横山銘曰<lb/>
氣則揚亦藝而章維命不臧而志弗昌巻而藏而卒困<lb/>
以亡吁其傷<lb/>
<pb n="KR4h0116_WYG_045-39a"/>
　　　故翰林侍講承直郎王君墓志銘<lb/>
　　　　　　　　　　　　　　　　楊士竒<lb/>
宣德元年三月二日翰林侍講王璡汝嘉卒館閣自大<lb/>
學士而下咸走會哭已而共嗟咨歎曰當國家用儒之<lb/>
際奈何其䘮賢者且兩朝史事方嚴奈何䘮文學老成<lb/>
人相與悼惜不已汝嘉為人惇實内貞外和行修識明<lb/>
學該博尤熟書春秋為文章和平寛厚一傅於理勤職<lb/>
務雖老不倦雖風雨寒暑不自逸而折衷羣議辭氣雍<lb/>
<pb n="KR4h0116_WYG_045-39b"/>
容簡而適當故所為悼惜之者非徒以寮寀之故交游<lb/>
之私也既卒之两月其子篪奉櫬歸葬其鄉以翰林脩<lb/>
撰張洪所述事狀求葬銘余於汝嘉有斯文之契廿有<lb/>
六年義宜銘故序而銘之序曰王氏其先京兆人唐大<lb/>
理卿藻從僖宗幸蜀家蜀之遂寧九世至拯事宋理宗<lb/>
為吏部侍郎遂家蘇之長洲生矩之元温州路總管總<lb/>
管生光祖常熟縣尉縣尉生平孫黄巖鹽場司令司令<lb/>
生立中松江府知府三子璉洪武中吏部主事汝玉右<lb/>
<pb n="KR4h0116_WYG_045-40a"/>
春坊右賛善兼翰林編修季汝嘉也自幼喜學問穎敏<lb/>
異羣兒十嵗從師受經下筆敷繹義理已津津動其長<lb/>
者侍松江君宦游浙東西所親炙日廣造詣日深矣平<lb/>
居孝親敬兄一本於至性嘗坐累謫戍五年後舉明經<lb/>
為武昌府學訓𨗳厯九年陞大庾縣學教諭所至盡心<lb/>
啓廸學者率見成效初被召修永樂大典為副總裁又<lb/>
召修四書五經性理大全書成皆受重賜遂陞翰林五<lb/>
經博士授迪功郎秩滿陞侍講授承直郎永樂中考鄉<lb/>
<pb n="KR4h0116_WYG_045-40b"/>
試應天府廣西廣東各一考會試禮部三無敢干以私<lb/>
者洪熈初建𢎞文閣時翰林學士楊君溥偕汝嘉二人<lb/>
者受命日直其中禮遇甚厚汝嘉與人交久而敬澹而<lb/>
可親於義當然未嘗有所不盡一時王氏之盛汝玉汝<lb/>
嘉先後入翰林汝玉文名聞天下而士君子論行已有<lb/>
道葢於汝嘉無間言云汝嘉䝉恩贈其父為翰林侍講<lb/>
承直郎母任生母黄皆為安人封其妻葛安人二男子<lb/>
節篪皆好學有立箎選永樂二十一年鄉貢二女子皆有<lb/>
<pb n="KR4h0116_WYG_045-41a"/>
歸一孫欽汝嘉沒時春秋七十有二庻幾可無遺憾者<lb/>
歟銘曰介如石温如玉嗟君子兮不可復兮<lb/>
　王侍講璡與其兄文靖公璲墓並在陽山鳯凰峯下<lb/>
　　　故鄉貢進士謝君墓志銘　　　杜瓊<lb/>
君諱㑹姓謝氏維貞字也别號容菴世為蘇之長洲人<lb/>
曾祖祐之祖彦達父以澄三世皆隱約里閈不食非其<lb/>
力人皆以善士目之君生而岐嶷不與凡子類未數嵗<lb/>
即嗜讀書母平氏憐之輙縮其膏油俾毋夜讀君竊入<lb/>
<pb n="KR4h0116_WYG_045-41b"/>
宻室而嘿誦焉既長益究道學歸于厥躬其居家奉二<lb/>
親以孝與其弟維徳篤友愛交朋友以忠信事有不安<lb/>
於義者雖小小不為也業進士業以易經中正統甲子<lb/>
南京秋闈明年㑹試春官登乙科選得學正職君以不<lb/>
能為人師乞罷卒於家<lb/>
　　　故處士錢伯鉉妻張氏墓志銘　金問<lb/>
孺人諱善慶蘇之呉邑人曽大父某大父某父仲良俱<lb/>
懐才德不求聞達母周氏有懿行孺人之生性慧而行<lb/>
<pb n="KR4h0116_WYG_045-42a"/>
淑孝經列女傳通曉大義凡於女經其母嘗曰教而不<lb/>
勞組紃文繡之事族人皆曰巧莫可及既笄擇嫁錫山<lb/>
之錢君伯鉉乃呉越王十四世葉之孫元永嘉書院山<lb/>
長彦春之子至正從父避兵於呉因而家焉孺人入門<lb/>
以孝敬事舅姑以寛裕待媵妾貞順之宜恒服於身體<lb/>
忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>之色不作於容貌賛畫家政井井有條鄉里皆曰<lb/>
錢氏得佳婦而家業興矣是以名門右族莫不以為儀<lb/>
範然伯鉉處士嘗逰郡庠學舉子業厥後棄去以疾而<lb/>
<pb n="KR4h0116_WYG_045-42b"/>
不見試踐履儒素有隱君子風不畜羨餘及卒家無長<lb/>
物孺人以嫁時裝送資賄具棺椁盡祭葬之禮鄉族稱<lb/>
之若出一口逮夫男女嫁娶畢悉以家務付子婦司之<lb/>
孺人惟奉佛誦經優㳺自若正統辛酉十一月二十四<lb/>
日以疾終距生於元至正辛丑抵卒之年春秋八十有<lb/>
一子男一曰實娶曹氏女二長靜延適同郡陳常安次<lb/>
志延未行孫男二驥娶蘇氏騏未娶孫女一適玉峯朱<lb/>
瑀曽孫男一曰滸孫女二俱㓜卜正統八年癸亥十月<lb/>
<pb n="KR4h0116_WYG_045-43a"/>
初四日𦵏呉縣胥臺鄉黄山之原從夫兆也將事郎某<lb/>
公以行狀乞銘于予既按狀次第而述之銘白鍾靈毓<lb/>
秀衣纓之家三從四德良玉無瑕思之古人伊誰其偶<lb/>
梁家之婦陶家之母鬛封四尺胥臺之鄉其藏其固彌<lb/>
久彌康<lb/>
　此七世祖母張氏墓志銘<lb/>
　　　錢處士墓志銘　　　　　　　劉棨<lb/>
處士名孟滸字仲廣初號漁隱裔出武肅王鏐自浙徙<lb/>
<pb n="KR4h0116_WYG_045-43b"/>
常之錫峯時號磚橋錢氏曽祖鼎贅蘇之張氏遂占籍<lb/>
為長洲人祖公隱父惟善俱潜德弗耀母蘇氏處士生<lb/>
有志操知經史工繪事容肅貌端氣宇爽闓作詩時有<lb/>
警句吾祖宗伯文恭公因以女妻之既壮挾貲遊江湖<lb/>
遇佳山水則留連而不忍去詩人學士則親炙戀慕之隠<lb/>
文僻字則退而考諸書必求其通而後已用是見聞益<lb/>
博噐業益宏而名實籍籍士夫間矣晩年卜築於憇橋<lb/>
之右開地數弓鑿池構亭蒔花竹培蔬果春和景明羣<lb/>
<pb n="KR4h0116_WYG_045-44a"/>
芳競秀秋霜氣肅橙橘紅黄縞雪漫空綠隂匝地處士<lb/>
皆披巾曳杖逍遥其間咏風月以適性情圗景物以玩<lb/>
造化客至則觴博茶話陶然㤀其世慮又自號晩圃云<lb/>
最後聞親藩唐王能下賢乃挾策而往王果賢之為書<lb/>
晩圃且賦詩數什以褒之至有詩宗杜甫畫法王維之<lb/>
句大司馬公安王公因為之作記葢與其修于壯而成<lb/>
於老也生於宣德壬子二月十七日卒於正德改元九<lb/>
月二十六日享年七十有五元配即吾姑劉氏生一女<lb/>
<pb n="KR4h0116_WYG_045-44b"/>
適祝蕃皆先卒繼顧氏生一子曰桓桓以才技徴入京<lb/>
師供事内府配張氏女一適計鳯孫男一曰曽娶唐氏<lb/>
卜某年某月某日葬於黄山祖塋之次既而以墓志請<lb/>
予處士内姪也敢以不文辭乃為之銘曰猗維處士行<lb/>
達言誾鑒古書畫服古衣巾遨逰湖海見聞日親王公<lb/>
野叟即之者親所親伊何厥中孔珍晩開小圃樂極天<lb/>
真乗化歸盡不亾者存刻銘斯石用式後人中憲大夫<lb/>
太常寺少卿經筵國史官武丘劉棨撰并書<lb/>
<pb n="KR4h0116_WYG_045-45a"/>
　此晩圃曽祖府君墓志銘墓在吳縣黄山<lb/>
　　　陳基傳　　　　　　　　　尤義<lb/>
陳基字敬初台之臨海人父祥多聞好學尤善老子清<lb/>
淨之説平居常黄冠鹿裘與方士㳺沒時基年甫九嵗<lb/>
越五年母夫人姜氏即命與兄聚於杭從師又四年從<lb/>
内翰金華黄文獻公溍受業至正仍紀元之元年從文<lb/>
獻逰京師授經筵檢討其徒有為御史者以言責咨於<lb/>
基基謂並后為致亂之本因草諫章力陳其失冀君覺<lb/>
<pb n="KR4h0116_WYG_045-45b"/>
悟以正始也而上方溺愛詰知其由欲置於罪怒且不<lb/>
可測遂引避南歸臨海奉母夫人西至呉教授諸生備<lb/>
養惟謹為詞章必務上法三代下軼漢唐東南聲聞為<lb/>
之丕變逺近學者爭師之户外之履常滿屬南北用兵<lb/>
朝廷開以樞密府鎮撫南服起君為都事轉江浙行中<lb/>
書貟外郎俄陞郎中時平章張士信統兵鎮杭基以本<lb/>
職參佐道之以正杭有岳飛墳蕪穢弗恭久矣基追慕<lb/>
興感以狀請於朝俾與厯代忠臣並列春秋致祭尋自<lb/>
<pb n="KR4h0116_WYG_045-46a"/>
為文刻石墓上以表其功西湖書院舊有經史書版兵<lb/>
後零落無㡬即白平章出官錢若干補綴成帙夫以天<lb/>
理民彝泯亂之秋干戈相尋日不暇給基乃以贊佐餘<lb/>
力為其所得為使聖經賢傳復明於當時崇德報功無<lb/>
媿於往昔雖武夫悍卒聞下風而望餘光亦知有所興起<lb/>
擴而充之是大有功於名教也未幾由杭来吳參太尉<lb/>
軍府事及太尉自王於呉羣下同聲賀之而基獨諫止<lb/>
太尉欲殺之不果已而超授内史遷學士院學士階通<lb/>
<pb n="KR4h0116_WYG_045-46b"/>
奉大夫覃恩二代凡飛書走檄碑銘傳記多出於基之<lb/>
手基每以為憂而不以為榮也今國家命將平呉呉臣<lb/>
多見誅殺而基晏然無恐朝論多基之能尋召入預脩<lb/>
元史書成賜金而還洪武三年十月壬午以疾卒於常<lb/>
熟河南里之寓舎得年五十有七娶王氏先四年卒無<lb/>
子以弟之子訥為後女四人長適吳顯次適車某三四<lb/>
㓜皆庻出基平居慎重寡黙與物無競家人僕𨽻未嘗<lb/>
見其疾言遽色宗族故舊自浙水東来依率養育奬勸<lb/>
<pb n="KR4h0116_WYG_045-47a"/>
俾各有成士有才德可用必引而進之有喪不能舉者<lb/>
為買棺歛恩義過於平生方太尉僚佐彊占民廬基獨<lb/>
以已俸買宅天心里即舊屋數椽稍加塗塈環蓺花卉<lb/>
之屬號小丹丘休沐之暇輙與客徜徉其中啜茗清談<lb/>
議論古今出入經史百氏危坐終日嵗時有事於祖考<lb/>
始殺牲以展其孝敬初非薄於朋友也吳國將亾食肉<lb/>
者惴惴焉恐陷鼎鑊君子謂基宜保終吉已而果然噫<lb/>
父母全而生之子全而歸之若基者其亦可謂克全而<lb/>
<pb n="KR4h0116_WYG_045-47b"/>
無憾者也今藏於家有夷白齋集二十巻觀其文雄而<lb/>
趣髙可以黼黻皇猷敷陳帝業而乃使留滯江湖之上<lb/>
馳驅戎行竟賫志以没兹其可惜也夫<lb/>
　　　贈敬初并改字　　　　　　　陳旅<lb/>
　敬初㓜名無逸朋友字之曰敬初比與予同舟北遊<lb/>
　謂予言曰吾名與字皆有所未安葢無逸者因吳興<lb/>
　陳先生之字也而敬初云者揆之尚書本義則近於僣<lb/>
　矣久欲易之以吾父早世無所請命子宗盟之耆長<lb/>
<pb n="KR4h0116_WYG_045-48a"/>
　也幸為我易之予遂易其名為基而易其字為敬初<lb/>
　云<lb/>
我愛天台陳敬初少日辭家即逺圖上書擬獻賈生䇿<lb/>
入闗便棄終軍繻八月官河秋水大三江親舍暮雲孤<lb/>
名成歸去嵗未晩卜隣有約依東吳<lb/>
　　　石澗先生小傳　　　　　　楊炳<lb/>
石澗先生俞琰者吳處士也先世自河南扈宋南渡家<lb/>
洞庭之西山先生雄邁博聞經史過目成誦宋社既屋<lb/>
<pb n="KR4h0116_WYG_045-48b"/>
掃滌舊業馳騁諸家傳語天文地志仙書怪牒汪洋竒<lb/>
詭恍惚神㑹𤣥解不習而挈其要領好鼓琴嘗疑近代<lb/>
琴操有譜無字失古哲制作之原研究音調述絃歌譜<lb/>
四十餘篇禆漢太史之遺朔南以琴名者駭歎之晨興<lb/>
焚香誦易一過暑寒弗廢四十年手鈔諸家易説百餘<lb/>
巻名曰㑹要註易經并十翼經傳考證古占法纂圖等<lb/>
凡四十巻名曰周易集説所以發先儒之藴又纂校百<lb/>
氏書宻行細字端楷有法垂老不衰喜方士談𤣥學註<lb/>
<pb n="KR4h0116_WYG_045-49a"/>
周易叅同契發揮三篇隂符經觧一巻隂補空同道士<lb/>
鄒訢之不足又易别傳一巻貫融性命推衍程邵張朱<lb/>
言外之意宋狀元阮公菊存國初右丞馬公性齋皆白<lb/>
首北面先生自言遇隱者授讀易法得寰中之秘其闡<lb/>
發圗説演繹參同隂符非苟知之葢嘗試之者也間論<lb/>
蔡季通袁機仲雖與訂正考覈字義未免臆度夫豈無<lb/>
得而有是言哉至於丹砂化煉刀圭𤣥牝神方直造𤣥<lb/>
室靈迹昭著不屑為耳方聞溺嗜者匐伏前席祈請丹<lb/>
<pb n="KR4h0116_WYG_045-49b"/>
㫖先生以養心寡欲之義旁喻善誘来者外恧中服而<lb/>
去終其身不以授人也終嵗寡出葆頥精氣益昌於學<lb/>
從㳺無逺邇飢附而飽去叅政王都中尤卓然者也先<lb/>
生風宇清峻性率機敏畧細節好賔㳺未嘗以有無計<lb/>
然不耐庸俗交華官巨室莫敢延請樂為隠語嘲諧玩<lb/>
世享年七十神閒心虗不累形物體氣彊逾中人一日<lb/>
命侍者具湯沭浴更巾衣危坐召仲温進巵酒飲畢曰<lb/>
吾與汝訣矣諸書未偹者成之言既神采不移翛然而<lb/>
<pb n="KR4h0116_WYG_045-50a"/>
逝非達於幽明生死之故者耶先生字玉吾石澗其號<lb/>
云<lb/>
　　　葉伯卬傳　　　　　　　　呉敏<lb/>
伯卬名顒東洞庭山後人父國英倜儻豪俠元季兵興<lb/>
欲教子鄉無碩儒緱山王九萬避亂依山前葉氏國英<lb/>
遣子從逰葉以富傲國英國英曰我能使兒讀書成器<lb/>
齊奴不足齒也國英與長興耿炳文為友耿延前應奉<lb/>
翰林文字國子助教宇文子真主家塾國英令子就學<lb/>
<pb n="KR4h0116_WYG_045-50b"/>
館榖豐腆有逾於耿宇文子撤講來國英家適江浙提<lb/>
學雲陽李一初來訪一日忽悵怏國英前謝李曰妻子<lb/>
寓旅邸不能不動於中國英曰已令人省問薪炭酒茗<lb/>
醯醬蔬菓之類皆具李驚喜稱山中宰相於是與伯英<lb/>
之子偕訓顒伯卬大造就而卒業焉後試省浙中上第<lb/>
為和靖書院山長不慊所蘊挾策走燕京㑹風塵道梗<lb/>
流落濠亳間皇明平一區宇始克來歸兵燹之餘母弟<lb/>
俱亡家徒四壁立無意於世號浮丘醉史放情詩酒髙<lb/>
<pb n="KR4h0116_WYG_045-51a"/>
歌感慨人多憐之時炳文助討張士誠累功封長興侯<lb/>
冨貴烜赫聞伯卬困滯遣使招延㑹聚通家之好欲為<lb/>
剙第再娶薦於朝而用之伯卬曰時去志違年既知非<lb/>
毋庸是為也呉興著姓姜仲剛范𤣥德張大聲徐正敬<lb/>
暨聞儒許雪嶠華仲清曹可大呉宗本丁志仁皆訂盟<lb/>
知已從㳺講學留連卒嵗竟旅死長興噫麟鳯之獲於<lb/>
魯狩歌于楚狂而不得為祥瑞非其不靈也出非其時<lb/>
也惟士亦然惜哉<lb/>
<pb n="KR4h0116_WYG_045-51b"/>
　　　蠢齋先生傳　　　　　　　朱存理<lb/>
隱君子邢氏名量字用理號蠢齋學者稱蠢齋先生自<lb/>
少以疾不娶居一巷中蕭然室廬讀書樂道以終存理<lb/>
少時從先生講孝經論語日接見先生時年近五十不<lb/>
茹葷酒蔬鹽不給其貌甚臞而脩髯服垢履敝混跡庸<lb/>
人未嘗一至城府閉門靜坐㸃校諸經及博觀子史百<lb/>
家坐中之客惟禅人道侶有顯者知先生因造門先生<lb/>
避去家畜一童既死無應門之人鄰有代勞薪水者輙<lb/>
<pb n="KR4h0116_WYG_045-52a"/>
辭病革豫自為志有書數百巻卒後悉散去存理收其<lb/>
遺文數篇太史呉君序之呉未仕嘗與先生遊者也嗚<lb/>
呼此所謂獨行不愧影獨寢不愧衾先生其人也𢎞治<lb/>
四年三月廿四日門人朱存理謹書<lb/>
　　　落魄公子傳　　　　　　　蔡羽<lb/>
呉文定公兄弟三人其季元暉生子名奕字嗣業元暉<lb/>
蚤世嗣業秀而弱文定居京師弗能從獨與母處讀書<lb/>
醫俗年至二十不屑見四方之士然四方賢士譽呉公<lb/>
<pb n="KR4h0116_WYG_045-52b"/>
子者日益衆嗣業不鼎鼎以偷不劬劬以隘不提提柔<lb/>
從不孑孑獨立處乎流俗之世而能翩翩乎邁於衆也<lb/>
嘗嗜杯酒而陶陶乎不至荒也故謂之落魄公子云文<lb/>
定公愛之篤每賔客南來必詢嗣業食飲顔色竟以心<lb/>
疾廢進士業方文定公居喪位盛門不受謁炎熱者求<lb/>
親於呉公子無所不用其心嗣業則深屏宴息開影翠<lb/>
軒築紫筠亭日招致髙人人至不謝而入坐定啜茗賦<lb/>
詩復不謝而去炎熱者不得間然善文定書尤精籀學<lb/>
<pb n="KR4h0116_WYG_045-53a"/>
至堂無虚席常避客東襌竹堂東襌住持為開竹林焚<lb/>
香煑茗不遑及他務其烹泉爇香之法呉僧無不傳習<lb/>
謂之茶香先生眉目疎秀神采焕發望之如神仙而貴<lb/>
能下士樂而不淫文定既歿炎熱者又去而之他嗣業<lb/>
則蕭然東莊之上羙箭嘉木環渠隠岡琴酒欵客來即<lb/>
自如釣而飲飲而歌布素之士無少貶挫可謂炎無所<lb/>
得凉無所失矣嗣業事母孝交朋友以道義一時勝流<lb/>
皆與深相得兄弟婚姻咸篤恩義居家律已無事紛華<lb/>
<pb n="KR4h0116_WYG_045-53b"/>
其堂即封君之廬三世無所加正德丁邜母夫人喪之<lb/>
明年其弟祠部君暴變悲痛相繼遂病不起是冬卒子<lb/>
二人俅雉賛曰泉不自知其清味之而愈長蘭不自知<lb/>
其芳嗅之而愈香溫其君子遁迹韜光生不為用死而<lb/>
徬徨山虚其巢水虚其釣竹無主人偕我言笑雲兮月<lb/>
兮悠悠我照<lb/>
　　　平思忠傳　　　　　　　　　史鑑<lb/>
平思忠者呉江人也少為縣吏役滿厯京考選授禮部<lb/>
<pb n="KR4h0116_WYG_045-54a"/>
主客司主事維時明興四十年矣中國彊盛逺裔向慕<lb/>
文皇帝方事招懐諸國朝貢者蹄踵交於道路烏蠻驛<lb/>
至不能容勞贈宴犒館餼無虚日率主客主之思忠有<lb/>
精力勤敏過人遇事皆應機立辦尚書呂震深器之陞<lb/>
為郎中嘗以事下獄適北使入貢新任主客者區畫多<lb/>
不稱㫖上怒震因言思忠等以微累禁繫罪不至去官<lb/>
且習外國事乞宥之以收其後效㫖可即日釋復任初<lb/>
有楊𢎞者陜西西安府朝邑縣人為刑科都給事中敢<lb/>
<pb n="KR4h0116_WYG_045-54b"/>
直言上特擢為陜西左布政使來部以𢎞陜西人例不<lb/>
該除上曰非爾所知也後不為例𢎞亦以本貫辭不許<lb/>
葢是時有楊太監者數人在陜西故上以楊𢎞往制之<lb/>
也他日上諭執政曰楊𢎞初去時頗肯言事近日又黙<lb/>
然矣可選清彊有膽氣者一人往叅政以察之吏部以<lb/>
思忠應詔上素識其名命之往而思忠有養子曰平安<lb/>
者私以綾羅度潼關為抱關者所發觧陜西布政司思<lb/>
忠時出行部𢎞命收而勿籍候思忠歸私以物還之思<lb/>
<pb n="KR4h0116_WYG_045-55a"/>
忠感愧不已竟不敢有言嘗有某府一推官録事至司<lb/>
思忠知其素貪乃發杖之後其人觧京因招嘗以某事<lb/>
納贓賂思忠刑部併逮至思忠就考適有例凡貪贓官<lb/>
吏妄詐不法者笞殺于市思忠乃誣服謫戍邉會太監<lb/>
劉馬兒奉詔市馬西域以思忠在主客久多識賈胡請<lb/>
以自隨詔釋其戍給冠帶辦事從馬兒西扺吐蕃烏斯<lb/>
藏朶甘隴荅等處齊勤䝉古䍐都安定于闐諸國而還<lb/>
復免官家居以漁佃自給又數十年卒初蘇州知府况<lb/>
<pb n="KR4h0116_WYG_045-55b"/>
鍾亦以吏貟起家繼思忠為主事及思忠叅政又以嗣<lb/>
其郎中寮寀交承情分甚密鍾來知蘇州思忠往見之<lb/>
鍾迎候甚恭呼其妻子出拜謂曰此吾舊長官也飲思<lb/>
忠酒時正暑熱命二子扇之思忠辭鍾曰某沗知貴郡<lb/>
非無僕𨽻可給使令但欲使小兒軰知公為吾故人耳<lb/>
其敬之如此然思忠居貧自守未始以事干鍾人以此<lb/>
多之初思忠未貴時知縣蔣奎嘗延一相者問休咎徧<lb/>
視在座者其言皆了了不失思忠時給事堂下相者數<lb/>
<pb n="KR4h0116_WYG_045-56a"/>
目奎因呼上使相相者曰此人他日富貴位三品然不<lb/>
終奎大笑相者去奎謂坐客曰術士之妄如此一小吏<lb/>
安能頓至三品乎後奎坐事自殺同僚無一顯者思忠<lb/>
竟如其言<lb/>
　　　江湖散人傳　　　　　　　　陸龜䝉<lb/>
散人者散誕之人也心散意散形散神散既無羈限為<lb/>
時之怪民束於禮樂者外之曰此散人也散人不知恥<lb/>
從而稱之或笑曰彼病之以散而目之子反以為號何<lb/>
<pb n="KR4h0116_WYG_045-56b"/>
也散人曰天地大者也在太虛中一物耳勞乎覆載勞<lb/>
乎運行差之晷度寒暑錯亂望斯須之散其可得耶水<lb/>
土之散稽有用乎水之散為雨為露為霜為雪水之局<lb/>
為瀦為洳為潢汚土之散封之可崇穴之可深生可以<lb/>
藝死可以入土之局塤不可以為埏甓不可以為盂得非<lb/>
散能變化局不能耶退若不散守名之筌進若不散執<lb/>
時之權筌可守耶權可執耶遂為散人傳以志其後<lb/>
　　　甫里先生傳<lb/>
<pb n="KR4h0116_WYG_045-57a"/>
甫里先生者不知何許人也人見其耕於甫里故云<hi>甫里</hi>
<hi>松江上村墟名</hi>先生性野逸無羈檢好讀古聖人書探六籍識<lb/>
大義就中樂春秋抉摘㣲㫖見文中子王仲淹所為書<lb/>
云三傳作而春秋散深以為然貞元中韓晉公嘗著春<lb/>
秋通例刻之於石<hi>今在潤州文宣王廟</hi>一以是學為已任而顚倒<lb/>
漫漶<hi>胡館切</hi>翳塞無一通者殆將百年人不敢指斥疵瑕<lb/>
先生恐疑悞後學乃書摭而辯之其平居以文章自娛<lb/>
雖幽憂疾病之中落然無旬日生計未嘗暫輟㸃竄塗<lb/>
<pb n="KR4h0116_WYG_045-57b"/>
抹者紙札相壓者投於筐箱中厯年不能淨寫一本或<lb/>
好事者取去後於他人家見亦不復為已作矣少攻歌<lb/>
詩欲與造物爭柄然遇事輙變化不一其體裁始則凌<lb/>
轢波濤穿穴險固囚鎖怪異破碎陳敵卒造平澹而後<lb/>
已好潔几格<hi>音閣</hi>忩户硯席絶然無塵埃得一書詳熟然<lb/>
後寘于方䇿值本即校不以再三為限丹黄二毫未嘗<lb/>
一日去手所藏雖少咸精寔正定相傳借人書有編簡<lb/>
斷壞者緝之文字謬誤者刋之樂聞人為學講評辨論<lb/>
<pb n="KR4h0116_WYG_045-58a"/>
不倦有無頼者毁拆揉汙或藏去不返先生戚然自咎<lb/>
先生貧而不言利問之對曰利者商也今既士矣奈何<lb/>
亂四民之業乎且仲尼孟軻氏所不許先生之居有地<lb/>
數畆有屋三十楹有田畸十萬歩<hi>呉田一畆嘗二百五十歩</hi>有牛不<lb/>
減四十蹄有耕夫百餘指而田汙下暑雨一晝夜則與<lb/>
江通無别已田他田也先生由是苦饑困食無升斗蓄<lb/>
積乃躬負畚鍤率耕夫以為具<hi>具區之具</hi>具每嵗波雖至不<lb/>
能跳吾防溺吾稼也或譏刺之先生曰堯舜黴<hi>明饑切</hi>瘠<lb/>
<pb n="KR4h0116_WYG_045-58b"/>
大禹胼胝非聖人耶吾一布衣耳不勤劬何以為妻子<lb/>
之天乎且與蚤虱名器雀䑕倉庾者何如哉先生嗜荈<lb/>
置園於顧渚山下嵗入茶<hi>山在呉興郡嵗貢茶之所</hi>租十許簿為甌<lb/>
㩘之實自為品第書一篇總茶經茶訣之後<hi>茶經陸羽撰茶訣皎</hi>
<hi>然撰</hi>南陽張又新嘗為水説凡七等其二曰惠山寺石泉<lb/>
<hi>無錫縣</hi>其三曰虎丘寺石井其六曰呉淞江是三水距先<lb/>
生逺不百里髙僧逸人時致之以助其好先生始以喜<lb/>
酒成疾血敗氣索者二年而後能起有客至亦潔尊置<lb/>
<pb n="KR4h0116_WYG_045-59a"/>
觶但不復引滿向口爾性不喜與俗人交雖詣門不得<lb/>
見也不置車馬不務慶弔内外姻黨伏臘喪祭未嘗及<lb/>
時往或寒暑得中體性無事時乗小舟設篷席攜一束<lb/>
書茶竈筆牀釣具櫂船郎而已所詣小不㑹意徑還不<lb/>
留雖水禽戛起山鹿駭走之不若也人謂之江湖散人<lb/>
先生乃著江湖散人傳而歌咏之由是混毁譽不能入<lb/>
利口者亦不復致意先生性狷急遇事發作輙不含怒<lb/>
尋復悔之屡改不能矣先生無大過亦無出入事不傳<lb/>
<pb n="KR4h0116_WYG_045-59b"/>
姓名無有得之者豈涪翁漁父江上丈人之流者乎<lb/>
　　　蘇州府新立義塚記　　　　　呉寛<lb/>
上世之人親死有舉而委之於壑者塟埋之制未有也<lb/>
中古始有之葬於中野厚衣之以薪不封不樹其制猶<lb/>
未偹也後世作為棺椁其制始備而焚屍之説亦起夫<lb/>
上世荒逺人穴居野處茹毛飲血故親死不葬可謂薄<lb/>
其親矣然卒無所謂焚屍者人情之所不忍也其所以<lb/>
不葬者養生送死庻事草畧其道皆然後世宫室飲食<lb/>
<pb n="KR4h0116_WYG_045-60a"/>
皆極其厚則葬埋之制亦厚而卒有焚其屍者豈人情<lb/>
獨有所忍哉葢西域謂之茶毘自佛入中國中國之人<lb/>
習見其事不以為怪而從之愚者惑其言之妄貧者樂<lb/>
其法之省不忍之心忘矣頑然與木石相類噫何惡俗<lb/>
之不可變也在國朝洪武三年下詔禁之令天下皆立<lb/>
義塚其後又詔立漏澤園至特載之律令犯者其法甚<lb/>
重聖政推仁可謂澤及枯骨矣蘇為郡自國初兵荒之<lb/>
後户口見於版册者其數已甲於天下承平以來生齒<lb/>
<pb n="KR4h0116_WYG_045-60b"/>
益繁殆倍其數死者卜吉安厝固遵禮制至於小民焚<lb/>
屍日亦不絶造飾其語謂之火葬或拾其骨於煨燼之<lb/>
餘而埋之甚者直投之水而已愚而貧者固不足論其<lb/>
有知識而力足以葬者亦從而效之噫何俗之惡久而<lb/>
不能變也𢎞治十年新蔡曹侯以監察御史出知蘇州<lb/>
正身率下令行禁止甫及三年俗乃大變獨視其民不<lb/>
以禮葬痛切於已曰此徒禁之而無以處之不可也慨<lb/>
然有義塚之舉他日移於巡撫都御史彭公巡按御史<lb/>
<pb n="KR4h0116_WYG_045-61a"/>
王君皆曰盛舉也報使行之侯始與僚屬擇地之髙亢<lb/>
者營之城有六門各立一塚其塚廣百畆有竒周植木<lb/>
為限而大書門楣以表識之令初下民感於義或出地<lb/>
以獻其購於民者則勸富家及益以官錢平酬其值若<lb/>
地之賦税則嵗以餘粮代補其餘事悉有區處塚成侯<lb/>
復下令各里有願立者亦從其便始侯為此詢謀於衆<lb/>
皆曰固盛舉事也奈地有限而人無窮何維侯亦疑之<lb/>
既曰古之有仁心者必有仁政使已之何以守兹土以<lb/>
<pb n="KR4h0116_WYG_045-61b"/>
居民上亦惟盡吾心行吾政終吾任而已吾何暇計且<lb/>
後之繼吾者獨無吾心吾政乎當復有以處之夫禮緣<lb/>
人情謂人情之可縁者焚屍可以言人情乎雖然民不<lb/>
可以家諭也非載之文詞不可㑹僚友倪林二同知以<lb/>
公事上京師託以為請予聞嘆曰此前人所不能行者<lb/>
何意行之於今日哉子産曰為善者不改其度故能有<lb/>
濟也侯之為善恐無以助敢不書乎乃悉侯之意以諭<lb/>
其民曰爾有父母有人損其一指爾怒乎爾有妻子有<lb/>
<pb n="KR4h0116_WYG_045-62a"/>
人殘其一目爾怒乎爾怒必訟之於官以報其讐今爾<lb/>
父母妻子之死不以土掩覆乃親置烈火中使其肢體<lb/>
糜爛腸胃斷裂非特毁其一指一目而已旁觀者猶蹙<lb/>
額泚顙不忍爾固人也非木石也何獨忍乎今爾幸遇<lb/>
賢守為爾治塟地爾有喪其安厝於是及爾有力能自<lb/>
擇地則遷塟於外不禁使死者得保其骸骨生者得識<lb/>
其墳墓為爾之慮逺矣其功大矣爾民其知之無惑自<lb/>
是敢復有違其制者朝廷法律具在將加爾身無悔凡<lb/>
<pb n="KR4h0116_WYG_045-62b"/>
義塚在某都某圩與頃畆之數及好義之士出地若財<lb/>
者姓名具列之碑隂<lb/>
　　　義塚記　　　　　　　　　陽逢春<lb/>
揜骼埋胔先王之仁也環封澤枯國之制也是故全而<lb/>
歸之所以教孝歛形還塟亦以引孝火葬而水瘞斯其<lb/>
悖也久矣干和作沴於斯為烈抑澤國苦無所之匪惟<lb/>
民戾逢春來牧是邑耳目所及惻然弗寕爰求故域未<lb/>
之有稽也乃自郭以東貿田九十有二畆自郭以西貿<lb/>
<pb n="KR4h0116_WYG_045-63a"/>
田五十有四畆旋坎而登土乃與民約良者卜兆無告<lb/>
者歸兹土有弗率者刑之以殉越再嵗此風寢息嵗則<lb/>
大稔乃作義塚記嘉靖丙申十月之朔<lb/>
　東義塚九十二畆一釐二毫坐落三十保二十二啚<lb/>
　姜字圩西義塚五十三畆八分坐落二保十一啚列<lb/>
　字圩俱委耆民陳表填築建立墻門一所以嚴啟閉<lb/>
　瓦房五間為守者居之又義塚一所九畆二釐坐落<lb/>
　六保六啚馨字圩俱免正粮<lb/>
<pb n="KR4h0116_WYG_045-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻四十五<lb/>
</p>
<p>
</p>
  </div>
<div>
                <head>呉都文粹續集巻四十六</head>
    <p>
<pb n="KR4h0116_WYG_046-1a"/>
欽定四庫全書<lb/>
　呉都文粹續集巻四十六　　明　錢榖　撰<lb/>
　　雜文<lb/>
　　　蘇州刺史謝上表　　　　　白居易<lb/>
臣居易言伏奉三月四日恩制授臣使持節蘓州諸軍<lb/>
事守蘇州刺史以刺史臣某月二十九日發東都今月<lb/>
五日到州當日上訖時當明盛寵在藩條祇命荷恩以<lb/>
感以懼臣某誠歡誠幸稽首頓首伏惟皇帝陛下嗣膺<lb/>
<pb n="KR4h0116_WYG_046-1b"/>
厯數重造寰區將至昇平在先政化詢求牧守勤恤黎<lb/>
元實陛下惟良之秩責成共理之日也臣以微陋早忝<lb/>
班行前自中書舍人出為杭州刺史幸免敗闕實無政<lb/>
能已䝉寵榮入改宫相今奉恩寄又分郡符奬飾具載<lb/>
於詔中慶幸實生於望外况當今國用多出江南江南<lb/>
諸州蘇為最大兵數不少税額至多土雖沃而尚勞人<lb/>
徒庻而未冨宜擇循良之吏委以撫綏豈臣瑣劣之才<lb/>
合當任使然既奉成命敢不誓心必擬夕愓夙興焦心<lb/>
<pb n="KR4h0116_WYG_046-2a"/>
苦節惟詔條是守唯人瘼是求論陛下憂勤之心布陛<lb/>
下慈和之澤則涵育之下疲人自當感恩而嵗時之間<lb/>
㣲臣或希報政塵瀆皇鑒吐露赤誠寵至空驚恩深未<lb/>
答無任慚惶懇激之至謹差軍事散散將某乙奉表陳<lb/>
謝以聞臣某誠惶誠恐稽首頓首謹言<lb/>
　　　蘇州謝上表　　　　　　　劉禹錫<lb/>
臣某言伏奉制書授臣使持節蘇州諸軍事守蘇州刺<lb/>
史始從郎署出領郡章承命若驚省躬増感伏惟皇帝<lb/>
<pb n="KR4h0116_WYG_046-2b"/>
陛下受上𤣥之眷祐揚列聖之耿光大康黎元慎擇牧<lb/>
守德音每發品物咸蘇臣本書生素無黨援謬以薄伎<lb/>
三登文科德宗皇帝擢為御史在臺三載例轉省官永<lb/>
貞之初權臣領務遂奏録用並聞虛名唯守職業實無<lb/>
朋附竟坐飛語貶在遐藩憲宗皇帝後知事情却授刺<lb/>
史凡厯外任二十餘年伏遇陛下應運重光物無廢墜<lb/>
收拾耆舊塵忝班行既幸逢時常思展効在集賢院四<lb/>
换星霜供奉新書二千餘巻儒臣之分甘老於典墳優<lb/>
<pb n="KR4h0116_WYG_046-3a"/>
詔忽臨又委之符竹分憂誠重戀闕滋深石室之書空<lb/>
留筆札金閨之籍已去姓名本末可明申雪無路豈意<lb/>
聖慈𢎞納不隔卑微面辭之日特許升殿天顔咫尺臣<lb/>
禮兢惶不敢盡言空懐試懇謝恩而出生光於九陌之<lb/>
間受訓而行布政於五湖之外臣即以今月六日到任<lb/>
上訖伏以水突之後物力索空臣謹宣皇風慰彼黎庶<lb/>
臣聞有味之物蠧魚必生有才之人讒言必至事理如此<lb/>
古今同途了然辨之惟在明聖伏惟陛下察臣此言則<lb/>
<pb n="KR4h0116_WYG_046-3b"/>
天下之人無不幸甚江海逺地孤危小臣雖雨露之恩<lb/>
幽遐必被而犬馬之戀及親為榮<lb/>
　　　蘇州謝賑賜表<lb/>
臣某言伏奉去年三月十五日敕蘇州宜賜米一十二<lb/>
萬石委刺史據户均給者恩降九天澤流百姓伏以臣<lb/>
當州去年災沴尤甚水潦雖退流庸尚多臣前月到任<lb/>
奉宣聖㫖闔境老幼無不涕零詢訪閭里偹知凋瘵方<lb/>
據事實以便奏論聖慈憂人照燭幽逺特有賑䘏救其<lb/>
<pb n="KR4h0116_WYG_046-4a"/>
災荒蒼生荷再造之恩歉嵗同有年之慶臣忝為長吏<lb/>
倍萬常情無任感激忭躍之至<lb/>
　　　蘇州韋中丞自代狀<lb/>
蘇州狀上中書門下諸道鹽鐡轉運使江淮留後朝議<lb/>
郎守太僕少卿兼御史中丞上柱國賜紫金魚袋韋應<lb/>
物右臣䝉恩授蘇州刺史伏凖建中元年正月五日制<lb/>
刺史上後舉一人自代者前件官厯務皆有名執心不<lb/>
囘臨事能斷今預職雖重本官尚輕伏以當州者口賦<lb/>
<pb n="KR4h0116_WYG_046-4b"/>
首出諸郡况經災沴切在撫綏尚省無能輙敢公舉司<lb/>
權筦之利誠藉乎才流豈弟之風以維邦本非敢臆説以<lb/>
塞詔書今具奏聞<lb/>
　　　蘇州上後謝宰相狀<lb/>
朝議大夫使持節蘇州諸軍事守蘇州刺史上柱國劉<lb/>
某右某今月六日到州上訖某山東一書生潦倒疎濶<lb/>
在少壯日猶不逮人况今衰遲智力愈短相公哀憐不<lb/>
遇擢授名邦實荷𢎞奬慚非令器伏以當州繇大祲之<lb/>
<pb n="KR4h0116_WYG_046-5a"/>
後物力蕭然飢寒殞仆相枕於野誓當悉心條理續具<lb/>
奏論才術素空憂勞方始懼無聞問忝負恩知不任瞻<lb/>
望懇迫之至<lb/>
　　　蘇州加章服謝宰相狀<lb/>
右某素乏吏才謬居劇郡以無庸之器當難治之時恭<lb/>
守教條勤求人瘼伏以聖德柔逺皇明燭幽凡具上陳<lb/>
皆可其奏遂令管見得及疲黎自承雨露之恩非有循<lb/>
良之政猥䝉朝奬特降命書顧逄掖之腐儒披華章之<lb/>
<pb n="KR4h0116_WYG_046-5b"/>
貴服有黷陟明之典誠招彼其之譏限以官守不獲拜謝<lb/>
瞻望榮感心魂載馳<lb/>
　　　蘇州謝恩賜加章服表<lb/>
臣某言伏奉去年十一月二十七日詔書加臣賜紫金<lb/>
魚袋餘如故者恩降重霄榮霑陋質虛黷陟明之典恐<lb/>
興彼其之詩寵過若驚喜深生懼中謝臣起自書生業<lb/>
文入仕德宗朝為御史以孤貞在臺順宗朝為郎官以<lb/>
緣累出省憲宗皇帝浸知其寃特降赦書追赴京國緣<lb/>
<pb n="KR4h0116_WYG_046-6a"/>
有虛心稱居清班務進者爭先上封者潜毁巧言易信<lb/>
孤憤難伸俄復一麾外轉三郡伏遇陛下膺期御宇大<lb/>
振淹滯哀臣宿舊猥見收拾職兼書殿官沗儀曹㣲勞<lb/>
未宣薄命多故又離署省重領郡符延英面辭親承教<lb/>
誨銜命即路星言載馳到任之初便逢災疫奉宣聖澤<lb/>
恭守詔條上稟睿筭下求人瘼才術雖短憂勞則深幸<lb/>
免流移漸臻完復皆承聖化所及遂使人心獲安豈由<lb/>
微臣薄劣能致臣素乏親黨家本孤貧年衰無酒食之<lb/>
<pb n="KR4h0116_WYG_046-6b"/>
娯性拙無博奕之藝自領大郡又逢時災晝夜苦心飲<lb/>
食忘味曾經誣毁每事防虞唯託神明更無媒援豈期<lb/>
片善上達宸聰回日月之重光燭江湖之下國絲綸褒<lb/>
異苦節既彰印綬煒煌老容如少望雲天而拜舞豈盡<lb/>
丹誠視環玦以徘徊空嗟白首無任感激屛營之至<lb/>
　　　蘇州謝就除禮部員外郎充天章閣待制表<lb/>
　　　　　　　　　　　　　　　　范仲淹<lb/>
臣某言伏䝉聖恩特授臣前件官充職者涣渥自天震<lb/>
<pb n="KR4h0116_WYG_046-7a"/>
惶無地改中臺之華序進内閣之清班盡出髙明殊登<lb/>
秘近臣中謝竊念臣發自顔巷賔於舜門一第為榮四<lb/>
方無効爰自書林預選柱籍升華恥汨沒以懐安或感<lb/>
激而論事惟慕古人之節詎希英主之知伏惟皇帝陛<lb/>
下稟帝堯之聰明加漢髙之豁達坦聖懐而虛受期鴻<lb/>
化以咸孚念三聖之艱難而成丕業求七人之蹇諤以<lb/>
補大猷臣獨愧非才首當清問危言多犯孤立自持斧<lb/>
鉞居前雷霆在上敢避樞機之禍終乖藥石之良陛下<lb/>
<pb n="KR4h0116_WYG_046-7b"/>
日月垂光江海等量恕其萬死假之一麾望已絶於青<lb/>
雲咎未更於鴻霈俄易藩宣之寄寕分旰昃之憂忽降<lb/>
綸章薦加寵數而况闢圗書之府竊處於深嚴踐雲龍<lb/>
之庭當偹於顧問非名儒而不稱豈曲士之能堪矧簉<lb/>
清曹仍居舊治輝榮大集志願何求敢不内守樸忠外<lb/>
脩景行進退惟道遵聖賢視履之方終始一心副君父<lb/>
育材之造臣無任云云<lb/>
　　　知平江府謝表　　　　　　　孫覿<lb/>
<pb n="KR4h0116_WYG_046-8a"/>
詔紱疏恩忽返南遷之役嚢封避寵又分東顧之憂擢<lb/>
升内閣之華增重全呉之寄中謝伏念臣憑愚䕶短見<lb/>
誚褊衷觸情妄行自作竒禍厚誣若此一死何逃尚寛<lb/>
東市鈇鉞之誅永畀南海蟲蛇之侣仰止覆盆之照俯<lb/>
矜種豆之寃投豺遽屏於逺方敗履再升於華幄豈堪<lb/>
老退治筆硯於西垣止欲歸休挂衣冠於神武純誠備<lb/>
罄全度務從猥分刺史之符再列從臣之托心勞政拙<lb/>
已憂魏瓠之不容寢愕夢驚可見呉牛之尚喘兹葢伏<lb/>
<pb n="KR4h0116_WYG_046-8b"/>
遇皇帝陛下聖謨天縱盛德日新炎正中㣲肇光武興<lb/>
王之業小雅盡廢賡周宣撥亂之詩深念三呉刓敝之<lb/>
餘改畀千里藩宣之重宛其老矣自惟無益於縣官卧<lb/>
而䕶之尚欲兼安夫民吏<lb/>
　　　龍圗閣學士再知平江府謝表<lb/>
内閣寳儲促上邃嚴之直全呉巨屏叨居方面之崇欣<lb/>
逢白首之遺民還復青氊之舊物恍如昨面祇忝明恩<lb/>
中謝伏念臣渉世濶踈空慚懵學逢辰休顯浸冒官榮<lb/>
<pb n="KR4h0116_WYG_046-9a"/>
獨荷三朝識㧞之恩偏塵兩禁髙華之選分符海上漸<lb/>
收遲暮之身改命呉中又玷藩維之重追尋陳迹宣布<lb/>
寛條千里江山不改承平之觀四隣雞犬一空盜賊之<lb/>
餘閭里呻吟田莱蕪沒攀金城之栁衰病何以堪之訪<lb/>
元都之桃飄零殆無存者兹葢伏遇皇帝陛下官人作<lb/>
哲厚下施仁俯憐簮履之遺加惠桑榆之晚撫三江之<lb/>
壌悼靈光之獨存矜一介之臣望神山而已逺幸擢官<lb/>
於小郡早沐輝榮旋移牧夫通都彌慙保障從此撫綏<lb/>
<pb n="KR4h0116_WYG_046-9b"/>
凋瘵申畫封圻虎頭食肉猶妄意於古人馬革裹屍庶<lb/>
捐軀於異日<lb/>
　　　辭顯謨閣待制知平江府狀<lb/>
臣資稟蠢愚數忤權要一遭誣䧟遂寘嚴科負天下之<lb/>
至寃犯人臣之大惡始則州縣觀望發卒圍守至持梃<lb/>
擊柝以衛終則羣盗入室指為奸細又探嚢胠篋而趨<lb/>
妻子流離兄弟奔散暴露野次不知存亡疾病呻吟日<lb/>
與死迫遽叨嚴詔俾還禁垣削罪籍於城旦之舂收舊物<lb/>
<pb n="KR4h0116_WYG_046-10a"/>
於從臣之槖閭閻驚嘆弛拘維之禁交親改觀通問遺<lb/>
之書痛定之餘恍如隔世理宜扶憊奔走造朝而積憂<lb/>
薰心形癯骨立負薪有疾力難强於馳驅俟駕而行罪<lb/>
不容於逋慢忱辭上扣全度矜從擢之次對清切之塗<lb/>
畀以方郡承宣之寄重惟凉匪彌積兢皇卧漳濵之疴<lb/>
尚未逃於鬼責冒鵜梁之刺必又致於人言伏望聖慈<lb/>
收還成命俾安田里以保餘生雖嘗膽卧薪莫追往咎<lb/>
謬當叩轅擊壤以俟太平<lb/>
<pb n="KR4h0116_WYG_046-10b"/>
　　　張正甫蘇州刺史制　　　　　白居易<lb/>
浙右列城呉郡為大地廣人庶舊稱難理多選他郡二<lb/>
千石之良者轉而遷焉鄧州刺史張正甫自領南陽僅<lb/>
經三載廣平清簡以臨其人人安政和治行第一宜以<lb/>
大郡推而廣之用旌前勞且佇來効可蘇州刺史<lb/>
　　　賜工部尚書浙西江東制置使兼江西安撫大<lb/>
　　　使知平江府文天祥詔<lb/>
朕未堪多難疆圉孔棘御史㒺不曰艱惟時魁儒秉忠<lb/>
<pb n="KR4h0116_WYG_046-11a"/>
倡義奬率三軍入衛社稷國勢為之增重人心恃以為<lb/>
安精神折衝文武是憲卿器度才猷克邁前哲惟長江<lb/>
之險要未復畿甸之守偹當嚴卿以太常伯兼領二使<lb/>
表裏撐拓以固吾圉東西運掉以清寇氛儒帥一臨士<lb/>
勇百倍用保乂我文祖受民兹惟豐芑貽謀之意䖍共<lb/>
綏靖紓朕宵旰之憂勤所辭不允正言曾唯奏呉門奥<lb/>
區今為邉地掄魁雋望忠孝勤王軍中喧騰小范甲兵<lb/>
之謡河上尚稽光世節制之命徳裕元年八月二十七<lb/>
<pb n="KR4h0116_WYG_046-11b"/>
日<lb/>
　　　工部尚書兼都督府叅賛軍事浙西江東制置<lb/>
　　　使兼江西安撫大使知平江府事文天祥除端<lb/>
　　　明殿學士制<lb/>
敕元戎十乗先行式倚真儒之望師中三命承寵遹降<lb/>
方面之權朕若稽先朝之舊章最重承明之邃職内以<lb/>
傳畿廷之彦外以褒師閫之賢王素之牧平凉程勘之<lb/>
涖益都皆膺兹選今得其人具官文天祥實學濟時英<lb/>
<pb n="KR4h0116_WYG_046-12a"/>
猷緯國文有武偹義㮣質於神明儒知軍情忠忱貫於<lb/>
霜日傳檄召兵而志士奮纓冠赴難而國勢張不負素<lb/>
定之謀允為寡二之傑翰蕃咨爾修扞疆宇命爾攘除<lb/>
予欲壯浙西之略予欲復江表之封將聳前茅之令軍<lb/>
成破竹之威惟任之專者位必崇惟名之至者功必集<lb/>
乃躋班規殿之峻以增華帥闑之嚴噫邦咸喜戎有良<lb/>
翰茂對陟明之渥身雖外心在王室趣成敵愾之勲<lb/>
　　　德祐元年九月十六日賜端明殿學士浙西江<lb/>
<pb n="KR4h0116_WYG_046-12b"/>
　　　東制置使知平江府事文天祥手詔<lb/>
詔曰卿秉忠忱以濟時難倡義旅以衛王室經營四方<lb/>
如召虎奬率三軍如武侯爰始常伯之英趣奮制閫之<lb/>
寄將士用命遂迅掃於㓂氛精神折衝益振揚於勝氣<lb/>
有嘉體國之志亟奏克敵之勲元戎啓行周邦咸喜載<lb/>
加鍚賚式示眷懐今賜卿金二十兩注盌一副金十五<lb/>
兩盤盞一副細色二十匹纈羅二十匹龍涎香三十餅<lb/>
度金香盒一具十兩清溲香三十帖龍茶十觔至可領<lb/>
<pb n="KR4h0116_WYG_046-13a"/>
也故兹札示其體吾倚注之至意<lb/>
　　　胡琴婢勝兒<hi>出宋无啽囈集</hi>
呉俗祈恩泰伯祠爭圗輿馬獻新竒文王三譲周天下<lb/>
翻愛胡琴寵勝兒<lb/>
　呉泰伯祠在閶門之西每春市人相率牲醴多圗善<lb/>
　馬綵輿羙女以獻飾以金銀復以輕綃畫侍婢捧胡<lb/>
　琴以從其貌勝於舊繪者名之為勝兒盖他獻者無<lb/>
　以為匹也女巫方舞有進士劉景復送客之金陵置<lb/>
<pb n="KR4h0116_WYG_046-13b"/>
　酒於廟東通波館忽欠伸思寢夢紫衣冠者言曰譲<lb/>
　王奉屈劉生隨至廟周旋揖譲而坐王語劉生曰適<lb/>
　納一胡琴妓藝精而色麗知吾子善歌故奉邀作胡<lb/>
　琴一曲以寵之生初不酣命酌人間酒一杯已醉乃<lb/>
　作歌曰繁絃已停雜吹歇勝兒調弄邏娑撥四弦攏<lb/>
　撚三五聲唤起邉風對明月大聲嘈嘈奔淈淈浪蹙<lb/>
　波間倒溟渤小弦切切怨且咽鬼哭神悲秋蟋蟀側<lb/>
　腕斜挑掣流電春雷直戛騰秋鶻漢妃徒得端正名<lb/>
<pb n="KR4h0116_WYG_046-14a"/>
　秦女虛誇有仙骨我聞天寳十年前梁州未作西戎<lb/>
　窟纎歌妙舞揚昇平不省烟塵遽蓬𡋯太平之末兵<lb/>
　戈興汗血奔騰恣唐突𤣥宗未到萬里橋東洛西京<lb/>
　一時沒海内臣民皆鼎沸飲恨吞聲空咽嗢時看明<lb/>
　月望青天怨氣冲星成彗孛國門之西八九鎮髙城<lb/>
　深壘閉閒卒河湟咫尺不能收挽粟推車寧復䘏今<lb/>
　朝聞撥梁州曲使我心神暗超忽勝兒若得邉塞彈<lb/>
　征人血淚應闌干吟畢以獻王召勝兒授之王之侍<lb/>
<pb n="KR4h0116_WYG_046-14b"/>
　兒有妬者以金如意擊勝兒劉生驚而寤歌傳於呉<lb/>
　中<lb/>
　　　王敬伯歌宛轉歌二首　　　　唐郎<lb/>
風已清月朗琴復鳴掩抑悲千態慇勤是一聲歌宛轉<lb/>
宛轉和且長願為雙鴻鵠比翼共翺翔<lb/>
日已暮長簷鳥應度此時望君君不来此時思君君不<lb/>
顧歌宛轉宛轉那能異棲宿願為形與影出入恒相逐<lb/>
　　　同前二首　　　　　　　　劉方平<lb/>
<pb n="KR4h0116_WYG_046-15a"/>
星參差月二八燈五枝黄鶴瑤琴將别去芙蓉羽帳惜<lb/>
空垂歌宛轉宛轉恨無窮願為波與浪俱起碧流中<lb/>
曉將近黄姑織女銀河盡九曲錦衾無復情千金寳鏡<lb/>
誰能引歌宛轉宛轉傷別離願作楊與栁同向玉窻垂<lb/>
　　　同前　　　　　　　　　　　江總<lb/>
九夕天河白露明八月濤水秋風驚樓中恒聞哀響曲<lb/>
塘上復有辛苦行不解何意悲秋氣直置無秋悲自生<lb/>
不怨前階促織鳴偏愁便路擣衣聲別燕差池自有返<lb/>
<pb n="KR4h0116_WYG_046-15b"/>
離蟬寂寞詎含情雲聚含情四望臺月冷相思九重觀<lb/>
欲題芍藥詩不成來采芙蓉花已散金尊送曲韓娥起<lb/>
玉柱調絃楚妃歎翠眉結恨不復開寳鬢迎秋更全亂<lb/>
湘妃拭淚灑貞筠筴藥浣衣何處人步步香飛金薄屐<lb/>
盈盈扇揜珊瑚唇已言採桑期陌上復能解珮就江濱<lb/>
競入華堂安寳枕爭開羽帳奉華茵不惜獨下眼前釣<lb/>
欲許便作後來新後來瞑瞑同玉牀可憐顔色無比方<lb/>
誰能巧笑特窺井乍取新聲學繞梁宿處留嬌堕黄珥<lb/>
<pb n="KR4h0116_WYG_046-16a"/>
鏡前含笑弄明璫採葹摘心心不盡茱茰折葉葉更芳<lb/>
已聞能歌洞簫賦詎是故愛邯鄲倡<lb/>
　　　宛轉行　　　　　　　　　張籍<lb/>
華屋重翠幄綺席雕象牀逺漏微更踈薄衾中夜凉爐<lb/>
氲暗徘徊寒烟背斜光妍姿結宵態寢壁幽夢長宛轉<lb/>
復宛轉憶憶更未央<lb/>
　　　王敬伯歌　　　　　　　　李端<lb/>
妾本舟中客聞君江上琴君初感妾嘆妾亦感君心遂<lb/>
<pb n="KR4h0116_WYG_046-16b"/>
出合歡被同為交頸禽傳杯惟畏淺接膝猶嫌逺侍婢<lb/>
奏箜篌女郎歌宛轉宛轉怨如何中庭霜露多霜多葉<lb/>
可惜昨日非今夕徒結萬里懽終成一宵客王敬伯淥<lb/>
水青山從此隔<lb/>
　　　同前　　　　　　　　　　髙啟<lb/>
舟初維琴始薦驛亭邊夜相見歌宛轉情綢繆解環珮<lb/>
彈箜篌歌易闌情難歇江波寒堕明月緑壺再傾芳音<lb/>
欲違辟彼林鳥逢晨各飛羅衣沾霜城烏忽起明日相<lb/>
<pb n="KR4h0116_WYG_046-17a"/>
思孤棹千里<lb/>
　　　同前　　　　　　　　　　周南老<lb/>
舟泊通波亭琴調離鸞聲美人忽相見感此琴中情侍<lb/>
婢出箜篌低回絃始更扣金歌宛轉意慘琴復清贈以<lb/>
白玉𤓰月落篷窻明少年怪夢作端由起心兵<lb/>
　王敬伯事見前集<lb/>
　　　杜蘭香下嫁張碩　　　　　　宋邕<lb/>
天上人間兩渺茫不知誰識杜蘭香來經玉樹三山逺<lb/>
<pb n="KR4h0116_WYG_046-17b"/>
去隔銀河一水長怨入清塵愁錦瑟酒傾𤣥露醉瑤觴<lb/>
遺情更説何珍重擘破雲鬟金鳯凰<lb/>
　　　張碩寄杜蘭香<lb/>
碧落香銷蘭露秋星河無夢夜悠悠靈妃不降三清駕<lb/>
仙鶴空成萬古愁皓月隔花追嘆別飛烟籠樹省淹留<lb/>
人間何事堪惆悵海色西風十二樓<lb/>
　墉城仙錄云初漁父於洞庭之岸聞兒啼聲四顧無<lb/>
　人惟有三嵗女子在岸側漁父憐而舉之十餘嵗天<lb/>
<pb n="KR4h0116_WYG_046-18a"/>
　姿竒偉靈顔珠瑩殆天人也忽有青童靈人自空而<lb/>
　下來集其家攜女而去將升天謂漁父曰我仙女杜<lb/>
　蘭香也謫於人間呉建興二年復降包山張碩家有<lb/>
　侍婢二人大名萱枝小名松枝贈碩詩曰河母處靈<lb/>
　嶽時遊雲霄際衆女侍羽儀不出墉宫外颷輪送我<lb/>
　來豈復處塵穢從我與福俱嫌我與禍㑹乃出薯蕷<lb/>
　子三枚大如雞子云食此令君不畏風波辟寒暑碩<lb/>
　問禱祀如何香曰消摩自可除疾淫祀何益消摩謂<lb/>
<pb n="KR4h0116_WYG_046-18b"/>
　藥也既成婚授以舉形飛化之道香便絶迹不來年<lb/>
　餘碩閒行忽見香車於山之際驚喜徑往造香欲登<lb/>
　其車其奴舉扞之遂退<hi>聞在西洞庭莫詳其處</hi>
　　　玉波冷雙蓮　　　　　　　髙啟<lb/>
金風暮剪雙頭橤啼臉辭秋嫣血紫宫女三千罷笑喧<lb/>
錦雲陣冷鴛鴦死滿江烟玉流名香尋魂弔影愁茫茫<lb/>
呉天墜露衰紅濕一夜波凉小龍泣<lb/>
　　　同前　　　　　　　　　　周南老<lb/>
<pb n="KR4h0116_WYG_046-19a"/>
凉月墮玉波露泣雙蓮冷瑣窻開洞門虛落氷簾影羙<lb/>
人久延竚盈盈素粧靚酒進珊瑚鍾神游蓬海境倚曲<lb/>
歌未終不知秋夜永折得並頭花猶思在烟艇<lb/>
　　　芷秀葯花<hi>芷即葯也香草出呉中者佳</hi>　　　髙啟<lb/>
春香上羅襦暗引蘭橈渡蝶散揜紅房王孫歸已暮斜<lb/>
條拂蛾鬢采擷同芳杜脈脈烟雨濃江皋斷腸路<lb/>
　　　同前　　　　　　　　　　周南老<lb/>
芷秀雜蘭佩葯華出雲房春露發芳采晴曛散麝香峩<lb/>
<pb n="KR4h0116_WYG_046-19b"/>
峩水晶簪舉舉雲霓裳抽簮瑤盤擊扣節歌樂章殷勤<lb/>
贈素綃日射生輝光回首馮夷宫颯然風雨凉<lb/>
　唐處士李嬴夜逰震澤逢女郎為歌玉波冷雙蓮之<lb/>
　曲曰此哀呉宫二隊長之詞又歌其所製並秀葯華<lb/>
　之曲葢龍女云二曲世皆不傳余戯為補之<lb/>
　　　泰娘歌<hi>并引</hi>　　　　　　　　劉禹錫<lb/>
　泰娘本韋尚書家主謳者初尚書為呉郡得之命樂<lb/>
　工誨之琵琶使之歌且舞無幾何盡得其術居一二<lb/>
<pb n="KR4h0116_WYG_046-20a"/>
　嵗攜之以歸京師京師多新聲善工於是又捐去故<lb/>
　技以新聲度曲而泰娘名字往往見稱於貴遊之間<lb/>
　元和初尚書薨於東京泰娘出居民間久之為蘄州<lb/>
　刺史張愻所得其後愻坐事謫居武陵郡愻卒泰娘<lb/>
　無所歸地荒且逺無有能知其容與藝者故日抱樂<lb/>
　器而哭其音焦殺以悲雒客聞之為歌其事以足於<lb/>
　樂府云<lb/>
泰娘家本閶門西門前綠水環金堤有時粧成好天氣<lb/>
<pb n="KR4h0116_WYG_046-20b"/>
走上皋橋折花戯風流太守韋尚書路旁忽見停隼旟<lb/>
斗量明珠鳥傳意紺懐迎入專城居長鬟如雲衣似霧<lb/>
錦茵羅薦承輕步舞學驚鴻水榭春歌撩上客蘭堂暮<lb/>
從郎西入帝城中貴逰簮組香簾櫳低鬟緩視抱明月<lb/>
纎指破撥生朔風繁華一旦有銷歇題劍無光履聲絶<lb/>
洛陽舊宅生草莱杜陵蕭蕭松栢哀粧奩蟲網厚如繭<lb/>
博山爐側傾寒灰蘄州刺史張公子白馬新到銅駝里<lb/>
自言買笑擲黄金月堕雲中從此始安知鵩鳥座隅飛<lb/>
<pb n="KR4h0116_WYG_046-21a"/>
寂寞旅魂招不歸秦嘉鏡有前時結韓壽香消故篋衣<lb/>
山城少人江水碧斷雁哀鴻秋雨夕朱絃已絶為知音<lb/>
雲鬢未秋私自惜舉目風烟非舊時夢尋歸路多參差<lb/>
如何將此千行淚更灑瀟湘斑竹枝<lb/>
　　　與劉蘇州書　　　　　　　白居易<lb/>
夢得閣下前者枉札數幅兼惠答憶春草報白居易下<lb/>
五六章發函披文而後喜可知也又覆視書中有攘<lb/>
臂痛拳之戯笑與抃㑹甚樂甚樂誰復知之因有所云<lb/>
<pb n="KR4h0116_WYG_046-21b"/>
續前言之戯耳試為留聽與閣下在長安時合所著詩<lb/>
數百首題為劉白唱和集巻上下<hi>事具集解中</hi>去年冬夢得<lb/>
由禮部中集賢學士遷蘇州刺史郎氷雪塞路自秦徂<lb/>
呉僕方守三川得為東道主閣下為僕税駕十五日朝<lb/>
觴夕詠頗極平生之歡各賦數篇視草而别嵗月易邁<lb/>
行復周星一往一來忽又盈篋誠知老醜冗長為少年<lb/>
者所嗤然呉苑洛城相去二三千里捨此何以啟齒而<lb/>
解頥哉嗟乎微之先我去矣詩敵之勍者非夢得而誰<lb/>
<pb n="KR4h0116_WYG_046-22a"/>
前後相答彼此非一彼雖無虚可擊此亦非利不行但<lb/>
止交綏未嘗失律然得售之句警策之篇多因彼唱此<lb/>
和中得之他人未嘗能發也所以輙自愛重今復編而<lb/>
次焉以附前集合前三巻題此卷為下遷前下為中命<lb/>
曰劉白呉洛寄和卷自太和六年冬送夢得之任之作<lb/>
始居易頓首<lb/>
　　　擬孫權答曹操書　　　　　蘇軾<lb/>
權白孟徳足下辱書開示禍福使之内殺子布外擒劉<lb/>
<pb n="KR4h0116_WYG_046-22b"/>
備以自効書辭勤欵若出至誠雖三尺童子亦昭然知<lb/>
利害所在矣然僕懐固陋敢略布之昔田横齊之遺虜<lb/>
漢髙祖釋酈生之憾遣使海島謂橫来大者王小者侯<lb/>
獨能以力自剉不肯以身辱於劉氏韓信以全齊之地<lb/>
束手於漢而不能死于牖下自古同功一體之人英䧺<lb/>
豪傑之士世亂則藉以翦伐承平則理必猜疑與其受<lb/>
韓信之誅豈若死田横之節也哉僕先将軍破虜遭漢<lb/>
陵夷董卓僣亂焚燒宗廟發掘陵寢故依袁術以舉義<lb/>
<pb n="KR4h0116_WYG_046-23a"/>
師所指城邑響應天下思得董卓而食之不厭不幸此<lb/>
志未遂而無禄蚤世先兄伯符嗣命馳驅鋒鏑周旋江<lb/>
漢豈有他哉上以雪天子之恥下以畢先將軍之志耳<lb/>
不意袁術亦僣位號汚辱義師又聞諸君各盜名字伯<lb/>
符提偏師進無所歸退無所守故資江東為之業耳不<lb/>
意有荆軻舞陽之變不以權不肖使統部曲以卒先臣<lb/>
之志僕受遺以來卧薪嘗膽感日月之逾邁而歎功名<lb/>
之不立上負先臣未報之忠下忝伯符知人之明且權先世<lb/>
<pb n="KR4h0116_WYG_046-23b"/>
以徳顯於呉權若效諸君有非常之志縱不䝉顯戮豈<lb/>
不墮其家聲耶漢自桓靈以来上失其道政出多門宦<lb/>
官之亂纔息董卓之禍復興傕汜未誅袁劉割據天下<lb/>
所恃惟權與公及劉備三人耳比聞卓已鯨鯢天子反<lb/>
正僕意公當掃除餘孽同奬王室上助天子與宗廟社<lb/>
稷之靈退守藩國無失春秋朝覲之節而足下乃有欺<lb/>
孤之意欲挾天子以令諸侯妄引厯數隂構符命昔笑<lb/>
王莽之愚今竊歎足下䧟覆車也僕與公有婚姻之舊<lb/>
<pb n="KR4h0116_WYG_046-24a"/>
加之同志相求然自聞求九錫納椒房不惟同志失望<lb/>
天下甚藉藉也劉備雖然兵少然僕觀其為人雄才大<lb/>
略寛而有容拙於攻取巧於馭人有漢髙祖之餘風輔<lb/>
以孔明未可量也且以忠義不替曩昔僕以為今海内<lb/>
所望惟我二人耳僕之有張昭正如備之孔明左提右<lb/>
挈以就大事國中文武之事盡以委之而見教殺昭與<lb/>
備僕豈病狂也哉古諺有之輔車相依唇亡齒寒僕與<lb/>
劉備寔有唇齒相須之勢足下所以不能取武昌又不<lb/>
<pb n="KR4h0116_WYG_046-24b"/>
能到成都者呉蜀皆存也今足下使僕取蜀是欲滅呉<lb/>
也蜀亡呉亦隨之矣晉以垂棘屈産假道於虞以伐虢<lb/>
夫滅虢是所以取虞虞不知以故及禍足下意何以異<lb/>
此古人有言曰白首如新傾盖如故言以身託人必擇<lb/>
所安孟徳視僕豈惜此尺寸之土者哉特以公非所託故<lb/>
也荀文若與公共起艱危一旦勸公譲九錫意便憾卒<lb/>
使憂死矧僕與公有赤壁之隙雖復盡釋前憾然豈敢<lb/>
必公不食斯言乎今日歸朝一匹夫耳何能為哉縱公<lb/>
<pb n="KR4h0116_WYG_046-25a"/>
不見害交鋒兩陣之間所殺過當今其父兄子弟寔在<lb/>
公側怨讐多矣其能安乎季布數窘漢王及即位猶下<lb/>
三族之令矧足下記人之過忘人之功不肯忘文若于<lb/>
九錫其肯赦僕于赤壁乎孔文舉與楊德祖海内竒士足<lb/>
下殺之如皁𨽻豈復有愛於權天下之才在公右者即<lb/>
害之矣一失江東豈復悔耶甘言重幣幸勿復再<lb/>
　　　報韓維書　　　　　　　　　蘇舜欽<lb/>
䝉責以兄弟在京師不以義相就獨羈外數千里自取<lb/>
<pb n="KR4h0116_WYG_046-25b"/>
愁苦予豈無親戚之情㑹合之樂安肯舍安逸而甘愁<lb/>
苦哉昨在京師不敢犯人顔色不敢議論時事隨衆上<lb/>
下心志蟠屈固亦極矣不幸適在嫌疑之地不能決然<lb/>
早自引去致不測之禍捽下吏人無敢言共起謗議被<lb/>
廢之後喧然未已更欲寘之死地然後為快來者往往<lb/>
鈎摘言語欲以傳播故閉户不敢見如避兵寇偷俗如<lb/>
此安可久居其間遂超然逺舉羈泊於江湖之上不惟<lb/>
衣食之累實亦少避機阱也况血屬之多資入之薄常<lb/>
<pb n="KR4h0116_WYG_046-26a"/>
相團聚可乏衣食乎不可也可閉闗常不與人接乎不<lb/>
可也與之言必與之還往人人皆如持國則可不逮持<lb/>
國者必加醸惡言喧播上下使僕不能自明則前日之<lb/>
事未為重也即無此事亦終日勞苦應接之不暇寒暑<lb/>
奔走塵土泥淖中不能了人事羸馬餓僕日栖栖取辱<lb/>
於都城使人指背譏笑哀憫亦何顔面安得不謂之愁<lb/>
苦哉此雖與弟兄親戚相逺而伏臘稍足居室稍寛無<lb/>
終日應接奔走之勞耳目清曠不設機關以待人心安<lb/>
<pb n="KR4h0116_WYG_046-26b"/>
閒四體舒放三商而眠髙春而起靜院明忩之下羅列<lb/>
圗史琴尊以自愉悦有興則泛小舟出盤閶二門吟嘯<lb/>
覽古江山之間渚茶野醸足以消憂蓴鱸稻蟹足以適<lb/>
口又多髙僧隱士佛廟道觀家有園林珍花竒石曲池<lb/>
髙臺魚鳥之留連不覺日暮孔子作春秋而夷呉又曰<lb/>
吾欲居九夷觀今之風俗樂善好事知予守道好學皆<lb/>
欣然願來過從不以罪人相遇雖孔子復生是亦必欲<lb/>
居此也以彼此較之孰為然哉人生内有自得外有所<lb/>
<pb n="KR4h0116_WYG_046-27a"/>
適固亦樂矣何必髙位厚祿役人以自奉養然後為樂<lb/>
今雖僑此亦如仕宦南北安可與親戚常守耶予窘廹<lb/>
勢不得如持國意必使我尸轉溝洫肉餧豺虎而後以<lb/>
為安於義何其忍耶詩曰凡今之人莫如兄弟謂兄弟<lb/>
以恩急難必極相救後章曰喪亂既平既安且寕雖有<lb/>
兄弟不如友生謂友朋尚義安寕之時以禮義相琢磨<lb/>
予持國外兄弟也急難不相救又於其安寕之際欲以<lb/>
義相琢磨雖古人所不能受予欲不報乃外吾持國也<lb/>
<pb n="KR4h0116_WYG_046-27b"/>
　　　太祖皇帝圍姑蘇諭張士誠書<lb/>
葢聞成湯放桀武王伐紂漢祖滅秦厯代帝王之興兵<lb/>
勢相加乃為常事當王莽之亡隋之失國豪傑乗時蜂<lb/>
起圗王業據土地及其定也必歸于一天命所在豈容<lb/>
紛然雖有智者事業弗成亦當革心畏天順民以全身<lb/>
保族若漢之竇融宋之錢俶是也自古皆然非今獨異<lb/>
爾能順附其福有餘毋為困守孤城危其兵民自取滅<lb/>
亡為天下笑<lb/>
<pb n="KR4h0116_WYG_046-28a"/>
　　　太祖征張士誠下令<lb/>
王者征伐應天順人所以平禍亂而安生民也張士誠<lb/>
假元之命叛服不常天將假手於我是用行師以致天<lb/>
討况士誠啟釁多端襲我安豐寇我諸金連兵構禍罪<lb/>
不可逭今命大軍致討止於罪首在彼軍民無恐無畏<lb/>
無亡逃竄無廢農業已敕大將軍約束官軍無致擄掠<lb/>
違者以軍律論罪布告中外體予至懐<lb/>
　　　伐張士誠諭士民榜<lb/>
<pb n="KR4h0116_WYG_046-28b"/>
伐罪救民王者之師考之往古世代昭然軒轅氏誅蚩<lb/>
尤殷湯征葛伯文王伐崇侯聖王之起兵也非富天下<lb/>
本為救民近觀有元之末主居深宫臣操威福官以賄<lb/>
成罪以情免風憲舉親而覈讐有司差貧而賣富廟堂<lb/>
不以為慮方參冗官又改鈔法役四十萬人湮塞黄河<lb/>
死者枕藉於道哀苦聲聞於天致使愚民誤中妖術不<lb/>
解偈言之妄誕酷信彌勒之真有冀其治以甦其苦聚<lb/>
為燒香之黨根據汝潁蔓延河洛妖言既行凶謀遂逞<lb/>
<pb n="KR4h0116_WYG_046-29a"/>
焚蕩城郭殺戮士夫荼毒生靈無端萬狀元以天下錢<lb/>
粮兵馬而討之略無功效愈見猖獗然而終不能濟世<lb/>
安民是以有志之士旁觀熟慮或假元氏為名或托鄉<lb/>
軍之號或以孤兵獨立皆欲自為由是天下土崩瓦解<lb/>
予本濠梁之民初列行伍漸至提兵灼見妖言終不能<lb/>
成事又度元運難與成功遂領兵渡江賴天地祖宗之<lb/>
靈及將帥之力一鼔而有江左再戰而定浙東陳氏稱<lb/>
號據我上㳺爰興問罪之師彭蠡交兵元惡授首其父<lb/>
<pb n="KR4h0116_WYG_046-29b"/>
子兄弟面縳輿櫬既待以不死又封以韓爵將相皆置<lb/>
於朝班民庻各安於田里荆㐮湖廣盡入版圗雖徳未<lb/>
及而政令頗修惟茲姑蘇張士誠為民則私販鹽貨行<lb/>
刦於江湖兵興則收聚㓙徒負固於海島其罪一也又<lb/>
恐海隅一區難抗天下全勢詐降于元坑其參政趙璉<lb/>
囚其待制孫撝其罪二也厥後掩襲浙西兵不滿萬數<lb/>
地不足千里僣號改元其罪三也初寇我邉一戰而生<lb/>
擒其親弟再犯浙省揚矛直擣于近郊首尾畏縮乃又<lb/>
<pb n="KR4h0116_WYG_046-30a"/>
詐降於元其罪四也占據江浙錢粮十年不貢其罪五<lb/>
也陽受元朝之詔隂行假王之令挾制達丞相謀害楊<lb/>
左相其罪六也知元綱已墜公然害其江浙丞相達實<lb/>
特穆爾南臺大夫布哈特穆爾其罪七也誘我叛將刦<lb/>
我邉民其罪八也凡此八罪有甚於蚩尤葛伯崇侯雖<lb/>
堯舜禹湯文武與之同世亦所不容理宜征討以拯天<lb/>
下以濟斯民爰命中書左丞徐達率領馬步官軍舟師<lb/>
水陸並進攻取浙西諸處城池嘗戒軍士征討所到殱<lb/>
<pb n="KR4h0116_WYG_046-30b"/>
厥巨魁脅從罔治凢我逋逃臣民被陷軍士咸宥其罪<lb/>
其爾人民果能復業即我良民舊有房舍田土依額納<lb/>
粮以供軍儲餘無科取使汝等永保鄉里以全家室此<lb/>
興師之故也敢有千百相聚旅拒王師者即當移兵勦<lb/>
滅遷徙宗族於五溪兩廣永離鄉土以禦邉鄙果有賢<lb/>
哲或全城歸附或棄故來降予所賞賜非所敢吝凢予<lb/>
之言信如皓日咨爾臣庻毋或自疑故榜<lb/>
　　　送丁謂序　　　　　　　　王禹偁<lb/>
<pb n="KR4h0116_WYG_046-31a"/>
主上躬耕之嵗僕自長洲宰被召由大理評事得右正<lb/>
言分直東觀既嵗滿入西掖掌誥且二年矣今之舉進<lb/>
士者以文相售嵗數百人朝請之餘無不厯覽有視其<lb/>
命題而罷者有讀數句而罷者有終一篇而止者或詩<lb/>
可采而賦則無有也或賦可稱而文則無有也能全之<lb/>
者百不四五况著書立言之士乎去年得富春孫何文<lb/>
數十篇格髙意逺大得經㫖僕因詢諸同列或曰有遼<lb/>
陽者何之同志也其文與何不相上下僕未之信也㑹<lb/>
<pb n="KR4h0116_WYG_046-31b"/>
有以謂之文示僕視之則前言不誣矣是秋何來訪僕<lb/>
既與之交又得謂之履行甚悉且喜其惠顧今春謂來<lb/>
示以新文并律詩與賦向所號進士者皆莫能及也其<lb/>
詩效杜子羙深入其奥其文則皆意不常而語不俗若<lb/>
雜于韓栁集中使能文之士不能辨也自是人爭願識<lb/>
其面而交其心矣翰林賈公尤加歎服是知道之尊人<lb/>
也豈位也乎學之富人也豈貨也乎哉今之不勤於道<lb/>
不力於學而望人知者宜視丁氏子之道何如哉值其<lb/>
<pb n="KR4h0116_WYG_046-32a"/>
歸贈以序<lb/>
　　　送貢公守平江序　　　　　　王禕<lb/>
上在位二十有三載寤寐治道圗修太平重念天下黎<lb/>
元比嵗失職興師討罪久無成功乃更登庸舊臣屬以<lb/>
政柄於是綱紀薦飭衆正並進始擢南士有時望者為<lb/>
各道亷訪使而吾宣城貢公被命莅閩中居無何遽召<lb/>
為禮部尚書而廷議以平江缺守任難其人俄復用公<lb/>
守平江或者以謂憲使膺耳目之司尚書處㗋舌之地<lb/>
<pb n="KR4h0116_WYG_046-32b"/>
其權位為最要而顧守於一郡於物論疑若有未惬者<lb/>
禕竊以為不然今日郡守之選重矣而平江為江南大<lb/>
郡其守視他郡為尤重以故朝廷恒選剛嚴碩博之材<lb/>
諳人情而䘏民隱者托之以郡寄所以尊大藩重外庸<lb/>
也惟公以文儒名家士林之冠冕厯官中外所至績輒<lb/>
暴著頃曾為都水營田使實治平江其民之利病葢所<lb/>
稔知朝廷視邦選侯其用公為守也固宜公之宏材無<lb/>
施不可亦奚彼此之計乎嗚呼惟我祖宗統一宇内百<lb/>
<pb n="KR4h0116_WYG_046-33a"/>
年於兹重熈累洽式臻承平四方無虞烟火萬里可謂<lb/>
盛矣夫何四三年間海内鼎沸河之南北淮之東西戎<lb/>
馬蹂躪已無完區大江以南列城殘毁生靈塗炭亦靡<lb/>
有息肩之所世故之艱難於是殆有不忍言者幸而平<lb/>
江以地利人和之故隱然為南方之保障然餫餉之給<lb/>
比諸郡率十七八百需供億萬計而其民亦已不勝夫<lb/>
凋瘵今公為郡以父母其民寕不有以輯綏撫摩之以<lb/>
阜其財以結其心乎嗟乎財者民之心也不取諸民無<lb/>
<pb n="KR4h0116_WYG_046-33b"/>
以給國用取之無藝無以得民心品調消息之間公得<lb/>
無有術哉是故一城之完朝廷免一城之憂一民之安<lb/>
國家賴一民之力公也任郡寄之重上體宵旰思治之<lb/>
勤而布宣其及下之仁不久政成天子且亟用之當大<lb/>
任矣邇者濟南韓公鏞守鄱陽南陽成公遵守武昌皆<lb/>
即其官召入參預大政庶㡬漢世郡守入為三公之意<lb/>
朝廷今日之用公意在此豈非天下士大夫之所望者<lb/>
乎顧禕草澤之人而有當世之志於公之行因區區一<lb/>
<pb n="KR4h0116_WYG_046-34a"/>
言之公平日知禕為最厚將以其言為不佞矣<lb/>
　　　贈蕭教諭赴長洲序　　　　　王直<lb/>
蕭氏吾邑故家詩書相傳也久矣而尤以篤義重鄉邑<lb/>
洪武中鵬舉先生舉賢良太祖皇帝命賦指佞草應口<lb/>
成詩上大喜授蘇州府同知以寛厚清慎得名再任山<lb/>
東鹽運副使潔亷之操老而彌勵至今人能道之彦清<lb/>
其孫也彦清名欒以書經領薦今年㑹試禮部復中教<lb/>
官選得長洲教諭彦清勤學攻文足以得志於有司其<lb/>
<pb n="KR4h0116_WYG_046-34b"/>
試禮部予實典文衡局以科額於是失彦清予與蕭氏<lb/>
有世好意甚惜之而彦清不以望予雖然予固惜失之<lb/>
而喜長洲之得也夫彦偉之才所在有之而不能不賴<lb/>
於師師弟子之所由成也辟若制器然以良才遇良工<lb/>
加之以規矩凖繩而後方圓平直規矩凖繩之不加欲<lb/>
器之方圓平直蓋難矣故雖有材而不得成器以適於<lb/>
用者不遇此也今之士孰無可用之心哉其材有大小<lb/>
之不同而無不可用然所以成之皆於師乎望也因其<lb/>
<pb n="KR4h0116_WYG_046-35a"/>
才而篤焉匡直輔翼而振徳之則才既成矣以是而為<lb/>
世用此治功之所以盛也然而遇良師者固有矣其不<lb/>
遇者蓋多焉不遇則無以成其才猶未為病也茍遇而<lb/>
弗良師之以不正之習而加之以非道之施中才之士<lb/>
隨而變焉豈非學校之不幸哉長洲蘇之望縣其地多<lb/>
良才今其未仕達者日望于成者不少其前所遇之幸<lb/>
不幸予不能知今而得彦清予知其為幸也彦清之學<lb/>
得於家講於師友皆聖賢之法言仁義之達道率是而<lb/>
<pb n="KR4h0116_WYG_046-35b"/>
教之為弟子者勉而學焉其才將無不成予故為長洲<lb/>
喜也彦清克篤於是邦人父老必推本於同知公之賢<lb/>
而誦公之徳不衰是彦清能成其祖之名亦所以為教<lb/>
也彦清勉之因書以贈其行<lb/>
　　　送太守况侯述職詩叙　　　　徐有貞<lb/>
大丈夫將有為於斯世必先養其氣節氣節之固則其<lb/>
中浩然以直遇事而不餒介然以正臨變而不敓不餒<lb/>
不敓而後可以任天下之至重處天下之至難矣彼平<lb/>
<pb n="KR4h0116_WYG_046-36a"/>
居悻悻自好恃能舞智以為天下之事無不可為及事<lb/>
變之来無以自守而輙餒以敓者以氣節之素失其養<lb/>
也然欲養其氣節必其天資之髙脩學之勤而後有以<lb/>
致之若吾蘇守况公其庶幾乎侯豫章人也才彊識明<lb/>
胸次磊落而熟聞乎道義故能毅然以正自立而顯於<lb/>
世其為郎禮部已有偉望時宣宗皇帝在御以天下郡<lb/>
守多不得人命舉廷臣之才堪寄者得九人焉特賜璽<lb/>
書諭勉以行蓋國朝郡守之賜璽書始此而侯以大宗<lb/>
<pb n="KR4h0116_WYG_046-36b"/>
伯胡公之舉實居九人者之首故命之守蘇蘇畿内重<lb/>
郡也粮賦居天下之半國用所需多於蘇焉取之土産<lb/>
有餘而民力不足汙吏奸豪敓攘其間故雖有冨庶之<lb/>
號民常苦於他郡而為之守者亦難於他郡侯既拜命<lb/>
即以興利除害為巳任及下車脩政條明禁令一以璽<lb/>
書從事黜汙吏檢奸豪奏減粮額之重者十之三凡諸<lb/>
不便於民者悉陳革之蘇之人始則畏侯之威終則懐<lb/>
侯之惠而樂其利如出幽而明既病而甦也侯去郡者<lb/>
<pb n="KR4h0116_WYG_046-37a"/>
再民輙上書乞留於今七年矣治久而化孚侯坐而撫<lb/>
之民無不順者故論者皆曰自國初以来有功於吾郡<lb/>
未有如侯之多者且謂侯有行必達有言必達可謂有<lb/>
大丈夫之為者余曰此侯之有為人固知之而不知侯<lb/>
之氣節所在也異時謁者專使於外秉威據重以誅求<lb/>
乎民方岳旬宣之臣皆向風而靡部使者亦歛手避焉<lb/>
郡縣奉承不暇冀免督責於已遑恤其民乎所在有一<lb/>
二輩輙騷然失寕而蘇之聚者常三四十輩以其富庶<lb/>
<pb n="KR4h0116_WYG_046-37b"/>
也誅求常倍於他郡矦之至獨挺然以義折之使皆俛<lb/>
首去不得肆乎其害而彼之魁傑者且服公所為謂其<lb/>
人曰况太守清政人也不可犯焉是以朝廷嘉侯之忠<lb/>
而吏民賴侯之徳當是時侯之氣節葢已雄於天下矣<lb/>
余嘗一見侯與論大丈夫之事業侯固欣然以為得其<lb/>
志而余亦以是與之也雖然侯之為郡守亦重且難矣<lb/>
然天下之事尚有重且難於此者以侯當之而不餒以<lb/>
敓是則余之所望於矦者也惟矦勉之侯以述職赴京<lb/>
<pb n="KR4h0116_WYG_046-38a"/>
師郡之薦紳㑹餞侯呉門之外各賦詩一章以為侯贈<lb/>
時余適預焉因衆所彊而序以弁云<lb/>
　　　送太守况公述職序<lb/>
太守况公之述職將行也郡之大夫士舉餞送焉而為<lb/>
之詩文以稱道其德羙余系於郡人之末禮不可以獨<lb/>
已亦既有贈矣而醫學正科盛侃又屬言贈之余嘆曰<lb/>
太守公政績之羙信有足稱道矣然吾郡能言之士十<lb/>
百其人極口之辭殫筆之力稱而道之固已無遺矣使<lb/>
<pb n="KR4h0116_WYG_046-38b"/>
余能言且無以加矧其不能乎敢譲於能者侃曰不然<lb/>
夫羙功頌徳詩人之業也屬辭比事春秋之法也子名<lb/>
在詞垣而任官史局其於叙述固所當然今郡有賢太<lb/>
守如况公者雖屡書焉不為過也子奚辭焉余偪於侃<lb/>
言而領之然余竊以古之君子之樂贈人以言也不徒<lb/>
羙其所已能尤必贊其所未至故聖如大禹而益猶贊<lb/>
之今諸君之稱羙於公盛矣而未有贊其所為者何耶<lb/>
夫以公之所自立而觀其志蓋不止於今日之所見而<lb/>
<pb n="KR4h0116_WYG_046-39a"/>
吾黨之士所為稱説乃止而弗進豈忠告于公者哉昔<lb/>
黄霸治郡常為天下第一後為丞相乃無所建明而功<lb/>
名損於前時韓休亦善治郡以恬和易之及既當國則<lb/>
直道匡君有良相風蓋大臣之道與為郡異霸明於治<lb/>
民而懵於丞弼若休則可為兼矣故漢書傳霸循吏而<lb/>
唐書叙休之相業有以也公之髙才達識其必有見於<lb/>
此者使其果進而大任尚願宜以霸之所不足者自克<lb/>
以休之有為者自勉可也夫有而不自足者必成其大<lb/>
<pb n="KR4h0116_WYG_046-39b"/>
行而不自止者必至於逺古之君子惟日孜孜求進乎<lb/>
道恒若弗及用圗其逺大之功業而已余不敏亦常有<lb/>
志於斯故喜為公道也公於是而加孜孜焉以求其道<lb/>
則雖唐虞三代岳牧卿尹之功業皆有可致又何韓休<lb/>
之不可及哉遂以是言復于侃而為公贈<lb/>
　　　答况太守問芝草書<lb/>
正統戊午年九月十日太守閣下今月初三日承專使<lb/>
親札来慰于墓廬且以靈芝事為問良感良愧某之所<lb/>
<pb n="KR4h0116_WYG_046-40a"/>
以營𦵏于此者蓋以先人平生有鄉土之思而某為子<lb/>
不肖不克奉承親志侍以還鄉不幸先人遘疾竟終于<lb/>
京師不孝之愆無以自逭重惟宗祀在身不敢即死所<lb/>
不忍窆於客土扶柩歸𦵏庶㡬追承先志之萬一以自<lb/>
逭耳豈有纎毫孝行之足言哉既幸克安厝因廬墓所<lb/>
終喪期亦固當爾豈敢沽名釣譽以自附於古人者哉<lb/>
廼者墳堂之上偶生異草三五莖山中人輙相聚觀識<lb/>
其是靈芝鬨然以為祥瑞某即時明以戒止使勿造妖<lb/>
<pb n="KR4h0116_WYG_046-40b"/>
揑怪豈意好事者遂乃傳説入城府以誤閣下之聽耶<lb/>
閣下以聪明正直聞且嘗為禮官所識見逺矣山野鄙<lb/>
人訛言入城正賴閣下約止之奈何従而聴之顧以靈<lb/>
物異事為耶某雖不肖少頗讀數行書常恐隳於匪人<lb/>
之域今者不死方圗自立以為報親之地使天下後世<lb/>
不謂其為不孝子幸矣豈敢復隨人造作以自玷耶夫<lb/>
山中之草百數有之自非神農莫能盡識今此草之生<lb/>
某既不能别識亦不敢承誤公又何庸問之願早約止<lb/>
<pb n="KR4h0116_WYG_046-41a"/>
勿復言至幸至幸某固愚蠢者且方在哀疚不文不次<lb/>
惟閣下諒察<lb/>
　　　巳未春正月再復書<lb/>
某稽顙拜復太守閣下年前承問芝草事既以明白回<lb/>
復今者復䝉教札略其蠢愚顧加奬慰且援引古今的<lb/>
然以為孝徴瑞事至欲枉駕臨視某固知感盛德然憂<lb/>
懼滋甚欲即詣府白止之緣在禫服誼不可入公門故<lb/>
不免復覼縷蓋尚古之世物無所謂祥瑞者若夫古今<lb/>
<pb n="KR4h0116_WYG_046-41b"/>
瑞圗之載皆漢世以來謬儒傅㑹之言也六經豈有是<lb/>
哉經中之言禎祥者葢不過吉善之徴云耳某竊有見<lb/>
于此素不信之故平日於文辭恥及祥瑞事今者不幸<lb/>
而逺𦵏吾親獨廬于此又不意而有此草生于墳所而<lb/>
致人之訛言紛紛如此也然百草皆山之生也誠亦無<lb/>
怪其生者此山本名青芝豈非素生此草乎其何足為<lb/>
異某既以此曉于山林之人矣但其人好事甚又欲承<lb/>
奉賢府主意遂以為素未嘗見此草生就使果非素生<lb/>
<pb n="KR4h0116_WYG_046-42a"/>
亦何必為異山中之物生于山中固其所也不足喜也<lb/>
若其生于人之家庭則非其所矣吾且以為妖而惡之<lb/>
㧞而去之矣今乃在山而又當堂封之上所不敢除故<lb/>
遂置而不問豈意人之好怪乃至喧傳以誤閣下之聴<lb/>
如此耶然某竊惟閣下賢明固非可惑者也意者其將<lb/>
振起風化故假此等事以為人人之勸哉然于他人則<lb/>
可以承命于某則不敢何者已既不以為異而順人以<lb/>
為異已則惡他人之造妖捏怪而復順之其過有加焉<lb/>
<pb n="KR4h0116_WYG_046-42b"/>
茍以為孝之為徴則所不敢者人豈不自知如某者方<lb/>
惴惴懼以不孝而見譴于天又何以徴乎乃徴諸天是<lb/>
誣天也况此草固地之所生者豈某致之生耶若指地<lb/>
之所生以為已徴是誣地也某雖不肖平生所學不過<lb/>
一誠耳方切切自勉以誠而不足安敢以誣天地乎或<lb/>
者又云閣下之意將以聞于朝廷朝廷又豈可誣哉某<lb/>
固不才無可用於朝廷然區區之心未嘗不以樸忠自<lb/>
勵者而乃使之為誣此又不敢之不敢者也太守一郡<lb/>
<pb n="KR4h0116_WYG_046-43a"/>
師表凡一舉動庶民趨之倘枉駕逺臨則必闔郡響動<lb/>
得不大為驚怪耶此又不可之不可者也如將舉之則<lb/>
某有逃遁而已必不能從焉哀疚之餘不事筆札為閣<lb/>
下所廹忍苦告誠閣下鑒之亮之恕其蠢而與其誠不<lb/>
勝哀感之至<lb/>
　　　送葉元圭知呉縣詩序<lb/>
永嘉葉君元圭初以名進士選為庶吉士詔比二十八<lb/>
宿績學翰林五年而出為蘇州之呉江縣令至官期月<lb/>
<pb n="KR4h0116_WYG_046-43b"/>
而民大治以母憂去今年起復赴京師得調于呉凡朝<lb/>
之賢士大夫之知君者咸以君之才行學識之茂宜列<lb/>
之朝著贊經綸司風化以大其用而𢎞其施乃處之一<lb/>
邑且久于外莫不咨嗟以惜之惟呉之人士聞之則私<lb/>
幸於得賢而為之興忭以相慶若余之意則又兼處乎<lb/>
二者之間焉葢予與葉君以聨科進士選入翰林同研<lb/>
席者絫年斯文相契之情若兄弟然其為呉江也余送<lb/>
之行既而各以家艱去官不相見者閲五寒暑矣今余<lb/>
<pb n="KR4h0116_WYG_046-44a"/>
自呉之墓廬起復而來適與君㑹方思與之叙契濶展<lb/>
懐抱而君復有是行夫知之深者期之重余寜不惜君之<lb/>
去然君之所治余父母之邦也君去而大惠吾民又寧<lb/>
不為之私喜耶且呉為泰伯過化之地而子游氏之所<lb/>
生也其民風素厚士習素正而又素為富庶東南財賦<lb/>
所出呉得十二焉然比嵗以來民風寖變而澆薄士習<lb/>
寖流而卑陋而向所謂富庶者亦寖以凋敝寔去而名<lb/>
存究其所以致然者固有由來矣其將振起而復之者<lb/>
<pb n="KR4h0116_WYG_046-44b"/>
獨不在于賢守令乎夫欲民風之厚必本之仁化欲士<lb/>
習之正必先之德教若其富則必由乎安養之<hi>闕</hi>而致之<lb/>
然長民者恒急於賦役而緩于教化故卒患其未能復<lb/>
也今幸得賢令如葉君其有所望而振起之矣昔子游<lb/>
以絃歌而治武城固曰君子學道則愛人君之學于道<lb/>
也有素果能推愛人之道而極其至雖天下之大可治<lb/>
而况為縣哉君行有日在朝所與同選諸君子相率賦<lb/>
詩送之而推予序其簡首<lb/>
<pb n="KR4h0116_WYG_046-45a"/>
　　　送長洲丞邵君宏啟序<lb/>
古之人所重者父母之邦而邦大夫尤所加敬焉孔子<lb/>
曰居是邦不非其大夫又曰居是邦事其大夫之賢者<lb/>
夫有可非者未必賢也未必賢者且不非之則其賢者<lb/>
固在所當事矣然此特所居之邦爾非父母之邦也于<lb/>
所居之邦且然况父母之邦乎其禮固宜又加重焉耳<lb/>
矣長洲余父母之邦也凡官于是者皆余之所當敬也<lb/>
况其賢而愛民者哉賢而愛民者雖不吾識固亦吾之<lb/>
<pb n="KR4h0116_WYG_046-45b"/>
所當加敬况其賢而又有斯文交親之分者哉此予之<lb/>
於邵君所為眷眷而不㤀者也君名昕字宏啟越之餘<lb/>
姚人也其從兄脩撰君宏譽實余同官之良而相知之<lb/>
深者初君之以文學才行舉而來也余數㑹之脩撰君<lb/>
所觀其儀止而聴其談吐固己知其所存之厚矣及余<lb/>
丁艱歸呉君適為丞于長洲其持已也亷其事上也恭<lb/>
其處寮寀也和其馭吏也明而臨民也惠至於儒紳之<lb/>
士有可言者又必待之以禮焉由是上下之人翕然稱<lb/>
<pb n="KR4h0116_WYG_046-46a"/>
之皆以為賢余聞之良以為鄉邦斯文之休君亦以迺<lb/>
兄之好數枉顧余山中然余以哀事故不及以復也今<lb/>
年君以三載滿秩報治于朝詞林諸公以脩撰君之故<lb/>
又聞其賢也莫不敬之而贈之以文章余其故可恝然<lb/>
而已耶雖然余之敬君者豈以為謟哉所以為禮也以<lb/>
禮敬人必有所忠告焉可也自今已往君其尚加懋哉<lb/>
持已無斁其明也撫民無斁其惠也待士無斁其禮也<lb/>
夫如是則都髙官而享厚祿當重任而臨大事將無往<lb/>
<pb n="KR4h0116_WYG_046-46b"/>
而不可豈惟佐邑之為賢乎君其尚加勉<lb/>
　　　送劉原博序<lb/>
草忩劉先生原博余之斯文交也原博之先世以醫名<lb/>
繇宋暨元代有顯者在國朝則故良醫公彦敬院判公<lb/>
士賔相繼以醫國手擅聲于天下原博實良醫公之孫<lb/>
而院判公之子也然原博之學不專于醫自吾儒經世<lb/>
之學書以及諸子百氏之言靡不讀讀之靡不探其賾<lb/>
而鈎其深其于辯析物理議古論今縷縷其弗絶亹亹<lb/>
<pb n="KR4h0116_WYG_046-47a"/>
其不厭也至發為文章蒼然古色有作者之風焉原博<lb/>
初舉賢良或尼之而止繼以文學舉又尼而止卒以醫<lb/>
舉為惠民局官乃始得之知原博者咸以為原博以母<lb/>
夫人髙年在鄉陳情乞歸省覲既得請而治行其與原<lb/>
博同官及所從游之士謁余謀所以贈之者予曰嗟乎<lb/>
以原博而官于醫有不足為者矣余其奚贈哉雖然原<lb/>
博之志殆不止乎醫而已也余輩之所以知原博期待<lb/>
原博者亦不止乎醫而已也原博固儒者也儒者之事<lb/>
<pb n="KR4h0116_WYG_046-47b"/>
在學與行之修焉耳學不足以明道不足以為學行不<lb/>
足以經徳不足以為行學行之備則以之達焉而可以<lb/>
之窮焉而可以之近焉而可以之逺焉而可達以施之<lb/>
天下窮以守之一身近以行之當時逺以傳之後世余<lb/>
也謬以儒名竊有志乎此久矣然質魯而才下無以副<lb/>
斯志者故願與原博言之幸其有以相發而進我於道<lb/>
焉若夫醫師濟生之術原博固不求聞于余余亦無以<lb/>
告之原博至於寧静致逺之道敬恭桑梓之禮又原博<lb/>
<pb n="KR4h0116_WYG_046-48a"/>
之所素敦焉者其待予言哉其待予言哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_046-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻四十六<lb/>
</p>
<p>
</p>
  </div>
<div>
                <head>吳都文粹續集巻四十七</head>
    <p>
<pb n="KR4h0116_WYG_047-1a"/>
欽定四庫全書<lb/>
　吳都文粹續集巻四十七　　明　錢榖　撰<lb/>
　　雜文<lb/>
　　　平江路達嚕噶齊西夏六十公紀績碑頌<lb/>
　　　　　　　　　　　　　　　　陳基<lb/>
今天子御極之十有七年為至正六年詔公卿輔弼之<lb/>
臣若曰朕將以天下之治責成守令爾尚各舉所知以<lb/>
稱朕意於是皆拜手稽首曰幸甚臣等不佞敢不慎擇<lb/>
<pb n="KR4h0116_WYG_047-1b"/>
其人以無負聖天子嘉恵元元之意乎四方萬國至於<lb/>
荒外守土之臣莫不各以其職宣布上恩而平江為都<lb/>
控帶楚越所部四州二縣地方千里海陸之産饒於古<lb/>
昔國家常以為奉地根本所繫實異他壤職師帥任保<lb/>
釐於此者尤難其選居久之有以西夏六十公子約之<lb/>
賢為言者宰相曰是故同知濠州有徳於民者乎此長<lb/>
者可以復明詔矣即奏為平江路達嚕噶齊時至正九<lb/>
年也公方持江西部使者節命下即由豫章趣吳郡長<lb/>
<pb n="KR4h0116_WYG_047-2a"/>
民者方臨人以嚴而刀筆吏規規守文不知大體公因<lb/>
憮然嘆曰此風其可長子不戢將敗吾改之乃以旦日<lb/>
謁先聖先師飭學官増弟子員聘名師用月書季考之<lb/>
法程試之取中式者補郡曹吏尋飭學宫牆廣倉庾以<lb/>
儲廩粟買學宫南廢囿作櫺星門以正廟貎公餘政隙<lb/>
輙呼吏屬鴈行立從容為言修身理人之術出入經史<lb/>
上下古今亹亹不倦日以為常郡諸生化之爭自激昂<lb/>
以明經取進士髙第者至是彬彬焉公方務與民興利<lb/>
<pb n="KR4h0116_WYG_047-2b"/>
除害㑹有詔罷長生牛水深圍長蕩之屬省憲遣官與<lb/>
公循行其地而崑山嘉定瀕海事故之田病民者為尤<lb/>
甚公因自念使民安其田里而無愁歎之聲者二千石<lb/>
之事也今聖天子下寛大之詔茍不以斯時悉除民所<lb/>
疾苦後悔將焉及因䟽其害力請而免之呉介居東南<lb/>
道路之咽喉有田者常賦之外又以餘苗供郡城與吳<lb/>
江平望水陸驛傳勞來之需公曰此非政之善也乃以<lb/>
嵗餘官糧變錢為子母月取其贏以次責郡曺吏生其<lb/>
<pb n="KR4h0116_WYG_047-3a"/>
費號曰祇待民大稱便海運梗於盜行者委公按兵崐<lb/>
山之劉家港公身先士卒戮力海事春夏兩漕皆以時<lb/>
達京師淮右寇竊發攻陷江東西郡縣浙右騷動省憲<lb/>
督吳郡募民大興築城之役周餘四十里費且鉅萬然<lb/>
皆不仰之官屬方盛暑公不忍其重困語及且泣下時<lb/>
以身出入版築之間勞苦之海盜復犯崑山公募民為<lb/>
兵選官吏之家居者分守郡地時門之啓閉以偹非常<lb/>
初寇之入杭也行者徴富民引兵入援公曰蘓杭唇齒<lb/>
<pb n="KR4h0116_WYG_047-3b"/>
不應禍且及應之則民不堪命因發所募義兵五百人<lb/>
赴之未㡬寇陷常繼湖烽燧漲空鉦鼓四起羽書告急<lb/>
相望資糧兵械什器之求絡繹道路人心恟恟公晝則<lb/>
闗決趣辦供億紛紜夜則申嚴約束以死自誓民頼以<lb/>
無恐居乆之朝廷除行者臣不逺數千里率䝉古偹禦<lb/>
吳郡已而省臣調他省江浙行中書因檄公兼制軍事<lb/>
公鞠躬夙夜與士卒同勞苦然不動聲色而賞罰號令<lb/>
視前十倍居民安業逺近稱之使者間奉詔募民輸粟<lb/>
<pb n="KR4h0116_WYG_047-4a"/>
佐江西軍視多寡補官有差列郡承風應募比至吳公<lb/>
懇懇為使者言吳民困於糶當春夏米價湧貴斗至錢<lb/>
若干緡小民艱食無頼方發官倉賑糶之寔無以應募<lb/>
使者感公言遂以所餘告身還朝廷時論偉之先是𣙜<lb/>
酤官止收其税後公私漁冒更取酒酤戸吏徒並思乘<lb/>
隙甚者至破民之產公議立罷之征止常税而已公學<lb/>
醇識正性尚寛和聽政決獄務本經義而參之以章程<lb/>
秉志忠貞律身亷恕而將之以勤敏起官自諸生官二<lb/>
<pb n="KR4h0116_WYG_047-4b"/>
千石而退然身若不勝衣始公之下車也士仰其徳乆<lb/>
之吏服其能終也民安其業宰相奏公治行最東南詔<lb/>
嘉之特命増公秩復公位三年吳人室家相慶曰聖天<lb/>
子以公保乂我百姓三載告終引例當代復詔以公私<lb/>
我使吾入有父母出有司命俯仰六載夷險一節晏然<lb/>
不與隣郡之民俱冒矢石殞鋒鏑膏血塗草野者聖天<lb/>
子之賜也盍刻石載德以昭示無極且公旦暮入參廊<lb/>
廟進陞䑓閣勲進位崇爵與徳稱其大書特書屢書不<lb/>
<pb n="KR4h0116_WYG_047-5a"/>
一書者太史公之職也乃具狀授予俾論著公治吳善<lb/>
政刻而頌之以無忘聖天子之賜公以成均上舍生釋<lb/>
褐授濠州同知調南平浦城二縣長轉南陽府同知富<lb/>
寧庫提舉尋改同知都漕運事由歸德知府拜監察御<lb/>
史又陞江西廉訪使副除今職云頌曰明明天子子恵<lb/>
兆民孰宣上恩曰在守臣茫茫疆理廣禹舊蹟孰先農<lb/>
人布時黍稷濟濟在廷奉詔拜手慎肅乃僚旁求逺取<lb/>
九州立牧施及八荒各職方物時節來王睠兹吳㑹東<lb/>
<pb n="KR4h0116_WYG_047-5b"/>
南奥區厥土塗泥化為上腴豈伊人功勝於地力諄諄<lb/>
德音斯民之則孰將眀命徃綏兹土抱其嬰孩授之父<lb/>
母宰相薦公天子曰宜彼誠長者朕用弗疑始而吳政<lb/>
逞以刑罰始而吳吏拘以文法公寛理之訓之經義大<lb/>
者賔興小者試吏詵詵多士更化翕然飾其儒宫以表<lb/>
化源公教既施民瘼斯究田疇漏胥驛犒何有公承寛<lb/>
詔上疏貸租使者來責委之吏胥海寇梗漕公威却之<lb/>
船粟億萬徃寔京師蠢爾妖寇蠭起蟻聚蔓延江南屠<lb/>
<pb n="KR4h0116_WYG_047-6a"/>
州䧟府公成郡城載髙其雉公厲郡兵載奮其士吳城<lb/>
匪城公仁可憑吳兵匪兵公義可乘公哺我饑公拯吾<lb/>
溺去其蟊賊滋我稼穯羽檄交馳以急告公徴求調發<lb/>
斯萬不同公曰恤哉此皆王事敢不鞠躬夙興夜寐有<lb/>
卓治行上達九重天子曰都予懋乃功有臣若斯宜在<lb/>
左右重憂吳人失賢太守詔増公秩詔復公位以公私<lb/>
吳寔天子意公之為吏如漢龔黄公嬰其變彼適治康<lb/>
公之愛民如鄭國僑始不忍斯終安其教公留拊我公<lb/>
<pb n="KR4h0116_WYG_047-6b"/>
勿去我公不我遺我忍公舍公恵在人公勲在石天子<lb/>
用公眎此成績<lb/>
　　　海道都漕運萬戸府達嚕噶齊托音公紀績碑<lb/>
　　　頌<lb/>
天下之本在京師京師所仰在海運海運所恃在舟楫<lb/>
舟楫之利所以濟不通然振古以來有天下者未有海<lb/>
道為渠轉漕東南億萬之粟灌注天府以偹粢盛祿廩<lb/>
軍旅之儲如今日之盛者也蓋世祖皇帝閎規大略所<lb/>
<pb n="KR4h0116_WYG_047-7a"/>
以為聖子神孫萬世無疆之計殆天授之非人力也一<lb/>
旦有司撫字乖方鯨波鼓怒襲吾糧道堅舟利楫倉黄<lb/>
失措鞠為灰燼於斯時也軍國大計茍非得人以濟之<lb/>
則祖宗七八十年振古所未有之利將有臨流浩嘆而<lb/>
已頋何益於事哉此海道都漕運萬戸府達嚕噶齊托<lb/>
音公所宜大書特書屢書不一書者也初海道之失利<lb/>
也聖天子圖新漕政而難其人廷議奏曰今樞宻院斷<lb/>
事官臣托音倜儻喜事忠謹絶人讀書知古今達事變<lb/>
<pb n="KR4h0116_WYG_047-7b"/>
曩執法御史府讜論不回天下偉之臣等敢昧死請以<lb/>
漕事屬托音詔曰可時至正十一年二月也先是毎兩<lb/>
漕事竣漕民率以漕隙偹器械舟敝必先期補製謹風<lb/>
信也自海道有變糧艘䧟没者參半㑹公下車申嚴約<lb/>
束且迫漕期衆皆凛凛不知所為公乃下令俾買吳楚<lb/>
商船徃來江湖之願售者并日兼工益小為大且戒曰<lb/>
事貴神速慮多決少兵家所忌此漕事吾以軍法治之<lb/>
敢有不用命者乎兩漕頼之率皆以時達直沽公用事<lb/>
<pb n="KR4h0116_WYG_047-8a"/>
精勇類如此上大悦詔賜二尊酒副之束帛公曰此特<lb/>
事之權爾非經乆利也易曰通其變使民不倦今漕民<lb/>
告病舟楫不戒危道也變而通之其在斯乎乃移文平<lb/>
江嘉興湖州松江諸路府選民力之勝任者補充漕戸<lb/>
是時鯨波告急新漕之民利渉無虞因樂為之用而軍<lb/>
國大計所謂萬世無疆者克復舊常褒勸之禮視前有<lb/>
加而公之事集矣公雖任專海道然茍有以恵生民利<lb/>
社稷者知無不為去嵗秋吳民阻饑公發漕帑糴粟以<lb/>
<pb n="KR4h0116_WYG_047-8b"/>
賑之今年春陽山愚民竊發縱火剽掠鼓行趨郡西門<lb/>
公身先有司從數騎出萬死不顧一生殺獲甚衆居民<lb/>
安堵省憲聞之皆遣使來賀十五年五月朔日詔拜公<lb/>
為江浙行中書參知政事搃制軍民保釐東吳仍督漕<lb/>
事寵賚優渥昭懋績也漕民因有作而言曰公糴粟賑<lb/>
民民誦之以詩公殄賊安民民刻之以石公重興漕政<lb/>
恢復海道制權宜如裴耀卿謀經乆如劉晏處身清㓗<lb/>
仕不廢學如韓滉唐有三人倚為鄼侯皆以漕運致位<lb/>
<pb n="KR4h0116_WYG_047-9a"/>
宰相公今之鄼侯也三人之長公實兼之而頌聲不作<lb/>
非曠典歟且公居漕䑓則功在海運位執政則志存藩<lb/>
省異日登台輔秉機要則又將以徳加天下區區之頌<lb/>
於公何有哉雖然無言不酬無徳不報詩之善經也乃<lb/>
礱石徴文論著公漕政頌之公字明善世為䝉古某部<lb/>
人頌曰　昔秦挽粟漕運乃興一石之利百斛費并漢<lb/>
唐沿之陸運水行負擔操舟乘湍跨陵<hi>其一</hi>或穿襃斜或<lb/>
歴底柱或鑿三門或役婦女百險備更萬夫疾首庸錢<lb/>
<pb n="KR4h0116_WYG_047-9b"/>
千計得不盈鬴<hi>其二</hi>大哉皇元天闢漕渠匪陸以阻勿川<lb/>
以紆于廓靈海括坤之區嘘吸百源卑以自居<hi>其三</hi>維皇<lb/>
道之濟險以德海若駿奔馮夷戮力掖我靈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賛我文<lb/>
鷁一波不興萬里斯息<hi>其四</hi>直沽之口析木之津糧艘㑹<lb/>
同伐鼓奫奫六軍騰歡萬姓交忻飽我糗糧樂此富殷<lb/>
<hi>其五</hi>大略宏規善建不㧞詒謀無疆振古莫越孰揚鯨波<lb/>
百恠並發<hi>其六</hi>燔我樓櫓梗我糧道出没濤風犯我城堡<lb/>
彼方雷吼此寧電掃孰乖拊循致此俶擾<hi>其七</hi>既刼之舟<lb/>
<pb n="KR4h0116_WYG_047-10a"/>
復寇之粟上闕粢盛下虧廩禄軍無見糧民食半菽憂<lb/>
貽當宁議諏秉軸<hi>其八</hi>事有非常得人斯濟孰實堪之惟<lb/>
托音氏昔居諌垣抗言不諱使長漕䑓庶展才智<hi>其九</hi>君<lb/>
命既加公責斯厚金符虎節銀章龜綬秩長萬夫勢崇<lb/>
列守公辰在公公退在酉<hi>其十</hi>公行雷動公止山立公令<lb/>
一申公事畢集以治兵漕以權濟急勇輸軍儲徃實京<lb/>
邑<hi>其十一</hi>帝命偉之寵賜有加公曰斯權經乆則那法貴<lb/>
變通戸别等差損上益下斥寡就多<hi>其十二</hi>漕民核實舟<lb/>
<pb n="KR4h0116_WYG_047-10b"/>
楫利完春饋夏餉風徃浪旋轉粟如山弗危以顛佽飛<lb/>
在後陽侯在前<hi>其十三</hi>昔焉效逆今則助順威德所加載<lb/>
以明信威德伊何不驕不吝明信伊何克亷克慎<hi>其十四</hi>
天子曰嘉事立功成受以執政升諸外庭拜命分曺督<lb/>
餉治兵公文且武公允且平率我曺事衛我蒼生<hi>其十五</hi>
公今在外保釐吳土邑有長城民有父母公行居中進<lb/>
位台輔室有棟梁穀有甘雨<hi>其十六</hi>邑傳輿頌野播民謡<lb/>
或聞鄉校或采芻蕘式歌功德嘉歎賢勞爰勒貞珉永<lb/>
<pb n="KR4h0116_WYG_047-11a"/>
繼風騷<hi>其十七</hi>
　　　送張州尹序<lb/>
常熟言子游氏之鄉也子㳺當春秋之季列國爭衡而<lb/>
其為武城宰獨尊信孔子之言弦歌禮樂以教之及漢<lb/>
興收秦民於百戰之餘而相國曺參獨師事盖公用其<lb/>
清淨之説以治齊而齊大治夫清淨之説與君子之道<lb/>
不同然馴而致之亦足以勝殘去殺與民休戚則夫學<lb/>
子游之學仕子游之鄉而所以迓續愛人之休烈於變<lb/>
<pb n="KR4h0116_WYG_047-11b"/>
易使之淳風頋不益簡且易乎然百戰之鋒或不戢於<lb/>
秦漢爭衡之勢或不殺於列國於斯時也欲治之以清<lb/>
淨之化俾致治于隆古而不先教之以禮樂乎則杼柚<lb/>
其空瘡痍未復故今日之務莫要於教民而其為用則<lb/>
莫艱於拯民茍非仁足以周撫字知足以遏彊禦才足<lb/>
以綜繁劇亷足以律頑貪而又將之以老成彊之以精<lb/>
力如保定張侯庸道者亦烏足以守北門之管鑰水陸<lb/>
之咽喉卵翼生民股肱藩省也哉今日用侯與侯之為<lb/>
<pb n="KR4h0116_WYG_047-12a"/>
今日用殆非徇其名而已蓋將有以收其實也吾聞之<lb/>
十室之邑必有忠信常熟為吳大州縉紳之徒豈無忠<lb/>
信非公事不至尹之如澹䑓滅明者乎斯行也吾知其<lb/>
不待蓋公而州治矣申公有云為治不在多言頋力行<lb/>
何如耳侯尚勉乎哉<lb/>
　　　送虞秀才序<lb/>
故宋太師虞雍公以雄姿偉畧佐宋中興出入將相垂<lb/>
二十年其經國大業之著於章疏忠貞氣節之形於奏<lb/>
<pb n="KR4h0116_WYG_047-12b"/>
對太史氏所録蓋班班焉有志之士聞其風者猶足以<lb/>
興起而况覩其全書者乎其書舊刻蜀中已而燬於兵<lb/>
四世孫通判寳慶府君將復刻之湖南弗果五世孫参<lb/>
政當國初尤篤意於此㑹故人眉州史孝祥守興化聞<lb/>
黄伯固家實有之求之不能得至六世孫學士遭逢盛<lb/>
際復以文章致位通顯其侍書奎章閣時嘗屬閩校官<lb/>
謝中物色之中至閩適閩武官有購得之者將資以見<lb/>
學士未幾學士歸田里尋捐館舍自是書之存亡無復<lb/>
<pb n="KR4h0116_WYG_047-13a"/>
以為意者已與予友者曰堪字勝伯於公為八世孫一<lb/>
介布衣困窶無聊自勝伯以上居吳吳子弟與勝伯儕<lb/>
輩者徃徃厭棄筆硯不屑事父兄書自負以班仲叔者<lb/>
無慮十六七否則亦竊自緣飾為公孫子不成其敝猶<lb/>
足以舞文巧詆與鄉里少年爭長雄勝伯之計顧不出<lb/>
此獨折節以紹隆家學經紀遺書為已任間聞松江俞<lb/>
子中為吳理官時得其書於魯人賈景莊氏將親徃求<lb/>
之斯行也天其或者未喪於斯文乎吾聞之君子之澤<lb/>
<pb n="KR4h0116_WYG_047-13b"/>
五世而斬勝伯去公八世矣斯文也猶將頼勝伯以弗<lb/>
墜韓愈氏有言莫為之後雖盛弗傳若勝伯所謂善為<lb/>
人後者非耶於其行吳之能言者爭為詩以相之屬予<lb/>
序之<lb/>
　　　送張同知序<lb/>
張君德常由吳縣長調同知嘉定州事將行或曰德常<lb/>
為布衣時躬耕陽羨里中讀書事親足以卒嵗蓋自以<lb/>
為一世之髙士矣及辟丞吳縣尋由丞陞尹出則居官<lb/>
<pb n="KR4h0116_WYG_047-14a"/>
字民入則與子弟侍老先生起居訢訢如也乆之咸使<lb/>
民化服而縣因日以理由是治行為郡稱首使者循行<lb/>
州邑而德常遂以最官居上考蓋至此而德常雖欲復<lb/>
以布衣髙一世不可得矣及調官海上或曰州視縣雖<lb/>
已崇然同知為貳職縣視州雖益卑然尹為長吏尹之<lb/>
職固專矣然自辰及酉弊弊焉率以事𨽻大府雖饑渇<lb/>
不暇飲食者若干年僅得以最考稱於時由是言之為<lb/>
尹孰與佐州為貳職亦較然明矣夫鞠躬州縣與偃蹇<lb/>
<pb n="KR4h0116_WYG_047-14b"/>
布衣出處固大不侔矣然使事親讀書無或慊於心又<lb/>
庸知造物者非所以玉成德常也哉又曰夫祿所貴乎<lb/>
逮養者以其能推以及民也德常為縣治行卓然可稱<lb/>
其殆知所推乎自興兵以來芻糧器械水陸戰攻之具<lb/>
取給於州者不一而足而奸吏並縁為市又貿焉日夜<lb/>
侵牟朘剥乎其間田里之民噢咻呻吟而卒未知所休<lb/>
息者由上之人不知所以推之之道也德常既知推之<lb/>
於縣矣則夫舉而措之於州譬之醫者之用藥取其已<lb/>
<pb n="KR4h0116_WYG_047-15a"/>
騐之方而試之則病未有痿而不起傴而不信者也德<lb/>
常勉乎哉吾恐同知之席不暇煖而有司將不得以尋<lb/>
繩尺較嵗月於德常矣予與德常善故於其行以或者<lb/>
之言告之然不以頌而以規者蓋知之深所以望之厚<lb/>
也<lb/>
　　　大明吳縣令鄺公遺愛之碑　祝允明<lb/>
日月容光天無吝照而局於躔者有限江河潤物人皆<lb/>
仰沐而䝉其福者不忘安上治民實存良牧至於安之<lb/>
<pb n="KR4h0116_WYG_047-15b"/>
深而三績必陟治之乆而百里難淹於是恩以陟而始<lb/>
周澤由去而逾覺上之去下之思皆天也非人之所能<lb/>
為也今夫地望莫重於江南臣工莫艱於令長故曰鞭<lb/>
蒲者罷投巫者酷推而究之在在束濕也而况吳之為<lb/>
聚也巍巖巨浸財賦區藪士豪商雄月旦紛午異時為<lb/>
之者惟跋㚄之患𢎞治癸丑天子䇿士於庭得任丘鄺<lb/>
公璠字廷瑞明年吏部以吳縣缺令聞天子曰鄺其可<lb/>
公至曰是惟國家扶馮又特雄𦂳非堅其操立而宏其<lb/>
<pb n="KR4h0116_WYG_047-16a"/>
範模者不可我知為之者矣蓋公天授英絶才力豪挺<lb/>
明有以洞閫奥智有以斡樞鈐勇有以服彊禦果有以<lb/>
樹事功而又本之以慤慎居之以莊靖籌焉而無弗獲<lb/>
擬焉而無弗中興焉而無弗成簠簋修潔其持躬也廉<lb/>
廢食忘寢其程力也勤裒多益寡其科賦也平均畨時<lb/>
使其力役也準左吐右握其禮才也篤予明奪公其聼<lb/>
訟也神飭禮舉義不可具指始學宫多缺觀乃引闢正<lb/>
門購拓隅隧移廨植表昉造射圃於邑治則載新門舍<lb/>
<pb n="KR4h0116_WYG_047-16b"/>
祠表尤詳於囹圄之間嚴愼周完囚免非命逺近杠梁<lb/>
鼎立修葺以數十計而西成渡水最鉅䟽川滌瀦不一<lb/>
而普安歸涇之復最便他如社學倉儲之建運河浮橋<lb/>
之設壇壝祠宇之飾洞庭諸山耗税之永蠲者歲六千<lb/>
三百石有竒凡制使被朝命協有司集衆思以事事者<lb/>
徃徃公之禆之為多仕優退食又刻樓氏耕織益以治<lb/>
生日用曰便民圖纂與吳越春秋金石新編養䝉大訓<lb/>
忠孝詩歌流布之或研精吟述音致深切詞華淵雅延<lb/>
<pb n="KR4h0116_WYG_047-17a"/>
鄒召枚賡載連牘於是桑稼條登絃歌響騰民人育而<lb/>
魚鼈若奸盜息而鼠雀稀八年於兹六事交乂今歲壬<lb/>
戌公朝於京師天子曰邑固壯不足以羈吾良惟徽土<lb/>
弗若乏貳佐守汝其徃哉公乃拜命以行既徃而邑之<lb/>
僚屬士庶懐戀迫切不能己巳判簿俞君秉姜君亮幕<lb/>
史蘇君信吏李鏜吳孝糧塘里老王縉徐瑛沈進陳震<lb/>
等千二百人思紀遺愛樹之風聲僉議既協委筆於僕<lb/>
凡公先後建置邦之尊達如少宰吳公等紀勒豐赫懸<lb/>
<pb n="KR4h0116_WYG_047-17b"/>
諸不刋矣惟古之論政孔子曰獲乎上有道周公曰平<lb/>
易近民民必歸之聖人亦若是耳異乎今之談者或一<lb/>
道焉突梯脂韋模稜我三尺以從事曰所以獲乎上也<lb/>
虐㷀畏髙自欺於一朝之革面曰吾民已歸矣其然豈<lb/>
然吾未敢信蓋所謂獲與歸者振古難之而今倍焉古<lb/>
難獨以已今難兼以人已可力人不可力是以曰倍然<lb/>
君子亦曰已而已矣奚人之問矧所謂巳者天之理也<lb/>
天之所定孰得而遷之故聖人法天命運天機於此拔<lb/>
<pb n="KR4h0116_WYG_047-18a"/>
擢而崇進之其來未可涯涘而因以知公之得於上下<lb/>
者由其合於聖言所以乆而徴去而思其效不於他而<lb/>
於此故曰天也非人也嘻其懋哉粤觀古之豪傑或列<lb/>
循吏或標文苑飛華汗竹千載可師今公之善固繁約<lb/>
而求之則所以主之者循也所以行之者文也兼彼此<lb/>
而貫昔今吳士與民何幸親遭而穠被之肆不量荒簡<lb/>
登之琬琰云爾烏乎翦石鑱金永口於碑衆有誠思我<lb/>
無偽詞𢎞治十五年秋七月吉旦立石<lb/>
<pb n="KR4h0116_WYG_047-18b"/>
　　　送長洲邢令君詩序<lb/>
黄梅邢公出宰敝邑政明而通化乆而富教方深朝天<lb/>
有期民等攀踐嘗假諸詞誦耆民王錡更什數篇并獻<lb/>
行槖頌美不傷於繁複申感無嫌於猥鄙敢復序列焉<lb/>
公之舍我赤子而入朝廷公理在彼則還之者宜私願<lb/>
在我則留之者得將何慰吾儕之情哉潤物之雨匪專<lb/>
一區公在廷陛間調中酌外澄湛聖澤渗浹上下將吾<lb/>
儕終被盥沐孰曰違願侯其升矣煙霄未涯悠悠衆思<lb/>
<pb n="KR4h0116_WYG_047-19a"/>
具如章句<lb/>
　　　太守曹侯十詠詩序　　　　楊循吉<lb/>
今之郡比古諸侯國揆厥治要則必以移風為大然而<lb/>
民不易令令必以身率故從政者鮮克由於是焉其惟<lb/>
正己者為能出令而移民之風風移俗美政化以成宜<lb/>
頌之不能已歟有行之者我郡守曹公是已公初以監<lb/>
察御史來知郡事下車之日合郡肅清得綏柔化暴之<lb/>
道然公之所為嘉恵兹土者不寧惟是蓋蘇為江南郡<lb/>
<pb n="KR4h0116_WYG_047-19b"/>
甲民物蕃庶歲賦踰三百萬襲承流風尚鬼好奢昧䘮<lb/>
𦵏之正理習博戯之鄙事其他蠧壞雅俗者又非一而<lb/>
足公深惡之以為為國治郡當澄源培根不宜使百姓<lb/>
重困乃先斥其一二大者而以毁滛祠節䘮費絶賭博<lb/>
禁燒香為首號令一出民相戒弗敢纎毫犯既又為蘇<lb/>
人有燒屍之惨則營大冢六區環城而列俾𦵏其中又<lb/>
盡髮女尼而廬之逐娼優而去之由是人知向方養生<lb/>
送死靡不遵道易澆為淳邪鄙悉去噫此所謂正人君<lb/>
<pb n="KR4h0116_WYG_047-20a"/>
子而能移民之風其功甚大而一本乎躬行之德者也<lb/>
於是少宰吳公首唱一詩以咏毁祠之事而邑之狀元<lb/>
毛君編修沈君吳君陳君進士都僉事憲張公胥謂公<lb/>
美政尚多不可遺則皆次第述作若節䘮費禁博遊建<lb/>
冢屏尼逐娼者詳矣或曰公嘗作興學校獨非績乎廉<lb/>
正率下獨非美乎累致豐年獨非德乎繼而作者郎中<lb/>
黄君鄉進士浦君解元唐君又三人合而書之凡十篇<lb/>
而後公之事偹洋洋乎何其盛也傳曰君子之德風又<lb/>
<pb n="KR4h0116_WYG_047-20b"/>
曰其身正不令而行公實有焉蓋柄也者風化所由以<lb/>
上下者也獨惟我公為能用之以美吳風弗惟其末惟<lb/>
其本不務其小務其大已而果臻實效古道用復此今<lb/>
之稱善治者所以不能及歟夫功德盛則歌頌興公之<lb/>
於蘇誠心愛民有父母之道明理道俗有師範之宜納<lb/>
饑於飽食約蕩於眞素推薄於敦厚仁隆義篤不可殫<lb/>
述則其功其德垂於無窮亦蔑以加矣由是而詩歌之<lb/>
作編既成予以郡人請書首簡以告太史氏夫孰能禦<lb/>
<pb n="KR4h0116_WYG_047-21a"/>
之<lb/>
　　　送貳守和侯考績詩序<lb/>
郡别駕之職所以佐牧伯宣化理昔晉太保實陟斯任<lb/>
以基三公君子樂之吾蘇在江南號稱雄邦邦君而下<lb/>
屬於貳侯貳以賛治莫難於今蓋由我府主廣東林公<lb/>
之賢也惟山西和侯以名進士兩宰劇邑用績擢陞是<lb/>
官始至而闇然既而翕然及今而赫然侯連署州縣皆<lb/>
以廉介有為馳聲於時其平居衣袍蔬食誦古人書自<lb/>
<pb n="KR4h0116_WYG_047-21b"/>
娛而已聲利之説不惟不留於耳且不萌於心及其涖<lb/>
事輙如山不移於時我公方以治行為南諸侯冠揆侯<lb/>
之道允合不戾故議則協謀則同事則濟用是以靖我<lb/>
邦人而貳於公也無難矣歲𢎞治甲子官三年將起報<lb/>
政於天官我公於是率諸大夫暨郡官為詩以播之夫<lb/>
凡政之報也上官長寮輙以其績書於册將用是為殿<lb/>
最他日考功第其能陟其官以侯言之其最宜然乃公<lb/>
猶以公牘之褒未足以盡意故又著之詩歌焉蓋古者<lb/>
<pb n="KR4h0116_WYG_047-22a"/>
列國陳詩以備采錄觀民風則今詩之作其本是歟侯<lb/>
居官不懈持操甚髙及是政成而徃其將去是而即夫<lb/>
顯融也亦不逺矣詩不徒作也昔棫樸之詩以得人為<lb/>
周室頌於斯有焉因公之命敢書以為序<lb/>
　　　送史縣侯考績序<lb/>
維吳大邑冠冕南州握銅符而令兹者厥惟艱哉況乎<lb/>
百里之任在今尤重黄甲於焉歴試烏府由兹簡拔豈<lb/>
不以親民體要大化首先者也君左翊英材中都雋望<lb/>
<pb n="KR4h0116_WYG_047-22b"/>
爰釋鵷班之朝來操牛刀之割自臨敝土頌聲載途以<lb/>
信感人不尚朝三之術用簡御物遂興畫一之謡凛兮<lb/>
其㓗已恂兮其下士綽兮其寛勁兮其不可犯故得四<lb/>
境修六事治書考惟最語無遺褒允矣哉愷悌之不負<lb/>
人也華舲既駕彩鷁將飛望五雲以張㠶端一笏而思<lb/>
對若禹門過而神鯨化若丹藥就而金鼎開在此行也<lb/>
㵼酒在巵何言可復亦聊以補相䑓之缺酬花縣之勞<lb/>
焉嗟我呉人豈不縶白駒於今朝固將公霖雨於天下<lb/>
<pb n="KR4h0116_WYG_047-23a"/>
也維時仲夏麥風清淑冠蓋路祖賤子序詩<lb/>
　　　送姜太守改任寕波序　　　王鏊<lb/>
姜侯恒頫初守河南上疏曰臣母老矣願乞江浙間一<lb/>
郡自効且以便臣之私不報㑹述職至京復上曰臣母<lb/>
老矣願乞近郡以便養時寧波缺守詔以畀之於是朝<lb/>
之士夫莫不侈上之仁嘉侯之孝喜得侍其太夫人寧<lb/>
波喜得賢守而河南之人乃獨惜其去也於是寧波之<lb/>
仕於朝者求予言為贈噫守令之難也頃予還南歴數<lb/>
<pb n="KR4h0116_WYG_047-23b"/>
十郡縣入其疆其六事舉者蓋少也獨得三四人焉耳<lb/>
三四人外蓋有環數城而不聞善政者何其難也三四<lb/>
人者其政赫然有聞刑獄減賦税集斯已矣其誠心撫<lb/>
字如古之循吏蓋無有也合郡之所利一人以為難焉<lb/>
憚而不行者有矣合郡之所害一人以為難焉憚而不<lb/>
去者有矣故曰如古之循吏蓋無有也又況先王之世<lb/>
所以治之教之者哉姜侯純孝人也廉平豈弟固巳飫<lb/>
於河南其知寧波也無亦自是而推之乎使一郡之老<lb/>
<pb n="KR4h0116_WYG_047-24a"/>
者無失其為老也幼者無失其為幼也是所謂循吏也<lb/>
乎是孝之大者矣孟子曰老吾老以及人之老幼吾幼<lb/>
以及人之幼請以是贈<lb/>
　　　送劉吳縣考績序　　　　　蔡羽<lb/>
崑長之墳衍太倉常熟之瀉鹵其税三倍於吳而吳之<lb/>
境亦三倍於諸邑以其有名山大水也北起吳市南盡<lb/>
歸烏東内三江西薄荆谿湖山相去恒數百里六鄰邑<lb/>
之業農不謀工工不謀賈而吳之業作不齊島居而陸<lb/>
<pb n="KR4h0116_WYG_047-24b"/>
處風土阻越奸胥猾吏得䝉其上豪傑之黨得陵其下<lb/>
六鄰之亡人得匿其中四裔不法之徒得冒突而相冦<lb/>
擊故令得其人則湖山之間樂非其人則湖山之間憂<lb/>
吳非易為者也正德丙寅春吉水劉公來為吳令適郡<lb/>
有崇明之警修戎器選丁壯供餱糧恒若救水火然而<lb/>
烽火之候一日數至為令者内聽其民外禦其侮日中<lb/>
揮汗張燈而不遑寧如是數月乃已丁夘戊辰之嵗時<lb/>
政乖謬貪暴之徒横索於上非意之變朝不謀夕吳之<lb/>
<pb n="KR4h0116_WYG_047-25a"/>
難為非有甚於逺年也劉公以進士有名首授大邑老<lb/>
才夙學練達之器故能乘時奮發嬰其芒刅鎮之以靜<lb/>
處其艱難治之以本下車未遑首敦教化旌廉節寛民<lb/>
於農桑之間講其賢能以勵其頑鈍不激不沮不為竒<lb/>
新而三年之間翕然稱治由是吏不敢挾其刀筆胥不<lb/>
敢紊其科條豪强勸而為義以輔其上而慈其下九流<lb/>
之人各順其道逃亡之息悉為赤子湖山之間盜賊屏<lb/>
息桴鼓不起吳民之樂乃過疇昔而六鄰之中咸來則<lb/>
<pb n="KR4h0116_WYG_047-25b"/>
化矣由是觀之非吳之難得其人之難也公方考滿於<lb/>
部於其行為之序<lb/>
　　　送大參徐公序<lb/>
衒新竒以示譽矯設施以竦衆可得於一時不可得於<lb/>
乆逺順流守常無所斟酌可以得博大之名不可成博<lb/>
大之化斯二者非先王之道也先王之道寛而不慢簡<lb/>
而不漏不厲以肅不巧以精始若不快人意終樂且利<lb/>
居之若無能卒成逺大孔子曰無欲速無見小利老子<lb/>
<pb n="KR4h0116_WYG_047-26a"/>
曰其政悶悶其民醇醇是得道者也江西大參永康徐<lb/>
公守蘇五年而擢河南參政假左參治蘇又逾年而下<lb/>
江西之命其刺蘇也六年有畸徐公不新不竒不疾於<lb/>
前不怠於後不巧於始不弊於終布之優優為之紆紆<lb/>
但見學校化其教田里安其令刑無煩暴賦無苛急下<lb/>
無迫切之情上無廢弛之政而公雞鳴聽政張燈而不<lb/>
輟勵精圖治不自滿假其心若一日也夫不事新竒矯<lb/>
激合先王之寛不務博大之名勤勵不息合先王之嚴<lb/>
<pb n="KR4h0116_WYG_047-26b"/>
持是道行之六年厥化大成夫豈盡出於天資哉由公<lb/>
以尚書起家學有端委未仕為名士既仕為名臣自其<lb/>
嘗課諸生而觀之經義之精理學之淵汎濫磅礴莫得<lb/>
其際其度逺其識髙其取舎公要之不外乎一誠夫負公<lb/>
之誠以濟厥學於以臨政未有不合於先王之道者也<lb/>
夫士之命固懸於天亦有得於人者如羽之不肖人之<lb/>
所棄也而公錄之不置豈意其有璞中之物耶詩曰采<lb/>
葑采菲無以下體人棄我取公之情可見矣兹將去舊<lb/>
<pb n="KR4h0116_WYG_047-27a"/>
治展大藩賢愚之徒不知所為羽也職當贈言敢摭吾<lb/>
邦之慶荷於公者序以獻公用為他邦慶<lb/>
　　　送大參胡公序<lb/>
治劇者身殉案牘不遑旰食而已廉者無所取而已恵<lb/>
者不罰而已三者舉其一人以為難若泰安胡公之治<lb/>
蘇異於是夫政沸於庭持之不遑寧御之不遑食常情<lb/>
也公嬰之平平撫之閒閒不必不意倫次後先米鹽無<lb/>
勞考教行焉案牘無侵賦咏間焉視治劇奚若四郊所<lb/>
<pb n="KR4h0116_WYG_047-27b"/>
興戸口所輸交務所㑹泉布日溢於政堂公視之蔑如<lb/>
知其上供知其出入知其居留乃吏不敢入羨餘之計<lb/>
躬自菲薄以化厥屬視廉者奚若發奸摘伏以破兇憸<lb/>
嚴刑大罰以御寇盜於常民有犯笞不見血法流於下<lb/>
食其利而忘其功視恵者奚若故頌之者無間於四方<lb/>
也烏乎是可以倖致哉亦惟心地才術而已矣夫心不<lb/>
虛則公不至愛不遍矣求廉與恵得乎才不全則用不<lb/>
周政不暢矣求治劇得乎本之以心地輔之以才術故<lb/>
<pb n="KR4h0116_WYG_047-28a"/>
文章德業並光於時也然皖不足盡移於蘇也蘇不足<lb/>
盡移於藩也他日藩不足盡將安歸乎夫心地包天下<lb/>
者也功業其緒餘耳詩曰仲山甫之德柔嘉維則又曰<lb/>
衮職有闕仲山甫補之夫仲山甫有出將入相之望故<lb/>
詩人致意之深也公既效於南國將顯猷於東藩德望<lb/>
遂揚於中外矣於是起自藩宣用秉鈞盡展公之底藴<lb/>
亦不日事也予拭目焉<lb/>
　　　送邑侯楊子入覲詩引<lb/>
<pb n="KR4h0116_WYG_047-28b"/>
古閩楊子治吳之三年嘉靖乙酉冬將朝京師諸國子<lb/>
在南雍者請為歌其行或曰楊侯於今何如人也羽曰<lb/>
以新以竒非所以觀侯觀侯者取其可乆無敗而已夫<lb/>
民詐則怨結而風偷逞則彊兼而弱亡不貴貴則爵輕<lb/>
不賢賢則道䘮不恤衣冠則亷恥不立凡兹皆上之人<lb/>
導之也江以南務新竒立異政者不少恐非遺之以長<lb/>
厚之風長乆之道也無意無必順俗而治持平守正大<lb/>
小咸得始之以誠終之以誠楊子一人而巳聞牧民之<lb/>
<pb n="KR4h0116_WYG_047-29a"/>
道平易為先如我侯古人中求之可也衆曰如子言遂<lb/>
各賦如左<lb/>
　　　送天水胡公序　　　　　　王寵<lb/>
序曰自秦郡縣天下而有郡縣吏秦吏大抵皆酷也漢<lb/>
良吏為盛班固氏傳循酷而吏道偹矣予讀循吏傳考<lb/>
論其世未嘗不喟然嘆也蓋鈎奸摘伏取威樹聲赫赫<lb/>
乎若掲日月而行者世所稱良也至若風學敦禮植本<lb/>
培化使民回心而向道漢吏亦無幾焉夫以循名者猶<lb/>
<pb n="KR4h0116_WYG_047-29b"/>
然而況其下乎我皇明受命溥將疆理萬國循吏如林<lb/>
然窘於期㑹書牒者繁焉故聖人作而化窒禮樂衰而<lb/>
風微薦紳先生所扼腕也嘉靖癸未吾師天水胡公自<lb/>
𤾂守徙吳吳啟於太伯春秋時有季札子㳺輩興故其<lb/>
民以廉讓文學相髙猶有先王風也然瀕海下濕土浮<lb/>
而民惰卒難帖服亦其地然也公下車葺泰伯之宫崇<lb/>
子㳺之祀廣厲學宫躬帥諸生習射鄉冠祭之禮飭匏<lb/>
絲管柷金玉之器磬折盤辟示以揖讓執經講解與相<lb/>
<pb n="KR4h0116_WYG_047-30a"/>
問難酬答褒其異者降為主客之儀不期月而吳之風<lb/>
泱泱矣夫吳號難治以金穀溢騰賓傳狼籍吏𨽻舞法<lb/>
謗刺叢興也而教化獨闕焉豈非降本抑末顛倒無當<lb/>
哉公超然逺覧獨追古之人而與之上下摹畫奮以泰<lb/>
伯子㳺為必可師而進我吳於三代之列故化易行而<lb/>
功則倍信道不惑之騐彰明也使吏天下郡縣者皆如<lb/>
吏吳之吏王道成矣廼夫廉以逺利明以蔽獄詳以理<lb/>
賦嚴以督奸儉以節費恤以柔民皆炳然為天下稱首<lb/>
<pb n="KR4h0116_WYG_047-30b"/>
而求所以綱維鼔運回斡轉易則維古之道也故略而<lb/>
弗著焉乃丁亥之秋聖天子擢公為山東左參政吳民<lb/>
丁壯號哭老人兒啼曰公去我乎民將安歸於是其門<lb/>
人王寵識公為政之大者以序其行以為他日傳循良<lb/>
者告也<lb/>
　　　贈長洲馬丞序　　　　　　王鏊<lb/>
古聖王國天下列之土而專治於侯伯長至秦始郡縣<lb/>
之後世繼繼不之改亦勢使然也然以下承上莫極於<lb/>
<pb n="KR4h0116_WYG_047-31a"/>
縣蓋由部省郡以至縣而縣之任則繁焉故邑之鉅者<lb/>
必多其官官皆賢相與恊治事庶能集否則多弗集也<lb/>
長洲為南輔近地民齒財賦甲諸縣號稱難治宜陽馬<lb/>
君思誠以計偕循選銓曺來丞於是縣淳謹朴懋力於<lb/>
事事居官且乆祿入薄其貧猶韋布時雖資鋈充仞左<lb/>
右君不一動心故能始終以廉稱凡佐肆參令令皆賢<lb/>
之縣賴以益治行部使者知其操守檄署他縣事者三<lb/>
所徃輙成治毎代歸縣他縣民多愛戴不忍舍信乎能<lb/>
<pb n="KR4h0116_WYG_047-31b"/>
廉則公公則明明則民無所屈抑而宜其慕之之若是<lb/>
也君丞於此地㡬二考於民愈親於家愈貧而廉聲愈<lb/>
揚其名實固相副矣官階之登為日不乆苐其民之欲<lb/>
其留尤甚於欲其陟則君之滯於下僚方且自樂固非<lb/>
他官暫來倐去升沈不固視縣若傳舍然於其民之治<lb/>
與否無暇復謀者比矣噫官有貴賤其為委任則一苟<lb/>
責塞焉則賢矣果何貴賤之有今君如以一日視官以<lb/>
終身視縣隨所遷轉望治而不望擢則長洲治矣他邑<lb/>
<pb n="KR4h0116_WYG_047-32a"/>
治矣嘉靖二年嵗次癸未季冬吉旦<lb/>
　　　贈馬丞署事崑山回任序　　　顧鼎臣<lb/>
立賢無方官人以世二者並列於經傳凡以辨美惡而<lb/>
存訓戒固也自後世觀之勲名節義之士多出於世家<lb/>
舊族而編廬<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>𨽻之子孫雖或發身科第以取顯仕未<lb/>
㡬多以賄敗者何流風餘韻無所從來而聞見者小也<lb/>
如前二説豈可遽為定論也哉在先王舉錯至公至明<lb/>
自在權度存焉耳嘉靖壬午崑尹尹君以考績去上官<lb/>
<pb n="KR4h0116_WYG_047-32b"/>
擇可攝縣事者曰必得亷能吏乃以屬長洲縣丞馬君<lb/>
令寘所事事以徃君移治數月得代去崑之士大夫耆<lb/>
老吏民罔弗愛敬傾慕焉交謁予文贈之予素知君名<lb/>
君來時予適以展掃南歸目撃一時治效矧彰善吾職<lb/>
也遂樂為之序君體幹魁偉資性敦樸庶㡬古之所謂<lb/>
悃愊無華者且持已公而繩下嚴故賦政用刑譴訛振<lb/>
弊雖或弗能堪然皆心服無後言屬飄風甚雨為烖壞<lb/>
民田廬廵撫李公命徧歴四境視狀君撿覈精里胥無<lb/>
<pb n="KR4h0116_WYG_047-33a"/>
敢因縁為奸者既而蠲租振窮之恵漸被弗替君之力<lb/>
也國初科貢二途並列庶官無有軒輊自後人情向薄<lb/>
法意寖乖科日重而貢日輕士不偶於塲屋積日需次<lb/>
貢禮部入胄監待選吏部且十餘年始沾一命雖有軒<lb/>
掲之才莫能自奮因而頹墮者衆矣君固嘗困頓於是<lb/>
今觀其所立豈下於科目士哉本既正而末從之俾職<lb/>
百司登大寮何徃而不可哉蓋君河南宜陽故族厥祖<lb/>
諱旭者景泰中起家任内丘知縣滿九載民騰章籲留<lb/>
<pb n="KR4h0116_WYG_047-33b"/>
遂得増秩再任又滿三考齒逾七十累疏乞休以去進<lb/>
退有禮如此其牧民持身之道可以槩見子孫業儒不<lb/>
衰婦或以守節顯家世相承傳君之所聞見豈區區寒<lb/>
賤鄙野所可擬哉然則立賢官人之法可泥於古訓而<lb/>
不論其世哉夫丞貳職也攝事借乘也而獲上孚下如<lb/>
此他日為令長治專任乆聲績所就寧知不肖其乃祖<lb/>
哉於乎凡今之牧民者人人如馬君則民不窮民不窮<lb/>
則賦役有終禮義可興而天下治矣嘉靖癸未秋九月<lb/>
<pb n="KR4h0116_WYG_047-34a"/>
既望日賜進士及第奉直大夫左春坊左諭德兼翰林<lb/>
院侍讀同修國史經筵日講官崑山顧鼎臣序<lb/>
　　　嘉定等處萬戸郝侯政績記　黄溍<lb/>
昔成周寓軍政於鄉遂兵與民一後世析而二之為將<lb/>
帥者徃徃知有兵而不知有民善乎荀卿子之論曰兵<lb/>
要在於附民而已為將帥而不知所以恤民乎若平江<lb/>
十字路萬戸郝侯蓋知兵之要而得先王軍政之遺意<lb/>
者也初予在金華聞侯奉省檄廵鹽浙東所過無秋毫<lb/>
<pb n="KR4h0116_WYG_047-34b"/>
之擾心已志之及仕於朝徃來吳下見士大夫咸言郝<lb/>
侯賢今年春官於儒司嘉定州父老陳銘鉞等以侯政<lb/>
績請記於石予既知侯乆重以耆老請誼不得辭因諏<lb/>
其詳則曰嘉定為吳之要地襟帯海江毎歲萬戸府分<lb/>
官出鎮茍非撫馭有方則士譁卒囂適以病吾民耳今<lb/>
郝侯之來紀律嚴賞罰信凡麾下士不以一毫撓吾民<lb/>
海隅晏安奸寇屏跡遇歲旱澇捐俸祿為祈禱費徧禜<lb/>
羣祀齋戒篤䖍雨暘屢應歲既豐則創分府築閲武場<lb/>
<pb n="KR4h0116_WYG_047-35a"/>
皆出資倡始民懷惠者樂相助初未嘗以役勞民也不<lb/>
寧惟是元統二年朝廷徴兵討廣西寇至元四年討漳<lb/>
寇師行多抄掠毎過吳侯出郊勞諭稔其長曰出師以<lb/>
靖亂也而首為亂可乎且師出以律令已失律後何以<lb/>
戰吾既以告若若不聽則當從軍法其長惕息戒其下<lb/>
毋犯侯令民安堵如故後省檄徴吳郡兵徂漳侯慮其<lb/>
將發必剽奪或乘以報怨下令趣具軍資器械夜分啓<lb/>
行平旦民始知軍已發莫不感悦時處州沿海翼軍陳<lb/>
<pb n="KR4h0116_WYG_047-35b"/>
慶等戍汀之上杭以餉不給四十餘日亡去吳戍卒賈<lb/>
世兒亦在行總兵官麗之死刑侯言於行省此等本無<lb/>
叛志苐由主將不恤故懼餒死求茍活耳若當以死懼<lb/>
失士心行省韙其議陳慶等得不死者八十三人他翼<lb/>
之亡命者亦由是得免至若建安樂堂以居軍士老疾<lb/>
者雖官與藥物常不給侯毎出俸祿以濟其乏其恵於<lb/>
卒伍大率類此侯聞望彰著行省毎有訓練按眎必檄<lb/>
侯以徃嘗屢至浙東福建諸道數軍實察鹽禁惠施威<lb/>
<pb n="KR4h0116_WYG_047-36a"/>
布所部州縣鹽塲莫不以侯之政績上聞運司憲䑓帥<lb/>
府行省交章稱薦他如廣東帥府湖北憲司聞侯令名<lb/>
亦皆薦舉而侯退然不敢當性端謹好古嗜學渰貫典<lb/>
籍凡賢士大夫必交交則竭誠盡禮終始若一家居延<lb/>
接賓客鼓琴賦詩泊如也昔侯之曾祖元帥公嘗從太<lb/>
祖皇帝定河南祖襄靖公平江南贈効忠宣力功臣正<lb/>
奉大夫江南行省參知政事父明威公踵持武節服勞<lb/>
王家侯以屢世勛舊子弟而務學若醇儒為政若循吏<lb/>
<pb n="KR4h0116_WYG_047-36b"/>
馭兵若古名將無一毫貴官習以侯之賢若此矧吾州<lb/>
之民又沐侯澤茍不紀諸石則不能見吾戴慕之情且<lb/>
無以勸來者予聞父老言因嘆曰兵民之判乆矣為將<lb/>
帥而急於䘏民雖古之善知兵者何以加此然古之名<lb/>
將有愛卒伍而驕士大夫有愛禮君子而日鞭撻健兒<lb/>
後皆不能無弊今侯於卒伍既懷以恩而又能好賢下<lb/>
士不倦是又賢於古人者矣至於成其事業惟其所從<lb/>
來則雖先猷祖訓有足取法而其好古嗜學之功亦不<lb/>
<pb n="KR4h0116_WYG_047-37a"/>
可誣也昔晉文公謀元帥趙衰曰卻縠可以説禮樂而<lb/>
敦詩書也孫權之雄材大略而自云孤嘗讀書大有所<lb/>
益及吕䝉奉權教始就學魯肅過潯陽輙稱其才略非<lb/>
吳下比則侯之德業又獨非好古嗜學之功歟侯名天<lb/>
麟世居宣德自元帥公定河南因家宛丘予既為之序<lb/>
其事如左乃為之銘其銘曰<lb/>
海陬之邦控延大江飈驚濤奔籍兵以防桓桓萬夫闞<lb/>
如虓虎匪帥之良孰靖其旅猗歟郝侯孔惠孔仁匪惟<lb/>
<pb n="KR4h0116_WYG_047-37b"/>
馭兵實綏吾民我有水旱惟侯之惻是禱是禜保我稼<lb/>
穯嵗時豐穰海壖樂康廏馬不譁叢矢在房乃作大府<lb/>
其庭其植我出我資匪藉民力民曰宜哉侯豈我需我<lb/>
懷侯惠曷不相諸侯燕賔士淵淵伐鼔有瑟有琴籩豆<lb/>
攸叙邦人來觀為侯歡謼豈弟君子胡不樂胥昔爾祖<lb/>
父曰維元勲功載盟府裕於後人曽孫孝恭克紹其猷<lb/>
匪惟世美實予民休天子明聖宜褒爾績維藩維宣以<lb/>
惠四國赫赫厥聲宜公宜卿百祿是膺子孫繩繩我匪<lb/>
<pb n="KR4h0116_WYG_047-38a"/>
俁思人則具知德音不忘永觀厥辭奉政大夫江浙等<lb/>
處儒學提舉黄溍記<lb/>
　　　送陳忠厚秀才還姑蘇序　　鄒浩<lb/>
通甫少孤舉進士不偶貧甚無以養其母慨然取家藏<lb/>
地理書學焉且歴求一時名人以為師莫不妙盡其長<lb/>
而機圓智獨又自得其象數之外操以渉世其術遂顯<lb/>
今年秋為先考終大事留數十日語予曰𦵏有吉凶失<lb/>
得之騐捷於影響甚可畏不戒不愼差若毫釐則禍起<lb/>
<pb n="KR4h0116_WYG_047-38b"/>
泉下而集其家是誰之過歟欲自脱於天刑難矣或者<lb/>
視權勢金帛何似而忘其心殆謂天可誣也我方隂自<lb/>
積德詎敢忽頃有學者憐其勤示其大端已而省其私<lb/>
猶有忘情不知所慎懼將以喜怒行吾術弗與也余聽<lb/>
其言而觀其行蓋君子人也孟子曰君子之所以異於<lb/>
人者以其存心也以仁存心異於人逺矣函人之初設<lb/>
心為利去矢心幾何哉特以術驅故卒以人自異況君<lb/>
子乎通甫𦵏以千計然其年未老其㳺未倦其行術未<lb/>
<pb n="KR4h0116_WYG_047-39a"/>
艾也隂德之積自不可以為量數又況學於其門者必<lb/>
皆心同之人乎今江淮閩浙間由指授以顯者著錄踰<lb/>
四十人而踵繼者未止人人以通甫心行術於四方其<lb/>
所業積又豈可以為量數乎通甫有子方十歲知好書<lb/>
成誦日數百言天報將在此乎惟勉旃以待<lb/>
　　　送文温州序　　　　　　　唐寅<lb/>
寅稚冠之歲跌放不檢約衡山文璧與寅齒相儔又同<lb/>
井閈然端懿自持尚好不同外相方圓而實有塤篪之<lb/>
<pb n="KR4h0116_WYG_047-39b"/>
美璧家君太僕先生時以過勤居鄉一聞寅縱失輙痛<lb/>
切督訓不為少假寅故戒栗彊恕日請益座隅幸得逺<lb/>
不齒之流然後先生復賛㧞譽揚略不置口先後於邦<lb/>
閭耉老於有司無不極至若引跛鼈䇿駑騟然是先生<lb/>
於後進也盡心焉耳矣且夫周文之聖積累仁義詩人<lb/>
咏之曰得四臣而天下附孔子之教册籍紀焉曰有顔<lb/>
子季路閔曽㳺夏之徒而道益彰今蓬巷之士頌先王<lb/>
守圏模茹藿冠素羮葵飯脱粟逶迤寛博其異於鼓刀<lb/>
<pb n="KR4h0116_WYG_047-40a"/>
負販之人若芥髪耳不先有所引擢後有所推戴輔翼<lb/>
其何能自致於青雲之上傳言曰朋友不信不獲乎上<lb/>
矣此後輩之所以必仰頼也其為前輩者道有所論授<lb/>
相與優息而無獨知無徒之嘆而後輩則髙山在瞻有<lb/>
所標的是上下相成也今之後輩被服驕麗伸眉髙論<lb/>
旁若無忌不復識有前輩之尊與益也是豈長者絶之<lb/>
哉世有後進之彦以寅觀則知前輩之用心待人也矣今<lb/>
先生出刺温以病謝不報赴郡有期既當為詩以餞敢<lb/>
<pb n="KR4h0116_WYG_047-40b"/>
又書此以叙寅之所德先生而無可為報者<lb/>
　　　蔡侯平海盜叙　　　　　　　方鳯<lb/>
昔人論弭盜之方惟濵海難為功攻之則風檣奔駛彼<lb/>
利我鈍招而殺之則信爽舍之則威損故陸宣公眞文<lb/>
忠公皆以海盜弭於未發者為上功甚至欲擇守令之<lb/>
善武者乆其官其曰茍非逆折其萌芽終恐難圖於滋<lb/>
蔓論則得矣然亦難矣哉吾蘇惟嘉定瀕海海盜出没<lb/>
為患前此若劉通施天泰足一揺數郡震擾雖終底擒<lb/>
<pb n="KR4h0116_WYG_047-41a"/>
滅而横罹鋒鏑靡費驚苦其賦虐之禍亦慘矣嗣其惡<lb/>
者曰崇禮亦施姓隂蓄無頼至五千人巨艘五百號横<lb/>
行水陸民居商舶酷肆刼奪資貨山積佯建田屋雜良<lb/>
民中以自蓋然出入必以兵衛動輙與王法為抗人視<lb/>
之若虎翼然雖官府亦不敢發養成其惡者殆三十年<lb/>
矣今年夏河南蔡侯以名進士來尹兹邑部使者喜曰<lb/>
巨蠧可剔矣侯承命惟謹旦夜蹤跡虛實者凡三月務<lb/>
求不負上官之知而齒頰不一露雖左右信用之人莫<lb/>
<pb n="KR4h0116_WYG_047-41b"/>
知也崇禮於是益縱肆法外挾惡少百餘謀汙鄰婦鄰<lb/>
婦度勢莫支紿許之娛以酒食而侯已廉得其迹密遣<lb/>
人火其舟攣其黨費十夫之力而渠魁就縳烏乎何其<lb/>
神哉人之所甚難而侯獨甚易之侯豈眞所謂善武者<lb/>
歟鳯不暇逺引姑即二盜者評之擒通時鳯在垂髫萬<lb/>
方不獲不得已招以不死既而磔於市擒㤗時其費不<lb/>
貲官蓄告罄擁老弱之頸以赤盜刅於乎二盜起於倉<lb/>
卒成於數百烏合而其害至此若崇禮者逞數十年之<lb/>
<pb n="KR4h0116_WYG_047-42a"/>
積而加以數千悍勇之氣一鼔而發江淮亡命應呼紛<lb/>
至東南之害十倍二盜於是乎侯之功之大當享廟食<lb/>
不但上官奬借之榮而已也鄉士大夫司空蒲川龔公<lb/>
侍御沈君輩咸樂侯之成功且以為地方慶也方率耆<lb/>
老持禮幣再拜稽首以頌侯於庭委鳯為文以張其盛<lb/>
若夫厚學校剗吏奸息浮訟篤僚誼揃無益之費薄征<lb/>
歛之法皆侯之政之善之可書者雖然侯以清才重器<lb/>
志期逺大怡然不以一事之遇自侈他日髙名偉績當<lb/>
<pb n="KR4h0116_WYG_047-42b"/>
與宣公文忠並稱蓋區區之私所以望於侯者如此幸<lb/>
相與勉之嘉靖癸未十月望日後崑山方鳯撰<lb/>
　　　崇明勦海寇紀事碑　　　　楊循吉<lb/>
明受天命主中國百四十年於兹豐亨豫大寇易蘖芽<lb/>
我孝宗皇帝既靖宇内修武功遂誅蠻夷之干紀者皆<lb/>
以次削平矣惟是東南嘯聚尚稽天刑則兹不能無申<lb/>
焉蓋蘇内地也不當有盜賊有屬邑曰崇明實居海中<lb/>
法制不及恒驕為患徃時金璠劉通輩是已以其渠魁<lb/>
<pb n="KR4h0116_WYG_047-43a"/>
既殱餘或寛而不誅故至於今兹尚弗克靖乃𢎞治十<lb/>
六年春賊首施天佩鈕東山焚殺讐家拒官兵據半洋<lb/>
沙為寇亂未幾天佩來歸瘐死明年弟天奉乘潮到太<lb/>
倉西門燒船刼兵既而亦俱與東山來歸先帝用撫臣<lb/>
魏公紳奏赦其死竄諸遐荒其兄天傑當遣不至復與<lb/>
鈕東山煽集寇海上一時有名字附和者其魁以十數<lb/>
曰沈岳秦綵黄霑尹克文皆用父子兄弟羽翼刦奪四<lb/>
出甚至掠運艘官糧肆無忌憚事聞廷降璽書切責職<lb/>
<pb n="KR4h0116_WYG_047-43b"/>
吏跡捕甚急不能得正德元年正月鈕東山逃歸賊黨<lb/>
滋盛作軍器號衣出入車馬張蓋鳴金鼔為令以舟縱<lb/>
横其徒至千人恣意殺掠汙良人子女不可勝數且謀<lb/>
䧟其邑及上海城池衛所州縣匿不敢報郡守林侯世<lb/>
逺獨曰是不加勦絶復何俟急馳白於廵撫都御史艾<lb/>
公璞廵按御史曽公大有廵江都御史張公昊備言宜<lb/>
決討狀會議常州皆如議今上皇帝方嗣大寶圖纂先<lb/>
志討不恭命奏上詔曰可艾張曽三公乃駐吳中調四<lb/>
<pb n="KR4h0116_WYG_047-44a"/>
府五衛軍壯得二萬人募船得五百艘置軍火器械為<lb/>
件一十四萬六千五百有奇以屬浙江屯田僉事髙公<lb/>
江備倭都指揮王君憲使督之曰港汊要害其各分布<lb/>
以守毌令賊得便又使備其逺境防奔突我師既集艾<lb/>
公曰姑諭之使再徃皆不報賊彌猖獗作聲勢自庇大<lb/>
肆焚掠自嘉定常熟靖江江隂諸縣無不繹騷乆之施<lb/>
天常始來歸願縛羣盜首領自贖而東山天傑果以岳<lb/>
霑等來獻皆羈之民舍再令州同知周明徃招餘黨被<lb/>
<pb n="KR4h0116_WYG_047-44b"/>
留不遣且邀吾歸其人頃之乃知出二降賊所為艾公<lb/>
由是怒馳檄取明以還而下天常等於獄決議進討㑹<lb/>
上赦亦至於是三公皆詣太倉禡師且申妄殺之禁是<lb/>
年六月六日髙公王君帥師出海分三路薄其沙翌日<lb/>
登岸擣其巢穴賊衆奔潰藏匿大縱兵追勦遍南北大<lb/>
洋至於三爿四爿歴時十日賊設間阻我師師遂西旋<lb/>
艾公及二公議以賊必隨至益犒士卒督其復進至乃<lb/>
獲施安輩殱東山前後撫致七百六十二名口俘獲四<lb/>
<pb n="KR4h0116_WYG_047-45a"/>
百二十七名顆燒獲船四十九隻獲兇械四千一百四<lb/>
十三件金銀錢珠銅錫綺布衣服麥米等物五萬九千<lb/>
六百一十二觔兩錢文件石起七月十日全師凱歸我<lb/>
無傷焉明日告成於學燕賫有差奏捷上悦賜勅褒奬<lb/>
仍令上諸臣功狀冬十一月賊黨於閶門外誅徙其妻<lb/>
子逺地是役也經略處置大抵皆出艾公而曽公綱紀<lb/>
其成其供億則林侯無事不任宣勞為多常守楊和二<lb/>
侯次之而以武進知縣余君濓參謀軍事同知丁君哲<lb/>
<pb n="KR4h0116_WYG_047-45b"/>
指揮使張君歛以計誘賊皆有功蓋始事至賊平甫百<lb/>
日詔改半洋沙為平洋沙添設廵檢司一及禁沙船毌<lb/>
得過上江著為令僉曰昔髙皇帝龍飛時吾蘇實先中<lb/>
原歸附民柔脆奉法令輸稅受事惟恐後不幸海濵襲<lb/>
為狂愚境土因是汙衊其君子羞之非我羣公侯君相<lb/>
與主張協賛底是大功則天子必將大加兵於吾邦民<lb/>
且震恐死無地矣由是言之克清大憝以寧其人國家<lb/>
利頼生民受福焉可誣也乃請刻石為歌詩以垂無窮<lb/>
<pb n="KR4h0116_WYG_047-46a"/>
且示其無良者永為鑒戒毋再罹憲而以有功官屬列<lb/>
之碑隂其辭曰<lb/>
聖朝建國威制中域豈惟版民要荒咸賓孝考臨朝征<lb/>
伐四申懵懵海人頋狂而狺匪無斧鉞憫其來馴卒赦<lb/>
不誅輕典是因帝徳廣大彼冥何知負險怙終自同島<lb/>
夷海波滔天操艫若馳謂莫予迫暴掠以嬉絳襖裸下<lb/>
霜刅差差有忤必刈不遺貨資村落遁逃避命流離列<lb/>
邑威震訛言曰疑艾公曰嗟惟是當伐聞於天子我師<lb/>
<pb n="KR4h0116_WYG_047-46b"/>
乃發魚魚我師未至城下旗揚鈴鳴有舟悉駕指授方<lb/>
略先塞港汊飛檄徃來靡息晝夜賊懼自暌執黨獻功<lb/>
先聲既致陽許斯從載招其餘載緩其攻尚念黎元𠞰<lb/>
不過窮如何變生以勤艾公公曰爾師文武將吏皇有<lb/>
明詔寇在必刈凡予同事咸協無異爾其慎殺毌及非<lb/>
戾六月既禡甲寅師行臨送於滸撾鼓揚舲襍以棹謳悠<lb/>
悠斾旌賊則有廬或浮海居海居既除水陸並趨遂蒐<lb/>
大洋鬼膠其舟去不可得卒為我漁紛紜自沈十死一<lb/>
<pb n="KR4h0116_WYG_047-47a"/>
俘始誰為謀俾賊相縛賊有故新賊有首屬其羣既渙<lb/>
厥魁可服七月丁亥振旅凱作公及曽公在洋胥樂衎<lb/>
衎燕飲海霧清廓始時議征衆皆謂難彼狃海途我不<lb/>
習船浪簸舟欹戰於何安悉主撫致式養其奸迄乃奏<lb/>
功人寂無言凡兹設施後事先謀裕以籠之迭用剛柔<lb/>
含容奮發盪平靡留執事始終二公林侯二公林侯詔<lb/>
以狀上賞不遺細悉預旌奬赫赫元功艾公是長刻石<lb/>
摛文永播遺響<lb/>
<pb n="KR4h0116_WYG_047-47b"/>
　　　江淮平亂碑　　　　　　　王鏊<lb/>
明受天命君萬邦九聖相傳海㴠天覆休養生息百五<lb/>
十年絶漠遐荒罔不率服而近甸小醜蠢兹勿靖皇上<lb/>
赫怒興師越二年始討平之先是正德初有逆豎盜弄<lb/>
朝祊以滛刑苛政毒海内海内靡然發動逆竪伏誅羣<lb/>
盜遂作五年覇州人劉六與劉七齊彦明相扇起合他<lb/>
盜楊虎横行齊魯趙魏徐沛間所至張旗蓋鳴金鼓屠<lb/>
城破邑發庾潰獄殺戮燔燒奸滛惨毒僵屍被野千里<lb/>
<pb n="KR4h0116_WYG_047-48a"/>
蕭然甚者竊名號執王臣截漕舸攻宗藩上初命惠安<lb/>
伯張偉都御史馬中錫討之師乆無功乃逮偉中錫還<lb/>
而兵部左侍郎陸公完毅然以討賊自任乃命兼都御<lb/>
史節制諸軍且調沿邉驍將健卒以行公以六年八月<lb/>
至涿州中外洶洶言六七彦明將以其衆入寇宜還師<lb/>
以衛京師公曰吾受命至此有進死無退生乃率兵直<lb/>
前遇賊於覇州之平口遣平副緫泰郭逰擊永與戰克<lb/>
之又進戰破賊於阜城於景州而楊虎復擁衆北來衆<lb/>
<pb n="KR4h0116_WYG_047-48b"/>
懼不敵適馮副參禎以麾下至與永㤗合擊於景州之<lb/>
宋門店大破之虎僅以身免時天下承平乆民不見兵<lb/>
革一旦盜起所在或潰或死或迎服羣不逞且蜂起從<lb/>
之勢不可制及是王師屡捷從賊者始悔且懼公因開<lb/>
以生路立招降幟於軍前其衆多散去者又命郡縣各<lb/>
繕城濬池清野以俟賊至無所掠楊虎既敗獨帥其衆<lb/>
而南九月六七彦明寇漕州諸將合擊大敗之於曺之<lb/>
裴子岩是役也賊之鋭卒略盡㡬不能軍上復遣中使<lb/>
<pb n="KR4h0116_WYG_047-49a"/>
至督諸軍與戰於湯隂又大敗之永又追敗之於穆陵<lb/>
闗劉副搃暉又大敗之於滕縣七年賊率其餘衆至下<lb/>
邳淮上搃漕張都御史縉遣兵禦之賊破北門有四酋<lb/>
迭進輙斃之乃逡廵遁去參將李瑾又邀擊敗之賊奔<lb/>
登萊公率諸軍追之遇於水淺坡殺其衆殆盡六七彦<lb/>
明獨挾驍猛三百餘騎逸去北奔覇州突過臨清又奔<lb/>
湖南又奔湖廣劉六隨溺水死七與彦明奪船東下犯<lb/>
鎮江江隂栖海之狼山忽泝江上犯南京安慶公復被<lb/>
<pb n="KR4h0116_WYG_047-49b"/>
璽書兼程馳至衆謂賊且北去公曰賊技窮矣必且復<lb/>
南以窺吳㑹乃分兵駐京口張搃漕洎王都憲緽俞都<lb/>
憲諌時副搃源各分兵守要害賊果復下據狼山公率<lb/>
兵至江隂㑹天大風賊船糜碎遣諸將襲之賊奔據山<lb/>
顛矢石雨下暉引所部力戰暉與任璽戰山北永戰山<lb/>
南咸載盾跽行奪其險賊墜岩下死者無算七乘小舟<lb/>
將遁溺海死彦明為宣府游兵所殺楊虎之南下也官<lb/>
軍扼之河上虎渡河官軍亂石擊之溺焉至是羣盜盪<lb/>
<pb n="KR4h0116_WYG_047-50a"/>
平中外乂安議者咸曰盜橫南北所至創殘罪稔惡盈<lb/>
肆皇天震怒動威以殄滅之予以為惟天佑民惟人順<lb/>
天惟節制公殫衷許國運籌料敵指付必戡諸大夫戮<lb/>
力抒忠勢成犄角諸將士摧鋒摩壘賈勇先登相與成<lb/>
此膚功蓋天人協應之效也是役也大戰十二小戰數<lb/>
十斬首一萬五千五百有竒降散者不可勝紀七月甲<lb/>
午班師誅餘賊於市刦脅者悉縱歸之捷聞自節制而<lb/>
下褒賞進爵有差詔建江海祠於狼山相與伐石紀功<lb/>
<pb n="KR4h0116_WYG_047-50b"/>
以示永乆詞曰<lb/>
赫赫皇明坐朝萬方克享於天錫祚無疆運鍾百六奸<lb/>
豎亂朝實生厲階逺近綘騷盜賊挺起千萬為羣血人<lb/>
呀呀虎噬蛇呑城市丘墟邑里蕩空有事招徠日奏罔<lb/>
功帝曰來完汝惟予度其徃視師搃吾戎務桓桓虎臣<lb/>
雄邉健兒授爾節鉞惟爾指揮公至㑹師誓清大憝受<lb/>
命徂征無或撓退王師並奮孰吾敢遏曽是螳臂而當<lb/>
車轍載扼其吭載斬其枿盜始奔駭顛踣南北飛走計<lb/>
<pb n="KR4h0116_WYG_047-51a"/>
窮海山之嶔狐妖憑丘鹿鋌走隂天厭盜虐海作颶風<lb/>
我師乘之遂殱羣兇王路載夷黔黎相慶江淮克全惟<lb/>
兹天幸始盜之萌豎也當國迄盜誅夷授任必式治亂<lb/>
之萌昭然不忒鐫詞海崖昭勲懲亂後誰效尤視此京<lb/>
觀<lb/>
　<lb/>
　<lb/>
　<lb/>
<pb n="KR4h0116_WYG_047-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻四十七<lb/>
</p>
<p>
</p>
  </div>
<div>
                <head>吳都文粹續集巻四十八</head>
    <p>
<pb n="KR4h0116_WYG_048-1a"/>
欽定四庫全書<lb/>
　吳都文粹續集巻四十八　　明　錢穀　撰<lb/>
　　詩<lb/>
　　　八闗齋詩三首　　　　　　　支遁<lb/>
　間與何驃騎期當為合八闗齋以十月二十二日集<lb/>
　同意者在吳縣土山墓下三日清晨為齋始道士白<lb/>
　衣凡二十四人清和肅穆莫不靜暢至四日朝衆賢<lb/>
　各去予既樂野室之寂又有掘藥之懐遂便獨往於<lb/>
<pb n="KR4h0116_WYG_048-1b"/>
　是乃揮手送歸有望路之想靜拱虚房悟外身之真<lb/>
　登山采樂集岩水之娛遂援筆染翰以慰二三子之情<lb/>
建意營法齋里仁契朋儔相與期良辰沐浴造閒丘穆<lb/>
穆升堂賢皎皎清心修窈窕八闗客無鍵自綢繆寂然<lb/>
五習真亹亹勵心柔法鼓進三勸激切清訓流悽愴願<lb/>
𢎞濟闔堂皆同舟明明𤣥表聖應此童䝉求存誠一室<lb/>
裏三界賛清幽嘉祥歸宰相藹若慶雲浮<lb/>
　　　其二<lb/>
<pb n="KR4h0116_WYG_048-2a"/>
三悔啟前朝雙懺暨中夕鳴琴戒朗旦備禮寢𤣥役蕭<lb/>
索庭賔離飄颻隨風適踟蹰岐路隅揮手謝内析輊軒<lb/>
馳中田熠熠陵電擊息心投倦步鈴鈴振金䇿引領望<lb/>
征人悵恨孤思積咄矣形非我外物固巳寂吟咏歸虚<lb/>
房守貞玩幽賾雖非一往游且以閒自適<lb/>
　　　其三<lb/>
靖一潜蓬廬愔愔詠初九廣漢排林篠流飇洒隙牖從<lb/>
容遐想逸采藥登崇阜﨑嶇升千尋蕭條臨萬畆望山<lb/>
<pb n="KR4h0116_WYG_048-2b"/>
樂榮松瞻澤哀素桞解帶長陵坂婆娑晴川右冷風解<lb/>
煩懐寒泉濯温手寥寥神氣暢欽若盤春藪逺度冥三<lb/>
才怳惚䘮神偶逰觀同隠丘愧無連化肘<lb/>
　　　吳趨行　　　　　　　　　梁元帝<lb/>
水裏生䓤翅池心恒欲飛蓮花逐牀返何時乗䑽歸<lb/>
　吳音清柔歌則窈窕洞徹切於感慕故樂府有吳趨<lb/>
　行又曰吳歈皆以音擅天下佗郡不及也陸士衡亦<lb/>
　有吳趨行道吳風之清淑兹不復採<lb/>
<pb n="KR4h0116_WYG_048-3a"/>
　　　伍子胥　　　　　　　　　鮑機<lb/>
忠孝誠無報感義本投身日暮江波急誰憐漁丈人楚<lb/>
墓悲猶<hi>一作空</hi>在吳門怨<hi>一作恨</hi>未申<lb/>
　　　王世容歌<lb/>
王世容政無雙省徭役盜賊空<lb/>
　按呉錄曰王鐔字世容為武城令民服德化宿惡奔<lb/>
　逃故父老歌之<lb/>
　　　呉孫亮初童謡<lb/>
<pb n="KR4h0116_WYG_048-3b"/>
吁汝恪何若若蘆葦單衣篾鉤絡於何相求楊子閣<lb/>
　按宋書五行志曰呉孫亮初童謡按楊子閣者反語<lb/>
　其石子堈也鉤絡鉤帯也及諸葛恪死果以葦席褁<lb/>
　其身篾束其腰投之石子堈後聽恪故吏收𦵏求之<lb/>
　於此堈云<lb/>
　　　呉孫亮初白鼉鳴童謡<lb/>
白鼉鳴龜背平南郡城中可長生守死不去義無成<lb/>
　　　白鼉鳴　　　　　　　　　　張籍<lb/>
<pb n="KR4h0116_WYG_048-4a"/>
天欲雨有東風南谿白鼉鳴窟中六月人家井無水夜<lb/>
聞白鼉人盡起<lb/>
　考宋書五行志曰呉孫亮初公安有白鼉鳴童謡其<lb/>
　曰南郡城可長生者有急易以逃也明年諸葛恪敗<lb/>
　其弟融鎮公安亦見襲融刮金印龜服之而死鼉本<lb/>
　有鱗介甲兵之象也<lb/>
　　　孫皓初童謡<lb/>
寧飲建業水不食武昌魚寧還建業死不止武昌居<lb/>
<pb n="KR4h0116_WYG_048-4b"/>
　按宋書五行志曰呉孫皓初童謡按皓尋遷都武昌<lb/>
　郡民泝流供給咸怨毒焉<lb/>
　　　晉呉中童謡<lb/>
寧食下湖荇不食上湖蓴庾呉没命䘮復殺王領軍<lb/>
　按宋書五行志曰晋庾義在呉郡時呉中童謡無㡬<lb/>
　何而庾義王洽相繼亡<lb/>
　　　送李擢㳺江東　　　　　　王昌齡<lb/>
清洛日夜漲微風引孤舟離腸便千里逺夢生江樓楚<lb/>
<pb n="KR4h0116_WYG_048-5a"/>
國橙橘暗呉門煙雨愁東南具今古歸望山雲收<lb/>
　　　送姚司法歸呉<lb/>
呉掾留觴楚郡心洞庭秋雨海門陰但令意逺扁舟送<lb/>
不道滄江百丈深<lb/>
　　　嚴子瀬東送馬處直歸蘇　　劉長卿<lb/>
望君舟已逺落日潮未退目送滄海㠶人行白雲外江<lb/>
中逺回首波上生微靄秋色姑蘇䑓寒流嚴子瀬相送<lb/>
苦易散動别知難㑹從此日相思空令減衣帶<lb/>
<pb n="KR4h0116_WYG_048-5b"/>
　　　呉中聞潼闗失守因奉寄淮南蕭判官感興一<lb/>
　　　章並索逺和<lb/>
一鴈飛呉天羇人傷暮律松江風嫋嫋波上片㠶疾木<lb/>
落姑蘇䑓霜收洞庭橘蕭條長洲外唯見寒山出朔馬<lb/>
嘶秦雲漢兵亂相失闗中因竊據天下共憂慄南楚有<lb/>
瓊枝相思怨瑶瑟一身寄滄洲萬里看白日赴敵甘負<lb/>
戈論兵勇投筆臨風但攘臂擇木將委質不如歸逺山<lb/>
雲卧飯松栗<lb/>
<pb n="KR4h0116_WYG_048-6a"/>
　　　送李員外使還蘇州兼呈前袁州李使君<lb/>
别離共成怨衰老更難忘夜月留同舍秋風在逺鄉朱<lb/>
絃徐向燭白髮彊臨觴歸獻西陵作誰知此路長<lb/>
　　　却赴南邑留别蘇䑓知巳<lb/>
又過梅嶺上歲歲北枝寒落日孤舟去青山萬里看猿<lb/>
聲湘水靜草色洞庭寛已料生涯事唯應把釣竿<lb/>
　　　送陸灃還呉中<lb/>
𤓰步寒潮送客楊柳暮雨沾衣故山南望何處秋草連<lb/>
<pb n="KR4h0116_WYG_048-6b"/>
天獨歸<lb/>
　　　使回赴蘇州道中作<lb/>
春風何事逺相催路盡天涯始却回萬里無人空楚水<lb/>
孤㠶送客到魚䑓<lb/>
　　　在江南贈宋五之問　　　　駱賓王<lb/>
井絡雙源濬陽侯九派長淪波通地穴輸委下歸塘别<lb/>
島籠朝蜃連州擁夕陽韞珠成積潤讓璧動浮光浮光<lb/>
疑折木積潤疎圓沚玉輪涵地開劍匣連星起風煙標<lb/>
<pb n="KR4h0116_WYG_048-7a"/>
迥秀英靈信多美懷德踐遺芳端操慚謀巳謀巳謬觀<lb/>
光牽迹彊悽惶揆拙迷三省勞生昧兩忘弹隨空被笑<lb/>
獻楚自多傷一朝殊黙語千里異炎凉炎凉幾遷貿川<lb/>
陸疲臻湊積水架呉濤連山横楚岫風月雖殊昔星河<lb/>
猶是舊姑蘇望南浦邯鄲通北走北走平生親南浦别<lb/>
離津瀟湘一超忽洞庭多苦辛秋江無綠芷寒汀有白<lb/>
蘋采之將何遺故人漳水濵漳濵已遼逺江潭未旋返<lb/>
為聽短歌行當想長洲苑露金薫菊岸風佩揺蘭坂蟬<lb/>
<pb n="KR4h0116_WYG_048-7b"/>
鳴稻葉秋鴈起蘆花晩晩秋雲日明亭皋風霧清獨負<lb/>
平生氣空牽揺落情占星非聚德夢月詎懸名寂寥傷<lb/>
楚奏凄斷泣秦聲秦聲懷舊里楚奏悲無巳郢路少叢<lb/>
䑓叢䑓富竒士温輝凌愛日壯氣驚寒水一願重風雲<lb/>
三冬足文史文史盛紛綸京洛多風塵猶輕五車富未<lb/>
重一囊貧李仙非易托蘇鬼曲難因不惜勞歌盡誰為<lb/>
聽陽春<lb/>
　　　夕次舊呉<lb/>
<pb n="KR4h0116_WYG_048-8a"/>
維舟背楚服振䇿下呉畿盛德𢎞三讓雄圖枕九圍黄<lb/>
池通覇迹赤壁暢戎威文物俄遷謝英靈有盛衰行嘆<lb/>
䲭夷没遽惜湛盧飛地古煙塵暗年深館宇稀山川四<lb/>
望是人事一朝非懸劍空留信忘珠尚識機鄭風遥可<lb/>
託關月𣺌難依西北雲逾滯東南氣轉微徒懷伯通隠<lb/>
多謝買臣歸惟有荒䑓露薄暮溼征衣<lb/>
　　　贈萬生下第還呉　　　　　郎士元<lb/>
直道多不偶美才應息機覇陵春欲暮雲海獨言歸為<lb/>
<pb n="KR4h0116_WYG_048-8b"/>
客成白首入門嗟布衣蓴羮若可憶慚出掩柴扉<lb/>
　　　送文暢上人東逰　　　　　權德輿<lb/>
桑門許辯才外學接宗雷䕶法麻衣凈翻經貝葉開塵<lb/>
喧知不染妄想自堪哀載結西方社師逰早晚迴<lb/>
　　　送陸書還呉　　　　　　　武元衡<lb/>
君住包山下何年入帝鄉成名歸舊業嘆别見秋光橘<lb/>
柚呉洲逺蘆花楚水長我行經此路京口向雲陽<lb/>
　　　贈呉門邕上人　　　　　　皇甫曽<lb/>
<pb n="KR4h0116_WYG_048-9a"/>
春山唯一室獨坐草凄凄身寂心成道花閒鳥自啼細<lb/>
泉松徑裏返景竹林西晚與門人别依依出虎谿<lb/>
　　　送陸鴻漸山人採茶迴<lb/>
千峰待逋客香茗復叢生采摘知深處煙霞羨獨行幽<lb/>
期山寺逺野飯石泉清寂寂然燈夜相思一磬聲<lb/>
　　　送滕元擢第歸州拜親　　　岑参<lb/>
送爾姑蘇客滄波秋正凉橘懐三顆去桂折一枝香湖<lb/>
上山當舍天邉水是鄉江村人事少時作捕魚郎<lb/>
<pb n="KR4h0116_WYG_048-9b"/>
　　　送禇十二藻擢第歸呉覲省　　錢起<lb/>
林表吳山色詩人思不忘向家流水便懷橘綵衣香滿<lb/>
酌留歸騎前程未夕陽愴兹滄海去誰惜杜蘅芳<lb/>
　　　送陸贄還蘇州<lb/>
鄉路歸何早雲間喜擅名思親盧橘熟帯雨客㠶輕夜<lb/>
火臨津驛晨鐘隔浦城華亭養仙羽許日再飛鳴<lb/>
　　　送蘇州姚長史　　　　　　戴叔倫<lb/>
江城驛路長煙樹過雲陽舟領青絲纜人歌白玉郎葛<lb/>
<pb n="KR4h0116_WYG_048-10a"/>
衣行柳翠花簟宿荷香别有心期處湖山滿訟堂<lb/>
　　　送李明府使蘇州便赴告期<lb/>
莫言水國去迢迢白馬呉門見不遥楓樹林中經楚雨<lb/>
木蘭舟上蹋江潮空山古寺千年石翠色寒隄百尺橋<lb/>
早晚盧家蘭室外珊瑚玉佩徹青霄<lb/>
　　　奉送蘇州李十五長史丈之任　杜甫<lb/>
星坼台衡地曽為人所憐公侯終必復經術竟相傳食<lb/>
德見從事克家何妙年一毛生鳯穴三尺獻龍泉赤壁<lb/>
<pb n="KR4h0116_WYG_048-10b"/>
浮春暮姑蘇落海邊客間頭最白惆悵此離筵<lb/>
　　　壯遊<lb/>
徃者十四五出遊翰墨塲斯文崔魏徒以我似班楊七<lb/>
齡思即壯開口咏鳯凰九齡書大字有作成一囊性豪<lb/>
業嗜酒嫉惡懷剛腸脱略小時輩結交皆老蒼飲酣視<lb/>
八極俗物都茫茫東下姑蘇䑓已具浮海航到今有遺<lb/>
恨不得窮扶桑王謝風流逺闔閭丘墓荒劍池石壁側<lb/>
長洲芰荷香嵯峨閶門北清廟映迴塘毎趨呉泰伯撫<lb/>
<pb n="KR4h0116_WYG_048-11a"/>
事淚浪浪枕戈憶勾踐渡浙想秦皇蒸魚聞匕首除道<lb/>
哂要章越女天下白鑑湖五月凉剡溪藴秀異欲罷不<lb/>
能忘歸㠶拂天姥中歲貢舊鄉氣劘屈賈壘目短曹劉<lb/>
牆忤下考功第獨辭京尹堂放蕩齊趙間裘馬頗清狂<lb/>
春歌叢䑓上冬獵青丘旁呼鴈皁櫪林逐獸雲雪岡射<lb/>
飛曽縱鞚引臂落<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬蘇侯據鞍喜忽如攜葛彊快意<lb/>
八九年西歸到咸陽許與必詞伯賞逰實賢王曵裾置<lb/>
醴地奏賦入明光天子廢食召羣公㑹軒裳脱身無所<lb/>
<pb n="KR4h0116_WYG_048-11b"/>
愛痛飲信行藏黒貂寧免敝斑鬢兀稱觴杜曲晚耆舊<lb/>
四郊多白楊坐深鄉黨敬日覺死生忙朱門任傾奪赤<lb/>
族迭罹殃國馬竭粟豆官鷄輸稻梁舉隅見煩費引古<lb/>
惜興亡河朔風塵起岷山行幸長兩宫各警蹕萬里遥<lb/>
相望崆峒殺氣黒少海旌旗黃禹功亦命子涿鹿親戎<lb/>
行翠華擁呉岳螭虎噉豺狼爪牙一不中胡兵更陸梁<lb/>
大軍載草草凋瘵滿膏肓備員竊補衮憂憤心飛揚上<lb/>
感九廟焚下憫萬民瘡斯時伏青蒲廷諍守御牀君辱<lb/>
<pb n="KR4h0116_WYG_048-12a"/>
敢受死赫怒幸無傷聖哲體仁恕寓縣復小康哭廟灰<lb/>
燼中鼻酸朝未央小臣議論絶老病客殊方鬱鬱苦不<lb/>
展羽翮困低昂秋風動哀壑碧蕙捐微芳之推避賞從<lb/>
漁父濯滄浪榮華敵勲業嵗暮有嚴霜吾觀鴟夷子才<lb/>
格出尋常羣兇逆未定側佇英俊翔<lb/>
　　　送張舍人之江東　　　　　李白<lb/>
張翰江東去正値秋風時天清一鴈逺海濶孤㠶遲白<lb/>
日行欲暮滄波杳難期呉洲如見月千里幸相思<lb/>
<pb n="KR4h0116_WYG_048-12b"/>
　　　送崔度還呉度故人禮部員外輔國子於其還<lb/>
　　　輒致惓惓之意<lb/>
幽燕沙雪地萬里盡黃雲朝吹歸秋鴈南飛日幾羣中<lb/>
有孤鳳雛哀鳴九天聞我乃重此鳥綵章五色分胡為<lb/>
雜凡禽鷄鶩輕賤君舉手捧爾足疾心若火焚拂羽淚<lb/>
滿面送之呉江濆去影忽不見躊蹰日將曛<lb/>
　　　金陵送張十一再逰東吳<lb/>
張翰黃花句風流五百年誰人今繼作夫子世稱賢再<lb/>
<pb n="KR4h0116_WYG_048-13a"/>
動逰呉棹還浮入海船春光白門栁霞色赤城天去國<lb/>
難為别思歸各未旋空餘賈生淚相顧共凄然<lb/>
　　　贈張旭　　　　　　　　　　李頎<lb/>
張公性嗜酒豁達無所營皓首窮草𨽻時稱太湖精露<lb/>
頂據胡牀長叫三五聲興來灑素壁揮筆如流星下舍<lb/>
風蕭條寒草滿戸庭門家何所有生事如浮萍左手持<lb/>
蟹螯右手執丹經瞪目視霄漢不知醉與醒諸賓且方<lb/>
坐旭日臨東城荷葉裹江魚白甌貯香秔微祿心不屑<lb/>
<pb n="KR4h0116_WYG_048-13b"/>
放神於八紘時人不識者即是安期生<lb/>
　　　春日長安送從弟尉吳　　　李嘉祐<lb/>
春愁能浩蕩送别又如何人向呉䑓逺鶯飛漢苑多見<lb/>
花羞白髮因爾憶滄波好是神仙尉前賢亦未過<lb/>
　　　送恂上人還呉　　　　　　儲光羲<lb/>
洛城本天邑洛水即天池君王既行幸法子復來儀虛<lb/>
室香花滿清川楊柳垂乘閒道歸去逺意誰能知<lb/>
　　　送沈校書吳中搜書<lb/>
<pb n="KR4h0116_WYG_048-14a"/>
郊外亭皋逺野中岐路分苑門臨渭水山翠雜春雲春<lb/>
閣多遺典呉臺訪闕文君王思校理莫滯清江濆<lb/>
　　　賦得館娃宫送王山人㳺江東　盧綸<lb/>
蒼蒼楓樹林草合廢宫深越水風浪起呉王歌管沈燕<lb/>
歸巢巳盡鶴語冢難尋旅泊彼何夜希君抽玉琴<lb/>
　　　送王錄事赴任蘇州<lb/>
古堤迎拜路萬里一㠶前潮作澆田雨雲成煑海煙吏<lb/>
閒惟重法俗富不憂邉西掖今宵咏還須寄阿連<lb/>
<pb n="KR4h0116_WYG_048-14b"/>
　　　驛中望山戯贈渭南尉陸贄<lb/>
官微多懼事多同拙性偏無主驛功山在門前登不得<lb/>
髪毛衰盡落塵中<lb/>
　　　郡楼春宴　　　　　　　　韋應物<lb/>
衆樂雜軍鞞高楼邀上客思逐花光亂賞餘山景夕為<lb/>
郡訪凋瘵守程難損益聊假一杯歡暫忘終日迫<lb/>
　　　寄李蘇州兼示楊瓊　　　　白居易<lb/>
真娘墓頭春草碧心奴鬢上秋霜白為問蘇臺酒席中<lb/>
<pb n="KR4h0116_WYG_048-15a"/>
使君歌笑與誰同就中猶有楊瓊在堪上東山伴醉翁<lb/>
　　　答劉夢得白太守行<lb/>
吏滿六百石昔賢輙去之秩登二千石今我方罷歸我<lb/>
秩訝已多我歸慚已遲猶勝塵土下終老無休期卧乞<lb/>
百日告起吟五篇詩<hi>謂將罷官自吟五首</hi>朝與府吏别暮與州民<lb/>
辭去年到郡時麥穗黄離離今年去郡日稻花白霏霏<lb/>
為郡巳周歳半嵗罹旱飢襦袴無一片甘棠無一枝何<lb/>
乃老與幼泣别盡沾衣下慚蘇人泣上愧劉君辭<lb/>
<pb n="KR4h0116_WYG_048-15b"/>
　　　蘇州李中丞以元日郡齋感懷詩寄示微之及<lb/>
　　　予輙依來篇七言八韻走筆奉答兼呈微之<lb/>
白首餘杭白太守落魄抛名來已乆一辭渭北故園春<lb/>
再把江南新嵗酒杯前歌笑徒勉彊鏡裏形容漸衰朽<lb/>
領郡慚當潦倒年隣州喜得平安友長洲草接松江岸<lb/>
曲水荷花鏡湖口老去還能痛飲無春來曾作閒㳺否<lb/>
憑鶯傳語報李六倩鴈將書與元九莫嗟一日日催人<lb/>
且貴一年年入手<lb/>
<pb n="KR4h0116_WYG_048-16a"/>
　　　除蘇州刺史别洛城東花<lb/>
亂雪千花落新絲兩鬢生老除呉郡守春别洛陽城江<lb/>
上今重去城東更一行别花何用伴勸酒有殘鶯<lb/>
　　　赴蘇州至常州答賈舎人<lb/>
杭城隔嵗轉蘇䑓還擁前時五馬回厭見簿書先眼合<lb/>
喜逢杯酒暫眉開未酬恩寵年空去欲立功名命不來<lb/>
一别承明三領郡甘從人道是粗才<lb/>
　　　去嵗罷杭州今春領呉郡慚無善政聊寫鄙懷<lb/>
<pb n="KR4h0116_WYG_048-16b"/>
　　　兼寄三相公<lb/>
為問三丞相如何秉國鈞那將最劇郡付與苦慵人豈<lb/>
有吟詩客堪為持節臣不才空飽煖無惠及飢貧昨卧<lb/>
南城月今行北境春鈆刀磨欲盡銀印換何頻杭老遮<lb/>
車轍吳童掃路塵虛迎復虛送慚見兩州民<lb/>
　　　自到郡齋僅經旬日方專公務未及宴逰偷閒<lb/>
　　　走筆題廿四韻兼寄常州李舍人湖州崔郎中<lb/>
　　　仍呈吳中諸客<lb/>
<pb n="KR4h0116_WYG_048-17a"/>
渭北離鄉客江南守土臣涉途初改月入境巳經旬甲<lb/>
郡標天下環封及海濱版圖十萬戸兵籍五千人自頋<lb/>
才能少何堪寵命頻冒榮慚印綬虚奬負絲綸<hi>除蘇州制云藏</hi>
<hi>於巳為道義施於物為政能在公形骨骾之言合郡有襦袴之樂</hi>候病須通脉防流要<lb/>
塞津救煩無若靜補拙莫如勤削使科條簡攤令賦役<lb/>
均以兹為報効安敢不躬親襦袴提於手韋絃佩在紳<lb/>
敢辭稱俗吏且願活疲民常<hi>常州</hi>未徴黄覇湖<hi>湖州</hi>猶借寇<lb/>
恂愧無鐺脚政<hi>河北三郡相鄰皆有善政時為鐺脚刺史見唐書</hi>徒忝犬牙鄰<lb/>
<pb n="KR4h0116_WYG_048-17b"/>
制誥誇黄絹<hi>美賈常州也</hi>詩篇占白蘋<hi>美崔呉興也</hi>銅符抛不得<lb/>
<hi>自謂也</hi>瓊樹見無因警寐鐘傳夜催衙鼔報晨惟知對胥<lb/>
吏未暇接親賔色變雲迎夏聲殘鳥過春麥風非逐扇<lb/>
梅雨異随輪武寺山如故<hi>武丘寺也</hi>玉楼月自新<hi>郡内東南楼名</hi>池<lb/>
塘閒長草絲竹廢生塵暑遣澆神酎晴教晒舞茵待還<lb/>
公事了亦擬樂吾身<lb/>
　　　寄劉蘇州<lb/>
去年八月哭微之今年八月哭敦詩何堪老淚交流日<lb/>
<pb n="KR4h0116_WYG_048-18a"/>
多是秋風揺落時泣罷㡬回深自念情來一倍苦相思<lb/>
同年同病同心事除却蘇州更是誰<lb/>
　　　喜劉蘇州恩賜金紫遙想賀宴以詩慶之<lb/>
海内姑蘇太守賢恩加章綬豈徒然賀賔喜色欺杯酒<lb/>
醉妓歡聲遏管絃魚葺佩鱗光照地鶴銜瑞帶勢冲天<lb/>
莫嫌鬢上些些白金紫猶來稱長年<lb/>
　　　送蘇州李使君赴郡二絶句<lb/>
憶抛印綬辭呉郡衰病當時巳有餘今日賀君兼自喜<lb/>
<pb n="KR4h0116_WYG_048-18b"/>
八迴看換舊銅魚<hi>予自罷蘇州及兹換八刺史也</hi>
館娃宫深春日長<hi>館娃宮今靈岩寺也</hi>烏鵲橋髙秋夜凉<hi>烏鵲在蘇州南</hi>
<hi>門</hi>風月不知人世變奉君直似奉呉王<lb/>
　　　送王卿使君赴任蘇州因思花迎新使君感舊<lb/>
　　　逰寄題郡中木蘭西院<lb/>
一别蘇州十八載時光人事隨年改不論竹馬盡成人<lb/>
亦恐桑田半為海鶯入故宫含意思花迎新使生光彩<lb/>
為報江南風月知至今白使君猶在<lb/>
<pb n="KR4h0116_WYG_048-19a"/>
　　　白太守行　　　　　　　　劉禹錫<lb/>
聞有白太守抛官歸舊谿蘇州十萬戸盡作嬰兒啼太<lb/>
守駐行舟閶門草凄凄揮袂謝啼者依然兩低眉朱戸<lb/>
非不崇我心如重狴華池非不清意在寥廓栖夸者竊<lb/>
所怪賢者黙思齊我為太守吟題在隠起珪<lb/>
　　　赴蘇州酬别樂天<lb/>
呉郡魚書下紫宸長安廄吏送朱輪二南風化承遺愛<lb/>
八咏聲名躡後塵梁氏夫妻為寄客陸家兄弟是州民<lb/>
<pb n="KR4h0116_WYG_048-19b"/>
江城春色追逰處共憶東都舊主人<lb/>
　　　到郡未浹日登西楼見樂天題詩因即事以寄<lb/>
　　　<hi>樂天自此郡謝病西歸</hi>
湖上收宿雨城中無晝塵楼依新柳貴池帶亂苔春雲<lb/>
水正一望簿書來繞身煙波洞庭路愧彼扁舟人<lb/>
　　　早夏郡中書事<lb/>
水禽渡殘月飛雨灑髙城華堂對佳樹簾廡含曉清拂<lb/>
鏡整危冠振衣步前楹將吏儼成列簿書紛來縈言下<lb/>
<pb n="KR4h0116_WYG_048-20a"/>
辨曲直筆端生交爭虛懷詢病苦懷律操剽輕闗吏告<lb/>
無事歸來解簮纓髙簾覆朱閣忽耳聞調笙<lb/>
　　　郡齋書懷江南白尹兼簡分司崔賓客<lb/>
謾讀圖書三十車年年為郡老天涯一生不得文章力<lb/>
百口空為飽煖家綺季衣冠稱鬢面吳公政事副詞華<lb/>
還思謝病吟歸去同醉城東桃李花<lb/>
　　　詶樂天見貽賀金紫之什<lb/>
乆學文章含白鳯却因政事賜金魚郡人未識聞謡詠<lb/>
<pb n="KR4h0116_WYG_048-20b"/>
天子知名與詔書珍重和詩呈錦繡願言歸計並園廬<lb/>
舊來詞客無多位金紫同逰誰得如<lb/>
　　　送從弟戴𤣥徃蘇州　　　　　張籍<lb/>
楊柳閶門路悠悠水岸斜乘舟向山寺著屐到漁家夜<lb/>
月江柑樹秋風白藕花江天詩景好迴日莫令賒<lb/>
　　　送陸暢<lb/>
共踏長安街裏塵吳州獨作未歸身胥門舊宅今誰住<lb/>
君過西塘與問人<lb/>
<pb n="KR4h0116_WYG_048-21a"/>
　　　送從弟彤東歸<lb/>
雲水東南兩月程貪歸慶節馬蹄輕春橋欲醉攀花别<lb/>
野路閒吟觸雨行詩價已髙猶失意禮司曽賞㑹成名<lb/>
舊山風月知應好莫過秋時不到京<lb/>
　　　送從弟徹東歸<lb/>
緱山領印知公奏才稱同時盡不如奉使賀成登册禮<lb/>
陪班看出降恩書迴程去在秋塵裏受詔辭歸曉漏初<lb/>
早晩行為朝署拜閒坊買宅作鄰居<lb/>
<pb n="KR4h0116_WYG_048-21b"/>
　　　送人逰呉　　　　　　　　　李頻<lb/>
楚田開霽後草色與君㸔積水浮春氣深山帶雨寒毘<lb/>
陵孤月出建業一鐘殘為把鄉書去因收别淚難<lb/>
　　　尋陸鴻漸不遇　　　　　　皎然<lb/>
移家雖帯郭野徑入桑麻近種籬邊菊秋來未著花扣<lb/>
門無犬吠欲去問西家報道山中去歸來毎日斜<lb/>
　　　送司空曙之蘇州　　　　　　苗發<lb/>
盤門呉舊地蟬盡早秋時歸國人皆乆移家君獨遲廣<lb/>
<pb n="KR4h0116_WYG_048-22a"/>
陵經水宿建業有僧期若到棲霞寺應看江縂碑<lb/>
　　　戯代李恊律松江有贈　　　　許渾<lb/>
蜀客操琴呉女歌明珠十斛是天河霜凝薜荔怯秋樹<lb/>
露滴芙蓉愁晩波蘭浦逺鄉應解佩柳堤殘月未鳴珂<lb/>
西楼沈醉不知散潮落洞庭洲渚多<lb/>
　　　宿望亭館寄蘇州一二同志<lb/>
候館人稀夜自長姑蘇城逺樹蒼蒼江湖水落髙楼迥<lb/>
河漢秋歸廣簟凉月轉碧梧移鵲影露低紅葉溼螢光<lb/>
<pb n="KR4h0116_WYG_048-22b"/>
西園詩侣應多思莫醉笙歌掩畫堂<lb/>
　　　送劉禹錫郎中赴蘇州　　　　姚合<lb/>
三十年來天下名銜恩東守闔閭城初驚函谷眠山驛<lb/>
漸入梁園問水程霽日滿江寒浪靜春風繞郭白蘋生<lb/>
虎丘野寺呉中少誰伴吟詩月裏行<lb/>
　　　送王閈歸蘇州　　　　　　劉商<lb/>
深山窮谷没人來邂逅相逢眼漸開雲鶴洞宫君未到<lb/>
夕陽㠶影㡬時回<lb/>
<pb n="KR4h0116_WYG_048-23a"/>
　　　五湖　　　　　　　　　　汪遵<lb/>
巳立平吳伯越功片㠶髙颺五湖風不知戰國官榮者<lb/>
誰似陶朱得始終<lb/>
　　　西施　　　　　　　　　　　羅隠<lb/>
讓髙泰伯開基日賢見延陵復命時未㑹子孫因㡳事<lb/>
解崇䑓榭為西施<lb/>
　　　嘲陸暢　　　　　　　　　元和内人<lb/>
十二層楼倚翠空鳯鸞相對並梧桐雙成走報監門衛<lb/>
<pb n="KR4h0116_WYG_048-23b"/>
莫使呉歈入漢宫<lb/>
　　　解嘲　　　　　　　　　　陸暢<lb/>
粉面仙郎選聖朝偶逢秦女學吹簫須教翡翠聞王母<lb/>
不奈烏鳶噪鵲橋<lb/>
　　　送常熟錢尉　　　　　　　范仲淹<lb/>
姑蘇䑓下水如藍天賜仙鄉奉㫖甘梅淡栁黄春不淺<lb/>
王孫歸思滿江南<lb/>
　　　依韻和蘇州蔣密學<lb/>
<pb n="KR4h0116_WYG_048-24a"/>
餘杭偶得借麾來山態雲情病眼開此樂無涯誰可共<lb/>
詩仙今日在蘇䑓<hi>白樂天謂韋蘇州為詩仙</hi>
　　　依韻荅蔣密學見寄<lb/>
東南為守慰衰顔憂事渾祛樂事還鼓吹夜歸湖上月<lb/>
樓䑓晴望海中山奮飛毎羨冥鴻逺馳騁終慚老驥閑<lb/>
此日共君方偃息是非榮辱任循環<lb/>
　　　成都進士杜暹伯升出家名法通徃來吳中<lb/>
　　　　　　　　　　　　　　　　蘇軾<lb/>
<pb n="KR4h0116_WYG_048-24b"/>
欲識當年杜伯升飄然雲水一孤僧若教俯首隨韁鎖<lb/>
料得如今似我能<lb/>
　　　呉中田婦歌<lb/>
今年粳稻熟苦遲庶見霜風來幾時霜風來時雨如㵼<lb/>
耙頭出菌鎌生衣眼枯淚盡雨不盡忍見黄穗卧青泥<lb/>
茒苫一月隴上宿天晴穫稻隨車歸汗流肩頳載入市<lb/>
價賤乞與如糠粞賣牛納税拆屋炊慮淺不及明年飢<lb/>
官今要錢不要米西北萬里招羗兒龔黄滿朝人更苦<lb/>
<pb n="KR4h0116_WYG_048-25a"/>
不如却作河伯婦<lb/>
　　　寄賀方回　　　　　　　　黃庭堅<lb/>
少㳺醉卧古藤下誰與愁眉唱一杯解作江南斷腸句<lb/>
只今惟有賀方回<lb/>
　　　癸亥立春日泊舟吳㑹亭　　范成大<lb/>
去年春盤浙江驛湛湛清波動浮石今年春盤吳㑹亭<lb/>
冥冥細雨溼髙城天邊作客風沙裏今年去年成老矣<lb/>
客心古井冷無波過眼人情亦如水憶昔三生住翠微<lb/>
<pb n="KR4h0116_WYG_048-25b"/>
偶來平地著征衣山中故人應大笑扁舟坐稳何當歸<lb/>
　　　半塘<lb/>
桺暗閶門逗曉開半塘塘下越谿回炊煙擁柂船船過<lb/>
芳草縁堤歩歩來<lb/>
　　　送丘為下第歸蘇州　　　　嚴維<lb/>
滄江一身客獻賦空十年明主豈能好今人誰舉賢國<lb/>
門税征駕旅食謀言旋皦日媚春水綠蘋香客船無媒<lb/>
既不達予亦思歸田<lb/>
<pb n="KR4h0116_WYG_048-26a"/>
　　　書情上李蘇州<lb/>
東土苗人尚有殘皇皇亞相出朝端手持國憲羣僚畏<lb/>
口喻天慈百姓安禮數自憐今日絶風流空記徃年歡<lb/>
誤著青袍將十載忍來漁浦却垂竿<lb/>
　　　送魏十六還蘇州　　　　　皇甫冉<lb/>
秋夜沈沈此送君陰蟲切切不堪聞歸舟明日毘陵路<lb/>
迴首姑蘇是白雲<lb/>
　　　維揚送友還蘇州　　　　　崔顥<lb/>
<pb n="KR4h0116_WYG_048-26b"/>
長安南下幾程途得到䢴溝弔綠蕪渚畔鱸魚舟上釣<lb/>
羨君歸老向東吳<lb/>
　　　贈長洲何主簿　　　　　　戴叔倫<lb/>
挂席逐歸流依依望虎丘殘春過楚縣夜雨宿吳州野<lb/>
寺吟詩入溪橋折笋㳺到官無一事清靜有諸侯<lb/>
　　　口號呉王美人半醉　　　　李白<lb/>
風動荷花水殿香姑蘇䑓上宴呉王西施醉舞嬌無力<lb/>
笑倚東窓白玉牀<lb/>
<pb n="KR4h0116_WYG_048-27a"/>
　　　感蘇州舊舫　　　　　　　白居易<lb/>
畫梁朽折紅窗破獨立池邊盡日㸔守得蘇州船舫爛<lb/>
此身爭合不衰殘<lb/>
　　　蘇州故吏<lb/>
江南故吏别來乆今日池邊識我無不獨使君頭似雪<lb/>
華亭鶴死白蓮枯<hi>蓮鶴皆蘇州同來</hi>
　　　將歸姑蘇南樓餞别送李明府　許渾<lb/>
無處登臨不繫情一憑春酒醉髙城暫移羅綺見山色<lb/>
<pb n="KR4h0116_WYG_048-27b"/>
纔駐管絃聞水聲花落西亭添别夢柳隂南浦促歸程<lb/>
前期迢逓今宵短更倚朱䦨待月明<lb/>
　　　呉門送振武李從事<lb/>
晩促離筵醉玉缸伊州一曲淚雙雙欲攜刀筆從新幕<lb/>
更宿煙霞别舊忩邉馬近秋侵紫塞呉㠶乘月下清江<lb/>
嫖姚若許傳書檄坐築三城看受降<lb/>
　　　呉故宫　　　　　　　　　常建<lb/>
越女歌長君且聽芙蓉香滿水邊城豈知一日終非主<lb/>
<pb n="KR4h0116_WYG_048-28a"/>
猶自如今有怨聲<lb/>
　　　呉苑思　　　　　　　　　陳陶<lb/>
今人地藏古人骨古人花為今人發江南何處葬西施<lb/>
謝豹空聞采香没<lb/>
　　　呉姬十首　　　　　　　　薛䏻<lb/>
夜鎻重門晝亦監眼波嬌利瘦岩岩偏憐不怕旁人笑<lb/>
自把春羅等舞衫<lb/>
龍麝熏多骨亦香因經寒食好風光何人畫得天生態<lb/>
<pb n="KR4h0116_WYG_048-28b"/>
枕破施朱隔宿粧<lb/>
滴滴春霖透荔枝筆題箋動手中垂天隂不得君王召<lb/>
嚬著青蛾作小詩<lb/>
鈿合重盛繡結深昭陽初幸賜同心君知一夜恩多少<lb/>
明日宣教放德音<lb/>
褪紅香汗濕輕紗髙捲蚊厨獨卧斜嬌淚半垂珠不破<lb/>
恨君瞋折後庭花<lb/>
取次衣裳盡帶珠别添龍腦裛羅襦年來寄與鄉中伴<lb/>
<pb n="KR4h0116_WYG_048-29a"/>
殺盡春蠶税亦無<lb/>
畫燭燒蘭暖復迷殿帷深密下銀泥開門欲作侵晨散<lb/>
已是明朝日向西<lb/>
樓䑓重叠滿天雲殷殷鳴鼉世上聞此日楊花初似雪<lb/>
女兒絃管弄參軍<lb/>
冠剪黄綃帔紫羅薄施鉛粉畫青蛾因將素手誇<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>巧<lb/>
從此椒房罷更多<lb/>
自是三千第一名内家叢裏獨分明芙蓉殿上中元日<lb/>
<pb n="KR4h0116_WYG_048-29b"/>
水拍銀盤弄化生<lb/>
　　　歳寒堂三題　　　　　　　范仲淹<lb/>
堯舜受命於天松柏受命於地則物之有松柏猶人之<lb/>
有堯舜也是故聖人觀有心而制禮體後凋以辨義丁<lb/>
公神遇鑒寐形焉陶相真棲風韻在矣是物也前言徃<lb/>
行豈徒然哉吾家西齋僅百載二松對植扶踈在軒靈<lb/>
根不孤本支相茂卓然有立儼乎若思霜霰交零莫能<lb/>
屈其性絲桐間發莫能擬其聲不出戸庭如在林壑某<lb/>
<pb n="KR4h0116_WYG_048-30a"/>
少長北地近還平江羙先人之故盧有君子之嘉樹清<lb/>
陰大庇期於千年豈徒風朝月夕為耳目之資者哉因<lb/>
命其西齋曰歳寒堂松曰君子樹樹之側閣焉曰松風<lb/>
閣美之以名居之斯逸由我祖德貽厥孫謀昆弟雲來<lb/>
是仰是則可以為友可以為師持松之清逺耻辱矣執<lb/>
松之勁無柔邪矣稟松之色義不變矣揚松之聲名彰<lb/>
聞矣有松之心徳可長念兹在兹我族其光矣子子孫<lb/>
孫勿翦勿伐惟吾家之舊物在嵗寒而後知天地憐其<lb/>
<pb n="KR4h0116_WYG_048-30b"/>
材而況於人乎作詩紀之以永長也<lb/>
　　　歳寒堂<lb/>
我夲先唐相奕世天衢行子孫四方志有家在江城雙<lb/>
松儼可愛髙堂因以名雅知堂上居宛得山中情目有<lb/>
千年色耳有千年聲六月無炎光長如玉壺清於以聚<lb/>
詩書教子修誠明於以列鐘鼓邀賓樂昇平綠烟亦可<lb/>
知終日在檐楹太陽無偏照自然虚白生不向搖落地<lb/>
何憂歳峥嶸朂哉肯構人處之千載榮<lb/>
<pb n="KR4h0116_WYG_048-31a"/>
　　　君子樹<lb/>
二松何年植清風未嘗息夭矯向庭戸雙龍思霹靂豈<lb/>
無桃李姿賤彼非正色豈無蘭菊芳貴此有清德萬木<lb/>
怨揺落獨如春山碧乃知天地威亦向歳寒惜有聲若<lb/>
江河有心若金璧雅為君子材對之毎前席或當應自<lb/>
然化為補天石<lb/>
　　　松風閣<lb/>
此閣宜登臨上有松風吟非絃亦非匏自起簫韶音明<lb/>
<pb n="KR4h0116_WYG_048-31b"/>
月萬里時何必開綠琴鳯凰下雲霓鏘鏘鳴中林淳如<lb/>
葛天歌太古傳於今潔如庖犧易洗人平生心安得嘉<lb/>
賓來當之共披襟陶景若在仙往來吳中岑<lb/>
　　　呉江岸　　　　　　　　　蘇軾<lb/>
曉色兼秋色蟬聲雜鳥聲壯懷銷鑠盡回首尚心驚<lb/>
　　　晩入盤門　　　　　　　　范成大<lb/>
人語嘲喧晩吹凉萬忩燈火轉河塘兩行碧柳籠官渡<lb/>
一簇紅楼壓女牆何處采菱聞度曲誰家拜月認飄香<lb/>
<pb n="KR4h0116_WYG_048-32a"/>
輕裘駿馬慵穿市困倚蒲圑入睡鄉<lb/>
　　　白雲嶺<lb/>
路入千峯一線通陸離長劍立天風五年嶺客題詩處<lb/>
正在孤雲亂石中<lb/>
　　　天平先隴道中時將赴新安掾<lb/>
霜橋氷磵凈無塵竹塢梅谿未放春百叠海山鄉夢熟<lb/>
三年江路旅愁新松楸永寄孤窮淚泉石終收漫浪身<lb/>
好在隣翁各安健歸來相訪説真情<lb/>
<pb n="KR4h0116_WYG_048-32b"/>
　　　丙戌閏七月九日與王必大登姑蘇䑓招王俊<lb/>
　　　明陳淵叔耿時舉避暑次時舉韻<lb/>
始賀火流西還嗟斗斜閏餘暑猶彊顔新凉頗難進燥<lb/>
剛渇欲折焦巻秃如燼炎官扶日轂輝赫不停運登臨<lb/>
有髙䑓勇徃得三俊仍將王郎子飛步凌刼仭風從噫<lb/>
氣來雲作壞山陣鄉如垂頭魚忽巳蟄蟲振空明晩逾<lb/>
清更要孤月印書生乃易與俛仰更喜愠憑䦨天為髙<lb/>
舉酒山欲近竒書鐵鎖鈎麗句錦窠暈兹逰我輩獨難<lb/>
<pb n="KR4h0116_WYG_048-33a"/>
挽軟紅軔君看籠中鳥寧識咸池韻<lb/>
　　　上沙夜汎七月二日<lb/>
困倚船忩看斗斜起來風露滿天涯亭亭宿鷺明菰葉<lb/>
閃閃凉螢入稻花月下片雲應夜雨山根炬火忽人家<lb/>
江湖處處無窮景半世紅塵老歳華<lb/>
　　　次韻孫長文泊姑蘇館<lb/>
讀書忩下一燈殘忽有詩來為煖寒聞道扁舟春共載<lb/>
雪雲雖冷不相干<lb/>
<pb n="KR4h0116_WYG_048-33b"/>
　　　次韻答吳江周尉飲垂虹亭<lb/>
垂虹亭上角巾傾鼉怒龍唫醉不聽安得對君浮大白<lb/>
想應嗤我汗新青夢魂舞蝶隨春草時節賓鴻㸃暮汀<lb/>
湖海扁舟須及健莫教明月照星星<lb/>
　　　壬辰天中節赴平江錫宴因懷去年以侍臣攝<lb/>
　　　事捧御杯殿上賜二小詩<lb/>
去歳排塲德壽宫薫風披拂酒鱗紅小臣供奉金籠盞<lb/>
親到虛皇玉座東<lb/>
<pb n="KR4h0116_WYG_048-34a"/>
天中繖動玉輿來萬歳三聲徹九街想見牙牀當殿過<lb/>
舜裳雲委拜堯階<lb/>
　　　次韻平江韓子師侍郎見寄三首<lb/>
自古四愁湘水深誰將城郭啟山林有情碧嶂團欒繞<lb/>
無數朱樓縹緲臨蚺鼔掲天驚客坐象鍪航海厭蠻深<lb/>
三千客路長安逺故舊書來直萬金<hi>南人以蚺蛇皮作腰鼔響徹異常交</hi>
<hi>趾以象革為兠鍪皆異事</hi>
靈泉杖屨浙江頭經濟長懷尚典州堂上讀書朝氣爽<lb/>
<pb n="KR4h0116_WYG_048-34b"/>
䑓前呼月海光浮交情尺素勤雙鯉刀筆枯松挽萬牛<lb/>
已把三章翻玉府為君擊節變蠻謳<hi>子師新作小舎於浙江號靈泉讀書</hi>
<hi>堂呼月䑓皆其處也</hi>
前年衝雪過雙谿風帽泥韉騎吹隨爛醉依前逢錦瑟<lb/>
好音惟是欠黄鸝功名未試玉璜玦離别頻傾金屈巵<lb/>
疇昔北征煩吉夢南征合有夢歸時<hi>頃年北使時朝野多妄傳被㽞不歸</hi>
<hi>子師家中人忽夢子歸翌日過界報到故末句及之鶯鶯子師家善歌者前年過婺券滿巳去</hi>
　　　自閶門騎馬入越城<lb/>
<pb n="KR4h0116_WYG_048-35a"/>
日影穿雲亦未濃夜來疎雨洗清空村前村後東風滿<lb/>
略數桃花一萬重<lb/>
斷橋隤岸數家村雨少晴多減漲㾗雪白鵞兒綠楊柳<lb/>
日髙猶自揜柴門<lb/>
　　　閶門行送胡子著作漢州<lb/>
前年送君朝明光今年送君還故鄉錦官樓上一尊酒<lb/>
萬里閶門折楊柳呉波沄沄蜀山蒼人生行路如許長<lb/>
相逢相送鬢如雪人生能禁幾離别房湖風月開春䑓<lb/>
<pb n="KR4h0116_WYG_048-35b"/>
石湖水雲歸去來西棹東㠶君未了相逢還向閶門道<lb/>
　　　閶門初汎二十四韻<lb/>
　淳熈丙午重九後十日家人輩以予久病適新修小<lb/>
　舫勸扶頭一出以禳祓屯滯遂至北城檢挍桃花塢<lb/>
　出闗旁漕河望楓橋横塘中路而還故有即事詠景<lb/>
　唐律之作<lb/>
好在馳煙路平生載酒行摧藏身乆病契濶歳頻更昨<lb/>
日燈花曉今朝稻把晴出門新夢境觸目舊詩情水逺<lb/>
<pb n="KR4h0116_WYG_048-36a"/>
推篷眩天寛倚柂驚轉灣添縴挽罨岸併篙撑舫後裝<lb/>
兒女艫前酌弟兄醅香新麹嫩茗味小春輕紅縐分霜<lb/>
果黄嫣撚夕英纈林疎露屋朱閣靜臨城桃塢論今昔<lb/>
楓橋管送迎山腰樵擔動木末酒旗明竟日窑烟直中<lb/>
流塔影橫數㠶殘照滿一笛暮江平曬網楓邊衍牽繒<lb/>
柳際棚岫雲縈石住田水穴隄鳴過渡牛歸速穿籬犬<lb/>
吠獰魚寒猶作陣鴈逺更聞聲急櫓潮痕出踈鐘暝色<lb/>
生鄰翁欣問訊逋客愧寒盟一昨成歸卧於今負耦耕<lb/>
<pb n="KR4h0116_WYG_048-36b"/>
生涯都塌颯心曲漫崢嶸猿鶴休多怨菰蓴尚可羮藥<lb/>
囊吾厭苦扶憊且班荆<lb/>
　　　晚步吳故城下<lb/>
意行殊不計榛菅風袖飄然勝羽翰拄杖前頭雙雉起<lb/>
浮圖絶頂一鵰盤醉紅匝地斜曛暖熨練涵空漲水寒<lb/>
却向東皋望煙火缺蟾光映槲林丹<lb/>
　　　寄虎丘長老<lb/>
誰云簮紱坐成禽亦漫為官漫好音身已備嘗生死病<lb/>
<pb n="KR4h0116_WYG_048-37a"/>
心何曾住去來今一波不動月空照萬籟無情風自吟<lb/>
持此東歸似同志故應分我半牀林<lb/>
　　　送徐叔智運使奉祠歸呉中<lb/>
手種湖邊花百畆東風日夜催歸去當年辛苦種花時<lb/>
不道白頭猶未歸君如肯過城南陌但向水雲紅處覔<lb/>
煩呼猿鶴問平安當有畦丁解看客我今江船亦欲東<lb/>
揖迎楓橋成兩翁壓枝萬朶雖過盡尚及巢龜蓮葉中<lb/>
　　　懷龔頥正<lb/>
<pb n="KR4h0116_WYG_048-37b"/>
好在楚龔子秋來情話稀昨承書素説行侍板輿歸煙<lb/>
水潮平棹風霜歳晩衣㡬時真訪戴莫待雪花霏<lb/>
　　　吳歈一首送丘宗卿自平江移㑹稽<lb/>
吳兒與君縁不薄再騎竹馬迎南郭吳兒與君縁復淺<lb/>
坐席纔温旗脚轉東人賦重越吟悲趣了兹段隨朝鷄<lb/>
胷竒百煉當活國君豈獨私呉與越鶴鳴樟橋猿夜啼<lb/>
匈奴未滅家何為功成他年歸結屋好在山花休斬竹<lb/>
<hi>宗卿十三年前嘗守吳今復來㡬年而去越民困於和買蓋有意為蠲減之樟橋宗卿卜築處有山牡丹二夲</hi>
<pb n="KR4h0116_WYG_048-38a"/>
<hi>歳各發百花手植筀竹二十年今一尺圍作舍時悉當伐去皆實錄席上語也</hi>
　　　翻襪軒夜坐聞雨<lb/>
閒門冷落靜無譁小閤簾幃密自遮日晩課程丹竈火<lb/>
夜深光景佛燈花人生寧有病連嵗身世略如僧在家<lb/>
步屧尋春非老伴任教風雨喚雷車<lb/>
　　　壽櫟東齋午坐<lb/>
屋角靜突兀雲氣低鴻濛殘葉颭疎雨孤花側凄風北<lb/>
忩午睡起一笑萬事空無人共此意莎階咽微蛩<lb/>
<pb n="KR4h0116_WYG_048-38b"/>
　　　次韻袁起巖送示郡沼雙蓮圖<lb/>
珠淵玉水折方圓涌出雙蓮照酒邊壓倒小湖三級草<lb/>
増光後沼兩重蓮苕華名字元相並桃葉根株本自連<lb/>
好把吳歈翻楚些陽阿新曲勝當年<hi>洞庭小湖寺舊得瑞象有草繞之投</hi>
<hi>草湖中生三級紅蓮皮日休有木蘭後池重䑓蓮詩云兩重元是一重心皆呉中瑞故事而未有雙蓮之傳也</hi>
　　　再賦郡沼雙蓮三絶<lb/>
館娃魂散碧雲沈化作雙葩寄恨深千載不償連理願<lb/>
一枝空有合歡心<lb/>
<pb n="KR4h0116_WYG_048-39a"/>
池光䦨檻倚斜暉把酒看花醉不歸但許鴛鴦相對浴<lb/>
休驚翡翠一雙飛<lb/>
兩岐秀罷巳蒿萊春意還從菡蓞回不是使君和氣勝<lb/>
此花應向别人開<lb/>
　　　次韻袁起巖喜雨<lb/>
使君精禱動山靈月御俄從畢噣經昨夜雲頭隨皁蓋<lb/>
今朝雨脚挂青冥池光拍岸浮州宅湖面粘天漲洞庭<lb/>
賸采吳歈歌歳事傳歸擊壤調中聽<lb/>
<pb n="KR4h0116_WYG_048-39b"/>
　　　再次喜雨詩韻以表隨車之應<lb/>
仙篆驅龍効水靈佛螺吹梵演雲經何須礎汗生蒸潤<lb/>
便借爐薫作晦冥一念故應周法界萬神元不隔明庭<lb/>
昌時圭璧形聲應不是周時莫我聽<lb/>
　　　三次喜雨詩韻少伸善頌<lb/>
鄉非賢牧政通靈㡬負松陵耒耜經天籟侵晨占少女<lb/>
雨師連夜檄𤣥冥作霖豈必求商野召見誰能右漢庭<lb/>
聞道追鋒傳好語從今側耳為君聽<lb/>
<pb n="KR4h0116_WYG_048-40a"/>
　　　府公錄示和題喜雨之作輙次元韻<lb/>
雨挾潮痕漲具區流渠決決繞幽居荷鋤日課都忘倦<lb/>
抱甕天機本不踈且喜水平昌谷稻莫教雷假介休車<lb/>
老翁飽外還多事更把林間種樹書<lb/>
　　　賦得桃塢送别　　　　　　髙啓<lb/>
何地芳菲滿呉趨曲陌西藏經非漢壘種樹似秦溪未<lb/>
曙忽霞起過春猶雪迷葉聞渡江唱花憶映門題折時<lb/>
或旁水遊處毎成蹊偶來因送客腸斷有鶯啼<lb/>
<pb n="KR4h0116_WYG_048-40b"/>
　　　遷娄江寓館<lb/>
寓形百年内行止固無端我生甫三九東西宜未闌去<lb/>
年宅山陲今年徙江干野性崇儉陋經營惟茍完閒忩<lb/>
俯平疇幽扉臨逺湍豈忘大厦居弗稱非所安披榛始<lb/>
來兹霜露凄以寒誰云逺親愛弟子相與歡室中有美<lb/>
酒歳暮聊盤桓<lb/>
　　　登西城門<lb/>
登城望神州風塵暗淮楚江山帯睥睨烽火接樓艪并<lb/>
<pb n="KR4h0116_WYG_048-41a"/>
呑何時休百骨易寸土向來禾黍地雨露長榛莽不見<lb/>
征戰塲那知征人苦馬驚西風笳鳥散落日鼓嗚嗚城<lb/>
下水流恨自今古<lb/>
　　　詠雨酬張進士羽見寄<lb/>
珠碎復絲輕飈回乍拂楹望中來曉峽愁裏度秋城沙<lb/>
濕蟲應冷荷響露還驚聽絃知瑟潤卧簟覺幃清一覽<lb/>
停雲句離抱轉難平<lb/>
　　　賦得姑蘇䑓送賈文學麒<lb/>
<pb n="KR4h0116_WYG_048-41b"/>
城上聞啼鴉䑓前見逰鹿悠悠畫簾影薄暮澄潭曲雲<lb/>
隨歌舞散日與興亡促美人不歸來湖水春更綠思君<lb/>
别後登應盡天涯目<lb/>
　　　聞晩鶯時在圍城中作<lb/>
昨歳聞歌囀綠隂山院行今朝寢齋雨重聽獨含情西<lb/>
磵多喬木何為亦到城<lb/>
　　　答宋南宫見寄時寓江上<lb/>
棲寓豈髙遁偶家南渚濱雖欣逺物累終悲寡交親拏<lb/>
<pb n="KR4h0116_WYG_048-42a"/>
舟近入郭言欲訪故人叩門子不在思懷竟難伸歸來<lb/>
揜蓬廬幽卧屬始春風喧柳意動雪霽禽聲新孤逰盼<lb/>
芳物尊酒孰與陳念昔文翰塲弱蹤繼清塵鳴絃東閣<lb/>
夜飛蓋西園晨兹歡與年徂憔悴兩未振朝䝉枉瓊藻<lb/>
慰我遲暮勤深情寄妍辭不殊握中珍居屯在守志養<lb/>
素豈辭貧裁章以少答此道願無淪<lb/>
　　　送家兄西遷<lb/>
昔别歸有期此别去何極西遷屬事變咎責非巳得家<lb/>
<pb n="KR4h0116_WYG_048-42b"/>
貧無行資空槖辭故國怱怱逐徒旅宛宛謝親識牽攀<lb/>
不能留慟哭野水側離鴻為回翔浮雲暮愁色别時雖<lb/>
云苦未若别後憶願行勿憂家養親自我職殊方氣候<lb/>
異炎霧秋未息委命毌怨尤長年彊飱食<lb/>
　　　召修元史將赴京師别内<lb/>
承詔趣嚴駕晨當赴京師佳徴豈不樂獨念與子辭子<lb/>
自歸我家貧賤乆共之閨門藹情歡寵德不以<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>天寒<lb/>
室仍罄何忍逺去兹王明待紬文不暇頋我私悤悤愧<lb/>
<pb n="KR4h0116_WYG_048-43a"/>
子勤為我烹伏雌攜幼送我泣問我旋軫時行路亦已<lb/>
遥浮雲蔽川坻宴安聖所戒胡為守蓬茨我志願裨國<lb/>
有遂幸在斯加餐待後晤勿作悄悄思<lb/>
　　　酬謝翰林留别<lb/>
　啟常與同郡謝君徽同徴又同官翰林洪武三年七<lb/>
　月二十八日上御闕樓召對擢啓戸部侍郎謝為吏<lb/>
　部郎中俱以踰省辭即䝉俞允賜内帑白金放還於<lb/>
　鄉<lb/>
<pb n="KR4h0116_WYG_048-43b"/>
江左稱謝家奕葉多名人君今復秀發瓊枝邁風塵頋<lb/>
予沗鄉里才華敢論美丹詔偶見徴雲蘿歘同起謁帝<lb/>
入九闗咫尺瞻天顔從兹繆通籍接武諸公間朝侍青<lb/>
坊讀夜陪玉堂宿講罷分御羮吟成刻宫燭出入在兩<lb/>
宫與君無不同自慚本鷗鷺亦得隨鵷鴻朝朝禁門下<lb/>
聽雞共騎馬上國多故人情親似君寡並命超列卿寵<lb/>
極翻憂驚我叨掌國計君佐持銓衡偕辭向明主叩天<lb/>
聽天語敕賚内帑金東還特相許拜賜出皇都人言似<lb/>
<pb n="KR4h0116_WYG_048-44a"/>
兩疏月明照宫錦同棹入中呉呉中故鄉道雨歇秋光<lb/>
好青山度水迎喜我歸來早落日下長洲分攜忽解舟<lb/>
如何到家喜却有别君愁别君去還邇只隔呉江水離<lb/>
思與秋長蘆花三十里來徃片㠶通相期作釣翁髙歌<lb/>
雖鄙野猶可賛王風<lb/>
　　　始歸田園<lb/>
辭袂歸故里永言遂遐心豈欲事髙塞崇居難自任清<lb/>
晨問田盧荒蹊尚能尋秋蟲語左右翳翳桑麻深别來<lb/>
<pb n="KR4h0116_WYG_048-44b"/>
㡬何時舊竹已成林父老喜我歸攜榼來共斟問知天<lb/>
子聖歡然散顔襟相期畢租税嵗暮同謳吟<lb/>
　　　其二<lb/>
白露蕪草木荒園揜窮秋歸來一芟理始覺吾廬幽髙<lb/>
柳䕃巷疎清川映閣流落日望禾黍離離滿西疇乍歸<lb/>
意自欣䇿杖頻覽㳺名宦誠足貴猥承懼愆尤早退非<lb/>
引年皇恩未能酬相逢勿稱意不是東陵侯<lb/>
　　　送王太守遷雲間<lb/>
<pb n="KR4h0116_WYG_048-45a"/>
男屠猪羊女<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酒共禱神祠留太守太守今年遷太州<lb/>
除書巳下誰能留兩州相去無百里失君應愁得君喜<lb/>
安得如君數十人一時盡福東南民<lb/>
　　　憶昨行寄吳中諸故人<lb/>
憶昨結交豪俠客意氣相傾無促蹙十年流亂如不知<lb/>
日費黄金出㳺劇狐裘䝉茸欺北風霹靂應手鳴雕弓<lb/>
桓公墓下沙草白彷彿地似遼城東馬行雪中四蹄熱<lb/>
流影欲追飛隼滅歸來笑學曺景宗生擊黄獐飲其血<lb/>
<pb n="KR4h0116_WYG_048-45b"/>
皋橋泰娘雙翠蛾喚來尊前為我歌白日欲没奈愁何<lb/>
迴潭水綠春始波此中夜逰樂更多月出東山白雲裏<lb/>
照見船中笛聲起驚鷗飛過片片輕有似梅花落江水<lb/>
天峯最髙明日登手接飛鳥攀危藤龍門路迥不可上<lb/>
松風吹滅岩中燈衆客欲歸我不能更度前嶺緣崚嶒<lb/>
逺攜茗器下相候喜有白首楞伽僧館娃離宫已為寺<lb/>
香徑無人欲愁思醉題髙壁墨如雅一半欹斜不成字<lb/>
夫差城南天下稀狂游累日却忘歸座中爭起勸我酒<lb/>
<pb n="KR4h0116_WYG_048-46a"/>
但道飲此無相違自從飄零各江海故舊如今幾人在<lb/>
荒烟落日野鳥啼寂寞青山顔亦改須知年少樂事偏<lb/>
當飲豈得言無錢我今自算雖未老豪健巳覺難如前<lb/>
去日已去不可止來日方來猶可喜自古達士有名言<lb/>
但説人生行樂耳<lb/>
　　　賀樂丈南郭新居　　　　　范成大<lb/>
新䑓燕雀喜竹籬挂藤蘿崩奔風濤裏得此龜巢荷西<lb/>
山効爽氣南浦供清波㑹心不在逺容膝何須多先生<lb/>
<pb n="KR4h0116_WYG_048-46b"/>
淮楚俊踏地嘗兵戈飄飄萬里道芒鞋壓闗河風吹落<lb/>
下邑楚語成吳歌豈不有故園荒垣鞠秋莎無容説當<lb/>
歸到處皆南柯閉戸長獨卧奈客剥啄何㑹令蒼苔石<lb/>
屐齒如蜂窠<lb/>
　　　樂菴初成　　　　　　　　李彦年<lb/>
老子平生可不足菴成那管食無肉終朝閉戸只讀書<lb/>
四面開忩都見竹<lb/>
投老閒居百事宜早眠晏起不論時更長睡足披衣坐<lb/>
<pb n="KR4h0116_WYG_048-47a"/>
傾耳林間聽畫眉<lb/>
　　　期頥堂<lb/>
百事如今與世違一花一木謾兒嬉莫欺兀兀癡頑老<lb/>
曽睹昇平元祐時<lb/>
不服丹砂不茹芝老來四體未全衰有人問我期頥法<lb/>
一味胸中愛坦夷<lb/>
　　　崑山吕正之三男子連中神童科蓋奇事也次<lb/>
　　　嚴别駕韻　　　　　　　　葉衡<lb/>
<pb n="KR4h0116_WYG_048-47b"/>
三秀標姿穎不凡姓名聨列紫微間已知鳯穴梧棲穏<lb/>
誰謂鵬程雲路艱孔釋當年親抱送由莊逸駕定追攀<lb/>
發揮更有文章伯髙壓淮南大小山<lb/>
　　　送衛狀元著作提舉淮東　　樓鑰<lb/>
通泰牢盆亘海濱官家專欲用儒臣淮南草木生顔色<lb/>
又見龍頭第一人<lb/>
羨君持節拜庭幃未老雙親著綵衣若遇蓋公煩問信<lb/>
坐曺日念舊逰稀<lb/>
<pb n="KR4h0116_WYG_048-48a"/>
屢從尊酒接從容叔寶風姿對座中他日相逢年益老<lb/>
棊壇尚有角雌雄<lb/>
　　　寓居全吳江上　　　　　　姚申之<lb/>
幅巾蕭散一枝笻身在水雲千頃中抹野亂山隨意碧<lb/>
裊林霜葉可憐紅<lb/>
　　　松江　　　　　　　　　　司馬光<lb/>
呉山黯黯江水清欲雨未雨傷交情扁舟蕩漾泊何處<lb/>
紅蓼白蘋相映生<lb/>
<pb n="KR4h0116_WYG_048-48b"/>
秋風索索連江起暮過煙波十餘里長蘆痩竹映漁家<lb/>
燈火𣺌茫寒照水<lb/>
　　　送楊太祝忱知長洲縣<lb/>
三吳佳縣首民物舊熈熈專用清談治非如俗吏為林<lb/>
疎丹橘迥稻熟白芒欹宜使民無忘嚴修泰伯祠<lb/>
　　　送僧歸吳<lb/>
髙枕聊成夢晴空忽見花浮生盡是客何處得為家旅<lb/>
食帝城乆歸舟澤國賖勿因菰菜味回首浩無涯<lb/>
<pb n="KR4h0116_WYG_048-49a"/>
　　　虎丘晚歸呈同逰　　　　　鄒浩<lb/>
虎丘山色最宜秋山下濺濺亦可舟北去幾年空好夢<lb/>
東來今日快昏眸邦畿正藹無雙譽杖屨仍逢第一流<lb/>
邂逅髙風許追逐異時應擬峴山頭<lb/>
　　　濟明不預虎丘之逰作此寄之<lb/>
虎據千年一故丘邇來形勝絶南州池清不礙龍收影<lb/>
䑓迥猶疑石㸃頭白日青天秋更好幅巾藜杖曉同逰<lb/>
遥知正擁雙旌坐直上雲峯一凭樓<lb/>
<pb n="KR4h0116_WYG_048-49b"/>
　　　送長洲周丞陞吳縣令　　　髙啓<lb/>
青山隔苑牆改邑去非遥官食新添俸民傳舊布條稻<lb/>
花迎午放荷葉待秋凋寂寞長洲路空聞五絝謡<lb/>
　　　錢塘送馬使君之吳中<lb/>
樟亭離席散遥發畫轓車飛雉新阡麥啼鶯故苑花望<lb/>
山登郡閣行水到田家莫道凝香句前人獨可誇<lb/>
　　　送石明府之崑山<lb/>
茂苑行春罷攜琴又向東潮聲數里外山色半城中㠶<lb/>
<pb n="KR4h0116_WYG_048-50a"/>
帶桃花雨衣翻柳葉風鳥夷聞善政為有泊船通<lb/>
　　　吳僧日章講師赴召修蔣山普度佛事既罷東<lb/>
　　　歸送别二首<lb/>
萬人擁坐聽潮音寶刹曾迂玉駕臨佛法曉敷三藏秘<lb/>
帝恩春及九原深鍾山坐處花頻雨練浦歸時樹欲隂<lb/>
擬問楞伽嗟已别楚江飛錫暮沈沈<lb/>
故鄉未解識清容却在金陵闕下逢中禁曽分齋鉢飯<lb/>
上方時叩講筵鐘一㠶細雨迢迢浦半塔斜陽靄靄峯<lb/>
<pb n="KR4h0116_WYG_048-50b"/>
相送師歸忽多感飛雲亦戀舊杉松<lb/>
　　　送賈文學以郡薦赴禮部試畢歸呉<lb/>
匹馬都門候曉開呉公新薦賈生才郡中方待傳經業<lb/>
闕下先稱射䇿才寒食杏花江店雨春衣柳絮驛程埃<lb/>
慚予東掖叨陪講難把長干送别杯<lb/>
　　　送鄰僧淡雲歸笠澤<lb/>
徃來海上獨離羣雅稱身名是淡雲經院葉深秋講散<lb/>
香䑓鳥下午齋分坐間山偈曽同説别後鄰鐘不共聞<lb/>
<pb n="KR4h0116_WYG_048-51a"/>
笠澤到時尋舊業菱池漠漠雨紛紛<lb/>
　　　期徐七㳺雲岩<lb/>
憶與青山别幾時雲僧應恨鶴歸遲少知學道貧非病<lb/>
閒愛談禪偈是詩女浣曉江烟淼淼人行暮苑麥離離<lb/>
明朝風雨還同徃恐負髙僧石上期<lb/>
　　　被召將赴京師留别親友<lb/>
長送逰人作逺行今朝還自别鄉城北山恐起移文誚<lb/>
東觀慚叨議論名路去㡬程天欲近春來十日水初生<lb/>
<pb n="KR4h0116_WYG_048-51b"/>
只愁使者頻催發不盡江頭話别情<lb/>
　　　入郭過南湖望報恩浮圖<lb/>
雨過春陂柳浪香布㠶歸緩怕斜陽漁人為指江城近<lb/>
一墖船頭㸔漸長<lb/>
　　　過保聖寺<lb/>
隔江寒霧隠樓䑓逺逐鐘聲放舸來亂後不知僧已去<lb/>
幾堆紅葉寺門開<lb/>
　　　舟歸過斜塘<lb/>
<pb n="KR4h0116_WYG_048-52a"/>
漫漫村塘水没沙清明初過巳無花春寒欲雨歸心急<lb/>
懶駐扁舟問酒家<lb/>
　　　舟行晚過張林<hi>張林地名有土山</hi>
望山幾欲去尋幽此日雖來不暇逰一棹黄昏過山下<lb/>
疎燈絡緯滿林秋<lb/>
　　　夜至陽城田家<lb/>
東津渡頭初月輝南陵寺裏逺鐘微主人入夜門未揜<lb/>
蒲響滿塘鵞鴨歸<lb/>
<pb n="KR4h0116_WYG_048-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹續集巻四十八<lb/>
</p>
<p>
</p>
  </div>
<div>
                <head>呉都文粹續集巻四十九</head>
    <p>
<pb n="KR4h0116_WYG_049-1a"/>
欽定四庫全書<lb/>
　呉都文粹續集巻四十九　　明　錢穀　撰<lb/>
　　詩<lb/>
　　　次韻寄錢翼之　　　　　　楊載<lb/>
有聲呉下頗多年長把漁竿釣海邊李賀才名過杜牧<lb/>
魯公書法繼張顛塵沙撲面驚吾老星宿蟠胷媿子賢<lb/>
嵗晩著書言足妙青青林竹正宜編<lb/>
　　　和孟東野題崑山寺<lb/>
<pb n="KR4h0116_WYG_049-1b"/>
蘭谷負崑岡鑿崖安佛牀梯雲石磴滑入厨泉水香旦<lb/>
寒鳥相聚月黑龍放光舟行苦局促卒憇殊勝塲<lb/>
　　　次韻髙季廸别後見寄之作　　張羽<lb/>
客中原少寐看月上林端雁叫楓江夜人棲野艇寒浮<lb/>
蹤憐斷梗攪夢怯奔湍不是孤吟懶離羣自少懽<lb/>
　　　約徐隱君幼文同隱呉興<lb/>
吴興好山水子我盍遷居繞郭羣峰列廻波一鑑如蠶<lb/>
餘即宜稼樵罷亦堪漁結屋雲林下殘年共讀書<lb/>
<pb n="KR4h0116_WYG_049-2a"/>
　　　畊漁軒寄題徐良夫<lb/>
之子住銅坑人傳好事名如何同甲子翻遣昧平生野<lb/>
岸風中釣湖田雨後耕秋天漸凉冷或可赴前盟<lb/>
　　　送人之平江投刺李守<lb/>
送君何䖏逰一劍古蘇州螃蠏黄花節鱸魚碧水秋尋<lb/>
碑松隖寺按曲酒家樓况爾多能者膺門必見留<lb/>
　　　寄王正仲髙季廸<lb/>
秪恨孤城未觧圍圍開翻遣别相知夕陽江上悤悤酒<lb/>
<pb n="KR4h0116_WYG_049-2b"/>
細雨燈前草草詩有夢直從花落後無書空過雁来時<lb/>
郭西古寺題名處今日重逰却共誰<lb/>
别後吟成許寄無定知詩境不荒蕪新詞典雅推摩詰<lb/>
古體優長羨達夫華岳羣峯雲霽出梁園萬縐日晴敷<lb/>
肯從大厯開元事重擬清談擊唾壺<lb/>
　　　過何山廢寺<lb/>
千峯寂寂寺門開石逕春風長緑苔佛閣丹青餘瓦礫<lb/>
禪房花木變蒿莱繙經室壊僧應散施食臺空鳥自来<lb/>
<pb n="KR4h0116_WYG_049-3a"/>
誰料空門亦如此獨臨斜日重徘徊<lb/>
　　　悼髙青丘季迪<lb/>
燈前把巻淚雙垂妻子驚看那得知江上故人身已沒<lb/>
篋中尋得寄來詩<lb/>
消息初傳信又疑君亡誰復可言詩中郎㓜女今癡小<lb/>
遺稿千篇付與誰<lb/>
生平意氣竟何為無祿無田最可悲賴有聲名消不得<lb/>
漢家樂府盛唐詩<lb/>
<pb n="KR4h0116_WYG_049-3b"/>
　　　寄叔方　　　　　　　　　倪瓉<lb/>
乖阻方徂秋忽然已改年櫻桃花樓前開落春風顛乘<lb/>
船到家日雨砌溜涓涓緑酒仍滿眼素琴久無絃呼我<lb/>
共斟酌歡極更惘然處窮則已固言達誰當先俯仰嘆<lb/>
鳶魚浮沉各天淵慎勿傷本性木雕而土埏鸞翔安可<lb/>
挽青雲氣翩翩猶羨羲皇人清風北窗眠<lb/>
　　　江南春<lb/>
汀洲夜雨生蘆筍日出曈曚簾幙靜驚禽蹴破杏花烟<lb/>
<pb n="KR4h0116_WYG_049-4a"/>
陌上東風吹鬢影逺光揺曙劍光冷轆轤水咽青苔井<lb/>
落紅飛燕觸衣巾沉香火微縈緑塵<lb/>
春風顛春雨急清淚泓泓江竹濕落花辭枝悔何及絲<lb/>
梧哀鳴亂朱碧嗟我胡為去鄉邑相如家徒四壁立桞<lb/>
花入水化緑萍風波浩蕩心怔營<lb/>
　　　送虞勝伯之雲間求先世遺書<lb/>
川谷沄沄浙水波雍公勛業未消磨况當異代求文字<lb/>
尚有聞孫校舛訛京國不聞收汗馬草萊終見沒銅駝<lb/>
<pb n="KR4h0116_WYG_049-4b"/>
誰陳聖主賢臣頌奈爾隂山敇勒歌<lb/>
　故虞勝伯徴君隱居竹義居甫里垂二十年不屑以<lb/>
　姓名求知于時之聞人道園先生其叔祖也先世雍<lb/>
　公所遺文道園先生欲求而不可得勝伯必欲竭意<lb/>
　以購取之可謂有志而不忘其所自矣聞此書舊藏<lb/>
　平江俞子中推官宅推官沒已久而子俊州尹其弟<lb/>
　輒能假以歸勝伯非仁人義士之存心乎州尹瓚之<lb/>
　故人也因書以為之請陶蓬大尹見之當有以教吾<lb/>
<pb n="KR4h0116_WYG_049-5a"/>
　者矣倪瓉頓首<lb/>
　　　次韻答陳叔方早春見懐<lb/>
隔江山翠晩依微隱映江邊白板扉事往依依驚歲改<lb/>
老來念念覺前非已看庭草侵行徑漸有汀花拂釣磯<lb/>
慚愧詩篇慰幽獨白頭從此莫乖違<lb/>
清夜哦詩手自書也應把燭倩官奴瘦牛犖确荒田隴<lb/>
肥馬蹣跚笑瓠壺且釀松花江水碧更分芝朮嶺雲腴<lb/>
人間誰覔𤣥真子春雨扁舟釣緑蒲<lb/>
<pb n="KR4h0116_WYG_049-5b"/>
　　　白馬寺通長老修圓覺期化緣<lb/>
惠逺深心白蓮社湯休麗句碧雲篇懴摩不懈香燈供<lb/>
般若仍通文字禪雨後春池芹細細月明寒渚竹娟娟<lb/>
東林門外聞鐘返惟有陶公妙入𤣥<lb/>
　　　貞壽堂詩為吳縣尹楊彞作<lb/>
貞壽堂前風日遲夭夭寸草答春暉兒兮事育心無怍<lb/>
母氏康強志不違後日腰懸季子印只今身著老萊衣<lb/>
熈然鶴髪照緑酒金鴨火温香靄微<lb/>
<pb n="KR4h0116_WYG_049-6a"/>
　　　烟雨中過石湖<lb/>
烟雨山前度石湖一奩秋影鏡平鋪何須更剪松江水<lb/>
好染空青作畫圖<lb/>
姑蘇城外短長橋烟雨空濛又晩潮載酒曽經此行樂<lb/>
醉乗江月卧吹簫<lb/>
愁不能醒已白頭滄江波上狎輕鷗鷗情與老初無染<lb/>
不棄輕軀總是愁<lb/>
　　　蘇臺懐古<lb/>
<pb n="KR4h0116_WYG_049-6b"/>
望中烟草古長洲不見當時麋鹿逰滿目越来溪上水<lb/>
流將春夢過揚州<lb/>
　　　吳中絶句<lb/>
醉喚呉姬踏舞筵風闌花陣亦回旋愁生細雨寒烟外<lb/>
詩在青蘋白鳥邊<lb/>
　　　發吳江<lb/>
一望洞庭秋水相逢南浦孤篷江千有興騷客閒居久<lb/>
釣漁翁<lb/>
<pb n="KR4h0116_WYG_049-7a"/>
　　　泛太湖<lb/>
遥接太湖惘然尚留赤壁圖景越来溪水東西香雪寒<lb/>
梅飄影<lb/>
　　　登姑胥山<lb/>
呉王館娃西子兩情斷送長流麋鹿淚沾荒草故人汗<lb/>
漫重逰<lb/>
　　　過盤門<lb/>
将軍南鎮勾吳魚龍跳下江潮無限吁嗟神迹怕聞凄<lb/>
<pb n="KR4h0116_WYG_049-7b"/>
凉洞簫<lb/>
　　　歸闔閭浦<lb/>
極目烟江盡頭屈指姚城渡口世人不理曲肱自餉黄<lb/>
鷄白酒<lb/>
　　　吳鈎行　　　　　　　　　楊維楨<lb/>
吳人殺二子釁成雙吳鈎吳王下賞令不識鈎中愁臨<lb/>
鈎呼二子飛来父心頭百金何足報萬户當封侯佩雙<lb/>
鈎比明月為君嬖者斬䜛者刖制諸侯開伯烈千秋萬<lb/>
<pb n="KR4h0116_WYG_049-8a"/>
嵗光不滅<lb/>
　　　長洲曲<lb/>
長洲水引東江潮潮生暮暮還朝朝只見潮頭起郎拖<lb/>
不見潮尾回郎橈昨夜西溪買雙鯉恐有郎緘寄連理<lb/>
金刀剖腹不忍食尺素無憑膾還委西溪之水到長洲<lb/>
明日啼紅臨上頭<lb/>
　　　五湖逰<lb/>
鴟夷湖上水仙舟舟中仙人十二樓桃花春水連天浮<lb/>
<pb n="KR4h0116_WYG_049-8b"/>
七十二黛吹落天外如青虬道人謫世三千秋手折一<lb/>
枝青玉虯東扶海日紅桑樛海風約住吴王洲呉王洲<lb/>
前校水戰水犀十萬如浮漚水聲一夜入臺沼麋鹿已<lb/>
無臺上逰歌呉歈舞呉劍招鴟夷兮狎陽侯樓船不須<lb/>
到蓬邱西施鄭旦坐兩頭道人卧舟吹鐵笛仰看青天<lb/>
天倒流商老人橘幾奕東方生桃幾偷精衛填海成甌<lb/>
窶海盪邙山漂髑髏胡為不飲成春愁<lb/>
　　　吳城怨<lb/>
<pb n="KR4h0116_WYG_049-9a"/>
吳兵夜入郢小弟驕父兄彎弓射天日輦土築長城長<lb/>
城築未竟客主老蠻荆<lb/>
　　　夏駕石鼓辭<lb/>
　鼓在夏駕山髙一丈徑三尺下有磐石為足古諺云<lb/>
　石鼓鳴三吳兵<lb/>
周家十圜鼓散落陳倉野猶有夏駕石盤盤駕之下秦<lb/>
鞭血出骨呉獵焦野火夏鼔建不㧞石鳴知者寡父老<lb/>
懼䜟言山空石長啞<lb/>
<pb n="KR4h0116_WYG_049-9b"/>
　　　虎丘篇<lb/>
路出女墳湖警蹕伯王驅靈池飛霹靂枯冢走於莵老<lb/>
禪猶㸃石仙鬼只疑狐祖龍来發閟銀海又飛鳬<lb/>
　　　香山篇<lb/>
放舟脂塘曲盤逰湖上雷雷鳴湖雨作還泊香山隈美<lb/>
人鬬香草上有九畹栽美人在何所搴芳招歸来露下<lb/>
荆棘草鹿上姑蘇臺<lb/>
　　　金處士歌<lb/>
<pb n="KR4h0116_WYG_049-10a"/>
　吳郡人金可父賢智有才藝而自埋于民衆皆嘖嘖<lb/>
　以處士稱之權貴人以丘園科起處士處士遽絶之<lb/>
　曰予幸有廬一區在市闗可以避風雨田一㕓在郭<lb/>
　外亦可以給衣食學聖人之道可以自樂不願求仕<lb/>
　也且仕榮利祿隱樂貞素茍以相易彼此兩乖乖而<lb/>
　欲強合吾不能已吁處士如可父信其逸而貞者歟<lb/>
　維時集賢舊老相與署牒錫號曰貞逸會稽楊維禎<lb/>
　乃為之賦詩曰<lb/>
<pb n="KR4h0116_WYG_049-10b"/>
蘇州古隱君實始虞仲隱居放言中乎清與權次曰澹<lb/>
臺氏言不枝行不徑未嘗匐足諸侯前五噫之夫将其<lb/>
匹聨耕織為業不廢誦與絃亦有天隨仙配䲭夷子理<lb/>
釣船去之五百年求繼者孰賢闔閭古城隱曰有處士<lb/>
氏曰金長身而美髯<hi>叶壬</hi>風局孤古古貎疏且沉家不失<lb/>
箴里不失任有餘推與人矧肯賣祿入心心闕下足終<lb/>
南<hi>叶吟</hi>貧賤易屈富貴易滛故大隱在闗市不在壑與林<lb/>
鳯皇不能引髙神龍不能深<hi>叶沁</hi>深人呼為處士更加貞<lb/>
<pb n="KR4h0116_WYG_049-11a"/>
與逸號焉知古不如来今吾嗟今之士科隱丘復事王<lb/>
侯行無補闕言無裨謀惟祿食是媒<hi>叶牟</hi>詭貞而隱詭逸<lb/>
而休以為吾人憂放而還澗恚岳隴羞聞處士風其不<lb/>
泚然在顙豈吾人儔<lb/>
　　　城門曲<lb/>
諜報越王兵城門夜不扄孤臣睛不死明月照人青<lb/>
　　　吴農謡<lb/>
吴農竭力耕王田王賦已供常卧眠鄧通董賢何為者<lb/>
<pb n="KR4h0116_WYG_049-11b"/>
一生長用水衡錢<lb/>
　　　吴下竹枝歌<lb/>
三箬春深草色齊花間蕩漾勝耶溪採菱三五唱歌去<lb/>
五馬行春駐大堤<lb/>
家住越来溪上頭胭脂塘裏木蘭舟木蘭風起飛花急<lb/>
只逐越来溪上流<lb/>
寳帶橋西江水重寄郎書去未回儂莫令錯送回文錦<lb/>
不答鴛鴦字半封<lb/>
<pb n="KR4h0116_WYG_049-12a"/>
馬上郎君雙結椎百花洲下買花枝罟罛冠子髙一尺<lb/>
能唱黄鶯舞燕兒<lb/>
白翎鵲噪手雙彈舞罷胡笳十八般銀馬杓中勸郎酒<lb/>
看郎色似赤瑛盤<lb/>
騎馬當軒鵠觜靴西風馬上鼔琵琶内家隊裏新通籍<lb/>
不是南州百姓家<lb/>
小娃十歲唱桑中盡道吴風似鄭風不信桞娘身不嫁<lb/>
珍珠長絡守宫紅<lb/>
<pb n="KR4h0116_WYG_049-12b"/>
　　　夜發吴門　　　　　　　　趙孟頫<lb/>
吴樹依依吴水流吴中舟楫好夷猶多情最是吴門月<lb/>
又送行人下秀州<lb/>
　　　次姚子敬懷王子慶往吴中<lb/>
闔閭城郭鎮姑蘇弔古登臺百感俱秋水逺隨潮影沒<lb/>
江雲長傍客帆孤吴時花草于今在晉代風流世絶無<lb/>
别後故人須有得已應懐寳問歸途<lb/>
　　　姑蘇懐古和鮮于伯機韻　　　陸文圭<lb/>
<pb n="KR4h0116_WYG_049-13a"/>
會稽俯伏遣行人吴國池臺日日新幙下盟歸金甲散<lb/>
宫中舞罷翠眉顰悠悠今古三江水寂寂英雄一窖塵<lb/>
笑問䲭夷身退後漁商何苦効齊民<lb/>
　　　虎丘留題辛邜三月書于劍池<lb/>
伯業荒丘春草長只聴兒女話真娘虎来墓上猶應怪<lb/>
鹿入宫中儘可傷太息乾坤空浩蕩不留豪傑管興亡<lb/>
屬鏤抱恨沉江底潭碧猶生古劍光<lb/>
　　　龔子敬同逰桃花塢趙中時適至<lb/>
<pb n="KR4h0116_WYG_049-13b"/>
　　　　　　　　　　　　　　　　郭祥卿<lb/>
麥光繞郭撓青浪華氣浮空散紫霞小院碧桃留客醉<lb/>
隔林修竹問誰家清明過了春将暮濁酒傾殘日又斜<lb/>
一笑相逢誠不易人生看得幾韶華<lb/>
　　　呉中寒食　　　　　　　　龔璛<lb/>
寒食清明賣酒家酒瓶亂挿白紅花江南蠶子非一種<lb/>
日暖蜂房報午衙八十漁翁罾半破往来醉客路三叉<lb/>
村中女伴無忙事疎雨小塘収漾紗<lb/>
<pb n="KR4h0116_WYG_049-14a"/>
　　　登姑蘇臺　　　　　　　　丁復<lb/>
白日初髙瓦影黑姑蘇臺前春拍塞百花緣洲水曲尺<lb/>
小浪羣吹度㳺鯽晴烟漲暖野荒荒箇箇西山淡疎碧<lb/>
海風東來揚短篷吴兒<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>坐長歌發逸興遥将白波去<lb/>
送目飛鴻倦低翮扁舟甚有五湖思風雨漂揺從所泊<lb/>
幸逢大國全盛日地極蒼生無裂坼向來時運數更變<lb/>
河山南北烽火隔人攀岩穴恐不險樂土不居何暇擇<lb/>
只今城雉多墾鑿麋鹿所逰盡桑麥自笑生來但為客<lb/>
<pb n="KR4h0116_WYG_049-14b"/>
五十有家無土著有酒不作懐抱悉明日日出已非昨<lb/>
　　　次可立詩<lb/>
霞邊浮玉青霏霏吴中景物天下稀三江入海作春浪<lb/>
五湖滿地揺夕暉孤鶴忽與白雲起神龍或挾赤鯉飛<lb/>
胡牀抱膝但長嘯丈夫安得為輕肥<lb/>
　　　天平山　　　　　　　　　陳方<lb/>
東吴水為州西山兹獨秀上有百歲松下有千尺溜况<lb/>
當泉石間野花亂如繡頓足忘僕勞長歌發予陋沉沉<lb/>
<pb n="KR4h0116_WYG_049-15a"/>
范公祠肅肅香火舊碑猶鞏洛時寺當風雨後嗚呼一<lb/>
代尊廟食今誰守寂寞壯士懐松風動清晝<lb/>
　　　登姑蘇臺二首　　　　　　薩都拉<lb/>
閶門楊桞自春風水殿幽花泣露叢飛絮年年滿城郭<lb/>
行人不見館娃宫<lb/>
野水滿城飛燕子誰家小艇載呉姬姑蘇臺上一尊酒<lb/>
落日昏鴉無限悲<lb/>
　　　夏駕湖　　　　　　　　　鄭元祐<lb/>
<pb n="KR4h0116_WYG_049-15b"/>
吴王城西夏駕湖至今草木青扶疎想見呉王来避暑<lb/>
後宫濯濯千芙渠紺紅矗翠總殊絶誰似西施天下無<lb/>
西施醉凭水窓睡曼衍魚龍張水戯月上湖頭王醉醒<lb/>
歸舟蓮炬繁明星不知左擁右扇者越人日夜窺吳不<lb/>
暫捨<lb/>
　　　魏公祠<lb/>
天平寺裏魏公祠翼翼蒸嘗奠荐時廟享百年亡國後<lb/>
道求千古聖人知山侵鳥道盤風磴石㧞鯨牙揷羽旗<lb/>
<pb n="KR4h0116_WYG_049-16a"/>
更上髙亭望吴下墓田秋實正離離<lb/>
　　　送劉長洲<lb/>
中吴號沃土壯縣推長洲秋糧三十萬民力罷誅求苛<lb/>
時兼并家夜宴彈箜篌今乃呻吟聲未語淚先流委肉<lb/>
餓虎蹊于今三十秋畆田昔百金爭買奮智謀安知徴<lb/>
歛急召禍死不休髙腴不論值低窪寧望酬賣田復有<lb/>
獻惟恐不見収日覺鄉胥肥吏臺起髙樓坐令力本農<lb/>
命輕波上鷗天意憫困劇南轅卯金侯侯有萬金劑探<lb/>
<pb n="KR4h0116_WYG_049-16b"/>
囊令病瘳躄者起雀躍瘖者言嘲啁坐令百里邑姦回<lb/>
息彫鎪是皆仁侯惠頌聲滿道周清朝攷功選賞典無<lb/>
滯留願侯登廊廟一洗蒼生憂<lb/>
　　　玉山佳處為顧仲瑛賦<lb/>
東里東呉積水深海天削出青瑶岑肅侯諸孫有基構<lb/>
界涇築室如小林石根孚尹<hi>音浮筠</hi>蒸玉氣<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>曲窈窕來<lb/>
跫音籠鶴教馴合舞節池魚出㳺聴鼓琴樓臺花雨衆<lb/>
香國書畫芸香千古心按歌寧辭夜投轄彈冠又須朝<lb/>
<pb n="KR4h0116_WYG_049-17a"/>
盍簮已傍苔磯學釣弋更上風磴窮登臨竹梧參天鳳<lb/>
鸞集老夫為爾長歌吟<lb/>
　　　崑山石<lb/>
崑岡曽韞玉此石尚涵輝龍伯珠璣服仙靈薜荔衣一<lb/>
泓天景動九節劍苖肥閱世忘吾老蒼寒意未違<lb/>
　　　靈岩涵空閣<lb/>
吴王宫闕草萋萋飛閣重登意轉迷洗硯池邊雲欲暝<lb/>
拜郊臺上日平西湖涵逺浪千帆沒樹響悲風一鶻栖<lb/>
<pb n="KR4h0116_WYG_049-17b"/>
江海䲭夷招不返荒煙野草鷓鴣啼<lb/>
　　　逰嘉定道院<lb/>
芙蓉洲上集仙宫環珮聲聞縹緲中桂閣吹香天樂下<lb/>
稻田疎脉海潮通呼龍起舞迎初日跨鶴歸来御晩風<lb/>
大藥已成金鼎堕丹光猶得兆年豐<lb/>
　　　簡張仲舉待制<lb/>
宵占兩兩使星東川后迎恩啟閟宫海上天燈涵寳月<lb/>
惟中神語䬃泠風雲團芝盖香烟直春入衢尊酒味同<lb/>
<pb n="KR4h0116_WYG_049-18a"/>
况是詞臣工致祝鯨波永息歲恒豐<lb/>
　　　送沈仲説逰杭<lb/>
錢塘湖上水西頭歴歴山人舊釣逰相府猶餘秋水觀<lb/>
酒旗多挂夕陽樓春喧車馬松間寺夜載笙歌月下舟<lb/>
見説于今總消歇休文到目重凄愁<lb/>
　　　俞石澗讀易處<lb/>
先生注易隱南城激石松風答澗聲式玉式金王度在<lb/>
一寒一暑嵗功成要參未畫須心悟洞徹羣疑貴理明<lb/>
<pb n="KR4h0116_WYG_049-18b"/>
蔀屋見星元是晝寰瀛捩柁可無程義精詎忍辭捫舌<lb/>
樂大何妨枕曲肱雨露每滋庭草緑雲霞不㫁晩山横<lb/>
成林詎舎千章木求友難忘百囀鶯歲月推遷陳迹在<lb/>
啟蒙常憶酒同傾<lb/>
　　　石湖十二詠<lb/>
　　　　石湖<lb/>
滄波𣺌千頃何處覔䲭夷同姓千年後流芳著斷碑<lb/>
　　　　新郭<lb/>
<pb n="KR4h0116_WYG_049-19a"/>
闔閭劍成郭俄徙傍河山酒斾千家寳今猶作市闤<lb/>
　　　　拜郊臺<lb/>
吴子築圓丘祀帝存遺址魯亦取聖譏大禘同失禮<lb/>
　　　　行春橋<lb/>
醉擁捧心過韶華艶綺羅至今湖觜上彩霓卧滄波<lb/>
　　　　越來溪<lb/>
始由嘗膽鑿戰艦逐波通今日憑誰占漁家一笛風<lb/>
　　　　觀音岩<lb/>
<pb n="KR4h0116_WYG_049-19b"/>
碧潭通海眼崖設大士座宛如訪天台石梁飛度過<lb/>
　　　　治平寺<lb/>
雲鴻藴招提開窓面湖渚時發鐘磬音驚散沙鷗侣<lb/>
　　　　茶磨嶠<lb/>
孤嶼突蒼翠波環鬱盤盤誰嗜先春味當来製鳳團<lb/>
　　　　楞伽塔<lb/>
危峰峭浮圖七級雕闌曲影落湖波心魚龍駭常伏<lb/>
　　　　越公井<lb/>
<pb n="KR4h0116_WYG_049-20a"/>
隋将移城時鑿供萬夫飲清冷尋丈餘倒浸青天影<lb/>
　　　　御書亭<lb/>
敕賜宋名臣穹碑載奎畫至今孤亭中紅光照山白<lb/>
　　　　紫薇村<lb/>
公退紫薇省宅種紫薇花千樹臨山麓秋来粲晩霞<lb/>
　　　賦採香徑送吴邑張令陞佐嘉定州<lb/>
泰伯常採藥深溪入芳菲攀桂作帷帳紉蘭製裳衣坐<lb/>
令文身俗悉從端委歸支𦙍後世君禮譲日漸違迷陽<lb/>
<pb n="KR4h0116_WYG_049-20b"/>
行棘足蘼蕪露沾衣三秀不改度齋房耀靈輝擷之荐<lb/>
瑶席神享民是依<lb/>
　　　寄吴江知州千壽道<lb/>
熈熈愛日仰髙亭亭外天寒渚栢青晩駕朱旛理公事<lb/>
夜燒銀燭校餘經吹烟白際魚龍國野稻黄鋪雁鶩汀<lb/>
三載政成儒業騐玉堂親擢暫須停<lb/>
　　　徐良夫耕漁軒逰題<lb/>
幽館夏初度清林暑氣中開軒對流水坐石待薰風花<lb/>
<pb n="KR4h0116_WYG_049-21a"/>
落隖中側鳥啼山幾空耕漁者誰子散髮奏絲桐<lb/>
　　　天平祠<lb/>
西望層巒草木青魏公祠下拜儀刑經綸有䇿廻天地<lb/>
憂樂無時忘闕庭異代蒸嘗遵典禮故山香火下神靈<lb/>
浮雲變滅知何在閒聴松風語塔鈴<lb/>
　　　龍門<lb/>
龍門嶻櫱倚天開㸃額神龍幾度来雲起樞中成五色<lb/>
星從罅裏見三台更無鐵檻嗤山鬼可有金鋪上石苔<lb/>
<pb n="KR4h0116_WYG_049-21b"/>
李范黨同勲業異御車千古意悠哉<lb/>
　　　發吴門　　　　　　　　　陳基<lb/>
少壮不解武衰老却從軍将相北出師歩伍各駿奔伐<lb/>
鼔震城闕樹羽隠秋旻水師歘龍驤鐵騎紛紜屯軍容<lb/>
亦已肅士氣悉欲伸載咏東山什感激為逡廵顧予麋<lb/>
鹿姿辱參熊虎羣頹然介胄間見此逢掖臣微祿不逮<lb/>
飬匪材胡足珍驅馳寵辱途俯仰媿君親秋風吹海濤<lb/>
落木滿江津去去勿踟蹰浩歌天宇新<lb/>
<pb n="KR4h0116_WYG_049-22a"/>
　　　平望<lb/>
下田不憂旱髙田正宜雨四野已足霖三吴復無暑盂<lb/>
酒及豚蹄盤箸雜雞黍擊鼓樂社翁燒燈御田祖<lb/>
　　　分題得劍池送夏副樞<lb/>
寳劍斮山石石斷餘劍㾗靈池泄海眼絶壁㧞天根轆<lb/>
轤巻晴雪洶若崑崙翻積厚早彌冽波深夕不渾上馴<lb/>
伏丘虎下飲垂枝猿君行心不渝瑩徹鑒兹源<lb/>
　　　訪北寺無言講主留題<lb/>
<pb n="KR4h0116_WYG_049-22b"/>
秋風日蕭爽散策入空林有竹心已清無言意彌深襍<lb/>
花不容把疎磬有餘音逍遥毘盧境落景駐遥岑<lb/>
　　　昭明寺<lb/>
山居有餘樂縱逰良不孤生多濟勝具豈辭足力劬處<lb/>
處青蓮座人人僧寳珠雨花無宿蒂玉樹盡新株<lb/>
　　　天池<lb/>
我覽天池作名篇如刺珉搴手亦何為未嘗造其濵清<lb/>
詩入朗咏洒然清我身何當托髙翮去訪解空人<lb/>
<pb n="KR4h0116_WYG_049-23a"/>
　　　范氏莊<lb/>
田家近芒種客至已黄昏開門列芳席稍稍羅盤飱忠<lb/>
厚有餘訓詩書彌所敦琴詠衡門下聊復却塵煩<lb/>
　　　咏歸操<hi>并序</hi>
　呉興沈仲説築室呉江之曲養其祖母又鑿池構<lb/>
　亭室之西偏曰咏歸毎服田事親之暇輙挾琴書<lb/>
　絃歌其中仲説之言曰昔者孔子感鳯鳥之不至<lb/>
　慨圖書之不出退而修詩書禮樂之教于洙泗間<lb/>
<pb n="KR4h0116_WYG_049-23b"/>
　其徒身通六藝者七十二人孟軻氏曰孔子賢於<lb/>
　堯舜又曰禹稷顔回同道嗟乎使孔子得聖人之<lb/>
　位其徒固有宅百揆如禹播五榖如棄敷教如契<lb/>
　為士如咎繇典禮樂如伯夷如䕫其所試將不止<lb/>
　子冉求之方六七十如五六十公西赤之為小相<lb/>
　而致治之效又不止于仲由之所謂三年有勇者<lb/>
　已周末造知徳者鮮臨河之嘆君子盖知道之不<lb/>
　行矣于斯時也侍坐之頃乃有如曾㸃者雖或行<lb/>
<pb n="KR4h0116_WYG_049-24a"/>
　有所不掩其所志顧能合于聖人而異于三子者<lb/>
　拘拘焉思欲用人之國而其所以浩然與天地上<lb/>
　下同流于萬物之表者曾不過即其所居之位樂<lb/>
　其日用之常而已一時動靜雍容見于鏗爾舍瑟<lb/>
　之際千載而下尚能使人想象興起宛如衣春服<lb/>
　從童冠而風于舞雩之下則夫夫子所以深與之<lb/>
　者又詎可以言語形容哉方今聖神御極丕闡人<lb/>
　文本詩書而施教原禮樂而敷治必徳如顔淵位<lb/>
<pb n="KR4h0116_WYG_049-24b"/>
　之輔相勇如季路任之將帥辯如子貢使使諸侯<lb/>
　藝如冉有俾居官尹其下亦且為方岳為百執事<lb/>
　由是羣生異類囿形兩間者並沐仁義之澤可謂<lb/>
　盛矣故走也藐焉一介栖遲壟畆獲于事育之餘<lb/>
　自記狂獧之末咏歌孔子于熈洽之世尚志曾㸃<lb/>
　于咏歌之所其得于天者亦厚矣尚何所願於外<lb/>
　乎臨安陳基聞其言而韙之乃為咏歸操<lb/>
我朝于田我暮于室曷以自娯有琴有瑟我服惟春我<lb/>
<pb n="KR4h0116_WYG_049-25a"/>
樂惟親我欲浴乎沂濆匪舟兮孰先我津我欲風乎舞<lb/>
雩匪若人兮孰為我徒我葺我廬我讀我書我啜有菽<lb/>
我食有蔬我非恱此新構我咏歸兮匪夕伊晝我非愛<lb/>
彼流水我搴衣兮欲沿其沚聖如可作兮我從夫子<lb/>
　　　呉儂謡<lb/>
　時至正十四年秋七月海道都漕運萬戸府達嚕噶<lb/>
　齊明善公方糴米賑吴呉民徳之作呉儂謡<lb/>
城上日出走匍匍呉儂負米行且呼漕府君侯長萬夫<lb/>
<pb n="KR4h0116_WYG_049-25b"/>
糴米食儂如哺雛君侯運粟輸京都都人食税復衣租<lb/>
又以餘力甦焦枯連年和糴喧九衢呉儂有粟不得哺<lb/>
遂令斗米如斗珠不貴楮幣貴青蚨非侯哀儂釡生魚<lb/>
昨日兒飢苦嗚嗚今日飯飽走如駒君侯長漕非剖符<lb/>
不忍赤子坐艱虞使君歸朝掌誥謨濟世昇平樂有餘<lb/>
天下米賤酒可沽上及父母下妻孥天子行當賜絳車<lb/>
君侯幸勿馳且驅<lb/>
　　　送姪讓還呉<lb/>
<pb n="KR4h0116_WYG_049-26a"/>
西風蕭蕭鴻雁鳴行子悠悠随斾旌百年衣食仰奔走<lb/>
四海甲兵紛戰爭猥将筆札事卿相叨備戎行陪俊英<lb/>
軍中草檄吾何有馬上操觚汝所能人稱阿買八分好<lb/>
吾愛永興戈法精吾女吚嗄學言語汝兒讀書知姓名<lb/>
中年竊祿正為此使有石田歸力耕汝今還家我羇旅<lb/>
各勸加餐調寢興升堂冄拜謁從母兒妹踉蹌欣走迎<lb/>
扁舟石湖先上隴霜露既降草木零丁寧為我戒樵牧<lb/>
慎勿剪傷松柏青我欲還山結茒屋五岳逍遥期向平<lb/>
<pb n="KR4h0116_WYG_049-26b"/>
乞身時宰苦未許南望白雲傷我情<lb/>
　　　分題太湖送鄭同夫<lb/>
朝飲太湖水暮咏太湖秋太湖三萬六千頃七十二峯<lb/>
居上頭上稟咸池五車氣下浸日月㴠斗牛䲭夷之舟<lb/>
從此逝功成身退合天道聲名萬古齊伊周江東步兵<lb/>
輕冕旒長揖齊王歸故丘蓴羮鱸魚何足道上與造物<lb/>
同遨逰唐家拾遺巢許流躬畊湖上食杞菊不與濁世<lb/>
俱沉浮三人之生不並世出䖏雖異心則侔至今血食<lb/>
<pb n="KR4h0116_WYG_049-27a"/>
太湖上上下雲氣蟠蒼虬今君遥别太湖渚鼓枻三髙<lb/>
祠下路借得龍威一夕風送君彭蠡湖頭去<lb/>
　　　青絲絡馬頭送李彦章<lb/>
青絲絡馬頭㳺宦古蘇州蘇州城東萬斛舟前年運粟<lb/>
直沽口送别江亭折楊桞承恩頭挿上陽花錫宴尊傾<lb/>
光祿酒江上今年楊桞黄辟書千里有輝光勇騎閫外<lb/>
将軍馬飽食閩中荔子漿閩中兒女歌白苧把酒勸君<lb/>
為君舞将軍好文不好武自古閩中稱樂土<lb/>
<pb n="KR4h0116_WYG_049-27b"/>
　　　八里荘寄呉中兄弟<lb/>
晩泊清淮口臨風一振衣長河吞巨海平楚沒斜暉未<lb/>
覺鯨波險惟憂羽檄飛故園兄與弟歡樂我多違<lb/>
　　　送姪讓從軍武安<lb/>
送爾徐州去秋風幾日程水通彭子國山擁楚王城虎<lb/>
帳氍瑜煖犀船五兩輕從軍古云樂今我不勝情<lb/>
　　　其二<lb/>
世亂難為别他鄉復暮秋媿予叨入幕念汝獨登舟季<lb/>
<pb n="KR4h0116_WYG_049-28a"/>
子裘空敝班生筆誤投恨無田二頃歸老石湖頭<lb/>
　　　癸夘三月十一日常熟阻雨寄呉門分省同官<lb/>
一棹琴川路頻年此往還海風寒挾雨戍火夜連山澤<lb/>
國龍分節邊城虎㩀闗故人南省幕退食珮珊珊<lb/>
　　　琴川懷古<lb/>
揖讓思虞仲絃歌憶子㳺學文須到魯議禮必宗周俎<lb/>
豆今如此干戈苦未休慚非割雞手安敢話屠牛<lb/>
　　　寄沈仲説<lb/>
<pb n="KR4h0116_WYG_049-28b"/>
欲采芙蓉寄所思秋風江露正離離每因見月懐𤣥度<lb/>
可但看詩説項斯溪上燕辭華屋早槎頭魚上碧波遲<lb/>
太平無事差科了歸共原泉理釣絲<lb/>
　　　其二<lb/>
野人籬落並江濆竹裏流泉竹外雲好學槖駝惟種樹<lb/>
莫誇司馬最能文小橋斜接漁樵路落日爭呼雁鶩羣<lb/>
獨憶咏歸亭上客久留城府思紛紛<lb/>
　　　寄家兄敬徳<lb/>
<pb n="KR4h0116_WYG_049-29a"/>
庭闈一月違温凊兄弟終年嘆别離落日有時成獨立<lb/>
秋江無䖏不相思雲邊白雁初傳信籬下黄花預有期<lb/>
甚欲卜隣依北郭故人誰送草堂資<lb/>
　　　秋懐寄玉山<lb/>
江上秋隂十日多思君不見奈愁何風髙澤國来鴻雁<lb/>
雨入汀洲落芰荷公子文章裁瑞錦美人衣袖剪輕羅<lb/>
畫船亦欲溪頭去聴唱花間緩緩歌<lb/>
　　　次韻鄭遂昌奉謁范魏公祠<lb/>
<pb n="KR4h0116_WYG_049-29b"/>
皇皇巻服儼尊祠生氣渾如未死時天下功名韓相並<lb/>
闗西威烈夏人知英雄未盡匡君䇿父老頻瞻出牧旂<lb/>
昭代尚賢嚴祀事詩人聊得薦江籬<lb/>
　　　次韻答秦文中學古<lb/>
艤舟復向三江口載酒欣逢二仲来丘園束帛已加璧<lb/>
将相求賢無棄才桞色緑欺頭上雪桃花紅映掌中杯<lb/>
也應别後無知己從此柴門不浪開<lb/>
　　　其二<lb/>
<pb n="KR4h0116_WYG_049-30a"/>
婁江繫䌫已十日故舊獨逢秦與文氣壓元龍餘子服<lb/>
賦髙司馬九重聞西山柱笏聊容我東閣招賢欲待君<lb/>
解却金貂換官酒賞花時節正春分<lb/>
　　　送成夫使呉門督漕事兼寄分院同幕諸公友<lb/>
挂帆南斗畧扶桑奉使寧辭道路長轉漕復輸滄海粟<lb/>
勤王爭羨紫薇郎風生漢節蛟龍避花繞吴宫雨露香<lb/>
同幕故人如見問為言憔悴鬢毛蒼<lb/>
　　　次韻謝搃管送梅州判還崑山<lb/>
<pb n="KR4h0116_WYG_049-30b"/>
畫船撾鼓待潮回山色留人不受催官酒醉淹羅袖溼<lb/>
離筵愁聴竹枝哀秋風老憶淮南桂暑雨晴収海上埃<lb/>
莫學君家子真叟變稱名姓不歸來<lb/>
　　　九日簡同幕諸公兼寄吴中兄弟<lb/>
官舎蕭條淮水濵一尊九日漫相親那知黄菊籬邊客<lb/>
不笑紫薇花下人秋鬢白嗔烏帽側衰顔紅愛緑醅新<lb/>
吴中兄弟應相憶悵倚春風北望頻<lb/>
　　　癸邜二月十一日官軍發吳門<lb/>
<pb n="KR4h0116_WYG_049-31a"/>
去年移戍秋将半今歲度江春正分晉國偏禆歸宿将<lb/>
漢庭旗鼓屬元勲戈船十萬盡犀弩鐵騎三千皆虎賁<lb/>
却笑髙陽老狂客謾慿口舌下齊軍<lb/>
　　　送嘉定偰知州<lb/>
偰家公子白狐裘兩度出為江海州誅求不廢農桑業<lb/>
撫字曾分社稷憂公勤職守古能吏清白傳家漢列侯<lb/>
老我叨居玉堂署送君欲泛練川舟<lb/>
　　　哭夷白二首<hi>夷白即陳基也</hi>
<pb n="KR4h0116_WYG_049-31b"/>
白髮江湖一病身平生積力瘁斯文師門偉器今餘幾<lb/>
藩國竒才獨數君共愛辭華追董賈肯将出處累機雲<lb/>
生芻不到黄瓊墓目極五湖西日曛<lb/>
老我歸來托逺林仙橈猶泛五湖深身名已喜全離亂<lb/>
生死俄聞變古今懸榻空餘徐孺恨絶絃真亂伯牙心<lb/>
無端又向溪橋立望斷秋鴻淚滿衿<lb/>
　　　陪方厓翁緑水園㳺矚　　　姚廣孝<lb/>
熟㳺境已常偶到興偏適園廬依古闉門扉掃塵迹芳<lb/>
<pb n="KR4h0116_WYG_049-32a"/>
景變清和羣植欣滋息雲浮曲渠水苔漬隂階石叢筠<lb/>
減舊緑蔓草餘新碧㳺蜂却乘霽歸禽自知夕臨幽憇<lb/>
煩跼遥思展芳席雖怡靜邊趣未達喧中寂兹因逢髙<lb/>
士庶以樂無斁<lb/>
　　　奉答髙啟季廸<lb/>
清晨長松下聴禽坐逾深蘭章忽逺寄光華麗空林諷<lb/>
詠得宻意展玩慰離心春晴見猶簡况兹逢暮隂<lb/>
　　　奉答楊基孟載<lb/>
<pb n="KR4h0116_WYG_049-32b"/>
恓恓泊城南春深抱幽獨餘花猶綴紅衆樹已滋緑兹<lb/>
因塵内居始憶山中屋何時陪騎㳺吟看舊題竹<lb/>
　　　送友之松江得曙字<lb/>
潮來沙磧平月落海門曙汀蒲轉風葉堤栁揺烟絮江<lb/>
頭春可憐天涯人獨去有歌送君行無酒留君住雪浪<lb/>
沒沙鷗雲帆出江樹回首讀書堆青山不知處<lb/>
　　　蠡口夜歸<lb/>
日沒渡口昏水風著人熱漁燈帶螢火㣲光互明滅舟<lb/>
<pb n="KR4h0116_WYG_049-33a"/>
人報水程路遥行欲歇故山不分明目盡心力絶遥想<lb/>
山中人待人仍看月<lb/>
　　　蘿徑為陳維寅賦<lb/>
輿騎隘難通縈縈循磵曲蔓引行樵歩葉宻邀禽宿影<lb/>
分夜蟾白色帯春烟緑何當携孤琴閒行追妙䠱<lb/>
　　　登錦峯<lb/>
竒峯起蒼旻秀色鬱可采靈石麗文華晴空炫霞彩斕<lb/>
斑駁青暈絪緼襍芳靄朝陽映猶輝夕隂膏還藹或云<lb/>
<pb n="KR4h0116_WYG_049-33b"/>
神丹仙鞭驅過滄海不經野火焚詎逐年歳改肅履曉<lb/>
飛陟昻然立如待延矚動幽抱架元時有在<lb/>
　　　琴臺<lb/>
崇臺起雲岑夫差日逰宴七絃石上弹閒花落餘片風<lb/>
清答松響烟茸草成荐至今想餘音泠泠散秋院<lb/>
　　　劍池<lb/>
湛盧埋伏深厓際立危壁波含金氣清苔吐鐵花碧龍<lb/>
光日夕浮蛙黽俱潜迹臨玩復何時吟餘慨今昔<lb/>
<pb n="KR4h0116_WYG_049-34a"/>
　　　白雲泉<lb/>
隂泄自溶溶錦流仍脈脈輸練隔山青飛瓊混天白澗<lb/>
草帯幽香壁蘚漬餘澤昔曾汲飲來依松駐金䇿<lb/>
　　　與王正仲㳺穹窿山㽞題顯忠寺<lb/>
隄楊飛花三月後殘紅已無穠緑有湖山風物尚可人<lb/>
登臨又喜同心友巒迴徑仄不用輿凌空曵杖盤旋走<lb/>
峯飛天外曉雲騰瀑流谷底春雷吼烟蘿葉蔽啼鳥羽<lb/>
風林果落飢猱手望中隠隠蘭若出僧子相逢信非偶<lb/>
<pb n="KR4h0116_WYG_049-34b"/>
暫留倦足憇孤榻欲豁吟眸啟孤牖詩聫美景意逾畫<lb/>
乳攪新茶味勝酒笑歌俯仰真自得盤桓不計時交酉<lb/>
去來奚足滯予心臧否何曾挂君口却嗟昔日不羈人<lb/>
今得微官即鉗杻我于竒勝儘窮討再理謝屐君須趣<lb/>
只恐天公忤人意風雨顛連不堪久明當歸去草堂眠<lb/>
輕橈仍繫沙邊栁<lb/>
　　　送李煉師還呉<lb/>
薦紳吴下真澗藪獨欣東郭多交友我著田衣共頡頏<lb/>
<pb n="KR4h0116_WYG_049-35a"/>
形骸相忘歲年久閒止文章力追古宗常學問曽無茍<lb/>
來儀才廣班馬倫縱横筆下蛟龍走吹臺倜儻如達夫<lb/>
豈特百萬成斗酒萊過讀書猶滿腹議論風飛鉗衆口<lb/>
幼文詞翰俱清俊處敬温潤渾如琇仲亷居富曽無驕<lb/>
為學孜孜能謹守吁嗟諸子皆妙年自信黄鐘非瓦缶<lb/>
一時聲譽震乾坤萬丈光芒射牛斗鶴瓢先生清且秀<lb/>
深探道術持樞紐山房每與吾儕會茫然共入無何有<lb/>
我念披緇道不同豈知見愛情尤厚何如簡寂慕惠逺<lb/>
<pb n="KR4h0116_WYG_049-35b"/>
至今髙名傳不朽原修乃是先生姪道學向之能授受<lb/>
先生尸解已多年不意原修今白首余客朔方將廿稔<lb/>
故交零落存誰某形影相看我尚留命危脆若經霜栁<lb/>
原修忽作燕山㳺此會須知信非偶燈前笑語不肯歇<lb/>
舊好難忘常握手今秋欲返江南去鶴馭凌風如馬趣<lb/>
嗟我老矣不同歸雨泣如傾風夜吼<lb/>
　　　八月二十日出城西眺望過楓橋登天平白雲<lb/>
　　　寺謁圭上人翌日到西麓時林園靚深庭桂盛<lb/>
<pb n="KR4h0116_WYG_049-36a"/>
　　　開天香滿屋可愛因懐韓奕先生不得共玩遂<lb/>
　　　賦此詩以寄<lb/>
我年已老宜逍遥北還未得心遥遥盡言山中秋正好<lb/>
眺望不待山人招清晨拂衣出城去籃輿直過江村橋<lb/>
橋西衆山環紫翠隴坂惟見芃芃苗人家門巷盡桑苧<lb/>
經過始覺先蕭條沿流路狹曲難認僕子每問肩柴樵<lb/>
虎岩深伏樹蓊蔚龍門斗起山岧嶤白雲泉頭暫㳺目<lb/>
飛樓湧殿凌層霄主翁留我共禪悦且向竹所開山寮<lb/>
<pb n="KR4h0116_WYG_049-36b"/>
果傳石鉢貯圓眼飯來香積炊長腰盤桓自足世外樂<lb/>
兩鬢不計清霜凋行行又復過西麓山深那得聞喧囂<lb/>
松堂晝閒人不到庭桂花發蘿烟消沄沄泉底日影動<lb/>
冉冉雲外天香飄此時獨恨無良友豪吟謔浪從通宵<lb/>
䝉菴先生舊曽約路逺忍使兒童要先生有道我所愛<lb/>
眎身不寔如芭蕉逃禅往往入深谷交往霅畫并杭標<lb/>
何由乗興忽來此把手歡笑今應饒便當沽酒效慧逺<lb/>
且留靖節傾山瓢<lb/>
<pb n="KR4h0116_WYG_049-37a"/>
　　　舟次松陵<lb/>
一上松陵道秋懐便不同櫓鳴漁浦雨帘曵酒家風沙<lb/>
鳥雙飛白江楓半帯紅離人千萬意都在短亭中<lb/>
　　　重經常熟<lb/>
鉅邑當呉北官無接送勞水多歸海近城半在山髙僧<lb/>
寺餘庭栢人家盡野蒿重㳺逢日暮惆悵促回舠<lb/>
　　　寄髙編修季迪<lb/>
濟濟登明日雍雍際盛時朝回仍載酒講罷却刪詩尋<lb/>
<pb n="KR4h0116_WYG_049-37b"/>
竹思龍阜看花戀鳳池自忘形服外㳺咏不須期<lb/>
　　　送蘇州府都綱還呉<lb/>
綱教臨吴郡安僧自有方北山松桂秀茂苑芰荷香杖<lb/>
錫辭天闕袈裟上野航相看嗟别去渺渺水雲鄉<lb/>
　　　題張山人適樂圃林館十首<lb/>
去官歸故里僑隱倚髙林花月尊前友松風席上琴幽<lb/>
通西崦曲凉入北風深此䖏堪清賞時來一觧衿<lb/>
　　　其二<lb/>
<pb n="KR4h0116_WYG_049-38a"/>
巷僻無車馬閒扉掩薜蘿籠馴傳信鶴池養換書鵞開<lb/>
徑曽妨竹移梁欲避荷子雲真好古載酒屢相過<lb/>
　　　其三<lb/>
虗館何幽絶深藏世少知桞雲堆夕檻蘭雨積春池戀<lb/>
客瓶存酒頥神局罷碁餘生無一事不用慕安期<lb/>
　　　其四<lb/>
室中無異物左右盡圖書不共漁樵侣還同水竹居弟<lb/>
曾呈蠟鳳客欲棄銀魚我獨長來此清談得緒餘<lb/>
<pb n="KR4h0116_WYG_049-38b"/>
　　　其五<lb/>
開牖依林樾迢迢去市遥翠低承雨竹緑碎受風蕉夕<lb/>
嶺還侵戸春流欲斷橋主人縁愛客時為出山瓢<lb/>
　　　其六<lb/>
逺逺依山郭荆扉向竹開聚螢兒懶出相鶴客頻來坐<lb/>
飲杯浮月行吟屐破苔春深花滿徑蜂蜨為遲回<lb/>
　　　其七<lb/>
花徑斜通巷榆林逺隔溪曉庭輕騎集春閣亂鶯啼野<lb/>
<pb n="KR4h0116_WYG_049-39a"/>
水流城北雲山峙屋西晩來吟興發獨往杖青藜<lb/>
　　　其八<lb/>
一軒開小圃近水更悠然杏棟縈花霧芸忩宿篆烟竹<lb/>
藏鳩子哺苔襯鶴雛眠此地多風景悠然似輞川<lb/>
　　　其九<lb/>
松桂圍林屋遥知處士家踈簾宵進月虗幌晩承霞藥<lb/>
味園中木詩材檻外花尋幽來到此母惜去程賒<lb/>
　　　其十<lb/>
<pb n="KR4h0116_WYG_049-39b"/>
林居無俗韻琴史引來賔逕狹難容轍池深可縱禽登<lb/>
山新製屐漉酒舊裁巾我亦耽幽者他年願托鄰<lb/>
　　　寄周鶴林<lb/>
廿載離呉下人傳少俊豪久羈燕地逺長想鶴林髙池<lb/>
影涵秋月松聲鼓夜濤南還如有日尋訪肯辭勞<lb/>
　　　寄王光菴<lb/>
學優何不仕奉母向桑榆今古書千巻乾坤宅一區竹<lb/>
臨窓更宻蘿繞徑偏紆坐上賔朋少無營且自娱<lb/>
<pb n="KR4h0116_WYG_049-40a"/>
　　　羊祜廟<hi>在吴城南大雲菴東沿河</hi>
探環桑下悟前身幼節知君不酖人祗使才猷扶晉室<lb/>
肯施徳澤被吴民荒祠積雨爐生蘚古屋無風壁受塵<lb/>
今日經過思峴首舊碑剝落淚沾巾<lb/>
　　　亂後入城有感<lb/>
槐桞隂殘第宅隳行看不忍歩頻移歌鐘寂寂無今日<lb/>
樵鼔鼕鼕似舊時人改衣冠逢罕識寺亡臺殿到還疑<lb/>
故交况盡東西去獨立斜陽倍感悲<lb/>
<pb n="KR4h0116_WYG_049-40b"/>
　　　王汝玉省廬墓回京除翰林院編修兼春坊賛<lb/>
　　　善賦此為賀<lb/>
賜歸上冢已還京復喜新除慰友情翰苑修文多寵貴<lb/>
春坊輔賛更恩榮墨濡彩筆松煤膩香染羅袍桂子清<lb/>
行見聖朝應大用不惟吴下播佳聲<lb/>
　　　百花洲上逢陸五<lb/>
雲間小陸喜能文戯彩娱親是䖏聞今日百花洲上見<lb/>
蘋香荷影思紛紛<lb/>
<pb n="KR4h0116_WYG_049-41a"/>
　　　送昻上人逰洞庭諸山<lb/>
西風飛錫度如舟來向湖山作勝㳺七十二峯青一色<lb/>
君看何處獨宜秋<lb/>
　　　經無量壽院<lb/>
齊女門邊古佛祠小橋流水樹參差偶来看竹逢佳士<lb/>
指㸃園林説舊時<lb/>
　　　十二月廿一日舟出楓橋遇大風河凍河邊三<lb/>
　　　宿復歩歸西山海雲蘭若<lb/>
<pb n="KR4h0116_WYG_049-41b"/>
曉發楓橋上野航官河氷合路茫茫岸邊食宿連三日<lb/>
誰道家鄉是客鄉<lb/>
　　　寄陳嗣初　　　　　　　　王汝玉<lb/>
昭代鮮遺逸夫人尚沉淪豈無乗時志華髮有慈親傾<lb/>
家具甘㫖勵操守清貧蹉跎四十載抱㓗将終身嗟我<lb/>
媿非才叨陪侍從臣荐章豈所惜知子情未伸滄海風<lb/>
霜晩故苑芳華新勉焉慎自保綵服髙堂春<lb/>
　　　贈鶴林周𤣥初<lb/>
<pb n="KR4h0116_WYG_049-42a"/>
鶴林先生紫烟客丰神秀朗雙瞳碧早年學道逃人羣<lb/>
呉越名山遍逰歴靜中黙悟天地真却歸髙卧桃花春<lb/>
河東姹女未騰化滄溟回首揚紅塵丹書召入麒麟殿<lb/>
身披羽衣承燕見從此聲華傾上都五侯七貴爭迎餞<lb/>
西方神岳髙崢嶸詔遣先生祠百靈道旁奔走二千石<lb/>
人訝真仙降玉京禮成俯伏拜大庭珮環拂地風泠泠<lb/>
四門閎開對黄道五雲回綵垂金城是時君王方穆清<lb/>
龍顔顧盼喜氣生賜以石髓所和之大羮賈生前席何<lb/>
<pb n="KR4h0116_WYG_049-42b"/>
足榮罷朝上疏陳悃誠臣願乞身終素情綸音重降芙<lb/>
蓉闕特許先生返岩穴路出龍盤山外雲帆開揚子江<lb/>
心月青鸞白鳳來參差仙之子兮繽紛而相隨洞天㝠㝠<lb/>
兮千秋一時先生歸去兮猶未遲丹臺舊種金光草此<lb/>
際花葉方紛披懸知先生交構功已成欲将身與元化<lb/>
并長生之術倘可授我願相從閬苑行<lb/>
　　　寄耕漁子徐良夫<lb/>
理世無遺逸君何獨遁逃方知唐虞盛乃遂巢由髙耕<lb/>
<pb n="KR4h0116_WYG_049-43a"/>
田中吴野下釣五湖濤帝力我安有熈然縱逰遨<lb/>
　　　和徐髙尚同陳胡二文學虎丘逰集<lb/>
中呉饒佳逰兹山極殊觀磅礴踞臯陸㠝岏軼霄漢靈<lb/>
岩南蔽虧震澤西衍曼岧嶤見城堞參差瞻里閈飛甍<lb/>
凌巘出紺宇横林奐餘霞皎夕隂初旭縟晴旦宗周昔<lb/>
無象四國爭發難闔閭紹遺業傲倪霸東翰雄圖未終<lb/>
畢宫車忽云宴年遥代祠忽世變物情換深藏閟雨花<lb/>
曲池羃烟蔓崩厓留鑿紋石駮餘劍斷諸君美無度假<lb/>
<pb n="KR4h0116_WYG_049-43b"/>
日窮幽玩凭峭信多覽弔古亦増嘆重尋倘能卜偕行<lb/>
願相賛<lb/>
　　　初辭長洲縣庠<lb/>
潜鱗貴幽沉迅翮當上征伊抱孱陋質俯仰難為情進<lb/>
趣既匪任退武復懐驚念往感多變顧始媿将傾兹焉<lb/>
幸返舊㳺息在柴荆谷行晨晻曖嶺眺夕澄明紅泉演<lb/>
紅澗碧磴披丹英時升烟霞表恍若凌長清素心自昭<lb/>
曠外物徒紛榮願同戰勝者觀化保嘉貞<lb/>
<pb n="KR4h0116_WYG_049-44a"/>
　　　古磚篆文歌<lb/>
　洪武某年范陽盧公武氏嘗過予城南舊居道出僧<lb/>
　坊見甃壁古磚上有篆文隠起勢甚竒偉公武欲求<lb/>
　得之時僧塗堊方飾吝損壊弗肯予今年余復見之<lb/>
　因抉壁豪取而公武沒已數載遂歸于公武猶子次<lb/>
　農并作歌紀焉夫此磚不知綿歴幾千百年始獲發<lb/>
　于公武今公武沒又數載不為他人持去而余獲歸<lb/>
　于次農是豈物之遇有其時亦世之好事者恒鮮得<lb/>
<pb n="KR4h0116_WYG_049-44b"/>
　耶今年實洪武丁邜也<lb/>
范陽盧君好竒古羅網前聞用心苦荒岩窮澤遍探求<lb/>
斷畫殘鈎總裒聚昔過僧宇見陶甓上隱遺書可瞻覩<lb/>
斑㾗不假琢石磨缺角寧煩煉金補剝苔剜蘚試研尋<lb/>
浣土滌塵細摩拊未知纎悉無舛訛已覺縱横合規矩<lb/>
疑從盆缶窺禹鼎似向雀蒲獲荆楛世逺那能究源委<lb/>
紋完尚可推編部詭形轉摺龍盤拏逸態飛騰鳳騫舞<lb/>
整如康衢駕列駟踞若髙岡蹲怒虎氣吞鄢郢練三千<lb/>
<pb n="KR4h0116_WYG_049-45a"/>
價陋咸陽城十五蛇奔虺走莫徒誇劍㧞弩張安足數<lb/>
範撫既不類臣斯體骨未應同詛楚恍驚孔壁得科斗<lb/>
真訝岐陽逢石鼓吁嗟篆法久變化惆悵簡書趨莽鹵<lb/>
不知此字誰揮洒欲與籀史爭參伍緬想東呉稱伯強<lb/>
曽聞季札聴韶濩一時文物豈無傳千古字書當有祖<lb/>
後人自合重千金故物不宜充百堵擬令僕夫遂携挾<lb/>
無奈主僧猶吝予中心往來累朝暮躔次周流更子午<lb/>
我昨重来經舊地盧君已沒歸荒土壁傾僧去物幸存<lb/>
<pb n="KR4h0116_WYG_049-45b"/>
水濯雨淋文不窳巴人那識貴陽春甌駱由來賤章甫<lb/>
世無博雅同賞鑑獨發長吁為収取終然雄劍起豐城<lb/>
畢竟明珠還合浦可憐盧君難復生頼有阮咸能嗣武<lb/>
嘗臨滄海眺三韓曽入青徐弔梁父篋裏富儲金石錄<lb/>
胷中宏闢圖書府願言持送歸寳藏請共知音辨魚魯<lb/>
　　　送人歸吴<lb/>
相逢不計别来年君鬢如蓬我皓然親友凋零知幾在<lb/>
江湖飄蕩喜俱全九重請告承新寵五桞還家老舊田<lb/>
<pb n="KR4h0116_WYG_049-46a"/>
明發京華又分别春風應送洞庭船<lb/>
　　　寄呉中故人<lb/>
鄉心離思共依依吴水吴山悵久違客裏頻看流景換<lb/>
老来偏感故人稀百花僧舎思攜酒細雨春林憶采薇<lb/>
一枕漂零江海夢夜深空趂蝶交飛<lb/>
　　　題畫送陳孟敷<lb/>
君家門掩綠隂低古木叢篁水郭西我向京華望呉苑<lb/>
桃花只隔武陵溪<lb/>
<pb n="KR4h0116_WYG_049-46b"/>
　　　送趙友同之松江<lb/>
畫船曉發鳯城東江上青山雲幾重秋水遥天三百里<lb/>
片帆一夜到吴松<lb/>
　　　送謝雪坡防禦出郭團練　　　楊基<lb/>
朝催築城夫暮㸃團結兵民民皆動揺一日十數驚所<lb/>
賴官長賢撫勞得衆情防禦出郊来父老拜且迎垂髫<lb/>
及戴白羅列車下聴官家百萬師自足與寇爭汝自守<lb/>
汝鄉汝自保汝生閒暇茍不虞倉卒恐見傾我當習汝<lb/>
<pb n="KR4h0116_WYG_049-47a"/>
勞薄爾賦税征父老共感激闐然動歡聲旌旗洎甲矛<lb/>
五色稍鮮明豈惟備抄掠大敵固可嬰問君何能然子<lb/>
弟衛父兄平川雨初収馬嘶鼓鼕鼕相送不同往極目<lb/>
秋鷹横<lb/>
　　　茂苑思二首<lb/>
輦路秋蓬滿野香圑緑濕嬪娥粉黛愁花鉛松露泣<lb/>
鶯聲舊時好玉砌秋歸早東家蝴蝶飛烟姿滿芳草<lb/>
　　　白門答髙二聘君<lb/>
<pb n="KR4h0116_WYG_049-47b"/>
　戊申之秋余謫大梁季廸嘗夢余與語若平生明日<lb/>
　道路傳余已死季廸有夢余詩已酉春正月余獲侍<lb/>
　親東歸季廸亦應召来京師相對驚喜因出示所賦<lb/>
　夢予之作予既感季廸之念而復疑猶夢也歌以答<lb/>
　之<lb/>
結交貴知巳不在早與遲嗟予識子晩淺深惟子知每<lb/>
于朋儕間擊節賞我辭前年呉城破子居我西馳交逰<lb/>
非不多獨念與子離相去日已逺數與禍患罹道路傳<lb/>
<pb n="KR4h0116_WYG_049-48a"/>
我死可信子尚疑日暮過我廬為我涕交頥今年我還<lb/>
京適子應詔来<hi>叶</hi>握手發長嘆示我夢我詩我昔患難<lb/>
中精爽無不之而子獨夢我與子若有期方子夢我初<lb/>
正我念子時春風鳥嚶嚶花發滿故枝為賣一斗酒痛<lb/>
飲春江湄生死固常理勿為達士嗤<lb/>
　　　食燒笋留題陳惟寅竹間<lb/>
春雷一聲萬簮玉參差亂迸莓苔緑斬来掃葉當徑燃<lb/>
何異燃萁煮秋菽登盤查牙玉版肥焦尾碎剝蒼龍皮<lb/>
<pb n="KR4h0116_WYG_049-48b"/>
山人大嚼無物報寫作林間燒笋詩<lb/>
　　　過陳湖贈寄周明府<lb/>
蘭苕參差桑柘緑細雨岡頭啼布穀人家破産給丁夫<lb/>
麥未上塲蠶已熟無蠶催絲綿無麥督税錢民間此愁<lb/>
誰見憐君侯為我解倒懸<lb/>
　　　聞玉雪将還呉門<lb/>
桑葉重重戴勝飛行人多報故人歸鬢從别後星星出<lb/>
花到春深樹樹稀詩喜官閒能不廢身縁謀拙事多違<lb/>
<pb n="KR4h0116_WYG_049-49a"/>
便須出郭相迎迓遮莫南風雨滿衣<lb/>
　　　懐王隱君正仲<lb/>
小几支頥却揜書身閒復喜見秋初山林自此縱横落<lb/>
絺綌于人次第疎沙鳥浴江明白鷺水花揺雨淡紅蕖<lb/>
相知獨有王摩詰兩月無詩寄草廬<lb/>
　　　附王半軒次韻寄答<lb/>
懐刺歸來卧枕書白雲滿榻閉門初草𤣥未信楊雄病<lb/>
禮法從知阮籍疎短障夕陽悲蟋蟀方塘秋水老芙蕖<lb/>
<pb n="KR4h0116_WYG_049-49b"/>
南村口燥呼難得一任狂風攪敝廬<lb/>
　　　懐髙著作季廸<lb/>
坐看清江飲白虹不知樓閣又秋風瀰漫禾黍蒼烟外<lb/>
零落芙蓉暮雨中富貴逼人驚變豹文章鳴世豈雕蟲<lb/>
清時欲草征西檄只有陳留阮瑀工<lb/>
　　　徴趣赴京<lb/>
亂後人如冄得生敢于世上望聲名詩吟白屋惟安隱<lb/>
詔落丹厓陡失驚鳳闕有心求柱棁鯫材何量祗瓶罌<lb/>
<pb n="KR4h0116_WYG_049-50a"/>
不堪故舊愁分手楊桞楓橋第一程<lb/>
　　　送周鍊師𤣥初還呉<lb/>
𤣥都春暖碧桃開鳴佩朝天到鳳臺夜檄雨龍江上發<lb/>
曉呼雲鶴洞中来黄精却老和泉煮丹橘娱親繞舎栽<lb/>
為問長生應有術早修真籙進蓬萊<lb/>
　　　送僧住蘇州北禪寺<lb/>
六年江海一論心又聼鐘聲出禁林歸路暖風芳草合<lb/>
講堂春雨落花深未誇葛老三編論獨愛韋郎五字吟<lb/>
<pb n="KR4h0116_WYG_049-50b"/>
水月傍人塵不染待君重振海潮音<lb/>
　　　哭髙季廸舊知<lb/>
鸚鵡才髙竟殞身思君别我愈傷神每憐四海無知已<lb/>
頓覺中年少故人祀托友生香稻糈魂歸邱隴杜鵑春<lb/>
文章穹壌成何用哽咽東風淚滿衿<lb/>
　　　舟泊潯陽懐申屠衡<lb/>
江烟漠漠草毿毿且泊蘭舟近水南一鷺暝投槎外石<lb/>
雙鴻低拂樹邊嵐夢随春雨歸華屋愁逐東風上短簮<lb/>
<pb n="KR4h0116_WYG_049-51a"/>
桞色漸深人漸逺幾時花裏共停驂<lb/>
　　　舟中聞鄰船吴歌有懐幼文來儀<lb/>
輕帆短楫泝烟波叠渚回舟奈逺何一路詩從愁裏得<lb/>
二分春向客中過江通漢水晴偏綠山入湘雲晩更多<lb/>
何䖏思君腸欲斷楚妃祠下聴吳歌<lb/>
　　　天平山十四題<lb/>
　　　　龍門<lb/>
天開一罅通石古雙厓破中有波浪㾗知是龍飛過<lb/>
<pb n="KR4h0116_WYG_049-51b"/>
　　　　石室<lb/>
六丁運神斤鑿石為巨屋風雨繞入窓夜夜山鬼宿<lb/>
　　　　五丈石<lb/>
星落長百尺風雨忽中斷至今雷火焦突兀猶存半<lb/>
　　　　白雲泉<lb/>
冷冷白雲泉流向白雲邊泉水流不斷白雲飛上天<lb/>
　　　　一線泉<lb/>
石竇小如針泉飛一縷金天風吹不斷穿過白雲深<lb/>
<pb n="KR4h0116_WYG_049-52a"/>
　　　　卓筆峯<lb/>
露蘚凝斑管烟蘿束紫毫山靈罷揮洒卓立萬山髙<lb/>
　　　　釣魚磯<lb/>
父老兆作熊遺石此山久誰摻百丈竿重試連鰲手<lb/>
　　　　蟾蜍石<lb/>
神蟇月下来化作千嵗石曽吞玉杵霜清露時時滴<lb/>
　　　　頭陀岩<lb/>
頭陀不可見岩石似當時草長齊眉髮雲裁百衲衣<lb/>
<pb n="KR4h0116_WYG_049-52b"/>
　　　　華盖松<lb/>
飛盖結龍形斜扛九曲青流螢枝上落疑是紫㣲星<lb/>
　　　　飛来峯<lb/>
髙峯似玉臺何䖏忽飛来定向西天竺曇花頂上開<lb/>
　　　　四時亭<lb/>
泉聲四時清山色四時好不知寒暑移但覺松山老<lb/>
　　　　宿雲軒<lb/>
盈盈山中雲就我簷下宿昨夜雲不歸空閒半間屋<lb/>
<pb n="KR4h0116_WYG_049-53a"/>
　　　　照湖鏡<lb/>
團團山中石下照太湖影如何一鑑中三萬六千頃<lb/>
　　　初歸吴中感事<lb/>
附郭好山逺近繞城流水東西人哭人歌夜月花開花<lb/>
落春風<lb/>
　　　赤山閒居<lb/>
荷鍤繞籬栽菊解衣上石觀松甘分簞食瓢飲底須千<lb/>
駟萬鍾<lb/>
<pb n="KR4h0116_WYG_049-53b"/>
抱膝長吟梁父折腰寧媿鄉兒酒呼白堕朝飲米雜雕<lb/>
胡晩炊<lb/>
　　　寄陳惟寅惟允<lb/>
坐有重氊食有魚眼能識字手能書山於秋水船頭看<lb/>
家在春波門外居<lb/>
　　　氷<lb/>
　連日困毒熱思氷不可得因賦五言排律一首書箑<lb/>
　上亦庶幾望梅止渇之意也仍邀来儀季廸幼文三<lb/>
<pb n="KR4h0116_WYG_049-54a"/>
　文學同詠<lb/>
凌室啟深藏殊恩錫上方壺清迷練色甌薄耀寒光當<lb/>
座人俱素登筵體共凉瑩含銀汞㓗甘荐蜜脾香淺碧<lb/>
迎歌扇微紅映舞裳明愁難作鑑堅恐易成漿瑞擬金<lb/>
窓雪勛髙玉井霜屏慚雲母熱簾詫水晶凉醉客狂思<lb/>
聶詞臣渇願嘗<lb/>
　　　南峰宴坐僧<lb/>
空岩槁木形入定揜松扄鶴供銜來果猿看誦罷經雲<lb/>
<pb n="KR4h0116_WYG_049-54b"/>
霞埋衲重苔蘚上鞋青只有樵人識曽因采茯苓<lb/>
　　　泰伯廟<lb/>
古者魯夫子曾稱三讓名後來秦失鹿劉項苦相爭<lb/>
　　　寄錢翼之<lb/>
作賦擬相如何人誦子虗琴彈中散操扇玩右軍書北<lb/>
闕青雲近南冠白髮疏煩君傳遺逸著我入樵漁<lb/>
　　　江南曲<lb/>
遥天碧蕩蕩逺草綠愔愔併作相思海春來一様深<lb/>
<pb n="KR4h0116_WYG_049-55a"/>
　　　簡錢翼之<lb/>
碧樹綠蕪空亂雲故人何䖏隔江村舊書在手再三讀<lb/>
新恨從頭又一畨竹幘随行家具活蘭亭摹出典刑存<lb/>
幾時定訪楊雄宅為問太𤣥經裏言<lb/>
　　　南峰歸雲菴<lb/>
雲伴老僧居翠㣲老僧應共白雲飛杖藜西去雲東去<lb/>
日暮僧歸雲亦歸<lb/>
　　　吴中菊花盛開<lb/>
<pb n="KR4h0116_WYG_049-55b"/>
菊花三百六十種處處名園花不同安得化身千百億<lb/>
一花著取一吟翁<lb/>
　　　呉江石橋新成<lb/>
五色何年補泬寥百弓無地架瓊瑶老龍千尺卧寒玉<lb/>
雌霓半空横彩綃天路行看星象逼江濤怒息水犀囂<lb/>
騎鯨便欲超銀漢直踐台階挹斗杓<lb/>
　　　竹枝詞<lb/>
莫折閶門楊桞條帶将離恨過楓橋向道春愁不禁蕩<lb/>
<pb n="KR4h0116_WYG_049-56a"/>
蘭舟長放艫輕揺<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_049-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻四十九<lb/>
</p>
<p>
</p>
  </div>
<div>
                <head>呉都文粹續集巻五十</head>
    <p>
<pb n="KR4h0116_WYG_050-1a"/>
欽定四庫全書<lb/>
　呉都文粹續集巻五十　　　明　錢榖　撰<lb/>
　　詩<lb/>
　　　立春之二日大雪平地三尺呉中五十年無此<lb/>
　　　雪　　　　　　　　　　　韓奕<lb/>
蕭條江縣空歲暮寒風積雨雪連日夜平地深三尺逺<lb/>
近寂無喧四顧同十色沾足良可佳有祥詎難識空街<lb/>
人迹斷寒光入虗室重衾不知煖厚纊衣猶慄餘生近<lb/>
<pb n="KR4h0116_WYG_050-1b"/>
老病起卧但㣲息緬彼逺道人驅馳正行役在物實同<lb/>
類有懐屬此夕<lb/>
　　　寄俞立菴<lb/>
相望才一里不到已多時家似山中住人非世上知草<lb/>
深疑斷路水漲訝平池枕簟竹林下乗凉想最宜<lb/>
　　　包山毛公壇<lb/>
㣲茫太湖心諸山此為最宛如海上國平寛納幽邃田<lb/>
廬錯上下人烟萬家聚柤梨及橘柚栽植窮地利想當<lb/>
<pb n="KR4h0116_WYG_050-2a"/>
秦漢間尚未通風氣龍蛇不敢窟人跡未始至毛骨竒<lb/>
公仙有福當此地開荒治丹術道成遂仙去嗟余後千<lb/>
年恨不身親遇願執洒掃役服勤於鼎器㣲生倘有分<lb/>
冀沾餘粒棄嵯峨三尺壇草藥春來異縹緲千仞峯烟<lb/>
霞景仍秘平生出塵想矯首徒仰企浮雲影悠悠無從<lb/>
候仙馭山水漫娱人凌風振歸袂<lb/>
　　　横山西隱菴<lb/>
孤艇溪邉入千峯雨裏登老年雖厭客長夏欲依僧院<lb/>
<pb n="KR4h0116_WYG_050-2b"/>
古青苔滿林寒宿霧凝解衣禪榻上未覺有炎蒸<lb/>
　　　黄埭興國寺<lb/>
粳稻田初熟烟霞日欲西孤舟僧共載古寺鶴同栖樹<lb/>
抱溪流合窻隂月影低紀㳺閒有咏常向壁間題<lb/>
　　　八月十四夜過望亭<lb/>
夜裏行船過望亭滿塘秋月露初零閒吟忽記唐人咏<lb/>
喜見平田晩稻青<lb/>
　　　送友人還崑山　　　　　　張適<lb/>
<pb n="KR4h0116_WYG_050-3a"/>
雨歇東風曙色㣲婁江艇子逆潮歸花明祖席清尊酒<lb/>
栁拂儒冠白苧衣上水海魚堪砟鱠近人沙鳥不知機<lb/>
烟塵滿眼且歸去莫負春山采蕨薇<lb/>
　　　春日登胥門城樓<lb/>
城頭華構勢翬飛西望吴山落翠微春草荒臺麋鹿過<lb/>
夕陽古塞雁鴻歸關河萬里歸興廢城郭千年感是非<lb/>
惟有樓前太湖月夜深依舊弄清輝<lb/>
　　　雨後過海雲菴招提寄徐耕漁王耕雲<lb/>
<pb n="KR4h0116_WYG_050-3b"/>
雨後穹窿萬摺青白雲粘樹溼冥冥寺從栖鶴松邊露<lb/>
泉向啼猿峽口聽徐孺閒居過徑逺王猷茅屋隔林扄<lb/>
相邀共借棲禪榻夜粥燈前煮茯苓<lb/>
　　　送崑山知州任嘉定<lb/>
夕陽江上雨初殘楊桞搖金拂馬鞍白鳥笑予長送别<lb/>
青山留客共盤桓桃花水泛征帆穩燕子風生祖席寒<lb/>
在路獨吟今夜月到州仍作舊時官民罹歉歲傷凋瘵<lb/>
君有長才定治安行見經綸應重托却留遺愛遍江干<lb/>
<pb n="KR4h0116_WYG_050-4a"/>
　　　送長洲主簿兼司税<lb/>
佐令勞才子秋深始到官蒹葭催暮雨蟋蟀泣初寒侯<lb/>
吏迎車近商民望稅寛政聲藩府重寵擢諒非難<lb/>
　　　寄陳山人寅<lb/>
草堂孤在夕陽村每憶城南綠水園春露尚沾萱草背<lb/>
夜寒忽散鶺鴒原孤鴻歸興寄琴調香蟻忘憂到酒尊<lb/>
寂寞楊雄甘老去百年名姓至今存<lb/>
　　　宿山中徐畊漁宅<lb/>
<pb n="KR4h0116_WYG_050-4b"/>
舊業非忘世新朝似隱淪雲生籬徑晩花覆石房春子<lb/>
大憂無似書多未是貧酣歌頻續燭竟忘主和賔<lb/>
　　　題笠澤陸氏隱居<lb/>
隱居何處所笠澤水西偏贍俗田千畆容身屋數椽桂<lb/>
隂侵座薄桞色映窻妍軒羃花前霧亭分竹裏泉磵深<lb/>
忽見日林茂欲無天石壁琴常潤書牀硯已穿俯池厓<lb/>
欲堕登樹薜相牽瓶貯滋花水簾通煮茗烟蓄書千巻<lb/>
足課子一經傳字罷臨流憇公餘選石眠病多諳藥性<lb/>
<pb n="KR4h0116_WYG_050-5a"/>
閒久積書篇奕客爭饒子琴僧上斷絃尋山穿雨屐看<lb/>
竹棹孤船湮沒遵時晦栖遲任性便感恩懐耿耿厭俗<lb/>
思翩翩要我頻相過佳章夜共聨<lb/>
　　　與陸天㳺張南村諸公逰溪西華嚴菴<lb/>
讀書只在松檜林不道春色孤村深鳩啼雲暝亂㳺思<lb/>
花落水流驚客心過溪尋僧蘭若僻掃石坐我莎蘿隂<lb/>
杖藜田路逐樵返落日已下西湖岑<lb/>
　　　寄道衍上人<lb/>
<pb n="KR4h0116_WYG_050-5b"/>
京國徴行喜早歸茅菴屏迹揜柴扉文章留世新編稿<lb/>
絺綌榮身舊賜衣晨鼓憶分天界粥春風還采海雲薇<lb/>
相期共向林泉老已悟年來五十非<lb/>
　　　與王正仲夜話<lb/>
寒過已多時春来不爽期花前初熟酒别後只添詩續<lb/>
燭知宵永聞雞悟睡遲劇談渾莫倦明發又天涯<lb/>
　　　送坦雲軒住中峯寺<lb/>
中峯香刹翠雲邊支遁昔日曽栖禪白馬千年不復返<lb/>
<pb n="KR4h0116_WYG_050-6a"/>
青山萬頃只依然師行氷雪歲云暮舟渡吴淞江可憐<lb/>
名地猶來在人勝好勤修業繼前賢<lb/>
　　　蘇人葛秀才送余至京師及之官又送至大勝<lb/>
　　　驛值大風雪感其髙誼臨别賦此<lb/>
君不見昌黎公藍闗馬蹄風雪中又不見玉局翁黄州<lb/>
路遥如阮窮我生今年五十七讀書呉山畏人識昔年<lb/>
曽作水曹郎聖恩早賜歸蓬蓽邇來又越十六年老病<lb/>
囊無挑藥錢去年府州忽相荐豈謂聰明不及前茅茨<lb/>
<pb n="KR4h0116_WYG_050-6b"/>
驚憂病増劇展轉歲除千感集今年始及趣装行兒女<lb/>
牽衣憐我泣抱痾艱苦至京師上赴天官陳履厯聖恩<lb/>
浩大不加罪命向廣西佐方伯青衫白髪老從事自媿<lb/>
才疎難稱職臘月出皇都白門啼亂烏乾坤忽變色風<lb/>
雪方載途蹇驢凍屢仆瘦僕飢且痛俄至大勝驛面皮<lb/>
盡黎色丁寧僕莫嗔勞役纔第一下車就酒家酒薄殽<lb/>
不佳餒乏敢嫌此情惡良可嗟酒家頗見喜煖湯温我<lb/>
指挹酒為續杯垂情數相語乃知平生交勿薄屠沽子<lb/>
<pb n="KR4h0116_WYG_050-7a"/>
邂逅遇一官問之稱孝亷共買金陵酒同上廣西船廣<lb/>
西在何許浩𣺌烟江水舟師數驛程四千三百里大寒<lb/>
遡大江江流急淙淙沙頭暫停棹飛浪壓蓬窻况乃途<lb/>
路迂老年俄此罹羇情正愁絶忍送葛翁歸葛翁悤悤<lb/>
向我别胸中有言不及説我今竭力報皇恩翁亦還家<lb/>
保名節我家呱呱好孫子翁先還家凴寄語到官急遣<lb/>
汝爺歸男長讀書女鍼黹<lb/>
　　　舟中聞呉歌<lb/>
<pb n="KR4h0116_WYG_050-7b"/>
清湘夜駐木蘭橈月落霜天雁唳遥忽聴呉歌驚夢斷<lb/>
此身只訝泊楓橋<lb/>
　　　過楓橋留别城西諸友<lb/>
煩君逺餞意偏饒念我離羣乍寂寥祖帳雨催詩欲就<lb/>
郵亭風勁酒頻消移舟射瀆黄昏近路轉江村碧樹遥<lb/>
記取今宵分手處烏啼時節過楓橋<lb/>
　　　早春過望亭驛喜晴追次唐嘉祐韻<lb/>
逺墅晴煙散綠蘋推篷起坐整衣巾野花開處多臨驛<lb/>
<pb n="KR4h0116_WYG_050-8a"/>
水鳥飛來似送人愁裏聴窮三日雨客邊吟到一分春<lb/>
今朝已有尋芳客來往東風陌上塵<lb/>
　　　宿閶門<lb/>
霜滿烏啼夜月寒客窻燈火著愁看故園相去無多路<lb/>
便覺今宵睡不安<lb/>
　　　客金陵送盛寅還吴<lb/>
官栁籠隂半已青俄聞歸棹發金陵秦淮雪裏春潮長<lb/>
楚甸雲開晩日昇先我還家緣客久如君多藝更誰能<lb/>
<pb n="KR4h0116_WYG_050-8b"/>
莫辭同醉長千酒明日相思恨不勝<lb/>
　　　送俞立菴應湘府聘<lb/>
鶴書逺聘到岩阿拜手幡然出薜蘿天接孤帆秋水濶<lb/>
門閒五栁夕陽多吴雲漸杳鄉邊樹湘水㣲生渚外波<lb/>
此去賢王應待久安車行斾莫蹉跎<lb/>
　　　宿開元精舎<lb/>
落日樹隂隂禪幽靜客心香烟秋殿寂燈火夜厨深茗<lb/>
熟僧先睡詩成佛對吟自憐躭僻志只合卧雲林<lb/>
<pb n="KR4h0116_WYG_050-9a"/>
　　　賦得秦淮夜泊送吴秀才歸呉<lb/>
烟霧淡籠月泊舟依淺沙且沽今夕酒聴唱後庭花淮<lb/>
水迎歸路呉山看到家鄉中莫留滯慈母在京華<lb/>
　　　賦得太湖春水送華以及歲貢<lb/>
浩浩來天目溶溶接漢津光隨征櫂逺綠染客袍新瑞<lb/>
雪初銷臘恩波總是春明朝禹門外一躍有誰倫<lb/>
　　　賦得劍池送友之京<lb/>
岩樹鱗皴生鐵花一泓寒玉清無瑕山中有穴通海脈<lb/>
<pb n="KR4h0116_WYG_050-9b"/>
人間無地埋青蛇居僧經歲不飲井㳺客常時來煮茶<lb/>
安得干将復飛出贈君佩服歸京華<lb/>
　　　楓橋歌送姜秀才歸金陵<lb/>
君不見楓橋水奔流直下太湖來環繞闔閭城西地其<lb/>
間風土何佳哉層樓叠榭侵雲起望處人家半臨水水<lb/>
邊歌舞不勝春橋下帆檣停似蟻復有大道接金陵送<lb/>
客每來橋上行山寺鐘鳴知夜半漁村月落見燈明今<lb/>
朝却餞呉公子解我金貂沽綠醑帆挂長洲苑外烟衣<lb/>
<pb n="KR4h0116_WYG_050-10a"/>
沾虎阜山頭雨暮烟秋雨益凄其别緒離情無限期昔<lb/>
時不是今時景今人還誦昔人詩見説長干花似綺君<lb/>
歸更莫思鄉里<lb/>
　　　移家将之金陵宿楓橋<lb/>
山寺烟初暝江村月又生辭家無十里不寐到三更犬<lb/>
逐漁燈吠鐘催客棹行從兹去鄉土寧復是呉氓<lb/>
　　　送醫學盛啟東之京<lb/>
欲識軒岐學相將上九天祖陳楓葉下席展杏行邊暫<lb/>
<pb n="KR4h0116_WYG_050-10b"/>
别燒丹竈來登罨畫船衣冠頒賜日雨露想承偏<lb/>
　　　靈岩懐古送瑀上人<lb/>
呉宫成梵刹銷歇尚遺名臺峙荒琴薦池存涸研泓綺<lb/>
羅無復見泉石有餘清相送師歸去重増弔古情<lb/>
　　　送任二尹復官呉縣<lb/>
考績曽聞謁紫宸俄看征棹别江津郎官拜去雖依舊<lb/>
雨露承來又一新古縣花明千樹曉重城栁色萬家春<lb/>
知君徳化吴氓久風俗從兹想更深<lb/>
<pb n="KR4h0116_WYG_050-11a"/>
　　　送金徴士問應書誥薦<lb/>
金卿二十即能文染翰爭誇逼右軍用筆不愁窮兔穎<lb/>
臨池惟愛弄鵝羣常年閉戸稀曽出一日佳聲逺自聞<lb/>
忽睹荐章從聘召為書皇詔錫功勛治装早已辭親舊<lb/>
拜手明當謁帝君花底傾來杯欲盡桞邊携處袂將分<lb/>
嗟余蠖守依環堵羡子鵬摶在五雲聖代英才超往古<lb/>
家鷄野鶩任紛紜<lb/>
　　　逢沈以潜<lb/>
<pb n="KR4h0116_WYG_050-11b"/>
何處移來一艇間褰衣同憇樹隂閒自緣别久多情話<lb/>
不為看山忘却還<lb/>
　　　賦得千人石送沈寅仲<lb/>
林下盤陀石山中不記春竚看無一畆容坐僅千人雲<lb/>
䕶平如砥苔封厚似茵祖筵從廣設懽㑹在逡廵<lb/>
　　　送吴敏學還呉省親<lb/>
雙親白髪老東吴令子丹心向帝都正及歲寒歸故里<lb/>
不辭雨雪載長途無人似爾情偏厚有酒如澠興不孤<lb/>
<pb n="KR4h0116_WYG_050-12a"/>
他日相思凝望䖏暮雲春樹總糢糊<lb/>
　　　登天平白雲亭<lb/>
白雲泉上白雲亭京國歸來喜重登欲試坐間誰老健<lb/>
酒酣先上最髙層<lb/>
　　　送韓伯承還呉<lb/>
今朝佳節是花朝相送重來白下橋老語生憎鶯舌巧<lb/>
新愁翻壓桞眉嬌天街有雨塵還少酒巷無風斾自揺<lb/>
咫尺清明歸未得羨君先上木蘭橈<lb/>
<pb n="KR4h0116_WYG_050-12b"/>
　　　虎邱送别二首<lb/>
天上樓臺海上山何年移却在人間不因此地多清勝<lb/>
那得逰人數往還望䖏已添吟咏興到時頓解别離顔<lb/>
今朝送客同春去門外白雲千頃間<lb/>
相送瀛洲客來登海湧峰岩雲騰白虎池劍躍蒼龍境<lb/>
勝詩情愜盃深别思濃悤悤分袂處髙塔夕陽舂<lb/>
　　　題杜瓊草堂遺意巻二首<lb/>
舊業成都萬里橋百花潭北草堂遥門無縣吏催租税<lb/>
<pb n="KR4h0116_WYG_050-13a"/>
座有鄰翁慰寂寥松影滿庭閒白日茶烟繞榻颺清颷<lb/>
酷憐杜甫成詩史翻笑揚雄作解嘲<lb/>
草堂遺址在重構剪荒榛松偃呉門月花移蜀地春流<lb/>
芳知有本繼業豈無人喜到瓊枝茂詩宗又一新<lb/>
　　　賦得龍門送范原紹應聘<lb/>
凌雲峭壁聳崔嵬不待神功禹鑿開一徑直通天上路<lb/>
雙厓隔斷世間埃雖無鎖鑰常闗閉肯放豺狼恣往來<lb/>
今日送君騰躍起從龍為雨潤枯荄<lb/>
<pb n="KR4h0116_WYG_050-13b"/>
　　　逰天池訪愷上人不遇<lb/>
山中夏将半嘉樹敷隂重閒携綠玉杖拄到青蓮峰苔<lb/>
徑少行客微存舊㳺蹤臨池滌煩襟萬壑來松風蘭若<lb/>
倚天開岧嶤白雲封髙軒蔽嵓穴踈櫺銜翠濃未緣釋<lb/>
子共所欣良友同明當發毫素贅言遺愷公<lb/>
　　　送翰林劉孟功姪鉉還呉<lb/>
君家呉望族名冠儒林表自昔我先人素有通家好若<lb/>
翁余同庚交誼如管鮑翁也早世久余亦慚衰老阿咸<lb/>
<pb n="KR4h0116_WYG_050-14a"/>
能繼業丰姿美年少賦罷擬揚雄詩成驚謝朓一朝省<lb/>
世父治装逺來到欲慰十年别不憚千里道再叙骨月<lb/>
情重講家庭教談話每宵分尊卑愜懐抱昨承訪蓬蓽<lb/>
出迎雙屣倒從容問答間寒威頓除掃髙門産麒麟吾<lb/>
儕亦光耀正欣接吟席又復理歸棹草色瀛洲新鶯聲<lb/>
上林早相送出都門春江波浩浩<lb/>
　　　寄蘇性初<lb/>
辭親逰太學歳月去駸駸夜雨青燈夢秋風故國心一<lb/>
<pb n="KR4h0116_WYG_050-14b"/>
官仍未遂三載又将臨早晩重歸省相隨頼有琴<lb/>
　　　寄沈公濟<lb/>
蕭齋嬰疾久不覩沈休文槐畔愁添雨天邊目斷雲丹<lb/>
青誇獨歩顧陸願同羣擬剪西窻燭連牀話夜分<lb/>
　　　過范氏山荘<lb/>
林靜書聲隔巷聞輪蹄不到絶囂氛天寒鶴立蒼松久<lb/>
童子開扉掃白雲<lb/>
　　　正月三日陪陳士初錢孟書㳺北禪寺訪瑾上<lb/>
<pb n="KR4h0116_WYG_050-15a"/>
　　　人不遇分韻得欵字十六韻<lb/>
昨見葭灰飛玉琯己覺陽和布晴煖條風吹緑草荄萌<lb/>
殘雪消寒栁條短新正擬欲探春㳺今朝便有尋詩伴<lb/>
青鞋布韤慣林泉華髮心情厭林館北禪古刹呉城陲<lb/>
眼界清幽塵跡斷羣賢偶集本無期去路雖遥亦何惮<lb/>
行行不覺到栴檀一徑蒼苔平且坦有意來參孚尹師<lb/>
適逢飛錫歸遲緩惟存法王梵公像趺坐繩牀右偏袒<lb/>
山童見客逺相迎作禮殷勤為延欵盛來香粒堆飯盂<lb/>
<pb n="KR4h0116_WYG_050-15b"/>
供處白花浮茗盌嗟予夙抱烟霞癖野性不羈久踈嬾<lb/>
深冬逺自白門還巾染黄塵衣未澣幸叨方外相追隨<lb/>
得遂閒心適蕭散襟懐頓豁吟思増人境俱寂清風滿<lb/>
詩成坐待師不還白雲散漫無拘管<lb/>
　　　過思菴郊居　　　　　　　周忱<lb/>
故人家住碧溪濆出郭書聲白晝聞過訪幾回因看竹<lb/>
歸休何日共論文山容半向窻間出泉脈遥從樹底分<lb/>
最是快人心目處連疇秔稻翠如雲<lb/>
<pb n="KR4h0116_WYG_050-16a"/>
　　　送舉子劉昌赴會試<lb/>
早從侯頖究羣經虎榜新題屬妙齡驥出馬羣空北土<lb/>
鵬因鵾化運南溟功名有待標青史禮樂行看對大廷<lb/>
席上儒珍期自保一尊相送重丁寧<lb/>
　　　送况郎中任蘇州太守<lb/>
擢自儀曺領郡符朱轓熊軾向姑蘇身馳驛傳聲華重<lb/>
手捧天書寵渥殊政洽九江重渡虎時清合浦盡還珠<lb/>
故人尊酒遥相送努力期君展壯圖<lb/>
<pb n="KR4h0116_WYG_050-16b"/>
　　　贈草窗先生詩<hi>并序</hi>　　　　　劉鉉<lb/>
　詩始以道其所自中則偉其才而惜其不偶故歸之<lb/>
　於命以壯其志末則托予徳之之心而必其逺大雖<lb/>
　此皆公之寔而語淺意膚拙于形容進教是幸<lb/>
磊落八尺軀魁梧且雄壯靜聴驚論言一見竒貌状早<lb/>
從綵侍下兩京飽逰訪出門狎師友龎卿偕碩相所以<lb/>
韋布間弱冠得聲望而翁醫垣耉和緩相頡頏朅去捐<lb/>
館舎東呉逺歸𦵏朝廷加賻䘏師保為銘壙弔送來親<lb/>
<pb n="KR4h0116_WYG_050-17a"/>
朋駢闐車百兩纍然在衰絰廬墓足愴愴盛暑或忘翣<lb/>
隆冬或不纊時序倐遷移歲月不多譲里閭稱孝亷俊<lb/>
英願隣傍撫臨冬官周𨽻屬郡侯况僉謀起遺野䟽荐<lb/>
交為張百鳥不如鶚一言亦須尚先皇重璠璵雕琢伺<lb/>
宗匠方期就罍自豈復數盆盎鼎湖龍忽升孤臣竟何<lb/>
仰周南雖滯淹坎坷寧悲悵吹嘘豈無媒兹情疇克諒<lb/>
得非命數竒那關遇䜛謗奔趨怪卑汙潔身慮髙亢消<lb/>
息理固然欲得必由䘮窗以草為名志與先賢伉滿庭<lb/>
<pb n="KR4h0116_WYG_050-17b"/>
春不除生生意深廣陟屺空為盱天際孤雲颺王事既<lb/>
靡盬滫瀡誰為養心事一于詩激發何慨慷靜中聊自<lb/>
怡抑菀賴舒暢短章既舂容長篇亦跌蕩府藏出珍竒<lb/>
鈞天奏空曠光華掩魚目鏗鍧咽蟲響正如巨陂中魚<lb/>
龍交蕩漾蒼波合東流滔滔浩難障有時我為歌三嘆<lb/>
而一唱岐黄術精深有似淮隂将克捷若有神鏖攻無<lb/>
不當務施濟利仁札瘥咸倚仗而余病妻孥藥物屢承<lb/>
貺平以補清羸䟽以駈瘧瘴厚徳懐寸心感激忍遺忘<lb/>
<pb n="KR4h0116_WYG_050-18a"/>
擬報持幣金恐君憎冗長擬贈述俚辭恐君厭浮誑惟<lb/>
年改元初青陽日方向國家喜清明輔弼元凱行皇猷<lb/>
足黼黻天工共寅亮氣和時已康物阜民無恙西山雪<lb/>
霽佳潞水澌流漲肩輿既堪命輕舸宜同榜行厨載山<lb/>
肴玉瓶注家釀俯仰天地寛遨逰跡漫浪靈風颯然生<lb/>
送子雲霄上<lb/>
　　　重寄杜用嘉<hi>有序</hi>
　余往歲雪中因憶使第梅花已奉鄙作欲為來春之<lb/>
<pb n="KR4h0116_WYG_050-18b"/>
　佳約張本今既及期復爾踈濶感時對景不能無言<lb/>
　蓋所以歎流光之易邁嘉會之不偶也<lb/>
去年花開雪飛處殷勤曽賦懐君句欲期來歲故山春<lb/>
携酒林間共歡聚豈知于今花發時又復兩地空相思<lb/>
相思正濃花正好千里東西夢魂繞夢魂何處苦思花<lb/>
花總飄零人未老<lb/>
　　　懐陳孟賢<lb/>
緣水園中萬竹深當年曽此寄幽尋芹花池上看垂釣<lb/>
<pb n="KR4h0116_WYG_050-19a"/>
杏樹壇前聴鼓琴投轄豈能忘舊會分題長憶課新吟<lb/>
别來音問如金玉令我長懸一寸心<lb/>
　　　挽陳怡菴先生<lb/>
門外青山架上書東呉佳處是幽居一庭風雨閒芳草<lb/>
十畆園林隱敝廬伯玉有文垂宇宙太丘無意老鄉閭<lb/>
執經猶記相從日寒雪初深聴講餘<lb/>
𢎞文入直被恩私曽受先朝聖主知萬里康荘騏驥逺<lb/>
九重霄漢鳯皇儀金蓮夜草平明詔綵筆朝題應制詩<lb/>
<pb n="KR4h0116_WYG_050-19b"/>
奪得錦袍多意氣賜陪龍駕宴瑶池<lb/>
故里懸車歲月深春風華髪漸盈簮鄭均退後寧無祿<lb/>
䟽廣歸來賸有金湖水烟霞同剡曲竹林觴咏似山隂<lb/>
興闌賔散青天月池上誰歌醉白吟<lb/>
奎星光揜夕雲浮鄰杵無聲巷不謳身世百年雖似夣<lb/>
文章千古更何求詩哀吏部憐張籍諡美河汾念薛収<lb/>
雙淚潺湲何處落盡随江水向東流<lb/>
　　　送真上人住姑蘇寳覺寺<lb/>
<pb n="KR4h0116_WYG_050-20a"/>
聞説湯休最少年早将心印一燈傳滇南鄉土渾無夢<lb/>
呉地江山自有縁暮雨踈鐘烟樹外夕陽孤塔水雲邊<lb/>
遥知聴法龍來䖏香散花飛晝滿天<lb/>
　　　近得家兄書書語欲促鉉歸展誦之際不覺悵<lb/>
　　　然<lb/>
弟兄何䖏憶相違凉月閒齋半揜幃燈下屢看新寄字<lb/>
客邊穿盡舊縫衣參辰欲曙隨雲沒烏鵲驚寒繞樹飛<lb/>
代馬北風猶自戀故園誰道不思歸<lb/>
<pb n="KR4h0116_WYG_050-20b"/>
　　　懐瀚兒<lb/>
憶從生汝在京畿膝下晨昏肯暫違温被每同寒夜宿<lb/>
篝燈曽候晩朝歸留賔歡處傳杯酒為我酣時解帯圍<lb/>
遥想歲闌風雪裏懐親能不思依依<lb/>
　　　贈送吴江僧會<lb/>
杖錫遨逰上九天袈裟曽拜玉階前人間無繫空身相<lb/>
方外浮名逐世縁殘雨踈鐘江寺逺夕陽古塔水雲連<lb/>
贈言好為論吾道聞説聰明似大顛<lb/>
<pb n="KR4h0116_WYG_050-21a"/>
　　　懐杜用嘉<lb/>
十年膠漆重交情憶昔同門聴講經詞足清新皆白雪<lb/>
筆多神妙在丹青彈碁留掃松邊石看竹期過水上亭<lb/>
今夜相思何䖏切半窻殘月上疎櫺<lb/>
　　　輓劉僉事<lb/>
青驄朱節逺觀風銀漢靈槎萬里通頻見槖装貽陸賈<lb/>
又勞束帛起申公九天雨露恩常在百歲衣冠蜕已空<lb/>
聞説西湖湖上路甘棠新長舊時叢<lb/>
<pb n="KR4h0116_WYG_050-21b"/>
　　　寄姪淳澤<lb/>
還家見汝倍多情我昔離家汝未生今夜客窗千里夢<lb/>
竹林誰繼舊時盟<lb/>
　　　望楓橋<lb/>
鄉山遥望翠髙低滸墅橋邊日欲西江郭到城無十里<lb/>
不妨月出夜烏啼<lb/>
　　　吴宫怨　　　　　　　　　張楷<lb/>
江空月冷天如水銅龍漏咽沈檀死宫中粉黛一千人<lb/>
<pb n="KR4h0116_WYG_050-22a"/>
醉眼相看嬌妬起自入朱幃并翠戸幾畨曽得君王數<lb/>
君王好惡自不常豈在區區歌與舞宫門倚天鈴索垂<lb/>
凍霜吹老青銅枝玉鸞隱隱背墻去何人邀得君王歸<lb/>
君前豈無容妾地舊劍猶存肯終棄<lb/>
　　　移居横山　　　　　　　　謝應芳<lb/>
為愛横山山水清山前築室小溪縈老夫枕石看雲卧<lb/>
兒輩求田候雨畊古井寒泉龍有宅孤村夜月犬無聲<lb/>
廿年老眼風塵暗猶喜如今見太平<lb/>
<pb n="KR4h0116_WYG_050-22b"/>
　　　送道士謝清一歸吴中　　　陳緝<lb/>
丹鼎紅光照洞庭天壇月色帯踈星𤣥都道士蒼精劍<lb/>
上界仙人白鳳翎閶闔朝回天蕩蕩蕋珠經盡晝冥冥<lb/>
欲從杖屨秋山裏風雨篝燈采茯苓<lb/>
　　　送魏司業出守姑蘇　　　　陶誼<lb/>
東呉父老候麾旌皂盖朱旛五馬榮名郡暫須煩魏相<lb/>
諸生久恨失陽城麟符剖玉君恩重燕寢凝香吏牘清<lb/>
指日徴黄下丹詔又看環珮入承明<lb/>
<pb n="KR4h0116_WYG_050-23a"/>
　　　姑蘇感事　　　　　　　　王澤<lb/>
天星夜落水犀軍又見呉宫走鹿羣睥睨金湯徒自固<lb/>
倉皇玉石竟俱焚将軍只合田文死國士應無豫讓聞<lb/>
風雨明年寒食節麥盂誰上太妃墳<lb/>
　　　姑蘇懐古　　　　　　　　盧大雅<lb/>
胥目懸門烏喙過至今哀怨入呉歌山河不為興亡改<lb/>
城郭其如感慨何廢苑春深芳草滿荒臺秋盡夕陽多<lb/>
醉來一覺扁舟夢也勝豪華逐逝波<lb/>
<pb n="KR4h0116_WYG_050-23b"/>
　　　吴城懐古　　　　　　　　　王恭<lb/>
姑蘇城下刺蘭橈却憶吴王古市朝香輦路邊春寂寂<lb/>
館娃宫外草蕭蕭千年往事空啼鳥半夜踈鐘自落潮<lb/>
明發不堪回首處暝烟秋雨過楓橋<lb/>
　　　謁范祠　　　　　　　　　費貞<lb/>
三百餘年十六朝惟公勲徳著雲霄一時王佐真伊吕<lb/>
十倍雄才過管蕭泮水悠悠文澤逺義田奕奕子孫饒<lb/>
焚香冄拜先生像一束生芻不可招<lb/>
<pb n="KR4h0116_WYG_050-24a"/>
　　　王蘇州綠隂堂　　　　　　俞貞木<lb/>
百尺髙槐十畆隂緑雲簾幙畫堂深魏公相業垂寰宇<lb/>
蘇子文章耀古今厯歲風霜空凛凛近時枝葉更森森<lb/>
忠臣孝子天為鑑行見甘棠自作林<lb/>
　　　暮秋留别吴中諸友　　　　黄守<lb/>
蘇臺秋色雨中殘斷雁疎砧送早寒白髪不辭今日醉<lb/>
黄花猶作故園看誰言世路知心少自是人生會面難<lb/>
無那明朝江上别宦情離思共漫漫<lb/>
<pb n="KR4h0116_WYG_050-24b"/>
　　　送沈愚歸玉峯　　　　　　蘇平<lb/>
皇州鶯囀桞條新客裏那堪此送君歸夢不離吴苑月<lb/>
還家髙卧玉峯雲江村貰酒逢寒食驛路看山對夕曛<lb/>
最是臨岐分手䖏落花離思共紛紛<lb/>
　　　夫椒山　　　　　　　　　　侯讓<lb/>
曽聞吴越此交鋒回首蘇臺伯業空當日斷岩流戰血<lb/>
至今衰草起腥風裹屍國士浮江上覆面君王死甬東<lb/>
若論滅吴功第一捧心人在館娃宫<lb/>
<pb n="KR4h0116_WYG_050-25a"/>
　　　絸菴為沈孟淵賦　　　　　丘吉<lb/>
蠶叢國裏結珠龕過盡東風雪未乾玉蛹吹開圭竇小<lb/>
金蛾飛入甕天寛氷絨織箔春無隙香絮䝉頭夜不寒<lb/>
留取獨綸三百尺明朝相約弄漁竿<lb/>
　　　送陳緝熈修撰使髙麗　　　　丘濬<lb/>
海上天風吹節旄玉堂仙客錦宫袍詔頒龍闕恩初下<lb/>
詩到雞林價倍髙萬仞鰲金浮曉日一江鴨綠漲秋濤<lb/>
逺夷未識中原鳯爭覩天章五色毛<lb/>
<pb n="KR4h0116_WYG_050-25b"/>
　　　送桑民懌訓導泰和　　　　李東陽<lb/>
十年三度試春闈親見聲名滿帝畿甲第久慚唐李郃<lb/>
竒才終誤宋劉幾功名晩歳非蓬鬢湖海官貧尚布衣<lb/>
試看孤鴻下林薄壯心還向碧天飛<lb/>
　　　吴門　　　　　　　　　　張泰<lb/>
萬井烟花繞故都闔閭宫苑日荒蕪江魂吼浪空讐越<lb/>
山黛顰秋已破吴臺下草深無過鹿城頭日落有啼烏<lb/>
英雄老去年華在海日曈曈水滿湖<lb/>
<pb n="KR4h0116_WYG_050-26a"/>
　　　東呉棹歌　　　　　　　　汪廣洋<lb/>
玻璃冷浸洞庭山霜竹攅攅橘柚斑白髪呉娃笑相語<lb/>
官船不似釣舠閒<lb/>
　　　吴中即景<lb/>
白雲収盡晩山青水鳥雙飛入翠屏一派歌聲何處起<lb/>
采蓮人在錦帆涇<lb/>
　　　閶門桞枝詞<lb/>
小蠻能唱白家詞笑把纎腰鬬桞枝愁絶尊前春未老<lb/>
<pb n="KR4h0116_WYG_050-26b"/>
風流太守鬢成絲<lb/>
　　　江南春　　　　　　　　　張楷<lb/>
滿川啼鳥怨殘紅水國春園桞絮風春雨一番江水濶<lb/>
草㾗将綠到吴中<lb/>
　　　吴宫　　　　　　　　　　楊時彦<lb/>
畫棟雲消夜氣清宫前溝水作秋聲如何醒得吴王醉<lb/>
多少花枝壓禁城<lb/>
　　　常熟西郊　　　　　　　　王禕<lb/>
<pb n="KR4h0116_WYG_050-27a"/>
稻禾斂嘉實蘭蕙摧孤芳華滋日已歇逰子多慨慷林<lb/>
臯集鳥雀畎畆散牛羊物情各有適心與歸雲翔<lb/>
　　　吴門贈凌才<lb/>
我家華川上君住蘭江濵百里通一水總是金華人自<lb/>
我與君别三載幽燕住及此會吴門朱顔各如故同為<lb/>
異鄉客誼重情依依東風足擕手君何復言歸歸去金<lb/>
華山日有好山色紫翠積芙容綠草眠白石若逢牧羊<lb/>
子為我寄深情莫令猿鶴怨行矣尋初盟<lb/>
<pb n="KR4h0116_WYG_050-27b"/>
　　　呉江别連上人<lb/>
飄零有若此離别復如何情劇酒杯少愁添詩句多荒<lb/>
村黄葉落極浦白鷗波回首相携處秋風瑪瑙坡<lb/>
　　　呉中客懐<lb/>
獨對一壺酒自斟還自吟句從閒裏得愁到醉邉尋擬<lb/>
廢班超筆猶懐季子金故廬湖上水誰似蹔幽沉<lb/>
　　　過泖<lb/>
入夜初過泖蒼茫興杳然大星懸樹杪新月出帆前夜<lb/>
<pb n="KR4h0116_WYG_050-28a"/>
酒聊供醉漁歌屢惱眠歸歟繡川上欲辦釣魚船<lb/>
　　　十一月十日宿陳敬初館中臨别有作<lb/>
歲十一月當嚴冬江湖水落潜蛟龍蕭條長途客旅散<lb/>
而我買棹過呉淞兹行豈為飢餓逼念子髙誼來相從<lb/>
托交同門己十載䝉被教益開愚憃時時彼此互有激<lb/>
譬持寸筳撞巨鐘姑蘇臺前攬秋色麗正門外尋春容<lb/>
中間欣戚每相繫要復終始猶駏蛩一自去春與子别<lb/>
兵戈滿眼紛横縱又兹相見恍如夢中夜論議披心胸<lb/>
<pb n="KR4h0116_WYG_050-28b"/>
君言爵祿非所願但願撃壤歌時雍却因文章著不朽<lb/>
韜晦飬粹甘為農顧我所願頗異子謂欲與世相奔衝<lb/>
黄金鑄印錦懸綬時至未敢辭侯封丈夫出䖏雖二致<lb/>
非異愚哲由遭逢得意觖望亦常事所貴自寳如璜琮<lb/>
計長較短議輙久坐聴曙鼓聲鼕鼕人生會合良不易<lb/>
奈此物役相牽攻君留仍泛越来水我去猶對金華峯<lb/>
區區離别不足惜且復醉子雙尊醲郊翺自附湜籍輩<lb/>
此事逺矣須追蹤<lb/>
<pb n="KR4h0116_WYG_050-29a"/>
　　　登姑蘇臺有感<lb/>
故壘蕭然起暮塵凴髙何處弔忠臣山連呉越東南近<lb/>
天入江湖上下均歲月多因催髪變文章未足濟身貧<lb/>
悠然今古無窮恨落日商歌倍損神<lb/>
　　　東歸留别呉中一二同志<lb/>
明發閶門一問津梅花有意似留人誰憐孤館青燈夜<lb/>
遥憶髙堂白髪親對酒論文期隔歲到家獻壽及新春<lb/>
石田茅屋猶無恙飄泊江關惜此身<lb/>
<pb n="KR4h0116_WYG_050-29b"/>
　　　常熟舟中<lb/>
一自歸來東海涯每依北斗望京華才疎謾結交㳺廣<lb/>
身逺時驚夢寐賖風雨扁舟今若此功名壮志倍堪嗟<lb/>
故人只在虞山下同看寒梅雪後花<lb/>
　　　呉江客中冬至日<lb/>
十年奔走竟何為轉覺謀生事事非時序每驚愁裏換<lb/>
家山嘗向夢中歸呉江歲晩寒波積楚塞天空鴻雁稀<lb/>
酒後登樓倍惆悵緇塵猶滿舊征衣<lb/>
<pb n="KR4h0116_WYG_050-30a"/>
　　　呉中送僧　　　　　　　　唐肅<lb/>
師向何方去太湖西復西風傳孤磬逺松偃舊房低煖<lb/>
榻常留兎浮杯不駁犀何時城北寺重聴木鷄啼<lb/>
　　　寄呉思菴敏徳　　　　　　　劉溥<lb/>
翩翩孤飛鴻噭噭苦悲鳴凄凄覓故侣悠悠傷我情親<lb/>
交有君子夙昔著徽聲若為久別離愁思極難勝㣲物<lb/>
尚知求人何忘合并歲月已云逺闗山阻修程惟有托<lb/>
柔詞可以通精誠相敦在斯道終當垂令名<lb/>
<pb n="KR4h0116_WYG_050-30b"/>
　　　登蘇臺懐古<lb/>
一上髙城欲斷魂英雄不見水西軍屬鏤劍上飛青血<lb/>
響屧廊中散綵雲日落寒鴉啼古堞月明金虎出孤墳<lb/>
可憐歌舞宫墻地千古蒿萊走鹿羣<lb/>
　　　寄金文鼎<lb/>
寒暑互來往衡紀迭遷移庭柯辭故榮園梅發新滋撫<lb/>
景成時邁跼蹐興翹思我有素心人令徳仰光儀窘然<lb/>
迫冗役煩促苦縈維摶霄羈㣲縶吞舟困汚池仁窮狡<lb/>
<pb n="KR4h0116_WYG_050-31a"/>
乃達斯理信可疑願言慎厥恒毋使此道虧<lb/>
　　　紀懐<lb/>
犀兕秀以角鳳鳥文其翰嗟予七尺軀徒立天地問六<lb/>
齡始讀書八歲吟成篇十一學馳馬賭快爭着鞭十三<lb/>
折右臂積恨存傷瘢其年侍家君受詔辭滇南羊腸古<lb/>
木末鳥道青厓端懼有向時失不敢易躋攀行行近一<lb/>
月始上瀘江船乗流下瞿塘濤聲若雷喧白馬既磥磈<lb/>
黄牛何潺湲東下疾如箭瞬息三四灘出峽何所見蕭<lb/>
<pb n="KR4h0116_WYG_050-31b"/>
蕭江竹斑迴頭望小姑髙髻雲中鬟旦暮屢有聞鷓鴣<lb/>
與清猿逺無羇旅情因在父母前入京見天子寵授家<lb/>
君官賜第全節坊家業裕以寛十四奉嚴命㳺學從所<lb/>
安因之逺揚州尋師志彌專但媿駑鈍姿義理悟見難<lb/>
十八已成冠二十早結婚家居職近侍日夕奉至尊歲<lb/>
時屬廵狩屢作扈從臣皇業開北京庭闈從此分所居<lb/>
未有定使我心煩寃時年二十三辭母省家君惟此去<lb/>
住情憤切廹心肝南風始交夏買舟出龍灣渡江復浮<lb/>
<pb n="KR4h0116_WYG_050-32a"/>
淮心為南北牽千里至吕梁其險不可言亂石列劍㦸<lb/>
崩流激飛湍澎湃千鼓震衝突萬馬奔官艘與民舟誰<lb/>
敢相爭先次泊數十里檣櫓千萬竿縆絡自先後宻若<lb/>
蛛網懸一舟須五牛百丈相鈎連分寸不可上頃刻豈<lb/>
敢延萬一有失勢人死舟亦翻危哉既如此惕惕傷人<lb/>
顔繼至百歩洪咆吼動八垠衛河濫洪波十里九迴盤<lb/>
逆流上潞水五日至通津陸行四十里塵滿雙車輪巍<lb/>
巍見雙闕蕩蕩闢九門家君聞吾至客思即欣欣依依<lb/>
<pb n="KR4h0116_WYG_050-32b"/>
趨膝下眤眤聚至歡如此僅半載命我回南軒南行一<lb/>
月餘復至龍河濵老母正憶我聞至釋憂煎升堂拜嘉<lb/>
慶慰問何諄諄爾父久在客體氣能如前跪答喜無恙<lb/>
家事重勞煩靡靡感歲月不覺十五年迢迢南北京僅<lb/>
得十往還侍養不得并於此常鼻酸江雲與塞雪日夜<lb/>
愁相關南京至北京水路餘三千潦水或驟至舟行如<lb/>
上天枯涸至沒脛閘閉幾欲乾船底沾泥沙颯颯風雨<lb/>
繁啟閘水則過行計數里慳官置運淺夫云是近縣民<lb/>
<pb n="KR4h0116_WYG_050-33a"/>
老少立水中裸體恒苦寒曽向皮家溝風雨近黄昏值<lb/>
淺舟不行舟中水濺濺石格舟底碎一夕不敢眠又嘗<lb/>
渡淮河挂帆當深淵未濟風大作檣斷水入船又于揚<lb/>
子江炎空黑雲盤指語同舟者風雨在逡廵衆言但無<lb/>
害行行勿過論須叟風雨至雷電交轟闐沉沉向昏黑<lb/>
愊愊慘我魂電光燭巨浪排突千銀山我舟若揚簸股<lb/>
慄身欲癱良久幸逢<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>繫䌫江之干隨浪上復下摩戛<lb/>
将不聮倉皇裂衣被裸䌫始得全浩浩髙郵湖甃<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>石<lb/>
<pb n="KR4h0116_WYG_050-33b"/>
與甎岸下貫連木槎牙猶樹根或值西北風浪觸湖水<lb/>
渾舟行或遭此粉裂不可完我亦驚此恐百計出危顛<lb/>
聖人戒歴險我乃備苦辛若欲求安居定省違二親昔<lb/>
我宣教公自汴来吴壖彼美白馬澗風氣鬱以蟠六世<lb/>
𦵏于斯巨木青輪囷先祖登仕途墓祭禮遂湮寒雨走<lb/>
狐兎秋風折荆榛前年三十二嚴命致忱恂言歸報先<lb/>
徳穹碑勒名文告祭享族屬先隴幸一新及乎三十四<lb/>
北上履前因别家纔一月閨中失其賢傷哉夫婦情淚<lb/>
<pb n="KR4h0116_WYG_050-34a"/>
下如迸泉今年三十七已繼名家姻携之俱北上敢避<lb/>
所厯艱家君老多疾飬禮庶得申老母仍在南臨别涕<lb/>
滿巾阿姊送弟婦逺至石城闉舍弟挽我衣哭至長江<lb/>
濵悠悠可奈何惻惻将誰陳天地生萬物父母生我身<lb/>
父母幸俱在乃使心忞忞我願天子聖此意早見原不<lb/>
畏行役苦但恨侍養偏又媿學無成久矣負青春壮志<lb/>
日銷鑠碌碌難自伸人願得賢子顧我何如人三子總<lb/>
愚騃不異犬與㹠詩以道性情風化庶以宣吟苦每效<lb/>
<pb n="KR4h0116_WYG_050-34b"/>
之不能致精研舟行適有感述此非自陳隱顯後莫知<lb/>
出處前已真巍巍聖主徳昭昭父母恩徒有一寸心不<lb/>
得通青旻此行固猶昨未可即言旋西風送征帆目接<lb/>
江中蘋<lb/>
　　　寄陳孟賢<lb/>
啾啾田家雀栖栖枳棘叢卑哉獲茍遇反鄙髙梧桐鳳<lb/>
鳥奮文翮来儀翔逺風俾與羣雀隣靈徳終自窮氷炭<lb/>
各有性寒熱由所從君子防未然此意行當崇<lb/>
<pb n="KR4h0116_WYG_050-35a"/>
　　　賦得卧佛寺送僧因覺初<lb/>
祗園隱瓊猊清漢流寳月靈智常湛圓居然示生滅巖<lb/>
巖鷲峯下峩峩表金刹芳㫖存法言端儀儼禪悦于今<lb/>
二十禩廣路多恒轍子得主其宗𢎞慈振餘烈<lb/>
　　　萬壽寺送僧<lb/>
上刹臨東城門峙雙石幢殿宇既壯麗園林亦芬芳法<lb/>
侣偕祝釐報本理所常香檀汎華炬響梵申瑶章子復<lb/>
違同儕凈景開他方願言朝與夕式此期無忘<lb/>
<pb n="KR4h0116_WYG_050-35b"/>
　　　賦得綵虹壽翰林陳檢討嗣初<lb/>
長虹垂青天萬丈騰綵紋紅黄既絢爛青碧尤氛氲朝<lb/>
夕迭東西二氣相蒸薫豈但自輝飭山林亦芳芬孔子<lb/>
作春秋化玉古所聞薛生灌香醴金屑来紛紛斯人妙<lb/>
斯道四海昭雄文英華軼班馬五色同忻忻懸弧紀華<lb/>
誕乗泉應兹辰賦此表嘉瑞庶可道忱恂<lb/>
　　　送况郡守<lb/>
使車何遥遥駕言朝帝鄉載馳復載駈原陸迥且長父<lb/>
<pb n="KR4h0116_WYG_050-36a"/>
老羅道周中心極徬徨扳轅卧車轍願弗去我旁借問<lb/>
此為誰太守忠且良偕彼古名臣四方允為綱挽挽既<lb/>
勿留惕惕徒自傷公當即歸郡慰我遥相望<lb/>
　　　介軒為長洲沈孟淵賦<lb/>
天下有定理中正固無虧君子見其幾毅然堅自持乾<lb/>
坤奠髙厚隂陽迭其時品彚各成形動息有攸宜人心<lb/>
具其性仁義誰無之君臣與父子上下分尊卑明審不<lb/>
違常餘性咸斯推特立茍在躬賁育安能移人能明斯<lb/>
<pb n="KR4h0116_WYG_050-36b"/>
義固執無他疑外物不我加中心洞無私惟此致休徴<lb/>
大易昭其辭願言無謟凟允哉當鑑兹<lb/>
　　　送蘇性初致仕<lb/>
蘇公吴中人風度極雅致昂藏野鶴性貴重瑚璉器早<lb/>
嵗遊邑庠穎出異同類心潜春秋學理發天人際聲華<lb/>
達天聴修纂預中祕名公相引重所藴有根柢文章追<lb/>
古作詩篇亦工緻鳯皇翔紫霄麒麟卧丹陛綿州古名<lb/>
郡逺在萬里外牧者難其人沉憂見先帝爰命公守之<lb/>
<pb n="KR4h0116_WYG_050-37a"/>
于治果有濟綿民滿深望人心感嘉惠豈意丁内艱解<lb/>
綬歸守制故吏擬文翁良有去思計去年服始闋天官<lb/>
有常議衆望若綿民公即思謝事憶昔永樂中南都共<lb/>
文會計齒獨予少公長十餘歲豈惟同邑親抑有同心<lb/>
義鍾山望春雲龍河醉秋霽髙吟叶風雅琅然九臯唳<lb/>
時當八九人偉望皆前輩探賾妙古今擺落無荒穢公<lb/>
官即赴蜀去住從判袂胸中富邱壑摸寫擅清製窮搜<lb/>
遂逰歴星駕未安税長江瀉三峽峨眉倚雲髻畫意公<lb/>
<pb n="KR4h0116_WYG_050-37b"/>
入神懐思余不寐奈何二年别彼此親各逝余歸極恓<lb/>
慘公還更迢逓聚首越三年愈宻向時契祥琴始一奏<lb/>
北上各有為舟行昧先後望望失次第及余至北都公<lb/>
己安族次孟鄰且依栖楊岐釋凝滯粤自别先隴未得<lb/>
躬往祭雲山屢形夢松楸自深閟向公攄此懐山水親<lb/>
㸃綴惟昔曾枉歩布置宛相似心神寓其間暫拭天涯<lb/>
淚冄拜致深感什襲寳珍衛迨至今年春率意謀韞鋭<lb/>
筋力未衰老天聽遂其意二疏去已久亷恥日凋弊屹<lb/>
<pb n="KR4h0116_WYG_050-38a"/>
然立中流允可勸當世瀕行四月初靈雨洗氛翳幡然<lb/>
戒行李髙躅誰可繫悵望逺道車飛塵不能蔽何彼廊<lb/>
廟材舎此玉山桂茫茫薊山雲泛泛呉江枻清風一相<lb/>
激意氣甚凌厲余獨難為别詩餞無婉嬺歸我故山中<lb/>
可寄蘭蕙思<lb/>
　　　萬玉清秋圖為金學士公素賦<lb/>
名園占竒勝萬玉含清秋主人契幽賞賔從迭追逰髙<lb/>
軒擬蓬壺木石擁滄洲金谷差可仿綠水安能儔况此<lb/>
<pb n="KR4h0116_WYG_050-38b"/>
謝豪權黄金積如邱海舶致珍玩蘭車載名謳張筵日<lb/>
為樂豐膳羅庶羞瑶琴奏白雪玉瓉傾黄流鼓鐘朝已<lb/>
陳綬帯夕未休亮有佳倩賢周旋義無尤盛時難久恃<lb/>
人事忽相仇繁華會銷歇露草生煩憂器覆固戒滿水<lb/>
逝誰能収惘然覽遺墨故迹庶兹求<lb/>
　　　送呉邑葉大尹考滿之京<lb/>
美玉抱貞徳表裏無纎塵國士久増重誰能不稱珍始<lb/>
自登黄甲聿充東閣賔竒文粲璚藻華譽邁時倫一朝<lb/>
<pb n="KR4h0116_WYG_050-39a"/>
宰呉邑眷眷為斯民天意䝉斡旋徂秋見陽春兹行報<lb/>
初考維時歲華新人心感離别恓然若霜晨伊昔在京<lb/>
國迹異心實親請告適卧痾不獲展殷勤瘳来轉行念<lb/>
悵望生苦辛翔鴻奮廣陸豈復傾荆榛江海𣺌萬里乾<lb/>
坤浩無垠不知理牧間循良今幾人大松翳髙䕃終非<lb/>
蓬蒿隣還當廣其惠庶使一歡欣<lb/>
　　　寄侍講元玉<lb/>
徂冬雨寒雪霏霏遘新春昨者方雍積今者復紛紜四<lb/>
<pb n="KR4h0116_WYG_050-39b"/>
望千里外川途邈難分胡為咫尺天往路不能遵鴻鵠<lb/>
絶來影芳池無躍鱗飛潛尚有礙奚不阻行人借問張<lb/>
平子中懐何由申且待升陽景走馬釋悲辛<lb/>
　　　送楊貳守歌<lb/>
賢侯楊震之子孫先世清白今尚存早年窮經入太學<lb/>
氣質洒洒仍温温比来蘇郡作貳守竟赴王事留都門<lb/>
豈無美政惠黎庶在郡數日誰憑論彼時吾亦居輦轂<lb/>
悤悤一識侯面目鄉民以役𨽻侯者衣食渾如在鄉曲<lb/>
<pb n="KR4h0116_WYG_050-40a"/>
借問何為致如此盡道賢侯善撫育衆人有事獨當前<lb/>
一已無尤自懐足去年歸郡屬暮秋日日宴坐銷民憂<lb/>
一叚清氷夜光白滿城和氣春風柔令行僅得三四月<lb/>
便著實效醇而優乃知人心樂向善自然感化非要求<lb/>
後来我亦還鄉國又見居民頌侯徳教行忠厚得古道<lb/>
政用疏通合常則我既聞之不勝喜可見始終無矯飭<lb/>
若使守令皆如侯四海人人被君澤南風初薰天正晴<lb/>
江竹解籜江鳥鳴三年通計涖官日駟馬復作朝天行<lb/>
<pb n="KR4h0116_WYG_050-40b"/>
我與儒門二三子一壺出祖臨西城来時更勉當時學<lb/>
莫負如今如此名<lb/>
　　　嘉定族姪遇來詢其支譜書以此復之<lb/>
我家世出陶唐後生子有文在其手是為劉累姓始行<lb/>
厯夏商周徳彌久後来有為魏大夫子孫四出逰逺途<lb/>
至居豐沛有盛業支流蕃衍東西都一支逺出中山下<lb/>
十九世孫唐吏部又至七世徙河南馬監之孫位司尸<lb/>
金吾将軍司戸孫柱國事業昭南昆迨傳五世至趙宋<lb/>
<pb n="KR4h0116_WYG_050-41a"/>
始以醫學為專門其孫官轍来㳺汴名數後占祥符縣<lb/>
峩峩大宅雲翼橋刮骨将軍業猶擅曽孫南扈天子車<lb/>
一子逺從来姑蘇五孫十曽總翹特互有膴仕稱璠璵<lb/>
本朝太宗在潜邸我祖良醫親近侍我父院判主醫垣<lb/>
日覲清光侍天子爾祖徙居東海邊于今幾及八十年<lb/>
至爾從孫僅五代家學久矣忘其傳吴中之族盛支系<lb/>
南渡至我凡七世祥符之族衆且多譜牒未通心獨媿<lb/>
念爾與我心有同尋攷世派来相從欣然為爾舉其概<lb/>
<pb n="KR4h0116_WYG_050-41b"/>
緒徳世世其無窮<lb/>
　　　送劉侍講宗器飬病還吴<lb/>
宗器與予同姓劉予學不如君學優六經一道務該貫<lb/>
諸子百史勞羅蒐文章霍霍吐光燄龍翔鳯舞精靈愁<lb/>
嗟予前道久避路相讓豈但出一頭自從入官二十載<lb/>
史館兩見兼同修三朝寳錄粲班馬列聖大徳光虞周<lb/>
于今經筵職侍講髙歩日與䕫龍㳺非惟轉擢厯清要<lb/>
禆補治道陳嘉猷更嘉丰儀極瀟洒珊瑚玉樹含清秋<lb/>
<pb n="KR4h0116_WYG_050-42a"/>
山東獨歩李承㫖海内願識韓荆州予從論交辱欵納<lb/>
蒹葭倚玉寧無羞自知狷介仰髙義衆口憤嫉徒啾啾<lb/>
慚予胸中本無物交君私幸成良謀有如富翁啟寳藏<lb/>
隨手贈遺皆珍投初焉眇小復何似泛泛不啻滄海漚<lb/>
因君引援頗有得黄河迸裂崑崙丘前年有司謬推荐<lb/>
飢鶻力短難脱鞲君有贈言極慰藉大匠縮手誰賡酬<lb/>
句工韻險造意古鑿破混沌精雕鎪至今篋笥富珠玉<lb/>
常覺几案森戈矛去年寒風襲君臂三月已過猶未瘳<lb/>
<pb n="KR4h0116_WYG_050-42b"/>
奏章陳請乞歸去同事盡欲相挽留二三元老亦自謂<lb/>
賢有在野猶旁搜暫容養疾遂其便肯重瓦礫遺琳球<lb/>
東風二月花滿樓野田處處鳴春鳩西山茶笋味正美<lb/>
北郭詩友情方稠吾鄉往昔最多士前輩落落如星流<lb/>
君歸于道復斯倡大振文氣東南陬惟君素志在匡輔<lb/>
况是先帝親招求遭逢恩遇豈忘報俗子誰敢増愆尤<lb/>
行行保愛早勿藥豈獨為我行離憂明年三月潞河上<lb/>
下馬一俟南来舟<lb/>
<pb n="KR4h0116_WYG_050-43a"/>
　　　送汪清夫赴任蘇州郡守<lb/>
停君五馬車飲我白玉壺玉壺皎皎浸明月一片清光<lb/>
涵九區君今作守蘇州去離思茫茫隔烟樹雪山輕重<lb/>
繫此行故人無奈臨分處昔来挾䇿朝聖人五雲垂輝<lb/>
光景新龍頭一笑得才俊草木盡回天地春一朝忽遇<lb/>
烟塵起走馬横飛三尺水長驅虎豹赴勤王草淺沙平<lb/>
躍弧矢此邦土壌依京師選㧞保障經睿思為有長才備<lb/>
文武義膽忠肝天下知春來半月春未煖玉河氷消桞條<lb/>
<pb n="KR4h0116_WYG_050-43b"/>
短浩蕩江湖料峭風滿眼浮雲吹不斷明到黄堂春未<lb/>
闌桑麻遍野四隣懽他時倘得還鄉願醉倚華筵賦木<lb/>
蘭<lb/>
　　　送盛醫學啟東<lb/>
客来乗曉發惜别意憧憧月淡官橋樹霜清野寺鐘束<lb/>
書還故國對酒問衰容遇有南来使雲箋好寄封<lb/>
　　　次韻金文鼎見寄<lb/>
締交成莫逆契合日頻来去就憐髙誼迂踈媿不才鳯<lb/>
<pb n="KR4h0116_WYG_050-44a"/>
城寒欲雪龍劍鏽生苔偶有經旬别詩篇辱重裁<lb/>
　　　送吴二尹還治<lb/>
復任崑山去從知帝澤深駈馳千里道撫字一生心海<lb/>
樹含春雨沙棠散午隂今朝送行處風外響清砧<lb/>
　　　賀翰林陳檢討嗣初飬病還吴次趙宗文韻<lb/>
十年霄漢被朝紳優掌文衡作史臣深荷聖恩乗寵眷<lb/>
忽辭衰病乞間身田園舊業青山老冠盖春風白髪新<lb/>
見説玉堂同集處尚思先帝夢中人<lb/>
<pb n="KR4h0116_WYG_050-44b"/>
　　　其二<lb/>
學貫詞林衆所師明時咸仰鳯来儀文章妙絶終名世<lb/>
日月光華早見知老去一官誠不忝歸来雙鬢巳成絲<lb/>
獨嗟駑鈍無成久徳業相從亦未遲<lb/>
　　　賀况郡守祈雨有感<lb/>
九重宵旰眷蒼生親選廷臣得老成早歲果為霖雨用<lb/>
清時咸仰景星明不張皂盖回天意惟展丹心達聖情<lb/>
已向東吴施福澤聲名無媿任專城<lb/>
<pb n="KR4h0116_WYG_050-45a"/>
　　　其二<lb/>
田疇龜坼夏将過太守深憂奈若何千里早苖思潤澤<lb/>
九天甘雨會滂沱至誠有感昭孚應盛徳無私載咏歌<lb/>
豈但農夫獲秋望昆蟲亦自受恩多<lb/>
　　　送劉伯慶赴任長洲主簿<lb/>
清時佐邑任才賢相送都門悵别筵仇覽盛名人共惜<lb/>
賈生長䇿世爭傳春風自繞棠梨樹古調誰賡白雪篇<lb/>
我欲便懐良惠去長河須待木蘭船<lb/>
<pb n="KR4h0116_WYG_050-45b"/>
　　　寄陳都憲有戒<lb/>
蘭臺清肅著威儀出使闗中衆所推陸贄奏章皆合道<lb/>
陽城公論不容私秦川萬里風烟靜麥隴三年雨露滋<lb/>
玉節尚風歸未得衡門何日慰栖遲<lb/>
　　　感懐<hi>為英廟而作</hi>
塞雁南飛又北旋上皇音問轉茫然孤臣自恨無容地<lb/>
强敵猶存共戴天王衍昔年知石勒謝𤣥何日破苻堅<lb/>
京城四塞山河固一望龍沙一涙漣<lb/>
<pb n="KR4h0116_WYG_050-46a"/>
　　　送仰宗太復大理右丞致事<lb/>
棘寺平反與願違幾年辛苦脱朝衣故人共惜英才老<lb/>
聖主深憐往事非纔向雲霄承舊寵又從鄉國賦閒歸<lb/>
盛時何處尋蹤跡萬里滄江一釣磯<lb/>
　　　送陳頎永之赴任湖州司訓<hi>頎兄亦見任湖庠訓導</hi>
湖庠二妙一清門先後榮除荷主恩畫舫令兄迎阿弟<lb/>
白頭大母見孤孫天涯碧草春無際溪上香茗晩更繁<lb/>
最是塤篪和奏處道塲山色入芳尊<lb/>
<pb n="KR4h0116_WYG_050-46b"/>
　　　送韓允熈赴任廣東憲副<lb/>
聖主中興事逺圖臺臣分職賛洪謨一杯别酒臨東郭<lb/>
五月官船下直沽定使風塵開百越從来人物盛三吴<lb/>
廟堂若建平成議繡斧行宣入帝都<lb/>
　　　送僧道金還姑蘇定惠寺<lb/>
野鶴孤雲去復還超然不在别離間天河入海傾南斗<lb/>
海月當秋挂北山萬里江湖蘆葉穩一簾風雨桂花閒<lb/>
送師憶得尋師處雙塔南頭第幾闗<lb/>
<pb n="KR4h0116_WYG_050-47a"/>
　　　壽刑部俞尚書士朝十二韻<lb/>
天輔皇明岳降神嵗臨丁夘實申生丕承徳緒超榮祿<lb/>
寅亮天工運大鈞每用輕刑延國脈堅将直道濟時屯<lb/>
黄金暮夜殊無媿白首春秋夐絶倫法府光騰三印重<lb/>
勲階香綻五花新致君堯舜心惟切敷治臯䕫徳有隣<lb/>
兹喜新秋逢誕日仰瞻浮翳散髙旻上林佳氣通西省<lb/>
南極諸星拱北辰畫箑引風銷宿暑玉缸和露醖長春<lb/>
秦中不媿金絲棗吴下虚傳翠縷蓴雲漢昭回曽雨穀<lb/>
<pb n="KR4h0116_WYG_050-47b"/>
海波清淺又生塵他年頓整乾坤了好與松喬作主人<lb/>
　　　與盧中書過虎丘<lb/>
昔人来此寄㳺蹤名字髙題紫翠中刼火蒼苔磨滅盡<lb/>
相看還與不題同<lb/>
　　　寄趙宗文<lb/>
解得禪家性外真不将吟思惱閒身殷勤好禮蓮花漏<lb/>
莫問攅眉出社人<lb/>
　　　雨中與陳孟文投宿覺海寺菴<lb/>
<pb n="KR4h0116_WYG_050-48a"/>
臺殿參差映碧池我来留宿本無期題詩欲紀經行處<lb/>
斜日千山雨到時<lb/>
　　　送劉主事欽謨赴任南京<lb/>
秋入梧桐雨過初黄金臺下送行車西風滿眼傷離早<lb/>
北事闗心老病餘賈誼道孤終是逺張衡愁絶竟何如<lb/>
今朝暫向南都去他日重来挽帝裾<lb/>
　　　送周景通還姑蘇<lb/>
塞雁盡南飛西風及授衣不愁孤客老惟喜上皇歸雪<lb/>
<pb n="KR4h0116_WYG_050-48b"/>
恥心猶壯還鄉夢獨稀怱怱一杯酒何必嘆相違<lb/>
　　　過沈石田有竹居次徐天全韻　劉珏<lb/>
烟水㣲茫外舟行一舎餘既覓沈東老還尋陶隱居氷<lb/>
弦三叠弄雪絸八分書醉和陽春曲空踈媿不如<lb/>
　　　送吴匏菴會試<lb/>
秋闈名已動鄉閭得意重驅北上車辭父暫抛萊子服<lb/>
致君今用伏生書香飄玉陛傳臚䖏露溼金花錫宴餘<lb/>
老我閒居憶知己好音頻寄莫教疎<lb/>
<pb n="KR4h0116_WYG_050-49a"/>
　　　送徐天全再赴張湫<lb/>
手足胼胝兩鬢秋功成深慰至尊憂竒文五色駈妖鰐<lb/>
砥柱千年障横流載月仙槎纔北上冒寒驄馬復南㳺<lb/>
垂名竹帛中丞志不在分封萬户侯<lb/>
　　　其二<lb/>
天語新承寵任專御爐烟裏玉階前鹽梅自昔堪調鼎<lb/>
舟楫于今已濟川麟閣曉雲隨綵筆鎬京春酒醉璚筵<lb/>
贈行分得烏絲錦江漢皇華冩數篇<lb/>
<pb n="KR4h0116_WYG_050-49b"/>
　　　賀俞士悦司寇致仕<lb/>
白玉階前拜上皇賜歸爭賀沐恩光尚書已結香山社<lb/>
丞相新開綠野堂物外烟霞容我老陌頭車馬為誰忙<lb/>
緣知蔗境春如海日日邀賔入醉鄉<lb/>
　　　送太保陳有戒致仕<lb/>
分陜功成兩鬢斑便陳骸骨動龍顔仲翁賸有黄金贈<lb/>
廣徳寧無駟馬還翠柏十圍霜後老白雲一片雨餘間<lb/>
懸知别後勞清夢只在蓬萊咫尺間<lb/>
<pb n="KR4h0116_WYG_050-50a"/>
　　　逰呉山寳華寺和錢學士原博韻<lb/>
錦繡河山似十洲重陽未到已先逰向平老去偏多興<lb/>
杜牧重來不厭秋行處却憐雲作伴别時還愛雨相留<lb/>
呼童摘取芭蕉葉冩得新詩贈惠休<lb/>
　　　和錢學士原博宴朱玉雪池亭韻<lb/>
水榭風亭列綺筵白頭相見各歡然地偏似與三山近<lb/>
人樂無如五福全檀板来歌按竹下黄橙薦酒擘霜前<lb/>
蠻牋醉掃三千字渇驥爭奔磵底泉<lb/>
<pb n="KR4h0116_WYG_050-50b"/>
　　　楓橋送憲副劉欽謨<lb/>
闌干三百與雲齊勢壓江橋䖏處低朱雀飛来山雨外<lb/>
彩虹垂在水城西孤舟夜火詩人泊華表春風貴客題<lb/>
此地逢君乗駟馬只疑平歩上天梯<lb/>
　　　送姚郡侯更任鎮江<lb/>
從容旌盖出黄堂今日諸侯舊省郎纔向呉門作霖雨<lb/>
又從京口布春陽袖歸白璧渾無玷移作寒梅不改香<lb/>
我過甕城須下馬坐聴田叟咏甘棠<lb/>
<pb n="KR4h0116_WYG_050-51a"/>
　　　贈夏太常仲昭<lb/>
乞得天恩下九闗容臺爭似釣臺閒白雲不作人間雨<lb/>
黄鶴惟思海上山欹枕北窗風澹澹濯纓西澗水潺潺<lb/>
大江南去三千里幾䖏林泉有客還<lb/>
　　　寄林郡侯一鶚<lb/>
烏府當年拜美官朝朝整豸立朝端青霄露滴朱衣濕<lb/>
白日霜飛鐵面寒折檻尚為明主重諫章不與别人看<lb/>
丈夫憂樂闗天下出守先令一郡安<lb/>
<pb n="KR4h0116_WYG_050-51b"/>
　　　其二<lb/>
春風吹雨過江沙京口吴門路不賖燕寝有香分别院<lb/>
馬蹄無跡到豪家心常戀闕偏多夢鬢為憂民却易華<lb/>
銷盡俸金都奉母一經教子是生涯<lb/>
　　　紫薇精舎為陸大參孟昭賦<lb/>
度水穿林不惮賖為鄰龍耳在烟霞數株枯柏郎官淚<lb/>
千古清風宰相家石壁掃苔看舊刻竹爐炊火薦新茶<lb/>
知君戀闕心猶切夜夜山中夢翠華<lb/>
<pb n="KR4h0116_WYG_050-52a"/>
　　　送杜公序西秦修志<lb/>
聖主垂衣重典章逺勞修志向咸陽文風到䖏皆鄒魯<lb/>
事跡収来盡漢唐銀燭課書雲作紙玉函封進錦為囊<lb/>
懸知太史編摩日才贍惟應説杜郎<lb/>
　　　送張養正起修日錄<lb/>
祖席華觴莫漫傳至尊當宁正思賢周家孝友稱張仲<lb/>
漢室文章重馬遷紫塞地寒知雪徧玉堂天近得春先<lb/>
懸知一代書成後聖徳神功播萬年<lb/>
<pb n="KR4h0116_WYG_050-52b"/>
　　　送况郡侯<lb/>
先皇擇守在廷臣惟我賢侯第一人近向堯天分寵命<lb/>
逺来吴地布陽春疲民得濟官租減枮骼沾恩義冢新<lb/>
今日城西回五馬笑看父老挽朱輪<lb/>
　　　其二<lb/>
兩鬢秋霜一寸丹循良蜚譽滿朝端化教薄俗為君子<lb/>
荐及寒儒作美官亷范来時歌尚在寇恂借去日應難<lb/>
履聲又入明光殿補衮殷勤佐治安<lb/>
<pb n="KR4h0116_WYG_050-53a"/>
　　　送馬進士之穿山<lb/>
五典三墳滿案堆君才不讓吕東萊池邊夜月蘭舟泊<lb/>
花裏春風絳帳開已見陳蕃待徐孺還期孔子鑄顔回<lb/>
多情最是穿山色飛入離筵送别杯<lb/>
　　　送楊郡侯<lb/>
豈弟多年著徳音分符重沐聖恩深陽春有脚来兹郡<lb/>
暮夜無金愧此心風雨一麾勞勸課桑麻千里動歌吟<lb/>
如何便促朱輪去又作他方濟旱霖<lb/>
<pb n="KR4h0116_WYG_050-53b"/>
　　　送陳編修緝熈<lb/>
孝行亷名是䖏聞公門無跡藁無文陳情兩度能終制<lb/>
泣血三年不茹葷天上星辰丹鳯闕江南烟雨白鷗羣<lb/>
官船一路行休緩秘閣諸儒待子雲<lb/>
　　　贈甘大尹𢎞濟<lb/>
君手宜調鼎鼐和暫煩花縣教絃歌疲民盡怨来蘇晩<lb/>
當路曽嫌直道多霜冷玉關皆墮葉月明珠浦不揚波<lb/>
紫泥早晩君應捧思慕其如去後何<lb/>
<pb n="KR4h0116_WYG_050-54a"/>
　　　送仰大理還吴<lb/>
棘寺重登荷聖明賜歸深愜暮年情身如泛梗誰非客<lb/>
官得懸車始是榮醉裏鶯花三畆宅夢中霄漢九重城<lb/>
懸知報國心常在夜夜教兒對短檠<lb/>
　　　答陳醒菴<lb/>
姓名誰為達金鑾老去文章盡學韓海上魚多長作客<lb/>
城西田在不思官音書曉托三湘雁香佩秋紉九畹蘭<lb/>
昨日壺觴論契濶菊花叢裏得盤桓<lb/>
<pb n="KR4h0116_WYG_050-54b"/>
　　　其二<lb/>
玉堂仙去白雲鄉更喜風流得仲将紫玉製簫吹别調<lb/>
黄金換酒滌愁腸百年天地雙青眼十畆園林一舊莊<lb/>
記得去年同看竹水雲深䖏叩僧房<lb/>
　　　其三<lb/>
畫舫頻過桞外莊南溪原得近東陽風来絶磵氷無迹<lb/>
月到空山樹有光愁裏得詩如老杜醉中揮墨過顛張<lb/>
别来兩月無清約孤負寒梅一度香<lb/>
<pb n="KR4h0116_WYG_050-55a"/>
　　　贈黎郡博<lb/>
芝草蘭花滿座香好詩無愧刻青琅燈前教子抄長䇿<lb/>
馬上逢人問故鄉劍氣夜横低北斗詞源春漲倒瞿塘<lb/>
明年諸弟多髙選細看泥金字幾行<lb/>
　　　再夀沈絸菴<lb/>
八十遐齡又六期我慚初度獨来遲玉桃只許東方得<lb/>
紫氣還容令尹知洞裏樓臺千歳藥人間甲子一枰棋<lb/>
多情欲醸滄溟水忝入年年獻壽巵<lb/>
<pb n="KR4h0116_WYG_050-55b"/>
　　　寄沈同齋<lb/>
藥蘭花徑斷紅塵坐閲昇平五十春絸紙有書皆晉體<lb/>
錦囊無句不唐人新圖冩就多酬客美酒沽来只奉親<lb/>
昨夜天涯憶君夢西風吹過楚江濵<lb/>
　　　酬杜東原見寄<lb/>
杜郎髙義薄雲天慚我交来最有緣花徑藥闌三畆宅<lb/>
筆牀茶竈五湖船寫山不讓王摩詰釋難曽輕魯仲連<lb/>
昨日開緘見珠玉老年才思益飄然<lb/>
<pb n="KR4h0116_WYG_050-56a"/>
　　　送沈石田逰金陵<lb/>
丈夫安得守茒茨西上金陵看絶竒為報鳯皇臺上月<lb/>
有人来和謫仙詩<lb/>
　　　同天全宴夏太常仲昭第次韻六首<lb/>
席上歡呼總貴郎早春時節醉江鄉要知勝事傳千載<lb/>
元老題詩贈奉常<lb/>
梅花白白桞條新描出江南一片春莫向東風惜沉醉<lb/>
與君俱是故鄉人<lb/>
<pb n="KR4h0116_WYG_050-56b"/>
潮陽太守青雲器鳯閣仙郎白雪歌銀燭瑶觴鬱金酒<lb/>
好情其奈主人何<lb/>
寳馬香車看物華春城無䖏不開花旁人莫笑躭㳺樂<lb/>
四海于今是一家<lb/>
風流白傅老詩仙製得新詞教李娟翠袖送香来綺席<lb/>
玉杯邀月上青天<lb/>
甲第如雲枕碧流到門時復有王侯花闌竹徑清如洗<lb/>
我亦踈狂五日㳺<lb/>
<pb n="KR4h0116_WYG_050-57a"/>
　　　祝大叅侗軒祖席<lb/>
詩酒前㕔未盡情更移瑶席向園亭最憐一樹垂楊桞<lb/>
眼為行人特地青<lb/>
　　　寄葉與中<lb/>
一從銜命出金鑾玉塞迢遥再拜難惟有長安舊時月<lb/>
幾将幽夢到桑乾<lb/>
赤城西去到雲州禾黍髙低萬里秋聞説盧龍皆竄伏<lb/>
禁中頗牧在邊頭<lb/>
<pb n="KR4h0116_WYG_050-57b"/>
　　　送尤文度歸呉中<lb/>
我友整遐装誓将起旋歸平明發城邑率彼東路肥爰<lb/>
與二三子祖餞臨郊岐中觴趣分袂恨恨使我悲嚶鳴<lb/>
求其友竊慕伐木詩平生携手好何為輕别離行當阻<lb/>
山岫安得覩光儀情敦思苦深久要諒不遺各言崇令<lb/>
徳庶保黄髪期<lb/>
　　　同蔡騏尚逺尤安禮文度朱智仲禮楊翥仲舉<lb/>
　　　蔡胄用嚴逰東山<hi>得剪字</hi>
<pb n="KR4h0116_WYG_050-58a"/>
歩出城東門逍遥望雲巘累月懐佳逰兹晨遂登踐梵<lb/>
宇繞層阿飛樓凌絶峴方塘涵湛碧喬林茂敷衍繁翳<lb/>
幽莫通丰茸紛不剪攀磴窮髙躋緣徑屢回轉是時微<lb/>
雨散輕霞淡舒巻睇遥素横川俯夷綠盈畎陟降體自<lb/>
便顧盼心已緬况接曠士言復偶釋子辯析空理勿昧<lb/>
違喧抱逾展何當此間棲永令浮慮遣<lb/>
　　　寄尤文度<lb/>
苦憶尤參議投簮飬病勞卑棲搃不厭閒散自能髙階<lb/>
<pb n="KR4h0116_WYG_050-58b"/>
䕃淵明栁門深仲蔚蒿平生氷雪意猶足重吾曺<lb/>
　　　又寄<lb/>
三年别帝京歸卧閶闔城貧病疎朋友艱難倚弟兄香<lb/>
焚瓦鼎細寒擁紙屏清自有床頭易時時暢道情<lb/>
　　　約蔡尚逺朱存理蔡用嚴尤文度楊仲舉逰東<lb/>
　　　山<lb/>
東山東望屹如帷久待穿雲躋翠㣲五色烟霞浮寳塔<lb/>
千行松竹䕶禪扉春来况復芳菲盛客裏堪嗟會晤稀<lb/>
<pb n="KR4h0116_WYG_050-59a"/>
為報明朝着雙屐及時清賞莫相違<lb/>
　　　送尤文度赴貴州叅議兼寄武昌故人<lb/>
三十年前江漢上清風瀟洒共襟期折蘭閒咏離騷賦<lb/>
看竹頻過孝感祠已幸兩京重論舊何堪萬里又分岐<lb/>
故人相遇應相問為道非才負聖時<lb/>
　　　送尤安禮<hi>集詩</hi>
　歌君子之馬送友也友人歸呉而麗澤之益将日疏<lb/>
　逺焉故集詩句以道其情<lb/>
<pb n="KR4h0116_WYG_050-59b"/>
君子之馬六轡如絲言念君子如璋如圭其徳不爽敬<lb/>
慎威儀<lb/>
君子之馬六轡沃若言念君子如金如玉其徳不回威<lb/>
儀抑抑<lb/>
豈無他人不如友生邂逅相遇徳音不忘惠而好我示<lb/>
我周行<lb/>
言笑宴宴惟予與汝汝轉棄予誰與獨處中心飬飬往<lb/>
送于野<lb/>
<pb n="KR4h0116_WYG_050-60a"/>
與子成説方何為期既曰歸止曷云能来子寧不来悠<lb/>
悠我思<lb/>
　　　送尤先輩歸呉<lb/>
門巷蕭條過者稀諸孫憔悴日牽衣豈無幕下三千客<lb/>
又送吴中一棹歸漢樹臨風寒自落江雲帯雪晩猶飛<lb/>
由来去邑懐桑梓不是還山戀采薇<lb/>
　<lb/>
　<lb/>
<pb n="KR4h0116_WYG_050-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹續集巻五十<lb/>
</p>
<p>
</p>
  </div>
<div>
                <head>吳都文粹續集巻五十一</head>
    <p>
<pb n="KR4h0116_WYG_051-1a"/>
欽定四庫全書<lb/>
　吳都文粹續集巻五十一　　明　錢榖　撰<lb/>
　　詩詞<lb/>
　　　胥門伍行人廟和節推　　　　　祝顥<lb/>
十年遺廟郡城陬感慨令人弔未休霸主豪華無復見<lb/>
荒臺麋鹿至今游愁雲慘照青山晩野水寒禽古木秋<lb/>
昭代旌揚明祀永烟波誰問五湖舟<lb/>
　　　送廷美之京<lb/>
<pb n="KR4h0116_WYG_051-1b"/>
送君行酌君酒折斷長亭短亭桞長亭短亭路幾何山<lb/>
長水遠離思多丈夫不作兒女别要使功名昭日月方<lb/>
今天子急賢才章逄濟濟如雲來君今早獻劉蕡䇿我<lb/>
亦行登郭隗臺<lb/>
　　　送楊長史先生致仕還吳<hi>翥</hi>
早歲適湘漢厠跡戎伍間偃蹇健兒伍心在孔與顔晦養非<lb/>
一朝賢聲重丘山岩廊倐徵起秉筆隨馬班親藩勞輔匡鬢<lb/>
髪日以斑兹辰荷休命謝事遂南還逍遥三讓里指日叩柴<lb/>
<pb n="KR4h0116_WYG_051-2a"/>
闗姻朋聚故懽松菊同餘閒即此以永日髙風邈難攀<lb/>
　　　寄贈陳都御史<hi>鎰</hi>
間氣生英傑明時岀俊賢神由崧岳降慶自太丘傳發<lb/>
迹逰庠校潜心事簡編文章深潤澤禮樂久陶甄黄甲<lb/>
髙登第青雲早著鞭沾恩逢聖主拜賜及韶年烏府風<lb/>
霜肅龍墀雨露偏仁心恒辨獄直道毎繩愆外臬勞周<lb/>
歴中臺喜再遷精神通法象地位逼台躔肅政遥臨陜<lb/>
司戎坐鎮邉股肱資屏翰耳目寄旬宣文武才猷重彌<lb/>
<pb n="KR4h0116_WYG_051-2b"/>
綸體用全英聲通草木風采照山川茂績徵三攷褒封<lb/>
自九天龍章頒烜赫驛騎走駢闐歡賀延朝野謳歌遍<lb/>
市㕓位隆心益下寵盛操彌堅翼翼忠誠著肫肫禮義<lb/>
傳臯䕫期接武韓范允齊肩庸劣慚無似帡幪幸有緣<lb/>
蒹葭非玉並桑梓實珠聫依藉心方切睽違思獨牽甘<lb/>
棠存賦咏菉竹有詩篇聊托風人意緘詞代剡鐫<lb/>
　　　集句寄慰韓永熈憲副<lb/>
故園髙士日相親何用浮名絆此身獨在異鄉爲異客<lb/>
<pb n="KR4h0116_WYG_051-3a"/>
世情誰是舊雷陳<lb/>
　　　哭施宗銘狀元<lb/>
四海文名振一時才長年短信堪悲王曽已際明君岀<lb/>
李賀仍爲上帝知秋雨太湖波𣺌𣺌夕陽孤冢草離離<lb/>
更憐痛絶親朋處遺腹親殤繼後兒<lb/>
　　　喜允明生兒二首就以曽孫名孩<hi>已亥七月三日</hi>
生平百拙無堪紀獨賴君親覆育㤙七十五齡三品秩<lb/>
眼前尤喜見曽孫<lb/>
<pb n="KR4h0116_WYG_051-3b"/>
眼前尤喜見曽孫桂竇槐王敢自倫但願書香長似舊<lb/>
綿綿清白保儒門<lb/>
　　　踏莎行<hi>沈同齋舟中贈小妓綵雲</hi>
花嶼初分蘭舟重駐綵雲驀地來何處當筵欲下又悠<lb/>
揚盈盈似怕人留住　艷似桃花輕如栁絮東風勾引<lb/>
還飛去陽臺回首杳無蹤多情宋玉空留句<lb/>
　　　况太守<hi>鍾</hi>輓詩　　　　　　杜瓊<lb/>
天産英豪弼聖君又來吳下福吳民十年威令能移俗<lb/>
<pb n="KR4h0116_WYG_051-4a"/>
百道封章不顧身生受國㤙期作相死當廟食定爲神<lb/>
蘓臺重見羊公石未讀遺文淚滿紳<lb/>
　　　上方晩眺分題送行<lb/>
春風湖上試登山好景都歸晩眺間嵐氣半空藏梵宇<lb/>
波光一鑑隔塵寰人從疎樹隂中過鳥向斜陽影裏還<lb/>
話别正須窮勝覽不妨今夜宿禪關<lb/>
　　　送徐武功赴貶雲南<lb/>
殷勤相勸且加餐臨别何須動慨嘆李廣數竒封爵逺<lb/>
<pb n="KR4h0116_WYG_051-4b"/>
賈生年少得君難青雲多士誰推轂白草三邉獨據鞍<lb/>
幸遇八荒同樂土不勞書札問平安<lb/>
　　　俞尚書輓詩<lb/>
公昔棄時凌綵雲直上九天朝聖君手扶日月攀星辰<lb/>
足蹴雷電旋乾坤倒捲渤海相吐吞散爲甘澤滋九垠<lb/>
坐令萬谷回陽春有時上下御飈輪又與下土靖妖氛<lb/>
朅來騎箕還漢津世人可望不可親空抱弓劍生哀吟<lb/>
佳城鬱鬱環髙墳華表兩兩撐秋旻宰木萬本如雲屯<lb/>
<pb n="KR4h0116_WYG_051-5a"/>
石麟對卧虎豹蹲翁仲式稱呵䕶神神龜出水負蒼珉<lb/>
上勒天語旌華勲龍光奕奕照墓門千秋萬古英名存<lb/>
　　　登姑蘓郡樓有感<lb/>
獨倚危樓思欲迷蒹葭何處越來溪豪華盡逐東流去<lb/>
形勝空存刺史題萬井轆轤秋草沒幾家烟火夕陽低<lb/>
蕭條千古長洲苑風雨年年鳥自啼<lb/>
　　　過海虞<lb/>
吳下琴川古有名放舟落日偶經行七溪流水皆通海<lb/>
<pb n="KR4h0116_WYG_051-5b"/>
十里青山半入城齊女墓荒秋草色言公家在舊書聲<lb/>
我來正值中秋夜一路吟詩看月生<lb/>
　　　送賈伯起還吳<lb/>
林屋蕭蕭薜荔懸故園風景尚依然壺觴喜對歸來日<lb/>
鄉曲驚看老大年緑罩曉烟門外栁碧涵秋水墓前田<lb/>
我家相去無多路莫惜頻頻放酒船<lb/>
　　　賦得石湖送沈復入監<lb/>
越來溪上五湖東十里行春有路通伯業已随流水去<lb/>
<pb n="KR4h0116_WYG_051-6a"/>
御書猶在野亭空千峰秋色孤㠶外萬頃波光一鏡中<lb/>
今日送君從此去恩波應自浩無窮<lb/>
　　　送王孟顒還吳<lb/>
倚門愁老白頭親一棹容歸莫暫停千里還家心自樂<lb/>
十年爲客夢初醒河兼易水秋逾碧山入吳門晩更青<lb/>
若見江南舊知已煩君與我道安寧<lb/>
　　　贈徐公望張林山<lb/>
徐孺湖邊事事宜幾番同醉豈無期留連自喜知音在<lb/>
<pb n="KR4h0116_WYG_051-6b"/>
酩酊應慚得句遲潮落渡頭歸去後風生席上笑談時<lb/>
明朝有意來城郭莫惜相過一賦詩<lb/>
　　　送周仲遜告老還吳<lb/>
幾年趨事客神京忽挾青嚢别我行優詔既容辭老去<lb/>
故園纔得遂歸畊山中白酒随時醸爐内丹砂指日成<lb/>
千里到家秋正美黄花不减舊風情<lb/>
　　　送丘寺副丁憂還吳<lb/>
朝冠忽解理扁舟知是歸丁母氏憂千里江山魂易斷<lb/>
<pb n="KR4h0116_WYG_051-7a"/>
一身衰絰淚難收晨昏定省空勞夢風雨蕭條獨慘愁<lb/>
扶櫬到家寒食近想應廬傍舊松楸<lb/>
　　　修郡志畢太守丘公集宴寶林寺有作<lb/>
　　　　　　　　　　　　　　　　賀甫<lb/>
周禮姬旦作魯史仲尼修法古述郡志無乃仕而優于<lb/>
焉聘儒碩我來獨懐羞空空一餒腹昏昏雙老眸勝已<lb/>
不見鄙針芥還相投鳯樓讓大手户牖予綢繆薄技少<lb/>
得施厚意庻少酬倘不慎斯舉其能免其尤光隂易流<lb/>
<pb n="KR4h0116_WYG_051-7b"/>
邁招提三月留乃當端陽節為樂頓忘憂肴核襍然陳<lb/>
笑呼錯觥籌頽然一醉眠此外復何求<lb/>
　　　邵侯決防詩<lb/>
吳為水國多大川三江五湖遥相連吳中之水雖浩大<lb/>
罕曽渰沒湖鄉田奈何連年雨為戾多至旬月或半嵗<lb/>
下流居民無逺圖築隄障水為近利遂令積水阻不通<lb/>
一望百里波濤中鷺浴屋頭蛙產竈民生聊與魚蝦同<lb/>
官府誰論旱與水催徵急復施鞭箠民無完衣更無食<lb/>
<pb n="KR4h0116_WYG_051-8a"/>
老弱累累寒餓死侯言積水亦可洩所慮而今民力竭<lb/>
不免役民數十輩盡把諸隄一時決諸隄一決水駿奔<lb/>
奔流遥遥入海門等間水去露平壤迅速橋成通逺村<lb/>
東村西村經幾度悽慘風烟随水去舍邊翳翳蔽桑麻<lb/>
野外茫茫長禾黍侯之惠政今已成損一利百真足稱<lb/>
民無水患嵗常稔我侯多福如川増<lb/>
　　　送劉繡衣還朝<lb/>
吳中大旱復大水水旱相仍彌一載水蓄田間又大霖<lb/>
<pb n="KR4h0116_WYG_051-8b"/>
下流壅塞難歸海稻禾成實多腐爛罷種麰麥安種菜<lb/>
今嵗民間已乏食不知何以待來嵗當世憂民獨我侯<lb/>
是以民心多愛戴我侯還朝當進言臺閣諸公大冢宰<lb/>
諸公併力勸至尊安民之法必有在我想安民有何法<lb/>
無過移粟救饑餒損上益下終成益天地不交非是㤗<lb/>
民不饑兮盜不生赤子亦得免于罪君臣上下安其位<lb/>
老夫白首百無用願歌太平揚盛美<lb/>
　　　送郡守李公述職詩<lb/>
<pb n="KR4h0116_WYG_051-9a"/>
使君來為吾郡主允矣賢如仲山甫一時寮寀盡推崇<lb/>
七邑人民俱安堵從來善政非一端日増月積那能殫<lb/>
老生跧伏在林下畧書一二傳人間前年居民乏生理<lb/>
宰殺畊午鬻諸市馬牛有功人所知胡為視之等羊豕<lb/>
吳俗婦女多好遊山乗肩輿水乗舟綺羅鮮妍著遍體<lb/>
金珠磊落粧滿頭使君聞見加憫惻民俗不善思變易<lb/>
乃出禁令張通衢男使畊田女居室今年滛雨浹一春<lb/>
湖波浩蕩連通津下民墊溺稻渰沒田家老稚含悲辛<lb/>
<pb n="KR4h0116_WYG_051-9b"/>
商羊纔去旱魃至長夏驕陽如火熾三旬不雨其奈何<lb/>
豆種南山亦枯瘁使君此際心愈憂廵行省視不少休<lb/>
名山大川躬自禱不謀方士并緇流精誠感假乃如許<lb/>
祈晴輙晴雨即雨從兹水旱不為灾千村萬落生禾黍<lb/>
使君三年政有成翩翩五馬朝神京但恐留作公與卿<lb/>
誰為慈母安吳氓誰為慈母安吳氓<lb/>
　　　瑞雪爲徐推府作<lb/>
冬令有愆陽賢侯事禱禳一言纔布悃六出遂呈祥已<lb/>
<pb n="KR4h0116_WYG_051-10a"/>
賴滋牟麥終期去旱蝗人間和氣應歌頌喜洋洋<lb/>
　　　逰海雲觀茶屏<lb/>
海雲菴裏種雲擁翠重層閱歴數百嵗消磨多少僧鬼<lb/>
神常䕶衛樵牧敢憑凌春日花開遍渾疑錦作屏<lb/>
　　　送郡守劉公<lb/>
臺憲超遷守郡城嚴威從此變和平民安農畝歌謡起<lb/>
吏散公庭獄訟清屬邑自當師儉徳鄰封誰不慕亷名<lb/>
三年述職趨朝去補衮行看到上卿<lb/>
<pb n="KR4h0116_WYG_051-10b"/>
　　　送李員外貞伯<lb/>
馬頭山色擔頭書千里朝天豈畏途此去陳言同賈董<lb/>
將來治道似唐虞胸中素有丈夫志海内齊稱君子儒<lb/>
臨别不能同一飲吾家今嵗米如珠<lb/>
　　　送陳僉憲粹之<lb/>
西江憲節昔遥臨王事驅馳雪鬢侵自保百年憂國念<lb/>
天知一片愛人心深嫌酷吏頻施杖更笑貪夫每受金<lb/>
千里上京何所挾行囊惟有短長吟<lb/>
<pb n="KR4h0116_WYG_051-11a"/>
　　　仲子恩以㑹試入京䘚于吳翰林第聞訃二首<lb/>
十五年來一解元解元名好也徒然青雲違别鼇頭客<lb/>
碧海追随鶴背仙瞑目不瞻天咫尺逰魂空返路三千<lb/>
我今向老人間住入地誰知汝在先<lb/>
携書千里上楓宸端為驅馳病此身自信我心惟樂隠<lb/>
誰知汝意欲榮親全歸不作道傍殣大義得逢天上人<lb/>
自古有生皆有死豈堪衰朽重悲辛<lb/>
　　　感義詩<lb/>
<pb n="KR4h0116_WYG_051-11b"/>
　兒子㤙以㑹試入京遇有疾鄉友吳翰林匏菴先生<lb/>
　留止于家而二孫收放亦在焉未幾㤙死匏菴為之<lb/>
　棺殮如禮撫教二孫甚至予深徳之因作詩曰感義<lb/>
狀頭今在鳯皇池故舊心存久不移一子淪亡勞殯殮<lb/>
兩孫孱弱賴扶持草萊老我生無報犬馬憐渠死有知<lb/>
髙義自能成薄俗人間千古令名垂<lb/>
　　　郡守况公輓詩<lb/>
花外東風不動塵行春無復擁朱輪黎民感徳思賢守<lb/>
<pb n="KR4h0116_WYG_051-12a"/>
聖主論功惜老臣千古封章名不冺九重頒誥墨猶新<lb/>
凜然生氣瞻遺像誰謂羅池獨有神<lb/>
　　　送陳永之分教湖州<hi>其從兄立之亦司訓湖州</hi>
鄉書新領上神京角藝俄登乙榜名魏闕承恩辭聖主<lb/>
湖庠分教並難兄還家正值三秋景之任纔過百里程<lb/>
莫道廣文官獨冷鱣堂曽見出公卿<lb/>
　　　過虎丘朱氏花園<lb/>
朱氏園林近水濱王孫公子徃來頻若將金帛來行賞<lb/>
<pb n="KR4h0116_WYG_051-12b"/>
須與東家種麥人<lb/>
　　　遊虎丘嘲同遊者<lb/>
穿盡幽林鳥道微閒情適處自忘機同來不解㳺山意<lb/>
一見青山便欲歸<lb/>
　　　在吳中久將北還寄親友<lb/>
少小生身在逺方歸來翻使客心傷故鄉雖好不能住<lb/>
却望他鄉作故鄉<lb/>
　　　宿虎丘僧院曉起題壁<lb/>
<pb n="KR4h0116_WYG_051-13a"/>
吟邊虎阜生春夢裏羅浮易曉起來欲問東風滿院落<lb/>
花啼鳥<lb/>
　　　送陳山人還吳　　　　　　徐有貞<lb/>
烟樹津頭雨恰晴放舟齊發棹謳聲别來不斷山中夢<lb/>
歸去渾忘世上情應有壺觴招故舊豈無方術授諸生<lb/>
于今多少思鄉者誰復如君得遂行<lb/>
　　　送陳主簿還吳<lb/>
久聞佐邑振清風有子登科復亢宗老鳯未應栖枳棘<lb/>
<pb n="KR4h0116_WYG_051-13b"/>
祥鵷今已集梧桐九重樓閣晴雲裏千里山川夕照中<lb/>
念我吳中桑梓在送君獨覺思無窮<lb/>
　　　送蕭教諭欒赴長洲儒學欒季父編修孟勤嘗<lb/>
　　　與余為同官有文名欒亦克世其學詩以送之<lb/>
丹穴無凡雛渥水無凡駒靈氣有所鍾毛骨固自殊西<lb/>
昌文獻區况子世為儒諸父詞林彥光價重璠璵子才<lb/>
復似之妙年振芳譽蔚然竒秀質不與常流俱兹焉官<lb/>
學㧞重是入仕初勉旃厲髙志升彼青雲衢敝鄉文教<lb/>
<pb n="KR4h0116_WYG_051-14a"/>
弛振起在師儒子今持鐸行所望良不虚聊將一尊酒<lb/>
送子都城隅微雨生朝凉清風動衣裾欲别復不忍執<lb/>
袂少踟蹰贈言情正厚獨愧非瓊琚<lb/>
　　　送朱文奂經歴還崑山<lb/>
宦轍驅馳嵗月遥秋風兩鬢覺蕭蕭獨求間地依田父<lb/>
不恨才髙老幕僚祖道一杯桑落酒滄江千里木蘭橈<lb/>
讀書堆下幽栖處松菊蒼蒼晩未凋<lb/>
　　　送徐以寧上舍還崑山省親<lb/>
<pb n="KR4h0116_WYG_051-14b"/>
角巾綵服泛仙舟歸省仍欣是盡遊充貢己申觀國志<lb/>
承顏應慰倚門憂蒹葭洲渚黄昏月橘柚園林白露秋<lb/>
早晩鶴書當趣召故山未許久淹留<lb/>
　　　送汝兵馬思聰歸吳江焚黄<lb/>
衣錦還鄉日焚黄上冢時吳人應共羨汝氏有佳兒江<lb/>
水浮歌棹梅花照酒巵長橋風月夜乗興好裁詩<lb/>
　　　吳門送徐南伯之京<lb/>
吳門美酒春一壺送君千里之皇都皇都勝概壯且麗<lb/>
<pb n="KR4h0116_WYG_051-15a"/>
天開閶闔青雲衢聖明天子正當宁臣工賛輔皆文儒<lb/>
三俊九徳並登用寸長尺善收無餘男兒立身當此日<lb/>
可復栖遲在蓬蓽取人今也非一途有才俱得爲時出<lb/>
孫陽廄裏麒麟多匠石肆中梧檟集鵬擊天池風九萬<lb/>
魚躍龍門浪三級憐君才調已出竒入仕此行應可期<lb/>
駿足由來有法相良才未必無人知東風澹澹江波微<lb/>
明當擊楫浮渡之壯懐不及戀鄉土莫向尊前言别離<lb/>
　　　登穹窿峯二首<lb/>
<pb n="KR4h0116_WYG_051-15b"/>
平生自是好竒人每上竒峯不厭頻洞秘陽精生赤汞<lb/>
雲盤仙磴挂青旻仰看南斗懸三尺俯瞰齊州𦕈一塵<lb/>
好笑退之胸次小却登華頂淚沾巾<lb/>
吳中竒勝説穹窿却喜登臨興不窮秀色敻分羣巘上<lb/>
孤標髙出大江東雲連澤國城微見洞與蓬壺路暗通<lb/>
此境人間應自少題詩况有浣花翁<lb/>
　　　寄施堯卿兼簡杜用嘉<lb/>
平生心趣在依仁特築園廬為卜鄰宦跡愧如王給事<lb/>
<pb n="KR4h0116_WYG_051-16a"/>
柴門今亦鎖松筠<lb/>
憶同閒歩竹林時曾許分栽屋後池秋至緑雲知己密<lb/>
獨憐詩酒負幽期<lb/>
秋深藥圃菊花黄應念隣人在異卿杜老㑹閒多賦咏<lb/>
莫教嘲誚到西莊<lb/>
别後無時不憶君憶君情緒只紛紛玉堂退日憑軒望<lb/>
目盡江東一片雲<lb/>
　　　送衛儀曹以嘉還崑山省墓十解<lb/>
<pb n="KR4h0116_WYG_051-16b"/>
君家玉峰下我住虎丘傍相違無百里所重是同鄉<hi>一解</hi>
同鄉情自親况有斯文好憐君道誼深能忘我年少<hi>二解</hi>
君先登秘閣我亦入翰林雖云不同事却得與同心<hi>三解</hi>
我昔丁艱去離郡嵗三閱重見幾何時君奚復言别<hi>四解</hi>
别君無限情喜是錦衣行聊將五言咏送入櫂歌聲<hi>五解</hi>
灤河氷解餘春波蘸衣綠東風吹片帆去如飛隼速<hi>六解</hi>
懸知到家日應不逺清明上隴人爭羨鄉閭亦有榮<hi>七解</hi>
好過讀書堆重尋野王墓山川不改觀風景應如故<hi>八解</hi>
<pb n="KR4h0116_WYG_051-17a"/>
婁東桃與栁遥帶百花洲想見行春樂無因得共遊<hi>九解</hi>
殷勤贈言意何惜為君道官守不可虚還朝定須早<hi>十解</hi>
　　　送譚生還吳譚家瀆溪在余光福先隴之東北<lb/>
　　　隅三十里<lb/>
春早都門送客還栁條柔弱不勝攀白雲飛處知親舍<lb/>
明月圓時到故山草色烟蕪吳苑路桃花水漲瀆溪灣<lb/>
我如轉省重過此凖擬尋君一扣關<lb/>
　　　送章御史珪罷歸常熟分韻得國字<lb/>
<pb n="KR4h0116_WYG_051-17b"/>
孝子不辱親忠臣不負國平生讀書志舍此安所適明<lb/>
時闢言路重是風紀職激濁必揚清錯枉須以直古今<lb/>
理共然賢者當自擇凉風應秋至驚見鷹隼擊霜威一<lb/>
以厲陽和歛餘澤憐君今罷去亦已塞言責家居奉慈<lb/>
母還能慰顔色鬱予鄉里情懐抱豈云懌臨岐無可贈<lb/>
悵然空嘆息<lb/>
　　　送陳都憲有戒出鎮陜西<lb/>
君不見吾鄉先正范希文西陲經畧收竒勲安邦筆掃<lb/>
<pb n="KR4h0116_WYG_051-18a"/>
三千字制敵胸藏十萬軍希文一去四百載芳名偉烈<lb/>
今猶在吳中人物久寂寥却喜于君見風采君才自是<lb/>
當時傑早嵗曽將桂枝折雲霄獨歩榮繡衣江漢十年<lb/>
持玉節向因陜右民失寧帝心簡在命君行行臺霜肅<lb/>
中丞府出塞風振將軍營民間熈熈兵患息寒者有衣<lb/>
饑有食威行河隴萬里餘豺狼狐虺皆潛跡去年承召<lb/>
初還京今年拜命復西征聖主深存倚毗意邉氓不釋<lb/>
去思情皇州二月春正好白馬翩翩踏芳草都門冠盖<lb/>
<pb n="KR4h0116_WYG_051-18b"/>
集如雲羣公出祖東郊道鵲印腰懸大如斗弓騎繽紛<lb/>
擁前後丈夫至此亦以竒明良際遇應非偶嗟予小子<lb/>
真狂簡每慕希文恨生晩知已平生幸有君心獨相親<lb/>
迹何逺臨岐握手語諄諄即别何須淚洒巾願將勲業<lb/>
聨青史應信吾郷不乏人<lb/>
　　　聞陳都憲有戒陜西救荒之政喜而有賦因其<lb/>
　　　來訊遂寄以賀焉<lb/>
自君按節出皇畿陜右軍民得所依甘雨故随驄馬注<lb/>
<pb n="KR4h0116_WYG_051-19a"/>
青霜偏傍繡衣飛便宜發粟今應少專制安邉古亦稀<lb/>
他日大書青史上還於鄉里有光輝<lb/>
不瞻風采别懐深忽聴西人報好音旌節過時消沴氣<lb/>
馬蹄到處施甘霖飢民免作溝中瘠行旅羞攘道上金<lb/>
正是愁餘還躍喜緘題千里慰子心<lb/>
　　　送鄉先生張養正醫師　　　韓雍<lb/>
君子抱道徳所志恒在民達則善天下窮亦思濟人濟<lb/>
人伊何切醫道體至仁先生吳中彦醫名冠時紳早承<lb/>
<pb n="KR4h0116_WYG_051-19b"/>
家世傳羣書探其真療病固本元制藥分君臣死生一<lb/>
脉決其應若有神沉痾一劑起竒效時能臻且其不責<lb/>
報貴欲先賤貧所以賢大夫禮遇隆嘉賓宋清韓伯休<lb/>
鄙哉何足論越人與元化足以繼後塵况其卓犖才髙<lb/>
談妙經綸斯人茍出仕所志回陽春偉哉張先生醫中<lb/>
之鳯麟作詩寄遐思用候觀風陳<lb/>
　　　世儒堂為俞山人石磵後人作<lb/>
昔承俞山人遺我參同契因之訪南國知是儒者裔華<lb/>
<pb n="KR4h0116_WYG_051-20a"/>
胄遥遥來傳書十餘世隠顯雖弗同守業不少替卦探<lb/>
伏羲畫辭講三聖繋踐履無愧怍著述有文藝手澤尚<lb/>
如新遺像猶未敝山人益克肖講學了生計阿母守貞<lb/>
節旌書表門第見重瀛洲仙名堂與佳製賢聲震三吳<lb/>
慶澤衍千歲朂哉子若孫箕裘謹終勵<lb/>
　　　次韻留别徐武功先生<lb/>
公昔秉鈞軸清班領斯文明良契魚水慶㑹乗風雲忠<lb/>
誠帝簡知譽望誰不聞松筠振節操蘭桂揚芳芬何期<lb/>
<pb n="KR4h0116_WYG_051-20b"/>
麟鳯姿誤䧟豺虎羣一時暫爾屈四海知名尊人情自<lb/>
惡薄世事多紛紜而今媢嫉徒屈指有幾存揮毫跡已<lb/>
富著書業尤勤欽仰懸九州韜晦居海濆我慚拜嘉命<lb/>
南陲統三軍餞送有佳章深感知已恩駑駘逐驥足蔦<lb/>
蘿附松根我欲助聲光相與流八垠請看周與召同著<lb/>
萬世勲<lb/>
　　　次韻留别祝大叅惟清<lb/>
金門同待漏紫塞同行春倐忽三十年流光如隔晨君<lb/>
<pb n="KR4h0116_WYG_051-21a"/>
昔摠邉賦與我常相因籌謀鼓士氣談笑清風塵我有<lb/>
朝天行送别桑乾津桑乾水清淺難垂任子綸還期釣<lb/>
東溟斯得横海鱗君乃獨勇退風節超羣倫金帶横緋<lb/>
袍還鄉叙交親湖山稱雅志詩酒娛閒身良㑹屢見招<lb/>
義氣髙雷陳若雖樂取友我豈能輔仁而今忽逺違相<lb/>
望如參辰贈我有佳製鏗然鳴韶鈞陽春和難作魚目<lb/>
慚混珍<lb/>
　　　葑溪雜興<lb/>
<pb n="KR4h0116_WYG_051-21b"/>
霜重林已空風髙木愈凋荒園一散歩暮景覺蕭條忽<lb/>
見古梅樹斜横出籬落攬衣看枝柯相將綻紅蕚嵗寒<lb/>
幸有此氣味儘可託<lb/>
　　　與馮憲副朱揮使昆玉㳺東禪<lb/>
幽懐不能遣與客㳺東禪東禪景如何繚繞水竹籠雲<lb/>
烟東堂長老號玉田精采矍鑠神氣全忽聞門外車馬<lb/>
聲倒屣迎我欣欣然自言門外好杉樹親手栽植今叅<lb/>
天登堂坐我蒲團上妙香香茗時時傳喚來髙徒聰上<lb/>
<pb n="KR4h0116_WYG_051-22a"/>
人頥指氣使勤周旋須㬰開筵列尊爼欵留甚覺心誠<lb/>
䖍英豪憲副天下士老成揮使人中賢更誇玉雪美公<lb/>
子好詩好禮今無前携得仙家施小童長歌大雅聲清<lb/>
圓玉田歡感呼行者青天歌舞齊聨翩一派仙香衆側<lb/>
耳重斟美酒烹肥鮮案前石研壓錦箋墨漿如膏筆如<lb/>
椽諸僧羅拜不肯起闌門索我留詩篇君不見逺公結<lb/>
社住白蓮一招清節賢名傳又不見昌黎有書遺大顛<lb/>
美譽烜赫垂千年愧我無能繼古作愛此光景徒留連<lb/>
<pb n="KR4h0116_WYG_051-22b"/>
草草留題拂衣去何須更問三生緣<lb/>
　　　訪沈南齋東禪無聞上人方丈有作<lb/>
昨曽訪東禪東禪方丈居西偏羣僧𤨏𤨏不足數但覺<lb/>
玉田和尚賢今晨復訪東方丈無聞長老尤髙尚三寸<lb/>
龎眉映雪顛純誠實有真人相人言無聞世少雙一生<lb/>
戒行如氷霜沾泥栁絮吹不動春風上下空顛狂南齋<lb/>
詩伯常來住好詩好畫留無數促我題詩驚衆僧衆僧<lb/>
酣臥知何處<lb/>
<pb n="KR4h0116_WYG_051-23a"/>
　　　送周漢章還吳<lb/>
轅門一相見聲價重南金獻我平蠻䇿憐君爲國心别<lb/>
違還錦里崇報待綸音無限思鄉意題詩淚滿衿<lb/>
　　　寄贈吳中諸友<lb/>
皇華使者日邉來叨拜綸音摠内臺四海澄清元有志<lb/>
百僚表率媿非才風霜敢謂揺山岳雨露終期振草萊<lb/>
却嘆君㤙無可報惟將三尺効涓埃<lb/>
　　　寄鄉郡朱太守<lb/>
<pb n="KR4h0116_WYG_051-23b"/>
一郡黎元仰福星已魁循吏傳中名愛民不數劉寛恕<lb/>
律已還髙伯起清莫嘆長才渰白髪終期入相慰蒼生<lb/>
獨慚淺薄登清要補報無能負聖明<lb/>
　　　送陳善還吳<lb/>
相門才子吳中彦袖挾天風遍九圍萬里好山吟不盡<lb/>
滿船明月載將歸陶潜徑裏香醪熟張翰江頭晩稻肥<lb/>
君去養親吾未得葑城空望白雲飛<lb/>
　　　送劉主事昌奉使還京便道歸故鄉<lb/>
<pb n="KR4h0116_WYG_051-24a"/>
髙第雖登不燕安寫騷亭上日忘餐文章漸入歐蘓室<lb/>
風雅將登李杜壇廬岳雲開瞻秀爽吳江月滿照清寒<lb/>
思家無計相從去東望空勞一永嘆<lb/>
　　　送崑山趙進士博還京<lb/>
畫舫南㳺始盍簮錦衣東望又分衿一天風月供清操<lb/>
滿目江山伴醉吟歸路不辜題柱意到家應慰倚閭心<lb/>
吾鄉自古多豪傑接武相期振好音<lb/>
　　　輓劉詹事宗器<lb/>
<pb n="KR4h0116_WYG_051-24b"/>
詞林璧水久蜚聲晩輔春宫重老成操履一生行古道<lb/>
文章千載占時名調元未見登黄閣觀化俄聞上玉京<lb/>
惆悵東風招不起懶揮鐵筆寫鄉評<lb/>
　　　送常熟章主事律歸省<lb/>
一門榮顯世稱良拜寵寧親更有光海上臥龍猶未起<lb/>
天邊鳴鳯忽來翔花迎宫錦秋容好人醉黄封暮景長<lb/>
我亦懐歸歸莫遂不堪回首白雲鄉<lb/>
　　　成化巳丑九月八日鄉友朱良徳邀武功伯徐<lb/>
<pb n="KR4h0116_WYG_051-25a"/>
　　　閣老曁祝大參維清劉僉憲廷美逰石湖諸名<lb/>
　　　公聨句成章良徳懇求予和故依韻和之<lb/>
吳下衣冠集勝逰扁舟逰遍五湖秋未能執筆陪聨句<lb/>
懶得逢人説運籌綠野文章傳在洛赤松心事棄封留<lb/>
賡歌趣我歸來興莫道非才尚黒頭<lb/>
　　　遊𤣥墓次趙行恕大參韻<lb/>
萬松徑裏寺門開故舊來遊喚我陪侣伴烟霞空有約<lb/>
品題風物媿無才寒光極目天邊水秋氣横空月滿臺<lb/>
<pb n="KR4h0116_WYG_051-25b"/>
海内湖山此竒絶何須更擬訪天台<lb/>
　　　贈陳省菴孟賢<lb/>
幾年不到醒菴宅今日來臨興自豪愧我文情成簡慢<lb/>
喜君詩思益清髙古松嵗晩凌千尺泰岳秋空見一毫<lb/>
况有森森鳯毛在吟壇誰不讓風騷<lb/>
　　　成化己丑丁先人憂守制甫半載十二月二十<lb/>
　　　一日忽奉㤙詔奪情起復進階右都御史搃督<lb/>
　　　兩廣軍務兼理廵撫事上章辭免陞秩乞留終<lb/>
<pb n="KR4h0116_WYG_051-26a"/>
　　　制不䝉俞允感而有作<lb/>
苫凷餘生心已灰誰知恩命又來催不堪騎馬迎丹詔<lb/>
安忍臨戎被墨衰孤子上章空有願聖皇注意莫能回<lb/>
滿懐無限君親感圖報惟應罄謭才<lb/>
　　　次韻荅鄉里諸耆舊<lb/>
聽司藐藐視枚枚知命年來百病催利鎖名繮苦羈絆<lb/>
石田茆屋恐荒頽平蠻已喜干戈息辭老行看節鉞回<lb/>
却憶江湖衆仙友今辰又醉菊花杯<lb/>
<pb n="KR4h0116_WYG_051-26b"/>
　　　近得文兒書報數年間置有田若干畆予竊自<lb/>
　　　思念平生官拙未嘗有私積遺文南京惟以常<lb/>
　　　禄付文置產亦未必遽能如此之多誠賴吾兒<lb/>
　　　幹瑾才優節縮日用所致也昌黎先生嘗有言<lb/>
　　　中世士大夫以官爲家罷則無所于歸吾今乃<lb/>
　　　有所歸志則遂矣喜甚賦詩美之且期望之<lb/>
鄉井良田二十丘吾兒何力遽能求積金自媿元無計<lb/>
幹蠱誰知儘有謀半世苦心天不負滿懐歸興我何憂<lb/>
<pb n="KR4h0116_WYG_051-27a"/>
老來惟是書香願願見成名慰白頭<lb/>
　　　江行懐鄉里天全侗軒諸老偶成<lb/>
西江北塞嶺南壖奔走風塵三十年勇退未能心巳倦<lb/>
專征纔歇夢猶懸自緣衰體纒多病敢向明時話獨賢<lb/>
苦憶鄉園諸大老西風先泛五湖船<lb/>
　　　其二<lb/>
五湖烟景擅江東諸老懽逰有古風鳳吹鵾絃范成大<lb/>
筆牀茶竈陸龜䝉全抛俗事水雲外盡付閒情詩酒中<lb/>
<pb n="KR4h0116_WYG_051-27b"/>
愧我求盟未能得海天長嘯思無窮<lb/>
　　　贈鄉郡丘太守<lb/>
吾鄉太守真豪傑節操文章有古風伯道清名傳海外<lb/>
樂天佳句滿吳東一麾撫字催科内千里謳歌徳化中<lb/>
却恐邦人留不住飛騰還建濟時功<lb/>
　　　次韻酬沈陶菴四絶<lb/>
髙卧東林絶世紛昂昂野鶴在雞羣三吳人物多相重<lb/>
重爾能詩又喜文<lb/>
<pb n="KR4h0116_WYG_051-28a"/>
東吳詩客競紛紛沈老詩才自不羣聖主當天現鳴鳯<lb/>
朝陽光彩爛成文<lb/>
連城白璧出藍田文彩温温美具全堪羨陶菴好詩句<lb/>
更多髙義薄雲天<lb/>
十畆家園萬頃田稻粱蔬果四時全有時放棹濯纓去<lb/>
水滿平湖月滿天<lb/>
　　　次韻酬徐武功先生<lb/>
髙臥東山夢正酣相親無計䇿歸驂交情不改忘年舊<lb/>
<pb n="KR4h0116_WYG_051-28b"/>
珠玉時時下嶺南<lb/>
賜還軒冕自南蠻海内常時憶謝安相業終期駕伊吕<lb/>
文名今已並歐韓<lb/>
東吳南越斗牛分夜夜遥瞻憶相君萬里何時遂初願<lb/>
君為龍去我為雲<lb/>
海内人龍繫我思我思未見忽成詩召司有召今將至<lb/>
且莫臨風讀楚詞<lb/>
　　　次韻荅祝參政維清<lb/>
<pb n="KR4h0116_WYG_051-29a"/>
紫薇堂上解機權歸臥江湖一棹烟想與陶朱醉吟處<lb/>
世間萬事兩茫然<lb/>
敵平南越欲辭權歸向東吳避瘴烟翻笑當時竇車騎<lb/>
空將名字勒燕然<lb/>
　　　寶幢院小池　　　　　　　謝㑹<lb/>
空寮㫁垢氛一片石間分寒色涵松影秋光漲蘚紋定<lb/>
回看浸月行處見浮雲長日烹佳茗山童汲取勤<lb/>
　　　上刑科祝先生<lb/>
<pb n="KR4h0116_WYG_051-29b"/>
曽於鄉國仰華風蹟判雲泥西復東依戀門墻徒怏怏<lb/>
賢勞王事久怱怱江南深臘梅將放薊北隆寒雪未融<lb/>
一寸山谿有茅塞掃除何日受深功<lb/>
　　　赴都留别餞席諸公<lb/>
故園風物晩蕭蕭愁見新霜脆栁條逺嶂秋清山月小<lb/>
長江雲盡水天遥忍看壯志臨岐路更引深情到咏謡<lb/>
先報來期二三月勞君相候記楓橋<lb/>
　　　送太守况公考績之京<lb/>
<pb n="KR4h0116_WYG_051-30a"/>
十年父母在吳中草木能知化育功厚徳自能敦薄俗<lb/>
虚心尤急振文風兒童惜去随偏逺天子知名賞定隆<lb/>
為國可行民可止心懸彼此頌難工<lb/>
　　　金臺感舊歌<lb/>
東吳自古名都㑹人物江山共稱最太湖春漲拍天藍<lb/>
茂苑烟銷汎空翠憶昔逰觀樂未窮連巾接袂數君同<lb/>
山登毎著謝公屐水浴還乗㸃也風魏収才氣多英卓<lb/>
謖謖翩翩聳雞鶴有時醮水洒黄素元氣淋漓盖丘壑<lb/>
<pb n="KR4h0116_WYG_051-30b"/>
繼文才子子美孫幽居宛似浣花村青年已作擅塲客<lb/>
遺韻悠悠百世存辭宇誰當號雙絶玉質金相有王烈<lb/>
春空麗文蟠彩雲秋海澄懐散華月北郭西城日徃來<lb/>
䝉䝉心眼幾回開那知一别西風裏回首相望四千里<lb/>
故園歡洽想依然逆邸蕭條思無巳寒盡天涯嵗又新<lb/>
一尊孤賞帝城春緣知江畔尋梅路踏雪行吟少一人<lb/>
　　　過南園俞氏書隠次劉祭酒韻　吳寛<lb/>
鷗渚茅堂古樹秋校書人去幾人逰山林白日無車馬<lb/>
<pb n="KR4h0116_WYG_051-31a"/>
一老牕間著孔邱<lb/>
芳草橋頭小路斜書聲隠隠識君家醉𤣥方丈坐終日<lb/>
黄菊秋深未著花<lb/>
　　　陳僖敏公挽章<lb/>
勾吳山水秀人物見英姿特出斯人類端為後輩師萬<lb/>
間當柱石四海仰綱維執法星辰應行威草木知常令<lb/>
三尺謹不使百工隳鐡面嚴風彩修髯足表儀若金須<lb/>
汝作予采毎疇咨雅量蠡難測清心湼不緇忘家安社<lb/>
<pb n="KR4h0116_WYG_051-31b"/>
稷鎮俗坐邉陲破膽驚西賊知名誦小兒方平留畫像<lb/>
仁傑立生祠春雨渾無跡秋霜詎有私希文應接武堯<lb/>
叟是連枝徳業昭書傳功名付鼎彛一身思進退萬室<lb/>
繫安危已覺知幾早誰云見事遲懸車心尚素解組鬢<lb/>
如絲赤子誰依恃蒼天不憗遺朝廷終北極江漢自東<lb/>
馳鄉里嗟予晩臨文淚滿頥<lb/>
　　　悼沈癯樵畫史<lb/>
秣陵春日厭驅馳投老吳門白髪垂燈下解衣褩礴處<lb/>
<pb n="KR4h0116_WYG_051-32a"/>
山中持斧嘯歌時一貧比憲元非病三絶如䖍不數癡<lb/>
落日髙堂開繐帳雪峯烟樹使人悲<lb/>
　　　過大姚陳玉汝宅飲散宿大覺寺追和趙與哲<lb/>
　　　韻<lb/>
月出平湖積水空上方仙梵隠仙宫似聞薝蔔林間雨<lb/>
搃是芙容浦外風有客題詩先到我向僧分榻幾人同<lb/>
敲門自怪來何暮投轄傳杯惱孟公<lb/>
　　　寄題陽山澄照寺<lb/>
<pb n="KR4h0116_WYG_051-32b"/>
令威稟仙骨化鶴去遼東傳聞有遺井乃在青山中山<lb/>
深草木盛苔徑誰能窮爰有釋氏子于此稱蓬宫殿閣<lb/>
頗雄傑林杪見青紅髙厓石色古小洞雲氣通神龍室<lb/>
其地上下雨兼風嵗時郡長吏祈禱屢年豐我昔過東<lb/>
麓落日明丹楓所恨足力弱徒然望巃嵸何時躡其巔<lb/>
歴覧無悤悤回頭發長嘆深愧南飛鴻<lb/>
　　　送盛訓術還吳江<lb/>
一舸東南去望望故里門夕陽烟市影秋水雪灘痕製<lb/>
<pb n="KR4h0116_WYG_051-33a"/>
藥當書案彈琴罷酒尊相過官舍裏應是史西村<lb/>
　　　送劉寺正約之江西審刑<lb/>
天子齋居罷舞雩使臣承命出皇都朝端法吏誰為最<lb/>
江右寃民自此無雨脚随車應不斷麥苗蔽野未全枯<lb/>
漢庭治獄多超擢拭目相看立要途<lb/>
　　　賦黄樓送李貞伯<lb/>
維河有源星宿同導河積石思神功濁流汗漫忽失道<lb/>
積石却與澶淵通平郊脱轡萬馬逸一夜徑度徐州洪<lb/>
<pb n="KR4h0116_WYG_051-33b"/>
徐州太守蘓長公夜呼禁卒登城墉一身未足捍大患<lb/>
豈無木柵兼竹籠戯馬臺傍二十里有堤横亘長如虹<lb/>
髙城不浸三版耳挽回魚鱉仍耆童防河録成天有功<lb/>
黄樓髙起城之東五行有土可制水底用四壁塗青紅<lb/>
太守登樓賓客從舉杯酹水臨長風河伯稽首受約束<lb/>
不敢更與城爭雄水流滔滔向東去紆徐演漾殊從容<lb/>
負薪投壁竟何用漢家浪築宣房宫自公去後五百載<lb/>
水流有盡思無窮我生慕公公不逢安得置我此樓中<lb/>
<pb n="KR4h0116_WYG_051-34a"/>
穎濱淮海獨何幸留得兩賦摩蒼穹鳯池舍人今李邕<lb/>
南行别我何悤悤登髙眺逺必能賦封題須付冥飛鴻<lb/>
　　　送文宗儒知永嘉<hi>用唐人方干送王永嘉韻</hi>
同年出宰聨翩去大邑爭誇浙水東選士初行常法外<lb/>
期君當在古人中竹房夜照江心月栁浪朝翻海面風<lb/>
此地從來詩景勝還聞㧞擢論民功<lb/>
　　　題釋子芳草堂<lb/>
出吳閶門走山塘山塘北去七里長平郊崛起虎丘寺<lb/>
<pb n="KR4h0116_WYG_051-34b"/>
雲樹一簇攅青蒼我昔家居絶塵事兩足只有登山忙<lb/>
舟楫揺揺掠岸去尋竒探勝時徜徉舍舟登岸縱所適<lb/>
四尺古墩當道旁道旁父老説遺蹟劉公佐邑殊循良<lb/>
邑人此地曽拜送相與聚土示不忘我欲題詩紀其事<lb/>
碑亭淡淡餘殘陽倐然欲去更回首忽見側畔依僧房<lb/>
青松夾道䕃寺額大書金字何煌煌竹隂蕭然槿花合<lb/>
中有丈室并迴廊一從京師住三載南方引領徒相望<lb/>
旦朝忽有僧來謁自言來自胥臺鄉我師出家修苦行<lb/>
<pb n="KR4h0116_WYG_051-35a"/>
吳下知名芳草堂今年新領祠部檄劉公墩邉開道塲<lb/>
敢持絹素乞一語南還留作山門光嗟哉後世重異教<lb/>
三吳尤云熾而昌穹樓傑閣塗金碧直以壮麗充緇黄<lb/>
其間號稱彼善者屈指一二無留藏白雲寺建為范老<lb/>
表忠觀改因岳王只今此寺雖儉樸寺名却為劉公彰<lb/>
此墩可夷碑可仆有僧世守庸何傷投簮還鄉㑹有日<lb/>
擬便入寺尋支郎舊時詩句如可補坐我草堂焚瓣香<lb/>
　　　同年吳克明知嘉定為題馬圖<lb/>
<pb n="KR4h0116_WYG_051-35b"/>
吳卿别我吳門去手把横圖索題句開圖見馬如見人<lb/>
逸氣稜稜百尺身圉人騎度燕河水萬里長風生兩耳<lb/>
歸來飽餤玉山禾吳門草青奈爾何<lb/>
　　　次韻天全翁書遺光禄徐用莊雪湖觀梅<lb/>
永和人物數諸王曲水難勝一野航得似太湖三萬頃<lb/>
梅花灣裏作家鄉<lb/>
不逰雁蕩即鱸鄉又被五湖勾引忙舉棹落梅春雪亂<lb/>
開尊臨水玉泉香<hi>吳城西有雁蕩村吳江有鱸鄉亭</hi>
<pb n="KR4h0116_WYG_051-36a"/>
我愛涪翁與放翁此翁應在二之中登山臨水當年事<lb/>
北郭移舟舊約儂<lb/>
快雪初晴氷滿灣長溪未許放舟還坐移月裏千株樹<lb/>
臥看湖邉萬玉山<lb/>
新築湖西白玉城城中常作看梅行錦袍更向船頭坐<lb/>
便有神仙世外情<lb/>
不向山人道姓名詞中裴度晩年情江南風月無人管<lb/>
天府新除老上卿<lb/>
<pb n="KR4h0116_WYG_051-36b"/>
天落平湖見鬢絲旁人休笑放舟遲杜陵野老愁泥滓<lb/>
只許青鞵布韤知<lb/>
雪後船窗向晩開孤山杖履勝徘徊戛然何處𤣥裳影<lb/>
想見坡仙化鶴來<lb/>
湖口無人踏斷槎石梁新築臥銀沙如今要識經營意<lb/>
信歩前山看好花<lb/>
太湖莫作鏡湖看聚隖銅坑地更寛日暮最髙峰上立<lb/>
青天尺五即長安<lb/>
<pb n="KR4h0116_WYG_051-37a"/>
良宵朗月在清空始悟身居氷雪中莫唱霓裳羽衣曲<lb/>
人間自有廣寒宫<lb/>
爲報春風萬樹梅年年為汝費深杯徐卿况復能相引<lb/>
不盡青山不擬回<lb/>
　　　過沈啟南有竹别業<hi>是日觀李成畫又觀商乙父尊下有銘</hi>
繋舟髙栁下又是十年餘遥踏無塵徑重尋有竹居筆<lb/>
精如宋畫器古鑑商書前輩題名在風流邈不如<lb/>
　　　送孔憲副赴廣西<lb/>
<pb n="KR4h0116_WYG_051-37b"/>
十年大夫官亦榮蕭然被服仍儒生胸中自有萬人敵<lb/>
何勞擐甲兼操兵嶺南羣蠻昔猖獗干戈滿眼尸縱横<lb/>
連民竄伏遍荒野髙州殘破餘空城是時君來作民牧<lb/>
仰天誓欲安黎民身騎羸馬從孱卒瘴嶺惡谿循數程<lb/>
羣蠻望見遥相驚我來惟仗信與誠片言開諭纔脱口<lb/>
馬前羅拜咸輸情腰懸木牌悉聴命手㫁藥矢誰違盟<lb/>
弱男寡婦免係累山谷日昏猶哭聲惟連惟髙我守令<lb/>
汝獞汝猺我父兄軍中主帥驕心萌謂此已降皆可刑<lb/>
<pb n="KR4h0116_WYG_051-38a"/>
獨將一身保萬口訖今軍旅休南征君于異類且有徳<lb/>
斯民眷眷能相傾祝良張喬世重見人物信是吳中英<lb/>
外臺遷擢終借寇上國追随爭識荆同鄉數聆情話好<lb/>
偏怪不肯誇功成邇來用兵貴神速<hi>時有威寧海之襲</hi>下僚旋<lb/>
踵登公卿以君累嵗出死力有司豈合先知名迢迢桂<lb/>
管古所置領<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>再作西南行投荒歴險自無怨公道籍<lb/>
籍歸時評功勲聊爾録二四碑文敢擬淮西平<lb/>
　　　分服字韻送姜恒頫御史赴南京便養<lb/>
<pb n="KR4h0116_WYG_051-38b"/>
落花芳草連平陸驄馬行行入南服豈無斗酒可留君<lb/>
白頭髙堂懐就祿婁水雲低異太行秣陵天近如韋曲<lb/>
過庭莫道諌書稀手中自削三千牘<lb/>
　　　送伊徳載赴南京刑部<lb/>
闕下争看進士袍南行又喜入刑曹青雲濶歩空塵土<lb/>
丹鳯孤飛好羽毛茂苑百年門巷舊<hi>先世吳人</hi>甲科兩世姓<lb/>
名髙<hi>叔侃丙辰進士</hi>不須分禄遥為養甘㫖公餘手自操<lb/>
　　　送沈良臣<hi>家有宋髙宗書良惠堂扁</hi>
<pb n="KR4h0116_WYG_051-39a"/>
杏苑春風後車塵帶落花儒衣初出郭御扁舊傳家易<lb/>
許丁寛講詩從沈約誇扁舟明日路江上暮雲遮<lb/>
　　　寄李貞伯<lb/>
金母橋頭置隠居近來清思復何如遥知舶趠風吹盡<lb/>
燕子催人好束書<lb/>
　　　分韻得肅字送林朝信<lb/>
十年戴法冠能使百僚肅共瞻風裁髙鵷班聳孤鵠平<lb/>
生獻替心奏草惟自讀聖皇記老成昨喜批薦牘議從<lb/>
<pb n="KR4h0116_WYG_051-39b"/>
吏曹公初起假夢卜輟君副臬司萬里騁遐䠱章服増<lb/>
輝煌金貂映朱襮雅志在澄清奸邪首仍觸昔聞走豺<lb/>
狼今見蟄蛇蝮團團八桂林得此一枝足薫風吹雙旌<lb/>
欲渡江水綠餞别襍交親天氣適炎燠酒䦨横槊喧醉<lb/>
墨已盈軸羨君有兹行晝錦非所欲實惟家慶全樂哉<lb/>
難具録<lb/>
　　　送沈晉州材美<lb/>
賢名曽是故鄉聞壯嵗髙科靜不羣座上誰為黄叔度<lb/>
<pb n="KR4h0116_WYG_051-40a"/>
牓中吾愛沈休文鞭蒲此去猶無用符竹從來豈易分<lb/>
吏散午衙公事簡定將書史對爐熏<lb/>
　　　送僧永岡歸吳住白馬寺<lb/>
石縫梅泉一縷清早年依此學無生紫藤垂隖人迂歩<lb/>
白馬䭾經寺得名法席坐揮㯶拂短官河去上木杯輕<lb/>
山中試茗何時好擬借禪房折脚鐺<lb/>
　　　得賀美之書言吳民被灾<lb/>
書來吳下少浮沈入手猶疑得好音泉客美珠俄化血<lb/>
<pb n="KR4h0116_WYG_051-40b"/>
田家新榖巳剜心附毛却恨皮何在竭澤安知水不深<lb/>
肉食詞林無寸補短吟聊復代官箴<lb/>
　　　送賀其厚迎其弟觧元其榮喪南歸<lb/>
臨别悤悤把客裳愛君誰比四明狂只從門外看扶柩<lb/>
肯信詩中咏䦧墻諸子讀書應不廢故人沿路定相將<lb/>
明朝我更成寥落西館塵生六尺牀<lb/>
　　　分題豐樂亭送文宗儒太僕<lb/>
何處亭成樂嵗豐琅邪山在亂雲中西南林壑誇尤美<lb/>
<pb n="KR4h0116_WYG_051-41a"/>
六一文詞信獨工幽谷泉鳴琴操古石屏路轉酒船通<lb/>
幸當歸馬滁陽日此地來逰興不空<lb/>
　　　送楊君謙<lb/>
子有好學名得之直從㓜矻矻忘其疲毎以夜為晝誰<lb/>
令不自愛坐與簡編鬬旋致心腹間有病肝肺候鄉予<lb/>
嘗謂子文筆真似舅<hi>欽謨</hi>舅也昔養痾亦在掇科後七日<lb/>
儀部官在告月且又服藥未見功具䟽遂入奏昨朝獲<lb/>
俞㫖顔面喜欲皺西風作新寒南去不可逗相過一何<lb/>
<pb n="KR4h0116_WYG_051-41b"/>
䟽相别一何驟子去固欣然孰與箴老謬惟予有書癖<lb/>
舍書莫能救譬如病酒人戒飲貌愈痩何如稍飲之病<lb/>
去漸復舊子病偶類兹簡編實醇酎茹多仍吐之帋上<lb/>
發竒秀三年當復來觀子所成就<lb/>
　　　丁未春試畢送吳中四進士歸省<lb/>
　　　　毛珵貞甫<lb/>
春牓名髙第幾行自誇毛義出吾鄉班聨玉陛通朝籍<lb/>
政試銀臺挾奏章新製衣冠歸故里近將舟楫倚迴塘<lb/>
<pb n="KR4h0116_WYG_051-42a"/>
君恩浩蕩應難忘仰見門前進士坊<lb/>
　　　　陸完全卿<lb/>
鄉書髙薦赴南宫又見名題甲牓中王弼易編真有得<lb/>
陸機文賦早偏工身辭霄漢天門近宅傍江湖水路通<lb/>
却藉君恩為母夀綵衣頻著舞春風<lb/>
　　　　楊錦尚絅<lb/>
禮闈曽忝校文章筆勢如流欲擅塲已向天門看放牓<lb/>
又傳恩詔許還鄉畫船得意春風順綵服承顔白日長<lb/>
<pb n="KR4h0116_WYG_051-42b"/>
爲語時人莫相羨晏嬰心不在揚揚<lb/>
　　　　吳鋆汝礪<lb/>
逺承恩詔許寧親誰是髙堂具慶人逺去不勞東道主<lb/>
暫留真作北都賓賢科始覺文章貴仕版髙題姓字新<lb/>
縂道故鄉風物好壯年為國在經綸<lb/>
　　　送趙栗夫歸省<lb/>
生當全盛時仍遇至樂事豈因掇髙科不在登貴仕故<lb/>
園寄吳江㳺釣舊為戯别來餘七年徃徃入夢寐家有<lb/>
<pb n="KR4h0116_WYG_051-43a"/>
大父母八袠行且至手題數行書昨者附鄉使書云我<lb/>
衰矣久望汝歸侍汝父母猶壯歸日尚可遲老人風中<lb/>
燭此語真善譬此意豈不知此願獨不遂明主勤萬㡬<lb/>
曠職儆有位故緩歸省期俾盡匪懈義而况宵旰間切<lb/>
切在法吏私情苦難伸如縶千里驥遥望天之南安得<lb/>
挿雙翅終推舜文心天下以孝治一朝㤙詔頒跪聴殊<lb/>
足慰又如驥欲奔始脱銜與轡悤悤治行裝舊館視若<lb/>
棄戴感明主㤙仍給道里費長河引輕舟連日風更利<lb/>
<pb n="KR4h0116_WYG_051-43b"/>
鱸鄉適新秋水芳散荷芰日出垂虹橋駢肩看乗駟登<lb/>
堂問起居稱夀先舉觶此髫者吾兒彼冠者汝季各令<lb/>
向前拜起立亦以次鄰里爭入門感嘆共驚異班白映<lb/>
錦衣三世一堂備此樂難具陳盡出上所賜努力在他<lb/>
年圖報端可冀<lb/>
　　　送彭教諭道赴長洲學<hi>先任吳縣學</hi>
逺為鄉邦賀得師扁舟南去莫遲遲還從蘓郡更新學<lb/>
重見胡公舉舊規難弟追思如昨曰諸生相候已多時<lb/>
<pb n="KR4h0116_WYG_051-44a"/>
清門久忝斯文契贈别安能惜賦詩<lb/>
　　　送賀御史出守蘓州<lb/>
吳民方切九重憂祖道休將五馬留朝著久稱才御史<lb/>
封疆還屬古諸侯香凝燕寢韋郎咏舟過花橋白傅㳺<lb/>
我忝郡人無以頌擬叨循吏傳重修<lb/>
　　　送原已還南京分依字韻<lb/>
溽暑猶未退頗覺槐隂稀栖燕久相識鳴蜩靜還飛昨<lb/>
者冒江雨逺來自京畿重念交親意時時疑我扉晩凉<lb/>
<pb n="KR4h0116_WYG_051-44b"/>
理舊話海月流清輝西堂設臥榻夜永風褰幃惟子官<lb/>
醫院績美誰能譏入朝復陛見咫尺瞻天威銓曹已書<lb/>
最旅舍仍言歸諒亦戀老拙所重定省違幸哉被封典<lb/>
㤙光照庭闈白頭自足樂無勞製斑衣行旌向晩動酒<lb/>
盡情依依<lb/>
　　　次韻沈啟南自治生壙見寄二首<lb/>
射瀆西行水路斜細論形勢見隆窪宋儒尚作山林議<lb/>
郭氏真稱地理家親手銘文鐫白石鄰僧香火傍丹霞<lb/>
<pb n="KR4h0116_WYG_051-45a"/>
久知詩骨偏强健曳枝何妨閲嵗華<lb/>
倚壙髙歌對㫁厓鄰人安得此襟懐門深拱木栽培徧<lb/>
山近浮雲坐卧偕曽子啟予言不妄莊生息我意終乖<lb/>
司空自有藏身地不學劉伶説便埋<lb/>
　　　夏太常輓章<lb/>
鳯池宣詔荷文皇書藝當年獨擅塲蕺嶺逺師王逸少<lb/>
鑑湖終賜賀知章垣西筆翰傳中舍海上樓船載太常<lb/>
幽室築成方晝寢誰將前輩擬清狂<lb/>
<pb n="KR4h0116_WYG_051-45b"/>
　　　送李貞伯致仕<lb/>
引去誰謀及故人買田陽羨遂成真張公洞口終期我<lb/>
金母橋邉早置身郡志續修知舊事鄉筵初㑹得嘉賓<lb/>
百年風節人爭仰笑對清波白髮新<lb/>
　　　送仲山赴廣東參政<lb/>
久從夏官卿分署專典選幕府累上功鑒别殊不倦吏<lb/>
胥服精强寮寀推老練以兹績屢書有最却無殿属當<lb/>
黜幽時諸省多獲譴山公重人才啟事遂登薦御批由<lb/>
<pb n="KR4h0116_WYG_051-46a"/>
論定豈藉氣力援參政三品官後世號方面坐鎮惟大<lb/>
藩宣化及州縣孰云瀕海遥炎蒸少霜霰民物誇繁雄<lb/>
此地今稱善米粟出要荒賦入同禹甸公田况早収積<lb/>
蓄搃饒羨已不煩催科况乃免鞫讞中年始入廣身已<lb/>
脱俗喭鯨波就再涉瘴海亦乗傳章服耀金緋真不忝<lb/>
恩眷公餘適情暇發篋得詩研山川有諸竒題咏語頃<lb/>
遍此行信堪喜更喜過家便十載别吳門親友幸相見<lb/>
衣錦當晝行璽書目爭眩行哉不可緩我獨重戀戀平<lb/>
<pb n="KR4h0116_WYG_051-46b"/>
生托心知故舊莫予先都下嘗合幷秋社異鴻燕時往<lb/>
過園居辨析啟文巻海月故延留盤蔬襍藜莧往往入<lb/>
夜還行歌共羣彦孤懐今何如誰復容鄙狷久旱得㣲<lb/>
雨南風特狂煽城東大道旁樹暗時節變嚶嚶求友聲<lb/>
黄鳥聴百囀臨别心惘然舉酒未能餞<lb/>
　　　送朱堯民<lb/>
陣雨起凉颸新秋迎溽暑悤悤即言旋晩共園亭語泥<lb/>
淖一尺深驢軍在郊墅路人勿相疑不是從遷舉<lb/>
<pb n="KR4h0116_WYG_051-47a"/>
　　　永定寺在予家西唐韋刺史集有咏閒齋北池<lb/>
　　　等古詩至元髙季廸等又有經永定廢寺詩厥<lb/>
　　　後構造復完而堂揭海印舊牓乃元台哈布哈所<lb/>
　　　書極雄偉可觀今年秋寺忽燬于火予少嘗讀<lb/>
　　　書于此者因為詩惜之<lb/>
廢寺經行處前人句裏來一朝不戒火百嵗幾掄材齋<lb/>
閣空春樹池塘滿刦灰舊逰真不忘誰掃讀書臺<lb/>
　　　過先塋登南横山絶頂時表弟吳子髙侄奎奕<lb/>
<pb n="KR4h0116_WYG_051-47b"/>
　　　及兒子奭奐侍行<lb/>
南山翠色與雲齊萬級登攀石作梯水入太湖縈白練<lb/>
樹依重嶺簇青藜雊鳴麥隴聞田雉角解松林遇野麑<lb/>
日莫載瞻塋域近恩光新沐首頻低<lb/>
　　　送濟之歸省<lb/>
氷花欲結潞河灣驛棹南行未許閒恩賜已知千鎰重<lb/>
夀容應見兩眉彎天髙鴻燕難相值<hi>予再入翰林而濟之適去</hi>春到<lb/>
江湖及早還安得從行仍作伴勝㳺當共了西山<hi>范石湖㳺</hi>
<pb n="KR4h0116_WYG_051-48a"/>
<hi>洞庭山詩云西山纔了又東山予徃年己㳺東山獨欠西山之㳺耳</hi>
　　　哀文宗儒<lb/>
吾鄉沈衢州逺致尺書在發書報文侯有疽發于背我<lb/>
憂體肥人此病恐為害猶冀有良醫或倚以致瘥憂懐<lb/>
適浹旬浙疏馳獨快乃六月七日死期特兼載哀哉此<lb/>
良牧天奪真可怪念昔為永嘉勤政畧不懈豪民户先<lb/>
鋤滛鬼祠必壊撫下自仁術百里免凋瘵及此領郡將<lb/>
先聲過疆界窮谷爭入迎耄倪搃羅拜君初聞再起仕<lb/>
<pb n="KR4h0116_WYG_051-48b"/>
路厭行邁因察民情懽下車始無悔爬梳積弊源一旦<lb/>
決欲潰坐堂日孜孜訪問及細碎孰為狼所貪孰為蚊<lb/>
所嘬犴獄滿寃囚親手為破械去嵗東海涯光氣作妖<lb/>
怪横飛類鬼車數丈無首戴具䟽即自劾遂及弊事概<lb/>
謂此如許除吾寧自引退有司格不行當道有窒礙公<lb/>
退長太息空負民所愛吾惟盡職業庻償為守債使民<lb/>
自安堵守法勿就逮百家立為約禮義相告戒民曰賢<lb/>
侯言敢不各敬佩君終抱憂思弊事卒吾敗大者如鎔<lb/>
<pb n="KR4h0116_WYG_051-49a"/>
鐡骨髄竭稱貸彼力固已窮吾體亦真憊遥遥走一使<lb/>
去求乃至再知已搃愛才不使投匭内孰知今日事俄<lb/>
有此變態凡君求歸休民輒嘆無賴羣情達銓曹以及<lb/>
寮與寀今也魂茫茫棺歸只空廨豈惟民無依失侣嗟<lb/>
我輩久為晩年期几杖作鄉㑹對酒乏清言臨事無善<lb/>
誨城西多舊㳺山色愁晩對有穴未及臨淚盡繼以嘅<lb/>
　　　美曹太守毁淫祠<lb/>
神邪妖邪我不知相版五色錯襍施墻隅小廟瓦數片<lb/>
<pb n="KR4h0116_WYG_051-49b"/>
吳下人家家有之家人有病問卦師師云汝病神所爲<lb/>
殺猪烹羊陳祭品謳歌賛嘆上酒巵侑以吹竹仍彈絲<lb/>
獻以茶筵具酒席宛如生人宴㑹時有酒自豐病自危<lb/>
吳人豈皆白鬚眉如何至死猶不悟惡俗信鬼不信醫<lb/>
豈惟生死于神聴商賈出入聴指撝賢哉黄堂曹太守<lb/>
諭民此事何不思聰明正直者為神焉肯嗜汝酒與犧<lb/>
祭者得生不祭死神道所好何偏私且彼為神既尊貴<lb/>
身居小廟嗟何卑汝民愚昧誠可憫憫汝徒費空家資<lb/>
<pb n="KR4h0116_WYG_051-50a"/>
太守升堂朝出令民心敬信猶蓍龜爭持神像出門毁<lb/>
烈火三日焚無遺端如人醉今始醒風化頓覺隨時移<lb/>
唐有狄公任廵使美政先聞毁淫祠後來入朝作賢相<lb/>
邪鬼安敢侮與欺我願吳人常奉令自此崇正無復疑<lb/>
祖先為祭祭勿薄五祀當祭祭勿遲遂成美俗載郡志<lb/>
當與賢守名同垂<lb/>
　　　題沈良徳送行圖<lb/>
不用髙歌陟屺篇賜歸真慰母心懸翟冠自送雙笄總<lb/>
<pb n="KR4h0116_WYG_051-50b"/>
綵服重裁兩袖翩九世醫名多積徳一門科第摠稱賢<lb/>
吳中秋到慈幃啟盡説宜將盛事傳<lb/>
　　　送文侍御宗嚴奉使河南<lb/>
盡説文家好弟兄更誇仲氏繡衣明憲臺此日官為重<lb/>
軍政多年例巳成花下莫辭清酒薄津頭遥望畫船輕<lb/>
從來練達民間事不負朝廷是此行<lb/>
　<lb/>
　吳都文粹續集巻五十一<lb/>
</p>
<p>
</p>
  </div>
<div>
                <head>吳都文粹續集巻五十二</head>
    <p>
<pb n="KR4h0116_WYG_052-1a"/>
欽定四庫全書<lb/>
　吳都文粹續集巻五十二　　明　錢榖　撰<lb/>
　　詩詞<lb/>
　　　送陸全卿浙江憲副　　　　　伊䇿<lb/>
金紫遥瞻故里還佩環纔出殿中間臺端章疏開丹悃<lb/>
柱下風霜凜舊顔鳯鳥一時真可瑞葭莩先世尚容攀<lb/>
長才擬副為霖望豈學閒雲只戀山<lb/>
　　　雨泛長蕩夜歸閶門二絶句<lb/>
<pb n="KR4h0116_WYG_052-1b"/>
一舟長蕩衝烟雨山光樹色空濛裏驚人白鷺過前灘<lb/>
枯葦揺風浸寒水<lb/>
釣橋通郭俯清流月照朱簾捲畫樓醉裏笙歌喧夜市<lb/>
千家燈火似揚州<lb/>
　　　拜查山先塋熊從行<lb/>
京華游宦蹟淹留回首吳門是故丘先世本源懐水木<lb/>
幾年魂夢繞松楸酒澆宿土山將寂碑翳寒烟草自秋<lb/>
穉子成名重拜掃鄉村父老記行騶<lb/>
<pb n="KR4h0116_WYG_052-2a"/>
　　　閶門楊栁枝三首<lb/>
館娃宫外弄春柔露葉如顰不奈秋徃事搃隨歌舞散<lb/>
雨餘明月照枝頭<lb/>
一樹鶯聲破曉烟濃隂晝滿畫樓前長條莫遣風霜折<lb/>
留繫儂家浪子船<lb/>
憔悴街頭車馬塵輕盈非復向時春幾回偷眼東風裏<lb/>
看取中年勇退人<hi>夏御史徳乾年及五十告病歸居閶門外</hi>
　　　謝楊儀部<lb/>
<pb n="KR4h0116_WYG_052-2b"/>
儀部人中英篇章溢竒氣虞敦與周彝居然存古制時<lb/>
時獲寓目不覺心自醉摩壘堅莫犯引退三舍避未及<lb/>
始仕年封章俄致仕從容進退間士固各有志紛彼齷<lb/>
齪徒焉能識胸次在昔負髙才亦頗遭時忌下筆不一<lb/>
言推奬逮五世後有知子雲家聲重關繫麗藻堪華國<lb/>
胡為置閒地狗監尚有人文園豈容滯<lb/>
　　　官軍平海寇<lb/>
二沙環巨浸數里出填淤<hi>填音田填淤出秦鑿渠下</hi>險艱曠人跡寇<lb/>
<pb n="KR4h0116_WYG_052-3a"/>
賊萃攸居蒲盧望無際鮮鱗繁可漁専利不知厭力本<lb/>
陋菑畬凌波恣殺掠黨類日淪胥奕世濟凶惡逋逃百<lb/>
年餘犯順速厥戾虐燄肆狂嘘奉辭行天罰豈遑惜軍<lb/>
儲簡徒除戎器艅艎耀千旟疾雷破山岳天網頓不疎<lb/>
昔為横海鯨今為鼎中魚巢穴于以空根蔓于以除顯<lb/>
戮懲淫慝九土同晏如服獠圖善治履霜謹其初<lb/>
　　　蘓武慢<hi>蘇臺懐古</hi>
物換人非千年俯仰伯業竟歸何處寶劍埋精銅棺斂<lb/>
<pb n="KR4h0116_WYG_052-3b"/>
魄墓上氣銷金虎抉目忠魂捧心妖態身後化為塵土<lb/>
嘆人間陳迹茫茫零落㫁碑平楚　空剰取麋鹿荒臺<lb/>
蘼蕪廢苑曽貯當時歌舞紅樓夜月畫舫春風還逐太<lb/>
平簫鼓五湖烟景那有人爭自在漁翁領取醉來時一<lb/>
曲滄浪不管是非今古<lb/>
　　　念奴嬌<hi>風雪遊虎丘</hi>
同雲羃野飛鳥盡千里遥空垂雪幾度曽逰誰信道不<lb/>
似今番竒絶山削瑶峯路穿瓊樹此景分明别萬羣舞<lb/>
<pb n="KR4h0116_WYG_052-4a"/>
鶴梅花堪並髙㓗　一兩踏凍芒鞵窮幽極險歴盡水<lb/>
晶宫闕憑仗酒兵添氣力鏖戰風威凜冽收拾滿懐乾<lb/>
坤清氣不向旁人説明朝短棹剡溪髙興重發<lb/>
　　　與二弟泛舟游吳氏東莊因寄匏翁<lb/>
　　　　　　　　　　　　　　　　文林<lb/>
縁城畛流水榆栁綠䕃門艤船信登陟忽得吳公園小<lb/>
亭面髙岡蘿徑隠可捫青山出墻頭白雲宿籬根歌鶯<lb/>
滯池曲㳺魚戯波渾繁景當首夏過雨氣微温老我獨<lb/>
<pb n="KR4h0116_WYG_052-4b"/>
已樂偕有弟與昆清唱散林木起行歴郊原日斜亂人<lb/>
影眷戀忘歸轅水木余夙好况兹故情敦故人方宦達<lb/>
樂事誰與論室邇人則遐相忘黯銷魂出處各有㑹一<lb/>
笑覆餘尊<lb/>
　　　戊午春將赴温州楊君謙禮部邀餞于虎丘同<lb/>
　　　集者為沈啟南韓克賛二老幅巾杖藜韓君從<lb/>
　　　子夀椿與朱性甫青袍方巾唐子畏徐昌國則<lb/>
　　　皆舉子巾服而予與君謙獨紗帽相對㑹凡八<lb/>
<pb n="KR4h0116_WYG_052-5a"/>
　　　人而人各為侣適四類不襍<lb/>
鳥歌當離筵東風逼微雨㑹合飲中仙兩兩各相侣二<lb/>
老行紆徐二妙足髙舉儒袍聨尊生紗烏對賓主酒半<lb/>
散林壑尋詩鏤肝腑詞峯挽落暉酣戰走旁午冥捜隘<lb/>
八極光熖互吞吐珠璣落吾手拾襲誰敢侮悠悠大塊<lb/>
内何物不參伍嗟余獨行邁棄斥無所與<lb/>
　　　喜桑民懌至自吳門<lb/>
奔走卑官嵗再更江湖偏重别離情逢君怒罵為知已<lb/>
<pb n="KR4h0116_WYG_052-5b"/>
顧我摧頽負此生細雨燈花消午夢青山詩思繞孤城<lb/>
自慚不是臨卭令潦倒安能重長卿<lb/>
　　　舊研寄宗嚴<lb/>
　壬辰嵗予試禮部杜用嘉以小端研相贈其唇有竅<lb/>
　可以引繩携持自銘其隂為余廷對之兆是嵗果忝<lb/>
　進士携研入對大廷及今丁未又十六年矣宗嚴弟<lb/>
　復試禮部遂以付之并寄此詩期廷對之後轉以付<lb/>
　宗質云<lb/>
<pb n="KR4h0116_WYG_052-6a"/>
短硯稜稜紫玉膚杜陵投贈手親刳曽携對䇿朝金闕<lb/>
還擬傳家代玉符兄弟登庸輸及爾子孫發軔計同吾<lb/>
殷勤付去傳臚後轉與三郎入仕途<lb/>
　　　江浦道中憶吳中故人<lb/>
回首江南思欲迷夢中談笑故人違不辭行役青山笑<lb/>
但怪傳呼白鳥飛世態昔經多事悟官情今入暮年微<lb/>
何當載酒横塘路扶醉村家看月歸<lb/>
　　　還家十韻<lb/>
<pb n="KR4h0116_WYG_052-6b"/>
中外驅馳二十年暫依桑梓息塵緣豈無薄祿終非計<lb/>
幸喜還家莫問田嵗久先廬從敝甚水邉喬木故依然<lb/>
過從喜有貧親戚檢理尤存舊簡編千載秋風三徑菊<lb/>
一篙春水五湖船飯抄雲子長腰米羮煮銀絲縮項鯿<lb/>
繞屋溪聲林下樂滿忩花影日髙眠晩于世味駸駸淡<lb/>
静覺閒居事事賢作計已逃多辱外收功能及未衰前<lb/>
只應今夜西齋夢不到紅雲北斗邉<lb/>
　　　邢長洲見顧贈詩次韻奉答<lb/>
<pb n="KR4h0116_WYG_052-7a"/>
寂寞城居恰似村一溪新漲䕶寒雲空嗟葵藿心如炙<lb/>
常佩芝蘭手自薫滿地江湖期我老大家風月許誰分<lb/>
歸來未遣門羅雀車馬時時枉使君<lb/>
　　　荷花蕩夜歸次吳水部徳徵韻<lb/>
采芳日暮未言歸處處村家揜杼機水漫蓮洲愁路㫁<lb/>
月明沙渚覺鷗飛髙歌小海風波急回首横塘煙火微<lb/>
蘭棹屢移尊屢倒不知露下已霑衣<lb/>
　　　陪李瑞卿太守登𤣥墓<lb/>
<pb n="KR4h0116_WYG_052-7b"/>
旁湖髙閣千山繞映寺長松一徑分偏喜故人來燕集<lb/>
都教宿雨洗塵氛江湖汗漫年俱老冠盖從容酒半醺<lb/>
看遍梅花又歸去不知何曰重論文<lb/>
　　　滸墅别李子陽莫歸有感<lb/>
野墅沈沈更漏絶美人去去隔山隂輕橈蕩月波光碎<lb/>
春樹連雲夜色深萬里秋風黄鵠舉五湖烟水白鷗沈<lb/>
乾坤此際元無礙出處從容各有心<lb/>
　　　送吕都憲<lb/>
<pb n="KR4h0116_WYG_052-8a"/>
幾年宦海挹光塵今日離筵得暫親天地酒杯還舊約<lb/>
江湖舟楫正通津何人可寄安危事聖主方求社稷臣<lb/>
見説長安春爛漫江南猶有抱饑民<lb/>
　　　赴温留别停雲館<lb/>
書館不能别凝情撫曲䦨心知為樂淺祗覺去家難水<lb/>
石性終在菊松盟又寒殷勤向兒子好䕶碧琅玕<lb/>
　　　金華道中憶君謙<lb/>
逺别輕千里經行歴萬山思君終夕坐出守幾時還隄<lb/>
<pb n="KR4h0116_WYG_052-8b"/>
栁吹花盡谿雲過雨閒南峯著書處夢裏更躋攀<lb/>
　　　憶石田<lb/>
回首未千里相思猶十年逺情收短札近事夢離筵忽<lb/>
忽頭都白悠悠心更𤣥兒曹能活計家事好抛捐溪面<lb/>
浮林圃山頭壘石田與君偶符合來此了前緣<lb/>
　　　京邸秋日懐歸<lb/>
京國流塵撲馬黄西風都敝客衣裳漫聨班列非通籍<lb/>
悔獵科名去故鄉愁外亂雲秋𣺌𣺌夢中山色夜蒼蒼<lb/>
<pb n="KR4h0116_WYG_052-9a"/>
遥知寂寞南忩下叢菊無人只自芳<lb/>
　　　次韻石田理墳二首<lb/>
春雲撩亂石横斜鑿破乾坤氣一窪早脱鷄羣方傲世<lb/>
老思蟬蜕更為家羣山奠玉看新鬛孤鶩悲空送㫁霞<lb/>
封禪無書生自挽幾年齊物誦南華<lb/>
吾拾吾形委石厓此民此日入無懐青山同穴于飛願<lb/>
白首何心造化偕退覺獨閒忘世味老應自慰任時乖<lb/>
知君辛苦如君志為殉從將筆札埋<lb/>
<pb n="KR4h0116_WYG_052-9b"/>
　　　用韻送宗儒進士還吳　　　張泰<lb/>
燕南莎草入秋黄都下閨人搗練裳客計蹉跎將問寢<lb/>
主恩珍重許還鄉安危逺慮知君素淺薄愁顔愧我蒼<lb/>
晝錦相逢耆舊减江湖何處擇年芳<lb/>
　　　宗儒有永嘉之行徃餞客樓奉贈長句<lb/>
此來曽並暮江帆一宦看君再向南尊酒乾坤懐徃路<lb/>
扁舟吳越謝征驂月中馴鶴孤標逺天下亷泉此味甘<lb/>
左掖星郎元近御東家詩景豈成躭城樓海色寛秋望<lb/>
<pb n="KR4h0116_WYG_052-10a"/>
水寺鐘聲節夜談公暇未妨書裏醉道存何惜府中參<lb/>
幽厓白日羣情喜明府青春百事諳見説蛟龍能大小<lb/>
隔年雲雨起江潭<lb/>
　　　混堂　　　　　　　　　　沈周<lb/>
混堂鳴版日初紅懐垢人人向此中君子欲修除祓事<lb/>
小夫翻習裸裎風未能㓗已嗟先亂亦復隨波惜衆同<lb/>
慚徳應多難澣濯不容便論水無功<lb/>
　　　次韻天全翁雪湖賞梅十二咏<lb/>
<pb n="KR4h0116_WYG_052-10b"/>
台垣賜老荷君王山上籃輿湖上航如此湖山晝逰地<lb/>
梅花開遍客還鄉<lb/>
少在城中多在鄉尋梅猶抵候朝忙新詩似與梅相約<lb/>
詩到成時梅恰香<lb/>
不是春愁鶴髮翁風流人物義熈中遥知觴咏清㳺處<lb/>
小筆湖山似欠儂<lb/>
重巒叠叠水彎彎雪舫尋春醉未還因省玉堂為客夜<lb/>
如今不是夢中山<lb/>
<pb n="KR4h0116_WYG_052-11a"/>
緑尊沽酒出春城春日尋梅湖上行聞道衝風又衝雪<lb/>
旁人不識醉翁情<lb/>
一代文章百代名鼎司綸閣已忘情近來熟理農桑計<lb/>
似謫江南作稼卿<lb/>
湖上尋詩舟去穏尊前賞雪酒行遲優㳺正是居東日<lb/>
自遣春風人不知<lb/>
梅撲玉缸春酒開雪湖山水共徘徊風流舊属林君復<lb/>
人道先生是再來<lb/>
<pb n="KR4h0116_WYG_052-11b"/>
泛雪吳航勝月槎深深杯色照銀沙寒梅鍾得平生愛<lb/>
重是江南第一花<lb/>
玉樹瑶山畫裏看乾坤不似酒壺寛醉來草聖三千紙<lb/>
漫使人驚索幼安<lb/>
清㳺不放酒杯空雪共梅花落酒中玉帶朱衣有仙骨<lb/>
畫船更在水晶宫<lb/>
黄帽歸舟且莫催雪山留客好銜杯梅花况是堪題咏<lb/>
今夜春城判不回<lb/>
<pb n="KR4h0116_WYG_052-12a"/>
　　　憫禾<lb/>
薄禾今兹計狼籍尚栖畆借問胡為爾先時已罹咎五<lb/>
月風雨大潢潦卑莫受田穉俯就沒濁浪扼其首排濯<lb/>
潏蕩間性命存亦茍天日赫赫出水熱烹羣醜二日色<lb/>
已變三日虀在臼我時徃撈觀覬活從中剖心存根巳<lb/>
撥欲弃難解手欲拯卒何及愴食内若疚掘土窒滲塍<lb/>
倩車仰鄰佑督戽靡日夜救死豈容久併力役老少足<lb/>
絸筋亦糾水面青針芒稍出九死後氣力與生意委頓<lb/>
<pb n="KR4h0116_WYG_052-12b"/>
類産婦一一補傷爛行行十八九過時强經營安望如<lb/>
常茂事多于悔禍始竒終變偶七月尋遭風弱本被拗<lb/>
揉折處氣當沮虗房但含滫間或見成穗秃稭臥敗箒<lb/>
何能畢公租亦莫彀飢口對此發長咨細雨浹昏酉枵<lb/>
腹不堪鼓併欲歌止酒<lb/>
　　　割稻<lb/>
我家低田水没肚五男割稻凍慄股勞勞似共雨爭奪<lb/>
稻芽漸向鎌頭吐蓬蓬纂纂綴青針稻既生芽米應腐<lb/>
<pb n="KR4h0116_WYG_052-13a"/>
腐餘割得尚歡喜計利當存十之五小家伶仃止夫婦<lb/>
稻爛水深無力取口中之食眼中飽忍見穗頭沈著土<lb/>
波間粒粒付魚雁一年生計空辛苦但憂兩口不聊生<lb/>
未暇徵租慮官府老翁坐對沈竈哭婆亦號咷向空釡<lb/>
雲昏月黒忘關門隔壁咆哮一聲虎<lb/>
　　　理墳二首<lb/>
官竹園頭春曰斜手開新土漸成窪觀生似寄誰非客<lb/>
視死如歸此是家白髪暫存餘電露青山長臥有烟霞<lb/>
<pb n="KR4h0116_WYG_052-13b"/>
慰勞自假閒詩酒且弄年華與物華<lb/>
卜墳已喜傍雲厓未老先曽有是懐鶴表虚名待誰録<lb/>
狐丘宿約與妻偕百年齋裏參諸妄一鍤泥邊打早乖<lb/>
免向君王乞骸骨自山生長自山埋<lb/>
　　　寄宗儒<lb/>
碧雲𣺌𣺌一江分聞道滁山盡屬君愛是醉翁亭最好<lb/>
每思㳺燕讀遺文<lb/>
　　　阻雨雙娥僧舍與宗儒夜話<lb/>
<pb n="KR4h0116_WYG_052-14a"/>
十宿僧房春未晴故人為我踏泥行老隨年去詩成感<lb/>
話引杯長酒在情鈴語報風聲落落燭枝銷䟦火熒熒<lb/>
浮生蹤跡真鴻雪何况于今有宦程<lb/>
　　　聞宗儒除温州喜而有作<lb/>
青陽布區宇庻品樂化工亦聞剖符竹起子髙臥中臥<lb/>
者固自髙恐世卑黄龔功名要人立生才天自庸㑹至<lb/>
亦何辭達懐乗時通雙旌及行日奔走來野翁<lb/>
　　　聞温州消息奉寄<lb/>
<pb n="KR4h0116_WYG_052-14b"/>
白叟黄童擁道周提封百里候華輈國人皆好真難事<lb/>
山水重臨是舊㳺康樂篇章動髙興希文襟抱憶先憂<lb/>
故園野老偏相慰喜極深思漫倚樓<lb/>
　　　喜宗儒寺丞令弟宗嚴春試得雋<lb/>
　　　　　　　　　　　　　　　吕㦂<lb/>
淶水尊翁慶澤深九原真遂髙門心春塘好夢酒連日<lb/>
香土馬輕花滿簮且置元兄説西抹况聞季弟亦南金<lb/>
家聲如此官何物為作丞哉不負吟<lb/>
<pb n="KR4h0116_WYG_052-15a"/>
　　　題畵送文太僕宗儒還吳　　　杜堇<lb/>
南國分司品位清歐陽人望是先生封章激烈公卿畏<lb/>
納諌如流聖主明隨柳傍花吟興逺敝車羸馬去途輕<lb/>
春寒病起還相送二十年前過愛情<lb/>
　　　送吳汝器下第歸吳江　　　　王鏊<lb/>
羊家裙上墨如新兄弟才名自昔均<hi>其兄汝礪新第進士</hi>二鳥出<lb/>
為南國瑞一枝回羨曲江春戰塲有作還推子當局多<lb/>
迷莫笑人笠澤湖邉平望里且將書巻伴絲綸<lb/>
<pb n="KR4h0116_WYG_052-15b"/>
　　　送楊尚絅楊名甫毛貞甫陸全卿四進士歸省<lb/>
朱書樺燭夜縱横忽見篇章眼獨明暗裏投珠人莫顧<lb/>
空中懸鑑我何情相逢一笑平生友此去重來幾日程<lb/>
路指婁江東下急夷亭斜日莫潮生<hi>右尚絅</hi>
南宫筆勢見翩翩固也平生意豈然不伐子甘為孟後<lb/>
虚名我自愧盧前杏花燕市春隨馬楓葉錢塘夜泊船<lb/>
舊日和凝今老矣登庸衣鉢尚須傳<hi>右名甫</hi>
接官長傍驛邉河來徃君家較獨多已向交情知鮑叔<lb/>
<pb n="KR4h0116_WYG_052-16a"/>
豈因筆勢誤東坡還家未覺關河逺感舊無如嵗月何<lb/>
南望吳門君獨去西風落木洞庭波<hi>右貞甫</hi>
文章一見一回妍玉樹分明在眼前記得陸機年二十<lb/>
親看賈誼䇿三千杏花燕月人俱逺楓葉吳霜思獨懸<lb/>
南去河流乾欲斷關津先放綵衣船<hi>右全卿</hi>
　　　送趙栗夫歸省吳江<lb/>
秋入吳江一葉飛歸來游子著朝衣鄉人始識文章貴<lb/>
仕路休嫌定省稀寶帶橋邉舟汎汛白雲司裏樹依依<lb/>
<pb n="KR4h0116_WYG_052-16b"/>
路經震澤人應問太史周南胡不歸<lb/>
　　　送僧歸洞庭<lb/>
好古多㳺寺懐山喜見僧此來成北道好去問南能施<lb/>
飯逢谿濾函經被雨騰誰同西崦裏竹屋夜深燈<lb/>
　　　送蔡進之還洞庭<lb/>
夢魂長繞太湖邉折柳官亭又一年家世西來峰縹緲<lb/>
客心東去水潺湲林間詩社誰為長吳下鄉音我亦便<lb/>
撩亂烟花遇寒食東風胥口喚行船<lb/>
<pb n="KR4h0116_WYG_052-17a"/>
　　　送姪寵<lb/>
逺别憂不忘病别憂其那病也在汝身痛也仍在我道<lb/>
途歴﨑嶇風濤恣軒簸欲留諒不能欲去夫豈可起居<lb/>
飲食間安得盡帖妥出入戒垂堂旦暮親藥裹安心是<lb/>
良方坡老語非左我生本衰遲我命亦轗軻子行從此<lb/>
歸我去幾時果霜天笠澤帆夜月楓橋火故鄉風土宜<lb/>
見此病亦頗到家平安書早寄北來舸<lb/>
　　　送秉之還吳<lb/>
<pb n="KR4h0116_WYG_052-17b"/>
不見倐七年相見只三月不知三月後又作幾時别别<lb/>
離苦多㑹苦少風雨蕭蕭竹忩曉自笑閒官日日忙夜<lb/>
短情長談未了我生迂僻寡朋儔坡云海内一子由只<lb/>
今子由又欲去何以慰我平生愁子今去矣我何有為<lb/>
置湖濱田十畆下栽禾黍上木奴菱芡荷花繞前後讀<lb/>
書稍暇來朝班我却歸臥湖山間<lb/>
　　　吳禹疇副使使便還吳江覲省<lb/>
重明瞻麗正𢎞治建初元聖作羣方覩星流使節奔費<lb/>
<pb n="KR4h0116_WYG_052-18a"/>
䝉頒道里便喜過家門晝日方三接寒暄豈一言趨庭<lb/>
嘗獨立加飯為平反王事真無暇親㤙亦未諼銀魚羞<lb/>
笠澤彩鷁動湘沅石建裙方滌王延被未温法冠驚豸<lb/>
立官誥訝鸞鶱鄉里恩光滿人生樂事繁<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>羮莫留戀<lb/>
候吏待行軒<lb/>
　　　送韓勛<hi>都憲孫</hi>
先公老去我猶及鐡面長身碧眼棱海内安危真可倚<lb/>
軍中韓范復誰能精忠已見回枯竹竒事曽聞斷大藤<lb/>
<pb n="KR4h0116_WYG_052-18b"/>
昭代象賢多不薄獨無雨露到雲仍<lb/>
　　　送周院判原巳還任南京得杲字<lb/>
前年送君城東亭今年送君城南道年年長作送行人<lb/>
毎見君歸被君惱君生何好只好詩捆載東歸搃詩草<lb/>
玉延半舫最留連共月菴前亦傾倒醉中勸我不如歸<lb/>
只道金陵山水好人生出處誰得知世路東西難自保<lb/>
難自保雲𡨕𡨕日杲杲<lb/>
　　　顧氏三辰堂<lb/>
<pb n="KR4h0116_WYG_052-19a"/>
顧野王家學有傳一經休説漢韋賢風雲慣得從龍便<lb/>
嶺嶠爭夸覩鳯先天上星躔真有數吳中讖語不其然<lb/>
髙堂要見三為四屈指從今又幾年<lb/>
　　　朱天昭始第進士主予家至明年移居西鄰因<lb/>
　　　索賦<lb/>
兩年不厭草堂低頗愛晨昏出入齊長日經過無主客<lb/>
秪今相見有東西濁醪尚可墻頭過歸院那愁柳下迷<lb/>
廏馬似知人意思臨岐回首再三嘶<lb/>
<pb n="KR4h0116_WYG_052-19b"/>
　　　送錢正術還姑蘓<lb/>
西館橋邊竹隐居昔年曽受異人書不知官爵惟求子<lb/>
可自塵埃早識予忽地相逢還宛若再煩推看定何如<lb/>
韓蘓搃被虚名誤試問三星是也無<lb/>
　　　送周進士炯還常熟省親<hi>同年近仁子</hi>
南宫此日謬持衡一見髙文眼為明正喜故人能有子<lb/>
忽聞逺别得無情名因實起何妨早理㑹心傳不厭精<lb/>
此去海虞誰復見讀書長日掩柴荆<lb/>
<pb n="KR4h0116_WYG_052-20a"/>
　　　送盛進士應期歸娶吳中<lb/>
終生文彩棄繻辰建業秋風擢桂新闕下杏花還屬子<lb/>
召南桃葉正宜人上章許得天顔笑奠雁光生故里春<lb/>
大小登科俱入手髙堂况有黒頭親<lb/>
　　　送仲山之任廣東參政<lb/>
十年盡送南歸人今日誰知還送君歸來寂寂揜關臥<lb/>
無語目睇南飛雲與君相從亦云久對語真如飲醇酒<lb/>
朱絃疏越音有餘明水著鹽味多有君才于我真得師<lb/>
<pb n="KR4h0116_WYG_052-20b"/>
簿書堆裏還題詩詩詞鬱硉古鼎器字法痩勁枯藤枝<lb/>
嶺南此去無多路目極燕山天盡處青山杳杳不見人<lb/>
秋雁飛來復飛去政成幾時召還闕還對共月菴前月<lb/>
　　　贈楊君謙<hi>時君謙有歸志</hi>
夙懐抱悄獨行與世多忤京華二十年壯志遂遲暮悠<lb/>
悠深巷中盡日㫁來屨楊子獨何為逝言逺相顧移家<lb/>
濁溝上破屋終不去人問何以然無乃以吾故朝過講<lb/>
道𤣥暮過話情素君慕哀駘它我思王叔度相見各忺<lb/>
<pb n="KR4h0116_WYG_052-21a"/>
然誰能詰其故我欲永從君君且為我住無為忽去兹雲<lb/>
山恣髙翥蓬蒿仲蔚宅依然還魂處<lb/>
　　　一雲<lb/>
亂石槎枒幾折旋畏途歴盡是平川髙林細㸃催詩雨<lb/>
深屋方塘悟道泉僧為知名如舊識地疑曽到豈前緣<lb/>
萬竿修竹蒼烟外欲借琅玕紀嵗年<lb/>
　　　洞庭新居成<lb/>
歸來築室洞庭原十二峯巒正繞門五畆漸成投老計<lb/>
<pb n="KR4h0116_WYG_052-21b"/>
三台誰信野人言郊原便自為鄰里水木猶知向本源<lb/>
莫笑吾廬吾自愛檐間燕雀日喧喧<lb/>
　　　過故狀元施宗銘墳<lb/>
後生何敢望餘芬斗酒還過董相墳行指岡巒低偃月<lb/>
<hi>公塟偃月岡</hi>坐疑文彩上成雲兩山已雪將軍耻<hi>郡志舊傳東西洞庭</hi>
<hi>皆將軍始居之故兩山無文士</hi>四海猶傳制䇿文賈誼天年人莫恨孔<lb/>
光張禹亦徒云<lb/>
　　　吳文定公輓詞<lb/>
<pb n="KR4h0116_WYG_052-22a"/>
四海文章伯三朝侍從臣世方遲至理天遽奪斯人冲<lb/>
漠髙難問煩寃臆少伸道從元末獻文向國初純東里<lb/>
淵源近天全授受真正音驚鸑鷟恢網漏麒麟累躓名<lb/>
逾起先登氣益振聲華當翰苑徳義重儒紳格律維冲<lb/>
澹言詞自雅馴時流皆自鄶古制或先秦書法顔公逼<lb/>
詩篇杜老鄰綸音騰涣汗碑版照嶙峋講向東朝切規<lb/>
從後殿諄從容天仄聴仁義日前陳内外同瞻岳賢愚<lb/>
但飲醇汪洋從混濁堅白謝緇磷自不驚榮辱何緣睹<lb/>
<pb n="KR4h0116_WYG_052-22b"/>
笑嗔吳山從此重燕谷鎮長春在古無蘓子於今有伯<lb/>
淳閒情多落莫要路毎逡廵見説年頻引俄嗟嵗在辰<lb/>
九重恩絶等八座望殊倫尚未酬公議寕須秉國鈞公<lb/>
身今可贖我分昔尤親先後官曹接卑髙契誼勻上陵<lb/>
行並馬待漏坐聨茵倡和辭盈帙招邀醉洽旬㸔花常<lb/>
入夜玩月或侵晨送我清風埭期公震澤濱疏聞心獨<lb/>
苦書至澤猶新豈謂終天别空含兩地辛玉亭盟已散<lb/>
板屋蹟俱陳盛徳難為繪髙風不可冺儒林誰作傳誰<lb/>
<pb n="KR4h0116_WYG_052-23a"/>
刻隴頭珉<lb/>
　　　過子畏别業<lb/>
十月心齋戒未開偷閒先訪戴逵來清溪詰曲頻回棹<lb/>
矮屋空明淺送杯生計城東三畆菜吟懐墻角一株梅<lb/>
棟梁榱桷都收盡此地何緣有佚材<lb/>
　　　送尤宗陽進士之京<lb/>
南宫昔日謬持衡<hi>叶</hi>筆勢曽驚古戰塲今日林間還送<lb/>
别九霄一鶚看南翔<lb/>
<pb n="KR4h0116_WYG_052-23b"/>
吳中世徳紀延之喜見春風入彀時莫怪崔公多自説<lb/>
美莊三百在于斯<lb/>
　　　送吳縣簿董仁之任鄞丞<lb/>
自頃權奸偷國柄一時在位貪相競剥民膏血輸權門<lb/>
亷耻掃地寧復存誰知小官之中乃有吳縣簿守法亷<lb/>
平獨如故三年佐縣民愛深視金如土民如金毎言吳<lb/>
人窮到骨為此朘削吾何心吳縣簿真難得我欲言之<lb/>
顧非職一朝擢官向寧波嗚呼奈此吳民何<lb/>
<pb n="KR4h0116_WYG_052-24a"/>
　　　予伏林下睹閭閻之疾苦憫征求之繁多而傷<lb/>
　　　循吏之難得也毎以為恨癸酉六月客有過予<lb/>
　　　盛稱海虞胡令之政者為賦詩<lb/>
有客談胡令炎歊座上清吳儂咸感徳漢吏不求名正<lb/>
自催科拙無如折獄平懐哉不可借送子若為情<lb/>
　　　贈錢元抑<lb/>
詩裏休誇五字城一生文字學西京馬蹄蹀躞東風裏<lb/>
踏遍燕南幾十程<lb/>
<pb n="KR4h0116_WYG_052-24b"/>
　　　天平范氏墳<lb/>
衰年不减登臨興福地靈山捜欲罄城西諸峯吾所嘉<lb/>
就中尤愛天平勝亭亭一盖荷蒼冥儼若端人人自敬<lb/>
獅山奔伏象山迴支硎秦臺皆退聴横山當面横作屛<lb/>
背湧蓮花互相映林林萬石相拄撐倚揷斗天欹不定<lb/>
蹲如虎豹奮攫噬鶱如鵬鯨恣豪横勇如武士力贔屓<lb/>
秀如女子色娟靚我來敬拜太史墳松栢隂森趨一徑<lb/>
忽瞻萬笏森向天真氣噴薄凛猶勁乃思范公立朝時<lb/>
<pb n="KR4h0116_WYG_052-25a"/>
正色危言拄邪佞兹山固合生兹人崧岳降賢尼孕聖<lb/>
吳山第一稱天平宋家第一稱文正髙風千古允作合<lb/>
仰止巖巖續前咏<lb/>
　　　與謝憲副徳温逰陽山箭缺至半山寺而止因<lb/>
　　　賦此<lb/>
箭缺攙天知幾重半山聊復憇吾慵孤臣何處埋幽憤<lb/>
<hi>夫差殺公孫勝于此</hi>髙閣閒來坐晏舂深院潺湲鳴剖竹懸厓矹<lb/>
硉偃長松迴船又過楓橋去臥聴寒山寺裏鐘<lb/>
<pb n="KR4h0116_WYG_052-25b"/>
　　　喜𤣥敬少卿致仕<lb/>
似我歸來亦未遲夫君得謝又先之清朝况是懸髙位<lb/>
白社多緣赴夙期到處溪山同載酒故園風物儘裁詩<lb/>
一塲好夢今朝覺却任旁人道是癡<lb/>
　　　四月九日與弟秉之進之過通安橋顧氏莊因<lb/>
　　　偕𤣥敬登陽山絶頂<lb/>
陽山髙哉幾千丈箭缺遥瞻在天上一朝置我箭缺旁<lb/>
坐覺諸山皆退讓太湖汀瀅平于杯夫椒包山近相望<lb/>
<pb n="KR4h0116_WYG_052-26a"/>
山腰鳥道何盤盤十歩九折行且嘆昌黎正逄衡岳霽<lb/>
太白休歌蜀道難夫差悔悟苦不早公孫白骨纒芳草<lb/>
子胥伯嚭兩丘墟天地茫茫人易老劃然長嘯來悲風<lb/>
一杯敬酹浮丘公何時借我緑玉杖從此拄過扶桑東<lb/>
詩成西日下山去回視山椒但烟霧<lb/>
　　　次韻沈方伯良臣為予七十之夀沈與予同生<lb/>
　　　于庚午又同在郡今同致仕<lb/>
黄髪歸來共理田食貧終不羨逢年泮宫燈火憐相並<lb/>
<pb n="KR4h0116_WYG_052-26b"/>
秘閣功名媿獨先紅藥花翻分陜路白鷗沙占太湖邊<lb/>
年來太極當吳分莫怪鄉人擬二仙<lb/>
　　　贈葉廵按忠<lb/>
鄱陽漏網觸奔鯨南國烽烟徹夜明江上貔貅雄逺戍<lb/>
浙西士女賴長城鑄山久訝吳王濞㫁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>誰憐郭子横<lb/>
見説臺端峻風采草間狐兎不須驚<lb/>
　　　送王守㑹試<lb/>
雙珠出南國光耀珊瑚枝一入天府選一嗟滄海遺連<lb/>
<pb n="KR4h0116_WYG_052-27a"/>
城搃無價韞匱亦有時雁行先後耳去去勿復疑<lb/>
　　　送毛百朋之北京應舉<lb/>
幾年白下避車塵此去爭誇脱穎新桂子已傳蟾府種<lb/>
杏花還醉曲江春題名早覺光生里捧檄懸知喜為親<lb/>
八月南來鴻雁便音書寄我莫嫌頻<lb/>
　　　送大行人柯君使畢還閩中省親<lb/>
　予竊伏草野無復當世之望忽承九重遣使銜命下<lb/>
　賁丘園此三代養老引年之盛禮也斯禮也不見于<lb/>
<pb n="KR4h0116_WYG_052-27b"/>
　天下久矣顧予何人而際其盛君使既竣便道歸拜<lb/>
　太夫人于堂感激之餘無以為報因賦詩贈之<lb/>
天王出震萬方新草莽還能念老臣誥賜紫泥銜鳯觜<lb/>
服裁文綺損魚鱗未嫌五馬歸朝趣且喜雙魚入饌頻<lb/>
衰病自憐無補報寸忠還仗達楓宸<lb/>
　　　送盛斯徵都憲廵撫江南<lb/>
鴻都兵後望來蘓江左來旬此大夫入夜災星方退舍<lb/>
訖明甘雨又隨車風棱舊仰搴帷外河潤新傳視篆初<lb/>
<pb n="KR4h0116_WYG_052-28a"/>
文肅家聲真不負尚能把筆為君書<lb/>
　　　奉送都堂韓公南征　　　　皇甫信<lb/>
秉鉞出神京麾旄動太白百蠻烽火生五嶺兵戈積遐<lb/>
荒屬聖慮始計降邊䇿揚舲盡炎海耀徳敷周澤塗塈<lb/>
被文命力畊易袵革禽聲悦山谿草色榮江磧疆塲無<lb/>
重憂銘彞有𢎞績歸來笑伏波何為久勞役<lb/>
　　　奉送三原王公徵拜冢宰二首<lb/>
矯矯人中龍飛躍當明時邦楨視羽翰隆棟帝所師三<lb/>
<pb n="KR4h0116_WYG_052-28b"/>
宣既邁臯一徳乃同伊濟物性所任𢎞化及餘遺譬彼<lb/>
青陽發萬象含其輝秉鞭妙經綸赫赫康世夷垂紳佑<lb/>
隆理導主居無為<lb/>
皇明闢昌運宿徳登要津寰區滌洪爐化理成陶鈞久<lb/>
膺濟川任具瞻在斯民論道展調爕申章極敷陳鄙薄<lb/>
值眷顧魚目謬承珍臨岐不能别惻惻傷我神清宵動<lb/>
飛眺仰首惟北辰<lb/>
　　　病起登道山亭<lb/>
<pb n="KR4h0116_WYG_052-29a"/>
杖藜扶我上幽亭萬物經心感慨生城郭巳非吳越事<lb/>
江山不改古今情雨餘碧草連天色風送黄鸝隔樹聲<lb/>
眺罷忽驚歸去晩馬蹄催趂月華明<lb/>
　　　和仲山東吳懐古<lb/>
圖伯人亡不紀年荒臺寂寂草含烟錦帆想像寒涇上<lb/>
響屧虚無野寺邊水漲石池涵寶劍雨銷香徑落金鈿<lb/>
故城斜抱忠臣廟夜夜流光燭上天<lb/>
　　　楊柳枝詞五首過吳王故宫作<lb/>
<pb n="KR4h0116_WYG_052-29b"/>
憶昔長條更短條漫將春色試多嬌齊雲樓上三千寵<lb/>
也向東風學舞腰<lb/>
青絲裊裊拂輕塵翠輦曽經此問津一自闔閭埋虎後<lb/>
淡烟疎雨幾番春<lb/>
金色含烟拂畫橋曽隨輕吹舞宫腰只今道上無人問<lb/>
惟有寒鴉伴寂寥<lb/>
八千歌舞棹䦨洲翠拂雲鬟金鳯頭人面只今何處去<lb/>
淡烟深樹亂鶯流<lb/>
<pb n="KR4h0116_WYG_052-30a"/>
千古豪華事巳休暗風斜雨幾春秋惟應煬帝宫前種<lb/>
同帶吳王一片愁<lb/>
　　　簡啟南<lb/>
老去相如苦病纒絳紗籠燭不成眠故人相近如相逺<lb/>
黄耳空教到石田<lb/>
　　　寄薛朝英<lb/>
與君為别意重重談笑依然夢裏逢此夜病身驚起坐<lb/>
小忩風雨隔林鐘<lb/>
<pb n="KR4h0116_WYG_052-30b"/>
　　　送濟之<lb/>
多少交㳺君最親明朝又欲與君分澘然洒涙西風裏<lb/>
不為悲秋祗為君<lb/>
　　　吳江懐舊<lb/>
舟次吳江重感傷吳江江上樹蒼蒼夜深獨有娟娟月<lb/>
曽照山人舊草堂<lb/>
　　　和答緝熈先生<lb/>
新詩裁寄故人收句有金聲墨欲流為想撚鬚安字處<lb/>
<pb n="KR4h0116_WYG_052-31a"/>
一天凉月坐髙樓<lb/>
逆旅京華嵗月深枕邊愁聴𢷬寒砧不知閶闔城頭客<lb/>
亦有砧聲𢷬客心<lb/>
長劍隨身客異鄉留連詩酒易星霜舊時門下多桃李<lb/>
還傍春風數仭墻<lb/>
　　　送文宗儒太僕還南寺　　　李東陽<lb/>
豐山東面琅邪北官寺臨山枕溪側泉甘石冷花樹香<lb/>
幻出春花與秋色東吳才子洋州裔情比琅邪長數尺<lb/>
<pb n="KR4h0116_WYG_052-31b"/>
錦囊繡句壓騷人玉麈雄談驚座客誰令散地容渠懶<lb/>
儘有餘才供世劇十年溷跡走風塵三載髙飛未云極<lb/>
問君何曹似是馬丞不負君人自惜知君自抱憂國心<lb/>
豈為承平倦芻櫪南方一匹累數金方且按圖為驥索<lb/>
州官縣吏盡日輸營下老兵曽未識書生經濟須實用<lb/>
誰為吾民苦區畫聞君獻納有嘉言肯避旁人嗔越職<lb/>
朝聞吏部書上攷耻以徵催買資格嗟予竊祿今無能<lb/>
誤向雲霄問泉石<lb/>
<pb n="KR4h0116_WYG_052-32a"/>
　　　寄馬抑之同年<hi>馬號清癡又號華髮山人養病居蘓州</hi>
不見山人又幾時浮雲流水杳難期頭顱自白非因老<lb/>
心事全清却未癡賀監有船多載酒浪仙無寺不題詩<lb/>
祗因閒却經綸手獨向空江把釣絲<lb/>
　　　韓都憲公雍輓詩<lb/>
早騎驄馬出烏臺萬里風雲亦壯哉嶺海威名天下重<lb/>
廟廊謨筭古人才寧知晩節終泉石豈合英魂閟草萊<lb/>
京國少年思識面楚歌聲斷使人哀<lb/>
<pb n="KR4h0116_WYG_052-32b"/>
　　　長洲朱氏孝門銘<hi>并序</hi>
　長洲朱孝子顥字景南父病癰親為吮滌父䘮當盛<lb/>
　暑負土成墳哀痛摧裂致有馴烏之異有司上其事<lb/>
　詔旌為孝行之門參政祝惟清有傳其孫存理上京<lb/>
　師因予友吳吏部原博以請于予比去吳公為速予<lb/>
　不置存理素不予識嘗訪予族祖雲陽府君遺文手<lb/>
　録見寄予感其義且重吳請作孝門銘以遺之銘曰<lb/>
惟周舊都有宅有表匪徒美觀惟善是寶惟六行有教<lb/>
<pb n="KR4h0116_WYG_052-33a"/>
其先在孝有屋可封仁厚之效惟今南畿實古豐鎬其<lb/>
孝伊何粤有遺老生有致養死有遺報哀感行路信及<lb/>
禽鳥匪人則然騐彼天道孝門煌煌天子有詔其徳孔<lb/>
燿惟後人是傚<lb/>
　　　井井亭銘<hi>有序</hi>
　蘓之天平山白雲泉世傳為吳中第一水山半有井<lb/>
　味極清冽盖其支派也井舊有亭嵗既久亭井俱廢<lb/>
　𢎞治庚申封翰林編修吳君仲恒命工治井且伐石<lb/>
<pb n="KR4h0116_WYG_052-33b"/>
　為亭于是過者㳺者渴可飲倦可憇皆享君之利不<lb/>
　厭也南京工部侍郎徐公甫名其亭曰井井君既卒<lb/>
　葬于山麓其子編修一鵬請予銘刻之亭中銘曰<lb/>
有山出雲為雨于天其在地也則為井泉鑿而泓之于<lb/>
山之根不滓而襍不淤而渾仰涵星辰俯鑑毫髮維泉<lb/>
之飲用之不竭有䦨䕶之有亭覆之維名隆隆井實受<lb/>
之嵗久泉湮亭亦云陊有惠封君曰是在我浚深發洪<lb/>
否極終通上為帡幪外廊中空滌煩捄暍仁者之功凡<lb/>
<pb n="KR4h0116_WYG_052-34a"/>
厥徃來載罌載綆既庇其險亦酌其泂錫名孔嘉義取<lb/>
諸井君之去矣逝者如斯郡守之助鄉人之思有子斯<lb/>
才澤道以施為江為河奚井之為維家有堂維國有楨<lb/>
為棟為梁矧惟彼亭來者朂哉視我兹銘<lb/>
　　　贈徐禎卿　　　　　　　　李夢陽<lb/>
獨處忽不懌攬衣循東廂樹木何修修春風起飄揚我<lb/>
友駕在門告言適江湘倉皇挈玉壺迢遥臨河陽顧瞻<lb/>
兩飛鳬並戲水中央翩翩厲羽翮鳴聲一何長奈何㳺<lb/>
<pb n="KR4h0116_WYG_052-34b"/>
客子一别永相望時澤亮有周天命固有常薄終義所<lb/>
劣别離庸詎傷懿彼回路贈慷慨申此章<lb/>
　　　姑蘓臺送李推官士允<lb/>
少年何官騎白馬秋日經過古臺下回瞻逺慮意慽促<lb/>
下馬行歌淚盈把猗嗟築此誰為臺千年弃土猶崔嵬<lb/>
屧廊館娃瓦礫積美人白骨生青苔枯蒿蟲吟莽䬃䬃<lb/>
飛雲呌雁雙徘徊當時金屋玉起樓豈謂臺成麝鹿㳺<lb/>
寶鈿黄金裹瑟瑟雨時濯出樵人收李生豪士扶風儔<lb/>
<pb n="KR4h0116_WYG_052-35a"/>
悲歌久抱留連憂世家各談日一過獨廢吳越傷春秋<lb/>
復思鴟夷氣益奮怒目毎送長濤流抉眼東門事已徃<lb/>
兹臺再過君休上日暝烟波湖水深范歸恐有同行槳<lb/>
　　　相逢行贈表永之<lb/>
清晨客叩門投我一書札開緘錦雲爛鏗然玉相戞問<lb/>
客何方來新下黄金臺揚鞭指河洛迴斾陵髙崖選珍<lb/>
綴琪草探美收璵瑰路逢赤松子並舉收氛埃道同心<lb/>
乃𡨕神投誼難乖古人重良契豈必聲影偕行行報嘉<lb/>
<pb n="KR4h0116_WYG_052-35b"/>
績貢此明堂材<lb/>
　　　南陽宅訪徐禎卿<lb/>
東閣能留第南人暫亦居琴書遷臥内騎馬到堂除殘<lb/>
樹喧巢鵲微風走壁魚追思秉鈞日冠盖爛盈閭<lb/>
　　　顧子謫全州<lb/>
楚城悲逺望君去更悠悠十月逢南雁章江况北流寒<lb/>
沙帶宿莽霜月下孤舟明發湘東路應添弔客愁<lb/>
　　　其二<lb/>
<pb n="KR4h0116_WYG_052-36a"/>
蒼梧遺舜蹟白雲秋氣愁君得人文地相逢是此州山<lb/>
連夜郎宻瘴入桂林收獨有思親淚非緣逐客流<lb/>
　　　寄王子蘓州<lb/>
三十烏臺使投冠竟黒頭田園是故里江海有新舟把<lb/>
酒看鴻舉開忩面虎丘不須慨今古吾伴鹿麋㳺<lb/>
　　　其二<lb/>
獨立望南天秋髙月㑹圓此時一尊酒憶爾隔嬋娟並<lb/>
馬逰燕日孤舟去越年斷腸今萬里心折暮江前<lb/>
<pb n="KR4h0116_WYG_052-36b"/>
　　　其三<lb/>
舊交多鬼録吾子獨仙郎幸自饒强健何心説廟廊稻<lb/>
輸吳郡白橘足洞庭黄飽飯教兒女攤書日溝床<lb/>
　　　聞吳郡黄山人將逰五岳寄贈<lb/>
昨報三吳客將尋五岳逰薜蘿應製服春水正宜舟二<lb/>
室雲中峻三花烟外浮住居吾近邇先肯到嵩丘<lb/>
　　　其二<lb/>
天柱峯頭雪蓮花頂畔雲朗吟惟李白獨徃更黄昏婚<lb/>
<pb n="KR4h0116_WYG_052-37a"/>
嫁今應畢藜鞋有幸分共躋恒岱遍歸著五逰文<lb/>
　　　别徐子禎卿得江字<lb/>
我愛南州徐孺子明瑶美璧世無雙新從北極看南極<lb/>
便自吳江下楚江日落鷓鴣啼廟口水清斑竹映船忩<lb/>
禰衡王粲皆黄土千載何人復此邦<lb/>
　　　追舊寄徐子<lb/>
憶昔逢君雪滿途遥憐為客向江湖看碑定憶羊開府<lb/>
作賦先投楚大夫日黒魚龍豗夢澤草青麋鹿上姑蘓<lb/>
<pb n="KR4h0116_WYG_052-37b"/>
空揮玉軫思流水不得驊騮見過都<lb/>
　　　寄徐子<lb/>
徐子南逰涉洞庭楚江風浪眼冥冥朅來振玉朝天子<lb/>
忽漫傳書到客心訪戴難移剡溪棹問竒曽過子雲亭<lb/>
烟沙水國催春發楊柳愁邉却盡春<lb/>
　　　哭徐博士二十韻<lb/>
乾坤風色暮江漢哭斯人棘寺翻飛日文園久病身數<lb/>
竒官竟左才大命須貧放浪原違癖羈淹祗為親赤城<lb/>
<pb n="KR4h0116_WYG_052-38a"/>
終羽節璧水暫儒紳鵰鶚偏垂翮鯨鯢不縱鱗回殂豈<lb/>
道薄屈憤轉時屯藥石魂能返蛇龍讖亦真楚狂嗟鳯<lb/>
鳥魯叟泣麒麟邂逅京華始風雲氣象新簉鵷陪玉筍<lb/>
倚馬接華茵宅燕南陽月花吟東部春回頭成夙昔開<lb/>
眼漸風塵妻子今誰托文章後益振王喬跨雁鵠傅説<lb/>
化星辰松栢邱墳崛灰沙劍舄陳閶門寒擊甕吳水痛<lb/>
沈珍宿草扁舟阻生芻絮酒伸碑非蔡邕愧誄豈仲宣<lb/>
倫獨把延陵劍吞聲淚滿巾<lb/>
<pb n="KR4h0116_WYG_052-38b"/>
　　　寄徐編修縉<lb/>
題詩傳語玉堂賓想像鳴鞭散紫宸玩弄門前金騕褭<lb/>
宛如天上石麒麟徒誇中論流人世實有新詩泣鬼神<lb/>
宻勿願先諧大軸漁樵久巳屬閒身<lb/>
　　　送程生兼寄姑蘓五岳黄山人<lb/>
壓枝梅杏纍纍碧照眼櫻桃的的紅舟楫大江無晝夜<lb/>
路岐初夏有西東淹留欲暮林間日行坐惟便竹下風<lb/>
秋水一帆湖海上為傳雙鯉到吳中<lb/>
<pb n="KR4h0116_WYG_052-39a"/>
　　　寄顧台州<lb/>
巾山何似峴山㳺雲島長和海色幽定有兒童笑山簡<lb/>
君今孰與鄭台州<lb/>
怪爾分符坐赤城東南遥見海霞生梅開莫寄西來使<lb/>
春到煩求碧玉精<lb/>
　　　贈黄秀才省曽見訪　　　　　顧璘<lb/>
養痾伏園廬秉耒顧微養藝苑嘅荒落賓階緬虚曠黄<lb/>
生大雅流金玉振髙響念我來何遥澄江進吳舫霞裾<lb/>
<pb n="KR4h0116_WYG_052-39b"/>
泛秋塵羽爵洽朝餉披襟神皆融析疑道彌廣繾綣淹<lb/>
旬留契合終古賞臨岐重解携竚立増惋悵<lb/>
　　　答徐昌榖博士<lb/>
前年共飲燕京酒髙樓雪花三尺厚酣歌徹夜驚四隣<lb/>
世事浮沈果何有一為法吏少書來心結愁雲慘不開<lb/>
昨傳學省移新籍坐嘯空齋日幾回<lb/>
　　　劍池歌送李司法赴蘓州<lb/>
干將乃是金天精爪髮墮爐神劍成龜文縵理踴髙價<lb/>
<pb n="KR4h0116_WYG_052-40a"/>
駿馬千騎三都城盤魚騰光壯士死闔閭耻作吳公子<lb/>
鳬雁長埋白虎峰蛟龍竟化寒池水池水泠泠百丈深<lb/>
春花覆水紅香沈池頭歌舞日歡賞地下誰識君王心<lb/>
君王已去河山改千年符竹紛光彩畫㦸紅旌綺句飛<lb/>
章白風流至今在使君才俊傾梁園登朝執法臨吳門<lb/>
秦鏡光明照人膽漢網踈濶流餘㤙青春多暇應出逰<lb/>
劍池正對齊雲樓不厭橋東老居士時來散髮共扁舟<lb/>
　　　寄吳縣楊尹<lb/>
<pb n="KR4h0116_WYG_052-40b"/>
滿目循良事賢侯即古人彈琴變民俗飛舄出風塵棠<lb/>
樹千家頌桃花百嵗春枳栖難久滯天上待持鈞<lb/>
　　　宴守溪相國園亭<lb/>
黄閣辭榮早丹丘托興遥蓉池窺海島芝館踏烟霄臥<lb/>
處蒼生望憂餘素髮飄當筵心盡醉秋爽詎能銷<lb/>
　　　其二<lb/>
窈窕平泉宅清華獨樂園煙霞深晩景花竹靄春温招<lb/>
隠臨叢桂懐仙倚洞門自慚塵土質聊爾奉琴尊<lb/>
<pb n="KR4h0116_WYG_052-41a"/>
　　　陸子潜子逺携酒過宿贈一首<lb/>
二陸吾邦彥携壺問草亭醇醪雨中醉寒燭夜深青寶<lb/>
氣騰雙璧人倫贍六經坐餘𤣥論洽傾耳為君聴<lb/>
　　　答徐昌榖博士<lb/>
舊愛張廷尉今知鄭廣文髙情疎法網麗藻播詞芬臺<lb/>
省爾何戀交情殊有聞南樓望明月一倍惜離羣<lb/>
　　　吳門懐古<lb/>
南眺荒原思惘然闔閭城古淡蒼烟吳宫已没彈絲處<lb/>
<pb n="KR4h0116_WYG_052-41b"/>
胥渚猶傷賜劍年𣺌𣺌晴湖浮逺岫萋萋春草下平田<lb/>
長洲廢苑那堪問落日祗餘麋鹿眠<lb/>
　　　答徐昌榖<lb/>
十年書札阻交親忽枉篇章轉愧人何日行臺堪倒屣<lb/>
殊方離恨久傷神楊雄總畏才難敵王翰還要晩共隣<lb/>
肺病一春抛酒盞問竒虚負故園春<lb/>
　　　臥病寄錢元抑<lb/>
潘岳愁多病不禁南樓髙枕獨長吟懐人更度西風節<lb/>
<pb n="KR4h0116_WYG_052-42a"/>
望逺徒傷故國心芳草捲簾空暮色亂山回首正秋隂<lb/>
遥憐積雨凋新稼嵗計應資賣賦金<lb/>
　　　逰故相守溪公園亭<hi>見中舍君新栽花木</hi>
丞相園亭舊數來平泉花木後重栽武陵桃苑逶迤轉<lb/>
太華蓮峯綽約開月出衆賓俱酩酊雲移髙閣更徘徊<lb/>
門墻惠澤思無盡踏遍三槐樹下苔<lb/>
　　　文徵仲翰苑約㳺西湖不至次韻奉嘲<lb/>
懐君不見動經年有約猶慳訪戴船草閣自含懸榻愧<lb/>
<pb n="KR4h0116_WYG_052-42b"/>
蓮舟終少聴歌緣徒聞避俗稱髙士未必尋幽損大賢<lb/>
落日依䦨空佇立海山千㸃淡蒼烟<lb/>
　　　送客歸吳<lb/>
草際日華淡水邊雲意間翩翩五陵客騎馬入秋山<lb/>
　　　贈文徵仲<lb/>
志士厲清節夫君狷者流舉足惟大道邪徑焉肯由田<lb/>
仁甫弱冠却賻矜清修元城寡内欲亦自既壯秋揜面<lb/>
過行女閉門拒王侯天然氷玉操不與思慮謀師資吾<lb/>
<pb n="KR4h0116_WYG_052-43a"/>
黨少少長咸低頭五車聚腹笥發咏崇温柔鮮雲淡<lb/>
華澤美玉辭雕鎪待詔入金馬玩世存薄游脱冠挂<lb/>
神武遂返蓴鱸舟頥神擊罄室放歌埋劍丘掉筆弄圖<lb/>
畫盡揜松雪儔乃驚鐡石腸遺韻仍綢繆伯陽信龍物<lb/>
變化不可求<lb/>
　　　贈蔡九逵<lb/>
文章有神秀譬彼造物宰變發雲霞章煥為日星采自<lb/>
非研精人妙解詎能逮糟粕莽成苴瘡疣祗増痗蔡君<lb/>
<pb n="KR4h0116_WYG_052-43b"/>
事鑚攻搦管四十載攀危屢登天㑹極已歸海謂兹燿<lb/>
爛間乃有黯者在𤣥珠得罔象至味失鼎鼐翻然恣揮<lb/>
灑塗轍忽爾改天機互奔湊神化絶需待有靈驅萬象<lb/>
無色備五采遂使郊島徒搃獲刻薄罪蹇予離羣久索<lb/>
居亦荒猥日誦林屋編充然慰饑餒<lb/>
　　　贈蘓州節推陳君天祐赴任<lb/>
星文髙執法地望切專城司馬家風峻王畿宦籍榮吳<lb/>
都包海濶震澤際天清此去懸霜月偏臨萬户明<lb/>
<pb n="KR4h0116_WYG_052-44a"/>
　　　江南樂八首代内作　　　　徐禎卿<lb/>
生長在江南不愛江北往家在閶門西門垂雙桞樹<lb/>
陽春二月時桃李花參差寄言諸姊妹莫遣惡風吹<lb/>
還鄉信自樂望近轉於邑阿母見兒歸定自持儂泣<lb/>
野鳬生雛時乃在河沚中可憐生羽翼各自戀菰叢<lb/>
橘生江上洲過江化為枳情性本非殊風土不相似<lb/>
人言江南薄江南信自樂采桑作蠶絲羅綺任儂著<lb/>
與郎計水程三月定到家庭中赤芍藥爛漫齊著花<lb/>
<pb n="KR4h0116_WYG_052-44b"/>
江南道里長荆襄在何處聞郎昨夜語五月瀟湘去<lb/>
　　　贈錢元抑<hi>題小像</hi>
錢郎毛髪鬈且䰄秀骨挿鬢蒼厓開驊騮黯黯有竒氣<lb/>
一蹴萬里空長埃今之畫工不可數畫馬無過曽韓武<lb/>
吳生落魄筆有神不求貌馬求貌人英物由來豈殊相<lb/>
麟鳯聖賢俱絶倫却恨丹青損真趣獨事𤣥毫拂紈素<lb/>
生象蠕蠕指間出大巧無乃遭神怒故人三歲不相見<lb/>
開圖忽訝錢郎面小兒八歲快目睛問之咥然呼姓名<lb/>
<pb n="KR4h0116_WYG_052-45a"/>
嗚呼畫馬雖工只畫形風雲道路俱冥冥豈知錢郎貌<lb/>
如此馮馮大腹儲滄溟髙蹄昔蹶未可輕今日近前凡<lb/>
馬驚吳江之湄浙之涘我行于南從此始掉頭不見眼<lb/>
中人寂莫行歌向湘水<lb/>
　　　王敬止御史始竄海南繼移永嘉今自燕中迎<lb/>
　　　其親就養<lb/>
朱厓昔長竄連州始量移借問東甌土何如南海湄霞<lb/>
標建台嶽桃源帶武夷雁山榮桂樹象浦合珠漪玉氊<lb/>
<pb n="KR4h0116_WYG_052-45b"/>
非一族海錯被珍竒金盤湛碧露<hi>酒名</hi>黄柑滿綠枝歡此<lb/>
三春日復愜暮秋時鳴琴坐髙館撫景幸華池迎輿侍<lb/>
潘令進酒舞萊兒顧以今時笑還愴昔朝離豐澤亨雷<lb/>
雨瑶草變芳蕤永嘉多懋宰建徳易絃絲昔慕文翁化<lb/>
<hi>文宗儒昔宰永嘉有聲</hi>今䝉葉尹慈長沙非逺謫宣室契前思光<lb/>
華冀一接胡越詎能追河東欲有獻及此汾隂祠<lb/>
　　　答顧郎中華玉<lb/>
昔居長安西今居長安北蓬門臥病秋潦繁十日不出<lb/>
<pb n="KR4h0116_WYG_052-46a"/>
生荆棘牽泥匍匐入學宫馬痩翻愁足無力慵疏頗被<lb/>
諸生譏虚名何用時人識京師賣文賤于土饑腸不救<lb/>
虀鹽食去年作吏在法曹月俸送官空署職牀頭一甕<lb/>
不滿儲囊裏無錢作估值歸來困頓不得醉兒女荒凉<lb/>
婦歎息今年調官去懊惱苦笑先生祿太嗇釡中粟少<lb/>
作糜薄白椀盛來映膚色丈夫但免溝壑辱日飲藜藿<lb/>
勝羊肉平生富貴亦何有羸軀幸自弛畊牧但願時豐<lb/>
民物安官府清亷盜賊伏人人鼓腹厭粱菽先生雖病<lb/>
<pb n="KR4h0116_WYG_052-46b"/>
甘苜蓿一朝雷雨濯亨衢坐中諸公執中軸先生翛然<lb/>
巻懐退茆齋歸向南山卜<lb/>
　　　登半塘寺閣<lb/>
夙有山水慕苦為形役拘澹兹夏日永聊得狎浮圖攀<lb/>
雲凌廣閣靄靄見吳都諸川散林上平野鬱芬敷法花<lb/>
垂縹緲晴采動虚無烟火下方襍昏明時態殊境起自<lb/>
生樂疲心忽重蘓因傷人世子擾擾即長途<lb/>
　　　秋日過故尚書吳公池館<lb/>
<pb n="KR4h0116_WYG_052-47a"/>
平泉舊時里秋日水亭開苑樹澗隂合魚梁山照來野<lb/>
人臨逸釣公子進新醅興盡何須謝垂鞭醉即回<lb/>
　　　其二<lb/>
不見尚書履階隂空綠苔菊花三徑在棗熟衆禽來蹟<lb/>
為憐幽駐圖因好事開秋風懸劍處落日首重回<lb/>
　　　送友人還吳<lb/>
陽月隨陽鳥遥從塞上來北人江北望不見隴頭梅坐<lb/>
下楊朱淚吟為莊舄哀聊傳數行札千里送君回<lb/>
<pb n="KR4h0116_WYG_052-47b"/>
　　　送盛斯徴赴長沙<lb/>
昔愁越嶲千峯仄轉入巴渝萬里賒豈料聖㤙憐賈誼<lb/>
猶煩佐郡出長沙蠻中瘴逺三湘水江畔春逢十月花<lb/>
遥聴岳陽樓上笛可能回首憶京華<lb/>
　　　唐生將卜築桃花之塢謀家無資貽書見讓寄<lb/>
　　　此以解嘲<lb/>
予昔攀白日虹蜺干紫庭浮沈帝座側無人知歳星側<lb/>
侍公車無所歡聊騎天馬出長安南下蒼江浮七澤還<lb/>
<pb n="KR4h0116_WYG_052-48a"/>
携謝客弄波瀾青蜺中開秀廬岳瀑布洒入千峯寒冥<lb/>
冥仙氣貫南斗直欲凌身燒大丹迴裾西拂巫山浦浩<lb/>
蕩歡心間雲雨歸來欲奏楚王書漢主上林方好武黄<lb/>
金不遇心自吁白璧無媒翻見侮昨日結交燕少年酣<lb/>
歌擊筑市中眠正逢天子失顔色奪俸經時無酒錢入<lb/>
門百結鷫鸘盡笑立文君明鏡前却思舊日髙陽侣黄<lb/>
公酒壚何處邉天下綈袍誰不憐郄卿未具山中槖何<lb/>
人為買剡溪田唐伯虎真俠客十年與爾青雲交傾心<lb/>
<pb n="KR4h0116_WYG_052-48b"/>
置腹無所惜擊我劍拂君纓請歌鸚鵡篇為奏朱絲繩<lb/>
胡為擾擾蒼蠅之惡聲我今蹭蹬尚如此嗟爾悠悠世<lb/>
上名<lb/>
　　　寄華玉<lb/>
去嵗君為薊門客燕山雪暗秦雲白馬上相逢脱紫貂<lb/>
朝回沽酒城南陌燕山此日雪紛紛祗見秦雲不見君<lb/>
高天白雁南飛盡千里相思那得聞<lb/>
　　　寄子容<lb/>
<pb n="KR4h0116_WYG_052-49a"/>
芳月髙堂晏辭君楚水逰那知臨嵗晩猶此對滄洲津<lb/>
煖空雲度江明霽雪浮新詩仍自惜何以慰離憂<lb/>
　　　登吳城晩眺<lb/>
墟市依依半夕陽憑君指㸃説興亡河山滿眼孤臣恨<lb/>
天地愁人傀儡塲野鹿繞臺烟没草城烏啼夜月含霜<lb/>
繁華搃識豐年樂猶自臨風涕兩行<lb/>
　　　過故宫六首<hi>即偽周遺址</hi>
自畏時譏掩口吟文章曽説築黄金江山不作千年計<lb/>
<pb n="KR4h0116_WYG_052-49b"/>
枉費英雄萬里心<lb/>
城外旌旂蔽日塵賓筵歌酒自逡廵小兒未有平淮捷<lb/>
慚愧圍碁晉室臣<hi>士誠建賓筵館延名士鄭元祐輩㳺戲文墨國城臨破猶揮洒不輟</hi>
誰使宫城坐陸沈倉庾食盡亦難禁綺羅一把咸陽火<lb/>
猶是豪雄慷慨心<hi>時圍久城中食盡李司徒伯昇使人輸情于王師于是大將軍徐達引軍</hi>
<hi>破城入先是士誠與妻約曰設事不濟輒聚宫自焚士誠見縛即使人縱火人盡焚死</hi>
擾擾干戈誰解紛吾能談笑却三軍江山贏盡將何用<lb/>
銷得荒郊數尺墳<lb/>
<pb n="KR4h0116_WYG_052-50a"/>
感慨當時壯士心不圖行客一沾衿千年劉項元同死<lb/>
垓下何須嘆楚音<lb/>
木葉蕭蕭朝市平空教才子賦蕪城百年銷盡繁華夢<lb/>
唯有寒蛩泣月明<lb/>
　　　次韻石田登姑蘓臺<lb/>
墟城帶山色感慨幾經㳺路闇牛羊夕臺空蔓草秋忠<lb/>
何辭佞死國竟與恩休忍説干戈事銷魂萬古愁<lb/>
　　　再咏<lb/>
<pb n="KR4h0116_WYG_052-50b"/>
秋風古城曲落日送清哀吳越今如此忠䜛安在哉江<lb/>
流背寒郭山色弔荒臺不見懸門眦空餘血濺苔<lb/>
　　　其二<lb/>
危樓何代譙晩日倚岑寥多病仍傷古悲歌獨聴樵恨<lb/>
緘花下骨怒想月中潮忠魄憑誰吊臨風誦楚騷<lb/>
　　　其三<lb/>
孤城猶突兀徃事已茫然青草干戈後荒祠豕鹿前雲<lb/>
遮雙目恨山接五湖船零落爭蝸夢興亡共可憐<lb/>
<pb n="KR4h0116_WYG_052-51a"/>
　　　其四<lb/>
危機豈在明釁釀巳深成劍石真吳寇娃宫有越兵奢<lb/>
淫亡自取孤憤死難平愁殺城南樹昏鴉未息爭<lb/>
　　　㳺資慶寺<lb/>
啼禽聲斷野花疏一徑桑麻到凈居松偃重門分兩院<lb/>
竹開别徑有精廬茶炊竈火薪銜鶴飯洗雲波鉢繞魚<lb/>
慚示山僧塵土面靈珠何日㧞泥淤<lb/>
　　　歸自松陵<lb/>
<pb n="KR4h0116_WYG_052-51b"/>
十里風帆日未斜江城春晩見桃花深深門巷無人過<lb/>
燕子還隨客到家<lb/>
　　　上林郡侯<hi>思銘</hi>
寶册軒墀親付託句吳土宇古提封腰間左佩緋魚貴<lb/>
户外分排畫㦸重漢牧循良無峻法唐租平緩不傷農<lb/>
甘棠今日稱慈父驄馬當年號鐡容奏牘匡時多苦樂<lb/>
文章勝敵有偏鋒蹔成逺郡三秋滯堪禦長城萬里衝<lb/>
報捷薦書驚擾擾願遲仁澤慰喁喁相逢舊齒曽聞說<lb/>
<pb n="KR4h0116_WYG_052-52a"/>
要與君王少借龔<lb/>
　　　贈唐居士<lb/>
閒居㗳㗳醉嗚嗚轉覺微情與世疏貧剰毹氈猶養鹿<lb/>
<hi>伯虎時畜一鹿</hi>病抛魚肉久甘蔬一龕碧火蒲圑夜十畆黄柑<lb/>
酒瓿車此事若成須報我莵裘隨分著吾廬<lb/>
　　　懐邢處士參<lb/>
梨花分月一枝明吟著君詩繞樹行聞説里門多下馬<lb/>
若為人世可逃名寂寥風雨眠僧舍談笑杯盤餟豆羮<lb/>
<pb n="KR4h0116_WYG_052-52b"/>
數畆山田是吾志與君終嵗飯香秔<lb/>
　　　讀劉秀才詩<lb/>
　秀才名嘉𦙍字協中夙有文才與余未及見而卒<lb/>
雪白劉郎縞絹裙難將湯餅騐傳聞凄凉絶筆登樓咏<lb/>
<hi>協中嘗題唐伯虎樓壁云云是後遂病卒</hi>流落誰家弔墓文<hi>又有弔范墓文一篇盖悼宋臣</hi>
<hi>范成大也今無可訪</hi>半世苦心惟此在百年評口欲何云寺門秋<lb/>
葉寒相擁下馬曽看陌上墳<lb/>
　　　懐伯虎<lb/>
<pb n="KR4h0116_WYG_052-53a"/>
寒忩燈火張生夢京洛風塵季子金兩地相思各明月<lb/>
關山書尺幾銷沈<lb/>
　　　寄朱隠君性甫<lb/>
自笑千金惜已捐陶然知命且隨緣暌疎故舊家家酒<lb/>
狼籍圖書處處船布被夜寒孫抱足柴門雪滿客無氊<lb/>
陸㳺草草真成放千首新詩六十年<lb/>
　　　簡伯虎<lb/>
麻紙功名笑浪傳如今袖裏了塵緣交朋零落看書札<lb/>
<pb n="KR4h0116_WYG_052-53b"/>
花月蕭條問酒錢數里青山騎犢醉一牀黄葉擁秋眠<lb/>
心期兀兀成幽病誰與髙人辦草㕓<lb/>
　　　寄楊儀曹君謙<lb/>
古道重看薦士篇糠粃合在簸揚前絫絫貧賤遭人唾<lb/>
草草心懐難紙傳四海贈襦誰謝眺百年酹酒感楊𤣥<lb/>
清才江左今無數試一題詩孰後先<lb/>
　　　過故宫二首<lb/>
那有文章充上賓㑹稽頭白老絫臣當時揮洒臨歌處<lb/>
<pb n="KR4h0116_WYG_052-54a"/>
空使冥冥仰絶塵<hi>士誠慕楊維禎之名嘗欲客之楊于席上賦詩江南嵗嵗烽烟起塞北年</hi>
<hi>年御酒來如此烽烟如此酒老夫懐抱幾時開竟不能屈</hi>
合眼左車難論勇百年心事本相同殿前怒賜丁公死<lb/>
始識規模漢祖雄<hi>士誠見太祖瞑日膝坐太祖即命斬李伯昇以示士誠</hi>
　　　長至日重拜文温州畫像<lb/>
平生袍笏宛如存蕭瑟登堂破淚㾗尹父共憐中洛夭<lb/>
漢阡何處百年魂江山易起英雄恨談笑難酬國士恩<lb/>
寥落一編遺事在<hi>公仲子徴明失温州遺事一巻</hi>幾回摩撫揜黄昏<lb/>
<pb n="KR4h0116_WYG_052-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻五十二<lb/>
</p>
<p>
</p>
  </div>
<div>
                <head>呉都文粹續集巻五十三</head>
    <p>
<pb n="KR4h0116_WYG_053-1a"/>
欽定四庫全書<lb/>
　呉都文粹續集巻五十三　　明　錢榖　撰<lb/>
　　<hi>全卷原闕</hi>
<pb n="KR4h0116_WYG_053-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_053-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹續集巻五十三<lb/>
</p>
<p>
</p>
  </div>
<div>
                <head>呉都文粹續集卷五十四</head>
    <p>
<pb n="KR4h0116_WYG_054-1a"/>
欽定四庫全書<lb/>
　呉都文粹續集卷五十四　　明　錢榖　撰<lb/>
　　<hi>全卷原闕</hi>
<pb n="KR4h0116_WYG_054-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0116_WYG_054-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉都文粹續集巻五十四<lb/>
</p>
<p>
</p>
  </div>
<div>
                <head>呉都文粹續集巻五十五</head>
    <p>
<pb n="KR4h0116_WYG_055-1a"/>
欽定四庫全書<lb/>
　呉都文粹續集巻五十五　　明　錢榖　撰<lb/>
　　詩文集序<lb/>
　　　唐張司業詩集序　　　　張垍<lb/>
司業諱籍字文昌蘇州吳郡人也貞元十五年丞<lb/>
相渤海公卞及第歴官太祝秘書郎國子博士水<lb/>
部員外郎國子司業公為古風最善自李杜之後<lb/>
風雅道䘮繼其美者唯公一人故白太傅讀公集<lb/>
<pb n="KR4h0116_WYG_055-1b"/>
曰張公何為者業文三十春尤工樂府詞章代少<lb/>
其倫又姚秘監嘗讀公詩云妙絶江南曲淒涼怨<lb/>
女詩古風無手敵新語是人知其為當時文士推<lb/>
服也如此元和中公及元丞相白樂天孟東野歌<lb/>
詞天下宗匠謂之元和體律詩貞元以前作者間<lb/>
出大扺互相祖尚拘於常態迨公一變而後章句<lb/>
之妙冠於流品矣自唐末多故臶經離亂公之遺<lb/>
集十不存一予自丙午嵗迨至乙丑嵗相次緝綴<lb/>
<pb n="KR4h0116_WYG_055-2a"/>
僅得四百餘篇釐為五巻藏諸篋笥餘則更俟博<lb/>
訪以廣其遺闕云爾翰林學士中書舎人張垍編<lb/>
次<lb/>
　　　唐贈兵部尚書宣公陸公贄翰苑集序<lb/>
　　　　　　　　　　　　　　　權徳輿<lb/>
嘗讀賈誼書觀其經制人文鋪陳帝業術亦至矣<lb/>
待之宣室恨得後時遇亦深矣然竟不能達四聰<lb/>
而盡其善排羣議而試厥謀道之難行也亦巳久<lb/>
<pb n="KR4h0116_WYG_055-2b"/>
矣東陽絳灌何代無之嘻一薫一蕕善齊不能同<lb/>
其器方鑿圓枘良工無以措巧心所以治世少而<lb/>
亂日多大雅衰而正聲寢漢道未融既失之於賈<lb/>
傅吾唐不幸復擯棄於陸公公諱贄字敬輿吳郡<lb/>
蘇人漂陽令偘之子年十八登進士第應博學宏<lb/>
辭科授鄭縣尉非其好也省母歸夀春刺史張鎰<lb/>
有名於時一獲晤言大加賞識曁别鎰以泉貨數<lb/>
萬為贐曰願以此奉太夫人一日之膳公悉辭之<lb/>
<pb n="KR4h0116_WYG_055-3a"/>
領新搽一串而巳是嵗以書判㧞萃調渭南主簿<lb/>
御史府以監察捜之徳宗皇帝春宫時知名召對<lb/>
翰林即日為學士由祠部員外轉考功郎中朱泚<lb/>
之亂從幸奉天時車駕播遷詔書旁午公灑翰即<lb/>
成不復𧺫草初若不經思慮及成而奏無不曲盡<lb/>
事情中於機㑹倉卒填委同職者無不拱手歎伏<lb/>
不能復有所助嘗從容奏曰此時詔書陛下宜痛<lb/>
自引過以感人心昔禹湯以罪巳勃興楚昭以善<lb/>
<pb n="KR4h0116_WYG_055-3b"/>
言復國陛下誠能不恡改過以言謝天下俾臣草<lb/>
辭無諱庶㡬羣盜革心上從之故行在詔書始下<lb/>
雖武人悍卒無不揮涕激發議者以徳宗克平寇<lb/>
亂不惟神武之功爪牙宣力蓋亦資文徳腹心之<lb/>
助焉及還京師李抱真來朝奏曰陛下在山南時<lb/>
山東士卒聞書詔之辭無不感激思奮臣節時臣<lb/>
知賊不足平也公自行在帶本職拜諫議大夫中書舎<lb/>
人精敏小心未嘗有過艱難扈從行在輙隨啟沃謀猷<lb/>
<pb n="KR4h0116_WYG_055-4a"/>
特所親信有時燕語不以公卿指名但呼陸贄而巳初<lb/>
幸梁洋棧道危狹從官前後相失上夜次館召公不至<lb/>
泫然號於禁旅曰得陸贄者賞千金頃之公至太子親<lb/>
王皆賀初公既職内署母韋氏尚在呉中上遣中使迎<lb/>
至京師道路置驛文士榮之丁韋夫人憂去職持䘮於<lb/>
洛遣人䕶溧陽之柩附於河南上遣中使監䕶其事四<lb/>
方賻遺數百萬公一無所取素與蜀帥韋南康布衣友<lb/>
善韋令每月置遺公奏而受之服闋復内職權知兵部<lb/>
<pb n="KR4h0116_WYG_055-4b"/>
侍郎覲見之日天子為之興改容叙予優禮如此内外<lb/>
屬望旦夕俟其輔政為竇參忌疾故緩之真拜兵部侍<lb/>
郎知貢舉得人之盛公議稱之貞元八年拜中書侍郎<lb/>
平章事公以少年入侍内殿特䝉厚遇不可與世浮沉<lb/>
茍且自愛事有不可必諍之上察物太精躬臨庶政失<lb/>
於大體動與公違奸諛從而間之屢至不悦親友或規<lb/>
之公曰吾上不負天子下不負吾所學不䘏其他公精<lb/>
於吏事斟酌剖決不爽錙銖其經綸制度具在徳宗實<lb/>
<pb n="KR4h0116_WYG_055-5a"/>
録及竇參納劉士寧之賂為李巽所發得罪左遷横議<lb/>
者以公與參素不恊歸罷相之議於公戸部侍郎判度<lb/>
支裴延齡以奸回得幸害時蠧政物議莫敢指言公獨<lb/>
以身當之屢言不可翰林學士呉通𤣥忌公先達每切<lb/>
中傷隂結延齡互言公短宰相趙憬公之引㧞昇為同<lb/>
列以公排邪守正心復異之羣邪沮謀直道不勝十年<lb/>
公退為賔客罷政事明年夏旱芻糧不給軍校訴於上<lb/>
延齡奏曰此皆陸贄軰怨望鼔煽軍人也貶公忠州别<lb/>
<pb n="KR4h0116_WYG_055-5b"/>
駕上怒不可測賴陽城張萬福救之獲免蜀帥韋令抗<lb/>
表請以贄代巳嵗賂資糧公在南賔閉門却掃郡人稀<lb/>
識其面復避謗不著書唯考校醫方撰集驗方五十巻<lb/>
行於世江峽十稔永貞初與鄭餘慶陽城同徴還公已<lb/>
薨時年五十二公之秉筆内署也𣙜古揚今雄文藻思<lb/>
敷之為文誥申之為典謨俾<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡向風懦夫增氣則有<lb/>
制誥集一十巻覽公之作則知公之為文也潤色之餘<lb/>
論思獻納軍國利害巨細則有奏章七巻覽公之奏則<lb/>
<pb n="KR4h0116_WYG_055-6a"/>
知公之為臣也其在相位也推賢與能舉直錯枉將斡<lb/>
璿衡而揭日月清氛沴而平泰階敷其道也與伊説爭<lb/>
衡考其文也與典謨接軫則有中書奏議七巻覽公之<lb/>
奏議則知公之事君也古人以士之遇也其要有四焉<lb/>
才位時命也仲尼有才而無位其道不行賈生有時而<lb/>
無命終於一慟惟公才不謂不長位不謂不達逢時而<lb/>
不盡其道非命歟裴氏之子焉能使公不遇哉説者又<lb/>
以房魏姚宋逢時遇主克致清平陸君亦獲幸時君而<lb/>
<pb n="KR4h0116_WYG_055-6b"/>
不能與房魏爭列盖道未至也應之曰道能自吾𢎞之<lb/>
在人蜚蝗竟天農稷不能善稼奔車覆轍孔孟亦廢規<lb/>
行若使四君與公易時而相則一否一臧未可知也而<lb/>
致君不及貞觀開元者盖時不幸也豈公不幸哉以為<lb/>
其道未至不亦誣乎公之文集有詩文賦集表狀為别<lb/>
集十五巻其闗於時政昭昭然與金石不朽者惟制誥<lb/>
奏議乎雖巳流行多謬編次今以類相從冠於編首兼<lb/>
畧書其官氏景行以為序引俾後之君子覽公制作效<lb/>
<pb n="KR4h0116_WYG_055-7a"/>
之為文為臣事君之道不其偉歟<lb/>
　　　叢書序　　　　　　　　　陸龜䝉<lb/>
叢書者叢脞之書也叢脞猶細碎也細而不遺大可知<lb/>
其所容矣自乾符六年春卧病於笠澤之濱敗屋數間<lb/>
盖蠧魚十餘篋伯男兒纔三尺許長䃣<hi>音毁</hi>齒猶未徧教<lb/>
以藥劑象梧子大小外研墨泚筆供紙扎而巳體中不<lb/>
堪羸耗時亦隠几强坐内抑鬱則外揚為聲音歌詩頌<lb/>
賦銘記傳序往往雜發不類不次混而載之稱為叢書<lb/>
<pb n="KR4h0116_WYG_055-7b"/>
自當援䕫之一物非敢露世家耳目故凡所諱中畧無<lb/>
避焉笠澤松江之名<lb/>
　　　松陵集序　　　　　　　　皮日休<lb/>
詩有六義其一曰比比者定物之情狀也則必謂之才<lb/>
才之備者於聖為六藝在賢為聲詩噫春秋之後頌聲<lb/>
寖亾降及漢氏詩道若作然二雅之風委而不興矣在<lb/>
詩有三言四言五言六言七言八言九言之作三言者<lb/>
曰振振鷺鷺于飛是也五言者曰誰謂雀無角何以穿<lb/>
<pb n="KR4h0116_WYG_055-8a"/>
我屋是也六言者曰我姑酌彼金罍是也七言者曰交<lb/>
交黄鳥止於桑是也九言者曰洞酌彼行潦挹彼注兹<lb/>
是也盖古詩率以四言為本而漢氏方以五言七言為<lb/>
之也其句亦岀於毛詩五言者曰攜手上河梁是也七<lb/>
言者漢武曰日月星辰和四時是也爾後盛于建安建<lb/>
安以後江左君臣競以浮艶勝然詩之六義微矣逮及<lb/>
吾唐開元之世易其體為律焉始切儷偶拘於聲勢然<lb/>
詩云覯憫既多受侮不少其對也工矣堯典曰聲依永<lb/>
<pb n="KR4h0116_WYG_055-8b"/>
律和聲其為律也甚矣由漢及唐詩之道盡矣吾又不<lb/>
知千祀之後詩之道止於斯而巳邪後有變而作者予<lb/>
不得以知之夫才之備者猶天地之氣乎氣者止乎一<lb/>
也分而為四時其為春則煦枯發枿如育如䕶百蒔融<lb/>
冶酣人肌骨其為夏則赫曦朝升天地如窑草焦木渇<lb/>
若燎毛髮其為秋則涼颸髙瞥若露天骨景爽夕清神<lb/>
不蔽形其為冬則霜陣一㨗萬物皆瘁雲沮日慘若憚<lb/>
天責夫如是豈拘於一哉亦變之而巳人之有才者不<lb/>
<pb n="KR4h0116_WYG_055-9a"/>
變則巳茍變之豈異於是乎故才之用也廣之為滄溟<lb/>
細之為溝竇髙之為山嶽碎之為礫瓦美之為西子惡<lb/>
之為敦治壯之為武賁弱之為處女大則八荒之外不<lb/>
可窮小則一毫之末不可見茍其才如是復能用之則<lb/>
庖丁之牛慶之輪郢之斤不足善謂其神解也意古之<lb/>
士窮達必形乎歌詠茍欲見乎志非文不能宣也於是<lb/>
為其詞詞之作固不能獨善必須人以成之昔周公為<lb/>
詩以貽成王吉甫作頌以贈申伯詩之酬贈其來尚矣<lb/>
<pb n="KR4h0116_WYG_055-9b"/>
後每為詩必多以斯為事咸通七年㑹兵部令狐員外<lb/>
在淮南今中書舎人𢎞農守毗陵日休皆以詞獲幸悉<lb/>
䝉以所製命之和各盈編軸亦有名其首者十年大司<lb/>
諫清河公出牧於呉日休為部從事居一月有進士陸<lb/>
龜蒙字魯望者以其業見造凡數編其才之變真天地<lb/>
之氣也近代稱温飛卿李義山為之最以魯望參之未<lb/>
知其孰為之先後也太𤣥曰稽其門闢其户眼其鍵然<lb/>
後乃應况其否者乎予遂以詞誘之果復之不移刻由<lb/>
<pb n="KR4h0116_WYG_055-10a"/>
是風雨晦明蓬蒿蘙薈未嘗不以其應而為事茍其詞<lb/>
之來食則輟之而自飫寢則聞之而必驚凡一年為往<lb/>
體各九十三首今體各一百九十三首雜體各三十八<lb/>
首聨句問答各十有八篇其在外合之凡六百五十八<lb/>
首南陽廣文潤卿隴西侍御徳師或旅泊之際善其所<lb/>
為皆以詞致師詞之不多去之速也大司諫清河公有<lb/>
作或命之和亦著焉其餘則吳中名士又得三十首除<lb/>
詩外有序十九首總錄之得十通載詩六百八十五首<lb/>
<pb n="KR4h0116_WYG_055-10b"/>
漢書曰古者諸侯卿大夫交以鄰國以微言相感當揖<lb/>
讓之時必稱詩以喻其志蓋以别賢不肖也予之與生<lb/>
道義志氣窮達是非莫不見於是士君子或為之覽賢<lb/>
不肖可不别乎哉噫古之將有交綏而退者今生之於<lb/>
予豈是邪生既編其詞請於予曰爾有文當為吾序詩<lb/>
道兼日通以名之日休曰諾由是為之序松江呉之望<lb/>
也别名曰松陵請目之曰松陵集<lb/>
　　　甫里陸先生文集序　　　　　樊開<lb/>
<pb n="KR4h0116_WYG_055-11a"/>
唐賢陸龜蒙字魯望三呉人也幼而聰悟通六籍尤長<lb/>
於春秋嘗體江謝賦事名振江右與顔蕘皮日休羅隠<lb/>
吳融友性髙潔家貧親老屈與張博為湖蘇二郡佐嘗<lb/>
至饒州三月無所詣刺史率官屬就見之龜蒙不樂拂<lb/>
衣去居松江甫里多所論撰著呉興實録四十巻松陵<lb/>
集十巻笠澤叢書八十餘篇自謂江湖散人或號天隨<lb/>
子甫里先生唐末以左拾遺授之詔下日疾終贈右補<lb/>
闕本朝宋景文公重修唐書仍列於隠逸傳今蜀中惟<lb/>
<pb n="KR4h0116_WYG_055-11b"/>
松陵集盛行笠澤叢書未有是書家藏久矣愚謂貯之<lb/>
篋笥以私一人之觀覽不若鏤版而傳諸好事度斯文<lb/>
之不墜而魯望之名復振亦儒者之用心也時聖宋元<lb/>
符庚辰嵗仲秋月郫人樊開題<lb/>
　　　後序　　　　　　　　　　朱衮<lb/>
進退取舎君子之大節惟循於道而不悖然後無媿於<lb/>
聖人之門非明輕重之理知好惡之正者未有不為物<lb/>
所勝也天隨子居衰亂之世仕不茍合家於松江躬勞<lb/>
<pb n="KR4h0116_WYG_055-12a"/>
苦甘淡泊而以讀書考古為事所養者厚故其文氣完<lb/>
而志直言辨而意深一歸於尊君愛民崇善沮惡兹非<lb/>
所謂循於道而不悖者邪世所傳叢書多舛謬衮既至<lb/>
其邑想其遺風因求善本校証刻之于版俾覽者非獨<lb/>
玩其辭而巳矣於其志節將取焉政和改元季夏四月<lb/>
毘陵朱衮記<lb/>
　　　同前　　　　　　　　　　葉茵<lb/>
甫里先生吾鄉先賢也出處大節巳見本傳獨著述散<lb/>
<pb n="KR4h0116_WYG_055-12b"/>
漫未有善本今傳於世者笠澤叢書松陵集以篇計之<lb/>
僅四百八十一茵居其鄉誦其文且和其絶句百八十<lb/>
餘首遂於文集中裒集得一百七十一篇合叢書松陵<lb/>
集計六百五十二篇凡可助此書以流行者聚於巻末<lb/>
名曰附錄總為二十巻刋寘義莊以廣觀覽其間字畫<lb/>
疑者存之舛訛者正之文之有遺逸者行且增補之庶<lb/>
可酬先生泉下之望亦可見茵景慕先哲之意云寶祐<lb/>
五年閏月日葉茵謹識<lb/>
<pb n="KR4h0116_WYG_055-13a"/>
　　　甫里先生文集序　　　　　林希逸<lb/>
漢而下史錄諸名家集其殘缺不完失滅不可見如歐<lb/>
陽公所嘆者不知其幾百氏也方其存時或托以交遊<lb/>
授之門人付之子孫豈不欲其必傳傳之必遠要之皆<lb/>
不可必其間乃有出於破囊敗庋之中幾廢而幸存者<lb/>
子雲不必侯芭太白不必陽冰退之不必李漢子厚不<lb/>
必禹錫千載而後往往不期而進之是豈偶然哉甫里<lb/>
先生之没去今幾百載矣遺稿所存僅有松陵笠澤二<lb/>
<pb n="KR4h0116_WYG_055-13b"/>
書其詩似陳拾遺其文似元道州平居以文章自怡雖<lb/>
憂虞疾病無旬日生計未嘗暫輟塗竄則其平生所著<lb/>
豈應止爾嘗以棄珠遺璧為恨今呉江葉君茵乃作意<lb/>
掇拾而裒益之懇懇勤勤若褚先生之於史記張處度<lb/>
之於冲虚經網羅放失將必有續得而未巳者於先生<lb/>
何忠哉先生之亡研墨泚筆者雖穉紫溪翁鹿門子諸<lb/>
賢皆平昔所深交者豈無一人可任此責苟有焉亦不<lb/>
至散軼如此視葉君殊有媿矣然史稱盧攜李蔚素與<lb/>
<pb n="KR4h0116_WYG_055-14a"/>
善及當國召拜拾遺詔方下而先生卒以史考之盧李<lb/>
皆相於乾符元年五年皆罷而叢書自序乃曰乾符六<lb/>
年卧病笠澤是二人既罷而先生猶無恙也若曰六年<lb/>
之冬攜等再相則與李蔚無與矣然攜附田令孜以進<lb/>
卒為所擠死使先生猶在亦豈斯人可致哉史氏之云<lb/>
若以此為先生惜者誤矣寶祐六年冬十有一月朝請<lb/>
郎直寶謨閣林希逸叙<lb/>
　　　重刋甫里先生文集序　　　陸釴<lb/>
<pb n="KR4h0116_WYG_055-14b"/>
長洲甫里為唐陸魯望先生之隠處故自號甫里先生<lb/>
盖以地也去今六百餘祀而流風未冺舊跡猶存遺文<lb/>
俱墜崑山嚴景和氏居松江之滸密邇甫里素欽甫里<lb/>
之文乃訪而重刋之謂余不可以無序也予知陸氏為<lb/>
呉郡四姓之舊晉平原内史陸士衡之詩曰四姓實名<lb/>
家者為可徴焉至先生以髙節稱而世並貴其文當時<lb/>
殷文珪覽其舊集曰文價沸乎三呉而類唐賦者至於<lb/>
裴晉公白文公之作同編其所著有呉興實録四十巻<lb/>
<pb n="KR4h0116_WYG_055-15a"/>
松陵集十卷晁氏曰凡六百五十八首笠澤叢書四巻<lb/>
陳氏曰甲乙丙丁詩文雜編朱衮刋於呉江未有四賦<lb/>
用蜀本增入蜀本七巻樊開所序按開序止曰八十餘<lb/>
篇而不曰四巻與陳氏所計七巻之數不合叢書松陵<lb/>
集總六百五十二篇並附錄為二十巻閲晁氏所校松<lb/>
陵集六巻刋於寶祐中厯勝國以來嵗久板廢景和所<lb/>
為重刋者繼前賢之勝事誠義舉也而叢書四巻八十<lb/>
餘篇之數無從補刋矣先生自言平居以詩文自怡㸃<lb/>
<pb n="KR4h0116_WYG_055-15b"/>
竄塗抹厯年不能寫一本或為好事者取去鄱陽馬氏<lb/>
録書有小名録三巻周密齊東野語曰先生祠在白蓮<lb/>
寺中像設皆唐物咸淳中盛氏子醉仆其像於水滿腹<lb/>
皆平生詩文新稿知府倪普更為像腹稿不可復得矣<lb/>
序列先生所著書無小名錄集中亦不見序述或在所<lb/>
逸之中豈同與詩文為好事者取去後出而傳於今邪<lb/>
抑如晁氏所論無異聞而不書耶所謂腹藏新稿或叢<lb/>
書等成集之故先生既沒尚有未及編次者邪殷文珪<lb/>
<pb n="KR4h0116_WYG_055-16a"/>
所覽舊集或呉興實錄或叢書或松陵集盖不可知豈<lb/>
巳編者為舊集末集為新稿因置腹中故有新舊之分<lb/>
邪是知先生之制作不獨遺逸於當時復遭棄毁於後<lb/>
代為可惜也然其所以為貴者豈専在於文哉惟其立<lb/>
節之髙而巳夫文以昭其節也節以表其文也使徒文<lb/>
焉而節有不立則文者流於一勢又何足貴乎先生之<lb/>
生適丁季唐一不中進士舉知世之不可為也以髙士<lb/>
召不至史稱盧攜李蔚當國召拜左拾遺詔下而卒林<lb/>
<pb n="KR4h0116_WYG_055-16b"/>
希逸辯其不然且曰有之決不為盧李軰所致可謂得<lb/>
其心矣至于楊文公談苑所紀内養鴨事詩家多喜引<lb/>
用茵即故實辨其為誣又以談苑為别有所據考之文<lb/>
公亦曰出於相傳由其一時輕信耳豈别有所據耶以<lb/>
予觀於司空圖咸通中及第避亂隠中條山僖宗以中<lb/>
書舍人徴拜禮户二部侍郎皆不起又以疾辭朱梁禮<lb/>
部尚書之徴梁史書之殊為失真頼王元之據事考言<lb/>
明其制行之卓幸不汚曲筆其事殆與魯望類而節幸<lb/>
<pb n="KR4h0116_WYG_055-17a"/>
亦相似譬猶天麟不觸世網雪鶴自起雞羣也方之王<lb/>
維鄭䖍皆能文詞書畫皆入妙品皆汚偽官不能行鄭<lb/>
相如守節可免之言以至於失身後雖皆以詩畫得免<lb/>
而良史氏黼衮鈇鉞褒貶之公安可廢哉因牽聨以書<lb/>
用存素王勸懲之法皮襲美稱魯望之才不減温庭筠<lb/>
李商隠蘇長公稱表聖詩文髙雅有承平之遺風可謂<lb/>
確論矣表聖之集曰一鳴景和尚求之藏書之家偶刋<lb/>
並傳俾讀之者因其言而得其節行之詳知其不為徒<lb/>
<pb n="KR4h0116_WYG_055-17b"/>
文而明於出處之義流播千載為不朽事則於名教之<lb/>
益也豈小小哉成化丁未春正月之吉賜進士及第奉<lb/>
訓大夫右春坊右諭徳邑人陸釴書<lb/>
　　　刻松陵集䟦　　　　　　　都穆<lb/>
古松陵即今之吳江予同年濟寧劉君濟民來為邑令<lb/>
謂是集為其邑故物而人未之見授儒士盧雍校勘捐<lb/>
俸刋之予觀詩人多尚次韻至元白而益盛唐時萃而<lb/>
成編則有漢上題襟㫁金及是三集按皮氏自序謂一<lb/>
<pb n="KR4h0116_WYG_055-18a"/>
嵗之中詩凡六百五十八首其富如此則又題襟㫁金<lb/>
之所無者况其遊燕題咏類多呉中之作後之希賢懷<lb/>
古者將於是乎考固呉人所當寶也劉君為政不減古<lb/>
人其刻是集豈直私於一邑盖將公之天下者也𢎞治<lb/>
壬戍九月二日前進士呉都穆記<lb/>
　　　范文正公集啟　　　　　　　蘇軾<lb/>
慶厯三年軾始總角入鄉校士有自京師來者以魯人<lb/>
石守道所作慶厯聖德詩示鄉先生軾從旁竊觀則能<lb/>
<pb n="KR4h0116_WYG_055-18b"/>
誦習其詞問先生以所頌十一人者何人也先生曰童<lb/>
子何用知之軾曰此天人也邪則不敢知若亦人耳何<lb/>
為其不可先生竒軾言盡以告之且曰韓范富歐陽此<lb/>
四人者人傑也時雖未盡了則已私識之矣嘉祐二年<lb/>
始舉進士至京師則范公殁既葬而墓碑出讀之至流<lb/>
涕曰吾得其為人盖十有五年而不一見其面豈非命<lb/>
也歟是嵗登第始見知於歐陽公因公以識韓富皆以<lb/>
國士待軾曰恨子不識范文正公其後三年過許始識<lb/>
<pb n="KR4h0116_WYG_055-19a"/>
公之仲子今丞相堯夫又六年始見其叔彛叟京師又<lb/>
十一年遂與其季德孺同僚於徐皆一見如舊且以公<lb/>
之遺稿見屬為叙又十三年乃克為之嗚呼公之功德<lb/>
盖不待文而顯其文亦不待叙而傳然不敢辭者自以<lb/>
八嵗知愛敬公今四十七年矣彼三傑者皆得從之遊<lb/>
而公獨不識以為平生之恨若獲掛名其文字中以自<lb/>
托於門下士之末豈非疇昔之願也哉古之君子如伊<lb/>
尹太公管仲樂毅之流其王伯之畧皆定於畎畆之中<lb/>
<pb n="KR4h0116_WYG_055-19b"/>
非仕而後學者也淮隂侯見髙皇帝於漢中論劉項短<lb/>
長畫取三秦如指掌及佐帝定天下漢中之言無不酬<lb/>
者諸葛孔明卧草廬中與先主策曹操孫權規取劉璋<lb/>
因蜀之資以爭天下終身不易其言此豈口傳耳受嘗<lb/>
試為之而僥倖其或成也哉公在天聖中居太夫人喪<lb/>
已有憂天下致太平之意故為萬言書以遺宰相天下<lb/>
傳誦至用為將擢為執政考其平生所為無出此書者<lb/>
今其集二十巻為詩賦二百六十八為文一百六十五<lb/>
<pb n="KR4h0116_WYG_055-20a"/>
其於仁義禮樂忠信孝悌盖如饑渇之於飲食須臾忘<lb/>
而不可得如火之熱如水之溼盖其天性有不得不然<lb/>
者雖㺯翰戲語率然而作必歸於此故天下信其誠爭<lb/>
師尊之孔子曰有徳者必有言非有言也徳之發於口<lb/>
者也又曰我戰則克祭則受福非能戰也徳之見於事<lb/>
者也元祐四年四月二十一日龍圖閣學士朝奉郎親<lb/>
知杭州軍州事蘇軾叙<lb/>
　　　鄱陽顔范二公序　　　　　俞翊<lb/>
<pb n="KR4h0116_WYG_055-20b"/>
鄱陽在江左號古郡昔之為守者固多以賢稱者九人<lb/>
而傑出於九賢之中又止唐之顏魯公本朝之范文正<lb/>
公可謂難得也巳二公名氏在史官大節在天下至於<lb/>
文章散人間雖筆端游戲之餘而典雅純實可以經世<lb/>
而出治垂久而行逺盖其所養得天地之正氣故文亦<lb/>
如之然是邦實二公舊治獨無墨本而間見於他處誠<lb/>
闕典也翊攝乏來此首訪而得之鳩工鏤板以傳不朽<lb/>
斯人之眷眷二公雖不係於文集之有無然使學士大<lb/>
<pb n="KR4h0116_WYG_055-21a"/>
夫家有其書如潮人之於退之栁人之於子厚因書以<lb/>
致其師仰敬慕之意不猶召南有甘棠之思乎乾道丁<lb/>
亥五月既望邵武俞翊謹識<lb/>
　　　鄱陽刋文正公集引　　　　綦煥<lb/>
鄱陽郡齋州學有文正范公集奏議嵗久板多漫滅殆<lb/>
不可讀判府太冲先生嘗謂此郡太守名徳如日月之<lb/>
照終古不冺者在唐則顔魯公本朝則范文正公文正<lb/>
之集士大夫過郡者莫不欲見其可不整治乎於是委<lb/>
<pb n="KR4h0116_WYG_055-21b"/>
屬僚以舊京本丹陽集參校且捐公帑刋補之又得詩<lb/>
文三十七篇為遺集附於後其間尚有舛誤更俟後之<lb/>
君子訪善本訂正焉淳熙丙午十二月日郡從事北海<lb/>
綦煥謹識<lb/>
　　　文正公尺牘刋䟦　　　　　　張栻<lb/>
右文正范公帖得之文定胡公家以刋於桂林郡者栻<lb/>
聞君子言有教動有法其於文正公見之矣觀帖雖一<lb/>
時書帖之間亦足以扶世教而垂後法非盛徳者其能<lb/>
<pb n="KR4h0116_WYG_055-22a"/>
然乎敢敬志之以詔來世淳熙三年元日廣漢張栻書<lb/>
　　　文正公與兄弟書䟦　　　　朱子<lb/>
右范文正公與其兄弟之書其言近而易知世之仕者<lb/>
得其説而謹守之亦足以檢身而及物矣然所謂仕未<lb/>
嘗營私者必若公之先天下之憂而憂後天下之樂而<lb/>
樂事上遇人一以自信不擇利害而取舍然後足以充<lb/>
其名而其所論親僚友以絶壅蔽之萌禁防以杜奸私<lb/>
之漸者引而伸之亦非獨効一官者所當知也某年新<lb/>
<pb n="KR4h0116_WYG_055-22b"/>
安朱熹書<lb/>
　　　范忠宣公文集序　　　　　樓鑰<lb/>
惟昔賢者皆後世之師表而學者之慕古人則自處有<lb/>
不同如汲黯之慕袁盎司馬長卿之慕藺相如若有不<lb/>
可解於心者本朝先正名徳相繼如泰山喬岳景星鳳<lb/>
凰事近而易考嘉言善行皆當取則而區區之愚少而<lb/>
讀元祐丞相忠宣范公言行錄反復終始正學大節偉<lb/>
識宏度贊嘆不已於諸鉅公間尤願執鞭欲追隨其萬<lb/>
<pb n="KR4h0116_WYG_055-23a"/>
一而不可得也如奏議國論等書如責人責巳助亷成<lb/>
徳之訓又若避好名之嫌則無為善之路等語皆當終<lb/>
身誦之每恨未見其家集也嘉定五年三月甲戍公之<lb/>
從𤣥孫中書舍人之柔見過謂鑰曰忠宣文集未行於<lb/>
世晚而謫居永州三年邦人至今懷仰比因沈史君圻<lb/>
赴郡以家藏本屬之既巳刋就而舊無序引徑以見委<lb/>
鑰謹謝之且曰托名不腐豈非晚進之幸豈非平日之<lb/>
願顧年衰學落何足以與此三辭不獲則取而伏讀越<lb/>
<pb n="KR4h0116_WYG_055-23b"/>
二日而盡得之盖公天資誠篤確志學問承文正公之<lb/>
親傳博之以泰山孫明復徂徠石守道盱江李泰伯三<lb/>
先生師友之益發為詞章根柢六經切於論事無一長<lb/>
語而一出於文正蘇文忠序文正公集有曰其於仁義<lb/>
禮樂忠信孝悌如饑渇之於飲食欲須臾忘而不可得<lb/>
又曰雖㺯翰戲語率然而作必歸於此故天下信其誠<lb/>
爭師尊之公真是似者哉而鑰之所尊敬者此又其餘<lb/>
事自朝出鎮廟謨相業具載史冊不待贅言惟公平日<lb/>
<pb n="KR4h0116_WYG_055-24a"/>
忠恕得吾道之功用深入吾夫子閫域非淺丈夫所能<lb/>
窺者温恭惟謹無異稠人遇有當為勇決過於賁育此<lb/>
其大過人者然亦尚可勉也心平而寛慮周而逺喜怒<lb/>
哀樂所發而必中克伐怨欲不止於不行包含太虚無<lb/>
所適莫姑以其見於外者一二言之鄧綰嘗奏罷公襄<lb/>
州及言者攻綰則極力爭之謂巳經先朝責降不應再<lb/>
有所貶公亦非有意於以徳報怨自謂上惜朝廷事體<lb/>
下以安人情反側蘇黄門誦揚畏憚章而公去相位他<lb/>
<pb n="KR4h0116_WYG_055-24b"/>
日哲宗面斥黄門從容為解黄門謂公為佛地位中人<lb/>
章子厚得罪父年九十議與一便郡公言當置往咎而<lb/>
念其親公本以議新法不合而去及温公將盡改熙豐之<lb/>
法公謂特當去其太甚又須徐徐經理差役二事尤不<lb/>
可暴操心類如此公既喪明而責知隨州尋竄永州葢<lb/>
子厚必欲寘之死地而公素安義命無一語怨之家人<lb/>
猶未平也風雨中覆舟於江以救僅免拭面而語家人<lb/>
曰此亦子厚所為耶嗚呼使之從夫子於陳蔡當亦有<lb/>
<pb n="KR4h0116_WYG_055-25a"/>
不容何病之言此非他人所及也蔡新州負罪至公力<lb/>
救之上忤簾中下違同列賢如劉元城亦以吳處厚為<lb/>
義存君親詆公不遺餘力公不為動卒貰其死一時不<lb/>
以為快及事之變呂汲公劉忠肅等雖終於貶所其得<lb/>
免於巳甚者始知公之不寘新州於死之力也汲公軰<lb/>
初竄嶺表時郊敕未頒先謂難從恩宥公齋戒九州防<lb/>
等年老衰病何以自存迹其所罪亦因持心未恕好惡<lb/>
任情以異巳為怨仇以疑似為訕謗誤國害公覆車可<lb/>
<pb n="KR4h0116_WYG_055-25b"/>
鑒此不惟次寤泰陵正欲感動子厚輩使之革心而從<lb/>
善也嗚呼自煕豐元祐以至元符紹聖之間世事屢變<lb/>
反覆非一徽皇踐祚改建中靖國流人悉歸四海望太<lb/>
平於朝莫欽聖憲肅皇后與徽皇待公而為政致遣中<lb/>
使逺至湖外賜好牽復迎勞不絶公時在瞽廢風痺中<lb/>
知上果用我亦欲感激自奮而病不可為矣嗚呼天乎<lb/>
倘延以三數年之壽使再得政則必能混一天下可以<lb/>
仰副建中靖國之意豈復有後日之禍哉公既去矣而<lb/>
<pb n="KR4h0116_WYG_055-26a"/>
蔡呂俱召呂又為蔡所排而任蔡愈専矣此所以撫巻<lb/>
長懐而繼之太息流涕也後之君子欲多識前言往行<lb/>
以蓄其徳者於此書可不熟復而力行之以代弦韋之<lb/>
佩乎文正四子長監簿以病早殁忠宣與二季俱顯衣<lb/>
冠蟬聫然自忠宣以來一百二十有四年而後中書舍<lb/>
人始紹科第世實監簿之𤣥孫范氏之興未艾也四月<lb/>
丁丑朔正奉大夫參知政事兼太子賔客四明樓鑰謹<lb/>
序<lb/>
<pb n="KR4h0116_WYG_055-26b"/>
　　　刻政府奏議䟦　　　　　　范文英<lb/>
先文正公奏議十七巻韓魏公為序在昔板行於世雖<lb/>
不復存其政府奏議二帙巻中不載兹得舊本惜多漫<lb/>
滅將繕寫鋟梓而鄉士錢翼之見焉樂為之書於是命<lb/>
工刋置於家塾期世傳之元統二年甲戌九月八世孫<lb/>
文英謹識<lb/>
　　　石湖居士集䟦　　　　　　范莘<lb/>
先人嘗為莘等言自十四五始為詩文晚而彌篤或寢<lb/>
<pb n="KR4h0116_WYG_055-27a"/>
疾醫以勞心見止亦以政自不能不爾謝之手編僅成<lb/>
帙而棄不肖之孤其尚忍言哉當從九京游而未敢者<lb/>
以先人之志未承也詩文凡百有三十巻求序於楊先<lb/>
生誠齋求校於龔編修芥隠而刋於家之壽櫟堂春秋<lb/>
霜露思其志意思其所樂僾然如見愾然如聞庶得藉<lb/>
口以告我先生云泰嘉二年十二月初三日莘謹書<lb/>
　　　夷白齋稿序　　　　　　　戴良<lb/>
夷白齋稿合若干篇臨海陳敬初先生所著予既訪之<lb/>
<pb n="KR4h0116_WYG_055-27b"/>
先生盡得其稿而編次之以為三十四巻而復序其篇<lb/>
目曰世道有升降風氣有盛衰而文運隨之故自周衰<lb/>
聖人之遺言既熄諸子雜陳而汨亂之漢興董生司馬<lb/>
遷揚雄劉向之徒出而斯文始近於古迨其後也曹劉<lb/>
沈謝之刻鏤王楊盧駱之纖艶又靡然於當時至唐之<lb/>
久而昌黎韓子以道徳仁義之言起而麾之然後斯文<lb/>
幾於漢奈何元氣僅還而剥䘮戕賊已浸滛於五代之<lb/>
陋至宋之劉楊猶務妃青儷白錯綺交繡以自衒後七<lb/>
<pb n="KR4h0116_WYG_055-28a"/>
十餘年廬陵歐陽氏又起而麾之而天下文章復侔於<lb/>
漢唐之盛未幾歐志弗克遂伸學者又習於當時之所<lb/>
謂經義者分裂牽綴氣日以卑而南渡之末卒至經史<lb/>
文義判為専門士風頽弊於科舉之業而我朝輿地之<lb/>
廣曠古所未有學士大夫乘其雄渾之氣以為文者固<lb/>
未易以一二數然自大厯以來擅名於海内惟蜀郡虞<lb/>
公豫章楊公及金華栁公黄公而已盖四公之在當時<lb/>
皆涵淳茹和以鳴太平之盛治其摛詞則擬之漢唐説<lb/>
<pb n="KR4h0116_WYG_055-28b"/>
理則本諸宋氏而學問則優柔於周之衰學者咸宗尚<lb/>
之並稱之曰虞楊栁黄而本朝之盛極矣繼是而後以<lb/>
文名家者猶不下數十如莆田陳公之俊邁則有得於<lb/>
虞公新安程公之古潔則有得於楊公而臨川危公之<lb/>
浩博則又兼得四公之指授者耶郁郁彬彬何可及哉<lb/>
近年以來獨危公秉筆居中朝自餘數公嘗想見其丰<lb/>
采習聞其謦欬邈然其不可接者久矣於是淪謝殆盡<lb/>
而得先生以紹其聲光也先生黄公之高第弟子嘗負<lb/>
<pb n="KR4h0116_WYG_055-29a"/>
其所有渉濤江游吳中久之又自吳踰淮泝河而北達<lb/>
於燕趙角輦轂之下久之於時雖未有所遇然自京師<lb/>
及四方之士不問識與不識見其文者莫不稱美之不<lb/>
置則其得之黄公者深矣後由京師還吳適值兵興藩<lb/>
輔不次用賢即以樞府都事起於家後又用之省幕用<lb/>
之公府跡愈顯而文愈工人之求皆隨而應葢燦乎其<lb/>
可觀矣夫自周衰以來至於今幾二千載其渉世非不<lb/>
逺也厯年非不久也能言之士非不夥且衆也斯文能<lb/>
<pb n="KR4h0116_WYG_055-29b"/>
自振㧞以進於古者惟漢唐及宋及吾朝此四世而巳<lb/>
而四世之中士之卓卓可稱者又嘗不過數人焉何世<lb/>
之不古而人之難得若是歟於此有人焉能以卓卓可<lb/>
稱者自期待世其可不為之貴重歟余於先生之文讀<lb/>
之累月曾莫有所去取於其間雖片言半簡咸附而錄<lb/>
之者所以明求一字畫之微皆可為斯世之貴重也先<lb/>
生名基字敬初夷白其自號也故以題其稿云九靈山<lb/>
人戴良叙<lb/>
<pb n="KR4h0116_WYG_055-30a"/>
　　　䟦夷白齋拾遺　　　　　　　朱存理<lb/>
尚寶李公前修郡乘時先得海虞士人家本一冊復有<lb/>
遺文三十五篇余悉錄之今得王氏本相校異同於海<lb/>
虞本錄出為拾遺一巻吳中尤氏藏遺墨數紙内有陳<lb/>
基傳一通謝徽詩一首並存拾遺後<lb/>
　　　缶鳴集序　　　　　　　　　胡翰<lb/>
人生而形具矣形具而聲發矣因其聲而名之則有言<lb/>
矣因其言而名之則有文矣故文者言之精也而詩又<lb/>
<pb n="KR4h0116_WYG_055-30b"/>
文之精者以其取聲之韻合言之文而為之也豈易言<lb/>
哉近之於身遠之於物矢之為天地變之為鬼神與凡<lb/>
古今治政民俗之不同史氏之不及具載者取而咏歌<lb/>
之載賡之不費辭説而極乎形容之妙比興之微若是<lb/>
者豈非風雅之遺意哉宜君子有以取之吳郡髙君季迪<lb/>
少有俊才始予得其詩於金華見之未嘗不愛及來京<lb/>
師同在史局又得其所謂缶鳴集者閲之累日不倦合<lb/>
古今體數百首其事雖微可以考得失備史氏之所懲<lb/>
<pb n="KR4h0116_WYG_055-31a"/>
勸其辭則予之所欲摹擬而莫之工者鏗鏘振發而曲<lb/>
折窅如也果何自而得之方吳郡未入版籍不幸為僭<lb/>
竊者據之擅其利者十年矣士於是時孰不茍升斗之<lb/>
祿以自活鬵釡間季迪日與之處曾不凂焉顧乃率其<lb/>
儔類倡和乎山之厓水之涘取世俗之所不好者而好<lb/>
之含毫伸牘吟聲吚吚及其得意又自以為天下之樂<lb/>
舉不足以易其樂焉此其所得為何如哉吾聞鐘聲鏗<lb/>
而立號石聲磬而立辨絲聲哀而立亷竹聲濫而立㑹<lb/>
<pb n="KR4h0116_WYG_055-31b"/>
鼓鼙之聲讙而立動若缶鳴之聲果何音也其西音乎<lb/>
南音乎抑太古之遺音乎不然則天下將治正始之音<lb/>
將作而此其兆乎何為一旦而及吾耳也得乎天者不<lb/>
求知於人求知於人者不得乎天季廸不求知於予而<lb/>
予知之者商聲之歌不必出乎已也而曾子歌之奚斯<lb/>
之頌不必費辭也而後世稱之則季廸之樂亦予樂也<lb/>
嗟夫憧憧往來朋從爾思孰能為余發其吟風之趣乎<lb/>
季廸由是求之其於道也亦幾矣洪武二年秋七月長<lb/>
<pb n="KR4h0116_WYG_055-32a"/>
山病叟胡翰序<lb/>
　　　又序　　　　　　　　　　　王禕<lb/>
高季廸詩十二巻凡為樂府五七言近體古九百三十<lb/>
七首余為叙而評之曰季廸之詩俊逸而清麗如秋空<lb/>
飛隼盤旋自折招之不肯下又如碧水芙蓉不假雕飾<lb/>
翛然塵外有君子之風焉以余之所言而余之所不言<lb/>
從可知已然則季廸之詩集不可不傳歟季廸中吳人<lb/>
予嘗論中吳之士唐有陸魯望宋有范至能夫魯望之<lb/>
<pb n="KR4h0116_WYG_055-32b"/>
詩寄興幽逺而其音響則駸駸已廹於晚唐至能之詩<lb/>
措辭温縟然其格調特宋焉耳在勝國時余適吳則陳<lb/>
子平詩其為言平寔而流麗揆之陸范吾不知其孰先<lb/>
孰後也吳之詩在元惟子平而知者益鮮吾於是復得<lb/>
季廸之詩焉今季廸年方壯志氣偉然其所自見殆不<lb/>
止於詩而其於詩則已能自成家與唐宋以來作者又不<lb/>
知孰先孰後也嗟乎詩之道微矣世之有志於斯者莫不<lb/>
鞠明䆒曛疲心思於簡牘間而後為言乃或有可傳其<lb/>
<pb n="KR4h0116_WYG_055-33a"/>
不可傳者固不可勝數是不可不謂之難也以詩之難<lb/>
能如此而季廸乃以此自成家追古之作者以為並豈<lb/>
非其才之過人也歟而傳之世必有因其詩而知其才<lb/>
者矣季廸名啟季廸字也頃承詔與予同修元史尋入<lb/>
内府教胄子授翰林國史編修云洪武庚戌三月翰林<lb/>
侍講制金華王褘序<lb/>
　　　又序　　　　　　　　　　　謝徽<lb/>
言之精者謂之文詩又文之最精者何以知其然耶二<lb/>
<pb n="KR4h0116_WYG_055-33b"/>
氣為之槖籥而鼓之以風霆然後天之聲出焉衆竅為<lb/>
之呼吸而盪之以江河然後地之聲出焉受形於兩間而<lb/>
靈於物者為人然氣至混然天成發宣鴻鬱然後人之<lb/>
聲出焉凡人有聲斯有言有言斯有文文至於詩包括<lb/>
品彚陶冶化工根乎性情之真達於音響之妙宫商間<lb/>
作金石並鳴由是而聲之用極矣世皆知以詩而觀詩<lb/>
或未知以文而觀詩因謂詩特文章之末技庸詎知聲<lb/>
成文謂之音而詩之中文巳具焉韓退之之言曰李杜<lb/>
<pb n="KR4h0116_WYG_055-34a"/>
文章在光燄萬丈長斯言也其善論詩者巳然非天機<lb/>
悟入識見超詣亦何足以語此哉渤海高君季廸疎爽<lb/>
俊邁警敏絶人無書不讀而尤邃於羣史與余交二十<lb/>
年余知季廸之能言也久然未嘗不以其詩而得之也<lb/>
始季廸之為詩不務同流俗直欲趨漢魏以還及唐諸<lb/>
家作者之林每一篇出見者傳誦名隠隠起諸公間及<lb/>
游四方不懈益勤刮磨潄滌日新月異紳衿諸老咸自<lb/>
以為不及季廸之於詩誠精矣然其意則自謂古風人<lb/>
<pb n="KR4h0116_WYG_055-34b"/>
之辭不如是也三百篇之傳豈皆出於一人之手哉著<lb/>
其一二皆可遺之後來尚奚以多為哉吾非欲成一家<lb/>
言亦性焉而嗜之之篤殆與人之躭悦世好者同一肆<lb/>
志用情而其樂盖未能以此而易彼也聞者以為然當<lb/>
其一室燕坐圖書左右離别拂拭塵几埃案間冥黙靜<lb/>
思神與趣融景與心會魚龍出沒巨海中殆難以測度<lb/>
或花間月下引觴獨酌酒酣氣豪放竒作楚調已而吟<lb/>
思俊發湧若源泉捷如風雨頃刻數百言落筆勿能休<lb/>
<pb n="KR4h0116_WYG_055-35a"/>
故季廸之詩緣情隨事因物賦形横縱百出開合變化<lb/>
而不拘拘於一體之長其體製雅醇則冠冕委蛇佩玊<lb/>
而長裾也其思致清逺則秋空素鶴迴翔欲下而輕雲<lb/>
霽月之連娟也至其文采縟麗如春花翹英蜀錦新濯<lb/>
其才氣逸俊如泰岳秋隼之孤鶱崑崙八駿追風躡電<lb/>
而馳也季廸之於詩可謂能盡心焉爾季廸之詩甚多<lb/>
有吹臺集缶鳴集鳯臺集凡為詩幾二千首皆當世之<lb/>
儒先君子序其端今年冬予訪之吳淞江上季廸出其<lb/>
<pb n="KR4h0116_WYG_055-35b"/>
詩示余盖取舊所集諸詩益加刪改彚粹為一總題曰<lb/>
缶鳴集自古樂府歌行而下至五七言諸體得詩三百<lb/>
餘篇皆其精選富矣哉亦可謂不易矣然是編也特以<lb/>
今年庚戌冬而止後有所作當别自為集季廸不以予<lb/>
不肖屬予序之庸敢叙諸編端以俟季廸家姑蘇嘗應<lb/>
召修元史教西學弟子員入翰林為編修擢户部侍郎<lb/>
賜歸鄉里云洪武三年十二月既望史官吳郡謝徽序<lb/>
　　　髙太史大全集序　　　　　劉昌<lb/>
<pb n="KR4h0116_WYG_055-36a"/>
故嘉議大夫户部侍郎前翰林國史院編修官授諸王<lb/>
經青丘先生高啟文集二十四巻舊一千若干篇今二<lb/>
千若干篇儒士徐庸字用理之所廣也用理既以類廣<lb/>
先生文集乃以示昌昌謹為之序曰夫將以所學明先<lb/>
王之道救當世之弊則必著於言焉庶幾見者之用聞<lb/>
者之有考也六經更聖人之手其言粹然一出於正要<lb/>
之所以存鑑戒者亦多聖人歿縱横捭闔之説興而大<lb/>
義微漢廣游學之路董生賈誼始各以其學自見著書<lb/>
<pb n="KR4h0116_WYG_055-36b"/>
數千萬言沈雄簡奥其明先王之道陳當世之務畧備<lb/>
矣唐韓愈起力變八代之衰習故其言雅醇而杜甫李<lb/>
白又各以其學自見明王道具時政謂之詩史宋歐陽修<lb/>
博學力行本論之言有益於治至朱元晦則根據六經<lb/>
之㫖攘斥百氏之非巋然為世儒宗其大要使人審王<lb/>
伯之畧致義利之辯而巳今諸家之言具存考之可知<lb/>
用之猶尚可行也盖三代而下漢唐宋之所以聳徳著<lb/>
業而繼焉以稱治者有賴於是焉先生生元丙子少稟<lb/>
<pb n="KR4h0116_WYG_055-37a"/>
神慧長讀六經諸家之言融而通之會而成之又取而<lb/>
力行之其發之於言則浩乎如大水之決防也鏘乎如<lb/>
洞庭之張樂也儵乎如幽壑之舞蛟也致之於用則如<lb/>
射者之於的凖乎其無疑也然值國歩之既促不見用<lb/>
隠於青邱登高望逺撫時懷古其言多激烈慷慨若將<lb/>
與世無所求者及我太祖高皇帝定鼎建業肆詔徵賢<lb/>
先生起與元史之修録善醜惡儒者之功庶幾彰施史<lb/>
成授諸王經進户部侍郎尊顯極至先生感之頌先王<lb/>
<pb n="KR4h0116_WYG_055-37b"/>
之道以匡濟世務言多雄偉竒古足以聳張徳業神益<lb/>
治化時甚賴之未久即辭去去後蹇連以死嗚呼殆天<lb/>
所以厄斯文也嘗竊論焉天道惡滿取之不可以全然<lb/>
詘其身必信其聲是以董賈貶逐而名用長甫白窮放<lb/>
而詩傳韓愈歐陽修朱元晦雖號通顯而未免罷斥然<lb/>
其言至於今誦習而師承者不衰正柳宗元所云生而<lb/>
不遇死則垂聲者也方先生死始三十有九使少優游<lb/>
而待之則學將止於是乎言將止於是乎行將止於是<lb/>
<pb n="KR4h0116_WYG_055-38a"/>
乎嗚呼天實為之謂之何哉用理師學於先生之言得<lb/>
之既深遂勤圖傳之亦使聞者考之而可知見者用之<lb/>
而可行以明其言之果有賴於世也嗚呼厚矣景泰元<lb/>
年庚午冬十二月望日賜進士出身吳人劉昌序<lb/>
　　　眉菴詩集序　　　　　　　江朝宗<lb/>
予布衣時雅聞楊孟載先生盛名及入翰林為史官奉<lb/>
勅纂修大明一統志攷先生先世於蜀嘉州人因大父<lb/>
仕江左而生吳中遂家焉又誦先生詩云我家岷山更<lb/>
<pb n="KR4h0116_WYG_055-38b"/>
西住正見岷山發源處於是乎益知先生雖生吳中實<lb/>
蜀人也先生生于元末仕於國初宏逺之器淳正之學<lb/>
初任滎陽令再謫鍾離間居江寧句容久之被薦陞江<lb/>
西省幕賓復使湖南廣右累官山西按察使誌載先生<lb/>
讀書日記數千言尤工於詩與高啟徐賁張羽為詩友<lb/>
故時有高楊張徐之稱云先生所著有眉菴集五七言<lb/>
古律五七言古體及歌行排律絶句詞曲總若干篇教<lb/>
授鄭綱編集巳板行矣字多訛謬先後失序而缺畧尤<lb/>
<pb n="KR4h0116_WYG_055-39a"/>
甚識者惜焉吳中張公企翺以名進士累官廣東僉憲<lb/>
素重先生之詩每遇公暇輙研究之補其缺畧次其先<lb/>
後履厯之字之謬訛者悉考正之釐為十二巻繡梓以<lb/>
廣其傳其用心亦厚矣哉間以示余俾為之序夫詩言<lb/>
志也三百篇之後變而為漢魏為六朝宋元以前惟唐<lb/>
為盛今先生之詩穠麗纖蔚藹然正大和平之音殆有<lb/>
唐人風味夫豈易得者哉僉憲公能俾先生之詩大顯<lb/>
於天下後世天下後世即其詩可以知其志知其志可<lb/>
<pb n="KR4h0116_WYG_055-39b"/>
以知其人然則先生不但有光於吳而且有光於蜀也<lb/>
余後生小子因僉憲公之命不敢以謬悠辭而僭序之<lb/>
其景仰之誠得不於是而少舒哉成化二十年夏六月<lb/>
既望賜進士奉直大夫廣東市舶提舉前翰林侍讀學<lb/>
士經筵官兼太子講讀江朝宗書<lb/>
　　　眉菴集後志　　　　　　　　張習<lb/>
眉菴楊先生孟載吾蘇之吳邑人家天平山南赤山之<lb/>
下自幼敏悟絶人日記數千言弱冠工文詞議論古者<lb/>
<pb n="KR4h0116_WYG_055-40a"/>
亦數萬言謂之論鑒嘗絜以試儀曹值元季兵興勿果<lb/>
就職當時文章大家若參政饒介之周左丞伯温見皆<lb/>
竒之會稽楊亷夫以詩伯一時少所推可僑雲間往來<lb/>
吳下以所號鐵笛謂先生能歌之乎先生曰不惟為作<lb/>
鐵笛歌尤且效老鐵體翌日成以呈亷夫不覺自失曰<lb/>
吾意詩道巳蕪今復得子老鐵當退歩讓爾一頭地也<lb/>
遂偕之東遊呼從者曰吾在吳又得一鐵來矣若等就<lb/>
之學優於老鐵學也交與成忘年故當時有老楊小楊<lb/>
<pb n="KR4h0116_WYG_055-40b"/>
之稱云避兵圍城中日與才友高季廸王正仲朱來儀<lb/>
徐幼文輩倡和以自適迨我聖祖肇基之初即受薦任<lb/>
河南滎陽令尋謫鍾離間居秣陵江濱久之又用薦為<lb/>
江西省幕賓以累復落職處句曲山中又起奉使河南<lb/>
廣右既而擢山西按察副使陞按察使而卒此履厯聞<lb/>
諸故老驗諸詩所載特其大概緣當時無有筆其行實<lb/>
者故莫克致詳然先生平日之詩甚富皆率意為之畧<lb/>
不存稿嘗見先生自序一帙云因吾友方君不得余全<lb/>
<pb n="KR4h0116_WYG_055-41a"/>
集為恨故留此以示之爾則是先生盛年稿已散失今<lb/>
流傳人間者十無二三况皆抄本又無序志家異而人<lb/>
殊後至天順間郡人鄭教授嘗為刋行間多訛謬矧諸<lb/>
竒作失載識者病焉習在髫齡即授誦先生之詩徧假<lb/>
抄錄覬圖彌盈及長而仕偕以出入有年猶每隨訪隨<lb/>
錄卒莫致其全兹官嶺表念齒已邁爰命庠生顔恭文<lb/>
起會各本錄就請前翰林學士西蜀江君序諸首重圖<lb/>
鍥梓以傳噫文章在穹壤間譬之精金美玉不求乎人<lb/>
<pb n="KR4h0116_WYG_055-41b"/>
而人自即之無有久暫而異所好然好金玉之寶者世<lb/>
人之常情而文章雅談非有景賢好古之心莫克以致<lb/>
其所好之篤也習為鄉人晚生敬慕前哲之賢自幼抵<lb/>
老不忍冺冺是固庸陋無文不能表章乎幽潛則區區<lb/>
素願詎不由之少慰哉若夫先生學力之充才氣之雄<lb/>
以致詩之清豪自成一家言者覽是集當自得之兹不<lb/>
凟成化乙巳秋桂月胐同邑後學張習志<lb/>
　　　靜居集後志　　　　　　　　張習<lb/>
<pb n="KR4h0116_WYG_055-42a"/>
吾吳之詩自唐皮陸倡和為一盛再盛于元季自王元<lb/>
俞鄭元祐張伯雨龔子敬陳子平宋子虚錢翼之陳敬<lb/>
初顧仲瑛輩各出所長以追匹乎古者繼而張仲簡杜<lb/>
彦正王正仲楊孟載高季廸宋仲温徐幼文陳維寅丁<lb/>
遜學王汝器釋道衍輩附和而起故極天下之盛數詩<lb/>
之能必指先屈於吳也維時張來儀先生自江右來與<lb/>
高楊徐相友善聚首之際未嘗不以詩為事積之既盛<lb/>
名為大家輿論比唐之四傑故老言不惟文才之似而<lb/>
<pb n="KR4h0116_WYG_055-42b"/>
其攸終亦不相逺眉菴盈川令終如一太史存心無疵<lb/>
而斃則同乎賓王北郭雖不溺海僅全要領而非首邱<lb/>
先生竄嶺表尋召還以對内政之不恊恐禍及已遽投<lb/>
龍江以没又與照鄰無異噫詩在天壤間患惟不工耳<lb/>
茍工而名家則凡具人心者罔不知好之故不欲其傳<lb/>
而人自無不傳詩之存人之存也是知先生之年雖不永<lb/>
於當世而自有以延於後世未可以彼而易此吳中鈔<lb/>
本所謂靜居集者什惟二三生自幼抵老求之冀得其<lb/>
<pb n="KR4h0116_WYG_055-43a"/>
全不克文梓垂畢又得吳興本較之雖曰加倍猶未克<lb/>
備亦並刋入尚期博識同志畀足成之尤為幸甚𢎞治<lb/>
辛亥秋八月十二日吳晚生張習謹志<lb/>
　　　翠寒集序　　　　　　　　鄧光薦<lb/>
詩惡乎變三百篇後變乎攜手上河梁下迨建安齊梁<lb/>
數變至唐洎宋季之詩大變而絶何邪詩闗乎風化繫<lb/>
乎氣數士昔騖于時文視詩為長物雖有不工工不及<lb/>
唐矣非詩之變乃時之變也吁詩貴乎變不守一律千<lb/>
<pb n="KR4h0116_WYG_055-43b"/>
變萬化變之不窮惟子美能當之豈惟詩文亦然宋之<lb/>
詩病非膠攣淺易則窒泥狂怪蒐獵竒事穿穴異聞失<lb/>
豐厚而就儉約趨窘局而棄高逺不能平澹蕭散雍容<lb/>
和緩求如晚唐杜荀鶴方干輩斯可矣吳逸士宋子虚<lb/>
詩則不然子虚生景定間未弱冠時已廢科舉學故惟<lb/>
詩是學大篇如天孫織絹雲經霧緯自出機柚小律則<lb/>
日光虹彩渾然尺璧穠麗縝密而不艶含鬱靜婉而不<lb/>
怨其深於變之也余客江東會西溪王公稱其才學茂<lb/>
<pb n="KR4h0116_WYG_055-44a"/>
異弗就觀其人淵黙似不能言者其詩超邁而自勁後<lb/>
得所寄天馬歌諸作乃益嘆服盖本於學㴠養有力不<lb/>
汲汲於成名其行業皆然不獨詩然也余將泝九江子<lb/>
虚始出稿畀余序余所知子虚者淺矣子虚之不屑為<lb/>
者深嗚呼作詩難序詩尤難子虚之詩顯果在予序則<lb/>
唐之三百家無序者其詩皆能晦乎係其詩之工拙爾<lb/>
少陵云清詩句句盡堪傳奚在予序子虚之詩足以重<lb/>
予言也故序之子虚名无翠寒其齋扁云嵗在屠雍赤<lb/>
<pb n="KR4h0116_WYG_055-44b"/>
奮若清明日廬陵鄧光薦中父叙<lb/>
　　　又序　　　　　　　　　　趙孟頫<lb/>
吳古為都會山水富甲東南長材秀民間出層見以濟<lb/>
時需獨唐皮日休陸魯望隠松陵為詩文相倡酬故吳<lb/>
之山川自西子館娃宮鹿遊胥臺殘花遺草烟霾日噎<lb/>
悒鬰千載間皆能發而化之為詩余先子昔處是邦嘗<lb/>
往來吳中皮陸之風尚可想見辛夘秋客燕子虚與予<lb/>
遊甚稔每話具區山水之勝出所為詩風流藴籍膾炙<lb/>
<pb n="KR4h0116_WYG_055-45a"/>
可喜皆不經人道語子虛年未艾有能聲詩且通史西<lb/>
溪王中丞以茂才舉之辭不就余觀子虚多子負雖時<lb/>
以巻舒豈若唐之皮陸真能隠於詩邪使子虚仕與詩<lb/>
並進大篇長什當有寫御屏者子虚姓宋舊以晞顔字<lb/>
行世居晉陵家值兵難遷吳冒朱姓云元貞乙未中秋<lb/>
吳興趙孟頫子昻又序<lb/>
　　　又序　　　　　　　　　　馮子振<lb/>
天詘西北曰无曠古未有有姓而以无為之名者吳人<lb/>
<pb n="KR4h0116_WYG_055-45b"/>
宋子虚乃以无為之名斯名也子虚殆始自亡是公烏<lb/>
有先生乎盧仝異自異之對待相與莫逆於是不能無<lb/>
仝自仝異自異之對待吾欲取某姓而姑名之曰有為<lb/>
子虚之對待而三千載之有姓氏不聞單无之隻字為<lb/>
之名者徐無鬼公子無忌之屬生戰國者無之且必連<lb/>
綴某字者以為名未若宋子虚之无有獨無對之特出<lb/>
茍求其故毋巳則春秋之冉有乎或曰以冉有對宋无<lb/>
與盧仝對馮異固無以異而嵗月卜之吾東家聖師之<lb/>
<pb n="KR4h0116_WYG_055-46a"/>
闕里則去冉有也惜逺矣有無姑置吾讀子虚所為詩<lb/>
則求之吳中殆無詘第二指然則五茸三泖之地望不<lb/>
但無能名子虚者並與子虚之詩無之此邦不可無斯<lb/>
人可無其詩乎其烏夜啼公無渡河戰城南公莫舞至<lb/>
妾薄命古研歌詩諸家古錦神林鬼家外帶三分鳳麟<lb/>
洲山飛仙羽翮格力其五字律風調悽惋不勝江哀浦<lb/>
思之情悰如承恩金馬詔失意玉環詞落月今誰弔長<lb/>
庚夜自明雖使太白復生亦應為子虚擊節七言律楊<lb/>
<pb n="KR4h0116_WYG_055-46b"/>
栁黄昏曉西月梨花明白夜東風秋千庭院人初下春<lb/>
半園林酒正中五言如乙鳥歸來社辛夷開過春如身<lb/>
黄松上䑕頭白竹間禽七言如桃葉歌殘秣陵酒梨花<lb/>
夢斷景陽鐘五言如采藥逢毛女焚香對羽人客愁三<lb/>
月盡春夢五更初七言如縮地日愁龍作杖卧雲時約<lb/>
鳳吹笙五言若蜀魄花成血山魈樹隠身竹枝歌峽夜<lb/>
椰子醉蠻春如空悲祖龍死但覺鮑魚腥如織女支機<lb/>
穏山人作枕便異或稱羊化疑應訝虎眠不湏填碧海<lb/>
<pb n="KR4h0116_WYG_055-47a"/>
直欲補青天如勒銘留水寺應供宿江城夏減游方興<lb/>
秋添住岳情標致極似唐人諸詩而對偶之工興寄之<lb/>
永飄飄然自異於金陵含風鴨綠𥻘粼起㺯日鵝黄裊<lb/>
裊垂北風吹樹動西日照窓涼之類至其絶句雅淡清<lb/>
潔一字不可易豈但吳中無子之詩乎子虚有韻人之<lb/>
姿而天壤間知子虚最晚恨予老無能為矣姑取其詩<lb/>
集而序之好事者寫之於圖有味乎其言而時諷誦之<lb/>
彼韻春風㺯涼月之客主豈特可摽而出諸大門之外<lb/>
<pb n="KR4h0116_WYG_055-47b"/>
雖引却百驛數十日猶俗氣溷人也子虚嘗舉茂材於<lb/>
王西溪平生獨刻意於詩宦情雲薄以故不肯輕就籠<lb/>
絡弊弊焉追逐時好以取世資其胷中泊然無營殆眼<lb/>
中真無其匹者太湖三萬六千頃寧當無真識子虚者<lb/>
也異時白醉吟生七月能識之無二字是孩提時巳識<lb/>
宋子虚云矣醉吟晚守姑蘇惜子虚不當是時如子虚<lb/>
當其盛時持其詩納之白傳則翠寒之集若不嘘而奏<lb/>
之白玉之堂他日亦應俎豆洛社諸人之右寧當别有<lb/>
<pb n="KR4h0116_WYG_055-48a"/>
識子虚者其未能如醉吟翁方孩提識之無者勿以語<lb/>
之翠寒詩集之雅號云延祐庚申冬孟一日海一粟馮<lb/>
子振序<lb/>
　　　翠寒集䟦　　　　　　　　錢良右<lb/>
子虚先余廿年雖知嗜吟其亦未始置齒牙間自其壯<lb/>
年遊江東首見知中丞王公侍御鄧公今承㫖趙公皆<lb/>
序其巻最後集賢馮公聞其詩欲行將有以資之而亦<lb/>
未嘗見其巻也公一日過子虚索稿子虚不容已遂出<lb/>
<pb n="KR4h0116_WYG_055-48b"/>
稿公疾視黙覽遇佳句輙首肯而聲誦之謂子虚曰子<lb/>
詩真刻意於唐者明當為子序之翌旦子虚袖二紙請<lb/>
焉公欣然援毫不煩脱稿一掃千餘言昨所聲誦亹亹<lb/>
出筆下至於題之前後句之次第畧不少差其一二所<lb/>
許可皆子虚平生得意句世所謂膾炙者子虚亟拜且<lb/>
喜坐客皆為之嘆服吁士之處世能不逐聲利而獨嗜<lb/>
片言隻字以陶寫其心腹不求人知有終其身而詩不<lb/>
傳者乎今子虚是也馮公序其詩時年巳踰耳順何一<lb/>
<pb n="KR4h0116_WYG_055-49a"/>
覽其巻而盡能黙記佳句於俄頃之間抑子虚之詩如<lb/>
正聲雅樂入耳而不忘邪序雖擷其英為公論余意翠<lb/>
寒集其堪擊節者恐不翅若是也因徴予書獲識巻末<lb/>
且以紀馮之才之强記云至治二年六月一日里人錢<lb/>
良右謹書<lb/>
　<lb/>
　<lb/>
　<lb/>
<pb n="KR4h0116_WYG_055-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻五十五<lb/>
</p>
<p>
</p>
  </div>
<div>
                <head>吳都文粹續集巻五十六</head>
    <p>
<pb n="KR4h0116_WYG_056-1a"/>
欽定四庫全書<lb/>
　吳都文粹續集巻五十六　　明　錢榖　撰<lb/>
　　詩文集序<lb/>
　　　甘白先生後集序　　　　　　朱逢吉<lb/>
文章聲心也見乎學力之淺深才識之髙下而心為之<lb/>
本焉譬如習樂心所尚者古淡也則蕢桴土鼓不假音<lb/>
律而自然之聲叶焉茍所尚者哇淫也則鄭衞交作流<lb/>
宫泆羽而去古逺矣故觀文章必先觀其人觀其人必<lb/>
<pb n="KR4h0116_WYG_056-1b"/>
先求其心然後其識其才其學可見也古今騷人韻士<lb/>
學博才髙者衆矣而求其識之卓心之古則可屈指焉<lb/>
甘白先生可謂全備者乎余來吳中聞先生之名而不<lb/>
及見矣得見其子用軫淳篤而文雅其鼓琴嘗動乎帝<lb/>
聽其才行克振先生之髙風者也間出先生文集俾余<lb/>
序其端嗚呼先生往矣其出處大節已於貞木俞公誌<lb/>
中見之而先生之古心卓識髙才博學則於是編著焉<lb/>
燦然星斗之輝也巋然河海之深也其天地間之正氣<lb/>
<pb n="KR4h0116_WYG_056-2a"/>
乎氣正矣辭嚴義直而理無不致益世教多矣故能委<lb/>
順以時樂天知命不以夷險易其守不以否泰二其中<lb/>
而遂克考終於其官殆猶駕萬斛之舟乗風濤於滄溟<lb/>
洶湧中而終允濟非古心卓識其克爾耶與古之君子<lb/>
不假勲業而名徳拔類者同其休聲可謂俯仰無媿者<lb/>
矣用軫其廣傳之以為後學者式斯不負先生之用心<lb/>
焉永樂元年春二月望日修史官奉議大夫大理寺右<lb/>
寺丞朱逢吉序<lb/>
<pb n="KR4h0116_WYG_056-2b"/>
　　　甘白先生詩集序　　　　　陳鑑<lb/>
甘白先生詩集凡六巻其孫大理評事祝承命于父放<lb/>
翁之所刋也先生姑蘇人姓張氏名適字子宜自幼頴<lb/>
悟年七嵗即能賦詩彈琴九嵗能誦五經十二應江浙<lb/>
鄉試人以神童目之值元運將革遂不仕國朝洪武初<lb/>
與渤海高季廸諸公同徴修元史授工部水部郎中無<lb/>
何乞歸鄉里日與周正道陳惟寅及季廸輩更倡迭和<lb/>
而先生才思尤敏捷方其吟琢直欲旋斡造化牢籠萬<lb/>
<pb n="KR4h0116_WYG_056-3a"/>
物使無一或有可遁者先生將以此自老而復以明經<lb/>
薦授廣西理問厯滇池魚課及宣課二司大使遂終於<lb/>
官先生所作之詩甚多遺稿若樂圃南湖江行滇南諸<lb/>
集藏於家者殆數十巻兩遭回禄今所刻者纔得什二<lb/>
三於煨燼之餘及士林傳誦者而已雖然昔人於詩有<lb/>
以一篇之佳一句之美若崔顥題黄鶴樓林和靖之暗<lb/>
香疎影自足使名聞後世今先生之佳篇美句求之集<lb/>
中豈少也哉是亦不足較於此也經曰詩言志盖詩者<lb/>
<pb n="KR4h0116_WYG_056-3b"/>
志之所發然則誦先生之詩者殆亦可以識先生之志<lb/>
焉先生之志有所未竟其將竟之於祝乎祝予同學友<lb/>
而放翁又與父友因觀是集故為序而書之正統六年<lb/>
嵗在辛酉仲冬初吉通議大夫都察院右副都御史同<lb/>
郡陳鑑有戒書<lb/>
　　　王先生詩集序　　　　　　鄒亮<lb/>
天地間流行之物皆詩也若夫光華為日月動盪為風<lb/>
霆森列昭明為星辰河漢燦爛為雲霞輝映為虹霓融<lb/>
<pb n="KR4h0116_WYG_056-4a"/>
潤凝冱為雨露霜雪以至山岳之流峙花木之妍蔚鳥<lb/>
獸魚龍之飛躍變化何莫而非詩乎是物者人皆得以<lb/>
用之而患不能成乎詩詩之而患不能曲盡其妙詩之<lb/>
道可謂難矣吾鄉王先生汝玊風韻豪邁藻思俊逸學<lb/>
問𢎞博淵邃為文敏捷辭意通暢於詩為尤工葢嘗馳<lb/>
騁出入古樂府漢魏六朝唐人諸作故其五言古選若<lb/>
三代鼎彛雖朱湮翠融而龍章鳥蹟欵識典雅無琱鎪<lb/>
鏤䤤之狀殊可玩焉七言歌行如奔流出峽汪洋演迤<lb/>
<pb n="KR4h0116_WYG_056-4b"/>
層瀾萬頃自然成文長風衝激駭浪滔天物怪出没則<lb/>
又可驚可愕焉五七言近體猶大將軍出師紀律嚴整<lb/>
旗旌鮮明劒㦸銛利軍容整肅鼓吹既作其聲悲壯激<lb/>
烈鋭氣憑陵直欲拔唐人之壘焉五七言絶句譬之鶴<lb/>
唳秋空清音嘹亮迴視他人之作不啻草根蛩語蚓竅<lb/>
蠅聲焉耳嗚呼先生之詩可謂兼備古人之體製者矣<lb/>
予自早嵗即䆒心斯事惜乎學識謭陋無所成就不足<lb/>
以窺先生之藩籬尚敢望闖其户而入其室耶鄉友華<lb/>
<pb n="KR4h0116_WYG_056-5a"/>
彦謀雅擅好事之譽嘗編次先生之詩夀梓以傳於後<lb/>
徵序其端輙評先生之詩如此且謂先生得乎兩間萬<lb/>
物之妙用故其詩卓然為一名家云景泰二年嵗在辛<lb/>
未秋九月上澣監察御史郡人鄒亮序<lb/>
　　　青城山人詩集序　　　　　徐珵<lb/>
國朝文章之盛稱洪武而永樂次之若宋承㫖景濓胡<lb/>
徵君仲申徐徵君大章王待制子元蘇太史平仲高太<lb/>
史季廸張太常來儀輩皆傑然名家者然當其時高皇<lb/>
<pb n="KR4h0116_WYG_056-5b"/>
帝初定天下懲元之寛無制而矯之以猛網羅天下之<lb/>
豪傑用法剪除之而彼諸老皆勝國之遺才雖用於維<lb/>
新之朝而偪於法或死或遯不得以盡其鳴世之能事<lb/>
及太宗之入乘豐富致太平乃崇儒術廣文學之選以<lb/>
潤飾鴻業照耀天下於是士之幸存而後出者始皆濯<lb/>
拂登進以鳴一時之盛而致翰林檢討兼春坊贊善太<lb/>
子賓客諡文靖王公汝玊則其先鳴者也公之學長於<lb/>
春秋其為文盖兼古今體製而詩則深得唐法其所著<lb/>
<pb n="KR4h0116_WYG_056-6a"/>
述甚富而稿之藏家者皆燼於火獨其詩散逸於四方<lb/>
好事者得而錄之公之孫鎧繕寫藏於篋笥友人華彦<lb/>
謀與王氏連婣尤好公詩既為編次復鋟梓以傳於世<lb/>
而諉予序予嘗評公之詩清而不刻麗而不靡佚宕而<lb/>
不麄俗驟而見之如九霄一鶴盤雲獨遊如玊井蓮花<lb/>
浥露初發如瑶臺仙子臨風微歩殆難以塵情凡態想<lb/>
像如武陵年少衣輕䇿駿馳騁春風紫陌間意氣奕奕<lb/>
不可耐品而第之其大厯貞元諸才子之流乎因並著<lb/>
<pb n="KR4h0116_WYG_056-6b"/>
之序末以與知言者商確之青城山人者盖公所自號<lb/>
也凡公之生平官簿事行則國史備焉景泰癸酉春正<lb/>
月之望奉直大夫太子諭徳兼翰林侍講兼修國史玊<lb/>
牒東海徐珵元玊序<lb/>
　　　後䟦　　　　　　　　　　王鎧<lb/>
右青城詩集若干巻先大父文靖公之所著也大父自<lb/>
幼以詩文名接交當時海内碩儒非一徃來倡和靡不<lb/>
見之賦咏自入國朝登仕籍洎陞翰林聲光益著其製<lb/>
<pb n="KR4h0116_WYG_056-7a"/>
作特盛然兩為回祿所虐稿皆殘缺所幸别或收貯得<lb/>
十之二閲嵗既久鎧以菲才宦游古汴束以自隨公暇<lb/>
因掇拾分類繕寫一帙有外集者附之藏之篋中家居<lb/>
以來罔敢失墜偶婣好華君彦謀過而見之三復嗟嘆<lb/>
遂於内各刪百首命工刻次嗚呼大父文名盖一世著<lb/>
述布天下而遺稿灰滅無幾又弗克傳世豈造物者不<lb/>
使有見於後哉實子孫不肖不能述先業之所致也今<lb/>
大父殁餘三十年而一旦幸表而出之是明珠寶劒之<lb/>
<pb n="KR4h0116_WYG_056-7b"/>
起於重淵必有待其時歟彦謀讀書好義常輯其族譜<lb/>
諸集行世足羨故家子孫立志超卓不屑細故如是時<lb/>
正統十二年嘉平望日孫鎧謹識<lb/>
　　　謝孔昭詩集序　　　　　　　周傳<lb/>
詩自國風以降言選者稱漢魏言律者獨稱唐而已為<lb/>
選而不宗漢魏非選也為律而不宗唐非律也選豈易<lb/>
言哉自梁昭明太子選漢魏以來諸傑作者因時所尚<lb/>
分為五言七言皆以偶對切實音韻諧協者中其律而<lb/>
<pb n="KR4h0116_WYG_056-8a"/>
詩以律稱矣則欲學詩者舍古人奚取法哉然後人擬<lb/>
之者不失之疎則失之淺調格似矣而意趣則未易及<lb/>
也由古及今以詩名家者幾何人哉姑蘇自吾朝以來<lb/>
文運與時大興以詩名者則有高君季廸楊君孟載為<lb/>
尤二君之詩言選則入漢魏言律則入於唐音響調格<lb/>
宛然相合而意趣或有過之雖識者莫能辨其異也余<lb/>
友孔昭謝氏自少嗜詩得二君之㫖趣故其為詩不茍<lb/>
必擬於古人調格似矣而音響之不合者不作也音響<lb/>
<pb n="KR4h0116_WYG_056-8b"/>
似矣而意趣之不佳者不作也不作則已作則必欲如<lb/>
古人焉是將駸駸乎漢魏唐者也今編其稿分為選詩<lb/>
律詩絶句凡若干首屬予為序余豈知詩者哉然聞志<lb/>
於古者即古人也詩而逼於漢魏唐之作則雖以今之<lb/>
詩為漢魏唐之詩可也詩而不能效古其如古人何哉<lb/>
孔昭有志於古而用意若此蘇人翕然稱之則蘇人以<lb/>
詩名家而不絶者將不繫於孔昭乎愧予非能詩者不<lb/>
足以知之姑序所聞于簡以塞其請云癸未嵗七月既<lb/>
<pb n="KR4h0116_WYG_056-9a"/>
望汝南周傳序<lb/>
　　　又序　　　　　　　　　　張肯<lb/>
書云詩言志心之所之之謂志詩者言其心之所之者<lb/>
也在心為志發言為詩有諸内而形諸外也心之所之<lb/>
之不同而其詩亦有憂抑感傷憤怨悲戚喜樂和恱之<lb/>
異觀其詩則知其所志矣故窮夫出婦逐臣逆旅必多<lb/>
憂抑傷感憤怨悲戚之言騷人勝士富翁貴客必多和<lb/>
恱喜樂之語非才之優劣而詩之不同觀其志則知其<lb/>
<pb n="KR4h0116_WYG_056-9b"/>
人矣雖然世道有升降風氣有盛衰而其詩亦然因而<lb/>
隨之者有矣其言之喜樂和恱者大抵多盛世之音也<lb/>
其不然者則其人有大過人而不繫於時者也又豈可<lb/>
一於心之所之而然乎嗚呼詩之言志有不同如是邪<lb/>
詩之言志雖不一然其同者則同得其性情之正也詩<lb/>
而不得其性情之正則不足以言詩矣欲得其性情之<lb/>
正非學問之功其可得乎詩而得性情之正斯可以言<lb/>
詩矣余少也亦嘗執筆而學言也由其志之卑陋而又<lb/>
<pb n="KR4h0116_WYG_056-10a"/>
無學問之功其所言惡能得其性情之正哉今觀夫謝<lb/>
君孔昭之詩凡二百餘篇其憂抑傷感憤怨悲戚而不<lb/>
傷也喜樂和恱而不流也奕奕乎其風韻也翩翩乎其<lb/>
英俊也皜皜乎其潔而白也而又皆得性情之正噫非<lb/>
有學問之功者其能然乎予方自愧有不可企及之嘆<lb/>
而又命予序其篇目予非能詩者將何所言乎姑書詩<lb/>
之言志者以為叙云永樂甲申五月十日浚儀張肎序<lb/>
　　　草窓集序　　　　　　　　姚綬<lb/>
<pb n="KR4h0116_WYG_056-10b"/>
予弱冠時草窓先生以詩鳴吳下及予壯遊學宮先生<lb/>
起為太醫院吏目以詩鳴公卿間聲價籍甚景泰癸酉<lb/>
予領薦書上京師先生已卒於邸舍竟弗之識往往見<lb/>
談於詩句警䇿而氣舂容恨不得其生平之集而盡觀<lb/>
之爾來餘二十年其子俸手一編於吳門寓館曰此某<lb/>
先君子之草忩集願為之序受而觀之總若干篇諸體<lb/>
悉備釐上下巻以授梓焉嗚呼先生往矣其詩則存往<lb/>
者同存者獨悲其往序其存可也世謂詩人之心聲也<lb/>
<pb n="KR4h0116_WYG_056-11a"/>
予獨本之氣焉夫氣在天地之間迎之不見其首隨之<lb/>
不見其後洪纎生息者以之人與物同稟而獨得其清<lb/>
故身心之中凡一運動莫不由此養之以直不為勢摧<lb/>
不為利拘不為欲屈則浩然充塞沛然流行有不可得<lb/>
而禦且遏者詩云乎哉吾用是知先生自少至壯優游<lb/>
于典墳涵濡于義理不浮於約不華以實養成是氣罔<lb/>
或少餒故其所發隨扣隨應譬猶富足之家所積者厚<lb/>
一旦用之羨餘尚多誠非一朝一夕之故也其在公卿<lb/>
<pb n="KR4h0116_WYG_056-11b"/>
間彼此忘勢必有忠讜之論可施於用隂為裨益惜無<lb/>
紀載奚止詩而已也論者又曰詩由性情止乎禮義先<lb/>
王典則以垂美刺易風俗係世運非曰小補今先生詞<lb/>
意之正足以風勵來學有非騷囊之風雲月露同日並<lb/>
語又不可以詩為先生少也予恨未能知言或味乎此<lb/>
幸獲盡觀其所作姑序其所存以歸其子將以俟夫知<lb/>
言者論定之如何先生姓劉氏名漙字原博草忩乃其<lb/>
别號云成化十六年七月上浣賜進士出身第前廣東<lb/>
<pb n="KR4h0116_WYG_056-12a"/>
道監察御史嘉興姚綬書於雲東精舍<lb/>
　　　劉文恭公文集序　　　　　吳寛<lb/>
文章之士世固有之山林之間賤而在下者其文既多<lb/>
晦而不傳至於貴顯之人或放而無行讀其文者且嗤<lb/>
之况欲其傳哉夫人自少至老矻矻然執筆纘言能造<lb/>
其妙者幾人幸其文之妙矣貴而鄙其行賤而揜其名<lb/>
欲其傳又難如此寛故於鄉先達文恭劉公之集讀之<lb/>
所以深嘆也劉為吳中世家自宋以來以儒官相承入<lb/>
<pb n="KR4h0116_WYG_056-12b"/>
國朝值家中衰而公居貧力學未嘗降志永樂間竟取<lb/>
科第入翰林益篤於學纂修講讀皆稱其任文名既著<lb/>
有求者輙酬應之若不辭拒然平生慎許可少假借言<lb/>
之所施未嘗殉俗以悦人人亦未敢易而求之也葢公<lb/>
之為人儉質無華而少玩好靜退不競而絶奔趨故形<lb/>
於著作者不以險怪侈靡為工往往於和平簡淡之中<lb/>
而有温純典雅之意知公者以為似其為人焉公既沒<lb/>
藏於篋中率多亂稿其子瀚從仕中外皆以刑獄為職<lb/>
<pb n="KR4h0116_WYG_056-13a"/>
未暇編次及是以陜西按察副使致仕始以其暇為之<lb/>
以寛居同里及仕又嘗同朝契好甚久乃奉其遺稿以<lb/>
示俾序其首寛生也後不獲承公之教特從諸生中一<lb/>
嘗望見其顔色而已今幸得其遺稿而讀之亦何異蒙<lb/>
公之指授者顧淺陋之學雖按察君謬加委重其非公<lb/>
之望乎既辭不獲他日君則以書俾其子今直閣尚寶<lb/>
卿棨來言曰某老矣先子之文將板刻行世願序文之<lb/>
及見也盖公在翰林最久後自國子祭酒擢少詹事亦<lb/>
<pb n="KR4h0116_WYG_056-13b"/>
貴顯矣而公所以儉質靜退自持者愈至猶夫山林人<lb/>
也故其行巳鄉人知之同時之人知之逺方後輩或有<lb/>
不知者將無疑其文乎孔子曰有徳者必有言敢書曰<lb/>
此有徳者之言也學者宜相與傳之公沒數年後天子<lb/>
念公為春宮舊學之臣特贈禮部左侍郎諡曰文恭而<lb/>
有司復祠公於學宮知徳者以為合於公議云𢎞治癸<lb/>
丑冬十二月甲申資善大夫掌詹事府事禮部尚書兼<lb/>
翰林學士延陵吳寛謹序<lb/>
<pb n="KR4h0116_WYG_056-14a"/>
　　　感樓集序　　　　　　　　楊循吉<lb/>
詩在精不在多在専不在備誠以其道之難盡故也有<lb/>
唐氏之世詩莫甚焉然自數大家外其餘諸公之集偏<lb/>
或局於一體簡有止於數篇此豈其力之不能乎亦知<lb/>
詩之難為不必多與備也故其時詩人量力盡智各能<lb/>
自成一家言竟以取名於千載之下者以此大抵詩在<lb/>
天地間實藝之至精者其工可為其妙不可為也妙在<lb/>
觸觸則情感故其句美雖善詩者莫能知之是以求好<lb/>
<pb n="KR4h0116_WYG_056-14b"/>
詩必有所俟俟於事之觸境之觸無故之觸也不觸則<lb/>
不可舉筆就題而浪為然則雖欲其多且備又烏能多<lb/>
且備也先生吳中之耆舊剛明介特有通變之才素不<lb/>
業進遂隠於時其正則不惑鬼神其達則不諱負乏勤<lb/>
儉自持以清儒致産千金持邦人風俗之柄者數十年<lb/>
其為人豈特詩而已哉既沒之明嵗其子慈息抱稿見<lb/>
命定其次初漫録殆千篇三選三減止於<hi>闕</hi>十<hi>闕</hi>首或<lb/>
以咎我曰太少哉余曰詩有片紙而存有累箱而亡者<lb/>
<pb n="KR4h0116_WYG_056-15a"/>
其傳否不在乎多與少也詩人之詩多以迫成非必盡<lb/>
其胷次中語也余用是逆推先生之意以為此編所謂<lb/>
有觸妙作具在焉豈必其多且備哉觀者自知之矣先<lb/>
生姓賀諱甫字美之其仲子恩中戊子解元有學行不<lb/>
第而歿孫放今亦未冠遊場屋其將益顯大先生之隠<lb/>
行而及其詩乎𢎞治四年夏四月二日禮部主事前進<lb/>
士吳人楊循吉序<lb/>
　　　杜東原詩集叙　　　　　　　王鏊<lb/>
<pb n="KR4h0116_WYG_056-15b"/>
東原先生諱瓊字用嘉家吳城之樂圃里孝友退讓好<lb/>
古力行於時同志則有陳醒菴孟賢二人皆有高義皆<lb/>
好為詩醒菴詩清脆可誦而先生沈着古雅有風致間<lb/>
喜畫山水故其詩於評畫尤深也詩多散佚不傳鏊從<lb/>
其子啟所得百篇焉讀之為選定如左仍附雜著若干<lb/>
篇於後序之曰先生其隠者歟昔之隠者姓名邑里影<lb/>
響恐聞於人顧其詩乃若有不能自巳者焉而張志和<lb/>
魏野林逋之流尤喜為詩其於世之興衰理亂毁譽得<lb/>
<pb n="KR4h0116_WYG_056-16a"/>
失榮辱進退憂悲愉懌一切末殺不獨玩於烟雲泉石<lb/>
之間其詞冲澹幽深而其名特焜燿在人者盖世方卓<lb/>
行之為賢而夫人者復高標掲已以驚動流俗萬乘詣<lb/>
而不見千金召而不屈其跡竒其聲烜赫而流於人世<lb/>
謂今之世無隠士是果然哉盖有之矣而世方以科目<lb/>
是崇是長外是有人皆擯弗用敺一世之人相摩相染<lb/>
於熟爛之程文言竒者得疑行殊者來毁廟堂不聞物<lb/>
色之訪丘園不覩束帛之賁於是時也所謂隠者即有<lb/>
<pb n="KR4h0116_WYG_056-16b"/>
之方且潛身裹跡日遁於大山長谷之中世安得而知<lb/>
世不得而知則遂曰無亦宜也其果然哉鏊猶及見先<lb/>
生與醒菴深衣幅巾曵杖履革蒼顔白髮所至人望之<lb/>
若綺皓郡將縣大夫延禮賓致恐後縉紳之行過吳下<lb/>
者必請造其廬而販夫樵子皆知二先生之為賢也二<lb/>
先生死吳中耆舊亦益衰後生之知者益鮮而知之者<lb/>
顧猶以其詩也惜乎東原詩稿傳世者止此然平生大<lb/>
畧具焉讀其詞考其世得其所以為人於戯豈非古所<lb/>
<pb n="KR4h0116_WYG_056-17a"/>
謂遁世無悶之君子歟樂圃里在吳城西其東有原焉<lb/>
故世稱東原先生先生好著鹿皮冠又稱鹿冠道人𢎞<lb/>
治七年二月奉訓大夫右春坊右諭徳王鏊序<lb/>
　　　武功伯徐先生文集序　　　　萬安<lb/>
文章者期於世用而已非雕蟲篆刻之謂也故學者以<lb/>
此自負朝廷以此取士上下相期莫不以經綸參贊為<lb/>
事也使非期於實用而惟爵禄之為榮雖有文抑末矣<lb/>
將安用哉若武功伯徐公有貞平生立朝大節持危扶<lb/>
<pb n="KR4h0116_WYG_056-17b"/>
顛廷臣無岀其右負其豪氣志在行其所學真所謂間<lb/>
世之才而用世之文也公自幼穎敏年十二三入小學<lb/>
巳能古文詞既長登進士第及被選翰林益自砥礪日<lb/>
有造詣凡經傳子史百家雜説以及夫天文地理醫卜<lb/>
釋老之書無不該䆒更取秘書考古軍旅刑獄水利良<lb/>
法孳孳講求明可以施於今者而識之盖期於有用之<lb/>
學也厥後正統末邉郡繹騷京師戒嚴公出領璽書即<lb/>
往撫諭之比至要害民老稚潛匿山壑間者甚衆見公<lb/>
<pb n="KR4h0116_WYG_056-18a"/>
出慰勞而復業者數萬人遂鳩為義兵教以戰攻擊刺<lb/>
之法民喜有賴而事亦旋定公在經筵時會河决山東<lb/>
之沙灣前此遣治河者卒皆績用弗成公應詔出治乃<lb/>
乘舟遡河源踰濟汶沿衞及沁循大河道濮范而返因<lb/>
陳治水之䇿起自金隄張秋之首凡百餘里便宜法制<lb/>
水勢底平國家永賴之以無虞天順改元以公有迎復<lb/>
功陞兵部尚書兼翰林院大學士内閣辦事尋封推誠<lb/>
宣力守正文臣特進光禄大夫柱國武功伯食禄一千<lb/>
<pb n="KR4h0116_WYG_056-18b"/>
一百户兼華盖殿大學士辦事如故仍錫誥券追封其<lb/>
三代子孫世襲錦衣衞指揮使公感上知遇毎奏對多<lb/>
剴切上亦才公多所開納一時委任權力無復有過之<lb/>
矣嗚呼公以用世之學得展經濟之才故一時勲業之<lb/>
隆盖我朝之韓范富歐而文章之盛則我朝韓栁蘇王<lb/>
也豈非用世之學之文而雕蟲篆刻者云乎哉是集之<lb/>
流傳其有功於學甚大予故樂而序之賜進士資善大<lb/>
夫禮部尚書兼翰林院學士知制誥經筵官眉山萬安<lb/>
<pb n="KR4h0116_WYG_056-19a"/>
書<lb/>
　　　完菴詩集序　　　　　　　吳寛<lb/>
夫詩自魏晉以下莫盛於唐唐之詩如李杜二家不可<lb/>
及巳其餘誦其詞亦莫不清婉和暢蕭然有出塵之意<lb/>
其體裁不越乎當時而世事相隔其情景皆在乎目前<lb/>
而人不能道是以家傳其集論詩者必曰唐人唐人云<lb/>
抑唐人何以能此由其蓄於胷中者有高趣故寫之筆<lb/>
下往往出於自然無雕琢之病如韋栁又其首稱也世<lb/>
<pb n="KR4h0116_WYG_056-19b"/>
傳應物所至焚香掃地而子厚雖在遷謫中能窮山水<lb/>
之樂其高趣如此詩有不妙者乎完菴先生劉公少為<lb/>
刑部屬出僉山西按察司事居三載即棄官歸吳中年<lb/>
始五十耳公神情蕭散無冠裳之累其家長洲之野江<lb/>
湖之上日玩雲水不足引水為池累石為山號小洞庭<lb/>
與客登眺以樂興至輙瞪目為吟哦聲其詩専法唐人<lb/>
語多與合當時所與倡和者武功徐公參政祝公及隠<lb/>
士沈石田數人而巳自公之殁而徐祝二公相繼下世<lb/>
<pb n="KR4h0116_WYG_056-20a"/>
吳中風流文雅不可復見矣予與公為後輩而托交久<lb/>
成化辛夘予北上與公别明年公遂不起竊恨之於是<lb/>
公之曾孫布登進士第既喜公之有後而布嘗輯公詩<lb/>
名曰完菴集者請序則又喜其詩之不亡也完菴者公<lb/>
歸田時號也自以保其聲名幸而無虧如玉返璞以全<lb/>
其真觀公晚節之善如此又唐人王右軍輩有不可及<lb/>
者其詩僅百篇所遺者尚多讀者如得其為人則又奚<lb/>
以多為哉𢎞治十七年夏五月朔旦資善大夫掌詹事<lb/>
<pb n="KR4h0116_WYG_056-20b"/>
府禮部尚書兼翰林院學士延陵吳寛序<lb/>
　　　完菴詩集後序　　　　　　王鏊<lb/>
故山西按察僉事劉公詩凡四巻公諱珏字廷美自少<lb/>
志向不凡郡守况鍾將引為從事公言於况曰願為儒<lb/>
不為吏况從之遂登應天鄉薦久之授刑部主事擢山<lb/>
西按察僉事三年上疏固乞致仕以歸焉公髙節清操<lb/>
年甫五十脱屣名利而自樂於山巔水涯凡有觸一於<lb/>
詩發之詩多清妙可喜公又喜行草兼工繪事今其斷<lb/>
<pb n="KR4h0116_WYG_056-21a"/>
縑殘墨往往流傳吳下而警句膾炙人口思欲得其集<lb/>
觀之則未能也𢎞治壬戌公之曾孫布登進士始以一<lb/>
編授予予疾讀一遍歎其能以眼前語道胷中事信有<lb/>
唐人之風乎而平日傳誦之句或不在焉乃知公之著<lb/>
述遺落多矣其可惜也雖然讀其集論其世見公之胷<lb/>
次翛然超出埃壒之表嗚呼是亦足矣公嘗言士之保<lb/>
身應常如玉之無玷乃為完節故自號完菴卒列祀郡<lb/>
學鄉賢之祠云正徳壬申光禄大夫柱國少副太子太<lb/>
<pb n="KR4h0116_WYG_056-21b"/>
傅兼户部尚書武英殿大學士知制誥國史經筵官致<lb/>
仕王鏊序<lb/>
　　　括囊稿序　　　　　　　　李東陽<lb/>
括囊稿者淶水教諭贈南京太僕丞文君功大所著<lb/>
詩也其子知温州府林欲刻於郡齊未果而卒今南京<lb/>
太僕少卿森手自編校刻於家比上京師請序首簡夫<lb/>
士之為古文者每奪舉業或終身不相合至於山林巖<lb/>
穴之間雖當有述作或不本之經術卒未免支離畔散<lb/>
<pb n="KR4h0116_WYG_056-22a"/>
而無所歸論者盖兩難之封君早邃於經學執經問業<lb/>
者往往掇巍科階膴仕以去君獨不時售累舉僅得一<lb/>
第而程試之暇不廢吟諷其所為詩又尚風韻有節制<lb/>
寧朴而不為巧寧簡而不為汎故雖月累嵗積而其所<lb/>
自擇者止於如此且其古體有謹身慎獨語又詞人藝<lb/>
匠所不能道非根於經術者能然乎雜文若干篇亦皆<lb/>
平實簡靜類其為詩今並為一集雖非君所自擇而亦<lb/>
君之志也且經學之於詞賦深淺難易固不俟論然茍<lb/>
<pb n="KR4h0116_WYG_056-22b"/>
可以合繩墨取名籍而巳又不若行四方傳後世者其難<lb/>
尤甚故父子祖孫世守經業者時不乏人而詞賦之承傳<lb/>
殆不數見文氏兄弟繼舉進士職業治行光於前人又<lb/>
皆以詞翰侈聲聞東吳文獻於是有徵焉君之孫徵明<lb/>
方績學待用尤善楷書是稿其手録者故附書之正徳<lb/>
十年二月朔特進光禄大夫柱國少師兼太子太師吏<lb/>
部尚書華盖殿大學士長沙李東陽序<lb/>
　　　又序　　　　　　　　　　　王鏊<lb/>
<pb n="KR4h0116_WYG_056-23a"/>
故易州淶水縣學教諭文先生蘇之長洲人也古貌古<lb/>
心清苦力學學尤深於易吳下士多從之游從游者多<lb/>
去為顯官而先生久不達晚乃授淶水教諭未幾輙自<lb/>
免歸以卒初先生於世無所好顧獨好為詩時有張豫<lb/>
源者實與之相上下豫源天才豪宕奔佚頃刻千言見<lb/>
之辟易先生呐焉如不能言者而興寄閒逺有唐人之<lb/>
風焉初讀之若簡淡咀嚼之久乃有味乎其言也故豫<lb/>
源之名大噪吳下而先生則以經學名非與其游者殆<lb/>
<pb n="KR4h0116_WYG_056-23b"/>
不知其工於詩也憶成化初鏊侍先生傅於太學始學<lb/>
為詩先生過之授以詩法今老矣於其言之未能忘而<lb/>
亦終莫之至也聞其家有所謂括囊稿者思一見而讀<lb/>
之則未暇也今年春先生仲子監察君森始出以授鏊<lb/>
讀之數過未嘗不喜其精而恨其少也雖然詩豈在乎<lb/>
多哉雜著若干篇監察君選附於後先生諱洪字功大<lb/>
贈太僕寺丞今列祀郡膠之鄉賢祠正徳辛未二月之<lb/>
吉<lb/>
<pb n="KR4h0116_WYG_056-24a"/>
　　　括囊稿自序　　　　　　　　文洪<lb/>
古人於詩以發情止義為主故不必工不必不工工則泥<lb/>
於雕琢不工則流於鄙近予性喜作詩少與内兄張豫<lb/>
源共學日有所課不間寒暑稍長從事舉業遂置去不<lb/>
省潦倒塲屋三十年童習忘之久矣然燕居游賞間闗<lb/>
羇旅卒不能終忘也一時欲言之㫖畧已就之彀率間<lb/>
自評之謂如春山早鶯初出深谷舌弱語澀不能成聲<lb/>
盖雖不渉於雕琢而鄙近特甚以求所謂發情止義而<lb/>
<pb n="KR4h0116_WYG_056-24b"/>
合和平醇厚之㫖何可得哉暇日檢前後所作汰其已<lb/>
甚得百篇聨録為冊時自展適不敢示人因命括囊稿<lb/>
云<lb/>
　　　容菴集序　　　　　　　　　吳寛<lb/>
鄉校間士人以舉子業為事或為古文詞衆輙非笑之<lb/>
曰是妨其業矣噫彼盖不知其資於場屋者矣故為古<lb/>
文詞而不治經學於理也必閡為舉子業而不習古作<lb/>
於文也不揚二者適相為用者鄉貢進士謝君少游郡<lb/>
<pb n="KR4h0116_WYG_056-25a"/>
學即好古文詞既取鄉貢不幸未仕而卒其子昞及其<lb/>
二孫雍睦能承其家嘗痛其父祖早世而無所傳捜篋<lb/>
中得遺稿數十篇將刻之以自慰盖君殁於景泰初至<lb/>
今五十年吳中舉子何啻數百人其中登髙科躋貴仕<lb/>
以功名顯者固有之餘子皆寂然無聞而謝君為當時<lb/>
所不好者獨傳於人不知君者讀之猶知有其人而若<lb/>
不死者則古文詞之為用豈特資於塲屋而已睦方為<lb/>
邑學弟子介其友陳維祐持君遺文來請一言予不及<lb/>
<pb n="KR4h0116_WYG_056-25b"/>
識君竊嘆所傳者止此使更活數十年其成就當何如<lb/>
哉聊書以還之君諱會字惟貞吾長洲人以號容菴故<lb/>
名其集云<lb/>
　　　又序　　　　　　　　　　祝允明<lb/>
士之在世要以建志為重而聲業後之今國家以經術<lb/>
取士或以為尚文藝異徳行之科不知所以取之者特<lb/>
假筆札以代其口陳之義所主在經術耳非文藝也然<lb/>
其名也遂視經術文藝為二道夫塲屋之習固可以為<lb/>
<pb n="KR4h0116_WYG_056-26a"/>
用世之業矣而文藝之云則又何物其果無當於兹道<lb/>
邪國家又豈嘗錮手殱筆使不得一申其遐衷散抱於情<lb/>
性議論邪有人於此知所從事則所謂能建志者非與<lb/>
謝君昞使其二子雍睦持其考惟貞遺文示僕校而叙<lb/>
之以傳乃稍為整齊而歸之且附致此意於編後亦以<lb/>
闡惟貞之所立耳惟貞名會嘗從先參政游以府學增<lb/>
廣生中正統甲子鄉試會試兩得教職遜不就繼在家<lb/>
居朝命特起為御史命下而先一日以病死矣盖端重<lb/>
<pb n="KR4h0116_WYG_056-26b"/>
士也其所著甚富今定錄詩二十三篇雜文九篇𢎞治<lb/>
四年八月一日長洲祝允明序<lb/>
　　　潛齋詩集序　　　　　　　　吳寛<lb/>
昔在永樂間文治既興人才振迅爭欲出為世用文學<lb/>
吏事蔚然可觀至於書藝醫術亦極一時之選盖文皇<lb/>
帝在位造就作興以遺後聖無窮之用者也當是時吾<lb/>
吳中則有沈以潛先生以文學之良傳經術之妙初居<lb/>
京師稠人中巳有儒醫稱然上未甚知名也一日太醫<lb/>
<pb n="KR4h0116_WYG_056-27a"/>
院判蔣用文病上遣使問之曰卿即死誰可代者用文<lb/>
以以潛對即日自醫士擢御醫時朝廷方慎名器俄以<lb/>
潛得此人以為榮遇後殁楊文貞公志其墓寔載其事<lb/>
以潛有四子寅賓宇宙能世其醫不絶宙有子復以儒<lb/>
顯其仲伯曰杰曰燾相繼登甲科杰守歸徳有善政召<lb/>
授京秩而燾且績學翰林為庶吉士相與謀刻其大父<lb/>
著述以顯僅得其詩數十首而巳盖以潛為學長於詩<lb/>
初有稿號潛齋集後忽散佚而此數十篇則錄之人家<lb/>
<pb n="KR4h0116_WYG_056-27b"/>
者其生平得意之作尚多有也沈氏兄弟既以為恨乃<lb/>
視此益重之曰吾大父之言可以少而不傳乎使更訪<lb/>
求之安知其不積累而多乎乃終刻之而請予序其首<lb/>
以俟云𢎞治癸丑六月既望<lb/>
　　　後題　　　　　　　　　　沈杰<lb/>
先大父御醫府君以儒醫受知於仁宣二廟一時才名<lb/>
徳望海内翕然稱之而雅好吟咏特其餘耳杰生也晚<lb/>
不獲親領謦欬於几杖之下毎得其片言隻畫未嘗不<lb/>
<pb n="KR4h0116_WYG_056-28a"/>
寶而藏之是編幼與仲弟編修燾季弟譙奉先考誥<lb/>
封歸徳府君之命錄諸人家而成是全集也恐嵗久湮<lb/>
没謹用鋟梓藏之家廟寢室以圖不朽嗚呼愚兄弟非<lb/>
知詩者知寶先世之言而已乃若音律格調其工與否<lb/>
安敢容喙於其間哉詩壇老將指麾之下必有定鑒幸<lb/>
為我評之𢎞治戊午孟春孫杰百拜謹識<lb/>
　　　沈石田稿序　　　　　　　　吳寛<lb/>
詩以窮而工歐陽子之言世以為至矣予則以為窮者<lb/>
<pb n="KR4h0116_WYG_056-28b"/>
其遇阨必其言悲則所謂工者特工於悲耳故嘗竊以<lb/>
為窮而工者不若隠而工者之為工也盖隠者忘情於<lb/>
朝市之上甘心於山林之下日以耕釣為生琴書為務<lb/>
陶然以醉翛然以游不知冠冕為何制鐘鼎為何物且<lb/>
有浮雲富貴之意又何窮云是以發於吟咏不清婉而<lb/>
和平則髙亢而超絶求之唐人若陸魯望是巳今其詩<lb/>
具在予嘗讀而愛之魯望吳人也吳之詩自魯望首倡<lb/>
盛於宋尤莫盛於元然其人多生於季世身雖隠其時<lb/>
<pb n="KR4h0116_WYG_056-29a"/>
既窮則其詩亦悲而巳予嘗讀而傷之入皇朝來偃兵<lb/>
息民天下向治及承平日久人情熙熙士之求仕者爭<lb/>
治經義取科第而出若相城有沈氏顧獨好隠盖自絸<lb/>
菴徴士巳有詩名播江南二子貞吉恒吉繼之至吾友<lb/>
啟南資更秀穎雖得父祖之教自能接乎宋元之派以<lb/>
上遡乎魯望且其宅居江湖間不減甫里之勝賓客滿<lb/>
座尊俎嘗設談笑之際落筆成篇隨物賦形緣情叙事<lb/>
古今諸體各臻其妙溪風渚月谷靄岫雲形蹟若空姿<lb/>
<pb n="KR4h0116_WYG_056-29b"/>
態倏變玩之而愈佳覽之而無盡所謂清婉和平髙亢<lb/>
超絶者兼有之故其名大播不特江南而巳予少居鄉<lb/>
亦喜為詩辱相倡和方自媿於松陵之襲美而其子數<lb/>
以書來欲得予序其石田稿者予何以為序也噫聖俞<lb/>
既仕而得以窮名啟南不出而全乎隠節其詩之工一<lb/>
也而悲樂則殊覽者當自得之啟南詩餘發為圖繪妙<lb/>
逼古人或謂揜其詩名而卒不能揜也今年七十餘詩<lb/>
思益發數日輙成什予雖不能窺其際又安得而盡讀<lb/>
<pb n="KR4h0116_WYG_056-30a"/>
之耶<lb/>
　　　書沈石田詩稿後　　　　　　李東陽<lb/>
右石田沈君啟南詩稿若干巻吳文定公叙之詳矣初<lb/>
文定以寫本帙示余欲有所叙嘗觀擬古諸歌輒愛其<lb/>
醇雅有則忽忽三十餘年間石田年益髙詩日益富至<lb/>
若干篇總之為若干首頃始刻於蘇州而文定已捐館舍<lb/>
翰林吳編修南夫來自蘇則以石田之意速予予憮然<lb/>
感之夫形聲之在天下皆出于自然然亦有詩歌以為<lb/>
<pb n="KR4h0116_WYG_056-30b"/>
聲藻繪以為形者其大用之朝廷邦國固未暇論而閭<lb/>
巷山林之下或不能無若論其至亦可以通鬼神奪造<lb/>
化降于後世乃流為文技之末而造其妙者猶以為難説<lb/>
者謂詩為有聲之畫畫為無聲之詩二者盖相為用而不<lb/>
兩能若詩之為聲尤其重且難者也石田寄竒林壑博<lb/>
渉古今圖籍以毫素自名筆勢横絶夐出蹊徑片紙匹<lb/>
練流傳遍天下情興所到或形為歌詩題諸巻端互以<lb/>
相發若是者不過千百之什一故多以畫揜其詩及其<lb/>
<pb n="KR4h0116_WYG_056-31a"/>
撫事觸物感時懷古連篇累牘則藏於其家非遇知者<lb/>
斂不自售今既梓行而人誦則詩揜其畫亦未可知而<lb/>
惜余之不盡見也姑以是復南夫且終文定之諾云石<lb/>
田名周蘇之長洲人石田其所自號年八十正徳十二<lb/>
年<hi>某</hi>月<hi>某</hi>日<lb/>
　　　先大夫韋菴集序　　　　　　皇甫録<lb/>
録始分司呂梁先師文恪王公道焉錄謝公所撰先大<lb/>
夫韋菴府君志銘曲盡平生友誼公止之曰勿言昔吾<lb/>
<pb n="KR4h0116_WYG_056-31b"/>
愛先生詩擬其得冉曾家法先生嘆曰予嘗力為文思<lb/>
繼持正而起然其集不可概見奈何吾亦為先生憾之<lb/>
近得之秘閣手繕之而先生逝矣歸之以卒先生之意<lb/>
録泣拜受之及觀所謂福先寺碑玊鈎亭記又不具載<lb/>
則知集所遺者尚多重以為憾也既刻之以傳屬者諸<lb/>
兒將刻大夫韋菴集録竊惟持正没七百餘年而後大夫<lb/>
奮起以繼其業固不難哉大夫負不羈之才有為之志<lb/>
而不遇於時君子謂臣黨分爭當事者斂手避大夫獨<lb/>
<pb n="KR4h0116_WYG_056-32a"/>
上書自劾有耻不與黨人之風施之政事亦若是矣而<lb/>
竟無所表見乃沈酣於詞章翰墨之間適以自終其著<lb/>
述多漫不存稿今所集殆十一耳可勝痛哉後之人有<lb/>
興起於先人如大夫之於持正者不能無憾也嗚呼皇<lb/>
甫氏自宋南渡居吳世富至録則落寞矣錄方以仕顯<lb/>
輙獲棄斥是富貴不可常賴以世其家而不隕者斯文<lb/>
而巳遂刻之藏於家俾後之觀是集者無忘世業云耳<lb/>
嘉靖丙戌秋日男録書<lb/>
<pb n="KR4h0116_WYG_056-32b"/>
　　　西村集序　　　　　　　　周用<lb/>
莊周有言曰刻意尚行離世異俗髙論怨誹為亢而已<lb/>
矣此山谷之士非世之人枯槁赴淵者之所好也語大<lb/>
功立大名禮君臣正上下為治而已矣此朝廷之士尊<lb/>
主强國致功並兼者之所好也夫仁義忠信以為學出<lb/>
則朝廷處則山谷人徒以為為亢也以為為治也而不<lb/>
知亢之未始不為治治之未始不為亢也故曰夫人幼<lb/>
而學之壯而欲行之欲行則君子欲之然能必其行乎<lb/>
<pb n="KR4h0116_WYG_056-33a"/>
哉欲之而不可得則其學猶是也是故亢而不為倍治<lb/>
而不為矜則固世之所謂通儒者巳西村先生自少好<lb/>
學於書無所不讀卓然舉大義不掇拾以為文辭而猶<lb/>
攻於史學於古今治亂之端官府政事名物數紀縱横<lb/>
上下指掌論説莫不有肯綮歸宿以為學者宜如是而<lb/>
不屑以求一試聲名隠然起東南成化中三原王公廵<lb/>
撫江南以百姓之利病坐先生而問焉則厯厯語所以<lb/>
退復疏其事以道諸所宜更置公歎曰子之才可以當<lb/>
<pb n="KR4h0116_WYG_056-33b"/>
一面乃今得先生所著述自歌詩文辭之外其與旬宣<lb/>
大臣臺部諸使郡縣長吏徃復論白及於政事者居其<lb/>
三之一焉莫不適常變盡利害里閭韋布之所推遜而<lb/>
無有選擇縉紳大夫之所以向用致理而不能舍去者<lb/>
皆備也則所謂通儒者非先生歟吾吳中經生學士講<lb/>
求時務水利莫先焉決塞變遷大要歸諸海而已殆難<lb/>
按跡而求復其舊也職方禹貢以來互為援据夫人而<lb/>
能之舉而加諸水則悖矣不然則又吏於兹土者大發<lb/>
<pb n="KR4h0116_WYG_056-34a"/>
在官之盖藏而以畚鍤從事壞廬舍敝腓脛拓地數千<lb/>
里引旁流納其中而曰水去矣明年不幸而恒雨曾不<lb/>
能損水之分寸其如浮而不實費而無功何哉至讀先<lb/>
生論水利書首以謹隄防其大法有司使田者因地勢<lb/>
豫為防以擬水於是立之表以程其功課之藝以益其<lb/>
用代之粟以博其力夫民水也力為之防民猶踰之况<lb/>
不為之防乎裕民成賦之道未有能行之者其有用之<lb/>
學可以畫一而論也予生也晚不獲操几杖以從讀其<lb/>
<pb n="KR4h0116_WYG_056-34b"/>
書而毎有感焉先生既殁其文孫進士臣裒其稿為集<lb/>
予曰是集也約而達勤而節謀而有徴不獨論水利若<lb/>
是矣可以傳也予所嘗欲見先生所著禮纂若干巻者<lb/>
尚不在集中先生史氏諱鑑字明古吳江人學者稱西<lb/>
村先生吳文定公表其墓家世行實可具考也賜進士<lb/>
及第奉敕提督南贑汀漳等處軍務都察院右副都御<lb/>
史邑人周用書<lb/>
　　　又序　　　　　　　　　　　盧襄<lb/>
<pb n="KR4h0116_WYG_056-35a"/>
余少有志古文辭家無藏書乃取法近代又力不能致<lb/>
逺乃自近地始焉聞之吾鄉長老云吳興有張淵先生<lb/>
長洲有沈周先生吾吳有杜瓊先生吳江有史鑑先生<lb/>
其所論著皆可法也乃日夜求諸先生之文茍獲一篇<lb/>
輙口誦而手抄之然皆未睹其全而史先生者不茍出<lb/>
積日月莫能多得既而復求諸先生為人皆淵潛泥蟠<lb/>
冥探𤣥覽而又守禮謹度純王之民也於是名公卿之<lb/>
在朝野與有事其地者若前武功伯天全徐公禮部尚<lb/>
<pb n="KR4h0116_WYG_056-35b"/>
書文定吳公兵部尚書恭毅王公皆為布衣交上下其<lb/>
論商確古今區畫利害而沈史之名在公卿間尤赫然<lb/>
者也諸先生既沒三四十年間遂不復見有隠君子之<lb/>
作夫豈聲跡俱晦抑偶然無其人邪而諸先生之作尤<lb/>
播在人口嘉靖癸未春史先生之孫臣與予同舉進士<lb/>
進士之子璧通家往來因請史先生之作凡昔所未覩<lb/>
者悉檢以授有若夜光明月賈人知其至寶求之弗得<lb/>
而一旦盡得之盖有不勝其喜者乃日夜讀讀其賦其<lb/>
<pb n="KR4h0116_WYG_056-36a"/>
詞𢎞演而不至於滛體斯備矣讀其古詩其詞淡而不<lb/>
厭其雋永者乎讀諸近體其詞峻而整約而逺出乎興<lb/>
比之外者也讀其引膚引旁達秩秩如也章章如也讀<lb/>
其記辭覈而事舉謂之善志讀其銘墓之詞實錄而不<lb/>
近於諛其生者已慰而死者無遺憾乎讀其雜著其體<lb/>
殊其詞班班乎可觀商彛漢鼎其欵式要自有别也及<lb/>
讀其水利議郡政盡誅巫之文革奸之對則嘆曰繄豈<lb/>
詞人之詞也慷慨憤世懼俗敝而上勿恤政缺而民日<lb/>
<pb n="KR4h0116_WYG_056-36b"/>
以病不得已而言也嗚呼有本哉世嘗謂文學家有二<lb/>
臺閣經世之文山林遁世之文史先生居震澤之濆耕<lb/>
而讀焉釣而游焉爵祿不入於心非所謂山林之士乎<lb/>
然采其論著有足以經世者其於臺閣固已具之而諸<lb/>
名公卿固巳識之矣先生有其具而未發故發之於其<lb/>
子孫天道亦不爽哉璧將請於父以先生遺稿夀諸梓<lb/>
使予書其言為序先生字明古别號西村故曰西村集<lb/>
云諸體總若干巻嘉靖八年己丑三月上巳兵部職方<lb/>
<pb n="KR4h0116_WYG_056-37a"/>
郎中前進士郡人盧襄師陳甫書<lb/>
　　　匏翁家藏集序　　　　　　　李東陽<lb/>
匏翁家藏集七十巻吳文定公所著而手自編輯者也<lb/>
為詩三十巻不分體製以年月先後為序文四十巻則<lb/>
分體彚載而先後亦隠然寓乎其間盖維輯其所可識<lb/>
而散佚于世者弗與也公之殁其子中書舍人奭刻梓<lb/>
于家既免䘮上京師以屬其諸從兄數月報詩成又數<lb/>
月報文巻成奭持以告予請序首簡予覽之悵然嘆曰<lb/>
<pb n="KR4h0116_WYG_056-37b"/>
言之成章者為文文之成聲者則為詩詩與文同謂之<lb/>
言亦各有體而不相亂若典謨訓誥誓命爻彖之為文<lb/>
風雅頌賦比興之為詩變于後世則凡序記書疏箴銘論<lb/>
贊之屬皆文也詞賦歌行吟謡之屬皆詩也是其去古<lb/>
雖逺而為體固存彼才之弗逮者粗淺局滯欲進而不<lb/>
能强其或過之不失之竒巧則失之詰屈不失之詭誕<lb/>
則汗漫錯亂而無所歸於是作者雖多而文之體亦微<lb/>
矣然言發心而為行之表必其中有所養而後能言盖<lb/>
<pb n="KR4h0116_WYG_056-38a"/>
文之有體猶行之有節也若徒為文字之美而行不揜<lb/>
焉則其言不過偶合而幸中文以古名者固若是乎哉<lb/>
公以經學為程試既而徧讀左傳遷史韓栁歐蘇諸家<lb/>
之文欲盡棄其舊業及為部使所廹取科甲官史局文<lb/>
名滿天下老居臺閣弗究厥施而終始於所謂文者故<lb/>
其為詩深厚穠郁脱去凡近而古意獨存其為文典而<lb/>
不俗鬯而不汎約諸理義以成一家之言由是觀之則<lb/>
其識見之真正行履之端恪情趣之冲泊無累者不待<lb/>
<pb n="KR4h0116_WYG_056-38b"/>
挹其容儀聆其議論而後可知也其文之傳世固不可<lb/>
少哉昔人為一代數人一人數篇其漸盡冺滅者弗若<lb/>
今求之成帙之間非世所選者亦難乎其為觀矣知言<lb/>
君子執體裁而求之公之文其有取之無窮而讀之不<lb/>
厭者乎然則其散佚者尚博而求之以盡白於天下無<lb/>
徒曰家藏云爾正徳三年冬十月朔<lb/>
　　　又序　　　　　　　　　　王鏊<lb/>
文章不難於竒麗難於醇難於典則雖然醇與則可能<lb/>
<pb n="KR4h0116_WYG_056-39a"/>
也醇而不俚則而能暢殆有非力所致而至者焉其必<lb/>
曰所養乎是難能也故禮部尚書兼翰林院學士文定<lb/>
吳公官禁近前後三十餘年文章傳布中外海内宗之<lb/>
公既卒其子中書舍人奭刻其所謂家藏集者授予請<lb/>
序予不自揆竊嘗評公之文矣擺脱尖新力追古作豐<lb/>
之千言不見其有餘約之數語不見其不足其為詩寄<lb/>
興間逺不為浮艶之語用事精切不見斧鑿之㾗自謂<lb/>
得公之深也兹復何言乎獨念公生頗好蘇學其於長<lb/>
<pb n="KR4h0116_WYG_056-39b"/>
公毎若數數然者及其自著乃獨異焉紆餘有歐之態<lb/>
老成有韓之格信其學力之至自得者深乎其所養可<lb/>
知巳明興作者代起獨楊文貞公為之最謂其醇且則<lb/>
也公之文視文貞吾未知所先後位亦顯矣使獲當路<lb/>
於時其功業豈少哉議者至今惜焉而公之所以自托<lb/>
於不朽者固自有在又何待於外者與余獲從公久毎<lb/>
以道義相劘切其於序有不得辭然公此集自當信今<lb/>
傳後云家藏者公之謙也詩諸體凡三十巻序記碑銘<lb/>
<pb n="KR4h0116_WYG_056-40a"/>
雜著四十巻總之為七十巻<lb/>
　　　後叙　　　　　　　　　　徐源<lb/>
詩以咏性情文以貫道徳立言之純疵世道隆汚之所<lb/>
係也古詩三百篇風雅頌具載國政民風之異唐虞三<lb/>
代典謨訓誥則直言帝王治天下大經大法故誦其詩<lb/>
讀其書而其時其人盖可想見也降自漢唐其文其詩<lb/>
雖各有表見回視風雅典謨之制迥然不倫何怪乎風<lb/>
頺俗降氣化之機使然也五季不足道有宋真儒輩出<lb/>
<pb n="KR4h0116_WYG_056-40b"/>
則曰詩曰文一以闡明義理而視古作自闢一途矣嗚<lb/>
呼詩之變遷文之造詣而其人之品殆與世相須而莫<lb/>
之能違也如是哉吾故友吳文定公幼游學校稟賦清<lb/>
純志趣超卓涵養端正筆刀雄健賦詩屬文即能鄙逺<lb/>
塵俗追蹤古人予也叨陪研席同舍橋門出入相友毎<lb/>
見一詩一文心竊嘆異館閣之具也巳而禮闈廷對果<lb/>
皆首魁自是入官翰林登樞内相日惟文字啟沃為職<lb/>
位望日益髙製作日益盛凡友朋宴會離合之私君臣<lb/>
<pb n="KR4h0116_WYG_056-41a"/>
吁咈治化之大形之諷詠著之紀述若雅音畢敔山泉<lb/>
宿潭必底其極者不止千篇而巳也方將憤樂忘老而<lb/>
無何痰作遂殞矣既葬之又明年其子中書舍人奭與<lb/>
其從兄奎奫奕捜閲笥稿得公手筆存錄諸體詩凡三<lb/>
十巻序記誌説之類凡四十巻自題曰家藏集盖將以<lb/>
遺其後人知精力之有在也奭懼或散失既壽之於梓<lb/>
以公平生知厚莫予先也請序于帙嗚呼公之名編盖<lb/>
亦示謙爾若其詩其文予既知之上而朝廷政治下而<lb/>
<pb n="KR4h0116_WYG_056-41b"/>
父子兄弟友朋載之金石碑版散見於四方者其與孝<lb/>
經小學人知傳誦者為不逺是皆發乎人情止乎理義<lb/>
渾然治世之音也非吾國家當天運之隆臻治化之美<lb/>
安得有是人而有是言耶是集也固藏之天下藏之人<lb/>
人者也豈特家藏乎哉異時史官采輯當代文章求之<lb/>
珠淵玉海以鳴聖世之盛獲見三代之人有不在於是<lb/>
集也耶予不能辭僭為之序正徳三年嵗次戊辰二月<lb/>
朔旦賜進士出身通議大夫都察院右副都御史致仕<lb/>
<pb n="KR4h0116_WYG_056-42a"/>
友人𤓰涇徐源書<lb/>
　　　𤓰涇集叙　　　　　　　　王鏊<lb/>
𤓰涇集者通議大夫都察院右副都御史長洲徐公源<lb/>
之文也公與予同年進士而齒先于予時同年三百人<lb/>
予獨善公且相約為古文詞志甚鋭務追古作者為徒<lb/>
相與劘切倡和往來然公詞出示予毎詘焉自以為弗<lb/>
及也未幾公以水部分司山東之寧陽地僻務簡益肆<lb/>
力於學及官武選時吳文定公在翰林吳中名士皆集<lb/>
<pb n="KR4h0116_WYG_056-42b"/>
倡和益富而公出補外藩于浙于嶺南于湖襄最後以<lb/>
御史中丞巡撫齊魯所至不獨以政事稱而尤以文學<lb/>
著聞盖著述滋富矣然予自是與公濶焉久不聞問𢎞<lb/>
治末公上疏謝政事予亦旋自内閣告歸乃復聚首吳<lb/>
中追思往時之會盖三十餘年當時社友幾無存者其<lb/>
存而復會於兹獨公與予也亦且老矣寧復往時意氣<lb/>
之盛然公遇事感觸必有作作必以示予顧予學殖荒<lb/>
落不復能一一追和與之上下其議論也而以為恨近<lb/>
<pb n="KR4h0116_WYG_056-43a"/>
世士爭治文詞以干科第既得第則遂棄去如弁髦盖<lb/>
以時之進退升詘不在是焉耳公雖老矣而好學不倦<lb/>
是非其出於天性者哉固宜其所得之深且邃也而何<lb/>
可使其無傳焉故公之門下士與弟季止裒類其詩若<lb/>
文得若干巻刻之而予為之序公名源字仲山𤓰涇其<lb/>
所家處也<lb/>
　　　朱性父詩序　　　　　　　楊循吉<lb/>
世以位為詩輕重者小人哉里巷之見也人嗜榮利至<lb/>
<pb n="KR4h0116_WYG_056-43b"/>
於朝市而止矣乃詩亦然雅道䝉厄評賞不公與世態<lb/>
俱作可嘆哉然隠士晦處邱樊之中跡不及四方交不<lb/>
遍天下無豐餼大勢以招啖賓客使稱巳則其詩何怪<lb/>
不振悲夫惜哉彼市人者斯亦已矣固為騷友以知其<lb/>
詩不肯出一語褒賞至又為指斥排棄者皆然此則又<lb/>
可為太息者也嗚呼惟女子則妬惟小人則忌揜能蔽<lb/>
才獨何人歟性父居吳葑門之外早嵗力學左圖右史<lb/>
殆於忘寒暑一吟一咏用以自適或應親友之求或寫<lb/>
<pb n="KR4h0116_WYG_056-44a"/>
胷臆之見率皆簡淡髙古有味有法不落穠麗枯澁二<lb/>
境非深妙入悟烏能然邪性父詩未嘗自匿毎亦流布<lb/>
在人家而知其詩者盖鮮性父豈徒自咏自歌而已哉<lb/>
推敲指㸃務盡情境亦誠欲求賞於知己之士也茍使<lb/>
其終身不遇有碧山雙淚之嘆則友朋奚辭咎焉今吳<lb/>
中詩家不少何不共扶少借公論於齒牙間乎性父老<lb/>
矣諸公推轂騷壇幸甚<lb/>
　　　朱性父詩序　　　　　　　祝允明<lb/>
<pb n="KR4h0116_WYG_056-44b"/>
古人為詩趣識既卓而齊量又充其命題發思類有所<lb/>
主雖微篇短句未嘗無片意新特今人之詩自數大家<lb/>
外能者甚衆佳篇亦未嘗乏而求其合作者則殊鮮焉<lb/>
予嘗究之盖其率有二等而其病之所在則有四其率<lb/>
也守分者多疲詞腐韻無天然之態如東鄰乞一裾北<lb/>
舍覓一領錯雜裝掇識者可指而目之曰此東鄰裾也<lb/>
北舍領也是可謂之陋循質者多穠唇利口無敦厚之<lb/>
氣如丹青塗花伶人倡女茍悦俗目不勝研覈是可謂<lb/>
<pb n="KR4h0116_WYG_056-45a"/>
之浮陋與浮皆非詩道與古背馳無惑乎其不合作也<lb/>
至其所謂四病則趣識凡近蹇歩茍止望不出檐外行<lb/>
不起户限篇句之就如貨劵公牒惴惴焉不敢超夐常<lb/>
狀之一二抑又齊量寒薄一取便竭言梅必著和羮道<lb/>
鶴不脱九臯至其命題發思往往茍欲娛人不由己主<lb/>
且多為俚題惡目之所縈繞號别縱横居扁齷齪慶生<lb/>
輓死妄頌謬哀大抵生紐情性趂人道路况其摹倣師<lb/>
法泄邇忘逺祇知繩武雲仍不肯想像宗祖嗚呼以二<lb/>
<pb n="KR4h0116_WYG_056-45b"/>
率為之岐塗而四病根乎其衷則何怪乎古詩之不復<lb/>
見哉僕少有志學詩然暗資謭學雖目力稍知毫釐如<lb/>
此而力之不逺率不能砭<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>二竪自致古人亦可哀矣<lb/>
友人朱君性父攻詩有年自集其所賦成帙從前後所<lb/>
操曰鶴岑集曰野航漁歌間以屬予序予觀君詩之佳<lb/>
已有儀部君之序在無待贅詞竊獨喜其不墜二岐途<lb/>
有觸鄙懐因為之縱論以自致區區之抱如此以相為<lb/>
商度之不知君謂何如也<lb/>
<pb n="KR4h0116_WYG_056-46a"/>
　　　募刻詩疏　　　　　　　　朱存理<lb/>
伏以嘔心少日已無錦囊之才流淚終年空有碧雲之<lb/>
嘆白髮因他捜索而生雌黄正我推敲而用抹去若干<lb/>
存來二三早䝉知賞前輩推轂之恩晚遇校編同儕斤<lb/>
削之力拈出三十年之前選得一百首之外欲望收拾<lb/>
在後之子孫莫若流傳先自於朋友刻梓不必如宋板<lb/>
之精鑑藻豈覬擬唐風之盛疏請諸盟義當厚助友生<lb/>
朱存理再拜<lb/>
<pb n="KR4h0116_WYG_056-46b"/>
　　　徐廸功集序　　　　　　　　李夢陽<lb/>
徐廸功集六巻並談藝錄子容寄我豫章予即豫章刋<lb/>
焉印傳同好意表廸功文云初廸功殁京師也予在梁<lb/>
子容訃予曰昌穀遺言子序其遺文於是手其文欷歔<lb/>
久之曰嗟乎予忍序吾友文耶麟鳯芝寶世所希遘見<lb/>
遘見之而遽夭滅亡也天生之故奪之耶抑既巳生而<lb/>
或修或短非天所諳哉廸功以賦文起吳中十數年間<lb/>
鸞翔而虎變彬彬乎出人士前矣然竟轗軻夭滅亡也<lb/>
<pb n="KR4h0116_WYG_056-47a"/>
凡此天果弗諳之邪乃予觀李唐之李杜轗軻勃賀短<lb/>
夭未始不憐才流涕也然猶異代足寛解孰謂親遘見<lb/>
之如廸功者云客曰氣積久斯漓三代以後聖人罕生<lb/>
孔子以周末故不得位觀其大可占其細若是則魏徵<lb/>
將為鬼魅之説非耶客曰羣體廸功奚以之也予曰談<lb/>
藝錄備矣夫追古者未有不先其體者也然守而未化<lb/>
故蹊徑存焉雖然辭榮而躭寂浮雲富貴慷慨俯仰廸<lb/>
功所造詣予莫之䆒竟矣今詳其文温雅以發情微婉<lb/>
<pb n="KR4h0116_WYG_056-47b"/>
以諷事爽暢以逹其氣比興以則其義蒼古以蓄其詞<lb/>
議擬以一其格悲鳴以示不平參伍以錯其變該物理<lb/>
人道之懿闡幽剔奥綜記名實即有蹊徑厥麗鮮矣修<lb/>
短細大又曷論焉不載廸功履厯以别有志述北郡李<lb/>
夢陽叙<lb/>
　　　䟦　　　　　　　　　　　　髙第<lb/>
西蜀髙第曰徐廸功予家食巳聞其名竊慕之末由見<lb/>
也比余遊京師幸賓次一接其顔色未幾廸功遂辭去<lb/>
<pb n="KR4h0116_WYG_056-48a"/>
惜未有以叩益也僅得談藝錄讀之余涖長洲始得廸<lb/>
功集以窺其藴亦甚慰矣如九原之不可作何哉才高<lb/>
為造物之所忌豈諒然與觀其祖漢宗魏扢雅揚風盖<lb/>
將與古作者爭衡於異代造物其尚能忌之邪吁廸功<lb/>
亦可謂無憾也已余又奚悲哉<lb/>
　　　又䟦　　　　　　　　　　徐縉<lb/>
右廸功集六巻吾友故國子博士昌榖徐君之所作也<lb/>
余嘗校焉以寄獻吉遂刻諸豫章然吾鄉大夫士猶不<lb/>
<pb n="KR4h0116_WYG_056-48b"/>
多見於是昌穀之子伯虬復刋之家塾云初昌穀甫弱<lb/>
冠游郡庠即攻古文詞知所向往談藝錄其一也既舉<lb/>
進士與獻吉諸君子游而藝益工其寄興逺修詞潔尤<lb/>
長𤣥理有古詩人之風焉使天假以年所造豈止是耶<lb/>
雖然是亦足以傳矣正徳庚辰春正月三日郡人徐縉<lb/>
識<lb/>
　　　朱敬之集序　　　　　　　　王鏊<lb/>
天之生才甚難而摧之有若易然者夫天欲摧之則勿<lb/>
<pb n="KR4h0116_WYG_056-49a"/>
與之才與之才又曷為亟摧之此理之不可推而天之<lb/>
不可問者也吾洞庭朱氏有子曰敬之生有淑質抱負<lb/>
甚竒學又過苦始讀易又讀春秋日夜不懈遂得疾年<lb/>
二十八以死敬之好為詩遇事有感輙形於詩年少耳<lb/>
已有憫時病俗之志亦自悼其疾傷其生之不永也余<lb/>
讀其詞而悲之孔子曰斯人也而有斯疾也斯人也而<lb/>
有斯疾也哀哉吾洞庭近有黄訓季行者得第甫授給<lb/>
事中即死吳文與成者甫得第入翰林又即死今敬之<lb/>
<pb n="KR4h0116_WYG_056-49b"/>
未得第又死嗚呼吾洞庭之氣數邪三人者之不幸邪<lb/>
敬之有詩若干首其兄琰不忍其冺沒也欲刻行之余<lb/>
因為之序嘉靖癸未仲冬<hi>敬之名琬</hi>
　　　唐伯虎集序　　　　　　　袁袠<lb/>
唐伯虎集二巻樂府詩總三十二首賦二首雜文一十<lb/>
五首内金粉福地賦闕不傳唐伯虎者名寅初字伯虎<lb/>
後更字子畏吳人也少有雋才性豪宕不羈家貧不問<lb/>
産業好古文詞與京兆祝公允明博士徐公禎卿内翰<lb/>
<pb n="KR4h0116_WYG_056-50a"/>
文公徴明相友善而尤工四六藻思麗色翩翩有竒氣<lb/>
然行寔放曠人未之竒也嘗上書吳文定公寛覽書曰<lb/>
吳安得有此人邪頗為延譽公卿間而提學御史方誌<lb/>
惡其不檢將黜之比試大學士梁公儲讀其書驚嘆以<lb/>
為異材遂薦第一由是聲稱籍甚會試禮部衆擬伯虎<lb/>
復當首選伯虎亦自負江隂徐經者通賄考官程公敏<lb/>
政家人得其節目以示伯虎且倩代草文字事露逮錦<lb/>
衣衞獄掠問無狀先是梁公奉使外夷伯虎將持束帛<lb/>
<pb n="KR4h0116_WYG_056-50b"/>
乞程公文送之竟以此論廢為吏耻不就免歸文徵明<lb/>
以書慰之伯虎答書自明文多載集中乃後益自放縱<lb/>
廢灑落魄所著述多不經思語殊俚淺人或規之伯虎<lb/>
曰夫太上立徳其次立功其次立言寅遭青蠅之口而<lb/>
䝉白璧之玷為世所棄雖有顔冉之行終無以取信於<lb/>
人而䕫龍之業亦何以自致徒欲垂空言傳不朽吾恐<lb/>
子雲劇秦蔡邕附卓李白永王之累子厚叔文之譏徒<lb/>
資嗤辱而已且人生貴適志何用劌心鏤骨以空言自<lb/>
<pb n="KR4h0116_WYG_056-51a"/>
苦乎宸濠之謀逆欲招致四方材名之士乃遣人以厚<lb/>
幣招伯虎堅辭不可至則隂知將有淮南之謀遂徉狂<lb/>
以酒自汚宸濠曰唐生庸妄人耳乃放歸得免於難過<lb/>
富春渚想子陵之風慷慨悲歌徘徊者久之築室桃花<lb/>
塢中讀書灌園家無擔石而客嘗滿坐風流文采照映<lb/>
江左外若奢汰而中慕沉𤣥勤究内典旁精繪事袠童<lb/>
時嘗獲侍髙論接杯酒之歡哲人巳逺九京不作撫誦<lb/>
遺文慨仰遐烈爰加蒐摭存梗概云爾<lb/>
<pb n="KR4h0116_WYG_056-51b"/>
　　　王履吉集序<lb/>
王履吉者名寵吳人也少負逸材博渉墳籍沉精篇翰<lb/>
下筆綺詞壯思滔滔不休補郡學弟子員督學者最其<lb/>
文試必首列然非其好也試于鄉輙弗利乃貢入太學<lb/>
比游燕趙觀朝廟制度與四方縉紳先生游上下其論<lb/>
議而文益竒歸而嘆曰夫神龍升于赤霄尺蠖伏于泥<lb/>
淖黄鵠一息千里而斥鷃終日不過蓬蒿此其志大小<lb/>
懸絶何如哉且夫屈伸者時也利鈍者命也夫儒者握<lb/>
<pb n="KR4h0116_WYG_056-52a"/>
寸管挾方牘而揚聲名於億載彼得志者曵紱乘朱髙<lb/>
爵豐禄以焜燿一時不知駒馳電滅雲浮草腐後世無<lb/>
稱焉此與蠖鷃何異哉由是田佃石湖之旁築室其上<lb/>
臨流賦詩益窺古作者之奥而病作矣乃養痾於虞山<lb/>
之白雀寺洩其精於聲詩而病乃大作歸不逾月竟卒<lb/>
卒之前一日夢兩蝴蝶入袖寤而嘆曰吾殆已矣夫莊<lb/>
叟之言殆謂吾也嗟乎亦異矣履吉詩初宗李白既乃<lb/>
宗杜故其詩才力雄濶詞篇麗贍去輕靡而就沉著尚<lb/>
<pb n="KR4h0116_WYG_056-52b"/>
鋪綴而畧陶鎔乃白雀集諸篇又復寄興冲𤣥思調清<lb/>
逸遂窺陶謝之堂幾入王孟之室矣惜乎天抑其進有<lb/>
志未就故所著僅此然亦足傳矣憶與履吉銜杯論文<lb/>
窮夜達旦謂古人之庶幾大雅之可作而竟已矣獨恨<lb/>
夫天之忌才不少假也昔魏之應劉唐之勃賀咸以才<lb/>
夭近代如姑蘇徐禎卿信陽何景明沁水常倫閩鄭善<lb/>
夫亦不享年何天之忌才若斯邪豈天既畀之才乃奪<lb/>
之年邪嗟乎履吉古之稱不朽者不以年也又何憾哉<lb/>
<pb n="KR4h0116_WYG_056-53a"/>
　　　又序　　　　　　　　　　　顧璘<lb/>
嗚呼觀今滃然雲興燦然星燿豈不有美於當世之士<lb/>
哉然性緣情泊志以習乖考之温仁成徳固以鮮儔矣<lb/>
姑畧言之自視有餘者驕視人有餘者妬驕妬所終敗<lb/>
於人國烏用士為也得夭猶幸若吾友王履吉氏遹發<lb/>
鄉國早聞四方龍鳯為章山海為藴不謂有餘既甚者<lb/>
乎然逡巡若處女俯詘若蒙士自余所覩未嘗失色於<lb/>
人及其遇一善覿一才若饑渇之於飲食不厭不止故<lb/>
<pb n="KR4h0116_WYG_056-53b"/>
年逮强仕而海内勝流什五齒交矣乃抱痾長終玉毁<lb/>
牖下嗚呼慟乎人皆曰履吉之才不可再得也余獨曰<lb/>
履吉之清純不可再得也盖傷人國焉其兄太常履約<lb/>
氏刻其詩余得而論曰古體五言沉鬱有色可憤可樂<lb/>
盖類曹植鮑照七言跌宕瀏麗號幽吹而靄春雲盖類<lb/>
杜甫岑參近體亦歩驟杜岑而自攄神情殆與盛唐諸<lb/>
家相雄長可謂詩人也特非其致也謂所取於履吉者<lb/>
非以此嘉靖戊戌孟秋望日姑蘇顧璘序<lb/>
<pb n="KR4h0116_WYG_056-54a"/>
　　　又序　　　　　　　　　　王守<lb/>
余弟履吉氏弱冠攻古文辭才情俊逸川至雲起垂二<lb/>
十年著述盖千餘篇余幼共席研交師友蓬蒿環堵彈<lb/>
琴咏歌呴呴朝夕相樂也中嵗慕祿仕散游四方嗟乎<lb/>
遽棄予而逝耶余悲夫才哲之夭傷顧余蹇劣以獨存<lb/>
每讀其文未嘗不呼天而泣也乃選其詩八巻文二巻<lb/>
因年編次庶可考其進云明嘉靖丙申七月一日中憲<lb/>
大夫太常寺少卿前吏科給事中王守撰<lb/>
<pb n="KR4h0116_WYG_056-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集巻五十六<lb/>
</p>
<p>
</p>
  </div>
<div>
                <head>呉都文粹續集補遺巻上</head>
    <p>
<pb n="KR4h0116_WYG_057-1a"/>
欽定四庫全書<lb/>
　呉都文粹續集補遺巻上　　明　錢榖　撰<lb/>
　　雜文<lb/>
　　　吳越故東海徐太夫人墓誌　李潯<lb/>
夫月滿則虧日平則昃盛衰之道古今而同也其有秀<lb/>
而不實者得無痛乎夫人徐氏其先東海人也粤以𤣥<lb/>
元降聖盤條仙樹之端洎唐后啟圖析派天潢之側龍<lb/>
飛鳯翥殷鼎<hi>闕</hi>壇閥閱勲賢無出其右官諱軻任省營<lb/>
<pb n="KR4h0116_WYG_057-1b"/>
田隊夫人媸渤海<hi>闕</hi>吳皓僕射<hi>闕</hi>宣賜褐裳之管轄營<lb/>
田隊務文華擅美器宇𢎞深夙嫻<hi>闕</hi>悌之規抗見熹之<lb/>
色百行之美實無闕焉悲娶<hi>闕</hi>　一卒九乎三紀何期<lb/>
隟駟難追游波莫遏享年五十有六偶暫攝調<hi>闕</hi>
　于顯德三年嵗在丙辰九月庚寅朔五日甲<hi>闕</hi>寢疾<lb/>
殞于吳縣今德鄉之私第也<hi>闕</hi>　夫人有子六人長曰<lb/>
承嗣効<hi>闕</hi>衙内直番隊充副將次曰承寵係營田甲將<lb/>
次承鄴營田副將次五兒滿兒淡幼稚未効職員有女<lb/>
<pb n="KR4h0116_WYG_057-2a"/>
三人長曰十八娘聘于金氏次曰十九娘在室未從伉<lb/>
儷次廿娘捨棄俗華以投金地于福田寺慕眞堅守緇<lb/>
門精專戒行子聟一人金氏𢎞綰新婦二人長曰沈氏<lb/>
次曰曹氏嗚呼封樹告期龜筴叶吉以十月庚申十四<lb/>
日癸酉窆于吳縣胥臺鄉尚書里闔閭城西去祔五十<lb/>
餘里先祖塋之側禮也杼恐天地長久陵谷變遷令嗣<lb/>
號訴願勒貞石以誌于墓潯忝獲知音得不涕泗揮毫<lb/>
叙錄其實而為之銘曰<lb/>
<pb n="KR4h0116_WYG_057-2b"/>
委質荒阡凝神上仙遶遶三界茫茫九泉逺岫烟暝髙<lb/>
空月懸聲沈永矣松檟蕭然<lb/>
　右誌乃香山潘氏鋤頭而得章簡甫榻得見惠恐嵗<lb/>
　久湮没重録于此顯德乃五代周世宗三年也據誌<lb/>
　徐夫人生唐僖宗中和元年<lb/>
　　　宋朝散大夫提舉舒州靈仙觀章公墓<lb/>
　　　　　　　　　　　　　　　　楊時<lb/>
公諱甫字端叔姓章氏公八世祖乃為康州刺史自南<lb/>
<pb n="KR4h0116_WYG_057-3a"/>
康徙居建州之浦城其孫仔鈞仕王氏官至太傅仔釗<lb/>
為泉州團練副使兄弟皆有功于閩故號仔釗為小太<lb/>
傅仔鈞之後居西村仔釗之後居珠林自是分為二族宋<lb/>
興㡬二百年西村世有顯人珠林久不振至景德中公<lb/>
之大王父始以進士中甲科而仕至秘書丞公于熈寧<lb/>
三年繼登科而後珠林之族浸顯矣公資穎悟方幼學<lb/>
已能屬文年十四即辭親求師友薄遊江淮間殆十年<lb/>
能自力卒以名聞于時初調撫州臨川尉盜有刦行商殺<lb/>
<pb n="KR4h0116_WYG_057-3b"/>
人者吏以枝詞蔓其獄連逮者以十數累日情不得公呼<lb/>
囚令環坐以事驗之俄引三人出曰汝實為盜餘悉縱<lb/>
之使去三人者卒服其辜無異辭其遇事巧發竒中類<lb/>
如此人莫能測也就移壽州壽春令大臣有以公孟子<lb/>
解義進者詔付秘書省除應天府國子監教授用舉者<lb/>
改著作左郎官制行換宣德郎知越州山隂縣事山隂<lb/>
號繁劇訟牒日紛至公處之裕如也巨猾陸璋輩竄易<lb/>
户名以避征役公閱籍具得其情狀坐流配者數人老<lb/>
<pb n="KR4h0116_WYG_057-4a"/>
姦宿吏屏跡聽命無敢復自肆者邑大治境内有海塘<lb/>
瀦水溉民田嵗久湮塞不治為旱患公鳩徒濬之仍為<lb/>
經畫為久計民至今賴焉秩滿轉奉議郎監左藏北庫<lb/>
哲宗即位轉丞議郎通判宿州先是南京押綱侍禁史<lb/>
士宗侵耗官米數百石反訟倉官出納不公獄久不決<lb/>
朝廷以委公至即片言折之士宗雖坐流竄去而自以<lb/>
為不寃又兩遷為朝散郎繼丁親憂去職久之除大府<lb/>
寺丞轉朝請郎召對稱㫖除府界提舉常平等鄢陵舊<lb/>
<pb n="KR4h0116_WYG_057-4b"/>
有雙泊河數溢為民害二縣以開濬為請公為親行堤<lb/>
上得舊河經始之意本欲殺惠民河水流而歸之蔡河<lb/>
稍加開濬則惠民之注流益悍而蔡河不足以吞納則<lb/>
為害滋甚不若増濬河外故道雙泊雖溢可恃以無患<lb/>
是嵗河朔飢民流而入畿甸者不可以數計公召而廩<lb/>
給之因以用其力故事成民不告病而飢者得以全活<lb/>
公私之利蓋兩得之也上皇即位轉朝奉大夫未㡬除<lb/>
知䖍州州為江西劇郡俗健訟公下車痛治妄訴者一<lb/>
<pb n="KR4h0116_WYG_057-5a"/>
人迄公去無或千政犯令者是時承平日久屢豐年天<lb/>
下諱言災傷無以民病告者公還朝首言淮甸嵗凶宜<lb/>
加賑恤大臣初雖不許感公誠意懇惻故卒從之翌日<lb/>
遣使大發倉廩而民賴以濟公之力也崇寧初黨論復<lb/>
興義士膠口無敢竊議者公除郎官得㫖陛對抗言元<lb/>
祐臣僚削秩投荒皆緣國事陛下即位制令内徙道路<lb/>
交慶今復刻名著籍禁錮其子孫恐非陛下本意臣竊<lb/>
惑焉上雖優容之然亦由是與時論不合矣㑹宰相曾<lb/>
<pb n="KR4h0116_WYG_057-5b"/>
公布得罪言者因以微文詆公從坐降一官罷尋知泰<lb/>
州遂挂冠退居吳門未㡬上記其姓名特㫖落致仕復<lb/>
知泰州之官數月即乞宫祠得提舉舒州靈仙觀崇寧<lb/>
五年六月八日以疾終于平江府之私第享年六十二<lb/>
嵗以其年十二月十六日葬于吳縣長山鄉仕墟道士<lb/>
隖之原公莊重簡黙而接人以和氣行已涖官一本于<lb/>
誠不表襮以自售其論天下事不茍不隨期于當理而<lb/>
已方元符末議役法請循元豐時為便或疑其朋附及<lb/>
<pb n="KR4h0116_WYG_057-6a"/>
崇寧陛對抗言黨錮非是聞者駭汗乃知公之用心合<lb/>
天下至公無彼時此時之間公以是數忤權貴竟以不<lb/>
遇公仕于朝兄弟請别居公盡以已所當得田業均之<lb/>
且立券與之約毋得輟典賣而其後兄弟之子有破其<lb/>
産者卒賴此以為生公之惇族為之長慮如此公平生<lb/>
無聲伎珍竒之好獨讀書萬巻讐校精至手澤具在有<lb/>
文集二十巻孟子解義十四巻曽祖可法故任秘書丞<lb/>
祖偃之不仕父說故任通直郎贈朝奉大夫娶沈氏起<lb/>
<pb n="KR4h0116_WYG_057-6b"/>
居舍人諱季長之女也封宜人公襟度簡逺未嘗問生<lb/>
事然奮羇旅起家闔門千指有宅以居有田以食夫人<lb/>
之力也其經理家事無巨細皆有節法豐而不侈儉而<lb/>
不陋調睦内外雍如也自政和以來四方無虞仕進者<lb/>
以攀附為榮而夫人獨戒其子以宜安素分逺權門盜<lb/>
賊且起無逺官以貽吾憂諸子謹奉其教卒無患聞者<lb/>
服其逺識建炎二年八月二十五日以疾終于正寢享<lb/>
年七十有四以是年十月二十二日祔𦵏于公之兆子<lb/>
<pb n="KR4h0116_WYG_057-7a"/>
男八人長愿宣教郎知杭州臨安縣事次師中早世次<lb/>
慤迪功郎池州士曹掾次愈從政郎和政士曹掾次憲<lb/>
次懋次悊皆業儒未仕女四人長適宣教郎知舒州宿<lb/>
松縣事孫實次適朝散郎直秘閣廣東路提舉常平等<lb/>
事王舜舉次適奉議郎秀州司録事邵勲次適奉議郎<lb/>
主管亳州明道宫吕弼中孫男女二十二人建炎之初<lb/>
其子憲不逺數舍詣毘陵踵吾門而告曰先君之亡二<lb/>
十有餘年矣而無幽堂之銘其盛德懿行恐遂冺沒無<lb/>
<pb n="KR4h0116_WYG_057-7b"/>
傳焉敢以是請久之余未暇作也又遭母夫人之喪復<lb/>
以書抵余而請之益至余雖不及見公而公之子憲悊<lb/>
從余遊義不得辭也乃為之銘使歸而掲之墓上銘曰<lb/>
奮用羇旅砥節不移遵義而行不茍不隨黨籍之興公<lb/>
獨有言為人不能展也直言銘以昭之庶永其傳<lb/>
　　　故翰林檢討陳君墓碑銘　　　楊士竒<lb/>
仁宗皇帝初臨御奬用儒術茂興文治首命在廷舉賢<lb/>
薦能于是少保臣士竒言蘇陳繼其文學宜在侍近即<lb/>
<pb n="KR4h0116_WYG_057-8a"/>
日詔驛召之即至授國子博士明旦入謝改翰林五經<lb/>
博士時初建𢎞文閣于思善門之右以儲經籍備訪問<lb/>
而命翰林學士楊溥董之擢侍講王進及繼等三人副<lb/>
之今上嗣大統詔修兩朝實錄焉無㡬賜勅命實錄成<lb/>
賜白金及織金文綺衣遂進檢討宣德七年五月自陳<lb/>
老疾奉命致仕歸又明年疾加遂不起五月某日也于<lb/>
是其子完走北京求文書墓碑嗚呼斯文老成凋喪殆<lb/>
盡士竒忍以衰病而忘情老友哉按其學者大理評事<lb/>
<pb n="KR4h0116_WYG_057-8b"/>
張益狀陳氏其先家蜀與宋文忠公堯叟同祖堯叟從<lb/>
父諱鄴始徙南康之都昌七世至諱篆登宣和六年進<lb/>
士乙科累官左朝散大夫明州通判再徙星子又五世<lb/>
至諱洽咸淳貢士貢士生元翰林待制諱仝待制生諱<lb/>
徵受學臨川吳文正公為通儒至正間廷臣交章起之<lb/>
將授之官以介持不偶自引去又徙蘇州之吳縣娶宋<lb/>
相江文忠公萬里之孫生諱汝言博學有才具洪武初<lb/>
仕為濟南府經歴所設施秩然條理一郡倚重大將軍<lb/>
<pb n="KR4h0116_WYG_057-9a"/>
出師道其境深見奬重娶吳氏初生三女經歴公方以<lb/>
嗣子為念在濟南一夕夢白衣大士已而生男即檢討<lb/>
也初名釋童更名繼字嗣初晚號怡菴嗣初生十月經<lb/>
歴公沒母抱之歸蘇家具蕭然惟存書二萬巻及蔬地<lb/>
二十畝其母知學問謹禮法守節不嫁以教育遺孤嗣<lb/>
初稍長克自奮勵其天資明果曲奉母訓外從良師日<lb/>
益見端緒又進而從明經師遂深于易詩又求邃于古<lb/>
文者而師之其為學自經史百氏皆博考深究久而淹<lb/>
<pb n="KR4h0116_WYG_057-9b"/>
貫沛然為文章根義理辨體製嚴矩矱力去陳言不肯<lb/>
茍率由是聲譽蔚然見重于三吳求文者接踵户外而<lb/>
從學日輻輳講下其施教有本末主敬為要明理為務<lb/>
後在館閣于商確古今講論述作之㫖娓娓皆有所自<lb/>
衆推勝之居家篤孝行雖貧而講授之暇躬治蔬圃以<lb/>
資養甘㫖恒充有司上其母貞節詔旌表之自是逺近<lb/>
交聘嗣初學官一以親老辭親沒祭𦵏盡禮與人交以<lb/>
誠善者奬掖之不善者面警飭之不肯媕婀茍容窮乏<lb/>
<pb n="KR4h0116_WYG_057-10a"/>
者賑給之沒無歸者歛𦵏之雖官于朝其志泊如蓋未<lb/>
嘗一日忘幽閒之適既得請歸吳中之學者忻忻皆喜<lb/>
得所依而從遊者益衆既疾革門人請所欲言舉西銘<lb/>
存順沒寧答之遂卒春秋六十有五其卒也族婣門生<lb/>
故舊皆臨哭郡自守貳以下咸走弔祭逺近大夫士皆<lb/>
嗟歎悼惜其所著詩文有怡菴集四十巻藏于家其配<lb/>
故蘇守金絅之子儉謹克孝先十二年卒子男五宗寛<lb/>
宏宣完皆志于學女二長適謝璜次在室孫男七傳儀<lb/>
<pb n="KR4h0116_WYG_057-10b"/>
仁偉佃佶俌女四其𦵏在縣之太平鄉薦福山之原銘<lb/>
曰<lb/>
有碩其光自陳宗室派衍于蜀英傑森出沿江而東來<lb/>
徙南康再徙闔閭代有奮揚卓乎怡菴克奮于孤幼志<lb/>
桓桓壯夫莫踰有書充棟有畦繞宅晝鋤夕誦孝養是<lb/>
力浩乎其學邃乎其文求道請業從遊詵詵辟書駢來<lb/>
親養弗舍晚而幡然玉堂金馬抽思發才效勤紀述長<lb/>
簡巨䇿金匱石室冲澹之志食息靡忘引疾謝榮遄復<lb/>
<pb n="KR4h0116_WYG_057-11a"/>
于鄉邦有耆俊如璞在石山林草木光輝潤澤奄其永<lb/>
逝士林興悲紛彼俗學倀倀奚歸刻詞墓前式示來者<lb/>
尚有懐德車過斯下<lb/>
　　　御醫趙彦如墓志銘　　　　楊士竒<lb/>
太醫院御醫趙友同字彦如大臣嘗言其文學于上時<lb/>
方修永樂大典即用為副總裁後修五經四書及性理<lb/>
大全書又用為纂修書成皆被寵賜于是知彦如者皆<lb/>
為之喜且意其將有詞林翰苑之遷也而彦如亦兾得<lb/>
<pb n="KR4h0116_WYG_057-11b"/>
一職于此為其親榮未㡬以母喪去又未㡬以病不起<lb/>
嗚呼惜哉彦如沈實温雅有行義自其少篤志學問手<lb/>
一巻祁寒盛暑不釋嘗授經前翰林承㫖金華宋先生<lb/>
為文章貫穿經史優柔縝栗或豐或約必歸宿于理今<lb/>
祭酒胡公教諭華亭時首舉為訓導既而浙江布政司<lb/>
聘考鄉試華亭滿九載天官考最當陞太子少師姚公<lb/>
言其邃醫詔陞太醫院御醫㑹浙西水有言彦如知水<lb/>
事者又奉詔從今户部尚書夏公往治之士恒患有所<lb/>
<pb n="KR4h0116_WYG_057-12a"/>
負挾無所遇而不見試也若彦如所長數數見用于世<lb/>
彰明如此其可謂榮遇而無憾也矣彦如系出宋南陽<lb/>
侯仲鑛仲鑛生士翮為武節大夫處州兵馬鈐轄困家<lb/>
處州士翮生武義郎不玷官浦江子孫又徙家焉曽祖<lb/>
崇傒祖必俊父良仁又徙蘇之長洲故彦如今為長洲<lb/>
人母鄭氏彦如卒于永樂十六年四月一日春秋五十<lb/>
有五所著有存齋集若干巻藏于家娶邵氏子男三季<lb/>
珣季諒季成女二華信張瑜其壻也孫男一人興文其<lb/>
<pb n="KR4h0116_WYG_057-12b"/>
子卜以卒之嵗十二月某日葬某鄉某原先事以治命<lb/>
齎監御史張循理所具事狀來求銘蓋余知彦如者銘<lb/>
曰<lb/>
士之所貴實有諸内有藴而竒貴弗時遺崑岡之産用<lb/>
則為寳為瓚為圭彼此奚較嗚呼彦如既試有聞肆予<lb/>
作銘慰其九原<lb/>
　偶得墓志銘數篇補録於右<lb/>
　　　彭循字子陽建國三年海賊丁儀等萬人據吳<lb/>
<pb n="KR4h0116_WYG_057-13a"/>
　　　太守狄君聞循勇謀以守命循與儀相見陳說<lb/>
　　　利害應時俱散民歌之曰<hi>循傳作彭修毘陵人</hi>
時嵗倉卒賊縱橫大㦸長弩不可當賴得賢令彭子陽<lb/>
<hi>循時為吳令右事出吳錄</hi>
　　　第五倫薦謝夷吾文<hi>班固代作</hi>
竊見鉅鹿太守㑹稽謝夷吾出身東州英姿挺特少膺<lb/>
儒雅綜校圖錄昔為陪𨽻與臣從事奮忠毅之操躬史<lb/>
魚之節及應選作宰惠敷百里爰牧荆州威行邦國遷<lb/>
<pb n="KR4h0116_WYG_057-13b"/>
守鉅鹿政合時雍冝當拔擢使登鼎司臣以頑駑尸禄<lb/>
負乗願乞骸骨更授夷吾以厭率土之望<lb/>
　　　張霸作郡民語<hi>永元中</hi>
城上烏鳴哺父母府中諸吏皆孝子<lb/>
　　　又越賊歸附童謠曰<lb/>
棄我㦸捐我矛盜賊盡吏皆休<lb/>
　　　功曹唐景對太守麋豹問風俗所尚<hi>永興中</hi>
處家無不孝之子立朝無不忠之臣文為儒宗武為將<lb/>
<pb n="KR4h0116_WYG_057-14a"/>
帥<lb/>
　　　東門奐歴吳濟隂二郡太守所在貪濁謠曰<lb/>
東門奐取吳半吳不足濟隂續<lb/>
　　　許貢表孫䇿于漢帝云<lb/>
䇿驍勇與項籍相似宜加賚寵召還京邑若寘于外必<lb/>
為世患<lb/>
　　　蔡洪答刺史周浚論吳士呉展書吳時人<lb/>
士季忠足矯非清足厲俗信可結神才堪幹世誠聖世<lb/>
<pb n="KR4h0116_WYG_057-14b"/>
之老臣明時之俊乂也<lb/>
　　　顧榮與親故書<hi>時傳咸為吳國内史故也</hi>
傳長虞勁直忠果雖非周才亦足貴也<lb/>
　　　吳人歌鄧攸云<lb/>
紞如打五鼔雞鳴天欲曙鄧侯挽不來謝令推不去<lb/>
　　　王洽為吳國内史在郡上表云<lb/>
編户僵屍葬薶無主或闔閭餓餒煙火不舉<lb/>
　　　劉損為呉郡至閶門入泰伯廟室宇隤毁牆垣<lb/>
<pb n="KR4h0116_WYG_057-15a"/>
　　　不修損愴然曰<lb/>
清塵尚可髣髴衡宇一何摧隤<lb/>
　　　竟陵王子良與呉郡太守安陸昭王<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>書云<lb/>
竊承下風數十年來姑蘇未有此政<lb/>
　　　王規為吳郡太守簡文帝為作謝章曰<lb/>
臣今駕吉祥之車入勾吳之境驅緹扇之馬撫奉德之<lb/>
鄉製錦何階棼絲方始<lb/>
　　　開皇十年江南髙智惠作亂州民顧子元應之<lb/>
<pb n="KR4h0116_WYG_057-15b"/>
　　　刺史皇甫績遺子元書<lb/>
曩者偽陳獨阻聲教江東士民困于荼毒朝廷薄伐應<lb/>
時瓦解吳㑹臣民白骨還肉惟當懐音感德豈冝自同<lb/>
吠主翻成反噬吾是隋將何容外交易子析骸未能相<lb/>
告况足食足兵髙城深塹坐待强援綽有餘力何勞踵<lb/>
輕弊之俗作虚偽之詞以此見期必不可得卿冝曉諭<lb/>
黎元能早改迷失道非逺<lb/>
　　　唐燕王靈夔江王元祥滕王元嬰相繼為蘇州<lb/>
<pb n="KR4h0116_WYG_057-16a"/>
　　　性皆庸懦貪暴時語曰<lb/>
寧向儋崖振白不事江滕燕虢<lb/>
　　　獨孤及代房琯作祭李刺史文<lb/>
孝友慈惠公廉正直姑蘇之役奸鋒構難公秉義勇誅<lb/>
其渠魁海㓂圍逼勾吳震駭公率羸師克翦大敵竒謀<lb/>
生于死地貞節見于孤城<lb/>
　　　劉太貞與韋應物書<lb/>
顧著作來已知足下郡齋燕集相契卞何情致暢茂遒<lb/>
<pb n="KR4h0116_WYG_057-16b"/>
逸如此宋齊間沈謝何劉始精于理意緣情體物備詩<lb/>
人之㫖後之傳者甚失其原惟足下制其橫流師摯之<lb/>
始闗雎之亂于足下之文見之矣<lb/>
　　　韋夏卿為刺史息民令曰<lb/>
矜老疾活艱民凡在庶物令趣其本<lb/>
　　　賜章岵詔<hi>元豐元年到任</hi>
吏不數易然後得以究其才今夫蘇劇郡而爾為之守<lb/>
克有能稱嘉省厥勞仍其舊服往惟率職不懈以稱吾<lb/>
<pb n="KR4h0116_WYG_057-17a"/>
久任之意哉<lb/>
　　　范仲淹舉從事張伯玉辭<lb/>
天賦才敏學窮閫奥善言皇王之治博達古今之宜素<lb/>
藴甚充清節自處<lb/>
　　　邵琪張青反覆為盜命諸將毋得招安知府胡<lb/>
　　　松年上言<lb/>
大軍四合連旬不能破賊今賊據通州崇明鎭沙上砦<lb/>
栅之外水淺舟不可行泥深人不可涉本府錢糧已費<lb/>
<pb n="KR4h0116_WYG_057-17b"/>
十三萬貫石公私騷然而賊未可睥睨况劉光世兵將<lb/>
多西北人一旦從事江海有掉眩不能飲食者安能與<lb/>
賊較勝負于矢石間<lb/>
　　　答向子諲乞休詔<hi>紹興中時知平江府</hi>
卿從朕羇紲晚登禁途昔漢二疏以宦成名立乞骸未<lb/>
若方被寵遇神明未衰如卿今日也<lb/>
　　　劉宰贈知平江王遂言<lb/>
士友當親而賢否不可不辨財利當逺而㑹計不可不<lb/>
<pb n="KR4h0116_WYG_057-18a"/>
明折獄以情毋為私意所牽薦士以才毋為權要所奪<lb/>
當言則言不視時而退縮可去則去不計利而遲回庶<lb/>
㡬名節之全<lb/>
　　　吳樵為平江節度推官嘗謂人曰<hi>淳祐中</hi>
樵居官既久深知吳風吳人尚奢而爭勝所事不切寧<lb/>
拚百萬錢嫁女不能拚十萬錢教子弟寧捨十萬錢遣<lb/>
婢妾不能以一萬錢延好師友故使子弟不知書識字<lb/>
但廣置田宅計較微利殊不思異時反貽子孫不肖之<lb/>
<pb n="KR4h0116_WYG_057-18b"/>
害故人以獃目之蓋以此也<lb/>
　　　王禹偁為長洲令自叙<lb/>
禹偁名利之流也一身之計有親族妻子焉雖内無妾<lb/>
外無僕不可去者凡百指晨有炊爨夕有脂燭伏臘慶<lb/>
弔居其外月得俸金大半長物是以從官三年徒行而<lb/>
已一邑之政有租庸税調焉土甚瘠而民不懈吏好欺<lb/>
而賦愈重廉其身而濁者忌之直其氣而曲者惡之懇<lb/>
無知音動有變畏去年稼多不登編户艱食賦歛之數<lb/>
<pb n="KR4h0116_WYG_057-19a"/>
有乖其期而民部督成于郡郡侯歸罪于縣鞭笞之人<lb/>
日不下數百輩菜色在面而血流于膚讀書為儒胡寧<lb/>
忍此因出吏部考課厯納質于巨商得錢一萬七千市<lb/>
白粲而代輸之始可免責春夏以來民有歸其直者蓋三<lb/>
分有其二焉<lb/>
　　　入朝又上䟽曰<lb/>
臣舊知蘇州長洲縣七千餘家自錢氏納土以來朝廷<lb/>
命官七年無縣尉使主簿兼領之未嘗闕事三年増置<lb/>
<pb n="KR4h0116_WYG_057-19b"/>
縣尉未嘗立一功以臣詳之天下大率如此誠能省尉<lb/>
三千員減俸數十萬以供邊備寛民賦亦大利也<lb/>
　　　范文正公送錢振常熟主簿歸省詩<lb/>
姑蘇臺下水如藍天賜仙卿奉㫖甘梅淡柳黃春尚淺<lb/>
王孫歸思滿江南<lb/>
　振郡人亦吳越之裔<lb/>
　　　黃震為吳縣尉請禁復剏焚屍亭呈府文<lb/>
焚屍外域之法凡史傳所書仇怨刑戮之酷罪盈惡極<lb/>
<pb n="KR4h0116_WYG_057-20a"/>
乃有焚滅遺骸亦戰國以來之事古無有也然殺者常<lb/>
刑焚者非法非法之虐且不可施于誅死之罪人况父<lb/>
母骨肉乎今吾所處中國耶外域耶傷風敗俗莫此為<lb/>
甚其亭冝令勿再置<lb/>
　　　徐珵論呉縣知縣葉𤣥圭<lb/>
𤣥圭為治一本經術先律己而後齊人惟理之從法之<lb/>
守他無恤也官長承迎之私不行寮吏比周之情不接<lb/>
豪猾敓攘之奸不得行故雖深得細民之心而忌者亦<lb/>
<pb n="KR4h0116_WYG_057-20b"/>
衆或軋之于上怵之于下咻之于傍𤣥圭堅不動至是<lb/>
循良之效白焉<lb/>
　　　徐誼論水利之切于時者<lb/>
昔下流不疏而水上溢故鑿直曲港還三江故道開冝<lb/>
興百瀆所以順導下流也惟髙原田徑乃瀦堰之爾昔<lb/>
之言水如單鍔夾亶皆是也今開呉淞江下流與宜興<lb/>
百瀆屬之海者無慮數十百所異時浦港磬折以趨海<lb/>
今近浦之民多取徑直疏決蘇湖常秀舊為澤國比年<lb/>
<pb n="KR4h0116_WYG_057-21a"/>
雨或後至種且不入蓋圍田衆而疏道多也小人見利<lb/>
不畏其害圍于淺水既為髙田圍于茭蕩既為稻田二<lb/>
俱不已復有下脚始之重陂太平為平始之良田背水<lb/>
自曬十日不雨農廢作業然且承用舊説又將疏之失<lb/>
利害之實矣故舊田溝澮當濬治圍田下脚無輒開巳<lb/>
開未塡當捺合今之言水能行是三説則髙原舊田還<lb/>
為衍沃而農不病矣<lb/>
　間閲書傳中有闗吳中吏治者摘録於此<lb/>
<pb n="KR4h0116_WYG_057-21b"/>
　　　嚴助諭淮南王<lb/>
今者大王以發屯臨越事上嘗陛下故遣臣助告王其<lb/>
事朝有闕政遺王之憂陛下甚恨之夫兵固凶器然自<lb/>
五帝三王禁暴止亂非兵未之聞也漢操生殺之柄以<lb/>
制海内之命危者望安亂者仰治今閩越王狠戾不仁<lb/>
陛下為萬民安危久逺之計故遣兩將屯于境上震威<lb/>
武揚聲鄉屯曽未㑹天誘其衷閩王隕命輒遣使者罷<lb/>
屯無後農時南越王甚嘉被惠澤故遣太子入侍此則<lb/>
<pb n="KR4h0116_WYG_057-22a"/>
陛下深計逺慮之所出也事效見前故使臣助來諭王<lb/>
意<lb/>
　　　陸喜西州清論品格篇<lb/>
或問喜薛瑩國士之第一者乎答曰以理推之在乎四<lb/>
五之間夫孫皓無道若龍蛇其身濳而勿用趣不可測<lb/>
此第一人也避尊居卑祿代耕養𤣥靜守約第二人也<lb/>
侃然體國以方見憚執正不懼此第三人也斟酌時宜<lb/>
在亂猶顯時獻微益此第四人也温㳟脩愼不為諂首<lb/>
<pb n="KR4h0116_WYG_057-22b"/>
從容保寵此第五人也過此以往不足復數故第二已<lb/>
上多淪沒而逺悔吝第二已下有聲位而近咎累是以<lb/>
深識君子晦其明而履柔順也<lb/>
　　　太康中徵喜詔曰<lb/>
陸喜等並以貞潔不容皓朝或忠而獲罪或退身修志<lb/>
勅所在以禮發遣須到隨才授用<lb/>
　　　陸曄居喪孝顧榮與人書<lb/>
士光氣息裁屬慮其性命言之傷心<lb/>
<pb n="KR4h0116_WYG_057-23a"/>
　　　晉明帝詔<lb/>
曄清操忠貞歴職顯允其兄弟事君如父憂國如家嵗<lb/>
寒不彫體自風義既委以六軍可錄以尚書事加散騎<lb/>
常侍<lb/>
　　　王導請婚于陸玩玩對曰<lb/>
培塿無松栢薰蕕不同器玩雖不才義不能為亂倫之<lb/>
始<lb/>
　　　華覈薦陸禕表<lb/>
<pb n="KR4h0116_WYG_057-23b"/>
禕體質方剛器幹彊固董率之才魯肅不過才武果毅<lb/>
臨財有節夫夏口賊之衝要冝選名將以鎭戍之臣謂<lb/>
莫善于禕<lb/>
　　　華覈薦交州刺史陸𦙍表<lb/>
𦙍天姿聰朗才通行潔昔歴選曹遺跡可紀還撫交州<lb/>
民心歸附商旅平行民無疾疫田稼豐稔州治臨海海<lb/>
流秋鹹𦙍又畜水民得甘食惠風横被化感人神遂憑<lb/>
天威招合遺散在州十有餘年内無粉黛附珠之妾家<lb/>
<pb n="KR4h0116_WYG_057-24a"/>
無文甲犀象之珍冝在輦轂股肱王室<lb/>
　　　王僧達為吳郡太守入閶門曰<lb/>
彼有人焉顧琛一公兩椽英英門户陸子眞五世内侍<lb/>
我之流亞慧曉清介正立不雜交遊張緒稱為江東裴<lb/>
樂<lb/>
　　　陸襄為鄱陽内史獲郡賊鮮于琮民歌之曰<lb/>
鮮于鈔後善惡分人無死賴陸君<lb/>
　　　又解彭李二家忿爭民又歌曰<lb/>
<pb n="KR4h0116_WYG_057-24b"/>
陸君政無怨家鬬既罷仇共車<lb/>
　　　陸徽卒太祖下詔曰<lb/>
徽厲志廉潔歴任恬勤奉公盡誠克己無倦褒榮永由<lb/>
不幸夙殞言念在懐以為傷恨可贈輔國將軍賜錢十<lb/>
萬米二百斛諡曰簡子<lb/>
　　　羊希論陸法眞與孫詵書<lb/>
足下同僚陸錄事東南名地又張𤣥外孫持身至清年<lb/>
髙官下秉操不衰當日夕相與申意<lb/>
<pb n="KR4h0116_WYG_057-25a"/>
　　　顧雍子裕襲爵詔<hi>永安元年</hi>
故丞相雍至德忠賢輔國以禮而侯統廢絶朕甚愍之<lb/>
其以雍次子裕襲爵為醴陵侯以明著舊勲<lb/>
　　　薛綜讓顧譚為選曹尚書奏<lb/>
譚心精體密貫道達微才照衆物德允衆望誠非愚臣<lb/>
所可越先<lb/>
　　　吳大帝徵顧承賜顧雍書<lb/>
貴孫子直令問休休至于相見過于所聞<lb/>
<pb n="KR4h0116_WYG_057-25b"/>
　　　顧榮為不復飲酒或問之曰何前醉而後醒耶<lb/>
　　　榮懼乃復飲與楊彦明書曰<lb/>
吾為齊王主簿恒慮禍及見刀與繩每欲自殺<lb/>
　　　汝南王統江夏公衛崇並為庶母制服三年尚<lb/>
　　　書令顧和奏曰<lb/>
禮所以軌物成教故有國家者莫不崇正明本以一其<lb/>
統斯人倫之紀不二之道也為人後者降其所出奪天<lb/>
屬之性顯至公之義降殺節文著于周典按汝南王統<lb/>
<pb n="KR4h0116_WYG_057-26a"/>
為庶母居廬服重江夏公衛崇本由疎屬開國之緒近<lb/>
喪所生復行重制違冒禮度肆其私情皆可下太常奪<lb/>
服若不祗王命應加貶黜詔從之<lb/>
　　　潯陽王子房欲加位號于顧凱之辭曰<lb/>
禮年六十不服戎以其筋力衰謝非復軍旅之日况年<lb/>
將八十殘生無㡬守盡家門不敢聞命<lb/>
　　　張温使蜀對大帝曰<lb/>
臣入無腹心之規出無專對之用懼無張老延譽之功<lb/>
<pb n="KR4h0116_WYG_057-26b"/>
又無子産陳事之効然諸葛亮逺見計數必知神慮屈<lb/>
伸之冝推亮心必無疑貳<lb/>
　　　張純字元基有清才與同郡張儼朱異俱童少<lb/>
　　　往見朱據據聞三人才名試之曰今三賢屈顧<lb/>
　　　其為吾各賦一物然後乃坐夫騕䮍以迅驟為<lb/>
　　　功鷹隼以輕疾為妙何必積思純賦席曰<lb/>
席以冬設簟為夏施揖遜而坐君子攸冝<lb/>
　　　儼賦犬曰<lb/>
<pb n="KR4h0116_WYG_057-27a"/>
守則有威出則有獲韓盧宋鵲書名竹帛<lb/>
　　　異賦弩曰<lb/>
南嶽之幹鍾山之銅應機命中射隼髙墉<lb/>
　　　張奕卒昭明太子與晉安王令曰<lb/>
近張新安故其人才筆𢎞雅亦足嗟惜<lb/>
　　　張岱為吳郡太守齊髙帝賜手勅曰<lb/>
大郡任重乃未欲回換但總戎務殷冝須望實今用卿<lb/>
為䕶軍加給事中<lb/>
<pb n="KR4h0116_WYG_057-27b"/>
　　　齊髙帝賜張融手詔曰<lb/>
見卿衣服粗故誠見素懐藍縷亦虧朝望今送一通故<lb/>
衣意謂舊乃勝新也<lb/>
　　　恒州刺史張府君墓志銘　　　　張説<lb/>
君諱承休字某呉郡人也留侯與漢播美西京長沙徙<lb/>
吳蔽蔓東土曽祖沖在陳為文帝師入隋為漢王學士<lb/>
祖後𦙍授經太宗尊之以祭酒既封新野又贈以宗伯<lb/>
考少師位不充量止于朱陽宰班固稱世名忠孝魏武<lb/>
<pb n="KR4h0116_WYG_057-28a"/>
為積善之家昌門一系暉我諸族君受天戩穀傳家業<lb/>
藝希言敦行去華崇實非法不由非禮不動精于物理<lb/>
敏于政事竊以南郊齋郎補兖州兵曹丁太夫人憂廬<lb/>
墓三年加人一等再任<hi>闕</hi>州司倉應八科舉改鄭州錄<lb/>
事參軍又舉賢良方正遷揚州司錄參軍移蘇州常熟<lb/>
令歴政皆有能名加朝散大夫入為司農丞實掌錢穀<lb/>
出為<hi>原闕</hi>使覆囚嶺南是司獄訟聽折惟允迺授濟源<lb/>
令風行畿甸河澗洛師加朝議大夫上柱國拜隆州司<lb/>
<pb n="KR4h0116_WYG_057-28b"/>
馬轉恒州長史簡而有孚權而有中道嬰風憲去職就<lb/>
醫還京春秋六十有二終于領政里夫人成紀郡天水<lb/>
秦氏廬陵郡公行師之孫嗣公遊福之女敬事君子訓<lb/>
成諸孤當代之孟母也年六十二終于許州開元九年<lb/>
十月某日合葬于武功之禮讓原禮也夫道大難合仕<lb/>
屯而不進德髙有後身沒而福流君同生八人半服銀<lb/>
艾祚𦙍五子率為珪璋比迹于燉煌六龍南鄭千室德<lb/>
門濟美信有徵乎懼陵谷或遷乃勒銘沈石銘曰<lb/>
<pb n="KR4h0116_WYG_057-29a"/>
思文留侯時維皇祖長沙南守分韓東土家有道書門<lb/>
傳相府嵬峩重世通徑二主誕靈上哲克廣斯文造次<lb/>
仁義優游典墳孝乎事親忠乎事君猗那叔父亦足有<lb/>
云<lb/>
　蘇州志作崑山人昌門作閶門蓋其居閶門也<lb/>
　　　張從師墓志<hi>張說撰文集無此文</hi>
沖和純粹辯博宏達卓犖好古儻蕩逸羣忘懐樂道上<lb/>
元二年終葬虎丘西原子惟儉惟靜弟從申<lb/>
<pb n="KR4h0116_WYG_057-29b"/>
　　　沈詢為昭義節度使侍兒與奴歸秦通詢將戮<lb/>
　　　之奴懼結牙將為亂攻詢滅其家僚友著宴辭<lb/>
　　　云<lb/>
莫打南來雁從他向北飛打時雙打取莫遣兩分飛<lb/>
　　　范純仁以弟純粹在陜慮其于西夏有立功意<lb/>
　　　與之書曰<lb/>
大輅與柴車爭逐明珠與瓦礫相觸君子與小人鬬力<lb/>
中國與外邦較勝負非惟不可勝兼亦不足勝不惟不<lb/>
<pb n="KR4h0116_WYG_057-30a"/>
足勝雖勝亦非也<lb/>
　　　丁偃初試邇英延講藝詩<lb/>
白虎前芳揜金華舊事輕天心非不寤垂意在蒼生<lb/>
　右吳中名人事蹟或議論可採者雜録於此<lb/>
　　　滕茂實自為哀詞<lb/>
虀鹽老書生謬列王都官索米了無補從事敢辭難殊<lb/>
憐復盟好仗節來間闗城守久不下川途望漫漫憸輩<lb/>
果不惜一往何當還牧羊困蘇武假道拘張騫流離念<lb/>
<pb n="KR4h0116_WYG_057-30b"/>
窘束坐閲四序遷同來悉言歸我獨留塞垣形影自相<lb/>
弔國破家亦殘呼天曽不聞痛甚傷肺肝相逢有兄弟<lb/>
悼歎安得歡金人自南歸得志鞍馬間波瀾巻大夏一<lb/>
木乃求安世事寧有此聊發我所存爵祿非所慕金珠<lb/>
敢懐貪縱或違我心寧不汗我顔昔燕破齊王羣臣望<lb/>
風奔王蠋獨守節燕人有甘言縊首自絶脰感慨今昔<lb/>
聞未嘗食齊祿徒以世為氓况我祿數世一死何足論<lb/>
逺或死江海近或死朝昏斂我不須衣裹屍有黃幡題<lb/>
<pb n="KR4h0116_WYG_057-31a"/>
作宋臣墓篆字當深刋我妻尚少艾兒女皆童頑四海<lb/>
無置錐飄流倍悲酸誰當給衣食使不厄饑寒嵗時一<lb/>
酹我聊以慰我魂我魂自悠悠異鄉寄沈寃他時風雨<lb/>
夜草木號空山<lb/>
　茂實靖康初金人深入假工部侍郎副路允迪出使<lb/>
　河東割地太原陷允迪還至代州金人獨留茂實兄<lb/>
　祹亦在敵尼雅滿聞其名將屈為用亦遷之代復從<lb/>
　京師取其弟華實以慰其意嘗使諭易戎服又驅巾<lb/>
<pb n="KR4h0116_WYG_057-31b"/>
　幘稍髙者數人殺之屢加逼脅茂實弗動顧莫能生<lb/>
　還乃自為此詞以暴其志讀其詞者忠義之氣可以<lb/>
　勃然而興矣<lb/>
　　　張敷死顔延之以書弔其世父湛曰<lb/>
賢弟子少履貞規長懐理要清風素氣得之天然言面<lb/>
以來便申忘年之好雖離隔阻而情問無睽薄暮之人<lb/>
冀其方見慰説豈謂中年奄為長往聞問悼心且兼怛<lb/>
痛足下門教敦至兼實家寳一旦喪失何可為懐<lb/>
<pb n="KR4h0116_WYG_057-32a"/>
　　　晉孝武即位詔曰<lb/>
司徒故左長史張敷貞心簡立幼樹風規居喪毁滅孝<lb/>
道淳至可追贈侍中改其所居為孝張里<lb/>
　　　孟文龍辭元平章史弼等薦書<lb/>
文龍未死慚負神明羣公相國以忠孝文龍為羣公起<lb/>
將何以令今之事君者敢以死辭<lb/>
　右皆有闗至性者<lb/>
　　　顧阿瑛自題其像云<lb/>
<pb n="KR4h0116_WYG_057-32b"/>
儒衣僧帽道人鞋天下青山骨可埋若說向時豪俠處<lb/>
五陵鞍馬洛陽街<lb/>
　玉山風流人豪集中美不勝採復録其題像詩於此<lb/>
　　　湘東王薦顧恊表<lb/>
臣府兼記室參軍吳郡顧恊行稱鄉閭學兼文武服膺<lb/>
道素雅量邃逺安貧守靜奉公抗直傍闕知己志不自<lb/>
營年方六十室無妻子臣欲言于官人申其屈滯恊苦<lb/>
執貞退立志難奪可謂東南之遺寳也矣<lb/>
<pb n="KR4h0116_WYG_057-33a"/>
　　　恊卒武帝手詔曰<hi>大同八年</hi>
顧恊廉潔自居白首不衰久在省闥内外稱善奄然殞<lb/>
喪惻怛之懐不能己巳傍無近親彌足哀者大殮既畢<lb/>
即送其喪柩還鄉并營冢椁並皆資給悉使周辦可贈<lb/>
散騎常侍令便舉哀<lb/>
　　　鄭思肖常贈人云<lb/>
天下皆變吾觀其不變惟其不變乃所以變其變者物<lb/>
也不變者道也<lb/>
<pb n="KR4h0116_WYG_057-33b"/>
　　　又云<lb/>
古人重立身今人重養身立身者蓋超乎千古之上與<lb/>
天地周流于不知不識之天也養身者惜一粟以活微<lb/>
命役于萬物死于萬變者也何足道哉<lb/>
　　　思肖自贊其像曰<lb/>
不忠可誅不孝可斬可懸此頭于洪洪荒荒之表以為<lb/>
不忠不孝之榜樣<lb/>
　　　唐武后徵史徳義詔<lb/>
<pb n="KR4h0116_WYG_057-34a"/>
制蘇州隠士史徳義志尚虚𤣥素履眞確沖謙彰于里<lb/>
閈孝友表于閨庭固辭徵辟長往嚴陵之瀨多謝簪裾<lb/>
髙蹈愚公之谷風操可知啟沃攸佇特宜優奬委以諌<lb/>
曹<lb/>
　　　滕元發志侍其沔墓<lb/>
士生斯世有進取出力得時行道功烈被于民者有行<lb/>
義脩潔退而講學為一鄉之善士者斯二者用舍不同<lb/>
要皆天下之强立君子也<lb/>
<pb n="KR4h0116_WYG_057-34b"/>
　右皆卓行可以風世者<lb/>
　　　公孫聖占詞<lb/>
公孫聖呉王夫差時人夫差興兵將與齊戰道出胥門<lb/>
假寐于姑蘇之臺夢入章明宫見兩䥶蒸而不炊兩黑<lb/>
犬嘷以南嘷以北兩鋘殖宫牆流水湯湯越其宫堂後<lb/>
房鼓震篋篋有鍛工前園橫生梧桐命太宰嚭占之嚭<lb/>
曰美哉王之伐齊也章者德鏘鏘也明者破敵聲聞昭<lb/>
明也兩䥶蒸而不炊者聖德氣有餘也兩黑犬嘷以南<lb/>
<pb n="KR4h0116_WYG_057-35a"/>
嘷以北者四海服朝諸侯也兩鋘殖宫牆者農功就成<lb/>
田夫耕也流水湯湯越宫堂者隣國貢獻財有餘也後<lb/>
房篋篋鼓震有鍛工者宫女悅樂琴瑟和也前園橫生<lb/>
梧桐者樂府鼓聲也呉王大悦而心不已復召王孫駱<lb/>
問之駱曰臣鄙淺不能占東掖門亭長長城公弟公孫<lb/>
聖多見博觀知鬼神之情狀願王問之王乃召公孫聖<lb/>
聖伏地而泣其妻謂曰子何性鄙今王急召乃涕泣乎<lb/>
聖曰悲哉非子所知今日王午時加南方命屬上天不<lb/>
<pb n="KR4h0116_WYG_057-35b"/>
得逃亡非但自哀誠傷呉王吾受道十年隠身避害欲<lb/>
紹壽命不意急召中世自棄故悲與子相離耳遂詣姑<lb/>
蘇臺吳王告其夢聖曰臣不言聲名全言之必死于王<lb/>
前臣聞章者戰不勝走傽偟也明者去昭昭就冥冥也<lb/>
入門見䥶蒸而不炊者不得火食也兩黑犬嘷以南嘷<lb/>
以北者黑者隂也北者匿也兩鋘殖宫牆者越軍入吳<lb/>
伐宗廟掘社稷也流水湯湯越宫堂者宫室墟也後房<lb/>
鼓震篋篋者坐太息也前園横生梧桐者梧桐心空不<lb/>
<pb n="KR4h0116_WYG_057-36a"/>
為用器但為盲僮與死人俱葬也願大王按兵修德遣<lb/>
下吏肉袒徒跣稽首謝于勾踐國可安存身可不死吳<lb/>
王怒曰吾天之所生神之所使顧力士石畨以鐡槌撃<lb/>
殺之<lb/>
　右伎術<lb/>
　　　王僧達禮致禇伯玉丘僧珍與僧達書<lb/>
聞禇先生出居貴館此子滅景雲栖不事王侯有年載<lb/>
矣自非折節好賢何以致之<lb/>
<pb n="KR4h0116_WYG_057-36b"/>
　　　僧達答書<lb/>
禇先生從白雲遊舊矣冀其來比談芝桂借訪薜蘿若<lb/>
已窺烟液臨滄洲矣<lb/>
　吳中流寓髙人韻士不能盡載偶附二書於此<lb/>
　　　姚信上張白妻鬱生貞節表<lb/>
臣聞唐虞之政舉善而教旌德耀異三王所先是以忠<lb/>
臣烈士顯名國朝淑婦貞女表迹家閭蓋所以闡崇化<lb/>
業廣殖清化使茍有令性幽明俱著茍懐懿姿士女同<lb/>
<pb n="KR4h0116_WYG_057-37a"/>
榮故王蠋建寒松之節而齊王表其里義姑立殊絶之<lb/>
操而魯侯髙其門臣竊見故鬱林太守陸績女子鬱生<lb/>
少履貞特之行幼立匪石之節年始十三適同郡張白<lb/>
侍廟三月婦禮未卒白遭罹家禍遷死異郡鬱生抗聲<lb/>
昭節義形于色冠蓋交橫誓而不許奉白姊妺嶮巇之<lb/>
中蹈履水火志懐霜雪義心固于金石體信貫于神明<lb/>
送終以禮邦士慕則臣聞昭徳以行顯行以爵茍非名<lb/>
爵則勸善不嚴故士之有誄魯人志其勇杞婦見書齊<lb/>
<pb n="KR4h0116_WYG_057-37b"/>
人哀其哭乞䝉聖朝斟酌前詞上開天聰下垂坤厚褒<lb/>
鬱生以義姑之號以厲兩髦之節則皇風穆暢士女改<lb/>
視矣<lb/>
　　　許邁别妻孫氏書<lb/>
欲聞懸溜之響山鳥之鳴以為簫韶九成不能勝也寓<lb/>
景青葱之下栖息巖岫之室以為殿堂廣厦不能過也<lb/>
情聽所鍾志絶于此吾其長别離矣<lb/>
　　　孫答書<lb/>
<pb n="KR4h0116_WYG_057-38a"/>
愚下不才侍執巾櫛榮華福祿相與共之如何君子篤<lb/>
其大義輕見斥逐若以此處遐曠非婦人所便昔梁生<lb/>
陟嶺孟光是攜蕭史登臺秦女不舍衛人修義夫婦同<lb/>
行老萊逃名伉儷俱逝豈非古人嘉遯之舉許君行矣<lb/>
　　　李氏女咏破錢詩<lb/>
半輪殘月揜塵埃依稀猶有開元字想得清光未滅破<lb/>
買盡人間不平事<lb/>
　右録列女數條<lb/>
<pb n="KR4h0116_WYG_057-38b"/>
　　　梅詢贈東禪寺林遇詩<lb/>
出入常攜一古藤三衣粗重貌稜稜紅塵酒滿何曽醉<lb/>
知是僧中第㡬僧<lb/>
　　　蓑衣眞人何中立詩<lb/>
為問先生意若何不論寒夏只披簑若人㑹得蓑衣意<lb/>
一路相將入大羅<lb/>
　　　其二<lb/>
白雲樓閣在烟霞萬里嵯峨是我家莫道太平無一事<lb/>
<pb n="KR4h0116_WYG_057-39a"/>
自然平地有丹砂<lb/>
　　　其三<lb/>
水綠山青好去遊花紅酒醉幾時休轉頭不覺無常别<lb/>
萬古惟存一土丘<lb/>
　　　其四<lb/>
寥寥香散綠沈風野地清閒到處逢買得四忩今夜月<lb/>
這回認取主人翁<lb/>
　　　其五<lb/>
<pb n="KR4h0116_WYG_057-39b"/>
夜來斗轉與星移日出扶桑又落西自有金丹光落落<lb/>
千人萬處有誰知<lb/>
　　　其六<lb/>
滿眼紅雲花又新年年香散玉樓春時人笑我顚狂漢<lb/>
我更顚狂笑殺人<lb/>
　　　又雜言詩一首<lb/>
不梳頭不澡浴免得堂前妻兒哭或吟詩或唱曲富貴<lb/>
滎華無所欲身貧道不貧六根常具足<lb/>
<pb n="KR4h0116_WYG_057-40a"/>
　　　又五言絶句三首<lb/>
此寺何年造問僧僧不知下馬問香草拂塵看古詩<lb/>
活得三千歳仍饒八百年若教縫合眼别是一山川<lb/>
白雲山下去山下强人多强人難説話拍手笑呵呵<lb/>
　吳中方外靈迹之著者稱宋蓑衣真人其詩多流傳<lb/>
　人間附録于此<lb/>
　　　王㑹之墓志銘　　　　　　王安石<lb/>
君諱逢字㑹之姓王氏太平州當塗人也嘗舉進士不<lb/>
<pb n="KR4h0116_WYG_057-40b"/>
中去以所學教授于是蘇州士人從轉運使乞君主其<lb/>
學學者嘗致數千百人君所奬養成就者多矣乃始以<lb/>
進士起家權南雄州軍事判官歸試得超等補袁州軍<lb/>
事判官留為國子監直講兼隴西郡王宅教授李某内<lb/>
行修謹君蓋有力焉岐國公主既嫁為君求遷有命矣<lb/>
君辭焉乃已君少以文學知名于書無所不觀而尤喜<lb/>
易作易傳十巻乾德指説一巻復書七巻名士大夫多<lb/>
善其書者于是樞密使張公舉君可試館職而宰相無<lb/>
<pb n="KR4h0116_WYG_057-41a"/>
知君者故不用通判徐州以疾不赴求監蘇州酒以嘉<lb/>
祐八年正月六日不起年五十九終太常博士君為人<lb/>
樂易篤于朋友故舊于勢利無所茍能愛人以得其歡<lb/>
心君皇祖考延嗣祖考皆不仕而皇考以君故贈大理<lb/>
評事前夫人蘇氏後夫人陳氏皆無子陳氏名家子亦<lb/>
有賢行以嘉祐八年四月二日葬君蘇州呉縣三𤣥鄉<lb/>
陸公原以前夫人蘇氏祔焉銘曰<lb/>
宜壽也五十而已宜貴也止于博士謂卒有後也而終<lb/>
<pb n="KR4h0116_WYG_057-41b"/>
無子嗚呼夫子命不可與謀其歸其永安于兹丘<lb/>
　　　永嘉縣君陳氏墓志銘<lb/>
陳氏于蘇州為大姓夫人者太子中允諱武之子某官<lb/>
贈太常卿諱郁之孫左贊善大夫諱質之曽孫而太常<lb/>
博士王君諱逢之妻也昭明順善動有禮法以不及養<lb/>
姑舅也故于祭祀尤謹博士祿賜盡之宗族朋友不足<lb/>
則出衣服簪珥助之而不言選飾妾御進之不忌然博<lb/>
士終無子蓋吾聞于博士者如此撫博士之兄子如已<lb/>
<pb n="KR4h0116_WYG_057-42a"/>
子哭博士三年未嘗如陳氏除䘮大貧顯者求以為妻<lb/>
族人强之不可又强之則涕泣自誓居頃感疾以死蓋<lb/>
吾聞于博士之兄子景元者如此然夫人之行非特出<lb/>
于二人之言凡習陳氏王氏者皆知其為賢而哀其志<lb/>
其封曰永嘉縣君其卒于蘇州以治平二年十一月九<lb/>
日年三十八其葬以三年十一月某日從博士于閶門<lb/>
之西原銘曰<lb/>
穀也從于此䘮也隨以死歸義于命奚傷乎無子<lb/>
<pb n="KR4h0116_WYG_057-42b"/>
　王博士逢暨配陳氏皆有賢行見荆公集中<lb/>
　　　尚書兵部員外郎知制誥謝公行狀<lb/>
公諱絳字希深其先陳郡陽夏人以試秘書省校書郎<lb/>
起家中進士甲科守太常寺奉祀郎七選至尚書兵部<lb/>
員外郎以卒嘗知汝隂縣校理秘書直集賢院通判常<lb/>
州河南府為開封府三司度支判官與修眞宗史知制<lb/>
誥判吏部流内鈐最後以請知鄧州遂葬于鄧年四十<lb/>
六其卒以寳元二年公以文章貴朝廷藏于家凡八十<lb/>
<pb n="KR4h0116_WYG_057-43a"/>
巻其制誥世所謂常楊元白不足多也而又有政事材<lb/>
遇事尤劇常若簡而有餘所至輒大興學舍莊懿明肅<lb/>
太后起二陵于河南不取一物于民而足皆公力也後<lb/>
河南聞公䘮有出涕者諸生至今祠公像于學鄧州有<lb/>
僧某誘民男女數百人以昏夜聚為妖積六七年不發<lb/>
公至立殺其首弛其餘不問又欲破美陽堰廢職田復<lb/>
召信臣故渠以水與民而罷其嵗役以卒故不就于吏<lb/>
部所施置類此其在朝大事或諫小事或以言郭太后<lb/>
<pb n="KR4h0116_WYG_057-43b"/>
失位稱詩白華以諷爭者貶公又救之嘗上書論四民<lb/>
失業獻大寳箴議昭武皇帝不宜配上帝請罷内作諸<lb/>
音巧因灾異推天所以譴告之意言時政又論方士不<lb/>
宜入宫請追所賜詔又以為詔令不宜輕出數易請繇<lb/>
中書密院然後下其所常言甚衆不可悉數及知制誥<lb/>
自以為近臣上一有所不聞其責且預我愈慷慨欲以<lb/>
論諫為吾事故其葬也廬陵歐陽公銘其墓尤歎其不<lb/>
壽用不極其材云卒之日歐陽公入哭其堂椸無新衣<lb/>
<pb n="KR4h0116_WYG_057-44a"/>
出視其家庫無餘財蓋食者數十人三從孤弟妷皆在<lb/>
而治衣櫛纔二婢平居寛然貌不自持至其敢言自守<lb/>
矯然壯者也謝氏本姓任自受氏至漢魏無顯者而盛<lb/>
于晉宋之間至公再世有名爵于朝而四人皆以材稱<lb/>
于世先人與公皆祥符八年進士而公子景初等以歴<lb/>
官行事來白願有述也將獻之太史謹撰次如右謹狀<lb/>
　　　謝景回墓志銘<lb/>
君姓謝氏諱景回字師復以泰寧軍節度掌書記諱崇<lb/>
<pb n="KR4h0116_WYG_057-44b"/>
禮者為曽大父以太子賓客陳留公諱濤者為大父而<lb/>
兵部員外郎知制誥陽夏公諱絳者之少子也幼好學<lb/>
有大志聰明卓然不類童子年十九所為文辭已可傳<lb/>
載于是得疾不可治以嘉祐四年十二月丙子棄世于<lb/>
漢東人莫不為謝氏哀之諸兄以八年十月乙酉葬君<lb/>
鄧州穰縣五壟原之兆而臨川王某為銘曰<lb/>
攻乎其為良汰乎其為精吾見其質吾聞其聲如或毁<lb/>
之用不既于成哀以銘詩亦慰其兄<lb/>
<pb n="KR4h0116_WYG_057-45a"/>
　　　户部尚書郁公墓志銘　　　　解縉<lb/>
永樂三年八月五日户部尚書郁公薨于位上遣官祭<lb/>
以文命工曹具櫬輟朝一日顧翰林學士臣縉等歎息<lb/>
稱其才嗚呼公之哀榮始終固可美國家所以待臣庶<lb/>
恩禮之厚尤足以激勸于當世公之子孫豈不永有庇<lb/>
賴歟于是其子彬衰麻踵門泣而致公之治命請銘其<lb/>
墓噫公與予交二十年末嘗爾汝䙝狎亦未嘗挾長殺<lb/>
敬禮予二人者亦自信為誠實洪武二十二年予侍講<lb/>
<pb n="KR4h0116_WYG_057-45b"/>
華蓋殿中公始受命為户部度支主事賜名新明年改<lb/>
户部司屬十二年陞北平部郎中二十四年六月超授<lb/>
嘉議大夫户部右侍郎考滿上于庭中稱譽擢尚書授<lb/>
資善大夫十三年于兹矣非才而能之乎抑公之盛福<lb/>
其祖考以來積累之慶非偶然而致也公家素饒財慷<lb/>
慨豪舉不為齷齪喜賓客樂于賑窮乏不為德色洪武<lb/>
中奏事庭中被顧問天下户口漕運地里險易計數時<lb/>
日應機響答無遺謬自謂劉晏以下不論也晚嵗多疾<lb/>
<pb n="KR4h0116_WYG_057-46a"/>
乃時在告上甚憐之公亦時自語予吾覺衰老恐旦夕<lb/>
先朝露不能報國恩吾平生無卓異惟君知也幸與之<lb/>
銘其墓紀其榮遇而已嗚呼公非可謂達歟公蘇人也<lb/>
曽祖神和祖瑜父德字銘本公以至正丙戌正月十四<lb/>
日生于呉縣洪武元年祖父遷居鳯陽臨淮縣公隨而<lb/>
家焉公娶嚴氏綜理家政嚴而有緒子彬字孟文亦克<lb/>
孝敬公嘗屬之予曰他日視之曰余故人之子即吾子<lb/>
之榮也公墓在臨淮古城之原銘曰<lb/>
<pb n="KR4h0116_WYG_057-46b"/>
古大司徒職惇典禮馴擾兆民豈惟㑹計惟公奮身非<lb/>
以豈弟恂恂其容爵祿之器厯官有年光榮後先豈曰<lb/>
有才有得于天豈無人謀不如盛福崇崇其阡臨淮之<lb/>
麓<lb/>
　　　尚書郁公神道碑銘<lb/>
國朝復先王之典禮所以付任才能用掌舊典裁成輔<lb/>
相以全天下之士保其初終恩兼新故大小之臣咸稱<lb/>
職業班班有可稱道者豈惟天祐國家而賜之以多賢<lb/>
<pb n="KR4h0116_WYG_057-47a"/>
亦國家深仁厚澤有以積累克稱天心也嗚呼豈不盛<lb/>
哉乃洪武戊辰嵗子以年少擢進士為中書舍人直翰<lb/>
林日侍講華蓋殿中時時引選官居上前講官不避即<lb/>
顧問可否輒以直對一日見鳳陽郁公于儕衆中姿貌<lb/>
瓌偉音吐宏暢威儀整齊竊心異之上果賜名新即命<lb/>
户部度支主事度支掌内幣賜予内直所與文淵閣相<lb/>
通時相見與之議論練達經歴久相善也未㡬公陞北<lb/>
平部郎中先是户部其屬有四是嵗分為十二故有是<lb/>
<pb n="KR4h0116_WYG_057-47b"/>
命進階奉議大夫二十四年超授嘉議大夫户部右侍<lb/>
郎每奏事庭中玉音顧問天下地里隂陽户口漕運之<lb/>
數民間利害無巨細皆響應無所遺謬在廷之臣莫不<lb/>
以難而讓然每事咨度其屬能者未嘗以精敏自多名<lb/>
位自髙人又莫不以為難及考滿晉陞尚書益寛大得<lb/>
體不為瑣屑授資善大夫䘮母歸葬賓客至者數郡蓋<lb/>
公平生慷慨急于義饒財而好施尊禮儒生雅志喜交<lb/>
游不為冷熱變親戚有急患難不避治家有法綜理微<lb/>
<pb n="KR4h0116_WYG_057-48a"/>
密而不傷于繁雖國家能成人才如公之才亦可謂難<lb/>
能者也今永樂三年八月五日公卒于官上賜棺殮祭<lb/>
之為素服輟朝一日士大夫盛以為榮公本蘇州呉縣<lb/>
人曽祖神和祖瑜父德字銘本母某氏祖父以洪武初<lb/>
遷鳯陽公隨而家焉公妻嚴氏尤善理家公于家事不<lb/>
以為言而井然有條無不舉公生至正丙戌正月十四<lb/>
日年六十子彬字孟文將奉公之柩歸葬于鳯陽臨淮<lb/>
公嘗託予銘其墓而神道之碑亦不可無刻也乃叙而<lb/>
<pb n="KR4h0116_WYG_057-48b"/>
係之詩曰<lb/>
泰運肇開賢彚生巨細咸植勲業成有奮布衣位六卿<lb/>
寛裕强敏豈惟承有善不伐貴不盈人道不惡天所矜<lb/>
有崇斯阡其永寧<lb/>
　　　呉山書院記<lb/>
吏部侍郎兼左春坊左贊善許思温吳郡人也少時躬<lb/>
稼奉親讀書呉山出登太學為御史歴職憲副遂擢今<lb/>
官于予有同寅之好乃請為文記其吳山書舍予平生<lb/>
<pb n="KR4h0116_WYG_057-49a"/>
足跡半天下恨不得一至吳中靈巖虎丘天平之雄峙<lb/>
湖海江潮之竒浸四方人物之都㑹每讀昔人之文未<lb/>
嘗不為之慨然太息也且夫世人之于讀書也髙談道<lb/>
學猶以為䘮志近務事功者棄以為無用於戲是豈嘗<lb/>
知讀書之理也哉自怠而厭其勤苦者託辭以飾非自<lb/>
昧而不達乎義理者謗言以䕶短故例以儒生為迂濶<lb/>
而以文籍為陳言耳究其心亦未嘗不知之也故有因<lb/>
其心而直曉之有不赧然而愧者蓋鮮矣是故文字之<lb/>
<pb n="KR4h0116_WYG_057-49b"/>
作聖人開天闢地之機行乎隂陽而通乎造化萬彚之<lb/>
總鬼神不能違者也而豈出乎此理之外哉而豈可指<lb/>
而謂之䘮志而無用也哉六經聖人之書也諸史歴代<lb/>
之書也諸子百家凡能言者之書也下至商賈技術莫<lb/>
不有書擇其善者而行未有不善也自天文律厯地里<lb/>
農田水利風俗人材學校選舉鹽鐵細務皆有書皆所<lb/>
以集事成功者也自昧而不通者而可謗之哉六經所<lb/>
以治心修身治國平天下而為道學之本也自怠而厭<lb/>
<pb n="KR4h0116_WYG_057-50a"/>
其勤者而可假䘮志之言以飾其非歟䘮志之云為不<lb/>
精專者發耳不專志而務夸多鬭靡以為人也則又反<lb/>
不讀書之為愈此有激而云者而豈可謂書之不必讀<lb/>
也哉予觀生民以來未有不知書之聖人者予嘗以為<lb/>
流俗歎也許公之意與予合故仕既顯矣請為之記其<lb/>
書舍以為子孫後世勸將使之有興起于讀書也為之<lb/>
記而係以詩<lb/>
天開象緯日與星地靈川嶽萬彚形羲書一畫河洛呈<lb/>
<pb n="KR4h0116_WYG_057-50b"/>
萬世照耀傳六經賢傳羽翼衆喙鳴博通貫一量重輕<lb/>
譬猶作室矩度程羣材咸萃無竒贏曲可使直陂可平<lb/>
指顧左右集大成吳山屹立太古青書舍臨髙疎牖櫺<lb/>
紫雲紅霧棲前楹萬家玉樹森在庭牙籖歴歴黃金縢<lb/>
萬軸插架明星熒斗牛午夜虹光頳天官早嵗曽躬耕<lb/>
養志餘力篝火燈布幃黝黑積暈沈秋囊或貯山下螢<lb/>
有草如帶似堯蓂隠德自足通山靈時來九萬隨風鵬<lb/>
橋門璧水揚華英鐡冠弭筆朝承明繡衣持斧白玉京<lb/>
<pb n="KR4h0116_WYG_057-51a"/>
從龍天飛掌銓衡春官侍從鴛鸞停乃知讀書助脩能<lb/>
萬事轉圜無滯凝他年有待懸車榮錦袍山下濯冠纓<lb/>
買舟相送試一登吳中俊彦來相迎歡呼共覩名公卿<lb/>
鄉人子弟傳頌聲重作吳山書舍銘<lb/>
　　　南宫生傳　　　　　　　　髙啟<lb/>
南宫生吳人偉軀幹博涉書傅少任俠喜擊劔走馬尤<lb/>
善彈指飛鳥下之家素厚藏生周養賓客及與少年飲<lb/>
博遨戲盡䘮其資逮壯見天下亂思自樹功業乃謝酒<lb/>
<pb n="KR4h0116_WYG_057-51b"/>
徒去學兵得風后握竒陣法將北走中原縱豪傑計事<lb/>
㑹道梗周流無所合遂遡大江逰金陵入金華㑹稽諸<lb/>
山蒐覽瓌怪渡浙江泛具區而歸家居以氣節聞衣冠<lb/>
慕之爭往迎候門止車日數十兩生亦善交無貴賤皆<lb/>
傾身與相接有二軍將恃武横甚數毆辱士類號虎冠<lb/>
其一嘗召生飲或曰彼酗不可近也生笑曰彼麤人惡<lb/>
能勇吾即柔之矣即駕往坐上座為語古賢將事其人<lb/>
竦聽引尊下拜起為夀罷㑹無失儀其一嘗遇生客次<lb/>
<pb n="KR4h0116_WYG_057-52a"/>
顧生不下已目慴生而起他日見生獨騎出從健兒帶<lb/>
刀䇿馬踵生後若將肆暴者生故緩轡當中道進不少<lb/>
避知生非懦儒遂引去不敢突冒訶辟明旦介客詣生<lb/>
謝請結歡生能以氣服人類如此性抗直能辨好箴切<lb/>
友過有忤已則面數之無留怨與人論議蘄必勝然援<lb/>
事析理衆中莫能折時藩府數用師生私䇿其雋蹶多<lb/>
中有言生于府府欲致生幕下不能得將中生法生以<lb/>
智免家已貧然喜事故在有饋酒肉立召客與飲啖相<lb/>
<pb n="KR4h0116_WYG_057-52b"/>
樂四方游士至吳察其賢必與周旋欵曲延譽上下所<lb/>
知有䘮疾不能葬療者以告生輒令削櫝疏所乏為請<lb/>
諸公間營具之終飲其德不言故人皆多生謂似婁君<lb/>
卿原巨先而賢過之久之稍厭事將迎闔門闢一室庋<lb/>
歴代法書周彛漢研唐雷氏琴日游其間以自娛素工<lb/>
草𨽻逼鍾王患求者衆遂自閟希復執筆歆慕靜退時<lb/>
賦詩見志泊然處約若將終身生姓宋名克字仲温家<lb/>
南宫里故自號云<lb/>
<pb n="KR4h0116_WYG_057-53a"/>
賛曰生之行凡三變每變而益善尚俠末矣欲奮于兵<lb/>
固壯然非士所先晩乃刮磨豪習隠黙自將履藏器之<lb/>
節非有得能之乎與夫不自知反違逺道徳者異矣<lb/>
　右借南宫自書方册上抄之己未七月十日<lb/>
　　　送張同知之官嘉定序　　　鄭元祐<lb/>
吳為澤國獨吳縣為有山山崒起以環具區蹴烟浪多<lb/>
至七十二峯初子胥未入城吳猶宫于靈巖更今二千<lb/>
年故宫陳迹尚多存者登臨探討感念今昔未嘗不令<lb/>
<pb n="KR4h0116_WYG_057-53b"/>
人惻愴興懐也縣令張君徳常係金壇文獻故家早以<lb/>
才器知名江表奉其尊嚴避地來吳未幾徒步起家為<lb/>
縣丞遭隣境失守民心恟恟不安君雖丞其所以撫息<lb/>
之者逾于尹聲聞日章遄陞縣尹使為尹承平時猶斤<lb/>
斤不易况軍旅殘破之後乎徳常之尊已老白首移孝<lb/>
以為政于一邑其恵及于民者真所謂息黥而補劓生<lb/>
死而骨肉無媿于古之人于是民氣稍稍復完今兹五<lb/>
閲寒暑政譽洋溢用年勞陞授嘉定州同知夫既尹大<lb/>
<pb n="KR4h0116_WYG_057-54a"/>
縣民戴恩德自宜守一州然猶任州佐于海隅者千尋<lb/>
之木棟梁之具昭然匠石養之而未之顧者期望者大<lb/>
也早晚施之用且將柱明堂建清廟凝然荷萬鈞而無<lb/>
少[危*臬][危*瓦]矣吳人分題賦詩以送之而屬某為之叙<lb/>
　　　沈祖母王碩人壽九秩序<lb/>
子于父母其屬近其情昵其恩至故彼此之分顯易以<lb/>
敷施而人情之所以感發而歎咏者亦曰父兮生我母<lb/>
兮鞠我又曰陟彼岵屺瞻望父母與夫堂構菑穫又皆<lb/>
<pb n="KR4h0116_WYG_057-54b"/>
屬于父子至謂生之膝下以養父母日嚴凡此聖人皆<lb/>
系乎父母之于子而祖孫不與焉若孫之于祖情非不<lb/>
昵也恩非不至也聖人設教忠厚之至豈不欲引而近<lb/>
之然其等威隆殺自有不得而同者原夫尊親不以逺<lb/>
而可疎也不以近而可䙝也故曰尊祖曰敬宗曰睦族<lb/>
職是之故孫之于祖其養當益厚禮當益嚴情當益致<lb/>
然自書傳之所紀載孫及養其祖者蓋甚寡由是李令<lb/>
伯遂著名于不朽也吳人沈君仲說自其先府君不禄<lb/>
<pb n="KR4h0116_WYG_057-55a"/>
于今若干稔矣顧其祖母王碩人綜理家事鞠育仲說<lb/>
以迄于成人今仲說年四十餘不惟讀書積學度越流<lb/>
輩至于履踐之素言行之實無一不求合古人欲所以<lb/>
奉其祖母者食飲温凊起居定省畧弗異乎孝子之事<lb/>
慈母也今年至正庚寅碩人夀登九秩九月廿九實其<lb/>
生辰仲說具酒張筵為碩人夀凡親舊里隣畢至清樾<lb/>
堂先是夏天子賜髙年帛碩人以九十頒雙縑仲說用<lb/>
製衣碩人碩人雖届期頥而神觀澄澈覩其孫之婦復<lb/>
<pb n="KR4h0116_WYG_057-55b"/>
令曽孫拜于前而親舊里隣無不拜相次進酒為夀以<lb/>
為世所罕得同郡錢伯行天台陳敬初輩咸奉書以慶<lb/>
而予後至俾序篇端夫人所以事親者豈不欲致養然<lb/>
未必能享上夀使誠有之又未必如仲說養志不衰也<lb/>
然則天將報仲說者有子有孫皆將如仲說碩人雖老<lb/>
行且見之沈氏其昌大矣乎詩曰孝孫有慶此之謂也<lb/>
　右雜文數篇皆取有闗風化可敬慕者不復詮次云<lb/>
　呉都文粹續集補遺巻上<lb/>
</p>
<p>
</p>
  </div>
<div>
                <head>呉都文粹續集補遺巻下</head>
    <p>
<pb n="KR4h0116_WYG_058-1a"/>
欽定四庫全書<lb/>
　呉都文粹續集補遺巻下　明　錢榖　撰<lb/>
　　雜文<lb/>
　　　長洲縣儒學記<lb/>
至元三年龍集丁丑平江路長洲縣元同等言于大府<lb/>
曰國家疆理際天地糧儲之富呉擅天下什五而長洲<lb/>
一縣又擅呉賦四之一生聚之繁財用之博天下縣未<lb/>
有壯于長洲者而縣學不建職教不修廿餘年來父兄<lb/>
<pb n="KR4h0116_WYG_058-1b"/>
之教子弟大率富者侈靡而不知禁貧者媮惰而不知<lb/>
向方自非興學校明義理將何以定民志善民俗哉今<lb/>
天下縣皆有學獨長洲于舊里在廢址之上未設衙門<lb/>
漫名之學誦聲不聞民至縱畜牧佃蔬圃其間昔孔子<lb/>
適衛稱既富庶則必有以教矧今興學勸士之詔數下<lb/>
而坐視其曠墜則豈有司承宣之謂哉奈縣無夙儲官<lb/>
無贏資竊見徽州路學教授郡人陸徳原向甞捐資建<lb/>
甫里書院矩度嚴密列之學官而徳原一㕓一區無在<lb/>
<pb n="KR4h0116_WYG_058-2a"/>
縣境者誠得大府觀飭而奬勵之德原宜于此無不盡<lb/>
其心者矣狀上路總管髙昌道童公召德原示所以德<lb/>
原作而起曰公牧吾民厚完吾民者無不至今又將溥<lb/>
善教漸涵之公之德意厚矣然則德原將何以答公意<lb/>
哉惟罄竭心力期于壯厚髙𢎞與公德化同垂永久而<lb/>
已耳于是搜材簡工始于是年三月甲子更八月丙辰<lb/>
學告落成門廡深敞殿寢尊嚴齋宫講廬庖湢庾帑一<lb/>
切大備先是贍士廩餼未給德原復買田以足之于是<lb/>
<pb n="KR4h0116_WYG_058-2b"/>
吳人士與大夫公卿覩學之成歎息言曰長洲為天下<lb/>
壯學使其學聊且粗畧何以稱子男邦伯興建之意哉<lb/>
今學成實雄壯與縣敵則其人士藏脩游息庶為稱情<lb/>
也已况明守令為政知本末德原以儒者為學官事皆<lb/>
可書乃相率請記于予辭不獲為之言曰三代盛時吳<lb/>
蓋陋邦自泰伯端委而君吳久之而子游北學于中國<lb/>
自是聲明文物煥燿四方蓋子游生于海虞而長洲則<lb/>
切近地也今學之成豈徒美觀容飾文具哉善教者本<lb/>
<pb n="KR4h0116_WYG_058-3a"/>
諸其身而已矣故子游之宰武城必曰君子學道則愛<lb/>
人小人學道則易使也郡邑令長誠能推是以修其身<lb/>
以及于邑之民將見民化政成風移俗美其秀民良士<lb/>
顧豈無子游之徒出而為邦家之光也哉詩曰無競維<lb/>
人四方其訓之有覺德行四國順之此之謂也請以為<lb/>
記<lb/>
　　　白鶴觀祠堂記<lb/>
國家混一之初世祖蒐羅海内才俊用之惟恐其或遺<lb/>
<pb n="KR4h0116_WYG_058-3b"/>
于是瓌竒磊落之士往往顯功名于當世若嘉議大夫<lb/>
平江路總管致仕郡人張公正卿是也公初未冠即北<lb/>
上膴仕儤直殿廷出入禁衛成宗愛其小心謹飭賜名<lb/>
巴延大德間出官江南累陞漳州路總管原公自膺柄<lb/>
用四貳郡政一留鹽運同知將老而再牧名州所至以<lb/>
清白謹愿稱恂恂有古循吏風朝廷推恩累世于是公<lb/>
大父海贈中順大夫清河郡伯大母何夫人贈清河郡<lb/>
夫人父憲江淮財賦副總管累贈廣德路總管母鄷氏<lb/>
<pb n="KR4h0116_WYG_058-4a"/>
封清河郡夫人室人沈氏封同于姑公父子自念臣子<lb/>
所以報其君親雖瀝肝膽未足以罄萬分之一矧人之<lb/>
起滅在呼吸間哉審以别業之在郡城鶴舞橋之東者<lb/>
舊為宋信安郡王之藏春園也基頗宏敞近為建構雄<lb/>
麗而敬歸之太上教法大道上以祝釐以報君下則立<lb/>
祀以報親初名之曰報恩道院舊植古松一株于井傍<lb/>
大已合抱髙踰數尋二百年物也道士張應𤣥始廬其<lb/>
下遂有羣鶴自東南來盤旋于空久之一鶴下峙于松<lb/>
<pb n="KR4h0116_WYG_058-4b"/>
弗去經嵗作巢其顛大如百斗盎每晨長鳴屢獲竒驗<lb/>
張既羽化復請括蒼趙貞士知微鄱陽蕭鍊師𤣥中皆<lb/>
克脩虚淨𤣥妙之學而行之為人所推重而公益禮之<lb/>
俾相繼主席仍割腴田若干畝飯其徒趙與蕭狀其事<lb/>
于朝乞更道院為白鶴觀當宁可之請降璽書䕶焉由<lb/>
是白鶴觀之名著于吳中矣未㡬公捐館舍趙與蕭亦<lb/>
以此委蛻張弟子席應眞博通𤣥典兼讀儒書踵構觀<lb/>
宇輪奐一新仍即觀東為祠堂以祀公及清河伯以下<lb/>
<pb n="KR4h0116_WYG_058-5a"/>
凡㡬主每遇諱日節序用𤣥教薦享之夫公敭厯中外<lb/>
為時名臣其卒也史有傳家有廟祭有主然而公之神<lb/>
靈無所不至屬厭其恩施者自非掲䖍祠宇晨香夕燈<lb/>
則何以妥公之靈也哉觀之始末學士楊公已為之記<lb/>
故于基宇所設道流所聚則蓋畧焉席羽士懼更久而<lb/>
張氏之厚施祠禮之報享併所以自别于道家者非勒<lb/>
之金石則何以章示後人此祠堂記所由請作也張氏<lb/>
世居吳長洲之相城公之嗣子都中君以䕃授黄巖州<lb/>
<pb n="KR4h0116_WYG_058-5b"/>
同知克世家業云<lb/>
　　　福山東嶽廟興造記<lb/>
國家思所以惠安元元莫若愼選守令于是浚義王侯<lb/>
某以至正戊戌授平江路常熟州知州莅政之二年化<lb/>
綏德懐民用大恊百廢具舉故福山東嶽廟著興造之<lb/>
績焉按福山距州四十里而近枕大江即唐之金鳯山<lb/>
也後以山形如覆釡覆與福聲相近因名之福山云山<lb/>
崒起于海隅之邦聳秀深特宋仁宗至和初邑人建東<lb/>
<pb n="KR4h0116_WYG_058-6a"/>
嶽廟于山上已為呉下叢祠之冠哲宗元符間復拓其<lb/>
規制而侈大之及髙宗南渡金兵迫逐不少置東南郡<lb/>
縣悉被焚蕩而福山廟與常熟縣巋然獨存吳人益神<lb/>
之紹興二年邑人請于知縣施侯益崇大廟制以答神<lb/>
貺蓋岱宗逺在魯而福山則宋京畿近地東南士民奔<lb/>
走祠下乞靈祈福于是福山嶽廟遂為泰岱行祠之甲<lb/>
宋入職方七十有五年矣而王侯來為是州廟制非不<lb/>
宏大也然歴年滋深棟宇腐撓丹雘䵝昧侯即首捐衣<lb/>
<pb n="KR4h0116_WYG_058-6b"/>
布之贏以奬率州人士撤去弊陋一新廟制而繚以垣<lb/>
墉先是殿無前軒侯建屋若干楹庶朝謁拜跪有餘地<lb/>
仍為若干楹以祠福濟李侯玉以國家漕海運鯨波萬<lb/>
里惟天妃是賴爰即廟之左作天妃宫復别建方丈之<lb/>
室以居司廟之人又作官㕔若干楹以待守土吏嵗祀<lb/>
之日憇焉竊惟福山嶽廟由始建至于今兹三百餘年<lb/>
矣顧未若今日之極盛而甚完也于以見王侯為州有<lb/>
餘力為政有餘暇神人于是誠有攸託則侯之賢其可<lb/>
<pb n="KR4h0116_WYG_058-7a"/>
冺冺無聞焉禮五岳視三公至唐開元中尊封五岳如<lb/>
王爵及宋祥符五年遂加帝號國家一天下禮秩百神<lb/>
復加徽號以著尊崇之盛典夫岱宗既在魯由魯並海<lb/>
岱東諸侯凡尸㝠權以福東土者要皆泰岱宗而主之<lb/>
也則岱宗于東吳有祠廟惡得以封内山川限其逺近<lb/>
哉况福山鎭峙海虞糧儲之富當東吳十之三自非明<lb/>
神依憑山川以出雲雨嵗何以能稔民何以能治國家<lb/>
何以能有所藉于無窮其為之記以章明神之休以著<lb/>
<pb n="KR4h0116_WYG_058-7b"/>
王侯之美匪誇詡也覽者固宜謹誌而無忽焉<lb/>
　　　簡材順心菴記<lb/>
普應國師道振東南時所至為寳坊一切棄弗居顧尋<lb/>
山崖水阻草棲浪宿以自遁逃其聲光吳江簡材在震<lb/>
澤東南陲土腴而勢阻由垂虹橋望之其烟林聚落可<lb/>
指顧見也比丘理悟再世有其地可三頃餘草苫田廬<lb/>
僅蔽風雨而悟未祝髮時嘗一再延國師居之俾之安<lb/>
禪而却掃蓋悟雖生長大家而實心慕空宗未㡬徒步<lb/>
<pb n="KR4h0116_WYG_058-8a"/>
登天目從國師剃落爰即是為順心禪菴而實激師慈<lb/>
願道力開創厥始庶永其傳已而國師示寂悟于初心<lb/>
尤益勤勵寒暑一衲晝夜一簟草衣蔬飱破弊捐惡同<lb/>
門禪者喜悟頽然委順有若此也于是智者奮謀樸者<lb/>
効力撤去舊小遂成精藍一事素堅不事雕繪屋瓦鱗<lb/>
比出畦町中居者晝而農夜而禪甽澮溝塍近在檐檻<lb/>
粥魚磬鐘吞響風水其三時之勤為終嵗之須要皆食<lb/>
其力而非茍取于人見者以其役力而休知其為勤心<lb/>
<pb n="KR4h0116_WYG_058-8b"/>
行道者之居食其力不足則買田以給之十方禪人挐<lb/>
舟來者飽其飢而憩其勞俾之安居究道而期其必契<lb/>
必澄焉主菴席者必志願敦確僉議允請其𨽻事徒衆<lb/>
則率循菴規分掌庶務其條具碑隂夫悟堅之廣施不<lb/>
惟不有其資觀其放寘枯寂且將不有其身誠以佛之<lb/>
道溥博周徧公天下而非已得私觀于此而知易之為<lb/>
卦矣夫同人于宗而有吝之道及同人于野而亨宗狹<lb/>
而野廣也兹則儒與佛其大致雖不同然其道之行俾<lb/>
<pb n="KR4h0116_WYG_058-9a"/>
人不獨親其親而子其子則亦未嘗不同也今是菴當<lb/>
震澤風水之㑹其來者非有一日之契也然以其規程<lb/>
一出于公而無私觀者固已思過半矣况國師之道厚<lb/>
大深宏可以䕃永久而庇無窮則是菴之期于弗替可<lb/>
保也矣<lb/>
　　　挂蓑亭記<lb/>
宋丞相富文忠公其子孫南渡而散處者往往有之及<lb/>
江南入職貢故家遺轍往往寄跡于釋老異教而公之<lb/>
<pb n="KR4h0116_WYG_058-9b"/>
諸孫紫微者為道士于吳江之昭靈觀為屋不百楹而<lb/>
神明偶像居十六七州境既狹而紫微又不樂與凡構<lb/>
接飄飄有凌雲之思思謝去而不能乃于州東雪灘之<lb/>
上結一亭甚隘覆以綠莎僅庇風雨婆娑焉儼如一蓑<lb/>
之懸也遂扁曰挂蓑蓋將與三髙神遊意猶未足則又<lb/>
繪仙山訪隠圖寘于中若將尋眞蓬萊訪其師安期羨<lb/>
門于雲海之上以究竟黃老之說而成遐舉之願也余<lb/>
與紫微方外友也乞記于圖之左為之說曰神仙有無<lb/>
<pb n="KR4h0116_WYG_058-10a"/>
不可知然自秦以降世主每甘心焉使誠有之其神靈<lb/>
長年變化于朕兆之表奚必山林巖壑之間哉豈山林<lb/>
巖壑幽間深閟人跡罕到仙者乃始樂居之世固有髙<lb/>
世遁跡之士遁其光而不耀却其名而弗居俯仰以自<lb/>
樂優游以終老則山棲樹巢不厭深密者古蓋多其人<lb/>
未必一一皆然也槩亦隠者之流耳夫隠者如沮溺荷<lb/>
蕢之徒雖聖人不能語之化其卓識逺見世蓋有不得<lb/>
而聞者今豈無其人乎紫微訪而得之某雖老尚將從<lb/>
<pb n="KR4h0116_WYG_058-10b"/>
而究問焉<lb/>
　　　純素齋記<hi>蹟沙寺</hi>
楚漆園吏以内聖外王之道斂之于精神純一之中乃<lb/>
曰其人純素可為眞人夫眞人者大浸稽天而不溺大<lb/>
旱金石流土山焦而不熱世惡有若人哉蓋指此心而<lb/>
言也人之為心湛然純白一念萬年則為賢聖為佛祖<lb/>
要豈能外于此哉東晉逺法師在廬山脩念佛三昧謂<lb/>
之脩白業夫白與黑對暗還黑日明還白雪雪山大沙<lb/>
<pb n="KR4h0116_WYG_058-11a"/>
門教學佛者至矣盡矣又豈待予言哉呉僧如瑛者號<lb/>
白石潔素而好脩依止蹟沙寺毅公丈室為侍者乃取<lb/>
漆園吏之言扁其齋居之室曰純素漆園之言不惟是<lb/>
而已又曰虚室生白吉祥止止漆園著書時佛之為教<lb/>
東震且未之聞也良以佛教寂滅而莊周老氏者其教<lb/>
清淨而虚無要不可岐而為二雖周之書肆行而與其<lb/>
言自相脗合也瑛也浣濯其心身服膺乎佛祖之所垂<lb/>
訓則雖拾薪鬻石山巓水涯精進不惑則將見純白眞<lb/>
<pb n="KR4h0116_WYG_058-11b"/>
人無二無雜我即眞人眞人即我雖佛與祖亦何異哉<lb/>
瑛年未三十能精進不退定以予為知言至正己亥𤣥<lb/>
月朔記<lb/>
　　　虗白堂記<hi>葑門東西隠菴</hi>
西隠菴在吳城葑門東一舍而近郡髙僧賢哲翁之所<lb/>
建也菴非有廣殿脩廊之𢎞麗然當江湖之㑹文漪驚<lb/>
瀾天光雲影朝夕滉漾簸蕩于几席間蓋亦精藍云其<lb/>
徒曰别峯于菴東南剏一淨室扁曰虗白索予記之予<lb/>
<pb n="KR4h0116_WYG_058-12a"/>
嘗讀莊周氏之書曰曕彼闋者虚室生白謂人能遺聲<lb/>
色之雜去嗜慾之擾而一任夫性則道集太虚之宅而<lb/>
純白生焉其義若此周蓋老氏之流别峯佛者也老佛<lb/>
果同道乎不然老之道清淨亦在乎養性佛之道寂滅<lb/>
亦在乎見性性無不同與生俱生而不可不養者也茍<lb/>
能養而有所見則本性虚明舉天地萬物莫逃乎明鑒<lb/>
之下何虚之不生白也哉别峯寂然燕坐是室以息羣<lb/>
動則必心靜性靈四維上下皆成虚空雖晝之日夜之<lb/>
<pb n="KR4h0116_WYG_058-12b"/>
月其光明亦同普照十方矣何有執着乎何有垢泥乎<lb/>
佛乎老乎莫之同乎莫之異乎此少林指以單傳而神<lb/>
光遂入于雞足山者其能外此虚白否耶姑反訊之用<lb/>
以為記<lb/>
　　　芝雲堂記<lb/>
崑山東瀕海在吳屬邑獨以産石知名海内地志謂山<lb/>
舊嘗産玉玉出河源萬里外而謂玉産是山其信否不<lb/>
可知也然今産石而不及玉其孚尹秀淑之氣宜有人<lb/>
<pb n="KR4h0116_WYG_058-13a"/>
焉得之邑良士秀民非無有也然而農樂于田里者或<lb/>
失之樸為士而攻于文學者或失之鑿工賈末業不齒<lb/>
焉若夫精于士習而不鑿以求異安于田畝而不樸且<lb/>
鄙惟于顧仲瑛氏見之顧于吳為著姓自呉丞相雍以<lb/>
下代有其人仲瑛家界溪溪望崑山裁十里許其家雲<lb/>
雨蒸烟嵐近在目睫間仲瑛家于是蓋累世矣内附後<lb/>
倜儻非常之人往往自置青雲之上于是仲瑛之大父<lb/>
泉其諸從父皆紆金紫貴顯赫赫使仲瑛少發其所藴<lb/>
<pb n="KR4h0116_WYG_058-13b"/>
出為時用髙可為名卿次不失齒諸父顧方讀書績學<lb/>
臨帖賦詩堂序几案列三代彞鼎唐宋人書畫觴酒為<lb/>
壽以養其親且築室于溪之上得竒石于盛氏之漪綠<lb/>
園態度起伏視之輪囷而明媚既似夫天之卿雲其連<lb/>
蜷而秀潤又似夫仙家之芝草乃合而名曰芝雲遂以<lb/>
其石樹于正寢前而名之曰芝雲堂夫卿雲芝草世以<lb/>
為瑞矣然雲氣之散聚芝草之榮悴豈能久而不變哉<lb/>
惟士君子積其所學尊其所聞孝行著乎閨閫德業彰<lb/>
<pb n="KR4h0116_WYG_058-14a"/>
乎里閭推是美也譬之珠與玉焉玉之韞石珠之藏淵<lb/>
其光氣自有不可掩者吾知仲瑛蜚聲騰實夫豈久淹<lb/>
于吳下者其為名卿而繼諸父有日矣幸先以予言鑱<lb/>
諸芝雲石上異時與彞鼎旂常併為不朽矣夫豈卿雲<lb/>
芝草之謂乎至正己丑秋八月望遂昌山樵鄭某記<lb/>
　　　讀書舍記<lb/>
君子所以貴夫讀書者豈徒誇多鬬靡而已哉豈徒博<lb/>
聞洽論而已哉豈徒科名利祿而已哉蓋三才萬物之<lb/>
<pb n="KR4h0116_WYG_058-14b"/>
理興壊治亂之效名物度數之詳動靜消息之故是皆<lb/>
非書莫能載故善讀書者其于理無不窮于效無不覩<lb/>
于詳無不考于故無不知夫若然者抑亦可謂繁且多<lb/>
矣然不反求諸身而㑹于約則豈善學聖人者哉故君<lb/>
子學欲其博守欲其要讀書者舍是吾恐其如大軍之<lb/>
遊騎出太逺而無所歸然竊論之唐虞夏商之時可謂<lb/>
至隆極盛也已士生其間豈非一一本于書也至周而<lb/>
文大備及其衰也聖人出焉六藝百家莫不折衷于聖<lb/>
<pb n="KR4h0116_WYG_058-15a"/>
人而後定由是之後觀于詩而性情得其正于書而政<lb/>
紀得其冝于禮而敬于樂而和于易則有以驗隂陽于<lb/>
春秋則有以定名分是則聖人之功與天地同髙深迄<lb/>
于今而不墜者由書始傳也書之功若是善讀書者即<lb/>
所以善學聖人也更秦書㡬冺盡而無餘漢更武帝表<lb/>
章六經及其衰而學者讀書之效至以清言而髙議扶<lb/>
持人極與漢相始終然人自為書家自為說逮乎隋唐<lb/>
而迄于宋明之為日月幽之為鬼神象犀珠玉之富車<lb/>
<pb n="KR4h0116_WYG_058-15b"/>
旗廟朝之貴河海山嶽之深厚風雲雷電之變化可謂<lb/>
衆且多矣然未有不本乎經根乎理以擅専門名家者<lb/>
也書至此而不勝其繁讀之者累日窮年而莫之究竟<lb/>
自非善讀以致其博善守以歸其要則將何以哉吳人<lb/>
顧仲瑛氏家于崑山界溪之上凡所居室藏脩游覽莫<lb/>
不皆有題扁之名至于其所藏書而繙閱之所則曰讀<lb/>
書舍其所志以掲于兩楹者則曰學時時習德日日新<lb/>
予喜其有志于讀書也然則本末兼該内外交養則必<lb/>
<pb n="KR4h0116_WYG_058-16a"/>
本于反身窮理庶有以驗夫三才萬物無一不備乎吾<lb/>
心以吾心之所固有推而逺之家國天下所謂成已之<lb/>
仁成物之智非善讀書者不能也雖予老矣且將扁舟<lb/>
過仲瑛以叩其所造詣仲瑛必有以語我至正庚寅秋<lb/>
七月記<lb/>
　　　玉山草堂記<lb/>
昔王摩詰置莊輞川有藍田玉山之勝其竹里館皆編<lb/>
茅覆瓦相參以為室于是杜少陵為之賦詩有曰玉山<lb/>
<pb n="KR4h0116_WYG_058-16b"/>
草堂云者景既偏勝詩尤絶倫後六百餘年吳人顧仲<lb/>
瑛氏家界溪溪瀕崑山仲瑛工于為詩而心竊慕二子<lb/>
也亦于其堂廡之西茅茨雜瓦為屋若干楹用少陵詩<lb/>
語扁曰玉山草堂其幽閒佳勝繚檐四周盡植梅與竹<lb/>
珍竒之山石瓌異之花卉亦旁羅而列堂之上壺槊以<lb/>
為娛觴詠以為樂蓋無虚日焉客有過其家喜即草堂<lb/>
以休偃者仲瑛乞為之記客乃為之言曰夫物貴乎有<lb/>
初其來尚矣在邃古時所謂摽枝而野鹿久之而始知<lb/>
<pb n="KR4h0116_WYG_058-17a"/>
以韋黻及夫上衣下裳之日亦何取乎方尺之韋以蔽<lb/>
乎膝之上也然不若是不足以謂之法服示不忘其初<lb/>
者其意可見竊以上棟下宇之始也其草若以為室當<lb/>
必在乎陶瓦之先今而覆瓦利百倍于草也其索綯以<lb/>
乗屋者貧者不得已也若仲瑛覆瓦而室者且數百楹<lb/>
櫛比而鱗次若波水然然猶構此堂者豈但追慕少陵<lb/>
摩詰乎蓋亦古人不忘其初之謂也仲瑛嗜詩如飢渇<lb/>
每冥心古初哦詩草堂之下既已成篇什又綵繪以為<lb/>
<pb n="KR4h0116_WYG_058-17b"/>
之圖今復命客為之記焉其于草堂拳拳若此勢且與<lb/>
浣花溪輞川莊同擅名于久逺豈特不忘其初之謂哉<lb/>
客者遂昌山樵鄭元祐其為之記則至正九年秋九月<lb/>
一日云<lb/>
　　　前平江路總管多通公去思碑<hi>代貢推官作</hi>
皇帝即位之二年思繩祖武復改至元上顧念萬方惟<lb/>
東南富庶為天下最若吳之賦入則又為東南最于是<lb/>
以通議大夫信州路總管髙昌多通公來為平江平江<lb/>
<pb n="KR4h0116_WYG_058-18a"/>
土壤雖沃腴而頻年暵潦民氣破傷重以貪殘侵牟費<lb/>
出無藝舊號兼并而以財雄吳下者數年來困于誅求<lb/>
殫于掊剝至蕩析奔潰父子兄弟不相保公至吳之明<lb/>
年夏大旱公宿公署屏酒肉恐懼脩省祈哀百神吳當<lb/>
南北衝送迎謁候無虚日公晝盡人事夜乘單舸或單<lb/>
騎蓋暴露奔走以請羣望雨以時㴻而積隂以風稻因<lb/>
虚秕公曰吳民困久矣兹嵗又大侵使重掊民椎肌骨<lb/>
瀝髓腦亦無不聽令然豈聖天子選以牧守以字其民<lb/>
<pb n="KR4h0116_WYG_058-18b"/>
之謂哉屬邑以災狀聞公遣僚屬出履畝戒之曰民為<lb/>
國家赤子今誠飢虚為之父母者不聽其啼飢而以虚<lb/>
文應謂之為父母之于子固若是乎今若履畝必以實<lb/>
閱時廉訪使者托岱公按部吳下聞公言是之及使者<lb/>
身出履畝所在災狀無少不讐吳多四方寓公喜持量<lb/>
短長往時郡守至必伏謁其門日聽其所言少咈意輒<lb/>
構飛語煽禍福公至吳則曰願已無少愆何恤乎人言<lb/>
一切繩之以法僑居者往往不堪遂身至京邑言公妄<lb/>
<pb n="KR4h0116_WYG_058-19a"/>
以嵗凶誑朝廷事聞乃遣近臣御史乗傳南下鞫究虚<lb/>
實時公已陞江淮等處財賦都總管府達嚕噶齊財賦<lb/>
府治臨安公與吳之僚屬皆逮至檇李近臣御史評詰<lb/>
公則其所言皆妄于是朝廷罪言者而公復還臨安三<lb/>
吳之民手額南望拜公言曰儂等困瘁久矣今實嵗侵<lb/>
儂飢使公厚自顧惜不以實聞則儂等何從生活哉其<lb/>
間欲以害公而併及吾儂者自非公清介之實有以孚<lb/>
于人人則何以能感動近臣御史不貽儂子孫萬世大<lb/>
<pb n="KR4h0116_WYG_058-19b"/>
禍哉然則公之于儂生死而骨肉有不足踰者矣于是<lb/>
合三吳之民願立石道左頌公去後思公不忘之心以<lb/>
式示萬世其民之老自吳走寧國乞予文其實曰檇李<lb/>
廷對時予在焉固不待父老言而後知也父老則又出<lb/>
事狀以示予予以儒素備員平江推官與公共事久讀<lb/>
事狀無一不讐者然其大致則有四焉持身嚴燭理明<lb/>
決事敏待人直由是吏懾其威民懐其惠而爾民遂有<lb/>
所不能忘公者矣謹按江南征夏絲二萬二千餘斤嵗<lb/>
<pb n="KR4h0116_WYG_058-20a"/>
立三限收足其間並緣為奸民受其害公設法周備甫<lb/>
終六月而夏稅足徵吏弊為戢吳屬邑下有民訴于其<lb/>
邑而邑不為之直者于是訴于公公置籍籍民所訟言<lb/>
與夫民訟之未絶者送之屬邑務得其情而早決遣之<lb/>
訟為之簡稅務月虧課郡遣官監收則務司預抑商賈<lb/>
以足之次月則復虧課耳公至務司憚公威明而虧稅<lb/>
之患為之頓絶郡素富侈百姓與寓公宴客排辦皆出<lb/>
于坊正坊正者郡富民輸充宴散家奴留其什器須坊<lb/>
<pb n="KR4h0116_WYG_058-20b"/>
正出鈔乃得什器還公正身率物私第未嘗宴客人家<lb/>
宴席為之稀少坊正獲少蘇云酒課户供蒸席必上等<lb/>
名酒公一切禁止酒課辦集郡以七倉儲糧嵗設所謂<lb/>
杴<hi>虚巖切鏊屬又音謙</hi>斗者百三十人皆積年在倉蠧納户者公<lb/>
盡逐去之選富實誠慤者為杴斗倉蠧為之一清民輸<lb/>
糧七倉豪右屬官吏初限皆細民其輸糧也石加五六<lb/>
斗不能足豪右至末限什僅納二三即用細民多輸者<lb/>
足之公設法初限必大户齊足而次及細民七倉屋建<lb/>
<pb n="KR4h0116_WYG_058-21a"/>
于宋歴年滋深嵗科里正修葺率具文無實公曰倉不<lb/>
可不修修之不可若是其局也于是躬督倉屋役百工<lb/>
具興撤去弊陋仍復堅完識者謂七倉可以數年不修<lb/>
蓋省惜民力之一端也官以俸養廉禮也而郡科助筵<lb/>
贐客吏虚占月給公筵宴既寡亦不徼譽過客吏俸始<lb/>
獲入其私各官卒使率多猾惡少年公先逐其聽事卒<lb/>
餘多望風避去郡用物和雇和買官償其直動經嵗年<lb/>
公至物裁入官鈔即償民民大便之郡為三吳腹江湖<lb/>
<pb n="KR4h0116_WYG_058-21b"/>
海相通貫公弭盜有方為政野無狗驚之盜公化所被<lb/>
也以至于瀕海軍船給驛舟騎郡庠之養士粒米郊野<lb/>
之勸課農桑與夫鈔庫泉貨軍士器甲凡經郡守所按<lb/>
治者在他人一事已足書若公之惠民者其大者百世<lb/>
不能忘也故其餘皆畧而不書若夫田野墾闢流徙復<lb/>
業奸詭遁迹良民奠枕事皆具憲臣薦章又皆畧而不<lb/>
必屢書夫今官于其土者其去也率多樹碑頌德及夫<lb/>
深究其實則多諂諛濫詞豈若予多所紀錄者為目所<lb/>
<pb n="KR4h0116_WYG_058-22a"/>
親擊也近臣所鞫問者予身所親逮也然則民所稱頌<lb/>
公者非夸詡而益美斷可知己公世系出髙昌望族由<lb/>
儤直殿省初命宣授承直郎中書省舍人一再為監察<lb/>
御史比三僉廣東山南廉訪司事及今之為平江也凡<lb/>
十有三命于朝矣歴官不為不多練事不為不精然公<lb/>
家甚貧至無方田以耕無區宅以居其為平江也譬游<lb/>
崑崙𤣥圃而瓊瑤瑛璧無所不有而公一無所取可謂<lb/>
烈丈夫矣冝乎其民思之不忘乎是為銘詩使鑱之石<lb/>
<pb n="KR4h0116_WYG_058-22b"/>
其民之沾涵公之厚德者歌之有以興起也詩曰<lb/>
東吳躭躭啟士之貪攫金晝市罔顧北南投身司寇意<lb/>
仍所甘六十年間民牧代有誰如我公有猷有守持官<lb/>
持身其力糾糾譬之泰山巖巖其石萬國具瞻威儀是<lb/>
式崒聳霄漢肯混荆棘公來東呉金晶玉潔試以太阿<lb/>
不缺則折公恩在吳以日以月日月照臨猶有昳微公<lb/>
恩在吳億年依依公去而思民罔或違公始來時民拜<lb/>
牧守公既活我如親父母中更豺虎角崩我首事昧而<lb/>
<pb n="KR4h0116_WYG_058-23a"/>
章益思我公我公不來我淚盈眶徒戴公恩以死以生<lb/>
我死有子子死有孫子孫億年公恩長存樹石道傍以<lb/>
告來者我思公恩豈其自我善法我公誰云不可<lb/>
　　　前海道都漕運萬户大名邊公遺愛碑<lb/>
國家以天眷錫福為萬祀無窮之丕基故中外之臣膺<lb/>
愼選蒙厚任亦必清愼端重維持調䕶上知欽承天心<lb/>
下知愛養民命庶乎同心同德均固福祉不則何以扶<lb/>
隆平佐休運今夫海天下之至險也而國家嵗漕東南<lb/>
<pb n="KR4h0116_WYG_058-23b"/>
粟由海達直沽自非天佑休顯淵示川后効職致命則<lb/>
何以必其無虞也哉京畿之大臣民之衆梯山航海雲<lb/>
湧霧合輳聚輦轂之下者開口待哺以仰海運于今六<lb/>
七十年矣國家以其事大任重于是開漕府平江而漕<lb/>
臣之選尤難其人清特自守者隘渾厚不遷者迂任者<lb/>
或傷于刻激能者或缺于廉隅兹四者求盡人事尚未<lb/>
可而况于出布皇靈以當大任以培休福哉元統元年<lb/>
天子南面思得漕臣以分顧憂于是輟吏部侍郎大<lb/>
<pb n="KR4h0116_WYG_058-24a"/>
名邊公出為海道都漕運萬户佩之三珠黃金符乗傳<lb/>
至吳下公曰海岐嶺徼民生雖殊其出力以給公上義<lb/>
也至于樂生畏死則皆天性然也今滄海漕輓所謂船<lb/>
户者國家雖捐金以雇募之謂之水脚錢然聞之萬斛<lb/>
巨艦崔嵬如山勢非不髙且大也遇風濤作時掀舞上<lb/>
下若陞重雲墜重淵不啻揚一葉于振風耳當此叫呼<lb/>
神明以救死瞬息自非天朝厚福則雖勇力機智超世<lb/>
絶倫槩皆無所施直拱手帖耳以待葬鯨腹其險若此<lb/>
<pb n="KR4h0116_WYG_058-24b"/>
而赤子嵗春夏兩運冒萬死不顧一生亦可念已予承<lb/>
明命來為漕民父母忍不思所以裕養之蘇息之也哉<lb/>
先是江浙行省所散水脚錢貯之平江官庫方給于時<lb/>
公遽急迫鈔多不堪用鈔貫或不足漕民病之公移文<lb/>
有司躬至庫盤勒檢視于是鈔無不堪用與不足之患<lb/>
民便之猾徒詐增新造船謂之補置吏相與並緣而舊<lb/>
船户虧元額與夫嵗附運香糯并財賦糧罷用之家不<lb/>
得與而其利嵗為富完漕民所掩有公設法為之防使<lb/>
<pb n="KR4h0116_WYG_058-25a"/>
水脚之利溥被于强弱髙下乃令探籌自取而吏不容<lb/>
其奸漕海轉輸古無専祀有尸冥權于沖漠者于是建<lb/>
靈濟宫祀天妃祭秩視海嶽有加每糧船遇風舟之人<lb/>
望拜哀號必覩神燈降舟之柁樓其靈迹彰應如是故<lb/>
所在祠祭惟謹而在吳為尤著太倉之周涇靈濟宫尤<lb/>
大每春夏運行官躬率漕吏守土吏大祭祠下必愼選<lb/>
穀旦而卜之得吉卜舟乃敢動而豪民至侵占官防虞<lb/>
水溝而屋之累數政莫之問公撤溝上屋而土始大完<lb/>
<pb n="KR4h0116_WYG_058-25b"/>
祭畢靈濟宫官吏因燕享什器辦集皆出于坊正畢皆<lb/>
散去奴卒旁午攘竊公獨坐不動督視盡取什器乃出<lb/>
推公愛民之心形見于酒酣燕散邈然不干已之際顧<lb/>
能若此冝其于漕民無不盡其情焉若夫舟大糧少而<lb/>
舟中百需無一可缺者公則命併運起發以至于民舊<lb/>
造船則以民姓名號其船歴年滋深遂令子冒父諱孫<lb/>
冒祖諱公一一為正其名凡若此類公為漕民曲盡其<lb/>
情者皆可推見也故公臨漕府三四年間漕政無不脩<lb/>
<pb n="KR4h0116_WYG_058-26a"/>
漕民無不悅民心和于下神心感于上于是海無惡風<lb/>
漕運直沽羣艦畢集一無驚虞天人祐助所謂維持調<lb/>
䕶均固福祉于無窮者豈不信哉公仕宦垂四十年廉<lb/>
介之操清愼之實不惟衆所推公而公亦以此自信之<lb/>
篤也故公之貴而能貧約而能守推此言之非履之有<lb/>
素持之有道其能若是哉公代之明年夏運狂風怒雨<lb/>
船多覆溺漕民思公善政遺愛自非形之善頌勒之金<lb/>
石何以章示永久垂之無窮於是為之頌使鑱諸石頌<lb/>
<pb n="KR4h0116_WYG_058-26b"/>
曰<lb/>
稽昔漢史如何君公方在職時無赫赫功及其既去民<lb/>
思不忘譬彼桔橰兩時奚庸捲水旱田功莫與京公來<lb/>
漕府既章國程填以惠安疏以顯明漕民戴公以保其<lb/>
生千艘林林萬檣蓬蓬轉海北上南來其風天吳潛鱗<lb/>
飢鯨帖首篙師下碇仰瞻北斗以達直沽神京用飽萬<lb/>
井炊烟雲散林藪户曹計功嵗書上考是皆我公善總<lb/>
其紐民心悅豫國計斯阜神人依公驩喜噎嘔方公在<lb/>
<pb n="KR4h0116_WYG_058-27a"/>
政民不知有及公既代民病疾首今公既往參東國釣<lb/>
漕運思公靡間神人公不復來川示肆嗔墊溺啼號哀<lb/>
哀水濱求如我公敬神勤民如在嚴冬妄希陽春公佐<lb/>
天子畨畨老臣喉舌翕張民氣用伸豈獨漕民願解戚<lb/>
顰萬方惠和休祥日臻<lb/>
　　　長洲縣達嚕噶齊雲通君遺愛碑<lb/>
髙昌直西北為城郭諸國首稱其人材出當休明服勤<lb/>
王家大而輔相廊廟小而長貳府縣班班輩出如星麗<lb/>
<pb n="KR4h0116_WYG_058-27b"/>
天可謂蕃盛也已廊廟公輔勲書太史此不必言其散<lb/>
而試諸長貳府縣有大小職任有輕重事勢既殊才任<lb/>
亦異槩可推見也已獨長洲舊為平江望縣其以里計<lb/>
未必數倍子男封邑也其以財計未必男盡田女盡蠶<lb/>
也其秋輸糧夏輸絲也糧以石計至三十萬餘絲以兩<lb/>
計至八萬四千有竒餘蓋皆畧之也使錢鎛盡翻其町<lb/>
疃桑柘盡植其垣塍然後輸公上者乃可以無缺也奈<lb/>
之何閒田惰農與水旱更相病然則其民力如之何而<lb/>
<pb n="KR4h0116_WYG_058-28a"/>
不瘁哉故自昔號為并兼及今至無塊壤以卓錐無片<lb/>
瓦以覆首者矣其困罷之極若此而國家兩稅銖龠不<lb/>
可減然則為是縣之長民者上何以逭責下何以逃怨<lb/>
哉故每嵗將終大府往往械繫縣長貳俾之督稅不少<lb/>
貸民窮無可償官至質朝所授書糴粟補完弗憚也噫<lb/>
官吏窘若此縣之人當何如哉乃至元仍紀元之元年<lb/>
髙昌雲通君來為縣之達嚕噶齊歎曰補甚弊支甚廢<lb/>
非殫竭其才智何由集事哉于是日至野次召農父老<lb/>
<pb n="KR4h0116_WYG_058-28b"/>
相髙下驗腴瘠謹浚塞厚培糞躬勸其力之稍有餘者<lb/>
出飲食以饁之䇿勤惰而列之嚴其程役時其賞罰其<lb/>
隄防不敗于水工作不潰于成矣則又課田之瀕江而<lb/>
枕湖者不能必其無風濤之虞也更科以蕩課而民力<lb/>
或少蘇初至治三年行津助賦役法所謂津助者田畝<lb/>
什抽一以助役二十年間田貿易主屢遷而役悉仍舊<lb/>
殊為民病君考之縣乗驗其消長而均征之君資精明<lb/>
善記憶吏毋敢欺于是民謹趨事甫及期而糧已告足<lb/>
<pb n="KR4h0116_WYG_058-29a"/>
先是縣治所在在郡東北隅縣治既附大府官即治所<lb/>
舊基而為縣學其實民至縱畜牧佃荒圃其間君曰今<lb/>
縣學有學官有弟子員而學宫不可以缺者特空名將<lb/>
何以謂之學于是建言大府勸募徽州路儒學教授郡<lb/>
人陸德原剏建禮殿講堂四齋兩廡計為屋若干楹學<lb/>
成慮無以養邑士也復募民捐田以饍學君莅事勤聽<lb/>
察明鄉者君嘗同知常熟州民已稱其果斷故于吳俗<lb/>
習悉知之大抵吳俗剽輕而嗜利里胥田主其征糧佃<lb/>
<pb n="KR4h0116_WYG_058-29b"/>
客也寛則緩猛則斷甚至傷肢體殘孳息聽訟者不察<lb/>
往往為其所矯誣君既得其情故于征科之際民不慢<lb/>
令糧以時集夫政為于平安易行之時雖中才無難者<lb/>
惟是甚弊而莫窺其迹甚憊而莫知其隙隠之于將潰<lb/>
匿之于垂敗理之者急則傷于刻緩則流于迂若君之<lb/>
理長洲譬之用藥然膏肓鍼砭既已疏其㑹腧通其鬱<lb/>
滯又若衛生之經攝養之術固君素具而深練者使其<lb/>
久于斯邑生肓其人而治之涵煦其人而撫之則其顚<lb/>
<pb n="KR4h0116_WYG_058-30a"/>
連而瘁瘠者且將優游于樂生之域矣無何君以三年<lb/>
告代縣之人念君遺愛不忘者匪樹石于學則後之來<lb/>
游而來歌者何以知君惠其邑之深及其人之厚也乃<lb/>
相與礱石而請文于予辭不獲庸序如左乃系之詩曰<lb/>
泰伯君吳端委初其民伾伾樂方蘇至德渾成與化符<lb/>
魚中匕首鬬爭塗沃壤而擅稻蟹區後至射利紛相圖<lb/>
長洲為邑割之吳考之縣賦天下無疃耕寸織殫其軀<lb/>
剝瀝肌髓骨先枯北廷元君至則吁譬醫製劑藥其痡<lb/>
<pb n="KR4h0116_WYG_058-30b"/>
彼豎方執膏肓樞君施芒鍼伐其隅起偃使直躄使趨<lb/>
謂醫非良爾則誣歘三星霜嵗月徂正猶少愈病復加<lb/>
君不我留我孰扶顚連羇窮孰非夫倚君調䕶保厥軀<lb/>
君方翺翔上天衢聖主顧憂民力瘏乞君早登朱轓車<lb/>
激水活我涸轍魚懐恩不忘此其粗伺君侯吳筆屢書<lb/>
用章官程儆其餘<lb/>
　　　重建天妃宫碑<lb/>
天地既左海故百川混流歸東南而海之功用遂與天<lb/>
<pb n="KR4h0116_WYG_058-31a"/>
地配然自陶唐氏以迄于今王者出而御極蓋非一人<lb/>
未有宏大之量包海宇混南北視鯨波萬里猶一堠龍<lb/>
伯九淵猶一舍凌駕溟渤責成嵗功久之無虞如我朝<lb/>
世祖皇帝者也爰自定都于燕嵗漕東南稻米將由河<lb/>
渠以達畿甸則道里逺而勞費大積力久而用功多于<lb/>
是納海臣之請斷自宸衷始剏海運方其波平風順一<lb/>
日千里不踰旬日即詣京畿斯實國家厚福其蟠地際<lb/>
天取道于海若執左券交相付然風濤有所不測雖河<lb/>
<pb n="KR4h0116_WYG_058-31b"/>
流之細猶不免况于海乎設使颶風鼔濤鯨呿鰲抃天<lb/>
跳地掉萬斛之舟輕于一擲當此之時雖有絶倫智力<lb/>
亦必拱手待斃哀號籲天叫呼神明救死瞬息粤有天<lb/>
妃肇迹前宋著靈于我邦家亟揚神光出于腥霧其光<lb/>
煜煜謂之天燈飛泊髙桅不令墊覆舟人稽顙咸稱再<lb/>
生舟遂順濟其靈顯白章章如此于是列聖相承累加<lb/>
封號爰即江海之要建祠妥靈若夫路漕靈濟宫則尤<lb/>
典禮尊崇者也蓋海舟嵗當春夏運畢集劉家港而路<lb/>
<pb n="KR4h0116_WYG_058-32a"/>
漕實當港之衝故天妃宫之在路漕者顯敞華麗實甲<lb/>
他祠國家首重漕餉既開漕府于吳嵗每分江浙省宰<lb/>
臣一人督餫當轉漕之際宰臣必躬率漕臣守臣咸集<lb/>
祠下卜吉于妃既得吉卜然後敢于港次發舟仍即妃<lb/>
之宫刑馬椎牛致大享禮餼腯牲肥醇酎甕㪺庶羞畢<lb/>
陳絲絃與金石間奏咽軋簫管繁吹入雲舞既歌闋冷<lb/>
風蕭然塡境虎臣卒徒擢舟揚舲撾鼔摐金響振川陸<lb/>
文嚴武齊羣拜聽命而後舉由是建宫迄今五十一年<lb/>
<pb n="KR4h0116_WYG_058-32b"/>
矣神人顧歆嵗仍舊章罔敢或怠乃至元仍紀元之五<lb/>
年水嚙方坊日就虧圯翼宫周廬間亦頽壓爰歴五祀<lb/>
審以宫迫海漘波濤浸淫工莫就緒今至正二年江浙<lb/>
行省參知政事燕山圖嚕公實董餫事漕府以有事于<lb/>
妃宫告公即齋沐登舟弭節祠下顧瞻宫宇之弛惕憂<lb/>
形色立漕臣于前戒飭之曰朝廷嚴事天妃潔蠲明誠<lb/>
牲帛器數樂度舞綴悉有攸司載在祀典至于列聖嵗<lb/>
遣近臣錫金函香事事孔誠猶恐弗至今路漕岸坊崩<lb/>
<pb n="KR4h0116_WYG_058-33a"/>
虧若此夫臣子之于君父每先意承顔尚懼或失顧今<lb/>
豈得自安哉漕臣對以非遷宫不可而遷宫之費甚繁<lb/>
計無從出爰積漕餘得中統鈔二萬五千貫計貲量工<lb/>
什裁二三無何劉文明者跽于庭拱而言曰某常熟所<lb/>
海船户也䝉神庇庥漕海積年衣食粗給今參政公勵<lb/>
精于漕府羣臣盡瘁于下事神恤民可謂至矣欲徙神<lb/>
宫願以己資合今漕府鈔悉委某料理洎完畢焉庶㡬<lb/>
川后安靈官政盡美于是公與羣僚咸加奬予退而文<lb/>
<pb n="KR4h0116_WYG_058-33b"/>
明相地于神宫之稍西乃徙宫其上土埴燥剛户向髙<lb/>
平經構于是年正月裁二視朔用告落成殿寢言言門<lb/>
廡崇崇梁栱森齊丹雘朗潤凡兹視舊加壯是嵗春運<lb/>
達直沽無一少損文明念舊址已圯嵗久自非分省明<lb/>
公督責嚴切省幕都事王公慶掾之常時等參贊明敏<lb/>
漕府羣公克承公志則是舉也㡬何而得就緒文明既<lb/>
礱石紀天妃之聖靈以及官臣之庶績庶㡬神人相與<lb/>
取信無窮若天妃之氏族靈異往往散在傳記故兹不<lb/>
<pb n="KR4h0116_WYG_058-34a"/>
書事既鑱于石復為迎享送神曲以繫之其詞曰<lb/>
瀰為洲南海陬精靈淑生川后兮川后生赫明靈帝爰<lb/>
命尸滄溟兮滄溟大森秘怪既咸若不害兮川后來紛<lb/>
雲旂從羣龍耀金支兮川后升海若馴廟食懿千春兮<lb/>
海安流漕政脩實畿甸更千秋兮后靈妥恒福我新宫<lb/>
成璨靈瑣兮后馭旋雲滿川依皇元千萬年兮<lb/>
　　　愼獨陳君墓志銘<lb/>
吳有隠君子曰陳君叔方自其上世皆以讀書積學服<lb/>
<pb n="KR4h0116_WYG_058-34b"/>
膺儒術然以隠約終其身至叔方父三世于兹矣始予<lb/>
東入吳識其尊人寧極先生沈潛問學淹貫羣經年已<lb/>
耄㑹諸生輩著書立言咸造底藴予與先生有維私之<lb/>
契而先生長予廿餘年先生降屈齒德時相過從髙談<lb/>
亹亹不絶予于君一年之長而君能以文行學術結知<lb/>
士林時方承平巨室大家欲淑其子弟者必厚幣延致<lb/>
有非乗壺牽犬所能致禮也君尤篤孝每館授歸其滌<lb/>
浣不但中裙厠牏若夫温凊室廬則其上世蔽風日者<lb/>
<pb n="KR4h0116_WYG_058-35a"/>
至于<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡飲食之奉必躬庖烹價固貴有所不計也以<lb/>
故先生老壽體康寧無少不如意者君能力學其為文<lb/>
以經為準貫穿史百氏裒其菁華以立言其為詩尤刻<lb/>
苦精練本之以杜而參以唐諸名家在宋則尤喜陳黃<lb/>
至于畫思之盤礴委輸山林泉石幽篁怪木各盡其變<lb/>
態然貴遊有挾而求之者雖百金不與一筆兼之襟度<lb/>
灑落其割三牲以奉客亦肴膳兼豐潔與人交重然諾<lb/>
至正壬寅辜月五日卒享年七十娶費早世繼夏生二<lb/>
<pb n="KR4h0116_WYG_058-35b"/>
子長訥先歿次謹女二長慧適俞沂次清適曹敬謹以<lb/>
卒後十五日葬吳縣靈巖鄉朱墩之原曾祖考德一配<lb/>
張祖暹配柳寧極先生諱深字微靜配周君諱植自號<lb/>
愼獨叟朋友私諡曰愼獨處士謹乞銘于予為序而銘<lb/>
曰<lb/>
士而處矣久當舉矣君胡為乎更三世而益傴也身雖<lb/>
屯而道則純豈得天者豐而嗇于人耶既以有行有言<lb/>
無緇磷矣其示不朽有堅珉矣尚何痛慟有弗信者矣<lb/>
<pb n="KR4h0116_WYG_058-36a"/>
　　　王處士墓志銘<lb/>
中吳山水深秀自昔多古仙神人其最顯著則王方平<lb/>
降蔡經家又如王可交久嗜酒斫鱠遇星官七眞雖玉<lb/>
壺縹緲不得飲而得㗖大棗其骨遂仙事載郡乗豈虚<lb/>
言哉近日王處士蓋亦仙者類其先本㑹稽人大父以<lb/>
上皆宋衣冠世胄後徙居吳長洲之永昌溪耕游釣鑿<lb/>
縱浪大化浩然自以為葛天氏之民而獨好飲酒盡擺<lb/>
脫世故以自適于酒而扁其室曰醉鄉當其時悲窮歡<lb/>
<pb n="KR4h0116_WYG_058-36b"/>
達興壊理亂曽弗絲毫係心世降習媮非達人曠士可<lb/>
以外形骸齊物我也于是其家不能無脧削然猶嗜酒<lb/>
不問有無其孫翥能自力于學博洽淹貫鄉人士推重<lb/>
之而翥也能悉意以奉處士于是得陶然醉鄉云處士<lb/>
取朱氏先卒卒後鰥居屏處四十餘年能待其孫之成<lb/>
立以屬其家處士雖飲酒而神觀明朗人不敢欺諱元<lb/>
字元之二子長亨娶周良娶郁二女長清次明清適陸<lb/>
明適陳翥亨之子也卒年七十九顔貌如孩嬰人皆以<lb/>
<pb n="KR4h0116_WYG_058-37a"/>
酒仙稱之而處士亦自笑曰神仙道人亦人而已耳生<lb/>
于戊申卒于丙申七月廿日翥卜十月五日葬函骨于<lb/>
滸墅鳯山之先塋翥言處士當屬纊時猶索酒曰吾醉<lb/>
鄉雖蓬萊瀛洲不是過也惜宗人可交福不逮不得分<lb/>
飲玉壺春耳然以遇仙馳名豈若我之樂無涯也哉翥<lb/>
摭斯來乞銘是為銘銘曰<lb/>
醉而死其不死者吾不知誰之子斯言也吾聞之𥅆史<lb/>
何以知其然蓋所謂一念萬年不為形毁不為形全是<lb/>
<pb n="KR4h0116_WYG_058-37b"/>
之謂醉鄉之古仙<lb/>
　　　平江路總管致仕張公壙志<hi>代其子都中作</hi>
張氏世占吳郡籍而為長洲之相城人至先公始以謹<lb/>
飭小心入仕于朝儤直殿廬久之成皇以先公忠勤愛<lb/>
之賜名巴延大德五年宣授將作院判官十年冬出為<lb/>
泉州路總管府治中至大初陞授同知邵武路府事明<lb/>
年改兩浙都運鹽使司同知丁内艱服闋延祐元年除<lb/>
慶元路同知七年陞授奉政大夫池州路同知泰定三<lb/>
<pb n="KR4h0116_WYG_058-38a"/>
年進階朝散大夫福寧州尹至順二年超遷太中大夫<lb/>
漳州路總管至元二年丙子先公年六十有五是夏代<lb/>
歸先公素有止足意即告老于朝于是以正議大夫平<lb/>
江路總管致仕歸卧吳下舂容丘園而以三年夏六月<lb/>
十四日卒于相城之私第不肖孤忍死用是冬蜡月七<lb/>
日函骨葬同邑益地鄉謝澤原清河侯之兆嗚呼先公<lb/>
自元貞初入見闕廷繼拜恩寵一為中朝官四貳郡政<lb/>
一佐鹽運司晚年一再典牧藩翰而引退之志亟矣漳<lb/>
<pb n="KR4h0116_WYG_058-38b"/>
州代乞懸車未匝嵗而天奪之痛哉先公諱世昌字正<lb/>
卿先大父諱顯江淮等處財賦副總管累贈亞中大夫<lb/>
廣德路總管輕車都尉追封清河郡伯祖母酆氏封清<lb/>
河郡君配沈氏子男二人長不肖孤都中次好禮早夭<lb/>
女一人許圖嚕拉嗚呼先公歴政清操善治著之民心<lb/>
傳之士論後來太常議之國史傳之非𤣥堂所得識也<lb/>
于是不肖孤抆淚摭世緒官封卒葬嵗月納諸幽云<lb/>
　　　蜀虞處士墓碣銘<lb/>
<pb n="KR4h0116_WYG_058-39a"/>
宋亡今八十年能以文儒丕顯于國家無如虞雍公子<lb/>
孫其顯者海内章章知其為侍講諱集者矣然族之宗<lb/>
有居吳者至正十五年秋七月庚子公六世孫處士君<lb/>
卒其子堪衰斬哀毁以某先公太史與有世契乃促其<lb/>
從父太常奉禮愷來乞銘哭曰先人生不諧俗竟以隠<lb/>
約終其身顧先人之孝行俱冺冺無聞大父諱栩博極<lb/>
羣書内傳後北南從游者衆已而病病且一紀先人勤<lb/>
苦以養恒手浣中裙厠牏大母夏氏病目至以舌䑛之<lb/>
<pb n="KR4h0116_WYG_058-39b"/>
先人既老而堪問學蕪淺亦館授以為養温凊之室廬<lb/>
滫瀡之飲食曽不足以少慰其心今沒己未能盡大事<lb/>
嗚呼痛哉夫欲致養而莫遂雖菽水盡歡斯謂養歛手<lb/>
足形無槨斯謂葬今堪是已處士諱炫字明之蜀隆州<lb/>
長壽縣人雍公既相孝廟故其家有在吳者于是處士<lb/>
生于吳其諱兟累官至朝請大夫户部郎中知鄂州者<lb/>
處士之曽大父也處士生至元十八年辛巳年七十五<lb/>
娶宣氏生二子長堪次坊女一堪既貧重以兵興世艱<lb/>
<pb n="KR4h0116_WYG_058-40a"/>
棘舉無助者能以是年八月庚申奉葬吳縣下駕村烝<lb/>
山之先塋去其高祖雍郡侯墓在玉遮山張市村者可<lb/>
一望而近冝為之銘曰<lb/>
宋相世系有克保其墓地者百無一二而堪能守其先<lb/>
塋奉其先人以葬以志斯可謂忠孝之懿而詩書之澤<lb/>
百世不墜者已<lb/>
　　　廬山陳天倪墓志銘<lb/>
天倪諱徵字明善姓陳氏藴懐瓌竒不屑屑求世用嘗<lb/>
<pb n="KR4h0116_WYG_058-40b"/>
讀莊周氏書至曰和之以天倪用之以曼衍故以天倪<lb/>
為自號其先本蜀人逺祖篆嘗登宋宣和進士第歴官<lb/>
至左朝散大夫以蜀險逺遂徙家廬山之下其曽大父<lb/>
霦大父洽皆宋鄉貢進士父仝隠居不仕娶黃氏生處<lb/>
士始予在杭計籌山中得從黃松瀑先生游先生長不<lb/>
踰四尺自六藝百家之書無不讀而尤清介孤峭然以<lb/>
侏儒竟自為道士當時名流如吳興趙文敏公巴西鄧<lb/>
文肅公皆斂袵畏敬其甥陳誠善亦勵志苦學已而先<lb/>
<pb n="KR4h0116_WYG_058-41a"/>
生疾卒誠善亦早夭而予入吳顧乃于無錫梁谿上始<lb/>
識天倪聚語已洽乃知為黃氏甥而誠善則其兄也始<lb/>
知其幼嘗從草廬吳先生學學于先生之門者蓋夥然<lb/>
獨稱天倪既卒業乃北上燕趙古所謂悲歌慷慨之士<lb/>
今所謂公卿大夫之賢天倪皆得與之握手傾肺腑論<lb/>
天下事甚可措之于用既久之南歸若北庭貫君酸齋<lb/>
山東李君溉之無不稱其才雋如青城虞公伯生豫章<lb/>
掲公曼碩亦盛稱而形之詩文者皆可考見夫士不得<lb/>
<pb n="KR4h0116_WYG_058-41b"/>
志于時浪游海宇以才氣與人相軒輕觀其所與交可<lb/>
以知其人矣矧重之以黃先生之甥耶已而入吳知舊<lb/>
有延之聚資者于是遂僑于吳娶故宋相古心江公孫<lb/>
女生二男子曰汝秩曰汝言女三人天倪卒于至正八<lb/>
年戊子嵗秋七月廿有六日得年五十二而二子能力<lb/>
貧而學養其母能盡歡以至正十六年四月四日葬于<lb/>
吳縣雅冝山大墩之原夫以天倪懐才負氣盍措諸用<lb/>
乃不遇而沒非命也夫非命也夫二子以予嘗從其外<lb/>
<pb n="KR4h0116_WYG_058-42a"/>
氏游來拜哭乞銘于是為之銘銘曰<lb/>
嗚呼天倪竟止于是而歸耶保身全歸人孰以汝為非<lb/>
耶沒而有子九原其冺汝輝耶<lb/>
　　　遂昌先生鄭君墓志銘　　　　蘇昌齡<lb/>
處州鄭氏遂昌鉅族也君世以儒顯曽祖克故宋西川<lb/>
經畧使祖開先朝奉郎知道州永明縣考石門髙士諱<lb/>
希逺髙尚不仕國初徙家錢塘結屋湖上以耕釣自樂<lb/>
妣蔣氏二子君其仲也君諱元祐字明德天資穎悟過<lb/>
<pb n="KR4h0116_WYG_058-42b"/>
人垂髫入鄉校日能盡記同坐諸生所授書鄉先生大<lb/>
異之年十五輒弄筆墨作詩賦往往出竒語驚人石門<lb/>
君篤意教君樹樓聚書恣其批閱君不出户庭者十年<lb/>
于書無所不讀作為文章滂沛豪宕有古作者風時咸<lb/>
淳諸遺老猶在君遍游其門質疑稽隠其見聞充然有<lb/>
得侃侃以竒氣自負諸老皆折節下之江浙中行中書<lb/>
省郎中汴人趙天錫剛正謹嚴愼于交際獨延君于家<lb/>
與其子期頥講學期頥後中甲科授中書參知政事子<lb/>
<pb n="KR4h0116_WYG_058-43a"/>
期公也君既得友益自刻厲于學晝夜不倦由是克底<lb/>
厥成是以名世時薌林平章廉公以朝廷宿望退居錢<lb/>
塘與君為忘年友由是徧交當世之士聲名籍甚四方<lb/>
慕君者識與不識皆稱為明德先生君既以儒業起家<lb/>
仰承石門君夙志而奉養之禮無所不至石門君卒君<lb/>
偕其兄介甫先生移居姑蘇兄沒䘮之如父從君學者<lb/>
户外之屨常滿浙省御史府宣閫憲臺交章以潛德薦<lb/>
君于朝君自以臂疾不願仕在庭諸公知君之志亦弗<lb/>
<pb n="KR4h0116_WYG_058-43b"/>
甚相屈也優㳺吳中者三四十年富貴聲利一不動其<lb/>
心素不善著書嘗謂學者曰經則經也史則緯也義理<lb/>
淵藪在焉學者能盡得古人之意鮮矣况敢私有所論<lb/>
述乎識者稱其有見于道性平易眞率不為矯激之行<lb/>
與人交亦然汲引後進常如不及頭童齒豁壯氣不衰<lb/>
應酬餘暇手不釋巻吳人欽仰風裁罔弗敬禮之者雖<lb/>
小夫賤𨽻亦能知君姓名人有患難拯拔之如救水火<lb/>
士友或貧不能自存度無以相給則徧告諸有力者賙<lb/>
<pb n="KR4h0116_WYG_058-44a"/>
其困厄君兒時乳嫗提攜右臂脫骱以左手冩楷規矩<lb/>
備盡世稱一絶又自名為尚左生至正十七年大府授<lb/>
將仕郎平江路儒學教授君欣然不辭曰講學吾素志<lb/>
也居一嵗即移疾去後七年陞江浙儒學提舉君亦不<lb/>
辭曰文臺也儒者之職也居九月感微疾而卒朝官士<lb/>
友逺近聞者莫不奔赴君生至正元二十九年壬辰閏<lb/>
六月六日午時卒于至正二十四年甲辰十一月二十<lb/>
九日未時壽七十有三娶錢俶王十二世孫女三男一<lb/>
<pb n="KR4h0116_WYG_058-44b"/>
女長曰吉次曰起曰貞吉娶陳氏先十年卒貞未娶先<lb/>
君十二年卒起娶陳氏女寧贅蘇州湯惟新女孫二尚<lb/>
幼以明年乙巳正月二十六日葬于平江路呉縣太平<lb/>
鄉橫山之原君所為文<hi>原闕</hi>僕泣而撫之曰君天地之<lb/>
全人也生長承平晚涉世變骨肉相保無虞又且安享<lb/>
十年之福而後逝蓋君明哲保身行業無愧于造物而<lb/>
造化之報君者亦厚矣君之學淹貫而博洽君之行純<lb/>
誠而篤實君之見髙明而正大君之文雄深而雅健君<lb/>
<pb n="KR4h0116_WYG_058-45a"/>
之詩清峻而蒼古君之書嚴勁而端麗其見之緒餘如<lb/>
清談韻依稀晉人如君者蓋一代不數人也君已矣世<lb/>
不復有斯人矣君末疾前五日與僕㑹飲檢閱曹新民<lb/>
家歴歴自叙其平生出處語僕僕竊疑其强聒不已無<lb/>
㡬而卒乃知君有託于僕也將屬纊又呼僕面焉固冝<lb/>
為之銘銘曰<lb/>
世之人全于人者未必全于天全于天斯可謂之歸全<lb/>
君雄文奥學碩德髙年著名當世追蹤昔賢生榮死哀<lb/>
<pb n="KR4h0116_WYG_058-45b"/>
有德有言謂之歸全孰曰不然勒銘貞石後有稽焉知<lb/>
其為遂昌先生有道鄭君之原<lb/>
　　　僑呉集序　　　　　　　　謝徽<lb/>
遂昌鄭明德先生天資明敏髙出倫輩其生于杭于書<lb/>
無不讀作為文章抑揚頓挫反覆開闢一主乎理而氣<lb/>
以攄之若長江大河流衍旁沛汩汨數千百里而終歸<lb/>
之溟渤綽有古作者風既北來僑于吳比老乃彚其作<lb/>
之文曰僑呉集授徽曰吾在杭亦嘗有作兹僑呉久而<lb/>
<pb n="KR4h0116_WYG_058-46a"/>
作之為多故名焉子實見而知之者宜為序之徽不敢<lb/>
辭庸復于先生曰先生固僑于吳矣夫吳東南之一都<lb/>
㑹也山有虎阜靈巖之勝水有三江五湖之饒而遺臺<lb/>
故苑舊家甲第仙佛之宫參錯乎城郭之内民俗富而<lb/>
淳財賦强而盛故達官貴人豪雋之士與夫羇旅逸客<lb/>
無不喜遊而僑焉其僑何如不過即其山川風物之美<lb/>
觴咏娛嬉以各適其所樂而已焉有如先生之僑寓哉<lb/>
先生以吳乃讓王之封國而子游北學于孔子與聞堯<lb/>
<pb n="KR4h0116_WYG_058-46b"/>
舜禹湯丈武周公之道得聖人一體為文學稱首其流<lb/>
風餘韻未冺也斯其所以僑焉者正欲以聖賢之道資<lb/>
進修之益耳豈徒藉乎山川風物以為觴咏娛嬉之適<lb/>
而止耶則先生之僑異乎人之僑也已惟其異乎人之<lb/>
僑所以發而為文亦有異乎人也雖然文豈易言哉堯<lb/>
舜禹湯文武周公之文禮樂政治皆是也蓋其道之充<lb/>
乎中而其發于外者無非文如天之有氣則有日月星<lb/>
辰之光輝如地之有形則有山川草木之行列文實道<lb/>
<pb n="KR4h0116_WYG_058-47a"/>
之顯不可岐而二之也夫何子游之為學既絶諸子各<lb/>
以所見著書是不獨文與道二而道之裂也已無有純<lb/>
全者惟董仲舒氏曰正其誼不謀其利明其道不計其<lb/>
功揆其行事不戾斯言可不謂其文與道一者乎而韓<lb/>
愈氏曰所志于古不惟其詞之好好其道焉耳是亦知<lb/>
夫道之與文不可二矣然以實而考之則其文固未能<lb/>
一出于道至歐陽修氏蘇轍氏曽鞏氏文非不能為也<lb/>
豈能與道弗二乎文而一出于道惟周程張朱數君子<lb/>
<pb n="KR4h0116_WYG_058-47b"/>
焉觀其易通易傳正䝉本義等書簡妙精切不惟輔翼<lb/>
聖經而㡬可與之並由其得孔孟不傳之學故能若是<lb/>
豈嘗拘拘學為之文哉徽竊聞先生嘗以文師承于金<lb/>
華石塘胡公四明剡源戴公此二公學羣聖賢之道者<lb/>
也其所以授于先生洎先生所自得有蘇曽諸氏之文<lb/>
而不失程朱數賢之道道未必不寓乎文文未嘗不載<lb/>
夫道文與道既一而子游之所以為學者亦在其中矣<lb/>
奚必果僑于呉而後有所得也哉第假是以名編爾徽<lb/>
<pb n="KR4h0116_WYG_058-48a"/>
也生也後誠吳人也父祖以上居吳累世矣然于道詎<lb/>
有所聞而文亦莫之能措于先生豈弗甚可愧姑從命<lb/>
强顔為之言是集也為古今詩銘箴贊題書疏序記碑<lb/>
誌總若干篇釐為十有二巻嗚呼有道之文當傳之天<lb/>
下豈獨呉哉至正二十年嵗庚子仲秋望吳後學謝徽<lb/>
序<lb/>
　　　翰林院修撰施君宗銘改葬銘　錢溥<lb/>
正統己未春蘇之吳縣施槃宗銘擢進士第一人入翰<lb/>
<pb n="KR4h0116_WYG_058-48b"/>
林為修撰年才二十三明年夏以疾卒無子以是冬歸<lb/>
葬其邑洞庭山之陽水齧山趾滋及其墓于是去墓三<lb/>
里許擇髙爽地于山右而遷葬焉初宗銘之舉進士也<lb/>
予同年而又同東吳人情好頗密明年五月十日予受<lb/>
薦入翰林宗銘見之歡甚予謂年何長而職且卑哉宗<lb/>
銘善推命握予手曰以君之命吾自此知不及矣明日<lb/>
宗銘朝遇風雨感寒疾遂不起予往問之宗銘瞠示予<lb/>
曰君將以文鳴天下吾不免能不為吾銘乎予深以理<lb/>
<pb n="KR4h0116_WYG_058-49a"/>
喻之不釋二十六日果卒國朝擢首選而年少者惟宗<lb/>
銘而况其儀度楚楚然性資坦坦然文學擬古作者日<lb/>
烝烝然其不已也朝自元老大臣以及館閣諸同寅遇<lb/>
之率愛之重之而推讓之而以逺大期之然宗銘亦善<lb/>
親炙諸元老而禮下諸同寅故譽之無間言殆天授也<lb/>
一旦奄然以歿自元老大臣以及館閣諸同寅相視駭<lb/>
然奔走臨哭于其家者越數日靡寧噫天又何奪之亟<lb/>
耶宗銘既厭于世而世之擬諸大用者猶曰宗銘在何<lb/>
<pb n="KR4h0116_WYG_058-49b"/>
可少也論文學可以傳世猶曰宗銘在豈吾輩所及也<lb/>
何宗銘一䇿首選而天亟奪之而不究其成而吾輩落<lb/>
落然才不重于時位不加于衆而天反久之何耶嗚呼<lb/>
豈誠有命也夫豈誠有命也夫宗銘之墓危矣嵗辛巳<lb/>
適都憲萬安劉公攷巡撫東呉予為言之公至呉訪之<lb/>
果然乃命郡守四明姚侯堂遷之堂亦同年友也為相<lb/>
地度材環以磚垣表以石門載封載樹完固一新明年<lb/>
予使交南還其父遵道弟宗賢逆予舟謝之且索銘夫<lb/>
<pb n="KR4h0116_WYG_058-50a"/>
宗銘初葬得廬陵楊文貞公哀詞南郡楊文定公墓銘<lb/>
予雖未副其所屬然得二公之作亦竊為之喜矣詎虞<lb/>
二十年後而改葬之銘其重違宗銘意乎宗銘既沒其<lb/>
配呉方娠哭甚哀予使人慰之既而遵道來迎䘮予復<lb/>
戒其待産而殯及歸竟殯于未産吳果哭踊而傷墮一<lb/>
子不育後呉亦自盡今合葬焉以宗賢之子某為之子<lb/>
宗銘其先皆以隠終至遵道始挈之淮依鉅姓家就學<lb/>
大有所得歸吳巡撫侍郎廬陵周公竒其才寘之吳學<lb/>
<pb n="KR4h0116_WYG_058-50b"/>
一掉鞅魁天下士于是吳之學衢淮之旅次與所居之<lb/>
洞庭皆建狀元坊以歆艶之至今猶重士心而厲鄉俗<lb/>
云銘曰<lb/>
孰鍾其才孰畀其魁孰閼其年而不永其傳蓋已定于<lb/>
天而莫知其為然舍危即安于彼南山既封且完以罔<lb/>
後艱<lb/>
　　　明故曉菴法師塔銘<lb/>
師諱善啟字東白號曉菴俗姓楊氏蘇之長洲人五世<lb/>
<pb n="KR4h0116_WYG_058-51a"/>
祖慶宋發遣常州主管學事贈左朝奉郎家吳之支硎<lb/>
山値兵徙北郭父永年性好善稱楊佛子母陸氏師甫<lb/>
能言通佛典父母異之命入無量壽院禮茂茂院主為<lb/>
浮圖既長屏迹龍山窮日夜力于經史百氏不輟聲譽<lb/>
隠然日起少師姚公廣孝善世洽公南洲皆器重之而<lb/>
典記于洽公者最久永樂元年薦主蘇之永定寺六年<lb/>
主松江延慶寺踰年擢本府僧綱司副都綱尋應召纂<lb/>
修永樂大典預教大藏經賜金織袈裟衣一襲時三殿<lb/>
<pb n="KR4h0116_WYG_058-51b"/>
灾詔求直言師上疏陳利病不報内交沈少卿民望王<lb/>
侍講希範王贊善汝玉陳檢討嗣初益深造詣而與璧<lb/>
菴完公輩還有江行倡和詩一巻與甫里趙公宗文酬<lb/>
倡尤多嵗遇牡丹開時必盛集題賞錢塘瞿公宗吉雄<lb/>
于詞賦嘗用一韻往復㡬百首而詞鋒益鋭海内皆傳<lb/>
焉正統八年十一月八日卒距洪武三年十一月十五<lb/>
日世壽七十五僧臘六十以其示寂之嵗十二月二十<lb/>
三日弟子慶暲等與其姪是畀奉柩歸葬于舊隠之龍<lb/>
<pb n="KR4h0116_WYG_058-52a"/>
山遵治命也既葬且二十年而溥于塔銘尚未知作者<lb/>
志蓋有待乎叨居侍從之列利澤不加于民空言無補<lb/>
于世則亦負師期望久矣兹使交還獲訪墓于龍山下<lb/>
見其塔銘尚虚以待之則溥亦何待而不言哉夫以交<lb/>
之深者知必至也言之夥者情必厚也昔宣德間大理<lb/>
卿胡公槩巡撫東吳威聲大振而于師獨加敬禮時溥<lb/>
方冠欲應鄉舉謁公師忽見而喜之遂入白于公得預<lb/>
鄉舉然溥亦始聆議論察其動止毅然一儒者由是往<lb/>
<pb n="KR4h0116_WYG_058-52b"/>
還日就欵洽數日不見必折簡招之簡類歐語作字有<lb/>
帖意見必肅衣焚香啜茗坐語移時去則且談且送雖<lb/>
草草禮亦不廢或閉户發篋出古人眞跡對閱評品如<lb/>
論宋仲温陳文東二先生書宋筆正鋒陳或偏鋒故宋<lb/>
優于陳呉中稱髙楊張徐為近代四傑然季迪衆作皆<lb/>
得體如律倣劉長卿選兼韋應物皆所不到冝其為最<lb/>
文則喜柳宗元遇有作必朗誦數篇得其意趣然後下<lb/>
筆而詩則宗季迪也然皆不務蹈襲以為竒至論儒釋<lb/>
<pb n="KR4h0116_WYG_058-53a"/>
之辯曰且各為其教又曰東魯垂道西竺見性皆莫先<lb/>
于厚本故雖離父母而養生送死卒從厚與其兄弟極<lb/>
友厚撫諸姪教養兼至而交四方宿德名緇必以誠末<lb/>
嘗見懈體惰容然非其人亦未嘗一與之交此韓子謂<lb/>
墨名而儒行王文正謂此失之而彼得焉冝為法門之<lb/>
僅有吾人之願交也而况溥也荷師期待既久不亦知<lb/>
之至而情之厚哉倘以餘齒無負于斯世則亦無負于<lb/>
所知矣姑書此以與其徒慶暲等刻石于墓而且系以<lb/>
<pb n="KR4h0116_WYG_058-53b"/>
銘曰<lb/>
唐有暢師曰喜文詞宋有惠勤亦號能詩暢由韓子儒<lb/>
所以彰勤藉蘇公得附歐陽顧令東白有學有德旁邃<lb/>
詩文兼此二釋豈無韓蘇俾世有聞我何人也敢預斯<lb/>
文龍山之陽齊闉之北寂焉淵焉于以埋玉奔走㡬年<lb/>
始遂予謁有言莫酬庶永其掲<lb/>
　　　雅素處士楊君墓志銘<lb/>
君楊姓諱旻字思仁一字師道號雅素蘇之長洲人永<lb/>
<pb n="KR4h0116_WYG_058-54a"/>
樂間君叔父東白啟公為浮圖有文行任松郡副都綱<lb/>
君日侍其側嘗從郡人劉先生鴻授琴予亦學琴于先<lb/>
生聞君夜恒四鼓坐禪榻對孤燈猶指語鏗鏗不輟故<lb/>
君琴遂精予舍之遊郡黌時造東白所叙話退則拉君<lb/>
鼔一二引語及相人術輒自謂論人禍福貴賤灼然有<lb/>
不誣者予訝而叩之曰嘗侍叔應詔校經時親得尚寳<lb/>
袁忠徹指授人亦信其傳之有自往往質之有驗予既<lb/>
竊第入翰林東白亦物故而聞君還呉中抱藝隠居終<lb/>
<pb n="KR4h0116_WYG_058-54b"/>
日恬處若委薾人灑然一鼔足起人聽兹可以想見三<lb/>
五之盛造而學者户外屨恒滿花朝雪夕扁舟五湖三<lb/>
泖間門生故舊望而留之其淡而可親也愿而可信也<lb/>
不激不阿以約自守而不失也嵗壬午予使交還期君<lb/>
一見明年至蘇則君屬纊兩越月矣䘮未能舉予助舉<lb/>
之長洲庠生吳寛少學琴于君君既歿對琴弗忍御及<lb/>
御之不能成聲士林義之且為狀俾其子凌要予銘嗚<lb/>
呼代之挾藝術以自矜與夫終日喃喃無一藝可名世<lb/>
<pb n="KR4h0116_WYG_058-55a"/>
以淑人者視君為人不大徑庭哉矧重寛之義而凌之<lb/>
哀也君六世祖慶宋發遣常州主管學事贈左朝奉郎<lb/>
家吳之支硎山値兵始徙城中曽祖景熈祖永年考希<lb/>
哲皆弗仕母陳氏子五人君其四也娶劉氏蘇衛指揮<lb/>
某之孫子即凌孫男定年六十有三而卒是嵗十二月<lb/>
庚寅以明年四月乙酉葬吳縣太平鄉堯峯先塋之側<lb/>
銘曰<lb/>
有樂于已無悶于世率由内得不以外至委順而化是<lb/>
<pb n="KR4h0116_WYG_058-55b"/>
曰歸全銘以舉之為我殯焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳都文粹續集補遺巻下<lb/>
</p>
<p>
</p>
  </div></body>
</text>\m</TEI>
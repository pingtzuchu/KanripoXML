<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4d0159_SBCK_001-1a"/>
華陽集卷第一<lb/>
　　　　　　　　　　金壇後學于文熈校<lb/>
　外制<lb/>
　　　胡世將知鎮江府<lb/>
四郊多壘毎深當宁之憂十國爲連尤重殿邦之寄<lb/>
將使閭閻之安堵其惟師帥之得人爰擇時髦肆頒<lb/>
明命具官某論篤古今而富淵源之學智周事物而<lb/>
高練逹之材嘗進列於從班蔚有聲於詞掖方時多<lb/>
故庸許卽安載稽望實之孚宜委蕃宣之重眷朱方<lb/>
之會府當行闕之上游田桑或廢於兵屯獄訟靡關<lb/>
<pb n="KR4d0159_SBCK_001-1b"/>
於吏課興言積弊深軫至懷昔宣帝閔斯民愁恨之<lb/>
聲以爲守相之任而文皇錄刺史才否之狀用昭廢<lb/>
置之公朕師其言今以命爾徃究厥職别俟寵褒<lb/>
　　邵溥復徽猷閣待制<lb/>
責人臣以見危致命之義葢萬世之常規眇天下以<lb/>
赦過宥罪之仁茲一時之盛典乃眷丼泉之舊嘗于<lb/>
丹筆之書屬有龎洪稍還光寵具官某奮以時望儀<lb/>
于本朝早承三接之榮凾貳六卿之職一從吏議乆<lb/>
去周行亦旣省循宜見濶略霈雷雨而作解巳疏南<lb/>
洽之恩近日月而依光用復西清之列爾其益圖逺<lb/>
<pb n="KR4d0159_SBCK_001-2a"/>
業務葢前愆庶晚節之可觀佇中興而來助<lb/>
　　檀倬復徽猷閣待制<lb/>
朕卽位以來與民更始閔一夫之不獲毎推肆青之<lb/>
仁顧三尺之靡容亦與自新之路矧在謫籍嘗爲從<lb/>
臣宜均寵光以復玷闕具官某頃緣㧞擢䆮歷高華<lb/>
坐罹朋附之言辱在譴何之域孽由自作念乆去於<lb/>
周行恩不汝遺旣數霑於兊澤其卽殊庭之邃聿升<lb/>
次對之班包荒不以遐遺朕欲盡捐於㝛負無咎在<lb/>
乎𥙷過汝宜益勉於新圖及此艱難尚期報稱<lb/>
　　牛臯轉兩官<lb/>
<pb n="KR4d0159_SBCK_001-2b"/>
殺敵爲果莫先制勝之謀戰功曰多宜懋疇庸之典<lb/>
具官某忠於爲國奮不顧身親更百戰之餘獨冠三<lb/>
軍之勇志平外侮期復中原大挫賊鋒有嘉戎捷比<lb/>
旣付以翰藩之任寵之亷察之權吉語嗣聞計功特<lb/>
異更增顯秩併示褒恩其益勉於壯猷庶克終於偉<lb/>
績<lb/>
　　李道遷榮州團練使<lb/>
朕念艱難以來干戈未息圖回疆場之事寤寐將師<lb/>
之臣苟功善之有聞顧褒崇之可後惟爾協謀王事<lb/>
戮力戎行材兼將略之優功有戰多之積比欲遣臨<lb/>
<pb n="KR4d0159_SBCK_001-3a"/>
於外鎮葢將就付於中權成命旣頒辭寵以避有嘉<lb/>
謙德宜錫懋恩益務逺圖歛予特命<lb/>
　　李回落職宮觀<lb/>
十國爲連是謂朝廷之重寄萬夫觀政豈容師帥之<lb/>
不賢物論旣喧邦刑敢緩具官某起從謫籍擢貳政<lb/>
機頃眷大江之南旋分方伯之任庶回晩節共濟中<lb/>
興報政之期指日以俟及是再期之乆宜深䘏於民<lb/>
勞乃惟衆惡弗勝忽駭聞於朕聽設施無狀悖謬其<lb/>
謀承詔㫖則匿不布宣上封章則肆爲欺㒺蔑弃公<lb/>
議横市私恩義方不肅於過庭姦贓至于狼籍冗食<lb/>
<pb n="KR4d0159_SBCK_001-3b"/>
猥多於入幕聚歛因以煩苛黠胥挾寵而威權暗移<lb/>
名賊顯行而方略倒置曾是股肱之舊迄無尺寸之<lb/>
功民生不聊誰任其責覽十條之來上按三尺而靡<lb/>
容其鐫秘殿之華徃食貞祠之祿尚從寛典益懋省<lb/>
愆<lb/>
　　陳宥昭宣使上復一官<lb/>
灋行必自近雖左右前後之人苟有罪者法所不赦<lb/>
恩施欲及逺雖竄逐退閑之乆能自新者恩所不遺<lb/>
具官某出入宮庭典司禁衛獲譴以免閱時滋多蒙<lb/>
霈澤之屢更諒洗心而知過稍還秩序用示寵光益<lb/>
<pb n="KR4d0159_SBCK_001-4a"/>
勵操修以圖報効<lb/>
　　李横轉行翊衛大夫<lb/>
漢武帝寵力戰之士而置賞功之官魏文侯有勝齊<lb/>
之功而受上聞之爵矧予藩翰積有勞能可無寵光<lb/>
以示褒勸具官某忠勤體國志略絕倫殿天子之邦<lb/>
威名獨著下將軍之令殺敵無前顧瞻河洛之區行<lb/>
入版圖之舊捷書屢至嘉歎不忘宜益峻於崇階庶<lb/>
以昭于茂烈爾其乘建瓴之勢鼓行而西收破竹之<lb/>
功凱旋以報期在朝夕别對休榮<lb/>
　　彭玘轉一官遥郡刺史<lb/>
<pb n="KR4d0159_SBCK_001-4b"/>
朕勵志中原靡忘旰食惟時恢復之計悉委將帥之<lb/>
臣功狀上聞襃崇可後爾早懷忠義獨奮機權斬將<lb/>
搴旗屢奏邉廷之捷第功行賞宜登勇爵之優其就<lb/>
進於崇階俾遥分於刺部服兹休命益茂戎昭成爾<lb/>
逺圖副予延望<lb/>
　　凌唐优贈徽猷閣待制<lb/>
臨難不求苟免是爲守節之臣殺身足以成仁宜舉<lb/>
飾終之典具官某奮自儒學䆮階顯途宣力方勤遭<lb/>
時多故身雖<hi>受辱</hi>豈忘報於公家義不愛生卒見殞於<lb/>
賊手深愴無辜之戮有嘉將死之言陟華貫於西淸<lb/>
<pb n="KR4d0159_SBCK_001-5a"/>
慰營䰟於下地歆予茂渥昭爾遺忠<lb/>
　　錢忱父景臻追封衛國公<lb/>
朕祗率訓典大饗合宮熈事僃成鮮澤㫄暢眷兹在<lb/>
列咸與寵榮施及其親豈間存没具官某胄出王門<lb/>
之貴姻聮帝室之華𬒳遇累朝躬秉一節夙著老成<lb/>
之望更高身後之名偉忠懿之遺勲旣克成於祖德<lb/>
問漢陽之所服尤想見其家風有子象賢任吾環衛<lb/>
爰念教忠之素宜推廣孝之恩追錫徽章益開茅土<lb/>
信都舊鎮雖無改於齋旄淇奥新封庶以昭於幽壤<lb/>
精爽不寐尚其享之<lb/>
<pb n="KR4d0159_SBCK_001-5b"/>
　　錢忱妻康氏封安定郡夫人<lb/>
朕以季秋大饗均福天下羣臣在列咸𬒳光寵湯沐<lb/>
之賜迨其室家國有舊章予不敢廢具封某氏早以<lb/>
懿行嬪于甲族奉我秦魯大姬夙夜不怠見謂閨房<lb/>
之秀實增戚畹之蕐序爵從夫䟽恩異等其以小君<lb/>
之號就更大郡之封服此綸言益勤婦事<lb/>
　　許中降直秘閣<lb/>
朕以胡醜亂華士大夫流寓東南數詔郡國謹遇以<lb/>
理爾幸蒙推擇爲一路帥守職在奉行詔書所宜體<lb/>
朕德意務安存之而迺坐視淪落忽焉不加戚於其<lb/>
<pb n="KR4d0159_SBCK_001-6a"/>
心唯恐他族實偪以奪巳便旣欲絶其廪稍則又請<lb/>
以興徙信如爾言凡失職之士將安所託處乎朕方<lb/>
布大信於人命以優䘏而反動危之何以示信静言<lb/>
乖謬罰其可逃延閣華資稍從降黜服我寛典毋怠<lb/>
省躬<lb/>
　　董震轉武節大夫遙郡刺史<lb/>
朕惟康濟艱難勤勞夙夜思得竭忠奮義之士付以<lb/>
折衝禦侮之權因示褒優庶圖恢復爾威名夙著智<lb/>
略有餘迺心不負於朝廷自率來歸之路抗志欲平<lb/>
於㓂難更多斬獲之功眷予方念於中原倚重孰先<lb/>
<pb n="KR4d0159_SBCK_001-6b"/>
於西土方擇維藩之寄宜推敵愾之臣地合三州勢<lb/>
當一靣用啓爾宇爰俾鎮臨克壯軍容坐期緩靖名<lb/>
郡遙分於刺舉武階兼進於崇資爾其祗服恩榮益<lb/>
思報稱佇俟平戎之奏尚增破虜之封<lb/>
　　杜林魚澤劉寶王升各轉遙防遥團<lb/>
朕於艱難之際惜名器不輕予人至於執干戈親行<lb/>
陣能爲朝廷立功以寛朕顧憂則大官高爵亦所不<lb/>
吝具官某忠勤自奮沈勇有謀從大將以徂征掃羣<lb/>
兇而屢捷第功來上嘉歎不忘服兹褒勸之榮益懋<lb/>
邉陲之績<lb/>
<pb n="KR4d0159_SBCK_001-7a"/>
　　岳超轉防禦使朱公旦高政許大同轉團練使<lb/>
國家方事干戈蕩平㓂亂故於戰勝克敵之功自大<lb/>
將軍而下第其優劣悉加褒賞葢所以勸也具官某<lb/>
深於勇略乆在戎行出討不庭所至輒克是謂一時<lb/>
梟俊之士虜功來上朕甚嘉之遷官一等以荅忠勤<lb/>
益勵壯猷用期報効<lb/>
　　謝克家知平江府<lb/>
朕時廵方岳倚重吳門城邑相望是謂股肱之郡藩<lb/>
宣所寄必求師帥之賢眷我洪儒乆勞逺服載新符<lb/>
竹宜錫贊書具官某智窮萬物之微學總百家之要<lb/>
<pb n="KR4d0159_SBCK_001-7b"/>
孤忠自奮見義必爲直道正言進彌縫於主闕高文<lb/>
大冊乆潤色於皇猷俾參機務之煩尤賴弼諧之助<lb/>
暫去廊廟數更翰垣治有能名逹于朕聽茲用嘉其<lb/>
丕績卑此大邦所期名德之崇益重鎮臨之望念斯<lb/>
民歌於來暮其無憚于暑行惟郡守職在承流將亟<lb/>
觀於河澗<lb/>
　　歐陽懋除徽猷閣待制知建康府<lb/>
朕惟江左名都朝廷重寄承流宣化宜求師帥之賢<lb/>
禦侮折衝兼倚藩維之固爰舉於衆兹得其人具官<lb/>
某性資高明才術敏邵屢更器使乆著忠勤優吏最<lb/>
<pb n="KR4d0159_SBCK_001-8a"/>
於侯邦贊軍謀於督府嘉爾名臣之後用昭遺德之<lb/>
傳升次對之淸班俾分憂於方靣民勞未息其師葢<lb/>
公淸靜之言戍役方更盍講充國留屯之策佇觀丕<lb/>
績嗣有寵光<lb/>
　　連南夫知泉州<lb/>
徃者閩㓂弄兵諸郡相蹈藉而泉南阻險以免泉之<lb/>
地並海蠻胡賈人舶交其中故貨通而民富夫富則<lb/>
易驕㓂不至則怠而莫之備朕思得仁明練逹之士<lb/>
以守兹土求於巳試莫如汝宜具官某文學政事高<lb/>
于一時爲吾從臣公論浩然歸重朕嘗考汝江左三<lb/>
<pb n="KR4d0159_SBCK_001-8b"/>
州之政其施設不同而民皆有㥦志茲用命汝徃臨<lb/>
于泉昔汲黯爲東海太守以大治聞後遷淮陽居郡<lb/>
如其故治汝尚勉之其爲朕移所以守三州者施于<lb/>
泉人勿使驕惰則予一人汝嘉<lb/>
　　馮軫降一官<lb/>
國家度緇黄以牒掌于祠部而下之四方爾居是官<lb/>
迺不謹察合符繆互將使者疑之昔馬援以印文不<lb/>
同卽聞<hi>於上</hi>而石建書馬闕一退輒恐懼爾當知矣黜<lb/>
官一等姑示薄懲尚省前非以脩厥職<lb/>
　　祁立轉團練使<lb/>
<pb n="KR4d0159_SBCK_001-9a"/>
朕于人之勞雖㣲必録矧兹蕩平劇賊底定一方第<lb/>
功有差可無褒勸具官某乆在戎行深于將略荆湘<lb/>
之役䧟陣先登爰推賞典之公以示眷知之意益思<lb/>
策勵毋負恩華<lb/>
　　慕氏魏氏轉婕妤<lb/>
朕念昭慈保兹皇祚巳畢三年之服敢忘萬世之功<lb/>
爰詔有司載疇舊典旣推茂渥下迨宗親宜有異恩<lb/>
以及嬙御具封某禀徽柔之德躬淑<hi>御名</hi>之儀敘于王<lb/>
宮修厥婦事<hi>魏氏具封某蚤備德容之懿雅勤圖史之規進服宮闈率遵婦事</hi>方哲<lb/>
宗當宁旣殫夙夜之勞逮太母垂簾更資左右之助<lb/>
<pb n="KR4d0159_SBCK_001-9b"/>
感今懷昔撫事愴情爰申品秩之榮式示褒嘉之意<lb/>
服我休命徃其欽哉<lb/>
　　郭安奴轉尚儀蘇迎喜轉司寶宋七娘轉司衣<lb/>
朕念昭慈保佑之功痛深追慕几筵初徹爰舉彞章<lb/>
以爾祗奉壼闈夙夜不怠進升内職用示寵光服我<lb/>
訓詞毋忘秪戒<lb/>
　　朱倩奴轉掌綵<lb/>
爾事我昭慈謹於内職愴念几筵之徹爰推綸綍之<lb/>
恩進陟婦宮式彰寵渥<lb/>
　　士晤轉防禦使<lb/>
<pb n="KR4d0159_SBCK_001-10a"/>
朕惟皇族近親不責以吏事須歲月之及序則遷厥<lb/>
官茲實祖宗舊法務隆恩寵予其敢廢具官某神明<lb/>
之胄禮法是遵居無席寵之驕克有維城之譽蚤奉<lb/>
朝請進列衛官歲旣十周會課來上其正扞防之秩<lb/>
用昭眷遇之私服我訓詞毋忘飾勵<lb/>
　　陳永錫遷職<lb/>
宮庭之制典司有官以率前後左右之人以申戒令<lb/>
紏禁之事其職顧不重哉以爾早奮材能數更事任<lb/>
歷險阻艱難之乆靡憚　勞於出入起居之間備見<lb/>
忠謹積功旣著實簡予懷其進陟於内司俾益圖於<lb/>
<pb n="KR4d0159_SBCK_001-10b"/>
報効服此休命用副眷知<lb/>
華陽集卷第一<hi>畢</hi>
<pb n="KR4d0159_SBCK_001-11a"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_002-1a"/>
華陽集卷第二<lb/>
　　　　　　　　　　金壇後學于孔兼校<lb/>
　外制<lb/>
　　王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>除天武捧日四廂都指揮使充淮南東西<lb/>
　　路安撫使司都綂制<lb/>
朕思恢復中原經理淮甸比謀元帥旣付虎臣必資<lb/>
綂制之權爰整師徒之衆維時宿將宜錫贊書具官<lb/>
某束髪從軍奮身許國懷禦侮折衝之略有牧人御<lb/>
衆之材竒謀暗合于孫吳偉績遠希于衛霍𬒳堅執<lb/>
銳賈義勇以無前逐北追奔積戰多而居最乆留行<lb/>
<pb n="KR4d0159_SBCK_002-1b"/>
闕董我親軍益見忠勤宜分憂寄用升華於部督俾<lb/>
總率以戎昭朕命甚優爾行惟寵深溝高壘豈徒爲<lb/>
固圉之謀訓卒勵兵于以俟侵疆之復<lb/>
　　孟忠厚妻王氏封秦國夫人<lb/>
朕追念昭慈德音如在奄經祥祭孝思敢忘宜頒封<lb/>
爵之榮下及宗親之懿具封某氏蚤嬪甲族獨著令<lb/>
儀禮先蘋藻之勤譽藹閨房之秀襲后家之餘慶旣<lb/>
克有聞配君子以䟽榮豈云虚授用易三秦之壤俾<lb/>
新大國之名是爲寵光徃其祗服<lb/>
　　高士瞳轉遥郡承宣使差權管客省四方館閣<lb/>
<pb n="KR4d0159_SBCK_002-2a"/>
　　門公事<lb/>
唐竇氏雖緣外戚姻家然皆自以才猷結知天子厠<lb/>
迹名臣朕嘗以是求之今日苟有出於懿親而能以<lb/>
器業自奮則亦加以寵榮而策勵之庶無愧於前代<lb/>
具官某胄出高門是爲宣仁近屬早由忠謹數更事<lb/>
任閥閱雖逺風流具存粤自初載嘗執羈　從朕于<lb/>
艱危動勞百爲夙夜匪懈以扞牧圉積功居多傳曰<lb/>
祿勲合親朕豈忘之哉爰卑郡符徃司留務其將進<lb/>
爾諸竇之列爾尚勉之毋忘大訓<lb/>
　　董貴轉官遷團練使<lb/>
<pb n="KR4d0159_SBCK_002-2b"/>
朕方疇咨將臣疆理天下惟恐一士之或失也儻有<lb/>
𬒳堅執銳忠憤不忘于朝廷顧于高爵厚禄豈所惜<lb/>
哉惟爾武勇自奮智能有餘粤自艱難卽親行陣摧<lb/>
堅却敵屢奏膚功兹用正爾武階而卑以戎團之重<lb/>
爾其祗服寵渥思朕所以待汝之意益加懋勉以報<lb/>
所蒙<lb/>
　　張玘轉官<lb/>
朕惟郡太守繋千里休戚未嘗不重其選而况陜服<lb/>
會府當兵火瘡殘之後外侮可虞民不安業則使之<lb/>
共理非其人可乎以爾懷許國之忠奮兼人之勇早<lb/>
<pb n="KR4d0159_SBCK_002-3a"/>
親行陣屢拙敵鋒威名所加逺近信服兹用進爾武<lb/>
階并兹西土爾其爲朕安集黎元綏靖疆場使夫妖<lb/>
氛不作而境内廓廓無事則予汝嘉嗣有褒寵<lb/>
　　曹成轉右武大夫<lb/>
朕設勇爵以叙進天下有功之士至於横列其秩尤<lb/>
高方時艱難惜此名器非用褒勸不輕假人具官某<lb/>
沈男有謀奮於行陣率衆數萬聽命朝廷葢知夫轉<lb/>
禍爲福之幾而有尊君親上之義朕甚加之上閣華<lb/>
資肆以命汝其思吾所以寵綏之意益圖忠藎無忘<lb/>
報國<lb/>
<pb n="KR4d0159_SBCK_002-3b"/>
　　翟興贈節度使<lb/>
固藩維而外拒權莫重于敵愾之臣擐甲胄以先登<lb/>
義孰踰于死難之士有能兼是二者獨取名于一時<lb/>
宜舉䘏章以昭大節具官某雅好將帥之略亟勵忠<lb/>
勤之規紏合師徒鎮臨方靣肅中權之威令禦外侮<lb/>
于封圻駭兹狂孽之憑陵誓與孤軍而鏖擊竒禍旣<lb/>
作奮勢莫回狼瞫馳師身獲死而無恨張廵遇害氣<lb/>
吞賊而有餘念爾仗節之忠興予當宁之歎用頒齋<lb/>
鉞嘉賁泉扃庶幾精爽之存不寐寵靈之錫<lb/>
　　董先除觀察使陜西安撫<lb/>
<pb n="KR4d0159_SBCK_002-4a"/>
朕惟陜右之地風俗勁勇名都大邑雄於天下爰擇<lb/>
主帥實難其人以爾奮不顧身忠於衛上粤自艱難<lb/>
之際卽親行陣之榮休績著聞民用信服宜升勇爵<lb/>
仍卑廉車其徃爲朕撫兹三州兼治號略之政使夫<lb/>
姦究消伏漸寛疆場之虞閭閻乂安復務農桑之業<lb/>
在爾懋勉毋忘訓詞<lb/>
　　韓肖胄除簽書樞宻院事<lb/>
贊襄帷幄允資同德之良綏靖邉隅尤重本兵之寄<lb/>
矧風塵之未息方社稷之是憂歷選廷臣參决廟勝<lb/>
必兼隆于才望迺克副於倚毗具官某志大而高明<lb/>
<pb n="KR4d0159_SBCK_002-4b"/>
謀深而博敏輔中興於初載勤勞惟國事之圖聮法<lb/>
從之淸班議論得大臣之休眷維韓氏之顯葢自慶<lb/>
曆以來父子繼爲宗臣勲烈藏在盟府宜有聞孫之<lb/>
秀蔚爲當世之英務儒學以自將振流風而不墜朕<lb/>
慨念祖宗之緒恢復古之宏規毎惟勲閥之家嘉象<lb/>
賢之有後是用考觀素履昭示眷懷加秘殿之隆名<lb/>
付樞庭之重柄昔宣王有常德以立武豈徒震驚于<lb/>
徐方而管仲作内政以寓車殆將方行于天下尚圖<lb/>
逺業以嗣先猷<lb/>
　　胡松年除工部尚書<lb/>
<pb n="KR4d0159_SBCK_002-5a"/>
六卿分職政事悉牕於中臺百工惟時制作獨專於<lb/>
起部任責旣重選能爲難得於邇聯舉以率屬具官<lb/>
某異材間出時論同歸堂堂冠人物之英蹇蹇勵王<lb/>
臣之節智識能窮于物表尊其所聞而高明利害不<lb/>
怵于胷中養之以氣而剛大早由詞掖出領侯藩兼<lb/>
文學政事之長得朝野縉紳之譽迨登鎻闥有古批<lb/>
勑之風繼待經筵起予正坐之講簡自朕志其若予<lb/>
工念無臺池苑囿之觀固靡勞于増飾惟是甲胄戈<lb/>
兵之器正有賴于咸精服我訓言佇觀丕績<lb/>
　　黄龜年除中書舎人<lb/>
<pb n="KR4d0159_SBCK_002-5b"/>
持槖簪筆均爲從臣視草代言獨高詞禁當朝廷之<lb/>
多故出告令於四方欲昭德意志慮之孚正賴討論<lb/>
潤色之美求稱厥職可無其人具官某問學淹該才<lb/>
猷敏博務明國家之體深逹事物之情徃在艱難得<lb/>
於扈從䆮膺顯仕蔚有休稱正奉常禮樂之司肅御<lb/>
史風憲之地彌綸宰屬踐更史官嘉其發于辭章雅<lb/>
有合乎法度宜登鳯閣分掌綸言夫惟操筆成文自<lb/>
得中和之氣庶幾扶杖徃聽思見德化之成尚其勉<lb/>
旃以副予望<lb/>
　　孚濟侯加封嘉顯孚濟侯<lb/>
<pb n="KR4d0159_SBCK_002-6a"/>
爾惟明神受職下土克有常享大芘吾民愆陽爲災<lb/>
祈禱屢應有司以實來上朕用歎嘉增錫徽章式昭<lb/>
寵渥尚期靈爽無替格思<lb/>
　　顔孝㳟轉遙郡團練使<lb/>
徃者南城盜起害吾良民偏師討之旣克底定有司<lb/>
言狀可無寵褒具官某智謀有餘忠勇自奮能率衆<lb/>
士深入賊巢一舉成禽績效居最兹用進秩以昭爾<lb/>
能毋替厥勤尚圖報稱<lb/>
　　呂祉轉一官<lb/>
間者盜起湖湘民用震擾惟爾按臨一路能知尺籍<lb/>
<pb n="KR4d0159_SBCK_002-6b"/>
伍符部發將士授之方略迄以蕩平肆疇厥功進官<lb/>
一等徃服朕命益懋所職<lb/>
　　董旼轉行兩官<lb/>
賞國之典也所以待天下有功之士方時多故苟能<lb/>
爲朕輸忠効智以遏亂略則應於功令賞可後哉具<lb/>
官某奮不顧身久親行陣從吾大將屢收戎捷盜起<lb/>
湖湘復能說以禍福率使數萬之衆投戈以歸有司<lb/>
上其勞績良用嘉歎進官二等爰示褒優無替厥勤<lb/>
尚圖所報<lb/>
　　曹成轉左武大夫遥郡防禦使<lb/>
<pb n="KR4d0159_SBCK_002-7a"/>
國家用武左遏㓂攘有能爲朕摧堅却敵顧於爵賞<lb/>
豈所愛哉具官某久在戎行深於將略嘗率衆士大<lb/>
破賊羣有司上聞績効顯著其升上閤仍卑使名益<lb/>
務忠勤用圖報稱<lb/>
　　潘致堯轉五官<lb/>
朕頃以邉陲未靜求可使殊隣者惟爾有材優於專<lb/>
對遂授以指遣之出疆果能爲朕仗節馳驅通二國<lb/>
之好以歸夫奉命不辱旣無愧于光華則有功見知<lb/>
其可後於褒寵峻升秩序用荅勤勞毋怠逺圖以修<lb/>
厥職<lb/>
<pb n="KR4d0159_SBCK_002-7b"/>
　　裴衍轉遥郡刺史<lb/>
爾久以勇聞從吾大將掃平狂㓂見謂勤勞應進一<lb/>
官制不可越升刺名郡宜知茂恩益勉戎行毋忘報<lb/>
稱<lb/>
　　辛彦宗叙左武大夫康州刺史<lb/>
赦過宥罪帝王盛德旣渙大號咸與維新具官某生<lb/>
於將家久更器使坐累貶削克自省循𬒳此龎鴻宜<lb/>
見式序徃其茂勉尚葢前愆<lb/>
　　安時轉官<lb/>
量材授官計功賦祿此國家馭羣臣之法也至於皇<lb/>
<pb n="KR4d0159_SBCK_002-8a"/>
族近親則不然吏事勞能一切略之而特以歲月之<lb/>
積進其秩序葢<hi>御名</hi>睦之道如是而後可具官某生長<lb/>
富貴無膏粱之習講聞詩禮有忠信之行久列衛官<lb/>
士論甚美有司會課以爲當選夫兵防之職視武階<lb/>
亦俊矣今以授汝徃其欽承益務謹良以光屬籍<lb/>
　　仇悆降兩官<lb/>
朕以爾節制舟師控于海道迺者徐文率衆背義驚<lb/>
吾良民實爾所臨曾無忌憚統馭之術葢亦踈矣豈<lb/>
朕所望哉禠官二等姑示薄懲尚省厥躬益警爾衆<lb/>
　　馮王巳落職衝替<lb/>
<pb n="KR4d0159_SBCK_002-8b"/>
爾以近臣之子列于縉紳不務謹良滛醜自露有非<lb/>
士之所當爲者延閣之班尚安得處其加鐫奪姑示<lb/>
薄懲<lb/>
　　葉渙落職宮觀<lb/>
池陽邉臨大江以兵爲重爾任帥事宜知尺籍伍符<lb/>
謹修𥙷卒之法而迺妄行募召倚爲扞防凡所竄名<lb/>
皆羣不逞坐致兇謀濳㑹肘腋變生逸其渠魁務姑<lb/>
息郡寄若此朕何賴焉其鐫論譔之華徃食祠宮之<lb/>
祿猶爲寛典毋廢省循<lb/>
　　韓肖胄母文氏特封國號<lb/>
<pb n="KR4d0159_SBCK_002-9a"/>
朕惟天歩方艱戎衣未定爰擇近輔徃使殊鄰受命<lb/>
而行旣盡大臣之節勸子以義又聞賢母之言葢其<lb/>
志有私親之所難則以知夫國事之爲重肆加褒寵<lb/>
靡限彝章具封某氏太師之孫魏公之婦積勲勞于<lb/>
異世萃忠孝于一門允蹈令儀豈獨專女子之職習<lb/>
聞先德固知狥國家之勤眷予樞臣夙遵母訓比通<lb/>
兩國之好迺有萬里之行果能教以義方謂勿憂於<lb/>
家事慈闈定省雖暫遠于晨昏使節光華庶克昭於<lb/>
忠信有嘉爾志良副朕懷爰䟽大國之封用侈雕軒<lb/>
之飾綸言錫寵宜益保於耆年綵戲輝庭將共觀于<lb/>
<pb n="KR4d0159_SBCK_002-9b"/>
復命<lb/>
　　李膺落職降一官<lb/>
天下之賦鹽利居半方時艱難仰此以佐邦用則商<lb/>
賈楙遷宜有以優假之爾爲郡守不知體國迺託贍<lb/>
軍之名違法率歛其人上訴輒更文書變詐自解詔<lb/>
案有實罪不可逭黜官一等罷直延閣尚爲寛典勉<lb/>
務自新<lb/>
　　陳永錫特轉行遙郡一官<lb/>
賞以序官國之令典藏在盟府示不敢私惟爾知事<lb/>
上之忠得謹身之道服勤殿幄積歲居多迎護宮闈<lb/>
<pb n="KR4d0159_SBCK_002-10a"/>
<pb n="KR4d0159_SBCK_002-11a"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_003-1a"/>
華陽集卷第三<lb/>
　　　　　　　　　　金壇後學于文熈校<lb/>
　外制<lb/>
　　解濳再任荆南鎮撫使<lb/>
昔韋臯治蜀張建封治徐嚴震治鳯率以乆任而成<lb/>
功名未聞數變易也載在舊史朕甚慕之具官某有<lb/>
牧人禦衆之材有折衝禦侮之略作鎮荆峽兼總兵<lb/>
民恩威並施遠近信服朕方以爲西南藩翰之固而<lb/>
飛章遽至迺以滿歲自言夫申畫封圻撫綏方靣葢<lb/>
將久其所職責以成効雖終更有制豈應亟還宜申<lb/>
<pb n="KR4d0159_SBCK_003-1b"/>
錫於贊書俾薦臨於郡政毋使有唐數子獨擅其美<lb/>
則予汝嘉汝亦永有終譽<lb/>
　　樊彦端轉行遙郡刺史<lb/>
朕惟王者用人有勞必錄一藝而上咸被襃寵以爾<lb/>
究習方技出入禁嚴祗奉有年率職彌謹用兹疇其<lb/>
功緒錫以殊恩徃<hi>御名</hi>厥官益圖稱塞<lb/>
　　士博轉一官<lb/>
朕念國家多故皇族中微毎推骨肉之恩欲厚根本<lb/>
之芘矧茲㑹課敢廢舊章以爾胄出神明蚤聞詩禮<lb/>
耻貴驕之習<hi>御名</hi>信厚之風入奉内朝乆居環衛用載<lb/>
<pb n="KR4d0159_SBCK_003-2a"/>
頒于命綍俾升進於武階夫閱歲十周遷官一等得<lb/>
之匪易尚克欽承<lb/>
　　士樽轉正任防禦使<lb/>
考績之法治道所先雖予屬籍之懿親猶以積年而<lb/>
叙進是曰舊典豈朕敢私具官某胄出神明閑於教<lb/>
訓雅知爲善之樂居無席寵之驕列位内朝久著嘉<lb/>
譽有司上課法應第遷夫惟扞禦侮者旣用名尓之<lb/>
官則以親屏周者其亦惟官之稱徃服明命無愧古<lb/>
人<lb/>
　　士䞈轉遙郡刺史<lb/>
<pb n="KR4d0159_SBCK_003-2b"/>
刺史漢官也國家因其名以爲武階所以待天下勞<lb/>
能之士而有司謂爾宗族之英乆居環衛法當得之<lb/>
朕惟親親尚恩肆加寵命爾其益思祖宗流慶之及<lb/>
勉盡忠孝求稱厥官勿期世祿之驕庶有維城之託<lb/>
　　楊沂中<lb/>
司馬法曰軍賞不踰月欲其速得爲善之利矧吾梟<lb/>
俊討定一方疇厥勞能可無襃勸具官某忠於衛上<lb/>
奮不顧身有古將帥之風能勵士卒之氣比緣妖㓂<lb/>
竊發嚴衢命以徂徃至則殄滅雖殺敵致果衆一迺<lb/>
心而發縱指示實由主將進司留務用爲尓寵徃其<lb/>
<pb n="KR4d0159_SBCK_003-3a"/>
秪服益思逺圖<lb/>
　　　沈昭逺改官<lb/>
昔鄭當時推轂士及官属承史有味其言見稱後世<lb/>
矧予樞輔<hi>御名</hi>簡廼僚謂爾有材形扵論薦召見便殿<lb/>
言合朕心宜進厥官俾仍舊服往承休命益勉所聞<lb/>
　　　舒清國除起居郎<lb/>
昔孔子作春秋先正王而繫萬事大法昭然垂訓後<lb/>
世朕方日昃御朝思濟洪業若時言動<hi>御名</hi>于幾㣲遴<lb/>
簡時髦卑職記注庻乎紀事得實如古作者惟爾操<lb/>
行純潔秀于士林問學淵深蔚有文藻仇書中秘議<lb/>
<pb n="KR4d0159_SBCK_003-3b"/>
禮南宮閲時滋多發聞彌著兹用命爾進直螭拗凡<lb/>
舉必書是為善志官守勿失嗣有寵褒<lb/>
　　　洪炎轉一官致仕<lb/>
朕遭時多艱纂業中興顧焦勞方急于求賢義豈容<lb/>
于謝事惟筋力或愆于盡瘁勢難彊以居官矧予邇<lb/>
臣服勞兹乆宜頒命渥以休餘年具官某舊學淵源<lb/>
老猶篤志後生領䄂論必據經召従江海退閑之餘<lb/>
擢置言語侍從之列方資獻納俄爽節宣陟次對之<lb/>
清班就燕閑于真館露章有請遽欲辭榮當饋興嗟<lb/>
重違雅志俾遂山林之適仍加爵秩之榮祗服寵光<lb/>
<pb n="KR4d0159_SBCK_003-4a"/>
用介眉夀<lb/>
　　　王岡王廷秀除直秘閣宮觀<lb/>
朕惟在服在位之士宣勞國家或以疲老言旋于其<lb/>
去也宜有以寵綏之爾等踐更任使恪守靖共擢自<lb/>
郎曹置之宰属閲時未乆遽欲求間其升延閣之華<lb/>
往食真祠之禄少休勞勩尚勉壮猷<lb/>
　　　杜湛轉武翼大夫遥郡刺史<lb/>
朕欲綏靖方隅而盗賊羣軰為害民乆失業爾以忠<lb/>
勇自奮殺敵無前用能乗利席勝破蛇豕之毒有司<lb/>
言状惟予汝嘉進陟武階升刺名郡恩寵厚矣往其<lb/>
<pb n="KR4d0159_SBCK_003-4b"/>
勉之<lb/>
　　　劉大中除監察御史<lb/>
廼者分遣使軺假御史持節導德意于四方而察郡<lb/>
國之政爾以端方亮直之資奉指衘命風望隐然奏<lb/>
牘屢聞刺舉無所廻避朕甚嘉之茲用擢居憲府遂<lb/>
正其名夫耳目之官職在振肅紀綱督吏治以紏不<lb/>
法惟爾之能見于已試往其勉之勿苟勿隨勿使聲<lb/>
稱减于前日則為舉職克副朕意<lb/>
　　　梁彦贈官<lb/>
惟爾奮自行陣蚤以勇聞盗起搶攘率先犯敵隕于<lb/>
<pb n="KR4d0159_SBCK_003-5a"/>
非命良用盡傷贈官一等式昭異數營䰟未泯尚其<lb/>
享之<lb/>
　　李擢除徽猷閣直學士與郡<lb/>
中臺政事之原尚書均爲八座内閣圖書之府學士<lb/>
尤高近班入則分六職以赴功出則卑隆名而示寵<lb/>
具官某蚤以儒術簡于公朝徧儀法從之華借罄辰<lb/>
猷之告頃從外服載陟周行亟進貳於冬官遂躋榮<lb/>
於宗伯朕方<hi>御名</hi>擇師帥撫臨翰藩用輟邇聮復分憂<lb/>
寄念宣勞于南省俾列職于西淸寵遇則均徃服恩<lb/>
榮之意論思惟舊<hi>敢忘</hi>忠藎之規<lb/>
<pb n="KR4d0159_SBCK_003-5b"/>
　　曾楙除禮部尚書<lb/>
周監二代備庶事于彌文漢鄙兩生起朝儀于綿蕝<lb/>
朕承祖宗積累之德悼禮樂散亡之餘名物雖具于<lb/>
有司制作靡遵于故典欲振迺職必惟其人具官某<lb/>
有厚重長者之風能通逹當世之務蚤由時望亟𬒳<lb/>
明揚䆮更二省之嚴旋寘六卿之列詞章雅徤極代<lb/>
言視草之工議論宏深見憂國憂民之志自違朝著<lb/>
久逸真祠益聞譽處之休深渇老成之助屬春官之<lb/>
虚位惟舊人之是圖巳試曰能肆今命汝夫籩豆玉<lb/>
帛宜兼節于情文若朝覲㑹同必因時而隆殺庶使<lb/>
<pb n="KR4d0159_SBCK_003-6a"/>
威儀復正姦究自消靡聞擊枉之爭是謂播刑之迪<lb/>
徃服朕訓無愧古人<lb/>
　　宋伯友除刑部侍郞<lb/>
堯帝淸問下民時莫先于降典文王罔兼庶獄亦惟<lb/>
付之有司眷予邦憲之嚴實重秋官之職欲使無訟<lb/>
何擇非人具官某識量宏逹而濟之彊敏之材性資<lb/>
粹溫而輔以䟽通之智當官有守見義敢爲頃由識<lb/>
㧞之公亟躋侍從之列式我司㓂能自得于刑書殿<lb/>
彼雄藩至不擾于獄市大孚衆論有嘉爾能其遂解<lb/>
于一麾以復掌于八辟爾宜察吏刀筆重人死生豈<lb/>
<pb n="KR4d0159_SBCK_003-6b"/>
獨以明允自將邁種臯陶之德亦庶幾剛正不撓無<lb/>
替廣平之風祗服新恩徃司舊服<lb/>
　　楊從儀轉親衛大夫<lb/>
川陜用師乆矣凡出入行伍有尺寸㣲勞者未嘗不<lb/>
錄而况被堅執銳勒部曲以立功名顧所以寵襃之<lb/>
其可後乎具官某沉勇多謀戮力自奮方虜㓂大入<lb/>
勤吾西顧迺能先登却敵屢紀殊効幕府上功進秩<lb/>
一等庸示眷奬以勵其餘徃服厥官毋忘報稱<lb/>
　　陳桷升郞中<lb/>
文昌六官之屬有郞中有外郞各從其資以序厥位<lb/>
<pb n="KR4d0159_SBCK_003-7a"/>
爾以文行兼著再擢省闈有司上其閥閱卽爾舊服<lb/>
用外正員夫以二千石之秩入贊地官之政望亦高<lb/>
矣徃旣乃心以充其實<lb/>
　　李擢知婺州<lb/>
昔汲黯由九卿出𥙷淮陽薛宣以御史中丞爲臨淮<lb/>
守侍從之臣宜在左右然郡國得人不以去朝廷爲<lb/>
惜也具官某文學奮勵有稱于時更踐禁途宣勞滋<lb/>
久惟東陽古郡扞我南服若時師帥非賢不居是用<lb/>
輟爾于六官之列卑之西淸延閣之華以撫臨其民<lb/>
朕之用人視漢無愧徃服休命勿怠厥修<lb/>
<pb n="KR4d0159_SBCK_003-7b"/>
　　錢圻改官<lb/>
銓部改官之法必稽歲月審功過察保任應格然後<lb/>
以聞于上惟時異恩則略之爾以儒學之秀克自奮<lb/>
勵爲屬樞府譽言逹于朕聽召見便殿占對可嘉是<lb/>
用進爾京秩示吾所以推奬之意徃服休命益勉厥<lb/>
勤<lb/>
　　虞澐陸長民除吏部郞官<lb/>
天官銓序人物其任重矣省方以來案牘散落巧吏<lb/>
滑徒詐欺不出寒士有不能堪者比詔有司除其弊<lb/>
源選吏以主之汝澐材識詳練有聞于時汝長民風<lb/>
<pb n="KR4d0159_SBCK_003-8a"/>
力敏彊見于巳試兹用簡㧞爲屬其徃爲朕摘辨條<lb/>
章撿捉姦僞要使官曹一淸而侑謝之私自汝屏迹<lb/>
汝尚勉之無負予詔<lb/>
　　洪炎轉四官<lb/>
遇臣下之禮宜務全其始終念死䘮之威顧可忘於<lb/>
襃䘏具官某言有壇宇學造淵源典刑獨紹于前人<lb/>
氣節雅高於流俗召自逺俗寘之邇聮期造膝以輸<lb/>
忠㑹積痾而去位義難奪志甫遂掛冠天不假年遽<lb/>
聞易簀命也不淑愴然興懷其峻陟于文階庶流光<lb/>
于泉壤尚惟精爽歆此恩榮<lb/>
<pb n="KR4d0159_SBCK_003-8b"/>
　　邢煥特贈少師追封國公<lb/>
正位齊家允賴坤闈之助襃賢錄善宜先戚畹之英<lb/>
追賁寵章式昭異數具官某忠信而好禮静專而寡<lb/>
求早奮志于周行亟躋榮于淸貫踐揚滋久譽處彌<lb/>
休惟積慶之有初致流芳之未艾是生碩媛作配朕<lb/>
躬位正椒塗親隆■肺腑齋壇授鉞專節制于中權<lb/>
華衮升班等威儀于上宰念淪忘之未逺愴閥閱以<lb/>
興懷再䟽大國之封仍冠三孤之秩夫雲臺畵像伏<lb/>
波豈乏于勲名而石臼隂功平壽宜膺于命冊尚期<lb/>
精爽服此恩榮<lb/>
<pb n="KR4d0159_SBCK_003-9a"/>
　　邢孝揚除直秘閣<lb/>
朕讀周詩而美葛覃之化稽漢制而隆肺腑之親匪<lb/>
爲私恩厥由舊典爾㳟<hi>御名</hi>自守志節可嘉顧于中宫<lb/>
寔謂同氣俾升華于延閣庶增寵于私庭徃服官榮<lb/>
式彰眷遇<lb/>
　　后姊邢氏加封郡夫人<lb/>
朕于戚里之家不欲以私恩掩公義然義有不可廢<lb/>
者恩得以行焉惟爾克懋女德實爲后兄習聞環珮<lb/>
之聲秀發閨房之譽䟽封大郡進號小君服此茂恩<lb/>
益修淑<hi>御名</hi>
<pb n="KR4d0159_SBCK_003-9b"/>
　　郭孝友禮部郞官<lb/>
文昌設屬唯儀曹舊號南宮舎人稽古禮文之事與<lb/>
夫尚書牋奏皆在所掌其選甚艱爾以儒學有聲踐<lb/>
歷滋乆擢居省戸孰曰不宜惟制作必遵于典常而<lb/>
撰<hi>著務</hi>明于體要是爲稱職嗣有寵襃<lb/>
　　趙濡禮部郞官<lb/>
祠者國之大典職在春官而祠曹主之爾以儒術自<lb/>
奮克世其家官于奉常見謂通敏省戸之選僉曰汝<lb/>
諧徃旣厥心母忽朕命<lb/>
　　吳革除直秘閣<lb/>
<pb n="KR4d0159_SBCK_003-10a"/>
中秘圖書之府以儲天下英俊之士惟爾奮由材諝<lb/>
久贊軍謀奏事便殿議論通敏其徃寓直延閣以昭<lb/>
示寵奬之意欽予時命益勉厥修<lb/>
　　粟順等遷長史并司馬<lb/>
惟爾世懷忠順克守教條有司以言進爾上佐徃服<lb/>
恩寵恩報所蒙<lb/>
　　后妹邢氏并弟婦高氏並封安人<lb/>
命婦八等之制惟夫若子通籍于朝始得以序進焉<lb/>
至于一時異恩豈限彞典爾以中宮女弟<hi>高氏云后親之懿</hi>
淑<hi>御名</hi>有聞念方加惠戚藩宜見優寵是用躐進封號<lb/>
<pb n="KR4d0159_SBCK_003-10b"/>
以昭朕意徃服休命益茂爾德<lb/>
華陽集卷第三<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_004-1a"/>
華陽集卷第四<lb/>
　　　　　　　　　　金壇後學于孔兼校<lb/>
　外制<lb/>
　　王序封贈二代<hi>故祖伯琪故父夢陽故祖母張氏前母陳氏故母向氏</hi>
朕頃者合宮享帝慶賜遂行縉紳大夫恩及父祖<hi>陳氏</hi>
<hi>向氏云父母</hi>存亡靡間厥惟舊章<hi>具官故祖故父或母以爾</hi>抱才不施<lb/>
<hi>張氏陳氏向氏云閫訓具宜</hi>積德甚厚有孫能仕<hi>父母云有子</hi>遂至大<lb/>
官推其本源<hi>父曰推其忠教母日推其母慈</hi>用贈封秩服此休命以<lb/>
光重泉<lb/>
　　王序故妻鈎氏<lb/>
<pb n="KR4d0159_SBCK_004-1b"/>
命婦爵秩各從其夫茲予慶賜之行燕及臣工之列<lb/>
旣䟽榮於祖禰仍追賚其室家具官某妻某氏相其<lb/>
良人登于顯仕生具淑德没有令名宜更大郡之封<lb/>
以慰重泉之望營䰟未泯服命惟新<lb/>
　　向子廉復官<lb/>
朕惟欽聖功在社稷萬世永賴遭時多故而向氏子<lb/>
孫流落殆盡惟爾幸占仕籍迺復坐累削官念之慨<lb/>
然宜見褒序旣復文階之峻更升延閣之華以寵戚<lb/>
藩斷自朕意徃服休命尚葢前愆<lb/>
　　王革追授中大夫仍落職<lb/>
<pb n="KR4d0159_SBCK_004-2a"/>
朕觀前世酷吏慘刻少恩未嘗不惻然動心而况出<lb/>
于近時殘鷙殆有甚者按其見惡雖死不赦具官某<lb/>
素行隂賊盗竊寵榮當政和宣和之間聲焰熏灼專<lb/>
以刑戮爲暴觀望相指陷人于罔冤痛之聲逹于上<lb/>
下累仁聖好生之德傷天地至和之氣厥罪旣著身<lb/>
不卽誅顯秩崇名没猶冐處葢于爾失刑甚矣宜從<lb/>
追削少謝無辜爾則何知要爲後來之戒<lb/>
　　張叔獻除直閣提刑<lb/>
朕惟爾父當靖康艱難之際竭節自奮犯賊兇威身<lb/>
䧟虜庭忠在王室肆求厥後大臣以爾名聞引對便<lb/>
<pb n="KR4d0159_SBCK_004-2b"/>
朝有嘉占奏進直延閣徃按祥刑豈獨示朕一時異<lb/>
恩亦以爲後世臣子之勸<lb/>
　　楊選馬千轉行右武大夫<lb/>
師出以律故能有功賞不踰時所以示勸具官某智<lb/>
窮武略勇冠戎行枉㓂犯邉奮身却敵數其軍實積<lb/>
有戰多宜升上閣之華以聯横列之峻徃服休命益<lb/>
勉壯猷<lb/>
　　田開除刺史<lb/>
徃者虜㓂大入西土人以不静賴我將士雲集霆擊<lb/>
以克有功幕府具聞爾實居最錫以褒命用昭寵渥<lb/>
<pb n="KR4d0159_SBCK_004-3a"/>
尚思懋勉無負厥官<lb/>
　　許份轉一官致仕<lb/>
事君而能致其身旣勵匪躬之節引疾則閔勞以事<lb/>
宜推從欲之仁厥有故常用昭異數具官某沉静有<lb/>
守惠和而通問學得于家<hi>傳經</hi>術明于世務持槖簪筆<lb/>
徧儀侍從之華剖竹分符屢易翰藩之寄目違朝著<lb/>
久佚祠宮忽抱疾之有加願辭勞而歸老進一官等<lb/>
俾休餘年其茂對于寵光尚克寧于幹止<lb/>
　　唐煇除右史<lb/>
朕惟唐虞三代之盛皆有史官紀其行事千載之後<lb/>
<pb n="KR4d0159_SBCK_004-3b"/>
如出乎其時而見乎其人者書之傳也今吾左右置<lb/>
史執筆記言動亦以昭示後來厥任重矣惟爾秉心<lb/>
直諒迪德惠和學靡空言慮無遺策頃有臺屬擢備<lb/>
諌貟讜議日聞風節彌勁兹用稽之士論俾直殿拗<lb/>
昔遂良由諌大夫知起居事善惡必記以戒太宗不<lb/>
爲非法而魏謩自𥙷闕爲右史文宗猶以朝廷闕失<lb/>
責其論奏此朕所以命爾之意爾宜勉焉無愧古人<lb/>
以永發譽<lb/>
　　謝克家移郡<lb/>
懷仁義以事君入則罄嘉猷于帷幄居賢德而善俗<lb/>
<pb n="KR4d0159_SBCK_004-4a"/>
出則分憂寄于藩維雖二者任職之不同然一于寵<lb/>
遇而無間矧竭均勞之請宜推從欲之恩具官某䟽<lb/>
通而有謀莊重而不倚見聞殫洽故能洞羣言之微<lb/>
議論宏深可與圖當世之務蚤延登于輔弼俾茂賛<lb/>
于經綸自去嵓廊數更符竹趣奉介圭之覲詔陪講<lb/>
席之游大一統于麟經覺斯文之未墜冠諸儒于虎<lb/>
殿廣舊學以多聞俄爽節宣屢形懇避念稽古之功<lb/>
未究而引疾之志莫移卑以近邦寛予南顧徒得君<lb/>
重<hi>當無</hi>薄于淮陽惟旣厥心尚不忘于王室<lb/>
　　張絢改官<lb/>
<pb n="KR4d0159_SBCK_004-4b"/>
朕分遣御史循行天下察吏治之能否而升黜之爾<lb/>
以材諝效官發聞于下邑遂獲論薦召見便殿敷奏<lb/>
詳明兹用進爾京秩以示褒寵夫千里之行始于足<lb/>
下徃加策勵用冤逺圖<lb/>
　　章誼洪擬各轉一官<lb/>
爲官擇人取正銓衡之法以稽爲决具存簡冊之公<lb/>
屬兵火之蕩焚詔臣工而緒正成書來<hi>上第</hi>勞有差具<lb/>
官某博通世務而言必據經明習憲章而事無遺䇿<lb/>
<hi>誼云</hi>頃貳司㓂考法治官<hi>擬云</hi>頃由宗伯兼長治官俾專<lb/>
筆削之工釐𥙷詔條之逸昭明義類迄就編謄分核<lb/>
<pb n="KR4d0159_SBCK_004-5a"/>
品流悉從科指吏絶詐欺舞文之弊士無流滯失職<lb/>
之憂實繄爾能有協朕志章程旣定仍舊貫于七司<lb/>
襃典有加進文階于一列徃服休命知予眷懷<lb/>
　　周聿許摶范伯奮改官<lb/>
朕寤寐求材唯恐不及雖布衣之士延見訪問猶將<lb/>
用其言而顯其身矧如爾等咸以行能克施有政肆<lb/>
加召對議論簡于予衷可無異數昭示寵奬其各改<lb/>
序京秩以需進用<lb/>
　　梁汝嘉轉一官<lb/>
唐李巽領鹽鐵初歲之利如劉晏之季年其後則三<lb/>
<pb n="KR4d0159_SBCK_004-5b"/>
倍晏時今國家經費浩繁鹽利居半分道置使務廣<lb/>
貲儲爾以通敏之材嘗𬒳簡擢頗能爲朕操致竒贏<lb/>
課其歲入視昔増羡使諸路得人悉如爾者亦何必<lb/>
逺希晏巽哉宜進一官以爲爾寵徃服休命益勵逺<lb/>
圖<lb/>
　　虞澐除左司<lb/>
天下之士固有優于政術而辭采或不足觀飽於文<lb/>
學而吏事迺其所短朕勵精圖治求全材而用之則<lb/>
官人之方莫如歷試以爾典校秘文資以多識論譔<lb/>
車觀敏而有辭方將考實于事功而郞省踐楊未究<lb/>
<pb n="KR4d0159_SBCK_004-6a"/>
厥藴若時宰屬夙號要司紏察六曹分總萬務肆以<lb/>
命爾益試其能夫盤根錯節游刅有餘者大匠之斵<lb/>
也勉旣厥心以副朕意待汝舉職則有襃遷<lb/>
　　陳昻除吏部郞官<lb/>
朕惟艱難以來銓部之法日失其序比加刋定著之<lb/>
方冊將選通敏之士各修迺職奉以周旋惟爾奮自<lb/>
諸生久更器使屬予司宼藹有休聲兹用序進劇曹<lb/>
究其施設夫成法具在待人而舉能使吏姦䆮息而<lb/>
究曹益淸是爲守法尚克勉之朕將于汝觀焉<lb/>
　　魏良臣除刑部郞官<lb/>
<pb n="KR4d0159_SBCK_004-6b"/>
朕惟官人之方狥名不考其實則浮僞者勝狥法而<lb/>
必以次遷則陸沉者衆爾以儒術自奮效官輦轂之<lb/>
下率身自檢屏迹權門嘉有譽言肆令召見觀其占<lb/>
奏名實具孚宜膺不次之除用示求林之勸亟升郎<lb/>
位徃屬秋官無怠厥修思所以報<lb/>
　　陳規除直龍圖閣知廬州安撫淮西<lb/>
朕惟淮西之地沃壤千里胡醜亂華莽爲盗區雖干<lb/>
戈擾攘之難略平而創痛呻吟之聲未息非夫練逹<lb/>
老成之士徃殿厥服何以寛朕顧憂具官某静重有<lb/>
謀果毅以逹蚤勵忠勤之節屢膺藩翰之寄折衝禦<lb/>
<pb n="KR4d0159_SBCK_004-7a"/>
侮彊場綏静牧人御衆閭閻輯和朕嘗考觀安陸池<lb/>
陽之政多廼成績兹用峻以内閣河圖之直昭示褒<lb/>
寵汝其爲朕徙治合淝振肅中權拊安諸郡昔魏尚<lb/>
守雲中而匈奴不敢近塞龔遂治渤海而賊盜至於<lb/>
弃兵徃師古人無使聲名減于前日則予汝嘉<lb/>
　　吳敏封贈二代<hi>故祖父故祖母王氏叚氏</hi>
朕大享合宮祗見上帝肆頒渥澤均迨于臣工燕及<lb/>
私庭豈間于存没具官某故祖具官某生于積德樂<lb/>
于隱淪<hi>故祖母云有積德發慈祥</hi>報在迺孫䆮以光大時惟故相<lb/>
屬奉貢祠方慶賜之遂行推本原于所自維師一品<lb/>
<pb n="KR4d0159_SBCK_004-7b"/>
追賁九泉<hi>故祖母云更封大國追賁重泉</hi>尚克有知服兹休命<lb/>
　　故父<lb/>
<hi>腦詞同前</hi>具官某故父具官某抱材不試積德在躬發其<lb/>
幽光克有嗣子時惟故相屬奉眞祠方慶賜之遂行<lb/>
推教忠之所自寵増峻秩追賁重泉尚其有知服此<lb/>
休命<lb/>
　　故母夏侯氏<lb/>
<hi>腦詞同前</hi>具官某故母具封某夙奉蘋藻具宜室家積德<lb/>
在躬有子而貴時惟故相屬奉眞祠方予慶賜之行<lb/>
慰乃劬勞之報寵增封秩追賁泉扃尚克有知服此<lb/>
<pb n="KR4d0159_SBCK_004-8a"/>
休命<lb/>
　　祖母韓氏<lb/>
朕躬報圭幣大享于合宮霈澤下流羣工卿士爵命<lb/>
及其私庭時乃舊章予不敢廢具官某母具封某氏<lb/>
淑德懿行有聞里族慶種厥孫實惟故相眷兹盛禮<lb/>
宜錫恩榮爰增大國之封用侈雕軒之飾徃服休命<lb/>
益介壽祺<lb/>
　　妻曹氏<lb/>
<hi>腦詞同前</hi>具官某妻具封某氏淑德懿行有聞里族作配<lb/>
君子嘗爲輔臣宜更大國之封<hi>云云同上</hi>
<pb n="KR4d0159_SBCK_004-8b"/>
　　王秀除直秘閣仍賜章服<lb/>
朕遭多故深懷罄石之宗睦族以恩欲大本根之芘<lb/>
以爾龔神明之貴胄崇信厚之遺風志在詩書不驕<lb/>
於富貴施之政事克勵干廉勤有嘉屬籍之賢獨藹<lb/>
薦紳之譽俾升華于内閣仍賜寵于身章庸示展親<lb/>
以褒有德徃服休命無怠爾猷<lb/>
　　徐杞除司勲郞官<lb/>
賞國之典也以待天下有功之士若時司勲實掌其<lb/>
法以辨其等而詔爵禄焉惟爾練逹老成恪勤事業<lb/>
列職民部克有能稱徃贊治于天官以參校于勲籍<lb/>
<pb n="KR4d0159_SBCK_004-9a"/>
昔王成以僞受賞而後之俗吏多爲虗名爾勉圖之<lb/>
用懲其弊<lb/>
　　沈昭逺除戸部郞官<lb/>
以版籍考戸口之耗登以地征制財用之出入民部<lb/>
之職郞實參之惟爾蚤勵材猷亟蒙器使效官樞府<lb/>
有禆宻議宜升省戸益究厥能徃修而官以副朕足<lb/>
國𥙿民之意<lb/>
　　章誼除龍圖閣學士<lb/>
憲河洛圖書之瑞宏内閣之邃嚴奉祖宗謨訓之藏<lb/>
極儒臣之榮寵式序在位必協公言具官某博稽藝<lb/>
<pb n="KR4d0159_SBCK_004-9b"/>
文明逹政體粹然論議智毎合于投機試之劇繁才<lb/>
有餘于游刃以嫉惡根霜臺之譽以持平守法寺之<lb/>
公擢貳秋官有嚴邦禁爲屬樞府克賛兵謀蔚高侍<lb/>
從之華嘉乃踐揚之久冠西淸<hi>之峻</hi>職正學士之隆名<lb/>
庸示殊恩式彰有德徃祗厥服思振所蒙<lb/>
　　孫近除給事中<lb/>
國家以三省綱紀天下而東臺封駁之司實萬機出<lb/>
納之地欲使發號施令罔有不臧立正官人動無過<lb/>
舉宜得剛明練逹之士以修厥職肆求在列僉曰汝<lb/>
諧具官某負挺㧞之資富精㣲之學蚤先羣彦再掇<lb/>
<pb n="KR4d0159_SBCK_004-10a"/>
異科秀于文詞得宇宙中和之氣措諸事業究朝廷<lb/>
設施之宜耻違道以于時久淹才于外服頃方擢備<lb/>
記注遂掌絲綸旣多潤色之工尤竭論思之助宜進<lb/>
司於平奏用益展于壯猷簡自朕心克協公論惟爾<lb/>
代言之日巳屢聞于直聲則夫批勑之風諒無愧于<lb/>
前史徃共迺事尚勉之哉<lb/>
　　聞人武子改官<lb/>
朕比遣將臣經理彊宇爾居幕府久以材聞賜對便<lb/>
朝占奏有足嘉者宜略銓部之法改序厥官其徃悉<lb/>
心以佐武服以稱朕待汝之意<lb/>
<pb n="KR4d0159_SBCK_004-10b"/>
　　王雰改官<lb/>
朕惟爾兄以身狥國不得終于牖下念之惻然同氣<lb/>
之親如有爾者嘗掌執羈靮從朕于艱難宜有以優<lb/>
恤之改序厥官無忘報稱<lb/>
華陽集卷第四<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_005-1a"/>
華陽集卷第五<lb/>
　　　　　　　　　　金壇後學于文熈校<lb/>
　外制<lb/>
　　劉大中除右司諌<lb/>
朕兢業圖治如渉淵氷深惟萬機猶懼有闕敷求端<lb/>
實剛明之士備耳目之官左右規切以開廣視聽惟<lb/>
爾博通儒學敢于有爲奉指觀風百吏震聳入居憲<lb/>
府志節彌厲兹用進爾于七人之列夫大則廷議小<lb/>
則上封諌臣之職也爾其夙夜罄竭輔朕不逮傳不<lb/>
云乎千人諾諾不如一士諤諤朕三復之蓋于爾有<lb/>
<pb n="KR4d0159_SBCK_005-1b"/>
望焉<lb/>
　　王存追復資政殿學士左正議大夫贈左銀靑<lb/>
　　光祿大夫<lb/>
朕念㤗陵憂勤天下時有廟堂元老左右弼諧恊成<lb/>
丕功垂𥙿後世歲月逝矣遺忠隱然尚其典刑可勵<lb/>
媮薄寵榮弗及公論謂何具官某躬蹈古人夙有重<lb/>
望引義慷慨見于立朝元祐之初首膺簡用進位丞<lb/>
轄厥德茂焉中遭煩言䧟于鈎黨齎志没地久未昭<lb/>
雪朕方旌别淑慝以定國是肆疇勲緒考以舊章升<lb/>
秘殿之隆名陟文階之峻秩垂光幽壤流澤來裔精<lb/>
<pb n="KR4d0159_SBCK_005-2a"/>
爽如在尚克欽承<lb/>
　　韓膺胄除直秘閣與外任<lb/>
右府本兵中臺布政分隷厥事其來尚矣今爾任吾<lb/>
宰属以材自奮顧于樞輔職靡所關乃遽引嫌丐從<lb/>
外𥙷勉狥抗章之懇俾升延閣之華徃服恩榮别膺<lb/>
器使<lb/>
　　李大有除右司<lb/>
朕以二三大臣總中臺之政設官置屬分贊左右一<lb/>
事之舉差若毫釐之逺天下休戚繫焉惟爾頃由郞<lb/>
省出膺郡寄能以材術自勵治譽藹然則夫朝廷施<lb/>
<pb n="KR4d0159_SBCK_005-2b"/>
設所宜于民者亦旣深究而熟講之兹用命爾爲吾<lb/>
宰士爾其悉心徃共廼服以其所見于昔考所行于<lb/>
今必使六曹萬務各當其理若網在綱有條而不紊<lb/>
庶幾流澤于下而民有愜志則予汝嘉<lb/>
　　錢圻除刑部郞官<lb/>
六卿之屬皆朝廷高選而刑辟重事掌于秋官必資<lb/>
通明練逹之士庶革頗類放分之弊以爾文學行藝<lb/>
稱于縉紳中外踐揚顯有嘉績其徃列于郞位用參<lb/>
讞于刑章罔非在中尚迪有慶<lb/>
　　張致遠除監察史<lb/>
<pb n="KR4d0159_SBCK_005-3a"/>
朕㧞舉賢能執憲轂下豈惟使之督察吏治亦將勵<lb/>
其風節取人所難以待異日之用惟爾問學淵博材<lb/>
猷敏彊見于設施信其有立是宜擢居臺屬贊肅綱<lb/>
維惟公無私可以守法惟明不蔽可以照姦人之言<lb/>
曰柔亦不茹剛亦不吐無縱詭隨以謹罔極吾將以<lb/>
是望汝尚克勉之嗣有褒寵<lb/>
　　許份贈四官<lb/>
陳力就列者人臣之義隱卒崇終者朝廷之仁嘉迺<lb/>
遺忠肆推䘏典具官某嗣傳家學躬有令名蚤𬒳遇<lb/>
于熈朝亟升華于禁路事功克著揚歷兹多久去周<lb/>
<pb n="KR4d0159_SBCK_005-3b"/>
行方遂掛冠之懇載披奏牘遽聞易簀之言念其平<lb/>
生爲之惻怛陟文階之四等賁餘澤于重泉尚其有<lb/>
知服我休命<lb/>
　　韓之美李恪各轉一官<lb/>
日者虜大入襄郢一方爲之搔動而安睦宻邇形勝<lb/>
相望爾等或任守臣或貳郡政嚴武經而外拒固吾<lb/>
圉以自安賊不敢窺民用無擾有司言狀朕甚嘉之<lb/>
何愛一官不爲爾寵徃服休命益懋逺圖<lb/>
　　胡世將除禮部侍郎<lb/>
朕當艱難之時尤謹于禮故凡典司之任必擇其人<lb/>
<pb n="KR4d0159_SBCK_005-4a"/>
眷廼秩宗實爲高選若時置貳用采公言具官某夙<lb/>
猷静淵器質通敏蚤發揮于事業䆮揚歷於禁嚴炳<lb/>
若詞章深得代言之體粹于論議屢殫造膝之忠卑<lb/>
方靣以宣勞總中權而兼制化行里俗荒疇漸復于<lb/>
春耕令肅兵屯外戸不聞于夜閉方渴論思之助宜<lb/>
還表著之聯徃副六卿遂典三禮夫出維周翰旣巳<lb/>
臻賣刀買犢之風則入備漢儀豈復憂㧞劒擊柱之<lb/>
事勉勵夙夜用副簡求<lb/>
　　劉岑除刑部侍郞<lb/>
朕惟王政必本于仁恩宜重萬民之命俗吏或牽于<lb/>
<pb n="KR4d0159_SBCK_005-4b"/>
私意靡遵三尺之公肆求時髦俾職司㓂具官某性<lb/>
資敏明而輔以博古之學辨論詳雅而發爲華國之<lb/>
文夙藹譽于儒林亟躋榮于要路彌綸省闥肅振綱<lb/>
維揚歷道山蔚高領䄂察其更事之久必能議法以<lb/>
情簡自朕心宜掌邦禁徃攝貳卿之事進聯法從之<lb/>
班爾其端一意以持平審四方之奏讞民之多辟忍<lb/>
横𬒳于非辜法無二門尚參决以古義用迪咸中之<lb/>
慶庶追止辟之風<lb/>
　　唐恕贈徽猷閣侍制<lb/>
上有旌賢録舊之德下有生榮死哀之美朕覽觀前<lb/>
<pb n="KR4d0159_SBCK_005-5a"/>
史有味其言是用優寵臣工不間存没具官某名德<lb/>
之後蹈履五常浮沉半生不爲勢屈眷言静退之節<lb/>
足以率厲本朝召自山林寘于卿列朕方嗟其相見<lb/>
之晚人皆期以不次之除如何老成奄忽長逝矣少<lb/>
也懷才不見于用晚而見用不盡其才追想遺德于<lb/>
予心有戚焉次對西淸叅軍法從以彰眷禮以慰爾<lb/>
地下之靈尚其有知服我休命<lb/>
　　鄭作肅除直秘閣<lb/>
宰屬要官彌綸省闥爾居其位以稱職聞尚宜服勒<lb/>
究乃施設遽兹引疾祈去周行考厥舊章寵升延閣<lb/>
<pb n="KR4d0159_SBCK_005-5b"/>
姑遂爾志徃其欽承<lb/>
　　韓肖胄知温州<lb/>
量材受任進賢雖協于公朝居寵思危引分迺全於<lb/>
臣節眷予近輔祈解要樞爰推從欲之仁曲示均勞<lb/>
之意具官某性資夷粹識度淵宏蚤宣力于事功䆮<lb/>
升華于嚴近疇若名臣之緒夙推濟美之賢越自貳<lb/>
卿登于右府出疆萬里嘉復命之良勤坐制四夷方<lb/>
運籌之有賴奏章俄上去志莫回俾辭宥宻之司徃<lb/>
卽維之藩寄奉行詔令其務息于民勞益勵忠規尚<lb/>
無忘于王室<lb/>
<pb n="KR4d0159_SBCK_005-6a"/>
　　梁汝嘉除徽猷閣待制<lb/>
朕惟今日廵幸之邦形勝有同于畿甸若時浩穰之<lb/>
浩剸裁寔賴于守臣疇厥功庸宜加寵異具官某有<lb/>
䟽通之智有彊敏之材早自奮揚亟蒙任使摘山煑<lb/>
海課歲入之居多輓粟飛粟致軍儲之有𥙿旋委翰<lb/>
藩之重俾司輦轂之繁吏有黠姦望風引去事雖盤<lb/>
錯投刅皆虛數引見于便殿信廼言之底績升華次<lb/>
對進列西清庶同增秩之褒庸示懋功之勸徃服明<lb/>
命益勵逺猷<lb/>
　　沈與求知鎮江府<lb/>
<pb n="KR4d0159_SBCK_005-6b"/>
朕觀東南形勝之地京口實當上游方兹時廵尤所<lb/>
倚重思得折衝厭難之士以修古方伯連帥之職用<lb/>
作外屏寛予顧憂具官某學不守于空言才克施于<lb/>
有政蚤膺柬㧞亟寘淸華執法憲臺則排姦擊邪紀<lb/>
綱復振率屬銓部則揚淸激濁流品自分玉堂推詞<lb/>
翰之工經幄罄論思之助以其蓄之有素故能用無<lb/>
不宜久去周行殊鬱士論是用起從貢館殿此大邦<lb/>
眷惟一路節制之權加以萬旅營屯之寄非威重足<lb/>
以鎮浮則人不服非惠和足以宣化則下不安徃圖<lb/>
厥功奚侯多訓<lb/>
<pb n="KR4d0159_SBCK_005-7a"/>
　　侯延慶除太常少卿<lb/>
朕惟六經之道同歸而禮之用爲急遭時多故奉常<lb/>
之官名存而實廢孰能爲朕褒　舉闕遺正其名物<lb/>
庶幾一代之制尚有典刑惟爾博學而文強志以敏<lb/>
考其施設譽在縉紳比自侯邦召寘右史時乃舊物<lb/>
巳試曰能宜更錫于賛書俾遂亞于卿列朕方布告<lb/>
中外有事郊丘爰復舉于上儀其敢忘于舊典討論<lb/>
制作在爾勉之<lb/>
　　蘇擕除宗正少卿<lb/>
朕觀周南麟趾之化而美召穆公紏合宗族之詩眷<lb/>
<pb n="KR4d0159_SBCK_005-7b"/>
言懿親曲加<hi>御名</hi>叙惟是圖諜散逸未克訂正屬之卿<lb/>
寺必推其人以爾明純惠和名臣之子更歷事任爲<lb/>
時老成久滋退間厥聞彌著用復寘于少列俾職司<lb/>
宗夫伯臣之設非獨序正屬籍辨昭穆之親踈也典<lb/>
刑視效于是乎取之勉爾所職昭厥象賢之美使吾<lb/>
同姓皆知蹈履先德亦所以勸顧不韙歟<lb/>
　　陸長民除右司<lb/>
朕惟朝廷之官皆爲擢用至于宰相之屬尤號要司<lb/>
賛綱紀出納之權懋省闥彌綸之望孰能任此莫如<lb/>
汝宜惟汝蚤奮才猷亟蒙器使勤勞備著中外迭居<lb/>
<pb n="KR4d0159_SBCK_005-8a"/>
若時都公實乃舊職稽其巳試之效考以僉言之同<lb/>
是爲得人徃共厥服惟明敏能㑹法意惟公勤能督<lb/>
吏姦使六曹無滯于所行則萬務不勞而自理祗若<lb/>
予訓嗣有寵褒<lb/>
　　晏復除吏部郎官<lb/>
朝廷品覈人物掌以天官分總銓衡惟郞是賴爾以<lb/>
識度之逺材術之優頃蒙柬求與吾選事今用復爾<lb/>
于外俾列舊職爾其悉意一從事于新書使夫黠胥<lb/>
不能玩法而寒<hi>㣲無</hi>留滯之歎則予汝嘉<lb/>
　　胡松年除吏部尚書<lb/>
<pb n="KR4d0159_SBCK_005-8b"/>
中臺分建六職允爲喉舌之司文部品序羣材尤重<lb/>
銓衡之寄遭時艱棘舊典逸遺方考實以成書思得<lb/>
人而總治求于試可宜以次遷具官某諒直而粹温<lb/>
䟽通而敏博才用衆務本于獨見之明學洞羣言輔<lb/>
以力行之志蚤持從橐克勵忠規代言西掖而進專<lb/>
瑣闈封駮之嚴率屬冬官而兼備經幄講論之益㑹<lb/>
殊鄰之脩聘將使指以出疆言不見于幾㣲動輒得<lb/>
其要領嘉乃任職簡予深衷俾升常伯之聯用冠丼<lb/>
泉之列旣師言之允穆庶邦治之協寧昔魏用毛玠<lb/>
崔琰典吏之曹化淸儉之節于多士唐以宋璟李乂<lb/>
<pb n="KR4d0159_SBCK_005-9a"/>
掌選部擅平允之譽于一時徃旣厥心古人不逺<lb/>
　　陳與義除禮部侍郞<lb/>
朕選六卿之亞皆民譽也故治官掌銓衡之政而宗<lb/>
伯總禮文之事然劇易之職不同至于佐其長以率<lb/>
屬則協心盡悴厥任惟均具官某蚤以異材亟登邇<lb/>
列分職文部期年于兹姦弊旣除譽言無間念方使<lb/>
之進陪經幄兼直玉堂若猶責以煩劇之勞將恐妨<lb/>
於論思之益宜從所便易卑簡曹且禮所以治神人<lb/>
和上下豈在區區文物之間爲哉爾其勉修厥職使<lb/>
夫日力有𥙿而專意于問學文章以奉我淸間之燕<lb/>
<pb n="KR4d0159_SBCK_005-9b"/>
朕心所望尚克體之<lb/>
　　胡世將除刑部侍郎<lb/>
朕惟天下一物失所尚足害政故于刑辟之事尤致<lb/>
哀務秋官亞卿率屬爲重朕所選卑非賢不居具官<lb/>
某學窮經術而知其變通智逹事幾而見于施設比<lb/>
自侯服召還秩宗雖未卽于周行巳大孚于羣聽㑹<lb/>
兹司宼方務得人載疇僉言咸曰汝可昔者伯夷降<lb/>
典要在折民惟刑臯陶制百姓于刑之中而曰以教<lb/>
祗德葢二官任職雖或不同然一體相須未始有間<lb/>
徃師古意其審克之<lb/>
<pb n="KR4d0159_SBCK_005-10a"/>
　　劉岑除吏部侍郞<lb/>
朕方肇修銓衡之法付之文部使天下之士咸以資<lb/>
格聽其考序其職顧不重哉非得夫剸煩治劇之才<lb/>
何以勝激濁揚淸之任具官某學博而有守言大而<lb/>
力行擢貳秋官掌予邦憲以情論法吏不敢欺信其<lb/>
才高可膺煩使治官之亞汝宜攝承夫裴馬之能述<lb/>
于史氏後世稱焉徃其懋勉無愧古人是爲任職<lb/>
　　唐煇除中書舎人<lb/>
文章爾雅訓詞深厚獨稱西漢而後世罕能及者朕<lb/>
心慕焉是以敷求天下修㓗博習之士置諸左右侍<lb/>
<pb n="KR4d0159_SBCK_005-10b"/>
從之列使備述作庶幾古人具官某秉德粹<hi>完操</hi>行純<lb/>
固韞櫝六經之奥服膺一善之㣲蚤勵才猷亟蒙器<lb/>
使擢居諌省知無不言進列史官書必以法朕旣嘉<lb/>
其風節之勁又嘗考迺詞章之華宜陟綸闈遂典書<lb/>
命夫代言之任是謂儒者之至榮然稱職爲難當識<lb/>
國家之大體益勉所學以宏厥聲<lb/>
華陽集卷第五<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_006-1a"/>
華陽集卷第六<lb/>
　　　　　　　　　　　金壇後學于孔兼校<lb/>
　外制<lb/>
　　李亦改官<lb/>
爾由踈逺上封自言公車以聞遂獲召對亦可謂遇<lb/>
矣觀其論奏志有足嘉命改厥官庸示殊寵夫爲士<lb/>
者非馳騁進取之難立而無令名之患徃服朕訓無<lb/>
怠爾修<lb/>
　　張榮轉遙郡觀察使<lb/>
凡賞無常眡功輕重藏在盟府用以勸能具官某奮<lb/>
<pb n="KR4d0159_SBCK_006-1b"/>
不顧身忠于衛上淮壖之役扞禦有聞俾守海陵㓂<lb/>
莫敢犯于是民得按堵而鹽莢之利久廢復興肆疇<lb/>
厥功爵應加等宜錫廉車之寵庶昭戒壘之榮徃其<lb/>
欽承勉思報効<lb/>
　　宋煇落職<lb/>
朕駐蹕臨安視同天府浩穰之治付厥守臣爾以非<lb/>
材嘗見屬任獄市所寄觀望爲姦始則便文自營卒<lb/>
使刑放於寵事雖旣徃公議弗容論譔之華豈應冐<lb/>
處其從鐫奪聊戒後來服我寛恩母忘省咎<lb/>
　　唐煇除諌議大夫<lb/>
<pb n="KR4d0159_SBCK_006-2a"/>
朕惟一事之失圖功弗終一行之虧視德有愧肆用<lb/>
廣開公正之路敷求謇諤之臣葢欲亟聞讜言磨切<lb/>
左右所以成大功全盛德實有賴焉而况官爲正諌<lb/>
表率在列位高責重可非其人具官某德藴純明器<lb/>
凝端粹率義不爽蹈古人之規遇事敢爲見仁者之<lb/>
勇數任言責咸有能稱入直螭拗旋升綸閣雖詞章<lb/>
毎多於潤色而鯁亮不廢於論思有嘉造膝之忠曾<lb/>
是伏蒲之舊粤從回禁還冠七人昔柳公權論事不<lb/>
阿風采可尚遂由内史屈居是官朕稽前言亦以命<lb/>
爾徃服乃事思勉厥勤陳古誼以啓迪朕心酌民言<lb/>
<pb n="KR4d0159_SBCK_006-2b"/>
而規正國論期𥙷大化勿崇虛名<lb/>
　　辛炳除御史中丞<lb/>
唐文宗有言御史臺朝廷綱紀一臺正則朝廷治朝<lb/>
廷正則天下治國家自祖宗以來闕大夫不置而中<lb/>
執法實表率其屬以殫治不屈爲職迺者柬㧞忠良<lb/>
布在言路而臺無長官朕甚恧焉推擇其人宜以次<lb/>
舉具官某廉清有守秉高世之資諒直不回勵古人<lb/>
之操辭榮求志逹于聽聞召還周行任以言責載觀<lb/>
論奏之實益信風節之彊排姦擊邪百吏震竦國之<lb/>
司直惟爾有焉徃由雜端進居獨坐雖斷自朕志而<lb/>
<pb n="KR4d0159_SBCK_006-3a"/>
考于公論葢無愧矣夫以道制法所以處天下之事<lb/>
爲官擇人所以行天下之法事有弗當于理人有弗<lb/>
協于極皆汝責也其服朕命益懋乃心具陳治國之<lb/>
謀毋負敢言之地是謂稱職則予汝嘉<lb/>
　　俱彦忠轉遙郡刺史<lb/>
徃歲虜騎控弦瞰吾江滸爾以偏將鼓行先登逐北<lb/>
渡淮第功居最有司謂爾賞應貤恩顧方勸能豈限<lb/>
常制遙兼刺舉之號優示寵榮其勉厥勤用圖報稱<lb/>
　　胡世將除徽猷閣直學士知洪州兼安撫制置<lb/>
　　使<lb/>
<pb n="KR4d0159_SBCK_006-3b"/>
方靣之權朝廷外屏惟豫章古郡實居上游襟帶湖<lb/>
湘控引閩粤爰自艱難以來盜賊間起瘡痍吾民故<lb/>
選建牧守常重于他鎮非夫恩威並濟知大體可畏<lb/>
信者難以屬其任具官某䟽通練逹文雅自將早𬒳<lb/>
柬求登于禁近朕固知其有折衝禦侮之略有牧人<lb/>
御衆之才京口大藩試以帥事曾未期月果有能名<lb/>
比方召復周行俾貳司㓂而江表重寄念非卿無可<lb/>
付者是用升華延閣以寵其行夫一路十州兵民大<lb/>
政得專制焉葢休戚之所繫也卿其考古忠信之長<lb/>
慈惠之師以撫安兹土亦使夫令修于庭戸數月之<lb/>
<pb n="KR4d0159_SBCK_006-4a"/>
間而人自得于湖山千里之外母愧前哲則予汝嘉<lb/>
　　侯延慶除起居舎人<lb/>
昔倚相能讀三墳五典八索九丘楚王以爲良史朕<lb/>
敷求時髦俾記言動亦惟博極羣書義類通貫然後<lb/>
責其任職以爾儒學之英奮由庠序粹然論議縉紳<lb/>
多之頃嘗擢自郎曹固巳直入螭陛一從外𥙷數更<lb/>
除書考之僉言宜還舊物夫載筆之任重矣隱善諱<lb/>
惡則失之誣因淺仍俗則失之陋爾宜勉焉母流于<lb/>
二者之失予惟汝嘉<lb/>
　　韓京轉左武大夫<lb/>
<pb n="KR4d0159_SBCK_006-4b"/>
朕方整軍經武立國之威凡厥有功必加褒賞具官<lb/>
某夙推將略雅得士心盜擾吾民斬獲底定戰多來<lb/>
上深用歎嘉俾進一官庸示勸奬徃朕休命益圖尓<lb/>
勤<lb/>
　　姚舜明復舊職<lb/>
朕記功忘過不遺䟽逺之臣而况出入禁近爲吾法<lb/>
從者乎具官某蚤以才猷屢更器使六卿之亞蔚有<lb/>
譽言頃由外官嘗坐㣲累閱時旣久宜見抆拭悉還<lb/>
舊秩用昭新恩徃其欽承益思懋勉<lb/>
　　陳昌禹除待制知静江府<lb/>
<pb n="KR4d0159_SBCK_006-5a"/>
朕惟屏翰之重不可屬非其人矧吾桂管要衝控帶<lb/>
西南之地兵民所寄謀帥尤難非夫術略威權見于<lb/>
巳試不在兹選具官某忠勤自勵風力有聞簡于公<lb/>
朝屢更煩使比嘗付之郡政究其施設之方治有能<lb/>
名逺近信服是用嘉其顯效卑兹巨藩升華次對之<lb/>
聯増重中權之任朕方以安民爲武耀德爲威徃體<lb/>
至懷母求竒功以煩憂顧<lb/>
　　杜湛除遙郡團練使江西兵馬鈐轄<lb/>
朕設勇爵以待天下勞能之士葢欲激昻惰氣協成<lb/>
武功以尓沉鷙有謀忠力自奮習于行陣屢上戰多<lb/>
<pb n="KR4d0159_SBCK_006-5b"/>
不有寵榮人罔攸勸其升舊秩徃主戎團祗服茂恩<lb/>
尚圖報稱<lb/>
　　王似除資政殿學士川陜宣撫使<lb/>
中原大勢實依秦蜀之雄元帥撫封用作藩籬之固<lb/>
眷求閱禮觀詩之士就付折衝綏逺之謀宜錫贊書<lb/>
以昭宿望具官某直方而不撓篤實而有容雅高拯<lb/>
溺之材遡大川而必濟見謂剸煩之手投利刅以皆<lb/>
虛屬此艱難之時備更中外之任純誠彌篤丕績具<lb/>
昭簡在深衷可膺重寄顧西南之外屏壯形勝于本<lb/>
朝師徒久勞疆場多事雖戎律巳勤于妙筭而軍容<lb/>
<pb n="KR4d0159_SBCK_006-6a"/>
未正于中權載疇僉言肆時改命陟隆名于秘殿總<lb/>
大柄于師于是爲圖任之公勉赴功名之㑹予欲尊<lb/>
主威而強國尓則撫御于全師予欲禦外侮以息民<lb/>
爾則布宣于威令祗服明訓益勵逺猷<lb/>
　　盧法原除端明殿學士川陜宣撫副使<lb/>
當陜阻艱難之時慮莫先于謀帥得詩書禮樂之士<lb/>
庶相協以圖功矧累朝之舊臣副一方之重寄宜加<lb/>
異數以撫成師具官某志在古人名顯當世偏儀侍<lb/>
從堂堂人物之英備罄猷爲蹇蹇王臣之節肆予圖<lb/>
任屬此老成㑹興秦蜀之兵俾貳軍師之政竒謀碩<lb/>
<pb n="KR4d0159_SBCK_006-6b"/>
畫自能暗合于孫吳禦侮伐謀尚何遠想于頗牧顧<lb/>
今方隅之未靖况復屯戍之久勤盍加寵於使權庶<lb/>
増重于戎律爰錫贊書之命亟升秘殿之華斷自朕<lb/>
心克符公論四郊多壘念方軫于至懷千里折衝其<lb/>
勉攄於逺略<lb/>
　　胡寅除起居郎<lb/>
左右置史進聮二省之華言動必書用紀一時之實<lb/>
求稱厥職可非其人以爾學博而文才敏以逹有志<lb/>
當世發聞自初嘗妙簡于公朝繼入躋于淸貫論議<lb/>
不屈氣節可嘉兹用擢于州符付之史筆時惟舊物<lb/>
<pb n="KR4d0159_SBCK_006-7a"/>
用觀巳試之能徃服新恩尚勉方來之效<lb/>
　　王居正除太常少卿<lb/>
舜命百夷典禮后䕫典樂各能其官以名後世今國<lb/>
家以奉常一司兼此二事而欲責其任職兹惟艱哉<lb/>
惟爾少以美才輔之篤學頃由簡㧞入侍於螭拗欲<lb/>
究設施旋分於符竹踐更旣久中外具宜顧兹列卿<lb/>
亦爾舊物其徃爲朕討論前代之制作緒正今日之<lb/>
缺遺使夫聲名文物之華燦然復舉庶幾朝覲㑹同<lb/>
之節將有可觀朕志所期申命惟允<lb/>
　　劉錫復捧日天武四廂都指揮使明州觀察使<lb/>
<pb n="KR4d0159_SBCK_006-7b"/>
　　權主管殿前司公事<lb/>
儼州廬而列衛勢克壯于宸居提尺藉以申威權莫<lb/>
專于環尹厥惟要地宜付偉材具官某慷慨而喜竒<lb/>
謀沉勇而多大節撫臧宮之鳴劒夙有志于功名得<lb/>
黄石之遺編信獨傳于韜略起自將種進超武階時<lb/>
屬艱危任當繁劇佩邉城之印孤軍屢抗于凶殘分<lb/>
帥閫之權諸將敢違于紀律旣錫廉車之寵旋膺部<lb/>
督之雄輟統衛于親兵俾奮揚于西土偶坐微累頗<lb/>
鐫要官雖歷時未久于廢閑豈一青遂忘于委任盡<lb/>
還故秩庸示新恩攝扈殿巖董司禁旅以重爪牙之<lb/>
<pb n="KR4d0159_SBCK_006-8a"/>
寄以昭心膂之親匪惟爾私實允公議入王宮而假<lb/>
寐無忘大亮之忠兾虎賁之得人尚謹周公之戒<lb/>
　　關師古除熈河蘭廓路安撫制置使馬歩軍總<lb/>
　　管依前綂制熈秦兩路軍馬專一招撫熈秦<lb/>
朕惟王者圖回大業綏靖邉隅亦惟四方梟俊之臣<lb/>
能任一時軍旅之事故得折衝禦侮坐有成功矧今<lb/>
西土未寧地居四戰選將任職可非其人具官某沉<lb/>
<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>而通明銳以果總戎知變得眞將軍之風却敵無<lb/>
前見烈丈夫之勇一自㧞于遠服綂臨將士𬒳堅執<lb/>
銳率爲衆先威名旣昭人用信服今朕擢爾安熈河<lb/>
<pb n="KR4d0159_SBCK_006-8b"/>
之民以揔節制之任仍兼舊職圖功允終夫兵勢無<lb/>
常雖貴乎必勝之將而安民爲武尤急于招携之謀<lb/>
徃服訓言毋忘報効<lb/>
　　楊應誠除樞宻副都承㫖<lb/>
宥宻之司整軍經武之制在焉方時多虞任責尤重<lb/>
孰能爲朕周旋其間奉承詔㫖雖在副介罔不擇人<lb/>
具官某明智有餘深逹世務氣節慷慨老而不衰自<lb/>
昔寵分州符遠持使節頗能推其素所蓄積見于設<lb/>
施譽者翕然逹予聞聽比旣起從祠館表率上閤猶<lb/>
以九儀朝覲之事用違所長更錫賛書擢兹要地夫<lb/>
<pb n="KR4d0159_SBCK_006-9a"/>
樞機所繫萬里折衝不宻害成古人深戒徃<hi>御名</hi>厥職<lb/>
母忘訓言<lb/>
　　趙霈除吏部郎官<lb/>
朕以時方艱虞吏員増溢未能遽損思得通敏詳練<lb/>
之士主吾選法庶幾衡綜有序而僞冐者不得進則<lb/>
官曹流弊不革自淸以爾學世其家克自奮勵施于<lb/>
有政譽言甚休是用擢于典祠俾列天官之屬進必<lb/>
以叙益試爾能徃祗厥官嗣有襃寵<lb/>
　　呂本中除祠部郎官<lb/>
朕方舉群策以收中興之功顧天下士有一善可取<lb/>
<pb n="KR4d0159_SBCK_006-9b"/>
猶將簡㧞任用而况巳試之才爲朕所知者乎以爾<lb/>
富于藝文能嗣家世考其事業譽在郎曹今典祠缺<lb/>
員肆以命爾夫氷㕔素號無事固有餘力足以講論<lb/>
古仐徃其勉之以待上用<lb/>
　　劉一止除祠部郞官<lb/>
<hi>腦詞同前</hi>以爾行義文詞縉紳推仰蚤膺器使入直螭拗<lb/>
嘉其乆卽退閑益自堅于氣節肆以郎選還寘本朝<lb/>
朕之用人不以官職崇卑而爲輕重徃祗厥服以茂<lb/>
逺圖嗣有褒遷毋虚朕意<lb/>
　　舒清國除直龍圖閣與郡<lb/>
<pb n="KR4d0159_SBCK_006-10a"/>
西清五閣祖宗謨訓在焉寓直其間寔爲儒者之寵<lb/>
爾頃由郎省擢備史官旣致人言宜從外𥙷念其載<lb/>
筆之乆卑以河圖之名徃舉藩條尚思報稱<lb/>
華陽集卷第六<hi>畢</hi>
<pb n="KR4d0159_SBCK_006-10b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_007-1a"/>
華陽集卷第七<lb/>
　　　　　　　　　　　金壇後學于文熈校<lb/>
　外制<lb/>
　　汪藻轉一官<lb/>
朕于名器不以假人惟時賞勞則靡所愛故雖嚴近<lb/>
之列有應公令猶加襃錄葢所以勸也具官某以文<lb/>
章得名而能逹當世之務以氣節自勵而不忘憂國<lb/>
之心厭直承名徃臨藩翰政平訟理百姓和樂有西<lb/>
京循吏之風比以軍儲闕供下郡國平價以糴而能<lb/>
悉意奉公承詔趣辦朕甚嘉焉其進一官以爲任職<lb/>
<pb n="KR4d0159_SBCK_007-1b"/>
者之寵祗服休命益勉厥勤<lb/>
　　陳桷除起居舎人<lb/>
朕慨念艱難以來士風不兢媮薄之俗勝而馳騁進<lb/>
取之習日滋故于用人尤<hi>御名</hi>厥與方將迪簡在位取<lb/>
其沉厚之德靖㳟之操以革斯弊而振起之惟爾文<lb/>
學之富蚤掇殊科克勵才猷以蒙器使自歷中秘陟<lb/>
郎曹葢二紀于兹一時軰流咸見㧞用廼獨退然不<lb/>
以屑意朕方嘉其有守而譽言日聞是用付爾史筆<lb/>
俾聯法從之班以職記注之事夫華要之選非獨爲<lb/>
爾寵也欲使縉紳明識朕意知所趣向焉益勉厥修<lb/>
<pb n="KR4d0159_SBCK_007-2a"/>
無負眷奬<lb/>
　　邵溥瀘南沿邉安撫使兼知瀘州<lb/>
朕宵衣旰食思濟多艱不敢一日輒忘彊場之事故<lb/>
選置師帥必惟賢能建威消萌用寛憂顧具官某奮<lb/>
由儒學允蹈古人輔以才猷表見當世念去禁途之<lb/>
乆旣嚴召節之頒載考僉言宜膺煩使惟瀘川地接<lb/>
夷族控制西南朝廷藩翰得人爲重今朕卑爾以中<lb/>
權之寵徃殿厥服爾其深體德意<hi>御名</hi>守教條無以地<lb/>
僻俗陋而鄙夷之使夫並邉列城兵民咸乂是爲稱<lb/>
職尚勉之哉<lb/>
<pb n="KR4d0159_SBCK_007-2b"/>
　　趙起魏珍各轉一官<lb/>
朕以驍將扞邉爲日滋乆來赴行闕有嘉勤勞矧其<lb/>
偏禆協忠國事遠勒部曲可無寵褒其叙進于武階<lb/>
庶有光於戎律徃服休命尚勉圖功<lb/>
　　張成憲除金部郎官宇文師瑗除駕部郞官<lb/>
中臺六卿總治衆務郎爲之屬其選甚高爾成憲才<lb/>
術之優見于已試爾師瑗縉紳之譽藹然有聞司珍<lb/>
駕曹宜以分命徃其懋勉嗣有寵遷<lb/>
　　景興宗轉三官換給付身<lb/>
頃者秦蜀用師權在主將得以便宜行事謂爾有勞<lb/>
<pb n="KR4d0159_SBCK_007-3a"/>
可賞且復㑹課當遷就進文階亦以久矣兹用錫爾<lb/>
贊書新厥寵命徃其欽服尚勉圖功<lb/>
　　劉子羽散官白州安置<lb/>
朕暴兵露師經理秦蜀置將不善功潰于成由引用<lb/>
之非人遂同惡以相濟誤國甚矣罪奚可逃具官某<lb/>
本非庸才乗於艱運謬竊逾涯之寵䆮成妄作之凶<lb/>
方朝廷倚重元戎聽幕府自擇叅佐首以憸佞賛其<lb/>
機謀昧攻守之良圖恣剛愎以自用協持上下莫敢<lb/>
誰何富平之師一敗塗地旣自耻于失策欲移咎于<lb/>
他人隂肆䜛誣濫行斬殺坐令將士卒至叛違迨嚴<lb/>
<pb n="KR4d0159_SBCK_007-3b"/>
召以促還乃卧家而自便觀其寡謀輕敵雖惡有所<lb/>
分至于慢上侵權則咎將誰執其以散秩徃居遐荒<lb/>
尚堅循省之心毋負生全之賜<lb/>
　　程唐落職宮觀<lb/>
<hi>腦詞同前</hi>具官某材無寸長志欲大用專事權要䆮加顯<lb/>
榮謬爲屬於戎昭曾靡遵于廟勝富平之舉朕甚悼<lb/>
焉以䛕佞濟輕脫之謀以殘忍成覆亡之禍生靈塗<lb/>
炭職汝之由尚復何顔更臨藩翰覽彈章之來上知<lb/>
公議之弗容其鐫延閣之華徃食眞祠之祿是爲寛<lb/>
典母怠省愆<lb/>
<pb n="KR4d0159_SBCK_007-4a"/>
　　趙鼎加恩<lb/>
朕日者昭事上帝大享合宮秩將禮之文旣荷三靈<lb/>
之眷推慶成之澤爰䟽百辟之恩矧乃洪儒爲予近<lb/>
弼方有資于同德其敢廢于舊章具官某才周而識<lb/>
明器逺而用博忠嘉自奮屢陳經世之謀謇諤有聞<lb/>
獨著立朝之節一自登于樞輔再分領于帥權坐申<lb/>
廟勝之威益峻嚴瞻之望肆加嚴召入賛于機衡正<lb/>
賴明謨用寛于宵旰念縟儀之旣舉宜慶賜之惟均<lb/>
亟命有司式敷異數俾増封于爵號併申衍于爰田<lb/>
夫尊賢顯功所以錫便藩之寵而憂邉思職尚宜圖<lb/>
<pb n="KR4d0159_SBCK_007-4b"/>
康濟之方祗服訓言以稱朕意<lb/>
　　張頴劉彦適降官<lb/>
持節一路以繩責郡吏部使者職也爾由選掄將漕<lb/>
廣右而縣令貪墨乃置不問朝廷耳目之寄尚何賴<lb/>
焉貶秩二等姑示薄懲徃服寛恩勿忘念咎<lb/>
　　趙進之轉官換給付身<lb/>
川陜用師一時官吏付之元帥使以便宜黜陟葢嘗<lb/>
謂爾有功可錄進主兵團兹用更錫贊書新厥寵命<lb/>
徃其歛承圖報勿忘<lb/>
　　潘長卿潘粹卿轉一官遷團練使<lb/>
<pb n="KR4d0159_SBCK_007-5a"/>
朕欽念泰陵在宥之德昭慈保䕶之功實萬世永賴<lb/>
而吳國諸子是爲外孫備歷險艱來赴行闕此寵榮<lb/>
所宜及也進官一等仍卑使名尚勉厥勤以副朕崇<lb/>
獎之意<lb/>
　　周綱姜師仲除監察御史<lb/>
士有卓然以氣節自立于世然後能有所爲矧吾中<lb/>
執法之屬任國風憲以督察百吏爲職則爲官擇人<lb/>
非有立者不在兹選爾綱嘗任言責閱試巳孚爾師<lb/>
仲行巳直方見稱多士兹用並擢御史以舉六察之<lb/>
政考之公論匪爲爾私徃服訓言益堅所守<lb/>
<pb n="KR4d0159_SBCK_007-5b"/>
　　王綰除石司<lb/>
中臺萬事之本天下之休戚繫焉方時多故詔勑文<lb/>
書倍于疇昔雖以二三執政提其綱維至于左右周<lb/>
旋剖决留事則責在其屬以爾燭理明而不惑遇事<lb/>
審而有斷郞曹更踐閱歲滋多蔚有休聲逹于朕聽<lb/>
兹用擢居宰士以彌綸省闥徃共厥職益務恪勤庶<lb/>
幾稱朕所以屬任之意<lb/>
　　呂聰問除吏部郞官張銖除考功郎官李元瀹<lb/>
　　除度支郎官<lb/>
朕㧞舉羣材以備官使惟時郞位其選甚高凡列職<lb/>
<pb n="KR4d0159_SBCK_007-6a"/>
於其間必考實于公論惟爾聰間名德之後文雅自<lb/>
將銖才術兼優能治邦計元瀹爲屬憲府藹然有稱<lb/>
皆宜進陟顯途是用各加褒擢徃踐厥服益茂爾猷<lb/>
　　蘇攜除檢正<lb/>
朕惟東西二省政事出焉中書揆而議之門下審而<lb/>
覆之旣以二三大臣任其責矣則又爲之設屬以助<lb/>
其不迨吾於是知檢正之職不可用非其人以爾氣<lb/>
稟粹温臨事敏逹郎曹卿寺多所踐更比嘗命列司<lb/>
宗之貳而議者謂爾相臣之子嗣德有耀朝廷政體<lb/>
生長見聞是宜更錫賛書擢此要地夫一日萬機出<lb/>
<pb n="KR4d0159_SBCK_007-6b"/>
納當否所繫重矣徃祗厥服益究乃心<lb/>
　　呂聰問除宗正少卿<lb/>
堯<hi>御名</hi>九族周尚同姓千載之後協和輯睦之風可以<lb/>
想見朕甚慕之肆求時髦叅典屬籍庶幾紏合之義<lb/>
無媿于古以爾名德之後儒學自將越在外服蔚有<lb/>
休譽比嘗召對便坐觀其論奏有合朕心擢亞伯臣<lb/>
公議惟允惟昔宗寺圖諜于今僅存襃集闕遺以昭<lb/>
穆親踈之序則爲爾職尚其勉之<lb/>
　　陳桷除太常少卿<lb/>
左右史記言動之實地聮禁近奉常長貳專禮樂之<lb/>
<pb n="KR4d0159_SBCK_007-7a"/>
任班秩甚高朕爲官擇人各使效職攸司雖異易地<lb/>
則同爾比由望實之孚入直螭陛乃以親聮宰輔引<lb/>
嫌自言方兹公朝重違其意擢亞卿列主吾曲臺夫<lb/>
以直筆叙事之才而付之討論制作之事葢優爲也<lb/>
徃服朕命益究爾能<lb/>
　　王居正除起居舎人<lb/>
唐制兩省屬皆可議朝廷事其責重矣而况左右載<lb/>
筆記人主言動實爲異時法從之選式序在位尤難<lb/>
其人惟爾問學淵源論學勁正昔嘗入直螭陛固以<lb/>
任職著聞比自侯邦擢貳卿列㑹吾記注引嫌自言<lb/>
<pb n="KR4d0159_SBCK_007-7b"/>
求稱厥官兹用命爾易地以處夫奉常班秩雖峻而<lb/>
職淸且近史實兼之徃祗服于新恩益勉修于舊物<lb/>
　　湯東野落職宮祠<lb/>
朕選建牧守外作翰藩有兵有民任責爲重償悉心<lb/>
于撫御庶少寛于顧憂具官某蚤以材能登于法從<lb/>
維揚謀帥初謂得人當兵火瘡殘之餘付還定安集<lb/>
之政所宜夙夜務稱厥職而乃坐靡嵗月績效弗昭<lb/>
致使一方坐弊尤甚宜黜隆名之寵徃從祠館之游<lb/>
尚服寛恩毋忘循省<lb/>
　　吉俊𥙷官換給付身<lb/>
<pb n="KR4d0159_SBCK_007-8a"/>
爾頃以武勇自奮從軍秦蜀主帥謂其有功福秩甚<lb/>
峻録名來上更名爲真徃服寵榮益思報効<lb/>
　　宋孝先起復知楊州<lb/>
維揚古都㑹控淮帶江綿地數千里厥今屏翰之寄<lb/>
視他鎮爲重兵火旣息餘民出于塗炭凡厥師帥豈<lb/>
獨任吾折衝禦侮之責而撫綏瘡痍朕心尤所深念<lb/>
以爾久蒙器使中外殘更决滯務于都司贊深謀于<lb/>
督府皆有聞焉朕思得䟽通敏博之士經理淮甸爾<lb/>
雖以憂去職義當奪情錫兹賛書徃殿方靣率勤儉<lb/>
以勸生業推恩信以安衆心在爾勉之予不多訓<lb/>
<pb n="KR4d0159_SBCK_007-8b"/>
　　謝伋除祠部郞官温州主管神御<lb/>
朕時廵東南欽惟宗廟未獲妥靈肆命有司奉祠于<lb/>
近郡以爾冬官之屬敏肅而誠宜陟氷㕔徃以從事<lb/>
詩不云乎温㳟朝夕執事有恪尚其勉之副予休享<lb/>
之意<lb/>
　　曾紆降一官<lb/>
朕分遣重兵宿屯要地惟時給餉責在漕臣爾才智<lb/>
聞于一時何獨至此而不加勉使吾𬒳堅之衆行有<lb/>
乏食之憂主帥以言良咈予聽貶秩一官姑示薄懲<lb/>
徃服寛恩尚圖來効<lb/>
<pb n="KR4d0159_SBCK_007-9a"/>
　　程千秋起復知岳州<lb/>
巴陵控引江湖居國上游兵火搶攘之後政失其經<lb/>
民未復業今欲外彊屏藩内安流離貴在守臣其可<lb/>
不<hi>御名</hi>以爾富于才術嘗試爲郡考其績效綽有能名<lb/>
兹用起從倚廬之中委以專城之寄奪情以義宜遵<lb/>
有國之常規當官而行尚茂折衝之遠略<lb/>
　　郭師中轉刺史依前武功大夫換給付身<lb/>
朕嗣承大綂文武之士咸進厥官今旣八年而帥司<lb/>
謂爾恩獨未及升刺舉之號以聞于朝是用更錫贊<lb/>
書載新寵命徃其祗服思報所蒙<lb/>
<pb n="KR4d0159_SBCK_007-9b"/>
　　楊揆降官<lb/>
朕惟淮楚與敵爲鄰爾爲守臣凡疆外之事義當專<lb/>
逹乃不以聞違詔漏言皆汝之咎貶秩二等聊戒慢<lb/>
官益勉所圖以𥙷前失<lb/>
　　徐俯除端明殿學士宮祠<lb/>
憂勤圖治時方急于任賢左右近臣義豈容于去國<lb/>
念有均勞之請欲高易退之風宜狥懇祈更全體貌<lb/>
具官某氣節不撓辨論可觀蔚有譽于當時期力行<lb/>
于素志起從踈逺亟聯從橐之華度越軰流遂陟樞<lb/>
庭之峻閱時未久𬒳遇非常庶觀整軍經武之謀折<lb/>
<pb n="KR4d0159_SBCK_007-10a"/>
遐衝于萬里抑賴同寅協㳟之助圖大政于一堂顧<lb/>
屬任之方深曾設施之未究奏章俄上引疾甚堅肆<lb/>
推從欲之仁曲示優賢之禮殊庭厚祿秘殿隆名匪<lb/>
曰朕私用榮爾去或出或處諒不替于憂時嘉謀嘉<lb/>
猷尚毋忘于告后<lb/>
　　章傑除工部郎官<lb/>
朕惟百工之事皆聖人作也述聖人制作之意考治<lb/>
百工而使咸精其能是謂有司之職以爾才智明逹<lb/>
風力敏強將漕外臺蔚有休譽宜遂進登郎省屬于<lb/>
冬官以修五材九範之法克㳟朕命嗣有寵褒<lb/>
<pb n="KR4d0159_SBCK_007-10b"/>
　　彭玘贈吉州團練使<lb/>
戰則死綏將帥之事也比年兵政不修望敵奔潰者<lb/>
十常八九朕方整軍經武欲以激勵士氣有能披堅<lb/>
執銳奮不顧死則褒崇之典其可後哉具官某資稟<lb/>
忠義志摧姦兇獨當喋血之鋒遽致隕身之禍有司<lb/>
具奏朕甚痛之其正序于戎團庶追榮于幽壤䰟爽<lb/>
如在尚克欽承<lb/>
華陽集卷第七<hi>畢</hi>
<pb n="KR4d0159_SBCK_007-11a"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_008-1a"/>
華陽集卷第八<lb/>
　　　　　　　　　　　金壇後學于孔兼校<lb/>
　外制<lb/>
　　馮賽柴斌轉官換給<lb/>
國家賞典藏在盟府有功則舉輕重隨之具官某素<lb/>
以勇聞奮義不顧頃者秦蜀之役帥臣以便宜行事<lb/>
謂爾勞能可錄超進武階具名于朝用新厥命恩則<lb/>
厚矣可無報哉<lb/>
　　郭興贈三官<lb/>
朕以爾忠勇之資摧堅却敵視死不顧卒以身膏艸<lb/>
<pb n="KR4d0159_SBCK_008-1b"/>
野良用嗟惻進官三等追録爾勤亦以慰爾地下之<lb/>
望<lb/>
　　趙思誠除中書舎人<lb/>
朕惟人主有立政造事之勤而無論思之助則動或<lb/>
失中有發號出令之信而無制作之文則行之不逺<lb/>
孰能舉職宜圖舊人具官某秉德在躬克濟美于先<lb/>
世辭榮求志嘗晦迹于明時頃自丘園推登禁路論<lb/>
事能識大體抗強禦而不回代言真有古風見中和<lb/>
之自得去位旣久勞予所思其遂解于州麾俾亟還<lb/>
于詞掖朕方圖回大業力濟中興葢欲使朝廷凡幾<lb/>
<pb n="KR4d0159_SBCK_008-2a"/>
微之事罔有愆違亦庶幾天下因播告之修識所好<lb/>
惡任責在爾將觀巳試之能服命惟新無負見知之<lb/>
意<lb/>
　　范冲除宗正少卿<lb/>
人主㧞用賢能之士服在要途豈惟督責治功亦以<lb/>
率勵風俗惟爾名臣之子才術有餘澹然無求士夫<lb/>
高仰朕方<hi>御名</hi>叙皇族思欲追迹麟趾信厚之化而屬<lb/>
有攸籍官宜擇人徃列亞卿曰爾爲可勉赴朕命以<lb/>
舉伯臣之職庶幾典刑視效于親睦之教有助焉<lb/>
　　江公亮章傑倉部工部兩易其任<lb/>
<pb n="KR4d0159_SBCK_008-2b"/>
天下之務總于六卿選建諸郞分<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>迺事爾公亮爲<lb/>
司庾掌粟入之藏以待邦用爾傑爲司平掌五材九<lb/>
範之法以率百工葢版曹起部其屬雖不同至于委<lb/>
用則未始或異兩易厥任出于至公徃祗厥官毋替<lb/>
朕命<lb/>
　　孫注轉官換給付身<lb/>
朕嗣承大統澤流海内文武在服咸𬒳寵光具官某<lb/>
奮義戎行有年于此阻以道逺恩獨未及帥司旣以<lb/>
便宜升進武階具名來上俾更命渥載新爾榮徃其<lb/>
欽承思所以報<lb/>
<pb n="KR4d0159_SBCK_008-3a"/>
　　宋孝先降兩官<lb/>
吏貪爲殘害吾赤子爾爲部使者坐視不問事發驗<lb/>
治罪將奚逃黜官二等以爲外臺不職之戒尚從寛<lb/>
典省咎勿忘<lb/>
　　种濳轉官換給付身<lb/>
賞國之典藏在盟府出之無常輕重眡功具官某材<lb/>
勇有聞熟于行陣秦蜀之役丕績顯然帥司旣以便<lb/>
宜進爾横列之峻具名來上用錫贊書徃祗厥官益<lb/>
圖報稱<lb/>
　　曾楙轉官<lb/>
<pb n="KR4d0159_SBCK_008-3b"/>
舜典陟明雖九官猶不廢于考績周官詔爵更三歲<lb/>
則大計於羣工眷予從槖之聮宜舉邦彞之舊具官<lb/>
某性資醖藉問學淵源在昔光明盛大之時則備獻<lb/>
納論思之職眷遇甚渥踐揚居多自均逸于祠庭巳<lb/>
屢更于歲籥比觀會課於法當遷俾膺爵秩之崇用<lb/>
錫贊書之寵徃服朕命益茂爾猷<lb/>
　　范同除祠部郎官吳次賔除刑部郎官<lb/>
六卿之職各有攸司豈惟分舉治功亦以待異日華<lb/>
要之選凡厥在服必取時髦以爾同學古有稽敏而<lb/>
練逹爾次賔效官惟謹多所踐更宜進陟于郎曹以<lb/>
<pb n="KR4d0159_SBCK_008-4a"/>
佐吾宗伯司冦之事徃其率職嗣有寵襃<lb/>
　　張順孟㳙各轉右武大夫<lb/>
國家置武功官等秩不一而横列處其最高方時多<lb/>
艱名器爲重非有顯績不輕假人具官某勇聞一時<lb/>
出入行陣嘗從大將却敵有功迨今累年而幕府具<lb/>
名來上茲用錫爾賛書一新寵命以光戎壘以爲衆<lb/>
士之勸徃其祗服圖報勿忘<lb/>
　　巨振楊琳降官<lb/>
朕于武勇之士錫以高爵厚禄荅其勤勞至于干犯<lb/>
憲禁亦未嘗赦具官某統率戎旅屬吾大將不自謹<lb/>
<pb n="KR4d0159_SBCK_008-4b"/>
畏過惡暴列幕府論奏顧安所逃罪哉尚從輕比姑<lb/>
禠一官服我寛恩勿忘省咎<lb/>
　　常同除起居郎<lb/>
朕惟天下士有以文學論議表見一時而風節不強<lb/>
不足與有爲也故凡㧞用群俊必先試所以難觀其<lb/>
遇事卓然有立然後寘之要地用能舉職厭服公言<lb/>
惟爾諒直多聞深逹世務頃自逺服擢居憲臺屢殫<lb/>
排撃之公坐致姦邪之戢是爲試可克協朕心兹用<lb/>
俾爾進直殿拗記予言動且朕卽位於今八年繫日<lb/>
之書缺焉未備方選儒學之士緒正逸典若時記注<lb/>
<pb n="KR4d0159_SBCK_008-5a"/>
實與纂修爾其勉舉厥官以謹書法庶使筆削之善<lb/>
有以副朕責成之意<lb/>
　　范宗尹除資政殿大學士知溫州<lb/>
朕時廵東南方倚維藩之固選建牧守葢先宿望之<lb/>
圖惟予輔臣越在外服宜遂分于重寄用允穆于師<lb/>
言具官某高明而有謀敏博而能斷亟際風雲之會<lb/>
蚤膺夢卜之求若渉大川嘗歷艱難而求濟克勤小<lb/>
物每嘉弼亮以輸忠自違機柄之煩久卽祠庭之逸<lb/>
叔敖去相不悔旣譽處之彌休申伯以作爾庸尚藩<lb/>
宣之是頼眷迺永嘉之地實當海道之衝下酌民言<lb/>
<pb n="KR4d0159_SBCK_008-5b"/>
正資撫御徒得君重少寛顧憂其升秘殿之華徃對<lb/>
分符之寵夫股肱舊德固宜一體以宣勞而膏澤下<lb/>
流豈待朞年而報政勉服休命克副眷懷<lb/>
　　虞澐除檢正<lb/>
朕惟東西二省政事出焉中書揆而議之門下審而<lb/>
覆之旣以二三大臣任其重矣則又爲之設屬每事<lb/>
稽考以助<hi>其不</hi>迨吾于是知檢正之職不可用非其人<lb/>
以爾敏秀而文多所殘更宣勞之著尤在都公茲用<lb/>
更錫賛書擢居要地夫一日二日萬幾是非當否所<lb/>
繫重矣徃祗厥服益究乃心<lb/>
<pb n="KR4d0159_SBCK_008-6a"/>
　　晏敦復除左司<lb/>
朕惟煩劇之務剸裁必得其人如庖丁解牛技經肯<lb/>
綮無難焉則談笑之間無餘事矣惟爾奮由儒學雅<lb/>
以才術著稱佐吾銓曹事至輙辦兹用進爾宰屬究<lb/>
其設施夫詔條叢淆吏胥出沒不可不察也服我訓<lb/>
言徃勤厥職使夫游刃恢恢然有餘地則彌綸省闥<lb/>
之譽何愧于古<lb/>
　　張崇轉右武大夫<lb/>
國家置武功官等級不一而横列處其最高方時多<lb/>
艱名器爲重非有顯績不輕假人具官某素以勇聞<lb/>
<pb n="KR4d0159_SBCK_008-6b"/>
習于行陣奮義不顧却敵有功宜升武秩之崇以勸<lb/>
用命之士徃其欽服思報勿忘<lb/>
　　藍珪轉内侍省押班<lb/>
朕惟宮庭之制則有司存奉出入起居之嚴申戒令<lb/>
紏禁之事恪恭乃職必惟其人以爾材智自將有勞<lb/>
潜邸<hi>御名</hi>宻以謹克慕忠規宜進長于班聮用昭示於<lb/>
寵渥尚思所報益勉厥勤<lb/>
　　袁正功除直秘閣與郡<lb/>
昔我仁祖嘗患群臣欲進者多而求退者少以問宰<lb/>
相王曾曾謂士人貪廉係時用捨惟朝廷抑奔兢而<lb/>
<pb n="KR4d0159_SBCK_008-7a"/>
崇静退則庶幾有難進之風朕讀寶訓至此未嘗不<lb/>
三復興歎深念多故以來士風不厲正當逺稽前言<lb/>
以革流弊之末今爾任吾宰屬方以治辦稱于一時<lb/>
乃忽慨然力求𥙷外嘉其趣尚義當勉從芸閣華資<lb/>
用爲爾寵徃臨郡寄益茂厥修<lb/>
　　顯應侯加封普惠侯<lb/>
惟侯受職宅彼思靈大芘一方克有常享禱祈輒應<lb/>
逹于聽聞増錫徽章以昭其實朕命不易尚其欽哉<lb/>
　　蒙光仲等加上柱國<lb/>
逺處遐陬世懷忠順屬兹多故效節彌勤宜進勲階<lb/>
<pb n="KR4d0159_SBCK_008-7b"/>
用昭褒寵徃祗厥命永固邉陲<lb/>
　　汪思㳟除吏部郎官主管侍郎左選<lb/>
文部四選皆爲劇曹而侍郎所掌七階之士尤號員<lb/>
冗必擇通材以爲之屬而佐其銓序惟爾昔嘗任此<lb/>
藹有能名稽諸僉言宜還舊服徃續巳試之效用昭<lb/>
申命之公夫二年居官十年待選自前世患之而今<lb/>
日益甚思革其弊在爾勉焉<lb/>
　　翟琮知壽春府<lb/>
惟古壽春形勝甲于淮右數更冦亂瘡痍未復尚虞<lb/>
外侮震驚吾民圖御衆之才徃任扞城之寄具官某<lb/>
<pb n="KR4d0159_SBCK_008-8a"/>
明志勇略聞于一時厭難折衝厥有成績茲用分以<lb/>
符竹俾臨要地内則布宣德意安集于流亡外則震<lb/>
肅威名綏靖于彊場是爲稱職尚其勉之<lb/>
　　魏矼除殿中侍御史<lb/>
朕推大公之心闢衆正之路以收集士類圖回治功<lb/>
其有弗協于極敗常亂政則責在御史府以法殫治<lb/>
之此風憲之任所以取重一時苟非其人不在茲選<lb/>
惟爾文學行藝見推士林頃自郞曹擢與六察氣節<lb/>
勁正凛然可觀茲用進陟殿中專以排擊官邪爲務<lb/>
夫明足以辨是非之實而勇足以行之則何事之不<lb/>
<pb n="KR4d0159_SBCK_008-8b"/>
舉何舉之不當哉徃祗厥官毋虚朕意<lb/>
　　黄叔敖轉一官<lb/>
操利柄以斡山海之藏付之成法收贏貲以佐邦國<lb/>
之用責在有司旣殫效職之勤宜舉𢡟功之典具官<lb/>
某才周世務學嗣家風蚤升八座之聯獨擅一時之<lb/>
譽以版曹之餘暇兼筦榷以宣勞調盈虚之時濬利<lb/>
源而無壅考竒羡之入溢歲課以居多有嘉心計之<lb/>
良實濟軍興之乏肆疇美績俾進文階時乃茂恩徃<lb/>
其祗服<lb/>
　　高士瑰除直秘閣<lb/>
<pb n="KR4d0159_SBCK_008-9a"/>
圖書之府芸閣在焉寓直其間皆一時雋秀是爲朝<lb/>
廷淸選爾以才術從軍有功卑此華資用爲褒勸夫<lb/>
帥司便宜之舉所以昭示至公具名上聞宜新寵命<lb/>
徃其祗服思報所蒙<lb/>
　　宋萬年轉一官<lb/>
時方用武正賴深謀有勞不圖何以爲勸惟爾奮由<lb/>
儒術洞曉韜鈐從吾將臣參計軍事用抗強敵屢獲<lb/>
戰多宜加進秩之恩以示懋功之寵祗服朕命圖惟<lb/>
厥終<lb/>
　　司寶梁嬌娘賜名從順轉郡夫人知尚書内省<lb/>
<pb n="KR4d0159_SBCK_008-9b"/>
　　事<lb/>
法天象之明用建中臺之制贊路朝之治尤嚴内省<lb/>
之司爰舉徽章式圖邦媛具官某飾躬端靜迪德惠<lb/>
和譽久著于宮闈靡聞私謁身服勤于婦職常佩忠<lb/>
規有嘉淑<hi>御名</hi>之稱宜總綱維之政序之寵位錫以美<lb/>
名大䟽湯沐之封増重文昌之寄兹爲異數率由至<lb/>
公其益懋于厥官庶克諧于新命<lb/>
　　紅霞帔呂六六轉掌記楊二奴轉掌闈<lb/>
後庭衆治内職主之式序勞能具存舊典以爾祗勤<lb/>
宮掖夙夜不違進陟婦官用昭異數徃共乃事思報<lb/>
<pb n="KR4d0159_SBCK_008-10a"/>
勿忘<lb/>
　　故宗樸改封惠王<lb/>
昔我皇族當重熈累洽之辰並建輔藩倣畫野分疆<lb/>
之制念閱時之旣久致疇邑之相重度義不安改封<lb/>
爲允具官某躬秉一德寵遇累朝方神祖之御圖推<lb/>
嚴尊屬以濮國之次子奄宅王封肆今遺列之存尚<lb/>
想宗英之盛眷予潜邸嘗胙晉康偶同壤地之名顧<lb/>
何嫌于異數然以嗣孫之請欲自避于殊稱爰徹爾<lb/>
疆宜莫如惠荒羅浮之勝地易隧路之新榮一品彌<lb/>
崇尚奚加于儀物九原未泯宜克享于徽章<lb/>
<pb n="KR4d0159_SBCK_008-10b"/>
　　趙思誠轉一官<lb/>
朕以天官大許羣工之治惟時法從特循三歲之規<lb/>
迨稽閥以上聞卽推恩而增秩具官某静重有守諒<lb/>
直敢爲持槖禁嚴居獲論思之助分符便郡實資屏<lb/>
翰之良比載考于僉言方促加于嚴召適兹會課用<lb/>
進文階夫以積日較功雖由銓序至于褒賢錫寵豈<lb/>
限彞章勉圖厥勤以副朕意<lb/>
華陽集卷之八<lb/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_009-1a"/>
華陽集卷第九<lb/>
　　　　　　　　　　金壇後學于文熈校<lb/>
　表<lb/>
　　江東提刑謝到任表<lb/>
臣某言伏奉勑命差臣權發遣前件差遣臣巳于閏<lb/>
四月十七日到任交割職事訖惟良折獄初未熟于<lb/>
刑書爲官擇人忽謬將於使指臣某誠惶誠懼頓首<lb/>
頓首伏念臣學無領略識不高明忝竊一官侵尋半<lb/>
世家家懷璞獨慚無實而得名一一吹竽庸敢抱虚<lb/>
而求進三遷中秘再直郎曹皆粗守于官箴迄無禆<lb/>
<pb n="KR4d0159_SBCK_009-1b"/>
于國慮索長安之米懼尸素足以危身掛神武之冠<lb/>
恐艱虞不當避事偶叨除于鄉部姑待次于親闈宸<lb/>
綍四更歲陽七換貧窶方憂于家食歡呼勿奉于綸<lb/>
言就易鄰封便趨官次四郊多壘曾無𬒳堅執銳之<lb/>
勤一路觀風乃有攬轡登車之適夫何孱陋忽此遭<lb/>
逢茲葢伏遇　皇帝陛下體乾徤之資撫離明之運<lb/>
求王道而忽于先務用人才而不以遐遺故雖僕遫<lb/>
之㣲亦預澄淸之選臣敢不夙夜率職審<hi>御名</hi>持心引<lb/>
古義以决疑自竭倪寛之學期有司之不犯用揚虞<lb/>
舜之仁兾獲㣲勞少酬洪造臣無任<lb/>
<pb n="KR4d0159_SBCK_009-2a"/>
　　肆赦謝表<lb/>
臣某言今月九日准都進奏院逓到赦書一道臣巳<lb/>
卽時謝恩施行訖星文示戒深軫慮於淵衷聖澤推<lb/>
仁亟致祥于和氣歡呼旣洽精祲遂通臣某誠惶誠<lb/>
懼頓首頓首竊以天之垂象以見吉凶王者求端以<lb/>
考得失推于彼而有合于此知遣告之甚明應以實<lb/>
而不飾以文顧靈承之敢後宜正厥事以孚于休恭<lb/>
惟　皇帝陛下上智膺圖中興撫運克謹嚴㳟之畏<lb/>
靡忘宵旰之勤念國歩之多艱感乾文而彌懼推占<lb/>
小異爰興罪巳之言肆赦遂行大布及民之惠災巳<lb/>
<pb n="KR4d0159_SBCK_009-2b"/>
無忘國其有瘳臣敢不遵奉十行頒宣一路釋刑罰<lb/>
之冤濫旣逃失職之誅浹恩霈于寵洪庶廣好生之<lb/>
德臣無任<lb/>
　　進天申節銀狀<lb/>
右狀以長發開祥誕彌紀節仰祝後天之算載修任<lb/>
土之儀前件物掌以非人藏諸外府備充庭于後列<lb/>
表方物以輸勤粹若乾剛允符九五之德式如王度<lb/>
願續祈招之詩干冐宸嚴俯深戰汗<lb/>
　　除給事中謝表<lb/>
臣某言伏奉告命除臣給事中仍賜對衣金帶者平<lb/>
<pb n="KR4d0159_SBCK_009-3a"/>
奏東臺義豈容于冐處懇辭中詔命莫反于巳行拜<lb/>
寵自天措躬無地臣某誠惶誠懼頓首頓首伏念臣<lb/>
務學不知師古居官無以瘉人庸虚誤簡于淵衷叨<lb/>
昧亟躋于華貫擢自古史掌四掖之贊書列于從班<lb/>
陪外廷之末議但尸榮禄何𥙷事功雙親闕奉于㫖<lb/>
甘累奏具陳于悃愊丐從孝養未頒賜可之音過軫<lb/>
皇慈乃辱甄升之寵况封駮之重任實詔令之所關<lb/>
爰資論議之公時正廟堂之失端欲稱職尤須擇人<lb/>
夫何甚陋之姿與此非常之選錫九環之寶帶身兼<lb/>
備乎服章拜靑瑣之夕門地益親于禁宻得逾所望<lb/>
<pb n="KR4d0159_SBCK_009-3b"/>
慚甚于榮兹葢伏遇　皇帝陛下性堯舜之聰明躬<lb/>
禹湯之勤儉大收衆俊協濟丕圖官人盡棫樸之能<lb/>
咸歸有用代匱存管蒯之賤以責成功致此不才亦<lb/>
叨非據臣敢不激昻晚節勉勵前修論事不阿雖乏<lb/>
回天之力有言必告庶逃竊位之譏臣無任<lb/>
　　罷給事中提舉宫觀謝表<lb/>
臣某官伏奉告命爲臣僚上言罷臣給事中差提舉<lb/>
江州太平觀任便居住者彈章亟上敢意生全命綍<lb/>
寵頒姑從黜免荷恩慈之曲貸弔形影以深慚臣某<lb/>
誠惶誠懼頓首頓首伏念臣樸遬常材浮沉半世深<lb/>
<pb n="KR4d0159_SBCK_009-4a"/>
惟薄陋敢有志於功名偶幸遭逢遂䆮叨于榮禄與<lb/>
一時侍從之選陪兩省論議之餘寵過所期報將奚<lb/>
稱雖夙宵黽勉曾莫著于㣲勞而過惡暴揚忽自罹<lb/>
於深譴退量駑蹇猥玷簡書適當艱棘之時上負明<lb/>
揚之意禠東臺之職孤蹤旣逺于宸嚴從真館之遊<lb/>
百口尚霑于廩稍顧官間而身佚知罪大而責輕茲<lb/>
葢伏遇　皇帝陛下蹈商周之克寛躬漢高之大度<lb/>
總覽萬㣲之要灼知三俊之心憐臣迫于奉親屢請<lb/>
去而弗獲察臣忠以事上欲寡過而未能特霽隆威<lb/>
但令省咎臣敢不洗滌心慮遵奉訓辭在畎畒不忘<lb/>
<pb n="KR4d0159_SBCK_009-4b"/>
益勵愛君之志保桑榆暮景更修行巳之方臣無任<lb/>
　　楊楚冦退賀表<lb/>
元惡逋誅敢稱兵而入冦王師壓壘俄不鼓而自奔<lb/>
土疆復寧王威大振臣某誠歡誠忭頓首頓首竊以<lb/>
國家多艱妖孽乗時盗名字以欺天背恩不顧剝黎<lb/>
元而奉虜依勢爲強恊成兇悖之謀公肆侵凌之侮<lb/>
大逆不道從古罕聞固天地之靡容宜雷霆之赫怒<lb/>
上煩警蹕親御師干旣遣驍將以挫其鋒仍倚大江<lb/>
而固吾圉風聲鶴唳驚震疊之餘威蟻聚蜂屯忽散<lb/>
亾而争遁氛祲掃滅境于肅淸復收蕩析之民大布<lb/>
<pb n="KR4d0159_SBCK_009-5a"/>
撫綏之澤神人咸喜宗社同休兹葢伏遇　皇帝陛<lb/>
下神武布昭睿莫廣運逺稽世祖欲就昆陽禽敵之<lb/>
功近法真皇亟下景德親征之詔撫戎<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>于禁旅廪<lb/>
靣筭以前驅志在蕩平務先特重謂上策莫如自治<lb/>
唯深溝高壘之圖故不戰而屈人兵得保勝全師之<lb/>
道臣身閒祠館望極丹墀外侮不庭旣却南侵之騎<lb/>
中原可復願歌北伐之詩<lb/>
　　除徽猷閣待制謝表<lb/>
臣某言臣昨任給事中以言章罷職差提舉江州太<lb/>
平觀任便居住今月一日伏奉告命以明堂禮畢特<lb/>
<pb n="KR4d0159_SBCK_009-5b"/>
蒙聖恩授臣徽猷閣待制差遣賜如故尋具奏辭免<lb/>
准尚書省劄子奉聖㫖不允臣巳于二十一日望闕<lb/>
謝恩祗訖霈雷雨而作解旣蒙宥過之仁近日月而<lb/>
依光復冐隆名之寵罪如山積恩自天回命下無所<lb/>
措躬感深至於流涕臣某誠惶誠懼頓首頓首伏念<lb/>
臣學迂而陋性滯且愚蚤塵俊造之科名浮于實晚<lb/>
遇聖神之主用過其材高華驟躐于周行淸燕數承<lb/>
于睿奬不量叨昧自致顛躋念兹遲暮之年獨在譴<lb/>
訶之域上孤任使深愧平生置散投閒方迫衰窮之<lb/>
苦滌瑕蕩垢俄霑惠澤之施頒之明綸寵以異數身<lb/>
<pb n="KR4d0159_SBCK_009-6a"/>
不去家而與鴛鸞次對之列禄足以飽而從香火奉<lb/>
祠之遊誰謂危蹤克膺殊眷兹葢伏遇　皇帝陛下<lb/>
配天同德與物爲春閔一夫之向隅開三靣以祝網<lb/>
謂嘗服御載收簮履之遺還卑恩光使畢桑榆之景<lb/>
臣敢不欽承命渥益勵身修𥙷劓息黥幸復全于玷<lb/>
缺摩頂放踵當永誓于靡捐臣無任<lb/>
　　紹興六年車駕廵幸起居表<lb/>
臣某言臣㳟聞車駕廵幸巳進發至平江府蹔駐淸<lb/>
蹕者親屈萬乗大廵六師天歩載康皇威克振臣某<lb/>
誠歡誠忭頓首頓首㳟惟　皇帝陛下纂承丕緒圖<lb/>
<pb n="KR4d0159_SBCK_009-6b"/>
復中原虎士雲屯將啓前茅之慮玉車雷動俯勤細<lb/>
柳之行昭聖武於百蠻示恩威于諸將八神警蹕協<lb/>
豫順以乗時六轡如琴仰乾行之應律臣職居祠館<lb/>
班隔外庭効駕展軨莫備驅塵之列望雲就日徒傾<lb/>
嚮闕之心臣無任<lb/>
　　紹興六年冬至賀表<lb/>
臣某言四序宻移肇啓初陽之候萬方來賀備陳亞<lb/>
歲之儀臣某誠歡誠忭頓首頓首㳟惟　皇帝陛下<lb/>
體道御時配天立極黄鍾旣應迎恊氣以横流清蹕<lb/>
所臨萃諸福而畢至臣叨恩真館投迹窮鄕稱觴莫<lb/>
<pb n="KR4d0159_SBCK_009-7a"/>
預于周班傾藿徒存于魏闕臣無任<lb/>
　　紹興七年元正賀表<lb/>
臣某言淸臺考曆綂三朔以開元象魏布和詔萬民<lb/>
而觀治臣某誠歡誠忭頓首頓首恭惟　皇帝陛下<lb/>
乾符載錫寶運重熈聿求王道之端克協人時之正<lb/>
四方來賀旣與物以爲春萬壽無疆宜從天而難老<lb/>
臣叨恩法從芘迹真祠遙想鴛鸞莫預周行之集並<lb/>
遊麋鹿惟均率舞之歡臣無任<lb/>
　　徽宗皇帝升遐慰表<lb/>
臣某言臣伏讀詔書恭聞<hi>云云</hi>禍降自天悲纒率土<lb/>
<pb n="KR4d0159_SBCK_009-7b"/>
臣某誠悲誠感頓首頓首恭惟　皇帝陛下久居孝<lb/>
養遽宅大憂哀慕無窮聖惟難處願深思于付託宜<lb/>
少抑于悲摧克合禮經以幸天下臣限以職任在外<lb/>
不獲奔詣闕庭臣無任<lb/>
　　紹興七年再任宮觀謝表<lb/>
臣某言臣昨爲宮觀任滿具奏陳乞再任續奉勑命<lb/>
候今任滿日令再任臣巳卽時望闕謝恩祗受訖身<lb/>
閒竊祿深愧㒺功秩滿自言猥叨申命荷皇慈之曲<lb/>
𬒳感危涕之横流臣某誠惶誠懼頓首頓首伏念臣<lb/>
蚤以謬庸誤膺簡㧞持紫荷之槖嘗獲近于淸光拜<lb/>
<pb n="KR4d0159_SBCK_009-8a"/>
靑瑣之門䆮不容于公議過蒙全度姑聽罷歸復聮<lb/>
次對之班更卑真祠之逸歲月易得俄見迫於終更<lb/>
貧病交攻妄欲仍于舊貫用傾危悃仰叩清衷方虞<lb/>
冐昧之干誅忽辱矜容而賜可職雖不改命寔維新<lb/>
得禄足以代耕益助庭闈之養有官而無課最荐修<lb/>
香火之緣揆厥所蒙其何以稱茲葢伏遇　皇帝陛<lb/>
下至神黙運盛德兼容常以佚道而使人豈于匹夫<lb/>
而求備謂木卷曲而不中繩墨本自弃材知馬虺隤<lb/>
而難以馳驅忍令更駕俯聽就閒之請大推從欲之<lb/>
仁故使餘生亦均殊遇念此難虞之際獨居僥倖之<lb/>
<pb n="KR4d0159_SBCK_009-8b"/>
多問舎求田詎敢卽安於私計捐軀殞首終期効死<lb/>
於他時庶竭㣲忠少酬洪造臣無任<lb/>
　　紹興七年車駕駐驆建康起居表<lb/>
臣某言臣恭聞車駕廵幸駐驆建康府者載移清蹕<lb/>
爰宅近都萬騎天臨見上聖憂勤之至庶邦風動知<lb/>
中原恢復之期臣某誠惶誠懼頓首頓首㳟惟　皇<lb/>
帝陛下神武布昭睿謨濬發内修五禮稽虞舜之時<lb/>
廵外整六師法周王之於邁用涓穀旦聿臨大江不<lb/>
辭馬上之勞坐得域中之勝紹復先王之大業與時<lb/>
偕行再㑹諸侯于東都指日可待臣奉祠有守扞牧<lb/>
<pb n="KR4d0159_SBCK_009-9a"/>
牧靡皇浮天時而不懷徒誦盤庚之作居江海而何<lb/>
有唯存魏闕之思臣無任<lb/>
　　丁父憂服闋從吉再任宮觀謝表<lb/>
臣某言臣今月十七日伏奉勑命以臣前任左朝奉<lb/>
大夫充徽猷閣待制提舉江州太平觀緣丁父憂服<lb/>
闋從吉特蒙聖恩授臣依前官職改差提舉亳州明<lb/>
道宮任便居住臣巳於當日望闕謝恩祗受訖釋三<lb/>
年之䘮未忘哀慕拜九重之命遽復官聯不自意其<lb/>
餘生尚仍叨于舊寵危悰易感哀淚交流臣某誠惶<lb/>
誠懼頓首頓首伏念臣禀生多艱于世寡合偶值中<lb/>
<pb n="KR4d0159_SBCK_009-9b"/>
興之運誤膺上聖之知頃自常僚擢升華貫遭時見<lb/>
用欲自効于孤忠當官而行殆難堪于衆怒仰蒙聖<lb/>
度深諒愚誠俾聮次對之榮退處真祠之逸方杜門<lb/>
而求志俄陟岵以纒哀畢此䘮期絕無生理山塋路<lb/>
熟身從麋鹿之遊禁籞天高望絕鴛鸞之列豈伊朽<lb/>
質上軫洪慈俯矜荼毒之餘加惠龍光之厚官不易<lb/>
舊命實維新自視庸虚重慚忝冐茲葢伏遇　皇帝<lb/>
陛下化育萬物允釐百工用人惟巳而不以遐遺以<lb/>
道觀能而各有攸處臣朴忠自信昔嘗入侍於淸光<lb/>
知臣病瘁可憐故特寵還于異數家食無事功之責<lb/>
<pb n="KR4d0159_SBCK_009-10a"/>
責母慈足甘㫖之歡天地隆恩固難圖于報謝桑榆<lb/>
暮景徒求誓于糜捐臣無任<lb/>
　　紹興十年明堂禮成賀表<lb/>
臣某言臣㳟聞九月十日明堂禮成大赦天下者大<lb/>
享合官禮儀旣備受釐宣室慶賜遂行臣某誠歡誠<lb/>
忭頓首頓首竊以國有常經祀爲大事稽九筵而定<lb/>
位莫尊王者之堂間三歲以陳儀用拯聖人之孝㳟<lb/>
惟　皇帝陛下廣堯舜之仁義恭禹湯之儉勤道格<lb/>
皇天靡怠靈承之志功歸烈孝聿修嚴配之儀彌文<lb/>
咸秩于舊章精意克昭于大報神祗來饗福禄並膺<lb/>
<pb n="KR4d0159_SBCK_009-10b"/>
逖惟萬邦之歡永頼一人之慶臣叨官禁路竊食祠<lb/>
庭禮有執膰莫預駿奔之列欣同擊壤徒深抃舞之<lb/>
情臣無任<lb/>
華陽集卷第九<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_010-1a"/>
華陽集卷第十<lb/>
　　　　　　　　　　金壇後學于孔兼校<lb/>
　表<lb/>
　　奉上　皇太后冊寶賀表<lb/>
臣某言臣㳟聞十二月十二日奉上　皇太后冊寶<lb/>
者詔奉慈闈肇正母儀之位禮嚴寶冊聿彰聖孝之<lb/>
隆臣某誠歡誠忭頓首頓首竊以聖人之德無大於<lb/>
事親天下之尊莫先于顯號欽惟母后體順坤元立<lb/>
子生商上協有娀之瑞維莘纘女逺同太姒之賢輔<lb/>
佐先朝儀刑内壼眷大明之保佑宜長樂之推崇㳟<lb/>
<pb n="KR4d0159_SBCK_010-1b"/>
惟　皇帝陛下明德懋昭孝誠克䔍暫阻慈顔之奉<lb/>
靡遑宸慮之安爰舉舊章式隆徽穪因親教愛眇四<lb/>
海以深仁率土均歡尚一人之有慶臣叨官邇列竊<lb/>
食外祠北靣稱觴顧走趨之莫預東朝視膳指旦暮<lb/>
以爲期臣無任<lb/>
　　磨勘轉左朝散大夫謝表<lb/>
臣某言今月十八日伏奉告命以臣磨勘蒙聖恩授<lb/>
左朝散大夫依前充徽猷閣待制特封金壇縣開國<lb/>
男食邑三百戸差遣賜如故臣巳於當日望闕謝恩<lb/>
祗受訖計日爲勞方慙功令進官以叙忽奉賛書撫<lb/>
<pb n="KR4d0159_SBCK_010-2a"/>
躬何以堪任拜命莫知所措臣某誠惶誠懼頓首頓<lb/>
首伏念臣學非博古智昧趣時早玷明揚犬馬未伸<lb/>
於報効中遭難禍桑榆巳迫于衰殘誤𬒳聖知尚聯<lb/>
法從旣竊祠庭之禄復安里社之私毫髪無功敢累<lb/>
陟明之典絲綸假寵遂偕増秩之科併錫戸封肇開<lb/>
爵邑顧便蕃之下逮豈綿薄之能勝兹葢伏遇　皇<lb/>
帝陛下任賢使能立政造事欲熈庶績逺稽三考之<lb/>
文式謹銓曹大計羣吏之治苟未罹於罪咎咸獲𬒳<lb/>
於褒陞有若孱庸獨多僥倖隆天重地固莫喻于洪<lb/>
恩殞首捐軀誓不移于素節臣無任<lb/>
<pb n="KR4d0159_SBCK_010-2b"/>
　　紹興十二年再任宮觀謝表<lb/>
臣某言臣昨爲宮觀任滿陳乞再任續承勑命候今<lb/>
任滿日令再任臣巳卽時望闕謝恩祗受訖奉祠滿<lb/>
歲每懷尸素之慚錫寵自天再遂安間之請官不易<lb/>
舊得之若驚臣某誠惶誠懼頓首頓首伏念臣頃以<lb/>
瑣材謬陪法從勞能弗著罪戾彌深投閑巳出于寛<lb/>
恩式序更躋於邇列中遭家禍誰憐陟岵之悲甫畢<lb/>
䘮期首拜循墻之命旣參華於内閣復叨禄於殊庭<lb/>
藏拙甚宜計功何有坐移歲籥時遽迫於終更仰叩<lb/>
宸旒志欲仍於舊貫敢圖洪造亟下俞音當桑榆遲<lb/>
<pb n="KR4d0159_SBCK_010-3a"/>
暮之年荷天地隆寛之德矜其樗散賜以龍光揆厥<lb/>
所蒙其何以稱兹葢伏遇　皇帝陛下勵精庶政允<lb/>
釐百工道本曲成各隨材而因任仁由博愛咸稱物<lb/>
以無私故於下愚特從所欲臣敢不恪遵義訓謹佩<lb/>
忠規羞神武之衣冠顧餘生未能報國夢長安之鍾<lb/>
鼓雖一息不敢忘君指心誓天捐軀有日臣無任<lb/>
　　懿節皇后上僊慰表<lb/>
臣某言臣今月一日㳟聞　大行皇后奄弃宮闈伏<lb/>
讀詔音殞越失次臣某誠悲誠感頓首頓首伏以<lb/>
大行皇后淑德懿行居順履中早正六宮佇徽音之<lb/>
<pb n="KR4d0159_SBCK_010-3b"/>
内肅方迎重翟俄訃問之北來逺曁寰區同深孺慕<lb/>
恭惟　皇帝陛下禮先宗事望隔坤儀願少抑於皇<lb/>
情庶克安於邦計臣伏限職任在外不獲躬詣闕庭<lb/>
臣無任<lb/>
　　皇太后還闕賀表<lb/>
臣某言臣㳟聞　皇帝備法駕至臨平奉迎　皇太<lb/>
后還宮者馳使節以交鄰爰示一人之孝奉慈闈而<lb/>
返國式均萬㝢之歡光照冊書福及宗社臣某誠歡<lb/>
誠忭頓首頓首竊以崇高莫大於富貴愛欽必盡于<lb/>
尊親故周武䔍生實本維莘之慶而漢文踐祚乃先<lb/>
<pb n="KR4d0159_SBCK_010-4a"/>
薄后之迎禮雖備于前聞事莫難于今日恭惟　皇<lb/>
帝陛下堯仁天覆舜孝日隆瞻望母儀極徽音之逺<lb/>
想焦勞聖慮思順事以解憂精誠旣格於窮旻盟好<lb/>
果通于殊壤風雲萬里宇宙一心共寛陟屺之思亟<lb/>
迓安輿之至駐臨平之法駕旣展上儀奉長樂之慈<lb/>
顔卽安大養盛德之事曠古所無臣竊禄祠庭叨官<lb/>
禁路東朝問膳想聞環珮之聲北靣稱觴阻造鴛鸞<lb/>
之列臣無任<lb/>
　　紹興十三年冊立皇后賀表<lb/>
臣某言伏覩制書恭聞冊立皇后禮成者天作之合<lb/>
<pb n="KR4d0159_SBCK_010-4b"/>
禮旣備于宮闈王假有家化巳行于寰宇一人襲慶<lb/>
萬世蒙休臣某誠歡誠忭頓首頓首臣聞治道所先<lb/>
人倫爲大周南歸美于后德王化始基羲易正位于<lb/>
家人天下自定坐致本支之茂遹觀風俗之醇㳟惟<lb/>
皇帝陛下性體堯仁躬行舜孝念祖宗繼嗣之重稽<lb/>
天地合德之宜奉承長樂之訓言聿嚴壼制參考永<lb/>
平之故事爰舉徽章告䖍昭格於璇穹錫命寵臨于<lb/>
寶冊在禮爲稱于古有光臣叨備從班獲聞盛典彤<lb/>
史之修内治方率職於坤儀封人之祝多男佇迎祥<lb/>
於震索臣無任<lb/>
<pb n="KR4d0159_SBCK_010-5a"/>
　　紹興十三年郊祀禮成賀表<lb/>
臣某言臣恭聞今月八日郊祀禮成大赦天下者秩<lb/>
彌文而饗帝旣藏上儀歛諸福以錫民亟敷大號時<lb/>
方日至喜若春回臣某誠歡誠忭頓首頓首臣聞萬<lb/>
物皆本于天繼天者必嚴於父事五經莫重于祭主<lb/>
祭者尤謹于親郊允屬熈朝恪遵鉅典恭惟　皇帝<lb/>
陛下聖由天縱德以日新孝悌通于神明永奉東朝<lb/>
之養忠信行乎蠻貊坐寛北顧之憂時和歲豐而百<lb/>
谷順成兵寢刑措而四民休息丕顯中興之效比隆<lb/>
極治之時爰率舊章聿修大報肇新寶輅儼千乘萬<lb/>
<pb n="KR4d0159_SBCK_010-5b"/>
騎之容謁欵紫壇罄一統二精之薦告成嘉祀翕受<lb/>
龎禧霈惠澤以旁流燭皇明而四逹盛德之事無疆<lb/>
惟休臣職忝外祠身違近著奉璋濟濟莫陪多士之<lb/>
班望闕葱葱均賴一人之慶臣無任<lb/>
　　紹興十四年再任宮觀謝表<lb/>
臣某言臣昨爲宮觀任滿陳乞再任續奉勑命候命<lb/>
任滿日令再任臣巳卽時望闕謝恩祗受訖官閑竊<lb/>
寵有負明時秩滿自言更叨申命仰荷優隆之眷益<lb/>
増尸素之慙臣某誠惶誠懼頓首頓首伏念臣家世<lb/>
寒㣲材能淺陋頃由聖擢驟陟禁嚴用乃過于所期<lb/>
<pb n="KR4d0159_SBCK_010-6a"/>
功蔑聞于有𥙷奉身去國尚聮内閣之榮無事居家<lb/>
更食外祠之禄顧何施於薄技敢自訴於終更方懼<lb/>
干誅忽蒙賜可俾遂桑榆之計獲依閭里之安内省<lb/>
庸虛實惟僥倖此蓋伏遇　皇帝陛下懋昭大德纂<lb/>
紹丕圖坐收太平之功黙運無爲之化譬猶天地順<lb/>
萬物之自然故于臣工閔一夫之不獲俯納由衷之<lb/>
懇肆推從欲之仁大造難名固無容于報謝餘生未<lb/>
盡尚永誓于縻捐<lb/>
　　磨勘轉左朝請大夫謝表<lb/>
臣某言今月九日伏奉告命以臣磨勘蒙恩轉授左<lb/>
<pb n="KR4d0159_SBCK_010-6b"/>
朝請大夫依前充徽猷閣待制進封開國伯加食邑<lb/>
四百戸臣于當日望闕謝恩祗受訖課最無稱方俟<lb/>
黜幽之命綸言下逮遽頒進秩之恩得過所期悸不<lb/>
自定臣某誠惶誠懼頓首頓首伏念臣生逢休運夙<lb/>
荷聖知問學不工徒抱朴忠之志材能巳試蔑聞施<lb/>
設之方旣謬職于禁途更猥叨于祠館官閑身逸處<lb/>
巳則優月耍日成計功何有苟逭偷安之譴敢希式<lb/>
序之榮忽拜寵靈併増爵邑攷循名責實之政負尸<lb/>
禄素飡之慚豈伊庸虚有此僥倖茲葢伏遇　皇帝<lb/>
陛下翕受九德允釐百工爰稽考績之文率循三歲<lb/>
<pb n="KR4d0159_SBCK_010-7a"/>
寧失假人之器叙進一官有如樗散之㣲亦預階升<lb/>
之列臣敢不恭承眷渥益勵操修景迫桑榆顧餘生<lb/>
未能報國身居畎畒雖一日不敢忘君臣無任<lb/>
　　紹興十五年正旦大朝會賀表<lb/>
臣某言臣恭聞正旦大朝會應外任臣僚合進表稱<lb/>
賀者獻歲發春爰啓三微之序體元居正式嚴百辟<lb/>
之朝惟稽古之上儀自中興而創見神人胥恱夷夏<lb/>
交歡臣某誠歡誠忭頓首頓首臣聞時莫重于履端<lb/>
禮必先於明分肇新寶曆布一歲之始和大開明堂<lb/>
會四方而來賀豈惟正班爵之義葢以隆當宁之尊<lb/>
<pb n="KR4d0159_SBCK_010-7b"/>
屬在熈朝舉兹曠典恭惟　皇帝陛下靣稽天德順<lb/>
履乾行合三統于一元旣協夏時之正考六年于五<lb/>
服廼參周制之宜用詔羣司具嚴備物玉帛盛塗山<lb/>
之㑹鼓鍾奏鈞天之和弁會星陳拱千官于北極嵩<lb/>
呼雷動祝萬壽于南山韙兹太平之文時乃盛德之<lb/>
事臣叨恩祠館謬職從班身滯周南念莫陪于執㦸<lb/>
心存魏闕恍若侍于凝旒臣無任<lb/>
　　紹興十六年郊祀禮成賀表<lb/>
臣某言臣恭聞今月十日郊祀禮成大赦天下者升<lb/>
禋㤗峙熈事告成旋蹕端闈恩書亟下繫一人之有<lb/>
<pb n="KR4d0159_SBCK_010-8a"/>
慶合萬㝢以均歡臣某誠歡誠忭頓首頓首竊觀祖<lb/>
宗以來咸以祭祀爲重考之昭代參厥禮經謂因天<lb/>
事天亘百王而同軌故以聖繼聖率三歲而一郊垂<lb/>
𥙿後昆克遵舊典㳟惟　皇帝陛下誕膺寳命纂紹<lb/>
丕圖治巳格于敷天不擅成功之美禮特隆于饗帝<lb/>
是彰報本之誠申大號以戒期詔司存而藏事具嚴<lb/>
法駕來羣后之駿奔欽若昊穹秩明靈而裒對方茂<lb/>
凝于景貺遂敷錫于庶民迎日之陽配天其澤用布<lb/>
積和之氣益昭明德之馨無疆之休于斯爲盛臣官<lb/>
叨近列職奉外祠祗薦一純莫預豆籩之執燭明四<lb/>
<pb n="KR4d0159_SBCK_010-8b"/>
極徒知葵藿之傾臣無任<lb/>
　　丁母憂服闋從吉再任宮觀謝表<lb/>
臣某言今月二日伏奉勑命以臣前任左朝請大夫<lb/>
充徽猷閣待制提舉亳州明道宮縁丁母憂服闋從<lb/>
吉特蒙聖恩授臣依前官職改差提舉江州太平興<lb/>
國宫任便居住臣巳於當日望闕謝恩祗受訖親䘮<lb/>
外除餘哀未能皇恩下逮舊寵惟新衰殘曷稱於寵<lb/>
光感戴惟増於雨泣臣某誠惶誠懼頓首頓首伏念<lb/>
臣學非考古仕本爲貧偶蒙聖哲之知擢與禁嚴之<lb/>
列方喜便私而求志不圖昧禄以挻災銜恤去官但<lb/>
<pb n="KR4d0159_SBCK_010-9a"/>
苟延於視息變除終制敢復望于恩榮忽詔命之俯<lb/>
臨叙班聯而如故惕然拜賜恍若更生茲葢伏遇<lb/>
皇帝陛下廣大配天照臨若日惟恐一夫之不獲由<lb/>
成萬物而無遺遂俾陋庸再叨寵渥隆天厚地知大<lb/>
造之難酬鏤骨銘肌豈餘生之敢愛臣無任<lb/>
　　紹興十九年郊祀禮成賀表<lb/>
臣某言臣恭聞今月十四日郊祀禮成大赦天下者<lb/>
三歲而郊旣備成于熈事一人有慶遂敷錫于庶民<lb/>
和氣所加歡聲相屬臣某誠歡誠忭頓首頓首臣聞<lb/>
國重祀典禮嚴事天自書契以來莫不舉彌文而咸<lb/>
<pb n="KR4d0159_SBCK_010-9b"/>
秩唯聖王在上乃能盡精意以感通考古所行於今<lb/>
爲盛恭惟　皇帝陛下躬勤治道坐格時雍推大有<lb/>
尚賢之誠享旣醉太平之福爰思報本丕闡上儀備<lb/>
法駕之嚴㳟仰奉一純之荐恍神光之止集誕膺百<lb/>
順之歸嘉與黔黎並蒙景貺恩書亟下霈澤旁流逺<lb/>
同六合之氣增壽萬年之筴臣竊禄祠館叨榮從班<lb/>
目斷鴛鸞莫預駿奔之列身同麛鹿但知率舞之勤<lb/>
臣無任<lb/>
　　磨勘轉左朝議大夫謝表<lb/>
臣某言臣今月二十六日伏奉告命以臣磨勘蒙恩<lb/>
<pb n="KR4d0159_SBCK_010-10a"/>
轉授左朝議大夫依前充徽猷閣待制進封丹陽郡<lb/>
開國侯加食邑四百戸差遣使如故臣巳於當日望<lb/>
闕謝恩祗受訖計三歲羣吏之治方懼黜幽奉一禮<lb/>
十行之書遽叨進秩寵榮過望跼蹐靡容臣某誠惶<lb/>
誠懼頓首頓首伏念臣志不自強材無所取蚤誤膺<lb/>
于睿奬遂躐寘于華途誠巳無功尚玷西淸之列坐<lb/>
而得禄更陪真館之遊身獲家居官無吏責自視衰<lb/>
殘之久巳慚天冐之多敢意洪慈載加式序班聮旣<lb/>
進爵邑更新欣蒲柳之再榮竦閭閻而動色茲葢伏<lb/>
遇　皇帝陛下功高邃古治格丕平任賢使能皆諒<lb/>
<pb n="KR4d0159_SBCK_010-10b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_011-1a"/>
華陽集卷第十一<lb/>
　　　　　　　　　　金壇後學于文熈校<lb/>
　表<lb/>
　　紹興二十一年再任宮觀謝表<lb/>
臣某言臣昨爲宮觀將任滿陳乞再任今月十八日<lb/>
伏奉勑命候今任滿日令再任臣巳卽時望闕謝恩<lb/>
祗受訖奉祠苟祿歲滿何功從欲推仁詔令再任荷<lb/>
皇慈之優䘏拊孤跡以増慚臣某誠惶誠懼頓首頓<lb/>
首伏念臣賦材甚踈學古不博誤𬒳聖神之選躐躋<lb/>
侍從之華坐竊恩榮蔑絲毫之報效空縻歲月覺氣<lb/>
<pb n="KR4d0159_SBCK_011-1b"/>
血之耗衰静惟養拙之方亟上由衷之懇冐塵淵聽<lb/>
方大懼於嚴誅祗奉綸言乃再叨於舊物當桑榆之<lb/>
暮景獲閭里之安居自省庸虛實爲僥倖兹葢伏遇<lb/>
皇帝陛下堯仁天覆湯聖日躋體道觀能翕九德而<lb/>
咸事量材因任成庶政以惟和故令樗散之姿亦玷<lb/>
龍光之施恩同造物雖欲報而難名義有捐軀顧敢<lb/>
忘於永誓臣無任<lb/>
　　紹興二十二年郊祀禮成賀表<lb/>
臣某言臣恭聞今月十八日郊祀禮成大赦天下者<lb/>
上帝溥臨旣備成於熈事庶邦丕享遂普浹於湛恩<lb/>
<pb n="KR4d0159_SBCK_011-2a"/>
天人交通夷夏呼舞臣某誠歡誠忭頓首頓首竊以<lb/>
有國之大饗帝爲難得其位而得其時斯舉百王之<lb/>
典不欲䟽而不欲數宜循三歲之規考古以來於今<lb/>
爲盛恭惟　皇帝陛下性堯舜之孝悌躬禹湯之儉<lb/>
勤地平天成坐致九功之叙兵寢刑錯聿臻庶政之<lb/>
和治已格於丕平禮必隆於大報夙嚴淸蹕齋謁紫<lb/>
壇儼千乘萬騎之容惟祗惟畏奉一純二精之薦是<lb/>
饗是宜瞻權大之方升恍雲車而來下神心允荅聖<lb/>
度彌謙拜貺于郊靡擅一人之慶配天其澤式均四<lb/>
海之歡臣身忝從班職拘逺服奉璋就列莫階麾士<lb/>
<pb n="KR4d0159_SBCK_011-2b"/>
之榮望闕馳誠但效華封之祝臣無任<lb/>
　　除吏部侍郎謝表<lb/>
臣某言臣伏奉告命除臣尚書吏部侍郎仍賜對衣<lb/>
金帶者辭榮晩歲敢萌再仕之心召對嚴宸遂玷六<lb/>
卿之貳恩加不次身若更生懇避莫回凌兢失措臣<lb/>
某誠惶誠懼頓首頓首臣聞圖治以人材爲急量材<lb/>
乃選部所專注擬分於四時品流動以萬計故中臺<lb/>
列職雖率屬以惟均而小宰一司視他曹爲最要欲<lb/>
革滯留冗濫之弊必求明敏練逹之材而臣學陋無<lb/>
聞性迂寡合徒以朴忠之守誤蒙聖哲之知蚤擢禁<lb/>
<pb n="KR4d0159_SBCK_011-3a"/>
嚴蔑聞績效半生去國空驚齒髮之衰無路報君更<lb/>
懼風波之險逮引年而得謝方謀食以偷安豈謂皇<lb/>
明曲垂簡恤起從田野頓増朽質之華入覲冕旒欽<lb/>
奉玉音之訓俯憐久困復置近班仍假寵於服章俾<lb/>
分權於銓綜退惟綿力何以當能不圖晚遇之榮乃<lb/>
過初心之望此葢伏遇　皇帝陛下聖由天縱心與<lb/>
神謀廓離照以並觀奮乾剛而獨斷散羣壞植大開<lb/>
公正之門㧞滯振淹促赴功名之㑹故雖小物不以<lb/>
遐遺内省叨逾若何報稱臣謹當㳟承明命仰體眷<lb/>
懷激昻巳退之心磨勵久荒之業桑榆晚景儻幸駐<lb/>
<pb n="KR4d0159_SBCK_011-3b"/>
於餘光駑蹇馳驅敢辭難於末路冀伸鄙志少荅洪<lb/>
慈臣無任<lb/>
　　除兼侍講謝表<lb/>
駑蹇無堪復登於禁路龍光申錫沓至於旬時承命<lb/>
自天措躬無地臣某誠惶誠懼頓首頓首臣竊觀睿<lb/>
主臨御應期右文躬五帝之聖神臣皆莫及請六經<lb/>
之淵懿義各有歸故㣲言每垂意於討論而淺識類<lb/>
難陪於淸燕在漢則有班張之博學於唐則推禇馬<lb/>
之多聞儻使生於斯時尚恐莫能稱職矧如臣者何<lb/>
足道哉占一藝而不精閱百年而向盡召從閑廢巳<lb/>
<pb n="KR4d0159_SBCK_011-4a"/>
叨不次之除敢以空踈更冐最高之選顧懇辭而莫<lb/>
遂揣涯分以難勝<hi>云云</hi>闕<lb/>
　　除參知政事辭免表<lb/>
臣某言臣伏蒙聖慈以臣辭免新除參知政事恩命<lb/>
特降詔書不允者寵命過優非材莫稱忱辭上逹聰<lb/>
聽未回仰明詔之春温撫危衷而夕惕臣某誠惶誠<lb/>
懼頓首頓首伏念臣孤窮賤士遭遇四朝收之簪屨<lb/>
棄遺之餘試以銓衡煩劇之選勞能弗著幽黜是虞<lb/>
敢期全度之私更委難勝之任擢升廊廟進貳機衡<lb/>
顧茲政令出納之間實賴左右謀謨之助而臣病隨<lb/>
<pb n="KR4d0159_SBCK_011-4b"/>
年而日進心與力以俱疲激濁揚清尚懼曠瘝於一<lb/>
職殫智竭慮安能參贊於萬㣲矧今公道之方行宜<lb/>
擇真材而爲輔儻不量其非分必自取於疾顛用干<lb/>
難犯之威再瀝由衷之懇伏望　皇帝陛下廓大明<lb/>
而旁照矜小器之易盈不難渙汗之回俾遂謙撝之<lb/>
守庶於高位不至妨賢臣無任<lb/>
　　除參知政事謝表<lb/>
臣某言伏奉告命除臣參知政事尋具辭免伏蒙聖<lb/>
慈特降中使賜臣批荅不允仍斷來章者擢寘廟堂<lb/>
成命由於獨斷與聞機政謭材何以當能懇避莫回<lb/>
<pb n="KR4d0159_SBCK_011-5a"/>
凌兢罔措臣某誠惶誠懼頓首頓首竊以朝廷之上<lb/>
治化爲先崇建二府之官宻贊萬幾之事所以發號<lb/>
而施令正頼同寅而協恭非得偉材曷輔大業如臣<lb/>
者蚤緣末學謬竊賢科從仕四十三年歷官十有八<lb/>
任服膺道義空白首以無聞妄意功名幸丹心之猶<lb/>
在晩遇聖神特逹之眷召從閑退無憀之中俾貳銓<lb/>
曹進陪經幄吏員猥衆持衡莫著於㣲勞聖學高明<lb/>
侍席空慚於淺識方虞罷免忽誤超遷位高躐進於<lb/>
羣工命下駭聞於衆聽以是古俗儒而驟參國論以<lb/>
窮閻賤士而日近天顔載加品秩之崇增賁服章之<lb/>
<pb n="KR4d0159_SBCK_011-5b"/>
寵身所僥倖人莫比倫恩重命輕感深涕隕此蓋伏<lb/>
遇　皇帝陛下懋昭帝德統御乾剛導群心於公正<lb/>
之門措一世於光華之旦用人惟巳靡先左右之容<lb/>
以道觀能咸責事功之實知臣獲事三朝而未罹大<lb/>
過察臣匪躬一節而特躋近班豈伊暮年有此榮遇<lb/>
臣敢不祗承命綍恪守官箴非堯舜之道不陳用贊<lb/>
明昌之運儻稷契之言有合肯忘謇諤之忠誓畢此<lb/>
生仰酬洪造臣無任<lb/>
　　賜生日生餼謝表<lb/>
臣某言伏奉詔書以臣生日特降中使賜臣羊酒米<lb/>
<pb n="KR4d0159_SBCK_011-6a"/>
麪者門<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>記日敢上逹於聦聞詔綍宣恩乃忽叨於<lb/>
異數光生里巷愧溢心顔臣某誠惶誠懼頓首頓首<lb/>
伏念臣仕雖爲貧才不逮衆導義方之徃訓勉晚節<lb/>
以遭時誤𬒳眷知擢參機務千鍾後仕方興弗泊之<lb/>
悲初度錫名載值始生之旦豈伊孤藐更辱殊私敇<lb/>
餼廩之豐儀兼醇醪而飫賜惟大烹之養甚盛宜以<lb/>
與賢顧小人之腹屬厭實爲冐寵此葢伏遇　皇帝<lb/>
陛下道隆乾施德懋謙光至誠俯逮於臣鄰厚意特<lb/>
將於臺餽必熟而薦獲伸永慕之懷惟孝可移誓竭<lb/>
孤忠之報臣無任<lb/>
<pb n="KR4d0159_SBCK_011-6b"/>
　　除資政殿學士知婺州謝表<lb/>
臣某言臣伏蒙聖恩除資政殿學士知婺州軍州事<lb/>
尋具辭免奉詔書不允巳於今月十六日祗受告命<lb/>
仍賜對衣金帶者嬰疢祈閑方憂冐犯叨榮過望惟<lb/>
極驚慚臣某誠惶誠懼頓首頓首伏念臣世出窮鄉<lb/>
生逢休運先帝賜臣以上第特見褒嘉陛下擢臣於<lb/>
從班屢膺器使第材踈而識暗兼分薄而命窮雖受<lb/>
丘山之恩蔑聞毫髮之報逮迫暮齒猥參繁機責愈<lb/>
重而任有弗勝疾益加而力難自勉尸禄旣逃於深<lb/>
譴乞身更荷於軫憐竊惟秘殿之華資本優舊德至<lb/>
<pb n="KR4d0159_SBCK_011-7a"/>
若近畿之古郡宜付長材矧加命綍之榮仍賁身章<lb/>
之寵顧臣朽質何以當能茲葢伏遇　皇帝陛下大<lb/>
智燭幽深仁遍物謂臣服勞自舊未忘簮屨之遺憫<lb/>
臣來日無多特借桑榆之景肆頒新命庸示殊私臣<lb/>
感極涕零言窮意拙陛辭有日尚期一望於堯天郡<lb/>
政久虚敢憚疾驅於周道臣無任<lb/>
　　知婺州謝上表<lb/>
臣某言近准告命除臣資政殿學士知婺州軍州事<lb/>
臣巳於今月初二日到任交割職事訖貳政無功亟<lb/>
上祠宮之請分符過望更叨秘殿之華拜命若驚臨<lb/>
<pb n="KR4d0159_SBCK_011-7b"/>
民有媿臣某誠惶誠懼頓首頓首伏念臣生逢休運<lb/>
晩遇聖知擢自山林得謝之餘置諸廊廟弼階之次<lb/>
顧庸虚不學之質雖自竭於愚衷當睿知有臨之日<lb/>
亦何禆於大政年益衰而告病位巳過而將顛載陳<lb/>
知止之情乞身退屏敢意均勞之典錫寵便蕃蒙聖<lb/>
諭頗惜於去朝謂精力猶堪於共理逮辭天陛復遣<lb/>
王人親灑奎章軫念猥加於𬒳服申頒寶帶殊榮頓<lb/>
聳於觀瞻辱隆眷之非常在近時而罕有矧兹星郡<lb/>
實輔日畿民皆服化而有遷善輯睦之風路不當衝<lb/>
而免過客將迎之苦何暮年之竊幸獲善地以偷安<lb/>
<pb n="KR4d0159_SBCK_011-8a"/>
茲蓋伏遇　皇帝陛下發揮聖神崇廣德業攬萬務<lb/>
以當宁聚衆賔於本朝舉而用不與人而求備及其<lb/>
老也每從欲以推仁致此孤㣲亦容忝冐臣夙遵宸<lb/>
命躬布藩條眷竊位之朞年善俗稔聞於睿訓幸提<lb/>
封之千里承流敢後於他人庶幾桑榆之收少荅天<lb/>
地之造臣無任<lb/>
　　進土貢羅狀<lb/>
右狀以别九州而作貢蓋分任土之宜供十笥以充<lb/>
庭爰届始䘮之候非貴異物式舉彞章前件物本民<lb/>
事於𧖟繅敕女工之組麗實諸厥篚仰輸三服之勤<lb/>
<pb n="KR4d0159_SBCK_011-8b"/>
掌在尚衣肅備九重之奉敢茲塵冐彌切震惶<lb/>
　　賜曆日謝表<lb/>
臣某言臣進奏院逓到宣一道伏蒙聖恩賜臣紹興<lb/>
二十八年統元萬年具注曆一軸臣巳卽時望闕<hi>謝恩</hi>
祗受訖者推策成書氣均調於四序授時協政恩首<lb/>
逮於庶邦祗拜爲榮奉行敢怠臣某誠惶誠懼頓首<lb/>
頓首恭惟　皇帝陛下天臨廣宇春育羣生探頥陰<lb/>
陽合乾行之密度同文夷夏前民用以頒條臣謹當<lb/>
佩服聖謨恪恭郡事仰日星霜露之變旣獲考於常<lb/>
經順析因夷隩之宜期助成於至化臣無任<lb/>
<pb n="KR4d0159_SBCK_011-9a"/>
　　再致仕謝表<lb/>
臣某言近緣年老多病陳乞致仕今月十八日伏奉<lb/>
告命蒙恩特授臣左太中大夫依前充資政殿學士<lb/>
致仕臣巳卽時望闕謝恩祗受訖陳力不能屢上乞<lb/>
骸之請推仁從欲更叨増秩之恩身旣返於田廬職<lb/>
尚聯於禁宻始終厚遇朽謝奚堪臣某誠惶誠懼頓<lb/>
首頓首臣聞禮存致仕之文國重憫勞之典乃治古<lb/>
優賢之遺意實人臣歸老之至榮苟非其人未免有<lb/>
愧如臣者起家寒賤遭世盛明受寵三朝效官四紀<lb/>
晚荷非常之眷召從得謝之餘俾再仕於淸時巳爲<lb/>
<pb n="KR4d0159_SBCK_011-9b"/>
忝冐自貳卿而聞政更極超踰上焉累世蒙休下則<lb/>
舉宗𬒳澤逮辭疾而去位猶分符於善邦凡茲寵數<lb/>
之優隆皆過平生之分量報未先於縻隕年遽迫於<lb/>
衰殘自知無𥙷於公家豈敢坐靡於稍廪是祈退屏<lb/>
以苟生存睿聽俯回旣特從於至懇官聯序進仍曲<lb/>
示於殊私顧終身無尺寸之伐可稱而末路荷保全<lb/>
之恩如此慙顔莫寄感涕交流兹蓋伏遇　皇帝陛<lb/>
下博愛而行義之宜至誠而盡人之性知臣樸直少<lb/>
無能而老亦何爲察臣衰病心雖勤而力有不逮俯<lb/>
憐舊物特卑殘生息駕駑駘雖戀軒而無路懷忠畎<lb/>
<pb n="KR4d0159_SBCK_011-10a"/>
畝猶結草以爲期臣無任<lb/>
　　紹興二十八年郊祀禮成賀表<lb/>
臣某言臣㳟聞今月二十三日郊祀禮成大赦天下<lb/>
者饗帝于郊函蒙於祉福配天其澤鼓動於風雷凡<lb/>
厥有生㒺不咸賴臣某誠歡誠忭頓首頓首臣聞禮<lb/>
之大者非聖莫行誠苟至焉雖幽可格允屬亨嘉之<lb/>
會克成孝奏之儀恭惟　皇帝陛下體綂乾之粹精<lb/>
廓大觀之中正德功兼茂逺配五三六經之傳符瑞<lb/>
洊臻豈止數千百所之盛肆昭大報丕藏彌文精意<lb/>
上昭百鬼迪嘗於嘉薦明靈並貺三呼肅動於侍祠<lb/>
<pb n="KR4d0159_SBCK_011-10b"/>
靡專滋至之休亟布維新之令滌瑕蕩穢褒德賞功<lb/>
聿彰晏粲之風於緝㑹通之典臣叨恩暮齒得謝窮<lb/>
鄕望初日於紫壇阻陪籲俊接歡聲於白叟徒幸遭<lb/>
時臣無任<lb/>
　　皇太后慶壽賀表<lb/>
臣某言臣恭遇　皇太后聖壽新歲八十　皇帝陛<lb/>
下於宮中行慶壽之禮特降詔書推恩天下者上儀<lb/>
肅備侈萬壽於東朝温詔俯頒浹多歡於率土矧是<lb/>
服乗之舊尤深舞抃之情臣某誠歡誠忭頓首頓首<lb/>
竊以周紀太姙靡著年齡之永魯歌壽母蔑聞位號<lb/>
<pb n="KR4d0159_SBCK_011-11a"/>
之崇曷若熈朝兼隆備福　皇太后含光坤載育德<lb/>
聖躬長樂尊嚴極天下之大養龜臺清淨得道家之<lb/>
長生鴻算方隆綿區永賴恭惟　皇帝陛下仁同天<lb/>
覆恩厚母慈三朝不懈於雞鳴務盡恪勤之禮萬歲<lb/>
允符於芝瑞聿彰孝友之誠屬歲籥之更端奉寶觴<lb/>
而稱慶欲廣躋民之化爰推錫類之恩眇古昔以創<lb/>
聞實邦家之盛事臣嘗叨近列久去淸朝不謂餘生<lb/>
獲觀曠典退藏畎畒徒占南極之祥注想慈寧阻奉<lb/>
蟠桃之獻臣無任<lb/>
<pb n="KR4d0159_SBCK_011-11b"/>
</p>
<p>
華陽集卷第十一<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_012-1a"/>
華陽集卷第十二<lb/>
　　　　　　　　　　金壇後學于孔兼校<lb/>
表<lb/>
　　紹興二十九年加恩謝表<lb/>
臣某言今月二十八日伏准告命以郊祀大禮赦恩<lb/>
加臣食邑三百戸食實封一百戸臣巳卽時望闕謝<lb/>
恩祗受訖禮備郊丘旣錫萬方之慶身居畎畒亦均<lb/>
列辟之恩國雖有常臣實増媿臣某誠惶誠懼頓首<lb/>
頓首伏念臣叨逢興運嘗忝近班負至愚不學之才<lb/>
辱上聖非常之眷乞骸盛世方竊幸於餘生奠璧中<lb/>
<pb n="KR4d0159_SBCK_012-1b"/>
壇曾莫陪於熈事敢期朽質尚冐殊榮不惟增衍於<lb/>
本封且復併加於真賦明綸俯𬒳感涕交流此葢伏<lb/>
遇　皇帝陛下道與時行人無遐弃推廣煇胞之卑<lb/>
特優簪屨之餘犬馬巳疲知難酬於異顧雲天在望<lb/>
徒銜結於危衷臣無任<lb/>
　　顯仁皇后上僊慰表<lb/>
臣某言臣伏覩今月二十一日　皇太后遺誥奄棄<lb/>
大養號慟震驚殞越失措臣某誠悲誠感頓首頓首<lb/>
伏以　皇太后誕生神聖追配姜任方享遐齡遽返<lb/>
僊路恭惟　皇帝陛下孝愛本自於天性哀衷必過<lb/>
<pb n="KR4d0159_SBCK_012-2a"/>
於人情仰乞上念宗祊俯從禮制少抑晨昏之慕用<lb/>
安夷夏之心臣退伏田野不獲奔赴闕庭臣無任<lb/>
　　欽宗皇帝升遐慰表<lb/>
臣某言臣伏聞孝慈淵聖皇帝厭世升遐中外臣民<lb/>
號痛如一臣某誠悲誠感頓首頓首竊以　孝慈淵<lb/>
聖皇帝體道淵淨逢時艱虞北狩未還僊期奄迫恭<lb/>
惟　皇帝陛下友愛方懷於遐裔哀恫忽感於訃音<lb/>
天數莫逃聖情難處仰訖深思付託少抑哀摧上安<lb/>
宗社之靈下副黔黎之望臣衰遲得謝退伏田野不<lb/>
獲奔赴闕廷臣無任<lb/>
<pb n="KR4d0159_SBCK_012-2b"/>
　　紹興三十一年明堂禮成賀表<lb/>
臣某言恭聞今月二日明堂禮成賀赦天下者肅九<lb/>
筵而享帝於昭陟配之儀歛五福以錫民茂舉滌瑕<lb/>
之典龎鴻所𬒳舞蹈惟均臣某誠歡誠抃頓首頓首<lb/>
竊以禮莫重於承天孝必先於嚴父考國家之大祭<lb/>
侑祖考而迭尊刺經之中惟聖時克恭惟　皇帝陛<lb/>
下至仁御宇盛德寧神推生民之功雖郊禋之屢展<lb/>
繼下武之命顧宗祀而敢稽乃發渙音載揚熈事我<lb/>
將我享而時物兩盡不怠不煩而情文孔昭萬壽無<lb/>
疆旣順成於天慶五刑有赦爰誕布於國章道洽幽<lb/>
<pb n="KR4d0159_SBCK_012-3a"/>
明光垂簡冊臣自初遭遇投老衰殘心存王者之堂<lb/>
儼豆籩而可想身𬒳野人之服望鵷鷺以難追徒竭<lb/>
孤忠少陳善頌臣無任<lb/>
　　紹興三十二年加恩謝表<lb/>
臣某言臣今月二十六日伏准告命以明堂大禮赦<lb/>
恩加臣食邑三靣戸臣巳卽時望闕謝恩祗受訖饗<lb/>
帝合宮盛儀旣舉均釐列位朽質奚勝臣某誠惶誠<lb/>
懼頓首頓首伏念臣遇主一生致身二府捐軀報國<lb/>
雖素志之未渝急景凋年曾寸勞之莫效上聖嚴禋<lb/>
而昭孝庶工祗載以盡誠初無奔走之勤敢意龎鴻<lb/>
<pb n="KR4d0159_SBCK_012-3b"/>
之逮兹蓋伏遇　皇帝陛下法天懋德稽古馭臣謂<lb/>
夫祭大則澤宜豐不以人㣲而禮遂廢肆推茂渥俯<lb/>
及衰蹤臣拜命凌兢捫心感懼明綸輝耀但知傳寶<lb/>
於子孫病骨虺殘難復仰酬於覆幬臣無任<lb/>
　　紹興三十二年冊立皇太子賀牋<lb/>
伏聞皇太子殿下升儲位定受冊禮成不間邇遐同<lb/>
深慶幸<hi>云云</hi>竊以問安祝膳孝篤於在三監國撫軍<lb/>
義符於明兩克光盛典允屬元良伏惟殿下英粹凝<lb/>
姿温文懋德久繫人神之望是膺匙鬯之司罄萬邦<lb/>
而宅心知九鼎之増重臣退身耄及荷國恩深徒跂<lb/>
<pb n="KR4d0159_SBCK_012-4a"/>
仰於星輝阻進瞻於玉𥙿丹衷竊忭倍百常倫<lb/>
　　禪位禮成賀太上皇帝表<lb/>
臣某言臣伏覩詔書恭聞太上　皇帝陛下今月十<lb/>
一日禪位禮成者肅詔春宮光傳寶位盛德之事曠<lb/>
古罕儔臣某誠歡誠忭頓首頓首恭惟　太上皇帝<lb/>
道合祖宗量包天地炎圖再造備經三紀之憂勤黄<lb/>
屋何心思享萬年之壽考運神謨而獨斷舉曠典以<lb/>
必行禮方盛於建儲命亟聞於與子堯以位傳之舜<lb/>
退處無爲之爲周之曆久於商永尊衆父之父臣生<lb/>
平冐寵老病辜恩聆大號之聿頒撫孤忠而自感朝<lb/>
<pb n="KR4d0159_SBCK_012-4b"/>
太公於五日阻陪仗衛之趨祝唐帝於千秋但切精<lb/>
誠之懇臣無任<lb/>
　　皇帝登寶位賀表<lb/>
臣某言臣伏覩赦書㳟聞　皇帝陛下登寳位大赦<lb/>
天下者位正乾元宗祧永頼恩流渙號夷夏交欣臣<lb/>
某誠歡誠忭頓首頓首恭惟　皇帝陛下濬哲在躬<lb/>
淵冲稽古允若謳歌之咸戴居然曆數之有歸爰御<lb/>
飛龍遂安神器以聖繼聖逺追堯舜之蹤雖休勿休<lb/>
佇洽羲農之化臣頃叨華近今困衰遲法座凝旒望<lb/>
龍顔而可想昕庭輯瑞簉鵷序以無階臣無任<lb/>
<pb n="KR4d0159_SBCK_012-5a"/>
　　車駕廵幸起居表<lb/>
邊檄交馳皇輿順動赫先聲於有截空大敵以無前<lb/>
臣某誠歡誠忭頓首頓首恭惟　皇帝陛下纂紹丕<lb/>
圖憂勤庶政憤犬羊之干紀戒虎旅以徂征詔舉時<lb/>
廵方肅鳴鸞之伏士争賈勇咸均挾纊之恩恢復之<lb/>
期可坐而策卽日餘寒在候六飛御途神動天隨聖<lb/>
躬萬福臣身居畎畒分隔雲霄仰跂清塵雖違顔於<lb/>
咫尺恪尊嚴令阻扞牧以奔趨臣無任<lb/>
　　隆興元年冊立皇后賀太上皇帝表<lb/>
臣某言臣伏覩制書恭聞今上　皇帝冊並皇后者<lb/>
<pb n="KR4d0159_SBCK_012-5b"/>
聖神傳序道必本於正家柔順居中禮益尊於大養<lb/>
時乃鉅典浹于歡心臣某誠歡誠忭頓首頓首臣聞<lb/>
首風化者治内于閨門明人倫者造端乎夫婦旣格<lb/>
移風之效復詒燕翼之謀徽數孔昭熈朝創見㳟惟<lb/>
光堯壽聖太上皇帝陛下儲神淡漠軫慮淵深念嗣<lb/>
聖之紹休属長秋之虚位聿求邦媛載穆坤儀五日<lb/>
以朝太公肇新中饋之助二南之得淑女更𢡟始基<lb/>
之圖臣夙荷殊恩欣傳渙號從鳴鸞而問膳想聞環<lb/>
珮之聲瞻黼座以稱觴阻預簪纓之列臣無任<lb/>
　　又賀太上皇后牋<lb/>
<pb n="KR4d0159_SBCK_012-6a"/>
臣某言臣伏覩制書恭聞　今上皇帝冊立　皇后<lb/>
者椒房正位聿新教化之原寶冊流光肇式邦家之<lb/>
慶禮成禁掖觀動華戎臣某誠歡誠忭頓首頓首臣<lb/>
聞乾坤合德而茂育羣生日月並明而照臨四海自<lb/>
昔有爲之主必資内助之賢選建柔良屬當熈洽㳟<lb/>
惟　皇帝陛下齊家憲古篤孝奉親惟中壼之久虚<lb/>
慮陰教之或缺禀訓言於壽聖淑先窈窕之求發渙<lb/>
號於昕朝或覿禕䄖之盛一人受福百世垂休臣荷<lb/>
至深投老無用不圖晚景獲覩上儀萬壽稱觴顧莫<lb/>
陪於旅進二南紀德徒竊誦於流芳臣無任<lb/>
<pb n="KR4d0159_SBCK_012-6b"/>
　　又賀皇后牋<lb/>
臣某言臣伏覩制書㳟聞　皇后正位宮闈者柔儀<lb/>
告成陰教有主是興正始之道以立太平之基臣某<lb/>
誠歡誠忭頓首頓首臣聞御于家邦必本人倫之叙<lb/>
首以風教實由内治之修禮旣行於㑹通時自臻於<lb/>
福祿恭惟　皇后殿下塗莘績慶姙姒推賢占符立<lb/>
馬之祥譽見濯龍之<hi>兆召</hi>王后之五輅巳均厚載之功<lb/>
仰天極之四星更廣照臨之惠臣無任<lb/>
　　乾道元年郊祀禮成賀表<lb/>
臣某言臣恭聞正月一日郊祀禮成者主神器以宅<lb/>
<pb n="KR4d0159_SBCK_012-7a"/>
師夙懋靈承之敬陟㤗壇而類帝肇迎滋至之休幽<lb/>
顯爕和華戎慶賴臣某誠歡誠忭頓首頓首竊以祀<lb/>
者國之甚重禮非時而不行因天事天尊祖聿嚴於<lb/>
大報基命定命承祧尤謹於初郊恭惟　皇帝陛下<lb/>
躬舜繼堯系唐接漢久協謳歌之載縻忘燔燎之㳟<lb/>
禀壽聖之成謨舉圜丘之大典慮軍興而改卜心葢<lb/>
務於專精用人正之𥘉元事益光於故實昊穹昭荅<lb/>
　瑞洊臻躋富壽於斯民永延洪於丕祚臣身居畎<lb/>
畆望絕霄雲籲俊充庭難綴奉璋之列可封成俗但<lb/>
賡擊壤之謠臣無任<lb/>
<pb n="KR4d0159_SBCK_012-7b"/>
　　辭免召赴行在恩命謝表<lb/>
臣某言臣近具奏辭免召赴行在恩命今月二十八<lb/>
日准尚書省劄子奉　聖㫖張某一時老成朕所渇<lb/>
見巳令趣召乃以耄老爲辭重違雅志可從所請令<lb/>
所在州軍常加存問仍賜羊酒者叨恩趣召　輒陳<lb/>
衰病之情從欲推仁更冐撫存之寵危衷激切感涕<lb/>
交横臣某誠惶誠懼頓首頓首伏念臣素乏時才久<lb/>
愆旅力報國罔施於尺寸捫心空負於生平忽聞收<lb/>
召之音衆謂死灰之復熖自揣支離之骨獨嗟老馬<lb/>
之先疲與其上誤於使令孰若退安於分守是殫悃<lb/>
<pb n="KR4d0159_SBCK_012-8a"/>
愊仰覬哀憐載惟聖主龍飛尚阻造庭之敬况復邉<lb/>
隅雲擾尤非避事之時竊料㣲蹤必嬰嚴譴孰意乾<lb/>
坤之造曲昭螻蟻之誠垂温㫖以丁寧旣遂桑榆之<lb/>
志敕有司而存問更加牢醖之頒得過所期愧何以<lb/>
稱兹蓋伏遇　皇帝陛下接下以禮推恕及人知臣<lb/>
樸拙而非敢矯誣察臣病瘁而莫能彊勉靡愛優隆<lb/>
之澤用増枯朽之華臣荷眷益深謝生無路風雲遇<lb/>
合雖絕望於攀鱗畎畒優游但懷忠於結草臣無任<lb/>
　　乾道元年加恩謝表<lb/>
臣某言臣今月十一日伏准告命以隆興二年十一<lb/>
<pb n="KR4d0159_SBCK_012-8b"/>
月二十九日冬至詔書進封臣開國公加食邑三百<lb/>
戸臣巳卽時望闕謝恩祗受訖至仁恤祀特先事以<lb/>
䟽恩朽質辭榮復隨班而冐寵光生爵邑愧溢心顔<lb/>
臣某誠惶誠懼頓首頓首伏念臣身起布韋家無儋<lb/>
石偶玷高華之列巳深温飽之慚敢意垂年復叨異<lb/>
數植圭貴重遂首冠於諸侯采地豐饒更増加於多<lb/>
戸退念乞骸之久初無横草之勞得之若驚悸不自<lb/>
定兹蓋伏遇　皇帝陛下丕承大業肇舉明禋卜郊<lb/>
爰徙於權宜霈澤靡嫌於過厚甫及初陽之日亟頒<lb/>
大賚之音罔間孤㣲俾偕序進臣桑榆景迫犬馬力<lb/>
<pb n="KR4d0159_SBCK_012-9a"/>
疲寶軸熒煌但覺光輝於梓社丹心感切無緣舞蹈<lb/>
於蓂階臣無任<lb/>
　　乾道元年冊立皇太子賀太上皇帝表<lb/>
臣某言臣伏覩制書恭聞　今上皇帝冊立　皇太<lb/>
子者大廷發冊肇基國本之安萬乗稱觴式表家傳<lb/>
之慶縟儀創見至養彌隆臣某誠歡誠忭頓首頓首<lb/>
竊以稟睿筭於慈闈正重明於上嗣是謂兩宫之兼<lb/>
美誠非百代之可儔恭惟　光堯壽聖太上皇帝陛<lb/>
下德冠二儀量包衆甫探至道於狶韋伏羲之上閱<lb/>
成功於夏康周宣之時愛方樂於含飴禮遂觀於主<lb/>
<pb n="KR4d0159_SBCK_012-9b"/>
鬯子又孫而孫又子益知問寢之恭天占人而人占<lb/>
天咸驗卜年之永臣叨恩惟舊臥疾増深霈澤多方<lb/>
但切遭逢之幸班朝五日阻陪蹈舞之趨臣無任<lb/>
　　又賀　皇帝表<lb/>
臣某言臣伏覩制書恭聞冊立　皇太子者儲宫正<lb/>
位昭大慶於宗祧顯冊告庭浹多歡於夷夏臣某誠<lb/>
歡誠忭頓首頓首竊以周室教行於三善漢家頌美<lb/>
於重光蓋考震離之文取侔星海之象恭惟　皇帝<lb/>
陛下以天地爲量以祖宗爲心躬大養而不違於睿<lb/>
謨舉盛禮而獨高於徃牒天下之本旣立聖人之功<lb/>
<pb n="KR4d0159_SBCK_012-10a"/>
孰加臣退窮山欽聞曠典雞鳴鶴禁遙知問寢之恭<lb/>
鷺集螭墀阻預稱觴之列臣無任<lb/>
　　遺表<lb/>
臣某言臣伏爲疾患危䔍上遺表者抱病衡門巳絕<lb/>
再生之望馳心魏闕輒伸將死之言臣某誠惶誠懼<lb/>
頓首頓首伏念臣脫迹蓬蒿參華簪紱伶俜一介遭<lb/>
遇四朝繇經濟之才踈故功名之念薄頃投閑散履<lb/>
閱星霜　上皇擢貳政機冐寵僅周於歲律陛下再<lb/>
頒召節卧痾莫造於天墀宸心終始以務憐異數便<lb/>
蕃而存問乾坤大造獨厚孤㣲蒲柳殘生知難稱塞<lb/>
<pb n="KR4d0159_SBCK_012-10b"/>
方幸優游於樂土庶幾休養於餘齡而臣福過災生<lb/>
鍾鳴漏盡負薪之憂寢劇屬纊之息僅存雖人生如<lb/>
過隙之駒光陰易捨然情迫若戀軒之馬恩德難忘<lb/>
伏望　皇帝陛下體道御時配天立極施仁發政躬<lb/>
周后之憂勤修巳安人法唐堯之慈儉懷柔夷狄褒<lb/>
禮忠良上遵一定之規模益固無窮之基緒臣形將<lb/>
就木志切傾葵想清禁以䰟迷撫殘骸而涕隕上茂<lb/>
陵之書而獻佞肯效前人結輔氏之草以酬恩尚期<lb/>
異日臣無任<lb/>
華陽集卷第十二<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_013-1a"/>
華陽集卷第十三<lb/>
　　　　　　　　　　　金壇後學于文熈校<lb/>
　䟽<lb/>
　　徽宗天寧節功德䟽<lb/>
乘天德而出寧誕記流虹之瑞佇時廵之歸格遙傾<lb/>
就日之心䖍叩覺慈仰祈睿算庶竭涓塵之助少酬<lb/>
覆燾之私　道君太上皇帝伏願六氣御和三靈垂<lb/>
佑迎太公而還漢載嚴五日之朝慶靈武之興唐永<lb/>
奉千秋之節<lb/>
　　欽宗乾龍節功德䟽一<lb/>
<pb n="KR4d0159_SBCK_013-1b"/>
大德必得其壽固自享於延洪忠臣逺不忘君更欲<lb/>
申於報効屬紀誕彌之節䖍依無碍之慈同厥有生<lb/>
咸傾善頌恭惟　淵聖皇帝陛下宅心齊聖體道淵<lb/>
冲恭勤出天性之自然孝友造人倫之極致南薫應<lb/>
律徒知揖舜之風朔野時廵猶隔就堯之日伏願宻<lb/>
回天鑒坐擁神休兩國交歡佇六飛之旋轡萬年祝<lb/>
聖偕百辟以稱觴<lb/>
　　二<lb/>
上聖篤生肇千秋而紀節羣心胥慶敢一日而忘君<lb/>
注想玉毫投誠金地庶憑願力上贊皇齡　孝慈淵<lb/>
<pb n="KR4d0159_SBCK_013-2a"/>
聖皇帝陛下伏願擥道德之精剛玩神明於昭曠自<lb/>
天降福與時偕行返瑤池八駿之遊對周邦之咸喜<lb/>
享嵩嶽三呼之祝隆漢祚於無窮<lb/>
　　三<lb/>
純乾紀月載震開祥北望堯天未報生成之德仰瞻<lb/>
佛日用伸祈嚮之私　孝慈淵聖皇帝陛下伏願體<lb/>
道淵冲玩神昭曠問途牧馬回法駕於襄城占瑞老<lb/>
人對靈光於南極<lb/>
　　四<lb/>
葵藿㣲生猶知向日簪紳舊物敢忘愛君載臨震夙<lb/>
<pb n="KR4d0159_SBCK_013-2b"/>
之辰寅奉熏修之禮兾憑法力黙佑清躬　孝慈淵<lb/>
聖皇帝陛下伏願德隨日新誠動天監六飛在御早<lb/>
回朔野之廵萬壽無疆克配南山之詠<lb/>
　　五<lb/>
配天盛德欲報難名彌月紀辰敢忘善頌庶竭㳙埃<lb/>
之助少伸犬馬之私　孝慈淵聖皇帝陛下伏願上<lb/>
帝眷臨百神儼衛駕雲龍之駟按平路以南旋占箕<lb/>
翼之星固皇齡而北拱<lb/>
　　六<lb/>
羲日南交初届長羸之候堯雲北望載臨震夙之辰<lb/>
<pb n="KR4d0159_SBCK_013-3a"/>
罄寰宇以均歡竭忱辭而請祝　孝慈淵聖皇帝陛<lb/>
下伏願神祗祖考卑景福以彌昌山阜岡陵茂皇齡<lb/>
而益固<lb/>
　　乾龍節滿散道場文<lb/>
虹渚開祥属此正陽之月雲天在望曷勝就日之心<lb/>
用䖍祝於皇齡輒仰憑於慧力　淵聖皇帝陛下伏<lb/>
願三靈垂佑六氣御和至孝自格於神明盛德永膺<lb/>
於福禄順斗杓之南指亟旋八駿之遊過嵩嶽而開<lb/>
呼永享萬年之壽<lb/>
　　高宗天申節功德䟽一<lb/>
<pb n="KR4d0159_SBCK_013-3b"/>
天其申命用休誕紀生啇之節臣能歸美報上同傾<lb/>
戴舜之心仰叩覺慈䖍申善祝　皇帝陛下伏願仁<lb/>
恩天覆威令風行復廟社於中原茂本支於皇祚坐<lb/>
明堂而朝萬國閱八千歲之春秋疆戎索以禦四夷<lb/>
作億兆民之父母<lb/>
　　二<lb/>
盛德在火流光繞樞開長發之祥普天同慶効華封<lb/>
之祝擊壤成謠　皇帝陛下伏願宗社妥安蠻夷率<lb/>
服國史播豐年之詠司空廣輿地之圖治定功成案<lb/>
六經而較德天長地久參萬歲以成純<lb/>
<pb n="KR4d0159_SBCK_013-4a"/>
　　三<lb/>
赤伏標符爰啓中興之運瑤光貫月肇開長發之祥<lb/>
屬令節之載臨罄綿區而申祝顧叨法從敢怠愚誠<lb/>
皇帝陛下伏願聖德上昭皇威逺暢成大功以安四<lb/>
海歛厚福以浸黎民載新輿地之圖恢中原於有截<lb/>
誕受㤗元之筴纂丕祚於無疆<lb/>
　　四<lb/>
惟皇作極𬒳四表以尊臨申命自天垂萬年而永固<lb/>
爰届誕彌之節載傾請祝之誠庶竭㳙埃上俾海岳<lb/>
皇帝陛下伏願參天地而化育並日月以照臨威彊<lb/>
<pb n="KR4d0159_SBCK_013-4b"/>
成於道德而九服來王孝弟通於神明而兩宫返國<lb/>
築靈臺而偃伯用彰無敵之仁開壽域以躋民同享<lb/>
太平之福<lb/>
　　五<lb/>
彌月届期協火德自然之應後天祝算叩金僊無碍<lb/>
之慈顧㣲塵何𥙷於丘山維向日自傾於葵藿恭惟<lb/>
皇帝陛下聰明體道孝弟通神繼好息民浹歡聲於<lb/>
遐邇刺經作制新墜典於明昌載臨出震之辰宜獲<lb/>
目天之佑伏願四時不忒萬國咸寧稽三百五篇之<lb/>
詩旣醉巳歌於至治採七十二君之制升中遂告於<lb/>
<pb n="KR4d0159_SBCK_013-5a"/>
成功<lb/>
　　六<lb/>
皇天眷命上帝䔍生肇八荒再造之基祥開華旦垂<lb/>
萬世無疆之福懽浹羣倫用傾向佛之心仰罄祝堯<lb/>
之請　皇帝陛下伏願握符御極旋乾轉坤四時平<lb/>
而風雨時五榖熟而民人育新又新而不怠德銘益<lb/>
懋于湯盤朔更朔以無窮神筴彌増於漢曆<lb/>
　　七<lb/>
火德當陽方啓明昌之運樞星照野載臨震夙之期<lb/>
爰卽寶坊聿嚴法會　皇帝陛下伏願體道淵静儲<lb/>
<pb n="KR4d0159_SBCK_013-5b"/>
神穆淸自本自根長上古而不老卜年卜世嗣大曆<lb/>
以無疆<lb/>
　　八<lb/>
㽔賔在候昭盛德於炎精長發其祥下靈光於華渚<lb/>
於赫生商之旦有開復禹之基屬令節之載臨均綿<lb/>
區而申祝　皇帝陛下伏願三靈助順六合同風政<lb/>
陶陶而日新福簡簡而滋至三萬里農桑之本版圖<lb/>
益廣於邉討八千歲春秋之期寶曆彌増於睿筭<lb/>
　　九<lb/>
表正萬邦惟君爲大靈承上帝何福不除矧當彌月<lb/>
<pb n="KR4d0159_SBCK_013-6a"/>
之期更切後天之祝　皇帝陛下伏願誕膺百順不<lb/>
式九圍老人呈南極之祥神筴授㤗元之秘我無爲<lb/>
而自化熏陶益廣於堯仁聞盛德而偕徠玉帛常趨<lb/>
於禹㑹<lb/>
　　十<lb/>
道莫大於帝王方隆景運功巳參於天地何假頌言<lb/>
惟載夙之昌期實綿區之共慶欲效㳙塵之報不勝<lb/>
癸藿之傾爰卽淨坊聿嚴法㑹　皇帝陛下伏願體<lb/>
道淵静儲思穆清時和歳豐而叶氣横流禮制樂作<lb/>
而頌聲洋溢文謨武烈冐率土以歸仁舜日堯天垂<lb/>
<pb n="KR4d0159_SBCK_013-6b"/>
後天而難老<lb/>
　　十一<lb/>
瑤圖在御萬方瞻北極之尊虹渚呈祥百辟獻南山<lb/>
之壽兹仰憑於佛力兾申祝於堯仁　皇帝陛下伏<lb/>
願六氣御和百神受職考七十二君之錯事聿陳梁<lb/>
甫之儀閱千二百歲以脩身盡得廣成之道<lb/>
　　十二<lb/>
千齡撫運爲天下君萬國傾心祝聖人壽况忝服乗<lb/>
之舊載逢震夙之期爰卽寶坊用嚴法會　皇帝陛<lb/>
下伏願乾行剛徤離照光明體道御時道甚大而王<lb/>
<pb n="KR4d0159_SBCK_013-7a"/>
亦大立政勸化政日新而德又新坐成不宰之功永<lb/>
嗣無疆之曆<lb/>
　　十三<lb/>
天佑寶圖時生眞主百靈儲祉咸趨震夙之期四海<lb/>
均歡敢後延洪之祝　皇帝陛下伏願懋昭大德遹<lb/>
駿有聲並日月以正明運陶鈞而獨化天開地闢揮<lb/>
八極以凝神治定功成握萬年之景命<lb/>
　　十四<lb/>
星火當天五百歲䔍生於上聖香花供佛三千臣同<lb/>
竭於一心庶憑覺海之慈仰贊壽山之固　皇帝陛<lb/>
<pb n="KR4d0159_SBCK_013-7b"/>
下伏願體乾之徤如日之升建皇極以錫庶民坐明<lb/>
堂而朝萬國魚鳶遂性樂舜德於薫弦箕翼占祥永<lb/>
漢圖於神筴<lb/>
　　十五<lb/>
雷厲風飛方大中天之業虹流電繞載臨彌月之期<lb/>
望玉階以歡呼叩金僊而請祝　皇帝陛下伏願决<lb/>
柔用夬行徤乗乾赫厥聲而耀厥靈與乎神而進乎<lb/>
智持有道之勝皇都坐復於輿圖受無疆之休睿筭<lb/>
永齊于箕翼<lb/>
　　十六<lb/>
<pb n="KR4d0159_SBCK_013-8a"/>
成功不居坐享無爲之樂大德必壽欣逢載夙之辰<lb/>
眷踈逺之㣲蹤負恩私而莫報唯憑善頌少效愚衷<lb/>
光堯壽聖太上皇帝陛下伏願體道希夷儲神淵静<lb/>
擴孫謀而詒燕開寶連之亨嘉萬乗稱觴永尊天子<lb/>
之父千齡御辨同符象帝之先<lb/>
　　十七<lb/>
星樞紀瑞方申過曆之期鸞輅陳儀肅奉稱觴之禮<lb/>
事獨高於曠古歡允浹於羣黎曾是叨恩敢忘善頌<lb/>
光堯壽聖太上皇帝陛下伏願游神昭曠問道崆峒<lb/>
體太極以函三法乾元而用九坐觀聖子述成萬世<lb/>
<pb n="KR4d0159_SBCK_013-8b"/>
之功永鎮皇圖安享千秋之養<lb/>
　　十八<lb/>
赤符應瑞旣成復古之勲黄屋非心爰享後天之筭<lb/>
式逢誕節更瀝懇祈　光堯壽聖太上皇陛下伏願<lb/>
氣襲堪輿心游淡漠迪亨嘉於豐豫齊久大於乾坤<lb/>
舉漢帝之玉巵益隆至養受唐臣之金鑑永鎮丕圖<lb/>
　　天申節開啓道場文<lb/>
炎帝執衡司夏誕彌膺火運之昌文王受命作周光<lb/>
祚協帝齡之永顧盛德何施於善頌惟羣心欲效于<lb/>
愚誠恭啓法筵仰祈慧照　皇帝陛下伏願惟皇建<lb/>
<pb n="KR4d0159_SBCK_013-9a"/>
極申命自天靖疆場以無虞洗甲兵而不用開八荒<lb/>
於壽域均調天地四時之和朝五玉于明堂永作神<lb/>
民萬物之主<lb/>
　　天申節滿散道場文<lb/>
流電繞樞兆一人之有慶斷鰲立極均萬㝢以蒙休<lb/>
載臨彌月之辰祗率周行之士咸趨法席用竭愚誠<lb/>
皇帝陛下伏願彞倫叙乎九疇治道貫乎三極風雨<lb/>
時而五榖熟干戈戢而四海平如日之升益懋昭于<lb/>
盛德後天而老期永御于洪圖<lb/>
　　㑹慶節功德䟽一<lb/>
<pb n="KR4d0159_SBCK_013-9b"/>
膺正綂以當天光啓繼明之運紀誕彌於良月丕昭<lb/>
受命之祥仰叩能仁䖍申善頌　皇帝陛下伏願新<lb/>
美庶政緝熈大猷三靈吐格於繁禧四海皆臣于盛<lb/>
德盡事親之道萬年均壽聖之歡簡上帝之心百世<lb/>
邁岐周之歷<lb/>
　　二<lb/>
甲觀開祥仰千齡之盛旦祗園獻祝竭四表之歡心<lb/>
矧夙荷於殊恩顧敢忘於善頌　皇帝陛下伏願百<lb/>
靈薦祉六合承風單于趨渭上之朝博士刺經中之<lb/>
制天長地久參萬歲以成純子孝父慈會一人之有<lb/>
<pb n="KR4d0159_SBCK_013-10a"/>
慶<lb/>
　　三<lb/>
爲天下君上帝啓誕彌之慶祝聖人壽黎元均愛戴<lb/>
之心葢有生蒙雨露之恩念無路效㳙埃之報肆殫<lb/>
願力仰叩佛蒙　皇帝陛下伏願體道御時配天立<lb/>
極漢廷多暇躬太公五日之朝周歷無疆介君子萬<lb/>
年之福<lb/>
　　四<lb/>
受命當陽咸仰誕彌之慶傾心向佛䖍伸頌禱之勤<lb/>
兾仗慈光聿崇睿筭　皇帝陛下伏願德參上古業<lb/>
<pb n="KR4d0159_SBCK_013-10b"/>
廣中天櫜弓矢而戢干戈考制度而正禮樂燕周王<lb/>
之孫子益茂本支奠漢室之山河永觀帶礪<lb/>
　　皇太后生辰功德䟽<lb/>
道盛母儀夙肇生商之慶祥開宮壼戴臨夢月之期<lb/>
爰啓琅函仰祈鴻筭　皇太后殿下伏願百神薦祉<lb/>
六氣御和歌聖德于思齊本支益茂奉慈顔於長樂<lb/>
壽考無疆<lb/>
　　皇后生辰功德䟽<lb/>
紫房正位夙著於柔儀黄氣占祥載臨於誕日䖍申<lb/>
頌禱仰賛延洪　皇后殿下伏願道集坤元福流震<lb/>
<pb n="KR4d0159_SBCK_013-11a"/>
索承顔長樂同臻萬壽之期協德關雎永輔一人之<lb/>
慶<lb/>
　　徽宗皇帝追薦道場䟽<lb/>
弓劎上賓痛龍胡之莫附香花修供捨檀海以疇依<lb/>
法會有嚴威神如在超登彼岸願同𣑽釋之遊陟配<lb/>
在天永錫邦家之福<lb/>
　　寧德皇后追薦道場䟽<lb/>
坤儀永閱曷勝長樂之悲佛法無邉用啓華嚴之供<lb/>
人天來會鍾唄宣揚仰祈如在之神遂證無生之果<lb/>
<pb n="KR4d0159_SBCK_013-11b"/>
</p>
<p>
華陽集卷第十三<hi>畢</hi>
<pb n="KR4d0159_SBCK_013-12a"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_014-1a"/>
華陽集卷第十四<lb/>
　　　　　　　　　　金壇後學于孔兼校<lb/>
　劄子<lb/>
　　論獄囚痩死劄子<lb/>
臣聞詰姦禁暴莫重於獄敗法亂政莫甚於治獄之<lb/>
吏恭惟　陛下自卽位以來毎發德音下明昭未嘗<lb/>
不以欽恤刑獄爲先然近歲吏姦成市未能遽革或<lb/>
緣貨鬻或挾怨仇或望風㫖或私逞威勢捶楚之下<lb/>
欲致之死地徃徃先以病聞及其巳死縣匿之不以<lb/>
申州州匿之不以申監司上下相蒙難以稽察按紹<lb/>
<pb n="KR4d0159_SBCK_014-1b"/>
興斷獄勑諸囚在禁病死歲終通計所禁人數死及<lb/>
一分則官吏以次斷罪罪止杖一百此固法之善也<lb/>
然繫囚日死官吏斷罪之文初未嘗舉行夫欲懲其<lb/>
苛慘而罪止于杖責之旣輕復爲虚文宜其吏之不<lb/>
知畏也昔漢宣帝詔郡國歲奏繫囚以掠笞若痩死<lb/>
卽坐名縣爵里丞相御史課殿最以聞臣愚欲自今<lb/>
以後令州縣月具繫囚存亡之數長吏結罪保明申<lb/>
提刑司歲終舉行斷罪之法仍每路比較一州一縣<lb/>
死囚最多之數具當職官吏姓名取㫖黜責其最少<lb/>
處亦乞量行褒賞如宣帝故事庶㡬慘酷稍懲人無<lb/>
<pb n="KR4d0159_SBCK_014-2a"/>
横害以廣　陛下好生之德取進止<lb/>
　　乞久任劄子<lb/>
臣聞張官置吏本以爲民與民親者莫如監司郡守<lb/>
前代以來尤重其選然未有不使之久任而責其成<lb/>
功者也國家稽古建官舊以三年爲任近歲員多闕<lb/>
少率二歲爲成資以古驗今巳不爲久使人人得成<lb/>
資而代猶足以稽其功效竊見比年監司郡守徃徃<lb/>
數易或到任未滿一年或纔三兩月輒代去夫郡守<lb/>
治一州監司總一路其風俗之厚薄吏胥之欺詐簿<lb/>
書訟獄之繁夥非一朝一夕所能省察也借使材術<lb/>
<pb n="KR4d0159_SBCK_014-2b"/>
過人亦必遲之歳月然後可以措手今乃不待席煖<lb/>
數見換易前官視事日淺未究設施而後官巳至端<lb/>
緒復亂人懷苟且迄無成功又况遠近送迎士卒疲<lb/>
苦徃來饋給州縣煩費當此艱虞之時豈無所損哉<lb/>
臣愚欲乞檢㑹二年成資㫖揮申嚴行下今後監司<lb/>
郡守除以罪去不問久近其他並令成資如朝廷選<lb/>
材召擢亦必到任一年方許受代所貴吏得安職民<lb/>
受實惠取進止<lb/>
　　乞令帥守條例利害劄子<lb/>
臣竊觀　陛下卽位以來勵精圖治崇諌諍之風而<lb/>
<pb n="KR4d0159_SBCK_014-3a"/>
虛心於敢言之士懋緝熈之學而留聽于勸講之臣<lb/>
猶以爲未也乃自從官下至百執事皆令以次轉對<lb/>
可謂得聽納之道矣然而州郡帥守於民尤親講求<lb/>
時務亦應有所論奏雖詔書數下中外奉承其間尸<lb/>
官循嘿之人曠日持久曾未聞以讜言至論上徹聖<lb/>
覽甚無爲也臣伏見　仁宗皇帝詔沿邊郡守替日<lb/>
各具民間及邉事五件奏聞葢欲躬垂明聽以察四<lb/>
方萬里之遠然則凡在官者孰敢不究心所職哉臣<lb/>
愚欲望　陛下舉行仁宗故事應諸路帥守不以到<lb/>
任久近至替日各令條列本處利害五事以上畫一<lb/>
<pb n="KR4d0159_SBCK_014-3b"/>
具奏其沿邉州軍仍論邉防急務悉可行於今者庶<lb/>
幾人皆竭誠盡慮仰副　陛下求言之意取進止<lb/>
　　乞嚴邉備劄子<lb/>
臣竊觀國家自遭夷虜之難繼以姦臣僭竊中原䧟<lb/>
没社稷阽危此天下之所痛心疾首恨未有以報也<lb/>
比來川陜之師捷書屢至賊境内擾虜氣沮䘐是乃<lb/>
上天悔禍之時中外人心亦少快矣然臣竊有所慮<lb/>
者葢群情樂于苟安事變生于所忽天不假易道貴<lb/>
難圖今雖警報稍寧然所以自爲備者豈可一日廢<lb/>
也又况兇渠假息陰連黠虜深謀詭計緩急相應則<lb/>
<pb n="KR4d0159_SBCK_014-4a"/>
羸師張我或未可知傳曰上兵伐謀又曰先爲不可<lb/>
勝以待敵之可勝正今日之先務臣愚欲望　陛下<lb/>
明詔有司日<hi>御名</hi>一日常若㓂至應沿邉去處無得徹<lb/>
警要令斥堠益逺關防益密訓士卒察姦細以至城<lb/>
池樓櫓器械之屬亦宜常切按視以時修葺如此不<lb/>
唯物各素具可以應卒抑使士氣不惰國勢自彊恢<lb/>
復之基於是乎在取進止<lb/>
　　乞詔大臣兼領史事劄子<lb/>
臣聞自古帝王之興必有信史備載一時行事所以<lb/>
昭示天下後世不可缺也恭惟　陛下纘紹丕圖于<lb/>
<pb n="KR4d0159_SBCK_014-4b"/>
今七年動勞萬機夙夜不怠將以恢中興之業比迹<lb/>
周宣漢光而東觀日曆未有述焉頃因臣寮上言嘗<lb/>
詔論撰然自艱難以來簡編散逸時政起居本末不<lb/>
備方且重行捜訪内則關問於百司外則取㑹於州<lb/>
郡旣以節目繁夥供報爲難又緣秘省權輕諸處視<lb/>
爲不急雖復文移徃返未有汗青之期深恐歲月侵<lb/>
久事或失實愈難考正竊見今之著作局乃昔之史<lb/>
館祖宗時嘗以宰臣兼之故史權増重臣愚欲望<lb/>
聖慈若稽故實特詔大臣兼領史事而委以筆削之<lb/>
功庶幾聖朝盛典粲然備舉天下幸甚取進止<lb/>
<pb n="KR4d0159_SBCK_014-5a"/>
　　論買牛筋角劄子<lb/>
臣竊謂方今國家之急有二一曰治兵二曰務農治<lb/>
兵所以強國務農所以足食二者相頃以濟殆難以<lb/>
偏廢也夫兵無弓矢固不可以戰然農無牛亦安能<lb/>
服田力穡此正宜今日之所圖者臣伏見近日軍器<lb/>
所打造弓一萬張計用牛筋六千七百四十五斤角<lb/>
一萬一千隻績奉　聖㫖分一半下浙東收買此廼<lb/>
陛下留神武備修治器械以攘夷狄深得夫宣王復<lb/>
古之意矣有司奉行㫖揮獨患筋骨數多無人出賣<lb/>
州郡决不能以時應辨葢一牛得筋不過數兩約用<lb/>
<pb n="KR4d0159_SBCK_014-5b"/>
三牛可得筋一斤今所買六千餘斤無慮二萬牛矣<lb/>
緣自兵火以來逺近耕牛驅虜屠殺殆盡至有以人<lb/>
代耕田畒荒蕪莫之墾闢頃者朝廷察知故嚴立罪<lb/>
賞禁人屠殺自是人稍知戒然所在孽養未久正須<lb/>
遵行法禁以俟蕃息今乃分科筋角下州縣收買州<lb/>
縣必須科下人戸人戸之牛自死者其筋角旣巳依<lb/>
條納官緣何更有出賣深恐官司務欲辦事妄行促<lb/>
迫則小民畏懼勢須殺以應命顧罪賞如此誰敢輙<lb/>
殺設或姦猾之民以所須筋角爲名遂復恣爲屠割<lb/>
不知州縣何以處之欲加以罪筋角無所從出欲縱<lb/>
<pb n="KR4d0159_SBCK_014-6a"/>
之法令不行而殺牛滋多益廢耕耨是於國家務農<lb/>
之意有未至也臣訪聞温台衢婺等州昨爲隣境盗<lb/>
賊竊發其間豪民多緣扞禦收畜良弓今筋角㫖揮<lb/>
旣行所買必不能足數臣愚欲望　聖慈下三省相<lb/>
度除一靣收買筋角外浙東人戸能以堪用好弓力<lb/>
及八斗以上者赴官投賣卽今州縣毎張約筋角若<lb/>
干而給還其直總計所買弓𥙷充今來所降筋角之<lb/>
數如此不唯收買易辦且得存養耕牛農人不至失<lb/>
業兼使民間兵器以漸納官是一舉而獲三利也區<lb/>
區管見干犯天威無任惶悚戰懼之至取進止<lb/>
<pb n="KR4d0159_SBCK_014-6b"/>
　　論土豪獄久不决劄子<lb/>
臣聞臯陶告舜曰與其殺不辜寧失不經好生之德<lb/>
洽于民心夫以德洽民心其本在於<hi>御名</hi>罰此虞舜之<lb/>
治天下所以歸仁仰惟　陛下纂業中興憂勤不怠<lb/>
監觀庶獄尤務哀矜旣巳臨遣使軺宣諭德意而又<lb/>
親灑宸翰刻石以詔有司唯恐淫刑以逞濫及無罪<lb/>
是宜四方風勤下無冤民然臣竊觀軍興以來每遇<lb/>
宼亂村人徃徃乗時倚勢羣軰剽刼以至殺人放火<lb/>
時或有州縣㝷行根治罪大而左驗明白者固巳卽<lb/>
時就戮其情由曖昧黨與牽連則必逮繫證案姦吏<lb/>
<pb n="KR4d0159_SBCK_014-7a"/>
受賕滋漫及于平人是致獄久不决而斃於纍囚者<lb/>
不可勝數小人見其如此或挾讐怨或規賄利轉相<lb/>
告訴無有巳時故雖歲月深遠事旣滅息而官司因<lb/>
其告訴輙復收捕驗治是以獄訟愈多而人情不能<lb/>
安處方其事變擾攘無知之民違法作過何所不有<lb/>
罪在一時豈無詿誤自建炎巳酉至今經渉五年推<lb/>
窮誅治亦足以鉏姦去惡使民知畏矣然而囹圄置<lb/>
對猶或有未决之囚官吏受辭無以絕方來之訟近<lb/>
者紹興府亦嘗申請正言金人占據去處而不及他<lb/>
盜紛擾之地止言土豪專輙斬殺之罪而不及細民<lb/>
<pb n="KR4d0159_SBCK_014-7b"/>
乗時殺傷等事雖巳特降㫖揮又不徧及天下似于<lb/>
聖威推行未廣臣愚欲望　陛下載頒詔㫖截自紹<lb/>
興元年正月一日以前應因宼亂聚集作過及殺傷<lb/>
等事一切不問州縣勿復受禮如事巳在官而未結<lb/>
正者並令釋放所貴曠蕩之澤普浹天下雖虞舜好<lb/>
生無以過此取進止<lb/>
　　論淮南官冗劄子<lb/>
臣伏見淮南州縣數經殘破比年餘間稍稍歸業正<lb/>
在朝廷加意拊循庶幾德澤下究創痍漸復然其間<lb/>
官吏設貟太冗裁減未盡浸漁騷擾爲害不細甚非<lb/>
<pb n="KR4d0159_SBCK_014-8a"/>
勞來還定安集之意方今國家大勢以東南爲重自<lb/>
江以北皆吾屏蔽苟欲經理天下則淮南當在所先<lb/>
不可謂殘破之地而遂忽之且州縣民旣不多則事<lb/>
亦隨少事少則冗官濫食亦安所用若不痛行减省<lb/>
將見積日累月害民益甚臣愚欲乞每郡自太守而<lb/>
下除酒稅主兵及簽㕔官各存留一貟刑獄倉庫止<lb/>
一貟兼治其餘並罷毎縣自知縣而下存留酒稅官<lb/>
一貟丞簿尉職事亦止一貟兼治其餘並罷所有管<lb/>
下廵檢及外鎮稅官除係衝要去處依舊存留外餘<lb/>
悉罷之如此則减貟雖多必不至乏事俟將來歸業<lb/>
<pb n="KR4d0159_SBCK_014-8b"/>
者衆州縣事體寖盛却相度逐旋增添所貴治有條<lb/>
理民得休息伏望　睿慈特降詔㫖施行取進止<lb/>
　　論儲蓄劄子<lb/>
臣聞國家無九年之蓄曰不足無六年之蓄曰急無<lb/>
三年之蓄曰國非其國也是以立國之道穀食爲本<lb/>
量入制用以備凶災方無事時尚當如此而况艱危<lb/>
之際軍師仰給有倍於平日者乎國家數年以來養<lb/>
兵益衆月費廩餉無慮數十萬斛所幸頻歲登稔不<lb/>
至缺乏然而朝歛暮散僅了目前未聞有所蓄積古<lb/>
人嘗謂六歲旱蓋言豐凶相代不可以爲常也萬一<lb/>
<pb n="KR4d0159_SBCK_014-9a"/>
豐歲以後繼年穀不熟民無以輸則將何以爲計臣<lb/>
竊見春來霪雨不節二麥旣傷而秋成又未可知要<lb/>
當預爲之圖訪聞民間猶有積榖可以接新二麥雖<lb/>
傷將來薄收穀價亦必少减臣愚伏望　聖慈委諸<lb/>
路漕臣及兹民有餘粟之時早行措置或從官司兊<lb/>
那糴買或行民戸預行樁留各條具委令如何可廣<lb/>
儲蕃限一月上之户部相度申尚書省取㫖施行取<lb/>
進止<lb/>
<pb n="KR4d0159_SBCK_014-9b"/>
</p>
<p>
華陽集卷第十四<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_015-1a"/>
華陽集卷第十五<lb/>
　　　　　　　　　　　金壇後學于文熈校<lb/>
　劄子<lb/>
　　乞舉將帥劄子<hi>給事中時所論</hi>
臣聞三辰不軌擢士爲相蠻夷不㳟拔卒爲將仰惟<lb/>
陛下勵精求治士之懷材抱藝者莫不以次進用獨<lb/>
將帥之臣推擇未廣方今夷虜尚熾邉陲未能徹警<lb/>
朝廷所恃以却敵禦侮者不過大將數人而巳各據<lb/>
要害按甲休兵則未見缺事萬一烽火四起必將分<lb/>
道出師前擊後援若非備豫何以應卒故臣謂爪牙<lb/>
<pb n="KR4d0159_SBCK_015-1b"/>
之選在今日尤當拔竒取頴以防緩急夫前世經武<lb/>
之事毎不乏人者不必皆取良家子苟其材智勇略<lb/>
足以葢衆雖在㣲賤擢寘三軍之上不以爲嫌所以<lb/>
販繒屠狗盜賊奴隷罪亡之餘率爲一時名將國家<lb/>
自艱難以來兵氣未振然不可遂以乏材厚誣天下<lb/>
竊意韜略之士固有沉埋困躓姓名不得上聞者正<lb/>
須上之人篤意求之耳臣愚欲望聖慈特詔中外文<lb/>
武臣寮廣行捜訪有能練逹戎律熟知虜情忠勇可<lb/>
備將帥不問有官無官或隱於山林或見在行伍卽<lb/>
具姓名聞奏然後召問審考不次擢用庶幾如古拔<lb/>
<pb n="KR4d0159_SBCK_015-2a"/>
卒爲將之意取進止<lb/>
　　乞修戰船劄子<hi>給事時所論</hi>
臣竊觀自古興師却敵阻江河以爲險則水戰之具<lb/>
不可不備岑彭以樓船露橈斬任滿於荆門周瑜以<lb/>
蒙衝鬬艦走曹操於赤壁此巳徃之明驗也邇來朝<lb/>
廷講究防秋之策不爲不熟唯水軍一事未有措置<lb/>
臣固未論其他且以臨安言之車駕駐驆於此邉江<lb/>
接海舟楫之利最爲緊急舊有戰船不少樓櫓器械<lb/>
亦略具備今旣歲久徃徃破壞置之枯河悉不可用<lb/>
逐舩篙工戰卒又復取其健者分隷諸將目今但存<lb/>
<pb n="KR4d0159_SBCK_015-2b"/>
空名萬一倉卒有警乃始簡料久廢之卒而修葺旣<lb/>
弊之舟其爲計晚矣傳曰不備不虞不可以師近日<lb/>
邊陲探報尚未寧息所以備禦之方政當毎事儆戒<lb/>
况虜情難測左實右僞聲東擊西其出沒雖逺在江<lb/>
湖千里之外安知猪突豕勇之計不出於吾指顧之<lb/>
間是則海道迅速尤須過於隄防臣愚欲望聖慈特<lb/>
詔有司將行在戰船棹卒速行修治令綂制官糾集<lb/>
訓練以備不測所有其餘沿江舊有水軍去處亦乞<lb/>
劄下所属施行取進止<lb/>
　　論三衙兵少劄子<lb/>
<pb n="KR4d0159_SBCK_015-3a"/>
臣竊觀漢周勃以北軍安劉氏唐李晟領神策收復<lb/>
京師此皆天子禁兵入衛王宮出扈乘輿所以張皇<lb/>
武威遏絕姦穴一旦緩急取之左右足以勘難國家<lb/>
自祖宗建立基本尤以三衙爲重方今盛時所總貔<lb/>
虎之士無慮數十萬艱難以來闕額不𥙷軍政蕩然<lb/>
名存而實廢　陛下時廵方岳駐驆之地當使兵衛<lb/>
森列盛於平日而尺籍伍符廼益加少未聞有所措<lb/>
置方今外有不庭之虜内有竊發之宼而所謂五軍<lb/>
者雖冠於神武之名營屯輦轂要之皆出戰之士至<lb/>
於扈蹕以彊天下則正屬三衙是謂天子爪牙之任<lb/>
<pb n="KR4d0159_SBCK_015-3b"/>
昔叚秀實有言猛虎所以百獸畏者以有爪牙也爪<lb/>
牙廢則狐豚特犬悉能爲敵可不深念哉臣愚欲望<lb/>
聖慈特詔大臣取殿司及馬歩軍兵籍斟酌多寡講<lb/>
求𥙷卒之法務得驍銳勇果之衆專一訓練以嚴宿<lb/>
衛之列庶幾國勢内重陰有以折姦雄之心天下幸<lb/>
甚取進止<lb/>
　　論黨籍之家推恩泛濫劄子<lb/>
臣聞錄冤恤孤振淹拔滯帝王之盛德徃時元祐臣<lb/>
寮子孫流落困躓陛下憐其名族不遭曲加恩惠德<lb/>
至渥也然臣考之黨籍見於䂖刻者三百餘人前後<lb/>
<pb n="KR4d0159_SBCK_015-4a"/>
推恩巳多而來者不止逓相援例無有限極或白身<lb/>
不試輙命以官或先次注授不問資格一門之中旣<lb/>
及其子若孫又復旁連弟姪由是上則多泛濫之寵<lb/>
下則啓僥倖之門原其始也本欲加惠忠良之後及<lb/>
其行之稍過則不能無弊臣以謂黨籍之家固宜有<lb/>
以優恤之但不可不爲限制方今吏貟猥多銓曹無<lb/>
闕可擬若更以此占奪名次則孤寒平進之人愈見<lb/>
留滯臣愚欲乞詔有司將元祐黨人擇其顯有名德<lb/>
者方許子孫陳乞恩例一次今日以前巳經推恩者<lb/>
不得再有陳乞其間人才卓然可用自當别聽推擇<lb/>
<pb n="KR4d0159_SBCK_015-4b"/>
區區管見冐瀆聖聽如有可采伏望特賜<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫖施行<lb/>
取進止<lb/>
　　論公道劄子<lb/>
臣聞人材治世之具賞罰勵世之柄是二者其權制<lb/>
於人主而所以行之則責在大臣用人材而行賞罰<lb/>
其要不在乎它曰公而巳矣惟公則能生明一措私<lb/>
意於其間必將昧於所見顛倒錯繆未見其能治也<lb/>
葢用人材而不公則宜退者進可用者斥是出於私<lb/>
好惡也何以示甄别行賞罰而不公則爲善者不見<lb/>
錄稔惡者或幸免是出於私喜怒也何以示勸懲書<lb/>
<pb n="KR4d0159_SBCK_015-5a"/>
曰以公滅私民其允懷若乃以私滅公則積日寖久<lb/>
毒流於下民將胥怨何懷之有臣竊觀　陛下總攬<lb/>
權綱慨然獨斷則前日不公之弊無患於不革然臣<lb/>
尚慮左右玩習之久未能盡絕私意精白以承休德<lb/>
欲望　聖慈特詔一二大臣專以至公之道經綸天<lb/>
下人之賢者雖讎必舉其不肖者雖親必黜高爵厚<lb/>
禄旌有功則勿吝嚴刑峻罰當有罪則勿恤如是而<lb/>
日<hi>御名</hi>一日無或致忽於其間則朝廷之上舉動皆合<lb/>
於公論庶幾無負陛下委任責成之意取進止<lb/>
　　論守令害民劄子<lb/>
<pb n="KR4d0159_SBCK_015-5b"/>
臣聞張官置吏凡以爲民也陛下勵精圖治勤求民<lb/>
瘼詔書爲民而下者十常八九非不丁寧懇切而州<lb/>
縣官吏奉行不䖍尚多背公營私剥下媚上恣爲貪<lb/>
虐略無忌憚致使斯民日受其弊無所赴愬爲縣令<lb/>
者害及一縣而太守不敢誰何爲太守者害及一郡<lb/>
而監司未嘗按發葢自比年以來上下相蔽習成此<lb/>
風恬不知怪臣愚欲望聖慈特降詔㫖遣清彊官循<lb/>
行天下以察訪吏治夫遣使之意止欲慰安黎元不<lb/>
必張大聲勢以致騷擾所過郡縣問民疾苦受其詞<lb/>
訴饋遺燕犒一切杜絶庶革請託之弊以專發擿之<lb/>
<pb n="KR4d0159_SBCK_015-6a"/>
公其監司及州縣官吏不能宣上德意而爲民害者<lb/>
具姓名申奏悉行罷黜葢方今天下之事上關聖慮<lb/>
者非一然以臣觀之安民情固邦本莫先於此儻遂<lb/>
施行天下幸甚取進止<lb/>
　　乞除民事一條劄子<lb/>
臣聞立法所以防姦法旣具矣又増益之則條目苛<lb/>
碎而猾吏得以舞文姦必愈甚臣竊見祖宗以來愛<lb/>
養生民唯恐貪殘之吏有以傷之故立公私贓罪三<lb/>
等之法俾吏部量其所犯而限其注擬行之旣久輕<lb/>
重咸得其當頃因臣寮建議遂増置民事之科應緣<lb/>
<pb n="KR4d0159_SBCK_015-6b"/>
民事𬒳罪者並不得注知州軍通判知縣差遣夫守<lb/>
令通判親民之官苟有所犯未有不干渉於民者使<lb/>
其人實由姦貪而犯贓私之罪則坐以重法固不足<lb/>
䘏萬一素行廉勤偶陷公過而或傅致於民事遂令<lb/>
終身不入親民之選則人才必有廢弃者豈不重可<lb/>
惜哉又况刀筆之吏因此執疑似之迹故生沮難或<lb/>
致交通賄賂爲害不細臣嘗取吏部民事條令觀之<lb/>
始於紹興六年而相繼申明衝改議論紛紜至今猶<lb/>
未止也葢天下皆知其不便唯一時權臣欲專予奪<lb/>
之柄故不肯遽罷但令申取朝廷指揮殊不以紊亂<lb/>
<pb n="KR4d0159_SBCK_015-7a"/>
祖宗法度爲意臣愚欲望　陛下特降睿旨將吏部<lb/>
民事一條早賜蠲除所有百官注擬及公私贓罪格<lb/>
法並依舊制施行庶幾法令簡明易於遵守取進止<lb/>
　　乞重監司劄子<lb/>
臣竊謂今之監司乃古部刺史朝廷付之一路所以<lb/>
督察守令其權不爲不重夫守令之治其大略有七<lb/>
一曰宣詔令二曰厚風俗三曰勸農桑四曰平獄訟<lb/>
五曰興學校六曰理財賦七曰實户口使守令得人<lb/>
而七者皆舉天下無餘事矣苟不得人則按發之職<lb/>
實在監司故夫論治道者謂得百守令不如得一監<lb/>
<pb n="KR4d0159_SBCK_015-7b"/>
司比年以來所在守令姦貪不法未嘗見監司有一<lb/>
按發者此無他葢由用非其人或以資淺望輕而不<lb/>
敢誰何或以識暗才劣而不能廉察至於觀望權勢<lb/>
則方且奉承之不暇交通賄賂則爲之委曲以相容<lb/>
夫爲一路刺舉之官而失職如是則守令之無狀固<lb/>
不足恠守令旣無狀而欲七者之治皆舉亦巳難矣<lb/>
臣愚伏望聖慈特降<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫖今後監司有關須擇七品<lb/>
以上淸望官或曾經朝廷擢用或曾任郡守治狀顯<lb/>
著者爲之所貴位望兼重而可以付之權才能巳試<lb/>
而足以舉其職守令皆知奉法不負　陛下宵旰圖<lb/>
<pb n="KR4d0159_SBCK_015-8a"/>
治之意取進止<lb/>
　　乞審聽察劄子<lb/>
臣伏覩詔書以星文示變上軫聖慮許士庶實封陳<lb/>
言又令諸路監司郡守條具便民寛恤事件聞奏仰<lb/>
見　陛下嚴㳟寅畏克謹天戒亟欲消變復臻和平<lb/>
天下幸甚然臣竊謂求言雖易聽察爲難詔㫖流行<lb/>
四海之内皆將竭忠盡誠爭獻所聞事有利害固無<lb/>
患壅塞而不上逹也旣又分命有司看詳其說則是<lb/>
非混淆亦不必慮而臣區區所見尚恐踈遠之人銳<lb/>
於納忠設意過當有彊出新意而至衝改祖宗舊法<lb/>
<pb n="KR4d0159_SBCK_015-8b"/>
者有取便一時而行之旣久不能無害者有貪蠲復<lb/>
之名而不以用度較之致州縣不免暗取於民者若<lb/>
此之類自非深思熟慮實難遽見臣愚欲望聖慈明<lb/>
詔有司凡看詳羣臣所上章奏必須審<hi>御名</hi>究極事情<lb/>
不得一切苟簡更乞萬幾之暇躬垂省覽唯不悖戾<lb/>
祖宗舊法可以經久而實惠及物乃聽施行庶幾事<lb/>
體稍重動合人心而和氣可召災異非所憂也取進<lb/>
止<lb/>
　　辭免除參知政事劄子<lb/>
臣今月二十五日伏蒙　聖恩除臣參知政事特降<lb/>
<pb n="KR4d0159_SBCK_015-9a"/>
中使宣押赴都堂治事者臣聞命震驚㒺知所措伏<lb/>
念臣資本庸陋齒迫衰殘頃巳辭榮絕無進望　陛<lb/>
下俯憐舊物召寘銓曹雖竭疲駑謾淹歲月方懼曠<lb/>
瘝之責敢希超躐之除况此邇臣與聞大政允謂機<lb/>
衡之要地必資英博之竒材非臣空踈所宜叨據伏<lb/>
望聖慈推仁從欲爲官擇人收還誤恩以允公議臣<lb/>
無任懇祈激切俟命之至取進止<lb/>
　　辭免再賜對衣金帶鞍馬劄子<lb/>
臣蒙恩除參知政事今月六日正謝又蒙聖慈賜臣<lb/>
對衣金帶魚袋鞍馬竊緣臣𬒳命之初巳經宣賜今<lb/>
<pb n="KR4d0159_SBCK_015-9b"/>
兹豈敢再冒龍光伏望　陛下察臣庸虚之資方辱<lb/>
高位念臣盈滿之戒難當異恩特降㫖揮追還所賜<lb/>
臣無任惶懼俟命之至取進止<lb/>
華陽集卷第十五<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_016-1a"/>
華陽集卷第十六<lb/>
　　　　　　　　　　金壇後學于孔兼校<lb/>
　劄子　奏狀<lb/>
　　乞罷政第一劄子<lb/>
臣輒瀝危誠上干天聽伏念臣賦材不敏學古無聞<lb/>
遭值休明擢從逺外方上聖一新於邦治以非才參<lb/>
賛於廟謨荷生成之恩爲至深蒙寵遇之禮爲甚厚<lb/>
顧雖捐軀於萬死且難圖報於毫分詎敢懷安上孤<lb/>
隆眷然臣分窮命薄福過災生氣積脾寒新秋頓作<lb/>
目昏脚弱舊疾轉加豈惟竊位以妨賢亦恐養痾而<lb/>
<pb n="KR4d0159_SBCK_016-1b"/>
廢職儻不知止必自速辜伏望　皇帝陛下矝念么<lb/>
㣲保全終始特垂恩造許臣解罷見任職事除一在<lb/>
外宮觀差遣庶便醫藥稍安餘年臣無任祈天懇聖<lb/>
激切俟命之至<lb/>
　　乞罷政第二劄子<lb/>
臣昨日獲對天顔靣陳情懇乞解見任職事仰蒙<lb/>
聖慈矜憐衰病存問再三臣退歸私第伏省恩言舉<lb/>
室感戴至於涕泣今日又蒙特降中使宣押臣造朝<lb/>
及赴都堂治事眷遇優渥臣何以克當伏念臣寒陋<lb/>
書生本無片善叨榮逾分殃咎自貽秋深以來衆疾<lb/>
<pb n="KR4d0159_SBCK_016-2a"/>
交作自量疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>難以久當重任伏望　皇帝陛下曲<lb/>
垂憫恤檢㑹臣昨日所進劄子早降處分除臣一在<lb/>
外宮觀差遣臣無任激切祈天俟命之至取進止<lb/>
　　乞罷政第三劄子<lb/>
臣近緣疾病陳乞解罷見任職事除臣一在外宮觀<lb/>
差遣兩蒙聖慈特降中使宣押未賜俞允臣感激惶<lb/>
懼不知所措臣聞朝廷之上一日二日萬幾責在二<lb/>
三執政之臣必能殫志極慮夙夜匪懈然後不負寄<lb/>
委之重臣素乏時才頃巳辭祿遭遇　陛下非常之<lb/>
知驟加録用使預執政之列戴荷聖恩至深至厚非<lb/>
<pb n="KR4d0159_SBCK_016-2b"/>
不欲黽勉自竭趣就㳙埃少圖報稱實以衰殘多病<lb/>
心力俱疲苟或不知自量豈唯臣一身負顚躓之憂<lb/>
而朝廷萬幾亦未免有曠職之患伏望　皇帝陛下<lb/>
曲推全度早賜矜從庶使餘生無愧公議臣無任祈<lb/>
天懇聖激切俟命之至取進止<lb/>
　　乞罷政第四劄子<lb/>
臣比嘗三具劄子乞解職任今月九日伏准詔書不<lb/>
允臣仰見聖慈憐念未忍弃捐顧臣何人膺此禮遇<lb/>
區區危衷但極慚感伏念臣本無材術叨貳政機思<lb/>
報國恩唯知自竭然三百六旬之久勞能蔑著於㳙<lb/>
<pb n="KR4d0159_SBCK_016-3a"/>
埃而七十五歲之身疾病巳凋於齒髮是用投誠君<lb/>
父冀遂退休敢期惠渥之臨尚閟俞音之錫臣以零<lb/>
丁弱質衰謝餘年自知一去於軒墀難復再膽於天<lb/>
日豈不貪戀明聖顧懷顯榮第憂癏曠以招尤不容<lb/>
勉彊而尸祿伏望　皇帝陛下乾坤亭育日月照臨<lb/>
早降㫖揮曲從所請儻獲因此苟延旦暮盡出陛下<lb/>
生成之造臣無任祈天懇聖激切俟命之至取進止<lb/>
　　辭免資政殿學士知婺州劄子<lb/>
臣近者屢貢封章懇辭政事退量瀆犯方俟譴何今<lb/>
月十一日伏准尚書省劄子奉聖㫖除臣資政殿學<lb/>
<pb n="KR4d0159_SBCK_016-3b"/>
士知婺州臣聞命震驚罔知所措臣竊謂士之從仕<lb/>
固欲善其始終君之待臣毎務全於體貌至若便私<lb/>
而有請乃令因請以叨恩則上多虚授之嫌而下有<lb/>
難安之勢臣自膺重任亦旣彌年初無橫草之功積<lb/>
有負薪之疾慮曠癏而速戾上玷清朝及彈擊之未<lb/>
加仰陳危悃儻使奉祠而得請尚憂公議之不容矧<lb/>
兹秘殿隆名金華古郡是所謂勲舊均勞之禮其可<lb/>
付衰殘養疾之人雖聖慈或出於愛忘而私義終難<lb/>
於冒處伏望　皇帝陛下矜臣愚拙唯合退閑特降<lb/>
㫖揮收還成命止乞令臣守本官除一在外宮觀差<lb/>
<pb n="KR4d0159_SBCK_016-4a"/>
遣庶安薄分用穆師言無任祈天懇聖激切俟命之<lb/>
至取進止<lb/>
　　投進恩賜御書墨本劄子<lb/>
臣昨准告除資政殿學士知婺州陛辭之日伏蒙聖<lb/>
慈特降中使齎御書一封賜臣通犀帶一條臣以異<lb/>
恩出於望外捧受之次兢惶不知所措仰見　陛下<lb/>
俯憐衰病驟去闕庭特示殊私俾安孤迹臣雖萬死<lb/>
豈足以上報委曲生全之造感戴至深言窮涕泣臣<lb/>
叨蒙光寵欲以傳示不朽輙將所賜御書摹勒上石<lb/>
謹以墨本裝成卷軸昧死投進庶幾少効臣子感恩<lb/>
<pb n="KR4d0159_SBCK_016-4b"/>
歸美之萬一干冒天威臣無任隕越待罪之至取進<lb/>
止<lb/>
　　乞修心治國劄子<lb/>
臣庸陋不才頃蒙　太上皇帝自小官拔擢至參大<lb/>
政曽無毫髪功效上報厚恩迫以衰病謝事去國昨<lb/>
者陛下受命握符光臨大寳臣屏伏田野逖聞堯舜<lb/>
盛德之事無緣蹈舞玉階自同百獸今遇大駕時廵<lb/>
過臣鄉郡臣可謂千載一時之幸輒有區區愚衷敢<lb/>
因賜對冒昧奏聞臣伏見神宗皇帝卽位之初司馬<lb/>
光任御史中丞論天下事未及其他而先之以人君<lb/>
<pb n="KR4d0159_SBCK_016-5a"/>
修心治國之要其言曰修心之要有三一曰仁二曰<lb/>
明三曰武修政治興教化育萬物養百姓此人君之<lb/>
仁也知道義識安危别賢愚辨是非此人君之明也<lb/>
惟道所在斷之不疑姦不能惑佞不能移此人君之<lb/>
武也治國之要亦有三一曰官人二曰信賞三曰必<lb/>
罰人主誠能收采天下之英俊隨其所長而用之有<lb/>
功者勸之以重賞有罪者威之以嚴刑譬如乗輕車<lb/>
駕駿馬總其六轡奮其鞭策何徃而不可至哉臣誦<lb/>
光遺文毎至此未嘗不斂衽太息以謂古先哲王之<lb/>
所以治天下與夫謀臣議士之所以盡忠於其君考<lb/>
<pb n="KR4d0159_SBCK_016-5b"/>
諸五經百氏歷代載籍之傳求其至精至要誠無出<lb/>
於此六者方今内憂弊政外患彊敵錢糓甲兵獄訟<lb/>
盜賊之事雜然上關聖慮實宵衣旰食之時臣願陛<lb/>
下俯念光言日加三省事有合於此六者必力行之<lb/>
害於此六者必亟去之一嚬一笑之間取則於是而<lb/>
無或暫忘若是則心之所主旣簡而定萬幾雖繁應<lb/>
之不勞矣臣退閒旣久時事不敢與聞獨獻乎生服<lb/>
膺之言庶少𥙷聰明之萬一惟陛下勿謂迂闊而弃<lb/>
之天下幸甚取進止<lb/>
　　辭免起居舎人狀<hi>紹興三年正月先兼中書門下省檢正諸房公事二月除</hi>
<pb n="KR4d0159_SBCK_016-6a"/>
<hi>起居舎人</hi>
右臣今月　日准尚書省劄子奉　聖㫖除臣起居<lb/>
舎人日下供職者竊以史臣之職君舉必書宜付偉<lb/>
才以昭盛德而臣學不通古智昧趨時誤辱眷知召<lb/>
從踈逺使備貟於宰屬顧何𥙷於公家方懼尸榮更<lb/>
叨茂渥况當宁圖功之日衆賢聚於本朝而直筆記<lb/>
事之官一時謂之淸選自視薄陋豈應冒居仰覬<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>
慈俯矝愚悃收還成命免致煩言所有恩命臣未敢<lb/>
祗受謹錄奏聞伏候勑㫖<lb/>
　　辭免中書舎人狀<hi>紹興三年五月自起居舎人遷中書舎人</hi>
<pb n="KR4d0159_SBCK_016-6b"/>
右臣今月十五日准尚書省劄子奉聖㫖除臣中書<lb/>
舎人日下供職者竊以中書爲政事之源内史掌詞<lb/>
命之職惟時妙選宜屬偉才伏念臣行能不過於常<lb/>
人名實未孚於衆聽豈謂衰遲之迹誤蒙聖哲之知<lb/>
頃自外臺召寘宰屬未及暖席進列史官綴法從之<lb/>
淸班望睟容於丹陛恩光厚矣自量巳過於所期功<lb/>
効蔑如詎敢更叨於非據况乃代言之地尤以稱職<lb/>
爲難比偶闕貟猥嘗承乏書詔填委旣無潤色之能<lb/>
巧匠傍觀徒有汗顔之愧惟巳試之如此亦自知之<lb/>
甚明儻遂卽真而不辭將恐煩言之隨至仰祈<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>鑒<lb/>
<pb n="KR4d0159_SBCK_016-7a"/>
俯察忱誠特反渙恩庶安愚分所有恩命臣未敢祗<lb/>
受謹錄奏聞伏候勑㫖<lb/>
　　除中書舎人舉魏良臣自代狀<lb/>
　蒙恩授前件職准令節文侍從官授訖三日内舉<lb/>
　官一貟自代者<lb/>
右臣伏覩左從政郎充詳定一司勑令所刪定官魏<lb/>
良臣奮自學校聞于搢紳持巳端方勵古人之節屬<lb/>
文典麗有作者之風舉以代臣實允公議謹錄奏聞<lb/>
伏候勑㫖<lb/>
　　乞宮觀第一狀<hi>在中書舎人因母病連章乞祠養親章四上乃得㫖送母還鄕</hi>
<pb n="KR4d0159_SBCK_016-7b"/>
<hi>紹興三年八月十二日到家復上章乞終養不允</hi>
右臣頃從踈賤躐處從班未有毫分少伸報効今以<lb/>
事出迫切不避譴責輙輸悃誠仰瀆宸聽伏念臣父<lb/>
母年老昨者迎侍偕來庶奉甘㫖而臣父以不伏水<lb/>
上先還里中獨留母氏于此渉夏至今卧病相仍緣<lb/>
臣兄弟終鮮别無兼侍毎趨朝入局藥餌俱廢今則<lb/>
病勢寢劇未有痊損之期兼臣父在鄉孑然一身久<lb/>
闕供養人子之心實不遑處欲望聖慈矜憐特令臣<lb/>
以本官任在外宮觀一次庶當孝治之朝不廢篤親<lb/>
之義臣無任祈天懇聖激切之至謹錄奏聞伏候勑<lb/>
<pb n="KR4d0159_SBCK_016-8a"/>
㫖<lb/>
　　乞宮觀第二狀<lb/>
右臣近爲母氏久病輒具奏陳乞以本官任在外宮<lb/>
觀一次伏蒙聖恩未賜俞允臣危誠迫切不能自巳<lb/>
再干天聽罪不容誅伏念臣母年垂八十昨緣迎侍<lb/>
至此忽得脾疾醫療踰月至今未差臣叨塵侍從供<lb/>
職未久初不敢便有陳請縁數日來疾勢増加而臣<lb/>
職事之外餘力無幾旣兄弟終鮮又無得力子姪可<lb/>
以供承藥餌責在臣身實虧孝養而臣父前歸鄕里<lb/>
不願逺來丼㫖之奉亦復久闕此臣所以日夜憂惶<lb/>
<pb n="KR4d0159_SBCK_016-8b"/>
莫知所處仰恃　陛下天地養育之恩一物失所尚<lb/>
軫　聖慮故輒再申前懇冀獲矝憐儻蒙從欲之仁<lb/>
卽臣異日糜骨捐軀圖報未晚欲望<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>慈特賜檢㑹<lb/>
臣前奏令臣以本官任在外宮觀一次臣無任祈天<lb/>
懇聖激切俟命之至謹錄奏聞伏候勑㫖<lb/>
　　乞宮觀第三狀<lb/>
右臣近以母病再瀝誠懇上干天聽乞以本官任在<lb/>
外宮觀疊蒙聖恩未賜俞允顧臣愚分豈當更有敘<lb/>
陳實以情迫于中不能自巳臣聞臣子之事君親恩<lb/>
義相須未有闕於事親而能事其君者臣愚不肖仰<lb/>
<pb n="KR4d0159_SBCK_016-9a"/>
荷　陛下拔擢豈不知竭犬馬之力圖報萬分實緣<lb/>
母病日久父先還鄉所以供子職者唯臣一身恩愛<lb/>
所牽不皇寧處今來母氏所苦醫療百端未見減損<lb/>
衰晩之年氣血浸耗竊欲迎侍蚤歸鄕閭若蒙天慈<lb/>
俯遂前請則臣一門賴　陛下優容生養之恩過於<lb/>
天地異時碎首捐軀誓圖報塞臣以供承藥餌見今<lb/>
在告深恐因循妨廢職事伏望聖慈察臣懇迫之情<lb/>
特賜檢㑹前奏令臣以本官任在外宮觀一次干冒<lb/>
天威臣無任戰懼俯伏侍命之至謹錄奏聞伏候勑<lb/>
㫖<lb/>
<pb n="KR4d0159_SBCK_016-9b"/>
　　乞宮觀第四狀<lb/>
右臣昨爲母氏不安奏乞在外宫觀差遣以便醫藥<lb/>
准尚書省劄子奉聖㫖不允續蒙給臣寛假仍許將<lb/>
母還鄉臣一介賤㣲上荷聖慈察其懇切曲加矜念<lb/>
仰惟天地父母涵容拊育之恩非臣殞首捐軀所能<lb/>
報稱臣本貫鎮江府金壇縣巳於八月十二日迎侍<lb/>
到家自初得告今巳逾月望闕懷戀夙夜靡寧便當<lb/>
還朝亟就班次緣臣母病寖久未獲痊平氣血虚羸<lb/>
近尤増劇臣别無兄弟侍疾嘗藥唯臣一身遽捨而<lb/>
去於義難處若更在假淹留又恐益廢職事私情雖<lb/>
<pb n="KR4d0159_SBCK_016-10a"/>
迫公議肯容臣幸以謭薄之資躐升華近之列惟思<lb/>
荅効豈敢懷安特由恩愛所牽奔趨莫遂俯仰自念<lb/>
憂灼彌深是用輒冒天威具陳前懇伏望　陛下俯<lb/>
垂<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>聽特賜檢㑹臣七月二十五日以後累奏令臣<lb/>
以本官任在外宮觀一次庶幾菽水致養免於遺親<lb/>
犬馬報恩期以異日臣無任祈天懇聖激切惶懼之<lb/>
至謹錄奏聞伏候勑音<lb/>
<pb n="KR4d0159_SBCK_016-10b"/>
</p>
<p>
華陽集卷第十六<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_017-1a"/>
華陽集卷第十七<lb/>
　　　　　　　　　　金壇後學于文熈校<lb/>
　奏狀<lb/>
　　駮陳鑄吳說差遣指揮狀<lb/>
右臣今月十四日准中書門下省送到錄黄一道右<lb/>
朝奉大夫吳說差權發遣江南西路轉運判官右承<lb/>
議郎陳鑄差提舉兩浙西路茶鹽公事臣伏見吳說<lb/>
陳鑄輕儇不端皆無素行内吳說昨任兩浙市舶緣<lb/>
苗傅叛逆附㑹兇黨忽除金部郎官仍領市舶職事<lb/>
後因臺臣論列罪狀顯明與劉蒙范仲熊等同𬒳黜<lb/>
<pb n="KR4d0159_SBCK_017-1b"/>
責未幾復除福建運判物論大喧偶緣丁憂遂免彈<lb/>
擊兼其爲人貪冒無耻嘗以習書大字所在求請牌<lb/>
額爲人題寫以徼厚利有識鄙之鑄昨任江東鹽香<lb/>
過惡暴著言者亦嘗論其貪汚夤緣冒進等事而罷<lb/>
其差遣臣不復縷陳契勘監司刺舉一路委寄非輕<lb/>
如二人者皆罪戾之餘久犯清議方當循名責實之<lb/>
公朝豈容更叨重寄臣若不言必致公論沸騰復煩<lb/>
朝廷改命欲望聖慈當成命未行之時特賜寢罷所<lb/>
有上件錄黄臣未敢書行繳連在前謹錄奏聞伏候<lb/>
勑㫖<lb/>
<pb n="KR4d0159_SBCK_017-2a"/>
　　駮陳伯疆恩澤指揮狀<lb/>
右臣今月二十五日准中書門下省送到錄黄一件<lb/>
爲陳獻用父伯彊致仕恩澤特𥙷將仕郎臣檢㑹紹<lb/>
興薦舉令節文諸中大夫以下見責降乞致仕不得<lb/>
乞蔭𥙷恩澤臣看詳陳獻父伯彊昨任正言得罪送<lb/>
吏部與合入差遣未經牽復間守本官致仕正是責<lb/>
降中致仕之人於條不合陳乞蔭𥙷據陳獻狀詞自<lb/>
稱伯彊因言高俅妄造聖語得罪其事有無虚實歳<lb/>
月深逺難以攷究正使當時所言罪狀有實則責降<lb/>
之後亦須先經朝廷洗雪始可追復給還致仕恩澤<lb/>
<pb n="KR4d0159_SBCK_017-2b"/>
况伯彊之死巳近三十年前此未嘗敘雪陳乞今廼<lb/>
遽有此命不知何所據憑其人引用沈畸近例又不<lb/>
知畸之所乞於見行格法有無違礙夫法者所與天<lb/>
下公共者也今來陳伯彊身雖巳死罪籍未除若遽<lb/>
推恩與子卽今日以前死於責籍者更引伯彊近例<lb/>
將何以止之臣愚欲望聖慈特降<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫖將所與陳獻<lb/>
一資恩澤遵依紹興條令特賜寢罷以絕僥倖之路<lb/>
所有録黄臣未敢書行繳連在前謹錄奏聞伏候勑<lb/>
㫖<lb/>
　　繳薛昻復官恩澤詞頭狀<lb/>
<pb n="KR4d0159_SBCK_017-3a"/>
　正月二十六日准中書省吏房送到詞頭一道責<lb/>
　授左中奉大夫薛昻上遺表事奉聖㫖薛昻特追<lb/>
　復特進其遺表恩澤依條施行令臣命詞行下者<lb/>
右臣契勘自來臣寮死於責籍察其平時無甚顯惡<lb/>
則追復官職間亦有之葢是朝廷一時特恩不可以<lb/>
爲常也臣竊見薛昻以腐儒之學黨附蔡京致位近<lb/>
弼當政和宣和間朝廷大事一無建明專務諂䛕同<lb/>
惡祖濟稔成今日艱危之禍天下疾之甚於仇讎罪<lb/>
惡顯著臣不復具陳陛下寛恩不賜竄殛俾得終於<lb/>
牖下巳爲厚幸今若因其所上遺表追復舊官卽是<lb/>
<pb n="KR4d0159_SBCK_017-3b"/>
誤國之臣殁有榮耀非特忠邪不辨無以昭示天下<lb/>
兼恐應責降中身亡之人有如昻者復引此爲例無<lb/>
辭以却臣愚欲望聖慈將薛昻追復特進恩命特賜<lb/>
寢罷所有上件詞頭臣未敢譔述謹録奏聞伏候勑<lb/>
㫖<lb/>
　　駮張公𥙿廨宇指揮狀<lb/>
　今月二十九日中書門下省工房送到勑黄一道<lb/>
　爲奉聖㫖指揮梁汝嘉將舊祗候庫屋十間添修<lb/>
　充張公𥙿廨宇其雜買務别行踏逐令臣書行者<lb/>
右臣竊見自來官司廨宇皆以所管職事爲名其下<lb/>
<pb n="KR4d0159_SBCK_017-4a"/>
便爲治所未有無職事而得居廨宇者今來張公𥙿<lb/>
係同管客省四方館閤門公事兼總領海船契勘客<lb/>
省閤門等職事見在禁中從舊不曾别置廨宇兼客<lb/>
省閤門官非止公𥙿一名公𥙿應得他人皆可得也<lb/>
若以緫領海船爲名則其職事係在明州於行朝别<lb/>
無所治豈有置廨宇於此而遙領職事於彼者况舊<lb/>
祗候庫巳改作戸部雜買務今若添修充張公𥙿廨<lb/>
宇其雜買務别行踏逐不唯公𥙿居之無名而改更<lb/>
添修土木工役煩費實多兼恐僥倖之門一啓他日<lb/>
滋蔓無以杜絕臣愚欲望聖慈特下有司叅照如張<lb/>
<pb n="KR4d0159_SBCK_017-4b"/>
公𥙿目今職事不當得廨宇卽乞將上件聖㫖指揮<lb/>
速行寢罷所有勑黄臣未敢書行謹錄奏聞伏候勑<lb/>
㫖<lb/>
　　駮錢稔與郡指揮狀<lb/>
　今月初七日晚准中書門下省送到勑黄一道奉<lb/>
　聖㫖錢稔與郡令臣書行者<lb/>
右臣竊觀比年以來所以害民者莫甚乎貪殘之吏<lb/>
廼者陛下數頒明詔訓敕中外又臨遣五御史廵行<lb/>
郡國以察治狀其有贓汗不法與夫刑獄冤濫皆得<lb/>
以上聞仰見聖心慨然欲革其弊甚盛德也臣方竊<lb/>
<pb n="KR4d0159_SBCK_017-5a"/>
喜以謂貪殘之吏自是當知所畏矣今日忽見錢稔<lb/>
得㫖與郡衆口讙譁殊不曉所以然者契勘錢稔素<lb/>
無廉聲而有酷惡之資頃爲臣寮論列其奉使淛西<lb/>
則罪贓狼籍皆得所取受迹狀甚明其任大理少卿<lb/>
則持刑不平專事觀望嘗以三等風指授其同列臣<lb/>
雖不識稔以言章攷之而叅以士論葢行汗寄治倚<lb/>
權勢爲暴者也貪殘二字稔實盡之若使之爲郡其<lb/>
能以廉節自持爲陛下牧養小民乎其能體欽恤之<lb/>
意而不擾於獄市乎向自廷尉以殫章罷職未幾除<lb/>
知台州又復言罷衆謂稔當廢放終身今日豈可更<lb/>
<pb n="KR4d0159_SBCK_017-5b"/>
臨郡寄臣愚欲望聖慈察前後章䟽所言罪狀將今<lb/>
來與郡指揮特賜寢罷所有錄黄臣未敢書行謹錄<lb/>
奏聞伏候勑㫖<lb/>
　　乞宮觀第一狀<lb/>
右臣輒傾危悃上干<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>聽情有所迫罪不容誅伏念<lb/>
臣猥以凡庸繆塵禁近竊祿逾分天降疾災舊苦風<lb/>
痰常多昏眩廼自此月十一日以來驟爾復作頭目<lb/>
旋暈顛仆弗支心悸氣滿移時方定迨今旬日發動<lb/>
至再臣職在詞掖實掌賛書方當無病之時猶負素<lb/>
餐之愧矧兹遽嬰疾疢豈不深懼曠瘝兼臣父母垂<lb/>
<pb n="KR4d0159_SBCK_017-6a"/>
年久還鄉里旁無兼侍供養有闕人子之分實不自<lb/>
安伏望　陛下察臣病衰難於任事憐臣親老許以<lb/>
便私特垂天地覆育之恩令臣以本官任在外宮觀<lb/>
差遣一次庶獲少休餘息不廢孝養他日圖報誓當<lb/>
糜捐臣無任祈天懇聖激切俟命之至謹錄奏聞伏<lb/>
候勑㫖<lb/>
　　乞宫觀第二狀<lb/>
右臣近以風眩不安嘗傾危悃乞以本官任在外宮<lb/>
觀差遣伏蒙聖慈未賜俞允忱情迫切欲巳不能伏<lb/>
念臣謬忝禁嚴粗知分義旣謂居官而任責豈敢無<lb/>
<pb n="KR4d0159_SBCK_017-6b"/>
故而求間誠以叨昧踰涯災疾横作驚悸旋暈衆所<lb/>
共知行立稍勞卽便發動毎當趨就朝列常虞顛仆<lb/>
失容至若入直省中亦恐眩昏曠職今在告醫治巳<lb/>
是數日未獲痊平顧兹詞掖機要之司非是臣愚養<lb/>
痾之地此臣所以憂惶踧踖莫知攸處所有臣父母<lb/>
闕養固巳嘗具奏陳更不敢喋喋干冒天聽今者止<lb/>
爲臣身自嬰疾難於任事理湏控告遂至黷煩伏望<lb/>
聖慈俯垂矝憫特賜睿㫖檢㑹臣前奏令臣以本官<lb/>
任在外宮觀差遣一次輕犯天威臣無任惶懼侍罪<lb/>
之至謹錄奏聞伏候勑㫖<lb/>
<pb n="KR4d0159_SBCK_017-7a"/>
　　駮汪若海差遣指揮狀<lb/>
右臣今月十三日准中書門下省送到勑黄一道爲<lb/>
右宣義郎趙不凡差通判泉州右宣義郎鄧襄通判<lb/>
沅州右承奉郞汪若海通判無爲軍令臣書行臣伏<lb/>
見數内汪若海浮躁輕脫素無士檢昨任三省樞宻<lb/>
院幹辦官與同僚何大圭日事蒱酒肆爲荒嫚争淫<lb/>
娼婦至相歐擊嘗爲臺臣論列除名勒停編置嶺外<lb/>
偃蹇不赴欲圖苟免後蒙寛恩釋放稍還官秩而故<lb/>
態弗悛逋蕩無復羞畏搢紳之所不齒方今州郡之<lb/>
治責在守倅無爲雖號小壘屢經殘破正賴撫綏得<lb/>
<pb n="KR4d0159_SBCK_017-7b"/>
人乃以半刺之權付此狂士竊恐陵上虐下有害郡<lb/>
政不能仰副陛下寛恤元元之意兼若海見係監當<lb/>
資序罪廢之後升爲通判士論疑之臣愚欲望聖慈<lb/>
將汪若海通判無爲軍指揮特賜寢罷所勑黄臣未<lb/>
敢書行謹錄奏聞伏候勑㫖<lb/>
　　駮折彦質衝改指揮狀<lb/>
今月𥘉七日准中書門下省送到勑黄爲知潭州<lb/>
　折彦質奏乞詳酌紹興三年十月二十五日指揮<lb/>
爲土豪及細民乗時作過等事今謹開具下項<lb/>
　　一檢㑹紹興三年十月二十五日指揮節文自<lb/>
<pb n="KR4d0159_SBCK_017-8a"/>
　　紹興二年正月一日以前諸路州縣曽經金人<lb/>
　　占據及羣㓂殘破去處土豪專輙斬殺并鄉村<lb/>
　　細民乗時作過限今降指揮到日将已受詞訴<lb/>
　　限十日結絶不得支蔓日後更有詞訴並不得<lb/>
　　受理<lb/>
　　一今来折彥質申請乞更詳酌紹興三年十月<lb/>
　　二十五日指揮将委曽殺人放火如𬒳苦之家<lb/>
　　自陳若鄰保及徒中告首而事状彰聞證佐明<lb/>
　　白者内爲首之人許依法勘断自餘支黨特免<lb/>
　　窮治即事不干巳并教唆詞訟或官吏不爲審<lb/>
<pb n="KR4d0159_SBCK_017-8b"/>
　　實輙行追迨捕繋者並坐以法四月七日奉聖<lb/>
　　㫖今後如有論訴或告首罪惡顯著事迹明白<lb/>
　　官司見得詣實方許勾追證佐将為首人依法<lb/>
　　勘㫁自餘支黨特免窮治不得稍渉支蔓餘依<lb/>
　　所乞<lb/>
右臣㸔詳紹興三年十月二十五日指揮盖縁兵火<lb/>
之際小人乗時作過至今經隔五六年而詞訴不絶<lb/>
獄訟滋多所以特降聖㫖截自紹興二年正月一日<lb/>
以前所犯已在官者限日結絶未在官者指揮到後<lb/>
並不許受理今折彥質所奏乞詳酌上件指揮将委<lb/>
<pb n="KR4d0159_SBCK_017-9a"/>
曽殺人放火如𬒳苦之家自陳若隣保及徒中告首<lb/>
將爲首之人許依法勘斷卽是前來指揮全不可遵<lb/>
用再詳四月七日聖㫖今後如有論訴或告首罪惡<lb/>
顯著事迹明白官司見得詣實方許勾追證佐將爲<lb/>
首人依法勘斷臣竊謂朝廷立法葢本人情自建炎<lb/>
兵火以來無知之人所在作過何所不有州縣根治<lb/>
誅鋤首惡略盡其有不經官司論訴者必是事迹不<lb/>
甚顯著兼其情理亦必不至切害如此等罪雖未陳<lb/>
論理宜矝恕聽其自新今所犯在數年之前事旣滅<lb/>
息乃始降指揮許令告首卽與當時立法之意正相<lb/>
<pb n="KR4d0159_SBCK_017-9b"/>
背戾指揮纔下將見平日挾怨規利之徒自此轉相<lb/>
告訐無有巳時事旣在官若不勾追證佐何由見得<lb/>
詣實雖云不得稍渉支蔓方首從未分之時追逮所<lb/>
及支蔓必多若以謂𬒳苦之家及隣保等必欲訴冤<lb/>
則兵火纔息自合陳告何至今日乃始生事自降不<lb/>
許受理指揮至今將及半年若又衝改不行豈唯滋<lb/>
長姦弊亦恐無以示信四方以臣所見紹興三年十<lb/>
月二十五日指揮委是允當却合依舊遵守所有今<lb/>
來錄黄臣未敢書行伏望聖慈更賜詳酌謹錄奏聞<lb/>
伏候勑㫖<lb/>
<pb n="KR4d0159_SBCK_017-10a"/>
　又貼黄稱<lb/>
　　契勘絕興三年十月二十五日指揮係臣靣對<lb/>
　　奏請施行事今折彦質所乞乃是衝改巳降指<lb/>
　　揮與臣當時奏請之意不同故臣不得不論乞<lb/>
　　賜睿察<lb/>
華陽集卷第十七<hi>畢</hi>
<pb n="KR4d0159_SBCK_017-10b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_018-1a"/>
華陽集卷第十八<lb/>
　　　　　　　　　　金壇後學于孔兼校<lb/>
　奏狀<lb/>
　　待罪狀<lb/>
右臣今月七日准中書後省牒准尚書省劄子節文<lb/>
臣僚上言陛下留神治道刻意恢復聽覽至勤奉養<lb/>
至約行宮不踰牧守之居射殿真用茅茨之制聲色<lb/>
無所親幸訏直毎加優容旣有此美實而播告之言<lb/>
或未有以發之謂宜制告號令因事見詞以謙抑爲<lb/>
先必自引咎收拾人心且具言陛下食不重味居不<lb/>
<pb n="KR4d0159_SBCK_018-1b"/>
求安思雪大耻圖復故疆之意而侈大矜夸之詞無<lb/>
所雜於其間雖夷狄之彊猶憚而屏迹中原之地不<lb/>
患不復奉聖㫖依奏劄與内外制詞臣者伏念臣以<lb/>
踈遠之蹤誤蒙陛下擢在西掖專掌詞命是宜討論<lb/>
潤色有以仰稱委任之重而臣學識淺陋言語鄙拙<lb/>
播告之修乃不能發揚陛下儉約飾躬之德焦勞圖<lb/>
治之意以感動於萬方遂致臣僚陳獻之際建言及<lb/>
此退思不職俯伏惶懼莫知所爲臣見居家待罪伏<lb/>
望聖慈特賜黜責以爲詞臣不能者之戒謹錄奏聞<lb/>
伏候勑㫖<lb/>
<pb n="KR4d0159_SBCK_018-2a"/>
　　駮程俱差遣指揮狀<lb/>
右臣今月十八日准中書門下省送到錄黄一道奉<lb/>
聖㫖程俱差知漳州葉三省知秀州宋處仁知南劒<lb/>
州王棐知永州令臣書行臣契勘數内程俱昨任中<lb/>
書舎人臣僚上言論其諂附蔡攸獻金盃與大將及<lb/>
知秀州弃城逃遁等罪巳落職宮觀臣不復具陳然<lb/>
竊見俱自去年得風緩疾精神昏眊支體不隨歩趨<lb/>
拜跪率皆有妨漳雖小郡千里民社正賴存撫非病<lb/>
痼者所能治兼其人方臥家就醫藥客至尚不能應<lb/>
接决難力疾赴任虚占朝廷窠闕况俱見在謫籍未<lb/>
<pb n="KR4d0159_SBCK_018-2b"/>
經牽復一旦起典州郡士論不以爲是臣愚欲望聖<lb/>
慈將程俱知漳州指揮特賜寢罷所有錄黄臣未敢<lb/>
書行謹錄奏聞伏候勑㫖<lb/>
　　緣趙令懬轉行太中大夫詞頭狀<lb/>
右臣契勘元豐更定官制以左右諌議爲太中大夫<lb/>
秘書監爲中大夫雖兩官相去一間然官制旣定則<lb/>
諌議者侍從也秘書監庶官而巳故吏部法自承務<lb/>
郎以上應遷官者至中大夫止若太中大夫非侍從<lb/>
官不得轉行謂之礙止法今令懬係中大夫庶官寄<lb/>
祿至此極矣而輙得轉行太中大夫則是以庶官超<lb/>
<pb n="KR4d0159_SBCK_018-3a"/>
轉侍從於法有礙且自崇寧大觀以來士風不競叨<lb/>
官竊寵徃徃不循資序遂至紀綱大壞陛下慨然念<lb/>
治將欲大變其俗故前日冒濫之人大者追奪小者<lb/>
審量中外有識之士方竊欣幸以爲自是復守祖宗<lb/>
之法今廼緣令懬之故更違舊章超遷官秩臣所未<lb/>
諭夫國家之法所以公天下也使令懬得以超越轉<lb/>
行太中大夫非唯名器可惜亦恐方今天下官至中<lb/>
大夫者不少若其間苟得無耻之士他日引此爲例<lb/>
欲與之則冒濫之弊復蹈前轍欲不與則是以朝廷<lb/>
官爵獨私於令慮非所以示四方也議者謂陛下<hi>御名</hi>
<pb n="KR4d0159_SBCK_018-3b"/>
睦宗族之道固當以此昭示至恩然臣以爲祖宗之<lb/>
法所以垂憲後世正須謹守豈可以私親而輙廢哉<lb/>
兼令懬在宗室中廉聲不聞昨居福州於太守程邁<lb/>
處關說公事嘗爲大吉院僧求院住持獲賂不滿意<lb/>
遂興訴訟近差知泉州泉人知其貪而畏其來今又<lb/>
改除别郡夫貪惏如此而必使之治郡不知其人果<lb/>
能爲陛下安養百姓乎又况令懬旣得轉行太中大<lb/>
夫則階官便爲侍從改除他郡合衝庶官知州遂成<lb/>
見闕此爲令懬謀則巧矣其如公議何臣恐僥倖之<lb/>
門一啓後來者不可社絕欲望陛下將令慮轉行太<lb/>
<pb n="KR4d0159_SBCK_018-4a"/>
中大夫并知州差遣指揮特賜寢罷所有詞頭臣未<lb/>
敢撰述謹錄奏聞伏候勑㫖<lb/>
　　乞宫觀第一狀<lb/>
右臣犲智謭薄遭遇聖明擢寘從班誤恩過厚固宜<lb/>
夙夜在職圖報萬分而臣志願未申情有所迫輙傾<lb/>
誠悃上冒聦聞伏念臣父母年垂八十父久苦肺疾<lb/>
氣血衰殘難於逺出自臣竊祿行朝止是間迎母氏<lb/>
到官去年秋臣母在此因傷暑抱疾累月蒙恩給臣<lb/>
假送還鄕里自後臣母亦不願隨臣久留於外臣終<lb/>
鮮兄弟丼㫖之奉唯臣一身臣旣効官卽於親側别<lb/>
<pb n="KR4d0159_SBCK_018-4b"/>
無兼侍所以供養有闕私心常不安處臣自去年以<lb/>
來累具奏陳乞奉祠歸養未蒙俞允今者二親逺在<lb/>
一方桑榆寖迫仍復多病藥石所賴全缺供承臣不<lb/>
勝區區之私輙犯隆威再申前請伏望　陛下特垂<lb/>
慈憫除臣一在外宮觀差遣庶幾獲盡子職無負於<lb/>
孝養臣無任祈天懇聖激切俟命之至謹錄奏聞伏<lb/>
候勑㫖<lb/>
　　乞宫觀第二狀<lb/>
右臣近嘗具奏以父母年老陳乞外任宫觀續准尚<lb/>
書省劄子奉聖㫖不允仰惟皇慈待下旣寛冒犯之<lb/>
<pb n="KR4d0159_SBCK_018-5a"/>
誅而又恩容在職未欲使之輕去顧臣愚蠢上體聖<lb/>
意豈當更有叙陳實以誠迫于中不能自巳伏念臣<lb/>
本由一介蒙　陛下拔擢謬列禁近敢不夙夜思報<lb/>
所以屢上奏牘瀝懇祈間者蓋緣二親迫於垂盡之<lb/>
年而丼㫖致養不獲奉於朝夕人子之心義不遑處<lb/>
若使臣别有兄弟兼侍則雖逺去親側亦决不敢以<lb/>
區區之私冒塵淵聽伏望陛下俯察籲天之懇曲推<lb/>
從欲之仁特賜檢㑹臣前奏除臣一在外宮觀差遣<lb/>
臣愚干犯不勝惶懼戰慄之至謹錄奏聞伏候勑㫖<lb/>
　　辭免給事中狀<hi>紹興三年八月上章乞終養親不許繼𬒳㫖趣歸還朝供職中</hi>
<pb n="KR4d0159_SBCK_018-5b"/>
<hi>書舎人四年正月兼詳定一司勑令㝷擢給事中</hi>
右臣今月十七日准尚書省劄子奉聖㫖除臣給事<lb/>
中日下供職者聞命震恐罔知所爲伏念臣資望素<lb/>
輕材能至陋當此艱虞之日誤蒙聖哲之知召從遠<lb/>
方擢備邇列使之獻納旣不能𥙷助大化以表見千<lb/>
慮一得之愚職在詞章又不能發揚盛德以聳動四<lb/>
方萬里之聽方虞罪譴敢覬遷除矧東臺論駮之司<lb/>
實萬機出納之地自揣無狀尤難冒居兼臣近以父<lb/>
母高年嘗乞宮祠歸養顧未蒙於俞允乃更竊於恩<lb/>
滎度義不安措躬無所伏望聖慈收還成命改卑真<lb/>
<pb n="KR4d0159_SBCK_018-6a"/>
才庶逃非據之慚仍免煩言之責所有前件恩命臣<lb/>
不敢祗受謹錄奏聞伏候勑㫖<lb/>
　　再辭給事中乞宮觀狀<lb/>
右臣近准尚書省劄子奉聖㫖除臣給事中臣㝷具<lb/>
奏辭免伏蒙聖造未賜矝從竊念臣猥以空踈薄陋<lb/>
之姿久玷言語侍從之列事功無𥙷罪戾彌深　陛<lb/>
下赦而不誅更加奬擢此葢隆天重地之德非臣殞<lb/>
首捐軀所能報稱固宜卽拜成命黽勉就職然臣區<lb/>
區私意實以父母年老近嘗力請宮祠庶便丼㫖聖<lb/>
恩不許夙夜靡遑方欲再瀝懇誠上干淵聽乃忽有<lb/>
<pb n="KR4d0159_SBCK_018-6b"/>
此除授惕然慚懼尤難冒處夫爲親有請出於人子<lb/>
之本心若因請得遷豈免羣言之竊議伏望陛下察<lb/>
其迫切追寢誤恩特賜檢㑹臣前奏除臣一外任宮<lb/>
觀差遣俾安愚分亦以便私臣不勝幸甚所有前件<lb/>
恩命臣未敢祗受謹錄奏聞伏候勑㫖<lb/>
　　除給事中舉凌哲自代狀<lb/>
蒙恩授前件職准令節文侍從官授訖三日内舉<lb/>
　官一貟自代者<lb/>
右臣伏見左修職郎前秀州海鹽縣令凌哲禀性純<lb/>
明飭躬廉<hi>御名</hi>問學博而知要詞章蔚有可觀考其吏<lb/>
<pb n="KR4d0159_SBCK_018-7a"/>
能尤識治體舉以自代實允公言謹錄奏聞伏候勑<lb/>
㫖<lb/>
　　看詳元祐黨人狀<lb/>
准尚書省劄子臣寮上言<hi>具前劄子</hi>七月十二日三省同<lb/>
奉聖㫖令給舎看詳元祐黨籍内曾任宰執侍從臺<lb/>
諌等官顯有名德合依累降指揮推恩之人并餘人<lb/>
各項開具限五日具狀聞奏今具下項須至奏聞者<lb/>
　曾任宰臣<lb/>
　　文彦博　呂公著　司馬光　呂大防<lb/>
　　劉摯　范純仁　韓忠彦<lb/>
<pb n="KR4d0159_SBCK_018-7b"/>
　曾任執政<lb/>
　　梁燾　王巖叟　王存　鄭雍<lb/>
　　傅堯俞　趙瞻　韓維　孫固<lb/>
　　范百禄　胡宗愈　李清臣　蘇轍<lb/>
　　劉奉世　范純禮　陸佃　安燾<lb/>
　曾任待制以上<lb/>
　　蘇軾　范祖禹　王欽臣　姚勔<lb/>
　　顧臨　趙君錫　馬黙　孔武仲<lb/>
　　王汾　孔文仲　朱光庭　吳安持<lb/>
　　錢勰　李之純　孫覺　鮮于侁<lb/>
<pb n="KR4d0159_SBCK_018-8a"/>
　　　趙彦若　趙卨　孫升　李周<lb/>
　　　劉安世　韓川　賈易　呂希純<lb/>
　　　曾肇　王覿　范純粹　楊畏<lb/>
　　　呂陶　王古　陳次升　豐稷<lb/>
　　　謝文瓘　鄒浩　張舜民<lb/>
　　餘官<lb/>
　　　秦觀　湯<hi>或有</hi>杜純　司馬康<lb/>
　　　宋保國　吳安詩　張耒　歐陽棐<lb/>
　　　呂希哲　劉唐老　晁𥙷之　黄庭堅<lb/>
　　　黄隱　畢仲遊　常安民　孔平仲<lb/>
<pb n="KR4d0159_SBCK_018-8b"/>
<pb n="KR4d0159_SBCK_018-8b"/>
添入黨籍冗雜泛濫増至三百九人看詳九十八人<lb/>
内除王珪一名不合在籍自餘九十七人多是名德<lb/>
之臣除臺諌官卒難省記外其間曾任宰執侍從及<lb/>
餘人並開項在前所有三百九人豁除九十七人係<lb/>
前石刻所載其餘數内更有侍從官上官均岑象求<lb/>
及餘官江公望范柔中鄧考甫孫諤等六人其名德<lb/>
亦顯然可見外有二百餘人雖石刻具存然其姓名<lb/>
有不顯者及當時議論是非爲年歲深逺别無文字<lb/>
攷究難以雷同開具契勘前項九十七人并六人共<lb/>
計一百三人依得累降推恩指揮所有今來臣寮上<lb/>
<pb n="KR4d0159_SBCK_018-9a"/>
言許子孫陳乞恩例次數伏乞付三省措置施行謹<lb/>
録奏聞伏候勑㫖<lb/>
　　駮郭彦參放罷指揮狀<lb/>
　八月二十八日准中書門下省送到錄黄一道爲<lb/>
　郭彦參依前降指揮放罷等事令臣書讀行下者<lb/>
右臣契勘郭彦參權江州瑞昌縣事擅枷張俊下書<lb/>
人張玘其事巳經洪州體究得實臣取索事狀看詳<lb/>
蓋緣本縣舊吏鄔昱爲俊管莊昱方有公事在縣而<lb/>
玘適持俊書來徑傳入宅故彦參怒其不伏止約又<lb/>
疑玘所持書是昱詐爲遂令枷問巳而不曾勘斷却<lb/>
<pb n="KR4d0159_SBCK_018-9b"/>
行踈放夫縣令官雖卑然以百里之權付之事有不<lb/>
平豈免訶問臣竊見近時州縣官吏率多曲意迎合<lb/>
求媚於當路至於不隨流俗能爲陛下奉法遵職者<lb/>
絕少若彦參所爲正當有以崇奬之使其一時之間<lb/>
小有過當理尚可恕况於法初無違犯何所加罪哉<lb/>
始者洪州體究申上朝廷得㫖郭彦參依巳降指揮<lb/>
放罷於是士論籍籍以謂罰及無辜㝷爲臣寮論列<lb/>
陛下灼見其事收還指揮不行今又因俊奏陳却令<lb/>
彦參依前放罷兩月之間反復如此非所以示信於<lb/>
天下且俊大臣也豈肯以私意害朝廷之公法哉蓋<lb/>
<pb n="KR4d0159_SBCK_018-10a"/>
是俊未知昨來體究得實及巳施行了當所以再有<lb/>
論奏臣愚欲望聖慈特降<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫖將洪州體究到郭彦<lb/>
參事因并前後臣寮章䟽劄令俊知其郭彦參止乞<lb/>
依今年七月十二日巳降指揮施行所有今來録黄<lb/>
臣未敢書讀行下謹錄奏聞伏候勑㫖<lb/>
華陽集卷第十八<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_019-1a"/>
華陽集卷第十九<lb/>
　　　　　　　　　　金壇後學于文熈校<lb/>
　奏狀<lb/>
　　辭免徽猷閣待制狀<lb/>
右臣昨任給事中以言章罷職差提舉前件宮觀任<lb/>
便居住紹興五年二月初一日伏准告命以明堂大<lb/>
禮霈恩伏蒙聖慈特授臣徽猷閣待制依舊宮祠臣<lb/>
罪戾餘生忽叨異數感激涕泗不能自巳伏念臣頃<lb/>
由冗散驟陟禁嚴未報主恩遽招物論陛下曲推全<lb/>
度不賜誅夷罷歸里閭半年於此省循罪咎無地自<lb/>
<pb n="KR4d0159_SBCK_019-1b"/>
容豈謂解澤旁流綸言俯及旣除宿釁更錫殊榮伏<lb/>
惟天地之所敷施雖在木石亦爲感動然臣退量朽<lb/>
質仰荷洪慈得爲洗心𥙷過之人巳是厚幸至若次<lb/>
對隆名之寵其可冒居非唯再速於煩言固亦難安<lb/>
於私分伏望陛下察臣愚衷收還徽猷閣待制恩命<lb/>
止乞以臣本官除一宮觀差遣所有告命見係鎮江<lb/>
府金壇縣寄收臣未敢祗受謹錄奏聞伏候勑㫖<lb/>
　　除待制舉李益自代狀<lb/>
　今月二十一日蒙恩授前件職准令節文侍從官<lb/>
　授訖三日内舉官一貟自代者<lb/>
<pb n="KR4d0159_SBCK_019-2a"/>
右臣伏見左通直郎新差知秀州海鹽縣丞李益學<lb/>
有師法吐詞可觀材兼吏能臨政得譽臣舊與同學<lb/>
熟知其人舉以代臣實允公議謹錄奏聞伏候勑㫖<lb/>
　　乞致仕狀<lb/>
右臣輙瀝誠懇上干天聽伏念臣賦性庸陋遭世盛<lb/>
明蒙陛下拔擢寘身法從是宜殞首捐軀圖報萬一<lb/>
而臣年逾七十旅力旣愆自今春以來故疾發動日<lb/>
復一日難以支梧自視尫殘義當知止欲望陛下曲<lb/>
軫洪慈矜憐舊物特降指揮許臣致仕庶因辭祿尚<lb/>
保餘齡干冒隆威臣無任惶懼俯仰俟命之至謹錄<lb/>
<pb n="KR4d0159_SBCK_019-2b"/>
奏聞伏候勑㫖<lb/>
　　辭免召赴行在恩命狀<lb/>
右臣今月二十六日准尚書省劄子奉聖㫖召臣赴<lb/>
行在令閤門引見上殿先次與落致仕者臣聞命震<lb/>
驚罔知所措伏念臣頃以庸陋誤辱聖知擢在從班<lb/>
訖無報稱由是退閒於今二十一年正以筋力衰頽<lb/>
義當知止露章辭祿冀得休養餘生仰荷天慈曲從<lb/>
所欲退量僥倖方極感慚豈謂簪履弃遺之物尚軫<lb/>
淵衷忽頒召命㳟以大明旁燭靡間幽遐顧臣何人<lb/>
𬒳此光寵便當感激奮勵即日上道而臣桑榆暮景<lb/>
<pb n="KR4d0159_SBCK_019-3a"/>
多病衰殘理難勉彊伏望　皇帝陛下察臣巳試而<lb/>
無功憐臣旣老而得謝特降<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫖收還成命令臣依<lb/>
舊致仕臣無任祈天懇聖激切屏營之至謹錄奏聞<lb/>
伏候勑㫖<lb/>
　　辭免吏部侍郎狀<lb/>
右臣今月十八日准尚書省劄子奉聖㫖除臣吏部<lb/>
侍郎日下供職者臣聞命震驚罔知所措伏念臣年<lb/>
齡遲暮學術荒踈辭禄以來分丼永巳陛下矜憐舊<lb/>
物自外召還俾復瞻望淸光曲加寵奬顧臣衰朽不<lb/>
足以仰當聖意方極惶懼忽拜詔除進貳銓曹恩榮<lb/>
<pb n="KR4d0159_SBCK_019-3b"/>
特異退推薄分豈敢冒居伏望聖慈察臣悃愊收還<lb/>
成命以穆僉言所有前件恩命臣未敢祗受謹錄奏<lb/>
聞伏候勑㫖<lb/>
　　除侍郎舉郯自代狀<lb/>
　准令諸侍從官授訖限三日舉官一貟自代者<lb/>
右臣伏覩左宣敎郞葛郯爲學敏明操行廉謹施於<lb/>
政事所至有聲舉以代臣實允公議謹錄奏聞伏候<lb/>
勑㫖<lb/>
　　辭免兼侍講狀<lb/>
右臣今月十一日准尚書省劄子奉聖㫖差臣兼侍<lb/>
<pb n="KR4d0159_SBCK_019-4a"/>
講臣聞命震驚罔知所措伏念臣年齡遲暮學術荒<lb/>
踈起從閒廢之中擢預禁嚴之列閱時未幾巳虞曠<lb/>
職於銓曹申命有加更俾叨榮於經幄恭以聖謨高<lb/>
世淵識造㣲豈淺陋之能陪實顛躋而是懼伏望聖<lb/>
慈察臣悃愊追寢誤恩庶逃非據之尤仍免煩言之<lb/>
責所有前件恩命臣未敢祗受謹錄奏聞伏候勑㫖<lb/>
　　駮李紹祖差遣指揮狀<lb/>
右臣契勘前項所差四人數内李紹祖天資狠戾爲<lb/>
政殘虐其過顯著士大夫多能言之以比古之酷吏<lb/>
昨差知䖍州臣寮言其急於到任彊驅兵卒冒犯風<lb/>
<pb n="KR4d0159_SBCK_019-4b"/>
波灨石之險以致舟舩捐失不自追悔乃歸罪於造<lb/>
舩監官王康國送獄掤縛箠楚又追逮家屬必欲置<lb/>
之死地以快私忿章䟽具在考其爲人不仁亦甚矣<lb/>
比年以來守令貪殘民無所訴今日朝廷公道方行<lb/>
豈可狃習前弊宜有以痛革之况武岡地近辰沅唐<lb/>
元和中蠻獠不順盜弄庫兵賊脅守臣賴柳公綽屯<lb/>
兵此地以鎮撫之然後人情始安以此見武岡雖遠<lb/>
且僻亦一方控扼去處正須<hi>御名</hi>擇師帥以善政撫循<lb/>
今乃付之酷吏不惟民𬒳其害而暴殘之毒延及蠻<lb/>
獠未必不致生事臣愚欲望聖慈特降<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫖將李紹<lb/>
<pb n="KR4d0159_SBCK_019-5a"/>
祖知武岡軍指揮速賜寢罷所有錄黄臣未敢書行<lb/>
謹錄奏聞伏候勑㫖<lb/>
　　轉對狀<lb/>
右臣伏覩吏部舊制承直郎至修職郎六考迪功郎<lb/>
七考有改官舉主五貟内職司一貟與磨勘自磨勘<lb/>
改官以後理知縣資序知縣資序人兩任有舉主二<lb/>
人關陞通判臣詳究上件法意葢限其資考使之諳<lb/>
練政事責以保舉欲其不敢爲非可謂盡善矣昨於<lb/>
紹興六年三月内忽因官寮論奏遂令選人有用宮<lb/>
廟年月改官者湏一任知縣或縣丞𥙷足考數然後<lb/>
<pb n="KR4d0159_SBCK_019-5b"/>
兩任關陞通判自後吏部遵守施行凡選人改官用<lb/>
過宮廟年月自一月以上盡令於改官後展𥙷一任<lb/>
卽是三任方得關陞通判臣嘗計選人若止依舊制<lb/>
改官關陞得至通判者巳不爲易矣蓋改官用六考<lb/>
及七考以大約較之在任并注擬待闕湏十六七年<lb/>
至改官後又兩任關陞亦湏十餘年今若縁改官用<lb/>
過宫廟年月自一月以上盡令更展一任卽又須五<lb/>
六年然則自入仕後三十餘年方可關陞通判其間<lb/>
或有事故間廢舉主不圎者尚不論也臣竊恐緣此<lb/>
人材沉滯遂至衰老甚非祖宗立法之意臣愚欲望<lb/>
<pb n="KR4d0159_SBCK_019-6a"/>
聖慈將紹興六年三月内續降以宫廟月自展任指<lb/>
揮今後更不施行所有改官關陞之法悉依祖宗舊<lb/>
制其巳關陞通判者更不改正庶幾人材得以自效<lb/>
謹錄奏聞伏候勑㫖<lb/>
　　乞放婺州見欠内庫綾羅狀<lb/>
右臣契勘本州不住承准尚書左右司及提點内藏<lb/>
庫本路提刑提舉常平司等處公文催促起發紹興<lb/>
元年以後合納内庫綾羅及折羅錢積欠數目臣到<lb/>
任之初即時根問因依見得皆係人戸殘欠之數前<lb/>
官失於催理遂至積漸拖欠經渉歲久實難追催今<lb/>
<pb n="KR4d0159_SBCK_019-6b"/>
若一併科督則民間無以輸納若依舊拖延則是虚<lb/>
費行移無𥙷國用臣伏覩紹興二十六年正月二十<lb/>
七日指揮節文江浙荆湖等路未起諸色錢物并拖<lb/>
欠上供米斛積欠稅租等二十二年以前應見欠數<lb/>
目並與除放况前件錢帛元係官給本錢和買後因<lb/>
州縣闕乏遂以人戸物力均敷卽是常賦之外别行<lb/>
催理止緣昨降指揮未有放免明文兼係内藏庫錢<lb/>
物州郡不敢奏陳所以二十餘年催理不絕臣愚欲<lb/>
望聖慈特降<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫖將本州所欠内庫綾羅錢許依紹<lb/>
興二十六年正月二十七日巳得指揮將見欠數目<lb/>
<pb n="KR4d0159_SBCK_019-7a"/>
截日除放庶使一州七縣之民少寛追擾仰稱陛下<lb/>
愛䘏元元之意謹錄奏聞伏候勑㫖<lb/>
　　乞再致仕第一狀<lb/>
右臣輙瀝危衷上干天聽伏念臣㓜非通敏老益謬<lb/>
昏頃解政機叨臨郡治仰戴天地生全之造敢忘犬<lb/>
馬報効之誠服勞旣閱於十旬莅政蔑聞於一善自<lb/>
入新歲頓苦舊痾心力俱疲職事將廢覺餘生之向<lb/>
盡貪厚祿以誠難伏望　皇帝陛下曲軫<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>慈俯昭<lb/>
愚悃念臣昔嘗謝事巳不任於馳驅察臣再辱誤恩<lb/>
迄無禆於治化特降指揮許臣依舊致仕則臣遂營<lb/>
<pb n="KR4d0159_SBCK_019-7b"/>
醫藥歸返田廬從今未死之年盡出再生之賜臣無<lb/>
任祈天懇聖激切俟命之至謹錄奏聞伏候勑㫖<lb/>
　　乞再致仕第二狀<lb/>
右臣近嘗具奏陳乞致仕退量冒昧方極震惶今月<lb/>
一日伏准詔書未賜俞允臣望闕拜恩捧讀丁寧之<lb/>
訓感深至於涕泣豈當更有陳請然而私情所迫欲<lb/>
巳不能伏念臣天賦甚愚仕途多難每憂亢滿或致<lb/>
顛隮故嘗遠迹以就閒㝷巳引年而得謝仰荷日月<lb/>
容光之照再收簮屨服用之餘所𬒳恩私皆非意望<lb/>
敢憚勤勞於夙夜誓將𥙷報於毫分然自一違故棲<lb/>
<pb n="KR4d0159_SBCK_019-8a"/>
三換新歲志彌勵而功弗著力旣愆而病日侵豈特<lb/>
貽負乗致㓂之譏抑亦犯鍾漏夜行之戒嚮以叨逢<lb/>
於異眷顧難卒易以陳情姑瀝懇於祠宮繼免交於<lb/>
郡事今則風霜所迫蒲柳益衰雙瞳瞀昏視瞻㡬廢<lb/>
兩膝緩弱拜履甚難在臣固難於自安他人亦謂其<lb/>
當止伏望　皇帝陛下至仁惻隱大度并容察其無<lb/>
避事之心憐其守安分之義特賜檢㑹臣前奏許臣<lb/>
致仕以休餘齡懇至再三雖自知其瀆犯年垂八十<lb/>
實仰冀於矜從臣無任祈天懇聖激切俟命之至謹<lb/>
錄奏聞伏候勑㫖<lb/>
<pb n="KR4d0159_SBCK_019-8b"/>
　　進大行皇太后挽詞狀<lb/>
右臣恭聞　大行皇太后遷座有期　皇帝陛下篤<lb/>
孝自天哀慕罔極臣竊自念昔嘗叨綴邇列與聞徽<lb/>
音不勝號痛感切之情謹撰成　大行皇太后梓宮<lb/>
發引日挽詞三首開具如後須至奏聞者<hi>云云見别卷</hi>
　　辭<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>召赴行在恩命狀<lb/>
右臣伏准進奏院逓到尚書省劄子一道十一月七<lb/>
日三省同奉聖㫖張某可召赴行在臣聞命震驚罔<lb/>
知所措伏念臣賦材庸繆老益無堪頃蒙　光堯壽<lb/>
聖太上皇帝屢加拔擢至參大政空縻歲月無𥙷絲<lb/>
<pb n="KR4d0159_SBCK_019-9a"/>
毫今巳兩經致仕待盡田里伏自　皇帝陛下盛德<lb/>
龍飛羣生利見臣獨以衰殘遠外無階一望淸光方<lb/>
自憐憫忽荷聖慈垂記姓名特賜嚴召臣可謂千載<lb/>
之遇義當卽日奔馳赴闕俯伏丹墀靣述感恩戴德<lb/>
之私然後退返舊廬以卒餘日但以臣年逾八十百<lb/>
病交攻素苦目昏脚弱之疾今歲增甚視瞻行歩俱<lb/>
有所妨加以風虚痰眩時復發作心志凋零筋力衰<lb/>
憊雖存區區慕君之志勉彊不前感涕之餘徒極慙<lb/>
懼伏望陛下俯察危誠收還召命俾遂安養免於顛<lb/>
隮干冒宸嚴臣無任激切戰汗之至謹錄奏聞伏候<lb/>
<pb n="KR4d0159_SBCK_019-9b"/>
勑㫖<lb/>
華陽集卷第十九<hi>畢</hi>
<pb n="KR4d0159_SBCK_019-10a"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_020-1a"/>
華陽集卷第二十<lb/>
　　　　　　　　　　　金壇後學于孔兼校<lb/>
　進故事<lb/>
　　一<lb/>
前漢魏相傳相好觀漢故事及便宜章奏以爲古今<lb/>
異制方今務在奉行故事而巳數條漢興以來國家<lb/>
便宜行事及賢臣賈誼鼂錯董仲舒等所言奏請施<lb/>
行之<lb/>
　臣嘗觀孝宣承武帝以來奢侈軍旅弊壊之極勵<lb/>
　精政事欲就中興之功故專任魏相協濟艱難當<lb/>
<pb n="KR4d0159_SBCK_020-1b"/>
　是時紀綱法度之在天下者宜將一切更張以便<lb/>
　目前之急相乃不然獨奏請施行漢興以來故事<lb/>
　其言疑若迂濶不切於時然帝皆施行之卒能功<lb/>
　光祖宗何哉葢漢自高祖剙業開基以至文景恭<lb/>
　儉而繼以賈誼<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>董之徒相與論議則當時所行<lb/>
　見於後世無非致治之明効爲子孫者要當謹守<lb/>
　勿失不幸遭武帝以雄才自恃變亂舊章又孝昭<lb/>
　在位不乆而有昌邑之亂天下思祖宗之遺德而<lb/>
　欲一反前日之治是猶痿人之不忘起盲者之不<lb/>
　忘視此魏相之所以取二十三事區區爲上陳之<lb/>
<pb n="KR4d0159_SBCK_020-2a"/>
　後世徒知孝宣之中興而不知其所行者皆祖宗<lb/>
　故事也豈獨漢爲然哉唐史稱太宗之治制度紀<lb/>
　綱之法後世有以憑藉扶持能永其天命故文宗<lb/>
　讀太宗政要慨然慕之及卽位銳意於治卒致太<lb/>
　和之政號爲清明然則祖宗故事無負於子孫明<lb/>
　矣臣恭聞　神宗皇帝嘗問司馬光曰漢守蕭何<lb/>
　之法久而不變可乎曰何獨漢也夫道萬世無弊<lb/>
　夏商周之子孫苟能常守禹湯文武法何衰亂之<lb/>
　有其後　神宗皇帝謂輔臣曰大凡前世法度有<lb/>
　可行者宜謹守之不問利害如何一一變更豈近<lb/>
<pb n="KR4d0159_SBCK_020-2b"/>
　理邪故臣以魏相所言而驗神宗皇帝聖訓則知<lb/>
　祖宗故事不可輕廢也如此<lb/>
　　二<lb/>
唐書李絳傳憲宗嘗盛夏對延英帝汗浹衣絳欲趨<lb/>
出帝曰朕宮中所對惟宦官女子欲與卿講天下事<lb/>
乃其樂也<lb/>
　臣聞人君深居九重而欲周知天下之事則必延<lb/>
　訪公卿不倦聽納此固甚盛德也然好逸惡勞者<lb/>
　人之常情而况安於崇高富貴之資惑以左右近<lb/>
　習之奉則清燕之暇能以講論爲樂者葢亦鮮矣<lb/>
<pb n="KR4d0159_SBCK_020-3a"/>
　至於祈寒盛暑猶不忘晝訪之勤則又鮮焉憲宗<lb/>
　承德順之後朝廷衰弱方鎮悍彊紀綱法度頽靡<lb/>
　欲盡使其狥常情之易隋苟朝夕以自逸則社稷<lb/>
　大計忽焉去矣今乃不然却宮掖之娱而留聽於<lb/>
　宰相忘汗浹之煩而引對於延英非夫慨然發憤<lb/>
　有志於興復者不能爾也觀元和之治能使疆藩<lb/>
　悍將皆欲悔過効順唐之威令幾於復振則知所<lb/>
　以致此者憂勤之効也其後文宗亦以恭儉儒雅<lb/>
　銳意於治毎延英對宰臣率漏下十一刻而輟朝<lb/>
　放朝悉以雙日除吏召見必加訪問則其憂勤願<lb/>
<pb n="KR4d0159_SBCK_020-3b"/>
　治視憲宗豈有愧哉然其仁而少斷終不能恢張<lb/>
　王室史氏所以譏之嗚呼文宗不如憲宗固巳明<lb/>
　矣然憲宗晚節不兢信用非人則又去漢之光武<lb/>
　逺甚光武當祗陵夷奮然特起遂能撥亂反正及<lb/>
　隴蜀旣平海内嚮於無事宜宴安矣然且日昃視<lb/>
　朝引公卿講論至夜分乃寢故雖身濟大業兢兢<lb/>
　如不及是謂以此始之以此終之真萬世之明主<lb/>
　也書曰終始惟一時乃日新可不念哉<lb/>
　　三<lb/>
前漢薛宣傳谷永上䟽曰帝王之德莫大於知人知<lb/>
<pb n="KR4d0159_SBCK_020-4a"/>
　則百僚任職天工不曠<lb/>
　臣聞天下安危治亂繫乎君子小人之進退君子<lb/>
　進則治安小人進則危亂此理甚易明也然人君<lb/>
　昧知人則衆讒可以毁有德衆譽可以進無功黒<lb/>
　白顛倒於前而胸中不知所定如是則小人必得<lb/>
　志而君子去矣君子去則小人引類而進相爲朋<lb/>
　姦百僚孰肯任職天工安得不曠故曰帝王之德<lb/>
　莫大於知人也夫人君未嘗不欲知人而人知之<lb/>
　是非邪正亦不難知惟其好惡蔽之故聰明有所<lb/>
　不及耳是以古之聖人於用舎之際尤所致<hi>御名</hi>昔<lb/>
<pb n="KR4d0159_SBCK_020-4b"/>
　李德𥙿爲相入謝卽戒帝辨邪正專委任而後朝<lb/>
　廷治其說以謂正人一心事君無待於助邪人必<lb/>
　更爲黨以相蔽欺君人者以是辨之則無惑矣故<lb/>
　臣嘗謂知人之道最人君之不可忽者以帝堯之<lb/>
　聖而書猶謂知人則哲惟帝其難之則聰明不及<lb/>
　堯者可不知戒乎漢武帝信任張湯而䟽汲黯葢<lb/>
　有所蔽也夫湯懷詐靣欺爲小人明矣而汲黯犯<lb/>
　顔直諌近古社稷之臣豈可與湯同日而語哉然<lb/>
　湯毎朝奏事語國家<hi>財用</hi>日旰天子忘食丞相取克<lb/>
　位至黯則以嚴見憚而終不用然則武帝可得爲<lb/>
<pb n="KR4d0159_SBCK_020-5a"/>
　知人乎唐明皇之於張九齡李林甫亦猶是也林<lb/>
　甫以武惠妃薦而德宰相九齡諤諤有大臣節兩<lb/>
　人自不侔矣至帝欲相牛仙客九齡執不可而林<lb/>
　甫以謂天子用人有何不可者由是帝踈薄九齡<lb/>
　罷其政事且專任林甫而卒相仙客人謂安祿山<lb/>
　反爲唐室治亂分時而崔羣謂罷九齡相李林甫<lb/>
　治亂固巳分矣嗚呼九齡文章風度見稱一時而<lb/>
　林甫姦邪無學術仙客起於胥史則三人賢不肖<lb/>
　明甚而明皇用捨如此惜哉以是見帝皇知人卓<lb/>
　然不惑於群議不牽於好惡亦難矣故自古以來<lb/>
<pb n="KR4d0159_SBCK_020-5b"/>
　得是道者未始不治而反此則亂亡隨之不可以<lb/>
　不察也<lb/>
　　四<lb/>
唐書房玄齡傳太宗曰公爲僕射當助朕廣耳目訪<lb/>
賢材比聞閱牒訟日數百豈暇求人哉乃勑細務属<lb/>
左右丞大事關僕射<lb/>
　臣嘗謂宰相於事無所不統而專以進用人材爲<lb/>
　職葢天下事非人材不能舉自朝廷以至郡國各<lb/>
　有司存宰相惟當擇人而任之不然欲以區區一<lb/>
　身親叢脞之務則本末顛倒一日萬幾將有不勝<lb/>
<pb n="KR4d0159_SBCK_020-6a"/>
　應者尚安能運動樞極而代天理物乎房玄齡唐<lb/>
　之賢相然日閱牒訟數百勤則至矣而牒訟非宰<lb/>
　相事此太宗告之所以廣耳目訪賢才之說也且<lb/>
　人主之治天下譬如作室必得匠委之求材大杗<lb/>
　細桷欂櫨椳闑無所不有室乃可成故宰相之求<lb/>
　材有如匠氏則多蓄而廣備一旦用之官足以効<lb/>
　其人之能人足以任其官之事衆治畢舉而宰相<lb/>
　之職固以綽綽然有餘𥙿矣又何必疲精勞神於<lb/>
　采鹽煩碎之間而後謂之賢乎是以文帝問陳平<lb/>
　以决獄錢穀之事皆置而不對而丙吉出逄道路<lb/>
<pb n="KR4d0159_SBCK_020-6b"/>
　鬪爭死傷之民委而不問彼誠知宰相自有體非<lb/>
　細務所能干也至於何武薛宣居位雖有可紀然<lb/>
　而人皆號爲煩碎無大體故當時亦無薦賢拔士<lb/>
　之名是所謂留意末務而不知本者矣大抵人君<lb/>
　之職在論相而宰相之職在用人苟惟君相各盡<lb/>
　其職故紛紛細務誠不足治昔明皇用姚崇爲相<lb/>
　崇嘗於帝前次序郎吏帝左右顧不荅乃謂高力<lb/>
　士曰我任崇以政大事吾當與决至用郎吏崇顧<lb/>
　不能而重煩我邪崇由是進賢退不肖而天下治<lb/>
　觀此然後知明皇委任責成之意初無愧於太宗<lb/>
<pb n="KR4d0159_SBCK_020-7a"/>
　惜其晩節不兢信用非人遂有天寶之禍書曰<hi>御名</hi>
　厥終惟其始可不戒哉<lb/>
　　五<lb/>
唐書許孟容傳<graphic n="KR3734" url="https://raw.githubusercontent.com/kanripo/KR-Gaiji/master/images/KR3734.png" mimeType="image/png"/>容元和初再遷京兆尹神策軍自<lb/>
興元後日驕恣府縣不能制軍吏李昱貸富人錢八<lb/>
百萬三歲不肯歸孟容遣吏捕詰與之期使償曰不<lb/>
如期且死一軍盡驚訴於朝憲宗詔以昱付軍治之<lb/>
再遣使皆不聽奏曰不奉詔臣當誅然臣職司輦轂<lb/>
當爲陛下抑豪彊錢不盡輸昱不可得帝嘉其守正<lb/>
許之京師豪右大震<lb/>
<pb n="KR4d0159_SBCK_020-7b"/>
　臣聞唐有天下二百年兵法無慮三變及其末也<lb/>
　天子亦自置兵於京師謂之禁軍自興元後禁軍<lb/>
　始盛葢德宗懲艾泚賊踵魚朝恩故事以左右神<lb/>
　策諸軍分委竇文場霍僊嗚等主之而朝廷威柄<lb/>
　始下遷於中人矣正元中御史崔薳以廵囚入右<lb/>
　神策中尉奏之德宗杖薳四十流崔州由是小人<lb/>
　得志乗時怙寵積而至元和之初根株盤結兇熖<lb/>
　益熾雖憲宗剛明果斷莫之誰何許<graphic n="KR3734" url="https://raw.githubusercontent.com/kanripo/KR-Gaiji/master/images/KR3734.png" mimeType="image/png"/>容一京兆<lb/>
　尹乃敢捕其軍吏斷以必死憲宗欲赦之而終不<lb/>
　奉詔嗚呼若孟容可謂守正不阿者矣葢以道變<lb/>
<pb n="KR4d0159_SBCK_020-8a"/>
　法者君上也以死守法者有司也君上以法付之<lb/>
　有司要在必行故雖詔命亦有所不當受况可奪<lb/>
　於權勢乎其後柳公綽亦拜京兆尹方赴府有神<lb/>
　策校乗馬不避卽時榜死憲宗怒其專殺公綽曰<lb/>
　此非獨試臣乃輕陛下法帝曰旣死不以聞可乎<lb/>
　曰臣不當奏在市死職金吾在坊死職左右廵使<lb/>
　帝乃解臣旣讀許孟容傳乃參以柳公綽榜殺軍<lb/>
　校事然後知憲宗之初固巳深得御下之術何以<lb/>
　言之當是時兵柄在人如倒持太阿小不得意禍<lb/>
　隨踵發故孟容捕軍吏則詔欲赦之公綽戮軍校<lb/>
<pb n="KR4d0159_SBCK_020-8b"/>
　則怒其專殺而不以告葢如是而後能安兩軍之<lb/>
　情且使知夫有司之法不容於苟免也謂非得馭<lb/>
　下之術能如是乎大抵人主威權所以能久固而<lb/>
　不奪者以法在故也彼旣犯吾有司要當以人狥<lb/>
　法不當以法狥人法行於下則主威彊於上矣蘇<lb/>
　軾嘗謂姦臣之始以臺諌折之而有餘及其旣成<lb/>
　以干戈取之而不足然則孟容公綽之舉過臺諌<lb/>
　逺甚所以消沮姦萌而助朝廷之勢如何哉使憲<lb/>
　宗末年能不變其初則中興之業孰得而少之<lb/>
　　六<lb/>
<pb n="KR4d0159_SBCK_020-9a"/>
前漢陳平傳項王使使至漢漢爲太牢之具舉進見<lb/>
楚使卽陽驚曰以爲亞夫使乃項王使也復持去以<lb/>
惡草具進楚使使歸具以報項王果大疑亞夫<lb/>
　臣聞兵者詭道也故以詐立以僞動皆古人用兵<lb/>
　之機方楚漢之争天下以勢度之漢不敵楚明矣<lb/>
　勇悍強仁霸於一時所當者破所繫者服名聞諸<lb/>
　侯聲動天地孰能與項王抗哉然終爲漢禽者以<lb/>
　計得之漢三年羽數擊絶漢甬道漢王乏食請割<lb/>
　滎陽以東爲漢羽欲聽之范増不可乃急圍滎陽<lb/>
　漢王與陳平金四萬斤以間楚君臣當是時羽以<lb/>
<pb n="KR4d0159_SBCK_020-9b"/>
　勇范増以智二人者同力協謀相輔以圖漢漢力<lb/>
　日屈而楚軍勢張甚孰不謂漢危亡可跂足待也<lb/>
　而不知平之間言巳入矣夫羽之爲人自恃其勇<lb/>
　以蓋一世然其智實出増下間有論說雖彊從之<lb/>
　胸中固巳不平一聞間言安得不疑乎及其遣使<lb/>
　至漢漢復僞設太牢之具以爲待亞夫使且増方<lb/>
　爲楚之謀主而謂私交於漢决無是理使歸具報<lb/>
　而項王遂疑之則以平之言先入故也夫項王所<lb/>
　以與漢戰而數得利者徒以范増在耳鴻門之㑹<lb/>
　若從増言豈復有漢哉此高祖所以畏其人不得<lb/>
<pb n="KR4d0159_SBCK_020-10a"/>
　不用間以圖之也増去而死項羽相繼以敗後世<lb/>
　知羽之兵敗於垓下而不知増去之日敗證以見<lb/>
　知高祖之得天下者以殺項羽而滅之而不知能<lb/>
　去范増羽當自滅兵法曰非竒譎無以破姦息宼<lb/>
　非陰謀無以成功觀項羽有一范増不能用卒以<lb/>
　成禽則竒譎陰謀信乎其不可少矣自古兵交使<lb/>
　在其間待之之術可不深思而熟講之哉<lb/>
<pb n="KR4d0159_SBCK_020-10b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_021-1a"/>
華陽集卷第二十一<lb/>
　　　　　　　　　　金壇後學于文熈校<lb/>
　進故事<lb/>
　　一<lb/>
唐書禇遂良傳太宗曰朕行有三一監前代成敗以<lb/>
爲元龜二進善人共成政道三斥逺羣小不可讒言<lb/>
　臣聞天下之道二治與亂而巳矣行堯舜禹湯文<lb/>
　武之事則治行桀紂之幽厲事則亂進賢退不肖<lb/>
　則治好近小人而不聞正論則亂堯舜禹湯文武<lb/>
　與夫桀紂幽厲雖去今數千百載而其經世成敗<lb/>
<pb n="KR4d0159_SBCK_021-1b"/>
　之迹存方諸冊可考而知其成者昭然爲可仰也<lb/>
　其敗者惕然爲可畏也由其所致以驗吾之所爲<lb/>
　合於善者從而勉之近而惡者從而改之則師古<lb/>
　之道於是乎在乃若捨夷途而弗遵蹈覆轍而不<lb/>
　知戒未有不入於亂亡之域宜乎太宗監之以爲<lb/>
　元龜歟至於進善人共成政道斥逺羣小不受讒<lb/>
　言臣謂人主唯能監前代成敗以爲元龜則於此<lb/>
　二者勉而行之宜無難焉葢人者國之寶也羣小<lb/>
　者國之賊也猶氷炭之不可相入梟鸞之不可並<lb/>
　翼而棲也故一善人進則羣賢類至不肖無所容<lb/>
<pb n="KR4d0159_SBCK_021-2a"/>
　必能使其君受直言而行正道如是而欲天下之<lb/>
　不治不可得也一小人進則羣小類至君子無所<lb/>
　容必能使其君聽讒說而由邪徑如是而欲天下<lb/>
　之不亂亦不可得也太宗旣能監前代矣則知夫<lb/>
　治生乎君子所以進善人共成正道知夫亂生於<lb/>
　小人所以逺羣小而不受䜛言嗚呼太宗以英武<lb/>
　之姿取孤隋攘群盜撥亂反正慨然行此三者用<lb/>
　能致貞觀之治亦可謂盛王矣然史氏有言人之<lb/>
　立事無不銳於治而工於初至其半則稍怠卒而<lb/>
　漫澶不振觀太宗之三事始非不勤而終之實難<lb/>
<pb n="KR4d0159_SBCK_021-2b"/>
　何以言之乾陽畢工隋人解體可以監矣乃詔發<lb/>
　卒治洛陽宮而乾陽之役復興張元素以謂襲亡<lb/>
　國之弊同歸於亂所謂元龜者果安在哉魏徴嘗<lb/>
　謂太宗在正觀初親君子斥小人比來輕䙝小人<lb/>
　禮重君子重君子也恭而逺之輕小人也狎而近<lb/>
　之又曰正觀之初求士如渇比來由心好惡以衆<lb/>
　賢舉而用以一人毀而弃雖積年任而信或一朝<lb/>
　疑而斥使䜛佞得行守道踈間然則進善人逺羣<lb/>
　小其不克終亦可知矣且前代不可不監也善人<lb/>
　不可不進也羣小不可不遠也爲治之道無出此<lb/>
<pb n="KR4d0159_SBCK_021-3a"/>
　三者信能行之久而不變帝王之德曷以尚之奈<lb/>
　何太宗有區區之志而持之不堅所以後世君子<lb/>
　之欲成人之美者莫不歎息於斯焉<lb/>
　　二<lb/>
後漢馬援傳建武四年隗囂使援奉書洛陽世祖使<lb/>
來歙持莭送援西歸隴右隗囂與援同臥起問以東<lb/>
方流言及京師得失援說囂曰前到朝廷上引見數<lb/>
十每接燕語自夕至旦才明勇略非人及也且開心<lb/>
見誠無所隱伏闊逹多大莭略與高帝同經學博覽<lb/>
政事文辨前世無比囂曰卿謂何如高帝援曰不如<lb/>
<pb n="KR4d0159_SBCK_021-3b"/>
也高帝無可無不可今上好吏事動如節度又不許<lb/>
飲酒囂意不懌曰如卿言反復勝邪然雅信援故遂<lb/>
遣長子恂入質<lb/>
　臣嘗謂中興之主自夏少康周宣王以來功業之<lb/>
盛莫如光武世之議者見其起於兵間破㝷邑百<lb/>
萬之師而王郞銅馬赤眉青犢之屬相継掃蕩遂<lb/>
　以爲專用威武平定天下及觀馬援之言然後知<lb/>
　光武所以成功固有出於威武之外者方隗囂據<lb/>
　阨守險名震西州自以天水富盛士馬最彊將欲<lb/>
　北收西河上郡東取三輔之地按秦舊迹表裏山<lb/>
<pb n="KR4d0159_SBCK_021-4a"/>
　河其志豈肯爲光武屈哉雖光武亦自謂不能屈<lb/>
　也故遣使徃來卑辭厚禮言必稱字用敵國之儀<lb/>
　以慰藉之當是時舉天下姦雄割㨿之徒比權量<lb/>
　力桀驁難制莫囂若也馬援告以光武大略而囂<lb/>
　意輒不懌遽以爲勝高帝於是遣子入質惕然畏<lb/>
　服之不暇夫囂初未嘗親見光武之爲人也且光<lb/>
　武才明勇略固非人敵則英睿之姿巳足以葢衆<lb/>
　矣開心見誠無所隱伏則大信不疑已足以結人<lb/>
　心矣旣闊逹多大節而又博學文辨旣好吏事而<lb/>
　又動如節度不喜飲酒則其於經世變通之略修<lb/>
<pb n="KR4d0159_SBCK_021-4b"/>
　身勵行之事葢恢恢然有餘𥙿矣然則漢室陵夷<lb/>
　之後有能兼是衆美傑然獨出於天下之上以圖<lb/>
　中興之業則神器大寶不歸是將安歸乎此囂之<lb/>
　所以聞其風聲不期服而自服也孟子曰以力服<lb/>
　人者非心服也力不贍也以德服人者中心恱而<lb/>
　誠服也故臣嘗論帝王之就功業當以德爲主而<lb/>
　威武爲之輔明王<hi>御名</hi>德四夷猶將咸賔况區區一<lb/>
　隗囂何足道哉雖然光武才明勇略濶逹多大節<lb/>
　與夫經學博覽固人之所難能也至於好吏事動<lb/>
　如節度不飲酒此細行耳常人亦能之乃以是稱<lb/>
<pb n="KR4d0159_SBCK_021-5a"/>
　光武何哉葢以帝王之資處富貴崇高之勢侈心<lb/>
　勝之則易以縱怠心乗之則易以忽縱而不知戒<lb/>
　忽而不知勉其視細行雖躬行若無難者殆有所<lb/>
　甚難焉唯光武爲能克巳奮勵不敢自暇自逸此<lb/>
　所以特異於衆非中才庸主所可同日語也故由<lb/>
　光武以觀中興事業則修德來逺其効昭然可不<lb/>
　勉哉<lb/>
　　三<lb/>
劉向新序顔淵侍魯定公于臺東野畢御馬于臺下<lb/>
定公曰善哉東野畢之御顔淵曰善則善矣雖然其<lb/>
<pb n="KR4d0159_SBCK_021-5b"/>
馬將失定公不恱以告左右曰吾聞之君子不䜛人<lb/>
乎顔淵不恱歷階而去須臾馬敗聞矣定公命躐席<lb/>
而起曰趨駕請顏淵顔淵至定公曰向寡人曰善哉<lb/>
東野畢之御也吾子曰善則善矣雖然其馬將失不<lb/>
識君子何以知之也顔淵曰臣以政知之昔者舜工<lb/>
於使人造父工於使馬舜不窮其民造父不盡其馬<lb/>
是以舜無失民造父無失馬今東野畢之御也上車<lb/>
執轡御體正矣周旋歩驟朝禮畢矣歷險致逺而馬<lb/>
力殫矣然求不巳是以知其失也定公曰善可少進<lb/>
與顔淵曰獸窮則觸鳥窮則啄人窮則詐自古及今<lb/>
<pb n="KR4d0159_SBCK_021-6a"/>
有窮其下能無危者未之有也<lb/>
　臣讀書至於五子之歌曰予臨兆民懔乎若朽索<lb/>
　之馭六馬然後知人君雖以崇高之資享天下之<lb/>
奉憂思危懼殆未嘗一日敢自安也葢民恃君以<lb/>
生而君則恃民以固邦本民不得其生必將召亂<lb/>
起禍本實先撥何以保邦其猶朽索馭馬而馳騁<lb/>
　不巳决至於奔逸顛仆豈可不畏哉是以民有餘<lb/>
於生則資民以致治者恭巳南靣其樂亦有餘也<lb/>
馬有餘於力則乗馬以致遠者安意肆志其適亦<lb/>
有餘也顏淵知是道矣所以因畢野之御而以舜<lb/>
<pb n="KR4d0159_SBCK_021-6b"/>
　不窮其民造父不盡其馬告於定公使定公察御<lb/>
　馬之道以明夫治民之術則魯國其庶幾乎臣觀<lb/>
　古之治民者薄其賦歛取之以什一則以富其財<lb/>
　也寛其征役使之以時而豐年不過三日則以優<lb/>
　其力也民之所以爲生者財與力而巳矣舜不窮<lb/>
　其民蓋知其所本在者觀其臨下以簡御衆以寛<lb/>
　則凡民窮之政必無有也自舜以至禹湯文武率<lb/>
　由是道奈何後世一切反之殫天下之財不足以<lb/>
　充無厭之欲竭天下之力不足以供不急之務使<lb/>
　夫安俗樂業之衆悉爲窮民卒抵於亂亡而後巳<lb/>
<pb n="KR4d0159_SBCK_021-7a"/>
　故曰人欲靜徭役毒之世方敝褒刻窮之此非獨<lb/>
　桀紂秦隋爲然漢唐亦然也漢民之窮自武帝始<lb/>
　唐民之窮自明皇始武帝以征伐明皇以奢淫是<lb/>
　皆縱一已之樂而貽禍於天下者也孟子曰有布<lb/>
　縷之征米粟之征力役之征君子用其一緩其二<lb/>
　用其二而民有殍用其三而父子離夫爲王民而<lb/>
　至於父子離則其窮極矣不亡何待故御馬者上<lb/>
　車執轡體旣正矣周旋歩驟禮旣畢矣歷險至逺<lb/>
　而馬力已殫矣然猶求焉馬未有不失者也是以<lb/>
　善治天下者不窮其民惟舜能之善爲御者不盡<lb/>
<pb n="KR4d0159_SBCK_021-7b"/>
　其馬惟造父能之雖然造父不常有也而舜豈世<lb/>
　出哉顔淵曰舜何人也予何人也有爲者亦若是<lb/>
　故臣嘗謂帝王惟能恭儉節用而不窮其民是亦<lb/>
　舜而已矣<lb/>
　　四<lb/>
唐鑑唐太宗曰人主唯有一心而攻之者甚衆或以<lb/>
勇力或以辯口或以諂䛕或以姦詐或以嗜欲輻輳<lb/>
攻之各求自售以取寵祿人主少懈而受其一則危<lb/>
亡隨之<lb/>
　臣竊謂人主以眇然之身宅萬方之上一事有失<lb/>
<pb n="KR4d0159_SBCK_021-8a"/>
　不足以成大功一行或虧不足以備盛德自堯舜<lb/>
　禹湯以至文武皆以功德盛大傳於後世者豈有<lb/>
　他哉定其心術而已矣書曰人心惟危道心惟㣲<lb/>
　心之在人危且㣲如此而事物萬變日交乎前則<lb/>
　所以定之者可不知其道乎方其虚一而静獨觀<lb/>
　昭曠無有系累則好惡公是非白尚誰得而惑之<lb/>
　惟夫私情内萌偏見妄作方寸汨亂而不知其守<lb/>
　此姦邪之所趣而䜛賊之所入也或以勇力或以<lb/>
　辯口或以謟䛕或以姦邪或以嗜欲輻輳攻之其<lb/>
　不至於顚倒敗壞者幾希矣何獨一事之失一行<lb/>
<pb n="KR4d0159_SBCK_021-8b"/>
　之虧乎且以漢唐觀之庸昏之主固不必言如孝<lb/>
　武明皇亦坐此而致敗孝武當文景之後雄才大<lb/>
　略可與有爲者也奈何秉心不正左右前後之人<lb/>
　觀其向者投合所好如張湯杜周以慘刻而受知<lb/>
　東方朔郭舎人以猾稽而得幸李延年之䛕媚江<lb/>
　充之陰狡與夫臺池苑囿之觀弋獵犬馬之戲相<lb/>
　與攻之卒至於海内騷動而漢室因以中衰明皇<lb/>
　勵精政事開元之際幾至太平亦云盛矣然侈心<lb/>
　一動窮天下不足以爲樂則有宇文融以言利進<lb/>
　韋堅楊<hi>御名</hi>矜以褒刻顯李林甫之姦邪楊國忠之<lb/>
<pb n="KR4d0159_SBCK_021-9a"/>
　滛蠱相與攻之而明皇溺其所甚愛忘其所可戒<lb/>
　卒至於天寶之禍不可救樂觀二君之事靡不有<lb/>
　初鮮克有終後世所以惜之范祖禹以爲人主之<lb/>
　心不可以有偏好葢好有所偏必將迷而不返以<lb/>
　萬乗之國而迷其所好則一時憸佞便嬖皆將承<lb/>
　意順㫖以僥倖恩寵唯恐其不至於是優賞濫賜<lb/>
　上下相蒙雖有彊諌力爭之士能遽回其勢乎故<lb/>
　臣嘗論人主之於天下唯當清静寡欲求所以安<lb/>
　宗廟定社稷活百姓之道而力行之舎是皆不足<lb/>
　留意唐太宗知夫人主一心而攻之者甚衆自謂<lb/>
<pb n="KR4d0159_SBCK_021-9b"/>
　少懈而受其一則危亡隨之嗚呼若太宗可謂知<lb/>
　治道矣祖禺作唐鑑而撮取其語豈無意哉<lb/>
華陽集卷第二十一<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_022-1a"/>
華陽集卷第二十二<lb/>
　　　　　　　　　　　金壇後學于文熈校<lb/>
　進故事<lb/>
　　一<lb/>
兩朝寶訓判刑部石宗道與詳覆官梁如圭等薦方<lb/>
偕淳于佺韓中正爲詳覆官　仁宗指中正姓名問<lb/>
宰相王欽若曰是吏部嘗引對坐失入人罪不與改<lb/>
官者乎欽若曰然　上曰用法不當非習律令者也<lb/>
其可以爲法官乎命劾宗道等欽若等退相顧歎曰<lb/>
上天縱睿明彊記如此非羣臣所及也<lb/>
<pb n="KR4d0159_SBCK_022-1b"/>
　臣嘗謂人主必有過人之聰明然後能察君子小<lb/>
　人之情狀葢天下君子常少小人常多君子直道<lb/>
　以事上固不論也若夫小人爲姦其可不察哉飾<lb/>
　是非點白成黑或譽過其實或毀損其真相與蔽<lb/>
　欺雜然陳於前而人主以一已耳目廣覽兼聽必<lb/>
　欲毎事洞然其情非大過人之聰明其能不顛倒<lb/>
　眩惑乎　仁宗皇帝以天縱之姿留神政治如石<lb/>
　宗道不能以韓中正靣欺非聰明過人何以及此<lb/>
　臣試論之夫官爲詳覆刑獄所繋居其任者盡循<lb/>
　三尺以示至公猶懼或失而况不習律令安能辦<lb/>
<pb n="KR4d0159_SBCK_022-2a"/>
　職哉宗道判刑部宜於此盡心而乃謬薦中正以<lb/>
　爲詳覆中正嘗坐失入人罪而不得改秩其事見<lb/>
　於疇昔引對坐之時宗道私竊自料以爲人主萬<lb/>
　機之煩决不能記此遂敢靣欺必且韓其所犯以<lb/>
　幸不察然而仁宗一見覺之宗道即𬒳罪此聰明<lb/>
　之實所以能服天下也當是時王欽若爲宰相葢<lb/>
　先朝舊德也宗道欺君其罪固大矣欽若得爲無<lb/>
　罪哉朝廷進用人材未有不由宰相者其人有過<lb/>
　而宰相不知以薦於上雖曰不明猶或可恕今宗<lb/>
　道主舉中正仁宗方以失入事問其人是否而欽<lb/>
<pb n="KR4d0159_SBCK_022-2b"/>
　若應聲以爲是則中正之不可用欽若固巳熟知<lb/>
　之矣知其人之不可用聽宗道之言而固容之必<lb/>
　待人主問而後對非朋姦罔上而何臣以是知欽<lb/>
　若非忠臣也且一詳覆官用非其人於朝廷舉措<lb/>
　未爲大害然必劾之者罪在罔上耳苟於其㣲置<lb/>
　而不問則小人欺君之計日浸以長後之啓擬必<lb/>
　有大於此者其害政未易言也古之所貴於<hi>御名</hi>㣲<lb/>
　者以此故臣嘗謂治天下之術在用人而用人之<lb/>
　術在察知其情狀若共工之象恭鯀之方命自驩<lb/>
　兠四岳咸荐之而堯獨能察焉以爲不可觀諸此<lb/>
<pb n="KR4d0159_SBCK_022-3a"/>
　然後知仁宗皇帝用人之術上與堯合圖治功者<lb/>
　可不念哉<lb/>
　　二<lb/>
唐書李珏傳杜悰領度支有勞帝欲拜戸部尚書以<lb/>
問宰相陳夷行荅曰恩權予奪願陛下自斷珏曰祖<lb/>
宗以宰相天下事皆先平章故官曰平章事君臣相<lb/>
須所以致太平苟用一吏處一事皆决於上將焉用<lb/>
彼相哉<lb/>
　臣竊謂人主之操術無他<hi>御名</hi>擇宰相委任而責其<lb/>
　成功如是而巳至於人材之用舎爵祿之予奪則<lb/>
<pb n="KR4d0159_SBCK_022-3b"/>
　執其柄以詔王實宰相之職唐文宗任陳夷行李<lb/>
　珏等爲相豈不欲以朝廷事盡付之而責其効職<lb/>
　哉杜悰拜戸部尚書而夷行無所可否乃曰恩權<lb/>
　予奪陛下自斷嗚呼是安用彼相邪夫本在於上<lb/>
　末在於下本末而上下之分定治功所以成也夷<lb/>
　行身爲相臣而用一吏處一事皆决於人主不知<lb/>
　其所任何事哉雖然當開成中夷行亦號一時賢<lb/>
　相不幸與李珏楊嗣復等並用嗣復得君與玨爲<lb/>
　黨故夷行疾之數争事於上前一日文宗以王彦<lb/>
　威爲忠武節度使史孝章領頒寧議皆出於嗣復<lb/>
<pb n="KR4d0159_SBCK_022-4a"/>
　及夷行對延英帝問除二鎮當否夷行曰苟自聖<lb/>
　擇無不當也嗣復曰若用人盡出上意而當固善<lb/>
　如小不稱下安得嘿然臣以是知夷行介特而悻<lb/>
　直意謂嗣復軰黨與旣成則進退人材與已相違<lb/>
　故於除用不肯任責且人主用人悉從執政啓擬<lb/>
　是謂合天下之公議不然命由中出必有招權賣<lb/>
　恩而私於人主者爲夷行計便當與上别白是非<lb/>
　若其人果賢雖不由於啓擬用之不害爲公有如<lb/>
　不材宜白去之不當循嘿自避以取誚於後世也<lb/>
　大抵文宗有勵精圖治之資其失在於不能去朋<lb/>
<pb n="KR4d0159_SBCK_022-4b"/>
　黨耳嘗曰竇易直勸我凡宰相啓擬五取三二取<lb/>
　一彼當勸我擇宰相不容勸我疑宰相然則文宗<lb/>
　豈不知任相之道哉至於黨人成於下主聽亂於<lb/>
　上見譏史氏此其於知人之明有所未盡而朋姦<lb/>
　得以欺之也儻能卽夷行應荅之際詰其所因慨<lb/>
　然破嗣之黨而正夷行唯阿不任責之罪則唐之<lb/>
　威令當是復振矣文宗不知出此惜哉<lb/>
　　三<lb/>
唐書李絳傳憲宗嘗稱太宗明皇之盛曰朕不佞欲<lb/>
庶幾二祖之道德風烈無愧謚號不爲宗廟羞何幸<lb/>
<pb n="KR4d0159_SBCK_022-5a"/>
而至此乎絳曰陛下誠能正身厲巳遵道德逺邪佞<lb/>
進忠直與大臣言欽而信無使小人參焉與賢者遊<lb/>
親而禮無使不肖與焉去官之無益於治者則才能<lb/>
出斥宮女之希御者則怨曠銷將帥擇士卒勇矣官<lb/>
師公吏治輯矣法令行而下不違教化篤而俗必遷<lb/>
如是可與祖宗合德號稱中興夫何逺之有言之不<lb/>
行無益也行之不至無益也帝曰美哉斯言朕將書<lb/>
諸紳<lb/>
　臣竊謂自古人主未嘗無願治之志然焦心勞思<lb/>
　變法更令若將措天下於唐虞三代之上而夷考<lb/>
<pb n="KR4d0159_SBCK_022-5b"/>
　其治終有愧於前世者其故何哉稽其名不求其<lb/>
　實慕其時不行其道故用力雖多功効蔑如也且<lb/>
　唐有天下傳世二十德業之盛無如太宗故除隋<lb/>
　之亂比迹湯武致治之美庶幾成康至於明皇雖<lb/>
　晩節不兢而開元之政亦後世罕能及之然觀二<lb/>
　君所以能致此者豈無其要哉不過李絳所言數<lb/>
　事而巳臣請得以備論之夫人主誠能正身厲巳<lb/>
　則所以表天下者動用周旋舉得其正孰得而違<lb/>
　之遵道德逺邪佞進忠直則所以取於人者是非<lb/>
　好惡悉由至公孰得而惑之與大臣言欽而信無<lb/>
<pb n="KR4d0159_SBCK_022-6a"/>
　使小人叅焉則委任之重所以責成功者專也與<lb/>
　賢者遊親而禮無使不肖與焉則禮貌之隆所以<lb/>
　資啓沃者深也去官之無益於治者則竊位素飱<lb/>
　之人退而材能自出矣斥宮女之希御者則承恩<lb/>
　負寵之人寡而怨曠自銷矣將帥擇而士卒勇則<lb/>
　外侮不患乎不郤官師公而吏治輯則内政不患<lb/>
　乎不舉以至法令行而下不違敎化篤而俗必遷<lb/>
　是皆人主夙夜躬行無一敢怠者太宗明皇用此<lb/>
　以致正觀開元之治其効豈彰彰可考哉非獨太<lb/>
　宗明皇爲然雖堯舜三代聖哲之主其所行亦不<lb/>
<pb n="KR4d0159_SBCK_022-6b"/>
　出此是宜憲宗有問而李絳對之悉也書曰監于<lb/>
　先王成憲其永無愆又曰丕顯哉文王謨丕承哉<lb/>
　武王烈啓佑我後人咸以正罔缺夫祖宗之謨烈<lb/>
　垂之天下所以啓佑後人爲之後者亦監其成憲<lb/>
　舉行之而巳憲宗有言欲無愧謚號則其措意施<lb/>
　設豈不韙哉觀其慨然發憤志平僣叛能用忠謀<lb/>
　不惑於羣議卒收成功以至元和之治唐室號稱<lb/>
　中興則二祖之道德風烈如絳所云者信乎其能<lb/>
　行之矣至於不克有終與明皇同譏史氏此無他<lb/>
　由其信用非人所以馴致其禍莫之悟也嗚呼惜<lb/>
<pb n="KR4d0159_SBCK_022-7a"/>
　哉<lb/>
　　四<lb/>
仁宗君臣政要上嘗問都知王守忠曰卿出入中外<lb/>
聞有甚議論守忠曰皆言陛下仁慈聖德但朝廷好<lb/>
官美職及清要差遣皆是兩府親舊方得進用陛下<lb/>
不曾㧞擢一孤寒之臣寘於清近又曰天下事皆由<lb/>
宰相陛下不得自專上黙然良久曰任人者興王之<lb/>
本自任者失道之君故君知其道臣知其事朕若一<lb/>
一自任非無爲責成之理守忠愧拜而退<lb/>
　臣嘗觀蘇軾頌　仁帝皇帝之德曰未嘗行也而<lb/>
<pb n="KR4d0159_SBCK_022-7b"/>
　萬事莫不畢舉未嘗視也而萬物莫不畢見非有<lb/>
　他術也善於用人而巳惟其善於用人是以穆然<lb/>
　無爲坐視其成功嗚呼仁宗皇帝可謂得君人之<lb/>
　道矣夫君人者有四海之大應萬幾之煩不委之<lb/>
　人曷以濟哉故必延登一時老成名德之士寘之<lb/>
　廊廟而使之修其德業政事無巨細悉以責其成<lb/>
　人材無内外悉以聽其用吾於此尚復何爲恭巳<lb/>
　正南靣而巳矣傳曰上必無爲而用天下必有爲<lb/>
　而爲天下用此不易之理也自昔堯舜禹湯文武<lb/>
　所以用天下而有餘者亦豈弊弊然以其身親之<lb/>
<pb n="KR4d0159_SBCK_022-8a"/>
　哉至於後世不能<hi>御名</hi>擇大臣爲大臣者又復懷姦<lb/>
　挾私不能仰稱委任之意於是人主始欲收其柄<lb/>
　而不使之專也故進擢才能關决事務一切勞其<lb/>
　心志而自爲之若將與臣下争功者名之曰憂勤<lb/>
　其實以上兼下非秉本執要之道顧如是區區亦<lb/>
　焉用彼相哉恭惟　仁宗皇帝在位四十二年所<lb/>
　任執政皆極當世之選如韓琦范仲淹富弼尤其<lb/>
　彰彰者方是時百官効職而人無弃材庶功卽叙<lb/>
　而事無遺策真所謂人主穆然無爲坐視其成功<lb/>
　者也而王守忠乃云陛下不曾㧞擢一孤寒之臣<lb/>
<pb n="KR4d0159_SBCK_022-8b"/>
　寘於清近又曰天下事皆由宰相陛下不得自專<lb/>
　守忠小人將以是踈間君臣而行其私賴明聖覺<lb/>
　之以謂任人者興王之本自任者失道之君大哉<lb/>
　王言兹所以爲仁宗也歟夫以仁宗臨御之久在<lb/>
　列精白承休而守忠何者乃敢陰肆其說亂惑主<lb/>
　聽以此見小人應對之際不可不察也昔宇文士<lb/>
　及謂唐太宗南衙羣臣靣折廷諍陛下不得舉手<lb/>
　明皇嘗引鑑黙不樂左右曰自韓休入朝陛下無<lb/>
　一日歡何自戚戚不逐去之然則自古小人處心<lb/>
　積慮乗間進說未嘗不欲遵人主於非義惟在聽<lb/>
<pb n="KR4d0159_SBCK_022-9a"/>
　之如何耳若仁宗之聰明能使讒者愧拜而退葢<lb/>
　可爲萬世法也<lb/>
　　五<lb/>
三朝寶訓端拱元年太宗謂宰相曰國之興衰視其<lb/>
威柄可知矣五代乗唐季䘮亂之後權在諸侯征伐<lb/>
不由朝廷怙勢内侮故王室㣲弱享國不久　太祖<lb/>
光宅天下深究兹弊曁朕纂位抑亦徐圖其事思與<lb/>
卿等<hi>御名</hi>守法制務振紀綱以致太平<lb/>
　臣觀人君所以能號令天下者威柄在我而已方<lb/>
　太平無事朝廷之紀綱法度具在雖有姦雄孰敢<lb/>
<pb n="KR4d0159_SBCK_022-9b"/>
　妄作故操待予奪之權未嘗不出於上也至於末<lb/>
　世人習宴而不知有鴆毒之禍凡所以馭下之具<lb/>
　悉從廢壞是以國勢駸弱主權暗移使匹夫孺子<lb/>
　尺兵在手皆足以作難况姦雄哉唐有天下二百<lb/>
　年而高祖太宗之紀綱法度固無不善也天寶以<lb/>
　後日漸陵夷方鎮擅權連城相望彊臣悍將拏兵<lb/>
　忿争而尾大不掉之患終唐世莫之能救五代承<lb/>
　之其弊尢甚當是時威柄在人天子惴惴然不得<lb/>
　摇手嗚呼天下豈有是理哉迹其禍敗之由葢以<lb/>
　制之不早所謂養虎而自遺患者也觀德宗姑息<lb/>
<pb n="KR4d0159_SBCK_022-10a"/>
　藩鎮至有終身不易地者憲宗用吉甫爲相歲餘<lb/>
　凡易三十六鎮殿最分明神策軍使王駕鶴者典<lb/>
　衛兵久權振中外德宗將代之懼其變以問崔祐<lb/>
　甫祐甫曰是無足慮卽召鶴駕留語移時而代者<lb/>
　巳入軍中矣大抵朝廷之勢得人則張彼祐甫相<lb/>
　德宗吉甫相憲者皆能有所設施故其効昭然有<lb/>
　足稱者惜乎二宗之德業俱不克終遂使唐禍胚<lb/>
　胎卒抵敗亂豈不以假其術智特以排難於一時<lb/>
　而不知復收其柄立以法善其後故也故臣嘗謂<lb/>
　國勢所恃以安疆者莫重於兵而所以危國者亦<lb/>
<pb n="KR4d0159_SBCK_022-10b"/>
　莫甚於兵顧上之人御之之術如何耳方無事時<lb/>
　聽受節制若女子然東西唯命吾尚何憂及其植<lb/>
　黨漸固而挾之以恣横豢養滋豐而縱之以驕侈<lb/>
　於是怙勢長惡始有慢命不䖍之事聖人慮禍於<lb/>
　未萌豈不思有以制之乎昔者鼂錯欲削諸侯而<lb/>
　七國亟反蓋削之非計也曾不若主父偃之策之<lb/>
　爲善耳偃之說以謂使諸侯得推恩分子弟以地<lb/>
　侯之則其國自弱然則爲唐室計者外而藩鎮内<lb/>
　而彊臣悍將其權固不可遽奪也儻能用偃之說<lb/>
　而衆建偏禆以分其威稍令出戍以散其黨則庶<lb/>
<pb n="KR4d0159_SBCK_022-11a"/>
　幾陰奪其勢而主柄專於上豈不偉哉唐柳澤有<lb/>
　言勿謂何傷其禍將長勿謂何害其禍將大　太<lb/>
　宗皇帝能於立國之初監前代之失欲收其威柄<lb/>
　以致太平則其先見之明後世所當法也<lb/>
華陽集卷第二十二<hi>畢</hi>
<pb n="KR4d0159_SBCK_022-11b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_023-1a"/>
華陽集卷第二十三<lb/>
　　　　　　　　　　　金壇後學于文熈校<lb/>
　進故事<lb/>
　　一<lb/>
唐鑑太宗謂羣臣曰朕開直言之路以利國也而比<lb/>
年上封事者許多人細事自今復有爲是者以讒人<lb/>
罪之<lb/>
　臣聞自古願治之君未嘗不欲以求言爲急故大<lb/>
　開公正之路使天下之人皆納忠於上於是端拱<lb/>
　穆淸而留聽不倦雖四方萬里之逺政化之美惡<lb/>
<pb n="KR4d0159_SBCK_023-1b"/>
　風俗之薄厚靡不畢此知盛德事也然求言非難<lb/>
　而聽察爲難以人主之尊而虛心於敢言之士則<lb/>
　上自百執事之列下至一介蒭蕘之賤孰不殫志<lb/>
　竭慮願有所獻而其間貌言之華至言之實苦言<lb/>
　之藥甘言之疾烏得而不察哉又况外示切直内<lb/>
　懷姦詐僞辭矯辯而訐人之細事者真小人之所<lb/>
　爲也直欲盜名以罔上聽託公以報私仇此而不<lb/>
　革則禍及善良傷化敗俗爲害不細唐太宗勵精<lb/>
　庶政而於聽言之際能察其姦是乃人主之難事<lb/>
　此史氏所以書之以昭示後世也昔者大舜有大<lb/>
<pb n="KR4d0159_SBCK_023-2a"/>
　焉善與人同舎巳從人樂取於人以爲善故能勤<lb/>
　總章之訪廣四岳之詢其於聽言之道可謂至矣<lb/>
　然於邇言則察之於䜛說則堲之得非以邇言善<lb/>
　惑䜛說善誣唯能察而去之斯其所以舜也歟恭<lb/>
　惟陛下聖欽日躋聰明天縱觀書一夜復留意於<lb/>
　轉對之臣覽奏四方尤樂聞於當世之務是欲恢<lb/>
　張治道復之太平聽納之勤視古無愧而間者姦<lb/>
　人蔽欺分曹爲黨一時乗權習勢之徒輙敢以流<lb/>
　言飛語隂中善類天下方懷憤切齒而大明旁燭<lb/>
　洞見朋邪凡是告訐而言上不實者論正厥罪悉<lb/>
<pb n="KR4d0159_SBCK_023-2b"/>
　投遠方以爲後日之戒於是有識之士乃始歡欣<lb/>
　鼓舞咸謂大道之行天下爲公復見於斯時然則<lb/>
　虞舜之堲䜛說唐太宗之罪䜛人與夫今日流放<lb/>
　告訐之類實異世而同符者也天下幸甚<lb/>
　　二<lb/>
唐書李石傳文宗嘗顧鄭覃曰試論我猶漢何等主<lb/>
覃曰陛下文宣主也帝曰渠敢望是石欲彊帝志使<lb/>
不怠因曰陛下之問而覃之對臣皆以爲非顔回匹<lb/>
夫耳自比於舜陛下有四海春秋富當觀得失於前<lb/>
日進月長以齊堯舜奈何比文宣而又自以爲不及<lb/>
<pb n="KR4d0159_SBCK_023-3a"/>
惟陛下開肆厥志不以文宣自安則大業濟矣<lb/>
　臣聞登山而不登夫㤗山無以小天下觀水而不<lb/>
觀諸滄海無以狹衆流然則學聖人而不學至堯<lb/>
舜又安能超五霸而冠百王乎夫聖人之道至堯<lb/>
舜而止矣以二典考之其政不過欽天時治人事<lb/>
用賢材明賞罰數事而巳非至深而難明甚高而<lb/>
難行也然則三代以下漢魏晉宋隋唐之世迄無<lb/>
　一君能跂而望焉其何故哉未必皆其天資庸暗<lb/>
不足與有爲也其間願治之主徃徃視唐虞之際<lb/>
以謂非復後世之所能及則亦自狹其志而卒無<lb/>
<pb n="KR4d0159_SBCK_023-3b"/>
　所成且漢之治莫如文帝其次則稱孝宣然張釋<lb/>
　之爲文帝言天下事帝曰卑之無甚高論令今可<lb/>
　行於是釋之言秦漢間事帝乃稱善宣帝因太子<lb/>
　有用儒之請嘗曰漢家自有制度本以霸王道雜<lb/>
　之奈何純任德教用周政乎由是觀之二帝在漢<lb/>
　則爲賢君惟自挾其志故功業之所就如是而巳<lb/>
　唐鄭覃以漢二帝比文宗而文宗猶不敢當則太<lb/>
　和開成之政一切委靡無足怪者李石之言固可<lb/>
　爲萬世帝王之法惜乎文宗不能用也恭惟　皇<lb/>
　帝陛下聰明睿智出於天縱躬履艱運允迪先猷<lb/>
<pb n="KR4d0159_SBCK_023-4a"/>
　競競業業夙夜不怠故自中興以來雖海内妥安<lb/>
　不敢自暇逸也臺池苑囿之觀聲色狗馬之奉一<lb/>
　無所好萬機之暇獨留意經籍深逹古帝王淵㣲<lb/>
　之㫖一時羣臣章句講說之學莫能仰窺萬分可<lb/>
　謂有堯舜之資矣非特有其資而巳也其志葢將<lb/>
　力行而有至焉然則躋時於㤗和納俗於時雍固<lb/>
　不難矣易曰天行徤君子以自強不息　陛下體<lb/>
　天德而行健其所以措諸事要與唐虞比隆者亦<lb/>
　乎自強而已矣顔淵匹夫也而猶自比於舜况萬<lb/>
　乘主乎臣願　陛下益留聖心無使二典專美於<lb/>
<pb n="KR4d0159_SBCK_023-4b"/>
　前天下幸甚<lb/>
　　三<lb/>
三朝寶訓太宗嘗謂近臣曰國家以民爲本百姓以<lb/>
食爲命則知儲蓄最爲急務昨江南災旱朕亟遣賑<lb/>
貸果無流亡盜賊之患若非積粟何以救之當諭諸<lb/>
路轉運常爲計度省察儲無使損敗<lb/>
　臣竊謂財賦有國之大計當豐亨豫大之時蓄積<lb/>
　爲備不可一日闕於天下天官九職洪範八政必<lb/>
　以農爲糓食貨之首者以見先王於此未嘗不留<lb/>
意也恭惟　太宗皇帝紹開帝業四方僣僞悉以<lb/>
<pb n="KR4d0159_SBCK_023-5a"/>
　蕩平方是時年糓屢豐兵革偃息倉廩府庫所在<lb/>
　充滿而猶宣諭近臣儲蓄是務督諸路以計度察<lb/>
　倉庾之損敗常恐一旦旱災無以賑貸而有流亡<lb/>
　盗賊之患然則宸慮深逺豈特取足於目前而巳<lb/>
　哉蓋天時地利財賦之所自出必資人力以爲之<lb/>
　是謂衣食之源而生民之命歛之有常制則民樂<lb/>
　輸散之有常度則用不乏如其不然事有出於意<lb/>
　外而物不素備則駭而國之必且橫取於民民力<lb/>
　有時而不應策將安出於是商功計利之臣始得<lb/>
　以行其說而頭㑹箕歛天下有不能堪者矣漢稱<lb/>
<pb n="KR4d0159_SBCK_023-5b"/>
　桑洪羊唐稱劉晏二子材術過人載在方冊後之<lb/>
　言利者莫不祖述之以爲不可跂及然以臣觀之<lb/>
　巧算倍征殄民資澤乃商功計利之臣耳且増大<lb/>
　農之部丞籠天下之貨物坐市列肆轉販相輸以<lb/>
　至入粟𥙷官以貲贖罪古所未有而洪羊發之行<lb/>
　四利去四害以羡𥙷乏利無以入諸路轉輸如見<lb/>
　錢流地上他人所不能而晏獨能之觀其材術如<lb/>
　此而計其功効誠足以舒一時之急奈何非先王<lb/>
　之仁政使其人生於唐虞三代之世其策果安用<lb/>
　哉故夫論治道者必以國計爲先而論國計者必<lb/>
<pb n="KR4d0159_SBCK_023-6a"/>
　以儲蓄爲急方今天下充國計者有田畒之稅關<lb/>
　市之征醝茗之息酒榷之課是數者其大略也而<lb/>
　取之皆有藝極是謂常經不可得而増損凡朝廷<lb/>
　祭祀之供使客之奉六軍之須萬官之俸與夫乗<lb/>
　輿服御匪頒好用之式皆仰此取足焉以其歲之<lb/>
　所入幾何較其歲之所出幾何則其有餘不足大<lb/>
　槩可見矣然古人謂取天下之財供天下之用未<lb/>
　有不足者况　陛下自中興以來勵精圖治不邇<lb/>
　聲色不務宴游前世侈靡之事皆所不爲則於財<lb/>
　賦固無輕費妄用宜其蓄積加多而沛然充羡今<lb/>
<pb n="KR4d0159_SBCK_023-6b"/>
　乃不然郡國之間𥙷苴鏬漏言匱乏者十常八九<lb/>
　此無他官吏不能體國並緣爲姦上下相蒙其弊<lb/>
　乃至此耳禮曰國無九年之蓄曰不足無六年之<lb/>
　蓄曰急無三年之蓄曰國非其國今日之事唯當<lb/>
　詔天下謹財用之蓄藏而令主計之臣稽考毎歲<lb/>
　出入之數積其贏餘無得妄費以待不時之須則<lb/>
　所謂九年之蓄者數歲之後亦可以馴致其效顧<lb/>
　不美歟<lb/>
　　五<lb/>
三朝寶訓大中祥符元年　上語近臣曰京師民庶<lb/>
<pb n="KR4d0159_SBCK_023-7a"/>
邇來漸事奢侈衣服器玩多傳以金雖累申條約終<lb/>
未禁止工人鎔鍜爲箔日增其數計所費金歲不下<lb/>
五六萬兩壞不可復浸以成風良可戒也<lb/>
臣聞好侈靡者天下之常情尚素朴者人君之美<lb/>
化自古帝王當太平極治之時懼天下之人侈心<lb/>
將萌必命有司申舊章頒憲度昭節儉抑滛侈凡<lb/>
服用之過制者莫不有禁葢欲檢押之常情使之<lb/>
成忠厚之俗也仰惟　真宗皇帝纂列聖之休撫<lb/>
盈成之運豐亨豫大萬物盛多故民間漸事奢侈<lb/>
而以黄金巧飾器服聖慮高逺究極其弊明詔近<lb/>
<pb n="KR4d0159_SBCK_023-7b"/>
　臣申嚴條約深得古帝王之用心矣葢金爲天下<lb/>
　之至寶而國用之所資使衆庶之賤皆得靡潰於<lb/>
　器服之間豈不重可惜哉臣嘗考之於古蘇秦說<lb/>
　趙陳平間楚衛靑繫胡有功其所賜黄金或萬鎰<lb/>
　或四萬斤或二十萬斤而梁孝王一小國所積乃<lb/>
　至四十萬斤長安之亂省中金以萬斤計者猶六<lb/>
　十匱何其多也自魏晉以降始不聞有此充羡夫<lb/>
　金之爲物産於天地之間百錬而不耗宜乎後世<lb/>
　之多於前古然以近史觀之其數未嘗有及於古<lb/>
　者豈非風俗侈靡積習耗蠧而致然邪且海内産<lb/>
<pb n="KR4d0159_SBCK_023-8a"/>
　金之地有幾鑿山披沙積累於銖兩之微其得之<lb/>
　不爲易矣一旦聚於都市末作之徒乃併肩列肆<lb/>
　兢麗争功鎔之銷之以爲恱目之具以一京師而<lb/>
　計所費金歲不下五六萬兩合天下而較之其費<lb/>
　不知幾何以數十歲之積累未必能供一歲之用<lb/>
　然則近時之金少於前古無足怪者仰惟　陛下<lb/>
　恭儉愛物出於天性固嘗念庶俗侈靡屢勑銷金<lb/>
　之禁然而比年民物阜康驕奢所習殊未衰止器<lb/>
　服之飾過制尤甚銷金之外又有泥命貼金剔金<lb/>
　縷金爲絲爲線之類號名非一償不重其賞罰而<lb/>
<pb n="KR4d0159_SBCK_023-8b"/>
　申嚴之示以必行則因循歲月未見其能止也誠<lb/>
　能止之則非獨寶貨之藏免於妄費而下不僭上<lb/>
　賤不擬貴亦足辨天下之大分臣觀三朝寶訓竊<lb/>
　見國家禁銷金者莫嚴於真宗之朝故敢昧死以<lb/>
　祥符聖訓爲今日獻<lb/>
華陽集卷第二十三<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_024-1a"/>
華陽集卷第二十四<lb/>
　　　　　　　　　　金壇後學于孔兼校<lb/>
　經筵詩講義<lb/>
故詩有六義焉一曰風二曰賦三曰比四曰興五曰<lb/>
雅六曰頌<lb/>
　臣聞聲詩之作本乎民情之自然其所歷非一時<lb/>
　所述非一事所出非一人故衆體並列咸有攸當<lb/>
　方其作之也志各有爲故賦比興之㫖分焉及其<lb/>
　序之也事各有本故風雅頌之名别焉詩人之言<lb/>
　顧豈一端而已或美或刺或䂓或諷苟可以直言<lb/>
<pb n="KR4d0159_SBCK_024-1b"/>
　而無害則鋪陳其事而賦之若其避䛕佞之嫌畏<lb/>
　指斥之過必將引類以寓意則取象於物而比之<lb/>
　至於耳聞目見有以動蕩其心志而不能自巳則<lb/>
　又感發於所寓之時而謂之興此賦比興之辨也<lb/>
　若夫採於國史播在樂章其述諸侯之事而止於<lb/>
　一國則列而爲諷言天子之政而及於天下則列<lb/>
　而爲雅形容盛德之美成功以告於神明則列而<lb/>
　爲頌此風雅頌之辨也然而論詩之㫖莫先於風<lb/>
　風之所言賦也比也興也互見而兼備焉故一曰<lb/>
　風而繼之以二曰賦三曰比四曰興積風而爲雅<lb/>
<pb n="KR4d0159_SBCK_024-2a"/>
　積雅而爲頌故五曰雅六曰頌周官大師敎六詩<lb/>
　考其先後亦同乎六義之序<lb/>
上以風化下下以風刺上主文而譎諌言之者無罪<lb/>
聞之者足以戒故曰風至於王道衰禮義廢政敎失<lb/>
國異政家殊俗而變風變雅作矣<lb/>
　臣聞詩之爲風政教之本也上以是而化其下無<lb/>
　非躬行之德下以是而諷其上無非愛君之誠是<lb/>
　二者皆有巽入之道而不見於形迹故曰上以風<lb/>
　化下下以風刺上夫禮有五諌而莫善於諷聖人<lb/>
樂於文過必使瞽爲詩工誦箴然則詩之爲諌諷<lb/>
<pb n="KR4d0159_SBCK_024-2b"/>
　諌之謂也主於文則敘其情而不至於訐名以譎<lb/>
　則陳其事而不斥以正夫如是則無拂心逆指之<lb/>
　辭言之者安所加其罪得將順救正之道聞之者<lb/>
　豈不知所戒故曰主文而譎諌言之者無罪聞之<lb/>
　者足以戒夫天之有風披拂於萬物之上而其功<lb/>
　宻庸詩之濕柔篤厚而所以感動於人者似之故<lb/>
　序詩者言詩之功用必繼之以故曰風至主于王<lb/>
　道衰禮義廢政教失國異政家殊俗則文武成康<lb/>
　之澤㣲矣天下之人不復見先王之治乃發其憂<lb/>
　思感傷之心而變風變雅於是乎作辭雖巳變而<lb/>
<pb n="KR4d0159_SBCK_024-3a"/>
　所以述作之意依違諷諌於治道猶有𥙷焉此叙<lb/>
　詩者所以取之而不弃也<lb/>
國史明乎得失之迹傷人倫之廢哀刑政之苛吟詠<lb/>
情性以風其上逹於事變而懷其舊俗者也<lb/>
　臣竊謂此言變詩之所由作也孔子曰文勝質則<lb/>
　史先儒以謂苟能制作文章亦可謂之史然則國<lb/>
　史國人之文勝者是也惟其文勝故多識前言徃<lb/>
　行而明乎得失之迹故感於乎得失之迹故感於<lb/>
　衰世而諷刺之意不能自巳今夫人倫廢則五品<lb/>
　不遜自一家而推之家者失其序矣刑政苛則百<lb/>
<pb n="KR4d0159_SBCK_024-3b"/>
　姓不親自一國而逹之天下者失其理矣人倫失<lb/>
　其序刑政失其理此詩人所以動其哀傷之情也<lb/>
　然百姓之不親未若五品之不遜故傷之爲義有<lb/>
　甚於哀詩人遭時如此而槩以古今得失之迹則<lb/>
　吟詠性情以風其上不亦宜乎所以風其上者則<lb/>
　以逹於事變而懷其舊俗故也且唐之風舊矣其<lb/>
　後變而爲晉弼鄘之國舊矣其後變而爲衛詩人<lb/>
　當晉衛之世發于吟詠雖述一時之事而憂思感<lb/>
　傷猶不忘其本故晉詩十二篇而特謂之唐衛詩<lb/>
　三十九篇而兼存弼鄘之國以此見詩人懷舊之<lb/>
<pb n="KR4d0159_SBCK_024-4a"/>
　心發於辭氣必有以感動於人所以能使序詩者<lb/>
　迹其本意而不敢沒其實也然逹事變懷舊俗舉<lb/>
　是二國之詩考於其他可以類見矣<lb/>
故變風發乎情止乎禮義發乎情民之情也止乎禮<lb/>
義先王之澤也<lb/>
　臣竊謂此言變詩之㫖也夫詩之爲變則以事有<lb/>
　不得平者咈乎吾心故作爲箴規怨刺之言以發<lb/>
　其憤憾不洩之氣夫如是則宜有怒而溢惡矯而<lb/>
　過正者然以詩辭考之雖觸物寓意所指不同而<lb/>
　要其終極一歸於禮義而巳葢人生而静乃天之<lb/>
<pb n="KR4d0159_SBCK_024-4b"/>
　性感物而動斯謂情情雖出於性其動於中也物<lb/>
　實有以感之旣感於物矣非先王之澤薰陶漸漬<lb/>
　不忘於心則吟詠以風其能止於禮義乎今自弼<lb/>
　鄘而下百有餘篇刺奢刺儉刺貧刺虐如此之類<lb/>
　皆變風也然雖其間或出於婦人女子小夫賤隷<lb/>
　之所爲是乃一時有激而云然其比興述作優游<lb/>
　而不迫返覆顛倒而不亂孜孜焉若將救其時弊<lb/>
　而反之於正者得非禮義之教使之然歟由是觀<lb/>
　之變風之詩雖不純乎文武之序亦足見先王之<lb/>
　澤垂數百年猶未泯也<lb/>
<pb n="KR4d0159_SBCK_024-5a"/>
是以一國之事繫一人之本謂之風言天下之事形<lb/>
四方之風謂之雅雅者正也言王政之所由廢興也<lb/>
政有小大故有小雅焉有大雅焉頌者美盛德之形<lb/>
容以其成功告於神明者也是謂四始詩之至也<lb/>
　臣以謂此申言風雅頌之休也風猶天之風也動<lb/>
　於上而其下化之如關雎之化行而公子信厚鵲<lb/>
巢之功致而在位正直齊君好田而成馳逐之風<lb/>
魏君儉嗇而變機巧之俗若此之類無非本於國<lb/>
　君之躬行故曰一國之事繫一人之本謂之風雅<lb/>
者正也猶言王之政也王畿雖止於千里而其政<lb/>
<pb n="KR4d0159_SBCK_024-5b"/>
　之所及則侯甸男衛自東南西北皆其所經略非<lb/>
　如諸侯止於一國而巳是以雅之所言皆天下之<lb/>
　大而四方之風於是乎觀焉故曰言天下之事形<lb/>
　四方之風謂之雅其言王政之所由廢興則以雅<lb/>
　有正變故也文武興而民好善王政之所由興正<lb/>
　雅是也幽厲興而民好暴王政之所由廢變雅是<lb/>
　也若夫小大之辨則隨其所主之意而巳如小雅<lb/>
　言飲食賔客賞勞群臣之類皆事之小者而大雅<lb/>
　言受命尊祖致太平成福祿之類皆事之大者然<lb/>
　則政有小大分爲二雅宜矣風也雅也國治之始<lb/>
<pb n="KR4d0159_SBCK_024-6a"/>
　也及其告成功則有頌焉周頌啇頌殆四十篇皆<lb/>
　所以言祭祀猶今之樂章爾事實而義明言簡而<lb/>
　意足以是而告於神明可謂無愧辭矣若乃魯頌<lb/>
　非爲祭祝設特以頌僖公之美而巳德薄辭侈視<lb/>
　商周之作不能無少貶雖然前乎商周獨虞舜之<lb/>
　載𢋫五子之述戒他詩未有聞也孔子自衛反魯<lb/>
　然後刪詩斷自周始國風雅頌方序而傳焉謂之<lb/>
　四始有以見後世之作詩者皆權輿於此而莫之<lb/>
　或先也非獨莫之或先而其述作之美亦無以復<lb/>
　加矣故曰是謂四始詩之至也<lb/>
<pb n="KR4d0159_SBCK_024-6b"/>
然則關雎麟趾之化王者之風故繫之周公南言化<lb/>
自北而南也鵲巢騶虞之德諸侯之風也先王之所<lb/>
以敎故繫之召公<lb/>
　臣竊謂二南之詩文王一人躬行之化而特繫之<lb/>
　二臣何也文王三分天下有其二以服事商則所<lb/>
居者諸侯之位也受命作周而維新舊邦則所行<lb/>
者王者之道也當是時天下之人誦詠而歌舞之<lb/>
述其事則有小大感其化則有淺深序詩者合關<lb/>
　雎鵲巢之風皆以爲王者之事而名之歟無以見<lb/>
文王事商之心皆以爲諸侯之事而名之歟則無<lb/>
<pb n="KR4d0159_SBCK_024-7a"/>
　以顯文王作周之德故取其事之大而所感之深<lb/>
　者繫之周公謂之王者之風事之小而所感之淺<lb/>
　者繫之召公謂之諸侯之風夫如是然後可以備<lb/>
　盡文王之道葢周公召公分陜而治舉周召則文<lb/>
　王所治之地皆在是矣周公聖人也召公賢人也<lb/>
　以王者之風繫之聖人以諸侯之風繫之賢人理<lb/>
　固然也且周南之后妃即召南之夫人也而其見<lb/>
　於詩者不能無異葢無嫉妬之心者周南也召南<lb/>
　則無嫉妬之行而巳男女正行婚姻以時者周南<lb/>
　也召南則男女得以及時而巳勉以正者周南也<lb/>
<pb n="KR4d0159_SBCK_024-7b"/>
　召南則勸以義而巳頼而推焉自關雎至於麟趾<lb/>
　人之感化爲甚深自鵲巢至於騶虞人之感化爲<lb/>
　尚淺序詩者不得不兼陳而備載之也夫文王北<lb/>
　居岐周而其化南𬒳江漢故曰自北而南其曰先<lb/>
　王之所以教者指太王王季而言也文王始基實<lb/>
　因於此是乃諸侯之事故特於召南言之<lb/>
周南召南正始之道王化之基<lb/>
　臣竊謂王者之治莫大於人倫而夫婦者人倫之<lb/>
　所造端也文王受命作周其治始於閨門而逹之<lb/>
　天下於是人倫正而風化行此二南之詩所以爲<lb/>
<pb n="KR4d0159_SBCK_024-8a"/>
　國風之首在易之家人曰風自火出家人風者化<lb/>
　也火者取象於離神所麗也化出於人故能妙萬<lb/>
　物而不見其迹當文王之時天下得於觀感人倫<lb/>
　以正若出於性之所自爲者豈有他哉神而化之<lb/>
　自内而外一本於自然而巳故家人之彖曰夫夫<lb/>
　婦婦而家道正正家而天下定矣然則序詩者以<lb/>
　周南召南爲正始之道王化之基其知治之本歟<lb/>
是以關雎樂得淑女以配君子憂在進賢不淫其色<lb/>
哀窈窕思賢才而無傷善之心也是關雎之義焉<lb/>
　臣聞詩三百五篇而關雎爲之首其所言乃后妃<lb/>
<pb n="KR4d0159_SBCK_024-8b"/>
　求淑女以配君子之事而說者止稱其無妬忌之<lb/>
　行臣以謂此未足以盡關雎之義蓋天子聽天下<lb/>
　之外治故有三公九卿二十七大夫八十一元士<lb/>
　后妃聽天下之内治故有三大夫九嬪二十七世<lb/>
　婦八十一御妻治外者莫急於人材治内者求淑<lb/>
　女以爲助固其理也文王之所以興周詩稱棫樸<lb/>
　之官人書美五臣之迪教濟濟多士並列於䟽附<lb/>
　先後奔奏禦侮之職固未始不以人材爲先務是<lb/>
　以其化刑于寡妻而后妃於是乎有關雎之德觀<lb/>
　其求淑女也寤寐反側而不能自巳蓋以謂不如<lb/>
<pb n="KR4d0159_SBCK_024-9a"/>
　是不足以配文王而成内外之治夫惟文王得多<lb/>
　士而立政於外后妃得淑女而輔佐於内則自閨<lb/>
　門而逹之朝廷宜無一事之不理所以協濟大業<lb/>
　而卜世卜年之永者其本實基於此序詩者旣論<lb/>
　詩之大槩而卒舉后妃之德以明關雎之義言后<lb/>
　妃之於淑女非特求之盡其勞而以得之爲可樂<lb/>
　故曰樂得淑女以配君子凡女子矜其容色者必<lb/>
　有忌心能以進賢爲憂則以不滛其色故也故曰<lb/>
　憂在進賢不滛其色且女子也而或稱其淑或稱<lb/>
　其賢或稱其才葢以其性之善則曰淑以其行之<lb/>
<pb n="KR4d0159_SBCK_024-9b"/>
　美則曰賢以其女功之事則曰才性之美行之美<lb/>
　能於女功之事是三者宜爲人之所忌也而后妃<lb/>
　乃能去其忌心方且憂其求之未得而不得進御<lb/>
　於其君猶以爲未也而又哀其或在窈窕之中思<lb/>
　念而不忘自非至誠接下而無傷善之心何以及<lb/>
　此當是時凡爲淑女者后妃皆得以用之雖幽逺<lb/>
　之地無遺才矣周有亂臣十人而后妃與其一觀<lb/>
　夫閫内之政如此則其助周家之治信有力焉宜<lb/>
　乎關雎之詩列爲二南之首也<lb/>
華陽集卷第二十四<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_025-1a"/>
華陽集卷第二十五<lb/>
　　　　　　　　　　金壇後學于文熈校<lb/>
　經筵詩講義<lb/>
關關雎鳩在河之洲窈窕淑女君子好逑<lb/>
　臣以謂此言淑女之德宜爲君子之配也雎鳩之<lb/>
　爲物其性則摯而有别其聲則關關而和有别而<lb/>
　不失其和淑女之况也水中可居曰洲而河又水<lb/>
　之險者在河之洲則去人遠矣淑女者窈窕之况<lb/>
　也窈窕者幽閒深逺之謂也逑匹也淑女雖在窈<lb/>
　窕而其德乃可以爲君子之好匹此后妃所以樂<lb/>
<pb n="KR4d0159_SBCK_025-1b"/>
　得也說詩者以大序首言關雎后妃之德故以雎<lb/>
　鳩爲后妃之况臣以文義考之當况淑女而不當<lb/>
　况后妃也葢所謂關雎后妃之德者關雎一篇之<lb/>
　詩乃后妃之德耳亦由鵲巢夫人之德而詩乃以<lb/>
　鵲巢比國君其所以爲夫人之德者亦鵲巢一篇<lb/>
　之詩而巳舉鵲巢以證關雎則關雎爲淑女之况<lb/>
　義固曉然矣<lb/>
參差荇菜左右流之窈窕淑女寤寐求之求之不得<lb/>
寤寐思服悠哉悠哉輾轉反側<lb/>
　臣以謂詩人欲述后妃求淑女之事故於首章先<lb/>
<pb n="KR4d0159_SBCK_025-2a"/>
　言淑女有宜配君子之德然後序后妃所以求之<lb/>
　之意夫澗溪沼沚之毛可薦於鬼神則荇菜者供<lb/>
　祭祀之物也后妃之求淑女在於協心以供祭祀<lb/>
　故以荇菜言之流求也其意若曰荇菜之生參差<lb/>
　而不一求之者當左右而無方譬猶淑女之在下<lb/>
　窈窕而難見求之者亦當寤寐而不巳然后妃之<lb/>
　心猶以爲未也求而不得則寤寐而至於思服悠<lb/>
　者思之長也輾轉反側者臥而不周也思服而至<lb/>
　於輾轉反側不能安寢則其求之可謂至矣於此<lb/>
　有以見后妃憂在進賢出於至誠有不能自巳者<lb/>
<pb n="KR4d0159_SBCK_025-2b"/>
參差荇菜左右采之窈窕淑女琴瑟友之參差荇菜<lb/>
左右芼之窈窕淑女鍾鼓樂之<lb/>
　臣以謂此二章言后妃至誠待淑女之心有加而<lb/>
無巳也芼之爲言擇也求而後采采而後擇者共<lb/>
荇菜之序也寤寐求之然後琴瑟友之鍾鼓樂之<lb/>
者待淑女之序也琴瑟常御之樂也故鹿鳴燕羣<lb/>
臣則曰鼓瑟鼓琴鍾皷至大之樂也故彤弓饗諸<lb/>
侯則曰鍾鼓旣設此葢燕禮小而饗禮大所用之<lb/>
樂亦從以異今后妃之待淑女始則欲以常御之<lb/>
樂友之而通其交際之心終則欲以至大之樂樂<lb/>
<pb n="KR4d0159_SBCK_025-3a"/>
　之而極其歡欣之意此所謂至誠有加而無巳也<lb/>
　且天子之於人材不患其不能尊顯於朝廷之上<lb/>
　而常患其遺逸於下是以先王之治於丘園巖谷<lb/>
　之士尤加意焉然則關雎之求淑女毎章必以窈<lb/>
　窕爲言者可見后妃進賢之志首及於踈逺矣此<lb/>
　所以能輔佐文王而恊成周家之治也<lb/>
葛覃后妃之本也后妃在父母家則志在於女功之<lb/>
事恭儉節用服澣濯之衣尊敬師傅則可以歸安父<lb/>
母化天下以婦道也<lb/>
　臣聞禮曰甘受和白受采忠信之人可以學禮蓋<lb/>
<pb n="KR4d0159_SBCK_025-3b"/>
　言有其本也文王之化刑于寡妻而后妃所以能<lb/>
　成關雎之德者則以葛覃之本有以受其化也蓋<lb/>
　后妃之賢出於天性方其在父母家志則在於女<lb/>
　功之事惟其志在女功之事則知夫身所𬒳服者<lb/>
　勤勞而不易得故能恭儉節用服澣濯之衣也夫<lb/>
　履后妃之位則勢旣尊矣恭儉節用服澣濯之衣<lb/>
　則德旣成矣然猶尊欽師傅而不敢忽則躬行於<lb/>
　閨門者豈復有過舉之累哉此其所以能歸安父<lb/>
　母也如上所陳而卒至於歸安父母此其所以能<lb/>
　化天下以婦道也孟子曰孰不爲事事親事之本<lb/>
<pb n="KR4d0159_SBCK_025-4a"/>
　也孰不爲守守身守之本也葛覃之詩事親守身<lb/>
　之道備矣故序詩者以爲后妃之本<lb/>
葛之覃兮施于中谷維葉萋萋黄鳥于飛集于灌木<lb/>
其鳴喈喈葛之覃兮施于中谷維葉莫莫是刈是濩<lb/>
爲絺爲綌服之無斁<lb/>
　臣以謂此二章言后妃女功之志也葛所以爲絺<lb/>
　綌女功之末者志在於葛則絲枲可知矣葛之覃<lb/>
　兮施于中谷維葉萋萋則葛方茂盛未成之時也<lb/>
　葛之覃兮施于中谷維葉莫莫則葛巳成就可采<lb/>
　之時也后妃之於女功志焉而不敢忘故徃來於<lb/>
<pb n="KR4d0159_SBCK_025-4b"/>
　中谷以觀葛之漸長而采之方其初徃也葛茂盛<lb/>
　而未成但見黄鳥飛鳴于灌木之上顔色之美聲<lb/>
　音之好有可以恱其耳目及其繼徃也葛成就而<lb/>
　可采矣於此無暇及於耳目之所聞見唯知刈葛<lb/>
　而濩之以爲絺綌專心致志服之而無猒斁焉雖<lb/>
　然后妃大邦之子也豈其實然哉詩人賦其意而<lb/>
　巳<lb/>
言告師氏言告言歸薄汗我私薄澣我衣害澣害否<lb/>
歸寧父母<lb/>
　臣以謂此一章言后妃旣嫁而歸寧父母也后妃<lb/>
<pb n="KR4d0159_SBCK_025-5a"/>
　之勢可以專矣及其歸寧必先告於師氏此叙所<lb/>
　謂尊欽師傅汙煩撋之也澣濯之也汙其燕居之<lb/>
　服而澣其事宗廟舅姑之衣在常人有不足道唯<lb/>
　后妃服之則可謂恭儉之盛德然其汙也澣也固<lb/>
　非好潔其衣服薄而巳矣非止於薄而巳也又擇<lb/>
　其何所當澣何所當否然則后妃修飾其身如此<lb/>
　而歸于父母之家父母之心有不寧者哉斯干之<lb/>
　卒章祝其女子無詒罹於父母觀后妃之歸寧然<lb/>
　後知其父母免於憂也<lb/>
卷耳后妃之志也又當輔佐君子求賢審官知臣下<lb/>
<pb n="KR4d0159_SBCK_025-5b"/>
之勤勞内有進賢之志而無險詖私謁之心朝夕思<lb/>
念至於憂勤也<lb/>
　臣竊觀葛覃之序言后妃在父母家則志在於女<lb/>
　功之事此則后妃之本志也及其作合于周而供<lb/>
　内助之職則不特女功之事而已又當輔佐君子<lb/>
　求賢審官是以有卷耳之詩葢人君之治無大於<lb/>
求賢審官者誠能求賢以官使之審焉而勿忽則<lb/>
衆職並舉天下不足爲矣故后妃旣求淑女以協<lb/>
成内治而於輔佐君子又必以求賢審官爲先也<lb/>
文王之時羣臣戮力以趨事后妃知其勤勞是以<lb/>
<pb n="KR4d0159_SBCK_025-6a"/>
　欲燕勞之而進其賢者則非有險詖私謁之心也<lb/>
　然求賢審官文王之政后妃唯當輔佐之而不敢<lb/>
　與其事焉有其志而不敢與其事是以朝夕思念<lb/>
　至於憂勤而不釋序詩者以謂后妃之志又當如<lb/>
　此故以其詩次于關雎葛覃之後也<lb/>
采采卷耳不盈頃筐嗟我懷人寘彼周行<lb/>
　臣聞卷耳易得之菜也頃筐易盈之器也夫采易<lb/>
　得之菜以實易盈之器又采采而不巳然且不能<lb/>
　頓盈况賢材之士爲難得百官之位爲至衆欲求<lb/>
難得之材以實至衆之位可不思念之乎此后妃<lb/>
<pb n="KR4d0159_SBCK_025-6b"/>
　所以有懷賢人之德而欲寘之周行也<lb/>
陟彼崔嵬我馬虺隤我姑酌彼金罍維以不永懷陟<lb/>
彼高岡我馬玄黃我姑酌彼兕觥維以不永傷陟彼<lb/>
砠矣我馬瘏矣我僕痡矣云何吁矣<lb/>
　臣聞崔嵬山之險也虺隤馬之病也臣下之從征<lb/>
　役者陟山之險乗馬之病可謂勤勞矣后妃欲酌<lb/>
金罍之酒以勞之庶慰其永懷之心也山脊之岡<lb/>
則其險甚於崔嵬元馬變黄則其病甚於虺隤山<lb/>
甚險而馬甚病則勞之宜加厚故欲酌罰爵以樂<lb/>
之樂之以罰爵則非止金罍而巳葢人有甚勞則<lb/>
<pb n="KR4d0159_SBCK_025-7a"/>
　其心必至於永傷尤當有以慰之也若夫山極險<lb/>
　而謂之砠馬極病而謂之瘏不特馬病而僕且病<lb/>
　則臣下之勤勞至矣如此乃不言酌酒以勞之但<lb/>
　吁嗟而巳何哉葢酒食者后妃之事也爵賞者朝<lb/>
　廷之政也臣下之勤勞彌至則報之在乎爵賞而<lb/>
　酒食有不足用焉然朝廷之政后妃所不敢與聞<lb/>
　此其所以吁嗟而已也<lb/>
樛木后妃逮下也言能逮下而無嫉妬之心焉南有<lb/>
樛木葛藟纍之樂只君子福履綏之南有樛木葛藟<lb/>
荒之樂只君子福履將之南有樛木葛藟縈之樂只<lb/>
<pb n="KR4d0159_SBCK_025-7b"/>
君子福履成之<lb/>
　臣聞后妃正位宮闈同體天王顧夫人嬪婦之屬<lb/>
貴賤之勢固有間矣惟貴賤之勢有間故毎以逮<lb/>
　下爲難小星言惠及下而曰夫人無妬忌之行樛<lb/>
木言逮下而曰無嫉妬之心然則逮下之事唯無<lb/>
妬忌者能之耳木上竦曰喬下曲曰樛喬則與物<lb/>
絕故曰南有喬木不可休息樛則與物接故曰南<lb/>
有樛木葛藟纍之葛藟在下之物也以木之樛故<lb/>
得附麗以上諭嬪婦之屬所處在下以后妃有逮<lb/>
下之德故亦得進御於其君若是者上恩逹於下<lb/>
<pb n="KR4d0159_SBCK_025-8a"/>
　下情通於上閨門之内不失其和矣文王之治始<lb/>
　於憂勤終於逸樂后妃逮下而閨門以和則内治<lb/>
　成矣文王安得而不樂哉惟樂其内治之成所以<lb/>
　能安享福禄故曰樂只君子福履綏之臣嘗觀易<lb/>
　之設卦剛柔相雜而變生故或吉或凶相爲倚仗<lb/>
　唯謙之爲體自卦繇彖象以至六爻之辭無一言<lb/>
　及於凶咎悔吝以是知謙之爲德所以致和於天<lb/>
　下無徃而不利旣無凶咎悔吝則福隨之矣夫逮<lb/>
　下而無嫉妬之心謙德也以是而和其閨門則其<lb/>
　君子免於㓙咎悔吝而安享福禄也宜矣葛藟纍<lb/>
<pb n="KR4d0159_SBCK_025-8b"/>
　之則附麗以上而已荒之則又言其奄覆之也縈<lb/>
　之則不止於奄覆又旋繞之矣福履綏之不若將<lb/>
　之之大將之不若成之之備詩人美其事有加而<lb/>
　無巳故其言之序如此也且天保之序言君能下<lb/>
　下以成其政而一篇之詩備述福祿之事然則文<lb/>
　王之治外固以下下而致福禄矣以此見樛木之<lb/>
　逮下乃所以化文王之德而輔佐之也<lb/>
螽斯后妃子孫衆多也言若螽斯不妬忌則子孫衆<lb/>
多也螽斯羽詵詵兮宜爾子孫振振兮螽斯羽薨薨<lb/>
兮冝爾子孫繩繩兮螽斯羽揖揖兮宜爾子孫蟄蟄<lb/>
<pb n="KR4d0159_SBCK_025-9a"/>
蟄兮<lb/>
　臣聞螽斯蚣蝑也鄭康成云凡物有陰陽情慾者<lb/>
　無不妬忌唯蚣蝑不耳然則螽斯於萬物中獨有<lb/>
　不妬忌之性且生子之多故詩人取以爲况後之<lb/>
　說詩者謂螽斯㣲物性或難知是以於此序不能<lb/>
　無疑臣竊嘗深求之葢上古穴居野處日與鳥獸<lb/>
　相親故能畢知萬物之性三代去古未逺學者皆<lb/>
有師承研窮物理尚皆精審故其所言有後世不<lb/>
　能及者且七月詩言斯螽動股莎雞振羽以至歷<lb/>
　紀在野在宇在戸之候月令言螳螂生腐草化以<lb/>
<pb n="KR4d0159_SBCK_025-9b"/>
　至獺祭魚豺祭獸鳩拂羽虎始交皆非後人所嘗<lb/>
　見而知者然載在典籍垂信萬世由是觀之螽斯<lb/>
　之不妬忌詩人必有以知其性矣固無足疑也詵<lb/>
　詵生之多也薨薨飛之多也揖揖聚之多也振振<lb/>
言其性厚繩繩言其戒<hi>御名</hi>蟄蟄言其和集子孫衆<lb/>
多而不賢則適足爲患故又及其賢德也<lb/>
華陽集卷第二十五<hi>畢</hi>
<pb n="KR4d0159_SBCK_025-10a"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_026-1a"/>
華陽集卷第二十六<lb/>
　　　　　　　　　　　金壇後學于孔兼校<lb/>
　啓<lb/>
　　賀朱中書啓<lb/>
伏審光膺中詔峻陟西臺以端方直亮之偉人當佐<lb/>
佑詢謀之大任士夫相慶遠近所同竊以朝廷之官<lb/>
莫尊於二府政事所本獨繫之中書禮固重於前聞<lb/>
任莫難以今日邦基再造王業中興邉陲之兵革未<lb/>
寧州郡之盜賊多有六飛在御靡遑奠枕之安二聖<lb/>
蒙塵方佇迎鑾之策法度尚須於訂議人材尤急於<lb/>
<pb n="KR4d0159_SBCK_026-1b"/>
搜揚息四民愁歎之聲還萬里農桑之業惟玆數十<lb/>
難能之事悉委二三同德之臣非有真賢曷當盛舉<lb/>
恭惟某官建標天地逸足風雲眇萬物以遐觀曠千<lb/>
齡而獨歩粤從早歲固巳優䕫契之才雖在平時常<lb/>
不廢廊廟之語遭國家之多難作屏翰以宣勞嘗險<lb/>
阻於兵戎岀沒之中罄忠嘉於上下危疑之際身任<lb/>
大計心懷隱憂時方急於播告之修職遂當乎詞章<lb/>
之選思如泉涌吏胥以脫腕爲辭令若風行父老至<lb/>
扶杖徃聽此特其筆墨之游戲葢本於議論之淵源<lb/>
擢自北門進登左轄眷中樞之虛位疇僉言於外朝<lb/>
<pb n="KR4d0159_SBCK_026-2a"/>
不藉多人思見元超之治無易卿者果歸廷碩之賢<lb/>
夫位盛者憂必深而望隆者功亦大旣參華於宰路<lb/>
實同秉於國鈞揆亂興衰頗類斷鼇而立極修廢舉<lb/>
墜必將解琴而更張庶觀君子之所爲當與天下而<lb/>
同慶某賦性庸陋與世闊踈忝竊一官推移半世申<lb/>
屠幸而無過葢由久處於賢人鮑叔知其有親遂復<lb/>
叨官於鄉部正間居而待次忽虛宁之登賢情發於<lb/>
中喜深不寐念此洪鈞之託益知孤迹之安元禮龍<lb/>
門固莫陪於賀客公曾鳯沼願長借於恩波<lb/>
　　賀白太宰啓<lb/>
<pb n="KR4d0159_SBCK_026-2b"/>
某官先朝元老後學宗師忠嘉夙簡於上心宻勿久<lb/>
陪於國論廟堂倚以爲重縉紳頼之而安三星耀天<lb/>
極之旁自然拱北九鼎藏神策之妙正合調元非天<lb/>
私于有邦惟帝賚茲良弼職當𥙷衮旣高山甫之賢<lb/>
門不受私况得申屠之譽欽承渙號允協師言夫移<lb/>
風非俗吏所能而正臣乃治世之表必將道揚洪烈<lb/>
弼亮中樞豈惟專八柄以詔王是乃兼三公而論道<lb/>
夫曹參非不治事葢安下民者清静爲先如房喬專<lb/>
任進賢則執大政者細㣲可略兼濟二美獨高一時<lb/>
他人所難惟公是頼<hi>首尾闕</hi>
<pb n="KR4d0159_SBCK_026-3a"/>
　　賀黄相啓<lb/>
伏審光膺制綍峻陟台纏一代偉人允協股肱之望<lb/>
八荒夀域悉歸陶冶之公歡聲所加和氣可召竊以<lb/>
春秋尊上公而謂之宰人主論宰相而付之權一日<lb/>
萬幾經大猷於有截三天兩地斡洪造以無私雖曰<lb/>
衆賢聚於本朝必也上帝賚之良弼始協雲龍之會<lb/>
可圖竹帛之勲果得真儒克勝大任恭惟某官逢時<lb/>
多難許國一心早奉王靈逖分帥閫謀謨制勝臨尊<lb/>
爼以折衝社稷阽危督干戈而周衛高宻觸紛以赴<lb/>
光武房喬杖策而謁太宗感會有初忠嘉彌著離亨<lb/>
<pb n="KR4d0159_SBCK_026-3b"/>
作於明兩扶日轂以升暘晉錫蕃於晝三冠天樞而<lb/>
入輔獨當宥宻深贊經綸載疇柱石之英亟委鈞衡<lb/>
之寄國勢増重乎九鼎民瞻益峻乎三階夫位盛者<lb/>
憂必深而望隆者功亦大考申甫以烝民崧高之什<lb/>
事特著於蕃宣稽丙魏以元康地節之功時靡聞於<lb/>
變故記在舊史尚稱名臣今乃遭古人之所未嘗任<lb/>
朝廷之所㝡重凡是規恢之略得於談笑之間蓋將<lb/>
洗萬古而空之豈特專一時之盛者某銜䄂雖漫於禰<lb/>
刺曵𥚑阻造於膺門聞盛舉之軒昻激儒衷而奮勵<lb/>
　　賀呂相啓<lb/>
<pb n="KR4d0159_SBCK_026-4a"/>
<pb n="KR4d0159_SBCK_026-5a"/>
<pb n="KR4d0159_SBCK_026-6a"/>
遽頒遂乗軺而問俗盡循三尺兼舉六條爰多蹇之<lb/>
㣲蹤獲叨榮於聮事瓜期未報匏繫何言辱竿牘以<lb/>
先時深慚過禮候門墻於他日尚許依仁<lb/>
　　賀劉相年啓<lb/>
歲元啓祚建夏正以求端邦憲始和謹周官而垂治<lb/>
恭惟某官安危注意文武兼資列上相於東垣顓靣<lb/>
太㣲之位撫成師於南服獨登大將之壇號令風行<lb/>
酋渠電掃壯萬里長城之勢寛九重旰食之憂茂對<lb/>
休辰倍膺殊祉牙旗日暖知細柳之春回黼座天臨<lb/>
佇公槐之晝接庶諧啓沃用福寰區某待次鄉閭坐<lb/>
<pb n="KR4d0159_SBCK_026-6b"/>
忘歲律竊依仁於封部願屬禮於鞬櫜賀燕争趨適<lb/>
阻負薪之疾登龍莫遂徒傾恭梓之心頌詠所歸敷<lb/>
宣曷旣<lb/>
　　代姪合謝解啓<lb/>
一郡應書孰非勍敵十條問義獨冠羣儒雖不足致<lb/>
之意中亦自喜岀于望外竊以六經之要百世所傳<lb/>
粹然道德之㣲盡在是矣講若帝王之制孰能違之<lb/>
故自虞夏商周以來莫非詩書禮樂之教習聞其號<lb/>
豈獨見於修身祓飾厥文葢將用以取士奈何執以<lb/>
一說使之拘於小文黨同門而妬道真是末師而非<lb/>
<pb n="KR4d0159_SBCK_026-7a"/>
徃古大道旣破更令益繁乃不能蘄進民心復何以<lb/>
激昻士氣毎發德音下明詔固以爲將新復古之科<lb/>
而進真賢舉實廉乃反不能明當世之務此漢唐所<lb/>
同患者非<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>知莫能革之幸真主之篤生喜斯文之<lb/>
復振四海咸仰萬化更新方一德以同風學弛專門<lb/>
之禁俄兩忘而化道人無異戸之趍師心自得於淵<lb/>
源揮翰曷嫌於忌諱文風蕩蕩士論洋洋乃復見三<lb/>
代之英是謂極一時之盛宜取國士以最能書如某<lb/>
者智乏周身才不逮衆粗學古人之事靡諳世俗之<lb/>
心韓子文工送五窮而不去相如志在空四壁以徒<lb/>
<pb n="KR4d0159_SBCK_026-7b"/>
慙雖見笑於新學晚生固未嘗不潜心大業然膏油<lb/>
以繼晷有類書癡因筆墨以成文頗或技癢頃自成<lb/>
童之歲固巳挾策而遊較數子有一日之長欲百戰<lb/>
取萬全之勝鄉評與善泮水呈能曾叨一鶚之薦書<lb/>
遂冠六鼇而稱首觀光上國方欣從下土而來合戰<lb/>
春闈不謂見大敵則怯旣折北而不救敢圖南而再<lb/>
飛屬兹更化之初兢奮仰高之志毛錐鐵硯念頑姿<lb/>
尚足以磨新白葦黄茅故荒學益加於鉏舊適侯邦<lb/>
之詔下偕鄉士以朋來筆陳争先文鋒競逐遣趙使<lb/>
而少一初笑遂以備員舉漢士之無雙不圖錯乃充<lb/>
<pb n="KR4d0159_SBCK_026-8a"/>
賦岀乎其類得之若驚雖藻鑑之無私亦品題之過<lb/>
分靑氊舊物去七年而復還綠綺新聲鼔再行而愈<lb/>
麗念言么麽誰使遭逢此蓋伏遇某官性稟嶽靈才<lb/>
高人傑華國富文章之譽立朝聞議論之公左史記<lb/>
言合春秋之大法西清賜對敷蹇諤之深忠偶厭直<lb/>
於承明暫出分於方靣吏畏神明之政民歌愷悌之<lb/>
風大度包荒念不遺於一物至誠推轂尤樂取於羣<lb/>
材致此謬庸亦蒙甄錄某敢不勉葺舊學益勵前修<lb/>
化蟲臂之㣲幸巳成形於造物搖羊角而上誓將奮<lb/>
翼於天池庶獲㣲勞仰酬大惠<lb/>
<pb n="KR4d0159_SBCK_026-8b"/>
　　代姪合上葉左丞啓<lb/>
藩宣重寄有嚴制閫之雄草芥㣲官獲簉曵𥚑之列<lb/>
念五窮之見困叨一眄以增榮仰佩謙光伏深愧汗<lb/>
竊惟自古寒士之或顛躓必擇當世巨公以爲依歸<lb/>
非獨慕於風聲殆將希其題拂贏糧褁飯願見者忘<lb/>
重趼之勞擁箒掃門託迹者有終身之幸望光塵於<lb/>
坐客之末承咳唾於立談之間升濟堙沉奮發枯朽<lb/>
是以一識韓荆州之靣封侯至或可輕粗知蕭潁士<lb/>
之文僕厮戀而不去必將收拾四方奔走之士宜有<lb/>
超絕一時卓偉之才而况道德高於古人勲名冠於<lb/>
<pb n="KR4d0159_SBCK_026-9a"/>
當代激昻恩義慰薦孤平儻有哭於途窮可無望於<lb/>
川納恭惟某官累朝舊德間世英姿温温秉君子之<lb/>
文挺挺有大臣之節詞章灝噩陋班馬以稱工廊廟<lb/>
經綸賛臯䕫而並駕功存社稷名在鼎彞東山方逸<lb/>
於謝安南土巳思於申伯繡裳虛宁將䟽三接之恩<lb/>
齋鉞選賢先拜十連之寵威行外鎮令肅中權寛九<lb/>
重宵旰之憂恊千載風雲之會輕表緩帶投壺雅歌<lb/>
泛水依蓮遴集幕中之彦披雲捲霧共談堂上之竒<lb/>
曾謂謏聞敢期殊遇方懼旅進而旅退遽蒙三浴而<lb/>
三薰惟大賢無所不容與其絜也故君子信於知巳<lb/>
<pb n="KR4d0159_SBCK_026-9b"/>
輙盡布之伏念某家貧無以代耕歲晚乃知向學然<lb/>
膏油而繼晷羞篆刻以成文謬忝一官虛甑待瓜時<lb/>
之及坐間三載束裝赴桐汭之期不圖豪奪以成風<lb/>
遂致孤蹤之失路望窮閻而郤走追故歩以懷慚越<lb/>
人彎弓談笑者衆孺子入井怵惕爲誰與其抱隻影<lb/>
以興哀孰若仰宗工而自訴竭來彌月老去驚春幸<lb/>
造膺門猥竊登龍之譽載懷禰刺尚希薦鶚之書退<lb/>
念餘生亦云易與苟得効一職而受侏儒之俸便能<lb/>
食衆指而安鷦鷯之枝桃李成陰諒春工之可待粃<lb/>
糠猶鑄納鈞造以何難誓捐未死之軀庶荅不貲之<lb/>
<pb n="KR4d0159_SBCK_026-10a"/>
惠<lb/>
　　代舅李治表上宰相啓<lb/>
掃門願見幸承咳唾之餘拜命言旋恩岀陶鎔之末<lb/>
初官過望舉族増輝念倐遠於台墀恍巳更於歲籥<lb/>
王春布令道迎和氣之回賢業熈天允集神休之盛<lb/>
恭惟某官夙韜遠略起佐中興道格皇天功高邃古<lb/>
金聲玉振師孔孟以遭時武緯文經輔堯湯而致治<lb/>
自再登於宰路乃獨秉於元鈞事有至難非衆人之<lb/>
敢决謀皆素定仗大信以必行收兵柄以彊主威息<lb/>
羣言而定國是遠馳使節大浹鄰歡豈徒盡人之事<lb/>
<pb n="KR4d0159_SBCK_026-10b"/>
而人有革心殆將合天之意而天亦悔禍固陵肇卜<lb/>
果獲奉於龍輴長樂久虛迄迎還於騩馭上以寛宵<lb/>
肝劬勞之念下以慰黔黎慕望之私盛德所傳曠古<lb/>
未有某逢時不競晩學何知依仁桑梓之鄉忝迹門<lb/>
䦨之舊惟大雅未忘於遺屨故危蹤竊効於彈冠燕<lb/>
頷何人敢有封侯之志鼠肝㣲物徒勤造物之私自<lb/>
視空踈無所論報永言瞻詠但極精㣲<lb/>
　　又代賀冬啓<lb/>
推天地四時之氣胚胎巳肇於黄鍾布神民萬物之<lb/>
和爕理實資於公鼎恭惟某官道傳孔孟德並皇䕫<lb/>
<pb n="KR4d0159_SBCK_026-11a"/>
坐斡鴻樞丕闡彌文之化中興寶祚獨高葢世之勲<lb/>
四民阜康五物來備日官居卿以厎日順剛長於時<lb/>
亨天子郊祀以配大贊乾行於熈事神人交相視履<lb/>
多祥隆國棟以益尊固邦基而同永某官叨寵借迹<lb/>
困孤㣲萃五福以朋來但想槐庭之慶列羣英而燕<lb/>
賀莫陪衮席之趨<lb/>
　　江東提刑到任謝宰相啓<lb/>
<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>然衰病之餘何心祿仕付以澄清之任有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣顔<lb/>
矧一路之所臨合十州而共治民力巳凋於近歲吏<lb/>
姦多忽於下情盜竊起而縱横兵戈隨以紛擾誰非<lb/>
<pb n="KR4d0159_SBCK_026-11b"/>
聽訟蔑聞行露之歌責在有司冝<hi>御名</hi>觀風之舉有如<lb/>
頑鈍曷稱選掄得官十有九年遇事百無一可索長<lb/>
安之米嘗獲誚於郞潜昧城旦之書顧奚堪於使指<lb/>
徒以親庭之欲便遂叨鄉部之初除有同擇地而安<lb/>
實出自天之幸瓜期屢及匏繫彌深毎將攬轡以之<lb/>
官輙復杜門而待次閱歲陽之七換更宸綍之四頒<lb/>
舊物故存政恐妨於近制新恩甚渥俄就易於隣封<lb/>
夫以山野陋庸之姿上煩朝廷委曲之記使其自處<lb/>
未必能然冒寵則優撫躬曷措玆葢伏遇某官躬秉<lb/>
道德端居廟堂扶社稷之中興頗類斷鼇而立極正<lb/>
<pb n="KR4d0159_SBCK_026-12a"/>
紀綱之欲壞尤先推轂於羣材致此賤微亦蒙甄錄<lb/>
<hi>上呂都督啓改云某官入冠揆路出總戎<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>天下有達尊三異數兼榮於將相中國之長技五神兵坐鎮</hi>
<hi>於蠻夷大開公正之途不弃草茅之賤致兹孱瑣亦預使令某敢不恪奉教條講修職業</hi>念乗軺<lb/>
之非據深懷顛覆之憂仰大厦之可依實頼帡幪之<lb/>
賜其如率職不敢愛身<lb/>
　　上葉左丞啓<lb/>
矜庶戮之不辜誤玷軺車之寵長萬夫而觀政竊依<lb/>
帥閫之嚴自視庸虚可量欣幸恭惟某官華夷重望<lb/>
廟社元勲文高三代之英德冠累朝之舊入參大政<lb/>
訏謨恪奉於中宸出殿雄藩宵旰靡勞於北顧民瞻<lb/>
<pb n="KR4d0159_SBCK_026-12b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_027-1a"/>
華陽集卷第二十七<lb/>
　　　　　　　　　　　金壇後學于文熈校<lb/>
　啓<lb/>
　　與馬運使啓<lb/>
折獄致刑欲革放紛之弊奉指銜命猥叨欽恤之司<lb/>
自惟非材幸竊餘芘恭惟某官德名重於國器文譽<lb/>
藹乎時髦簡在宸衷屈臨漕計積紅腐於九歲巳高<lb/>
流馬之功奉紫泥之十行佇復富民之拜不圖朽質<lb/>
獲近英標冀辱奬提粗逃癏曠决䑕牙之滯訟念方<lb/>
愧於平反附驥尾以追途尚或希於致遠<lb/>
<pb n="KR4d0159_SBCK_027-1b"/>
　　與陳運使啓<lb/>
衰病餘生顧何堪於禄仕澄清重寄竊自懼於顛隮<lb/>
恭惟某官問學得之淵源才猷敏於經濟欲試幾㣲<lb/>
之務暫淹飛輓之勞底<hi>御名</hi>邦財巳見錢流於地上趣<lb/>
歸禁路佇觀詔下於日邉曾是陳人獲聮治部䑕牙<lb/>
决訟深慚行露之歌鵬翼摶扶願假垂天之蔭<lb/>
　　回趙提點啓<lb/>
臥疾鄉閭莫遂挂冠之請按行獄市徒増攬轡之羞<lb/>
尚幸庸虛仰依明哲恭惟某官受天間氣爲國老成<lb/>
蘭省潜郎藹聲華於士論蓬山仙伯獨領䄂於英游<lb/>
<pb n="KR4d0159_SBCK_027-2a"/>
惟其多開物成務之材故欲展富國彊兵之術鍾官<lb/>
咸奮寶藏滋興佇聞馹詔之頒歸踐鴛行之寵豈伊<lb/>
朽質獲近餘光登元禮之門念進趨之匪遠倒陳遵<lb/>
之牘辱襃借以彌勤適方在行不卽裁報<lb/>
　　回宣州張守啓<lb/>
衰病餘生杜門巳久澄清重寄攬轡奚堪欲稍緩於<lb/>
曠癏幸宻依於明哲伏惟某官學窺聖域名右漢廷<lb/>
直指遺風吏識乗軺之舊剖符新政人推臥閤之賢<lb/>
遠圗暫屈於州麾異寵卽歸於禁路顧玆頑鈍夙仰<lb/>
聲猷邈爾治封未講郵書之好藹然謙德先貽衮字<lb/>
<pb n="KR4d0159_SBCK_027-2b"/>
之襃欽佩過情重慚不敏<lb/>
　　回建昌朱守啓<lb/>
登孟博之車量材曷稱倒陳遵之牘荷意惟勤適將<lb/>
命以在行愧占詞之弗謹某官風雲逸足霄堮垂光<lb/>
龍馬負圖聮内閣邃嚴之直鹿車方道廣侯邦惠養<lb/>
之仁念久去於蓬山冝卽歸於禁路豈伊晚節獲覘<lb/>
餘光疇昔論交尚紀緒言之益撝謙下逮猥先翰墨<lb/>
之頒足未及於踵門心巳傾於望履<lb/>
　　與池州葉守啓<lb/>
伏審光奉明綸寵臨巨屏妙簡西清之列暫分北顧<lb/>
<pb n="KR4d0159_SBCK_027-3a"/>
之憂下車云初闔境相慶恭惟某官道貫三代學通<lb/>
九流屢更藩翰之勤綽有神明之政矧池陽之名郡<lb/>
當江左之上游兵火仍灾痛創殘之未𥙷閭閻復業<lb/>
仰慈惠之方深行聞臥閤之功遂促追鋒之召某禀<lb/>
生甚拙慕德惟深將命在途漸喜封圻之近造門有<lb/>
日卽諧雲霧之披<lb/>
　　回太平許守啓<lb/>
伏審光膺宸綍懋建州麾仰師帥之得賢措兵民於<lb/>
無事歡呼所至遠邇惟均伏惟某官忠嘉夙簡於上<lb/>
心才術更優於時論藩垣借重拯黔黎於塗炭之餘<lb/>
<pb n="KR4d0159_SBCK_027-3b"/>
樽俎折衝驅盜賊於笑談之末雖下車之日未久而<lb/>
閉閤之風巳高將促召於鋒車遂進儀於禁路顧兹<lb/>
庸陋竊服聲猷銜命于行尚阻膺門之謁鳴謙下逮<lb/>
猥先蕭牘之頒拜賜則優感銘曷旣<lb/>
　　與饒州李守啓<lb/>
負薪嬰疾將待盡於餘年攬轡之官遽叨榮於一路<lb/>
自視衰遲之迹尚依明哲之光恭惟某官抱王佐之<lb/>
偉材明國家之大體進儀禁路專史臣言動之書出<lb/>
偃侯藩著循吏撫綏之政閱時未久雅望益隆豈容<lb/>
臥閤之堅行趣追鋒之召敢圖晚節獲並英游奉指<lb/>
<pb n="KR4d0159_SBCK_027-4a"/>
不才莫决鼠牙之訟危蹤有託徒欣驥尾之榮<lb/>
　　回董提刑啓<lb/>
鄉閭待次聊欲奉雙親之歡獄市平反何以當一路<lb/>
之寄未卜交符之日巳深攬轡之羞正頼故人曲垂<lb/>
大芘伏惟某官天麟表瑞廟璉稱珍蔚高國士之風<lb/>
早勵古人之志螭蚴直筆已推狐史之家聲芸閣紬<lb/>
書更仰蓬山之舊業稍淹大用良鬱師言佇促鋒車<lb/>
復還禁路自顧衰遲之迹夙叨朋舊之私邈未造於<lb/>
高閎猥辱先於華問瑰詞借譽敢忘置䄂之三年良<lb/>
晤有期尚幸解顔而一笑<lb/>
<pb n="KR4d0159_SBCK_027-4b"/>
　　賀權樞宻啓<lb/>
伏審光奉明綸進登右府允協股肱之望獨當宥宻<lb/>
之司無間邇遐同増抃喜竊以國體所繫兵柄爲先<lb/>
峻極西庭上應斗樞之象賛襄宻命入籌帷幄之嚴<lb/>
事有關於中書尊實等於丞相欲廟堂之増重顧選<lb/>
授之尤難方將委任而貴成並注安危之意有能奮<lb/>
庸而熈載宜兼文武之資恭惟某官受天傑材爲國<lb/>
重器學海造域中之大孔孟同歸談鋒多堂上之竒<lb/>
孫吳暗合早飛騰於華近屢罄竭於忠嘉矧當四方<lb/>
負固之時尤賴千里折衝之策果膺殊渥遂賛本兵<lb/>
<pb n="KR4d0159_SBCK_027-5a"/>
玉帳經綸旣奠安於宗社槐庭宻勿卽正位於公台<lb/>
仰觀君子之所爲期與天下而同慶某禀生踈拙夙<lb/>
荷眷知聞新命之初傳覺歡悰之倍集心同燕雀徒<lb/>
忻廣厦之成身繫匏瓜莫遂趨庭之謁其如頌詠曷<lb/>
究敷陳<lb/>
　　賀參政啓<lb/>
伏審光奉明綸入參大政事關廟社喜格天人竊以<lb/>
治道所先擇賢爲大置諸廊廟必求名德之全若時<lb/>
謀謨用協股肱之望矧國家之多難方宵旰以深憂<lb/>
將期解甲而息肩尤在折衝而制勝故隨會見用晉<lb/>
<pb n="KR4d0159_SBCK_027-5b"/>
國之盜逃犇而汲黯在朝淮南之謀寢息公議旣與<lb/>
羣陰自消爰有哲人克膺明命恭惟某官金聲玉振<lb/>
武緯文經議論醇乎古人備四時之正氣典章出其<lb/>
大手炳三代以同風起自祠庭復還視草坐席未温<lb/>
於東閤機衡遂賛於中台衆賢聚於本朝巳覺巖瞻<lb/>
之峻上帝賚之良弼行外鼎鉉之尊某晚學何知承<lb/>
顔最舊念去桃隂之久幸依枌里之仁新命初傳懽<lb/>
悰倍集按行獄市方親駻突之鞿瞻望鈞墀坐阻鳧<lb/>
趨之謁其如欣訟曷究叙言<lb/>
　　賀内翰啓<lb/>
<pb n="KR4d0159_SBCK_027-6a"/>
伏審光奉明綸還直北門之峻親承宻㫖獨居東閣<lb/>
之尊驚詔令之一新仰恩榮之加舊歡呼相慶中外<lb/>
所同竊以翰墨文章擅詞林之寵詢謨獻納專内相<lb/>
之權是爲儒選之極高殆非他才之可雜玉堂晝静<lb/>
鈴索夜呼備黼座之天臨紛書詔之雲委任官能否<lb/>
係國重輕實惟選授之難况在艱虞之日憂邉思職<lb/>
將推頗牧於禁中求舊得人豈歎嚴徐之見晩恭惟<lb/>
某官曠世之高才獨歩立朝之大節可觀以忠信結<lb/>
於深知彼功名視爲餘事仰斯文之未墜頼故老之<lb/>
重來蓮燭夜歸墨麻曉出山東悍卒行聞感泣之思<lb/>
<pb n="KR4d0159_SBCK_027-6b"/>
坐上同寮佇興禮絕之拜某稟生踈拙夙荷眷知聳<lb/>
新命之初傳覺歡悰之倍集<lb/>
　　賀建康李端明啓<lb/>
伏審外華秘殿出鎮雄藩十國爲連兼總兵民之寄<lb/>
萬夫觀政坐銷愁歎之聲無間邇遐同極抃喜恭惟<lb/>
某官大事能斷遠圖是經秉直節而不回肅威名之<lb/>
久著立朝抗論姦謀旣息於淮南分閫授師茂略更<lb/>
煩於江左隱若長城之勢居然奠枕之安豈徒臥護<lb/>
於一方葢將信威於萬里顧茲庸陋叨荷眷知獄市<lb/>
按行未卜交符之日台墀趨進預欣望履之榮儻宿<lb/>
<pb n="KR4d0159_SBCK_027-7a"/>
惠之未忘尚孤蹤之有託<lb/>
　　朱相逺迎啓<lb/>
伏審光奉明綸寵還真館促赴鋒車之召有嚴衮路<lb/>
之趨久屬望於蒼生佇儀圖於舊德入當國論冝大<lb/>
臣無憚於暑行妙簡淵衷諒宣室巳傾於前席觸炎<lb/>
威之方熾渉砥道以惟勤聳聞旌馭之來首獲望塵<lb/>
之拜其爲欣幸罔罄敷陳<lb/>
　　上呂都督啓<lb/>
伏審杖鉞臨戎益峻三台之望前茅啓道有嚴十乗<lb/>
之行肅萬旅以營屯擁百神而訶護江山改觀廟社<lb/>
<pb n="KR4d0159_SBCK_027-7b"/>
妥寧恭惟某官忠憤格於天淵勲名震乎夷虜任兹<lb/>
國事獨以身先鶉火方中觸炎曦而岡避招搖在上<lb/>
考視履之多祥某志在執鞭職當負弩屬採薪而獲<lb/>
疹趨半道以馳還尚賖約束之嚴竊動震惶之色仰<lb/>
惟鈞造俯賜鑒憐<lb/>
　　與韓舎人啓<lb/>
阻奉英標念久更於歲籥逷聞吏隱方就逸於祠庭<lb/>
仰高静退之風重積瞻馳之素恭惟某官才雄當代<lb/>
名配古人進登侍從之華獨藹詞章之譽承明厭直<lb/>
閔勞旣遂於高情宣室召還圖任將歸於大用顧兹<lb/>
<pb n="KR4d0159_SBCK_027-8a"/>
頑鈍夙荷眷知論五經於石渠尚記緒言之益按九<lb/>
章於獄市敢忘厚德之依適整駕以在行喜望塵之<lb/>
不遠儻未絶曳𥚑之禮期遂造於門墻猶或崇伐木<lb/>
之仁願復承於謦欬歡悰所激占叙奚殫<lb/>
　　與姚都運啓<lb/>
竦服聲猷志極高山之仰叨承芘映寵增末路之光<lb/>
馳驅尚阻於登龍窹寐敢忘於附驥恭惟某官名高<lb/>
月旦識洞陽秋問學深游夏之科才術妙管蕭之亞<lb/>
有嚴戎閫聮上相之賔寮獨任計臺萃六師而飛輓<lb/>
威行八路風動一時民不告勞士有宿飽策殊勲於<lb/>
<pb n="KR4d0159_SBCK_027-8b"/>
異日孰先經畫之勤拜新渥以還朝佇副弼諧之望<lb/>
時當流火凉生穉金聞旌斾之少休諒神人之咸喜<lb/>
起居甚適福履具宜不勝拳拳門墻之私聊貢區區<lb/>
竿牘之問<lb/>
　　與傅參謀啓<lb/>
走塵路之七旬敢有懷安之志望牙旗於千里浸稽<lb/>
伏謁之儀非自置於闊踈諒必蒙於簡照恭惟某官<lb/>
才雄當代名配古人富五經之紛綸爲四海之模楷<lb/>
奮志英特濟時艱危尊相臣以兼將臣首冠賔僚之<lb/>
選使仁者以佐賢者獨高籌策之良沉深方賛於中<lb/>
<pb n="KR4d0159_SBCK_027-9a"/>
權叅决遂專於帥閫威行八路風動一時坐分北顧<lb/>
之憂遠却南侵之侮戮鯨鯢以築京觀期國難之將<lb/>
平作舟楫而濟巨川竚祖風之復振顧茲么麽雅辱<lb/>
眷知一去門墻七更歲籥心傾三益敢論杵臼之交<lb/>
職在九章正頼帡幪之芘卽奉承於約束巳切戒於<lb/>
馳驅<lb/>
　　與劉參議啓<lb/>
逖遠聲猷毎極高山之仰頻更㓂亂靡遑尺牘之修<lb/>
退念闊踈伏増震懼恭惟某官瑞麟一角祥鳯九苞<lb/>
學窮游夏之淵源文列傅班之伯仲姓字早標於千<lb/>
<pb n="KR4d0159_SBCK_027-9b"/>
佛名敢直言忠嘉屢罄於七人事無遺策志欲康於<lb/>
天歩時方迫於戎昭泛淥水而依紅蓮沉静巳煩於<lb/>
遠略渉赤墀而登紫禁便蕃行服於邇聮惟是謬庸<lb/>
夙承眄睞幸因賤事當稟令於轅門巳渉修途卽通<lb/>
名於賔謁<lb/>
　　與韓太尉啓<lb/>
伏審南服宣威破梟羣而電掃北轅奏凱肅虎士以<lb/>
雲屯諒先十乗之行自致百神之護恭惟某官智深<lb/>
韜略神授機符當國歩之多艱奮戎昭而特起漢壇<lb/>
獨拜家聲旣嗣於淮陰衛幕遐征師律益嚴於㶚上<lb/>
<pb n="KR4d0159_SBCK_027-10a"/>
肆平巨猾果奏膚功亟振旅以還軍佇䇿勲而進律<lb/>
某平反獄市景仰轅門竦行斾之匪遙顧趨風之敢<lb/>
後卽期瞻望預極忻愉<lb/>
　　賀孟參政啓<lb/>
伏審光奉制書肇臨督府機衡舊德載聮上衮之華<lb/>
貔虎新軍更肅中權之令歡欣畏愛遠邇均齊恭惟<lb/>
某官温温秉君子之文挺挺有大臣之節深憂國計<lb/>
自結主知廊廟登賢蚤入陪於大政甌閩謀帥亟掃<lb/>
蕩於兇渠顧兹八路之權尤屬九重之慮欲成丕烈<lb/>
宜付偉人卑冊命以加榮更節旄而増重居然莫枕<lb/>
<pb n="KR4d0159_SBCK_027-10b"/>
隱若長城恢漢祚於中原佇復孔明之策扶唐室而<lb/>
再造徐觀尚父之功某身在洪鈞職當部屬望光塵<lb/>
之入境夙堅負弩之誠受約束以趨風將遂執鞭之<lb/>
志<lb/>
　　與詔使啓<lb/>
伏審光膺宸詔榮奉使華問俗觀風按六條而黜陟<lb/>
登車攬轡聳百郡之觀瞻恭惟某官天賦遠猷世獲<lb/>
重語公才公望早膺負扆之知允武允文遂賛樞庭<lb/>
之議肆求直指果副僉諧導德意於閭閻兵火之餘<lb/>
達幽枉於宵旰焦勞之際威行漢節仍兼御史之權<lb/>
<pb n="KR4d0159_SBCK_027-11a"/>
名配周官大振撢人之職矧蹇帷特專於所任而授<lb/>
指固異於常時暴勝之高逐捕之名徒繡衣之有耀<lb/>
范孟博抗澄清之志曾給札之無聞孰若當仁斯爲<lb/>
盛舉某衰遲末路景仰英標叨承犴獄之司平反何<lb/>
有忽報輶軒之動投劾靡遑儻使靑天獲雲霧之披<lb/>
尚覬厦屋有帡幪之賜<lb/>
<pb n="KR4d0159_SBCK_027-11b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_028-1a"/>
華陽集卷第二十八<lb/>
　　　　　　　　　　金壇後學于孔兼校<lb/>
　啓<lb/>
　　賀朱相啓<lb/>
伏審誕膺渙號進位台司巖石彌崇復見儀刑之舊<lb/>
廟堂増重載圗弼亮之勲善類有歸斯艾大振竊以<lb/>
興邦之要論相爲先冠羣后而輔一人非宿德重望<lb/>
不足以副倚毗之任撫四夷以安百姓非深智遠略<lb/>
不足以盡康濟之冝矧當兵火瘡痍之未瘳欲繼紀<lb/>
綱壞亂之遺緒顧茲體大尤見才難申甫相周宣王<lb/>
<pb n="KR4d0159_SBCK_028-1b"/>
有復古之美㓂鄧佐漢光武致中興之功要在任得<lb/>
其人不然何以能國恭惟某官建標天地論篤古今<lb/>
盛德粹温氣備四時之正雄文雅徤風同三代之醇<lb/>
早依日月之光亟濟雲龍之會遭府不競秉國之鈞<lb/>
翊萬乗於兵戎岀没之中屹長城而外距撫羣情於<lb/>
兇孽創攘之際遡大川而獨航遂正君臣再安社稷<lb/>
方閔勞於機務旋屬望於蒼生趣赴鋒車還服衮職<lb/>
上旣悔用於新進偉舊德之登庸人皆喜見於老成<lb/>
跋同心而輔政儀圖大計恢復中原佇觀賢者之所<lb/>
爲將與天下而同慶某賦性甚陋辱知最深逖聞新<lb/>
<pb n="KR4d0159_SBCK_028-2a"/>
命之傳倍激歡悰之切<lb/>
　　賀信州連顯謨啓<lb/>
伏審光奉除書遠臨巨屏一麾岀守暫分宵旰之憂<lb/>
千里承風巳服神明之政恭惟某官才不世出道與<lb/>
時行養之有源學問窮於壼奥發而中節功業蓋其<lb/>
緒餘粤從清切之班屢屈藩宣之寄遇盤根而必解<lb/>
恢游刅而有餘矧玆上饒實古名郡徒得君重載煩<lb/>
臥閤之能旣結主知卽赴追鋒之召如某譾陋夙荷<lb/>
眷存回想石渠恍英游之若夢聳瞻熊軾覺良晤之<lb/>
有期懽抃之懷叙言曷究<lb/>
<pb n="KR4d0159_SBCK_028-2b"/>
　　回宣州沈待制啓<lb/>
<hi>上同前至之寄</hi>矧宣城之故郡多謝公之遺民獄訟不繁笑<lb/>
談可辦雙谿疊嶂想未厭於登臨一札十行諒即膺<lb/>
於圖任如某譾陋夙荷眷存發策宸庭旣識鵾鵬之<lb/>
化觀風獄市更聞𥜗袴之謠念良覿之尚賖辱華牋<lb/>
之先及謙冲則至愧佩何言<lb/>
　　與交代張提刑啓<lb/>
伏審寵拜宸恩榮持使節將有光於前政用深慶於<lb/>
得人恭惟某官問學得之淵源才猷稟乎精粹論篤<lb/>
古人之事力行憂國之言含香握蘭謂卽外於華近<lb/>
<pb n="KR4d0159_SBCK_028-3a"/>
登車攬轡猶暫屈於澄清簡自淵衷惠兹江左兼六<lb/>
條而並舉聳一路之遐觀滯訟將平反而岀之巨姦<lb/>
有投劾而去者眷言孱陋夙仰聲華未修望履之勤<lb/>
遽有交符之契簸糠揚粃不自意於居前藏垢匿瑕<lb/>
尚卒叨於餘蔭嚴冬届候行李在途偭惟跋履之勞<lb/>
黙有神明之佑<lb/>
　　除左司謝宰相啓<lb/>
仰止三台方極掃門之願藐兹一介遽叨推轂之勤<lb/>
顧何幸以當能懔不知其所措常謂治道莫難於今<lb/>
日圖功宜急於任賢故凡朝廷之官皆爲擢用至於<lb/>
<pb n="KR4d0159_SBCK_028-3b"/>
宰相之屬尤號要司賛紀綱岀納之權茂省闥彌綸<lb/>
之望名雖别於左右事咸總於劇繁異時臺閣華資<lb/>
間由此岀有若廟堂餘論亦或與聞惟遴柬於名流<lb/>
乃克堪於器使顧如某者將焉用之材無博敏之稱<lb/>
學有迂愚之誚仕中都者八任自揣何功更靖康之<lb/>
初元始從外𥙷歲月謾淹於待次馳驅靡効於平反<lb/>
正合投間敢期妄進上方考<hi>御名</hi>其相端欲收委任之<lb/>
功命曰惟曁乃僚庶幾獲同心之助殊不自意辱此<lb/>
誤恩茲葢伏遇某官夙高衛社之忠懋賛經邦之業<lb/>
載專揆路益峻民瞻支大厦於將傾獨任棟隆之吉<lb/>
<pb n="KR4d0159_SBCK_028-4a"/>
秉洪鈞而宻運坐施工宰之平耻一事之或失其宜<lb/>
收羣材而各致其用肆時掾佐採及庸虛詳整自持<lb/>
固無及古人之事勤勞可効誓將酬國士之知<lb/>
　　復待制謝宰執啓<lb/>
罪如山積方置散於窮鄉恩自天回遽叨榮於邇列<lb/>
撫躬何以得此承命不知所云伏念某學不造乎古<lb/>
人性難諧於世俗頃從踈逺誤辱明揚幸得陪兩省<lb/>
論議之餘亟欲報千載聖神之遇笑王孫之失問肯<lb/>
懷媚竈之私多謝息之能官獨信挈瓶之守煩言可<lb/>
畏素志莫移<hi>張相自之遇字下改云雖知進未能知退毎懷據蒺之憂然守道不如守官姑</hi>
<pb n="KR4d0159_SBCK_028-4b"/>
<hi>盡挈瓶之智慮無一得技巳五窮忽聞云云</hi>逮聞禍發於駭機始覺身危<lb/>
於累卵屈從薄責仰荷洪仁懲沸吹虀一飯敢忘於<lb/>
徃咎看山柱頰終身巳分於長閒不謂孤蹤驟蒙渥<lb/>
澤釋其罪罟寵以恩綸多病早衰竊隆名以畢桑榆<lb/>
之景雙親益老資厚禄以奉菽水之歡獲幸爲多歸<lb/>
誠有自此葢伏遇某官奮庸上宰允迪大猷<hi>二參云望高人</hi>
<hi>傑躬秉國鈞</hi>絕朋邪以開衆正之門拯䧟溺而與自新之<lb/>
路謂觀過各於其黨或公論之可申顧於人無所不<lb/>
容豈一眚而遂廢有如疵賤亦與甄收謹當欽佩訓<lb/>
詞恪守名節參西清之鴛鷺巳容叨昧於明時挂神<lb/>
<pb n="KR4d0159_SBCK_028-5a"/>
武之衣冠尚覬矜從於它日情之所感言不能文<lb/>
　　通朱相啓<lb/>
逖違鼎席四序倐其將周屏伏衡門尺書曠而弗嗣<lb/>
坐念闊踈之迹曷勝慚懼之心仰恃洪私尚垂簡照<lb/>
恭惟某官學窮今古道貫天人蚤膺巖夢之求遂陟<lb/>
台符之峻挺夷險之一節更勤勞之百爲子儀再造<lb/>
唐家名高而朝不忌叔敖三相楚國功大而身愈卑<lb/>
自遭閔艱亟解機務方奪情於優詔俄力請以終䘮<lb/>
隙駟如馳慨祥琴之旣御鋒車促駕趣召節以非遙<lb/>
卽覲宸庭還登揆路瞻儀刑於舊德大恢復乎新疆<lb/>
<pb n="KR4d0159_SBCK_028-5b"/>
庶寛宵旰之憂式副黔黎之望某夙承眷奬預切傾<lb/>
依徂暑届時尚災威之未解明神來相諒素履之多<lb/>
祥願益保綏下符䖍祝<lb/>
　　賀趙相冬啓<lb/>
黄鍾應律肇基四氣之和紫極當陽共和一人之慶<lb/>
維時上宰與國皆昌恭惟某官偉德望以端朝輔聖<lb/>
神之休運載安社稷全濟黔黎天地爲鑪獨秉甄陶<lb/>
之化河山作誓蔚高帶礪之勲玆茂對於初陽宜倍<lb/>
膺於多福益隆國棟永賛皇圖某謬忝官聮過叨奬<lb/>
予瞻言衮席曾莫預於進趨跧伏衡門但彌勤於祝<lb/>
<pb n="KR4d0159_SBCK_028-6a"/>
頌<lb/>
　　丁父憂服闋上宰相啓<lb/>
門牆掃迹一終俄紀於周星里社偷生尺素莫通於<lb/>
記室非仰恃於高明之照敢自踈於舊賤之知惟是<lb/>
傾瞻不忘窹寐㳟惟某官載登鼎席獨運廟堂同德<lb/>
一心具著弼諧之効參天兩地丕昭寅亮之功維巖<lb/>
益峻於民瞻隆棟遂彊於國體以内則境土復版圖<lb/>
之舊靡煩一鏃之施以外則戎虜交玉帛之歡行迓<lb/>
兩宮之返惟茲盛事從古罕聞中興之期可坐而策<lb/>
眷乃衰殘之迹曷勝訟詠之私哀制甫終顧無階於<lb/>
<pb n="KR4d0159_SBCK_028-6b"/>
望履商飊方厲願益保於冲襟<lb/>
　　服闋上執政啓<lb/>
逖違台席不知歲月之流屏伏衡茅莫貢寒温之問<lb/>
念夙承於眷遇敢自置於闊踈宏度所臨愚衷必鑒<lb/>
㳟惟某官名垂宇宙義薄雲天素韜廊廟之姿岀際<lb/>
休明之運臯䕫並駕精神足以折衝揚馬同時文章<lb/>
葢其餘事自入參於大政乃益勵於深忠用宏經世<lb/>
之規坐翊丕天之縡皇威克振版圖俄復於齊疆虜<lb/>
氣潜銷宗社再安於周鼎惟兹盛事<hi>云云同前</hi>
　　賀鎮江孟郡王到任啓<lb/>
<pb n="KR4d0159_SBCK_028-7a"/>
伏審光膺制詔出殿翰藩下車云初闔境相慶恭惟<lb/>
某官懋昭令德允迪大猷孤忠久簡於上心重寄獨<lb/>
當於方靣江山改觀草木知名大纛高牙方迓鎮臨<lb/>
之寵耕田鑿井巳銷愁歎之聲自念餘生夙欽高義<lb/>
顧養痾於閭里未遂披瞻惟竊芘於帡幪實増欣幸<lb/>
　　賀張樞宻冬啓<lb/>
律應黄鍾肇一陽之獨復氣調玉燭先四序以均和<lb/>
履德之基順時以正恭惟某官當朝宿望濟世元勲<lb/>
茂迎剛長之宸坐享朋來之福全師保勝折衝將靖<lb/>
於邉陲舎爵策勲爰立佇歸於廊廟顧如孱瑣夙荷<lb/>
<pb n="KR4d0159_SBCK_028-7b"/>
眷知命數多艱適有負薪之疾筋骸難彊莫遑細柳<lb/>
之趨瞻望門牆第深祝頌<lb/>
　　賀朱相冬啓<lb/>
羲畫分爻陽應地雷之復周正建子法垂象魏之和<lb/>
品彚時亨賢哲道長恭惟某官功存廟社名在鼎彞<lb/>
坐迎日至之辰順履朋來之福仰梁公於北斗獨推<lb/>
耆德之高起謝傅於東山佇慰蒼生之望惟兹朽鈍<lb/>
夙荷眷知千里瞻言短羽莫陪於燕厦八年遠迹舊<lb/>
陰徒想於桃蹊<lb/>
　　乞再任宮祠上宰相啓<lb/>
<pb n="KR4d0159_SBCK_028-8a"/>
屏處丘樊仰鈞衡之在望寖更歲籥曠竿牘而弗修<lb/>
唯有傾瞻不忘窹寐恭惟某官位尊上衮德冠三階<lb/>
立社稷之殊勲自生民以來而未有修祖宗之故事<lb/>
雖百世不易而可知公道方行斯文不墜山甫中興<lb/>
於周室子儀再造於唐家蔚高不世之名允属當朝<lb/>
之傑眷言孱瑣忝迹簮紳橫草無功心甚慚於犬馬<lb/>
負薪有疾齒遽迫於桑榆方貪竊食之安再力奉祠<lb/>
之請所期終惠以苟餘生兀若朽株顧難勝於風雨<lb/>
渠然厦屋願永託於帡幪<lb/>
　　賀鎮江汪内翰到任啓<lb/>
<pb n="KR4d0159_SBCK_028-8b"/>
伏審錫命中宸更符巨鎮旌騎方聞於壓境閭閻巳<lb/>
浹於歡聲某官德配古人名重當世獻納蚤膺於皇<lb/>
眷文章獨掞於天庭粤從清切之班屢出蕃宣之寄<lb/>
雙谿疊嶂固未厭於登臨一札十行俄復頒於寵渥<lb/>
以鐵瓮江山之勝付玉堂詞翰之宗風醇而獄訟不<lb/>
繁事至而笑譚可辦汲長孺之治民清静信臥閤而<lb/>
有餘黄潁川之下詔稱揚諒迫鋒之不晚顧兹朽鈍<lb/>
久辱眷知占籍治封正頼帡幪之芘杜門臥疾尚稽<lb/>
桑梓之㳟緬想光儀但増欣抃<lb/>
　　賀鎮江蔣龍圖到任啓<lb/>
<pb n="KR4d0159_SBCK_028-9a"/>
伏審十行奉詔閔煩飛輓之勞一水揚<graphic n="KR2476" url="https://raw.githubusercontent.com/kanripo/KR-Gaiji/master/images/KR2476.png" mimeType="image/png"/>就屈藩宣<lb/>
之寄歡聲載路和氣回春某官學富家傳才優世用<lb/>
早踐更於中外獨藹著於聲華木牛流馬之功方仰<lb/>
資於國計皂葢朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>之寵俄易卑於藩條佇見襃嘉<lb/>
亟躋禁近顧如末契幸竊餘庥尚稽恭梓之儀敢後<lb/>
馳牋之敬<lb/>
　　賀鎮江鄭侍郞到任啓<lb/>
伏審一札十行詔趣甘泉之舊雙旌五馬寵臨方靣<lb/>
之雄下車云初闔境相慶某官高文華國厚德鎮浮<lb/>
蚤聮淸切之班備罄忠嘉之節均勞旣久屬望彌崇<lb/>
<pb n="KR4d0159_SBCK_028-9b"/>
上方思見賈生將召還於宣室民固未忘汲黯聊借<lb/>
重於淮陽仰瞻師帥之賢巳服神明之政眷言末契<lb/>
久闊英游少須當力於病衰尚冀復承於謦欬<lb/>
　　賀鄭侍郎年啓<lb/>
單閼肇歲正四序以履端象魏布和率萬民而觀治<lb/>
化工有俶賢路方亨某官名簡上心望高方靣載肅<lb/>
藩條之舊茂迎寶曆之新皂葢行春巳布宣於德意<lb/>
鋒車就日將入侍於皇明顧此病衰莫遑展慶光塵<lb/>
在望祝頌彌深<lb/>
　　丁母憂服闋上宰相啓<lb/>
<pb n="KR4d0159_SBCK_028-10a"/>
憂居苫次罔知歲月之徂竦仰槐庭莫貢寒温之問<lb/>
念夙叨於甄冶敢自弃於闊踈内省孤衷伏深大懼<lb/>
㳟惟某官位冠羣后名震四夷咸有一德以格天得<lb/>
伊尹自任之重思兼三王而施事致周公旁作之勤<lb/>
時旣得矣而身愈恭愛莫助之而功益懋整乾坤於<lb/>
兵革搶攘之際奉虞舜以解憂還風俗於祖宗全盛<lb/>
之時大周宣之復古凛凛帝王之佐煌煌社稷之勲<lb/>
遠稽厥初獨立無二然且謙虚而下逮不緣踈賤以<lb/>
遐遺凡具識知悉同依仰某分窮命薄福過災生銜<lb/>
恤去官痛難勝於哀慕變除終制恩實頼於矜存尚<lb/>
<pb n="KR4d0159_SBCK_028-10b"/>
念餘生欲襄大事顧無材不可爲恱捨干祿莫知所<lb/>
安自躍不祥儻鑪錘之未弃雖悲弗洎庶窀穸之有<lb/>
終輙陳悃愊之私妄有祠宮之請退量僣率冀獲哀<lb/>
憐<lb/>
　　賀黄郎中年啓<lb/>
曆占堯象岀日方賔歲啓夏時建寅爲正恭惟某官<lb/>
蔚高雅望臨寵巨藩政修鼎取之新序協㤗來之吉<lb/>
明神攸介福履具冝皂葢行春方布和於闔境紫泥<lb/>
封詔遂趣駕於追鋒顧此病衰莫遑展叙<lb/>
　　賀鎮江張朝議到任啓<lb/>
<pb n="KR4d0159_SBCK_028-11a"/>
久闊英標阻奉尺書之問忽聞新命下臨方靣之雄<lb/>
豈惟慶師帥之得賢亦以慰朋游之素望瞻懷甚邇<lb/>
歡抃可量某官學造古人文推作者趨時適變而才<lb/>
無滯用奉法遵職而治有能名肆膺廊廟之知特卑<lb/>
藩維之寄眷此南徐之地實分北顧之憂江山勝絕<lb/>
而民醇租賦樂輸而事簡旣㳙辰而視印果來暮以<lb/>
騰謠似聞將促於追鋒正恐不容於暖席某居然尸<lb/>
禄老矣就閒緬惟森㦸之嚴曾是布衣之舊毎念靑<lb/>
編之共學獨憐華髪之墮顛不自意於衰頽復有依<lb/>
仁之幸儻未忘於雅素當修請謁之儀庶卜暇時略<lb/>
<pb n="KR4d0159_SBCK_028-11b"/>
談故事惟凉秋之届候諒福履之具冝願益保綏副<lb/>
茲䖍祝<lb/>
　　回鄭侍郎賀年啓<lb/>
璇璣占象仰七政之回天寳曆頒時慶三元之肇歳<lb/>
仰止一都之會粹然九牧之賢皁葢朱轓巳肅班春<lb/>
之令清都絳闕將嚴就日之趨顧馳慶之未遑忽飛<lb/>
牋之先及拜嘉有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>佩德無窮<lb/>
華陽集卷第二十八<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_029-1a"/>
華陽集卷第二十九<lb/>
　　　　　　　　　　金壇後學于文熈校<lb/>
　啓<lb/>
　　賀執政冬啓<lb/>
氣行無間一陽進而朋來福生有基萬寶滋而萌動<lb/>
惟時盛德與國同休恭惟某官名世鉅賢端朝碩輔<lb/>
奮文章之大手領䄂諸儒竭啓沃之深忠丹靑萬化<lb/>
恊千載風雲之會冠百工柱石之良茂對昌時倍膺<lb/>
殊祉佇正鈞衡之拜益崇廊廟之瞻不間邇遐實同<lb/>
抃喜某叨恩祠館屏迹鄉枌緬想光儀徒深頌禱<lb/>
<pb n="KR4d0159_SBCK_029-1b"/>
　　賀鎮江王尚書年啓<lb/>
歲且更始與物偕昌福生有基惟人所召伏惟某官<lb/>
公才獨歩時論同歸輟從淸切之班來重藩維之寄<lb/>
長江流惠比屋興謠象魏之布始和坐擁春祺之慶<lb/>
晉康之錫蕃庶行膺晝接之榮顧此病衰久於庇賴<lb/>
仰光塵之在望叙桑梓以猶賖徒有頌言少伸悃愊<lb/>
　　回鎭江請赴鄕飲啓<lb/>
式序賔賢莫重習鄕之禮欲知王道必觀稽古之文<lb/>
眷此盛儀行於會府冝選期頥而有德庶參賔介以<lb/>
無慚曾是繆庸猥蒙寵速摛詞甚過揣巳奚勝仰和<lb/>
<pb n="KR4d0159_SBCK_029-2a"/>
樂而不流固願得陪於席末惟暮年之多病實難自<lb/>
彊以階升非敢固辭尚祈照亮<lb/>
　　回金壇請赴鄉飲啓<lb/>
伏審䖍奉新制舉行習鄉特枉翰牋俾倍賔位屬有<lb/>
眩昬之疾難自力於進趨𬗟懷揖遜之儀但彌勤於<lb/>
瞻頌<lb/>
　　回葛丞謝解啓<lb/>
伏審棘闈較藝賈餘勇以先登鶚薦飛書超羣英而<lb/>
得雋凡預交親之契同増歡抃之誠馳慶未遑貽牋<lb/>
遽及啓牘載披於麗藻玩詞彌服於高才感佩之私<lb/>
<pb n="KR4d0159_SBCK_029-2b"/>
敷宣罔旣<lb/>
　　回宋知縣啓<lb/>
伏審拜命九重字民百里竊聽輿人之誦雅知令尹<lb/>
之賢某官才兼衆長望重一世官不擇地聊欲試於<lb/>
絃歌治有能名諒難淹於朞月顧玆衰朽久服芳華<lb/>
自憐投老之蹤將有依仁之幸方圖遣問忽奉飛牋<lb/>
披溢美之英詞荷高情而増愧<lb/>
　　回葛丞謝及第啓<lb/>
伏審㳟承大問摛章獨掞於天庭光𬒳殊榮唱第寵<lb/>
登於仙藉士夫相慶科舉得人某官識稟天材文傳<lb/>
<pb n="KR4d0159_SBCK_029-3a"/>
世業書破萬卷窮學海之淵源筆掃千軍擢詞林之<lb/>
根柢方瑣㕔而應詔遂發策以决科志諧捨舊之圖<lb/>
恩拜維新之命顧如賤息久竊餘光同爲蟾窟之遊<lb/>
猥符謙誨退念鯉庭之訓有愧前修惟慶謝之未遑<lb/>
忽牋函之先及過情得譽拜賜彌慚<lb/>
　　回張察院啓<lb/>
睽違英標阻貢牋函之問忽聞中詔茂膺憲府之除<lb/>
士論僉諧朝綱允肅某官學窮千古心醉六經文章<lb/>
華國而有餘蔚高大手譽望得君而益重峻陟清途<lb/>
况當日治之朝尤難風憲之任職分六察身率百寮<lb/>
<pb n="KR4d0159_SBCK_029-3b"/>
鵰鶚摶空巳振霜威之厲鴛鸞接武佇躋法從之嚴<lb/>
遂究設施深符屬望某辭榮簮紱臥疾山樊知言路<lb/>
之有開覺歡悰之倍集鬱然枌梓旣分同社之榮暮<lb/>
矣桑榆更切餘光之照心所甚喜言不能文<lb/>
　　賀陳相冬啓<lb/>
召陽以律應復卦之初爻求端於天建周正而布治<lb/>
惟時碩輔與國同休恭惟某官道貫三才智包九德<lb/>
棟隆廣厦納四海於帡幪坯就一陶鼓羣生於橐籥<lb/>
神人底豫夷夏輯寧茂對令辰備膺嘉貺某叨恩洪<lb/>
播屏迹窮鄉𬗟想槐庭阻造承顔之列恭馳竹素敢<lb/>
<pb n="KR4d0159_SBCK_029-4a"/>
稽事貴之儀<lb/>
　　回秀州張守啓<lb/>
丘樊屏迹誤𬒳弓招綸綍䟽恩遽當銓部顧衰殘而<lb/>
曷稱徒震懼以彌増徼倖惟多寅緣有自伏惟某官<lb/>
德高時論名簡上心茂建州麾夙著勞能之效行躋<lb/>
禁路益觀施設之方特假吹噓以及庸陋曾未伸於<lb/>
謝悃忽先辱於誨函謙以與人仰佩過情之譽歉然<lb/>
揣巳奚勝流汗之慚<lb/>
　　回折端明啓<lb/>
伏審光奉中詔寵臨大邦政令一新士夫交慶恭惟<lb/>
<pb n="KR4d0159_SBCK_029-4b"/>
某官躬蹈九德心濳六經負王佐之英才獨當妙簡<lb/>
委樞庭之重任屢罄嘉謨方自託於退閒忽起膺於<lb/>
圖任揔一路兵民之寄寛九重宵旰之憂坐席未温<lb/>
威令先騰於南海追鋒巳趣台躔還拱於北辰益展<lb/>
猷爲用符屬望某謬尸榮祿夙仰光塵貢只尺之書<lb/>
尚稽郵傳荷謙虚之德先墜芳函感佩以還敷宣罔<lb/>
旣<lb/>
　　除參政回兩府啓<lb/>
叨承命綍擢與政機用過其材感深以懼方今聖主<lb/>
之在御獨奮乾剛而有爲所以任承弼之臣必將責<lb/>
<pb n="KR4d0159_SBCK_029-5a"/>
事功之實顧如某者何以當仁念才術之空踈矧年<lb/>
齡之遲暮挂冠得謝久絕望於恩榮乗傳趣還復叨<lb/>
官於禁從未閱周歲遽陟近司懇辭莫遂於循牆危<lb/>
懼有同於據蒺此葢某官急賢人之引類明上臣之<lb/>
事君借以褒揚致兹忝冒謙詞俯逮旣曲荷於推前<lb/>
重任難勝更願聞於善後<lb/>
　　知婺州回兩府啓<lb/>
病辭機政冀休養於餘生恩卑輔藩尚叨塵於煩使<lb/>
荷皇慈之曲𬒳撫衰質以奚堪竊惟寶婺之區近接<lb/>
王畿之化溪山明秀歌八詠於先賢風俗安恬揖二<lb/>
<pb n="KR4d0159_SBCK_029-5b"/>
仙之遺範將使承流於昭代必惟名世之偉人有若<lb/>
耄昏初無才術遭逢興運濫陪四近之聮黽勉朞年<lb/>
媿乏一毫之𥙷巳逭嚴誅而竊幸敢分樂土以偷安<lb/>
兹葢伏遇某官華嶽三峰明堂一柱貳公洪化宻參<lb/>
寅亮之權偃兵息民坐賛安彊之道樂君子成人之<lb/>
美體聖君優老之心特假吹噓致兹忝冒郡條始布<lb/>
方圖貢於柔緘郵傳遽臨乃先貽於誨翰仰佩謙抑<lb/>
曷勝悚惶<lb/>
　　回監司賀冬啓<lb/>
氣回初律一陽進而上行道協亨時諸福備而畢至<lb/>
<pb n="KR4d0159_SBCK_029-6a"/>
伏惟某官才優公論名簡上心暫駕軺車増重觀風<lb/>
之任行趨召節遂通持橐之班兹允迪於昌辰宜朋<lb/>
來而受祉方期展賀遽辱惠音輒附致於柔緘用陳<lb/>
悃愊第感銘於謙德莫罄敷宣<lb/>
　　回宣州樓樞宻啓<lb/>
貳政朞年初無𥙷報分符千里誤玷寵靈揣暮齒以<lb/>
奚堪覺慙顔之有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>伏惟某官淸朝先逹當代老成<lb/>
輟經濟之宏才暫承宣於巨屏雙溪疊嶂雖多暇日<lb/>
之娱黄閤紫樞政復須賢之久佇膺召節歸覲凝旒<lb/>
某自顧叨逾岀於庇賴王事鞅掌欲修謝而未遑君<lb/>
<pb n="KR4d0159_SBCK_029-6b"/>
子撝謙辱貽牋之先及其如悚佩莫罄敷宣<lb/>
　　回鄰郡賀年啓<lb/>
王正肇序聿新布德之元君子履端丕擁自天之慶<lb/>
伏惟某官探原奥學經世宏才追三代以同風久去<lb/>
詞林之直長萬夫而觀政暫煩臥閤之賢茲坐對於<lb/>
春祺冝鼎來於召節遂還清禁益懋逺猷某假守鄰<lb/>
封夙霑河潤念未遑於展賀乃先辱於貽牋佩德何<lb/>
窮捫心有愧<lb/>
　　回董直閣賀冬啓<lb/>
郊迎日至天子歛福以錫民道與陽外賢者對時而<lb/>
<pb n="KR4d0159_SBCK_029-7a"/>
膺祉某官才惟世用仕結主知畫枕靑縑早流聲於<lb/>
省戸朱轓皂葢久借重於江城兹逢剛長之辰竚趣<lb/>
召還之命某養痾如舊賴芘尤深欣一線之添長稍<lb/>
延暮景望雙旌而阻造但祝多祥<lb/>
　　賀鎮江楊少卿到任啓<lb/>
伏審暫輟禁途聿臨㑹府温言錫寵知委任之非常<lb/>
令日頒條聽歡謠之巳洽伏惟某官身兼數器名動<lb/>
九重踐揚清切之班具著忠勤之績三章弼教釋之<lb/>
久誦於無冤千里擇賢長孺果聞於借重葢欲革外<lb/>
輕之弊豈徒寛北顧之憂諒暖席之未遑趣追鋒而<lb/>
<pb n="KR4d0159_SBCK_029-7b"/>
亟下静惟衰朽夙荷照存投老鄉枌方依仁而竊幸<lb/>
贄名賔戺期力疾以猶艱輙寓牋縢少伸悃愊<lb/>
　　賀鎮江韓尚書到任啓<lb/>
伏審光奉除書寵臨會府旌麾照日開八座之儀刑<lb/>
條教回春聳萬夫之觀聽伏惟某官立朝雋望經世<lb/>
長才夙遭神聖之知具著忠嘉之績上星辰而聽履<lb/>
班蚤冠於甘泉集鞾袴以迎郊威旋行於南服茲甫<lb/>
祥琴之御載膺符竹之分以長江控㧖之邦付三輔<lb/>
剸裁之手真成假道看即追鋒眷言投老之蹤曾是<lb/>
同寮之舊治封占籍託芘頼以云𥘉賔戺贄名困衰<lb/>
<pb n="KR4d0159_SBCK_029-8a"/>
遲而阻遂聊陳干牘少逹悃悰<lb/>
　　賀趙直閣冬啓<lb/>
聖人設卦驗剛長於復來君子對時恊道亨於㤗内<lb/>
某官鈎深敏識濟務宏才學探淵源夙著間平之譽<lb/>
政先慈惠逺追召杜之風方順序以迎釐宜自天而<lb/>
錫寵眷言朽質幸託餘庥久闊笑談未遂賔儀之展<lb/>
緬懷祝頌敢稽慶牘之修<lb/>
　　賀都統劉太尉到任啓<lb/>
伏審光奉十行總提萬旅先聲逺暢奠國勢以彌尊<lb/>
嚴令初頒肅軍容而改觀伏惟某官大忠奮發妙略<lb/>
<pb n="KR4d0159_SBCK_029-8b"/>
沉雄當四郊多壘之時立萬世不刋之績破匈奴而<lb/>
趙邉無犯孰先李牧之竒兵敗符堅而晉祚中興獨<lb/>
頼謝元之决戰勲昭彞鼎名動華戎夙登大將之壇<lb/>
屢剖价藩之竹眷江淮之列戍實輦轂之上游易畀<lb/>
中權載識倚毗之重佇宣優詔趣升宥宻之嚴某久<lb/>
仰英猷幸依洪芘渙音始布共欣朝論之公衰迹深<lb/>
藏未遂賔儀之展聊陳短牘少述鄙悰<lb/>
　　賀趙直閣年啓<lb/>
漢殿受圖禮隨時正侯藩謹朔德與春回伏惟某官<lb/>
慶襲仙源學窮聖閫屢屈分符之寄益恢㧞薤之規<lb/>
<pb n="KR4d0159_SBCK_029-9a"/>
占歲事於八風方勤勸課拜宸恩於三接佇躡淸華<lb/>
眷此衰遲久於庇頼莫蓫舉觴而獻祝敢忘削牘以<lb/>
馳誠<lb/>
　　賀都統劉太尉年啓<lb/>
順三陽而畫泰曆紀新元大一統以書王慶均列辟<lb/>
伏惟某官名垂宇宙功冠旂常暫分細柳之屯増重<lb/>
長城之勢比膺宸眷旣趣覲於凝旒願納春祺亟進<lb/>
禆於闕衮某棲蹤蓬巷矯首轅門阻稱椒栢之觴聊<lb/>
致牋縢之禮其如祝頌罔罄敷宣<lb/>
　　賀方敷文冬啓<lb/>
<pb n="KR4d0159_SBCK_029-9b"/>
先王治曆方考驗於初陽賢牧撫民巳召回於和氣<lb/>
某官望高時彦德配古人久踐劇繁屢試發硎之刅<lb/>
行躋禁宻益搏運海之風玆茂履於復亨冝大來於<lb/>
㤗吉某心勤桑梓迹逺旌麾念君子之得時阻陪賀<lb/>
旅撫衰悰而竊抃姑寓柔緘<lb/>
　　回曹教授啓<lb/>
歸老莵裘漸忘世故仰高泮水尚隔風儀敢期㛰對<lb/>
之求遂辱牋縢之貺伏惟某官文摛黼黻學探淵源<lb/>
惟樂其義而利其仁故仕旣久而未嘗干進然弸諸<lb/>
中而彪諸外雖時未遇而莫掩蜚聲方英主有爲之<lb/>
<pb n="KR4d0159_SBCK_029-10a"/>
朝乃志士圖功之日恩華可跂閥閱增高况聞謝氏<lb/>
之芝蘭巳造孔門之堂室欲諧嘉耦宜得名宗猥及<lb/>
衰㣲何勝悚佩指長途而附驥切欣盛德之可親執<lb/>
敝帚以掃門深懼弱孫之弗稱倉惶裁謝草率爲慚<lb/>
尚冀高明曲垂簡照<lb/>
　　賀鎮江李寶文到任啓<lb/>
伏審拜命楓宸輟淸班於卿士升華寶閣分劇任於<lb/>
侯藩師帥得人里閭交慶伏惟某官機深燭理才大<lb/>
濟時簡上帝之心方在朝而美政通當世之務更治<lb/>
民以考功眷長江扞敵之衝正萬旅交馳之會擇賢<lb/>
<pb n="KR4d0159_SBCK_029-10b"/>
而授倚重惟深佇觀𥜗袴之成謠復指鵷鸞而接武<lb/>
退循衰病首託庇庥未卜造門先承惠翰<lb/>
　　賀李寶文年啓<lb/>
三陽應律方順履於新元五馬行春巳召回於和氣<lb/>
某官名高簡帝才大濟時聯西清邃宻之班壯北固<lb/>
藩維之勢師葢公之淸静頒條毎戒於烹鮮𬒳黄覇<lb/>
之稱揚歸覲佇看於儀鳯載臨端月益介繁禧某迹<lb/>
遠使旌心傾談麈緘詞尺素莫殫善禱之私竊䕃甘<lb/>
棠徒極偷安之幸<lb/>
　　回王運使啓<lb/>
<pb n="KR4d0159_SBCK_029-11a"/>
仰止英標未卜趨承之便辱先榮翰過形褒借之勤<lb/>
自揣空踈何勝愧感伏惟某官才高瑞世學奥窮源<lb/>
擅剖符持節之權著騰實蜚聲之美蟬聮緒業久傳<lb/>
江左之風流烜赫功名行冠漢庭之班列某禀生極<lb/>
陋投老無庸聞卜宅於鄉邦喜棲蹤於德宇病衰成<lb/>
懶巳稽削牘之㳟渇想増懷尚冀披雲之幸<lb/>
<pb n="KR4d0159_SBCK_029-11b"/>
</p>
<p>
華陽集卷第二十九<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_030-1a"/>
華陽集卷第三十<lb/>
　　　　　　　　　　金壇後學于孔兼校<lb/>
　雜文<lb/>
　　衆會黃籙靑詞<lb/>
庶類貪迷凡有生不能免死千劫受報非上聖無所<lb/>
祈哀用申不忍之私仰瀆蓋高之聽昨自國家多難<lb/>
始於胡虜内侵甲兵散以雲屯盜賊從而蠭起兇熖<lb/>
所及玉石俱焚慘毒不勝川谷流血况飢寒癘疫之<lb/>
所迫害雖羽毛鱗介亦或殘生宇宙之間禍災若此<lb/>
諒彼各償於宿負豈無橫及於非辜自變起不啻十<lb/>
<pb n="KR4d0159_SBCK_030-1b"/>
年所殺傷難以數計觀露骸積尸之處痛長夜以何<lb/>
歸披黃籙白簡之文尚冤䰟之可釋輙憑衆願䖍啓<lb/>
真科或各誦於靈篇或同修於淨供裒多益寡近恱<lb/>
遠來仗精懇以上昭庶神明之可格伏願高穹下監<lb/>
列聖垂休照冥途而洞開灑法雨以沾沐九州萬里<lb/>
潜消鬼哭之聲六道四生永脫輪廻之苦<lb/>
　　設醮靑詞一<lb/>
乾坤大造難述恩慈草芥㣲生何施報謝惟忱詞之<lb/>
自竭庶陳露而必聞伏念臣身荷國恩官無吏責合<lb/>
家口衆坐竊於安榮有母年高獲供於禄養顧茲薄<lb/>
<pb n="KR4d0159_SBCK_030-2a"/>
陋何以堪任况因祈禱之私數免憂虞之禍恭承慈<lb/>
護彌積震惶乃㳙日於初元用歸誠於法會伏願上<lb/>
蒼昭格下鑒愚衷消无妄之災巳曲推於全度定長<lb/>
生之籙尚永畀於康寧<lb/>
　　二<lb/>
患無大於有身實頼神明之祐福莫長於無禍敢忘<lb/>
祭薦之恭仰叩洪慈具陳丹悃伏念臣禀生愚拙竊<lb/>
國恩榮身爲法從而家居官無吏責而廪食歲時温<lb/>
飽老幼康寧欽承大造之私錫此闔門之慶况乃賤<lb/>
息頃赴官期嘗曁親姻共伸齋禱旣逭瀆神之譴更<lb/>
<pb n="KR4d0159_SBCK_030-2b"/>
叨從欲之仁僥倖滋多凌兢罔措伏願高真降格列<lb/>
宿昭回赦除冒犯之愆臨享潔蠲之素自天獲祐息<lb/>
凶禍於無形與時皆昌垂子孫而不替<lb/>
　　三<lb/>
天道玄㣲蓋不言而善應人心懇切斯有感而必通<lb/>
受賜實深撫躬増懼伏念臣愚不聞道老尚貪生但<lb/>
知竊禄以安居豈有㣲功而報國茍逃陰譴旣荷神<lb/>
休更虞子婦之災曾露禱祠之懇仰叨洪造悉獲淸<lb/>
安是用䖍啓真科具嚴法供庶殫精恪上動監觀伏<lb/>
願列聖旁臨大慈普濟福輕乎羽敢期純錫之大來<lb/>
<pb n="KR4d0159_SBCK_030-3a"/>
禍生有胎所冀潜銷於未兆<lb/>
　　四<lb/>
太始無形彊名曰道至誠有叩如響應聲用自竭於<lb/>
愚衷冀仰塵於聰聽伏念臣賦性頑鈍遭時盛明進<lb/>
不能陳力以事君退不能修德而善俗奉身竊禄浮<lb/>
食挻灾乃從去夏以來幼穉多嬰於疾苦嘗以私情<lb/>
所迫懇祈妄瀆於明靈由是舉家悉蒙全慶上竊厖<lb/>
洪之施不勝感戴之誠爰卜元辰聿嚴浄供伏願祥<lb/>
光下燭惠澤旁流特寛冒犯之誅尚鑒精䖍之志旣<lb/>
安且吉錫難老於桑榆俾熾而昌藹餘芳於蓬蓽<lb/>
<pb n="KR4d0159_SBCK_030-3b"/>
　　五<lb/>
受國恩深莫伸於報效闔門口衆更逭於疾殃仰銜<lb/>
洪覆之私䖍瀝謝生之悃伏念臣禀生薄陋晚歲遭<lb/>
逢再仕明時躐賛萬機之重累叨<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>澤更霑三族之<lb/>
榮去家幾閱於四年携幼殆逾於千里卒逃橫禍重<lb/>
反舊鄉顧庸繆以何堪皆聖神之宻佑况緣病苦嘗<lb/>
頼保全茲因冒貢於㣲誠併用荅還於先願伏願芬<lb/>
芳上逹靈鑒俯昭赦其黷犯之愆錫以安平之福宦<lb/>
途出處巳曲荷於厖鴻暮境身心尚永離於障難<lb/>
　　六<lb/>
<pb n="KR4d0159_SBCK_030-4a"/>
物壯則老難逃病苦之憂天矜于民尚啓祈禳之路<lb/>
旣叨䕃祐敢怠熏修伏念臣仕歷四朝年彌七紀自<lb/>
念平時之岀處無非道力之保持福過灾生忽纒痾<lb/>
於下體月來日徃幾可厭於頺齡嘗曁兒曹兩干神<lb/>
造刳心俟命旋踵蒙休夫何朽邁之餘猶辱哀憐之<lb/>
賜爰因令日祗按仙科期盡展於初心更仰希於後<lb/>
福伏願飈游倐降淵鑒俯回灼知懇迫之私加惠衰<lb/>
疲之質盡蠲沴氣注金簡以増年普燭恩光均蓬門<lb/>
而協慶<lb/>
　　七<lb/>
<pb n="KR4d0159_SBCK_030-4b"/>
年彌八帙繆先五福之稱恩自九霄敢怠一純之薦<lb/>
伏念臣受形濁世竊祿淸朝退憐命數之多竒常慮<lb/>
色身之難保皇慈俯逮旣幸卑於殘骸道䕃均霑復<lb/>
喜登於中壽仰被厖鴻之賜曷勝感戴之情廼卜元<lb/>
辰䖍修浄供式敷謝悃希續頽齡伏願天鑒孔昭神<lb/>
釐來下納丹誠於螻蟻駐末景於桑榆欽一人而恱<lb/>
千萬人咸羡久生之樂行百里者半九十里更祈永<lb/>
命之休<lb/>
　　追薦皇考黄籙靑詞<lb/>
禍延所怙莫報劬勞痛極終䘮不勝摧割輙冒葢高<lb/>
<pb n="KR4d0159_SBCK_030-5a"/>
之聽仰陳罔極之私伏念臣夙負丕愆頃招大罰自<lb/>
興悲於陟岵嘗瀝懇以籲天未盡孝思奄及祥祭慈<lb/>
顔益逺無路攀號法力可憑用嚴齋禱所冀監觀於<lb/>
精懇早蒙拔度於幽靈伏願亡考某官覺悟真心歸<lb/>
依大道岀三塗之寒夜長覩光明滅四趣之苦因徃<lb/>
生快樂<lb/>
　　醮新宅靑詞一<lb/>
環堵肇新仰荷帡幪之賜蘭場夙啓䖍伸豺獺之私<lb/>
伏念臣蓬蓽故栖風雨莫芘勢當改造旣經始於先<lb/>
臣責在肯堂用續成於治命僅違湫隘稍就規模三<lb/>
<pb n="KR4d0159_SBCK_030-5b"/>
歲訖功屢黷陰陽之禁一家攸處同傾報謝之心幸<lb/>
元夕之甫臨顧落成而敢後有嚴法會庶逹忱誠伏<lb/>
願上聖垂慈列星回照吉祥萃止潜消妄作之凶少<lb/>
長咸宜永享安居之福<lb/>
　　二<lb/>
土木妄興深負震驚之罪雲天下覆敢稽禳謝之儀<lb/>
伏念臣聚指猥多結廬甚隘久欲命工而増築慮黷<lb/>
陰陽頃困從宦以去家遂鳩徒役鑿舊山而開址穿<lb/>
積壤以居楹規模僅足於一區功力行周於三歲毎<lb/>
虞招釁常再禱於神休玆幸落成用併陳於法會伏<lb/>
<pb n="KR4d0159_SBCK_030-6a"/>
願高穹垂鑒列耀回光由衷俯察於信誠輕動潜消<lb/>
於悔吝上棟下宇永觀風雨之除幼子童孫咸頼帡<lb/>
幪之賜<lb/>
　　母親慶壽醮靑詞<lb/>
五福在人咸羡久生之樂大慈立教曲施從欲之仁<lb/>
輙露忱誠仰祈臨照伏念臣身叨榮禄志在奉親堂<lb/>
有母慈年踰中壽雖左右就養毎欣駒犢之從然造<lb/>
化宻移巳迫桑榆之景顧餘齡之難恃撫危慮而靡<lb/>
寧恭案真科䖍敷法席冀逹由衷之欵乞延難老之<lb/>
期仍叩真靈預求恩護伏願高真下監列聖垂休憐<lb/>
<pb n="KR4d0159_SBCK_030-6b"/>
臣愛母之私實由本性察臣籲天之懇非敢爲身特<lb/>
俾親闈益増禄筭浹餘恩於見在身外齎後果於未<lb/>
來世中儻獲慰於母心庶少安於子職<lb/>
　　追薦皇妣黃籙青詞<lb/>
禍莫大於䘮親難勝追慕道常先於救物用極號呼<lb/>
伏念臣禀生多艱無母何恃永負劬勞之德莫申孝<lb/>
養之勤罪逆所招煩冤罔極自營䰟之初逝固齋薦<lb/>
之屢修尚慮前塵未超淨域爰當卒哭再竭哀誠回<lb/>
生前祈禱之私作身後追崇之報伏願明靈昭鑒列<lb/>
聖垂慈化形遍滿於十方開度不遺於羣品庶遷幽<lb/>
<pb n="KR4d0159_SBCK_030-7a"/>
爽頓釋愆非徑上朱陵徃生快樂<lb/>
　　禳松虫設醮靑詞<lb/>
大鈞播物莫先動植之恩沴氣爲灾敢廢禬禳之法<lb/>
葢此方之衣食多仰給於山林眷言弱植之柗將備<lb/>
異時之用爰從近歲怱蜚蠹之潜孳乃至滿山皆𧖟<lb/>
食而槁死顧殘生之巳甚更遺育於方來非假威神<lb/>
何能撲滅是用恪修淨供披露忱詞仰祈常善之私<lb/>
亟下惟新之令所冀物無疵癘氣復和平卵生化生<lb/>
乗靈光而滅度甲者拆者洗法雨以蕃滋載歌行葦<lb/>
之仁復見牛山之美曲全地利盡荷天慈<lb/>
<pb n="KR4d0159_SBCK_030-7b"/>
　　禳兵災黄籙青詞<lb/>
地接邊烽亟致辟兵之禱天從民欲爰推削死之恩<lb/>
祗按明科式敷謝悃伏念臣㣲生遲暮㓜累猥多昨<lb/>
虜騎之繹騷曁王師之弔伐軍聲振野暗鋒鏑於江<lb/>
淮殺氣千霄亘煙塵於里社遁逃則莫知所向憂懼<lb/>
而無以自安是用罄竭丹誠歸投金籙冀哀矜其迫<lb/>
切俾脫免於凶災逮兹經歲以平寧蓋本至仁之覆<lb/>
護肆涓糓旦䖍啓法筵期展盡於初心更消禳於後<lb/>
患伏願高穹悔禍厚載流謙錫景祐於皇家蕩妖氛<lb/>
於紫塞坐令廣宇悉陶至治之風下及私門長享安<lb/>
<pb n="KR4d0159_SBCK_030-8a"/>
居之樂<lb/>
　　追薦皇妣禮觀音䟽語<lb/>
威神自在發大願於慈悲功德無邉作衆生之依怙<lb/>
念我慈闈之愛遽躔陟屺之哀圖報重恩唯祈善應<lb/>
伏願愚衷上格慧澤旁流十方普現方便門岀沉䰟<lb/>
於翳路一切同歸解脫海悟空覺於前塵<lb/>
　　二<lb/>
神通具足空覺極圓是爲淨聖尊能作功德海發不<lb/>
思議大願普現十方救無量劫衆生盡脫諸苦念我<lb/>
先妣巳經大祥欲永離於冥途須仰憑於象教爰因<lb/>
<pb n="KR4d0159_SBCK_030-8b"/>
禫祭載啓法筵伏願妙智所臨靈䰟如在回心向道<lb/>
早覺悟於顛倒因緣轉身受生常逍遙於極樂世界<lb/>
　　追薦長男禮觀音䟽語<lb/>
塵緣結習衆生未免於輪廻法力掃除一切同歸於<lb/>
解脫眷言亡子奄弃盛年恐罪障巳積於多生致靈<lb/>
識或沉於厚夜用嚴浄供仰叩威神伏願火捨慈悲<lb/>
爲加哀憫開示超升之路俾從快樂之游悟五藴空<lb/>
即見非相入三摩地遂證無生<lb/>
　　追薦李氏水陸䟽語<lb/>
六趣苦因漂流不斷三乗妙力拯救無邉載稽方便<lb/>
<pb n="KR4d0159_SBCK_030-9a"/>
之門大啓冥陽之會加持秘宻聲徧徹於十方厭飫<lb/>
飢羸澤普霑於一切聿崇勝利用作薦嚴孺人李氏<lb/>
伏願仰仗恩光盡蠲罪累永離濁世悟空相於迷津<lb/>
親禮慈尊聽法音於浄土<lb/>
華陽集卷第三十<hi>畢</hi>
<pb n="KR4d0159_SBCK_030-9b"/>
<pb n="KR4d0159_SBCK_030-9b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_031-1a"/>
華陽集卷第三十一<lb/>
　　　　　　　　　　金壇後學于文熈校<lb/>
　雜文<lb/>
　　祭張彦智文<lb/>
嗚呼天生偉人堂堂傑異旣博於才抑豪於氣悼徃<lb/>
古之不返追流風於末裔躬信義而急人處阨窮以<lb/>
游戲妻孥困而號啼賔客喧其沓至苦俗態之卑陬<lb/>
納圓鑿於方枘獨昻昻以在羣思雲飛而孤唳觀負<lb/>
抱之如此宜少見於行事誦平生之所爲亦表表於<lb/>
當世方建炎之巳酉海内俶其鼎沸渡五馬於烏江<lb/>
<pb n="KR4d0159_SBCK_031-1b"/>
守孤城之如魂駭盜兵以環拏顧蕞爾其何恃仗忠<lb/>
信而出郊逆酋渠以單騎解血刃於垂及曾一鏃之<lb/>
不試倐移帥於廣陵膺戎虜之孔熾略旁州以煨燼<lb/>
眇千里而睥睨公開門而待之衆果却而逺避頼尊<lb/>
爼之折衝赫威名而逾厲天子異其材能詔徙近而<lb/>
作蔽惟建康之都會委荒城而晝閉招餘孽於散亡<lb/>
謂非公其誰治卽銜命以入境咸息黥而𥙷劓出閭<lb/>
閻於瓦礫洗江山於昏翳弔野鬼之沉冤布春耕於<lb/>
新惠觀施設於三州曾未盡其一二俄感物以懷歸<lb/>
動蓴鱸之逸思叩帝閽而露章拜琳宮之仙吏反故<lb/>
<pb n="KR4d0159_SBCK_031-2a"/>
鄕以訪舊侶漁樵而求志方却掃以就閒肯輕身於<lb/>
權媚昔先祖之定交俾通家以相繼結盟好於金石<lb/>
沐芳馨於蘭蕙有如某之薄陋辱知過其子弟甫弱<lb/>
歲而承顔勤白首以無替每暇日之招邀吐肺肝而<lb/>
自誓走童僕之歡呼極芳鮮於庖胾傾家釀之新芻<lb/>
投車轄以留醉粲一笑以相樂率百金而屢費鄙後<lb/>
出之纎巧獨純誠以見謂迨之官於番陽慘離情而<lb/>
分𬒮阻萬山而道逺馳緘縢以來誶謂兵戈之未息<lb/>
將會靣之難值徴斯言之不祥卒永隔於下地嗚呼<lb/>
哀哉歛不摩棺葬不臨隧邈音容而遐想撫汎瀾以<lb/>
<pb n="KR4d0159_SBCK_031-2b"/>
出涕驚祥祭之甫臨纔一拜於墓次旅肴酒以致奠<lb/>
跽陳詞而略意後時而來心則有媿<lb/>
　　祭外祖母倪氏文<lb/>
㳟聞令德發聞自初歸我外祖蘭芬藹如外氏族大<lb/>
母儀是朂静專柔閑不戒而肅曷彰厥善是生叔舅<lb/>
起家白屋士林之秀帝欲用之召從百里安輿迎侍<lb/>
象服煒煒孝養方隆命也不弔訃音自南痛靡有極<lb/>
追念蒙愛誨言具存歲時間見視猶巳孫中山遄歸<lb/>
一拜堂上曾未閱歲遽哭遺像嗚呼哀哉人亦有言<lb/>
五福罕備亦旣備矣則又兼貴况復有子諸孫滿前<lb/>
<pb n="KR4d0159_SBCK_031-3a"/>
相其令終尚何憾焉唯是慈訓永隔千古奠以致哀<lb/>
淚墮如雨<lb/>
　　祭丁明仲文<lb/>
嗚呼明仲藹茲令德何辜于天而奪之亟夫好名者<lb/>
争尺寸之進而趨利者競錐刀之直孰如明仲有官<lb/>
不仕欣然自適日散千金了無難色此其高情逸韻<lb/>
視夫世俗之規規何啻十百而千億也方且左琴右<lb/>
書枕流漱石舒幽思而嘯詠對淸樽以朝夕友先賢<lb/>
於三徑五柳之間與之合堂而同席若其考古論今<lb/>
旁搜逺摭或深入佛海或直造聖域以至醫經神巧<lb/>
<pb n="KR4d0159_SBCK_031-3b"/>
之功地理陰陽之賾吳陸畫手鍾王筆蹟莫不極精<lb/>
而研思毫分而縷析嗚呼明仲旣賢而又多能胡爲<lb/>
不壽一病至此極也雖然人生如夢百年瞬息逹人<lb/>
大觀何得何失惟典刑之徂盡後來無所矜式念此<lb/>
風俗使我心惻矧予葭莩之親契好䔍於疇昔航一<lb/>
水以相過每論心而莫逆嗟桑榆之暮景期林壑以<lb/>
逺迹誦招隱而振衣指迷途以先迪將駕言而從之<lb/>
忽千古之永隔嗚呼哀哉日月如駛及此窀穸懷話<lb/>
言其如在邈高風以寥閴跽陳詞而奠訣揮老淚之<lb/>
横臆<lb/>
<pb n="KR4d0159_SBCK_031-4a"/>
　　祭張彦度文<lb/>
同姓所先友義相朂惟公於我愛均骨肉初公南來<lb/>
歲在乙酉客中見我傾蓋如舊卜居吾邑契好日親<lb/>
趣舎利害有懷必陳爲飢所驅宦游契闊繾綣不忘<lb/>
書無虚月佐幕兩州鳴琴三縣至輙有聲銛鋒稍見<lb/>
衆驚且喜抱能將施公曰休矣善刀藏之奉祠歸來<lb/>
我方屏處白首對談過相勞苦曰惟此身來日無多<lb/>
一笑相樂吾其敢踈别去未幾話言猶在命也不淑<lb/>
忽焉弃背嗚呼哀哉公兄寶文我之先友國士期我<lb/>
親愛篤厚斯人旣没典刑在公不愸遺一吾誰與從<lb/>
<pb n="KR4d0159_SBCK_031-4b"/>
豈無交游莫如公久四十五年夢覺何有聊陳薄奠<lb/>
送公西山追懷曩昔淚下逆泉<lb/>
　　祭胡氏碩人文<lb/>
人之家法實由中饋允矣令德流芳必異仰惟碩人<lb/>
生有殊質歸我舅氏見謂良匹承上撫下以身周旋<lb/>
逹于宗黨靡有間言婦順母儀旣克兼備凡厥家事<lb/>
不嚴而治舅方從宦進蒙上知曰惟在公皇恤我私<lb/>
匪其弗恤閫職有付處不失宜吾復何預曁登法從<lb/>
内助益勤湯沐䟽封絲綸載新一時光寵有爗其盛<lb/>
豈無所本惟德之令謂宜百年永膺福祉胡爲一病<lb/>
<pb n="KR4d0159_SBCK_031-5a"/>
遽至不起嗚呼哀哉昔我外祖有子三人伯仲蚤世<lb/>
叔也獨存天旣相之俾克顯大曷又抑之而奪其配<lb/>
我爲其甥劬勞念母時過外家庶慰孤苦骨肉同體<lb/>
舅惟我親碩人遇我親愛惟均親之愛之義則有勗<lb/>
如巳子弟恩久彌篤去冬之别言猶在耳方卜再見<lb/>
遂隔生死訃音初聞哀極號慟何哀之極母黨爲重<lb/>
瞻彼下湯歸窆有期永懷懿範胡寧忍違㳟陳薄奠<lb/>
侑以楚些情見乎辭聲淚俱墮<lb/>
　　祭陳美成文<lb/>
粤惟陳氏世有令德如公父祖我幸及識先德徃矣<lb/>
<pb n="KR4d0159_SBCK_031-5b"/>
典刑在公方嚴厚重有祖遺風尚其家學博文約禮<lb/>
篤志不倦惟公是似再世濟美亦旣兼之以戒以守<lb/>
厥譽四馳譽之云何曰誠長者修身齊家飾以儒雅<lb/>
顧我衰遲里閭相屬佩服典常蘭芬蕙馥乃以女孫<lb/>
爲其子婦冀聮姻好相親以久孰云一病遂至此極<lb/>
堂堂若人何去之亟逾五望六壽則不允族半靑紫<lb/>
時獨不逢皇天卑付不充有命有德有義不逢何病<lb/>
餘慶流衍在其後昆身雖永巳不亡者存詞以寫哀<lb/>
一别千古尚想平生淚墮如雨<lb/>
　　祭甥丁伯升文<lb/>
<pb n="KR4d0159_SBCK_031-6a"/>
嗚呼吾甥氣貌堂堂何賦分之多蹇而受命之不長<lb/>
未孩而孤旣孤而病或者以爲不祥惟吾令妹獨有<lb/>
是子不幸而婺居曰吾尚何爲乃切自慕於共姜我<lb/>
先大夫與先夫人日夜念之欲奪其志以嫁而妹以<lb/>
甥之故指天自誓凛然有甚於秋霜觀夫守義若是<lb/>
則其所託於襁褓者厚矣譬猶草木之芳固將封之<lb/>
植之擢危根而孤秀期拱把於千章以吾甥出於積<lb/>
德之後且夙承其母訓又有伯父叔父教以義方吾<lb/>
故謂甥異時必能自立而襲其餘慶浩乎其未可量<lb/>
也豈知事有大繆年未及冠而天奪其母零丁一身<lb/>
<pb n="KR4d0159_SBCK_031-6b"/>
葢僅存而若亡有婦甚賢亦相繼而下世舋猶未巳<lb/>
又哭其長子之䘮夫憂患百罹至此極矣嘗試推否<lb/>
泰之消長尚庶幾其享後福而壽康奚慘罰之太甚<lb/>
嬰此㣲恙而禍變卒駭於非常嗚呼哀哉甥舅恩義<lb/>
如何可忘獨捨我以先去其孰知余心之惶惶而况<lb/>
平生志願命有所制百不一償我是用追悼反復爲<lb/>
出涕而淋浪雖然有形同歸於幻滅一死何足以悲<lb/>
傷顧或脩而或短等炊夢於黄粱聊攄詞以寓意薦<lb/>
餘哀於一觴千古永訣歸安于藏<lb/>
　　祭舅李侍郎文<lb/>
<pb n="KR4d0159_SBCK_031-7a"/>
惟公與我親則爲舅道義之交實同朋友故或出或<lb/>
處一話一言未嘗不竭誠盡心以相佐佑如何天奪<lb/>
之亟一病遂至於不救嗚呼哀哉公生我後十有三<lb/>
年我之知公葢自其㓜有若梗楠豫章擢於喬林雖<lb/>
拱把之㣲巳見其蔚然而孤秀及其長也讀書考古<lb/>
夜以繼晝議論英發智略輻輳則又若騏驥驊騮一<lb/>
日千里駸駸乎得夷途而馳驟故常自謂材高者必<lb/>
能高舉器大者斯可大受於是發策决科蜚英騰茂<lb/>
當聖主收人材致太平之時能自拔於軰流躡羣英<lb/>
而並簉内而法從之嚴外而大郡之守獨以望實得<lb/>
<pb n="KR4d0159_SBCK_031-7b"/>
之易若取諸懷䄂且天之生公旣卑以能名又寵以<lb/>
禄厚是將全其所亨而終以期頥之壽不謂令德壯<lb/>
猷方植而仆痛功名之雅志曾萬分之未就嗚呼哀<lb/>
哉公之材氣剛明諒直蓋天性之自然無所矯揉以<lb/>
是而遊於世故能任誠無欺狥義不苟雖遇事煩劇<lb/>
而蟠根錯節交乎前必使之毫分縷析情窮理究如<lb/>
庖丁之解牛迎刃砉然顧何勞於擊剖此固公之所<lb/>
長而人亦以是稱公同一辭於萬口初公罷官而歸<lb/>
以病來告亟徃見之猶能爲我彊起握手道舊頗怪<lb/>
其二年之别白髪蒼顔氣消容縐方咨嗟而歎惜公<lb/>
<pb n="KR4d0159_SBCK_031-8a"/>
忽笑曰子言何陋人生固有一死孰先孰後譬猶客<lb/>
寓時至則行何畏之有以是見公胷中所存死不足<lb/>
以動之而况世間得失利害其又奚疚追懷曩昔每<lb/>
聞擊節慷慨之談必有以發吾覆今我老矣事乃大<lb/>
繆母存之念旣絕同心之盟莫副命也不淑安所歸<lb/>
咎情敞恍而愁思淚淋浪而噎嘔聊陳薄奠詞以爲<lb/>
侑諒靈䰟之未逺冀萬一於三嗅<lb/>
　　祭叔排岸文<lb/>
昔我先君唯叔同氣兄友弟㳟華鄂韡韡于時燕私<lb/>
某每侍旁一話一言敬佩典常先君旣没嗟我何怙<lb/>
<pb n="KR4d0159_SBCK_031-8b"/>
儀刑所瞻獨有叔父恩義載勗慰此孝思如何不弔<lb/>
叔又弃遺嗚呼哀哉堂堂吾叔得官歲晚材不及施<lb/>
有言莫踐浮沉里社夏屋渠渠旣富且樂宦逹誰如<lb/>
謂宜百年享有全福七十非夭唯曰不足人曰不足<lb/>
叔也何憾有子若孫卜安于坎如某蹇薄老去疇依<lb/>
杖屨未逺舉目煙霏陳詞奠訣以寫哀慕詞莫究哀<lb/>
淚墮如雨<lb/>
　　祭弟彦飾文<lb/>
昔我先祖頎然五孫皆以世業種學績文季孟之間<lb/>
君勇且仁屢戰詞場誓將策勲事旣大謬弃如飛塵<lb/>
<pb n="KR4d0159_SBCK_031-9a"/>
浮沉里閭坐閱紛紜𬒳褐懷玉匪琢而珍昻昻令姿<lb/>
野鶴雞羣氣有拂膺怒髪衝巾心豈芥蔕卽之也温<lb/>
是謂坦率一笑一嚬曾莫矯揉任吾天真自其少小<lb/>
我固知君允矣直諒古之德人宜壽百歲率俾風淳<lb/>
云何不淑奄忽沉淪嗟我老矣來歸鄉枌交游零落<lb/>
其誰與親頼有諸弟異戸同門花月風煙欣然一尊<lb/>
情久彌篤謂當終身君遽捨我悲哉良辰壽雖未極<lb/>
甲子越旬生雖不逹子孫詵詵數則有盡不亡者存<lb/>
亦可無憾安于丘墳唯是老懷痛茲天倫想念疇昔<lb/>
悽愴蒿焄酒殽如生冀來淸䰟嗚呼彦飾聞乎不聞<lb/>
<pb n="KR4d0159_SBCK_031-9b"/>
　　祭弟彦深文<lb/>
嗟予生之多艱舉一世而少徒矧投老於窮巷交游<lb/>
散而益踈獨三弟之鄰牆分戚休而與俱每論心而<lb/>
莫逆撫芳辰以自娛粤巳卯之徂夏鴈序折而稍孤<lb/>
念過從之鮮歡猶二季之相扶曷沉痛之未定君又<lb/>
弃余於半途愴餘年之無依籲蒼天其何辜嗚呼哀<lb/>
哉才踈而通莫之或攄心和而平退然守愚不知者<lb/>
謂君藏蓄之深而獨善知之者未嘗不歎其優游卒<lb/>
歲得保身之令圖頃一病之沉綿氣朘消而莫甦冀<lb/>
藥石之可恃竟奄忽而云徂紛華蕚之凋悴復誰憐<lb/>
<pb n="KR4d0159_SBCK_031-10a"/>
於朽株老懷悽其感傷泣涕淚而盈𥚑設豆觴之菲<lb/>
奠視生平而不殊幸淸䰟之一歆歸卽安於山隅<lb/>
　　祭談彦才文<lb/>
嗟我有生逾八十年親戚故舊壯歲滿前水逝舟移<lb/>
去者紛然獨吾彦才相視華顛暇時過從一尊留連<lb/>
話舊論心情久益堅曷又厭余弃之而先念茲惸惸<lb/>
有懷孰宣嗚呼彦才和易周旋喜愠如一舉鄉推賢<lb/>
平生康彊五福幾全晚見其子服榮官聮天報善人<lb/>
可無憾焉唯後死者無徒自憐去年之冬㣲疾巳纏<lb/>
扶杖過我諄諄話言猶冀後會約期禁煙豈謂永訣<lb/>
<pb n="KR4d0159_SBCK_031-10b"/>
遽營新阡我老艱出空望堂筵一奠寓哀淚下迸泉<lb/>
　　謁文宣王廟文<lb/>
某去聖巳逺學道不工叨恩竊禄領兹獄事大懼不<lb/>
能任職然嘗聞諸夫子聽訟猶人必使無訟某雖不<lb/>
敏請事斯語尚其降鑒有以相之<lb/>
　　謁諸廟文<lb/>
某叨𬒳誤恩當一路按舉之職自視薄陋疇克以濟<lb/>
惟神宅靈此邦功德顯茂尚其陰相庶免大戾卽事<lb/>
之三日敢用䖍吿<lb/>
華陽集卷第三十一<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_032-1a"/>
華陽集卷第三十二<lb/>
　　　　　　　　　　　金壇後學于孔兼校<lb/>
　雜文<lb/>
　　祭皇考文<lb/>
父兮生我恩同於天孝養永違攀號不逮日月如駛<lb/>
奄經寒食顧瞻墳土宿草方春追慕慈顔獨閟幽壤<lb/>
匍匐叩地肝心潰裂念此孤藐無父何怙天命不弔<lb/>
敢誰怨尤嗚呼哀哉酒殽芳馨恭致薄奠㫖甘之奉<lb/>
不異平生庶格靈䰟鑒此哀懇<lb/>
　　祭皇妣文<lb/>
<pb n="KR4d0159_SBCK_032-1b"/>
某積惡深重禍延先妣䘮期迅速旣就外除痛念劬<lb/>
勞大恩莫報號天扣地無所逮及嗚呼哀哉蓋聞死<lb/>
者謂葬爲藏故體魄降地乃始有歸不肖之孤是用<lb/>
不敢忘窀穸之事謹卜七月六日敬奉靈輀祔于先<lb/>
君中大之墓恭惟先妣三年在殯音容寖逺猶有几<lb/>
筵得以朝夕號慟慰孝思萬一今也歸窆泉壤永隔<lb/>
慈顔雖欲升堂摩棺想像如在殯時豈復可得唯有<lb/>
生存拊育慈愛追慕感咽無有窮盡嗚呼哀哉嗚呼<lb/>
痛哉母子之愛如何相捨禮當即逺忍痛奠訣<lb/>
　　焚黄文一<lb/>
<pb n="KR4d0159_SBCK_032-2a"/>
圓丘祭天禮成肆赦是爲國家大典歲在戊申肇舉<lb/>
於維揚迨今十五年矣天子聖明干戈載戢海内綏<lb/>
靖乃復舉舊章以幸天下凡厥有官自通籍而上恩<lb/>
皆及親德至厚也我先考昨巳累封官至中散今茲<lb/>
𬒳命加贈一等進爲中奉大夫嗚呼自葉流根天澤<lb/>
也根不植者葉不茂惟昔中奉植德自晦陰貽後人<lb/>
是使不肖之孤襲其餘芳竊有禄位叨榮以賁先壠<lb/>
謹擇令辰跪奉綸綍告于尊靈尚想平生膺受光寵<lb/>
惟是慈訓永隔不勝感涕哽噎之至<lb/>
　　二<lb/>
<pb n="KR4d0159_SBCK_032-2b"/>
嗚呼父母大恩天地罔極如何可報獨有朝廷命數<lb/>
霑𬒳幽壤庶以慰孝思萬分乃去年冬天子親郊謁<lb/>
欵紫壇禮成肆赦凡厥在位自通籍以上均釐錫福<lb/>
咸得顯榮其親故先考昨累贈中大夫今加贈大中<lb/>
大夫先妣巳封太令人今隨先考秩位加贈太碩人<lb/>
葢寄禄之官遷至太中大夫則秩比法從非示優寵<lb/>
不輕卑付而命婦之於碩人非其夫若子官與太中<lb/>
比亦不以封嗚呼漏泉之澤自葉流根吾君待遇臣<lb/>
下可謂厚矣某竊伏自念坐尸榮禄無尺寸功而蒙<lb/>
上恩渥如此豈某不肖所能自致哉實我考妣積德<lb/>
<pb n="KR4d0159_SBCK_032-3a"/>
垂慶効見于今追念生存何所迨及謹用易𫀆帯更<lb/>
冠帔奉天子所賜告黄躬致薄奠以焚獻于尊靈酒<lb/>
殽芳馨哀誠懇切䰟儀忽怳庻克顧歆<lb/>
　　　三<lb/>
某頃自政和甲午登上舍第厯官至今四十二年矣<lb/>
中間得謝里居無復仕宦意遭遇明天子慨然圗舊<lb/>
召還朝列以今年八月二十五日䝉㤙擢参大政乃<lb/>
遵舊典封贈三代官于是有司定議曽祖贈太子少<lb/>
保曾祖母朱氏贈普安郡夫人皇祖贈太子少傅祖<lb/>
母太安人王氏贈齊安郡夫人皇考正議贈太子少<lb/>
<pb n="KR4d0159_SBCK_032-3b"/>
師皇妣碩人李氏贈咸安郡夫人絲綸既下舉族䝉<lb/>
福仰惟朝廷崇尚孝治凡搢紳通籍于朝者遇國慶<lb/>
賜咸有追榮之典唯東宫三少列郡夫人則非二府<lb/>
之先不以封㤙至渥也某竊伏自念材智淺薄何以<lb/>
辱上恩遇實由祖先積善種徳其發有時乃俾後人<lb/>
叨𬒳餘慶今兹天澤自葉流根上及三世非特顯揚<lb/>
幽光抑使不肖之孤知其所以進冐爵祿者盖有所<lb/>
自也某以官職有守未得歸省丘墓躬展孝誠謹遣<lb/>
男具官某賚所贈<hi>某官某郡夫人</hi>告一通上冡焚獻若乃生<lb/>
平行實所以致天子褒寵之意則具載訓詞伏惟尊<lb/>
<pb n="KR4d0159_SBCK_032-4a"/>
魂如生秪服新命以永芘于後嗣尚饗<lb/>
　　　四<lb/>
天子以去年冬十一月郊見上帝禮成肆赦遂舉封<lb/>
贈之典故皇考自太子少師加贈太子太保皇妣自<lb/>
咸安郡夫人加贈太寕郡夫人盖東宫官有三公有<lb/>
三少太保公之列也封號之格有大郡有小郡大寕<lb/>
郡之大也潜徳隐耀與位俱升綸言下告光動閭里<lb/>
某不肖竊國厚恩略無𥙷報既老得謝光𬒳顯親之<lb/>
澤教忠在耳且感且慚謹涓令日上冡焚黄躬致薄<lb/>
奠庶格靈享<lb/>
<pb n="KR4d0159_SBCK_032-4b"/>
　　　五<lb/>
國家設官之法天子置三公三少而東宫亦置焉命<lb/>
婦之號封國者稱夫人而列郡亦稱焉其名雖同而<lb/>
尊卑等級固有次第去年冬矢子将郊見上帝有司<lb/>
既戒而疆吏以虜騎侵軼聞乃詔改卜唯是慶賜之<lb/>
澤凡所以寵綏列位者斷自長至一切以舊典従事<lb/>
惟我皇考厯東宫官至太師矣今加贈少保是為天<lb/>
子之三少遂正一品先妣累贈郡號今加榮國夫人<lb/>
升郡而為國盖亦視一品而為稱訓詞褒美枌梓輝<lb/>
耀敬念先考妣之徳積厚而不施用能傳芳後人膺<lb/>
<pb n="KR4d0159_SBCK_032-5a"/>
此異數某老矣不復能報國恩但當以疇昔教忠之<lb/>
言貽厥子孫庶或克承以慰地下之望躬陳薄奠展<lb/>
墓焚黄想像生存哀榮感切<lb/>
　　冬至祭長男文一<lb/>
陽來爲復君子道長誰不逢時舉家相慶我獨何辜<lb/>
罹此凶禍上堂奠哭旣失慈顔回視兒曹又不見汝<lb/>
惟汝婦子伏拜我後纍纍衰絰舉目傷之我哭我母<lb/>
心折欲死而汝諸孤哭汝不巳我今垂老衰病日迫<lb/>
俯仰若是胡寧久生聊因令節酒殽致奠來止歆兹<lb/>
慰我悽惻<lb/>
<pb n="KR4d0159_SBCK_032-5b"/>
　　二<lb/>
惟人之情莫親於父子雖壽夭之旣定有生而必死<lb/>
吾固知之而猶於汝感咽痛悼懷之不置得非情之<lb/>
所鍾觸緒感發有不能自巳者耶嗚呼去年寒食汝<lb/>
初病時謁醫三茅十日而歸今復見此令節汝獨冥<lb/>
漠去無歸期餘三尺之孤墳委宿草之紛披悽然念<lb/>
想涕泗交頥觴酒豆肉令豎携以奠汝靈䰟未泯知<lb/>
乎不知<lb/>
　　祭李氏孺人文<lb/>
嗟人生之必死兮如夜旦之有常惟體魄之降地兮<lb/>
<pb n="KR4d0159_SBCK_032-6a"/>
故謂葬以爲藏哀夫君之下世兮當暮秋之肅霜胡<lb/>
馬紛其南騖兮盗賊乗時而陸梁遍雲擾於江淮兮<lb/>
孰不憂心而惶惶徙君柩以旅殯兮計實出於倉忙<lb/>
經嚴冬之氷雪兮倐又見夫春陽委靈骨於草莽兮<lb/>
空丹靑之在床每一念而興哀兮未嘗不揮涕淚而<lb/>
淋浪也嗚呼哀哉卜觀基之高原兮山深而水長㳙<lb/>
二月之壬午兮日吉而時良舉窀穸之大事兮冀清<lb/>
䰟之樂康歎吾年之垂盡兮置壽藏於汝旁將百歲<lb/>
以同歸兮胡能獨處而悲傷就新塋而結屋兮陳薄<lb/>
奠之潔芳考古誼以卽逺兮不復祖載於中堂追懿<lb/>
<pb n="KR4d0159_SBCK_032-6b"/>
德而莫返兮斷九回之危腸諒精誠之未泯兮釂永<lb/>
訣之一觴安萬古之幽宅兮期終焉而允臧<lb/>
　　祭孫女文<lb/>
爾之生也禀姿聰慧居室則爲淑女旣歸則爲賢婦<lb/>
言德功容無一不備吾閱人多矣如爾之婉嫕夙成<lb/>
者蓋亦鮮儷奈何天不與齡春花始榮遽歎凋瘁嗚<lb/>
呼爾之歸寧也欣欣送迎本期抱子而還侍豈謂禍<lb/>
生不測呼吸之間遂至永弃念十有九年之所爲覺<lb/>
成毀之須臾殆如夢而如寄人誰不死惟爾之死年<lb/>
不及壯病不及藥繼嗣未立䰟單骨寒所以使吾舉<lb/>
<pb n="KR4d0159_SBCK_032-7a"/>
室冤痛號泣而不能巳也惟家廟無祔姑之文而婦<lb/>
人有從夫之義是用舉爾靈櫬以翌日吉辰登舟復<lb/>
歸于江陰之曹氏至若葬祭之厚薄時日之逺近則<lb/>
一在爾之夫而吾不當復經意也去年四月結䄜出<lb/>
門今年四月棺與川逝人非木石之無情行路亦爲<lb/>
之流涕觴酒豆肉聊作終天之訣雖陳詞千萬不能<lb/>
寫吾悲哀之切至也<lb/>
　　李公朝奉墓誌銘<lb/>
故右朝奉郎李公諱華字君儀今左朝奉大夫知平<lb/>
江軍府事朝正之父也其先出隴西世逺而分有居<lb/>
<pb n="KR4d0159_SBCK_032-7b"/>
建康之句容者不知其所以徙僞唐兵亂又避于溧<lb/>
陽逺郊因家焉故公爲溧陽人曾祖曰瓌祖曰俊父<lb/>
曰憲三世逮公皆晦迹不仕公享年八十有六建炎<lb/>
三年六月乙亥以疾卒于家十月壬寅葬家之西五<lb/>
里曰下湯之原其後平江歷仕以恩累贈公至今官<lb/>
乃移書其甥張某曰先人濳德隱行宜有辭于後世<lb/>
而葬迫兵火不暇乞銘於今二十四年矣子其念之<lb/>
公於某爲外祖知其平生顧莫詳於某者且舅命也<lb/>
何敢辭惟公純直簡諒貌莊而温方其少時於流軰<lb/>
中巳見推重父没居䘮毀瘠盡哀母老得疾廢于牀<lb/>
<pb n="KR4d0159_SBCK_032-8a"/>
公垂泣憂懼遂置家事不問而專意奉養抱持臥起<lb/>
進粥藥以至盥帨纎悉必躬必親故其身不出戸庭<lb/>
而衣未嘗解帶如是者十餘年莫知其有晝夜寒暑<lb/>
人以爲難尤篤於友愛同氣五人從容季孟間上承<lb/>
下順相親以睦内外無間言平居安閒喜怒不形於<lb/>
色而家法益整與人交恭順而有禮自敵以下至於<lb/>
庸人孺子接之必盡其意初不以長老自處人有過<lb/>
惡絶口不道爲覆護之唯恐弗及有田十餘頃歲水<lb/>
旱誓不一言减縣官租自其先世巳然而公守之尤<lb/>
謹榖翔貴亟發廪平價以食其一方虛甑待炊者以<lb/>
<pb n="KR4d0159_SBCK_032-8b"/>
千計大觀政和間蝗數害稼羣飛下其田輙去不食<lb/>
旁畒愧駭且以相告公曰偶然爾勿復言葢其謙抑<lb/>
不欲近名類如此嗚呼人之行莫大於孝友而心之<lb/>
所存推以接物莫先於忠厚是二者衆可能也唯公<lb/>
得於性之自然而行之終身不變乃與衆異故以是<lb/>
修於家交於人而信於鄉里當是時雖三尺之童聞<lb/>
公之名莫不率教而自勉有若桀黠無頼亦知畏公<lb/>
之義不敢犯分以爲非夫以流俗之難化而公能使<lb/>
之愛慕說服如是其所謂一鄉之善不言而信者歟<lb/>
公先聚周氏再聚倪氏皆贈令人子男三人長曰藴<lb/>
<pb n="KR4d0159_SBCK_032-9a"/>
前公卒次曰茂亦卒於公葬之明年其季卽平江也<lb/>
女一人適張氏是爲某母贈碩人孫男女十六人曾<lb/>
孫男女二十七人初公倦于家一日宴坐召三子誨<lb/>
之曰藴與茂汝治生有法宜勉力以輔吾老曰朝正<lb/>
汝篤志於學可出從士大夫遊立身揚名以大吾門<lb/>
由是二子力生業不去左右而平江辭入太學不數<lb/>
年登顯科釋褐而歸人皆以爲公榮而公亦自喜有<lb/>
子以適其志也雖然公之所積者厚天將報之其後<lb/>
必大以顯而傳永久豈止榮一時而巳哉今平江以<lb/>
材見用於朝歷禁從典輔藩赫然爲時聞人則旣大<lb/>
<pb n="KR4d0159_SBCK_032-9b"/>
且顯矣公雖不及見而漏泉之澤自葉流根亦足慰<lb/>
地下之望以是知李氏之興公實積之而平江發之<lb/>
繼自今勿替於前則餘波寝廣浩乎其未可量也某<lb/>
旣得論次公之羣行至於爲善獲報可垂訓於後人<lb/>
者尤不敢略則又爲之銘銘曰<lb/>
　建康古邑惟瀬之陽李氏世家至公而昌厥昌伊<lb/>
　何種德惟茂惟孝惟友濟以忠厚一鄉稱善公不<lb/>
　自伐人各有知心服以恱謂此耆老性合天道監<lb/>
　觀在上其必有報天旣報公享有全福又錫之子<lb/>
　大發其蕃發不自躬匪時不逢以積慶基垂耀無<lb/>
<pb n="KR4d0159_SBCK_032-10a"/>
　窮下湯之原高山水逺碣此銘詩式勸爲善<lb/>
　　金壇縣放生池記<lb/>
紹興十三年夏五月有以唐放生池言於朝者皇<lb/>
帝若曰嘻此仁政也有唐規制狹陋流澤不廣宜有<lb/>
以侈大之即日有詔下其事諸路行焉鎮江三邑金<lb/>
壇地最居下號爲澤國其民習網罟而嗜殺越五年<lb/>
左宣教郎趙公稱來宰是邑入境問俗愀然弗怡亟<lb/>
取詔伏讀曰皇帝盛德好生而吏媮弗䖍物未蒙惠<lb/>
今不免其何以逃罪乃相縣治東南不能一里得窪<lb/>
田焉近市無喧在野不僻溪湖流派以回繞島嶼分<lb/>
<pb n="KR4d0159_SBCK_032-10b"/>
峙以相屬遂命度以爲池視田之直幾何而償不損<lb/>
其價計工之費若干而役不奪其力以十月旣望庀<lb/>
徒經始决沮洳縱鍤而濬之爲深十尺縱廣百歩有<lb/>
竒繚曲堤而靣方植嘉木以環蔭凡役三十有五日<lb/>
而池成淸曠浚㓗寒波激隄野色交映外與天際渺<lb/>
然有江湖千里之思於是作亭其北憑高而下臨焉<lb/>
旣又設關鑰嚴厲禁使徃來者有時而漁盗毋得入<lb/>
明年　天申令節宰乃躬率其佐若邑之士大夫會<lb/>
于池再拜呼舞大贖生縱之百族鉅細脫鼎鑊自適<lb/>
蓋不可爲量數邦人聚觀無不以手加額而致華封<lb/>
<pb n="KR4d0159_SBCK_032-11a"/>
人所以祝堯之意且曰吾君之德及於物也深矣昔<lb/>
文王有靈德以及物而民樂之請以德及名其亭使<lb/>
吾邦人歲歲來㑹臨斯池也登斯亭也以樂吾君之<lb/>
德不亦可乎宰曰謹奉教遂狀其事以來屬爲之記<lb/>
臣叨𬒳恩寵念無尺寸功以報今幸目覩盛事願有<lb/>
紀述以歸美萬分固不當以文字曖昧不稱爲解蓋<lb/>
聞天地之大德曰生聖人誠叅天地贊其化育不忍<lb/>
一物不遂其生者仁之至也夫羽毛鱗介物之甚㣲<lb/>
而人所不加恤以一人之尊有天下之富而於甚㣲<lb/>
人不加恤之物惕焉思有以生之則其至誠惻怛所<lb/>
<pb n="KR4d0159_SBCK_032-11b"/>
以加惠元元者可不論而知矣是以善言治者必以<lb/>
鳥獸魚鼈草木昆蟲咸若其性爲治之極考觀唐虞<lb/>
三代之隆其功効靡不在兹而尤備見於成周之世<lb/>
騶虞靈臺行葦皆其詩也天下誦而歌舞之至今不<lb/>
息何其盛哉我國家以仁德受命聖聖相繼惠綏萬<lb/>
方　皇帝陛下躬神武不殺之姿光紹前烈戢兵<hi>御名</hi>
罰視民如傷海内妥安無一夫不獲而宸衷惻隱猶<lb/>
恐渥澤未孚戕敗天物故斯池之作創新増舊徧干<lb/>
郡邑要使有生有形一皆陶粹飲和不復罹暴殘之<lb/>
苦信乎至德流洽下澈淵泉矣將見天地之間潤澤<lb/>
<pb n="KR4d0159_SBCK_032-12a"/>
豐美庶類至於蕃殖風俗化爲忠厚論功較德比隆<lb/>
成周區區有唐誠不足道嗚呼非天下之至仁其孰<lb/>
能致此孔子曰仁者壽又曰大德必得其壽大哉仁<lb/>
之爲德也以所施乎一邑者觀諸郡以所施乎一郡<lb/>
者觀諸天下在在處處恩𬒳動植生之育之而其所<lb/>
施也無窮其施無窮則天之報之也豈有窮哉是以<lb/>
旣醉者太平之詩也君子萬年天實錫之假樂者嘉<lb/>
成王之詩也子孫十億天實申之臣不佞敢拜手稽<lb/>
首以是二詩請祝聖人此非獨臣之志也亦邦人之<lb/>
願也<lb/>
<pb n="KR4d0159_SBCK_032-12b"/>
　　安樂國序<lb/>
余自少多病藥褁關心人有善方輙就抄錄久之集<lb/>
其所得䟽爲二十八條名之曰安樂國閉門無事臥<lb/>
游國中閱蟲鳥草木之變擢其可用俾各効靈庶幾<lb/>
身獲安樂非敢以醫爲事也而丁氏甥伯升性頗似<lb/>
舅亦復好蓄醫方從予求得其本喜津津見顔間若<lb/>
將用是救人疾苦者余謂甥之用心則善矣然此不<lb/>
可易也用藥當如用兵藥有方猶兵之有書孫吳之<lb/>
書行於天下舊矣兵家者流舎此無以勝敵而霍去<lb/>
病乃謂顧方略何如不至學古兵法得無以權術之<lb/>
<pb n="KR4d0159_SBCK_032-13a"/>
妙有非書之所能盡者要在變而通之自得於言意<lb/>
之表則戰勝攻取暗合孫吳蓋如是然後爲名將嘗<lb/>
試考觀醫方種種之病無所不療然病有一變而變<lb/>
不同藥有同功而用各異精㣲之㫖方豈能𫐠斟酌<lb/>
損益存乎其人而後生晚學僅能窺其藩籬便謂世<lb/>
間之病吾巳盡得按方投劑可使立愈意直徼倖於<lb/>
一中曾不知毫釐之失爲害滋大可勝惜哉古人有<lb/>
言知兵之將人之司命今余所集二十八條皆安樂<lb/>
國中兵也尺籍伍符指呼在我苟得其要則麾左而<lb/>
左麾右而右可以出竒應變策勲於五苦六辛之間<lb/>
<pb n="KR4d0159_SBCK_032-13b"/>
如其不然暗中殺人雖不以挺與刅相去幾何嗚呼<lb/>
此真不可易也<hi>御名</hi>之哉<lb/>
華陽集卷第三十二<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_033-1a"/>
華陽集卷第三十三<lb/>
　　　　　　　　　　金壇後學于文熈校<lb/>
　雜文<lb/>
　　異鶴記<lb/>
神仙之說尚矣世人以其事不常有而莫之信夫事<lb/>
不常有而一旦出於耳目之所接殆非人力能致則<lb/>
傳記所載有不得不信者某舅氏左朝散郎提舉江<lb/>
州太平興國宮李公某之夫人胡氏紹興二十年十<lb/>
二月癸卯以疾卒越二十日公用道家法爲夫人薦<lb/>
冥福於茅山之元符萬寧宮方至山欲登殿有羣鶴<lb/>
<pb n="KR4d0159_SBCK_033-1b"/>
不知所來向殿飛舞少焉一鶴繼至合十有四徘徊<lb/>
上下食頃乃去又四十九日當明年二月庚戌夫人<lb/>
旣葬復有鶴翔于公所居第㕔事之前如元符所見<lb/>
之數其一亦後至去地三丈許兩兩成列凝然不動<lb/>
若俯若仰其勢各殊日光射之輝彩眩目鄉人争覩<lb/>
爲快稍喧忽盤旋作西北向去未數十歩有白雲十<lb/>
餘族從後湧起飄至鶴所如銀山雪浪鶴舞其中元<lb/>
裳縞衣或現或隱良久雲合不見觀者歎仰咸謂夫<lb/>
人仙去今日乗鶴來歸嗚呼異哉夫人孝事舅姑克<lb/>
盡婦道舅没姑且老奉養尤謹食飲衣服必躬必親<lb/>
<pb n="KR4d0159_SBCK_033-2a"/>
調芼之不精澣濯紉縫有所未善必反復之可其意<lb/>
乃敢以進姑有疾臥起以夜繼日倦卽坐而假寐如<lb/>
是者兩月體瘦至骨立顛沛不少懈人皆稱爲孝婦<lb/>
居家雍睦忍辱無争處心仁慈重殺物命媵侍有過<lb/>
曉譬之不見責怒里族有貧不給者隨所有以施予<lb/>
無嗇意嘗謂日用之物生於天地而人力成之不敢<lb/>
妄費至若盥濯之水亦不過量方感疾夢一道士揖<lb/>
之使前寤而曰吾其逝矣是夕奄然而化四日而後<lb/>
歛體柔膚澤容色如生目瞑而光不毀溢出睫間數<lb/>
道如線又左額髪際有物如金珠浮動半日家人以<lb/>
<pb n="KR4d0159_SBCK_033-2b"/>
手掬之輒失去葢夫人平生爲善出於天性雖大修<lb/>
行人有所不及而孝行尤著宜其卒也有異於人矣<lb/>
古之得道者多尸解仙去而或謂鶴爲仙人騏驥蘇<lb/>
耽丁令威之徒去而復歸皆從以鶴以所見乎今考<lb/>
所聞乎古是邪非邪不可得而知也姑摭其實以紀<lb/>
大略云<lb/>
　　書刁倪老挂劒帖後<lb/>
刁倪老行年七十有五而氣貌不衰出入起居如少<lb/>
壯一日携八座胡公挂劒帖來示余曰吾老矣嘗預<lb/>
作死計求挽詩於胡乃得此他日吾有不諱胡以詩<lb/>
<pb n="KR4d0159_SBCK_033-3a"/>
來卽瞑矣余竊恠之曰挽詩所以寫哀特爲死者作<lb/>
也公方矍鑠示人意象未肯伏老何忽須是不祥莫<lb/>
大焉公曰然寓形宇内百年一瞬人苦不自悟也今<lb/>
吾幸有田疇足以給衣食有詩書足以遺子孫結廬<lb/>
數椽靑山相對翛然終日家自釀酒不問美惡客來<lb/>
輒醉自謂如此巳足了一生尚何求獨送死一叚正<lb/>
須料理念於胡有葭莩親知我平生莫胡詳也吾故<lb/>
欲其有作以慰地下嘗見陶淵明旣述五柳傳又作<lb/>
文以自祭白樂天亦傳醉吟本末而自銘其墓二公<lb/>
皆前世賢者猶汲汲於身後老夫不能文也求詩於<lb/>
<pb n="KR4d0159_SBCK_033-3b"/>
人以待盡雖愧陶白不猶愈於貪生而忘死者乎余<lb/>
三復斯言然後知公爲逹因語公曰公壽骨高當享<lb/>
期頥誰能爲公移書以謝季子寳劒誠大惠也欲挂<lb/>
在二十年外且請洗削藏之母以迫人公大笑因命<lb/>
書于帖後<lb/>
　　恭題賜帶御書<lb/>
臣仰惟　皇帝陛下總攬權綱慨然念治登進羣彦<lb/>
中外布列而尤惠顧近輔以禮終始之廼紹興二十<lb/>
有七年九月辛未以臣上章引疾乞罷參知政事奉<lb/>
外祠詔弗許懇請數四特除資政殿學士知婺州辛<lb/>
<pb n="KR4d0159_SBCK_033-4a"/>
巳旣臨遣又敕中使馳至江亭賜臣御書一封通犀<lb/>
帶一條以寵其行臣自初有請凡三對便坐愚衷委<lb/>
曲盡荷聖知慰諭憫憐恩禮巳極敢意非常之賜復<lb/>
此下逮跪捧慚懼莫知所措因竊自念材力駑下得<lb/>
謝久矣一旦蒙召用再忝從班不閱歲遂參國論任<lb/>
益重報効益無聞加病且老分當擯棄尚何足惜而<lb/>
於其去也乃軫　皇慈念及衣服之㣲而假以異數<lb/>
如此非獨臣拜寵若驚一時觀瞻駭歎亦謂比年所<lb/>
未有也嘗聞周宣王之遣申伯則以路車乗馬命韓<lb/>
侯則以淑旂綏章葢侯伯分土而守天子思所以大<lb/>
<pb n="KR4d0159_SBCK_033-4b"/>
鎮撫之於是乎有賜然二賢之美特託詩人以傳後<lb/>
至若人主親御翰墨發爲奎章錫命自天昭示隆眷<lb/>
則以今視昔萬萬有光焉夫宣王能<hi>御名</hi>㣲接下故其<lb/>
臣無不自盡以奉其上臣繆列侯爵守兹南邦膺受<lb/>
渥澤庶幾跂望古人惟是德不足而榮遇過之大懼<lb/>
弗克欽承以隕越于下區區自盡之忠其敢忽忘旣<lb/>
襲藏寶帶傳示不朽復以宸翰恭勒堅珉不唯繼二<lb/>
詩以侈上恩抑將使學士大夫知君父所以待遇臣<lb/>
子之意各思自勉云<lb/>
　　題祖誥<lb/>
<pb n="KR4d0159_SBCK_033-5a"/>
某自丱角聞先祖少傅言家舊有唐朝告勑數卷三<lb/>
張族長主之今不知安在葢張氏本河朔人有仕唐<lb/>
官于潤者因家金壇分派而居張橋赤岡希墟各爲<lb/>
一族歷年旣久張橋赤岡失其世次唯希墟家譜見<lb/>
於石刻自先考太師而上七世諱鍪者爲希墟始祖<lb/>
合前二族號三張家其間世次旣難盡考亦莫知族<lb/>
長爲誰以故祖誥藏匿不出紹興四年某自給事中<lb/>
罷歸暇時集宗黨諭意宻令搜訪又數年始得之乃<lb/>
上柱國銑楊州六合縣主簿連制書二通幅縫舛脫<lb/>
字多漫滅至有零落壤甚不可識讀則去之而取其<lb/>
<pb n="KR4d0159_SBCK_033-5b"/>
可以編次者命工裝爲一卷題曰張氏唐朝制書唐<lb/>
人善筆札觀此書墨跡一一可愛又郭尚父李司空<lb/>
賈元靖皆元勲重望而蘇顧奚徐亦一時勝流列名<lb/>
其上自乾元至今傳四百餘年開卷一讀如見乎其<lb/>
人竦然生敬開寳𥘉南唐違命侯猶未歸朝方欲調<lb/>
兵旅拒而逺祖嘗以衣冠戸擕是書免充軍名卷末<lb/>
有二徐署銜卽鉉鍇兄弟也舊云三通一十七縫今<lb/>
亡三之一又寳應貞元年號以脫縫先後不倫而二<lb/>
徐書押亦無復見皆爲可惜嗚呼張氏衣冠其來舊<lb/>
矣二祖在唐雖以官㣲事業無所見然其流芳餘澤<lb/>
<pb n="KR4d0159_SBCK_033-6a"/>
傳及後人巳墜而復振則當時慶源所積可不論而<lb/>
知矣某老病豈能久生恐來世不知宗姓本始故特<lb/>
爲題識凡我子孫宜謹藏之<lb/>
　　跋洛神賦摹本<lb/>
曹子建賦洛神正如說夢虎頭癡絕遂以爲畫本僧<lb/>
歩隆又從而摹之人物態度恍如目撃是邪非邪着<lb/>
想顛倒以見世間種種虚幻仗法莊嚴便爲實相有<lb/>
能悟解諸法海一切應作如是觀<lb/>
　　跋醉道士圖<lb/>
𬒳褐禄蔌不受戒杯盤狼籍無籍在浪說蓬萊三萬<lb/>
<pb n="KR4d0159_SBCK_033-6b"/>
里醉鄉便是仙世界<lb/>
　　跋江貫道畫山水<lb/>
老江畫山水造㣲入妙一時好事者訪求遺墨幾與<lb/>
隋珠趙璧争價不知明仲安所得此宜善藏之無使<lb/>
通靈之物變化而去<lb/>
　　二<lb/>
胷中丘壑發之毫素居然有萬里勢閒窻永日鳴琴<lb/>
對之便覺衆山皆響<lb/>
　　跋洪慶善先夫人丁氏詩文手墨<lb/>
夫人賢而有文葢得於慶善所作誌銘舊矣今又見<lb/>
<pb n="KR4d0159_SBCK_033-7a"/>
此遺篇字畫勁麗詞致清婉使人三復竦然余雖姻<lb/>
家不及一拜堂上然風味不凡自可想見抑知誌銘<lb/>
爲實録也<lb/>
　　跋丁氏手簡并剛巽詩卷<lb/>
剛巽頃任國子監丞余官太學相從甚久爲人純篤<lb/>
雅重有前輩典刑今卽世不知幾年一見遺墨恍如<lb/>
對靣愴然久之又得其女慶善先夫人所寄女弟手<lb/>
帖真草累幅皆閨房箴訓情致繾綣若不能自巳者<lb/>
以是知夫人篤於恩義葢有似其先人云<lb/>
　　跋張叔元所藏山谷覺民帖<lb/>
<pb n="KR4d0159_SBCK_033-7b"/>
山谷勸其弟姪讀書一帖中三致意焉丁寧懇切唯<lb/>
恐其或怠葢非獨私其弟姪而巳凡厥後學皆當敬<lb/>
佩斯言永以爲訓<lb/>
　　跋山谷大字<lb/>
能鼓琴者識琴能擊劒者識劒故必能書然後知古<lb/>
人筆法叔元出示豫章公墨蹟一卷余手拙不能書<lb/>
何足以識之但見其行草變態縱横勢若飛動而風<lb/>
韻尤勝非得夫翰墨三昧其孰能臻此公嘗謂蓄書<lb/>
者以韻觀之當得其髣髴今反復此帖知公言爲確<lb/>
論<lb/>
<pb n="KR4d0159_SBCK_033-8a"/>
　　跋寳晉帖<lb/>
余家舊有米帖數卷兵火中失之其間一𥿄叙京口<lb/>
江山形勝最爲竒特或謂有瘞鶴銘苗裔今觀此書<lb/>
筆勢雄彊大似京口帖使人對之恍然念青氈不忘<lb/>
也<lb/>
　　擬進御試策題<lb/>
朕紹開中興夙夜求治有年于兹而道未方古罔知<lb/>
攸濟乃慨然興念視前日之政有不便於時者若小<lb/>
若大咸飭而正之於是拔滯淹放姦回而收人材之<lb/>
用削繁文遵舊典以清法令之原懼刑罰之冤濫則<lb/>
<pb n="KR4d0159_SBCK_033-8b"/>
許其昭雪使之自新憂財用之耗蠹則蠲其羡餘爲<lb/>
之節省以至嚴取士之科而惠實學頒求言之詔以<lb/>
通下情内則選命臺諌開公正之路大肅朝綱外則<lb/>
<hi>御名</hi>擇牧守奉寛恤之政亟紓民力是數者皆方今之<lb/>
要務斷自朕志次第舉行冀有以合天下之公而庶<lb/>
幾乎先王之盛夫唐虞成周號稱極治而其書具存<lb/>
有國者所當法也以今日之所爲驗之於其書尚慮<lb/>
講䆒之未詳推行而未盡子大夫彊學待問其爲朕<lb/>
熟之究之伊欲祖述憲章悉其條貫使先王之治復<lb/>
見於斯時必有可言者詳著于篇朕將虛心以聽焉<lb/>
<pb n="KR4d0159_SBCK_033-9a"/>
　　婺州勸農文<lb/>
仰惟明天子念稼穯艱難躬耕以先天下而詔至郡<lb/>
國又每以勸農爲首德至渥也夫體上德意奉行詔<lb/>
令實太守之職方時東作田事旣飭是用率僚屬入<lb/>
阡陌携酒與肴招父老而飲食之且告之曰力田爲<lb/>
生之本汝所當知惰媮自安越其罔有黍稷冝各率<lb/>
乃子弟庤乃錢鎛以朝夕從事毋忽異時高廪萬億<lb/>
於此乎取之是豈獨富於家以不負其力抑將使太<lb/>
守渉筆占位書勸農之職爲無愧云<lb/>
　　洪宅求婚書<hi>長子堂繼娶</hi>
<pb n="KR4d0159_SBCK_033-9b"/>
夙欽門閥謬忝鄉鄰頃幸接於台光旣叙葭莩之舊<lb/>
茲用忘其寒族具存嬿婉之求竊以某人粗謹過庭<lb/>
久虚中饋伏承某人騰芳甚早擇對惟時敢因媒妁<lb/>
之言願合婚姻之好委禽効贄顧篚實之不豐鳴鳯<lb/>
再占尚逢門之有耀儻納愚悃恭聽嘉音<lb/>
　　丁宅求婚書<hi>次子堅</hi>
序人倫之本禮莫重於成婚<hi>御名</hi>世睦之情義敢忘於<lb/>
求舊以某人方逾幼學行卜好逑伏承某人秀發閨<lb/>
房譽宜家室輙藉行媒之告用伸合姓之誠齊鄭相<lb/>
親顧雖慚於非偶潘楊有自諒無替於前修卽俟嘉<lb/>
<pb n="KR4d0159_SBCK_033-10a"/>
音永以爲好<lb/>
　　丁宅納幣書<lb/>
婚姻以及時爲貴詩每戒於三星男女非受幣不親<lb/>
禮必先於五兩惟某頃歲有請行媒幸旣冠以成人<lb/>
宜納徴而授室實茲筐篚用陳不腆之儀恃有葭莩<lb/>
尚監未將之敬其如冒浼徒積兢慚<lb/>
　　荅丁宅求婚書<lb/>
大婚爲萬世之嗣具載格言納采居六禮之先遽承<lb/>
華翰惟令姪孫學巳親於師友而小孫女教未習於<lb/>
組紃念結䄜而願爲有家固先求舊况許嫁而言猶<lb/>
<pb n="KR4d0159_SBCK_033-10b"/>
在耳敢背厥𥘉聞命以還歡悰曷旣<lb/>
　　朱宅求婚書<hi>三孫鑒</hi>
合婚爲重敢攀閥閱之崇同氣相求願附葭莩之末<lb/>
小孫登仕郎某粗服膺於古訓幸及齒於成人伏承<lb/>
令女某人慶分相葉之光德茂公宮之教輙憑媒氏<lb/>
仰締華姻圭篳家風雖自慚於非偶金蘭世契諒無<lb/>
阻於好逑上瀆高明佇聆嘉命<lb/>
　　荅錢宅求婚書<hi>長子孫女</hi>
大婚爲重具載格言同氣相求遽承謙誨伏審令長<lb/>
孫承務禀天材而粹美紹家學之淵源而某孫女某<lb/>
<pb n="KR4d0159_SBCK_033-11a"/>
人教方習於組紃職未勝於灑掃旣辱行媒之諭克<lb/>
協鳯占輙忘家世之平繆希蘿附欽聞嘉命倍切欣<lb/>
悰<lb/>
　　荅錢宅請期書<lb/>
女子願爲之有家巳奉通婚之約吉事卜先於近日<lb/>
遽聞親迎之期雖告䖍之䞇未修而傳命之郵逺逮<lb/>
欲辭不可爲愧徒深<lb/>
　　曹宅求婚書<hi>四孫鎬</hi>
鄰邦相望夙欽閥閱之高二姓通婚願卜絲蘿之好<lb/>
雖慙非偶葢喜同聲伏承令姪女某人傳慶大家巳<lb/>
<pb n="KR4d0159_SBCK_033-11b"/>
深明於女誡而某弟四孫通仕郞某誦書黄石私竊<lb/>
慕於祖風旣寅緣姻婭之有初且考驗蓍龜而協吉<lb/>
匪媒不得先馳尺素之誠其新孔嘉佇俟千金之諾<lb/>
　　道士王如晦真贊<lb/>
色如春温若可與言神如水淸不可以煩子喬仙去<lb/>
逺矣乃今識其裔孫任造化之日逝獨湛然而常存<lb/>
　　二<lb/>
道風仙骨照靑春誰寫生綃却亂真莫訝三毛不加<lb/>
頰齊公端解視全人<lb/>
　　道士李冲妙真贊<lb/>
<pb n="KR4d0159_SBCK_033-12a"/>
蟠根仙李萬葉敷遺芳豈直黄冠徒吐氣硉矹古丈<lb/>
夫味道之腴貌何癯誰令畏壘俎豆予龍吟虎嘯人<lb/>
争趍故棲猿鶴情未踈翻然脫屣吾歸歟舎者争席<lb/>
不關渠向來形諜誠區區<lb/>
　　二<lb/>
領䄂名山龍吟虎嘯忽辭屨於戸外信光矣而不耀<lb/>
是將冲而用之深入乎衆妙之門吾不知其人曰伯<lb/>
陽之孫<lb/>
　　自贊寫真<lb/>
堂堂莫作公侯想是身如幻無定相衣冠掛却神武<lb/>
<pb n="KR4d0159_SBCK_033-12b"/>
門便是維摩坐方丈<lb/>
　　二<lb/>
投閑歲久聖恩圖舊載錫身章在帝左右骨相多屯<lb/>
何以瘉人陳力就列勿爲具臣<lb/>
華陽集卷第三十三<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_034-1a"/>
華陽集卷第三十四<lb/>
　　　　　　　　　　　金壇後學于孔兼校<lb/>
　詩<lb/>
　　聞車駕幸秘府二首<lb/>
一聲淸蹕九天來睿主崇文寳運開光動石渠春滉<lb/>
漾香浮芸閣晝徘徊天顔有喜垂清問御筆新題仰<lb/>
聖才鉛槧小臣空悵望五雲深處認蓬萊<lb/>
春旗簇仗石渠邉東壁分明帝座前八品㣲官恩有<lb/>
地七年通籍願瞻天心馳魏闕何時到身滯周南秪<lb/>
自憐遙想道山雲集處幾多光寵被羣賢<lb/>
<pb n="KR4d0159_SBCK_034-1b"/>
　　次韻王子飛跋石曼卿洛中題壁<lb/>
酒狂翫世芙蓉仙胷中落落太古全浮雲富貴不着<lb/>
眼肯復騰上誇鳶肩應恠元龍負豪氣獻書天子言<lb/>
十事騎騾一去不可追風月凄凉壁間字<lb/>
　　九日陳少陽同戴國衡王虞章游天淸寺菊坡<lb/>
　　不蒙見約次韻少陽<lb/>
太丘道廣固難周自有良朋結勝游莫使彈琴防性<lb/>
氣只堪尋竹占淸幽三篇解索詩償債一醉那無酒<lb/>
喚愁貧甚淵明在環堵忍教空負菊花枝<lb/>
　　次韻國衡<lb/>
<pb n="KR4d0159_SBCK_034-2a"/>
古寺憑崇岡蒼煙蔭喬木欹斜屋鱗比繚繞墻帶束<lb/>
何人闢層軒延客寄遐瞩醉賞菊坡下客意豈在菊<lb/>
念昔居此地名世盡儒服師曠賢多知蒼史聖重目<lb/>
臺成竟誰游事去不容跼梁王高帝孫名字亦不辱<lb/>
當時盛歌舞肯使後人逐陳迹今故存新池爲誰綠<lb/>
感歎世上事翻覆如轉燭請君聽鍾魚尚想吹紫玉<lb/>
　　次韻虞章<lb/>
軌道無停轍風林難盡柯人生百年間疾若下走坡<lb/>
何爲形役苦况乃憂患多淵明頗解事舎濁揚淸波<lb/>
九原骨巳朽萬古名不磨念我獨窘束處世隨唯阿<lb/>
<pb n="KR4d0159_SBCK_034-2b"/>
塵埃眼中滿歲月馬上過不作雞肋弃尚扣牛角歌<lb/>
正頼良友朋詩句陶天和㳙㳙吐㣲溜浩浩供洪河<lb/>
三篇怯大手未陳先倒戈借問菊坡游頗亦狂醉麽<lb/>
獨不飲公榮冷靣看紅酡欲賦無好語書懷愧陰何<lb/>
　　書懷<lb/>
紛紛兒軰謾同時獨負權竒不受羈刻燭巳驚詩句<lb/>
速飛觴肯放酒行遲平生白壁休三歎萬事黄粱僅<lb/>
一炊誰向先賢得風制空令人笑虎頭癡<lb/>
　　夜飲二首<lb/>
大木千章難近用朱絃三歎有遺音㣲言欲扣會心<lb/>
<pb n="KR4d0159_SBCK_034-3a"/>
處濁酒不妨隨意斟<lb/>
年少詩狂不自禁那堪客裏聽孤砧窻寒夜半月初<lb/>
上酒盡欲眠愁更深<lb/>
　　戲張處文二首<lb/>
禪房深夜雨蕭蕭只有靑燈伴寂寥咫尺嬋姢鎻朱<lb/>
戸不知何日枉佳招<lb/>
延賔北海坐常滿不飲公榮亦太慳病渇固應難與<lb/>
酒嘯歌元自不相關<lb/>
　　春末桃李盛開竹間有梅一枝薿然秀發用唐<lb/>
　　子西韻簡汪彦章<lb/>
<pb n="KR4d0159_SBCK_034-3b"/>
在處朱朱兼白白化工伎倆眞多色誰知先生鐵石<lb/>
心到眼物華如過客高標可但凌三冬一枝傑出妖<lb/>
艶中椒蘭絳灌信鼎貴萬世屈賈留淸風<lb/>
　　館職上元宴集葆真宮以病不赴次龔濬之韻<lb/>
春融凖擬千場醉底事年來興易厭滿眼笙歌招不<lb/>
出獨哦詩句遶窮簷<lb/>
　　鄭樞宻生日五首<lb/>
黄閤曾居百辟尊經綸相業滿乾坤化行風雨年年<lb/>
節恩到桑蔴處處村付與斗樞深拱極安排鼎鉉再<lb/>
調元贊襄好爲蒼生計天子文思納盡言<lb/>
<pb n="KR4d0159_SBCK_034-4a"/>
朝來佳氣滿樞庭知是君王用老成素倚房喬關大<lb/>
事政須裴度張威名三千奏上深憂國百萬功成看<lb/>
偃兵聽取啼禽催布糓便將霖雨發春耕<lb/>
衮衣廊廟孰推先元老勲名自卓然忠槩明堂尊一<lb/>
柱神鋒長劒倚中天定知闢國功歸召巳見䟽封地<lb/>
得燕相業蟬聮應未艾少翁家學似韋賢<lb/>
此日君恩特地深傳呼星使自天臨鸞臺鳯閣滿春<lb/>
色燕語鶯啼俱好音駿極共歌申降嶽對揚真頼傅<lb/>
爲霖靑氊豈待金甌卜自有公言格帝心<lb/>
推轂當時起陸沉巴俞秪恐累知音十年謬許門人<lb/>
<pb n="KR4d0159_SBCK_034-4b"/>
列一報長懷國士心沙路待看新築穩桃陰應念舊<lb/>
蹊深酸寒尚有男兒志忍使霜華兩鬢侵<lb/>
　　代人上鄭相生日三首<lb/>
瑞霧祥煙滿絳霄詔開黄閣宴生朝鈞天合奏御香<lb/>
滿百辟紫宸初散朝流花寳爵傳宣勸歡聲自逐和<lb/>
風轉四方爭獻壽星圖祝公千歲身長健畫手丹靑<lb/>
妙入神煌煌列宿能寫真貂冠玉帶畫中見便是凌<lb/>
煙閣上人偉哉風骨神仙裔主張壽禄來塵世不須<lb/>
更占南極星看取老人朝玉帝<lb/>
　　　右壽星<lb/>
<pb n="KR4d0159_SBCK_034-5a"/>
上方有國名衆香經行苑囿皆芬芳世人豈識天香<lb/>
界但知蘇合及都梁博山氤氲吐㣲竇一炷香嬰淨<lb/>
塵垢散成五色空中雲持獻現前無量壽我公宿悟<lb/>
香嚴因應緣來現宰官身妙香宻圎證無漏總持不<lb/>
動真天人熏陶四海看無際便是經行衆香地獻香<lb/>
陋語應巳聞羅筏寧論幾千里<lb/>
　　　右壽香<lb/>
凝香紅蠟大如椽華堂兩兩排金蓮漏澁銅壺寒夜<lb/>
永光搖翠幄爭春妍蘭膏芳苡何足道簾捲香風碧<lb/>
煙裊霜蛾勿用拂麟鬚合就仙丹會難老我公身依<lb/>
<pb n="KR4d0159_SBCK_034-5b"/>
日月光不假仙丹亦壽康煌煌神燭照天下光熖何<lb/>
止萬丈長世間爝火知無助想像丹輝爭欲賦可憐<lb/>
賤士老不才短檠見跋無佳句<lb/>
　　　右壽燭<lb/>
　　送趙承之出守鄧州<lb/>
蓬萊宮中老仙伯一首詩堪萬人敵胡不佩劒趨明<lb/>
光要試南陽二千石南陽異時名帝鄉蘘山菊水秋<lb/>
風香民歌召杜向千載至今遺俗皆農桑使君此去<lb/>
殊不惡坐嘯風流有餘樂堂前畫燭照紅粧席上枯<lb/>
棊響飛雹行看璽書下赤墀旌旗夾道生光輝應念<lb/>
<pb n="KR4d0159_SBCK_034-6a"/>
斯文要羽翼歸來九萬翔天池<lb/>
　　謁蔣仲逺坐中出所和徐學士詩歸而次韻二<lb/>
　　首是日飲仲逺宅見二侍兒<lb/>
剥啄龍門未厭頻履聲容易出雲津求羊徑掃無它<lb/>
客王謝堂前宴令辰心醉不知簾外雨眼花唯覺坐<lb/>
中春留連更欲窮歡賞惆悵金壺啓夕淪<lb/>
不須乗月坐胡床簾底高張宻炬香隨意尊罍供北<lb/>
海等閑談論到羲皇三朝舊德真忘分一介㣲官倍<lb/>
有光禮絕百寮明日事可能重許上公堂<lb/>
　　謝周仲弼寄新米<lb/>
<pb n="KR4d0159_SBCK_034-6b"/>
索米長安甑欲塵斗升分惠意何親無煩子罕出公<lb/>
粟自有叔牙知我貧指囷高風懷國士翻匙佳句憶<lb/>
詩人他年若遂歸田去盡種香秔老此身<lb/>
　　索仲弼和詩且邀奕<lb/>
佳言吐屑破春温落落胷懷自不羣百萬買鄰輕去<lb/>
我十千沽酒屢思君懶償詩債緣何事熟讀棊經要<lb/>
異聞挑戰㑹從今日始待嚴旗皷送奔軍<lb/>
　　次韻彦章秋夜有感<lb/>
萬籟沉沉夜色幽倚樓長嘯雜吳謳干時不利羞魚<lb/>
沬廪食無功類鼠偷巳欲忘言聊卒歲尚餘豪氣獨<lb/>
<pb n="KR4d0159_SBCK_034-7a"/>
悲秋麴生風味真吾友誰解招呼與解愁<lb/>
　　秋日野望<lb/>
秋雲來不斷野色浩無窮興逸煩襟外詩成醉眼中<lb/>
懷鄕看宿鳥轉物悟飛蓬何日江南去新鱸鱠筯紅<lb/>
　　謝洪察院送酒<lb/>
嗜酒劉伶絕世無春衫典盡倒天壺造門誰爲傾家<lb/>
釀見客常留滿眼沽頗訝霜威太嚴冷忽分春色到<lb/>
焦枯一尊且作通宵醉明日重看朝夕烏<lb/>
　　次韻陳去非中秋無月<lb/>
蕭瑟中宵雨打牕那知風葉亂飄黄巳無佳月供淸<lb/>
<pb n="KR4d0159_SBCK_034-7b"/>
賞賴有新詩耿夜光蓬戸我方甘寂寞朱門君勿看<lb/>
煇煌只今天柱峰何在好約玄真一醉狂<lb/>
　　送杜子從赴成都倅<lb/>
結束征鞍去欲奔行行折柳送都門壯懷未用看雙<lb/>
鬢祖席何妨醉一尊玉局仙游成獨徃草堂詩句與<lb/>
誰論懸知别乗風流處醉倚紅粧笑語温<lb/>
　　友人哭内作詩次韻<lb/>
奉倩傷情愛所鍾佳人難再豈天窮登臺曾是吹簫<lb/>
侶對影今爲舞鏡雄虛按故應愁午飯小牕誰與伴<lb/>
春風夜深它帳遙聞語莫怨朝來無是公<lb/>
<pb n="KR4d0159_SBCK_034-8a"/>
　　戲題所見<lb/>
破睡輕風透碧紗寳釵聊挿任欹斜欲尋女伴嬉遊<lb/>
去試問鞦韆有幾家<lb/>
　　候張彦智承出<lb/>
縈虵路轉愜登臨一室翛然静客心杖屨主人山下<lb/>
去風鳴巖壑自幽深<lb/>
　　用前韻索彦智和詩<lb/>
老將詩壇數按臨詞鋒疑有受降心夜嚴旗鼓吾將<lb/>
勉只恐秦師壁巳深<lb/>
　　彦智贈汧泉一斗使僕淬礪斤斧出長松矯矯<lb/>
<pb n="KR4d0159_SBCK_034-8b"/>
　　之姿甚大惠也因成小詩寄謝昔李太白作詩<lb/>
　　三千首自謂不直一杯水今詩四句耳較之不<lb/>
　　直㳙滴乃欲酬一斗之贈無乃太鮮乎<lb/>
纍纍弱蔓繞長松未放蒼龍舞太空賴有霜刀堪一<lb/>
割謝公汧水爲磨礱<lb/>
　　喜門客至<lb/>
簷桷縱横僅滿筵維摩病室故蕭然焚香淨掃床前<lb/>
地宴坐超觀物外天容膝不妨元亮醉下帷誰識仲<lb/>
舒賢白頭千里來相就知是吾兒幾世緣<lb/>
　　讀周仲弼雪中友人過訪詩次其韻<lb/>
<pb n="KR4d0159_SBCK_034-9a"/>
騎馬走天闕着破幾狐裘功名藐未涯日月去不留<lb/>
從來舌本彊游談媿枚鄒閉門有樂地未用兒女憂<lb/>
故人寄新詩卷軸紅牙頭飄然雪中作乗興將誰謀<lb/>
相與情未踈連夜飛輕舟此身一縷㣲豈待萬户侯<lb/>
有酒且共樂貧交乃勝游<lb/>
　　次韻仲弼重九<lb/>
黄花白酒兩相逢把酒簪花對晚風千里故園雲水<lb/>
外三年歸路夢䰟中自憐晼晚傷秋色誰解踈狂發<lb/>
醉紅寄語髯周頗知否此時情緒與君同<lb/>
　　送姪合赴省試三首<lb/>
<pb n="KR4d0159_SBCK_034-9b"/>
破的雄鄕國擔簦上帝京路夷驤逸驥天闊轉飛鯨<lb/>
學就千人敵名歸四海爭莫言年少在歲月易峥嶸<lb/>
　　二<lb/>
黄卷新儒業靑錢舊世家征衣輕逺别祖席倍歡譁<lb/>
雲薄堯天近山昏楚日斜高堂朝夕念擢桂是生涯<lb/>
　　三<lb/>
聖主收羣策終軍正妙年精神揮玉雪翰墨灑雲煙<lb/>
舊學嗟予老衰宗繼汝賢决科須第一<hi>御名</hi>勿棄青氊<lb/>
華陽集卷第三十四<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_035-1a"/>
華陽集卷第三十五<lb/>
　　　　　　　　　　　金壇後學于文熈校<lb/>
　詩<lb/>
　　次韻蘇養直破虜謠<lb/>
旌旗千里照江紅學語小兒爭挽弓春風江岸草無<lb/>
際馬蹄踏徧靑茸茸將軍靣作石稜紫百萬胡羣陣<lb/>
前死游䰟假息度長江京觀應慚望西滸蘇侯筆力<lb/>
壯三軍破虜長謠入眼驚何當更獻中興頌坐看萬<lb/>
國朝神京<lb/>
　　次韻仲弼<lb/>
<pb n="KR4d0159_SBCK_035-1b"/>
高卧元龍百尺樓飽看風月自忘憂雖無濁酒招陶<lb/>
令尚有枯棊伴奕秋俗事可堪遮眼底愁情終莫上<lb/>
眉頭襟懷落落誰能測方寸端容萬斛舟<lb/>
千里長懷北固樓客居顔巷不堪憂淸熒坐看孤燈<lb/>
夜搖落初驚一葉秋巳厭淸談揮麈尾誰能細字寫<lb/>
蠅頭蓴鱸固是吾家味好約西風買釣舟<lb/>
　　次韻李傳道感事<lb/>
臥病何人爲掃門墮霜黄葉任<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛旋沽濁酒難禁<lb/>
醉厭數孤砧逺更聞冉冉生涯飄似夢悠悠心緒亂<lb/>
如雲幾時得遂江湖去野性終隨鷗鷺羣<lb/>
<pb n="KR4d0159_SBCK_035-2a"/>
　　聞官軍掩殺城中羣冦次傳道韻<lb/>
未復錢塘郡先收鐵瓮城妖星隨月落殺氣逐參横<lb/>
巳築鯨鯢觀重新鼓角聲大江應好在流恨幾時平<lb/>
　　飲散<lb/>
懶性時難合愁腸酒易醺雨聲牕外過客語夢中聞<lb/>
借問安邦策誰堪破賊羣可憐吾老矣生意薄如雲<lb/>
　　聞鎮江賊平<lb/>
賊隨寛詔免恩浹大江浮人少餘新市城荒剰故丘<lb/>
瘡痍誰共理宵旰獨深憂莫上西樓望黄雲滿眼愁<lb/>
　　次韻彦智夜歸三首<lb/>
<pb n="KR4d0159_SBCK_035-2b"/>
餘年知有幾時過如激箭况乃丗味惡酸辛幾嘗徧<lb/>
朝來忽覽鏡坐歎華髮變故人尚青眼危論排月旦<lb/>
慰我出新詩驪珠有餘燦<lb/>
國歩何多艱戎虜尚傳箭萬里眇寰海澒洞風塵徧<lb/>
其間蟣虱臣亦作豺狼變中興賴明主掃除在一旦<lb/>
憑君深夜望巳失妖星燦<lb/>
扁舟連夜發歸興急如箭䘮亂男女悲一息萬慮徧<lb/>
人生豈匏繫事業有豹變聖主纂洪業廟堂用伊旦<lb/>
拔茅到公等王道何其燦<lb/>
　　次韻蘇晉翁見寄<lb/>
<pb n="KR4d0159_SBCK_035-3a"/>
不見梁王舊吹臺年來愁眼向誰開求賢廊廟無虚<lb/>
日報國㳙塵自乏才直指謾能迎櫑具永懷寧敢咏<lb/>
金罍相看鬢髪霜千丈自視文章水一盃晚歲可憐<lb/>
神氣索故人猶寄好詩來追還正始真堪喜突過黄<lb/>
初豈易陪婉孌也知能度曲葡萄應巳釀新醅何時<lb/>
東閤容驚坐一日那辭一百廻<lb/>
　　傷春<lb/>
老來心事不禁春風物相撩入眼新苦索吟哦成底<lb/>
急且休拘束任吾真有錢買酒須饒醉無事看山莫<lb/>
厭頻憂國只今䕫契在應容衰疾伴樵人<lb/>
<pb n="KR4d0159_SBCK_035-3b"/>
　　用前韻送春<lb/>
滿眼鶯花自在春送春情緒怯愁新鼓琴不用戴安<lb/>
道行酒却須温太真晚歲深交能有幾相逢爛醉莫<lb/>
辭頻新條更有明年在重與東風作主人<lb/>
　　次韻傳道夜觀牡丹<lb/>
年來春事不相關一笑除非醉裏拚未信花枝憎白<lb/>
髪且隨月色傍朱欄他時拜賜猶能記<hi>百官遊金明池館職賜牡</hi>
<hi>丹</hi>此夜傷心更忍看姚魏風流渾謾與坐來雙泪落<lb/>
金盤<lb/>
　　七月晦<lb/>
<pb n="KR4d0159_SBCK_035-4a"/>
七月忽逢晦悲秋竟若何破羗無妙略中聖有狂歌<lb/>
世味羞嘗鼎心源欲静波由來麋鹿性幽興滿煙莎<lb/>
　　歸鄕<lb/>
窮巷歸來巳白頭結茅何必榜休休好山當戸碧雲<lb/>
晩明月滿谿寒葦秋詩社縱添新句法醉鄕難覔舊<lb/>
交遊平生幸自無機械一棹夷由去狎鷗<lb/>
　　用前韻<lb/>
愁來莫遣上眉頭着酒驅除醉卽休未省一官堪送<lb/>
老已驚雙髩不禁秋收心香火供清夢洗眼雲溪結<lb/>
勝遊喚取短蓬乗晚興坐看煙浪没輕鷗<lb/>
<pb n="KR4d0159_SBCK_035-4b"/>
　　對月<lb/>
蓬鬢秋風老柴門轍跡踈誰同今夜月望絕故人書<lb/>
止酒愁元亮何心賦子虛得詩還喜誦習氣未全除<lb/>
　　避冦艤舟遇雪<lb/>
西山羣盗欲侵凌小艇移家傍險行遮眼亂雲方合<lb/>
沓向人飛雪忽縱横心憂出穴虎狼近身似遶枝烏<lb/>
鵲驚天闊此時難借問地偏何處可偷生<lb/>
　　用前韻<lb/>
雪花吹靣凍凌凌客路艱危敢緩行春酒可賖三日<lb/>
近野梅𥘉見一枝横傷時在處愁先滿討賊無期夢<lb/>
<pb n="KR4d0159_SBCK_035-5a"/>
自驚誰解山東問消息謝公應起爲蒼生<lb/>
　　泊舟廟灣次姪合<lb/>
泊船高㟁曲散策小村傍盗賊耳邉滿朝廷天際望<lb/>
繫愁官柳嫩醒醉野梅香後進推吾子詞鋒不可當<lb/>
　　春耕<lb/>
亂後荒田𣏌棘生歸來還喜見春耕隨犂細雨濛濛<lb/>
濕轉壠新泉䀨聒鳴好勸賣刀添徤犢盡令長畒種<lb/>
香秔腐儒一飽真餘事莫遣閭閻有歎聲<lb/>
　　次韻黄堯翁闘雞三首<lb/>
宴罷金雞列籠瞻黼座遙兩雄爭定霸一戰息虚憍<lb/>
<pb n="KR4d0159_SBCK_035-5b"/>
忍受摧冠辱貪承賜錦饒如何紀渻氏今乃混漁樵<lb/>
　　二<lb/>
繫馬翠樓下闘雞花樹旁飛毛驚辟易喋血壯摧傷<lb/>
奮擊方乗勢歡呼忽擅場忿心能幾許嗟爾太怱忙<lb/>
　　三<lb/>
約闘提籠出無譁倚壁看禍心藏芥羽碎首濕朱冠<lb/>
擒敵壯夫事策勲公子歡棲羣噲等伍今日始知韓<lb/>
　　次韻顧應文<lb/>
萬事浮雲過眼空羞將白髪競春紅折腰久巳慚元<lb/>
亮作賦何勞慕敬通經世豈無天下士知心應有古<lb/>
<pb n="KR4d0159_SBCK_035-6a"/>
人同破除孤憤難忘酒聖處時時且一中<lb/>
　　讀書<lb/>
郤老慚無術驅愁頼有書披尋窮洁渺領略造玄虛<lb/>
窻日三竿静爐熏一炷餘倦來還自哂蠧簡類蟫魚<lb/>
　　次韻孫仲益食豚魚<lb/>
說食書生費口牙一盃初捧白瓷花晨鳬夜鯉可亡<lb/>
命早韭晚菘同世家毒甚鏌鎁渾謾語詩成珠玉且<lb/>
雄誇腐儒一飽忘麤糲更索盧仝七椀茶<lb/>
　　次韻應文遊東園<lb/>
筋力摧頽老自知追歡猶學少年時園林勝處看如<lb/>
<pb n="KR4d0159_SBCK_035-6b"/>
夢杖屨行來歩懶移對酒不堪蕉葉滿挿花那復帽<lb/>
簷欹羡君詩句方豪甚應笑踈狂亦彊隨<lb/>
　　次韻李道士觀南山三首<lb/>
濛濛煙雨忽晴開坐覺羣山爽氣來誰向此間尋賀<lb/>
老相逢莫放酒舩回<lb/>
山似圍屏六曲開小谿如帶傍山來結廬谿北對山<lb/>
住俗駕何妨且勒回<lb/>
柴門無事晝慵開杖屨誰曾得得來隔㟁野花隨處<lb/>
發護巢幽鳥傍林回<lb/>
　　與韓子蒼别久忽邂逅於臨川遭時亂離道舊<lb/>
<pb n="KR4d0159_SBCK_035-7a"/>
　　感歎子蒼有詩見贈次韻奉呈二首<lb/>
三顧當年尚草廬南陽誰識臥龍居舎人自是出世<lb/>
佛學子猶呼行秘書視草似聞虛翰苑追鋒看即近<lb/>
郊墟論思好爲蒼生計莫學辛毗謾引𥚑<lb/>
隨緣到處是吾廬風雨飄颻敢定居異縣逢君如隔<lb/>
世七年恠我苦無書平生出處皆陳迹太半交遊巳<lb/>
故墟愁絕不知尊酒盡醉歸兒女笑牽𥚑<lb/>
　　言懷用子蒼韻<lb/>
早從㣲宦去田廬慚愧英游許並居拙計自憐嵇叔<lb/>
懶暮年空悔子公書歸尋松竹開幽徑坐看牛羊下<lb/>
<pb n="KR4d0159_SBCK_035-7b"/>
夕墟巳把經綸付王導不妨綀布製襟𥚑<lb/>
　　謝錢巽叔用子蒼韻<lb/>
底事承明厭直廬孤城天逺寄幽居根塵巳悟三乗<lb/>
祖香火聊看八會書是處風煙供翰墨何妨杖屨入<lb/>
村墟皇文近日收遺老妙手終煩𥙷帝𥚑<lb/>
　　寄曽公衮用子蒼韻<lb/>
五馬歸來識舊廬相門曾對水雲居家聲自可威戎<lb/>
虜吏最何勞課簿書好扈六飛還魏闕却麾單騎復<lb/>
姚墟莫欺霜鬢將軍老矍鑠猶能一攬𥚑<lb/>
　　晚興二首次人韻<lb/>
<pb n="KR4d0159_SBCK_035-8a"/>
病骨離支怯晚風可堪游目送飛鴻書淫老去還知<lb/>
倦酒聖秋來却喜中北伐會須空虎落西邊先欲靖<lb/>
蚕叢卑飛莫起扶搖念徒使莊生笑二蟲<lb/>
衰草連雲萬木風天高滅没見孤鴻夕陽人散酒旗<lb/>
下逺浦舩歸漁笛中兀兀松牕翻蠧簡垂垂蓬鬢颯<lb/>
霜叢自憐世味諳來慣巳覺忘辛似蓼蟲<lb/>
　　次韻謝人惠詩<lb/>
翩翩才氣逸輕翰倒瀉波瀾筆力寛沉醉不辭金盞<lb/>
側清吟長占竹窻寒捧心欲俲羞顰媚斵鼻須煩盡<lb/>
堊漫辱贈驪珠念無報但驚懷䄂有竒觀<lb/>
<pb n="KR4d0159_SBCK_035-8b"/>
　　夜雨<lb/>
夜雨妨清夢踈簷落細聲幽懷無客語偶坐有琴横<lb/>
水闊柴荆逈風高鴈鶩驚感時思報主材薄媿平生<lb/>
　　閉閤<lb/>
閉閤静無寐觀書空復愁虞卿雙白璧晏子一狐裘<lb/>
萬事等歸盡百年誰得留還將句中眼爲問賈長頭<lb/>
　　行部至南陵題隱静寺<lb/>
籃輿行盡萬松岡得得來看古道場飛錫落花成佛<lb/>
去後人誰見紫金光<lb/>
　　寄宿隱静東軒軒外竹引飛泉落池中隔窻聞<lb/>
<pb n="KR4d0159_SBCK_035-9a"/>
　　之如秋雨瀉簷聲<lb/>
踏殘西日寄僧房一炷爐熏秋夜長誰作響泉喧客<lb/>
枕夢回欹聽雨淋浪<lb/>
　　次韻李彦逹客舎秋懷<lb/>
落日孤村静凄風一笛秋寸心灰欲死雙鬢雪添愁<lb/>
未報中原復應煩肉食謀獨慚蘇季子計拙幣貂表<lb/>
　　次韻彦逹<lb/>
之子初傾葢論詩卽定交心淸懸水鑑才逸奮蒲梢<lb/>
貰酒移賔榻擕盤雜野肴半醒還半醉相對老蘅茅<lb/>
　　木落<lb/>
<pb n="KR4d0159_SBCK_035-9b"/>
木落秋聲逈山寒暮色連時危羞冕紱身老寄林泉<lb/>
濁酒平孤憤淸吟續短篇一枝吾巳足鴻鵠謝哀憐<lb/>
　　思歸<lb/>
梧陰低落月蛩響怨悽風舊隱江煙裏歸期客夢中<lb/>
攬衣驚帶緩看燭待花紅莫謾呼歡伯驅愁正罔功<lb/>
　　次韻酬彦逹<lb/>
浮榮過眼風脫葉鴛行無復清夢接柴門晝閉雀可<lb/>
羅寒日暉暉弄踈樾巳種芳蘭滋九畹更遣胎仙舞<lb/>
三疊李侯壯志亦可人舉目萬里欲横絕醉眼時看<lb/>
石稜紫吟鬢半作霜棘折方今聖主躬儉勤奏賦不<lb/>
<pb n="KR4d0159_SBCK_035-10a"/>
須誇羽獵中興盛事要磨崖老於文字誰踰結願君<lb/>
勉力上扶搖渺渺雲海出飛楫莫隨鎩翮臥窮巷謾<lb/>
學啼螿弔寒月<lb/>
　　燒香三絕句<lb/>
卷去竹書閑棐几臥看桐影轉簷牙試憑波律送淸<lb/>
夢未信華胥天一涯<lb/>
霏霏沉水屑玄玉靄靄博山生翠雲羅筏城旁知幾<lb/>
里坐令香界徹㣲熏<lb/>
閉眼無勞身外思安心有法静中知香添細炷焚千<lb/>
和茶碾新芽試一旗<hi>千和香出三洞珠囊</hi>
<pb n="KR4d0159_SBCK_035-10b"/>
</p>
<p>
華陽集卷第三十五<hi>畢</hi>
<pb n="KR4d0159_SBCK_035-11a"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_036-1a"/>
華陽集卷第三十六<lb/>
　　　　　　　　　　　金壇後學于孔兼校<lb/>
　詩<lb/>
　　次韻錢巽叔見贈<lb/>
阻闊書郵頓兩忘三年淸夢獨徜徉風旌引興與天<lb/>
遠蠒緒牽愁知日長逸翮佇歸鴛鷺列鳴騶忽下水<lb/>
雲鄉秋霖窮巷無人到褁飯應煩問子桑<lb/>
　　感恩<lb/>
伊昔趨靑瑣嘗叨奉紫宸燕間承仄席淸問及垂綸<lb/>
寵荷皇恩重歸慚白髮新粉身那足報結草是吾鄰<lb/>
<pb n="KR4d0159_SBCK_036-1b"/>
　　幽情<lb/>
𥚹性多違俗忘年只舊山心隨黄葉謝身與白雲閑<lb/>
杜酒頻應酌萊衣賸喜班幽情在叢桂爲着槿籬環<lb/>
　　彦逹作詩自歎次韻勉之<lb/>
未試屠龍學頻應引劒看夢驚秋枕雨愁入曙牕寒<lb/>
戰伐今年定乾坤萬里寛扶摇終一舉回首謝悲酸<lb/>
　　日暮<lb/>
地偏車馬静門閉水雲深野艇收晴網村春續暮砧<lb/>
危腸逢酒怯病骨畏寒侵又見鴉歸盡誰賡梁甫吟<lb/>
　　次韻彦逹雨霽<lb/>
<pb n="KR4d0159_SBCK_036-2a"/>
坐看飛雨激風雷忽變晴空萬里開殘暑暗隨簷溜<lb/>
去新凉頻逐樹聲來朱絃奏罷空三歎白酒篘殘尚<lb/>
一杯病懶怕催詩債急彊吟狂斐不知裁<lb/>
　　晚雨<lb/>
急雨鳴𥘉歇崇雲凝不流客帆迷夕浦漁火聚煙洲<lb/>
委巷藏身拙殘編亂眼愁功名心巳謝肯負故山幽<lb/>
　　彦逹借研意在白取次韻戲荅<lb/>
斵石染輕翰對靣可十手價重千黄金欲見那得苟<lb/>
難欺相如璧寧碎范増斗作詩伐君謀聊以當墨守<lb/>
　　家叔示秋夜詩次韻<lb/>
<pb n="KR4d0159_SBCK_036-2b"/>
秋來天色半晴陰衰髩難禁節物侵蘭葉向人方泣<lb/>
露菊花催酒巳浮金莫將詩課頻頻聒不那愁城日<lb/>
日深咫尺南山堪寄傲欲隨鳩杖徧幽㝷<lb/>
　　用前韻<lb/>
蕭然雲屋敞溪陰荒徑蒿萊故故侵穿竹晚風輕戞<lb/>
玉入簾凉月碎摇金畏寒皮骨驚秋早得酒情懷語<lb/>
夜深臨老工夫在禪說試拈波若爲重㝷<lb/>
　　次韻戲彦逹思歸<lb/>
月牕明素練風榻淨飛沙飲極樽無緑更長燭自花<lb/>
感時憂未散得句喜能誇莫寄思歸語粧寒捐鬢鴉<lb/>
<pb n="KR4d0159_SBCK_036-3a"/>
　　月夜<lb/>
漁火前村近秋砧静夜多山煙歸宿鳥水月動明波<lb/>
燭短催詩急樽空柰客何抱愁眠不穩林影半床過<lb/>
　　秋夜小酌<lb/>
宇宙秋光老崦嵫夜色連澄波寒浸月低樹逺浮煙<lb/>
巷僻喧都騎杯行促廣筵摩尼元自照沉醉不妨禪<lb/>
　　探梅<lb/>
俗態多違性幽梅不近城詩書看長物林壑寄餘情<lb/>
傍驛㝷梅使衝寒過麴生一枝供細酌歸路見參橫<lb/>
　　山中卽事<lb/>
<pb n="KR4d0159_SBCK_036-3b"/>
地僻官仍冷心閑日自長松篁供逺吹芝术度幽香<lb/>
直木應先伐驚禽忍再傷家山吾所愛投老慰相望<lb/>
　　次韻彦逹折梅<lb/>
信歩㝷梅約欣逢亞雪枝春藏紅蕚小寒嗇暗香遟<lb/>
畫角傳新曲粧臺歛翠眉廣平心不動唯許筆端知<lb/>
　　僻居<lb/>
陋巷人誰樂窮居意自安擁門雲樹暗繚徑土花乾<lb/>
白髪驚時速靑燈耿夜寒中原滿胡騎一念一悲酸<lb/>
　　次韻彦逹對雪有感<lb/>
朔風卷地寒雲繁忽驚空花墮簷間遠山歷亂眼中<lb/>
<pb n="KR4d0159_SBCK_036-4a"/>
失飛鳥滅没天際還𬗟想端門萬官賀雲陛儼列鳴<lb/>
珮環豐年獻喘天一笑聲動四海俱歡顔李侯人物<lb/>
妙天下何獨臥窮看屋山胸次氷壺自深瑩管中霧<lb/>
豹難窺班異時富貴恐不免詎忍空歌梁甫艱君看<lb/>
鴻鵠有高志一舉九萬誰能攀<lb/>
　　雪晴<lb/>
雪晴日脚下茅屋深巷泥融頻屐聲幽鳥喚春啼不<lb/>
那野梅迎客意先傾愁腸斷送酒邉散詩眼安排煙<lb/>
際橫晚歲浮榮安用許秪應丘壑未忘情<lb/>
　　次韻彦逹催詩<lb/>
<pb n="KR4d0159_SBCK_036-4b"/>
老去交親渾謾與興來終日飲亡何扣門頗厭催書<lb/>
債隱几憑誰遣睡魔肯恠物情相楚越端由吾道自<lb/>
丘軻衰慵更着詩頻惱筆陣方開巳倒戈<lb/>
　　歲暮二首<lb/>
忽忽歲云暮霏霏山雨頻鳥啼茅舎静梅映竹籬新<lb/>
陋巷無深轍清酤有善鄰中原消息斷聊與醉鄉親<lb/>
　　二<lb/>
寒逐雲陰散年催節物新桃符趨臘市社鼓賽田神<lb/>
任性琴書懶呼兒杖屨頻君恩難報處家食奉雙親<lb/>
　　用前韻<lb/>
<pb n="KR4d0159_SBCK_036-5a"/>
雪殘春信近山逈客愁新興極尊無酒詩成筆有神<lb/>
玩心雲物變驚夢雨聲頻坐對華嚴海忘言意自親<lb/>
　　野望<lb/>
日落寒雲薄樓高望眼迷興亡千古恨衰疾萬行啼<lb/>
拔士空巖穴防秋尚鼓鼙建章何處是坐待玉繩低<lb/>
　　探梅<lb/>
倚空山翠羅曲屏入山曉日寒凄淸蒼龍導前散踈<lb/>
影幽鳥勸坐回新聲探梅忽見數枝發曵杖折來雙<lb/>
眼明綽約東牕可無伴煩君火急呼麯生<lb/>
　　彦逹乗小舟醉歸墮水作此戲之<lb/>
<pb n="KR4d0159_SBCK_036-5b"/>
舎爵頽然飲中仙夜歸一葦航深淵長歌扣舷天上<lb/>
坐起舞失脚水底眠未省渇羗笑肉動㑹令鼴鼠驚<lb/>
腹便布帆無恙急藏去明年更試春江舩<lb/>
　　次韻李公顯<lb/>
士有鴻鵠志萬里一舉翮胸中自廊廟肯顧三畒宅<lb/>
李侯氣邁爽詞鋒凛霜㦸老夫晚結交文㑹欣有繹<lb/>
劇談到時事唾手欲任責短褐天路高畎畒抱忠赤<lb/>
風雷惜變化泥蟠等<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴結茅西山下樵㸑走僮獲<lb/>
富貴㑹有時簟瓢豈不適世態翻覆手寧較黑與白<lb/>
興來時一杯南窻俯遥碧<lb/>
<pb n="KR4d0159_SBCK_036-6a"/>
　　歸自金壇值雨宿顧龍山翌日施米作供<lb/>
蒲牢不撃欠晨炊風伯如何聖得知留我艤舟明日<lb/>
去滿堂香飯雪飜匙<lb/>
　　次韻公顯見贈<lb/>
李侯詞氣吐朝陽光熖真成萬丈長緑髮莫將塵土<lb/>
暗㑹看它日照金章<lb/>
年齊耆舊愧衰陽懶性唯耽野趣長了却官租更何<lb/>
事君王約法巳三章<lb/>
　　用前韻戲公顯<lb/>
初試梅粧愜壽陽藁砧山上夜何長式㣲未盡閨中<lb/>
<pb n="KR4d0159_SBCK_036-6b"/>
怨束晳那辭𥙷一章<lb/>
　　送公顯應舉<lb/>
堂堂筆陣一當千得意秋風急着鞭百萬破荒明日<lb/>
事未應長欠畒頭錢<lb/>
　　次韻公顯木犀<lb/>
鋪茸紫蔡亂晴颸點金寒菊棲短籬木犀韻高陋凡<lb/>
枝顧與葵菊同堦墀香聞十里自絶竒造物豈偏雨<lb/>
露滋閒見層出珠琲垂鵝黄靚粧宮様宜煙銷紅日<lb/>
下薄帷宴坐幽窻風度時頗覺飄飄蘭蕙姿着人不<lb/>
去催作詩李侯爲續離騷辭香草端從筆下移花前<lb/>
<pb n="KR4d0159_SBCK_036-7a"/>
把卷不停披何以酬君金屈巵<lb/>
　　次韻公顯賦蠟梅二首<lb/>
壽陽催粧花睡起半額淺黄嬌欲語香䰟浮動滿幽<lb/>
思着莫春風暗相與李侯鐡心似廣平筆力萬鈞談<lb/>
笑舉詩成夜誦更淸絕向來誰識袁臨汝句中有味<lb/>
應獨知吟罷餘丼發㣲咀<lb/>
愁裏危腸日九廻今朝愁眼爲花開一枝斜倚向人<lb/>
笑應報上林春信來<lb/>
　　從丁世叔覔花栽<lb/>
老去看花能幾回旋移花樹着行栽君家封㨁滿煙<lb/>
<pb n="KR4d0159_SBCK_036-7b"/>
露分我一枝春色來<lb/>
　　庚午三月十日遊茅山<lb/>
雨餘沙逕浄無泥杖策何妨過竹谿迎客野花隨處<lb/>
發勸沽幽鳥向人啼峰巒路轉攀蘿倦樓觀煙深望<lb/>
眼迷疑是武陵仙地隔坐來遐想舊桃蹊<lb/>
　　王伯壽見和復用前韻奉荅<lb/>
瓶空何必醉如泥送客誰能過虎溪一枕閉門追蝶<lb/>
夢兩行森木聽鶯啼新詩未讀心先伏細字徐看眼<lb/>
欲迷筆底春風有生意他年桃李㑹成蹊<lb/>
　　次韻伯壽述懷<lb/>
<pb n="KR4d0159_SBCK_036-8a"/>
仲蔚蓬蒿滿徑荒主人曾是漢中郎干時不利初無<lb/>
術醫國那知别有方老去與誰同臭味秋來多病獨<lb/>
悲凉倚天長劒君休問腐肉當前亦斂鋩<lb/>
　　邀韋汝昭同宿上館<lb/>
打窻風雨夜蕭蕭客裏誰堪伴寂寥五字蘇州有苗<lb/>
裔高吟何必更聞韶<lb/>
　　題華陽南牕<lb/>
擾擾何年斷俗緣從今便合老山間㑹將碧澗洗心<lb/>
浄坐看白雲終日閒<lb/>
　　衰病辭禄蒙恩賜可時小子堅方塵末第陳德<lb/>
<pb n="KR4d0159_SBCK_036-8b"/>
　　昭袁仲誠惠詩褒借褒借甚寵次韻奉荅二首<lb/>
蕭蕭兩鬢雲毛新忝竊淸朝舊薦紳陳力心知難就<lb/>
别引年恩許致爲臣臥家正恐貽官謗増秩俄驚捧<lb/>
帝綸温鮑一門生意足捐軀無路報㳙塵<lb/>
月窟當年裛桂香衰蘭那敢望重芳姓名忽見偕千<lb/>
佛骨相端知誤九方老樹逢春欣有蘖新雛出谷敢<lb/>
争翔琢磨賴有交朋在高義無專數范張<lb/>
　　用前韻再簡二首<lb/>
三復長篇句法新蘭言紉佩更書紳才高奚啻千人<lb/>
敵譽過空慚一介臣莫訝筆端能品藻定由胸次有<lb/>
<pb n="KR4d0159_SBCK_036-9a"/>
經綸波瀾萬頃分餘滴洗盡昏花滿眼塵<lb/>
二妙争開古錦囊爛然佳句壓羣芳奉高遺德歸臨<lb/>
汝文範流風在季方顧我挂冠寧復振生兒附翼豈<lb/>
能翔願公勉力躋雲路視草斯文要主張<lb/>
　　赴喜雪御筵歸作<lb/>
喜雪排筵曉漏催玉人傳詔下天來香隨日轉蓬萊<lb/>
近<hi>山棚</hi>花帶春回錦繡開一線新陰留鼓吹三登和氣<lb/>
入樽罍叨霑惠渥思歸美授簡梁園愧乏才<lb/>
　　進呈皇太后回鑾事實<lb/>
奕世占來寶運昌母儀垂慶肇生啇鑾回長樂神人<lb/>
<pb n="KR4d0159_SBCK_036-9b"/>
喜書就蓬山日月光北闕導迎三衛仗東朝歡奉萬<lb/>
年觴太平盛事人相語孝德回天賴我皇<lb/>
　　太廟靈芝産于　仁宗皇帝英宗皇帝兩室前<lb/>
　　楹芝上有文成王字臣叨陪政府得預榮觀謹<lb/>
　　課成律詩二首<lb/>
吾皇聖德絕先猷淸廟華芝屢降休道盛百王神畫<lb/>
驗祥開兩室化功侔犧尊影照彤雲聚藻梲光連喘<lb/>
氣浮願詔樂章歌偉蹟便從來歲薦郊丘<lb/>
升平和氣格天淵瑞物嘉生太室前根托丹楹朝麗<lb/>
日葉敷華蓋護非煙燕胎爲祝多男慶天母仍符萬<lb/>
<pb n="KR4d0159_SBCK_036-10a"/>
歲篇聖意毎勤宗廟事屢蒙休應荅精䖍<hi>神芝名燕胎燕玄鳥</hi>
<hi>也有天命生啇之兆古辭靈芝篇云陛下三萬歲慈母亦復然</hi>
華陽集卷第三十六<hi>畢</hi>
<pb n="KR4d0159_SBCK_036-10b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_037-1a"/>
華陽集卷第三十七<lb/>
　　　　　　　　　　金壇後學于文熈校<lb/>
詩<lb/>
　　歲前三日立春值雪㑹同僚飲<lb/>
三日殘冬趂臈回飛霙滿眼送春來香浮綵勝隨冝<lb/>
帶花着瑶林是處開巳卜屢豐歌井邑何妨乗興倒<lb/>
樽罍東陽莫訝休文瘦老病仍添一歲催<lb/>
　　上元<lb/>
上元春色壓輕寒故事賔僚集晚筵合坐香浮花裊<lb/>
娜捲簾風定月嬋姢閭閻盡道冝新歲燈火何妨減<lb/>
<pb n="KR4d0159_SBCK_037-1b"/>
去年堪笑樽前窮太守只愁老病欲歸田<lb/>
　　休官<lb/>
乞得淸朝一病身杖藜歸去老山村室廬旋築新椽<lb/>
就松菊猶㝷舊徑存漸喜有緣窮野興只慚無路報<lb/>
君恩百年來日知餘幾且把生涯付一樽<lb/>
　　弟姪三人同日受官實爲吾家盛事老懷不勝<lb/>
　　抃喜作四小詩見區區之意<lb/>
恩光初自九天來玉樹三枝一日開造物無私人共<lb/>
慶那知陰德舊栽培<lb/>
三世追榮荷聖恩諸孫仍見捧絲綸當年孝友家聲<lb/>
<pb n="KR4d0159_SBCK_037-2a"/>
在流慶増光屬後人<lb/>
恩𫀆新綠照新秋文雅鄉評早見收王謝故應人物<lb/>
勝芝蘭生處自風流<lb/>
淸時得謝老山村弟姪相過慶一門結綬滿庭青若<lb/>
若莫辭勤苦報君恩<lb/>
　　郊祀慶成用堅韻<lb/>
圓丘迎日至大駕肅天臨樂奏來靈享嵩呼動德音<lb/>
均恩寰宇慶望闕老臣心基命歌周雅何勞五字吟<lb/>
　　作亭池上日游其間頗覺自適<lb/>
歳晚穿池結小亭地偏聊欲寄幽情虛簷風度披襟<lb/>
<pb n="KR4d0159_SBCK_037-2b"/>
爽曲㟁波平照眼明過我賔朋無厭數傍人鷗鷺不<lb/>
湏驚聖朝乞得身閑散便覺淵明是隔生<lb/>
　　題喜歸亭<lb/>
君恩賜我老莵裘旋築池亭野趣幽地勢曲連青嶂<lb/>
遶波光環匝翠煙浮興來樽酒隨時辦客散琴書盡<lb/>
日留爲問標題意何在一生心足是歸休<lb/>
　　次韻袁仲誠見贈<lb/>
解組清朝返舊鄉依然門巷接回塘閒身乍覺鳥聲<lb/>
樂緩歩重㝷花徑香多謝故人停桂棹何妨清夜醉<lb/>
霞觴新詩贈我光蓬屋十襲應同夏后璜<lb/>
<pb n="KR4d0159_SBCK_037-3a"/>
　　再用喜歸亭韻<lb/>
晏子區區惜弊裘吾衰亦戀故山幽得歸更喜詩盈<lb/>
軸任逹寧須酒拍浮巳縱虛名身外去肯將俗物眼<lb/>
邊留只慚老負君恩重結草他年報未休<lb/>
　　送張輔卿省試<lb/>
明詔搜賢動四陲西來一鶚冠羣飛擅場筆勢驚華<lb/>
省發策才名上紫㣲無負題橋平日志要看懷綬故<lb/>
鄕歸相逢肯惜傾家釀巳約鶯花<hi>御名</hi>勿違<lb/>
　　簡表仲誠覔芍藥花<lb/>
老來百計不相關詩句雕鐫興亦䦨只有好花堪照<lb/>
<pb n="KR4d0159_SBCK_037-3b"/>
眼從君聊借一枝看<lb/>
　　仲誠和詩四首又疊送花再用韻荅<lb/>
筆陣橫飛屢叩關嚴兵夜戰迫更䦨好花多謝頻分<lb/>
我怯敵䰟驚未暇看<lb/>
　　避㓂舟中風雪大作<lb/>
扁舟避㓂艤山隈問捷江城信未廻犯夜號風驚夢<lb/>
破催寒飛雪送愁來三軍挾纊煩温詔百戰搴旗頼<lb/>
雋材巳辦磨崖頌功烈竚還生意發春雷<lb/>
　　王伯壽示佳作備述窮苦次韻奉呈<lb/>
吟殘翻水筆生春秀句驚人字字新賦料楊雄誰可<lb/>
<pb n="KR4d0159_SBCK_037-4a"/>
敵才高太白善無鄰清心鳴鏑増豪氣刮膜神箆浄<lb/>
俗塵唯有訴窮疑太過文章從古忌悲辛<lb/>
　　雪作<lb/>
朔風吹雪應嘉時蔌蔌空庭静夜知歲稔不須占瑞<lb/>
諜家貪尤喜映書帷花雖無艶難争巧舞不成行也<lb/>
自竒病起老翁迷眼界寒牕呵筆彊裁詩<lb/>
　　招親舊賞花<lb/>
名花朶朶向人開家釀沉沉旋撥醅咫尺晴川風更<lb/>
便追歡何惜片帆來<lb/>
　　安人生日<lb/>
<pb n="KR4d0159_SBCK_037-4b"/>
聞道防秋吉語來生朝宴席爲君開黄花也似知人<lb/>
意争挽歡聲入壽杯<lb/>
　　聞大帥勇决直趨北界喜而作此<lb/>
牙旗動處擁貔貅直渡黄河塞草秋百萬胡兒陣前<lb/>
死肯教衛霍獨封侯<lb/>
　　次韻王周伯和應文詩<lb/>
先生詩興浩難收苦思俄驚兩鬢秋變格競傳吳富<lb/>
體懷沙擬續畔牢愁㑹令後學輕焚藁消得時名號<lb/>
倚樓我老恨無青玉案錦囊分示若爲酬<lb/>
　　應文監視刈穫有詩輙和一篇恐以一飽廢學<lb/>
<pb n="KR4d0159_SBCK_037-5a"/>
　　因而勉之<lb/>
杖藜何日下西疇想見欣逢歳有秋可但聚糧供腹<lb/>
飽還應釀秫散眉愁决科佇看標金榜得路終期侍<lb/>
玉樓莫把光陰等閑弃一朝淸問要人酬<lb/>
　　九日用前韻<lb/>
間裏光陰逐水流重陽忽復故園秋休言白髮從教<lb/>
老試挿黄花也解愁感舊有時曾落㡌憑高無力更<lb/>
登樓昏昏病懶唯堪睡詩債休催未暇酬<lb/>
　　走筆戲呈世叔伯逹二親友<lb/>
老來無計了殘年只有歡情寄酒邉歌舞借看真逹<lb/>
<pb n="KR4d0159_SBCK_037-5b"/>
士忍將朱戸鎻嬋姢<lb/>
　　次韻周伯見贈<lb/>
㓜子童孫乏寸長遷官同日𬒳榮光芝蘭瑞色來空<lb/>
翠南露恩言滿詔黄莫訝飛騰循九品㑹看毫末聳<lb/>
千章卽今天子收羣策廊廟訏謨要主張<lb/>
　　用前韻<lb/>
百歲休誇日月長十分逾八歎流光精忠許國心猶<lb/>
赤老病催人髪巳黄扶杖毎聞宣鳯詔望雲無路仰<lb/>
龍章恢圖幸有臯䕫在坐看朝綱萬目張<lb/>
　　次韻方守送進士<lb/>
<pb n="KR4d0159_SBCK_037-6a"/>
下詔徴多士彈冠動四溟三場遵舊典八韻見明經<lb/>
勸駕勤州牧吟牋詫地靈春風歸路近衫色照山靑<lb/>
　　次韻周伯謝綿襖長篇<lb/>
最宜爲誥唐仲舒上林子虚漢相如喜君萬事懶着<lb/>
眼獨向文章情未踈家貧肯戀儋石儲船漏則巳那<lb/>
復袽素志蹉跎雪侵鬢靑衫匍匐塵滿𥚑可憐虞翻<lb/>
屯骨相相逢呼我丈人行夜聞抵掌論開邉怒髮衝<lb/>
冠一何壯驦裘典盡終諱寒忍寒悲歌行路難綈𫀆<lb/>
恐貽范叔怒長篇忽拜烏絲䦨辭章典要古所尚餘<lb/>
子碌碌何足仰願君回筆頌皇猷偃武修文荅靈貺<lb/>
<pb n="KR4d0159_SBCK_037-6b"/>
天子亟欲聞盡言前席還應虚黈纊<lb/>
　　老夫辭榮里居行年八十酒間謾成拙句二首<lb/>
　　述意而巳不以示外也<lb/>
莫笑樽前白髮翁曾騎竹馬戯元豐年彌八帙癡頑<lb/>
在身荷三朝寵眷隆綠野敢將前哲比香山幸有老<lb/>
人同興來尚欲㝷幽去收拾殘春杖屨中<lb/>
老病辭榮日月邉歸來擬作地行仙飛霜滿鬂三千<lb/>
丈止水觀心八十年松菊雖存堪寄傲干戈未定敢<lb/>
安眠君王宵旰圖恢復洗眼神兵策萬全<lb/>
　　親舊以老夫年及中壽旣辱臨况又多以詩詞<lb/>
<pb n="KR4d0159_SBCK_037-7a"/>
　　相慶祝顧衰謝何以得之輙成鄙句叙述感悰<lb/>
老來光景去駸駸親舊應多惜老心傾葢義高雙白<lb/>
璧開函詩敵萬黄金催年生怕玲瓏唱醉夜寧辭鑿<lb/>
落深多謝慇懃祝彊健寄言衰病莫相侵<lb/>
　　老病<lb/>
蕭然華髮映蒼顔九帙開來第一年錬盡交游難諱<lb/>
老養成衰病却安禪新春巳負登山屐舊賞空慚載<lb/>
酒船張緒風流那復少坐看飛雪弄晴煙<lb/>
　　送<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>孫省試<lb/>
英髦雲集幾千人羣試争看藝絕倫一鼓搴旗先作<lb/>
<pb n="KR4d0159_SBCK_037-7b"/>
氣三場下筆要如神决科無失靑氊舊拜賜重添緑<lb/>
綬新秀發孫枝吾欲見夢魂巳到上林春<lb/>
　　次韻洪總領題花信亭得江樓二首<lb/>
誰爲傳花信新亭破睡風春回芳意早客到賞心同<lb/>
酒盞摇江渌詩牋照坐紅無由接歡宴危坐正書空<lb/>
　　二<lb/>
地勝宜樓觀臨江勢屹然橫波吞翠壁倒影挿雕椽<lb/>
老子難收興雲安未足憐由來詞翰手五鳯獨居前<lb/>
　　見華陽舊題刻石有感<lb/>
舊句入貞珉新題亦巳陳光陰如許速誰是百年人<lb/>
<pb n="KR4d0159_SBCK_037-8a"/>
　　某上章辭免召命蒙恩矜許仍賜羊酒存問自<lb/>
　　念衰殘辱此異數不勝感天荷聖之情謹課成<lb/>
　　拙詩一首<lb/>
昧死飛章上九天懇辭嚴召卒餘年綸言寵念桑榆<lb/>
迫臺餽恩垂雨露偏異數一時真創見窮鄉萬口徧<lb/>
誇傳吾衰忝冐知難報結草它年敢避先<lb/>
　　用前韻<lb/>
召節煌煌下帝關君王圖舊起高年露章懇避回天<lb/>
速拜命歡呼壓地偏錫饌宰官侵夜到問安州牧置<lb/>
郵傳辭榮有耀人皆說誰解清時獨占先<lb/>
<pb n="KR4d0159_SBCK_037-8b"/>
　　考妣贈官一時榮耀老懷易感輙敬書長句<lb/>
絲綸五色錦爲囊寵贈雙親廟室光位列三孤升極<lb/>
品名加大國啓新疆劬勞仰荷湛恩報精爽應知積<lb/>
慶長燕及子孫宜勉力忠勤他日繼遺芳<lb/>
　　送彦禮弟赴歙尉四首<lb/>
莫辭官小路間關趂取春風穩着鞭無限淸時推轂<lb/>
手冲天何必待三年<lb/>
池塘春草促君詩阿緒風流絮欲飛滿眼吾家好風<lb/>
景正須相賞忽相違<lb/>
高才自是古梅仙綵棒何須向壁懸晉盗奔秦無一<lb/>
<pb n="KR4d0159_SBCK_037-9a"/>
事爐董深炷好安禪<lb/>
空詩羞澁送君行老病難堪叙别情天假吾年未填<lb/>
壑它時猶及問歸程<lb/>
　　舊所乗馬老且瘠見之感懷<lb/>
人衰馬亦老不踏長安道筋力漸疲羸鞍韉謾華好<lb/>
見我勿嘶鳴爲爾動懷抱無復矍鑠時去去飽豐草<lb/>
　　夜思出處因作戲言<lb/>
仕路定風波人生能幾何時來聊試手爲瑞不宜多<lb/>
　　老來交朋淪謝雖婢僕亦無在者感舊忽覺凄<lb/>
　然<lb/>
<pb n="KR4d0159_SBCK_037-9b"/>
故交淪没水東流歳晚無人話昔遊飛絮落花何足<lb/>
道忽經風雨亦添愁<lb/>
華陽集卷第三十七<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_038-1a"/>
華陽集卷第三十八<lb/>
　　　　　　　　　　金壇後學于孔兼校<lb/>
　挽詞<lb/>
　　顯仁皇后挽詞三首<lb/>
輔漢陰功大生啇寳運開俸從湯邑省恩向外家裁<lb/>
奄忽乗仙馭劬勞動聖哀園陵奉遺誥終不費邦財<lb/>
　　二<lb/>
長樂坤儀肅思齊母道全九州供大養八帙茂遐年<lb/>
仗簇江山外哀纒日月邉遺芳歸史筆萬古照靑編<lb/>
　　三<lb/>
<pb n="KR4d0159_SBCK_038-1b"/>
仗去慈寧殿神歸永祐宮問安迷輦道灑泣慟宸衷<lb/>
水逝長江月天號宰木風平生尚慈儉流澤到無窮<lb/>
　　鄭國太挽詞四首<lb/>
五福兼全舉世稀庭闈早日見淸規應期千載生公<lb/>
輔掩迹三遷號母師漢魏䟽封華國史蘋蘩遺德繼<lb/>
周詩年年只說重陽近無復黄花酒一巵<lb/>
一夕萱堂事巳非百年遺範在豐碑頒花玉殿春風<lb/>
暖奉詔登樓夜漏移罷宴巳聞修故事回班那復見<lb/>
新儀音容寂寞應仙去香火因縁只自知<lb/>
蘭桂秋風一夜催衮衣何處望南陔堂堂斗帳銷香<lb/>
<pb n="KR4d0159_SBCK_038-2a"/>
篆鑑掩飛鸞下玉臺漢使從天虛鹵薄胡笳和月助<lb/>
悲哀東門咫尺佳城在雙鶴飛空日幾回<lb/>
銘旌冉冉去飛揚蕭瑟西風泣畫堂不見魚軒辭繡<lb/>
轂空餘鸞誥冷綃囊姓名自是標仙籍環佩應知返<lb/>
帝鄉盡把遺芳歸史筆㑹令千古獨煇煌<lb/>
　　何丞相挽詞三首<lb/>
一德乗亨運三公冠宰司秉鈞回直道解組向明時<lb/>
人去空圖畫名存粲鼎彛懸知千古後貪懦激淸規<lb/>
　　二<lb/>
帝念虧三鑑天臨動八鑾飛星瞻傅說舊學記丼盤<lb/>
<pb n="KR4d0159_SBCK_038-2b"/>
治定身先退名全德不刋於何驗符策有子嗣鴛鸞<lb/>
　　三<lb/>
不慭遺元老巖巖失具瞻勲庸扶廟社名字到閭閻<lb/>
王國開封大師垣寵數兼夢雞初莫省今日竟成占<lb/>
　　譚勝仲挽詞二首<lb/>
詞伯風騷舊公朝宿望存郎官寧出宰廷尉亟平反<lb/>
夢斷天衢逺愁連野樹昏秪應陰德茂蘭玉照于門<lb/>
　　二<lb/>
時論歸清德耽書到白頭士應知巳用人豈法家流<lb/>
骨瘦凌孤鶴詩豪壓萬牛悲看耆舊傳誰復繼前修<lb/>
<pb n="KR4d0159_SBCK_038-3a"/>
　　湯德廣挽詞三首<lb/>
四海知名士三朝老從臣勤王安反側分閫試經綸<lb/>
天闊鴛行斷山空馬鬛新豐碑滿忠義千古詔簮紳<lb/>
　　二<lb/>
忠憤憂時切風雲得路先官箴循吏傳家法棣華篇<lb/>
滅虜兵方急優賢席屢前如何天不慭高冡臥蒼煙<lb/>
　　三<lb/>
束髪師前軰忘年得此翁雞豚同里社詩禮共家風<lb/>
别去十年久書無三月空歸來人不見銘旐舞斜紅<lb/>
　　張彦度挽詩二首<lb/>
<pb n="KR4d0159_SBCK_038-3b"/>
京兆吾宗不乏人煌煌朱紱照簪紳棠陰訟簡絃歌<lb/>
樂蓮幕才高畫諾新北海但知樽有酒萊蕪誰念甑<lb/>
生塵哀笳忽送秋風急忍看遺蹤萬古陳<lb/>
滿目溪山舊賞心杖藜那復共登臨平生友誼情無<lb/>
間累世宗盟分更深顧我老懷誰告語思君遙夜獨<lb/>
悲吟流風頼有諸郎在他日相親儻嗣音<lb/>
　　莊弱翁挽詩二首<lb/>
厚德鄉評最知名國士同郎曹參列宿宰屬輔宗工<lb/>
紫詔恩垂下黄梁夢巳空九原那可作流涕濕西風<lb/>
　　二<lb/>
<pb n="KR4d0159_SBCK_038-4a"/>
仕路靑霄逼還家白髮生一麾驚昨夢三徑適幽情<lb/>
孰謂如蘭契先隨逝水傾送君悽斷處煙雨暗銘旌<lb/>
　　胡氏碩人挽詞二首<lb/>
吾舅當朝傑幽芳配德同典刑家法整湯沐上恩隆<lb/>
鸞影悲塵鑑蘭芬泣露叢音容不知處宰木夜號風<lb/>
　　二<lb/>
我有劬勞念多從外氏游母儀頻接侍賔饋毎淹留<lb/>
應惜年垂老相親禮特優一朝千古别衰淚不能收<lb/>
　　舅李侍郎挽詞三首<lb/>
射策飛騰早推賢望實兼直心常自負大器果難淹<lb/>
<pb n="KR4d0159_SBCK_038-4b"/>
持橐丹墀穩分符畫㦸嚴平生莫追憶淚盡轉愁添<lb/>
　　二<lb/>
諸舅唯公在承顔念母存笑看身巳老情話意彌温<lb/>
不作求田計方期報主恩高堂忽蕭瑟誰爲賦招䰟<lb/>
　　三<lb/>
彊健公先去零丁我曷從同盟空白水酷似有衰容<lb/>
休說鵷行夢看成馬鬛封淚流南望眼愁絕暮雲重<lb/>
　　洪慶善挽詞二首<lb/>
畫省真郎選朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>老郡侯名歸時論重行向古人求<lb/>
嗜學千雞跖修文五鳯樓秋風忽驚夢懷舊涕交流<lb/>
<pb n="KR4d0159_SBCK_038-5a"/>
　　二<lb/>
忝戚鄉閭舊論交道義深窮搜千古意樂易一生心<lb/>
遭謗身雖貶全名死不沉君恩爲昭雪歸窆得家林<lb/>
　　吴氏太淑人挽詞<lb/>
生兒要路早飛騰玉瑱金花寵屢膺天壽康寧逾九<lb/>
帙佛心明了契三乗葭莩永歎音容阻閭里空存孝<lb/>
義稱追想潘輿從游處青青煙草正愁凝<lb/>
　　陳叔美挽詞<lb/>
坦腹東牀衆莫竒堂堂吾弟獨君知交親未及親三<lb/>
歲淪䘮俄驚共一時琴在我方悲子敬禮存誰爲哭<lb/>
<pb n="KR4d0159_SBCK_038-5b"/>
言思山阿幽室千年閟挽語空吟靖節詩<lb/>
　　外祖李承事挽詞二首<lb/>
總角承顔賴擊蒙後生因識古人風忘情自到羲皇<lb/>
上盛事多談慶曆中雙壽兒孫青若若一門慈孝鬱<lb/>
葱葱吁嗟耆舊今何在古木斜陽瀨水空<lb/>
西山忽與老人期未報深恩忍復思燕及祖風從少<lb/>
小與聞家訓識操持聊從諸舅紀遺行深媿外孫無<lb/>
好辭懸想追封在他日附書名傳有佳兒<lb/>
　　舅李義卿挽詞<lb/>
由來甥舅兩相依存没誰知半路虧在側毎蒙誇叔<lb/>
<pb n="KR4d0159_SBCK_038-6a"/>
寳不才那得似牢之臨風酌酒酬春處對月憑軒語<lb/>
夜時回首凄凉巳陳迹壯心無哭奈愁思<lb/>
　　沈洞元挽詞<lb/>
天闕辭嚴召雲棲得坐忘尊生三洞籙起死上池方<lb/>
神託飛魚化丹餘舊竈香從今紀甲子華表佇還鄉<lb/>
　　徐獻仲挽詞<lb/>
一尊相别未經時情話如今忍復思老去交親能有<lb/>
幾年來懷抱更誰知谿橋路斷秋風急香火庭空曉<lb/>
日遲三尺孤墳閉千古傷心東望涕交頥<lb/>
　　丁宣仲挽詞<lb/>
<pb n="KR4d0159_SBCK_038-6b"/>
回首三年别追懷一笑歡坐移香砌暖飲散燭花殘<lb/>
蒿里歸何速桃蹊忍更看秋原愁絕處爲想鶺鴒寒<lb/>
　　李居正挽詞<lb/>
白首論交舊黄冠獨此人誠全知俗薄語直見情親<lb/>
上館鍾魚在空壇月露新如今入山去行處是悲辛<lb/>
　　丁明仲挽詞二首<lb/>
世德知名早鄕評第一流折腰官易厭拄頰興難收<lb/>
博物千㝷海高情百尺樓平生松菊徑蕭瑟晚雲秋<lb/>
　　二<lb/>
里社欣相接葭莩晚益親過從忘客禮簡易見天真<lb/>
<pb n="KR4d0159_SBCK_038-7a"/>
把酒㣲風夜歸舟細雨春如今毎追憶悽慟欲傷神<lb/>
　　陳美成挽詞二首<lb/>
望族推平輿淸芬嗣太丘鄕評嚴禮法家學邃源流<lb/>
幸託葭莩契方期杖屨遊西風忽悲慘忍復看眠牛<lb/>
　　二<lb/>
德潤洮湖闊心平福地安流風前軰似雅量鄙夫寛<lb/>
松菊開三徑芝蘭秀二難百年如轉燭蕭瑟夜堂寒<lb/>
　　丁宋卿挽詞<lb/>
舊約頻相過交情忍獨違四時閑杖屨一榻冷煙霏<lb/>
易感龍祠别難期鶴馭歸老懷誰共語東望益霑衣<lb/>
<pb n="KR4d0159_SBCK_038-7b"/>
　　彦飾弟挽詞二首<lb/>
吾家奕奕茂芝蘭士論尤推季孟間挾策可憐場屋<lb/>
老杜門空對水雲間嗟余屏迹常多病幸爾論心數<lb/>
解顔乗興過從無復日忍將愁眼望西山<lb/>
解組歸來㑹靣初杖藜朝暮過吾廬相親樽酒情無<lb/>
間共話田園樂有餘樗散年頽方倚託棣華風急頓<lb/>
蕭踈堂堂人物無高壽不那哀傷淚滿𥚑<lb/>
　　彦深弟挽詞<lb/>
憶弟懸弧日當余弱冠年艱勤同素志衰病各華顚<lb/>
辭祿歸相倚驚䰟去忽先一樽風雨夜那復共蟬聮<lb/>
<pb n="KR4d0159_SBCK_038-8a"/>
　　陳子張挽詞二首<lb/>
地發湖光秀神鍾鶴骨淸高談排俗子執友遍時英<lb/>
枳棘鸞棲在松楸馬鬛成欲收東望眼流涕若爲情<lb/>
　　二<lb/>
交契先朝露凄凉對夕暉箕裘三世逺簿領一官㣲<lb/>
翠柏開新隧靑編冷舊幃元方未慚長萬里看橫飛<lb/>
　　堅所生母李氏安人挽詞五首<lb/>
僊李移根逺夭桃表慶長九重頒象服三世奉萱堂<lb/>
尚想慈祥性難追淡靚粧眼酸生怕哭雙淚忽淋浪<lb/>
<hi>夭桃事見後</hi>
<pb n="KR4d0159_SBCK_038-8b"/>
　　二<lb/>
四德騰芳早三乘悟性空淸修忘俗累勤儉肅家風<lb/>
舞鏡鸞悲影飛花雨泣叢愁情無處着半入夢䰟中<lb/>
　　三<lb/>
舊約余偕老分違汝忽先有懷中饋闕無憾母儀全<lb/>
望斷送歸路哀纒垂盡年何當卜同穴相與伴愁煙<lb/>
　　四<lb/>
七帙開逾半孤芳散若飄可憐頻舉案那復記吹簫<lb/>
翠幌浮埃積熏爐舊炷消如何寄懷抱細雨夜蕭蕭<lb/>
　　五<lb/>
<pb n="KR4d0159_SBCK_038-9a"/>
<pb n="KR4d0159_SBCK_038-10a"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_039-1a"/>
華陽集卷第三十九<lb/>
　　　　　　　　　　　金壇後學于文熈校<lb/>
　長短句<lb/>
　　念奴嬌<hi>次韻蔣仲逺是日醉甚逃席</hi>
論思厭久動蓴鱸淸興輕辭丹極佩玉腰金歸故里<lb/>
光照湖山秋色八坐儀刑九重尊寵才大今詞伯漢<lb/>
庭豪俊一時誰是勍敵　三徑舊日家聲華堂深穩<lb/>
處頻開瑤席春在壺中真自有一境珠宮仙掖譚麈<lb/>
揮風罰籌如蝟數困樽前客故應元放舉杯狂醉輕<lb/>
擲<lb/>
<pb n="KR4d0159_SBCK_039-1b"/>
　　二<hi>次韻李公顯木犀</hi>
多情宋玉值西風摇落悲秋時節賴有幽芳深解意<lb/>
的皪枝頭争發欲語含羞歛容㣲笑心事如何說暗<lb/>
香時度捲簾留伴霜月　誰爲賦冩仙姿揮毫落𥿄<lb/>
有樽前詞客獨倚䦨干須信道消得孤吟愁絕𥙷闕<lb/>
騷經拾遺香傳頓許居前列品題多謝一枝當爲君<lb/>
折<lb/>
　　靑門飲<hi>京師送王敏求歸鄉</hi>
踈柳飄零暮鴉寒集都門送客斜陽影裏野色沉沉<lb/>
翠㣲隱隱遙指故鄕雲外聚久交情厚對西風争忍<lb/>
<pb n="KR4d0159_SBCK_039-2a"/>
分𬒮飲散賔朋畵船去也平蕪千里　因記小軒無<lb/>
寐觀夜月凭䦨共論深契絳帳淸閑杏檀優暇當念<lb/>
宴遊同醉南北煙波逺願無忘音書頻寄未知名宦<lb/>
拘人異日相逢何地<lb/>
　　驀山溪<hi>甲辰生日</hi>
小牕開宴草草杯盤具歡喜走兒童慶生朝一年一<lb/>
度風光好處恰是小春時香泛泛酒醺醺一曲歌金<lb/>
縷<lb/>
吾今巳醉解作醒時語千里念重親望家山雲天盡<lb/>
處深深發願只願早休官居顔巷戯萊衣歲歲長歡<lb/>
<pb n="KR4d0159_SBCK_039-2b"/>
聚<lb/>
　　臨江仙<hi>次韻陳少陽重九</hi>
綠<graphic n="KR4025" url="https://raw.githubusercontent.com/kanripo/KR-Gaiji/master/images/KR4025.png" mimeType="image/png"/>浮觴香泛泛黄花共薦芳辰淸霜天宇淨無塵<lb/>
登高宜有賦拈筆戲成文　可奈園林摇落盡悲秋<lb/>
意與誰論眼中相識幾畨新龍山高㑹處落㡌定何<lb/>
人<lb/>
　　二<hi>堅生日</hi>
追想京都全盛日蓬弧初記生時朝來朱紱照庭闈<lb/>
誰知衰謝老還有寧馨兒　休說藍田生美玉舉杯<lb/>
聽取歌詞年方彊仕未應遲高風輕借便一鶚看橫<lb/>
<pb n="KR4d0159_SBCK_039-3a"/>
飛<lb/>
　　滿庭芳<hi>生日</hi>
十月風光小春時候燕堂初啓朱筵博山雲潤風細<lb/>
梟晴煙坐有文章公子争吟唱詩滿花牋簾帷裏時<lb/>
聞笑語今日間生賢　郎潜雖未貴虚名自有清議<lb/>
推先更那堪高堂重慶兼全占取人間樂事何必羡<lb/>
玉帶貂蟬飛觴處深深更祝龜鶴永齊年<lb/>
　　二<hi>榮國生日</hi>
風軋雲低寒催臈近畫堂和氣先春玳筵初啓佳㑹<lb/>
慶生辰漏轉高張寳炬重簾邃深炷爐薰歡聲裏清<lb/>
<pb n="KR4d0159_SBCK_039-3b"/>
歌間發一曲繞梁塵　慈闈春不老山河象服恩𬒳<lb/>
絲綸占人間榮貴蘭玉詵詵便好金尊盡醉殷勤勸<lb/>
須滿十分深深願斑衣拜舞千歲奉靈椿<lb/>
　　萬年歡<hi>榮國生日</hi>
歲晚寒凝正蓂舒四葉梅吐孤芳慶誕佳辰開筵盛<lb/>
集萱堂合坐春回錦綉捲簾處花簇笙簧除樂禁初<lb/>
許聞韶應時歡宴何妨　人言富貴最好算有誰能<lb/>
兼福壽康彊自是仙姿天敎占取恩光百和重添寳<lb/>
炷十分勸頻舉瑶觴仍敎畫嘉慶新圖要看蘭桂成<lb/>
行<lb/>
<pb n="KR4d0159_SBCK_039-4a"/>
　　浣溪沙<hi>榮國生日三首</hi>
羅綺争春擁畫堂翠帷深處按笙簧寳奩頻炷鬰沉<lb/>
香　海上蟠桃元未老月中仙桂看餘芳何須龜鶴<lb/>
頌年長<lb/>
　　二<lb/>
臘日銀罌翠筦新潘輿迎臘慶生辰捲簾花簇錦堂<lb/>
春　百和寶薰籠瑞霧一聲珠唱駐行雲流霞深勸<lb/>
莫辭頻<lb/>
　　三<lb/>
象服華年兩鬢青喜逢生日是嘉平何妨開宴雪初<lb/>
<pb n="KR4d0159_SBCK_039-4b"/>
晴酒勸十分金鑿落舞催三疊玉娉婷滿堂歡笑<lb/>
祝椿齡<lb/>
　　四<hi>安人生日</hi>
過隙光陰還自催生朝又送一年來宴堂深處彊追<lb/>
陪　眼眩豈堪花裏笑眉攢聊向酒邉開與君同醉<lb/>
莫辭杯<lb/>
　　點絳唇<hi>榮國生日二首</hi>
飛雪初晴曉來佳氣生庭户寳薰籠霧簾幕香風度<lb/>
　鶴髮龜齡堂上潘輿駐花深處緩歌金縷莫惜杯<lb/>
頻舉<lb/>
<pb n="KR4d0159_SBCK_039-5a"/>
　　二<lb/>
羅幕重重畫堂迎臘和風轉玳筵高展知是羣仙宴<lb/>
　銀鴨香浮紅䄂翻歌扇金杯勸深深祝願争把蟠<lb/>
桃獻<lb/>
　　江城子<hi>和呂丞送進士赴省</hi>
寳津樓下柳陰重畫橋東戲魚龍聞喜當時開宴盛<lb/>
儀容遙想新年㝷故事扶醉㡌夕陽中　可憐衰鬢<lb/>
颯霜叢借<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>紅遣愁濃夢入長安驚起送飛鴻直下<lb/>
青冥休避路九萬里看摶風<lb/>
　　緑頭鴨<hi>次韻王伯壽</hi>
<pb n="KR4d0159_SBCK_039-5b"/>
歛晴煙桂華如水輕寒宴中秋朋簪來㑹滿筵緑鬢<lb/>
朱顔罄樽罍興吞海量妙歌吹聲徹雲端獨念衰殘<lb/>
彊陪歡笑恍然感舊覺悲酸功名志黄梁曉夢老去<lb/>
奈何天休追悔天應教人贏取身閒　想姮娥情都<lb/>
如舊也須知我貪歡柰潘鬢霜蓬漸滿况沈腰革帶<lb/>
頻寛月有重圓人誰長徤一回相見一回難王夫子<lb/>
看君風度何不早彈冠莫學我年年對月扶病江干<lb/>
　　二<hi>次韻陳季明</hi>
愛家山坐來心與雲閑念平生功名有志暮年多病<lb/>
知難眷簮纓未容引去奈猿鶴久巳催還松菊關情<lb/>
<pb n="KR4d0159_SBCK_039-6a"/>
蓴鱸引興昔人高韻照塵寰細追想山林鍾鼎從古<lb/>
罕兼全歸來好皇恩賜可拂䄂欣然　望西清猶叨<lb/>
法從夢䰟寧隔台躔蒔七松便爲小隱開三徑且樂<lb/>
餘年賔友相過雞豚爲具從容聊作飲中仙君試聽<lb/>
陽春佳闋今日恰新傳休辭酒從教醉舞踏碎花氈<lb/>
　　感皇恩<hi>休官</hi>
解組盛明時角巾東路家在深村更深處掃開三徑<lb/>
坐看一川煙雨故山休笑我來何暮　苦貪富貴多<lb/>
憂多慮百歲光陰能幾許醉鄉日月莫問人間寒暑<lb/>
興來隨短棹過南浦<lb/>
<pb n="KR4d0159_SBCK_039-6b"/>
　　朝中措<hi>安人生日</hi>
年時生日燕高堂歡笑擁爐香今日山前停棹也須<lb/>
隨分飛觴　東陽太守擕家遠去方遡桐江把酒祝<lb/>
君長徤相隨歸老吾鄉<lb/>
　　二<hi>前年十二月十八日入對遂除吏侍今在婺逢臘月十八日也</hi>
前年初對大明宮寒律轉春風㡬度鄉關歸夢催成<lb/>
兩鬢霜蓬　山州歲晩還逢令節空記前蹤莫遣酒<lb/>
兵相向愁城生怕頻攻<lb/>
　　三<hi>臘日</hi>
休驚初臘凍全消旬日是春朝梅吐芳心半笑柳含<lb/>
<pb n="KR4d0159_SBCK_039-7a"/>
青眼相撩　風光如許那知太守老去無憀乗興方<lb/>
思把盞歸心巳逐輕橈<lb/>
　　鳯栖梧<hi>安人生日</hi>
五日小春休屈指花發西軒早巳傳春意應爲高堂<lb/>
催燕喜一枝得得來呈瑞　綺席初開雲幕邃蘭蕙<lb/>
騰芳人在蓬壺裏壽酒滿斟那惜醉錦囊行拜恩封<lb/>
貴<lb/>
　　二<lb/>
雨洗軒庭迎晚照黄菊纔芳未覺秋光老恠底烘堂<lb/>
添語笑姮娥此夜來蓬島　獻壽新詞誰解道滿眼<lb/>
<pb n="KR4d0159_SBCK_039-7b"/>
兒孫着語皆争巧㶑灔金杯休惜釂追歡不怕霜天<lb/>
曉<lb/>
　　三<hi>婺州席上</hi>
風勤飛霙迎曉霽銀海光浮宴啓羣仙㑹騎省流芳<lb/>
誰可繼樽前看取連枝貴　華髪衰翁羞晩歲未報<lb/>
皇恩尚忝專城寄酒入愁腸應易醉巳拚一醉酬君<lb/>
意<lb/>
　　四<hi>癸未生日</hi>
老去光陰驚掣電生長元豐試數今誰徤多謝天公<lb/>
憐歲晚淸時乞得身閒散　憶首生朝叨睿眷臺餽<lb/>
<pb n="KR4d0159_SBCK_039-8a"/>
頒恩内酒當筵勸今日衰殘歡意鮮舉杯目斷堯天<lb/>
逺<lb/>
　　五<hi>丁宅二侍兒</hi>
緩帶垂紅雙侍女綵鳯銜來秀色生庭戸轉蕙光風<lb/>
香暗度回眸綽約神仙侶　寡和淸歌聲激楚夜飲<lb/>
厭厭勸我杯頻舉只恐酒䦨催暮雨憑誰約斷陽臺<lb/>
路<lb/>
　　好事近<hi>梅柳</hi>
梅柳約東風迎臘暗傳消息粉靣翠眉偷笑似欣逢<lb/>
佳客　晚來歌管破餘寒沉煙裊輕碧老去不禁巵<lb/>
<pb n="KR4d0159_SBCK_039-8b"/>
酒奈樽前春色<lb/>
　　菩薩蠻<hi>上元</hi>
重簾捲盡樓頭日華燈萬點歡聲入老病莫憑欄一<lb/>
城星斗寒　艶粧翻舞雪目眩紅生纈不是故無情<lb/>
羞君雙鬢靑<lb/>
　　二<lb/>
南山只與溪橋隔年來厭着㝷山屐臥對曲屏風淡<lb/>
煙踈雨中　功成投老去判作林塘主萬事不關心<lb/>
酒杯紅浪深<lb/>
　　清平樂<hi>上元</hi>
<pb n="KR4d0159_SBCK_039-9a"/>
紅蓮照晚花底明人眼無限遊人誰惜倦只有衰翁<lb/>
心懶　笙歌緩引更籌更䦨客散添愁香霧半牕幽<lb/>
夢煙波千里歸舟<lb/>
　　人月圓<hi>壬午生日時初遇㑹慶節至翌日小集</hi>
封人祝望堯雲了歸路藹歡聲何妨明日開筵笑語<lb/>
聊慶𥘉生　官閒歲晩身猶徤蘭玉更盈庭持杯爲<lb/>
壽從教夜醉誰怕參横<lb/>
　　西江月<hi>壬午生日</hi>
易老方驚晚歲難禁又報生朝從他華髪轉蕭蕭且<lb/>
共尊前一笑　爲具隨宜餖飣烘堂不用笙簫只煩<lb/>
<pb n="KR4d0159_SBCK_039-9b"/>
歡伯散無憀醉裏追回年少<lb/>
　　惜分飛<hi>次韻丁希閔</hi>
年少春心花裏轉只恐飛花片片沉醉歸深院妓衣<lb/>
何用令高捲　要看梁州初入遍放出樓中舞燕有<lb/>
服何曾見看來未足重開宴<lb/>
　　减字木蘭花<hi>安人生日</hi>
思堂醇酹滿酌金杯争獻壽記取年時頭白成雙唱<lb/>
舊詞　莫言秋晚五日小春黄菊綻折一枝來綸誥<lb/>
金花要並開<lb/>
華陽集卷第三十九<hi>畢</hi>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_040-1a"/>
華陽集卷第四十<lb/>
　　　　　　　　　　　金壇後學于孔兼校<lb/>
　行狀<lb/>
　　通直郞大理寺丞洪蒧撰<lb/>
　故資政殿學士左通議大夫丹陽郡開國公食邑<lb/>
　二千二百戸食實封一百戸致仕贈左光禄大夫<lb/>
　張公行狀<lb/>
　曾祖俊贈太子少保妣朱氏贈普安郡夫人祖琪<lb/>
　贈太子少傅妣王氏贈齊安郡夫人父翺任右朝<lb/>
　議大夫致仕贈少保妣李氏贈榮國夫人<lb/>
<pb n="KR4d0159_SBCK_040-1b"/>
公諱綱字彦正姓張氏出自姬姓黄帝之後少昊靑<lb/>
陽氏第五子揮爲弓正始制弓矢子孫因賜姓焉周<lb/>
宣王有卿士張仲其後裔事晉爲大夫至唐支派漸<lb/>
廣世居河朔有官于潤者遂家金壇曰銑上柱國曰<lb/>
連主楊州六合簿寶應正元制書具存南唐李氏考<lb/>
定其書以其家爲是邦衣冠之裔公自叙譜諜載本<lb/>
末甚詳由高祖王父而下皆晦迹以德行稱鄉里逮<lb/>
公登二府三代贈官保傅榮及九族矣公㓜而頴悟<lb/>
沉厚寡言始入小學與羣兒伍特不好弄鄕先生授<lb/>
以經史一覽輒不忘由是日記數千百言衆咸駭服<lb/>
<pb n="KR4d0159_SBCK_040-2a"/>
父少保喜曰張氏種德積善後世必有大吾閭者其<lb/>
在此兒乎十歲能屬文出語不凡同舎生歛袵畏避<lb/>
時少保之子唯公一人公晝則幹蠱夜則讀書積日<lb/>
累月身修學成猶未忍離親側少保屢勉之年二十<lb/>
始入縣庠居無何試藝優長升𥙷泮宮方舎法盛行<lb/>
游學之士肩𬒮摩屬公偉然傑出冠於諸生郡將尚<lb/>
書俞公<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>一見異之期以公輔大觀四年褎然爲舉<lb/>
首貢入辟廱繼升太學方是時承平日久京都以侈<lb/>
靡相尚士之不恱紛華盛麗者十無一二公獨深居<lb/>
簡出潜心大業至不知飢渇寒暑流輩初易之久而<lb/>
<pb n="KR4d0159_SBCK_040-2b"/>
見其志趣益篤問學益精毎羣試輙處上游乃更推<lb/>
服質問疑義或摳衣就弟子列四方人士聚於成均<lb/>
無慮數千人語學行之懿必以公爲稱首政和三年<lb/>
試内舎第一明年以優等較定試上舎主文尚書張<lb/>
克公見公程文稱歎不巳謂邃於經術遂復擢爲第<lb/>
一是年四月七日　天子御崇政殿賜上舎及第釋<lb/>
褐授承事郞　玉音宣諭張綱係三中首選可特除<lb/>
太學官臚傳旣下在廷歎仰葢一時異恩前此所未<lb/>
有也宰相蔡京與張克公不協故特抑之後數月始<lb/>
除辟廱正當時好事者以本朝衣冠盛事編次爲圖<lb/>
<pb n="KR4d0159_SBCK_040-3a"/>
載公三魁之美搢紳榮之五年除國子正蔡京方用<lb/>
事必欲使天下士盡出其門朋附之徒有朝處奥渫<lb/>
而暮躋華要者唯公守正不阿初賜第旅進一見而<lb/>
巳絕迹不再徃京以公爲時第一流人意欲羅入巳<lb/>
黨頻遣所親致委曲且曰儻能屈意相從簪槖可立<lb/>
致公曰富貴在天蔡氏其如予何京聞其語大銜之<lb/>
徽宗皇帝屢欲擢用公京但於學官中時一改除勉<lb/>
從　上意爾公久在學校諸儒敬服旣橫經上庠以<lb/>
師道自任循循訓迪卒歲忘倦六年八月除辟廱博<lb/>
士一日忽有　㫖召對便殿公自謂起踈逺荷　聖<lb/>
<pb n="KR4d0159_SBCK_040-3b"/>
主特逹之知思竭忠言冀以感悟淵聽旣見　上首<lb/>
論朝廷用人當分别邪正以謂方今之患在於君子<lb/>
小人混淆而莫辨　陛下儻奮乾剛擴離明詢之以<lb/>
言試之以事稽諸古訓格以僉言則邪正不啻白黒<lb/>
之易見不然將恐小人得志無所忌憚或苟且以害<lb/>
成或邀功而生事其禍有不可勝言者又論奢侈之<lb/>
弊以謂民之化上捷於令　陛下履豐亨豫大之期<lb/>
固嘗憂風俗侈靡而下戒飭之　詔矣然而背本趨<lb/>
末日甚一日流蕩而不返臣愚以謂　陛下不率之<lb/>
以躬行之教未見其能革也　陛下誠能以　祖宗<lb/>
<pb n="KR4d0159_SBCK_040-4a"/>
躬行之教爲法其不合於　祖宗者一切去之則天<lb/>
下雖大有不難化者公儀貌端偉音吐洪暢所言切<lb/>
中時病　上爲之改容嘉納奬諭數四除秘書省校<lb/>
書郞蔡黨聞之大怒益欲逐公而未有間也七年磨<lb/>
勘轉宣教郞明年竟爲蔡氏所擠韓駒張忞軰凡與<lb/>
公厚善者二十一人俱在遣中得主管成都府玉局<lb/>
觀以歸宣和二年五月依元豐法罷宮觀八月磨勘<lb/>
轉奉議郞三年閏五月再除秘省校書郞兼修國朝<lb/>
㑹要明年兼校正　御前文字　上方崇儒重道博<lb/>
彚羣書公洞貫九流多識竒字校讎天禄是正魚魯<lb/>
<pb n="KR4d0159_SBCK_040-4b"/>
功實多焉　朝廷議遣童貫蔡攸宣撫朔方公上䟽<lb/>
極論不可出師之狀且引易大君有命開國承家小<lb/>
人勿用必致亂邦之語書奏爲持權者沮格不報公<lb/>
憤惋久之繼傳郭藥師歸順蕭后納欵收復燕山捷<lb/>
音踵至在朝莫不相慶唯公憂懼益深至忘寢食曁<lb/>
遭靖康之變人皆謂公有先見之明十二月除著作<lb/>
佐郞五年八月入尚書省爲屯田貟外郞十一月磨<lb/>
勘轉承議郞初王黼秉政威權浸專公惡其爲人雖<lb/>
同僚以職事見公亦託疾不徃周旋數年間竟不識<lb/>
黼之靣黼憾之公在職年餘　徽宗皇帝一日取班<lb/>
<pb n="KR4d0159_SBCK_040-5a"/>
籍指公名謂黼曰此人馳譽文場行實相稱可與除<lb/>
近上差遣黼設辭障蔽竟不得遷七年六月改司勲<lb/>
貟外郞九月磨勘轉朝奉郞十二月北虜渝平兵及<lb/>
畿甸公夙夜憂憤謂所親曰方今國歩阽危吾處下<lb/>
僚不獲與聞朝論然苟有可以効節者不敢不勉乃<lb/>
爲書與父母訣獨留老卒垂二繩於梁間曰都城脫<lb/>
有不免與其辱於犬羊之手不若就死于此於是乗<lb/>
城晝夜守禦四十餘日旣解嚴有㫖登城及月者例<lb/>
遷一官公曰　主憂臣辱義則當然顧可因此以幸<lb/>
賞邪卒不自言靖康元年三月遇　欽宗皇帝登寳<lb/>
<pb n="KR4d0159_SBCK_040-5b"/>
位覃恩轉朝散郎是時少保榮國以公久在圍城中<lb/>
音問不通積憂成疾公得家問卽上章丐祠於是以<lb/>
公爲兩浙路提點刑獄公事陛辭之日　上宣諭曰<lb/>
朕知卿不阿權貴操守方嚴故授卿此職切宜爲朕<lb/>
愛恤百姓公頓首受　詔還家方浹旬復𬒳　召赴<lb/>
闕大臣傳　上㫖欲除公横榻公方迎醫就養籲天<lb/>
有請辭甚哀切　欽宗皇帝雅知公無兼侍特可其<lb/>
奏及聞　二聖北狩張邦昌僣竊遂弃簮紱移病告<lb/>
老忽傳　太上皇帝踐祚於南京　詔至之日公病<lb/>
立愈自陳乞就職時浙憲巳别差王翿矣建炎元年<lb/>
<pb n="KR4d0159_SBCK_040-6a"/>
遇　太上皇帝登寶位覃恩轉朝請郞　駕幸維揚<lb/>
降㫖召公赴　行在所公以二親垂老力辭遂再除<lb/>
兩浙提點刑獄公事四年七月復除司勲貟外郞公<lb/>
又固辭乃還浙憲紹興元年磨勘轉朝奉大夫二年<lb/>
改除江東提刑是時戎馬初息民力未蘇公到官撫<lb/>
摩凋瘵惠恤鰥寡屬吏之贓汙不法怠不舉職者悉<lb/>
按劾無少貸諸郡詳覆具獄躬親省閱必以情刑名<lb/>
或不當駮正之吏以舞文抵罪與夫民有冤而獲伸<lb/>
者非一自中原俶擾士庶或盡室嬰禍事旣定徃徃<lb/>
立子爲繼而於法不合承絕家財産坐此牒訴紛然<lb/>
<pb n="KR4d0159_SBCK_040-6b"/>
公具奏乞將巳絶命繼之人視出嫁女等法量許分<lb/>
給又鋪兵依條不許别役而無立定罪名公乃乞比<lb/>
附廵轄使臣私役法一等科罪今皆著令實自公發<lb/>
之凡州縣事有未便及民所願欲而未獲者皆罷行<lb/>
之不可槩舉綂兵官王進駐池州兇暴放肆凌蔑州<lb/>
郡有曹官以小事忤進遂釘其手於門　上聞其事<lb/>
詔公體䆒時國勢未安諸將皆有輕　朝廷心公到<lb/>
池陽進擁鐵騎數百突至軺車之前衆頗失色公不<lb/>
爲禮入傳舎廉問得實立進數責之進叩頭伏罪自<lb/>
是不復越紀律公廵歷所部訪民疾苦未嘗休息迄<lb/>
<pb n="KR4d0159_SBCK_040-7a"/>
冬奔馳道路居鄱陽公廨止數十日而巳凡爲民去<lb/>
害建利唯恐不至席未及暖而江東九州無違便吏<lb/>
歛手不敢爲非公在任及所過州郡饋送絲毫不受<lb/>
下車之初廨舎所列器皿謂之併淨例皆一新公卽<lb/>
令公帑緘封以俟後政所用唯隨行瓦木之器比去<lb/>
悉以所緘封者掲于榜歎曰民之困弊未有甚於此<lb/>
時而有司供帳視承平不少減吾忍用之哉至今士<lb/>
大夫相與語廉節者多舉公此事爲師法　太上皇<lb/>
帝方銳意於治二千石刺史之賢否靡不周知一日<lb/>
顧宰臣盛稱江東最績遂以左司　召公入對極論<lb/>
<pb n="KR4d0159_SBCK_040-7b"/>
天下事　上擊節稱賞有大用之意公又言監司守<lb/>
臣數易之弊及州縣獄囚瘦死吏無考課法　上嘉<lb/>
納之三年正月兼中書門下省檢正諸房公事二月<lb/>
除起居舎人是時北虜漸退川陜屢捷公恐中外苟<lb/>
安上䟽乞益嚴邉備又乞舉行　仁宗皇帝故事諸<lb/>
路帥守替日各令條列利害五事以上畫一具奏後<lb/>
皆施行五月除中書舎人公文思敏贍凡得詞頭卽<lb/>
時具草未嘗稽留方多事時書命填委公灑翰泉涌<lb/>
事辭俱稱　玉音稱奬謂比年詞臣鮮能及之自擾<lb/>
攘以來史筆未修雖　詔論譔而秘省權輕關㑹稽<lb/>
<pb n="KR4d0159_SBCK_040-8a"/>
失公建言乞依　祖宗故實委大臣兼領史事卽日<lb/>
詔宰臣呂頥浩兼修國史至今遂爲定制北虜初議<lb/>
和　朝廷數遣使而虜情叵測廷臣以預選爲憂公<lb/>
獨奮然請行大臣以公姓名進　上曰張某親老且<lb/>
詞命正有所頼朕將委以北門之任矣公聞之感泣<lb/>
未幾榮國病甚乞外祠章十餘上不許遂　賜告迎<lb/>
侍還鄕繼𬒳　㫖趣歸甚峻是冬還　朝供職四年<lb/>
正月兼詳定一司勑令㝷除給事中公由江東憲蒙<lb/>
召擢不二年閒致身法從自以遭時遇　主古人所<lb/>
難知無不言未嘗有分毫顧望意是時獻言者交章<lb/>
<pb n="KR4d0159_SBCK_040-8b"/>
公車毎付給舎看詳公曰　祖宗成憲具在患不能<lb/>
舉行捨是而一切紛更何益自非卓然可用皆報罷<lb/>
或挾勢以彊公卒莫能得大將有以軍中田産乞不<lb/>
起稅爲言者　朝廷欲從其請公毅然以爲不可先<lb/>
是推恩元祐黨籍子孫許其自陳一時有司失於限<lb/>
制來者不止公建議以崇寧初年所定碑刻九十八<lb/>
人爲正又軍興以來小人乗時召亂經渉五年而仇<lb/>
怨告訐連蔓不巳公上言乞截日蔽囚後有告者勿<lb/>
受庶以廣好生之德事卽施行而潭帥申請委曾焚<lb/>
劫爲首之人請論如法公復奏駮　上卒從公議是<lb/>
<pb n="KR4d0159_SBCK_040-9a"/>
時所在狴犴填溢一旦釋遣皆洗然自新爲良民矣<lb/>
公又論舉將帥修戰艦淮南官冗軍糧闕乏科敷弓<lb/>
料私置稅場及宿衛單寡等皆一時急務舊法應庶<lb/>
官至中大夫止若太中大夫非侍從不遷謂之止法<lb/>
宗室有　特㫖轉行太中者公因此上言崇寧大觀<lb/>
以來士風不競叨官竊寵不循資序遂至國紀大壞<lb/>
陛下慨然念治將欲大變其俗故前日冒濫之人大<lb/>
者追奪小者審量有識之士方竊欣幸以爲自是遵<lb/>
守　祖宗之法今乃復違舊章超遷官秩臣所未諭<lb/>
上聞公言亟寢其命宣政大臣有上遺表復官推恩<lb/>
<pb n="KR4d0159_SBCK_040-9b"/>
者公力䟽其謟䛕誤國之罪以駮之舊相或以生計<lb/>
自言乞借撥官田公引子産辭邑事以告于　上貴<lb/>
戚近侍凡所干求茍渉僥幸一切奏罷之人皆服公<lb/>
不畏彊禦公在省闥二年凢命令有不當輒封還詆<lb/>
斥權貴盡言切直無所回避風采振一時　上亦知<lb/>
公忠赤屢見褎美人以公居閒恂恂似不能言者而<lb/>
臨事慷慨如此益知所藴蓄與常人殊因爲之語曰<lb/>
張公論事有回天之力今信然矣張俊以宣撫使屯<lb/>
江上遣營卒持書至江州瑞昌縣卒怙俊勢見令踞<lb/>
視出慢語且與獄囚有疑似之迹令郭彦參械繫之<lb/>
<pb n="KR4d0159_SBCK_040-10a"/>
俊訴于　朝彦參坐免官公言近時州縣吏多曲意<lb/>
迎合獻䛕當路至不隨流俗能爲　陛下奉法遵職<lb/>
者葢寡如彦參者謂宜有以崇奬之今乃黜免何以<lb/>
爲剛直之勸時俊典領重兵專制閫外　朝廷毎務<lb/>
優假駮䟽旣上在列駭愕權要有爲俊地者公由是<lb/>
不能自安俄解職提舉江州太平觀朝野無不惜其<lb/>
去五年二月除徽猷閣待制七年三月再任江州太<lb/>
平觀𥘉少保以公　恩封位至五品公旣奉祠歸養<lb/>
備盡子職毎歲時燕集或賔客過從公腰金侍立捧<lb/>
觴上壽鄉人以爲榮是年六月少保卒公執䘮哀戚<lb/>
<pb n="KR4d0159_SBCK_040-10b"/>
甚勺飲不入口杖迺能行人謂曾閔不過也九年九<lb/>
月外除十月差提舉亳州明道宮十一年四月轉左<lb/>
朝散大夫公自轉正郞以　朝廷多故十載不叙年<lb/>
勞至是有司始檢舉焉十二年至十四年凡兩請奉<lb/>
祠皆提舉亳州明道宮十一月磨勘轉左朝請大夫<lb/>
十六年丁榮國夫人憂方彊仕時毎念親闈無手足<lb/>
之助暮年乃克躬色難之養温清甘㫖未嘗廢離及<lb/>
榮國寢疾公屏去家事專務毉藥衣不解帶者累月<lb/>
居喪哀癯不自勝執禮逾於少壯十九年三月服闋<lb/>
五月差提舉江州太平興國宮二十年轉左朝議大<lb/>
<pb n="KR4d0159_SBCK_040-11a"/>
夫二十一年八月再任提舉江州太平興國宮二十<lb/>
三年公生七十年矣遂引年辭禄十二月得請轉左<lb/>
中奉大夫依前徽猷閣待制致仕公任司勲郞官日<lb/>
秦檜以酬賞事屬公公據法以爲不可檜怨之及檜<lb/>
當國公絕不與通問一日檜謂公舅氏李朝正侍郞<lb/>
曰張夕拜正而不他吾所心服闕不聞問鄙我也李<lb/>
移書道其語公不荅閱歲檜數温前語色頗厲朝正<lb/>
復相告檜方專權睚眦必報大臣誅殺流竄者踵相<lb/>
躡士大夫重足一迹日虞禍及公得朝正書曰吾巳<lb/>
無求於世矣京黼尚不爲之屈况檜乎檜由此益怒<lb/>
<pb n="KR4d0159_SBCK_040-11b"/>
至是乃祈謝事以卒素志二十五年十月檜死　太<lb/>
上皇帝躬覽萬機圖任舊人共政不閱月召公落致<lb/>
仕赴　行在所制曰七十而歸政古之道也古之人<lb/>
亦惟曰無以事勤耆老云耳然至於壽考康寧抱道<lb/>
懷德而諳練治體者則賜之几杖乞言詢事不懈夙<lb/>
夜安有聽其引年而去不知寶貴如我今者具官某<lb/>
時之耆傑朕所體貌給事東臺迨兹二紀而凜然風<lb/>
聲猶著縉紳之間不爲朕留以老自請亦旣許之矣<lb/>
載惟老臣之居國譬如合抱之喬木封植成材豈一<lb/>
日積知材不顧人謂朕何是用起之丘園引對便殿<lb/>
<pb n="KR4d0159_SBCK_040-12a"/>
使朕不失貪賢之美而卿有不忘君之忠豈不休哉<lb/>
安車肯來副我虚佇公以老疾爲辭　詔不允促行<lb/>
甚亟公不得巳就道都人以公年耆望重久閒復出<lb/>
夾道聚觀爭先覩之爲快衛士之舊人識公者更相<lb/>
告語咨嗟歎息之聲洋溢朝路公對便殿　太上皇<lb/>
帝喜見顔間曰卿閒居巳二十二年前日屢趣卿者<lb/>
正欲速聞讜言耳首問當今治道之所先公敷奏甚<lb/>
悉因論比年公道不行之弊亟蒙　睿奬對數刻乃<lb/>
罷卽日除吏部侍郎方是時盡逐秦黨號召天下名<lb/>
德之士咸處班列不數月間自執政至侍從臺諌多<lb/>
<pb n="KR4d0159_SBCK_040-12b"/>
公門人如魏良臣周葵湯鵬舉凌哲皆公昔所論薦<lb/>
一時服公知人之明且歎其爲當今舊德也秦檜當<lb/>
軸二十年士大夫不登其門者幾人唯公七任宮祠<lb/>
退藏深宻未嘗以一毫干之而檜亦不少假借比公<lb/>
再登禁塗秦門舊客各欲詭脫蹤跡徃徃極口談檜<lb/>
之惡而公反不出一語或問之公曰今之因革惟公<lb/>
道是從豈以譊譊求勝哉由是更服公德量之不可<lb/>
及也十二月兼給事中二十六年兼侍講初講詩關<lb/>
睢一篇因后妃淑女之事歷陳文王用人以致規諌<lb/>
之意　上襃諭再三且曰乆不聞卿博雅之言今日<lb/>
<pb n="KR4d0159_SBCK_040-13a"/>
所講析理詳明深啓朕意公乃奏比年舉子鮮知經<lb/>
術宜令詞賦之士兼隷一經如紹興十四年故事庶<lb/>
免偏廢之患　上深然之明年省試畢事遂施行㝷<lb/>
權工部侍郞二月權吏部尚書自　祖宗以來立公<lb/>
私贓罪三等之法以戢貪殘之吏曁秦檜爲相復增<lb/>
民事一條凡麗於民事永不得注親民差遣公曰守<lb/>
倅令佐親民之官苟有所犯未有非民事者錮人聖<lb/>
世豈不重可惜哉亟奏罷之公晨入坐曹事無大小<lb/>
必躬自鈎考發擿按治吏無所容其姦士大夫希恩<lb/>
雪罪有數十年不决者公悉以法訂正可與者卽奏<lb/>
<pb n="KR4d0159_SBCK_040-13b"/>
與之因進故事極言銷金之費異時論事　榻前<lb/>
上復以此爲問公口陳爲患甚大宜速禁止遂下<lb/>
詔如公言三月再轉左中奉大夫五月大金賀生辰<lb/>
使敬嗣暉入境　詔公館伴旣接見嗣暉謂其副曰<lb/>
我自幼聞此公姓名今尚在邪由是執禮甚㳟故事<lb/>
觀潮浙江坐定潮至嗣暉舉前軰詩數十篇以問公<lb/>
應荅如響中使入奏　上喜甚及事畢　襃寵異於<lb/>
常時葢嗣暉在虜中號知書虜以秦檜死選擇而使<lb/>
之欲以覘吾國知公德望素著辯論不可屈故卒禮<lb/>
而去無或違者㑹彗出東方　詔士庶實封陳言其<lb/>
<pb n="KR4d0159_SBCK_040-14a"/>
間貪競之徒以權貴人死意　朝廷必欲盡變其所<lb/>
施設故其言不擇是非雜然並進公亟上䟽謂求言<lb/>
不可不廣聽言不可不察舉而行之尤不可不審葢<lb/>
恐踈逺之人銳於納忠有彊出新意而致衝改　祖<lb/>
宗舊法者有取便一時而行之旣久不能無害者有<lb/>
貪蠲復之名而不以用度較之致州縣不免暗取於<lb/>
民者　上曰數日來朝臣獻言多矣唯卿所陳獨合<lb/>
朕意大臣用心正當如此明日宰執奏事　上復宣<lb/>
諭此語知公才堪丞弼遂除公中大夫參知政事公<lb/>
入謝因奏臣待罪政府不欲令子弟仕于朝乞罷男<lb/>
<pb n="KR4d0159_SBCK_040-14b"/>
堅國子簿見任　上曰卿深鑒權臣私親之弊首變<lb/>
前轍朕甚嘉之特依所乞厥後大臣爲子弟引嫌丐<lb/>
罷者相繼有請遂以爲例初秦檜久擅政柄以嚴刑<lb/>
峻法鉗天下口　太上皇帝慨然總攬盡去苛刻之<lb/>
政自爾　詔令之下無非寛恤民力公建議以頒降<lb/>
重複官吏奉行不䖍恐民庶不能通知乃令有司看<lb/>
詳取其切於利民者得八十餘事止標大意及降<lb/>
㫖月日其間繁文一切削去奏乞鏤版宣布中外仍<lb/>
令州縣揭諸粉壁於是天下曉然皆知吾君之德意<lb/>
矣公在政府孜孜庶務憂國如家錢榖甲兵之問或<lb/>
<pb n="KR4d0159_SBCK_040-15a"/>
至廟堂必爲之竭慮經畫至通夕不寐幸而得之則<lb/>
翊日以告丞相俾奏行焉未嘗自以爲功而　上亦<lb/>
深知之士大夫無辜𬒳罪竄斥逺方有未還恩數者<lb/>
公奏事　上前便便言不巳毎蒙開納薦舉人才必<lb/>
參考公論皆曰賢矣然後剡章兩省侍從由公延譽<lb/>
而𬒳擢用者甚衆公未嘗語人而其人亦卒不知爲<lb/>
公所薦也公自參機政天下事多所建明更化以來<lb/>
所以維持紀綱法度可以數百年猶蒙其功者公實<lb/>
有力焉至二十七年九月公謂家人曰吾貳政巳朞<lb/>
年衰疾豈可久妨賢路宜束裝吾丐歸矣乃夜奏遲<lb/>
<pb n="KR4d0159_SBCK_040-15b"/>
明懷至漏舎示同列遂留身乞辭機政　上驚曰卿<lb/>
在政府宣力甚多方切倚毗豈當捨朕而去確然不<lb/>
許公旣退卽挈家屬出私第示必不可留相繼章四<lb/>
五上累降　詔遣中使　宣押　恩禮備至公力懇<lb/>
不巳　上知公去意巳决乃曰卿　先朝老臣出處<lb/>
皆可觀今之求去葢欲全進退之節豈可以朕故令<lb/>
卿有不滿意然觀卿筋力尚壯當爲朕臥理一郡公<lb/>
又懇辭　上曰比年執政無善罷者卿之行可謂勇<lb/>
退矣且大臣去國自有體貌此不可辭拊勞久之除<lb/>
公資政殿學士知婺州陛辭之日　上復與公極論<lb/>
<pb n="KR4d0159_SBCK_040-16a"/>
異日爲治之要巳而曰舊德去朝相見無日因顰蹙<lb/>
不懌公再拜謝　恩旣下殿復　宣坐賜茶慰勉加<lb/>
厚公至浙江亭將登舟忽中使馳至賜　御札一封<lb/>
通犀帶一條　天語丁寧備極恩寵搢紳歆艶以爲<lb/>
近世剙見也是日宰執侍從下至百執事悉會江亭<lb/>
叙别冠葢相望填溢阡陌都人縱觀或繪爲圖以比<lb/>
漢之二踈云公至婺女布宣　天子德澤爲政務簡<lb/>
易存大體至於事干休戚則必反覆詳審而不敢忽<lb/>
一方之民初未識公徒以公名德之重更相戒飾勿<lb/>
犯公法自郡丞以至諸邑官吏翕然奔走率職曰豈<lb/>
<pb n="KR4d0159_SBCK_040-16b"/>
可復以猥瑣上累我公神明公以獄者人命所繫尤<lb/>
所加意毎錄重囚必使升階立坐隅親加臨問察其<lb/>
辭色多得其情涖事之初有大辟囚以疑奏讞得<lb/>
㫖杖脊流配當决日引囚出則癯瘠若病者公命減<lb/>
杖數之半僚吏皆曰此　勑斷也不可公曰　主上<lb/>
寛仁好生哀矜庶獄某嘗親聞　聖訓今此囚旣以<lb/>
疑故宥其生矣脫或斃於杖下則如勿讞　人主欲<lb/>
生一人而郡守乃殺之尚可謂之承流宣化乎衆莫<lb/>
敢言本州歲以綾羅輸内庫自紹興以來逋負重積<lb/>
前官以屬宮禁不敢丐免有司督責嚴甚公具奏一<lb/>
<pb n="KR4d0159_SBCK_040-17a"/>
切蠲除之又乞增大禮買羅之直民皆被其賜公在<lb/>
郡祿令之外一錢不受或以謂例所當得前後相承<lb/>
莫有廢者公曰吾顧法如何未聞以例從事也食指<lb/>
猥衆用度不足至質錢以自給飾内外非飮食日用<lb/>
之物不得輒市於民婺出羅帛家人欲一見且不可<lb/>
仲春勸耕例携妓樂公悉屏去燈夕出游吏以故事<lb/>
告公亦罷之政務便民安靜不擾數月之間郡以大<lb/>
治公曰可以休矣遂再辭祿明年三月　命下依前<lb/>
資政殿學士轉左太中大夫致仕卽日西歸資裝無<lb/>
浙東一物盡以錫賚之餘分給親族之貧者致仕官<lb/>
<pb n="KR4d0159_SBCK_040-17b"/>
曁使臣合得俸祿悉罷去不請曰吾平生食　君之<lb/>
祿多矣豈可復更尸素吏軰役於私室難以費蠧公<lb/>
廩寧自給之食築亭池上名曰喜歸公自號華陽老<lb/>
人日與親舊游息其間又作詩以叙喜歸之情一時<lb/>
名士賡和盈軸公遭遇　累朝晚年蒙　太上皇帝<lb/>
擢與機政眷遇優渥雖一飯之間未嘗忘感戴之意<lb/>
晨起必炷香上祝　千萬歲壽毎戒子孫曰吾老矣<lb/>
不能上報　國恩汝曹其勉之至被疾猶諄諄道此<lb/>
語人皆謂公發於至誠而然二十九年七月以其子<lb/>
堅該　恩叙封轉左通議大夫三十一年　太上皇<lb/>
<pb n="KR4d0159_SBCK_040-18a"/>
帝廵幸建康道出京口公扶病朝　行宮是時虜踐<lb/>
淮甸王師列屯江滸　上見公慰勞周悉因語時事<lb/>
且曰卿在政府時屢講募兵之議有司措置失當今<lb/>
遂乏用公奏述江淮形勢乞寛　聖慮　上問公體<lb/>
力增損授以藥方仍述修養之法　恩意欵宻人皆<lb/>
屬目焉　主上登極首訪公安否明年十一月　召<lb/>
公赴　闕公具奏力陳兩經致仕衰病難支　上察<lb/>
其由衷詔曰張綱一時老成朕所渇見巳令趣召乃<lb/>
以耋老爲辭重違雅志可從所請令所在州軍常加<lb/>
存問仍賜羊酒郡守備禮委縣令入公里致　詔特<lb/>
<pb n="KR4d0159_SBCK_040-18b"/>
異之恩一時鮮儷世以爲寵乾道二年正月感㣲疾<lb/>
踰月疾良巳甲午之夕與家人笑語如平時遽命<lb/>
取水浴體浴畢安臥三問夜如何至二鼓忽舉手加<lb/>
額三叩齒遂薨于正寢三日而歛手足和柔膚革如<lb/>
生享年八十有四官左通議大夫職資政殿學士爵<lb/>
丹陽郡開國公食邑二千二百戸實封一百戸遺奏<lb/>
上聞　天子嗟悼輟　視朝一日　詔贈左光祿大<lb/>
夫恤典皆如式公始以經術大儒爲上舎第一釋褐<lb/>
卽官上庠自正至博士凡三遷時皷笥踵堂誾誾秋<lb/>
秋盛於唐漢公講論經㫖研窮理窟人人渙然氷釋<lb/>
<pb n="KR4d0159_SBCK_040-19a"/>
五經尤精于書毎因講觧著為義説皆探㣲索隱倫<lb/>
類通貫甞疾夫絺繪揣合以應故事故其言無一不<lb/>
與聖人契既卒業遂成一書凡三十卷世號張氏書<lb/>
觧自是後學潜心此經者争傳誦之諸家之説雖充<lb/>
棟汗牛束之髙閣矣公在三館于未見之書無不讀<lb/>
聞見日益愽洽雖位通顯未甞一日廢卷晚年披閲<lb/>
稍倦則命子孫讀于前而卧聽之議論常出諸儒意<lb/>
表人有得其謦欬之餘皆抄録藏去其為文雄深雅<lb/>
健粹然一出于正代言西掖綽有典誥之風奏議詳<lb/>
明直而不訐實近世文章之宗伯也平生著述有華<lb/>
<pb n="KR4d0159_SBCK_040-19b"/>
陽集四十卷六經辨疑五卷確論十卷告猷集三卷<lb/>
聞見録五卷瀛州唱和八卷靖康建炎間遭兵火焚<lb/>
掠煨燼之餘所存無幾公純誠直亮禀于天性自布<lb/>
衣至貴顯操守奉養不少異氣貌嚴正雖燕處無惰<lb/>
容未嘗姑息而人親之未嘗暴怒而人畏之交㳺盡<lb/>
天下名士推薦人才先徳行後文藝卒皆通顯大扺<lb/>
不喜沽名常曰中庸之為德其至矣乎捨是而要一<lb/>
時之譽吾弗能也　召節屢頒皆出簡記貴倖近習<lb/>
無一相識者其爱君憂國出于天資毎従容　上前<lb/>
必以進君子退小人信號令明賞罰為言尤小心恭<lb/>
<pb n="KR4d0159_SBCK_040-20a"/>
謹避權逺勢退朝未嘗與人言奏對之語䟽伏稍干<lb/>
機宻者往往削藁不留以故忠謀讜議人亦莫能盡<lb/>
知也宣政間在京師二姦相繼㺯權氣𦦨熏灼士類<lb/>
不能改其<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>紹興中退而里居二十餘年當國之人<lb/>
復視之如仇讐不能害暮年遇合遂入政府守法任<lb/>
職親舊未嘗敢干以私急流勇退再辭榮祿全名髙<lb/>
節爛然獨著公甞書座右曰以直道行已以正色立<lb/>
朝以静退髙天下是三者人之大節不可違也吾雖<lb/>
不才反身而誠亦庻幾焉其子以是刻諸石觀其言<lb/>
可見公用捨行藏素定乆矣公事親至孝承顏順志<lb/>
<pb n="KR4d0159_SBCK_040-20b"/>
雖古人有所不及親沒追慕白首不少衷時祭如見<lb/>
其享忌日號哭如𥘉䘮一言及親未甞不垂涕也𥘉<lb/>
祖母齊安夫人在堂奉事尤謹政和匙年公正室新<lb/>
安夫人徐氏以　宗祀恩當受封邑公乃以囘授祖<lb/>
母宣和七年再乞囘授遂封太安人紹興元年公以<lb/>
止郎𥘉遇　郊當任子以叔父汝弼為少保所友爱<lb/>
遂奏乞先𥙷叔父𬒳　㫖特許既秉政得謝而歸許<lb/>
上其子若孫三人公自念吾白屋起家備位二府皆<lb/>
先世遺澤而羣従猶布衣安得恝然忘之遂剡章乞<lb/>
官其堂弟曰絢堂姪曰基曰圭未幾基亡復以　郊<lb/>
<pb n="KR4d0159_SBCK_040-21a"/>
恩官基之弟塾公載念曾祖後猶有未仕者又以<lb/>
郊恩官其從姪鉞自叔父以下由公而仕者凡六人<lb/>
公媦適溧陽進士談思文實榮國所鍾愛復奏𥙷甥<lb/>
檉將仕郎公始輟妻之封及祖母輟子之祿及叔父<lb/>
輟孫之官及羣從甥姪至薨没時曾孫數人皆未官<lb/>
嗚呼非孝義過人安能若能建炎初　六飛南渡江<lb/>
浙雲擾公侍二親奔竄山谷鄉鄰之避㓂者知公所<lb/>
在争趨附之曰此公純德孝行可以動天天必祐之<lb/>
冀頼餘庇以免由是相從者數十人晝伏夜行周旋<lb/>
於煙塵矢石間凡數月卒獲無虞間有捨公而出他<lb/>
<pb n="KR4d0159_SBCK_040-21b"/>
途必遇宼掠前後數十無免者一日公與羣衆隱大<lb/>
林中虜騎遶林讙譟聲勢甚迫衆大恐遷徙紛亂或<lb/>
啼哭失聲閧然不可遏正尔惶惑忽大風起飛沙折<lb/>
木震動林藪移刻而止虜騎㝷引去是日㣲此風則<lb/>
虜聞人聲無噍類矣人皆以爲公德行所感厥後中<lb/>
朝士大夫流散南徙狼狽於道有至公鄉者不以在<lb/>
亡爲辭必厚館之或經歲乃去性儉約自入禁闥賛<lb/>
化鈞首尾踰三十年家無金玉之器室無衣帛之妾<lb/>
凡世之聲色玩好一無所着在政府時毎解衣人見<lb/>
其所服縑素無不歎息鄕人衣冠新異者不敢服以<lb/>
<pb n="KR4d0159_SBCK_040-22a"/>
見公有爲不善寧受辱於有司唯恐公之知也公居<lb/>
依山而田瀕湖毎歲夏潦山水湍激悉爲巨浸有勸<lb/>
公增置良田者公曰先世以此貽子孫儻能保守足<lb/>
以資伏臘豈可廣植膏腴以損子孫之志哉故自㣲<lb/>
至貴田不加益禄廩之餘推以賑貧無吝色毎蓄善<lb/>
藥名方人有疾手自施予鄰里死者賙其棺槨歳榖<lb/>
熟必捐衣食之費增價糴而藏之至春則減其直以<lb/>
濟乏絶一方賴此免於飢饉流徙者不知其幾千萬<lb/>
人也紹興十六年丁榮國憂有穀千餘斛盡以貸鄉<lb/>
民之無告者旣而焚劵柩前曰世俗以厚緇黄爲孝<lb/>
<pb n="KR4d0159_SBCK_040-22b"/>
於親孰若惠貧乏以酬親志公所居宅南丼露降於<lb/>
衆木之上一歲凡三見穰穰如貫珠庭前雙桂枝生<lb/>
連理寢室之後復産紫芝又有羣鶴數百回翔寥廓<lb/>
下視所居公祝曰胎仙見臨願示丹頂俄有二鶴垂<lb/>
首簷楹飛舞自獻人皆異之先是公夢遊一官府殊<lb/>
庭虚寂非人世比夢中以爲異日當居干此後十餘<lb/>
夢宛然如一公薨之月族弟統夢至其所與公言同<lb/>
門設綠牌而無字有告之者曰俟張公至則書此額<lb/>
矣考公平生所踐履則知身後所歸宿夫何疑哉公<lb/>
娶同邑徐氏贈新安郡夫人建災四年卒男二人堂<lb/>
<pb n="KR4d0159_SBCK_040-23a"/>
右宣義郞前公二十年卒堅朝散大夫直寶文閣知<lb/>
泉州嘗歷御史國子太常簿孫四人<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>承議郞新通<lb/>
判信州鋈迪功郞早卒鑒迪功郞池州貴池縣主簿<lb/>
鎬從事郎新平江府崑山縣主簿堅<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>皆中進士第<lb/>
種學積文能世其家鑒嘗薦名禮部孫女六人適士<lb/>
族曾孫男女八人尚幼乾道二年十一月巳酉葬公<lb/>
于家北古觀基之原從治命也公以全德碩望遭遇<lb/>
四朝言聽計從澤及天下克保富貴壽考屹然爲世<lb/>
重臣訃音流傳學士大夫曁閭巷之人無問識不識<lb/>
舉皆痛惜流涕蒙公恩者至畫像而祠之公平生不<lb/>
<pb n="KR4d0159_SBCK_040-23b"/>
求赫赫之功唯以道德仁義自任誠心守之老而不<lb/>
衰此其所以大過人者真所謂古之遺直歟公之子<lb/>
堅欲上公行實于　朝以丐易名之典俾箴叙其本<lb/>
末箴出入公門三十年矣知公出處最詳輙以所聞<lb/>
見紀其實以授公之子不敢有加焉庶幾　議謚勒<lb/>
銘有所考信以傳不朽視質諸夏無且畫工爲無媿<lb/>
云謹狀<lb/>
　乾道四年三月　日通直郞大理寺丞洪箴狀<lb/>
<pb n="KR4d0159_SBCK_040-24a"/>
　先君性嗜學壯歲讀書至忘寢膳自隷業上庠以<lb/>
　至官中都著述無虛日任館職最久與一時名公<lb/>
　賡和尤富建災巳酉金虜南渡犯浙東明年三月<lb/>
　北歸所過焚剽無噍類先君方待浙憲闕居金壇<lb/>
　倉遑挈家奔句曲之西館戴氏一夕虜卒至家人<lb/>
　僅以身免去未一里而烈焰屬天由是數十年手<lb/>
　澤悉爲煨燼無餘迨戎馬息驚䰟猶未定而秦丞<lb/>
　相當國士大夫以文墨賈竒禍斥逐流放踵相躡<lb/>
　于道先君念太夫人年益高無兼侍秦又挾㣲憾<lb/>
　疑不附巳常恐一旦貽親憂遂絕意辭翰嘗爲大<lb/>
<pb n="KR4d0159_SBCK_040-24b"/>
　理卿譚公哀辭有士應知巳用人豈法家流之句<lb/>
　旣出好事者口語籍籍幾爲所醖釀因此愈自晦<lb/>
　屏去筆硯二十餘年或諉以文字之職一切力辭<lb/>
　遇勝日䄂手危坐命子孫讀古人佳製以寄幽賞<lb/>
　秦相卒先君蒙光堯壽聖皇帝擢登政府旋再辭<lb/>
　禄以歸時年巳十十六閑居又八年而卽世晚景<lb/>
　多病頗近藥石雖時時歌詠太平然精勤刻苦不<lb/>
　能如疇昔矣堅不孝遭大罰號慕之餘裒集遺文<lb/>
　以類編次僅得外制二百二十二表䟽九十八奏<lb/>
　劄六十八故事十九講義十九啓八十四雜文七<lb/>
<pb n="KR4d0159_SBCK_040-25a"/>
　十六古律詩二百三十九樂府三十四釐爲四十<lb/>
　卷以先君自號華陽老人目之曰華陽集集中有<lb/>
　宣政靖康間所作詩文數十篇皆掇拾於殘編斷<lb/>
　簡之末或親舊口所傳誦十不存一二唯尚書解<lb/>
　三十卷乃先君爲學官日所作講義訓諸生者閩<lb/>
　士集而成書别本刋行嗚呼先君力學起家不幸<lb/>
　遭兵火畏權臣故文章之傳後世者止於如此敢<lb/>
　摭其實載集尾以俟立言君子爲之叙乾道三年<lb/>
　九月朔孤子堅泣血書<lb/>
　先大父平時刻意辭章老且弗倦不幸厄於建炎<lb/>
<pb n="KR4d0159_SBCK_040-25b"/>
　兵火而殘編斷簡得之煨燼之餘又不幸沮於秦<lb/>
　丞相以深文甜天下舌而片言隻字莫敢出諸口<lb/>
　比及秦亡而大父巳告老然遇佳時勝賞猶時時<lb/>
　技癢發於吟詠故身後裒集之文僅如是而止先<lb/>
　叔寶文久欲鋟之木而志弗遂<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>假守秋浦之明<lb/>
　年郡事稍間因取所編復加訂正以成先叔之志<lb/>
　云紹興改元冬十二月孫朝奉大夫權知池州軍<lb/>
　州兼管内勸農營田事釡謹書<lb/>
華陽集卷第四十<hi>畢</hi>
<pb n="KR4d0159_SBCK_040-26a"/>
雍正甲辰夏四日因事逰金陵買得扵承恩寺<lb/>
書肆中其價甚昂也石倉記<lb/>
<pb n="KR4d0159_SBCK_040-26b"/>
</p>
<p>
</p>
  </div>
<div> <lb/>
    <p>
<pb n="KR4d0159_SBCK_041-1a"/>
　跋<lb/>
　張章簡華陽集四十卷紹興間嘗刊版於秋浦郡齋洪景盧爲<lb/>
　之序原本世久無傳此本乃萬曆丁酉金壇于文熙覆刻本平<lb/>
　闕之式甚古遇宋語輒注御名云云當從宋槧出也以校文津<lb/>
　閣四庫全書本優劣自見庫本因囿於淸高宗諭旨旣删卷三<lb/>
　十靑詞全卷又慮卷數與原書不合遂割裂卷二十九賀方敷<lb/>
　文冬啓以下至回王運使啓五文以補靑詞之闕然幷其前賀<lb/>
　都統劉太尉到任啓賀趙直閣年啓賀都統劉太尉年啓三文<lb/>
　亦全删殊難索解此其一此本闕葉十六<hi>卷三第三第四葉卷六第三第四葉卷十七第八葉</hi>
<hi>卷二十四第五第六葉卷二十六第四葉卷三十第九葉卷三十二第三第四葉卷三十四第五第六葉卷三十八第九葉卷四十第十九第二十葉</hi>庫本<lb/>
　亦闕十三<hi>卷三卷十七俱不闕餘卷闕番相同</hi>惟庫本必於闕處巧爲彌縫一若其<lb/>
　本未闕者此其二<lb/>
<pb n="KR4d0159_SBCK_041-1b"/>
︹例一︺<hi>卷二十六第四葉原闕庫本删第三葉末行賀呂相啓四字又删第五葉前三行</hi>
︹例二︺<hi>卷三十二第三葉第四葉原闕庫本於第二葉末行實我考妣積德下添一獲字以銜接第五葉首行之文</hi>
︹例三︺<hi>卷三十四第五葉第六葉原闕庫本删第四葉末行右壽星三字及第七葉首行</hi>
︹例四︺<hi>卷三十八第九葉原闕庫本改第八葉堅所生母李氏安人挽詞五首爲四首又删末行五字</hi>
又庫本卷十三欽宗乾龍節功德疏之第六章與乾龍節滿散<lb/>
道場文銜接爲一篇與此本異又卷二十六庫本删卷首賀中<lb/>
書啓一文而以卷二十七與詔使啓提補亦未詳其故此其三<lb/>
庫本有此三失則此本之善不待言矣此本世極罕見莫友芝<lb/>
邵位西書目中俱未著錄嘗於廠肆見海源閣舊藏殘帙得補<lb/>
此本闕葉凡七近從常熟瞿氏鐵琴銅劍樓借校影宋鈔本又<lb/>
補得闕葉七番尙闕兩葉<hi>卷二十六第四葉卷三十八第九葉</hi>諸本俱脫今無由校<lb/>
補矣海寧趙萬里<lb/>
<pb n="KR4d0159_SBCK_041-2a"/>
</p>
<p>
</p>
  </div>
        </body>
</text>\m</TEI>
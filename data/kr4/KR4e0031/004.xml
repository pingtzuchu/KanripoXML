<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄螺集巻四</head>
    <p>
<pb n="KR4e0031_WYG_004-1a"/>
欽定四庫全書<lb/>
　滄螺集巻四　　　　　　　明　孫作　撰<lb/>
　　上盧御史書<lb/>
御史閤下僕聞之求榮名以顯天下者好名之士趨之<lb/>
務修徳而勵操行者實徳之士歸之二者猶影之從形<lb/>
響之應聲雖威力轉移其<hi>闕</hi>不能易其志也僕竆居隠<lb/>
約晝而讀書夜而忘寐思古公卿大夫與凡所以為士<lb/>
之去就從違而得其説閤下幸垂鍳焉昔者戰國有四<lb/>
<pb n="KR4e0031_WYG_004-1b"/>
公子齊曰孟嘗趙曰平原魏曰信陵楚曰春申此四君<lb/>
者天下皆稱其贒然知好名而不知好徳故後世汙穢<lb/>
不潔之士掉鞅頓足想聞其風而良篤修激之士或恥<lb/>
言其事葢忠信亷潔者士之船乗也舍忠信亷潔而欲<lb/>
求士無異棄舟楫釋車乗而期逺到也四公子自謂忠<lb/>
信亷潔不足以取人必沉舟破車而後有以得衡波絶<lb/>
塵之士故天下之賢如魯連虞卿皆蹈東海著書以泯<lb/>
其跡彼屠賈嗜利之夫雞鳴狗盗之客得以竊跡於門<lb/>
<pb n="KR4e0031_WYG_004-2a"/>
而卒無益於齊楚趙魏之滅亡也子路曰不能勤苦不能<lb/>
恬貧而能行義吾不信也夫勤苦而執忠信恬貧而不<lb/>
貪行義而不汚天下之至難也行之於已無與於人然<lb/>
而三代之君皆以此取士而士必以此自勵何耶士非<lb/>
好勤苦而忘逸豫樂貧賤而惡富貴也非茍為義而迂<lb/>
濶其行也為夫志不勵則節不立行不潔則守不固義<lb/>
不勇則事不終古之君子耻斯三者甚於勤苦貧竆故<lb/>
能言不失身行不失已用則尊顯其君功葢一世没則明<lb/>
<pb n="KR4e0031_WYG_004-2b"/>
並日月聖於無竆此士君子所以日夜甘心而不恤<lb/>
乎貧賤也今之士君子何獨不然窮苦立節者不聘於<lb/>
當世狥名卑行者不適卿大夫之求上不信於下下不<lb/>
伸於上爭持而不觧相難而不發此士之所以不至也<lb/>
昔之為國有好千里馬而市其骨朞年而千里之馬至<lb/>
者三夫馬猶有之也今之帶鉤以犛牛之角角不能行<lb/>
而用於道路重於金玉非好之至乎士患不好茍有好<lb/>
者豈慮無立節之士如馬角之至哉僕每服讀先朝名臣<lb/>
<pb n="KR4e0031_WYG_004-3a"/>
文章事業如疎亝翰林鉅儒元老未嘗不廢書感咽恨<lb/>
其生晚不得奔走以備使令然私念其盛徳之後儁偉<lb/>
之績倘及見之不自意獲覩閤下光明雄傑之器清㧞<lb/>
魁邁之才處機要之任執百有司之衡言足以達天子<lb/>
之聽聞權足以抗宰相之論議力足以顯㣲而發幽天<lb/>
下之士凡有實徳者輟食投箸而迎之此其道徳之光<lb/>
文章之著政事之施復始光歬燁然足以銘金石播聲<lb/>
詩昭竹帛而士君子延頸躡屩咸願出門下也僕雖不<lb/>
<pb n="KR4e0031_WYG_004-3b"/>
足當肯立莭之士然生長閭巷内無養親之資外乏聲<lb/>
勢之援其窮抑亦至矣家本儒素好論著文章不能與<lb/>
時浮沉蚤夜孜孜獨以不見閤下為恨今而後得其時<lb/>
矣貧無以為贄謹獻舊文一通伏惟閤下教之幸甚<hi>某</hi>
再拜<lb/>
　　謝蔡推官書<lb/>
竊聞才者天下之利噐也徳者利器之所載也徳譬之<lb/>
車才譬之物車大則所乗者博徳大則所施者逺然人<lb/>
<pb n="KR4e0031_WYG_004-4a"/>
每失於顛沛覆折而不救者則以其所載者小也故士<lb/>
非患其無利器也常患無實徳以載之耳何則冀北之<lb/>
馬天下之良馬也一日千里而詭轡竊銜則人以為賤<lb/>
馬矣棠谿之金天下之精金也一日而三躍冶則人以<lb/>
為狂金矣士之無徳何以異哉孔子曰如有周公之才<lb/>
之美使驕且吝其餘不足觀也已葢人之至願而不能<lb/>
得者才也今幸有以得之則父讚其子兄愛其弟君願<lb/>
為之臣士願為之友又其下者環視而伏之而才之可<lb/>
<pb n="KR4e0031_WYG_004-4b"/>
願極矣然而恃勢以誇人之不能盛氣以掩人之不逮<lb/>
勇奪天下而人瞪目以指之辨屈其士君子而人競口<lb/>
以擠之志竆天下之智力給天下之藝而人不以為賢<lb/>
則才之不幸復有過於此乎是故天下之所少非才也<lb/>
徳也古之人徒以才而幸其事之立者其惟戰國之人<lb/>
乎戰國之人其心懼而貪天下之士乗其懼而脅之因<lb/>
其貪而餌之則雖<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>歩躡屩猶足以致位卿相及其末<lb/>
也雖殣身碎首不足以謝天下之人彼戦國之士猶然<lb/>
<pb n="KR4e0031_WYG_004-5a"/>
况非戰國之時乎方今海宇清明才儁效用大臣長人<lb/>
專以寛厚敦樸鎮浮静躁向之剽悍輕疾者莫不改心<lb/>
易慮痛自刮磨務為持循雅飭之行而驚世駭俗不規<lb/>
法度者靡所容於其間此尤不可以無徳而進也明公<lb/>
㧞跡於士庶人之列非有貴埶以相先後倔起於蓽門<lb/>
圭竇之間非有貨財為之聲名言非忠信不出其口行<lb/>
非仁義不履於身躳親儉約而不為矯激之行自處亷<lb/>
潔而不求絶特之稱明足以直天下之枉而不為訐剛<lb/>
<pb n="KR4e0031_WYG_004-5b"/>
足以挫天下之鋭而不見其強凡其所為皆以徳而濟<lb/>
才不以才而廢徳故他人守之而不足明公用之而有<lb/>
餘不亟不徐跬歩清要望之如揚鑾挾䇿於康莊之衢<lb/>
而追之者如負駑驥而陟九坂也且今之才能自試於<lb/>
州縣者寡矣而况能自㧞於憲司進於憲司者千百人<lb/>
之一也又况能自致於執政之府方其自謂老而歸也<lb/>
公卿大臣相與挽而留之乂将大用而不置也明公何<lb/>
以得此於天下乎天下之才蚊蚋其紛紛也終不能效<lb/>
<pb n="KR4e0031_WYG_004-6a"/>
明公之尺寸者非其才之不足稱顧其氣先有以葢天<lb/>
下而徳不勝載也古之人養其氣於無何之中蓄其徳<lb/>
於不用之所逮夫用也發之以徳而不為氣動持之以<lb/>
氣而不為事役濟之以寛維之以毅而不拘於近小是<lb/>
以成功之大澤流之長巍然煥然可望而不可及也明<lb/>
公其亦若此乎僕也生於閭巷長於一州幸賴先世餘<lb/>
業讀書為事麤不墜其家聲而明公之知特先於人辱<lb/>
出門下者今三年矣思唯自效以報明徳勢孤力薄罔<lb/>
<pb n="KR4e0031_WYG_004-6b"/>
有攸濟然區區之私終不少貸以故不以辭之鄙陋而<lb/>
樂於進説伏惟明公教之亮之<lb/>
　　上松江崔則明太守書<lb/>
月日孫<hi>某</hi>載拜䞇書明府閤下竊以謂贒士大夫之出<lb/>
於人國譬若象犀珠玉之充富室象犀珠玉不産於通<lb/>
郡不列於市肆而用足於富室者好之至也嘗使國之<lb/>
好賢如富人之好貨則天下何患其無士葢物不係於<lb/>
土之所生而係於人之所好冀北之良馬越南之利劔<lb/>
<pb n="KR4e0031_WYG_004-7a"/>
天下孰不知其為材至於能用其良則燕趙是已善収<lb/>
其利則吳楚是已不然秦不畏冀越而畏燕趙吳楚者<lb/>
豈畏其國之多賢與徒鋭器為之使也然則物猶足以<lb/>
強國又况士出於其間哉方今南方事致兵革未戢浙<lb/>
之<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>江之東人士之流離播徙不出於蘇則出於松而<lb/>
已松固善郡也然所以能善其土者庸非良牧守之惠<lb/>
乎今使東<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>數州之人歸閤下未足多也以數州之士<lb/>
于于而來求閤下之依是必有故矣且難為者牧守難<lb/>
<pb n="KR4e0031_WYG_004-7b"/>
平者士論僕入閤下之境不旬日間識士大夫㡬十六<lb/>
七其喋喋稱閤下者亦十六七可誦而傳目之尤大者<lb/>
四一曰鋤姦強二曰恤民隠三曰均賤役四曰急賢士<lb/>
其餘不能盡數僕不敢逺引以瀆左右即此而觀竊以<lb/>
南北道里雖遼良牧守雖衆至其尊主庇民之術若閤<lb/>
下之倫多不一二數也何則是四者施於無事之日易<lb/>
見於多事之日難無事之日行之其功淺多事之日行<lb/>
之其功深茍舍是而以政言則危政矣亂國矣奚可歸<lb/>
<pb n="KR4e0031_WYG_004-8a"/>
乎僕涉郡縣四五越水陸數百里捐墳墓挈妻子以來思望<lb/>
履葦之光揚無前之偉績求數畝之田為老農夫出租<lb/>
税以給公上私心甚勤愚不知其果能否也閤下幸辱<lb/>
聽之僕雖不佞操筆墨以效驅馳親賔客以觀政化上<lb/>
不乖養士之心下不負君子之教又使四方日聞士之<lb/>
歸閤下者輙與之曰輙進以禮布前此未施之政開來<lb/>
者未濟之心若是則閤下之英聲茂實傳之耳目載之<lb/>
簡冊其有既乎詩曰豈弟君子遐不作人侯之之謂矣<lb/>
<pb n="KR4e0031_WYG_004-8b"/>
不宣<lb/>
　　陶先生小傳<lb/>
先生諱宗儀字九成姓陶氏其先由閩之長溪徙永嘉<lb/>
陶山再徙台之黄巖黄巖之族二曰赤山曰陶夏陶夏<lb/>
諱泰和者宋皇祐裏溪都廵檢也復徙湫水是謂先生<lb/>
之始祖曾大父居安太府寺簿大父應雷太學録父煜<lb/>
贈承事郎福建江<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>等處行樞宻院都事先生沖襟粹<lb/>
質灑然不凡少舉進士第一不中即弃去務古學無所<lb/>
<pb n="KR4e0031_WYG_004-9a"/>
不窺出游浙東<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>師潞國張公翥永嘉李孝光京兆杜<lb/>
本問文章為事故其䋲檢家法過人逺甚尤刻志字學<lb/>
工舅氏趙集賢雍篆筆家甚貧抵淞教授弟子遇人無<lb/>
夷險佞直一接以誠平居寡言笑至論古今人物上下<lb/>
數千年竟日不倦至正間浙帥泰不華南䑓御史丑閭<lb/>
辟舉行人校官皆不就未㡬太尉淮東張士誠開閫姑<lb/>
蘇數郡之士畢至其部帥議以軍諮屈先生亦謝不徃<lb/>
入職方洪武辛亥詔取天下士癸丑命守令舉人才又<lb/>
<pb n="KR4e0031_WYG_004-9b"/>
以病免或誚譲之曰黄金白璧重利也駟馬髙葢榮勢也<lb/>
天下之士孰不靡然嚮風而子矯矯若是先生嘆曰捧<lb/>
檄而喜所以為親禄不逮飬適增悲耳况今賢良軰出<lb/>
草莽之臣老死太平幸莫大矣踰分之榮其敢覬乎藝<lb/>
圃一區果蔬薯蕷度給賔祭巳餘悉種鞠栽接溉壅身<lb/>
自為之間遇勝日引觴獨酌歌所自為詩撫掌大<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>人<lb/>
莫測也先生崎嶇亂離㡬二十年喪葬祭禮備盡其力<lb/>
人以孝稱由避兵家淞城之北泗水之南諸生買地結<lb/>
<pb n="KR4e0031_WYG_004-10a"/>
廬遂居以老晚益閉門著書世所共傳説郛一百巻輟<lb/>
耕録三十巻書史會要九巻四書備遺二巻其未脱藁<lb/>
者不與焉贊曰古云雖無老成人尚有典刑老成邈矣<lb/>
得見典刑者斯可矣憶余㓜侍先君子采宋故實至走<lb/>
杭之遺老年八九十者録而傳焉言極必流涕太息曠<lb/>
四十餘年世無其人乆矣不自意文獻之徴猶有如輟<lb/>
耕録者在然不百年吾恐未知是書之為寳也使知為<lb/>
寳則先生心術之微雖無余言有不傳耶<lb/>
<pb n="KR4e0031_WYG_004-10b"/>
　　玉笥生傳<lb/>
玉笥生者會稽山隂人也家玉笥山少力學有志既壯<lb/>
負才不覊薄游四方慕魯連子為人不治産業誓不娶<lb/>
不歸郷里故年逾四十而猶獨㞐親舊或稍勸為計生<lb/>
輒嘻笑舍去曰吾身未立天下事未巳此大丈夫以國<lb/>
不以家之秋也吾豈不知有舊田廬足以資衣食無乏<lb/>
而此拓落耶先是國家承平民無藏甲士不言兵生始<lb/>
徒跣走京師謁貴人創談天下事衆駭其狂且誚曰生<lb/>
<pb n="KR4e0031_WYG_004-11a"/>
洛陽少年專務生事不合便拂衣還江南淮西揚塵聲<lb/>
勢日甚物情惶惑生首抗大議言論風采歆動時相居<lb/>
數日不報去入冨春山中混淄黄軰為方外遊日以詩<lb/>
酒自放里豪見而異之爭下榻設盛饌生弗之顧貧士<lb/>
或置鷄黍輒飯不辭間有識之曰子非張憲思亷耶君<lb/>
之齒長矣猶溷劔士俠客為也為具衣冠強令出山生<lb/>
黙不荅久之一旦升髙望逺若有所睹退謂所親曰吾<lb/>
亟去汝輩亦慎毋居此呼避避里中三日而逃衆不之<lb/>
<pb n="KR4e0031_WYG_004-11b"/>
覺會㓂狼狽猝入兵死五百餘家始悔不用生言生識<lb/>
見沉敏博學無不窺其間静寡黙在稠人中或被推墮<lb/>
無所較也及遇事酬酢論兵説劔天下一豪健辨士與<lb/>
搢紳軰為文章談王道從容禮法雖老儒先生避之論<lb/>
曰士貴善用已善用已者必善用人生之才氣雖予不<lb/>
知其有挾余間扣底裏輸發腑臟百反不能竭噫澤中<lb/>
之蜥蝪不用則委蛇草莽間用則致雨雹猶呼吸也生<lb/>
善用已亦若此與<lb/>
<pb n="KR4e0031_WYG_004-12a"/>
　　徐臻大師傳<lb/>
徐臻大師者江隂夏浦小龍寺之僧也其初淮人少勇<lb/>
敢任俠喜鬪手格十餘人至正十二年春盗起馬沙剽<lb/>
掠為㓂其里中大姓陳氏募千餘人収之為賊所敗䧟<lb/>
其首領張氏父子二人父擒而子死先是臻與賊巢中<lb/>
張庵僧往來臻弟子實張氏僧也張氏被難臻徳張氏<lb/>
欲報之乃偽為訪張菴僧以偵賊情賊之子徐氏年㓜<lb/>
出家為張菴僧會僧從賊家歸臻探之具得其實至夜<lb/>
<pb n="KR4e0031_WYG_004-12b"/>
聞鉦皷聲知賊盡出且守者皆疲弱不足憚因操大斧<lb/>
鑿竊入賊家牛欄中見守者皆醉卧臻連斫殺守者六<lb/>
人斷鎮負張氏從間道出張氏由此得免嗟乎世之所<lb/>
謂烈丈夫忠勇氣坐食廟堂出死力以衛國家者豈非<lb/>
平時尊貴人耶一旦緩急則俛首帖耳顧身而不顧國<lb/>
見利而不見義罷百姓之力竭天下之財僅為鬼蜮隂<lb/>
計之資而慕義奮發出萬死不顧一生之計以酬毫髪<lb/>
之恩者乃在於人倫之外比權量力不啻泰山鴻毛而<lb/>
<pb n="KR4e0031_WYG_004-13a"/>
其人安之其自視賢不肖何如也臻之心非怵於利非<lb/>
廹於無聊其慕用之誠葢有相死相生之義也不然餧<lb/>
肉於餓虎俱靡於鋒刄之間功不足以立徳死不足以<lb/>
成名不為天下笑者㡬希吾故惜其志感其難書以為<lb/>
人臣僥倖不忠者勸<lb/>
　<lb/>
　<lb/>
　<lb/>
<pb n="KR4e0031_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄螺集巻四<lb/>
</p>
<p>
</p>
  </div>
</body>
</text>
</TEI>
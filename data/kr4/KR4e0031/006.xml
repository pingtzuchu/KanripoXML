<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄螺集卷六</head>
    <p>
<pb n="KR4e0031_WYG_006-1a"/>
欽定四庫全書<lb/>
　滄螺集卷六　　　　　　　明　孫作　撰<lb/>
　　坐右銘<lb/>
多言欺之蔽也多思欲之累也潜静以養其心強毅以<lb/>
篤其志去惡於人所不知之時誠善於已所獨知之地<lb/>
毋賤彼以貴我毋重物以輕身毋徇俗以移其守毋矯<lb/>
偽以喪其眞能忍所不能忍則勝物能容所不能容則<lb/>
過人極髙明以遊聖賢之域全淳徳而為太上之民<lb/>
<pb n="KR4e0031_WYG_006-1b"/>
　　洗心泉銘<hi>并序</hi>
華亭蛇山慧日院之東鳳凰山之西南友人夏士良築<lb/>
别業其地墾辟除治得泉穴舍後汪洋甘潔不竭不溢<lb/>
因即其坎為池名洗心泉曰吾將以是著易徴予銘銘<lb/>
曰鳳之脇蛇之蚹浚靈源發𤣥腴相有徳噫何居沐陶<lb/>
泓濡褐<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>招羲昌啟榮圗淬鐵擿續韋觚滌遐覧泣墨<lb/>
朱滋吾徳神吾書匪斯泉乎<lb/>
　　孟氏先印銘<hi>并序</hi>
<pb n="KR4e0031_WYG_006-2a"/>
太師信安孟郡王忠厚宋昭慈聖獻太后之兄也王之<lb/>
孫四其主管建康府料量院事諱某者今季成之曾大<lb/>
父也故第在今姑蘓府橋之北偏其橋至今猶以府得<lb/>
名府廢於至正丙申之亂季成以庚子四月遇軍士售<lb/>
銅印於市視其文即太師郡王料院印也詢其所自云<lb/>
出於頹垣廢址間季成得而寳之求詩文以紀其異銘<lb/>
曰印亡六國篆出秦斯廢興相尋一何纍纍玉質金相<lb/>
起伏千祀疇王之門世有孫子令聞令望唯此信安天<lb/>
<pb n="KR4e0031_WYG_006-2b"/>
隲舊物赫於頽垣相彼後昆繩此祖武墨艾銀黄實獲<lb/>
我所昔晦今明匪後而先信安在上昭慈在天<lb/>
　　伯夷叔齊贊<hi>并序</hi>
嗚呼士難取者義也難全者仁也難執者信也捨千乗<lb/>
之國去為匹夫好名之人能之然不能必其彼此之仁<lb/>
䝉袂輯屨不食唴来仁者能之然不能必其彼此之信<lb/>
伯夷叔齊吾於譲國得其義於諫伐得其仁於同死得<lb/>
其信世稱伯夷多不及叔齊猶稱太伯而不及仲雍余<lb/>
<pb n="KR4e0031_WYG_006-3a"/>
以謂非也為伯夷易為叔齊難夷之為齊不能從顧且<lb/>
奈何夷能使齊同已齊能使夷同志吁難矣哉吾悲二<lb/>
人兄弟之為眞異氣而同心者與故為贊以明之贊曰<lb/>
人之大倫君臣父子篤于君親友于昆弟棄家如遺棄<lb/>
國如屣併棄其身如蜕泥滓人懐百金揆義而使猶有<lb/>
諾否背義去已如何先生各執其志不約而同如合左<lb/>
契孤竹之生首陽之死萬古清風噫二人耳<lb/>
　　陶淵明贊<lb/>
<pb n="KR4e0031_WYG_006-3b"/>
晉室之遺荆州之裔耻事義熈寕死栗里公田之秫三<lb/>
徑之資安能欎欝乆居於兹何物小兒應束帶見彼五<lb/>
斗粟謂我眷戀秋風吹衣秋霜霑裾卿用卿法吾愛吾<lb/>
廬<lb/>
　　李令伯贊<lb/>
少違父母長全其身皇天后地實所共聞應門無童朞<lb/>
功無親飲食湯藥祖母惟臣祖孫二人視猶母子緩則<lb/>
俱生急則俱死事君報劉有臣如此臨表之情宜映青史<lb/>
<pb n="KR4e0031_WYG_006-4a"/>
　　李太白贊<lb/>
𤣥元奕葉聖神孫邈然跨海超無垠錦袍淋漓舞鬰輪<lb/>
秕穅斯文遺世紛羿娥招揺迎帝閽訴以九河𨗳崑崙<lb/>
飛魚挾輈湘女嬪囘光下照扶桑暾洞庭鈞天弭節聞<lb/>
俯仰一笑三千春天台子㣲未足論大兒汾陽誰與倫<lb/>
知章識公尚㡬塵日衡氣機與地文采石之水青山雲<lb/>
魑魅夜嘯狌鼯墳吁嗴夫人此栖神文或不死非其存<lb/>
　　石菖蒲贊<hi>并序</hi>
<pb n="KR4e0031_WYG_006-4b"/>
東坡贊石菖蒲能言其久而未知其勁余觀菖蒲之葉<lb/>
自本至末中深如溝傍岸如髪圭角亷厲不可撫捫葢<lb/>
自根節之堅有以發之故畵者以是争能求别於草凡<lb/>
蒲皆不畏水一種生下濕葉大有劍脊即昌陽一種生<lb/>
澗沼名昌<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>所謂溪毛可羞於王公疑即此與草木非<lb/>
土不生而此獨用水活蕭然巖石之上愈乆愈青有道<lb/>
之士嘻其似之贊曰石鬪其根瓦囓其節苦而瘠不遯<lb/>
其貞欎而蒼不昧其潔不汶汶於風塵不矯矯於霜雪<lb/>
<pb n="KR4e0031_WYG_006-5a"/>
豈其與道逍遥故能堅齒髪而夀歳月也耶<lb/>
　　小像自贊<lb/>
貧至於屢空而心冨如萬鍾千駟困至於數竒而心亨<lb/>
如面槐列棘之貴長不踰於中人而志可以奪三軍之<lb/>
帥此何得而然哉葢庶幾乎自反而無媿<lb/>
　　書甘澧傳後<lb/>
僕不善澧毎以狂生目之既坐禁錮不通賔客所在談<lb/>
笑索然無歡然後知澧之不易忽也又時時見人誦澧<lb/>
<pb n="KR4e0031_WYG_006-5b"/>
功徳不衰因詢其與素善者考其出處行事大較述以<lb/>
為傳大抵士大夫立身行已皆然方其心存目識正使<lb/>
周孔復生何異於人人至於名可得聞身不可得而見<lb/>
則雖丹崖青壁猶足使人欽髙風而慕盛徳是知古今<lb/>
之士以隠為樂以仕為悲者意有在也<lb/>
　<lb/>
　<lb/>
　滄螺集巻六<lb/>
</p>
<p>
</p>
  </div>
</body>
</text>
</TEI>
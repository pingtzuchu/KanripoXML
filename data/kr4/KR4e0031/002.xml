<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄螺集巻二</head>
    <p>
<pb n="KR4e0031_WYG_002-1a"/>
欽定四庫全書<lb/>
　滄螺集巻二　　　　　　　明　孫作　撰<lb/>
　　遊采石詩序<lb/>
余掾姑孰文學之九月始讀太平圗經得覧所謂峨眉<lb/>
牛渚之賦詠思欲一至其處會客有宋公子昭陳君宗<lb/>
禮向君子南欣然與俱而采石逓運官李振文又以扁<lb/>
舟來迓於是四人者循城而西道姑溪河不一舍至采<lb/>
石時已昳午便艤舟水府祠下眺華光閣捫蘿而上俯<lb/>
<pb n="KR4e0031_WYG_002-1b"/>
見灘石磊磊烟罾霧艇鷗翔鷺集宛如惠䝉所畫洞庭<lb/>
小景上觀瀾登蛾眉勢益髙而睹益逺大江蜿蜒出天<lb/>
門山直走髙下憤如萬馬西來以臨堅城迄至矢亡石<lb/>
盡魂消氣沮不得已而東折然後滔滔汨汨以就安流<lb/>
葢韓南澗所謂倚天絶壁直下千尺即其地也天門即<lb/>
東西梁山望之隱如修眉浮空故其髙名曰蛾眉前有<lb/>
洲亘四十里至蛾眉而東江復為一瀰茫浩渺過於天<lb/>
門是日天微隂潮已落水自西激磯石出沒如古<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如<lb/>
<pb n="KR4e0031_WYG_002-2a"/>
崇牙如伏鼉如暴黽其淺碎舟其深莫測世傳下有水<lb/>
府晉溫嶠於此出其水怪理或然也觀瀾之下淺灘之<lb/>
中復有響石説者謂水激石響鏗鍧清越如石鐘然亭<lb/>
自兵燹無復遺址荆棘草莽蒼烟落日殆難為懐子昭<lb/>
賦詩一首余既次韻復和南澗霜天曉角詞還宿李振<lb/>
文家明日謁太白墓賦長句遂臨大江北望和城日髙<lb/>
午諸生張謹復以舟次岸延止蛾眉座客數人皆沽醉<lb/>
賦詩余又為西江月二闋歌以侑觴湏臾返照入江水<lb/>
<pb n="KR4e0031_WYG_002-2b"/>
波盡赤微風不興莫色黯然衆客始興盡而歸按采石<lb/>
自古為要衝為重鎮為河山之險天下一則商帆賈舶<lb/>
東西萬里貨財川集南北分則兵戈戰艦倚積如山而<lb/>
肝腦塗地故其地之廢興率與天運相離合兵興二十<lb/>
餘年民居蕩析而後及見四海一家蠻夷通道梯山航<lb/>
海至無虚日民始稍稍如病而起如蟄而蘇雖江山之<lb/>
勝自如然過者猶不無茫然而思慘然而悲憮然而興<lb/>
懐也於是集諸士大夫之作并余所自為詩詞合為一<lb/>
<pb n="KR4e0031_WYG_002-3a"/>
通以覧觀焉而又紀其一時所睹之跡序以冠之俾有<lb/>
考於歳月之遷謝時洪武甲寅冬十月某日序<lb/>
　　送童子陽序<lb/>
婺人童子陽遊京師過江隂舍故人任子羽家正月二<lb/>
日解后於君山之巔握手與語慷慨望大江論古今人<lb/>
物明日見余舍中益相歡将行請序予辭君曰吾待子<lb/>
以行予曰子不聞大海之壖乎有魚焉曰鱣有蟲焉曰<lb/>
䖳䖳之目蝦為之鱣之在泥也見其沒水之疾疑其有<lb/>
<pb n="KR4e0031_WYG_002-3b"/>
神焉號之曰子雖神不能挾我於東海之洋乎䖳笑曰<lb/>
吾待物而神吾又焉能神余駑鄙自恣學不足以庇身<lb/>
徳不足以及人而君之求復有類乎鱣之神䖳也雖然<lb/>
吾将語子於陽侯之神洗鱗鬛於沙泥躍然波濤之上<lb/>
使鱣之疑我於神也子陽少負文學博通醫藥方伎隂<lb/>
陽老佛之書其聲實足以自致不繫乎言之重輕也然<lb/>
喜其能不自重而請於予姑從發之<lb/>
　　送嘉興路緫管陳公序<lb/>
<pb n="KR4e0031_WYG_002-4a"/>
三代之政不復見矣兩漢循吏庻㡬可稱者猶有古為<lb/>
治之意焉或者以傳無紀績少之此非知太史氏深㣲<lb/>
之見與當時賢君相神明之政者也今吏曰循不曰能<lb/>
曰亷何邪葢能而不亷為酷吏亷而不能不過良吏而<lb/>
已酷吏如漢郅都是也良吏如魯公綽是也以郅都之<lb/>
能輔之以徳公綽之亷益之以才循理而行不出於已<lb/>
縁物而止不凝於事斯其稱循吏而當太史之筆與昔<lb/>
何武為吏無赫赫之名而去後常見思張堪為郡民歌<lb/>
<pb n="KR4e0031_WYG_002-4b"/>
曰桑無附枝麥秀兩岐張君為政樂不可支凡人無事<lb/>
時不知樂之為樂至於罹變故當患難然後知向之恬<lb/>
然於至順薰然於至和既不易得而愁憂悲辛之中一<lb/>
旦息肩膂去勞勞就寢席甘夢寐雖處宫庭聞軒縣無<lb/>
以喻其樂也彼二人之政亦何以異哉民或思於既往<lb/>
或樂於當時固所遭不同而先後之變殊耳惟後世則<lb/>
不然無赫赫之名者見謂無能桑附枝麥兩岐者謂何<lb/>
補政事由是一切承風旨立崖岸急征斂察苛細而兩<lb/>
<pb n="KR4e0031_WYG_002-5a"/>
漢忠厚之風斬然矣浚儀陳公守嘉禾移官江浙都府<lb/>
在郡有麥秀之歌既去而民思之若渴夫民之歌或可<lb/>
勉強去而思之不釋豈聲音笑貎之可為哉且昔之為<lb/>
政者有其一而天下後世稱思至今况公兼有其二而<lb/>
民不知惠士不知徳於當世之日哉故採張之謡為韻<lb/>
泄何之思為詩以樂人有忠厚之俗能不忘公之澤也<lb/>
　　贈筆生張䝉序<lb/>
昌黎韓子傳毛穎為中山人中山非晉乃唐宣州中山<lb/>
<pb n="KR4e0031_WYG_002-5b"/>
也宣州自唐來多擅名筆而諸葛氏尤精諸葛嘗遣其<lb/>
子授筆桞誠縣且語其子曰桞學士善書當留此筆不<lb/>
爾即以常筆與之既而桞果以不入用别求他筆其子<lb/>
不能知諸葛語之曰前所進者非二王不能用也桞為<lb/>
一代法書而不知諸葛之用意諸葛之藝乃能過誠縣<lb/>
之書信乎千里馬常有而伯樂不常有也國初此法流<lb/>
吳興自馮應科陸穎軰首被趙文敏賞識而宣州之筆<lb/>
始無聞焉余嘗以筆何勝於宣湖筆工有不能言此葢<lb/>
<pb n="KR4e0031_WYG_002-6a"/>
未見韋續論筆之過其法取崇山絶仭中兎毛八九月<lb/>
収之毫長一寸管長五寸鋒齊腰強為善大抵巖石斗<lb/>
絶其兎下上犇突舉身之力皆聚於毫至八九月霜降<lb/>
草枯聳身曲脊以耐寒栗則其力愈勁宣湖又山郡兎<lb/>
材易集故家有其業業有其人至於用意之妙鋒齊不<lb/>
難而腰強為難鋒齊者類不能強腰強者有不能齊雖<lb/>
趙文敏用馮陸筆亦僅得其齊而罕得其強余雖不善<lb/>
書然私識其故而有以知韋説之不謬吳興陸用之精<lb/>
<pb n="KR4e0031_WYG_002-6b"/>
於為筆不在馮穎之下徙居婁江授其甥顧秀巖秀巖<lb/>
又授其甥張䝉世傳筆法如出一手自漳泉廣海賈舶<lb/>
來吳艤舟岸下百金易之殆無虚歳雖淞之士大夫求<lb/>
筆有不待逺走百里而取之几席之下矣生論筆之利<lb/>
病辨析至到始余識之吳郡學宫數求余言時方次能<lb/>
書未暇也後余還淞其請益堅故序以廣士君子之知<lb/>
而嘆識者之稀也<lb/>
　　卓錫泉詩序<lb/>
<pb n="KR4e0031_WYG_002-7a"/>
余年十九從先君遊定山普照塔院會虎跑泉出逺近<lb/>
趨慶觀者如堵時長老音公無聞為住持先君顧謂作<lb/>
曰小子識之不十年復當有泉則出其傍作問何以知<lb/>
曰夫育徳者物必歸焉以吾觀之音公徳人也殆将出<lb/>
泉以相之歟至正己丑適十年而音公建方丈落成東<lb/>
北牖下泉忽迸地汪洋甘潔日飲百人其瑩可以燭鬚<lb/>
眉其潤可以及草木公乃引流而南注於方池題曰卓<lb/>
錫先軰葛雲老徴序其事且裒詩以美之作起而嘆曰<lb/>
<pb n="KR4e0031_WYG_002-7b"/>
先君十年之言驗矣生不獲斯言以沒沒而有知序何<lb/>
敢辭謹按郡志暨陽山三十有四定山當其脊售覆其<lb/>
背貪敔翼其脅髙厚沈蓄勢力俱到泉出其胷若兩乳<lb/>
然故虎跑一名玉乳自餘君黄由里號稱秀傑皆不出泉<lb/>
而定山特有兩衇意泉之所以相有徳者其在茲乎不<lb/>
然其或不幸而出於荒山草棘之間辱於男女之浣濯<lb/>
牛馬之飲沒農夫樵父之所穢滓而不能有者其孰從<lb/>
而禁邪故天下之物必得其所而後乆必託其人而後<lb/>
<pb n="KR4e0031_WYG_002-8a"/>
傳牛山之木伐於牛羊非物之不美也櫟社樹潔之百<lb/>
圍而人不敢窺非物性之獨異其居使之然也世有捐<lb/>
所愛以與人非愛之不至也以天下之物無心於有而<lb/>
後能有其有也託其有於空言非其有之不足傳必無<lb/>
意於傳而後傳可逺也泉出於山雖泉不能有也而以<lb/>
委道人方士往來共之則其有也無弊託於人無意於<lb/>
傳也而以屬文人才士形於口詠於言則其傳也不朽<lb/>
然則物猶不能自有而託於人又况持其所不能有以<lb/>
<pb n="KR4e0031_WYG_002-8b"/>
自恃其逺耶記昔常行定山之隂泉流竹栢間從一二<lb/>
僧憇飲其側今㡬日耳而吾碌碌東西此樂渺不可得<lb/>
他日肩輿入山問卓鍚泉復有僧指似否吾将以先君<lb/>
之言告大衆刻諸山中且語泉曰吾先君待子乆矣更<lb/>
其名曰孫公泉<lb/>
　　邯鄲枕序<lb/>
棊博之戲曠日過時玩物喪志非士大夫幽閑之樂而<lb/>
聖人不廢是物亦聊以寓意焉耳雖然古之作者豈徒<lb/>
<pb n="KR4e0031_WYG_002-9a"/>
然哉率意茍為必歸於道知投壺之正已援琴之禁邪<lb/>
歌以養性情舞以導血脉今人所謂嬉戲者古人所謂<lb/>
妙道也方其沉潛委頓於仁義禮樂之中忽然馳騖於<lb/>
快心適意之所隨其人之智否而各喻其道之淺深譬<lb/>
之承蜩斵漫屠牛履狶技至於妙孰非道所存與余於<lb/>
棊博無所諳悟至於成敗得喪之理進退存亡之道天<lb/>
機滅沒而智巧所不能及切嘗欲微著其聲於燕咲之<lb/>
間使人茫然而思憮然而驚以見其不可必者幸而得<lb/>
<pb n="KR4e0031_WYG_002-9b"/>
之其决可必者每不能得則夫感於此而悟於彼者是<lb/>
或知足知止之一助也故以游藝之餘燕私之暇玩心<lb/>
河洛之文極言天地之奥即其自然之數創為角棋之<lb/>
法角之言較也爭較勝負故名曰角又四角布四壘得<lb/>
一角者勝故亦曰角夫事固不足以該理法固不足以<lb/>
盡道然義之當行而必行命之不可為而不為則世之<lb/>
徇欲躁進以幸其成貪得敗事而求不已者皆可鄙也<lb/>
於是譜其法而名之曰邯鄲枕至正甲午二月日序<lb/>
<pb n="KR4e0031_WYG_002-10a"/>
　　送淮南省掾梅擇之序<lb/>
國家以楊州之域介江南北而以其南𨽻浙西其北𨽻<lb/>
河南壤地千里魚塩稻米之利擅於東南為天下府庫<lb/>
盖将百年矣方承平時自杭走汴水陸二千里如逰鄉<lb/>
井如入堂奥如息卧内行者在室舍者在門囊無褁糧<lb/>
之憂厖無夜吠之警雄藩大屏坐鎮雅俗而已掾雖庸<lb/>
人冠弁之峩儀觀之美已足稱其為才暨倉猝實故郡<lb/>
列一鎮州守一相才傑奔走賢智並用而掾之為職始<lb/>
<pb n="KR4e0031_WYG_002-10b"/>
難其選淮南行省初置於廣陵所以備淮西之守再署<lb/>
於吳下所以控淮東之藩掾坐府幕上則贊畫廟謨折<lb/>
衝尊俎下則尺籍鞭算調發征輸填委充積日不暇給<lb/>
瓌才瑋略僅乃勝之以故守相辟置率不以其員為多<lb/>
寘而以其人為廢舉自兵興來由郡幕官取寄是任如<lb/>
照磨梅君擇之者葢一二人耳顧可以易言與又况掾<lb/>
之能鄙非但為一鎮之通塞抑以開生民之利病何則<lb/>
昔之賦於民也輕今之誅於民也重昔之役於民也簡<lb/>
<pb n="KR4e0031_WYG_002-11a"/>
今之勞於民也䌓昔之號令出於州司今之庻務决於<lb/>
政府掾非其人則百司無以仰承百司無以仰承則生<lb/>
民之害何以赴訴於上哉吾懼痞之中堅而以外壯為<lb/>
無患也然嘉梅君之行由州縣而登省署自一郡而周<lb/>
一國酬宰相之知悉疲民之瘵民困之甦捨今日将誰<lb/>
望哉僚友徐子祥摭謌詩為一卷徴言以壯其行余故<lb/>
道其前所憂者以為今喜云<lb/>
　<lb/>
<pb n="KR4e0031_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄螺集巻二<lb/>
</p>
<p>
</p>
  </div>
</body>
</text>
</TEI>
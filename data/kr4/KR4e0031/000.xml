<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄螺集</head>
    <p>
<pb n="KR4e0031_WYG_000-1a"/>
欽定四庫全書　　　　集部六<lb/>
　滄螺集　　　　　　　别集類五<hi>明</hi>
　　提要<lb/>
　　　　臣等謹案滄螺集六巻明孫作撰作字大雅<lb/>
　　　　以字行一字次知江陰人元至正末避兵於<lb/>
　　　　呉初受張士誠之招旋去之松江洪武癸丑<lb/>
　　　　召修日厯書成除翰林院編修以老病乞外<lb/>
　　　　授太平府教授入為國子助教尋遷司業以<lb/>
<pb n="KR4e0031_WYG_000-1b"/>
　　　　事廢為民復復官長樂縣教諭作自號東家<lb/>
　　　　子宋濓為作東家子傳推挹甚至明史文苑<lb/>
　　　　傳附載陶宗儀傳末是集凡詩一巻文五巻<lb/>
　　　　其詩力追黄庭堅在元季自為别調集中與<lb/>
　　　　陳檢校詩有曰蘇子落筆崩山海豫章吐句<lb/>
　　　　敵山嶽湯湯濤瀾絶厓岸㟧㟧木石森劍槊<lb/>
　　　　二子低昂久不下藪澤遂包貙與鱷至今雜<lb/>
　　　　遝呼衆賔誰敢崛强二子角吾尤愛豫章撫<lb/>
<pb n="KR4e0031_WYG_000-2a"/>
　　　　巻氣先愕磨牙咋舌熊豹面以手捫膺來就<lb/>
　　　　縛士如此老固可佳不信後來無繼作其宗<lb/>
　　　　㫖灼然可見然才力不及庭堅之富鎔鑄陶<lb/>
　　　　冶亦不及庭堅之深雖頗拔俗而未能造古<lb/>
　　　　東家子傳一字不及其詩葢有微意非漏略<lb/>
　　　　也至於文則磊落竒偉而隠有程度卓然足<lb/>
　　　　以自傳東家子傳謂他人之文束於理則詞<lb/>
　　　　不暢肆於詞則理不直惟作洞矚千古之上<lb/>
<pb n="KR4e0031_WYG_000-2b"/>
　　　　析之則理勝闢之則詞嚴動有據依皆非臆<lb/>
　　　　説明史文苑傳亦稱其文醇正典雅云乾隆<lb/>
　　　　四十二年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0031_WYG_000-3a"/>
欽定四庫全書　　　　集部六<lb/>
　滄螺集目錄　　　　　别集類五<hi>明</hi>
　　巻一<lb/>
　　　詩<lb/>
　　卷二<lb/>
　　　序<lb/>
　　巻三<lb/>
　　　記<lb/>
<pb n="KR4e0031_WYG_000-3b"/>
　　巻四<lb/>
　　　書<lb/>
　　　傳<lb/>
　　巻五<lb/>
　　　雜著<lb/>
　　巻六<lb/>
　　　雜著<lb/>
<pb n="KR4e0031_WYG_000-4a"/>
滄螺集原序<lb/>
東家子名作字大雅官以字行故一字次知姓孫氏世<lb/>
為常之江隂人自曾大父澂川先生四傳至公而學益<lb/>
大門人弟子以清尚先生稱之而不名著書十二篇號<lb/>
東家子詞㫖閎博盡古人未發雜之子書中益不能辨<lb/>
也江西饒介之以才自負不輕與人尤喜其書曰公勉<lb/>
成之㑹有識者奚必後世揚子雲哉至正兵挈家三吳<lb/>
間盡棄他物唯載先世藏書兩弊簏而已太尉張士誠<lb/>
<pb n="KR4e0031_WYG_000-4b"/>
聞而廩禄之卒以母病謝去用是益貧然熈怡自若略<lb/>
不為動久之衆為買田築室家於淞焉自余在禁林時<lb/>
已聞其名而未之識也洪武癸丑朝廷議采天下士篹<lb/>
修日歴以濓與縂裁間求士於禮部尚書牛諒諒首以<lb/>
公對且出其文一編讀之不覺嘆曰安得與此人比肩<lb/>
一時以快平生之願與未㡬公起自田里詔與編修入<lb/>
内因得朝夕相歡越六月書奏例除翰林編修官公獨<lb/>
以老病乞外授太平府儒學教授三年選天下學官内<lb/>
<pb n="KR4e0031_WYG_000-5a"/>
任公復在行比考春官廷對皆第一除國子助教明年<lb/>
分教中都又明年召還成均又明年陞國子司業前後<lb/>
八載與公對牀促席擁爐夜話皆未若出入禁闥同宿<lb/>
翰林日最親且久也公器宇凝静似不能言而通亮過<lb/>
之與人交初若秌霜之不可狎久則如冬曦之不忍去<lb/>
雖或以是非煽公惟自切責終無忤色平生所得一出<lb/>
古人文特餘事耳然亦靳為之有至數年不獲一字者<lb/>
唯好著書當劔㦸之聲相應遇其得意窮日夜筆硯不<lb/>
<pb n="KR4e0031_WYG_000-5b"/>
輟家人數誚讓之曰吾生丁亂離復憂饑寒既無益於<lb/>
時又無聞於後是豈天所以生余而余所以事天之心<lb/>
也哉其勵志不息若此僕嘗窺其成書一二如魯齋王<lb/>
公仁山金公白雲許公諸鄉先正義有未竟理有未白<lb/>
公一一析决不啻親承曾思之傳洞矚千古之上析之<lb/>
則理勝闢之則辭嚴動有據依皆非臆説此公之學不<lb/>
可及者一也他人之文束於理則辭不暢肆於辭則理<lb/>
不直惟公折旋蟻封不失毫髮下上峻坂如履康莊此<lb/>
<pb n="KR4e0031_WYG_000-6a"/>
公之文不可及者二也公負二不可及乃欲以文藁屬<lb/>
余余謂文之有序本故舊門生類次成編志其歳月非<lb/>
以為文之重輕也矧公事業文采方壮未老顧豈菲辭<lb/>
所能賛其萬一哉唯東家子冝有序又故左丞周公伯<lb/>
温已述於前獨小傳缺然未書余辱在記載姑摭其概<lb/>
以貽知是書而不知其人者觀焉賛曰東家子中虚外<lb/>
夷剷鋤城府雖巖栖谷飲逰於造物者不能過也至於<lb/>
折衝造詣弗茍異同卓然自成一家眞士之諤諤者矣<lb/>
<pb n="KR4e0031_WYG_000-6b"/>
圗説答性難等篇神采俊發正氣滿容濓洛之外康成<lb/>
軰有是言與人言東家子書其醇正似孟軻其環瑋似<lb/>
莊周其謹嚴似通書其峭厲似法言而又約以六經之<lb/>
淵奥周以天下之知慮博大哉仁義之言斯其為東家<lb/>
氏之學也吾於公之文亦云金華宋濂撰<lb/>
</p>
<p>
</p>
  </div>
</body>
</text>
</TEI>
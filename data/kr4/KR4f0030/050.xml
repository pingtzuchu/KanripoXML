<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻五十</head> <lb/>
    <p>
<pb n="KR4f0030_WYG_050-1a"/>
欽定四庫全書<lb/>
　西河集巻五十<lb/>
　　　　　　　　　　翰林院檢討毛竒齡撰<lb/>
　　序<hi>二十七</hi>
　　　新纂蘭亭孤山二志序<lb/>
康熙丙子<lb/>
皇上萬幾之暇偶書蘭亭序及舞鶴賦二通而在廷有<lb/>
請之者謂蘭亭本右軍修禊所記當奉<lb/>
<pb n="KR4f0030_WYG_050-1b"/>
御書勒石于紹興山隂之蘭亭而以舞鶴賦勒石杭州<lb/>
孤山間以宋林處士曽有放鶴亭故址在孤山麓也當<lb/>
是時蘭亭孤山諸名蹟乆已洇塞而<lb/>
宸翰忽及山川煥發觀之者皆有登臨慷慨之思焉予<lb/>
友王君草堂目睹茲勝因之作蘭亭孤山二志以備稽<lb/>
考其費編摩成一書已三年矣嵗在己卯恭逢<lb/>
聖駕觀河南巡駐蹕杭州三月二十五日在籍諸臣朝<lb/>
行在畢㑹各有<lb/>
<pb n="KR4f0030_WYG_050-2a"/>
進獻賦頌册子<lb/>
敇黄門收入而草堂以草莽臣亦得將二志抄謄逐隊<lb/>
呈<lb/>
進此真異數為古今史册所罕覯者乃越二日而掌較<lb/>
官屬索草堂名甚急遲乆不至值予詣<lb/>
扈壘大學士張公宣予至<lb/>
行在朝門傳<lb/>
諭奬勞兼出草堂所<lb/>
<pb n="KR4f0030_WYG_050-2b"/>
進書<lb/>
敇其改行謂既名為志自當先事蹟而後題詠況兩人<lb/>
之集祗應附後非本志也遂付予轉授傳<lb/>
諭改去其<lb/>
諭之宛委昭晰至于如此夫草莽微言上邀<lb/>
天睹斯已竒矣乃<lb/>
褒嘉之餘重以訓迪陋巷窮士一旦被<lb/>
都俞之盛儼若嚴父師之教弟子此在後世聞之猶感<lb/>
<pb n="KR4f0030_WYG_050-3a"/>
慕嚮往以為難得而況躬逢其際者也草堂從此可自<lb/>
慰矣方予捧册還草堂時微問其故草堂曰予纂二志<lb/>
時欲倣常璩作劉先主志因以兩人世系文字列之在<lb/>
前而既而更名蘭亭孤山而仍不之正<lb/>
睿鑒如電霆早已燭及敢不稽首改正以報<lb/>
明詔曩者東甌初闢　和碩康親王還師江干㢘草堂<lb/>
文行之卓蒙賜蟒衣草堂謹閟之篋笥不事焜燿而今<lb/>
復為<lb/>
<pb n="KR4f0030_WYG_050-3b"/>
天子所見知特賜嘉與將成其所著以嬗于不壊一何<lb/>
慶幸嘗觀草堂所著書尚有四書疏解聖賢儒史朱陸<lb/>
異同并大學孝經諸辨證皆有闗儒術可以嬗後安得<lb/>
盡獻諸<lb/>
當宁而為之正之<lb/>
　　　李生試文序<lb/>
李生白山抱卜夏之痛效楚人作哀子詞而讀而善之<lb/>
請與之游因見其人狀貌非凡發言多驚人而尚困有<lb/>
<pb n="KR4f0030_WYG_050-4a"/>
司阻下士之試每見必訝然意者長于古文未必不詘<lb/>
于今文也與及觀其試巻然後知伯樂之難逢而鹽車<lb/>
之下之所由泣也司衡者日衰矣主者寄其目于人而<lb/>
以肥自利間或借名採訪下及寒俊往往濫被之輿臺<lb/>
皂隸公乗姑布之子而欒郤之後必不一顧亦安知世<lb/>
間有錦心繡腸下筆如繙花而龍沈蠖屈猶偃蹇有待<lb/>
如白山者耶白山名家子世嬗學海其王祖我存先生<lb/>
以太僕卿為啟禎名臣著書數百巻所傳乾象輿地禮<lb/>
<pb n="KR4f0030_WYG_050-4b"/>
樂算數諸册為天下宗法而王父工部公早登建禮其<lb/>
闈房諸牘衣被海内今白山起而承之陸平原即不入<lb/>
洛亦安敢謂世徳駿烈必無誦揚況春郊不終蟄也錢<lb/>
先生者白山之九方也憐其才惜其遇梓其所試文以<lb/>
問世然則天下亦尚有知己如先生者矣於其成喜而<lb/>
序之<lb/>
　　　李白山續刻試草序<lb/>
向白山刻試草成愛而序之且以不遇知己為憾乃未<lb/>
<pb n="KR4f0030_WYG_050-5a"/>
幾而都運李公知之三試其文于籌商之堂拔取第一<lb/>
又未幾而上其名于學使者學使者又知之取民籍第<lb/>
一未已也取商籍又第一夫都運公本侍從名臣初以<lb/>
第一人解南宫而學使對策為臚唱第一以衣鉢言則<lb/>
白山之第一或不僅止此小試而即此小試觀之蘓氏<lb/>
子謂淳于髠曰人有賣駿馬於市者市不知也伯樂驟<lb/>
見而顧之其價十倍今不既見伯樂乎然則價亦何可<lb/>
量哉續刻成喜而又序之<lb/>
<pb n="KR4f0030_WYG_050-5b"/>
　　　盧樹侯詩集序<lb/>
三古詩與文並傳漢制科無詩而三唐兼之宋初遵唐<lb/>
制而既而去詩當時争之者如蘓子瞻輩僅曰唐以詩<lb/>
取士而賢人君子未嘗乏也其為言止此而已然猶有<lb/>
文也至明則不惟去詩乃於文之外又别有所謂文者<lb/>
而於是詩與文皆亡夫使詩可亡則詩不宜列一經且<lb/>
不宜以此立學官取士夫既以詩立學官取士而謂士<lb/>
不得為詩可乎惜當時議貢舉者言不及此若夫文則<lb/>
<pb n="KR4f0030_WYG_050-6a"/>
上自朝廟下逮閭巷凡鐘石旌常碑板竹册以至移告<lb/>
質劵柬札簿牒之細皆未之學於是通籍以後悉請召<lb/>
記室明明僱賃而不以為愧曰吾所學無是而已盧子<lb/>
樹侯恥其然自趨庭受書以迄出郭負笈為今文為詩<lb/>
為賦為古文為雜文無不探其郛而入其奥不為詭隨<lb/>
不任朴畧不好務通侻而趨一切其寄託深長而譬類<lb/>
廣逺燦燦乎質有其文焉予入館時日步趨西寧先生<lb/>
以為楷橅嘗謂髙文典册能為<lb/>
<pb n="KR4f0030_WYG_050-6b"/>
國家職紀載之事者惟先生一人而樹侯繼起如是漢<lb/>
人以詩傳韋氏是也唐之以詩兼文者張蘓父子是也<lb/>
進而三古則不可量矣夫樹侯之必不止以今文為世<lb/>
稱可知也吾縱不敢以宋後詩文目吾樹侯也然又安<lb/>
敢以漢唐所傳者為樹侯限哉<lb/>
　　　重修北渡橋募序<lb/>
北渡要津也扼南北之隘以導其往來其諸舟車之恃<lb/>
有橋也猶之腹與口之賴有吭也今吭亦稍哽矣從來<lb/>
<pb n="KR4f0030_WYG_050-7a"/>
國有大役則必邦大夫主之邦賢佐之井里小民羣起<lb/>
而趨之走之今邑有賢父母為政而薦紳先生復相助<lb/>
為理亦何患大役之不驟底于成而猶有進者曩者泉<lb/>
州瀕海城東洛陽江漂没行路太守蔡襄為建大橋以<lb/>
渡之後所稱洛陽橋者是也其時奏請水衡并捐月進<lb/>
又且合平海諸邑而共為匡濟然猶官錢居其半募錢<lb/>
居其半今其橋砫尚勒僧衆名以示奬勸記載可睹也<lb/>
然則茲役之重有藉于募之也夫復何言<lb/>
<pb n="KR4f0030_WYG_050-7b"/>
　　　西泠唱和詩序<lb/>
老不能詩況能讀人詩哉顧唱和詩即不然唱和有興<lb/>
㑹唱和則于詞于韻皆可比絜焉而見其短長夫老年<lb/>
寂寞遇有興㑹事即趣之況短長品隲尤予生平所願<lb/>
聞者乎司成汪先生同官同籍向與之唱和而畏而避<lb/>
之今暫稽鄉邑門庭清疎日與其門生兒子作唱和詩<lb/>
予受而讀之既而掩巻不敢讀其故有二一則唱和之<lb/>
體始于中晩而糜漫于宋今世不争為宋人詩乎吾懼<lb/>
<pb n="KR4f0030_WYG_050-8a"/>
其以皮陸之濫觴而及蘓黄也一則短長比絜踟蹰未<lb/>
決吾既已避司成矣顧其所與唱和者匪他人露湑山<lb/>
侖皆當世名下士而趨庭二子詩復争上嘗見楊公侍<lb/>
郎和其所和十寒詩而嘆為莫及萬一短長之間仍稱<lb/>
司成在知我者謂我為暱而不知我者即謂我為讇夫<lb/>
暱與讇予則何敢而既讀其詩一何超中晩而更上之<lb/>
也一何相顧寡短長也子不必恭父弟不必讓于師也<lb/>
時而棊置上與下若一也時而入平林長松與短栝無<lb/>
<pb n="KR4f0030_WYG_050-8b"/>
參差也幸而老去不能詩不然其為畏避者何多也<lb/>
　　　嗣音軒詩集序<lb/>
古來談閨門之盛無過班謝兩家然而班昭續父兄之<lb/>
史而其夫曹夀全無文章即隨其子轂作陳留長曽賦<lb/>
東征而為之子者並無一字傳于人間謝道藴與羣從<lb/>
唱和及其婚江州則天壤王郎世當惜之然則班謝之<lb/>
所為盛固班謝之盛而非昭與道藴之所為盛也人莫<lb/>
大乎有家庭之樂而家庭之樂尤莫大乎父母舅姑夫<lb/>
<pb n="KR4f0030_WYG_050-9a"/>
妻子婦之相歡故内則講扶侍之節其在飲食則臐膮<lb/>
醢炙必求其精在衣服枕簟則衿纓縏袠牀柂衾襡之<lb/>
必求其備甚至樂府歌三婦或美容飾或工織作或援<lb/>
筝操瑟以娱于丈人之前卒未有起而談藝文者而苟<lb/>
其北堂几案長幃短榻抽書而授牘承頥接欬以與寢<lb/>
饍相周旋則雖三婦三息綰銀黄而拖繡紫亦何以過<lb/>
故吾謂班氏一家以叔皮為父孟堅為子而又得恵姬<lb/>
道藴輩以為之姑婦則其為一家之文必更有異而惜<lb/>
<pb n="KR4f0030_WYG_050-9b"/>
其不然也予向讀柴季㛠詩嘆季為沈君漢嘉之配秦<lb/>
徐夫婦鬱乎可觀既而與其子方舟君游則已輯為沈<lb/>
氏一家文凡門庭内外裒然成集而柴夫人詩則儼在<lb/>
其中焉又既而讀繡帙餘吟一卷則朱順成之詩也順<lb/>
成為方舟之配與柴夫人為姑婦前後暉映予曰太姒<lb/>
嗣徽音此其是乎又既而果以嗣音軒詩集屬予為序<lb/>
人有好友能文詞即望衡對宇不厭屢從而苟或兩地<lb/>
相隔則聞聲相憶雖復千里命駕不為過而乃近處之<lb/>
<pb n="KR4f0030_WYG_050-10a"/>
房室之間以朝夕相規摩則其為友朋之樂已越尋丈<lb/>
而況夫妻子婦之聚于一堂此亦生人所希覯之事而<lb/>
沈氏有之予年近八十友朋凋盡偶有質難出門復入<lb/>
門茫茫安之聞沈氏當日中之際不無稍仄柴夫人已<lb/>
厭世漢嘉居窮巷忽兩目不見物而方舟夫婦每侍坐<lb/>
談義遇漢嘉欲有讀輒夫婦遞讀以當目及即漢嘉性<lb/>
耽書日願十百讀而子婦之侍坐者亦十百讀無厭此<lb/>
亦家庭一盛事矣若夫順成之詩則詞質而意達有似<lb/>
<pb n="KR4f0030_WYG_050-10b"/>
乎杜甫之言情者柴夫人詩多凌厲有似太白與順成<lb/>
之婉而摰各有所到予門有徐昭華者㑹稽女都講也<lb/>
頗工詩是集成當貽一本示之<lb/>
　　　胡國期詩序<lb/>
能詩者不必能文而能文者必能詩李杜無文而昌黎<lb/>
眉山其詩並為世所稱葢銘頌賦誄以詞為文故古善<lb/>
文者往往著有韻之語于散文之間況舉文八比尤以<lb/>
偶對為章程者乎胡子國期從予游每見其舉文劌心<lb/>
<pb n="KR4f0030_WYG_050-11a"/>
鉥腎託其身于𦕈漠無朕之鄉而乃由窈㝠以達髙明<lb/>
淺者深之直者曲之疏通者假羃䍥以彌縵之使尋常<lb/>
畦徑為之一開以是而為詩其大者入于杜陵之奥而<lb/>
偶然結撰亦動以盱眙昌谷為法鉤隠剔宻而不屑屑<lb/>
于任華彭伉之末嘗為長律百十韻推挽頓挫世之舎<lb/>
單行而窮比步者莫敢先也昔有操瑟過齊門而門者<lb/>
叱之謂王好者竽子操者瑟瑟雖工非所好也而其人<lb/>
亦即趦趄却步而懐瑟以退予謂亦其瑟未工耳苟工<lb/>
<pb n="KR4f0030_WYG_050-11b"/>
瑟則洞庭張絃通于嶰谷夫猶是五均七始九歌十二<lb/>
管之各以類應而舍嶧山之桐吹雲門之竹亦必有鳥<lb/>
驚魚駭感神人而和上下者夫聽師曠之彈而尚疑其<lb/>
有遺器必非知音則讀國期之文而尚疑其有遺詩可<lb/>
謂之知文者乎曰未也<lb/>
　　　讀書堂詩集序<lb/>
初僦杭州時辨論禮經與汪司成君主客于錢湖之濵<lb/>
其時汪次公無已每有質難厠其間以司成君廬墓讀<lb/>
<pb n="KR4f0030_WYG_050-12a"/>
禮而為其子者亦復就廬講習以抒其晨昏之情皆孝<lb/>
思也今司成服闋還京其長公無亢扶侍邸舍而無已<lb/>
獨留家門如所稱讀書堂者則凡克家與持門其為任<lb/>
較重于昔而乃應舉之餘復出其所為詩以示予取正<lb/>
曰詩與禮總讀書所有事也予聞夫子教伯魚曰學詩<lb/>
學禮夫亦以讀書所重首在詩禮顧學有不同學禮惟<lb/>
講習而已無自為禮者而詩則可自為之故夫子亦曰<lb/>
女為周南為召南吾不知今之為詩與古之所為有合與<lb/>
<pb n="KR4f0030_WYG_050-12b"/>
否然而為二南為三百為漢魏六代為三唐宋元明其<lb/>
時固殊而其所為之不同亦已乆矣三十年前予選越<lb/>
人詩而杭人為詩者不一家其時重標榜赫然于人<lb/>
然且守雲間歴下諸胚膜定為成法謂入此則是出乎<lb/>
此則不是向使以今所為詩使昔人觀之必瞠目撟舌<lb/>
駴為異事觀者遂以定今昔之優劣然使在昔佳詩陡<lb/>
出之以示今人亦必嗛嗛然相顧以起何則氣志未通<lb/>
則胚膜不相接也外氏謂生人自少至老形貌有殊而<lb/>
<pb n="KR4f0030_WYG_050-13a"/>
中心不殊故善為詩者毋問在前與在後而讀其詩而<lb/>
作者之心宛宛相屬則雖起王子安讀琵琶行必以為<lb/>
善而使履道坊人各仰首而讀滕王閣詩誰敢不俯首<lb/>
稱莫敵者初讀司成詩而動于心今讀無己詩而又動<lb/>
于心此其為詩必有不與世進退者記曰無體之禮氣<lb/>
志不違夫以氣志為禮與以氣志為詩其胚膜不同而<lb/>
心則一也無亢無己南北各處而不違于孝前時學禮<lb/>
今學詩而不違乎學司成父子各自為詩而不違乎氣志<lb/>
<pb n="KR4f0030_WYG_050-13b"/>
之合讀書而已矣雖然讀書者匪直詩也然詩可觀也<lb/>
　　　嘯隠偶吟錄序<lb/>
奕公以息慈之年受平陽記莂為乗門髙足弟子予羡<lb/>
其聞道之早每以聖門之子淵目之乃平陽所期極其<lb/>
逺大嘗招之繼天童之席垂手東方演彌天大業而奕<lb/>
公多方辭去棲遲于錢湖之嘯隠者凡若干年予就醫<lb/>
㑹城往往造其室見所居穹如即敗椽改葺榰柱嵗月<lb/>
依然廓落無四壁安見所為一塢白雲三間茆屋者而<lb/>
<pb n="KR4f0030_WYG_050-14a"/>
奕公處之泰然然且閉户不出致絶粒啖柏如休糧僧<lb/>
而饑癯不形貌澤而神融宛宛有太虛之在吾躬浩浩<lb/>
乎空空乎豈非吾儒之所云戰勝而能肥者與自少林<lb/>
以不二法門直指心印將從來十六觀禪一切埽盡以<lb/>
為一真不立何況文字而平陽狡獪往往以神通游戲<lb/>
偶拈句子而從之者效之遂或以湯休之業唐突圭峰<lb/>
者不可勝數乃奕公視一切所有總若塵土而徧欲實<lb/>
諸所無亦以文字為游戲夫以奕公之才向使讀儒書<lb/>
<pb n="KR4f0030_WYG_050-14b"/>
智髙于身而力多于髮以之為學事為世業為儒門經<lb/>
術計藝未知與鄭𤣥盧植輩相去何等然且勤息于彼<lb/>
而屏跡于此猶能出其餘資于不二法門之外回偈為<lb/>
詩回梵字作師宜小楷世之為詩為小楷者無以過也<lb/>
然則奕公之所到豈有量矣奕公居嘯隠錄偶吟一巻<lb/>
見示凡詩若干首佛家所謂大海之一滴者奕公請序<lb/>
之因序<lb/>
　　　西湖蹋燈詞序<lb/>
<pb n="KR4f0030_WYG_050-15a"/>
往作京師蹋燈詞而京師無燈惟廊房百餘家各燃燈<lb/>
兩櫩間並無山棚露欄并棘盆綵竿之見于街陌而九門<lb/>
喧然蹋終夜不徹好事者遂各為之詞以紀勝事今杭<lb/>
州燈市不減曩昔獨西湖無燈馬君逸千乃作西湖蹋<lb/>
燈詞六十首傳于人間豈亦京師蹋燈之意乎孔子告<lb/>
子夏有無體之詩無聲之樂以為心存禮樂則不藉聲<lb/>
容之發而皆得其意西湖固勝地又值燈節則凡樓頭<lb/>
紅燭塔心佛火與夫漁炊嵓竈船星隄月之相為照映<lb/>
<pb n="KR4f0030_WYG_050-15b"/>
皆足當九枝百炬而逸千一一而摩畫之東棖西觸情<lb/>
思滿前此豈南渡以來上元紀事之可相彷彿者幼時<lb/>
宿湖濵三門不閉笙歌燈火中外相接今不可得矣邇<lb/>
者<lb/>
聖駕南幸宫車先後從三竺還蘓白二隄皆籠燈樹間<lb/>
晃朗如晝雖京師安福門觀燈迎仗無以過此此則西<lb/>
湖之所當蹋歌者也逸千亦進而補之乎<lb/>
　　　何氏二童子擬應制詩序<lb/>
<pb n="KR4f0030_WYG_050-16a"/>
何氏二童子者何曽園東部之季子也東部擅世學其<lb/>
長君慎言既以藝文噪于時而晩得二子先後競爽觀<lb/>
者謂其有三珠之瑞焉特東部宰桂東時攜二子從予<lb/>
嘗聞其名而未之見也康熈已夘<lb/>
上觀河南巡駐蹕杭州㑹東部君以<lb/>
内召需次已攜二子還江干迎<lb/>
駕之餘朝賀<lb/>
行在二子因得隨父老往觀擬應<lb/>
<pb n="KR4f0030_WYG_050-16b"/>
制詩若干首將懐之進獻而以年幼未能上趦趄而罷<lb/>
予乃過二子出詩讀之一何髙文典册超等倫也杜甫<lb/>
有云往昔十四五出游翰墨場讀者每嘆其夙悟而既<lb/>
復有詩又云憶昔十五心尚孩健如黄犢走復來則未<lb/>
有童心而能以翰墨為馳騁者得毋所言非實錄與今<lb/>
弦石年十五韋江年十四實能挈筆伸紙揮灑顧盼于<lb/>
座客之前湯湯涌涌然且大篇短章皆成榘矱羽翼成<lb/>
而文彩備此非健犢往來所能到也在昔天子巡狩賜<lb/>
<pb n="KR4f0030_WYG_050-17a"/>
髙年粟帛而童聖兒哲亦得間引為鵷雛鸑鷟表人國<lb/>
之瑞惜二子趦趄未能有先之而使<lb/>
上聞者然而夜光之珠終不可掩杜甫不云乎丈夫生<lb/>
兒有如此二雛者名位豈肯卑微休吾將拈其詞為二<lb/>
子贈豈有過焉<lb/>
　　　就正篇序<lb/>
猶子逺公偕計車行者十七年兩為南省首拔士而詭<lb/>
得復失遂操筆為歌曲遊于酒人出入王門間幾不得<lb/>
<pb n="KR4f0030_WYG_050-17b"/>
歸暨歸而悔之乃復俯首為舉文鉥其心劌其胏腸必<lb/>
幾經頓挫而後快然而出之故文窅然以深復曠然以<lb/>
解世之謀篇者莫過焉夫繳鳥者得鳥而棄繳意不在<lb/>
繳也柴魚者既取魚而漂其柴而不之顧何則以所求<lb/>
不在柴也今以入林臨淵之暇進無所得退而修器猶<lb/>
復就傍人而較器之利鈍一似沾沾乎繳與柴而不忍<lb/>
釋者夫亦以矰繳雖細傍觀極清葢必魚鳥之見親而<lb/>
後傍觀之利鈍于以出也結網者忘筌之前事也<lb/>
<pb n="KR4f0030_WYG_050-18a"/>
　　　丹井山房詩集序<lb/>
予以殘年住杭州思得宿好者與居因僦竹竿巷與老<lb/>
友顧侍御君為比隣而侍御君辭我去已七年矣吾早<lb/>
知侍御君有後杭人無大小皆能稱顧十八郎第甚弱<lb/>
不得而與游也間過其所居見其户外屨日益滿其先<lb/>
人所藏書日益増多榻案間瓦漆銅竹諸器物日益完<lb/>
且好其吟篇寫軸日益富七年之間仍得安居竹竿巷<lb/>
以游娱其中非東隣有人不至此昔人謂阮嗣宗與王<lb/>
<pb n="KR4f0030_WYG_050-18b"/>
涼州游既而與其子安豐為文酒之友世所稱林下諸<lb/>
賢有阿戎者十八郎非其倫與今年秋以文戰得勝將<lb/>
攜其文游長安而以所著丹井山房詩示予㸃定予廿<lb/>
年不為詩故亦不能閱人詩然而好與惡心所知也少<lb/>
時出游必載已所為詩與世相唱酬比歸必捆載盈車<lb/>
篋而後返爾時心儀者豈伊乏人然而五十年間傳者<lb/>
益少雖詩固難傳然其跡亦陳矣丹井詩上追初唐而<lb/>
以中晩為門户雖資州棗強松陵東野亦復窺其樊而<lb/>
<pb n="KR4f0030_WYG_050-19a"/>
闖其奥然且推陳出新若惟恐塵言之殢其筆者予嘗<lb/>
謂文章千古事原不宜妄逐時好而性每喜新老年減<lb/>
滋味雞猪魚羊日溷乃公可厭聞明季白門有盒子㑹<lb/>
每月節勲坊貴官以鮮味相餉有沙菘土藕銀餅法鯽<lb/>
諸物每一念及輒饞然朶頥思厠身其間而不忍去何<lb/>
則以其新也吾讀丹井山房詩而喜其新而不可厭也<lb/>
因漫取其篇而為之書之丹井山房者侍御别業在葛<lb/>
洪井傍非竹竿巷居也<lb/>
<pb n="KR4f0030_WYG_050-19b"/>
　　　鐵庵詩序<lb/>
古文無言時與景者日記游覽記皆漢後之作也亦無<lb/>
言情者寓書贈答序皆近代製也其専言時與景與情<lb/>
者在三古以旋惟詩耳然則賦詩而能静領節候體㑹<lb/>
境地終其日閒觀性情以與世往來宜在釋氏而自唐<lb/>
迄今傳者多有顧求其顯著一時與李杜王岑争先後<lb/>
者卒亦罕有則以寫景搶卒便涉疏俚造情喭朴反成<lb/>
鄙弇也鐵庵和尚為平陽付法子弟而下筆為詩如湯<lb/>
<pb n="KR4f0030_WYG_050-20a"/>
休如靈一如賈浪仙辭致結屬韻句纍貫就其體撰而<lb/>
皆得其言情言景之趣劉夢得有云片言可以明百類<lb/>
坐地可以役萬景此其是與鐵公住平陽與越人游越<lb/>
人無言宋詩者今將歸淮南行脚道路亦定無有以弇<lb/>
鄙疏俚之習汚我念誦惟是淮南舊游地且多勝景而<lb/>
其中人士亦往往與予有疇昔之好他日能憶我未免<lb/>
有情當復記其所游覽而示予讀之<lb/>
　　　日南和尚増釋感應篇序<lb/>
<pb n="KR4f0030_WYG_050-20b"/>
無所為而為善不必有所為而不為不善世有幾人下<lb/>
此則第以有為之學分别善否雖夫子不答南宫括佛<lb/>
氏言因果即是下乗而要之福善禍淫與三緣五覺之<lb/>
説彼此並行惟道教言太上者則不及焉自趙宋理學<lb/>
祖述老氏濂洛大儒皆以華山道士為之宗于是談道<lb/>
教者小變其習諱為我之學而講大同因之有感應一<lb/>
篇流傳人間而宋史之輯藝文志者遂編入之迄于今<lb/>
天下之舍因果而談感應者非一日矣越州日南和尚<lb/>
<pb n="KR4f0030_WYG_050-21a"/>
繼弁山之席闡導諸方將以不二法門絶一切因緣而<lb/>
乃較論感應篇以示世世遂疑西來心印降而為道士<lb/>
無賴變言禍福之所為而予不謂然少時聞二氏之學<lb/>
輒起攻訐而既而誨之三教本不同而同歸于善雖道<lb/>
之所謂善或非吾之所為善而其為感應之善則無勿<lb/>
同也易不云乎積善之家必有餘慶積不善之家必有<lb/>
餘殃此為隂陽言之也性也繼之者善也中庸不云乎<lb/>
禍福將至善必先知之不善必先知之此為至誠言之<lb/>
<pb n="KR4f0030_WYG_050-21b"/>
也道也明善所以誠身也伊訓不云乎作善降之百祥<lb/>
作不善降之百殃此為凡為君者言之也治也合天下<lb/>
而同歸于善也然則三教無異同道術無大小以此見<lb/>
性以此誠身即以此治世善之為用亦大矣日南自作<lb/>
百善圖以為修一善心破百種惡修百善則惡亡矣夫<lb/>
以有善無惡之性修為善去惡之身進而治盡善無不<lb/>
善之天下吾未見以善為事之為禍事也吾未見以善<lb/>
為言而猶曰非吉人之言也然則道書何害焉<lb/>
<pb n="KR4f0030_WYG_050-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_050-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻五十<lb/>
</p>
<p>
</p>
  </div>
</body>
</text>
</TEI>
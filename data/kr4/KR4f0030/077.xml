<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻七十七</head> <lb/>
    <p>
<pb n="KR4f0030_WYG_077-1a"/>
欽定四庫全書<lb/>
　西河集巻七十七<lb/>
　　　　　　　　　　　翰林院檢討毛竒齡撰<lb/>
　　傳<hi>五吏一分名纂同郡循  孝子節婦襍傳</hi>
　　　紹興府知府湯公傳<lb/>
公紹恩安岳人生時夢神捧兒至而拜之曰吾紹興城隍<lb/>
神也既生峨嵋僧過門施之飯請名僧以指詘計曰當以<lb/>
紹名他日東方有承其恩者其在紹乎因名紹恩字汝承<lb/>
<pb n="KR4f0030_WYG_077-1b"/>
嘉靖五年登進士釋褐衣越布覆以父官參政時所遺<lb/>
絲袍終其身不之易十四年以郎中出知徳安府旋改紹興<lb/>
甫到謁禹廟周視其欂櫨若故識者紹地春秋所稱澤國也<lb/>
水濫地在浸中水驟下而龜其腹山陰縣東南有浦陽江者<lb/>
為三江之一韋昭有云二江者松江浙江浦陽江也浦陽江<lb/>
上接金華浦江諸水北流百餘里至諸暨與東江合北過峽<lb/>
山東滙山陰之麻溪然後盡注錢清江而入之于海當是時<lb/>
浦陽已通浙苐口隘浙當髙時水反入浦陽而灌麻溪而錢<lb/>
<pb n="KR4f0030_WYG_077-2a"/>
清之入海者勢若建瓴則又傾渫而不可復止其所以<lb/>
既苦潦又苦暵者槩為是也紹恩至相浦陽上流恢前<lb/>
守戴琥所開績堰使浦陽之通浙者坦而易洩而乃塞<lb/>
麻溪以遏其來不使浦陽之水得復入山陰東南而於<lb/>
是相其尾閭凡在紹諸水濫則易淅渫則易竭者為水<lb/>
坊海濵將以伺瀦瀉而定啟閉而無如海波之澒洞而<lb/>
難為坊也初錢清下流原有二閘嵗久湮廢紹恩相下<lb/>
流仍得之三江之口其地夾兩山為浦陽入海故道下<lb/>
<pb n="KR4f0030_WYG_077-2b"/>
有石峽橫亘數十丈泅水者得之乃伐石于山依峽建<lb/>
閘石牝牡相銜烹秣和炭以膠之石之激水者即剡其<lb/>
首使不得與水爭下有檻而上有梁施橫坊其中刻平<lb/>
水之則于柱石間而啓閉之兩隄築土冶鐵而澆其根<lb/>
閘凡二十八應二十八宿隄數百丈而大閘之内又置<lb/>
備閘數重曰經漊曰撞塘曰平水閱一年工成共得良<lb/>
田一百萬畝漁鹽斥鹵桑竹塲畷亦不下八十萬畝而<lb/>
紹興於是稱大府沃野千里紹恩之力也初紹恩築隄<lb/>
<pb n="KR4f0030_WYG_077-3a"/>
隄潰有豚魚千頭乗潮而上衆驚告紹恩紹恩曰此隄<lb/>
成之兆也在易之中孚豚魚吉利涉大川吾以誠信格<lb/>
豚魚尚患涉乎立令入水築人多怨讟又其時潮大至<lb/>
見者洶洶紹恩堅不顧且請禱于海潮忽下望隄而却<lb/>
以為神云後以次遷去厯官布政使年九十八卒<lb/>
論曰漢後言水利者率水工穿渠注塡閼之流以漕以<lb/>
溉用能稍入餘税濟少府錢未有鍾大利久逺惠一方<lb/>
民若紹恩者也循吏稍有益于民民得吏治一二年稍<lb/>
<pb n="KR4f0030_WYG_077-3b"/>
蘓息猶藉藉稱惠政以為罕見得紹恩是治而有不尸<lb/>
祝之世世也乎宜紹興祠之為湯君神矣<lb/>
　　　明廣東按察司副使分巡廣南韶道殉節前紹<lb/>
　　　　興府知府王公傳<lb/>
公名孫蘭字畹仲無錫人中崇禎四年二甲進士故事<lb/>
二甲授户工二部主事時太監張彛憲奉新命總理二<lb/>
部其尊視尚書諸司郎以下皆叩頭行屬禮孫蘭羞之<lb/>
請改授他部遂以刑部主事出決江北獄進員外郎考<lb/>
<pb n="KR4f0030_WYG_077-4a"/>
選擢四川成都知府成都自奢氏亂後凋瘵又宗藩錯<lb/>
趾居宦䜿往往索民錢激變嘗聚衆劫蜀府内江王呌<lb/>
譟將殺之孫蘭亟馳救衆見孫蘭至環擁襍訴孫蘭遽<lb/>
掖王同車曲諭揮衆散然後請擇宦䜿之橫者與亂首<lb/>
同正法無何艱歸至十三年補紹興會紹興飢御史祁<lb/>
彪佳鄉居孫蘭與彪佳定賑救法預為分區使鄉官分<lb/>
主之籍記飢民之受賑者合萬九千六百零口立厰二<lb/>
百七十六所設散米給錢粥厰移粥藥局病坊官糶民<lb/>
<pb n="KR4f0030_WYG_077-4b"/>
糶官積民積諸事共二十六則浙東三府十九縣皆行<lb/>
其法所全活以千萬計彪佳遂著為救荒全書合一十<lb/>
八卷可嵗行之如官積先闢厫于秋收時征米每畝征<lb/>
升以時直給契登厫次年官出如舊直謂之官積民積<lb/>
計民田積米凡三十以上畝積五升六十以上畝積七<lb/>
升百以上畝積斗三百以上遞増而米藏其家不俟官<lb/>
騐明年計畝以時直糶米于本圖謂之民積其法如此<lb/>
尋陞廣東按察司副使分巡廣南韶下車勦連州猺連<lb/>
<pb n="KR4f0030_WYG_077-5a"/>
故分巡轄也猺久為冦至是愈橫縱焚掠孫蘭統官軍<lb/>
進勦破三柵降之御史柳寅東以聞上喜將大用而獻<lb/>
賊狎至韶故與湖南接壤獻賊冦宜彬逼樂昌乳源而<lb/>
蘄楚諸王以避賊踰庾嶺孔兵譟而南南韶大震城不<lb/>
守其所轄連州守將楊守諌據州城叛降賊將導賊至<lb/>
先是孫蘭聞警誓死守即率府縣官為文告城隍廟以<lb/>
舊所用連州兵破猺冦者不足募民兵七百人鎔所束<lb/>
金帶為軍貲奉撫檄監軍欲以嬰城至是連州叛所募<lb/>
<pb n="KR4f0030_WYG_077-5b"/>
民兵已調去而樂昌曲江所在設偽官行牌公座韶民<lb/>
驚逃手劍當門不可止飛檄請督府援兵不應孫蘭乃<lb/>
嘆曰連州曲江吾屬也吾屬失守守將叛而兵備監軍<lb/>
泄泄然既不能守復不能救將俟此為迎降計乎遂北<lb/>
面稱拜自經死臨死有勸之者曰賊尚未至縱連州失<lb/>
守猶可圖存何自苦如此曰吾知死封疆而已福王自<lb/>
立御史祁彪佳禮部管紹寧題請卹録予祭廕<lb/>
論曰君死社稷則臣必有死官守者孫蘭眞攀髯之先<lb/>
<pb n="KR4f0030_WYG_077-6a"/>
與當孫蘭巡廣南韶時本以兵名官且加監軍而分巡<lb/>
則又當五嶺之衝其為兵官者不能守其官而使其屬<lb/>
連州曲江守將叛陷即欲緩須㬰之死得乎雖然使其<lb/>
稍瞻戀顧影徘徊其不致留此姑待以藉口于將有所<lb/>
用之者其亦鮮矣彪佳疏曰獻賊逼臨援兵不至連州<lb/>
失守樂乳告危能為社稷之臣請殉封疆之守諒哉是<lb/>
言<lb/>
　　　吕孝子傳<lb/>
<pb n="KR4f0030_WYG_077-6b"/>
孝子名升字德升浙之新昌人少以孝稱顧性介當元<lb/>
世將亂奉父與後母避地居沃州山躬耕非其力所致<lb/>
不以養逮後母死父老在堂人無婦且多病出入起居<lb/>
必賴升扶侍猶蛩距然旦日盥櫛奉匕箸乾瀡鮮滑以<lb/>
次第進時時相衣褁増損行則承以肘即所卧處過傍<lb/>
舍纔三四武非升在不往升偶離側必呼升如嬰兒當<lb/>
是時升非盛年而父復享上夀將百嵗稱百嵗翁以故<lb/>
升雖垂老猶日抱父雙足卧終其身不入寢室父嘗得<lb/>
<pb n="KR4f0030_WYG_077-7a"/>
瀝浰疾夜必八九起自蹲圊雪惡以及澣牏其間詘伸<lb/>
撋灑搔抓按抑竟以升體為其體如是有年方國珍據<lb/>
台州新昌亂升負父避鸕鷀山出覘賊為賊所得知其<lb/>
為孝子也留賊中與之飲不飲坐而泣賊哀憐之請升<lb/>
歌升乃為青天歌浩浩歌賊聞之感動送之歸升園有<lb/>
杏父嗜之隣之豪者奪杏去值杏熟升乃市他杏以進<lb/>
父辨非已杏不食已而升轉就隣市隣復不與升不得<lb/>
已呼于天隣忽病疽背其婦夢神曰以杏還孝子則已<lb/>
<pb n="KR4f0030_WYG_077-7b"/>
旦則其婦請還杏其感神如此洪武十三年詔舉賢良<lb/>
孝弟科升再辭不得乃曰臣老矣請以布衣返遂命布<lb/>
衣使山西稱旨强授職升辭疾歸二十三年詔選老成<lb/>
有學者復舉升升至復辭乃敎授一室曰小小齋曰半<lb/>
村癯曰沃州畊者手著六經箋註及小小齋稿與從子<lb/>
不用歌詠倡和士大夫東西行必問小小齋至輙留信<lb/>
宿酌酒論文然後去不用别有傳<lb/>
論曰史稱賊不殺孝子又稱棲烏躍鯉能動鬼神良然<lb/>
<pb n="KR4f0030_WYG_077-8a"/>
哉顧孝有難易閔損伯奇為其易者此為其難者説在<lb/>
公孫杵臼之語程嬰已升子珮亦孝其先世曰䝉曰琰<lb/>
以孝旌人稱為吕氏四孝葢孝亦有敎云<lb/>
　　　劉孝子遂安公傳<lb/>
公名謹山陰人洪武中父坐市民充吏法戌邊已赴貴<lb/>
州烏撒衛法府縣吏投充但許鄉井力田者而禁市民<lb/>
世稱吏農民是也時謹方六嵗問家人貴州何在家人<lb/>
以西南天指之謹望西南天拜且哭朝夕不輟已而年<lb/>
<pb n="KR4f0030_WYG_077-8b"/>
十四矍然曰西南天雖逺吾有身猶可至也天下豈有<lb/>
無父之身哉遂辭家人行會烏羅開思南鎭逺由烏撒<lb/>
以通卭蜀道路匈匈家人勸沮之不聽閲六月抵貴州<lb/>
踰月遇父於烏撒亭站父病痺謹泣告官請身替父戌<lb/>
法戌邊者年十六以上嫡長男許以身替時謹未成丁<lb/>
且伯兄謙早以督運死京師謹次子也非例於是歸攜<lb/>
兄子往顧兄子亦幼謹請以身與兄子共替不許則又<lb/>
歸於是悉鬻其家産什器竭所有三往百計謀所以歸<lb/>
<pb n="KR4f0030_WYG_077-9a"/>
父者雖其所以歸之者事秘不得而知也然而竟奉其<lb/>
父歸及歸家貧甚謹力辦甘旨晨昏必進酒供笑樂嘗<lb/>
曰吾今而遂安親之志矣自號遂安提學張倬上其事<lb/>
論曰孝子必遂事向使三往不父歸其能安乎遂安所<lb/>
以志也他書載孝子事甚備此即史舘所傳稿諸誌同<lb/>
　　　詔祠孟貞女傳<lb/>
貞女名藴字所温其先為鄒縣孟氏入宋有封信安郡<lb/>
王者判紹興府事家諸暨為諸暨人藴父鋋為明初生<lb/>
<pb n="KR4f0030_WYG_077-9b"/>
員嘗夢女官送雲冠繡裳于庭遂生藴絶慧讀書過目<lb/>
不暫忘會同里蔣文旭者年十七膺洪武二十九年鄉<lb/>
貢授河南道監察御史性耿介與方孝孺遊孝孺重之<lb/>
作味菜軒記以贈名大起時巡按湖廣以未娶託媒氏<lb/>
聘藴而請歸親迎值陳時政十二事中有暱戚殺平人<lb/>
一條忤旨賜死藴聞計大慟請于父曰大人昭信踐蹇<lb/>
修之言問吉以通是藴為蔣氏婦矣文旭之不幸即妾<lb/>
之不幸也願得一履蔣氏庭奉侍舅姑他日可以見文<lb/>
<pb n="KR4f0030_WYG_077-10a"/>
旭地下父母未許藴私念文旭柩歸必過已門乃密為<lb/>
衷麻而䝉以絲俟柩過從門間躍出裂所䝉服長號扶<lb/>
柩去終其䘮三年既而文旭父母死無嗣藴服除後乏<lb/>
食分餓死藴父始憐之迎藴歸擇宅後嵓間構柏為樓<lb/>
令藴處其中曰柏舟之意也聚書百餘卷供晨夕觀玩<lb/>
足不越梯一步嵗時兄弟姪姒皆一至樓前問候去嘗<lb/>
見樓後嵓石間老梅盛開賦老梅詩一百首見志宣德<lb/>
六年巡按直𨽻監察御史蔣玉華翰林院侍讀黃文瑩<lb/>
<pb n="KR4f0030_WYG_077-10b"/>
等疏曰竊惟原任河南道監察御史蔣文旭妻孟藴未<lb/>
婚守志經三十三年今已五十有二矣臣等思叔世之<lb/>
婦甫諧伉儷遽誓白首乃一旦夫死而改絃易轍者往<lb/>
往而是即或終始不渝亦必激于夫情眷戀子女家世<lb/>
榮盛原可依倚未有夫存未面㷀然一身家世零落了<lb/>
無可藉而矢心明節如孟藴者是即君子無所為而為<lb/>
之義也夫無所為而為者在女為未字砥節在臣為未<lb/>
字矢志是當與殷夷齊齊王蠋漢袁閎龔勝晉王裒唐<lb/>
<pb n="KR4f0030_WYG_077-11a"/>
周朴宋順昌山人唐義士共表異者奉旨旌其門建坊<lb/>
立祠於亞聖孟氏祠側年九十三卒<lb/>
論曰古有貞女引藴其為賡歌者與文旭抱志節無傳<lb/>
傳于此<lb/>
　　　晉江訓導徐黼妻李氏傳<lb/>
蕭山徐黼妻李氏福建永寧衛指揮李正女也黼于𢎞<lb/>
治改元為晉江訓導妻周死遂于其地娶李氏為繼室<lb/>
未及一年而黼病當是時黼已遷閩縣敎諭未往也私<lb/>
<pb n="KR4f0030_WYG_077-11b"/>
念前妻生一子甫數嵗非李氏出李氏年十八歸黼至<lb/>
是纔十九晉江去蕭山三千里道逺氏弱度不能扶柩<lb/>
返乃于易簀時撫其子謂李氏曰吾竟負汝吾即死聽<lb/>
汝自斷吾敢望此兒為徐氏後哉李氏曰不然即不幸<lb/>
吾當扶汝棺撫汝兒以從汝于蕭山耳黼曰有是乎强<lb/>
起拜李氏李氏受之先是李氏嫁黼時其家謂黼家于<lb/>
官必不歸至是聞其死且喜且憐之將取其裝㩦李氏<lb/>
去李氏乃豫檢箱篋緘縢之而歸其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鑰于縣逮李族<lb/>
<pb n="KR4f0030_WYG_077-12a"/>
人至明赴縣告之請北歸父母百計沮不可得不得已<lb/>
乃託之告别而扃于室李氏裂其裙自絞氣幾絶賴其<lb/>
嫂知之救免乃聽之歸逮歸集宗黨男女數十人送李<lb/>
氏上道放聲長號牽衣以行李氏以齒齧舌噤不出一<lb/>
聲福建布政使洪鐘移檄蕭山命縣官存卹之李氏歸<lb/>
葬黼撫孤以針黹自食其力孤死撫其孫孫死又撫其<lb/>
曽孫正德中知縣上其事于道予之榜巡按至縣命縣<lb/>
官月給米帛嘉靖十四年用御史張子立奏詔旌其<lb/>
<pb n="KR4f0030_WYG_077-12b"/>
門給勘合優免如例年八十八卒李氏勤且嗇初甚貧<lb/>
後竟置田百畝為撫孤資自寒食展墓外足不出户所居<lb/>
闢重屋沐浴登屋去其梯盛暑必襲衣夜為女紅非罷<lb/>
極不睡睡覺即起或問之曰勞則寡所思也其愼如此<lb/>
論曰節本不易李氏更為其難者詩曰我心匪石夫石<lb/>
豈易轉然尚或轉之浸假將歸時長途漫漫牽衣未絶<lb/>
雖巉巉之石其不致兀臬鮮矣扶死撫穉仁緘貲辭縣<lb/>
智斷親割欲勇仁智勇賢矣哉<lb/>
<pb n="KR4f0030_WYG_077-13a"/>
　　　詔賜特祠崇祀貞烈竇孺人傳<lb/>
明詔賜特祠崇祀貞烈竇孺人者餘姚姜工部榮側室<lb/>
也名妙善又名妙惠世居京師崇文坊年十五歸榮榮<lb/>
中𢎞治壬子鄉試與同邑王公文成孫公忠烈同見舉<lb/>
有名稱三君壬戍成進士授鳳陽五河縣知縣稍遷工<lb/>
部主事以忤瑾徙興化府通判尋改瑞州攝府事正德<lb/>
四年江西盜起南贛賊執叅政挾靖安華林東鄉饒南<lb/>
諸賊竝起為亂而華林賊陳福一最驍破瑞州瑞故疲<lb/>
<pb n="KR4f0030_WYG_077-13b"/>
癖又府縣不得設兵備公既攝府事躬帥捕蒯潛出城<lb/>
將制其險賊驟入執孺人倪暨婢等使告榮所貞烈在<lb/>
别室急衣孺人衣來前語賊曰吾為官人妻尚不知官<lb/>
處所指孺人倪曰此婢也焉從知之賊見貞烈美且衣<lb/>
異固已疑為孺人及聞其稱官人妻信之遂釋孺人倪<lb/>
而輿貞烈貞烈泣曰不幸官在外必輿吾將安之可已<lb/>
則已不可已願得吾從人同行私顧所驅𨽻中有盛豹<lb/>
者髙安人素以愿聞遂指之曰是人善事我願以從我<lb/>
<pb n="KR4f0030_WYG_077-14a"/>
賊許之先是賊入時貞烈衣孺人衣訖念榮所攝太守<lb/>
印留置卧間復入攫得之而投之官池至是呼豹前使<lb/>
近輿初語他語少間曰唶吾所以呼汝來者為太守印<lb/>
在官池官未知也汝能歸告之官乎吾即死官豈無以<lb/>
報之豹以齒囓指遂縱之歸時至花塢鄉有頃度豹行<lb/>
逺乃言曰吾以丐諸君吾口燋不可能假使前塗有井<lb/>
者吾思飲焉既而果有井在道傍貞烈已下車賊伺貞<lb/>
烈意見貞烈下爭為之綆貞烈從容勞之既而前若掎<lb/>
<pb n="KR4f0030_WYG_077-14b"/>
綆者掎綆踊身而入賊驚救不得悔且恨塡井以礫既<lb/>
而榮入保遇盛豹歸告印所取之左都御史陳金右副<lb/>
都御史俞諫調廣西兵征諸賊榮隨至花塢于是起貞<lb/>
烈井中越七年瑞州府知府鄺璠髙安縣知縣翁素等<lb/>
上其事詔旌貞烈勅春秋祀祠其祠有二一在城東迎<lb/>
恩門一在花塢橋各置祀田而城東之祠則配祀髙安<lb/>
婦死賊者曰塞口熊氏女貴貞曰新陂張榮一妻蕭氏<lb/>
曰太平門黎玉亮妻殷妙慶曰雲岡況太學䕫妻曰廖<lb/>
<pb n="KR4f0030_WYG_077-15a"/>
足貞曰坡山朱應恢妻曰陵上黃暖妻幸氏曰港西朱<lb/>
治一妻梁雁貞曰斜橋熊武六妻胡氏曰社山朱丑四<lb/>
妻熊以桂凡十人後賊尚猖獗南昌府知府李承勲同<lb/>
按察使王秩誘殺華林賊逮文成王公以都御史撫南<lb/>
贛勦之賊平<lb/>
論曰江西羣盜起而荆揚以震由前觀之猶崇禎之宼<lb/>
也雖野火燎原究至撲滅然勢亦危矣嚮使進討者稍<lb/>
能如貞烈之從容警敏設機變于俄頃之内則制勝倉<lb/>
<pb n="KR4f0030_WYG_077-15b"/>
猝又何至叅政被執副使受害有如此甚也夫閨房致<lb/>
身自昔所難矧貞烈智濟其勇易衣在前擇人以早保<lb/>
主完印宛如素定難乎哉難乎哉榮與文成同邑同舉<lb/>
同劾中貴人同官斯地而榮以兵柄未歸且賊之蹶起<lb/>
瑞當首嚮遂不得與文成同其功名亦遇也夫<lb/>
　<lb/>
　<lb/>
　西河集卷七十七<lb/>
</p>
<p>
</p>
  </div>
</body>
</text>
</TEI>
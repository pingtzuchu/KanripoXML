<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百六十六</head> <lb/>
    <p>
<pb n="KR4f0030_WYG_166-1a"/>
欽定四庫全書<lb/>
　西河集巻一百六十六<lb/>
　　　　　　　　　　翰林院檢討毛奇齡撰<lb/>
　　七言古詩<hi>十二</hi>
　　　題松下芝萱圖<lb/>
謝庭艶艶産紫芝北堂蘐樹生華滋長洲畵師解幽意<lb/>
<hi>畵師盧逸長洲人</hi>翩翩寫傍青松絲金冠玉韘間朱芾翠羽紫<lb/>
翹横碧枝一種能釋壯士怨九莖堪作商山思煌扈在<lb/>
<pb n="KR4f0030_WYG_166-1b"/>
庭集衣履繽紛滿座饒文辭要知石上松鱗長便識人<lb/>
間歲月遲<lb/>
　　　暮春二十六日張宏軒刺史宅牡丹初開預作<lb/>
　　　　催花小集歡讌竟日同馬廣文朱郡丞周孝<lb/>
　　　　亷楊生絃索女較書玉烟陳婉<lb/>
春風吹日上畵牆名花倚檻將生香張家舊種嬗洛下<lb/>
丹州越州難比方蓓蕾初發一相見油壁重重捲嬌面<lb/>
游子將為贈芍吟主人預啓催花宴琱牕琢石前後通<lb/>
<pb n="KR4f0030_WYG_166-2a"/>
青娥雜坐雙顔紅綺羅試著甫開褽臙粉薄施如未融<lb/>
須臾雨至灑幃幙翠幛雲屏裹來薄小沐愁看髩攏分<lb/>
新粧恐潄唇脂落髙歌幾叠夜色移當筵争瀉黄金巵<lb/>
妖絲曼筦次第作傾城相顧猶顰眉城頭吹角忽雨霽<lb/>
蠟椀膏毬置花裏赧面羞從泪洗餘醉眠嬌倩人扶起<lb/>
妸娜前後互相映中坐雙鬟典觴政燈前恍闘晩粧新<lb/>
閣下莫嫌春漏静名花從此當漸開主人邀客還重來<lb/>
雨餘不忍辭花去更向花前醉一回<lb/>
<pb n="KR4f0030_WYG_166-2b"/>
　　　答和沈東園贈别作兼示王西園<lb/>
我來游滬城便思梅花源梅花開時不得見行見蜀葵<lb/>
開滿園西園王子為我説維此園東有人傑築塢能留<lb/>
黄浦雲長陂毎泛藍田雪良朋髙㑹如永和花間載酒<lb/>
常經過到門私喜無題鳯落筆還驚好換鵝相思久欲<lb/>
贈瑤草况與君家翰林好録别愁看夏雨寒何期晤對<lb/>
申江曉木义庵前紅藕陂圖來為汝方題詩長帆初掛<lb/>
海潮上握手反嫌相見遲薰風拂拂起前路寄語西園<lb/>
<pb n="KR4f0030_WYG_166-3a"/>
道歸去他日相思倘卜隣當造梅花最深處<lb/>
　　　紅橋酒散别曹明府<lb/>
東京名士曹叔通讀書磊落稱文雄十年相憶始相見<lb/>
載酒只看花樹紅平泉莊南啟髙閣倚檻曽經度黄鶴<lb/>
石磴空垂四面蘿琱欄新種千年藥當時試宰在睦州<lb/>
青簾髙掛滄江流懐組入官本慷慨角巾歸第何優游<lb/>
迄今相對理疇昔毎向嚴灘泝潮汐况我長為灘上人<lb/>
解䌫將行泪沾臆榴花初發開錦筵美人雜坐彈朱絃<lb/>
<pb n="KR4f0030_WYG_166-3b"/>
欲知他日相思處只在紅橋緑樹邊<lb/>
　　　春夜飲趙舍人宅同諸公作<lb/>
春城飛葢度南陌夜聽歌鐘啟華席世族原推宣孟家<lb/>
滿堂尚坐平原客烹椒和芍斫巨鱗披襟共醉蘭陵春<lb/>
主人意氣㧞雲漢是誰雄辨翻河津重門夜久待擊柝<lb/>
手把深杯莫教却醉看當筵月上時便見階前放紅藥<lb/>
　　　青雲辭奉呈益都相公書事<lb/>
皇帝踐祚一十七詔遣求賢重經術廷臣内外交薦揚<lb/>
<pb n="KR4f0030_WYG_166-4a"/>
惟恐蒐羅有遺失堂堂公府推益都泰階早建元臣模<lb/>
星辰照地啓遥矚仁夀格天開令符闢門撤牗進巖穴<lb/>
毎遇縫衣肯折節一時名士歸杜淹無數髙文過張説<lb/>
嗟予詘處東海濵十年奔走忘冬春少為吳市吹箎客<lb/>
老作安丘賣餅人何期閭里甫偃仰北府南司遞相奬<lb/>
蒯徹佯推東郭生鍾君誤薦西亭長秋風䬃䬃九月寒<lb/>
布衣草屫來長安挾書欲上苦局促懐刺未投空往還<lb/>
縵胡短後走落拓時向天街問寥廓掃去知為丞相門<lb/>
<pb n="KR4f0030_WYG_166-4b"/>
望中何處公孫閣先生大度括九有日布𢎞幬被廣畝<lb/>
迎來田竇不下牀却為王符倒屣久鳯咮龍鬛不易攀<lb/>
置身疑在青雲端虛懐只覺渤海淺温語頓令寒谷暄<lb/>
逡廵瞻拜嘆遲暮折簡重邀酌青酤釜熟能傳鍾傅銘<lb/>
筵前許借蕭何筯方圜濕燥左右排就中鉶鼎加鹽梅<lb/>
佳魚總向天㕑出美酒多從賜膳來殷勤厚意轉相屬<lb/>
百福千祥慢敎祝銜澤深於灎㶑杯餘光照向參差燭<lb/>
獨憐布被甫覆踝日撦黄綿褁寒者庭前隙地僅馬旋<lb/>
<pb n="KR4f0030_WYG_166-5a"/>
翻為儒生貰髙厦只此闓惠非偶然授餐適館昭前賢<lb/>
杜陵果愜萬間志姬旦豈徒三握傳况當<lb/>
天子念寒士先料徵車給廪秭<hi>時徵車到都者廪朝廷喻度支議給  米</hi>水<lb/>
部分將主父錢金門預受東方米<lb/>
聖君賢相遘一時嗟予後至猶逢之謂予𤨏𤨏倘不信<lb/>
請看今日青雲辭<lb/>
　　　淮隂李貞女詩<lb/>
春城狹巷種烏漆秦氏樓頭閉朝日碧葉垂絲斷未連<lb/>
<pb n="KR4f0030_WYG_166-5b"/>
紅襟小燕飛難匹長淮嬌女年甫笄當牕便詠共姜詩<lb/>
行廬拖帳早相失單帨複衿誰與施淮流活活向東去<lb/>
三十春風等閒度若問城南陌上桑但指山前女貞樹<lb/>
　　　瞿山畵松歌和施學士<lb/>
生年不識慈仁松曽觀三鬛圖畵中今來習見轉蹙縮<lb/>
何如尋向雲門峰宣州學士顧我説柏視山人負髙節<lb/>
能于指下作怪形跛虎攣龍互吞囓祗須捉鼻誘其畵<lb/>
墨瀋膠漿雜鵝炙但吟小句緑牕間便寫髙枝碧山下<lb/>
<pb n="KR4f0030_WYG_166-6a"/>
<hi>時瞿山以畵松易詩</hi>營丘作畵不贈人空畵五葉長等身豈如蘸<lb/>
筆换詩句詠歌倍覺生精神大荒柜格有老幹一幹發<lb/>
作千年春苐恐地窄絹牀短手捫脚蹴非其真學士索<lb/>
畵强自呻我亦竊效東家顰他年築居儻與隣連予寫<lb/>
入清溪濵溪傍一松千萬鱗<lb/>
　　　雪中集梅庄主人何使君邸第有贈<lb/>
朔風習習海雁鳴燕闗千里同雲生㑹稽太守本亷吏<lb/>
歸却一錢舊有名蕭條獨上郡國邸將挾新書獻<lb/>
<pb n="KR4f0030_WYG_166-6b"/>
天子隘巷雙輪駐若雲當軒一榻清如水相從對酒并<lb/>
論文門生故吏還紛紛題詩不譲杜老句妙筆欲冩羊生<lb/>
帬珠繩宛轉傍東壁玉琯吹葭動寒色何處相看雪最<lb/>
多禁城西去梅花白<lb/>
　　　題喬侍讀侍直圖<lb/>
天開閶闔鴟首明宫鴉初噪朝烟生侍臣入直毎問夜<lb/>
路白便催騎馬行龍旗未辨槍壘色雞樹但覺枝柯清<lb/>
至尊臨御恍日出左右羅列當星熒東華奏啟六曹賾<lb/>
<pb n="KR4f0030_WYG_166-7a"/>
南下立傍雙柱横終日槖筆但記事有時顧問還呼名<lb/>
丹詔偶頒識機宻誰捧黄匣如橋衡我友少擅司馬賦<lb/>
當時曽遇甘羅城比之鸑鷟戴九羽飛集牗下相顧驚<lb/>
嘗寄鸞閣掌書命儼縶牛紖難升騰一朝入試得髙等<lb/>
遽膺著作承明庭對䇿固知郤詵善賜璽獨言李絳能<lb/>
東堂草制白麻浄北向譔冊金版精内坊封罌瀉緑水<lb/>
便殿賞帶加紅鞓胸襟開來山月豁面藥傅去盤露傾<lb/>
毎因進講入籞宿幾度課藝留延英春風吹吹苑花發<lb/>
<pb n="KR4f0030_WYG_166-7b"/>
宫門輪入隨班迎良工繪圖寫容色觀者有若睹曙星<lb/>
予忝同事共筆札明將歸去呵蓴羹臨行開巻一展覿<lb/>
令我感激雙泪零丈夫生世貴特達安能縮結同寒蠅<lb/>
不見<lb/>
黄衣斧棖下有人戴縰從左升<lb/>
　　　題松岩撫琴圖<lb/>
長松嵳峩幾千尺斜傍深林倚危石中有髙人抱膝吟<lb/>
雙顔尚駐桃花色當年任俠游兩河紛紛趙李相經過<lb/>
<pb n="KR4f0030_WYG_166-8a"/>
劍光淬落若流水筆陣横掃成陂陀東歸萬里謝侯幕<lb/>
散盡千金復垂槖醉向金華驅石羊閒從海上看雲鶴<lb/>
我來把臂滬水濵畵圖相對清心神感遇不吟楚妃嘆<lb/>
知音要與鍾期親手揮緑綺䣃巾幘何物長康好筆力<lb/>
寫置松嵓片石間相見何人不相識<lb/>
　　　題松鶴圖為一聞師夀<lb/>
髙松百尺臨溪邉上有松子垂千年團團紅日松頂出<lb/>
照來萬里滄江烟翩韆林際舞一鶴逺駕長空度寥廓<lb/>
<pb n="KR4f0030_WYG_166-8b"/>
篩翅長疑白雪消低頭乍恐丹砂落閒來自得杳不飛<lb/>
不臨金闕隨瑶池幽嵓松下起長嘯但見緑隂生素衣<lb/>
　　　題燕市酒人圖歌<lb/>
酒人曽向燕市過玉缸銀海長婆娑興來殺賊且摩盾<lb/>
時去看雲還枕戈荆南十載等閒度肘後黄金棄不顧<lb/>
但垂絳帳授生徒羞向長門賣詞賦平生曵裾苦未能<lb/>
酒徒散盡仍追陪草堂並道盱眙好與汝行歌歸去來<lb/>
<hi>將築歸來草堂于盱𣅿故云</hi>
<pb n="KR4f0030_WYG_166-9a"/>
　　　留别張中憲錫懌有感<lb/>
曲江先生負文望氣攝江湖有餘量好學長疏左氏書<lb/>
髙才不譲河間相當年厭處金馬門泰山太守由來尊<lb/>
拂衣歸向春申浦種樹營成裴令園我游海上漫投刺<lb/>
把臂雄談快人事户外千廻過客車懐中十載相思字<lb/>
方春初發桃李枝蹋青挑菜時相㩦筵前張子碧山榼<lb/>
簾捲夏侯紅妓衣鄴宫髙宴具四美雜坐中間有史妠<lb/>
長調笙笛共筝竾不問清明兼上巳聽殘鶗鴂日漸長<lb/>
<pb n="KR4f0030_WYG_166-9b"/>
葛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>未試蒲葵香西陵草暗欲歸去頻把玉盃看夕陽<lb/>
平船將趂暮潮上為唱離歌轉惆悵綺席重開惜過情<lb/>
布㠶此去應無恙謝公東墅一望遥何年相憶還相招<lb/>
當前欲别思何似不見垂楊幾萬條<lb/>
　　　甲寅九月廿七日同任青嵓張百修訪放葊蛤<lb/>
　　　　庵兩和上復過楊雲士齋看菊漫賦<lb/>
青嵓招我訪雲水偕之同看東籬花髙低錯出似攢錦<lb/>
紅白間開如剪紗自憐秋老嘆遲暮毎見秋花便相顧<lb/>
<pb n="KR4f0030_WYG_166-10a"/>
佛頭樓子開最先今來不數黄金錢<lb/>
　　　何使君夀<lb/>
天生申甫必有為世人咸望嵩髙山况兼賢哲多瑞應<lb/>
蒼龍紫宿居人間廬江夫子越州守治郡能使一郡安<lb/>
鳥棲獸宿偃平野魚符虎竹通嚴闗九日開宴别父老<lb/>
黄童白叟號且攀礲石鐫文臥道左負筥擔囊留轍鐶<lb/>
惟予投璧遭按劍夫子為我抽泥蟠晏嬰不責越石傲<lb/>
逢人薦引齒頰繁去年長至值初度飢驅吳㑹曽修翰<lb/>
<pb n="KR4f0030_WYG_166-10b"/>
今來攝提又看指登堂獻酒琥珀殷生人有心能感激<lb/>
鏤膺刻胃豈㝠頑若言仁者夀何算請看春日方漫漫<lb/>
　　　過益都相公三世兄躬暨賦贈<lb/>
從來雲閥推世德東京楊鄧西金張况當賢相饒令嗣<lb/>
八龍三虎雙鳯皇就中林立並皦皦能繼難兄佩刀早<lb/>
縣浦從教白璧殊盈箱不羡黄金好但看簡抑似韋布<lb/>
只與詩書共晨暮門生故吏趨滿前食脆乘堅恥相互<lb/>
即予落拓寓京邸長過髙齋被優齒下士能尋商洛儒<lb/>
<pb n="KR4f0030_WYG_166-11a"/>
殊編搜及開元禮始知家學自有真寒風相對怡心神<lb/>
牕前草木陽和動坐看花開滿地春<lb/>
　　　雲間張公孫伎席作<lb/>
清河主人好趨府傾葢相逢道胏腑顥氣能傳趙勝名<lb/>
髙門開向春申浦暮春三月桃樹紅單衫試著臨春風<lb/>
罇前鼎食儼炰鳯巷邉車馬如游龍東西捲幔覆花葉<lb/>
日上牕紗撲蝴蝶名士同披白帢巾美人競薦烏絲屧<lb/>
蘭膏樺燭入夜陳當筵舞作尋橦新畵裙繡帶盤旋處<lb/>
<pb n="KR4f0030_WYG_166-11b"/>
滿地花隂思煞人<lb/>
　　　馮守同四十索贈<lb/>
敬亭初發棗花碧陵陽自煮丹砂紅持之欲獻者誰子<lb/>
宣城髙士馮守同行年四十負意氣嘗與干將較銛利<lb/>
相逢茂苑最有情當塗鬱鬱青雲生<lb/>
　　　入春庭梅未開偶為同城姚士重孝亷作畵梅<lb/>
　　　　䝉以畵梅長歌見贈中憶西園看梅事率筆<lb/>
　　　　賦答<lb/>
<pb n="KR4f0030_WYG_166-12a"/>
朔風冽冽冰皚皚雪花倒地捲作堆入春一月雪未霽<lb/>
庭前未有梅花開樅陽才子客湘水最愛毛甡畵花卉<lb/>
紙上從教見早梅枝頭故復添新蕾停毫宛轉思美人<lb/>
一枝恍寄江南春誰知相顧起感慨翹首放歌如有神<lb/>
江南千里遘春月閣下梅花正當發獨立方傳韋相詩<lb/>
同游争結王生襪君家世胄不可當一門羣從超諸王<lb/>
春風吹度鳴珂里芳草生當朱雀航東觀禹穴渡江沚<lb/>
官閣相羇偶然耳但藉荒厨對步兵<hi>時寓其叔氏蕭山署中</hi>何須<lb/>
<pb n="KR4f0030_WYG_166-12b"/>
古驛逢梅使春空一望生羽翰君將獻賦游長安薊門<lb/>
亦有梅如雪願把斯圖雪後看<lb/>
　　　祝來叔荀王夫人夫婦六十偕夀<lb/>
少與叔荀共文酒市樓大道彈陽春今來漸覺毛髪改<lb/>
看君玉杖扶鄊人山庄花發秋正曉最喜閨中得偕老<lb/>
開徑方逢羊仲來齊眉轉覺鴻妻好錦筵雙進金屈巵<lb/>
後來年少推烏衣採薇劚术總閒事但見滿庭開紫芝<lb/>
　　　送同年陸義山編修歸當湖<lb/>
<pb n="KR4f0030_WYG_166-13a"/>
春風吹簾草色青蓬池日暖猶寒冰陸郎斑騅想南去<lb/>
開軒為倒雙玉缾連年同舘少適意時向西山望朝氣<lb/>
筆玅争題海嶽圖史成快補河渠志<hi>時補草河渠志完始行</hi>當湖<lb/>
新水碧似烟君歸正值荷花鮮慚予日誦張鷹賦羡汝<lb/>
先登賀監船平帆載去雙黛緑并折靈泉産名玉<hi>義山艱於</hi>
<hi>得子二姬各産一男一女</hi>百年行樂能幾時萬事于今已差足潞河<lb/>
春漲下溜遲髙飛黄鵠還銜雌玉堂後夜如相憶但記<lb/>
雙添半臂時<lb/>
<pb n="KR4f0030_WYG_166-13b"/>
　　　林官歌喜趙侍衛弟還里<lb/>
趙郎束髪上計車圯橋親受張良書<lb/>
殿頭對策首稱<lb/>
㫖特令交㦸環周廬林官赫赫近天仗外府佽飛逺相<lb/>
向羊祜方班七萃中劉洪已冠千牛上宫門入佩大横<lb/>
刀籞宿園邊有賜貂領䕶早攀丹禁栁思親還渡浙江<lb/>
潮鳴珂舊里宴嘉客堂上朱衣未頭白騶馬仍來蹋鞠<lb/>
遊緋袍看作斑斕色連江烽火動甌蠻時見戈船瀨上<lb/>
<pb n="KR4f0030_WYG_166-14a"/>
還莫道書生使東越便教射虎向南山<lb/>
　　　越州太守行為許使君夫子作<lb/>
越州太守賢且明分銅領竹稱專城門排五馬總神駿<lb/>
江浸一錢清復清髙懐皎皎似裂帛手把殘編對賔客<lb/>
印篋虚涵海日紅書床斜映山花碧江東八邑留畵圖<lb/>
過江誰不知夷吾上林久已翔丹鳯大府方應見白烏<lb/>
即今荆楚播撻伐尚有雈苻想竊發但藉顔裴撫凍飢<lb/>
不須嚴助平甌越龍門教授感所私恩同掩骼兼埋骴<lb/>
<pb n="KR4f0030_WYG_166-14b"/>
誰言黄雀銜花日只在雙熊畵軾時<lb/>
　　　過張吳曼草堂兼讀其所著梅花詩集有贈<lb/>
先生好學恥漁獵不向枯毫闘給㨗作賦真能嗣兩京<lb/>
記書何啻亡三篋梅花開落江水濵聮詩宛與花相親<lb/>
我來讀詩憶花好疎影暗香如有神草堂斜啟延海曙<lb/>
云是先生著書處萬軸緗㡘幾樹梅慷慨留題不能去<lb/>
　　　客吳門喜遇金副使廵驛感贈<lb/>
春風吹花度湖水畵船撾鼓横半塘江南副史早行部<lb/>
<pb n="KR4f0030_WYG_166-15a"/>
正當乘傳來吳閶西河遊人武丘客醉後重尋鄭莊驛<lb/>
都尉新從龍里還梁生適在臯橋側當年大雪辭蔡州<lb/>
使君雙斾移文樓䢴江釣艇不能上隋苑栁絲空自抽<lb/>
春鶯朝啼暮還徙又見開衙白門裏此地相逢非偶然<lb/>
一望烟波泪如雨<lb/>
　　　輓甬上齊士虎<lb/>
營丘兄弟皆負奇兩龍並起無雄雌僧彌既死法䕶在<lb/>
與之相對長歔欷髙天熒熒日皛皛恍見當年好容貌<lb/>
<pb n="KR4f0030_WYG_166-15b"/>
氣盛時傾稷下談興來毎向蘓門嘯讀書萬巻絶簡編<lb/>
决機俄頃如流泉許之管樂已不媿肯與嵇阮相因縁<lb/>
無如遭逢嘆不偶幾度髙齋種楊栁市門挾瑟且哀歌<lb/>
壚下㩦錢快飲酒修文有召不得違著書未就將從誰<lb/>
但惜周嵩尚有母那知伯道竟無兒先生之季與予善<lb/>
毎話難兄泪披靣若過山陽歌此詞落日寒冰倘相見<lb/>
　　　讀何使君夫子渡曹娥江哭父卷子書後<lb/>
南昌亭邉日色黄伯倫臺畔環枯桑哲人乘風歸昊閶<lb/>
<pb n="KR4f0030_WYG_166-16a"/>
上為列宿揚星芒逺溯家世本汜鄊廬江之後來山陽<lb/>
先生早歲秉令望名同第五饒文章當時四友稱荀羊<lb/>
于今遺䇿𨽻太常太丘有嗣誇二方長者早駕天閑驤<lb/>
南驅閩嶠東越疆已經奬異稱循良將迎鳩杖銜霞觴<lb/>
忽然日蝕東壁傍越人聞之心感傷有如秦相五羖亡<lb/>
童子出涕舂不相方行四制挽轡繮山公起復義不妨<lb/>
使君哭之心轉瘍試看東渡曹盱江長歌一字一斷膓<lb/>
從來虞殯能導喪哀吟不復調宫商我今欲和徒徬徨<lb/>
<pb n="KR4f0030_WYG_166-16b"/>
歌聲欲絶哀未忘<lb/>
　　　烏兔歌為雙夀作<lb/>
金烏熠熠顧兔驕東公丹棗西王桃當筵進獻祝鮐背<lb/>
不用鼓琴歌緑腰蟠根仙李舊閥閲曽擅文章跨東浙<lb/>
為訪林泉憶素游因思髙蹈追前轍閨中偕老同古稀<lb/>
賔朋扶杖相㩦持庭前兒竹當風長階下孫枝帶雨肥<lb/>
雙飛黄鵠舞秋節正值重陽酒盈榼欲識朱顔對靣紅<lb/>
且把黄花滿頭挿<lb/>
<pb n="KR4f0030_WYG_166-17a"/>
　　　雙夀詩<lb/>
君不見扶桑日出海月明東西相望相隨行中山有烏<lb/>
自銜羽毎偕顧兔幽嵓生𢎞農丈人秉髙蹈籊籊魚竿<lb/>
有同釣龍里由來重朗陵鹿車自昔推桓少東湖花發<lb/>
水滿堤湖邉日日生光輝種將緑竹能棲鳯採得清荷<lb/>
好製衣只今初度共皇覧錦帨還同繡弧展書借簾鬚<lb/>
裊篆雲花從酒靣生螺盌清秋良日佳氣新門前流水<lb/>
如車輪笑他瑶島偷桃客即是金門索米人<lb/>
<pb n="KR4f0030_WYG_166-17b"/>
　　　為沈表兄題夫婦行樂圖<lb/>
吳興丈人年古稀齊眉尚有衣巾綦東公西母共行樂<lb/>
一時争看雙鸞棲丈人胸懐坦如矢上友黄農作知已<lb/>
初住東江花港中移在西湖藕塘裏沿湖十里種夏蓮<lb/>
紅蓮倒影清波間閨中畵入非無意好比湖波作鏡看<lb/>
　　　李太夫人大夀<lb/>
昔者魯國上母夀宋宗坐賜朝堂中武昌太君就饗列<lb/>
丞相下拜王茂宏惟我夫子職副相暫筦稼計留司農<lb/>
<pb n="KR4f0030_WYG_166-18a"/>
高堂白髪久迎養<lb/>
誥進五色禄萬鍾圜冬大臘獻花餤錦帨當筵覆琬琰<lb/>
蝶勝先春集絳幡獸罏著地圍紅毯登堂齊捧金屈巵<lb/>
門生故吏盈前墀添籌不用蕭何箸舞綵還披羊續衣<lb/>
獨憐庭下秀玉樹年少曽經入鼇署繞膝時從東觀還<lb/>
懐鄉正值江南去江南萬里風物清<lb/>
王師况復收昆明西來紫貝雙凾發南望彤雲百叠生<lb/>
春陽將至日皦皦綵蔮銜翹拂青鳥但看天邉下玉書<lb/>
<pb n="KR4f0030_WYG_166-18b"/>
便起堦前拾瑤草<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百六十六<lb/>
</p>
<p>
</p>
  </div>
</body>
</text>
</TEI>
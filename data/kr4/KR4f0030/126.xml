<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百二十六</head> <lb/>
    <p>
<pb n="KR4f0030_WYG_126-1a"/>
欽定四庫全書<lb/>
　西河集巻一百二十六<lb/>
　　　　　　　　　　翰林院檢討毛奇齡撰<lb/>
　　賦<lb/>
　　　瀛臺賜宴賦<hi>應制有序</hi>
皇帝御極之二十年六幕旣熙萬象咸晳内有憲稽之<lb/>
　治外宣班叙之文<lb/>
講筵通合語時闢三雍<lb/>
<pb n="KR4f0030_WYG_126-1b"/>
受社謹咸劉用申九伐將奏要荒之耆定進觀海寓之<lb/>
　清寧然猶<lb/>
處治思危萬幾克毖<lb/>
居髙善下一徳相期緬兹<lb/>
九重宵旰之勞翻以百職後先為念<lb/>
君無忘幾康臣無忘喜起同有𢋫颺子為我蹲舞我為<lb/>
　子坎歌何如僚采因借<lb/>
巻阿之釃酒暫臨<lb/>
<pb n="KR4f0030_WYG_126-2a"/>
曲水以浮杯大酺合樂偕來<lb/>
興慶宫前文喜開筵不在<lb/>
長春殿裏當此金昊乘秋之際玉衡指兑之時九龍門<lb/>
　外梧樹長隂百子池頭荷花初落蓬臺萬頃金波與<lb/>
帳殿俱開閬苑千重紫水共樓船並轉畫橈齊舉還看<lb/>
　水面鳬鷖錦纜同牽原是班中鵷鷺挂長綃于汾水<lb/>
　不待為歌汎碧琖于昆眀非闗習戰乃以<lb/>
黼藻裳華之錫展兹<lb/>
<pb n="KR4f0030_WYG_126-2b"/>
吹笙皷瑟之情龜甲青羅傳于掌賚麟文紫錦出自司<lb/>
　闈依然束帛之承筐儼發衣裳于在笥襭袍未覆慢<lb/>
　教韋綬裁成霞綺難名苐遣封敖領去草頭鋪紫罽<lb/>
　□就瑶漿林下葢青油判將銀埒夏屋設<lb/>
公家之鼎秋蘭發<lb/>
王者之香乳中分䗶烹為龍鳯團花茶内加酥散作琉<lb/>
　璃細眼朱虬堪入脯需賚同昌縹玉可當醪曾呈裴<lb/>
　令乃<lb/>
<pb n="KR4f0030_WYG_126-3a"/>
敕酒正掌頒醹之禮大官習錫饍之儀鵝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䴏髀排從<lb/>
　錦帶羮前玉鱠金虀裹在紅綾餅内雖漢南之鶉雀<lb/>
　不入腥肴而東海之蠵螺久淹葅醢肉泥流翠釡看<lb/>
　調朔塞明駝肌雪落霜刀幾化秋林飛蝶况復大梁<lb/>
　貢米舊號金鎗太液登鱻新批玉鬛炊彫享豆擷露<lb/>
　稗之通莖聶鱠加鉶瀹河魴于在藻匪獨侍餕饗<lb/>
天倉之粟將使從官饜蓬島之魚爾乃醴設六清無煩<lb/>
　監史飲過三爵尚授催籌謂<lb/>
<pb n="KR4f0030_WYG_126-3b"/>
堯仁之浩蕩一日非狂而<lb/>
舜澤之澶洄千鍾猶淺縱曰有偕其飲僅聞之大射筵<lb/>
　前其如不醉無歸亦載在朝元詩裏戀三升之學士<lb/>
　羞比王生擅兩美于當官誠如臧盾然且藕船十丈<lb/>
　玉井留甘蓮露三危金盤獻乳簇蜂房于繖下洗象<lb/>
　骨于波間擘園繭則清<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>俱流嚥壺氷而沉疴頓减<lb/>
　種同雁實頒之覲雁歸時窼覆馬蹄捧向馬頭載出<lb/>
　此固<lb/>
<pb n="KR4f0030_WYG_126-4a"/>
上林之寳植罕到人間亦惟<lb/>
聖世有金莖長貽天際在昔鎬京燕飲詩誦嘉賓洛汭<lb/>
　觥觩史傳盛事溯軒皇之張樂紀蹟于容成即陶后<lb/>
　之斟膏授籙于籛子是以鄴館著抽詞之美柏梁誇<lb/>
　儷句之能如澠有唱侯服尚興廻波作詞後王不鄙<lb/>
　豈有珪璋韎韐同在游歌嚴樂淵雲竝叨讌賞而不<lb/>
　矢音于髙岡稱詩于華薄將使衮裳筐筥無須采菽<lb/>
　為吟陳饋分饎未見其桐作誦南國鮮鱨鯊之可麗<lb/>
<pb n="KR4f0030_WYG_126-4b"/>
　北山乏杞李以相歡則是式金式玉在型民無醉飽<lb/>
　之心而如阜如山疑天保缺岡陵之祝亦何以俾匡<lb/>
　時之佐負鼎爼而説<lb/>
王功嚮化之民援土桴而歌<lb/>
帝力是用捃摭荒蕪對揚<lb/>
優渥借東頭之賸管紀<lb/>
西囿之鴻恩<hi>臣竒齡</hi>不勝踊躍歡抃稽首頓首而為之<lb/>
　賦<lb/>
<pb n="KR4f0030_WYG_126-5a"/>
夫以台室冲嬴之㑹天街晃朗之辰六合八荒受治九<lb/>
州四海稱臣僸佅有同聲之俗黎羅無抗景之倫前年<lb/>
楚蜀俱定今嵗羗髳盡賓顥土之媪輿既闢<lb/>
明堂之王會應新爾乃<lb/>
君儆無虞臣歌訪落上法<lb/>
天行下導民瘼昕切求衣宵戒聚柝利在必興疑則廢<lb/>
格喜豢鵷鸞怒翦鯨鰐田董甾畬室務丹雘在宮在府<lb/>
一以振作<lb/>
<pb n="KR4f0030_WYG_126-5b"/>
聖心乾乾既勤且恪翻謂臣工勞者惟若從來官師規<lb/>
用木鐸<lb/>
溫綸諄殷有如砥錯將藉游豫庶展酬酢爰設酒醴相<lb/>
與宴樂時則攝提初指乎金方夷則乍轉乎銅律清露<lb/>
徐塗乎階除凉風時起乎天末<lb/>
皇帝御少皥之宮臨蓐収之宅將以理白藏調素節司<lb/>
秋啟駕顥正按法時惟秩成道在相月霜柯澄鮮清景<lb/>
渙發瞻<lb/>
<pb n="KR4f0030_WYG_126-6a"/>
上林之<graphic n="KR1372" url="https://raw.githubusercontent.com/kanripo/KR-Gaiji/master/images/KR1372.png" mimeType="image/png"/>㙷兮睹<lb/>
太液之滄茫迤三洲之藻薄兮揚萬頃之波光石鯨偃<lb/>
而低掉兮湖雁飛而南翔顧隰荷之赩翕兮喜臯蘭之<lb/>
正芳嫓千葉于華井兮滋九畹于江湘佳人掩其翠葢<lb/>
兮君子發乎幽香雜鳬茨而暎蔚兮拔藏莨而獨存于<lb/>
是俯拾虹梁傍依璚樹雕航崜嶬紼纚廻互汎漭沆之<lb/>
流波向蓬萊而問渡旌銜鳯艦之垂竿有龍綃之布駕<lb/>
雲母以迎風輯榜人而擊素拂出水之菰蒲起前汀之<lb/>
<pb n="KR4f0030_WYG_126-6b"/>
鷗鷺林間敞殿齊明雲隙危樓㣲露仿祈年之在前盼<lb/>
函德而難泝總<lb/>
蒿宮之既成猶采椽之如故渚雖轉乎滄浪石未移乎<lb/>
灎澦任錦䌫之所牽望瑶臺而不知處爾乃葱綾雪麗<lb/>
貝錦雲明天孫剪就鮫人織成八蠶竝澣百䌰齊縈團<lb/>
花間綴繁繐相生繢或朱而或黑絲一縱而一横絢播<lb/>
龍鱗之彩纎如鴻翼之輕覆黄羅于玉箧開畫袱于金<lb/>
籯揭尚衣之記印罥長籖而署名襚以表乎貞素綺乃<lb/>
<pb n="KR4f0030_WYG_126-7a"/>
發其崢嶸溫比毳旃之荷寵來華衮之嬰較翠錦而自<lb/>
失何盤雕之可營若夫掌和受齊大官奉饍鬴有鉶芼<lb/>
之羮案設楚苗之饌割鞮海之鮮蠡醢藩園之斥鷃煎<lb/>
惟芍藥能和腊以萱蘇為薦接雲鴻于罼羅驚霧豹之<lb/>
芻豢象膏白以瑩霜猩脣紅而染茜矧<lb/>
鳯液之嘉魚為靈沼所僅見范鱗甫躍于梁詹餌依然<lb/>
在線分鰓雜蘆筍之枝切鱠落桃花之片爾乃採江陵<lb/>
之藟以為虀淅梁山之黍以作飯玉菽星攢金麩霧散<lb/>
<pb n="KR4f0030_WYG_126-7b"/>
擣嬰葅于紫海之泥濯籠餅若春江之練馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羊酪覺<lb/>
甘露之俱生雀舌龍芽雖厄水而無患况夫珠林塏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
布以氍毹銀塘緯絙青幢是舒<lb/>
太清之酒灑如珍珠瑶漿玉醴瀼瀼露濡金盤甫繼雜<lb/>
出雕觚居然大斗以燕以娯監正屢勸仰傳<lb/>
聖謨謂此旨酒好樂不渝有即湑我無亦可酤不聞晩<lb/>
近猶有賜酺金門下士幸非淳于張昭雖醉容止自如<lb/>
起拜稽首不掎不扶含芬咀滑拊躬而思<lb/>
<pb n="KR4f0030_WYG_126-8a"/>
皇恩灝淼真如江湖獨憐小臣何德當諸乃企淵淪之<lb/>
深廣兮嘆滄波之不測被翠幔與碧衣兮想瑶池之所<lb/>
植渺秋風之䬀䬟兮澹曉露之霢霂上有蓮房之戢戢<lb/>
兮下有藕枝之濯濯外備七星之羅胷兮内含衆竅之<lb/>
在臆<lb/>
詔其遍賚此臣庶兮匪止為佐是酒食一片固足消疴<lb/>
厲兮三漿可以解鄙嗇獨是菂藶之周通兮即汙泥亦<lb/>
不費拂拭宛髙節之多梗刺兮亦素絲之能直雖其心<lb/>
<pb n="KR4f0030_WYG_126-8b"/>
苦之自知兮乃根柢而見牙角苐<lb/>
湛敷之當矢報兮兼<lb/>
禕惠之不宿謹捆載而親捧持兮慢縮滋而破薏念此<lb/>
涓滴之難嗛嗛兮于眇忽乎何力乃<lb/>
錫予之有加而無已兮佇滄瀛而曷極<lb/>
　　　湯泉賦<hi>應制有序</hi>
　<hi>臣</hi>謹按遵化湯泉在州北福泉山下眀萬厯間始甃<lb/>
　文石為池分上下二層而覆以房塞則充之决溜而<lb/>
<pb n="KR4f0030_WYG_126-9a"/>
　更之亦粤<lb/>
世祖皇帝嘗灑濯明徳而坐澡其中銘盤之後爰築宫焉今<lb/>
皇上純孝曾迎奉<lb/>
太皇太后養滌聖躬㑹康熈辛酉以<lb/>
仁孝<lb/>
孝昭兩皇后山陵之役敕扈從諸臣仰瞻其下併令賦<lb/>
　詩勒之<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>户<hi>臣</hi>竒齡于沙河迎<lb/>
駕之次不揣鄙陋亦拈筆為賦以慈孝並隆甘泉呈瑞<lb/>
<pb n="KR4f0030_WYG_126-9b"/>
　八字作韻其詞曰<lb/>
毖彼靈水厥名神泉火生自地源通于天合徳在坎離<lb/>
之際棲神介丁癸之間名八柱之要穴實三輔之東偏<lb/>
控之而關塞可守仰之則<lb/>
園陵在焉葢陽氣之回原有黍谷星精之播隣于玉田<lb/>
或上瑩而為飛霧或下徹而成通川其灑之霎霫儼若<lb/>
霖霤其氣之羃䍥本非雲烟乃觸石而䨕注遂如湯之<lb/>
泳漩堪爛毛與瀹卯亦煮絹而濯弦手甫探則寒冽減<lb/>
<pb n="KR4f0030_WYG_126-10a"/>
身已溉而痱疴痊是固焦釜之所不能沃又豈神炭之<lb/>
可得而煎爾乃上轉<lb/>
翠華下承<lb/>
彩衛帳殿方懸巖阿未閟浴日池邉流虹天際虎躅泉<lb/>
來鷄籠潮至回沂上之歌修洛川之禊慶六疾之齊蠲<lb/>
喜百神之俱侍流惠澤于四噢之中播薫風于九環之<lb/>
内于是因山作<lb/>
宫就水為砌重門曲檻灑榻澡器<lb/>
<pb n="KR4f0030_WYG_126-10b"/>
兩湯供奉各有位置不翦不斵三古遺意鄙驪山之營<lb/>
陋華清之製減泛水之珠鳬却凌波之石芰祛醴泉于<lb/>
建武之朝决神水于咸康之世浮紋而綵繒揚其華拾<lb/>
級而雁鴻張其翅恍咸池之自温非神鼎而長沸固井<lb/>
冽之能春抑滋泉之多瑞至若虎鬚初射蟹眼未烹山<lb/>
含玉潤水作金聲路移<lb/>
仙蹕雲擁<lb/>
霓旌苔衣銖薄瀫被紗輕露緣嵓而乳墮日瀉影而珠<lb/>
<pb n="KR4f0030_WYG_126-11a"/>
呈沙白而星榆墜莢波頳則山桃落英<lb/>
永信馭金根之輦<lb/>
中安駕紫罽之軿問起居于<lb/>
長樂請湯沐于<lb/>
慈寜秉璿燭而瑶池汎雪褰雲簾而華渚流星<lb/>
翬翟舒光覺金壺之燦爛璁珩解珮恍玉液之瑽琤保<lb/>
養<lb/>
聖躬祓除久傳夫河洛澡溉<lb/>
<pb n="KR4f0030_WYG_126-11b"/>
明德混澣已接于蓬瀛遂使上谷流銀之窟漁陽灼水<lb/>
之潭炎質藏暉之壑䝉情出險之嵓石分幨而倍紫水<lb/>
洗髲以增藍勝盤盂之取潔比沆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之能甘芹捲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瓏<lb/>
之帶蘋抽瑇瑁之簪<lb/>
龍鸞之所自憇鱗介之所不潛扶輿因而上届和粹于<lb/>
以中含烟已消于銅浦汞遂積乎鉛嵐白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>漂而逺散<lb/>
硫黄爇而下湛王<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>藥石之頌張衡珍怪之談蔑不遐<lb/>
慕溯洄近思游泳滌慮清神除煩却病測深淺之無端<lb/>
<pb n="KR4f0030_WYG_126-12a"/>
擬寒暄而莫定指玉酒以善誣謂英泉之難並滑如雍<lb/>
伯之脂清似軒皇之鏡經氷雪而彌和汰泥沙而愈浄<lb/>
能厯坎而守沖自虛中而外映况夫<lb/>
一人以錫類為孝<lb/>
兩宮以解澤為慈瞻<lb/>
上陵而臨幸<lb/>
詔侍臣其觀之搴五花之藻井挹三露于蓮池玉龍蟠<lb/>
而妖矯珠雁列為參差想日馭之每住盼天光而自思<lb/>
<pb n="KR4f0030_WYG_126-12b"/>
儼淑氣之頓至捐煩襟于此時何<lb/>
恩波之下浃似闓濊之旁施紫雲生乎玉牖黄沫溢乎<lb/>
金隄臨清流而湔胃俯崇岡而振衣雖子雲之獻賦無<lb/>
以嫓其光輝豈長湯之十六可得而盡其漣漪爾乃接<lb/>
浪雲川通神員嶠屯轉三河衛連五校綵仗常懸紅旃<lb/>
逺照觱沸一泉永無旱澇土蜧鮮躍天馬未蹈春風乍<lb/>
來人跡罕到導穿石之光發藏珠之竅時祲可以漸消<lb/>
民瘠于焉得療推<lb/>
<pb n="KR4f0030_WYG_126-13a"/>
國母之宏仁廣<lb/>
聖人之純孝豈徒遠飾游觀邇資聴眺尋源主簿之山<lb/>
試浴呉郎之廟氿泉上下攬新陽玉女之裳雲氣低徊<lb/>
窺姑射仙人之貌又况溫湯扈從不是離宮<lb/>
寳慈臨御全非濯龍幔城相接暫轉新豐殫心孝養以<lb/>
瞻肅雍上池可飫仙源自通維此泉水産在無終橋山<lb/>
上寢虔思有熊矧當<lb/>
嫄簡同啟龍輁遂褰鳯扆爰駕豐隆他時化浹煌煌東<lb/>
<pb n="KR4f0030_WYG_126-13b"/>
封<lb/>
千乘萬騎諸方景從麟游鳳至山髙澤容捧<lb/>
大安之輦聴<lb/>
長樂之鐘潄瓊漿于蔤<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>採甘露于芙蓉搜銅井于幽<lb/>
薄駕漆船于遠峰嶂啟萬年之碧花開千嵗之紅紀岣<lb/>
嶁之沐浴欲簪筆而安庸<lb/>
　　　西苑試武進士馬步射賦<hi>應制有序</hi>
　自古文教之興必有武備至治之世不廢兵革故黄<lb/>
<pb n="KR4f0030_WYG_126-14a"/>
　帝設縉雲之官西伯拜非熊之將彀弓日下官可射<lb/>
　烏征楛蠻中庭來貢鳥我<lb/>
皇清肇造方域廣被九有遂下郡縣以致四訖初間<lb/>
神武開國陟禹方行繼之<lb/>
叡文承厯紹堯出治毓<lb/>
聖德于少陽宣<lb/>
哲猷于元輔校文講藝之官既集班聫欵關聚柝之臣<lb/>
　復走闕下然猶<lb/>
<pb n="KR4f0030_WYG_126-14b"/>
四征六伐遠過洞庭<lb/>
五壘三門長驅沫若日聞獻馘之令尚以拊髀為懐乃<lb/>
　倣唐代期門之選六郡咸臻爰使諸方教押之英三<lb/>
　班入試翹関既舉不用馬槍長垜能嫻觀其步射當<lb/>
　此屠維恊洽之嵗值兹元英在朔之辰<lb/>
上幸瀛臺實惟西苑<lb/>
親觀較射以當臨軒恍旗鼓之在前躍<hi>闕二字</hi>而奮起盤<lb/>
　旋金埒馬散桃花送去銅竿手攀楊葉海西侯之千<lb/>
<pb n="KR4f0030_WYG_126-15a"/>
　里盡是名駒奚康生之八尺無非彊弩梅間貼鳥能<lb/>
　驅紫燕以俱飛簳裏糊魚更望丹烏而釋步則是鷹<lb/>
　揚所至雲滿三驄猿臂能伸日穿五甲毋論争先控<lb/>
　鬛已過蕭梢縱使退而釋弸原非鏁換是固登臺九<lb/>
　日不足誇戲馬之雄曲水三朝未可擬射堂之宴者<lb/>
　也惟時衛士許載斾以咸觀乃命詞臣各抽毫而作<lb/>
　賦<lb/>
于是時方陽朔律中應鐘勵節在水執權司冬文治既<lb/>
<pb n="KR4f0030_WYG_126-15b"/>
浹武功聿隆<lb/>
帝圖逺廓<lb/>
聖德謙沖嶽瀆效順荆蠻來同甫復甌粤旋収僰笻宣<lb/>
夜挈壺辨氣吹銅乃思召虎爰占非熊天人向背偏伍<lb/>
彌縫曰有武試馬步以通因開<lb/>
桂苑特啟<lb/>
蘭宮雲斿揭地星旌蔽空句陳五衛崇臺九嵏呉亭射<lb/>
虎夏后養龍平池浴日圜橋跨虹乃謂多士校武其中<lb/>
<pb n="KR4f0030_WYG_126-16a"/>
緬蓬瀛之瑶島兮闢太液之鴻濛建露臺於平籞兮接<lb/>
芳林于上墉飾欄杆之綺麗兮列草樹之青紅溯璿宮<lb/>
之窈窕兮合藻殿之玲瓏布修塲以檢校兮觀多士之<lb/>
蘴茸于是寓陳于人天之間閲技于巧力之際適干戚<lb/>
之乍揚敕韎韐之咸備騎士有公孫之徵校尉喜蘇建<lb/>
之至祛永隆䇿武之迂畧景祐授書之制原非尋橦舞<lb/>
鏇之觀絶異超距攀繩之戲跨蘭筋而驗其短長拭茨<lb/>
菰而較其鈍利使宰輔皆曳珮以從飭詞官亦槖筆以<lb/>
<pb n="KR4f0030_WYG_126-16b"/>
俟聴鼓鐘之既作爰載簿以審視乃控善馬云自月支<lb/>
渥洼以北越睒之西是羈是紲以驅以馳足如翻雪翼<lb/>
可乘霓騁流光于疋練按舞節于傾杯楚莊裂文綺之<lb/>
帔王濟拭連乾之泥散九花于黄金之陛逐八駿于白<lb/>
玉之墀曳緑尾則碧絲指地霑赤汗而紅蓮繞蹄霧鬛<lb/>
風鬃既已遇方歅于冀北流金噴玉恍將駕西母于黄<lb/>
池乃復彎弓似月發矢如祔省括而釋决拾以注矯並<lb/>
繁弱疾過灩澦幹分七材訂有三互電景髙駝雲氣肆<lb/>
<pb n="KR4f0030_WYG_126-17a"/>
布鵠小能飛熊堅可度朱組未奔銀翎已赴弦帶管以<lb/>
俱揚馬隨弰而善騖呉太史抽蘭不虛瑯琊王射梅無<lb/>
數驚鷲翼之乍來解魚文而遽去麋筋不足助其力烏<lb/>
號無所施其嗉但望日以穿楊儼方春之落絮燕角開<lb/>
則海鷂翻身鵲血濡而山猿却步仰㦸而發奉先自有<lb/>
其機飲石而没李廣不知其處又况分曹而入偕偶來<lb/>
前審固久視和容不愆獸堋逺列虎韔髙懸量當百步<lb/>
樹以萬旃香象作弭鵾雞在弮駿馬解絡嬌龍不鞭珠<lb/>
<pb n="KR4f0030_WYG_126-17b"/>
䋲繚圃金鋪滿埏箘簵牽合矰茀糾纒舍釋欲直持挽<lb/>
必圓縱不虛鏃發即應弦雖無七札已中連錢考鐘隱<lb/>
隱伐鼓闐闐簳含氣而得響羽乘風而作烟邁漢代材<lb/>
官之選勝熙寜鎻試之年于是六郡良家五陵俊彦解<lb/>
罫懸衣灑塵拭面如廻馬邑之兵甫罷龍城之戰牽紫<lb/>
駞而廵唐負青莖而下殿<lb/>
至尊含笑歡然式燕白虎鳴秋黄龍晝見星繞靈旄雲<lb/>
馳寳幔六武按節八風合變忻猛士之得人羡勇功之<lb/>
<pb n="KR4f0030_WYG_126-18a"/>
可戀且廻<lb/>
鳯闕之斿更啟爵園之宴較記註於當前每咨嗟而稱<lb/>
善<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_126-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百二十六<lb/>
</p>
<p>
</p>
  </div>
</body>
</text>
</TEI>
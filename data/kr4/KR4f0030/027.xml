<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷二十七</head> <lb/>
    <p>
<pb n="KR4f0030_WYG_027-1a"/>
欽定四庫全書<lb/>
　西河集卷二十七<lb/>
　　　　　　　　　　　翰林院檢討毛竒齡撰<lb/>
　　序<hi>四</hi>
　　　道墟十八圖詠序<lb/>
予少時與章君含可同以小試受知于王雪于師而予以<lb/>
國朝初年為怨家所搆㑹順治辛卯章君登賢書遂于<lb/>
填親供時為予訟寃于部使軍門一時聞者爭頌之曰道<lb/>
<pb n="KR4f0030_WYG_027-1b"/>
墟君道墟君暨予入史館草崇禎朝都給諫章格庵先生<lb/>
史傳氣節凛然嘆道墟地靈産竒士為東江冠而惜乎繼<lb/>
起者不再聞焉近得章泰占宗之讀其詩壯浪跳擲擺落所拘<lb/>
管而古今雜文則又矯矯成一家不寄人藩㰚以苟為棲托而<lb/>
至其為人抑何磊落超輓近也夫楩柟生于深山而舉世驚<lb/>
其名騏驥産渥洼而人爭致之何則物不以地限也宗之謂家<lb/>
有十人地有十八境以人十而厠地十八流連游息而歌詠見乎<lb/>
其間有所為道墟十八圖詠者予受而披之紛紛綸綸致佳<lb/>
<pb n="KR4f0030_WYG_027-2a"/>
哉生平惡志書多稱八景而舊為天依作十一蹟詩為<lb/>
汝寧西平作九勝詩意有所感則未嘗不為應之而今<lb/>
以老去久絶倡和讀其詩而知其盛也然且十人之中<lb/>
有篛軒最少實為繪圖十八以跨于右丞之所為山庄<lb/>
圖者然則道墟之地靈豈自昔已<lb/>
　　　趙都尉弟紀<lb/>
恩詩序<lb/>
余舅氏大宗公舉鄉試第一而驟丁陽九外弟潤菴繼<lb/>
<pb n="KR4f0030_WYG_027-2b"/>
起早露頭角年未及終賈即以臚唱第三越虎闈而侍<lb/>
禁闥可謂天馬無局歩矣乃予赴都時值潤菴出鎮宣<lb/>
府守畿輔右鑰而今則立功海外開幕子湘沅之濵重<lb/>
以心懸魏闕猶不能無浴殿西頭罏烟扇影之思因之<lb/>
作紀<lb/>
恩詩以見志其忠愛矢報之私一篇之中三致意焉昔<lb/>
宋人作唐史每從元長詩集中搜檢故實今詩句雖鮮<lb/>
然讀之可以見<lb/>
<pb n="KR4f0030_WYG_027-3a"/>
興朝掌故并掖庭記註諸璅事即以之比張籍王建諸<lb/>
詩亦豈有歉與<lb/>
　　　錢塘宋孝婦方氏記傳序<lb/>
曹子衛公持錢塘宋孝婦方氏并其子刲股記傳示予<lb/>
時兩浙督學使下及錢塘令君皆具驗實四方為文章<lb/>
詩歌相誦述者彚之積漸成巻或疑商周以來罕傳其<lb/>
事惟東漢畸節徃相標識故鄠人之對韓愈詬之而有<lb/>
明令甲至有斥詭異之行題為不孝勿使濫列旌典者<lb/>
<pb n="KR4f0030_WYG_027-3b"/>
今方氏以姑以夫兩剔其臂而四子感奮亦遂展轉慕<lb/>
效八臂並創是豈典例不足法與予以為孝無平畸亦<lb/>
惟其能行而已矣詩曰孝子不匱又曰孝思惟則夫惟<lb/>
孝思無量故極其所行而皆可為法盖有限者其則而<lb/>
不匱者即其行也昔漢原涉吏二千石以禮讓自修而<lb/>
一行縱誕流為輕俠其言有曰不觀家人寡婦者耶亦<lb/>
思效伯姬孝婦而壹汚盗賊遂行淫失何則所行使然<lb/>
也晉周處感清河之言一經更勵遽成忠孝今刲股者<lb/>
<pb n="KR4f0030_WYG_027-4a"/>
亦惟勿法而已然孝則已行也有人於此其素行未必<lb/>
純孝其視父與姑未必盡如一體而呼搶之際偶然感<lb/>
動創痛不恤然而暫焉耳及其後家人傳之鄉里稱之<lb/>
雖已亦頻視所創輒為感奮以為人固有可至于純人<lb/>
孝子之事而諸妄<hi>凢也</hi>所為亦且勉強顧畏而不敢為戾<lb/>
曰幾有身創如是而猶然為悖逆者乎不惟不悖逆而<lb/>
已豈猶然未順者乎如是而謂其行之有過焉不可也<lb/>
有人于此其素行不必不純孝其視夫與姑不必不如<lb/>
<pb n="KR4f0030_WYG_027-4b"/>
一體而挾持中正以為傷生滅性古人不為未幾而不<lb/>
必傷生者亦不為之矣豈惟不必傷生者又未幾而當<lb/>
為者亦不為之矣一旦遇有危難其能急君父而致身<lb/>
命者無有也豈其法則不善哉行未力也如是而謂之<lb/>
中正不可也然則人亦貴有行耳人苟行孝何惡于過<lb/>
况其母行之其子行之其諸子之展轉慕效者皆能行<lb/>
之吾將以風夫世之行孝者而又何典例之是責焉<lb/>
　　　坡山朱氏族譜序<lb/>
<pb n="KR4f0030_WYG_027-5a"/>
自蘓明允講族譜于亭而宋時之為族譜者較今獨詳<lb/>
書曰敦叙九族譜也者叙之之謂也顧先王授姓期于<lb/>
别族而後人叙譜重于合宗是以謝朓稱太傅必曰宗<lb/>
衮杜甫贈杜位亦曰吾宗誠重之矣坡山朱氏族譜者<lb/>
有宋之所創也自宋張侍郎文丞相下皆有紀序而族<lb/>
姓攸肇則自顓頊後可系按焉特江右之族由宋學士<lb/>
公出知洪州而由洪之筠由筠之坡自學士公下歴元<lb/>
迄明凢徳業文藻科甲仕籍屈指而數不可蕞㑹以故<lb/>
<pb n="KR4f0030_WYG_027-5b"/>
舊譜所誌屢經更易猶必統其條貫節其繁委分之合<lb/>
之而後成誠哉茮聊之逺思𤓰瓞之永經矣朱兹受先<lb/>
生客游淮隂徃以種嬰男祕痘得禁方書自漕部使下<lb/>
及于令丞皆迎而師之且將赴<lb/>
内廷親王諸大臣召而予以家嬰之厄于痘而思救之<lb/>
也謂先生以祕術生天下嬰當蕃其族姓以饗其報而<lb/>
先生坡山宗也出坡山族譜屬予為叙予乃為嘆曰休<lb/>
哉前王之授姓則别而漸之于合也今人之叙譜則合<lb/>
<pb n="KR4f0030_WYG_027-6a"/>
而實成其别也不觀木之有根荄水之有源泉乎始也<lb/>
以萌蘖而條之枝之以涓涓也而于焉溝澮于焉江淮<lb/>
然而逺條之揚無所于亂江河之分介于清濁此無他<lb/>
經者綸之始合者理之端也昔明允為眉山大家而族<lb/>
譜所紀不及唐眉州刺史則至洽而至精㝢之故黄渥<lb/>
可以宗婺州而狄青不可以附梁國方今天下合同里<lb/>
版清晳家之有譜抑與國之有籍相表裏也讀其書而<lb/>
知朱氏之盛且因之可以得古人敦族授姓之義則内<lb/>
<pb n="KR4f0030_WYG_027-6b"/>
合其情外分其等雖先生子姓必由此更大其宗乎是<lb/>
亦為政也<lb/>
　　　王甲庵周易圖註序<lb/>
易易也變易而數起焉易易也亦易簡而天下之理得<lb/>
焉故曩時學易者大約分理數二端而主數者則曰易<lb/>
者筮書也言理過備反失象數朱子學是也然其敝也<lb/>
麤而不精主理者則曰理外幾有象乎乾二之徳通于<lb/>
學問噬初之道進于仁義程子學是也然其敝也襍而<lb/>
<pb n="KR4f0030_WYG_027-7a"/>
不醇盖朱程二學各有由始伊川之學王氏之學也王<lb/>
弼以費直為宗而好言義理伊川踵之朱子之學邵氏<lb/>
之學也邵氏衍皇極經世之說該理于數而朱子乃隂<lb/>
承之然而朱子言數既承其意而又不竟乎其說以為<lb/>
卜筮本義無闗隠賾而于是理與數兩不得矣夫該理<lb/>
于數亦謂數本具理不必更立理名焉耳今乃曰數在<lb/>
卜筮而其言卜筮者則又專屬之吉凶貞悔隨所揲獲<lb/>
之語辭將使數聖人俯仰觀察後先探索而䆒其本義<lb/>
<pb n="KR4f0030_WYG_027-7b"/>
僅得與筮人菙氏指可否也有是理哉且夫今所傳易<lb/>
皆王氏之易也費直以彖象文言參入卦末而王弼則<lb/>
又分彖象文言或冠于各卦之首或附于各爻之中名<lb/>
曰古文易實今易也朱子既不欲以理言易而註易則<lb/>
又取言理之易此何意乎王甲庵講易有年其㫖謂理<lb/>
外無數數外無理天地之理皆起于數數即畫也吾不<lb/>
學朱程之易而學文王周公孔子之易且不學文王周<lb/>
公孔子之易而學庖犧氏之易且不學庖犧氏之易而<lb/>
<pb n="KR4f0030_WYG_027-8a"/>
學天地自然之易夫庖犧氏之易無字句而有畫畫即<lb/>
數也至天地自然之易則將并其畫而無之夫至于無<lb/>
畫而意言象數不既悉于此而兆其端乎故其為書先<lb/>
圖象百餘各推其説側見旁覬並有至理焉周融其中<lb/>
自天時人事世數物候以極之日月水火山川燥濕道<lb/>
徳風俗動植飛走通變不測之數皆有形狀而後分伏<lb/>
羲文王周公孔子為内外編合動静之交通正互之體<lb/>
參内外虗實存亡進退之迹凢分策布指列序定位咸<lb/>
<pb n="KR4f0030_WYG_027-8b"/>
極淵𦕈而又旁及于四時五行兩游八極二十四氣七<lb/>
十二候干支循端分至起例因象得數因數得理大約<lb/>
逺推京房焦贑孟喜梁丘賀諸儒所傳而去其灾祥占<lb/>
譏之術邇本邵氏所學而更廣其天地闔闢世數治亂<lb/>
之說洋洋乎幾于無處非易矣近世學易家為予所及<lb/>
見者自蕺山劉氏上蔡張氏<hi>仲誠先生</hi>而外俱能各極指趍<lb/>
自為其説然無以過也即桐城方氏歴世學易已括取<lb/>
諸家彚為一乘顧亦未能該是書也予嘗因甲庵之易<lb/>
<pb n="KR4f0030_WYG_027-9a"/>
而曠觀之天地之易具在也其名周易一易耳夏易首<lb/>
艮而為數用三十六策商易首坤名歸藏則以坤為萬<lb/>
物所歸載也用十五策原不俟彖象十翼四十九策之<lb/>
易起而後有易學且即有彖象十翼四十九策之易起<lb/>
而凢為易者猶復有漢易太𤣥定九九之數以贊為爻<lb/>
以測為象唐易元包易八純之列有卦無爻有孟仲而<lb/>
無老少如今所傳者則以易在天地使必待庖犧而後<lb/>
有畫待文王周公孔子程朱而後有理有數則前古聖<lb/>
<pb n="KR4f0030_WYG_027-9b"/>
人之道或幾乎息而後此諸儒學道之說且幾乎敝也<lb/>
此則王子甲庵之所為兢兢者矣<lb/>
　　　史訥齋先生偕徳配徐夫人雙壽序<lb/>
徃時為人壽每造侑申祝娓娓泛濫為巵詞十年以來<lb/>
所持匕道強飯立侍嚌啐皆先後等倫在兄事之列顧<lb/>
之驚心即欲一為阿好以稍加諛謾不得也况訥齋先<lb/>
生尤素所師資者乎今年冬先生歳六十夫先生則又<lb/>
已六十矣當先生弱年蜚聲文林旦暮冠進賢入長楊<lb/>
<pb n="KR4f0030_WYG_027-10a"/>
射熊之館佇受筆札既已丁亂離棄置彷彿然且豪蕩<lb/>
驅遣領袖東南壇坫間凢人士讌㑹有所譜記不得先<lb/>
生名不就特先生過簡亢不善容接四方造請者多落<lb/>
落去然其事纔目前耳不謂遂已逾歳月乆逺且不謂<lb/>
遂已六十豈時果難恃與亦曰吾為其可傳則已矣夫<lb/>
天下傳人有幾先生擅家學以父兄為師友嘗侍晉陵<lb/>
公談古今事其兄曙寅公猶在也每舉一事必引根批<lb/>
原分枝擘流剖析其異同而貫穿其初末經文史語歴<lb/>
<pb n="KR4f0030_WYG_027-10b"/>
歴成誦偶或遺闕則彼此補核其于輓近事猶是矣此<lb/>
不幾似王彪之乎晉陵公雝睦居家先生每承之怡愉<lb/>
不間嘻嗃有似陳季方把臂堪託以妻帑似朱生見利<lb/>
思義不因人炎熱似童子鴻嗜酒踈脫每一飲必陶然<lb/>
盡醉而諸務不失簡則有似張黄門訓諸經百氏鉤深<lb/>
致逺可使擔囊負笈執經問字者不絶門舍雖傾筐倒<lb/>
箧隨叩隨應猶然䑕壤有餘物似馬季長先生所乏者<lb/>
獨仕耳今有通名籍乘軒鑣服朱紫青緑洋洋坐政事<lb/>
<pb n="KR4f0030_WYG_027-11a"/>
堂而名不接耳行不衛足學不能章身教不可澤物此<lb/>
亦何足比較于短長之數且夫公孫𢎞六十為博士卒<lb/>
至通侯先生尚未艾也今先生門下凢八九十人各執<lb/>
漿篚載肴榼登堂薦罽㑹先生徳配徐夫人以偕老同<lb/>
齒設兩坐于絳紗之内再拜起立分行滌爵以次進侑<lb/>
趨走蹌蹌一似設饌于安昌而列樂于南郡者此何如<lb/>
盛與然則甲辰不為雌而戊子未可小也乃予則有私<lb/>
誦焉先生名閥廣逺席南渡相公之後族之軒冕徃來<lb/>
<pb n="KR4f0030_WYG_027-11b"/>
者各尚結納而先生閉門却埽獨與予為耐乆朋方予<lb/>
被謡諑倉黄出走交游苐相視永嘆先生驅馳之力在<lb/>
間以為予解釋至今譚友誼者尚得誦艱難懐友之句<lb/>
其可傳而可誦如此若夫夫人之淑慎能賦江汜以共<lb/>
事夫子華封人不云乎多男多壽則早有祝之者矣<lb/>
　　　姜侍御生日序<lb/>
夫天之生人不易而人之得自見於天下又甚難故大<lb/>
人者出則必揆共初度紀之歳月當其始生曰某生矣<lb/>
<pb n="KR4f0030_WYG_027-12a"/>
其長曰某長矣某若干年矣其遞進而有永也曰昔某<lb/>
甲今又某甲矣世以人重人以時傳理固然者姜子侍<lb/>
御以甲第起家讀中祕書乃歴任臺省綱紀䀋漕其在<lb/>
今行馬者再矣人之誦者必曰衣斧繡冠鵔鸃冠懸豹<lb/>
尾于車赫哉司𨽻而吾謂不特此也夫周名柱下漢名<lb/>
蘭臺皆掌治文史而後始行馬在外故王僧䖍以烏衣<lb/>
自喜而控制南司監紀北省北魏崔宋所繇相譏公以<lb/>
中祕為監察一似復舊時柱下蘭臺故事昔人云不為<lb/>
<pb n="KR4f0030_WYG_027-12b"/>
簮筆臣當服獬豸以御天下而君已兼之且夫淮揚亦<lb/>
天下一都㑹也襟江臂海控制河洛斥鹵數百里積貯<lb/>
攸足非大重臣不足當此任吾聞古中丞之蒞中司也<lb/>
曰轂下無所撓也其出督諸州也曰整齊之也今君在<lb/>
内則能劾大將軍彈中書兩省以肅百僚謂之獨步其<lb/>
在外則能使簮裾輻輳作殷劉之讌而諸州咸震慴算<lb/>
商𣙜䀋了無廢事其重如此夫重其人即重其人之所<lb/>
生乃人之誦之皆曰御史若干年矣其在内與在外皆<lb/>
<pb n="KR4f0030_WYG_027-13a"/>
得計之曰御史某甲而我友祁子且偕越中同人共進<lb/>
為壽夫生年窮達有數昔有為監察御史而拭鏡㨵白<lb/>
尚傷遲暮者今君方四十而留東堂者若干歳入臺司<lb/>
者又若干歳而故人暮齒乃從衆人後而數君之年嗟<lb/>
乎人之自見豈易也<lb/>
　　　河南張公生日序<lb/>
詩曰永錫難老夫難老而有錫之者斯其權在天而王<lb/>
元之作壽域碑且復以修短之機予之王者是不知壽<lb/>
<pb n="KR4f0030_WYG_027-13b"/>
之為數誠有是在已而不在人者即天又其後已張公<lb/>
於河為著姓其先人名典禁兵稱天子親軍者凢數世<lb/>
夫衛侯累挂其勢已渥而又丁廢舉之餘羅居百族雖<lb/>
屢散其息於知友閭里而目語額瞬尚有嬴貲公且崇<lb/>
約徳而行闓澤日與世之賢淳者游于于粥粥然和以<lb/>
冲擴乎其有容謂非得于己者有獨異耶且夫教子其<lb/>
大端也嗣君已膺薦置容臺髙等能持禄以養其親抑<lb/>
嘗以書升受闗中聘髙啟龍門于汧渭之間時稱得人<lb/>
<pb n="KR4f0030_WYG_027-14a"/>
者皆歸公焉今其公姓已有接跡而起者夫人遭逢亦<lb/>
各有數公獨際其亨嘉而履其最盛迄于今丈人張筵<lb/>
少婦鼔瑟倚歟休哉其席世也則然明之基千秋之緒<lb/>
也其有所繼也則又伯饒開其前公超嗣其後也咸曰<lb/>
似有天幸而吾謂公獨有以致之今夫山本髙而必扶<lb/>
之以林巒之宻則不傾水本深而必資之以百川之下<lb/>
則不渫故淵泉産良珠而髙崗藴名玉此無他誠積之<lb/>
者宏而培之者厚也公之生日在河諸名士各屬予一<lb/>
<pb n="KR4f0030_WYG_027-14b"/>
言為壽予曰不其然乎夫敷徳行恵致之已也承乎前<lb/>
而啟乎後者積之匪一日也是故徳彌劭則年彌髙吾<lb/>
知所以壽公矣匪然而禮有引年之典自漢唐以來歳<lb/>
必舉賔筵七饗以當憲乞犬以我公之徳僅獲坐膠堂<lb/>
而饜酒醴而時之頌公者猶以為公之所受皆王者之<lb/>
功則夫天之因材所稱大徳必得者其謂之何<lb/>
　　　雙壽序<hi>為陳隣軒翁并于太君</hi>
漢沛公與盧綰同日生里中持牛酒賀兩家鍾瑾與李<lb/>
<pb n="KR4f0030_WYG_027-15a"/>
膺同年俱有聲名世嘗誦之况其為夫婦之間乎顧山<lb/>
濤與婦韓同顯老萊與婦同隠秦嘉與婦徐淑同為文<lb/>
章吳興太守沈君與婦同飲酒至同生則可賀極矣居<lb/>
平相敬如賔飲食起居各無所偃仰容容坦坦則夫婦<lb/>
而友道存焉嘗嘆世之為祈年者大率以富貴相矜髙<lb/>
屏幛卷軸必擇好文揄揚之而時之為文者備極奬餙<lb/>
雖鋪陳渝溢而不以為怍故予于序壽一切屏棄而獨<lb/>
于陳翁夫婦有異者翁為邑甲地好讀書博通羣籍摩<lb/>
<pb n="KR4f0030_WYG_027-15b"/>
兩王書法嘗易金錢且善為人解紛立梗槩不專務榮<lb/>
利以故人多歸之至其婦之婉娩有禮又性然也自選<lb/>
舉法廢聘名禮賢視若弁髦必致身科目入膺太僚始<lb/>
足夸耀里閈而翁以東西曹椽糺彈稽違者數十年既<lb/>
已徴為錄參旋復棄去天下聞翁名爭欲一拜庭下相<lb/>
為引重鄉里之飲徳而食利者羣倚翁若屏蔽則是虞<lb/>
翻功曹尊于㑹稽參軍孫邵見重北海非異事也夫齒<lb/>
鄉不以爵禮也香山居士居家時其所與游皆長年不<lb/>
<pb n="KR4f0030_WYG_027-16a"/>
仕世稱九老翁非其數乎若夫其婦之齊年則禮有之<lb/>
禮曰婦以夫之齒夫婦與夫不同生尚得以其齒齒之<lb/>
况為同生者與<lb/>
　　　王孝亷鄉居序<hi>孝亷名曰欽</hi>
向游汝南過平輿城欲求戴慿許邵所居宅而不可得<lb/>
也喟然曰特無其人耳有其人吾將與之游况所居哉<lb/>
既而與王孝亷游則其人也嘗過孝亷家飲其堂與諸<lb/>
著名字嘗徃來者日出入於其里門且嘗拜其諸嗣子<lb/>
<pb n="KR4f0030_WYG_027-16b"/>
於庭下于是隂記其所居坊曰何坊其里曰是何里迄<lb/>
於今越三年矣猶能心憶而目識之曰王孝亷所居如<lb/>
是也今孝廉已移于鄉而當時與諸同游者且貽書屬<lb/>
予為叙予向固知孝亷家今移之矣向之所為記憶而<lb/>
不得忘者今且不及知其鄉田何畫井榦何向山林沮<lb/>
澤燥濕何度庭堂户閥甃辟戺霤何所規為則倘千載<lb/>
後望見孝亷不能得亦僅如今日之思孝亷已也而特<lb/>
是孝亷者以彼其才招致天下士大夫車徒冠盖與其<lb/>
<pb n="KR4f0030_WYG_027-17a"/>
邑令丞以下假搤掔通恭敬也為名髙乎冝在邑為勢<lb/>
厚乎宜在邑為游談之誇而竿請之哆乎宜在邑邑也<lb/>
者俋也凢皆名與勢與游談竿請之所俋聚焉也邑者<lb/>
挹也可以挹取也而孝廉悉撝之而勿之顧則豈入商<lb/>
亳者必居莘耕南岡而可許漢乎夫龍之將見以伏江<lb/>
河之溢旱豬積而渟泓其勢人之將發跡以有為必先<lb/>
遵晦于所行而後可以速得志於其所有事宜孝㢘之<lb/>
舍乎彼而就乎此也乃孝㢘則更有進者昔者齊之市<lb/>
<pb n="KR4f0030_WYG_027-17b"/>
晏子居之而至今齊城之北有别宅焉柱下史所居在<lb/>
瀨鄉然譙之祠老氏無定也世亦恃有人耳古者在國<lb/>
之居名曰國宅在井之居則曰田廬國宅與田廬一也<lb/>
此地有袁本初名士也嘗從濮陽還車騎賔從焜然相<lb/>
望于道路乃方入里門而盡撤之以為不當令許子將<lb/>
見則使孝亷而邑居亦必不能以烜赫之勢有加孝㢘<lb/>
如俋聚者也雖然以孝亷其人而所至可思即何必以<lb/>
俋聚為累吾聞孝㢘鄉居後其嗣子之拜庭下者已能<lb/>
<pb n="KR4f0030_WYG_027-18a"/>
博學舉茂才矣則浸假又越數年吾仍造孝㢘之廬安<lb/>
知其所為交游者不更有過於邑居時耶然則非無挹<lb/>
取也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_027-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻二十七<lb/>
</p>
<p>
</p>
  </div>
</body>
</text>
</TEI>
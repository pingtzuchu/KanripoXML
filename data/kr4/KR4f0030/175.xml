<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百七十五</head> <lb/>
    <p>
<pb n="KR4f0030_WYG_175-1a"/>
欽定四庫全書<lb/>
　西河集卷一百七十五<lb/>
　　　　　　　　　　翰林院檢討毛奇齡撰<lb/>
　　七言律詩<hi>二</hi>
　　　題陳廣文長興學舍<lb/>
天半蒼雲散畫檐官齋習靜晝垂簾無錢不問蘇司業<lb/>
有酒長携烏子瞻下箬花從春後發前溪水向夜來添<lb/>
攤書獨擁皋比坐門外争投問字縑<lb/>
<pb n="KR4f0030_WYG_175-1b"/>
　　　陪天童鐸菴兩和尚立雪齋雨集食桃時天童<lb/>
　　　　有食桃之問予不能答用長慶軆和韻即事<lb/>
設食香林養大慈何期得遇道安師同來白雪巖邊坐<lb/>
正是黄梅雨過時山葛覆肌凉未解冰桃到口味方知<lb/>
當前不㑹無生法欲下殷籖遲又遲<lb/>
　　　二<lb/>
空亭髙坐為宣慈況對人天兩國師豈是可中纔過午<lb/>
曽經大内住多時<hi>天童曽住大内萬善殿故云</hi>雨來拂面空相覿雪<lb/>
<pb n="KR4f0030_WYG_175-2a"/>
後探心了不知秪為伊蒲香供好綏桃在手食嘗遲<lb/>
　　　集劉謙吉進士園賦得髙枕乃吾廬同髙宗楫<lb/>
　　　　司理鄒嶧進士劉始恢喬萊兩孝亷韻<lb/>
名園綠樹映芳塘冰甕初開水閣凉興到客能尋逺嶼<lb/>
醉來我欲睡匡牀牆陰日下葵根煖檻外風生藕葉香<lb/>
賔主悠然成靜對渾忘此地是他鄉<lb/>
　　　同周司理令樹施憲使男胡大以寧方二中通<lb/>
　　　　陳四晉明堵三鳯烝夜集蕭伯升江舟分韻<lb/>
<pb n="KR4f0030_WYG_175-2b"/>
清江髙楫郡臺前永夜金樽襍管絃座客多才憐異地<lb/>
主人有酒似平川天星散映廬陵樹燈火遥來章貢船<lb/>
醉裏未能騎馬去風流思煞習池賢<lb/>
　　　答和長洲陳太僕書懷二首原韻<lb/>
並向吳臺憶舊遊洞庭黄橘醉髙秋人歸東道除三徑<lb/>
贈到南金動四愁日上海雲回逺岫霜清江葉下孤舟<lb/>
伯通橋畔長洲路杵臼相將願未酬<lb/>
　　　二<lb/>
<pb n="KR4f0030_WYG_175-3a"/>
衣冠東第舊歡娛兩市三臺望去孤天下事將憑管葛<lb/>
吳中人半在菰蘆寒雲鵰障流逋戍細雨羊裘坐釣徒<lb/>
滿地江湖愁間濶欲于何處問鵬圖<lb/>
　　　和方二中通韻并詶<lb/>
曽來拾橡到山阿喜爾攜予嵓下過浦口再逢秋色逺<lb/>
天涯相見暮雲多寒駒只解霜中路飛鳥驚聞河上歌<lb/>
欲採芙蓉隨汝去大江風雨奈愁何<lb/>
　　　龍泉李郡丞蔡宏詞偶集和韻<lb/>
<pb n="KR4f0030_WYG_175-3b"/>
西來紫氣滿龍泉髙盖忻逢鄴下賢八俊乆傳元禮譽<lb/>
千秋重較少君編寒花摘向初冬候歸雁歌成太始年<lb/>
羨汝天涯能有㑹雙車齊宿草亭前<lb/>
　　　送别髙二彦彪<lb/>
送客江闗花正飛闗前弱柳折來稀兩年官舍同寒食<lb/>
一曲離歌共落暉碧草馬蹄憐去路紅亭酒色上征衣<lb/>
他時訪我錢王渡勿傍桐君舊釣磯<lb/>
　　　朔方<lb/>
<pb n="KR4f0030_WYG_175-4a"/>
天挍神兵罷朔方雙鞬不復掛漁陽三秋白草縁闗斷<lb/>
萬里黄河入塞長銕柱分標滇外戍金書異姓漢中王<lb/>
從軍久負匡時畧愁見開邉到夜郎<lb/>
　　　文生卜肆<lb/>
繩囊紗帽守龜龜閒臥青谿第一橋京易早年開碧檢<lb/>
市簾春晝下丹綃三街雨洗天寥濶四壁星飛海動摇<lb/>
正栻旋棊憑布伏縱譚𤣥箸自超超<lb/>
　　　薄暮飲龔氏别墅<lb/>
<pb n="KR4f0030_WYG_175-4b"/>
櫻桃㕔院晩棲鴉促席留歡日欲斜醉裏闗心三部伎<lb/>
牆頭炤眼數枝花金樽細度低紅袖畫燭髙燒出絳紗<lb/>
車轂繞門流水去滿堂愁煞奏琵琶<lb/>
　　　詠芍藥和韻<hi>花純白中紫</hi>
層臺不復擬臨春尚有穠花倚檻新低列玉釭浮紫熖<lb/>
近前嬌女弄朱唇輕風吹合堦頭影曉霧濃沾砌上塵<lb/>
斜折一枝争語笑幾回妬煞尹夫人<lb/>
　　　寄陸嘉淑<lb/>
<pb n="KR4f0030_WYG_175-5a"/>
平原分手贈青堂蕭賚孤居對綠楊百里信隨寒雁杳<lb/>
三秋思入暮雲長草花露冷生磐石蟋蟀燈深下屋梁<lb/>
京洛倦游能再過城南尚有午橋莊<lb/>
　　　奉祝丁太翁比部初度<hi>飛濤尊人也</hi>
錦瑟髙堂娛丈人聨翩彩袖雁行新桃花水淺江門曉<lb/>
琪樹雲摇海洞春鳯誥重開金簡露鸞牙分舞玉堦塵<lb/>
長庚同是西方宿瞻在秋官第一辰<lb/>
　　　二<lb/>
<pb n="KR4f0030_WYG_175-5b"/>
東風二月栁條舒西第新乗廣徳車𤣥澗玉華齊暮雪<lb/>
餘杭酒煖及春魚八龍並下盤中食三婦争裁機上書<lb/>
暇日兩湖尋勝事仙人多少在樓居<lb/>
　　　蓮公還住淨土寺<lb/>
飛錫還歸湘水東丹崖翠壁舊龍宫早開鐘磬浮雲外<lb/>
不盡山河寶鏡中珠樹臨壇垂雨緑金泉洗鉢落花紅<lb/>
髙峯萬仞前朝塔誰道重來有誌公<lb/>
　　　飲宿采鳯堂有贈<lb/>
<pb n="KR4f0030_WYG_175-6a"/>
芙蓉曲路晩生寒白帢重逢話未闌桂酒昏星留國士<lb/>
菘羮秋露餉園官長安購起千金賦南郡攜來雙玉盤<lb/>
羨爾才名成鳯羽髙飛時作錦雲看<lb/>
　　　過大敬<lb/>
春城髙栁未垂絲迤邐城南問故知城頭啼鳥千般怨<lb/>
<hi>城頭一抄作風前</hi>病起尋人幾倍思青山隔郭來新霽流水當<lb/>
門似舊時相看欲採幽蘭去却恨花開遲復遲<lb/>
　　　江上逢友人<lb/>
<pb n="KR4f0030_WYG_175-6b"/>
煬帝宫前老樹村宫花宫草與誰論君因伐輻來江滸<lb/>
我亦觀濤到海門竹路寒烟迷逺嶠茅堂斜日對雙樽<lb/>
漂流同是驚翔鳥瀨上聞歌欲斷魂<lb/>
　　　重過祁中丞寓山别業<lb/>
中丞别業寓山莊垂栁依然覆野塘北寨舊扉嵓下逺<lb/>
<hi>寨一作柴</hi>南湖髙閣雨中涼幽欄石竹翻鴉子敞殿金花供<lb/>
象王止水可憐沉劒履重來疑撿碧霞方<lb/>
　　　同姜十七梧過倪司農園訪陳二待詔<lb/>
<pb n="KR4f0030_WYG_175-7a"/>
名園緑水接朱扉坐對黄冠解息機安道㡬曽矜善畫<lb/>
陳登終自惜初衣蘿橋雨過紅櫻熟麥壠晴薰白鷺飛<lb/>
轉餉司農愁不返逢君空拂舊林霏<lb/>
　　　贈徐徵君<hi>徽之講學又雅善兵法</hi>
久向南州卧碧雲百年沗作老同羣闗西學術推夫子<lb/>
天下英雄只使君負俗偶然隨漢臘荒城誰得避秦軍<lb/>
春來喜遇東亭㑹倚杖行歌日未曛<lb/>
　　　杪夏集金孝亷燾同中州許三禮明府<lb/>
<pb n="KR4f0030_WYG_175-7b"/>
河朔清觴映晝暉炎堂靜對轉霏微盤間雪水傾瓜菓<lb/>
醉裏薰風動葛衣羌管倚吟翻碧浪林花散日上朱扉<lb/>
洛陽才子蘭亭宴不倒春缸不忍歸<lb/>
　　　送人之耒陽<lb/>
湖北湖南水盡浮杜鵑啼歇過衡州㡬重髙峽穿天下<lb/>
萬里平江入漢流念母徐生終去魏思鄉王粲故依劉<lb/>
恢台孟夏烟花隔鄂渚辰陽愁不愁<lb/>
　　　中秋前一日集曲江樓分賦<lb/>
<pb n="KR4f0030_WYG_175-8a"/>
髙㑹羣登江上樓魚龍百戲繞三洲歌鐘響徹天垂幕<lb/>
火樹烟生月滿舟賦就明河堪永夕人傳來日是中秋<lb/>
滿門車騎傾吳楚無奈燈前送莫愁<lb/>
　　　有訪<hi>戲作西崑體</hi>
兩度城南問狹斜清江細路到來賖門前雨歇憐樗樹<lb/>
牆角春寒有杏花翠幙幾重喧鳥鵲銅鐶半面釘蝦蟆<lb/>
青驄舊日行過處還記西隣第二家<lb/>
　　　送劉使君兵備辰州<lb/>
<pb n="KR4f0030_WYG_175-8b"/>
朱衣雙導沅江頭外幕分曹䕶督郵持節遂行真刺史<lb/>
懷錢不受舊劉侯龍檣直下黄牛浦葭鼓横開白鷺洲<lb/>
明到百蠻應弭服黔南自古重辰州<lb/>
　　　寄李侍御<lb/>
南臺分察一車軺巡視軍鹽下浙潮漢代餉曽歸使𣙜<lb/>
越中兵又敗夫椒黄冠難返銅魚渡烏幕還留朱雀橋<lb/>
驄馬幾時閒外廏可憐髀肉竟全消<lb/>
　　　二<lb/>
<pb n="KR4f0030_WYG_175-9a"/>
江東雖小尚兵連獨撫鹽車近一年繡斧未巡新屬國<lb/>
霜毫猶記舊蕭然<hi>侍御有蕭然山行辱寄辭極悲</hi>離鴻夜戍遷龍塞布<lb/>
穀春耕呌鳥田直指荷戈曽下瀨相思長訊上潮船<lb/>
　　　赴山陽呈朱禹錫明府<lb/>
小山仙令種花居卧理三年有治書太史已占臨穎鳯<lb/>
故人方乞射陽魚琴臺髙詠淮南操官舍長停泗上車<lb/>
佳客臨卭千載事願君還念漢相如<lb/>
　　　九日雲起閣登髙分得鹽韻<hi>并序</hi>
<pb n="KR4f0030_WYG_175-9b"/>
　八月幾望集淮陰張吏部園各賦詩三章九日復集<lb/>
　雲起閣黄花映酒清歌遏雲雖非復嚮時繁㑹而風<lb/>
　景悠然東山釣史分韻牌賦詩時請摘去險韻勿許<lb/>
　甡最後到日將墮應手抽牌得鹽韻舉座譁然曰果<lb/>
　然盖預擬相難也復有五古題一賦得秋菊有佳色<lb/>
髙雲千叠繞朱檐九日銜杯啟畫簾襍珮茰囊盛曉露<lb/>
滿堂菊影待秋蟾金盤初下冰魚鱠豔曲新翻阿鵲鹽<lb/>
彷彿臺前重戲馬琱鞍扶出醉厭厭<lb/>
<pb n="KR4f0030_WYG_175-10a"/>
　　　朱明府放生池公讌同張纉孫查繼佐吳百朋<lb/>
　　　　俞之璧即席<lb/>
淮令張筵啟暮衙珠壇深處集髙車緋紗爛映池中月<lb/>
寶樹香生座上花醉合清樽交履舄風吹散拍繞琵琶<lb/>
主賔共擅東南美只恐嚴城噪曙鴉<lb/>
　　　寓吳江塔寺巢雲房贈竺蘭聖宣二上人<lb/>
江觀雲開第幾重巢雲精舍幸相從庭前寶樹浮千級<lb/>
座上蓮華有數峯擲麈暗飛金鸑鷟談經清滴翠芙蓉<lb/>
<pb n="KR4f0030_WYG_175-10b"/>
我來正值秋風發真見前湖起洞龍<lb/>
　　　淮陰道遇淄川張黻之江西有贈<lb/>
淮陰道上遇王孫家在般陽笠樹村朝雨旗亭分玉勒<lb/>
秋花幔渚共金樽使君雄劒探江縣公子倉琅下木門<lb/>
相送圮橋渾一醉髙文細與客中論<lb/>
　　　一草亭同韻<hi>有序</hi>
　游子嵗寒良朋宵晤霜月流地嚴飈襲衣共銜匏子<lb/>
　之巵争擷梅花之句一亭合唱四韻依成<lb/>
<pb n="KR4f0030_WYG_175-11a"/>
落落天涯一草亭寒風濁酒夜談經樽前燭樹光浮檻<lb/>
靜裏梅花香滿庭髙唱互為林下詠疎<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>時度斗間星<lb/>
更闌誰㺯桓伊笛吹徹闗山不忍聴<lb/>
　　　江上餞周司理赴䖍州<lb/>
星軺計日上䖍陽共集仙舟泛渺茫山翠幾重銜晩照<lb/>
江流萬里瀉清觴安成郡裏紅旌發章貢臺前錦纜長<lb/>
合座聨吟愁思起朔風歌吹滿滄浪<lb/>
　　　二<lb/>
<pb n="KR4f0030_WYG_175-11b"/>
王程漸近反難稽南上髙旌促解攜樽酒共留江浦外<lb/>
官艚仍泊郡亭西紅魚撇浪當筵起白鷺横沙舞幔低<lb/>
此去風流應自惜䖍南司理重濓溪<lb/>
　　　寄贈施比部提學山東<lb/>
名曹外簡重文衡特指星麾厯下城炙轂漸袪齊辯士<lb/>
束茅先待魯諸生滄溟水漲春潮濶岱嶽雲開曉觀清<lb/>
漢代五經誰第一相看惟有舊施卿<lb/>
　　　愚山督學山左逺辱書問并饋買山之貲四韻<lb/>
<pb n="KR4f0030_WYG_175-12a"/>
　　　　代答<lb/>
獨坐春風草太𤣥故人新饋員山錢王郎不用吳奴米<lb/>
江革還披謝眺氊鴻雁荒途愁思渺芙蓉逺道寄來鮮<lb/>
側身東望相從晩手把英瑶倍黯然<lb/>
　　　姜掌垣舟集即事三首<lb/>
畫舸横牕捲碧綈黄門邀客泛清溪草頭烘日鋪茵煖<lb/>
水面攅山接黛低白苧歌來翻白鷺青芹煑就漉青泥<lb/>
隨波十里南塘路大禹陵前西又西<lb/>
<pb n="KR4f0030_WYG_175-12b"/>
　　　二<lb/>
村亭崦路撤鳴騶換席移尊過别洲故國祕書懷賀監<lb/>
東川佳客重羅侯<hi>溧陽羅一丈在座</hi>林迴日影開雲葉雨過山<lb/>
風滿壁油啼罷午雞重作伎横溪簫管在中流<lb/>
　　　三<lb/>
青絲暝色繞迴塘嵓畔穿雲日脚黄水閣虹燈遮紫幔<lb/>
山城獸管掛倉琅迎舟快霽鳴宵鶴叠檻分星對夕郎<lb/>
一聲長笛重回首江樹江洲共渺茫<lb/>
<pb n="KR4f0030_WYG_175-13a"/>
　　　寄施諲<lb/>
何處闗山憶舊京草青還見闔閭城田連海上琴難學<lb/>
庾信江南賦未成陽雁再來逢雨雪寒花不斷繞柴荆<lb/>
天涯兄弟猶相望欲上層樓百思生<lb/>
　　　西里先生<hi>贈任屏臣三丈</hi>
西里先生白苧衣園花開落舊柴扉不闗好酒長收秫<lb/>
時有髙歌戀采薇暮雨客彈飛雉操春江人在釣魚磯<lb/>
戴逵入剡將投老六十年來一少㣲<lb/>
<pb n="KR4f0030_WYG_175-13b"/>
　　　二<lb/>
巨犗長絲展釣車伊人秋水傍蒹葭夏公鄉下傳髙詠<lb/>
許掾祠前是舊家座上琴樽銷永日圖來丘壑繞丹霞<lb/>
湘山多少滄洲意不及青巖幾樹花<hi>屏臣號青巖居士有記年圖</hi>
　　　下商氏牡丹臺經年後為雨臣内家闥花時仍<lb/>
　　　　得假一觀因倣劉兼光福寺牡丹詩體應和<lb/>
　　　　時其内家詩滿左壁矣<lb/>
昔年曽住牡丹臺三尺紅衣對面裁今日重尋芳草路<lb/>
<pb n="KR4f0030_WYG_175-14a"/>
一行粉臉背人開横欄初下鮫絲箔新曲誰歌鷃濫堆<lb/>
數載洛橋尋勝去不虞還向此中來<lb/>
　　　祁二兵憲舉子<lb/>
春盤細菜籠青絲又是金錢試浴時蘭夢偶徵烏鵲㑹<lb/>
桐孫再舉鳯凰枝夫人好比㕘軍婦遙集生為阮氏兒<lb/>
男子懸弧當有用勿教空誦鯉庭詩<lb/>
　　　游少林寺<lb/>
少室諸天天際開翻經一上魏王臺幽巖風靜三花落<lb/>
<pb n="KR4f0030_WYG_175-14b"/>
絶磵泉分五乳來漢禪逺留金貝葉秦官髙覆石壇槐<lb/>
歸雲迷却丹龍洞尚有閒僧坐翠苔<lb/>
　　　客舍贈建康胡公子以寧<lb/>
相從客舍久依依江左風流天下稀理事自應推伯始<lb/>
知名真不愧胡威霜髙一榻横清漢嵗晩雙樽傍落暉<lb/>
慷慨前期何處問臺城南上舊烏衣<lb/>
　　　題丁克振樓居<lb/>
庾公不向武昌居矯矯元龍百尺餘頻理詠歌臨大道<lb/>
<pb n="KR4f0030_WYG_175-15a"/>
長環泥水謝髙車重簾花散天邊雨兩岫風生几上書<lb/>
日暮空欄愁倚徙春鴻歸盡海門虛<lb/>
　　　姜兆禎啟昆仲覲從兄侍御維揚官署<lb/>
法曹清夢豸堂開逺覲争看赴洛才陽雁曉從京口下<lb/>
寒濤秋捲日邊來驄花並轡趨公府瓊樹髙枝接郡臺<lb/>
勿訝君家長共被繡衣清冷舊相推<lb/>
　　　人日書懷寄大敬<lb/>
蕙葉椒花對酒尊珠幡寶勝綴春門幾年客卧山陰市<lb/>
<pb n="KR4f0030_WYG_175-15b"/>
七日人歸江上村風裏叢條粧燕子堦前細草待王孫<lb/>
懷君欲作登髙㑹一望城南幾斷魂<lb/>
　　　送駱叔夜北行<lb/>
離亭落木正蕭蕭又見長帆去影遙挾䇿幾年淮海路<lb/>
傷心再渡浙江潮寒風絶塞吹青雁霜月横空擊皂雕<lb/>
叢桂故山秋正發一枝還擬贈河橋<lb/>
　　　商公子席上作<hi>公子霖臣冢宰公嗣</hi>
曉日曈曨甲第開青葱玉樹炤銜盃列侯幸識韋賢後<lb/>
<pb n="KR4f0030_WYG_175-16a"/>
吏部重看山簡來冠組乍交分簙箸歌鐘肆起近樓臺<lb/>
繞堂㶁㶁長濠水欲挽東流使倒迴<lb/>
　　　祁湘君催粧<hi>有序</hi>
　夫易占乗馬戒其盤桓詩詠集鷮遽如飢渴則唐女<lb/>
　惜三星之遲韓姞驚八鸞之快是無故捲簾當勤去<lb/>
　扇宜速也在昔雲安下降詔作催粧安樂成婚賦將<lb/>
　移燭故鳯臺教北府頻迎鵲路怕東方漸曉雖復懷<lb/>
　中石子種待踰年亦且池面冰花泮諸一旦矧嬴娘<lb/>
<pb n="KR4f0030_WYG_175-16b"/>
　仙早容易將翔衞玠官髙較難久立固宜褰帷拂嬌<lb/>
　女之眉却障索才人之詠矣夫祁湘君祁中丞之細<lb/>
　女亦沈大行之少媳也祁雲爛然不需韓樂沈郎痩<lb/>
　去願贅齊庭當夫西施江畔紫炬星飛梅尉山頭緑<lb/>
　屏霧捲牛女耀東書之壁<hi>中丞第左廂名東書堂</hi>鳯凰迓西里<lb/>
　之賔乗龍載見瓊蕊旋開捧雁來游穠桃預啟則有<lb/>
　貴家上戚寶馬珠纓故第名姻玳筵綺席叔隗擾公<lb/>
　子之親孫子以䕶軍為戲加之中郎阿大執燭調花<lb/>
<pb n="KR4f0030_WYG_175-17a"/>
　顧婦謝家弄觴承巹則亦有東京才子洛城麗人隨<lb/>
　綵騎以願觀覯祥雲而逺届看施紅粉還陪畫額之<lb/>
　夫私抱青芻竟秣琱蹄之馬既已輸翡翠于横陳效<lb/>
　烏鳶之切噪然而天上光遙人間夜短金莖垂素手<lb/>
　露溢銅巵紅藕咽青鱗水浮銀箭曩者甡選越詩末<lb/>
　延閨秀曽誇梅市甲于海内自忠愍擅太傅之聲夫<lb/>
　人作京陵之範閨中三婦博學髙才庭下九嬪尋章<lb/>
　摘句楚纕趙璧<hi>奕慶奕喜配</hi>援婦誡以著書□英修嫣<hi>湘君</hi>
<pb n="KR4f0030_WYG_175-17b"/>
　<hi>姊</hi>樂諸兄之同硯固已軼大家之漢史駕伏女而傳<lb/>
　經況湘君者貌擬桃夭才逾柳絮怨詩思父邁等吹<lb/>
　笳秋月貽姑比之顧莵<hi>怨詩秋月皆湘君詩</hi>及升笄之妙年臨<lb/>
　結褵之勝事羣相樂歡甡沗嘉與其忍令青銅鏡裏<lb/>
　久佇芙蓉碧玉樓頭尚弛琴瑟則是吉甫乏迎蹶之<lb/>
　章召公無嫁姬之誦也爾乃介爾奕喜索我催粧仍<lb/>
　示湘君因之啟帳維時上官懷巨秤云有當于考功<lb/>
　之褒陸暢謝伽缾疇則加以内人之誚<lb/>
<pb n="KR4f0030_WYG_175-18a"/>
中丞愛女早乗龍徐着銖衣下碧峯紅粉乆調金菡蓞<lb/>
青銅時對玉芙蓉屏髙喜見花雙樹扇底愁遮山萬重<lb/>
莫厭催粧徒聒耳漢宫待詔重吳儂<lb/>
　　　二<lb/>
雙成促駕似流泉索我題詩畫燭前戸外分銜九子綬<lb/>
帳中低撒五銖錢故遣浮雲粧寶鬘旋將明月作珠鈿<lb/>
因爾天孫能織錦有人先製鵲橋篇<lb/>
　　　三<lb/>
<pb n="KR4f0030_WYG_175-18b"/>
豸府沉沉蓮漏催吹簫争引鳯凰臺憑隨帝子雲中度<lb/>
真見王郎天上來寶袜暗舒連理字璚鬟笑捧合歡桮<lb/>
粧成莫待朝霞起滿院叢花滴露開<lb/>
　　　四<lb/>
萬條銀燭炤都房陪列金釵十二行屢倩黛烟書錦字<lb/>
猶臨粧鏡着衣裳停軒别遣催花使隔<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>羣扶新嫁娘<lb/>
恰是湘君太容與頻勞宋玉賦髙唐<lb/>
　　　五<lb/>
<pb n="KR4f0030_WYG_175-19a"/>
紅絲久繫沈郎腰只待名姝贈握椒早嵗雲章傳赤縣<lb/>
臨時春水漲藍橋青虯啟馭調珠轂丹鳯銜書出絳霄<lb/>
太傅堂前饒好事拚為烏鵲噪朝朝<lb/>
　　　長至寄懷吳江徐崧<lb/>
數盡秋風白雁羣更逢長至一思君髙楓冷墮吳江雨<lb/>
半岫遙分笠澤雲孺子恥膺三府辟偉長時著一家文<lb/>
漢宫此際才添線不用隣家刺繡紋<lb/>
　　　同韻贈王玉映閨秀渡江<lb/>
<pb n="KR4f0030_WYG_175-19b"/>
樟亭西望古錢塘終嵗他鄉復故鄉綵筆題來當上已<lb/>
畫船載去又重陽千層羅綺波紋細十里芙蓉江岸長<lb/>
吳苑楚宫能遍厯他年青草恨茫茫<lb/>
　　　晤雍陳二生東游<lb/>
羨爾雄才洛下知𤣥亭相對暮冬時陳平自許能懷璧<lb/>
雍伯何曽只販脂幸舍横琴圍燭短西園叠鼓奏觴遲<lb/>
浮雲一去空南北何處同尋黄絹詞<lb/>
　西河集巻一百七十五<lb/>
</p>
<p>
</p>
  </div>
</body>
</text>
</TEI>
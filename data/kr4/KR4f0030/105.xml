<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百五</head> <lb/>
    <p>
<pb n="KR4f0030_WYG_105-1a"/>
欽定四庫全書<lb/>
　西河集巻一百五<lb/>
　　　　　　　　　　翰林院檢討毛竒齡撰<lb/>
　　墓誌銘<hi>十五</hi>
　　　陸三先生墓誌銘<lb/>
先生陸氏諱堦錢塘人梯霞者二十字也父夢鶴公諱運<lb/>
昌明崇禎甲戌進士官吉水知縣與其弟毖中公諱鳴時<lb/>
官兵部郎中夢文公諱明煃官理刑推官俱以文章氣節<lb/>
<pb n="KR4f0030_WYG_105-1b"/>
指名于世明季尚文社每府縣官人各彚其所在指名者<lb/>
板而刋之曰名士較榜帖所取尤為嚴重而太倉張君天<lb/>
如以庶吉士家居秉月旦輯海内指名與東林諸都講共<lb/>
採錄者合得如干人定為復社時杭郡唯公兄弟三人裒<lb/>
然居首而他皆不與人之造其廬者比之河津之有三門<lb/>
山曰此陸氏三龍門云吉水公生五子長麗京諱圻次鯤<lb/>
庭諱培先生其三也崇禎己卯舉兩浙鄉試先生偕兩兄<lb/>
合梓其社業行世而鯤庭君于是年中式一時購鯤庭行<lb/>
<pb n="KR4f0030_WYG_105-2a"/>
書并兩人社業並行之號三陸體當是時先生有兩弟<lb/>
曰紫躔曰左墄皆名士而年未成也人苐指三君繼三<lb/>
龍門後遂以三陸豔稱之予是年初赴試塲從祁君奕<lb/>
逺舉蘭里文社于湧金門外杭之名士唯徐君世臣張<lb/>
君用霖吳君錦雯先後至曰三陸君何在既而麗京鯤<lb/>
庭來而先生不赴次日訪先生于板兒巷予之見先生<lb/>
從此時始而次年而鯤庭君成進士官行人司行人曰<lb/>
三門又啟其一矣及壬午再試三陸君艱居國變<lb/>
<pb n="KR4f0030_WYG_105-2b"/>
王師收杭州下令鄉官在籍者各投名授職里胥到門<lb/>
時行人君避兵横山老母裘太夫人尚在堂夜起呼先<lb/>
生傍徨曰是地去横山逺將欲使汝至横山促之來非<lb/>
吾意不來此吾家門事且此隙所繫大死忠死孝未可<lb/>
以母命亂其意如之何先生俯首不能答詰旦而横山<lb/>
訃至曰行人君死牛鼻繩矣先生乃扶母告廟為位而<lb/>
哭遂奔横山收其屍投牒軍門曰行人司行人陸某身<lb/>
死取驗狀訖并詣錢塘學告大成殿右階下盡等歸而<lb/>
<pb n="KR4f0030_WYG_105-3a"/>
奉裘太夫人隠于河渚之駱家庄以圃以漁間受雞林<lb/>
估人請選舉文甲乙試帖并房牘名龍門集取其所酬<lb/>
金為菽水貲而伯兄麗京則賣藥苕霅間每月一歸省<lb/>
每歸必牽一舟奉母居其中飲食歡笑以為樂如是有<lb/>
年先是陸氏以文章為東南領袖先生之選龍門集繼<lb/>
先人志也㑹督學使谷君倣張君天如作明史紀事始<lb/>
末以金幣聘麗京作史論已辭之矣烏程莊氏輯偽史<lb/>
豔麗京名隂竊同時指名者曰范君文白查君伊璜與<lb/>
<pb n="KR4f0030_WYG_105-3b"/>
麗京作參定姓氏不告諸本人而標名巻端適周侍郎<lb/>
從閩還見其書不實畔亂無狀又不出自館局犯<lb/>
功令以告文白文白大驚亟偕麗京伊璜合為詞檢舉<lb/>
由烏程縣達府將入奏而未遑也烏程知縣吳君者以<lb/>
他事去官不得于知府且怨莊氏不遂賂首之部堂㑹<lb/>
皇上改元之嵗平章者怒甚緹騎四出逮知府以下籍<lb/>
莊氏檻其首者三君披鋃鐺就道家人無少長皆繫獄<lb/>
先生乃先麗京行倍道至都匄其舅氏裘公之都居者<lb/>
<pb n="KR4f0030_WYG_105-4a"/>
備極營救且謀納槖饘為刺讞地而家之籍捕者以不<lb/>
得先生覆追至京大索長安街適文白之子魏公呼寃<lb/>
于西臺謂檢舉有前詞不得罪議遣<lb/>
京朝官就浙按讞先生急南還時叔父兵部公以髙年<lb/>
在犴狴且無嗣前此裘太君生時議以先生為公後有<lb/>
成言矣至是先生曰此即吾父也焉有父在獄而子掉<lb/>
臂者遂詣獄乞代守者曰代耶律父子俱死無代法念<lb/>
君自來不異牖可也既而讞上<lb/>
<pb n="KR4f0030_WYG_105-4b"/>
上憐其無罪得不坐康熙二年五月獄解先生奉兵部<lb/>
公歸立為後越二年兵部公卒先生行三年喪禮而麗<lb/>
京自獄還輒鬱鬱不自樂每曰㡬以我故覆宗至是居<lb/>
公喪服除嚎咷拜公墓辭曰猶子不肖㡬使叔父死于<lb/>
牖今縱不能從叔父地下其忍陽陽居人世哉遂託以<lb/>
逺游不復歸先是三龍門公惟吉水公有五子而兩公<lb/>
闕然因預奉裘太君命以先生後兵部公而理刑公則<lb/>
紫躔嗣之至是紫纒左墄皆相繼不祿獨麗京承吉水<lb/>
<pb n="KR4f0030_WYG_105-5a"/>
公祀主祼器重大先生將尋兄稷苗而風刺于骨惟兄<lb/>
子寅旁求之見公于徽州已為僧矣牽其衣不即舍遂<lb/>
奉之歸乃為先生療風疾且日會鄉人道故舊示無去<lb/>
意伺先生疾稍愈頓失所在嗣後再覓不可得而寅於<lb/>
康熙丁卯舉郷試中式戊辰成進士然終不能再出門<lb/>
身死先生乃孤居里閈授生徒四方從游者如歸市自<lb/>
東西浙至他省多有景行不得前者同郡貧士覘閩中<lb/>
慕先生名乃飾為頃丑懐爵里投閩名士閩名士爭闢<lb/>
<pb n="KR4f0030_WYG_105-5b"/>
館舍執一經請委摯門下值莆田魏君虎上以北行經<lb/>
杭州造先生廬驚曰此真陸先生耶先生乃笑曰彼亦<lb/>
名士徒以貧故借僕名且安見僕非偽也初先生生時<lb/>
有文在手曰才人暨弱冠曾卜夢於于公神公餉筆一<lb/>
斗始竊自喜至是嘆曰才者材也吾將籍管城材多子<lb/>
弟矣兩浙開府張君運青者裘侍御本房師也侍御諱<lb/>
克美為裘太君之姪與先生中外兄弟以言事得罪居<lb/>
于家開府謂侍御吾欲延陸先生為國人師能曹丘耶<lb/>
<pb n="KR4f0030_WYG_105-6a"/>
曰能顧先生守段干節必肅以禮幣而先于門然後某<lb/>
從容導之開府如其言先生初甚拒既而諾又既而幡<lb/>
然以從開府乃大啟義學搆書院于萬松山巔集通省<lb/>
學士讀書其中奉之為十一郡之師每大㑹赴試者數<lb/>
千人惟先生進退焉事竣輯其所講四書錄顔之曰大<lb/>
成而梓以行世當是時世固重先生而兼誦開府之好<lb/>
賢能興教云予醫痺來杭就人問先生起居曰此三先<lb/>
生也杭多學人不敢以二十字呼先生而必尊之以五<lb/>
<pb n="KR4f0030_WYG_105-6b"/>
十伯仲曰三先生三先生不相見四十年矣前此二十<lb/>
年予避人湖西見麗京于廬陵城下問之從贛還也既<lb/>
而返南昌再見于吉水之水次曰拜吉水公祠也惟三<lb/>
先生不可見然而少壯出門垂老還故鄉曩時親朋並<lb/>
無一存在者而猶得見先生于七十之年不可謂非厚<lb/>
幸乃相見無㡬而先生以八十有三遽先我卒然且卒<lb/>
之之年計之即當時見之之嵗則是百年而一日矣先<lb/>
生初娶趙孺人賢而早卒生子二曰豐曰兆爵而紀孺<lb/>
<pb n="KR4f0030_WYG_105-7a"/>
人以賢繼之生子一曰正夫皆以諸生能文章當時羣<lb/>
從指名者長繁弨行人君子也髙才不試次寅麗京子<lb/>
進士又次冠左墄子以康熙庚午中北塲鄉試豐兄弟<lb/>
皆與之齊名而豐尤著銘曰<lb/>
從來名家出自禮官因義責實嚴于申韓當其盛時載<lb/>
書雞壇文章烜若氣節皦然降及末季猶以名先平輿<lb/>
品目界休引延譽士霧㑹大義日宣張霸曾子黄憲顔<lb/>
淵爵刺逺布盟詞髙懸君家前游實領百賢豹達五里<lb/>
<pb n="KR4f0030_WYG_105-7b"/>
龍開三門以是兄弟饒為文篇五常未著三賈遽傳懸<lb/>
圃積玉乃超雲間既入<lb/>
本朝門户改觀王蠋縊樹龔生抗咽賣藥韓休採薪百<lb/>
年乃謀養母終棲林泉何意不弔榮名招諐象齒忽拔<lb/>
蘭膏自煎叔縁伯及黨因鈎連五屬異獄三親同箯公<lb/>
冶圜土夷齊皇天將輸金矢兼謀槖饘籍兹呼救因而<lb/>
矜全于斯肥遯亡名變顔夏氏林慮焦先海壖鴻飛㝠<lb/>
㝠弋何纂焉仲死伯去孤居里閈爰授生徒鳴皷設筵<lb/>
<pb n="KR4f0030_WYG_105-8a"/>
授中國室進都養餐開府捧几侍御執鞭大闢講院萬<lb/>
松山巔明經四十習禮數千七十縣士咸呈簡編輿無<lb/>
歌鳯堂有銜鱣外市公超東家鄭𤣥某也半生匿蹟人<lb/>
間老而相見因思從前奈何頓别有如朝烟惟君大名<lb/>
千秋不刋亦惟有道無慚此言<lb/>
　　　山隂金司訓雪岫墓誌銘<lb/>
越中以詞禪世者三人一吕君絃績一吳君伯憩一雪<lb/>
岫也雪岫為絃績館甥曽學古今文于絃績其治古今<lb/>
<pb n="KR4f0030_WYG_105-8b"/>
文不嗇餘力顧愛雪岫之為詞因問亦為之而與之並<lb/>
名當是時雲間蔣大鴻為蜀詞宜興陳其年為南渡詞<lb/>
各闢門桁以不襲草堂為能而雪岫則上自六季以下<lb/>
迄金元殆無一不有而綺霞詞稱焉嘗游嶺表與絃績<lb/>
伯憩三人者為兩廣都府吳君上客吳君故善詞而三<lb/>
人者以新詞與倡和角逐四顧無座人府中優僮充四<lb/>
廂樂部各能歌三人詞教頭曳長拍優僮扮演而民間<lb/>
效之凡里巷㸑色相竊歌新番院本<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
                    <graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>稱盛事時都<lb/>
<pb n="KR4f0030_WYG_105-9a"/>
府以良日請召賔客呼外廂㸑色承應三人坐上坐都<lb/>
府把金斗約曰吾欲倣樂工唱涼州詞故事覘所演誰<lb/>
詞以卜甲乙及登塲則雪岫紅韎韐詞也都府擲斗令<lb/>
羣優實酒環獻讙譟達内外左右廂軍爭引領觀嘆以<lb/>
為豪云予歸田而伯憩死兩人故無恙也康熙壬午春<lb/>
絃績又死予以不得訃不能哭暨冬而雪岫即以其年<lb/>
死于官是時予大病㡬死未知也越明年孝子渡江持<lb/>
狀請所以題其墓者予乃為位于寄堂之門哭之延孝<lb/>
<pb n="KR4f0030_WYG_105-9b"/>
子就坐問故孝子曰亡父客年官湖學司訓而湖無官<lb/>
齋賃居于天寧禪寺之僧房甫入門恍然曰若吾故游<lb/>
者何也乃于長至後忽不懌命搨萬佛閣左石壁所刻<lb/>
馬祖像係宋元符年從江西靖安所傳摹者展對久之<lb/>
次日索清泉滌齒取厯書視云午時吉至午時遂起坐<lb/>
不語而卒是時頒白久及五日殮髭髯四張忽變正黒<lb/>
色汗珠顆顆起兩頰間不拭而䁧嗟乎是豈偶然也哉<lb/>
君諱烺字子闇明太常卿楚畹公之孫也生子四皆知<lb/>
<pb n="KR4f0030_WYG_105-10a"/>
名<lb/>
本朝龍興而諸孫多通籍者予嘗為君從兄郯城君誌<lb/>
墓門石深羡其羣從皆髙才好學以文章表見于世而<lb/>
雪岫尤最顧性孝每以父早世不及躬視養事為大憾<lb/>
而父伯星公則又以好善于崇禎之季賑救飢餓死而<lb/>
享其魂在天帝所予亦有文紀其事而君于先公所行<lb/>
必踵而傚之推所有以濟不足友朋之賴之比比也意<lb/>
廣喜結納座中罇酒無虚日而又以門髙譽逺天下之<lb/>
<pb n="KR4f0030_WYG_105-10b"/>
識之者衆嘗作觀文大社于龍山之麓築觀文堂以接<lb/>
逺近之至止者自浙東西以及三吳諸名下皆與通爵<lb/>
里訂氏籍而絃績是時則又以耆舊為前游實領袖焉<lb/>
君嘗之白門太常公曾以侍御史督學其地其所拔諸<lb/>
賢或通籍或不通籍尚有存者而君又復以縞紵與之<lb/>
往來一時投贄者塞衢路觀者慕之君美儀度意氣慷<lb/>
慨每與坐談具典午風概咄咄爭上絃績夙善諧謔當<lb/>
之蹇澁顧善于行樂每疏勝地為居游予嘗過其宅并<lb/>
<pb n="KR4f0030_WYG_105-11a"/>
過其所搆竹屋必有花草書巻酒具及座客斟酌詞意<lb/>
勃發其尤可念者宛委山邊闢廣園如干畝葺太常公<lb/>
所築亭榭而散植竹樹引泉鑿石于其中暮春雨歇黄<lb/>
沙漲天早食後登臺四望南鎮祠桃花與初日迸出灼<lb/>
然若朝霞之晃于衣因大書綺霞二字于石壁而以名<lb/>
其詞君生于崇禎十四年九月二十日卒于康熙四十<lb/>
一年十一月八日受年六十有二以前一年十月由貢<lb/>
士敕授儒林郎湖州府儒學訓導元配何繼吕即絃績<lb/>
<pb n="KR4f0030_WYG_105-11b"/>
君女也子八曰垓曰㙄曰堪曰圻曰埏曰垂曰坊曰均<lb/>
皆能文有聲某月某日將塟某阡故人毛甡者哀之其<lb/>
哀詞曰<lb/>
昔者三閭氏以英詞自文降此調六季變作江南春惟<lb/>
有崔蔡徒耀采驚殊倫用是屢施易五旦六間存少偕<lb/>
姜公子倣作蜀體新出走旋悔之棄置勿復陳山隂金<lb/>
雪岫時㑹西都賔觀文出麗賦諷㫖追楚均四家駭謠<lb/>
俗三峽傾河源偶以調笑弄雜入皷子絃因之譜技錄<lb/>
<pb n="KR4f0030_WYG_105-12a"/>
竊播勾欄間節度開幕府八部承賔筵獻觴走臚頭羅<lb/>
拜驅梨園嗟君本孝友晤善之子孫乃以鄉貢入對䇿<lb/>
公車門吳興舊學舍借作司訓官明經類匡鼎治事超<lb/>
胡瑗如何十閲月竟卒于竺乾應是再來者新巷猶故<lb/>
阡結趺且拱别面目如生前獨予年八十左顧誰比肩<lb/>
老友獨絃績亦既返我先賸此柴木質詎足金石堅我<lb/>
將賦招魂附爾宋玉篇老年戒為詞以此當偯言<lb/>
敕封儒林郎玉宗徐君墓誌銘<lb/>
<pb n="KR4f0030_WYG_105-12b"/>
徐氏為杭州右族其先人以舊朝勳爵從上虞來遷代<lb/>
禪簪紱越三世而門巷新闢即以衣冠著于鄉先伯兄<lb/>
司教仁和曾倡仁社于錢湖之濵徐氏與社者不一人<lb/>
而其翹然而最名者玉宗君也玉宗君寄籍湖州與其<lb/>
弟玉天君皆以名諸生為文壇要襋曾于甲午庚子間<lb/>
悞中副科慷慨不得志嘗寓其意于阜通之餘相視以<lb/>
時而趣日中以為業其言曰士人居牛衣困匪今矣顧<lb/>
逮今而困尤劇仕進無日本無學術之可見而仰有事<lb/>
<pb n="KR4f0030_WYG_105-13a"/>
俯有鬻關匪細也身安于蓬戸而子姓因之根苦則瓠<lb/>
苦亦何足怪獨是先人在寢應有妥侑夫盡物盡志非<lb/>
禮不將夫所謂禮者謂物也具也物具不足以將意則<lb/>
禮安所施是以禮有四舉曰恩曰義曰節曰權而必一<lb/>
營之于物然後其禮辦其志行其事備所謂一營得而<lb/>
四舉見焉故夫孝子之事親也樂豫其心不違其志意<lb/>
娛其耳目而安其寢食向非備物則敦牟巵匜何所充<lb/>
實枕席杖履何所撰擇稰穛蕡稻何所需桃李梅杏樝<lb/>
<pb n="KR4f0030_WYG_105-13b"/>
梨薑桂何所給又況賔朋姻婭盤盂饋饗車轂刀錯皆<lb/>
與在堂為周旋得之則愉不得則戚而極之養疾又極<lb/>
之送老縿幕錦帾薦車薦馬自非㢘者三之貪者五之<lb/>
料多少而通有無不得也其言如此以故自遷祖至今<lb/>
恢其里門雖曾遭祝融而故為完葺塈茨之又丹黄之<lb/>
其在扶侍則燂瀋斂襡執牀而舉几靡勿盡力而至其<lb/>
累營喪塟自飯玉熬蜄以迄荒齊苞載膋蕭膰㸑諸節<lb/>
無不彈其儀刑而備其名物世嘗于此觀禮焉然且父<lb/>
<pb n="KR4f0030_WYG_105-14a"/>
兄子弟後先妯娌熙熙泄泄雍于門而肅于宇至于婚<lb/>
嫁歡宴玉帛往來豐已而嗇人推有餘以飾不足其餘<lb/>
事也嗟乎若此者可不謂身名俱泰大丈夫哉舉世而<lb/>
窶貧也讀書居士林忝膺一命而家無儋石祭衣之敝<lb/>
而寢櫨之壊往往矣夫經財無贏必不能以攫却秕之<lb/>
粟而乃在野無亭林在園無里宅雕胡必不生于牆江<lb/>
鯉必不躍于水苟非揚一釡之金湧七年之榖欲其敦<lb/>
五教而洽百情安可問也吾讀君狀而重有感己君本<lb/>
<pb n="KR4f0030_WYG_105-14b"/>
四子而長嗣兄後次子瀾聞人也曾以年貢對䇿于<lb/>
長安門外司敎分水分水文學遂因之大起此固克有<lb/>
家而善繼志者乃不以予為不文介張君禹臣徒跣而<lb/>
謁予以銘禹臣云吾生平服君者三一侍親孝方太翁<lb/>
養疾時禮應禱司命井竈以及家廟而杭俗尚祠斗設<lb/>
星壇而禮拜焉君搏顙階下臚臃于血疣而不知痛也<lb/>
一遇物厚家不戒于火廬井銷爍庾廩盖藏多所失而<lb/>
時適斂租君反減其租以謝天譴彼受減去者相率上<lb/>
<pb n="KR4f0030_WYG_105-15a"/>
指曰天無親焉一持事斷王父母棺穴于蟻遷塟丁家<lb/>
山其擇地也腫胝趼足而後得之乃既塟而君兄弟家<lb/>
遇小𤯝且有牽訟于官者遂謂地不吉復議改遷而君<lb/>
執不許夫塟以安親也親骨受虫蝕不得已而發所寢<lb/>
今寢處已安徒以生人小失利而欲借朽骼以徼非分<lb/>
何可堅不為動及其既事寢而議亦遂息系曰君諱之<lb/>
璉字玉宗歸安縣學生也以子澎貴<lb/>
敕封儒林郎元配沈氏<lb/>
<pb n="KR4f0030_WYG_105-15b"/>
封安人生子四長瀇為長房嗣子次瀾次津次澎女二<lb/>
孫三女孫八先是君父紹川公生子三君其次也長兄<lb/>
玉衡公為前母蕭太君子及蕭太君卒而後君母王太<lb/>
君繼之然而君兄弟三人如一母子及玉衡君生子瀚<lb/>
已將成丁而玉衡君卒君其時推財與瀚且為瀚娶婦<lb/>
冀以有立而未㡬而瀚又卒君乃告祖廟而繼以己孫<lb/>
使長房不絶于祀固也特是家産本三析而已得其二<lb/>
不安乃商之王太君謂三兒儉徳好讀書治家無所贏<lb/>
<pb n="KR4f0030_WYG_105-16a"/>
六經不載人後禮三房倘生孫請同為瀚後而均其財<lb/>
何如王太君曰善乃集宗黨婣戚以母議為禮議定其<lb/>
友讓所及又如此君卒于康熙四十一年二月十四日<lb/>
距生明崇禎五年八月八日享年七十有一乃以某月<lb/>
日塟于某阡而系以銘銘曰<lb/>
惟士術學希聖賢降而詞業以舉牽君并善讀保傅篇<lb/>
首以蒼頡六法傳每作書勢成飛騫試事得失何足言<lb/>
誠惜謠俗衣啄專穴書鑽紙難逢年山深獸往魚赴淵<lb/>
<pb n="KR4f0030_WYG_105-16b"/>
時用知物同流泉勇能決筴仁可全無財不悦敢晏眠<lb/>
乃能乗暇師計然孝友任䘏從所便推甘讓肥共煖乾<lb/>
饋食何俟不擊鮮既肯堂構災無權況有嗣子能繼旃<lb/>
出車有鹿庭有鱣箕裘從此為冶弦相彼如斧如屋椽<lb/>
前列牲石載不刋壁銜鐟袵苞韋編春秋享祀年復年<lb/>
　　　山陽劉勃安先生墓誌銘<lb/>
山陽劉勃安先生名士也予避讎之吳江顧有孝謂曰<lb/>
張元節出門其所投止皆名士得不敗倘至淮勃安可<lb/>
<pb n="KR4f0030_WYG_105-17a"/>
寄也及渡淮而山陽令朱君予故友也舍予天寧寺而<lb/>
飲食之因得匿姓名與淮人士相往來湖西施少參以<lb/>
入覲還見予所賦詩而驚曰此非吾友耶何以至此遂<lb/>
遍覓不得而淮城<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>漸有刋章布府門者先生亟藏<lb/>
予而家無簃房設葦榻而張之屏牖之間家人厮養聲<lb/>
相聞顧日夕備酒脯潔㫖恭敬如是者一月且為縫綻<lb/>
衣乃去予嘗曰去家别親廟仰星而行牽衣者呱呱可<lb/>
謂慘矣然猶不若去淮之苦三往三復不能決盖有所<lb/>
<pb n="KR4f0030_WYG_105-17b"/>
感云先是郭君禹玉為先生文友貧而無子其所遺妻<lb/>
女以指食不給先生謀于其所親周君掄月給籔米至<lb/>
其女得壻乃止而桃源田子綖先生弟子亦以家難狼<lb/>
倉走京師遺父兄嫂妻四棺空屋中旗丁豢馬者覆其<lb/>
棺而埋馬棧于棺傍先生貸錢塟其棺然其諸生籍在<lb/>
學不試將削籍先生復貸錢懐之賂學師學師初受之<lb/>
及再試再賂學師幡然却之曰仁哉劉先生我亦師也<lb/>
先生既獨為君子尚忍受先生貸錢以充我賂哉倪天<lb/>
<pb n="KR4f0030_WYG_105-18a"/>
章者臨清名士也寓于淮予與先生時過之過必飲其<lb/>
堂堂前薜荔牆丹黄爛然每飲酣必面牆而立嘆曰吾<lb/>
所難忘者此薜茘牆矣及予寓蔡州聞天章割其堂與<lb/>
先生共居堂前薜茘牆兩家同之又既而聞天章不得<lb/>
志于其家人獨身出游暴死于馬陵家人以無子故不<lb/>
能留發其財散之獨以先世所遺宦游什器卷軸并書<lb/>
冊狼籍邀先生一觀且令先生擇所好取之先生不少<lb/>
顧既而并請以所居之堂損其值以貽先生先生仰天<lb/>
<pb n="KR4f0030_WYG_105-18b"/>
曰當蕭山君去淮時指此牆曰吾他時來淮仍當與君<lb/>
共飲此以無忘此牆今若此吾能獨對此薜荔牆哉蕭<lb/>
山予邑名乃急移他所遍搜其遺集而題其墓嵗時祭<lb/>
之先生一貧士而中外親戚并師儒相識往往仰先生<lb/>
周旋然且三黨多坎壈每以身後事孤墳孑廟厚集而<lb/>
遺于其人使其人逮死猶諵諵子姓一若逋積之不能<lb/>
了者豈天之好責仁人特畀此重累以成其名抑貧士<lb/>
數竒偏遘此耶先生本代州名族其先人六世仕宦皆<lb/>
<pb n="KR4f0030_WYG_105-19a"/>
以代州衛通籍而中遷于淮祖父伯仲猶以諸生還代<lb/>
州試惟先生與從弟雲中暨壬戌進士洛中始為山陽<lb/>
籍諸生而伯兄寅中則又以矯矯分所居寄籍揚州顧<lb/>
羣從在淮多貧者而揚州兄尤甚垂老無子夫婦飄然<lb/>
歸先生先生喜且泣曰吾兄弟少而合長而分今又合<lb/>
矣此連理枝也千文曰同氣連枝其是之謂乎因以第<lb/>
三子後之而養生送死忳忳焉嘗為子婦病治棺具而<lb/>
病愈不用羣從有婦死已給棺去而先生從外歸不知<lb/>
<pb n="KR4f0030_WYG_105-19b"/>
也聞有從婦死急向内曰何不以棺物與之曰與之矣<lb/>
外大父杜公與舅氏廣文公兩世以經術鳴于時先生<lb/>
嘗從杜氏學而已而中絶惟餘外王母董太君于堂時<lb/>
先生方喪母痛母不可見遂迎董太君歸養曰此吾母<lb/>
母也其後塟董太君于杜氏之兆率諸子共往曰吾何<lb/>
以使汝等偕來此絶墓也汝共識之矣鹽城王公為前<lb/>
朝護軍守府見先生少時有文名慕而妻之及歸而王<lb/>
孺人賢知書與先生同心先生之得為君子實孺人共<lb/>
<pb n="KR4f0030_WYG_105-20a"/>
成之顧鹽城水災王氏良田數千畝浸于水中官吏追<lb/>
呼無虚時公年七十餘生一子未晬而公卒先生先為<lb/>
經紀其喪命孺人攜其子及諸妹之未嫁者來山陽而<lb/>
身以營塟事重還鹽城忽清水潭決且霪雨浹旬日鹽<lb/>
城廬舍盡淹沒而棺為水漂不能救徒手而歸乃遺孤<lb/>
數嵗與其孫同時痘發先生大呼曰吾劉氏尚可無此<lb/>
孫王門不可無此子因併力治痘痘竟愈而復以他疾<lb/>
殀死其後先生易簀時舌僵不能言諸子請命初不答<lb/>
<pb n="KR4f0030_WYG_105-20b"/>
及再請則愀然巻舌言曰吾惓惓者杜公墓倪處士墓<lb/>
某墓其嵗祀法則久已命汝等矣獨汝外王母墳在浸<lb/>
中外王父柩為洪水漂去于心終不忘或于石塘祖墓<lb/>
傍畫一隙地治兩櫝而瘞其魂題曰故明某官某暨孺<lb/>
人某與杜公諸墓共勒一祀典而隨祖墓以祀之是吾<lb/>
願也嗟乎先生至死猶惄然于親故間乃至此先生諱<lb/>
漢中字勃安又字拙安少時舉諸生第一既而院試復<lb/>
第一食下士祿當是時試無出二三者康熙十七年貢<lb/>
<pb n="KR4f0030_WYG_105-21a"/>
于廷至三十九年始入選格<lb/>
敇授江南池州府東流縣儒學訓導曰吾老矣以疾辭<lb/>
不赴越一年卒時康熙辛巳距生天啟辛酉年八十有<lb/>
一配王孺人先卒子五曰仁朂曰義勉曰智勵曰信嘉<lb/>
曰誠務智勵為兄後而此四子者皆能以文章為諸生<lb/>
或餼于學或貢于成均先生既以身為教孝弟忠信而<lb/>
諸子能繼之以父為師以兄弟為友朋其意㫖諧合一<lb/>
若陶土之依模而冶金之就笵者予兒每隨計過淮必<lb/>
<pb n="KR4f0030_WYG_105-21b"/>
進謁先生于床下與諸子齒序如一家人嘗見先生蓄<lb/>
庋秩夜必三食諸子雖大寒至其時必羣起而環奉之<lb/>
嗟乎天之報仁人則亦厚矣先生貌莊而氣和于物無<lb/>
競而必不好諂即簡亦匪傲一切坦坦去牙角而每當<lb/>
大事則嶽嶽不可動家如黔婁而舍養親故且過于薛<lb/>
公之所為即有時遇盜蹠亦必以仲尼之誠待之予往<lb/>
誌墓無溢辭至于先生則筆短幅窄百不悉一然且年<lb/>
老詞竭墨未燥而淚已結于誌踈矣乃附以銘曰<lb/>
<pb n="KR4f0030_WYG_105-22a"/>
噫乎先生惟人倫宗才越公幹徳過祖榮矢將剸象羞<lb/>
為雕蟲展也好學而惜屢空氣當壁立言無雷同世爭<lb/>
買駿君方首龍奈何坎壈艱于遭逢爾乃篤行聿砥厥<lb/>
躬出入乾陽家門肅雍齒與道劭文偕教隆髙朋逺來<lb/>
如雲相從吳隠孝義裴楷清通訓足導物譚皆發蒙況<lb/>
敦睦恤時懐瘝痌雖乏恒蓄還輕素封好籍緩急力周<lb/>
貧窮所痛張儉曾投孔融掩漿牖下受書壁中嗟彼歸<lb/>
趙猶酬居嵩我獨恝然深慚此衷淮山峩峩淮水淙淙<lb/>
<pb n="KR4f0030_WYG_105-22b"/>
猗翹然者先生之宫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百五<lb/>
</p>
<p>
</p>
  </div>
</body>
</text>
</TEI>
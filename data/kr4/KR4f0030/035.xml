<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻三十五</head> <lb/>
    <p>
<pb n="KR4f0030_WYG_035-1a"/>
欽定四庫全書<lb/>
　西河集巻三十五<lb/>
　　　　　　　　　　　翰林院檢討毛竒齡撰<lb/>
　　序<hi>十二</hi>
　　　西湖三太守詩序<lb/>
杭之為守者衆矣而獨白與蘇並傳豈非以兩人並能詩<lb/>
哉顧樂天在唐當元和長慶之間距宋東坡時已二百四十<lb/>
餘年其間沙陀邢涿易姓者六而後兩人始以傳一若肩<lb/>
<pb n="KR4f0030_WYG_035-1b"/>
之比而踵之接者甚矣能詩之未易也予僦居西湖值在園<lb/>
劉君以括倉良守借箸兹土西江聶晉人曾選在園詩而予<lb/>
為校之嘗曰若在園者可以為西湖長矣既而蒼石魏君來<lb/>
則予友也蒼石以石屋丹崖諸集屬予篹定而晉人適至遂<lb/>
列其兩集于百家詩鈔之間且于去官後和東坡守杭時詩<lb/>
以寄意㑹舊黄守蘇君小眉代蒼石予曰此真坡也當其命字<lb/>
時則既已坡居之矣乃適守兹郡相傳小眉詩提筆千首雖<lb/>
紙竭墨渇而筆尚未輟晉人居湖久將行還顧曰吾無已於<lb/>
<pb n="KR4f0030_WYG_035-2a"/>
湖吾當為湖留佳話去因遴三君詩並列之名西湖三<lb/>
太守詩夫自有杭來即有此湖亦即有此守即守之能<lb/>
詩者亦未嘗間絶于世而相遇甚罕今一時而適逢其<lb/>
盛彚後先三守于兩年之間而聶君晉人即又能歴取<lb/>
其詩而為之選之遂使曩時蘇白閲五百年僅一見者<lb/>
而今且車連袂結于滄浪之濵此不可謂非千秋極勝<lb/>
而予以僦居一老亦躬承其際而觀其賦詩何厚幸也<lb/>
　　　來子心聲序<lb/>
<pb n="KR4f0030_WYG_035-2b"/>
來子心聲者來子哭母之所為作也夫來子之所哭不<lb/>
一矣有哭其猶子者有哭子者而總以哭母之哭哭之<lb/>
夫哭母而何以文曰此其所以為心聲者乎葢哀感有<lb/>
七惟心無飾故或以義哀或以情哀或耳目聞見而哀<lb/>
或口嘆而哀而心之所至則百哀具焉是以烏啼七章<lb/>
過于九嘆而祭姪悼兒較有類于昌黎之為文顧况之<lb/>
為詩者誠哉靈臺之呌號矣少從倘湖先生游嘆先生<lb/>
以<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>摯之性流為文章真所謂淳意發高文者而趨庭<lb/>
<pb n="KR4f0030_WYG_035-3a"/>
嗣興復能以孝友天性形諸哀嘆而不必以文為文而<lb/>
其文如此聞之來子好老氏放情任達置身于逍遥之<lb/>
外凡一切感心觸性稍有眷戀急舉而聴之無何有之<lb/>
地以為縁神感動恐傷自然而獨于天倫迫切若將身<lb/>
殉焉而不之顧且夫撿心者吾得以達心解之泥情者<lb/>
吾可以釋情喻之乃以來子之放情任達置身蕭散而<lb/>
迫切所至究且轇結繚戾而至于如是夫如是則雖欲<lb/>
寛之以原氏之歌慰之以曽㸃之瑟又豈可得哉<lb/>
<pb n="KR4f0030_WYG_035-3b"/>
　　　龍眠風雅序<lb/>
自昔邦賢國獻多得之雍豫燕齊諸境而呉楚以南傳<lb/>
者漸少顧其所為可見者即一言一行致足稱述又何<lb/>
嘗定以文章為是邦耆舊高賢傳哉故七國文儒東漢<lb/>
名士原無爵履官閥可資撰引然且澤不被于人詞不<lb/>
彰于世而其名其氏誦之赫然今則非文不足以傳人<lb/>
而史館文厖無能軒<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>非其人所自為文足以嬗後則<lb/>
雖言行之間原有可見而其人不傳然而今之呉楚猶<lb/>
<pb n="KR4f0030_WYG_035-4a"/>
之昔之燕齊雍豫而高賢耆舊往往不逮致觀者有古<lb/>
今升降之感此非其文不足傳而其文之可傳者或不<lb/>
能傳之使天下見也𤾂城為七國楚地而樅陽入漢即<lb/>
為名縣其間髙賢耆舊代不乏人且輓近以來名士輩<lb/>
出凡言行文章致足稱述者前後挽推互相暉映可謂<lb/>
盛矣乃潘子木厓復慨然念宋元以降自武樂洪宣下<lb/>
逮今日有其人其文乆傳人間而風雨兵革侵蝕流散<lb/>
漸至洇蔑而不可考者將先輯其詩為集因博採國誌<lb/>
<pb n="KR4f0030_WYG_035-4b"/>
旁蒐家乗凡夫故老之遺聞閭閻之狎識務必袪其可<lb/>
疑而徴其可信不汎不偪以該以審命之曰龍眠風雅<lb/>
且不以予為不文屬為叙次予思江左言詩首推雲間<lb/>
而雲間又首推陳氏當夫黄門崛興與海内争雄一灑<lb/>
啓禎之末駔獪餘習而其時齊驅而偶馳者龍眠也故<lb/>
雲龍之名彼此並峙當時習故者其于江介諸先正歴<lb/>
歴稱舉皆有倫有等可備譜牒然而黨同伐異肆口雌<lb/>
黄葢門户習氣則若有詳于彼而略于此者此生其後<lb/>
<pb n="KR4f0030_WYG_035-5a"/>
者所由輯遺詩而憤然興也夫里門必式梓桑必敬此<lb/>
在鄉之人固然矧文章大事宜辯方域昔有見羊酪而<lb/>
誇蓴羔覯水嬉而歌河女者其私其所處而矜其所袐<lb/>
即偶然給捷世且誇之為盛事况乎南音之當操而土<lb/>
風之可播與木厓著書等身其所為詩乆為海内所誦<lb/>
揚然猶兢兢乎不忘先烈而具為搜討今之所為後即<lb/>
後之所為先也予生為越人僻處海隅邑之文獻固無<lb/>
能與寓内頡頏然嘗考遺載亦有鄉先生詩共若干巻<lb/>
<pb n="KR4f0030_WYG_035-5b"/>
自有明迄今判為二集既鏤版行逺近而數百年間𦕈<lb/>
無一存即故家收藏兼本副録亦罕有見者大抵世近<lb/>
則相形者多忌嫉而代逺則因循忽畧易致軼落予往<lb/>
欲輯之而難之也賦呉都者矜灌注之能揚藪囿之廣<lb/>
荒陬詭譎旁魄而算自以為竭智計詞説有裨吾土而<lb/>
忽有人焉控引漨浡襲歴坱圠聚鮫鯔而集镺蔓舉他<lb/>
人之所憑虚而談睟容而誥者而皆有以著其實則夫<lb/>
按緑竹之詩以求衛産誦板屋之章以騐秦風而猶謂<lb/>
<pb n="KR4f0030_WYG_035-6a"/>
未足攄懷舊之念發思古之情不可已<lb/>
　　　大山稿序<lb/>
予與滬上二朱子游未嘗僅以文章也顧伯氏周望少<lb/>
時用制文冠毛詩北闈其文乆為逺近所稱而季子大<lb/>
山復以娯清樓詩傳之人間然則其文章且若是矣大<lb/>
山之言曰予欲樂府如叅軍五字詩如陳思仲宣律體<lb/>
高藻如考功工部一輩而乆不可得故為詩不愜心輙<lb/>
置去其不得置者獨其游西江前後諸詩已耳予薄游<lb/>
<pb n="KR4f0030_WYG_035-6b"/>
滬上主周望家因得竊讀大山所存稿嘆大山前所自<lb/>
期具能有之其樂府且足當古三調詞五字詩追建安<lb/>
以前律體有㣲近隨州與嘉州者苐其稿所存止十之<lb/>
三而予復汰去其半似乎過約然予見舊時鄉先達名<lb/>
士襲隆萬間遺習裒然卷帙自許博大即彼此互贈必<lb/>
曰著等身書而身殁而書不傳雖藏書家偶用備數或<lb/>
子姓善守䕶其板使不斷爛已矣其于存毁之數固未<lb/>
可知者朱氏自九世前後其所傳集凡十有四今鏤板<lb/>
<pb n="KR4f0030_WYG_035-7a"/>
尚存故志書稱鄉先達名士有文集者莫盛于雲間朱<lb/>
氏而要其所傳者僅如静庵公麒麟頌邦憲公江南感<lb/>
事詩數冊而止則夫後之繼先達而傳文者顧在多與<lb/>
　　　柯亭詞序<lb/>
嚮與蒼崖作集字詩平陂單複頃刻裁押予早知其能<lb/>
填詞及其游大梁作大梁竹枝若干首愿雅而雋狎得<lb/>
填詞家遺法竹枝者填詞中一體也葢蒼崖才多其于<lb/>
學無所不窺然且未嘗習為之略涉即得故其為詞固<lb/>
<pb n="KR4f0030_WYG_035-7b"/>
未嘗知其為詞而其詞工焉况履甲得乙予已早見其<lb/>
能工者哉特詞為詞語使必效隋唐餘習刻意組就將<lb/>
以别于元慶之庸便嘉隆之佻滑而其失也錐而不利<lb/>
詞為詞氣必欲蓄志以藴氣使氣不横洩比之詩歌庻<lb/>
幾免于蘇黄之奡劣辛蔣之頑誕然其失也宛而不舒<lb/>
蒼崖甫涉筆而二弊免焉葢詞如衣然稱身而裁不減<lb/>
不浮而後越布單衣皆得目之為佳士氣如筦然依聲<lb/>
高下而不伉不墜然後街談巷諺亦且播之為雅音而<lb/>
<pb n="KR4f0030_WYG_035-8a"/>
無所或二柯亭之詞不如是乎中郎見竹而知其材予<lb/>
見其為他詩而知其為詞雅有同量若夫學仕者之亦<lb/>
為詞古有以君子而為詞者晦翁也晦翁且為詞而况<lb/>
其他也有以大人而為詞者希文也希文且為詞而况<lb/>
其他也有以命世之才而為詞者蘄王與鄂王也蘄王<lb/>
與鄂王且為詞而况其他也<lb/>
　　　王西園偶言集序<lb/>
往者雲間與東鄉論文援大易修辭之㫖自六經諸子<lb/>
<pb n="KR4f0030_WYG_035-8b"/>
下及漢魏晉宋齊梁諸為文者各示體要與以正的東<lb/>
鄉不能難而雲間之説遂行天下既則呉中耆舊自相<lb/>
操戈苐推廬陵為鼻祖而濓溪震川諸先輩宗分𣲖接<lb/>
以次礽袝一時制舉家便之即使能為漢魏猶不足與<lb/>
今之制舉家争衡百一况六季乎雖然亦唯六季為非<lb/>
是焉耳浸假庾徐沈鮑仍行人間則廬陵南豐未必不<lb/>
望而却足曽是區區者而敢與之絜寡多較細大哉然<lb/>
則今之不為六季者非為之者少而為之而能者之少<lb/>
<pb n="KR4f0030_WYG_035-9a"/>
也予與西園王子游嘆其所為詩詞工麗絶俗以為雲<lb/>
間遺響庶幾未墜近讀其為文駢情儷句具極高勝猶<lb/>
且轆轤盤辟能使新裁别杼往往摇捩乎其間自非掞<lb/>
天之才為之摛詞又安見連珠繁露縈迴錯互有如是<lb/>
者是得母所稱庾徐沈鮑者非與自初唐諸子工于詩<lb/>
律雖文仍偶體而格調全卑今則名為四六究其堆垜<lb/>
實表判爛叚已耳夫以制舉表判而名為六季宜六季<lb/>
之不振也夫史遷班固不廢俳詞昌黎栁州多有絜字<lb/>
<pb n="KR4f0030_WYG_035-9b"/>
今毋論包犧一畫必藉偶成鍾吕間生娶妃而得試觀<lb/>
天地之間日月寒炎動静徃復凡夫花葉之駢生鳥禽<lb/>
之嫓翼以逮人事周旋冠緌扉屨又何一非奇偶之環<lb/>
為體者而西園以文筆之巧奪造物之能敏心慧指纂<lb/>
組成勢雖使嫘女縈絲天孫製錦猶不能擅其文而易<lb/>
其藻與彩也人即欲誇八家而抑六季而必謂絲麻之<lb/>
不如管蒯珠玊之不如砂磑夫亦孰得而眯之<lb/>
　　　募建天衣乾公骨塔疏序<lb/>
<pb n="KR4f0030_WYG_035-10a"/>
向避人天衣乾公引予至大悲閣前鳴鐘轑燭命予皈<lb/>
法予約以年嵗而未償也既則送乾公住靈隠又既則<lb/>
送乾公住揚之天寧時兵戈滿前植錫于西陵之路傍<lb/>
從容告别不謂别一年而乾公死死而歸其骨于天衣<lb/>
者又一年矣當公未死時嘗相天衣前大塢名茶園者<lb/>
指而曰吾茶毗後當龕骨于是而龕乆未建法嗣寄庵<lb/>
為行脚告募屬予叙事昔孔子有云朝聞道夕死可矣<lb/>
夫聞道早暮初亦何與于死生而至謂可死夫亦慮年<lb/>
<pb n="KR4f0030_WYG_035-10b"/>
嵗之不姑待以幸有是也今乾公聞道乆乆而可以死<lb/>
死而可以樹塔于茶園而不之愧獨予以瀕死之人歸<lb/>
投于公初謂從此力學可旦暮計耳曽幾何時而公住<lb/>
靈隠又住天寧即又死而仍歸之天衣而予猶然以茫<lb/>
茫之身為公叙事嗟乎人之生死可待哉公為天童之<lb/>
苐四世葢三峰之孫而靈隠之子也靈隠嘗曰自五宗<lb/>
淪後必如公者始能繼三峰之學丁已秋月將有事建<lb/>
塔爰叙募簿且告世之能助者<lb/>
<pb n="KR4f0030_WYG_035-11a"/>
　　　錢唐呉清來詩序<lb/>
予讀翦霞詞如嫩簧乍調生絲繫桐金牕兒女子為帉<lb/>
帨家人語言而鸞雛未翔噦噦于銅屏之隟意其人必<lb/>
韶年而雋于言情者也則又慮其人或才高意闢興㑹<lb/>
英上昵于窈窕而曠于交游况乎以留離之子當之翠<lb/>
尾之曳而赤霄之阻其不足副其婉孌之思也明甚乃<lb/>
吾未嘗見其人也讀其詞兼讀其所寓書抑抑乎藹乎<lb/>
若可親者又既而讀其詩且讀其和予之詩則然後知<lb/>
<pb n="KR4f0030_WYG_035-11b"/>
其愛予之深交予之摯也古不有誦讀而相思者乎予<lb/>
讀翦霞詞而思清來清來讀予詩而思予其彼此神契<lb/>
亦又何異顧予乆失志其詩本不欲傳于人間而疇昔<lb/>
在淮有王孫晉者能迴筆傚予作雜體詩而近則始寧<lb/>
徐媛好予長句遂展轉摩似世所傳徐氏昭華詩者則<lb/>
師予作也予方戒予言而人不以予言為不祥則緘祕<lb/>
之餘尚當忼愾一吐出胸中之藴况清來高才其為詩<lb/>
詞又予之所遜為未逮者乎今清來詩超越凡近雖直<lb/>
<pb n="KR4f0030_WYG_035-12a"/>
抒所見不假容飾而意態横溢駸駸乎有神駒拓落之<lb/>
致其和予詩不下十百餘首顧皆非原詩所得髣髴惜<lb/>
予逮老不能與之相唱和揚風扢雅以成其所謂誦讀<lb/>
而相思者也而苐以垂髫之年傳言情之句則進此以<lb/>
往其為情深而文明者益復何限吾未見情深而恝然<lb/>
于君父之際者也而况乎忘年交友愛好必篤讀翦霞<lb/>
之詞而猶恐于赤霄往來有相疑而無相契者也曷不<lb/>
取其所為詩而誦之<lb/>
<pb n="KR4f0030_WYG_035-12b"/>
　　　丁少君四十夀序<lb/>
禮尚記年自三十伊始推至期頥每十年而更名顧獨<lb/>
不及閨閤豈非以閨閤無稱君子之稱即其稱與我友<lb/>
任君待庵以初仕為上海令㑹夫人丁少君年躋四十<lb/>
當君子强仕之嵗夫以君子試仕方在强毅而夫人以<lb/>
行年副之亦可慶矣乃在庭賢嗣纍纍稱觴就列屬予<lb/>
一言為嚌酒勸予因思夫人少席門閥其尊人樞曹君<lb/>
名滿天下雖不竟厥用然意氣亢逸務為豪上况夫人<lb/>
<pb n="KR4f0030_WYG_035-13a"/>
尤所愛也珠襴繡褓嬌處阿閣年時姻戚走車轂如流<lb/>
水而待庵以名家子當破産從戎之後長卿壁立慮難<lb/>
為歡乃夫人處之泰然復能拮据中閨仰事俯接周旋<lb/>
于妯娌先後之間可不謂賢乎且夫貴盛難乆處也一<lb/>
人加蔮望者在户夫人自初歸以迄今日其間歴境變<lb/>
易如鮑宣就辟秦嘉上計在族里中外得失懸殊自不<lb/>
無愉戚相形之感在待庵閲乆彌盛者而夫人一意謙<lb/>
抑平平居之者數十年即今劇邑之治與有佐理而夫<lb/>
<pb n="KR4f0030_WYG_035-13b"/>
人不以是自矜向非淑慎作徳婉娩成性則葛覃儉勤<lb/>
采蘋知禮吾未見其能兼也夫閨中之年修短難計今<lb/>
無論夫人静好宜享長乆而即以記年推之自三十伊<lb/>
始晨昏笄總猶在子舍耳曽幾何時而趨庭衆多嵗月<lb/>
易邁一若當年之誦休洗紅者然則自强仕服官以逮<lb/>
傳政其將由君子而進年者可勝計與予與待庵束髪<lb/>
定交争欲以藝文雄長天下而為龍為蛇相逢官舍則<lb/>
夫回鹿門之筆為輞川中外揚徽誦懿雖欲過加以諛<lb/>
<pb n="KR4f0030_WYG_035-14a"/>
詞而不敢也<lb/>
　　　張二先生八十序<lb/>
夫人之躋大年者綦少而或有其年而不能享受即致<lb/>
身通顯席履封厚猶然刺促旦暮竭心腎餘力急公營<lb/>
私求其優游自怡衎衎于日用之間不可得况下此者<lb/>
而欲其遭逢泰然終其身譽處難矣故詩曰既多受祉<lb/>
葢言受之之未易也予少入黌序即知張二先生以齒<lb/>
長于庠凡後學始進者急從之習矩武稱為祭尊而予<lb/>
<pb n="KR4f0030_WYG_035-14b"/>
以舊戚黄小敘行輩倍親且敬今予亦老大而先生之<lb/>
子亦復以學行見重黌序人之見先生之子者一如昔<lb/>
之見先生而先生以今年仲春為八十懸弧姻戚中外<lb/>
各捧巵列幛為先生夀考邑之張氏凡有數族皆能以<lb/>
門閥甲第啓大于時而先生之先自曲江來遷歴安成<lb/>
而新淦而永興代有達人先生由儒術起少習孔氏咿<lb/>
唔相嬗數世矣乃先生性朴略洞無邊幅坦坦以遇物<lb/>
自少逮老喜節嗇自將不事文繪雕飾裘馬盤匜嘗擲<lb/>
<pb n="KR4f0030_WYG_035-15a"/>
杖行市中禹步嶽立挺挺然迄于今八十矣猶聰聴明<lb/>
視善起居躩鑠有如少年故吾謂先生之夀厥有數端<lb/>
夫夀曰全真以其無可飾也而先生以任真之性葆其<lb/>
天良夀一老子曰事天治人莫如嗇嗇則早服嗇則重<lb/>
積徳今先生以節嗇自將是閟之者固而無所于耗也<lb/>
夀二丹經指太和為一元之氣先生之與物無忤和也<lb/>
而以得于元夀三且夫夀也者常乆之道也故詩曰日<lb/>
升月恒言有永也而先生自少逮老常乆不渝夀四人<lb/>
<pb n="KR4f0030_WYG_035-15b"/>
亦有言松栢之姿經霜彌茂世有如先生之體彊而質<lb/>
堅而謂非松栢之爾承者乎夀五苐人之為夀茹荼習<lb/>
蓼未必皆適意之嵗而先生進退無害翺翔于里門者<lb/>
八十年市甘而披温其在庭賢嗣又能以孝饗洗腆穿<lb/>
園池灌花為娯老計其享受也如此夫治世之民多和<lb/>
樂亂世之民多愁苦夫人而知之矣先生生神廟太平<lb/>
之日衢巷清晏城扉不夜闔父老垂白目不見介馬馳<lb/>
騖而其後驟當流賊之變海内騷然前明餘燼又稱兵<lb/>
<pb n="KR4f0030_WYG_035-16a"/>
逆命距錢塘十里兵如蝟毛鄉人之仳離于戰鬭者不<lb/>
可勝數其在今承平漸啓壟耕户織然猶有甌閩烽火<lb/>
之未盡靖者先生卒能全其年以處之如一不可謂非<lb/>
所遭之有幸也夫生年七十謂之古稀八十則益稀矣<lb/>
乃以稀有之年當難全之遇而從此益進則其享大年<lb/>
而受多祉者又豈僅八十已哉<lb/>
　　　葉氏分書詩韻序<lb/>
葉氏分書詩韻者慈谿葉天樂以八分書而書近世所<lb/>
<pb n="KR4f0030_WYG_035-16b"/>
習用之詩韻也昔者葉此君先生擅八分凡郡縣碑䂥<lb/>
榜閴屏几與夫鎔金琢玊笵土摩竉雕梨剜棗之事皆<lb/>
請先生為之書今天樂以先生嗣人既能讀其所遺書<lb/>
然且紹為書法謀集字之専見不複襲者千文而外莫<lb/>
如詩韻因書詩韻五巻計一萬一千三百五十八字大<lb/>
書其韻而註以小楷間有字形互異者則又小書一字<lb/>
于註字之左且偶芟今韻之不可用而増正韻之可用<lb/>
者名曰分書詩韻信乎偃波之神觀也夫王氏父子以<lb/>
<pb n="KR4f0030_WYG_035-17a"/>
書並稱即唐時大小歐陽亦嘗以字學相禪謂之善繼<lb/>
天樂于先人所遺即一節之美不忘紹述則凡奕世以<lb/>
來其文章名節有重需繼體之追蹤者衣聞蠁接亦復<lb/>
何限獨是書法與詩韻相表裏書即字形韻即字聲也<lb/>
字形至近代而一變明明楷𨽻悉律以篆籀之法戈波<lb/>
損益必准説文而天樂以篆𨽻之間行之使知篆𨽻分<lb/>
體不得雜出况乎韻學之衰自周沈創譜渺焉遼絶即<lb/>
隋唐詩韻所稱切韻唐韻諸書亦概不可見而祇以宋<lb/>
<pb n="KR4f0030_WYG_035-17b"/>
人所限禮部試韻傳之至今且即宋禮部韻亦并非咸<lb/>
平景祐所定韻本而僅僅得之南渡以後壬子刋併之<lb/>
殘本而公然行之三四百年而莫之能辨天樂之書此<lb/>
其亦有考古之心乎天樂曰吾姑書此為濫觴他日能<lb/>
重訂其書加以論辨吾尚當更書一本以示有進葢字<lb/>
形字聲所宜參互而推求者未有盡也若夫書勢之妙<lb/>
則蛟龍蟠拏鸞驚鵲跱星之羅而雲之布舉凡先生之<lb/>
遺法彷無餘力謂歐陽險勁定非藐孤所能及也其誰<lb/>
<pb n="KR4f0030_WYG_035-18a"/>
信之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_035-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻三十五<lb/>
</p>
<p>
</p>
  </div>
</body>
</text>
</TEI>
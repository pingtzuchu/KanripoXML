<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻八十七</head> <lb/>
    <p>
<pb n="KR4f0030_WYG_087-1a"/>
欽定四庫全書<lb/>
　西河集巻八十七<lb/>
　　　　　　　　　　　翰林院檢討毛奇齡撰<lb/>
　　墓表<hi>二</hi>
誥授嘉議大夫陜西督糧道布政使司參政趙君暨<lb/>
誥封恭人許太君墓表<lb/>
君諱廷標字叔文别字雲岑杭州錢塘人趙姓髙祖孝亷<lb/>
公諱登官興安州牧從餘姚遷杭家焉孝亷公生光禄公<lb/>
<pb n="KR4f0030_WYG_087-1b"/>
諱珙君曾祖也光禄公生龍驤公諱鈺為君祖龍驤公生<lb/>
中憲公諱維清則惟君父君父官光禄寺丞而以君貴贈<lb/>
中憲大夫且以别于曾祖之為光禄正者因稱中憲公中憲<lb/>
公生七子一都督僉事一都司僉書授明遠將軍一鎮江府<lb/>
知府一沔陽州同知殉難西山一甘肅鎮右營游擊將軍一<lb/>
江安縣知縣而君生第三以明經起家除福建汀州府永定<lb/>
縣知縣遷湖廣衡州府同知擢長寳分守道落職復從征<lb/>
南兵督師軍前題授安普兵備道進布政司叅議管通省<lb/>
<pb n="KR4f0030_WYG_087-2a"/>
驛鹽事調廣東按察司副使分巡廣肇南韶道以憂去<lb/>
服闋補長沙驛鹽道併理糧儲道事康熙戊辰遷陜西<lb/>
督糧道布政司㕘政而以病乞去君饒于治術蒞事有<lb/>
體幹遇倥偬造次輒能顧盼給辦而受性惇誠袒胸膈<lb/>
示物所至感激故當試仕時海國初闢日扞冦却敵皆<lb/>
足以忠信來格即歴仕儲備多與强軍為周旋而不悞<lb/>
軍政不竭民力量其才地實可以大用而惜乎以監司<lb/>
終也方予在都時值君以服闋補長沙驛鹽道將行餞<lb/>
<pb n="KR4f0030_WYG_087-2b"/>
君彰義門君偕其兄子進士承烈在座後至者見君風<lb/>
度灑然濯濯有儀表計其年不下六十猶前後審視與<lb/>
兄子不辨長幼暨予歸三年驟聞君乞病已還里急過<lb/>
之即不能一見若君真所謂盡瘁死王事者今某年某<lb/>
月將塟君某山之原既請予為文誌諸幽矣禮卿大夫<lb/>
塟必幽述其繫而顯著其徳孝子不以予不文重請予<lb/>
表墓而予難之曰有是乎曰有之宋歐陽子之表李殿<lb/>
直眉山蘓氏為司馬温公撰神道碑銘皆其人誌狀而<lb/>
<pb n="KR4f0030_WYG_087-3a"/>
重匄其文表之可按也然則何辭矣君少以文章名年<lb/>
弱冠未嘗習武事然而所在戰克以永定强冦介山海<lb/>
之間三覆而驅之且有束身歸命者當圍城時忽有人<lb/>
從賊中來曰何哉爾之以賊間我也曰非也吾以戍為<lb/>
賊然當吾犯時感公之不死而戍之也故來歸焉于是<lb/>
盡輸賊中情而賊遂以衰至若湘江多盜剽及官吏既<lb/>
已籍捕得其多人然猶諭以禍福貰之以自新苐斮其<lb/>
渠一二人而餘俱散釋今之扶犁而為農者即昔之揭<lb/>
<pb n="KR4f0030_WYG_087-3b"/>
竿而為盜者也聞之安普之役土官為梗君以監軍平<lb/>
維摩彌勒之亂一時將帥怒諸城之為賊守者將殱之<lb/>
以絶後慮君㢲言譬之不聽推几而訶之不聽則大呼<lb/>
曰<lb/>
朝廷好生踰于虞舜今以民命寄戎行而忍以殘逞負<lb/>
聖主意吾將啟督師使上聞矣時督師洪公經略五省<lb/>
諸帥怵其言已之及君任廣肇肇俗喜為亂當西南多<lb/>
故之後榛莽塞行路君行政之暇覘過抵所在而曲諭<lb/>
<pb n="KR4f0030_WYG_087-4a"/>
之伺衆多革面然後捕其尤者伏之法及臨刑皆仰首<lb/>
稱君仁立囑黨羽使散去其感人如此其後湘東之變<lb/>
激于催科時公司驛鹽不相聞巡撫韓君亟檄君諭之<lb/>
君往而亂民皆涕泣悔罪一夕而罷至于鹽𣙜之覈郵<lb/>
傳之清糧儲之調度機宜緩急各中精勤而敏練古大<lb/>
臣莫過也君文具體要儗之西京凡文敎書檄及親賔<lb/>
去復柬札皆手自濡削末年力小減藉手掌記嘗令其<lb/>
子為移文以事周章累數十詞不能達君覈以二語而<lb/>
<pb n="KR4f0030_WYG_087-4b"/>
簡暢明析若以少勝人多許者其才思然矣配許恭人<lb/>
名家子助君政有成績孝于姑惠于宗族其事多别載<lb/>
以合塟故得並書有子八人以一後游擊將軍早卒餘<lb/>
七人皆仕有文名孫十六人或仕或幼曾孫九人未仕<lb/>
所謂能世其家者因為表之而並書其名于石曰某等<lb/>
敇授江寧北捕通判呂公墓表<lb/>
當予入郡為文社時有以兄弟指名者曰三張三吕三<lb/>
張者張梯張杉張㮙也若三吕則一為鉅烈一為相烈<lb/>
<pb n="KR4f0030_WYG_087-5a"/>
一為洪烈兩家皆世家子弟而文采爛然每入社軒軒<lb/>
若豹羽之張于岡觀者竊指視如迫火爁離立不敢近<lb/>
而既而三張皆就木相烈客死鉅烈為鹽官訓導貧不<lb/>
得歸惟洪烈以記室從嶺南來見予而咨嗟曰先公死<lb/>
二十年矣方康熙辛亥已與先繼母龔安人合葬于孟<lb/>
葑之原獨先母祝安人以先先公卒預塟于謝墅之棊<lb/>
子山不能遷記先公塟時曾虚左一槨以待而未果也<lb/>
今已書安人支幹覆以生時所御衣而填之壙中獨是<lb/>
<pb n="KR4f0030_WYG_087-5b"/>
墓門之石將以俟冡兄之歸而並請之今老矣子猶吾<lb/>
兄弟行也吾請自為狀而子表之何如予曰然按狀呂<lb/>
系出四岳唐河東節度使延之其逺祖也自宋太師正<lb/>
惠公端二傳至中丞公誨有子守襲慶死金人之難而<lb/>
其孫大理寺評事公億負父骨南渡家于越州之新昌<lb/>
為新昌吕氏其後有貴義公者遷餘姚餘姚呂與李同<lb/>
音明初定户版里長謬呼呂為李遂姓李嘉靖間太傅<lb/>
文安公諱本以李通籍相世宗朝十三年及將致政乃<lb/>
<pb n="KR4f0030_WYG_087-6a"/>
始啟奏請復姓方是時世宗重太傅甚先于餘姚建相<lb/>
國里第為别築一城居之復于郡治山陰地更造行府<lb/>
延袤若干區自㕔事外比視為堂室從以謻房凡旁櫩<lb/>
離舎皆可容若干筵且作永巷從横之使負販嘂賣者<lb/>
得周行其中以故太傅公後一傳為祠部柏陽公諱兖<lb/>
再傳為銓部少㕘姜山公諱𦙍昌皆居山陰自銓部公<lb/>
子茂才公諱天成髙才早卒生公而頴異蚤見頭角以<lb/>
為呂氏至公當益大故公母史太安人為郡守公諱繼<lb/>
<pb n="KR4f0030_WYG_087-6b"/>
勲女知書能授經而祖母孫太恭人為尚寳公諱墀女<lb/>
嘗與兄冢宰公諱鑨弟大司馬公諱鑛者同館學博極<lb/>
羣籍下筆成文章遂敎公為文而身師之公既善記憶<lb/>
一目可兼行下復以受太恭人敎年十一作放膽文頃<lb/>
刻千言觀者皆咋舌去既而就童試適史太安人服未<lb/>
除及除而府試已畢不得已冒仁和籍補諸生仁和故<lb/>
省會太傅故有宅在省會間為舉人何氏所佔而公訟<lb/>
理之會學使嵗試臚名入何氏買伍伯搜挾書為姦陰<lb/>
<pb n="KR4f0030_WYG_087-7a"/>
以簡摺納公袖隨探而出以首公公抗辯不伏曰有嫁<lb/>
之者學使不能决下之府判府判受何賄遽于訟庭給<lb/>
筆札令試試題既艱甚乃故出重囚刑于庭謼譟嚎嘈<lb/>
既以讋公心且撓亂之使思不得屬稍間囑伺者以曵<lb/>
白報公伸紙疾書略不加㸃庭鞫者未竣而文已成且<lb/>
直拄何陰禍狀判大駴揖公而退當公被䧟時適祝安<lb/>
人以疾卒公四顧怏怏及娶龔安人往往文戰不利且<lb/>
不善事生産家中落會國家多故中原飢饉千餘里流<lb/>
<pb n="KR4f0030_WYG_087-7b"/>
冦四訌自恃世家後慷慨當有以自效而進取無地無<lb/>
所用崇禎癸未入北雍旋以流冦破京城南歸止山東<lb/>
時南郡建號者畫河而守不得渡適季子洪烈有婦翁<lb/>
徐公者監靖南侯軍迎公渡河居軍中順治二年<lb/>
王師下江南靖南侯死公與徐公還江南旅居會族父<lb/>
隨<lb/>
王師者授髙淳縣令邀公同行時浙東五郡已括民徒<lb/>
抗<lb/>
<pb n="KR4f0030_WYG_087-8a"/>
王師公念家浙東旦暮不保髙淳去家近或得隨<lb/>
王師東渡作保全計因忻然偕行及抵縣縣典史遣𨽻<lb/>
持文書來迎𨽻私抵家以後時當笞公固請免之既而<lb/>
問故𨽻以婦娩對時暮食公勞以匕肉𨽻食竟連目公<lb/>
去明日下薙髮令市民集無厲譟于訟堂公促族父出<lb/>
諭之族父遲囘間忽壞門入棓擊者雨集公以腦受棓<lb/>
仆而僵儼跳身負屋梁者俯見體横地裸其衣將加以<lb/>
刅怖甚㡬致墮幸刅不即下衆洶洶擁族父去抵暮衆<lb/>
<pb n="KR4f0030_WYG_087-8b"/>
散覺身冉冉從屋梁降目瞑無所見頃之體蘇曰魂附<lb/>
矣急踰垣出則典史署也時衆已殺令典史知不免將<lb/>
竄去見公而驚既知為令客遽嗾兩𨽻牽公出遣獻以<lb/>
媚賊未曙坐月下公自念無死理且既已生之寧又死<lb/>
仰月咤㗫拾敗紙拭面血臨拭一𨽻熟視叩頭曰恩公<lb/>
也㡬誤公矣詢之曰公不記後時𨽻耶公生𨽻而𨽻忍<lb/>
殺之遂語他𨽻各解衣衣公乘夜負公出他境得免居<lb/>
無何江南開試塲試流寓生可以為江南官者公試得<lb/>
<pb n="KR4f0030_WYG_087-9a"/>
第四授江南江寜府北捕通判先是縣𨽻救公時公問<lb/>
其姓氏曰葉正甫也其後官軍平亂民兼戮縣𨽻之從<lb/>
賊者正甫以救公解公族父之子在軍問狀曰吾兄也<lb/>
釋正甫勿殺至是公以髙淳為府屬因檄髙淳令求正<lb/>
甫所在而正甫病死江南舊無督捕官因獄煩創設諸<lb/>
務山積公行以仁恕凡閲囚無輕重曲直多用貸免以<lb/>
為江南當喪亂之後民貧易犯法其罪皆可矜勿使寃<lb/>
入一時翕然頌公仁會内院洪公故明兩浙督學使也<lb/>
<pb n="KR4f0030_WYG_087-9b"/>
公試髙等至是將薦公值頒春治春宴于堂江寧故留<lb/>
都地設京兆府自治中别駕以下皆屬吏每宴京兆席<lb/>
南向餘東西向今改尹為守則守判敵體宜雁行列而<lb/>
胥史尚遵故京兆儀註已設席而公執不可將就坐更<lb/>
席守心銜之未㡬甲有訟乙入舊内剽掠者公按之無<lb/>
有遂直之是夜丹徒簿解帑金藩司昏黑不能前以公<lb/>
同鄉負金投公署辨明輸去守陰偵得之疑得剽舊内<lb/>
者財讞事不實遂摭以告臬及勘騐實訟不得財報無<lb/>
<pb n="KR4f0030_WYG_087-10a"/>
罪而臬已先騐一日遽劾公去順治三年<lb/>
王師渡績溪將下江東適徐公在内院軍中公亟趍軍<lb/>
門謀所以全江東者徐公初難之公以跪請徐公言無<lb/>
他苐遣父老詣軍前請命公曰諾及渡江入山陰界父<lb/>
老迎且拜徐公從容在傍向大將軍乞哀憐願勿屠城<lb/>
大將軍許諾立令封刃不復戮一人<hi>公是事頗秘至今尚相傳城隍神寄</hi>
<hi>夢父老令迎于錢清之太平橋故封刃真隠徳也</hi>既而大軍進婺州内院補公<lb/>
三衢敎授隨軍行及至衢而徐公奉大將軍令先入城<lb/>
<pb n="KR4f0030_WYG_087-10b"/>
撫抗命者為亂兵所殺公乃徒行求徐公屍時屍僵横<lb/>
路血胾狼籍無可辨公乃求其可記者辯得之為請殮<lb/>
請䘏䕶之歸公在衢經年葺學舎修文宣王廟招倈諸<lb/>
生之竄伏者課以文文敎大起内部聞公名移咨學使<lb/>
謂衢州敎授與舊時江寧北捕通判同名氏是一人否<lb/>
學使遽以私人易公名公不置辨拂衣去公嘗曰吾兩<lb/>
次去官皆宜辨而不之辨且前此䝉不韙名猶嘿嘿豈<lb/>
甘以汚自居乎古者降其志辱其身夫猶是也又曰吾<lb/>
<pb n="KR4f0030_WYG_087-11a"/>
世受顯爵思以紹大而竟止于是以視靈運之述祖徳<lb/>
平原之揚世烈不無有愧然予與平原靈運同遭喪亡<lb/>
而予以卑棲獨保全首領以安其天年不可謂非天幸<lb/>
也其言如此惟是世禄之家多産才士而公承茂才公<lb/>
後繼以三呂皆曠代軼才而茂才公早卒公坎壈不偶<lb/>
三呂者鷹揚虎峙非不足蔭映一世而卒之蹉跎就老<lb/>
竟賫志以終其身悲夫公諱師著又諱王師字謫名客<lb/>
星其號也為人才大而意不薄少于學無所不窺下筆<lb/>
<pb n="KR4f0030_WYG_087-11b"/>
銛利如鐵英之發于鋩而居之以厚好解人急每欲于<lb/>
人死中曲求其生嘗入友人幕平反大獄友人誚之曰<lb/>
君坐是失職而欲以是遺我乎公曰能生人雖失職何<lb/>
害間擅岐黄術起友人死當江南亂時從髙淳之蕪湖<lb/>
見道傍死人既過思救之及還視則故僕也負之歸投<lb/>
藥而起先是茂才公少時工填詞别號蔚藍生著樛木<lb/>
園詞十數種為呉江沈詞隠及同郡方諸生所推伏然<lb/>
雅不善歌公獨能歌且能言五聲六律七始九辨之學<lb/>
<pb n="KR4f0030_WYG_087-12a"/>
故他著作甚夥皆屏去惟以傳竒七種行人間曰此羊<lb/>
棗也康熙甲辰七月三十日以微疾卒距生明萬厯已<lb/>
亥享年六十有六配祝安人州牧金陽公孫女烏程敎<lb/>
諭心嚴公女年三十一卒生子三即三呂也繼龔安人<lb/>
台州水師營游擊將軍某公女年五十卒生子一煌烈<lb/>
孫七銘曰<lb/>
惟公之德閟不以揚知公後人必保大以昌其子之友蕭<lb/>
山毛奇齡謹書其文于墓石之陽曰時呂公之蔵<lb/>
<pb n="KR4f0030_WYG_087-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻八十七<lb/>
</p>
<p>
</p>
  </div>
</body>
</text>
</TEI>
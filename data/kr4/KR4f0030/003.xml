<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻三</head> <lb/>
    <p>
<pb n="KR4f0030_WYG_003-1a"/>
欽定四庫全書<lb/>
　西河集巻三<lb/>
　　　　　　　　　　翰林院檢討毛奇齡撰<lb/>
　　主客辭<lb/>
　　　擬為司賔答問辭<hi>有序詞一作釋</hi>
　康熙二十三年六宇蕩滌中外無事<lb/>
皇帝奮桓撥之烈廓清南徼迤及東澨畫地溟海之外<lb/>
　版漲籍渤凡九垓八裔雕身畵頟諸國咸奉<lb/>
<pb n="KR4f0030_WYG_003-1b"/>
辰朔<lb/>
皇帝軫念民隱謂<lb/>
君有斯土撫育㡬三十年而不一周知其地觀覽其山<lb/>
　川風物則綏要萬里何自通浹惟古昔王者當天下<lb/>
　初定有巡行縣㝢省方問俗之制自三代迄今未之<lb/>
　有改顧事頗煩重度支水衡坐費檢㑹且千乘萬騎<lb/>
　慮無或鋪張盛大為司行奔命按王制巡幸諸禮自<lb/>
　職方戒途太馭掌較以後凡車騎鈴鸞宫城梐枑以<lb/>
<pb n="KR4f0030_WYG_003-2a"/>
　及壇壝堂房珪璧玉帛黄駒赤犢皆有儲偫然且句<lb/>
　陳五校所在警蹕扈壘衞仗周環百里嘗考文中子<lb/>
　言虞舜一嵗而巡五岳國不費民不勞者何也以兵<lb/>
　衞少而徵求寡也然而語不古合民無徴焉我<lb/>
皇上以非常之原創非常之舉因天事天因地事地因<lb/>
　人順人然而三王不竝軌五帝不襲治考建因革而<lb/>
　禮制行乎其間葢一人順動萬人幸之之謂幸一人<lb/>
　慶行萬人豫之之謂豫如必造眀堂而後可以覲后<lb/>
<pb n="KR4f0030_WYG_003-2b"/>
　則輯瑞何期必設輶軒而後可以採風則觀方何待<lb/>
皇上納羣臣所言特練時日倡舉<lb/>
巡幸減從官省行軍採大禹四載之需折虞廷五年之<lb/>
　典隨不逾萬人時不滿百日登岱觀河浮江涉淮經<lb/>
　閶闔詣闕里所至問民疾苦父老扶杖兒僮婦女率<lb/>
　負戴來觀<lb/>
鹵簿不譙有髙年者則抵錢慰勞之先為<lb/>
肆赦令薄海内外咸霑<lb/>
<pb n="KR4f0030_WYG_003-3a"/>
豐恩及所過州縣民廛市廬又皆有<lb/>
捐復寵賚芸鉏不變鎌穫如故市估行販及道路師旅<lb/>
　駒驘楫筏儼返家衖何其盛也昔東漢光武巡游南<lb/>
　陽置酒髙㑹召吏人飲食復其租賦以為美事而章<lb/>
　帝南巡詔所經地無得設儲胥命司空自架橋道其<lb/>
　詔有云方春所過無有伐殺車可以引避引避之騑<lb/>
　馬可輟解輟解之至今史載猶嘆誦其言勿衰今<lb/>
車駕經行屏却供億州縣<lb/>
<pb n="KR4f0030_WYG_003-3b"/>
起居悉絶所餽獻即<lb/>
行在茇止亦竝無宫懸籞仗鐘鼔鈴柝之設而民之引<lb/>
　領望<lb/>
幸者相屬于道然猶<lb/>
親視河溢立灑<lb/>
宸翰殷憂悼嘆不數瓠子即當釋奠宣聖儀物備至臨<lb/>
　行惓惓尚復貽曲柄<lb/>
御繖以申向慕此雖金繩再出必絀帝俈為封禪起周<lb/>
<pb n="KR4f0030_WYG_003-4a"/>
　成為巡狩亦豈有過誠恐諸儒不諳動循掌故將引<lb/>
　虞書王制覲典祭義以及元嘉之儀開元之禮重相<lb/>
　諮詢因設主客往復倣東方客難揚雄解嘲班固答<lb/>
　賔戲夏侯湛抵疑之文擬為司賔答問辭以曉譬之<lb/>
　庶後之君子可考觀焉其辭曰<lb/>
司賔大夫與四方客使集王㑹之堂理職貢之事主當<lb/>
壹是國信方物披圖眴節悉具紀㑹方斯之時華蟲各<lb/>
辨等卉越皆就位四方客使有詗于其列者曰古者聖<lb/>
<pb n="KR4f0030_WYG_003-4b"/>
王御世四海晏然則因而巡狩巡者循也民可循則因<lb/>
而巡之狩者守也為我守土者吾從而循順之然而動<lb/>
習矩錯著有法則曩時五載十二載天道大備升中吿<lb/>
至先為造類于是修職有其戒犯較有其義土訓夾車<lb/>
而問形掌道審言以詔辟定方眀于司盟布綿蕝而表<lb/>
位夫第以壇壝觀之三垓八通太乙環五穿蒲裹草上<lb/>
無風雨然且眀堂巋然以天齊主就其文而紀其事則<lb/>
公男升降中階阼階有其等后王遜讓天揖時揖有其<lb/>
<pb n="KR4f0030_WYG_003-5a"/>
數桓躬穀蒲以五擯四擯為節罇壘篚羃以一進再進<lb/>
為度其煩我奉常而需我掌故有前事矣矧宫城所舍<lb/>
晝樹筍簴藩籬外護夜振錞于或習禮以射牛或布幣<lb/>
以代駒設燔而炙玉檢瘞駟而陳木禺臨學校則執羽<lb/>
鷺祀丘壑則用乾魚然猶車駕之次考及同琯槱燎之<lb/>
末享逮先㕑故以登封而巡河則負薪擔石者有之以<lb/>
祠畤而幸學則說經講易者有之以師行而及游畋則<lb/>
耕定陶蒐涇潭者有之以祀社而及祠賢則封樂毅祭<lb/>
<pb n="KR4f0030_WYG_003-5b"/>
桓譚者有之是故銘石頌功徳古王未免陳風紀美盛<lb/>
聖主不嫌今<lb/>
皇上撫有四海治極三古聲教振開闢規制軼區宇百<lb/>
禮斯洽萬類咸叙<lb/>
承天搢斗紀節布度當八風恱豫之時乃順應而為四<lb/>
巡之舉則是西鳥東魚里禾鄗黍符瑞之應報饗之數<lb/>
無有若<lb/>
今日之富者此管仲所謂物有不召而自至者十有五<lb/>
<pb n="KR4f0030_WYG_003-6a"/>
焉然而出不盛車甲行不飾金鼓羃鼎不夕張帷宫不<lb/>
鼂御<lb/>
躬省方俗<lb/>
清問疾苦升禋岱宗灑澹河滸登習禮之堂探蔵書之<lb/>
府塞決水以石菑撤通天之權火然且百日之間而南<lb/>
浮江淮東至齊魯是豈古皇不足法與抑何掌故多未<lb/>
預也且吾聞<lb/>
鑾輅之南翔也行不除道耕不輟疆女不下機織市不<lb/>
<pb n="KR4f0030_WYG_003-6b"/>
易葢蔵兒童讙于衢巷估販偃于舟航然且皬髮黄口<lb/>
如葵傾陽或牽以犧或捧之觴輪蹄踵趾馳驟康莊則<lb/>
嚮使肆覲而輯圭玉報燎而坐明堂既審權于三市亦<lb/>
奏律于四廂治邸奉髙之側捐租崇邑之傍將不止紹<lb/>
神靈于軒頊比功徳于虞唐而又何事物之罕備考建<lb/>
或未遑焉司賔大夫廼斗然却立瞿然而改容肅然而<lb/>
正吿之曰子徒知三古之當遵而不知<lb/>
一王之制之自有章也且子亦聞<lb/>
<pb n="KR4f0030_WYG_003-7a"/>
巡幸之何意乎<lb/>
皇上以為六闔一統萬國來㑹則民<lb/>
后之情不可以不接中外之勢不可以不通乃或禮過<lb/>
繁而力匱制過賾而用窮費時日則機務不給多導從<lb/>
則供億不充此前古之所以易行而夏商以後遂間世<lb/>
而不一逢也夫創制顯庸務在獨斷因監損益貴乎折<lb/>
中故湯武用干戚不需揖讓姚姒有子弟未嘗分封彼<lb/>
夫劉氏之興二月而西巡十月而反東巡者限于時也<lb/>
<pb n="KR4f0030_WYG_003-7b"/>
後魏繼世北巡及中山東巡而止及橋山者絀于地也<lb/>
貞觀幸底柱以治河為封嵩而書之旂勒之石者介于<lb/>
事也建隆平潞叛以行師兼詢俗而先勞軍後捐租者<lb/>
阻于勢也是故游觀無定形巡幸無定儀省察補助無<lb/>
定經方行典禮無定辭必畫井田于郡縣之日則畸矣<lb/>
講車戰于騎射之年則躓矣倣垂裳結繩于刻書削契<lb/>
之世則欺矣施儷皮尺布于九圜六品之時則骩矣議<lb/>
守社捍牧于車書大同軌轍齊至之際則誖矣往嵗鬼<lb/>
<pb n="KR4f0030_WYG_003-8a"/>
方弄兵<lb/>
天討其辜鋪敦萃旅底于昆彌<lb/>
挺鈹四伐而未嘗傚征苗之師間嘗取士<lb/>
詔下徴車<lb/>
臨軒親覽特簡仲舒是本制舉而不必循選造之遺乃<lb/>
者甫馴<lb/>
龍馭先樹雞竿<lb/>
大號乍渙<lb/>
<pb n="KR4f0030_WYG_003-8b"/>
洪恩驟殫以巽風行作解雨觀何必崇朝遍彼泰山即<lb/>
其<lb/>
陟喬勿修壇壝金匱石䃭却之若遺黄蛇不屬白璧是<lb/>
瘞<lb/>
賜車勞酒羣呼天齊此豈禪禮所得庶㡬當夫<lb/>
觀河有事玉馬羣臣從者宰執以下咨嗟抑鴻賦此皓<lb/>
皓不搴葦茭但借禾稼升鹽斗酒彼安用者周之翕河<lb/>
遜兹盛事漢武築宫于斯為下爾乃<lb/>
<pb n="KR4f0030_WYG_003-9a"/>
九旗南指方江厲淮板<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄蔑非龍艘材造舟震澤纜<lb/>
石呉䑓民之望之有如嵗來丹陽可駐黄金誰埋六代<lb/>
殘構視若劫灰惟彼故寢加以封栽卹殷優恪自古所<lb/>
希漢髙過湖祭周王祠方之于今豈得嫓之矧<lb/>
瞻闕里言觀罇匏登堂習禮為斯文昭爼豆未湮宫墻<lb/>
豈遥祗因重道景行孔勞臨行留仗<lb/>
羽葆翠幬奚止過魯祀一太牢且吾聞蒐狩之典不能<lb/>
常舉以旗致民載旜誓鼓苗田茇舍總類振旅雖曰從<lb/>
<pb n="KR4f0030_WYG_003-9b"/>
禽實比卒伍以是大閱嵗無一有乃當<lb/>
鳴鑾偶爾建鐸暫啓和門自有坐作車不詭遇獸無私<lb/>
獲笑彼司馬枉事表貉且夫儒生博士之言亦安足責<lb/>
哉在昔列王將巡有謂編蒲裹車勿傷山石掃地而祭<lb/>
席用葅藉則帝主聞之巳充耳而勿懌即髙世比徳欲<lb/>
效九皇頗采儒術上吿登封然且拘牽詩書扳引畦畤<lb/>
軒羲所垂夷吾所記大夫文學爭辨不己絀偃斥霸遂<lb/>
罷封議此真泥曲傅㑹無所考適之巳事也故以巡行<lb/>
<pb n="KR4f0030_WYG_003-10a"/>
之禮而苟襲舊文則無一而是彼夫職方行令修涂辟<lb/>
境而後之效之者非大治馳道則長開蕩渠掌舍治宿<lb/>
設藩置籬而後之祖之者非圜垣四面即離宫百區故<lb/>
板城幄殿丹靑輪軸此土方所擬似也昆侖神樓槍車<lb/>
鈴柱不可謂非眀堂之遺制也故五玉三帛極之為貢<lb/>
金獻幣籠香篚藥之端勞酺賜布類推之即為裝錢路<lb/>
餼以及軍工羽釋紫茸赤罽之所由以捐是以結綵樓<lb/>
演百戲實由行殿之陳懸始之布香臺排畵甕牽青繩<lb/>
<pb n="KR4f0030_WYG_003-10b"/>
閑赤楯悉從壝門之大次小次啟之故王人一帥屬而<lb/>
後且盡統其諸王百官與夫蕃人貢使之族羣后一表<lb/>
綏而近且増之以羽林車騎金吾鎧仗而猶以為不足<lb/>
然則禮當極弊亦何非率由之始所濫觴者而動言掌<lb/>
故斯巳瞀矣乃以<lb/>
法駕之出控神虬跨龍騵雨師灑道風伯清塵靊窿為<lb/>
之啓馭羲氏于焉捧輪材官不刷鬛騎士不解帉<lb/>
八鸞秩秩<lb/>
<pb n="KR4f0030_WYG_003-11a"/>
九組駪駪不百日間而東漸南暨所至若神浸假吉行<lb/>
五十必拘禮文則大旂金輅將有一年四巡即遄鑣急<lb/>
節而不能造其闍與闉者此真<lb/>
聖人行事法則兼至即偶然舉動有非臣民庸衆所得<lb/>
窺伺而戴高忘天履厚忘地挾莛而撞嵩髙把蠡而測<lb/>
海澨此<lb/>
神聖之所以難名而<lb/>
帝徳王功遂當獨有其萬世也<lb/>
<pb n="KR4f0030_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻三<lb/>
</p>
<p>
</p>
  </div>
</body>
</text>
</TEI>
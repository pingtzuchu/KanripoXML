<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻四十四</head> <lb/>
    <p>
<pb n="KR4f0030_WYG_044-1a"/>
欽定四庫全書<lb/>
　西河集巻四十四<lb/>
　　　　　　　　　　翰林院檢討毛竒齡撰<lb/>
　　序<hi>二十一</hi>
　　　淮隂張儀部農部二鄉賢祖孫合祀録序<lb/>
自唐貞觀中詔以左丘明伏勝毛萇鄭衆等配孔子廟庭<lb/>
後遂推廣諸儒以次增入然第取其有裨于學校者耳唯<lb/>
明以名宦鄉賢並厠澤宫分置兩祠於靈星門外則興秩<lb/>
<pb n="KR4f0030_WYG_044-1b"/>
之餘旁有祭啐顧其始猶不失邦賢祭社之義而其後浸<lb/>
濫而不可問也予游淮隂值儀部郎張公與其孫農部主<lb/>
事同時舉鄉賢自巡漕開府暨督學使君以下皆藉藉稱<lb/>
兩先生宜附廟祀敕郡縣吏及學校經師各執結給皷吹<lb/>
迎主以入凡鄉官坊騎三舍子弟咸衣冠捧輿由圜橋升<lb/>
令春秋三獻官竣事得以例分啐左右繼諸先儒之後猗<lb/>
歟盛哉今相距二十年予被徴來京師而農部之子吏部<lb/>
公偕嗣上舍亦父子同時膺聘赴都投牒之次見予于選<lb/>
<pb n="KR4f0030_WYG_044-2a"/>
堂之牗間重以予游淮之舊握手道故予方念吏部公<lb/>
父子聘幣一時稱勝事而公則復以其先人合祀一録<lb/>
令諸同舉者各為詩歌而屬予為序予乃嘆張氏一門<lb/>
之盛為未易幾也夫生莫重乎以名徴死莫大乎以神<lb/>
饗故樽俎在堂羔雁在戸世所難及而張氏一門兼之<lb/>
然且祖孫咸秩父子並摯數世之間懿美叠見嗟乎其<lb/>
于學校何如也夫居官能方有政可紀是之謂賢邁蹟<lb/>
顯揚克誦駿烈是之謂孝夫儀部與農部公賢以開之<lb/>
<pb n="KR4f0030_WYG_044-2b"/>
而在吏部公與上舍則又孝以繼之是皆不可以無詠<lb/>
予宿昔在淮曾與吏部公父子讌飲賦詩至今相傳有<lb/>
所為曲江之園雲起之閣者曾幾何時而吏部公安車<lb/>
來京將仍返故廬而予亦老病庶幸徼放歸之例獨上<lb/>
舍君與諸同舉者以纂修前史入承明著作之庭倘他<lb/>
日二張之傳成之文孫與同舉諸君則今日同舉諸君<lb/>
之為詩歌為文又安知不即為他日<lb/>
國史所嚆矢與<lb/>
<pb n="KR4f0030_WYG_044-3a"/>
　　　介和堂續集序<lb/>
戊午之秋<lb/>
朝廷詔丞相御史二千石舉内外府州縣官暨草澤有<lb/>
學行者策試<lb/>
殿廷而待庵與予同在舉中會<lb/>
天子詰武事收復西川不即較六論留公車門待庵日<lb/>
為詩與長安舊游酧酢往來今詩集中所為<lb/>
帝京湯泉諸詩皆是也夫待庵少為詩暨通籍而截然<lb/>
<pb n="KR4f0030_WYG_044-3b"/>
不為自筮仕以來則間一為之至是而意氣坌涌搖筆<lb/>
如擢枝既已大具詞業呈門下兩省就試<lb/>
殿前而其後以取數限也吾聞漢重經學轅固被黜唐<lb/>
尚文賦韓愈受裁從來得失之數原未有定獨是習俗<lb/>
耳受必謂簿書親切載籍或逺幾見狎三善而工六義<lb/>
者夫天下生才無盡作者間出雖摛詞逞韻家叶戸曉<lb/>
而求其能當于是者亦復有幾乃自負名下裒然藝林<lb/>
而疏鄙庸劣茫然不解比興為何物即間有識者亦復<lb/>
<pb n="KR4f0030_WYG_044-4a"/>
浸淫流漫不能拘正始之舊而目數蒯𨽻手弄錢刀能<lb/>
自為篇幅出短長雜詠而悉有以軌于法誰謂懐縣非<lb/>
詩人也<lb/>
　　　蘇潭張氏族譜序<lb/>
古者君子行禮以敘宗族族之所敘則禮從生焉故因<lb/>
孝以推之因睦以合之初未嘗不惇本䘏末而其後稍<lb/>
相逺也嘗按之族服之制四世而緦至六世而服已絶<lb/>
則親亦已盡是毋論棄徳曠宗塞源拔本者固于斯有<lb/>
<pb n="KR4f0030_WYG_044-4b"/>
淪遺之感而即以服推其因禮降而情殺者亦復何限<lb/>
然則族譜之設雖肇自有宋倘亦先王惇宗敘族之遺<lb/>
意也與今世家舊閥多著譜牒而時移代易廢棄多有<lb/>
苟非為其後者有以修之則三眷之親同于九等吾未<lb/>
見其能禪後也蘇潭張氏自宋時亷訪公來遷蕭山遂<lb/>
族于斯歴元明數百年代有賢哲已見之邑乘而曩時<lb/>
有譜創于元季亷訪曽孫暨明永樂間則郡丞公重修<lb/>
之自是以後闕焉罔載者越數百年裔孫純白由泰州<lb/>
<pb n="KR4f0030_WYG_044-5a"/>
教授歸里毅然以修譜為己任自隋唐以來方城曲江<lb/>
吉水新淦各為疏覈凡世系前後稍有同異必親至其<lb/>
地咨諏詳較務求殫晳而後已而乃越二十餘年而其<lb/>
書始成夫隋唐宋明為世已逺其為親幹族屬亦已長<lb/>
久根株之大茂木莽莽乃得收其渙散聨其乏絶使弈<lb/>
世衣裘臂指時地爵齒皆已彚存之數簡之間其竭數<lb/>
十年之精力不為不勞而成書以後予滯京邸亦復不<lb/>
逺數千里遣其子孝亷君持書至京索予為序夫上下<lb/>
<pb n="KR4f0030_WYG_044-5b"/>
千載縱横萬里其勢本同而前考之數千年而不以為<lb/>
遙近索之數千里之外而不以為逺則自是以後其為<lb/>
久長計而不得以因循苟且之端任其漓渙焉可知也<lb/>
　　　益都相公佳山堂詩集序<lb/>
士有一言而足為天下重者宰相是也夫宰相不言則<lb/>
已言則必為天下重則所言不既難乎曰言當乎理而<lb/>
言難以理為言而言即不難惟詩亦然方其溯四始案<lb/>
六義博求名物旁及鐘律初亦殊覺其漫漶而源本既<lb/>
<pb n="KR4f0030_WYG_044-6a"/>
得循行習坎隨其勢之所自至如通波赴壑備極湎演<lb/>
皆足以見其根之所存予誦益都師相之為詩久矣方<lb/>
予誦師相詩時每嘆其言大而旨博義深而見逺絪緼<lb/>
闔闢渾括萬有渢渢乎大人之言也暨予以應<lb/>
召來京師會<lb/>
天子蕃時機無暇親策制舉得倣舊例先具詞業繳丞<lb/>
相府予因獲隨儕衆謁府門下適單馬從閣中出揭剥<lb/>
倒屣延入為賔客當其時先予居門下設食授室粲然<lb/>
<pb n="KR4f0030_WYG_044-6b"/>
成列者已不啻昭王之舘平津之第也乃予以受教之<lb/>
久時執經侍側見其所為大文者代言應制端坐而卓<lb/>
筆儼治絲然繅緒及而緵䌰成而即其氾氾酬酢日或<lb/>
十往返彼唱此和印符取照莫此之速則當誦師相詩<lb/>
時望洋浩嘆㝠兆俱絶又安知其如此嘗大雪中請沐<lb/>
歸取門下從游所為詩句繁而韻僻張燈伸帛師相口<lb/>
授門生筆追形之不逮聲且尋丈也文猶風也風發而<lb/>
<graphic n="KR2445" url="https://raw.githubusercontent.com/kanripo/KR-Gaiji/master/images/KR2445.png" mimeType="image/png"/>嘘䬝<graphic n="KR4475" url="https://raw.githubusercontent.com/kanripo/KR-Gaiji/master/images/KR4475.png" mimeType="image/png"/>力能載物夫然後垂天之翼挾而萬里文猶<lb/>
<pb n="KR4f0030_WYG_044-7a"/>
水也水盛而天吴所舉極魚蟲物怪吞舟撼嶽之竒包<lb/>
幕不失葢至言若桴皷而大文無方幅理固然也今師<lb/>
相之詩自樂府古體以迄兩韻分班定部類有成書其<lb/>
間上紹三百下及八代就其裁製皆足統源流而窮正<lb/>
變乃嶒峵博大動無細響上之為登歌拊詠之音次之<lb/>
亦不失三調五聲出納治忽之數自非義藴于中氣流<lb/>
于外涵容槖籥而羅絡紛賾于無盡則玉臺太一形于<lb/>
樸斵吾見其敝也在昔文教之興每與運會相終始故<lb/>
<pb n="KR4f0030_WYG_044-7b"/>
三代初闢渾渾灝灝漢唐開國猶不失扶輿之氣今<lb/>
聖天子大啟文明賢宰相百執各展其經緯以鬱為<lb/>
國華習俗偶岐易成頗僻而師相重有以正之巻阿七<lb/>
月豈止張蘇論撰已與明世相國甚尊無三省之分又<lb/>
無取旨降敇覆奏施行之異其為政事堂雖尚書門下<lb/>
莫敢參預獨内廷傳奉多假之中貴之手而今則録白<lb/>
書黄委之門下施行封駮移于六曹惟是君臣之間一<lb/>
徳一心諮諏善敗往往出一言以為天下蒼生之幸其<lb/>
<pb n="KR4f0030_WYG_044-8a"/>
獻納所裨有過于前代什伯者況乎文章喉舌同在司<lb/>
命豈無讀師相之詩而愾然思蹶然而興于道者然則<lb/>
敦厚之教風人不廢焉知師相之矢歌不即為師相之<lb/>
所為坐論者也<lb/>
　　　姜武孫七十壽序<lb/>
唐白少傅居東都作尚齒之會其時少傅裁七十而其<lb/>
所與者若懐州司馬輩皆晩年相結並非宿昔往來之<lb/>
舊故少傅于履道坊懐諸舊游往往舉微之夢得子厚<lb/>
<pb n="KR4f0030_WYG_044-8b"/>
諸君形諸詠嘆而九老之數一不及焉甚矣得年之難<lb/>
也予弱冠與武孫先生為文友其同時鬱起能以古今<lb/>
文争長海内者累累也然必推先生為祭酒間嘗舉髙<lb/>
會少長畢集設賁皷于壇圻之左其首執銅盤而啐血<lb/>
以釁盟者必先生也曾幾何時而疇昔之累累者或散<lb/>
或偶往往游仕之四方迄于今其在者鮮矣先生年已<lb/>
踰杖鄉而膂力如方剛者古云松栢之姿經霜彌茂非<lb/>
與吾聞㙚墳之生物本異鹵磶而䎩耠之下其種易成<lb/>
<pb n="KR4f0030_WYG_044-9a"/>
江河之渫水殊于涔汋而能藴其道則勢易行方先生<lb/>
席世閥閲比之漢之韋平晉之王謝自光禄太僕以下<lb/>
司農宗伯各有表建為列代名臣而其家之先後世濟<lb/>
内而卿貳外而丞令不絶也先生獨晩成舉文試義傳<lb/>
譽滿海内尚艱一售至趨庭之賢先雋南宫而先生始<lb/>
以京闈舉也雖曰喬木久䕃必無改柯而先生終以至<lb/>
徳持之世嘗稱才人輕薄最易怙勢故古有多才鮮終<lb/>
之嘆而先生初專責已既期利物又既而根理氐性直<lb/>
<pb n="KR4f0030_WYG_044-9b"/>
極之知天之學將近世之所為以釋詁為講徳者而先<lb/>
生一反之其善席寵厚如此夫自古無祈年之法而中<lb/>
庸栽培壽可必得雖富貴所自有然而年亦彌卲焉去<lb/>
年秋先生之徳配史儒人以貳膳之嵗親朋為舉觴壽<lb/>
孺人并及先生重齊眉也今先生臻貳膳嗣子内史君<lb/>
就選人將之長安而以予為故交也屬予為文書之幛<lb/>
予思尚齒之會少傅雖為政而以年甫七十贏厠之座<lb/>
末降此而耆英而至道而真率在有宋累舉洛中者長<lb/>
<pb n="KR4f0030_WYG_044-10a"/>
不過七十次裁六十嬴耳予以六十餘年之交得與斯<lb/>
會不可謂僭而獨是當時故交如夢得子厚無一在者<lb/>
雖欲舉尚齒之觴不得也然則當斯時而得年如先生<lb/>
巋然七十不可謂易事也則夫由履道而至道而耆英<lb/>
而真率雖屢舉可也<lb/>
　　　李丹壑進士館選庶吉士賀屏序<lb/>
宋人作春明退朝録多記早達而弇州繼之遂將近代<lb/>
早達者譜入三述謂之盛事然大抵成童以前率皆童<lb/>
<pb n="KR4f0030_WYG_044-10b"/>
科膺薦如蕭何草律以太史試學童補史書令史而魏<lb/>
晉相仍所稱童子郎者是也獨是科目之設隣于發覆<lb/>
雖年如子淵齒如項槖何所别識以故早齡通籍代不<lb/>
乏人而求其十六成進士者則自明三百年來所傳祗<lb/>
王庶子一人而他無聞焉<lb/>
國家崇儒右文景運日隆加之<lb/>
聖天子興復古學一時摛文掞藻之士翩翩蔚起意必<lb/>
有聖童畸質可為當代標人瑞者而學士李公其令嗣<lb/>
<pb n="KR4f0030_WYG_044-11a"/>
丹壑以十五歳舉于鄉十六成進士時康熙己未春官<lb/>
列名赴<lb/>
殿廷對策擢髙等遂得<lb/>
召問改翰林院庶吉士使讀書中祕以補舘學生三十<lb/>
人之列一時聞之者無不嘖嘖稱嘆以為極盛吾聞越<lb/>
睒之生蘭筋宿成雖紐紲未賖居然有籋雲掣電之勢<lb/>
鸑鷟産丹穴體備六象質負五采初未嘗巢阿舞庭而<lb/>
長離所燭菡萏興而文章見葢瑞應昌隆固神物所自<lb/>
<pb n="KR4f0030_WYG_044-11b"/>
鍾也然而崑丘良木滋以靈露威鳳雖奇宜畜嘉徳曩<lb/>
者任咸黄琬皆以夙悟力學卒成大器故唐宋分十齋<lb/>
教諭専朂異才而明時茶陵少師亦以十七成進士讀<lb/>
書中祕究之黽勉奮發肆情藝苑以致入參大政多所<lb/>
建白至于今鴻文鉅業追溯前事者尚藉藉稱茶陵不<lb/>
衰今之授舘學即公輔儲材之地也深嚴親近必用經<lb/>
術有學者上備<lb/>
顧問兼之册府鄭重並以大詞掌書命則凡經緯黼黻<lb/>
<pb n="KR4f0030_WYG_044-12a"/>
儲偫以須莫不預于是時朂之葢年少力學勉在青陽<lb/>
雖曰揣摩所由終而實則淬厲之所由始也夫居寵不<lb/>
驚履榮不衒達人之識而苟其居髙而益進于髙席厚<lb/>
而益期于厚則雖恢台日盛而卒無日中則昃之慮今<lb/>
學士致身祕閣稡擷經史既已躋玉堂之長然且周旋<lb/>
入直勞勩謙抑未嘗少縱即晨入暮出東第稍閒遽與<lb/>
天下賢俊傾筐倒篋談千秋之業而丹壑于趨庭之餘<lb/>
觀橅有素他日為<lb/>
<pb n="KR4f0030_WYG_044-12b"/>
天子親臣繼志述事恐茶陵聞望定無以過予故于彈<lb/>
冠之頃不為頌而為勉如此不然父子同朝世掌綸綍<lb/>
池上鳳毛古人所羨即以弇州三述觀之其為父子翰<lb/>
苑者亦復有幾吾又何為不嘖嘖焉<lb/>
　　　星槎詩序<lb/>
予過上海與徐君西崖為忘年交西崖真才人也既而<lb/>
友西崖之友得星槎金君所投贈詩予愛之不減西崖<lb/>
顧西崖為此鄉領袖而其所與游悉能文有學之士其<lb/>
<pb n="KR4f0030_WYG_044-13a"/>
為詩與詞尚得追曩時黄門舍人遺響不與世移易故<lb/>
其惑於邪說而甘入宋元洿下坎塪汨淖而不得復濯<lb/>
之清滄之淵者惟此鄉為最晩夫近世之為詩甚矣乂<lb/>
爬刮刷猪樝鴨蒜零糟薉溲瀰漫紙上而調必轆轤不<lb/>
曉轉變語必起伏不識對待袒膊張齒以相習為嚎嗄<lb/>
咧喇之音譬諸京師之販傭終日嘂街而全不解鐘吕<lb/>
宫徴為何等則又宗元人所不屑道者直市儈事耳吾<lb/>
不意堂堂文苑為詞翰標指而反出于是乃星槎為詩<lb/>
<pb n="KR4f0030_WYG_044-13b"/>
即不然風流涵泳詞洽而氣清句必有聲字必有色寧<lb/>
為澹宕毋入褊棘此如吳中人士越布單衣而自足以<lb/>
據髙流之上世不乏傖人不與較也予向許星槎詩謂<lb/>
為文房夢得可當進步而星槎近入長安詩體容肆方<lb/>
超超乎淩厲而上而復以長安塵鞅難以久處將隨官<lb/>
浮梁者為西江游夫廬嶽之髙鄱陽之廣其為詩境當<lb/>
復有進于是者慎毋謂茅靡之習倡自首善遂謂廣大<lb/>
不足法也星槎將行以近詩屬序予告之以此并告西<lb/>
<pb n="KR4f0030_WYG_044-14a"/>
崖夫西崖則已知之矣<lb/>
　　　寄贈周平山游嶺表序<hi>平山原名玉輪字秋駕</hi>
吾邑多隠君子夫隠君子者非以其好晦而惡通也又<lb/>
非以用于昔而不用于今也必其才可為而不為徳可<lb/>
見而不見身可以用世而世不必為身用斯足尚矣今<lb/>
天下不出者則其才不足用耳徳不可以見諸時耳非<lb/>
然則亦身世不相副彼以是求而我不必即以是應耳<lb/>
非然則鮮有能隠者矣今<lb/>
<pb n="KR4f0030_WYG_044-14b"/>
聖天子旁招文學以地震求治思舉山林髙隠之士即<lb/>
已下其<lb/>
諭于郡國守牧與御史大夫以下而宰相復屬意吾邑<lb/>
趣邑令按名敦請使上應<lb/>
詔旨而邑之君子悉杜門闔壁謝去若避惟平山周先<lb/>
生以先在嶺表得免而其事亦遂已予嘗讀子伯南士<lb/>
送平山序知平山去時邑君子多以文贈而予值赴都<lb/>
不能出一言相别意謂平山者必厭予垢<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>隨計<lb/>
<pb n="KR4f0030_WYG_044-15a"/>
吏舉制科公車門下徼幸入侍以自比于公孫𢎞東方<lb/>
揚雄之列可恥孰甚而乃託諸故人貽書從嶺表數千<lb/>
里詢問無恙予乃知平山之意氣真而性情逺也夫訾<lb/>
利者慕利者也平山胸中無利故見利而不以為利且<lb/>
夫平山固未嘗晦也平山少以文章顯今復以經術知<lb/>
于時不能自閟往往為人入幕以展其才抱然則金馬<lb/>
門猶是矣故吾謂平山才徳可以見而不見斯謂之隠<lb/>
世嘗比平山之徳有似陽城昔者陽城以兄弟友愛不<lb/>
<pb n="KR4f0030_WYG_044-15b"/>
能暫離各不忍娶婦而平山則既娶而從其尊大人游<lb/>
其繼也復隨其兩兄以祿仕走四方所至獨身從合食<lb/>
共寢各留其婦于其家凡數十年而平山無子而婦以<lb/>
死也今其兄歸里而平山以再娶復别其婦作嶺徼行<lb/>
葢以隨其兄時官貧或不能計晨夕則又間出其才技<lb/>
為友人入幕藉其貲以養而其後主賔相得則一如兄<lb/>
弟之相愛而不忍舍也夫平山于友朋之間則又如是<lb/>
矣人惟性情逺則所見者曠不責過不及道廣能容而<lb/>
<pb n="KR4f0030_WYG_044-16a"/>
亦惟意氣真則友朋兄弟所在親切方予初友平山時<lb/>
裁總丱耳今相距四十年中間别多而會少惟恐形跡<lb/>
之間將復疎逺少親切而回思予故人向之所為親切<lb/>
者今復散盡而獨平山與子伯徽之南士數人僅稱白<lb/>
首而南士又死于路則雖書問千里諮詢無恙亦猶然<lb/>
疎逺不切而況出處之間與平山曰盍贈我以言因寄<lb/>
之且以示子伯徽之之家居者焉<lb/>
　　　送登封令江南張君赴任序<lb/>
<pb n="KR4f0030_WYG_044-16b"/>
洛邑為天下之中而陽城又為洛邑之中夫陽城即登<lb/>
封地也在昔姬公卜宅既已食洛攻位定為東京而又<lb/>
封表太室端圭于陽城上下之間定其標而為之則之<lb/>
臺觀巋然使夫土中之實之必有所在此曷故哉誠以<lb/>
為隂陽之和道里之均必有其端焉而不可溷也今天<lb/>
下居重之勢久在東北縱不必如漢晉隋唐申畫其地<lb/>
顧古亦有云欲萭四方先規中央夫以天地之中而為<lb/>
之宰者百里南面深其溝而隆其堵料土中之民而井<lb/>
<pb n="KR4f0030_WYG_044-17a"/>
伍區畫亦重事矣予向時曾游二室藉隣州使君假我<lb/>
車騎遍求夫古之所謂步影與測象者浩然感興葢仰<lb/>
觀俯察人事以起特未嘗過邑宰而驗其治政之何如<lb/>
也今相距若干年予至京師會江南張君以謁選得登<lb/>
封宰或謂張君才大登封瘠不足以展攄其才或謂登<lb/>
封雖土中然故非形勢所在邑且荒僻非要害張君無<lb/>
可為吏治地而吾不謂然夫以邑長之尊寄一方民社<lb/>
之重銅符軒綏朱丹其車豈不惟材幹彊力是視而宿<lb/>
<pb n="KR4f0030_WYG_044-17b"/>
昔美為政者其在前古則稱單父以揮絃操縵為能事<lb/>
而近稱河陽則居然灌花蒔卉任娱目快志而略不為<lb/>
愧此豈真不足于政事而為是泄泄也哉葢和平者有<lb/>
功而彊毅者多割也今天下皆尚名法凡租庸獄訟進<lb/>
才絀不肖皆一以簡覈自效毋論庸庸者淟涊却足而<lb/>
即其勵精鍥志偶一過當皆足為病有如舉一事焉在<lb/>
張君長材逺思豈無一往奮發之概而徐而思之凡天<lb/>
下之可以益官者未必無少損于民其可以邀譽于百<lb/>
<pb n="KR4f0030_WYG_044-18a"/>
姓者未必不少夷于政治而由是以酌于中抑有為以<lb/>
補不及借調劑之術以行其催科撫字兩兩難全之意<lb/>
是即姬公所願聞而宓子之所相視而歡然者也若夫<lb/>
自服土中古有其説則先之以喜怒之和繼之以競絿<lb/>
之節張弛損益各得其宜隂陽調而水旱時遵其道路<lb/>
而可以幾無偏無陂之治此豈張君所難為然而未敢<lb/>
驟已張君將行京師善詩者各為詩送之而請予序之<lb/>
如此或謂登封古封禪地<lb/>
<pb n="KR4f0030_WYG_044-18b"/>
今天子方召文學將欲登封喬嶽躋七十二君之盛他<lb/>
日者<lb/>
翠華臨幸驗縣令之治必當同律準度為肆覲者所稱<lb/>
首夫政果能調又何患<lb/>
天子不見知哉<lb/>
　<lb/>
　<lb/>
　西河集卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻八十四</head> <lb/>
    <p>
<pb n="KR4f0030_WYG_084-1a"/>
欽定四庫全書<lb/>
　西河集巻八十四<lb/>
　　　　　　　　　　翰林院檢討毛竒齡撰<lb/>
　　墓碑銘<hi>一</hi>
　　　故明大學士前兵部職方司郎中厯九江道僉<lb/>
　　　　事孫公墓碑銘<lb/>
順治三年<lb/>
王師下浙東職方孫公以抗戰不勝蹈海死死時海未<lb/>
<pb n="KR4f0030_WYG_084-1b"/>
靖未能浮海而問所殮也越二十八年康熙乙丑<lb/>
天子命諸旂渡海剿彭湖逋冦盡翦撲而版畫之于是寧<lb/>
波上下初界于海今皆入附而比于藩落公孫監州君踰<lb/>
海尋公死所得公揭櫝于滃洲之間遂啟櫝以歸而葬之<lb/>
燭湖燭湖者公里也先是公入解知縣梁佳植夢公坐上<lb/>
有狀元額而公當兒時屢夢狀元與之遊私喜自負謂先<lb/>
達自忠烈公後有解元會元而無狀元即從曾祖榜眼耳<lb/>
應待已以具其數而既而不驗及監州乞銘自言啟櫝時<lb/>
<pb n="KR4f0030_WYG_084-2a"/>
有張信墓在櫝傍蓋有明開國登殿試第一而葬于滃<lb/>
洲者也然則公之死豈偶然矣公諱嘉績字碩膚浙之<lb/>
餘姚人自五始祖燧以右都御史巡撫江西死宸濠之<lb/>
難追贈禮部尚書賜謚忠烈而名臣代興髙祖墀尚寳<lb/>
司卿與兄都督堪弟禮部尚書謚文恪陞皆以孝稱子<lb/>
是墀所生者為上林苑監鏊與太子太保吏部尚書謚<lb/>
清簡鑨南京禮部侍郎鋌太僕寺卿錝太子少保南京<lb/>
兵部尚書鑛實兄弟行也鏊生如游少保文淵閣大學<lb/>
<pb n="KR4f0030_WYG_084-2b"/>
士謚文恭是惟公祖時公之從祖尚有光禄寺卿如法<lb/>
池州府知府如洵皆以名進士蟬聨而起而如游生應<lb/>
本工部郎中應本生公公以崇禎丁丑進士授南工部<lb/>
主事改遷兵部職方司郎中方是時以氣節見每立朝<lb/>
剛果不阿不附其于大事喜負荷無瞻顧意已卯五月<lb/>
烈皇帝知其才召對觀徳殿詢武庫軍器大司馬口蹇<lb/>
不能對公一一指陳上悦賜綵繒二匹糭一盤公跪謝<lb/>
食糭竟敇再賜再食之捧繒而出會髙太監起潛乞世<lb/>
<pb n="KR4f0030_WYG_084-3a"/>
蔭公格勿與起潛怒上方閲尺籍起潛假以隟中公遽<lb/>
下公獄時黄公道周以廷諍予杖敇獄吏屏一切服御<lb/>
意叵測公推已所有䖍事之且從而受易政府楊嗣昌<lb/>
指為黨取同獄黄文煥文震亨等雜治之詞連及公公<lb/>
卭首抗言曰昔夏侯勝在獄中受經子黄霸不以為罪<lb/>
獨柰何寛仁之朝而苛乃出漢世下大司冦忠襄徐公<lb/>
故知公遂出公于獄而轉薦之已而起為九江道僉事<lb/>
命未下國變公狼倉歸里不自量與鄉官熊汝霖破産<lb/>
<pb n="KR4f0030_WYG_084-3b"/>
括閭左揭竿稱孫熊兵會故魯國避紹興拜公左僉都<lb/>
御史進大學士劃江而保者凡一年力竭不能支且天<lb/>
命有歸江枯<lb/>
王師渡公遯之滃洲忼愾嘔血遂不起公以順治三年<lb/>
六月二十四日卒距生萬厯三十二年九月十四日享<lb/>
年四十有四配陳氏封夫人子延齡中書舎人孫六長<lb/>
訥州同知即葬公者次訓次諤次誠諸生次謐次詮因<lb/>
系之曰<lb/>
<pb n="KR4f0030_WYG_084-4a"/>
古族氏稱金張惟世徳袁與楊三公禪皆貞良盟王府<lb/>
紀太常國恩在誰報將公之興以職方斥閹豎清軍防<lb/>
繒賜綵經受黄用未既國已創傾大厦扶修杗雖昧時<lb/>
不自量謂車轢可臂當顧其心猶可諒鹿逐秦犬吠唐<lb/>
聖浩蕩能恕狂不觀漢釋蒯通乃數盡孤臣亡蹈海死<lb/>
亦可傷彼殮者洲之傍所與居殿首張翳鬼物知興喪<lb/>
今來歸瘞舊疆燭湖水何泱泱公之魂翺以翔但假此<lb/>
留公忠<lb/>
<pb n="KR4f0030_WYG_084-4b"/>
　　　故明户部尚書原任廣東布政使司左布政使<lb/>
　　　　姜公墓碑銘<lb/>
公姜氏諱一洪字開初其先餘姚人曾祖工部公遷餘<lb/>
姚之南城祖行太僕公以他嗣徙杭州歸宗而父光禄<lb/>
公由曹郎出為知府贈光禄寺卿移家會稽至公兄大<lb/>
宗伯即以會稽通仕籍焉公二十三嵗登萬厯丙辰進<lb/>
士越三年辛酉謁選請就敎職因以武學敎授遷南國<lb/>
子監博士陞南禮部主事調南吏部考功司郎中皆閒<lb/>
<pb n="KR4f0030_WYG_084-5a"/>
曹與同官魏仲雪申青門為文酒會三君皆丙辰釋褐<lb/>
且同以學博起家今又同部好之自稱曰南銓三友已<lb/>
而改江西副使分守九江道駐節饒陽當是時海内脊<lb/>
脊所在徵民兵加饟凡鋭意功名者率以揚厲擊斷催<lb/>
科督役為能事而公獨捐去苛細一切以寛簡治之令<lb/>
有司從尚徳敎察鄉民孝弟力田者核其實府縣敦促<lb/>
赴道治次第立堦下公乃出㕔事降階勞問賚金帛奬<lb/>
厲鄉民入城觀無不相勸為良民者苐饒俗多溺女女<lb/>
<pb n="KR4f0030_WYG_084-5b"/>
少士民或中年不得配又惑子形家言停舊木不葬下<lb/>
令溺女與殺子同律停舊木者與暴棺棄屍者同律里<lb/>
隣不舉坐居三年大治乃遷河南禹州分巡道右叅政<lb/>
值霪雨河决民大飢流賊犯隣郡飢民多揭竿應者縣<lb/>
捕之急逋逃滿道路公曰此良民也飢不得食故為盜<lb/>
耳奈何復驅之速罷諸捕卒設法以賑民稍稍還里賊<lb/>
逼葉縣及鄢陵見所在有備不得入于是賊帥老回回<lb/>
分犯河北巡撫知公能應變以軍事屬公公乃遣老弱<lb/>
<pb n="KR4f0030_WYG_084-6a"/>
張幟分布要害而自將捕卒千人前行賊詗知公能舎<lb/>
之去會巡撫樊公以艱報將舉公自代公已遷福建按<lb/>
察使閩吏習輭緩公一以勤慎自持八屬肅然凡滯獄<lb/>
疑讞立為之决囹圄皆清遂遷廣東右布政司使故事<lb/>
布政惟左筦賦税右第伴食徒兼清軍名無職掌粤襲<lb/>
承平久軍丁多為諸司所役凡衞所存空牒給餼而已<lb/>
公力清核得千餘人别立隊伍訓練以待用既而進左<lb/>
粤素饒沃而布政又財賦所自出公準量平衡約受裕<lb/>
<pb n="KR4f0030_WYG_084-6b"/>
與却羨而塞耗官吏輸餫者朝至夕發完納甲諸省入<lb/>
覲舉亷卓會推䖍撫以政府格之不行前後在粤凡八<lb/>
年歴丁丑庚戌兩薦至壬午撫按竝疏舉奉㫖候京卿<lb/>
缺推用值艱歸甲申國變江南柄用者推公太僕卿不<lb/>
赴㑹唐王入閩僣位號公亡從之連進吏部右侍郎户<lb/>
部尚書是時國家方南闢閩所賦者悉鄭氏所有獨雲<lb/>
貴廣西諸道賦裁足給軍唐王仰賴惟廣東一區而䖍<lb/>
撫復便宜截留之版圖所計雖尚及七省而司農無一<lb/>
<pb n="KR4f0030_WYG_084-7a"/>
錢公措置盡心力恐民匱遷延間值<lb/>
王師踰浙唐王使鄭氏守關自將兵三千從延平移之<lb/>
汀州命公前行峙糗糧以俟而仙霞兵潰唐王走公四<lb/>
顧無所得馬初坐肩輿行既而散去徒步次興國榔木<lb/>
村去贑百餘里時相隨止二僕枵腹足盡裂公仰天嘆<lb/>
曰嗟乎天意有在雖偷生何為矣遂赴水死時丙戌十<lb/>
一月六日諸生鍾國士見而哀之與榔木菴僧了縁為<lb/>
含殮如禮越一年公二子南奔得公殮因載歸葬故阡<lb/>
<pb n="KR4f0030_WYG_084-7b"/>
而屬予以銘公長身白晳廣額秀眉為人簡重有徳量<lb/>
或以非意相干未嘗小怒至大義所在淵停嶽立有確<lb/>
乎不可拔者言不妄發發必婉而中見事敏而慮事密<lb/>
艱巨不沮至璅細亦未嘗厭薄故所至不動聲色而事<lb/>
事就理配王氏封夫人係舉人敎授鼎和公女男二長<lb/>
天植貢生娶陳氏吏科給事中陞太常寺少卿襄範公<lb/>
女次廷梧庠生娶祁氏巡撫蘇松殉難贈太傅兵部尚<lb/>
書謚忠敏世培公女女二長適兵部尚書峩雲王公子<lb/>
<pb n="KR4f0030_WYG_084-8a"/>
貽模次適户部尚書殉難贈太保禮部尚書謚文正鴻<lb/>
寳倪公子會鼎孫三長燦天植出次承燕廷梧出乃為<lb/>
銘曰<lb/>
時天水後代為王臣徒席世寵誰報國恩謂當集菀而<lb/>
丁于屯何以自處惟有致身緬稽古昔殷有三仁大者<lb/>
遜荒小者臥薪雖昩時命未度周親其道固僨其心則<lb/>
純蜀之伯約思邁等倫惜乎其志田横之島從者二人<lb/>
榔木之村彭咸若在相從水濆東海烏喙西山草根何<lb/>
<pb n="KR4f0030_WYG_084-8b"/>
以招之南方之魂<lb/>
敕贈文林郎家明府君暨髙孺人墓碑銘<lb/>
予修明史作先忠襄傳嘆忠襄以死事崇祀嶺表且名<lb/>
其地為忠襄里報䘏何厚然猶藉後人侍御恢大其祠<lb/>
而香山子姓有為茂才者復于明崇禎間訟所侵祠地<lb/>
給帖勒石後之有裨于先烈如是也既而<lb/>
天子臨軒策士于天安門外見貢自香山者詢之則前<lb/>
訟祠者之孫也予方慰勞間而香山選人由舉人授丹<lb/>
<pb n="KR4f0030_WYG_084-9a"/>
徒令以兄弟行來見且手狀再拜將表其先人之墓而<lb/>
謁予以文予拜讀之始知向之訟祠者為予族父行而<lb/>
對策者其孫謁選者即其子也夫子偶感其為人而其<lb/>
子其孫一時竝見然則孝思之不匱與情感之自通兩<lb/>
有然矣公諱濬字孟深其先由浙人入湖從明開平王<lb/>
定江西以世職調守廣東之香山縣至髙祖茵尚以茂<lb/>
才襲百户職祖鳶封文林郎與父元鈺皆以茂才廩于<lb/>
學而父有足疾公生純孝日侍父疾不出户當五嵗時<lb/>
<pb n="KR4f0030_WYG_084-9b"/>
能治母陳太君喪暨十五父亡公泣必見血每遇禁日<lb/>
終其身易服而哭嘗以父在時疾不能赴讌會公亦遇<lb/>
讌會不赴終其身公幼慧試童科冠軍其于諸嵗類亦<lb/>
然繼母麥太君生遺腹弟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>公撫之如父而身敎之弟<lb/>
亦慧每試與兄爭雄長且貢于廷而公益推甘與弟如<lb/>
兒時顧公性狷介當明崇禎間從父可珍者浙令也行<lb/>
取有名浙人多宦粤者自方伯下以令故人人物色詣<lb/>
公公不見即請召亦不往及身所受知當事自外臺迄<lb/>
<pb n="KR4f0030_WYG_084-10a"/>
州縣皆重公索公竿牘不可得時公弟及公次子定周<lb/>
皆以文章知于時公各戒䠞縮毋請謁嘗云生人惟躬<lb/>
行而已其次讀書外此非吾有也又云人自敬天念祖<lb/>
而外當約以持身寛以待物又云自重者無辱知畏者<lb/>
鮮禍憬省則寡過謙虚則受益以故鄉邑無賢愚皆稱<lb/>
長者里中有悍子迕逆公頻往諭之卒為孝子少嘗與<lb/>
隣人黄亦亨善亦亨子被賊鹵貧不能贖公亦貧賣宅<lb/>
傍菜園代贖之有先世所遺田庄數百年物也豪家忽<lb/>
<pb n="KR4f0030_WYG_084-10b"/>
佔去公不與爭獨訟其先世崇祀忠襄祠地被豪佔者<lb/>
閲州縣數年必請復乃已久之豪慙悔退還公嘗入山<lb/>
覔葬親地夜行多虎見前有光曜如燭導之數里及得<lb/>
路光滅人以為神所佑云公配髙孺人髙孺人者名家<lb/>
女也幼讀書能通女箴列女傳暨歸公與公合徳宗黨<lb/>
多稱之順治九年山賊起破城殺官剽庫藏平南兵驟<lb/>
至巷戰孺人覘事迫恐及辱念所生女已適郡司馬蕭<lb/>
君子茂才而所居同里急呼女至衽衣顧宅傍井齊投<lb/>
<pb n="KR4f0030_WYG_084-11a"/>
之男新周崇禎改元以茂才守忠襄祠者縋城入覔母<lb/>
見母死亦慟哭而湛于水某月某日合兆于某山而表<lb/>
以碣康熙癸亥次男定周請書碣定周順治丁酉科舉<lb/>
人即新授丹徒令者乃為詞曰<lb/>
惟是懿哲先以峻行讀經談義曰惟方正孝乎惟孝友<lb/>
弟為政施之鄉邦必共與敬以是孚達早播桑梓比之<lb/>
王烈在孝弟里雖復文翰卓犖無比次仲書勢鴻騫鵠<lb/>
跱世所珍匿皆其技末獨此躬修如星如日言成標蕝<lb/>
<pb n="KR4f0030_WYG_084-11b"/>
行萃科律況當家庭皦皦大節中閨姱<graphic n="KR2601" url="https://raw.githubusercontent.com/kanripo/KR-Gaiji/master/images/KR2601.png" mimeType="image/png"/>言容徳紅披<lb/>
帷吟誦有林下風如何于毒與尤來通慨然致身瑩于<lb/>
寒冰所羨子女俱秉令敎女既殉母子亦死孝旴江是<lb/>
浮汨羅可弔不媿忠烈世禪廟貌自古至徳為裘為箕<lb/>
誦芬揚駿俟之後時凡銘貞石汗簡之資繼為史者尚<lb/>
其思之<lb/>
　　　刑部廣西清吏司主事沈君墓碑銘<lb/>
君典江南試撤棘招予于烏衣自言入衡鑑堂時見按<lb/>
<pb n="KR4f0030_WYG_084-12a"/>
側賢書例鐫從前論秀名應手開揭則先王父玉梁公<lb/>
名籍出所揭版蓋故明萬歴丁酉以國子從應天榜入<lb/>
解者既而飲于堂堂例題名列典試先後自本朝開科<lb/>
逮今為一石植至公堂右而故明自洪武庚戌劉誠意<lb/>
為主文官始迄崇禎壬午為一石植是堂側乃就坐仰<lb/>
視則適刺萬歴甲子先外王父姜宗伯公名怵然動心<lb/>
予生于甲子是年宗伯公適撒棘歸值予彌月已命有<lb/>
名矣宗伯公曰以予闈中見是子非是名也因改今名<lb/>
<pb n="KR4f0030_WYG_084-12b"/>
且曰是子宜嗣我然嗣我于此已耳遂取宴時所饗銀<lb/>
鵝佩之以為劵今予忽覲王父籍而外王父所先鑒不<lb/>
幸左騐然則予數止此乎予笑慰之次年招予于京師<lb/>
不果又次年君轉都官又次年計至時予方游吳門哭<lb/>
于旅又次年而君之柩自京師歸始就哭于喪次于是<lb/>
君子五杲出狀請表碣不敢辭君諱嗣笵字康臣别字<lb/>
肻齋自唐成徳節度使由蜀遷越為越人厯宋郇國公<lb/>
元昌平提領公下至明素庵公徙山陰之隆興里君生<lb/>
<pb n="KR4f0030_WYG_084-13a"/>
而英敏四嵗就王父索一硯竒之弱冠餼于庠例諸生<lb/>
補餼者輪年貢舉倣古者天子之制諸侯嵗獻貢士于<lb/>
天子謂之嵗貢明初嵗貢者為正途科目次之而其後<lb/>
科目重而貢且輕也今三途竝用貢所考選與科目無<lb/>
異君猶不屑當貢及棄去援例入國子就北雍試一試<lb/>
獲薦再試拔進士髙等君素擅書法至是凢南宮主文<lb/>
參詳小試官俱素聆君名且工書各屬意君擬廷對處<lb/>
君及第而廷對巻偶誤墨不撿洗以容刀傳臚賜出身<lb/>
<pb n="KR4f0030_WYG_084-13b"/>
拔授袐書院撰文中書舎人第一時新例以内閣親切<lb/>
地勿用貲郎特遴進士有才望者充之君首應是選會上<lb/>
兩宮徽號貤贈遂以纂修<lb/>
世祖章皇帝實録充史館收掌官五年告成且開代紅<lb/>
本悉經撿㸃賜金幣加級壬子典江南鄉試先是<lb/>
天子念東閣制誥諸舎人槖筆勞苦當與簡主文官而是年<lb/>
適纂修實録有成効遣君遂用為例既而復命嘉其能<lb/>
内轉乃以資格稍遷刑部廣西司主事君自文林君贈<lb/>
<pb n="KR4f0030_WYG_084-14a"/>
君厯世鼎食少豪侈不撿揮金刀如流泉結納天下賢<lb/>
長者且游于聲伎後房充陳供具服食不能嗇既仕而<lb/>
家産散落鬻所居廬為入官釡庾家如單寒而君不纎<lb/>
悉芥蒂益刻苦自厲自國子就試暨入官凢十年思還<lb/>
故鄉江南試事竣計去家千里而近撫環輙泣曰吾入<lb/>
都時親朋餞于郊且有贈以衣裝者今歸而無一錢為<lb/>
襍報資縱人不我責吾能<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然行鄉里間耶遂不歸君<lb/>
篤于友愛仲弟華善病貽書憂勞既招華江南同臥起<lb/>
<pb n="KR4f0030_WYG_084-14b"/>
時友人毛甡在座比夜必飲飲必着曙向與甡飲家采<lb/>
山堂甡善歌君吹洞簫和之能曲折倚其聲至是置一<lb/>
笛比夜必數弄倚歌至一月乃罷嘗泣曰吾髮種種吾<lb/>
入長安後求兄弟友朋如此會鮮矣君好學尤好過人<lb/>
嘗與同郡徐緘張梯姜廷梧及毛甡為詩文角勝中秋<lb/>
夜苦吟作明河篇數千言輟筆而血嘔自太陵出漫銅<lb/>
盎臥病㡬死比文戰不勝鍵户揣摹有日者告星過癸<lb/>
卯後當不利君惡其語益發奮必以丙午售後入秘省<lb/>
<pb n="KR4f0030_WYG_084-15a"/>
與同舎郎汪君相倡和爭去恒體今采山堂續集則當<lb/>
時所為詩也汪君嘗語君勤于酧應比辦事之暇有以<lb/>
詩字索者輙應不苟其主文時凢退巻皆親閲至遷刑<lb/>
曹例以新遷者視獄晝簡囚𨽻夜宿犴狴外三月而代<lb/>
名為提牢時朝審秋决諸重囚日未得蔽而滇閩適亂<lb/>
囚且溢獄君驅伍伯供𨽻事食寢不給會天寒囚饑貸<lb/>
錢市衣米散活瘐衆而君卒以是瘁死君嘗曰吾畏親<lb/>
獄少時過訟亭聞敲骭聲輙驚悼累日夫以慎獄之人<lb/>
<pb n="KR4f0030_WYG_084-15b"/>
而親獄宜其痒也君所著采山堂詩集八巻續集十巻<lb/>
擬樂府一巻文一巻其試策雜文集不載銘曰<lb/>
謂才足恃科目以㡬何為入官厄于曹司召公是似郗<lb/>
家見竒惟生與死鏁院而知只憐官貧生不能歸死而<lb/>
慿者墓門之碑<lb/>
　<lb/>
　<lb/>
　西河集巻八十四<lb/>
</p>
<p>
</p>
  </div>
</body>
</text>
</TEI>
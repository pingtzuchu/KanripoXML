<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百八十三</head> <lb/>
    <p>
<pb n="KR4f0030_WYG_183-1a"/>
欽定四庫全書<lb/>
　西河集巻一百八十三<lb/>
　　　　　　　　　　翰林院檢討毛竒齡撰<lb/>
　　七言律詩<hi>十</hi>
　　　奉和乾庵和尚天衣古蹟十詠原韻<lb/>
西來白馬有誰傳靈蹟初開東晉年萬仞遠看浮叠翠<lb/>
一峰高竟入重𤣥坐環絶壑疑無地行到深林别有天<lb/>
望斷法華臺畔路三花寶樹盡生烟<lb/>
<pb n="KR4f0030_WYG_183-1b"/>
　　　　<hi>右法華峰</hi>
何處天香雲外飃髙峰斜傍碧天遥渡溪時逐雲間鶴<lb/>
伐木長逢山下樵瑶磵桂枝埀白露珠壇明月掛青霄<lb/>
如來金粟當年影只在西嵓古寺腰<lb/>
　　　　<hi>右月桂西嵓</hi>
疎松澗底漫相撑畵得飛龍未㸃晴但向嵓前觀翠積<lb/>
尋來石上有苔生春雲度處蒼鱗濕朝雨迴時偃蓋明<lb/>
臺畔有人長說法空林鎭作海濤聲<lb/>
<pb n="KR4f0030_WYG_183-2a"/>
　　　　<hi>右松間積翠臺</hi>
塔影重重鎖碧烟道人髙坐自談𤣥山高何處彈中指<lb/>
花落如曾袒右肩架上賜衣長作供嶺頭開鉢不湏牽<lb/>
若非臨濟當陽在誰遣孤峰與世傳<lb/>
　　　　<hi>右衣盂嶺</hi>
曾看梧鳯愛朝陽不道空山現佛光斷壁雲間貍臥穩<lb/>
穿林日出燕飛忙琳宮曙啟花俱發鈴塔春通草亦香<lb/>
時見老僧來曝背袈裟影裏坐難忘<lb/>
<pb n="KR4f0030_WYG_183-2b"/>
　　　　<hi>右朝陽</hi>
淼淼雙溪繞寺流蒼然夭矯望中收降來鉢底原無着<lb/>
伏在嵓前何所求說法有時看露爪聴經無處不回頭<lb/>
笑他五百阿羅漢渡海于今又幾秋<lb/>
　　　　<hi>右伏龍坳</hi>
孤猿一嘯萬山深今日何由響北岑聴去不忘他日泪<lb/>
呼來應識舊時心秋清月下驚禪夢夜半霜寒伴梵吟<lb/>
攜得鷲峰靈蹟在慿欄唱和有知音<hi>靈隱鷲峰有呼猿洞時乾公為靈隱</hi>
<pb n="KR4f0030_WYG_183-3a"/>
<hi>法嗣故云</hi>
　　　　<hi>右猿嘯巖</hi>
獨立幽巖幾度春芳年謪下在清宸崇朝細草連衣緑<lb/>
入暮飛花㸃髩新白日虹生疑結伴行雲天半不隨人<lb/>
多因曾禮如來懴瓔珞紛紛挂滿身<lb/>
　　　　<hi>右玉女峰</hi>
嵑<graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>嘗思瞰大環白雲猶駐舊禪關也知嶺背多岐路<lb/>
不信淮南是小山千佛幾離春嶂外一門如啟暮烟間<lb/>
<pb n="KR4f0030_WYG_183-3b"/>
前身子敬因看竹誤向溪邊日往還<lb/>
　　　　<hi>右小雲門㠗</hi>
欲上南屏多所思千秋王氣總成悲載歸瑶海三神藥<lb/>
望去凾關百二基石屭吼當亭午候杜鵑啼徹暮春時<lb/>
何年着得秦人服野寺蒼茫倚杖追<lb/>
　　　　<hi>右望秦</hi>
　　　喬處士壽<lb/>
丹砂駐頰似芙蓉家住東江第幾重梁國文章傳彩鳯<lb/>
<pb n="KR4f0030_WYG_183-4a"/>
湘州服食本飛龍人如公紀吳中出花向春申浦口逢<lb/>
絓就彩弧當漢臘寒梅香汎酒杯濃<hi>五代喬順隱湘州服飛龍丹仙去處</hi>
<hi>士好丹汞故云</hi>
　　　贈新娶<hi>梁司馬夫子之孫</hi>
都省雙輪控玊覊荷花巻作合歡巵華堂挾瑟彈三調<lb/>
繡户張燈掛百枝入魏陳羣還繞膝渡江衛玠早能詩<lb/>
開元舊賜金錢串散在屏前撒帳時<lb/>
　　　李副使之任<lb/>
<pb n="KR4f0030_WYG_183-4b"/>
恒陽憲府自崔巍玉節新頒領外臺繡<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>近隨河朔啟<lb/>
赤幢髙傍太行開五都碑記封隆烈三輔歌傳皇甫才<lb/>
却笑朱衣陪後乘蓬山曾汎碧霞杯<hi>副使舊係同舘</hi>
　　　送王舍人遷廣平司馬<lb/>
同趨丹陛惜分攜司馬南行展畵旗趙市尚淹騏驥足<lb/>
洺河應接鳯凰池刀啣帶珮因家授車障緹油耻世知<lb/>
舊日退朝相問處春風無限度花枝<lb/>
　　　高江村詹事暫假還里<lb/>
<pb n="KR4f0030_WYG_183-5a"/>
暫辭雙闕下蓬萊白璧黄金莫浪猜海國自能瞻岱嶽<lb/>
帝心不用感風雷谷中鸚鵡眠方穩洞口蘠薇花正開<lb/>
只恐恩深饒眷戀浙潮一日兩瀠洄<lb/>
　　　姜京兆七十<lb/>
少壯提攜毎及肩何期埀老共歸田長因親在娛良日<lb/>
冣憶君曾使奉天焚草只愁聞向外啣盃不覺感從前<lb/>
黄門五十為京兆詘指于今又廿年<lb/>
　　　同朝士餞益都夫子于萬柳堂即席和夫子留<lb/>
<pb n="KR4f0030_WYG_183-5b"/>
　　　　别原韻<lb/>
元老功德邁三楊七十歸田髩未霜誼切及門通飲餞<lb/>
感深馳驛賜還鄉集賢庄上歌猶發履道坊南柳正長<lb/>
𣺌𣺌鴻飛方信宿便令人誦衮衣章<lb/>
　　　二<lb/>
十年政府喜投閒載酒平泉草自删蘸壁題詩酬去志<lb/>
滿堂拂舞帶離顔歸時欲臥花間轍醉後難忘檻外山<lb/>
他日籃輿尋問處散金臺在冶湖灣<lb/>
<pb n="KR4f0030_WYG_183-6a"/>
　　　寄還一和尚大能仁寺<lb/>
遥望嚴城隔翠微靈山自昔㑹來稀堂開講席龍初下<lb/>
門傍閒田鳥自飛蹋足頓穿三寶地閑身不掛七條衣<lb/>
從他法臘年年換何日相逢話息機<lb/>
　　　耿使君赴任蔚州<lb/>
百里眞城繕塞才攜琴西上李陵臺州城版峻連雲起<lb/>
亭長車迎自代來官道畵烏通射革民田牧馬當鋤萊<lb/>
漢庭多少安邊䇿只有雲中魏尚能<lb/>
<pb n="KR4f0030_WYG_183-6b"/>
　　　蘇州魯司馬赴京口造下海軍船遇于秦淮有<lb/>
　　　　贈<lb/>
平江司馬舊才賢北府今看借箸年早嵗賦詩驚漢苑<lb/>
清秋對酒在秦川題輿名著留雲閣將作功埀下瀨船<lb/>
他日緹油看賜去相逢重詠梓桑篇<lb/>
　　　沈舉人飲次兼示其令嗣新赴公車<lb/>
初從闕下請長纓對䇿金門久未成阮籍近為馬乳醉<lb/>
超宗眞見鳯毛生青絲到處調銀埒白雪飛來㸃玉罌<lb/>
<pb n="KR4f0030_WYG_183-7a"/>
他日慈恩留飲處好同令嗣一書名<lb/>
　　　奉祝李少司農夫子生日<hi>正月下浣日立時家製一屏乏詩  命賦</hi>
　　　　<hi>一十二首署京朝官名此祗八首餘四首見第七巻</hi>
集賢學士本巃嵸晉秩司元佐上公周室冡臣兼㑹計<lb/>
漢家相業起關中生當白鳯翔天半嵗見蒼龍轉亢東<lb/>
少小鯉庭能嗣烈宮袍裁作綵衣紅<lb/>
　　　二<lb/>
文昌都省動星躔誰似中行副相賢體國自饒登版計<lb/>
<pb n="KR4f0030_WYG_183-7b"/>
肥家不用度支錢代傳蓬觀文彌著部有天倉黍自塡<lb/>
祗恐隱之清太甚空庭設矢坐無氊<lb/>
　　　三<lb/>
徒言治粟阜人民猶藉㕘知作稼臣蘭省尚傳左史貴<lb/>
蓬屏轉見侍郎貧升賢内府材無敵生甫中原嶽有神<lb/>
勿道李常無吏事清安端屬掌邦人<lb/>
　　　四<lb/>
追趨鳯閣喜多年早領司庾典國泉紅廪獨稽天府外<lb/>
<pb n="KR4f0030_WYG_183-8a"/>
黒頭叅坐考堂前鍳公能度均輸議操潔曾無入獻錢<lb/>
夙昔長庚雖感夢秋星啟曜在春先<lb/>
　　　五<lb/>
槐堂接武重人宗况復司徒即大農懐遠入官殊簡率<lb/>
深之計地甚從容招賢譽起燕臺駿有子名如荀氏龍<lb/>
問齒不疑纔服政含元鏡下對芙蓉<lb/>
　　　六<lb/>
三行先後總無端祇覺相隨畵省寛元月帝蓂連嵗發<lb/>
<pb n="KR4f0030_WYG_183-8b"/>
百年仙李共根蟠六符未敢遮奎曜五教由來仰地官<lb/>
况復在庭饒儲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瓊林十庫總琅玕<lb/>
　　　七<lb/>
才名廿載動<lb/>
楓宸公府嘗聨丞相茵十日春生千日酒一年花判百<lb/>
年身通明自料常平粟節儉方辭月進銀五十公孫曾<lb/>
未貴何湏開閣話平津<hi>公年五十</hi>
　　　八<lb/>
<pb n="KR4f0030_WYG_183-9a"/>
黄柑獻罷上元巵栢子觴傳初度遲此日孟郊纔得第<lb/>
笑他常侍始為詩身稽版服恢龍馭世掌絲綸接鳯池<lb/>
祗惜泉刀通九府不令食指染銖錙<lb/>
　　　胡御史廵鹽河東<lb/>
直指風清嶽色寒西行捧節重臺端登朝喜接鵷鸞序<lb/>
開府重瞻獬豸冠筆下凖繩追李勉論成鹽鐵問桓寛<lb/>
上林多少棲烏地總藉還臺振羽翰<lb/>
　　　雲門徐武静五十<lb/>
<pb n="KR4f0030_WYG_183-9b"/>
南國才名嘆爾豪高門猶記舊西曹雲間少弟推龍躍<lb/>
<hi>其難兄闇公孝亷在前朝有名</hi>洛下諸生探鳯毛結客酒淹珠履細藏<lb/>
書花映玉臺高相逢詘指狂歌地五十年來一紵袍<lb/>
　　　為婦和黄皆令<hi>吳門閨秀</hi>除夕詠雪見貽用東坡原<lb/>
　　　　韻<lb/>
怕向寒風捲畵簾多君猶自傍朱檐不將粉絮粧眉膴<lb/>
但見冰花落指尖夾岸似張雲母幛辛盤空貯水晶鹽<lb/>
無才終譲劉臻婦羞把丹椒嵗嵗添<lb/>
<pb n="KR4f0030_WYG_183-10a"/>
　　　王封君初度<lb/>
華燭當筵奏八璈仙人海上獻仙桃春還碧嶠雲嘗滿<lb/>
晩讀黄庭興自豪雛鳯舞從庭下轉少微星傍越來高<lb/>
遥知名列丹臺久日擁花前白帢袍<lb/>
　　　二<lb/>
鳯毛麟角世相仍名徳高門事可憑發䇿早時開緑字<lb/>
傳經當日憶青燈階前親種三珠樹手内常拖萬嵗藤<lb/>
為望南雲瞻紫氣且將歌管祝升恒<lb/>
<pb n="KR4f0030_WYG_183-10b"/>
　　　寄贈西安鹿明府<hi>明府諱祐潁州人</hi>
琴臺高踞漢新安之子才名冠潁川官舍栽花逾製錦<lb/>
仙山收橘當租錢人間放棹迎春後客至開衙返照前<lb/>
只愧趨庭眞駑下驅車仍負九方甄<hi>時予嗣兒鄉舉以第二人出公門下</hi>
<hi>適㑹試下第故云</hi>
　　　沈母壽<lb/>
萱樹高堂錦瑟張綵雲深處進霞觴嘗來鯉鱠遺羹美<lb/>
翦出荷衣舞袖香夜月炤成瑶海白秋風吹發桂枝黄<lb/>
<pb n="KR4f0030_WYG_183-11a"/>
曾隨製錦陽山曲親見仙人坐五羊<hi>夫人為陽山令德配子新舉鄉試</hi>
　　　宫允鄭幾庭前輩將赴都値其初度有贈<lb/>
圖書遥映日華東萬仞龍門啟上宮史擷一編傳寶歴<lb/>
名同三俊重元豐東堂<lb/>
詔下宣麻紫南極星明照字紅何幸閩江相隔久還隨<lb/>
杖履問崆峒<lb/>
　　　王兵部南使有贈<lb/>
鳯書初下紫泥新喜見西曹簡近臣宮路遠迴銀瓮暖<lb/>
<pb n="KR4f0030_WYG_183-11b"/>
樞臺高賜錦袍春南交盡洗蠻方瘴北望曾驅塞外塵<lb/>
共厠鵷班有幾度今來看欲畵麒麟<lb/>
　　　祝詩<lb/>
東望蓬山憶故家清秋常擬汎仙槎蒼松偃作千秋蓋<lb/>
叢桂香生八月花金匱探書成緑字銅盤注酒沃丹砂<lb/>
山公四十方為簿况有鴻文薄綵霞<lb/>
　　　贈王令<lb/>
平陵出宰本賢豪河上曾推舊法曹市集沙頭行部遠<lb/>
<pb n="KR4f0030_WYG_183-12a"/>
城環山半閉門高當㕔碧柳春前種近案朱絃手内操<lb/>
莫怪上公虛席久君家原有呂䖍刀<lb/>
　　　文都司生日册子<lb/>
清秋列宿啟文昌熠熠南弧在建康自昔分藩推鄧禹<lb/>
于今開府遇文鴦青雲并繞營前棨黄石曾傅肘後方<lb/>
他日功成攜手處漢壇高碣已蒼蒼<lb/>
　　　𣙜使君飲次<lb/>
鵲袍屢賜待旬宣裕國何須更算緡書勝桓寛為論日<lb/>
<pb n="KR4f0030_WYG_183-12b"/>
人如劉晏入官年重逢螺女洲邊月曾汎菱湖雨後船<lb/>
官舍薰風相對晩管教沉醉荔枝前<lb/>
　　　徐司冦壽<lb/>
蓬矢初開竺澤濵<hi>時以纂修總裁開舘于太湖之傍</hi>從來東國藉人倫<lb/>
巖扉高貯盤中酒林屋分居門下人史局鎭教添半臂<lb/>
聖恩未許乞閒身罇前多少經綸事莫向秋風理釣緡<lb/>
　　　壽福州王使君<lb/>
秉刺分符捍國憂專城猶是舊諸侯冰壺坐對仙山曉<lb/>
<pb n="KR4f0030_WYG_183-13a"/>
明鏡長懸螺女秋種柳閒如辛仲甫著書高比杜荆州<lb/>
不知太守年多少試看蓬萊天際流<lb/>
　　　高江村宮詹初度寄書幛子以贈<lb/>
北門學士苑西居偶住當湖傍釣車立籞手編新種竹<lb/>
閉門閒訂舊朝書<hi>聞輯遼金元三史故云</hi>庭懸綵箙隨年轉酒汎<lb/>
黄花帶露攄記得<lb/>
内廷當此節<lb/>
君王長賜御前魚<lb/>
<pb n="KR4f0030_WYG_183-13b"/>
　　　楝亭詩和荔軒曹使君作<hi>有序</hi>
　曹使君典織署其尊人舊任時手植楝樹蔽芾成陰<lb/>
　使君因慨然登亭而歌屬予和之<lb/>
冬官相繼使江鄉父子同披錦繡裳官閣依然梅樹在<lb/>
丹陽重見柳條長牆西紫朶迎朝雨苑角紅亭對夕陽<lb/>
毎遇晩春花信滿風前涕泪一啣觴<lb/>
　　　二<lb/>
當年開府近長干親見栽花傍井榦但過唐昌思玊蕋<lb/>
<pb n="KR4f0030_WYG_183-14a"/>
再來舉院見文官<hi>唐貢士舉院花名</hi>歌成蔽芾恩長在認作桮<lb/>
棬泪未乾滿樹離離初結子到今都是鳯凰餐<hi>莊子鳯凰非練</hi>
<hi>實不食練即棟也</hi>
　　　贈陳太士<hi>并序</hi>
　予己未<lb/>
召試右臂瘍發㑹太士以長桑賸術遨遊京師藉甚諸<lb/>
　王貴人間折刀圭贈予立效既而予入舘太士謁選<lb/>
　得吳興司教去兩地相憶寄書道餐飯者十葚熟矣<lb/>
<pb n="KR4f0030_WYG_183-14b"/>
　今年春太士已拂衣理長桑舊術相見于明湖之濵<lb/>
　握手道故夫以太士之才致身通顯直咄唶間事且<lb/>
　月旦藝林甲乙諸文士致足愉快乃猶沾沾以利人<lb/>
　為念嗟乎稚川元化豈尋常自好者耶相對感激率<lb/>
　題四詩所謂柬知我者不必定贈元使君也<lb/>
曾趨日下㑹<lb/>
天安贈我仙人藥一丸抱樸不為勾漏長鄭䖍忽作廣<lb/>
文官酒分箬下雞缸遠書寄蒼山鳥路寒百尺選樓長<lb/>
<pb n="KR4f0030_WYG_183-15a"/>
在望年來月旦有誰干<hi>朝野僉載柳亭製白雞盞取其迅速時長安尚成化雞缸取以</hi>
<hi>為贈長興有鳥山蒼雲嶺</hi>
　　　二<lb/>
相思十載隔菰蘆老去重逢在聖湖愧我歸田纔負耒<lb/>
憐君過市尚懸壺戴憑叠席支雲臥司業贏錢付酒酤<lb/>
半世才名仍蠖伏可知高論勝潜夫<lb/>
　　　三<lb/>
西㕔典教重宮牆並道前身擬太倉邀去座中皆白帢<lb/>
<pb n="KR4f0030_WYG_183-15b"/>
繫來肘後是青囊研經不讓蘇湖學竒疾曾醫濟北王<lb/>
驛舍相看裁咫尺當年此地遇長桑<lb/>
　　　四<lb/>
領袖羣儒年復年昇山人重右師賢槐㕔自鑿蘇耽井<lb/>
藥地長鋪子敬氊晩嵗校書羞待詔方春種樹當收錢<lb/>
南湖築室尋常事何日相期鑑水邊<lb/>
　　　行過道山弔范制府作<lb/>
官亭彌望草萋萋為弔忠䰟路轉迷蘇武不曾降塞外<lb/>
<pb n="KR4f0030_WYG_183-16a"/>
魯公終自死淮西孤臣殉國心如石<lb/>
天子旌門手自題試看遺骸留瘞處豐碑直與道山齊<lb/>
　　　早入虎跑寺用蘇子瞻舊題原韻<lb/>
滿塢朝烟儼散香法幢開處石流凉巗埀蓮片支雲遠<lb/>
塔轉松陰入路長佛閣畵圖分四壁山厨筍蕨供諸方<lb/>
當年野虎閒跑處留得清泉與世嘗<lb/>
　　　二<lb/>
深林行過麝臍香叅遍諸天趂早凉筧水續流春後淺<lb/>
<pb n="KR4f0030_WYG_183-16b"/>
幡竿倒影暮來長<hi>時薄暮方歸</hi>閒僧不作休糧術過客時傳<lb/>
捨藥方行憶舊朝風物改百年灰刼有何嘗<lb/>
　<lb/>
　<lb/>
　<lb/>
　<lb/>
　<lb/>
　西河集巻一百八十三<lb/>
</p>
<p>
</p>
  </div>
</body>
</text>
</TEI>
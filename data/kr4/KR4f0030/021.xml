<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻二十一</head> <lb/>
    <p>
<pb n="KR4f0030_WYG_021-1a"/>
欽定四庫全書<lb/>
　西河集巻二十一<lb/>
　　　　　　　　　　翰林院檢討毛竒齡撰<lb/>
　　書<hi>八</hi>
　　　復章泰占質經問書<lb/>
復泰占足下日以足下病逺道爲念問至亟解視謂病<lb/>
安頗慰然以今年比期近云不來赴比則是病仍未安<lb/>
也乃别示書冊令兒子逺宗檢看是病中觀僕所著經<lb/>
<pb n="KR4f0030_WYG_021-1b"/>
問一十八巻而藉之以較計者如此則病方増長焉能<lb/>
安矣因别令檢核合五十七條質疑義者二十四正訛<lb/>
字脱字二十一刋誤三其一辨時氣先後者已錄出俟<lb/>
考正索解者四則答有别紙餘各草草註來冊付去乃<lb/>
不揣鄙陋重申祝告必徼降心以從者造物不易生才<lb/>
即生之亦未易成就然且所生之才各不同生文人百<lb/>
不及生讀書人一大抵千萬人中必得一文人而至于<lb/>
讀書人則有千百年不一遘者是以文章之士列代都<lb/>
<pb n="KR4f0030_WYG_021-2a"/>
有而能通一經而稱爲儒博通羣經而稱爲大儒則自<lb/>
漢迄今惟西漢有孔安國劉向東漢有鄭𤣥魏有王肅<lb/>
晉有杜預唐有賈公彦孔頴達合七人而他如趙岐包<lb/>
咸何休范甯之徒皆無與焉即或博綜典籍胸有筐篋<lb/>
如吳之韋昭晉之郭璞唐之李善顔師古宋之馬端臨<lb/>
王應麟輩竝于經學無所預降此而元明則響絶矣然<lb/>
且天生此七人而六經得失尚未叅半詩書得者十之<lb/>
五三禮得者十之六左傳得者十之八而易而春秋而<lb/>
<pb n="KR4f0030_WYG_021-2b"/>
樂而論語大學中庸孟子則全無得焉則是二千年以<lb/>
來冀遘一大儒使古王六經孔孟所傳之學術全明于<lb/>
天下亦不可得也僕七嵗見隣家娶婦不祖而配既不<lb/>
告廟謁廟復不告父母見父母自爲婚姻而解之者猶<lb/>
曰不成婦不廟見嘗問之先仲兄而心竊痛之即私禱<lb/>
先聖前願此生得考註六經刋正謬説而至今未有遂<lb/>
也少好典籍記憶亦不少乃稍長避人垂老還鄉井而<lb/>
時不我與矣然憶僕當年尚遘數讀書人家有胞兄先<lb/>
<pb n="KR4f0030_WYG_021-3a"/>
仲氏亦學者也兵火後大病不能著書而上虞徐仲山<lb/>
多學爲大司馬公之子山隂張南士則大三張後小三<lb/>
張君之一也論經有定識每能辟鄭孔之謬乃不幸偃<lb/>
蹇而死死而其所著之書皆不得傳是豈造物果忌才<lb/>
且不欲使經學明天下耶僕雖不才門下尚多人然皆<lb/>
文章士也初得中州王引齋喜其有經學而遽已早世<lb/>
垂老得朱生鹿田則助我者也詩禮質難必多有啓發<lb/>
苐少年上公車門不耐索米近忽試仕邊缺音耗都斷<lb/>
<pb n="KR4f0030_WYG_021-3b"/>
而東陽李紫翔則長于春秋其作春秋諸紀傳久已行<lb/>
世今且爲潮陽令去所幸遇三章子雖劇恨見晩顧猶<lb/>
賴同郡且值僕東歸草堂可晨夕主客而一死一游關<lb/>
以西三年不返惟足下在家年富有學讀書最精密敏<lb/>
而且審其考覈各具專見能發房開覆闡前人所不及<lb/>
闡僕雖垂死猶賴生活而乃患喀血罹此大虐棲遲白<lb/>
門多日矣此非吾道之窮天之有意于厄之不至此自<lb/>
今以往但當求却病不當讀書何則讀書者致病之由<lb/>
<pb n="KR4f0030_WYG_021-4a"/>
也且苐求却病即是讀書何則病既却則讀書自有日<lb/>
也故却病所以順天天非無意生我而我可以病逆之<lb/>
乎且亦惟却病而後可以逆天天不能使我不讀書故<lb/>
但能使我病而我能不受病而使之仍可以讀書天能<lb/>
禁之乎僕書在案頭幸勿再觀即觀萬勿如所寄之煩<lb/>
而析核而且刻祗如古所云優游不廹逌然以自得可<lb/>
也至别詢治火一法則在春秋傳宋灾諸治法亦既完<lb/>
具聞賢伯氏都府公損其奉以多製械物此正與宋法<lb/>
<pb n="KR4f0030_WYG_021-4b"/>
具綆缶陳畚輂諸事相合即王君治火論君與僕舊識<lb/>
其言亦博通無可間但火地不同治之者必因地設法<lb/>
始爲有濟假如宋法有令隧正納郊保之民使奔火所<lb/>
此一語用之杭州便爲大害何則杭之火災半由游民<lb/>
劫火者所撰造也故僕議治火專用宋廣平刺廣州法<lb/>
陶瓦甓以改茨竹以杭屋皆竹墻也且截火四衢禁民<lb/>
救火而但用正徒之司救者授之符以騐出入防劫火<lb/>
也特其議已勒板而杭人不能用今且東歸有闕板矣<lb/>
<pb n="KR4f0030_WYG_021-5a"/>
蒙索無兼本俟謀另寄頃平湖陸生刻聖門釋非錄成<lb/>
一冊奉去并前項收到七月既望日距接問日越九日<lb/>
　　　復王草堂四疑書<lb/>
　來書略云先生天夀平格主持聖教每一言出則天<lb/>
　地局蹐爲之一開顧伏讀經集巻首則可疑者四一<lb/>
　云夢番僧到門寄以度牒二云以頭陀居士林骫壞<lb/>
　名教三云髙笠僧授古本大學四云以曽髠髮爲頭<lb/>
　陀獲罪<lb/>
<pb n="KR4f0030_WYG_021-5b"/>
　功令遺命不冠襪沐浴竊意先生本聖賢再出或星<lb/>
　嶽所降有之何至有番僧授牒之兆雖髙笠授受淵<lb/>
　源難忘顧不必僧也若遺命不冠襪則恐非正命矣<lb/>
　斯世多忮人即象山陽明以心性立教猶然以禪宗<lb/>
　目之今以初生避難授道遺言四則皆歸之僧後將<lb/>
　若之何先生偶未思及耶<lb/>
接劄具見相念之切且更拜裏言昨命皃子讀訖即惘<lb/>
然自失者累日足下愛我備矣顧此有遽難自解者先<lb/>
<pb n="KR4f0030_WYG_021-6a"/>
慈所夢明明告之大母質之先贈君先贈君即以此夢<lb/>
告廟命名何敢淹沫且非謂此見夢者爲所託之身祗<lb/>
其所貽牒闌以五虬因取郭景純詩竒齡邁五龍句名<lb/>
曰竒齡此即他日髙笠僧授學之先徵也授學大事番<lb/>
僧即遼僧也牒者大學文也若僕之髠首在崇禎甲申<lb/>
年是時方馬遺孽統亂軍東奔僕以一言爲方馬所讎<lb/>
將合江東軍執予殺之因匿之山寺屠去首髮非如佛<lb/>
氏所云出家且所云落染也向使不去髮則方馬得執<lb/>
<pb n="KR4f0030_WYG_021-6b"/>
之假欲辮髮則江東劃守人人皆方馬矣是以放廢之<lb/>
久衣緇者八年至順治辛卯讎者尚以抗試首官因有<lb/>
逆陀骫教之訟夫然後養髪遵<lb/>
功令候試此實事不必諱然亦無可諱也往僕居館中<lb/>
吳都官請作封公夀文僕却之而策馬至東便門作蛤<lb/>
菴和尚塔銘學人有疑之者僕曰此豈僧耶及僕爲蘗<lb/>
菴作丞相源塔院碑文江西羅生創言曰使不得已而<lb/>
爲僧耶髠首而已若傳法則非不得已矣今蘗菴以不<lb/>
<pb n="KR4f0030_WYG_021-7a"/>
得已之故假之爲僧而忽而傳法公然作臨濟宗師是<lb/>
溺之非假之也假可以文溺不可以文也曰然然吾亦<lb/>
不能辨其果溺之果假之也吾苐以已事較之蘗菴匪<lb/>
他前朝諫官熊魚山也魚山以諫罷官又以諫受杖午<lb/>
門因與同杖姜貞毅同戍江浙而未達戍所而國已亡<lb/>
貞毅留吳門而魚山逃之阿迷往者順治年偏沅提塘<lb/>
掛過關號報云有僧熊開元從阿迷歸<hi>開元是諱</hi>貞毅聞報<lb/>
長嘆曰魚山耶吾媿之既而魚山傳法在靈巖山靈巖<lb/>
<pb n="KR4f0030_WYG_021-7b"/>
距吳門與貞毅所居不逺貞毅欲登山詣之而每登輒<lb/>
止曰吾終媿之若是者何也若髙笠先生則尤可憫者<lb/>
髙笠固賀凌臺先生之都講生也關東創聖學以教生<lb/>
徒惟賀黄門一人世所稱醫閭先生者其孫字凌臺以<lb/>
不自揣量與生員徐一寧請兵髙麗不可得歸而伸螳<lb/>
臂抗順卒死非命此未嘗爲僧也今其都講以亡命髠<lb/>
首究不知爲何如人何名何氏苐以曽授一大學古本<lb/>
而追稱之然固僧也舍僧何稱乎且學貴記實反記僞<lb/>
<pb n="KR4f0030_WYG_021-8a"/>
乎且此亦何損于學耶至于僕之後命不冠襪不含斂<lb/>
則實以流離之故不曽視先贈公楄柎故痛以自責且<lb/>
亦以<lb/>
一王之制不能早遵而髠首八年總屬罪譴非敢效楊<lb/>
王孫任達王休徵反經也乃若僕之學問深媿不足然<lb/>
自分拂閩洛不拂洙泗倖傳後世則知我罪我一聽之<lb/>
顧定無有言近佛者以平日不喜言學苐言亦竝未嘗<lb/>
有一字䦨入佛氏或爲浮屠作文字得縱横言之然爲<lb/>
<pb n="KR4f0030_WYG_021-8b"/>
彼家説未嘗爲此間道也此猶賦山者儘言山水不得<lb/>
而強坐之咏物者儘言物人不得而妄認之也且世之<lb/>
闢佛者多矣僕謂無用闢且不必闢者南朝好佛佛不<lb/>
加増北朝欲滅佛佛不加減儒者一口一手闢之何用<lb/>
且人惟不識學故恐學有類于佛亦惟不識佛故恐佛<lb/>
有累于學僕惟深知學亦深知佛因信儒之與佛如水<lb/>
火如柄鑿如蒼黄黑白水火不相入柄鑿不相納蒼黑<lb/>
與黄白不雜比而相爲錯合試以其精者言之儒學善<lb/>
<pb n="KR4f0030_WYG_021-9a"/>
世佛法亦善世儒學利物佛法亦利物但儒之利物善<lb/>
世必由身及世由已及物而佛則舍身以徇世舍已以<lb/>
徇物人從之乎此必不從也何也人雖極愚鮮有無已<lb/>
見者也以粗者言之則生人大欲惟飲食男女居室而<lb/>
已以無何之人而欲其斷滋味絶牝牡去家園門巷而<lb/>
置之槁喪絶滅之鄉亦必不許然而其教不絶者此一<lb/>
等人非聖賢豪傑如蛤菴蘗菴輩慷慨託足則必貧老<lb/>
孤幼疾苦患難若所云鰥寡孤獨窮民而無告者要皆<lb/>
<pb n="KR4f0030_WYG_021-9b"/>
不得已而出此者也周官九職中原有閒民閒民無常<lb/>
事亦且得食人之食而遺人掌委積則凡十里置廬三<lb/>
十里置宿皆得以待天下之去來而無主者然且膠庠<lb/>
米廩或養庶老或養孤幼自老及少各有安設而乃王<lb/>
政不作不得已而盡納之佛教之中此未必非曲爲補<lb/>
救一良法也向使紛紛者既無常事又無常食羣萃而<lb/>
衆處則其不可問非自今矣僕生平耑見如此雖解四<lb/>
疑未敢一信聞足下著聖學防微一書專爲儒學之䦨<lb/>
<pb n="KR4f0030_WYG_021-10a"/>
入二氏者立一大防此是衛儒非以闢佛千秋絶業正<lb/>
如望嵗俟書成早付一本以杜流弊并候不備<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_021-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻二十一<lb/>
</p>
<p>
</p>
  </div>
</body>
</text>
</TEI>
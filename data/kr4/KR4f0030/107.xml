<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百七</head> <lb/>
    <p>
<pb n="KR4f0030_WYG_107-1a"/>
欽定四庫全書<lb/>
　西河集巻一百七<lb/>
　　　　　　　　　　翰林院檢討毛竒齡撰<lb/>
　　神道碑銘<lb/>
　　　誥授通議大夫通政使司通政使楊公神道碑<lb/>
　　　　銘<lb/>
皇清誥授通議大夫通政使司通政使楊公于卒之三<lb/>
月祔塟虎跑進龍浦山先塋之傍遺命勿上謝疏勿乞<lb/>
<pb n="KR4f0030_WYG_107-1b"/>
恩賜祭塟勿飾石人獸望柱于墓獨是東南神道有桓<lb/>
楹分樹仿延陵題墓之意當有文字而以予舉<lb/>
制科時為三相公及翰林院掌院學士所讀巻掌院學<lb/>
士者今已故都官尚書葉公公㑹試同考時所得士也<lb/>
重門相禪誼應操筆執其役又以予曾職史事即以此<lb/>
當史氏之誌因再拜稽首案狀公諱鼐字靖調别字西<lb/>
巖仁和人也其先籍江南合肥以勲衞授世職杭州曾<lb/>
祖諱憶其伯兄諱恒由選貢生任山東臨清州教諭遂<lb/>
<pb n="KR4f0030_WYG_107-2a"/>
家于州公祖松坡公諱大化<lb/>
誥贈通議大夫父仲卿公諱元貞<lb/>
敕賜徵仕郎<lb/>
誥贈通議大夫皆居杭州而仲卿公以臨清地勝曾挈<lb/>
家人僦其地故公母顧太君<lb/>
誥贈淑人生公于臨清别宅㑹顧太君父萍實公為山<lb/>
西平陽衞參軍㩦公之任所至八嵗而始歸顧太君膝<lb/>
下適仲卿公遽棄世仍扶柩還杭州當是時公家以屢<lb/>
<pb n="KR4f0030_WYG_107-2b"/>
徙中落且親族鮮少公與長兄峻明公考授經歴仲兄<lb/>
如之公邑文學相依若肩背夜共被晝易衣以出仲兄<lb/>
每授學所得舘祿僅八金必兄弟分之公幼不好弄數<lb/>
嵗如成人而天資髙少有文譽既早年為諸生屢不遇<lb/>
國初時既棄儒服溷跡商人車仍僦居臨清别宅自分<lb/>
抛舉業為親知勸重以臨清籍就童子試由州而府而<lb/>
道三試皆第一順治十一年舉于鄉明年成進士除大<lb/>
名府推官先是遷臨清時間以乏食應直𨽻王叅戎幕<lb/>
<pb n="KR4f0030_WYG_107-3a"/>
下之請至是叅戎以詿誤落職而案尚未結公為白其<lb/>
寃得末減且捐俸為折贖周恤甚備乃任甫朞月<lb/>
世祖章皇帝廉其能行取授户科給事中㑹值鼓院有<lb/>
辨復降革官職濫擊登聞者公大言鼔院之設所以呼<lb/>
大寃嘂大枉軍國民瘼久抑不治者藉是伸理豈容以<lb/>
一已予奪上瀆<lb/>
天聽斥疏通政去而文武官開復舊有定例至是吏兵<lb/>
二部于開復之例任意參變公特糾正之值已亥㑹試<lb/>
<pb n="KR4f0030_WYG_107-3b"/>
公以同考官取士十七人皆名卿如馬光劉如漢蔣宏<lb/>
道葉方藹等已轉刑科右給事中明年轉工科左給事<lb/>
中<lb/>
皇上登極充頒<lb/>
詔官至寧夏覘邊郡疾苦軍旅疲困謂西川初闢抽撥<lb/>
秦兵鎮其地戍守之制豈容蹔緩特其地叢箐險阨為<lb/>
憲賊所草殺白晝千里無生人虎狼都其中倉黄戍守<lb/>
本屬艱難今復盡遷其家屬以實其地夫鎮兵自月餉<lb/>
<pb n="KR4f0030_WYG_107-4a"/>
外原有田畝室廬以豢家口今使捐田畝抛室廬千山萬<lb/>
水以填此虎狼之鄉劍閣棧道曳銜而行此非徙之實<lb/>
死之也古有踐更番休之法今一仿其制迭相轉調不<lb/>
必遽遷其家室而限期遞代亦不廢事至平凉屯地設<lb/>
苑馬一卿專司孳息原以備邊郡攻守及内地驛站之<lb/>
用今闗塞所需取之茶馬而鄉亭郵遞動輙支驛站銀<lb/>
兩以補倒斃致孶生馬匹悉散之游牝蹴蹋之地水草<lb/>
既不給而騰驤無用翻累閑牧夫市馬防戰畜馬亦防<lb/>
<pb n="KR4f0030_WYG_107-4b"/>
戰無以異也支銀買馬與領馬抵銀其相去不少間也<lb/>
是必苑馬與茶馬一體分撥而附近驛站則直領馬匹<lb/>
以抵銀兩庶閑牧寡累而孶生不至于無用若夫邊兵<lb/>
月餉給之藩司而秦地遼濶邊鎮去省數千里每一領<lb/>
給動經嵗月則邊縣解司似不如徑解軍前之直且捷<lb/>
也<lb/>
上深然其言乃以<lb/>
覃恩封二代公捧敕徬徨念顧太君春秋髙請歸省覲<lb/>
<pb n="KR4f0030_WYG_107-5a"/>
上許之越一年假滿赴<lb/>
闕補吏科左給事中<lb/>
使稽察吏部事務乃以獄訟繁蔓請<lb/>
上飭部臣分别發審㑹康熈二年癸卯順天鄉試以經<lb/>
題訛錯諸生紛紛訟<lb/>
闕下公上疏曰竊惟三載一試本求賢盛典故事凡闈<lb/>
中試題例皆本經同考官所擬今春秋經題則同考官<lb/>
羅繼謨擬進者也乃春秋第四題經係邾子而題訛邾<lb/>
<pb n="KR4f0030_WYG_107-5b"/>
人夫以春秋本經閲春秋房而題有訛錯其人固已疎<lb/>
矣且此第四題即已亥科㑹試之第二題也已亥是題<lb/>
亦曾以邾子誤邾人隨經知貢舉與監試諸官題叅而<lb/>
考試官亦自檢舉請奉<lb/>
㫖改正試錄因將同考官范廷魁孫承恩處分在案此<lb/>
人人共知者已亥至今相隔祗一科不宜遺忘而繼謨<lb/>
者又已亥春秋房中式士也以已中式題而擬以試士<lb/>
既屬可怪况已經訛錯之題而重為訛錯在前此之誤<lb/>
<pb n="KR4f0030_WYG_107-6a"/>
猶曰坊本相沿偶失檢㸃故孫范叅罰可從輕擬今已<lb/>
經更正<lb/>
敕改試錄煌煌然見勒<lb/>
功令而乃以是科中式之人題即是題錯復再錯是前<lb/>
為過誤今且怙終前固違經今復悖<lb/>
敕此其所係匪細故也然且前時舉人哄堂而爭則内<lb/>
簾受過凡反題紙寫邾子者概使錄入今之諸生亦哄<lb/>
堂而爭而内簾必不受過凡反題紙寫邾子者皆帖斥<lb/>
<pb n="KR4f0030_WYG_107-6b"/>
不錄則遵經士子反受黜落去取盡乖詘抑誰贖毋怪<lb/>
乎叩<lb/>
闕之多譊譊矣<lb/>
上閱疏震怒著從重處去而公亦即以是時<lb/>
敕内陞京職需次回籍扶侍顧太君者又八年<lb/>
上俯念舊勞特㫖召用以正四品京卿服俸仍管禮科<lb/>
給事中事且謂公等係<lb/>
先皇帝所用諫臣必諳練國事請各進一言以佐盛治<lb/>
<pb n="KR4f0030_WYG_107-7a"/>
公乃極陳小民疾苦連年甾荒設救恤之典商捐助之<lb/>
法開罪犯折贖之例又且另疏積儲定制經久并請追<lb/>
在官贓賕銀兩及中外所奪月俸以暨闗稅溢額鹽觔<lb/>
割没總移之為賑民之用仁人之言其專于惠民如此<lb/>
康熈十一年二月<lb/>
上躬耕藉田<lb/>
敕和碩親王以下文官四品以上各齋戒入先農壇公<lb/>
届期以蟒服侍班已而陞鴻臚寺卿值癸丑<lb/>
<pb n="KR4f0030_WYG_107-7b"/>
欽賜表裏帑金充<lb/>
殿試執事官未幾遷通政使司通政使乃以積疾發兼<lb/>
念顧太君在堂累疏乞<lb/>
予告蒙<lb/>
温㫖許之㑹顧太君年八十賀者填門而<lb/>
恩綸以榮封三代頒官誥適至太君冠帔拜于庭觀者<lb/>
羨之因顔其堂曰慈慶堂既而太君卒服闋即具疏自<lb/>
陳衰老<lb/>
<pb n="KR4f0030_WYG_107-8a"/>
恩准以原品致仕遂杜門却埽焉康熈十八年<lb/>
欽賜日講四書解義一部二十年<lb/>
欽賜日講書經解義一部二十四年<lb/>
欽賜日講易經講義一部二十六年值<lb/>
太皇太后大行公扶疾赴<lb/>
闕哭臨越明年<lb/>
上南巡狩公朝于<lb/>
行所及<lb/>
<pb n="KR4f0030_WYG_107-8b"/>
還宫特傳在籍大臣自開府以上十人使所在官存問<lb/>
公居一焉三十八年<lb/>
上復以河工未成駐蹕清江浦公同在籍諸大臣恭請<lb/>
幸浙即迎送<lb/>
朝見如前時乃以暮年家居得重瞻<lb/>
天顔喜溢過望舞忭却杖一似較昔增健者越五月無<lb/>
疾卒公性孤介而龎和與人齒遇無畍畛而未嘗有汎<lb/>
濫交孝親友兄弟惇睦鄉族而疏逖者不加薄固窮而<lb/>
<pb n="KR4f0030_WYG_107-9a"/>
不侈于宦達致身通顯而家無雕室榻按不設寳玩日<lb/>
食戒桮杓而柈無兼殽之饌所衣敝裘嘗解之以與貧<lb/>
者每讀律講<lb/>
寳訓公必徃而非然者即終嵗不入府縣門一步遂安<lb/>
張公以巡撫使浙雅重公嘗昏夜親詣公所居遍觀門<lb/>
巷無閥閱無屏繚管鑰無外宅男兒警柝蕭條如寒冰<lb/>
嘆息而去公坐卧一室不出户僅以小童住户外令司<lb/>
啟閉嘗曰人生幾何東墻之隂有寸移寸滅而已公卒<lb/>
<pb n="KR4f0030_WYG_107-9b"/>
于康熈三十八年九月七日享年八十以順治十一年<lb/>
賜進士出身授直𨽻大名府推官<lb/>
欽取考選户科給事中已轉刑右于十六年已亥充㑹<lb/>
試同考官越三年轉工左宣<lb/>
詔寧夏以<lb/>
覃恩敕授徵仕郎轉吏左奉<lb/>
使稽察吏部事務以考滿二等勤職内陞京堂官重以<lb/>
正四品京卿頂帶食俸管禮科給事中事陞鴻臚寺卿<lb/>
<pb n="KR4f0030_WYG_107-10a"/>
康熈十二年癸丑充<lb/>
殿試執事經筵侍班進今官元配沈太君<lb/>
誥贈淑人繼張太君<lb/>
誥封淑人子四曰湘曰濤曰濬皆國學生曰淇嵗貢生<lb/>
孫六曰士楷士標士權士杞士楩士樞女二孫女三所<lb/>
娶所嫁皆名族乃系以銘其詞曰<lb/>
維此哲人生超于羣如鳥有鳯而魚有鯤其言可法其<lb/>
行可尊<lb/>
<pb n="KR4f0030_WYG_107-10b"/>
兩朝耆碩受不次恩澤下海國身歸丘樊以其所居名<lb/>
通徳門矧兹夜臺爰藏衣冠過者下馬澆酒墳間日月<lb/>
有盡其墳長存翳東南道時游清神片言不泐敢告後<lb/>
賢<lb/>
　　　誥授中憲大夫奉天府丞前禮科都給事中定<lb/>
　　　　庵姜公神道碑銘<lb/>
姜京兆公以康熈三十七年五月十二日卒予扶服哭<lb/>
之且為作事狀附公所著姜氏譜後其明年卜塟于褚<lb/>
<pb n="KR4f0030_WYG_107-11a"/>
里福全山之陽禮君卿大夫皆有二碑以下窆而墓門<lb/>
東南為神道出入之所當以一碑移其地且勒銘焉予<lb/>
惟京兆公以司諫内遷奠<lb/>
天子都居作帥于京師首善之鄉然且舊京根本地並<lb/>
邀公坐鎮以倡九有其為中外所倚毗為何如者乃溯<lb/>
公在司諫時疏數十上值<lb/>
世祖章皇帝闢門伊始諸草昧荒畧名法未備相視為<lb/>
鍥刻毛舉而君以寛大處之㑹兩河地荒敕直指按視<lb/>
<pb n="KR4f0030_WYG_107-11b"/>
清丈諸衞所屯田歸併藩産廢斥諸地君請稽舊額核<lb/>
全書所載而凖其數勿令妄有增益使州縣弓尺得上<lb/>
下其手夫增額為益課計耳乃不思地力有限正課幾<lb/>
何在有司不過誇一時智計之能而貽<lb/>
朝廷以加派之名不可也<lb/>
上深然之當是時地方新闢民錢多積逋催科者合新<lb/>
舊而並征之而公任户科力請勿征謂量地所出一年<lb/>
祗得當一年之輸移新補舊將必并其新而逋之矣夫<lb/>
<pb n="KR4f0030_WYG_107-12a"/>
今年之新逋即明年之舊欠也苐有司考成既以完欠<lb/>
為殿最而完欠之數定限十分凡十分所核不論煩條<lb/>
璅件毫釐偶闕即議處隨之自順治十三年諸王㑹議<lb/>
以後勒為令甲諸科條件既多而有司經承動輙罹網<lb/>
朝至夕行無半席煖者公請盡合諸項之十分而總作<lb/>
十分則毫釐細故不致輕去且分各年之十分而各作<lb/>
十分則捱年遞察不致重累<lb/>
上既是其言而廷臣上下皆以為便遂立敇舉行永為<lb/>
<pb n="KR4f0030_WYG_107-12b"/>
定例其在今四十餘年無變更焉乃西南用兵兩廣撫<lb/>
臣報始興曲江兩縣知縣皆同時自裁不知所由在朝<lb/>
相視毋敢言公惻然曰人孰不樂生乃甫徼一命而輕<lb/>
生如此此非將𨽻吹索之即守臣儲備之不豫以至有<lb/>
是務根株所由勿使行間居守兩得委卸以骩國法書<lb/>
上聞者皆咋舌公嘗曰大學以理財為本而理財之要<lb/>
實惟用人今<lb/>
國家旁求亦云孔亟而一時吏治未登于古豈其賢實<lb/>
<pb n="KR4f0030_WYG_107-13a"/>
不足哉良由求治太亟進身之途寛而真才反多蔽也<lb/>
夫弭盜催科輸貲辟土亦臣工恒事而乃開荒有陞捐<lb/>
俸有陞漕務全完有陞多獲逃人有陞浸假邑無荒田<lb/>
糧無漕件四封無旗人官貧無餘俸則既無與于斯數<lb/>
而苟其興賢勸功課農養士修禮制而興教化有十百<lb/>
于此者將何鼔厲然且捐俸急公本屬臣誼而奬之太<lb/>
過將必有糜費金榖竭他有以足此數者此非所以厲<lb/>
廉而適足以奬貪也至若逆賊歸命遽受顯職則厲民<lb/>
<pb n="KR4f0030_WYG_107-13b"/>
尤甚夫穿窬駔儈狂逞海澨一旦計無復之叩首軍門<lb/>
不過匄朝夕之死初非有湔滌祓濯之能可立後效而<lb/>
乃監司守令冒濫名器夫居官必貴通經非謂柔翰之<lb/>
有良于弓矢也以為天下惟讀書者始能明理識義燭<lb/>
民隠而飭官邪而况錢穀之稽核獄市之裁决機務之<lb/>
參預無一不究之平時而施于一日否則茫然入官四<lb/>
顧無術勢必假手幕客諮請胥吏而後止此事權所由<lb/>
落而線索所由生也且用人之途亦既不一<lb/>
<pb n="KR4f0030_WYG_107-14a"/>
國家縱乏才亦何可使狡獪雜進至于如此其言皆侃<lb/>
侃切于時政而<lb/>
上方好賢力求敢諫故公得盡言稱一時盛事至于調<lb/>
繁簡轄兵馬窮私販廣㑹推清改折蠲賠椿緩征欠均<lb/>
銓法復勘合豫揀選重律例察闗政凡三十八疏皆一<lb/>
一議行雖諸部所議偶有齟齬而<lb/>
上未嘗不反復其詞而念其直也乃公方入户科時闗<lb/>
西叅政吳允謙以督撫專薦既已遷太僕卿矣公發其<lb/>
<pb n="KR4f0030_WYG_107-14b"/>
為道時貪跡立下吏議而其在兵科則海宼陳敬容以<lb/>
偽軍門投誠授山東兵備僉事公奏奪之至畿輔失盜<lb/>
有供義王家人李進才及范二達子為之因緣有司莫<lb/>
敢聞而公為發覺請直清盜本而後愉快至旱災求言<lb/>
公首以罰鍰入告謂旱者嵗不熟也乃民不苦凶嵗之<lb/>
不熟而苦貪吏之酷罰向者贖杖分别有力者四兩稍<lb/>
力者一兩五錢撟䖍之吏猶嚴刑以濟其惡今者贖杖<lb/>
一名動輙三十四十兩然且以意恣睢不拘律令在<lb/>
<pb n="KR4f0030_WYG_107-15a"/>
皇上不過期無刑之治而反開不肖者以貪黷之門甚<lb/>
非行法之意也夫年豐嵗稔徵需稍急猶或有剜肉補<lb/>
瘡之嗟况當災旱之餘二麥不登何堪重鍰敲扑之下<lb/>
其不為鳥獸散者幾何矣及海㓂縱横沿海震動公疏<lb/>
請撻伐具有方略已奉<lb/>
章皇帝密㫖議勦未及果行而<lb/>
皇上克詰加以六師遂耕犁其地而版籍之與公之所<lb/>
告若合符契其先見如此公諱希轍字二濵别字定庵<lb/>
<pb n="KR4f0030_WYG_107-15b"/>
明禮部尚書箴勝公之孫工部都水司郎中紫環公之<lb/>
子也世居餘姚六世祖春軒公以工部主事劾逆瑾貶<lb/>
瑞州府通判髙祖對揚公以行太僕卿忤分宜相公致<lb/>
仕曾祖翼龍公由禮部郎中出守以建國本上書罷職<lb/>
贈光祿卿遂徙家㑹稽為㑹稽姜氏公少頴異善文崇<lb/>
禎末都水公以出使張秋治故河詿誤下刑部獄公徒<lb/>
步入京請救㑹是年舉京闈鄉試公以諸生例咨監入<lb/>
試中式乃出公于獄而奉之歸里㑹<lb/>
<pb n="KR4f0030_WYG_107-16a"/>
本朝下令搜京闈見舉者授以官公以南歸免嵗丙戌<lb/>
王師下江東大將軍貝勒檄公出授監司而公辭之乃<lb/>
循故例補温州教授攝縣事因以民兵大破海㓂之㓂<lb/>
温者陞元城知縣鄰郡饑流民至者如蝟毛時逃人令<lb/>
嚴曳衘道路無收者殍殣相望公憐之乃察其男無東<lb/>
人語言婦耳無三環穴悉留之墾集北荒地受僱得食<lb/>
活者以萬計臺使下其法使鄰郡效之地之荒者悉以<lb/>
墾而饑民活者以數十萬計乃于順治十四年卓異<lb/>
<pb n="KR4f0030_WYG_107-16b"/>
賜章服陞户科給事中明年轉禮科右給事中十六年<lb/>
轉兵科左給事中遂于是年冬陞禮科都給事中㑹<lb/>
皇上登極公以禮臣襄諸大禮充辛丑㑹試同考康熈<lb/>
元年内陞京堂官候補歸越八年始赴都<lb/>
上以公為<lb/>
先皇帝言官重之謂其言必有裨于今政破例仍補户<lb/>
科都給事中乃連具三疏一請增科員以防壅蔽一請<lb/>
撫臣仍轄兵以防地方竊發一請緩期奏銷使催科不<lb/>
<pb n="KR4f0030_WYG_107-17a"/>
廹是年補順天府丞以憂歸又八年奉天府丞闕就家<lb/>
起視事三年以母疾予終養歸旋丁内憂服闋不起自<lb/>
十八年至三十七年凡十九年無疾卒公丰儀峻整瞻<lb/>
視越恒量懐抱犖犖然見事急捷如飛隼之及物而予<lb/>
人和坦好推解能拯人之急而出人于厄予中于所隟<lb/>
流離展轉屢言諸臺使解之郡江防不守民居困于沈<lb/>
湛設法救援其于宗黨之惇睦凡鄉祠義學墓田亭譜<lb/>
皆一身修舉無稍遺闕至于友朋之相䘏其得所告而<lb/>
<pb n="KR4f0030_WYG_107-17b"/>
去者踵踵也嗟乎賢矣公配朱恭人為行取科員澹明<lb/>
公女生子二曰垚曰坦庶子塽垚以年貢補杭州府昌<lb/>
化縣教諭陞國子監學正生子七長公銓丁巳科舉人<lb/>
餘俱列庠序有名公銓已有孫繼君五世稱極盛而垚<lb/>
以文章著自太僕公下文章經術至公益大而垚克繼<lb/>
之坦早卒銘曰<lb/>
保氏箴尹見周季時宋人無學謂無專司兩省四品補<lb/>
闕拾遺有未便者因而去之不審鞀鐸所以納誨匡輿<lb/>
<pb n="KR4f0030_WYG_107-18a"/>
正軸全在于是是以十論不削一二時謂良臣用使言<lb/>
事公之立朝侃侃盡職少具亮節更抱蹇徳每事進言<lb/>
為古遺直<lb/>
聖本無闕諫亦有力矧當草昧朝陽始曦宜以忠厚開<lb/>
萬世基竭我愷惻還于丕熈千秋國史猶應鑒斯特公<lb/>
歴世累顯文教太史傳書夏侯作誥惟公有子繼述大<lb/>
孝清芬是揚駿烈克紹况其成績早勒太常邦詞里頌<lb/>
亦云孔揚惟此片石雖表末光拜墓下者思之難忘<lb/>
<pb n="KR4f0030_WYG_107-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百七<lb/>
</p>
<p>
</p>
  </div>
</body>
</text>
</TEI>
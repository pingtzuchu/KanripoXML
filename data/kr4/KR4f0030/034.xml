<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷三十四</head> <lb/>
    <p>
<pb n="KR4f0030_WYG_034-1a"/>
欽定四庫全書<lb/>
　西河集卷三十四<lb/>
　　　　　　　　　　　翰林院檢討毛竒齡撰<lb/>
　　序<hi>十一</hi>
　　　徐西崖詩集序<lb/>
天下之為詩者衆矣苟任搦管無不挾一編以吟以諷而<lb/>
究之嶄然見姓氏于人千百之中不過一二然且此一二人者<lb/>
與世相見未必如甘蠅飛衛抵矢于道中而不之下也予知<lb/>
<pb n="KR4f0030_WYG_034-1b"/>
西崖有年矣前此過西崖見其詩未見其全也今則得見<lb/>
其全詩自搦管以來以逮今日合古今諸體録其可與世相<lb/>
見者為一集為二集夫西崖年不過三十而其以詩為當<lb/>
世指名則近在十年之間然而其十年以前之所為詩即已<lb/>
莑莑蓯蓯其見于是集者比類以觀一如唐之有韋劉明<lb/>
之有邊徐也則夫西崖之名其在十年間者豈有過哉人有<lb/>
慕毛嬙先施之貌者向習見者而詢其人而習見者妄以為毛<lb/>
嬙先施則必以其名焉耳人不見其貌而已得其名名不在貌<lb/>
<pb n="KR4f0030_WYG_034-2a"/>
也夫安見毛嬙先施之貌之必于是也于是飾東家以<lb/>
出濩唇堊頰而使毛嬙先施者反蓬首垢項控壁竊視<lb/>
然而人之見之且爭舍東家而向西壁何則名固不可<lb/>
假也方西崖少時席先世門閥遭時中落艱苦倍嘗暨<lb/>
長而裒衣須捷落托于江湖之間以彼其時曷嘗有勢<lb/>
位以結時榮有禄米以望人腹謂可邀譽問而致名高<lb/>
哉然而一鄉稱之一國稱之迄于今其在東西之廣南<lb/>
北之運讀其詩見其志而悲其遇之于以窮也夫材藝<lb/>
<pb n="KR4f0030_WYG_034-2b"/>
能神各不相下即以飛衛之技一出而可以自殊于世<lb/>
然猶二年三年卧牽挺之下目承織鎡迨至懸釐貫虱<lb/>
操弧以起而後飛蟲蟄而㝠鴻下也西崖負英異之姿<lb/>
挾三寸管即能與當世賢豪度長絜大况過此以往未<lb/>
之或限則試以其技而射于中途豈無挾棘刺之端扞<lb/>
之不得而却而走之者矣<lb/>
　　　賁黄理承閒堂集序<lb/>
陽羨陳其年每推如臯賁黄理為詩中之豪予因介其<lb/>
<pb n="KR4f0030_WYG_034-3a"/>
年一見黄理于慈仁寺中時雜坐之頃得讀其望摩訶<lb/>
山詩以為善也既而宗臣輔國將軍則又介其年與予<lb/>
邀黄理一見而黄理方以赴太原之招踉蹌謝去爾時<lb/>
送黄理因得與其年共讀黄理所為詩又以為善今則<lb/>
黄理從太原還出其游太原所作予善之一如前此與<lb/>
其年讀其詩而其年已死夫即期年之間而居者游者<lb/>
生者死者來而往往而來者其為不可恃如是也夫詩<lb/>
之在人譬之烟雲之在眼一時短長工拙互相爭上而<lb/>
<pb n="KR4f0030_WYG_034-3b"/>
不肯少息者而待之數十年後其為不可恃者亦復何<lb/>
限黄理游未竟其為詩亦未竟吾烏知他日為詩不更<lb/>
有加于今日而就今所見予見凡數頃而其所為善則<lb/>
一也然則黄理之為詩其在數十年後亦一如今兹之<lb/>
所見者而已矣黄理詩未刻甚富其所刻承閒堂則正<lb/>
予所見者尚有詞若干首附巻末<lb/>
　　　介和堂詩鈔序<lb/>
少與待庵誦賈長沙䟽三過能記及旬日而予忘之而<lb/>
<pb n="KR4f0030_WYG_034-4a"/>
待庵不忘人嘗以此定優劣焉暨予罹兵革稍為詩歌<lb/>
而待庵著權書十篇示有用嘗戯為璿璣詩曰吾但為<lb/>
一詩而千百詩具是焉詩何用斤斤為哉顧人有言曰<lb/>
居眎篇袠出眎簿書待庵自升賢以洎通籍中間閒暇<lb/>
日多然究不為詩即為詩窮極工麗擅庾鮑之勝然猶<lb/>
且棄去不存及試仕海上而後于蟠錯之暇而偶一為<lb/>
之若所稱介和堂者則官舍名也吾聞未仕則所志在<lb/>
仕既仕則所志在學待庵之未仕而不為詩其志在仕<lb/>
<pb n="KR4f0030_WYG_034-4b"/>
即既仕而反為詩其志當在學而獨是詩之為道務其<lb/>
大者不遺其細者夫大既當務而細復不遺不幾兩貿<lb/>
然嘗觀絲人製錦唯經緯既立而後八細五組可以隨<lb/>
在而罄其所施詩亦唯不觀其大耳苟觀其大則意閑<lb/>
手敏雖纂績而不傷于靡琱刻而不漓于巧今夫為政<lb/>
猶製錦也吾嘗過海上觀待庵吏治優游鎮静得字人<lb/>
之大而基宇澄䆳嘗有過於南金之為礪荆玊之為潔<lb/>
者然且一絲一縷惟恐傷民杯水束薪不以累物其得<lb/>
<pb n="KR4f0030_WYG_034-5a"/>
全吾大以復全吾細如此每見讀書譚道自誇有用及<lb/>
其出而悖之待庵能不負所學則雖所學者本不在詩<lb/>
而即以詩觀八體相宣五色俱備以儗其工抑亦眉山<lb/>
之遺書長沙之賸議也吾故選其詩而為之序之<lb/>
　　　王枚臣西臺雜吟序<lb/>
初與枚臣同為詩每見而避之畏其湛深而枚臣亦中<lb/>
道棄去口不言詩者數十年暨枚臣成進士授西臺舍<lb/>
人始效謝監吟紅藥當階之詩於是畜所吟遲乆成集<lb/>
<pb n="KR4f0030_WYG_034-5b"/>
鄉先進嘗曰詩與文異雜文與舉文又異故為舉文者<lb/>
相戒勿為詩為雜文而昔之以詩與雜文傳者皆從舉<lb/>
文有得之後棄舉文不事獨事詩若文如昔信陽濟南<lb/>
暨近代陳黄門呉詹事輩皆是也苐枚臣論詩又與濟<lb/>
南黄門輩多所不合嘗選列代詩自漢東西始下及魏<lb/>
晉六朝唐五代宋遼金元明凡二十代裒詩若干首合<lb/>
若干部矻矻歴寒暑晝夜取置摘摶數變易籖帙前一<lb/>
年夏曽持宋名家詩過予論較取滄浪宛陵眉山涪翁<lb/>
<pb n="KR4f0030_WYG_034-6a"/>
諸集上下甲乙慨然謂有明諸君閎閥過峻苐恢其一<lb/>
門而凡三衢九術縱横汗衍千蹄萬輻之不可紀極者<lb/>
悉閼抑勿通是使隘也夫青黄殊色而齊晻于目竽笙<lb/>
異音而同調于耳河水多廣流不廢支漯鄧林有奇材<lb/>
不翳榛莾必欲執一元之筦以定中聲据二南之詩以<lb/>
概篇什豈通人之事哉其論如此故其為詩不沾沾于<lb/>
唐之開大明之𢎞正而時之為開大𢎞正者莫過焉其<lb/>
思沈雄其氣博達其情辭高騫而意㫖通儁雖不涉滄<lb/>
<pb n="KR4f0030_WYG_034-6b"/>
浪宛陵之藩而較之嘉隆之際約繩束轍者稍有變通<lb/>
予向謂枚臣能自致今苐吟藥究推其所到必能進賦<lb/>
休成述聖徳之詩奏文始五行之曲以佐制氏豈虗䛕<lb/>
與獨念予與枚臣暨任君待庵韓君燕克同硯有年而<lb/>
三君皆前後通籍策名于時然後各出所為詩為世指<lb/>
名而予苐為詩為雜文究之不得成一名而即其所為<lb/>
詩與文者亦將浮沉滅没而與嵗俱盡此則鄉先進之<lb/>
所為可戒者也<lb/>
<pb n="KR4f0030_WYG_034-7a"/>
　　　龎檢討家庭紀懷五律序<lb/>
雪崕未嘗以五字律見長也嘗讀其五七字古詩蒼芒<lb/>
豪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如榿林之結根於秋原攢柯裛葉一往挾刺天之<lb/>
勢人之遇之率興懷懭悢浩浩然披襟而前崔錯焉而<lb/>
不能行然且調調刁刁各中音聲與世之徒歌徒咢者<lb/>
異焉嚮使雪崖者當故國孝武之間與信陽北地相課<lb/>
後先奇不逮空同即從容條易當亦不遽出康徐以下<lb/>
此其間參互必有可觀而惜乎知之者之鮮也古云詩<lb/>
<pb n="KR4f0030_WYG_034-7b"/>
言志乂云在心為志發之為詩雪崖惟原本心志故言<lb/>
多根柢比之擢本之木入地千尋即拔地亦千尋所謂<lb/>
凡學貴有本固如是也乃雪崖於一本之地尤三致意<lb/>
焉往讀故史歎吾邑魏文靖公以敦倫著稱仁宗賜之<lb/>
以五倫之書今是書無存也嘗擬其書大畧輯古人人<lb/>
倫之事與夫詩與文之紀人倫者雪崖詩故多今先出<lb/>
其家庭紀懷諸五字律梓以問世此非故匿其所長也<lb/>
以為詩自有本本在是詩亦在是而吾即推之為人倫<lb/>
<pb n="KR4f0030_WYG_034-8a"/>
之書其前乎此者則安仁叙家風康樂述祖徳王融懷<lb/>
叔陸景寄兄秦嘉贈婦左思鮑照贈妹陶泉明哭從姪<lb/>
韋應物念弟杜甫憶諸弟與妹王㫤桞玭陶潛杜甫盧<lb/>
仝韓愈或喻兒或訓子往往也吾得而並觀之矣<lb/>
　　　兩水亭餘稿序<lb/>
定庵不屑以詩名自内廷應制掖門贈答而外感時賦<lb/>
事皆是物也乃三十年不存一稿人以詩叩之即不應<lb/>
至鄉游有年予始强其録近所為詩屢見屢强乃又遲<lb/>
<pb n="KR4f0030_WYG_034-8b"/>
之遲之至於今而始以兩水亭稿付之錄事然而餘矣<lb/>
人有求道者于此視𦕈若博窺微知著初未嘗為朔蓬<lb/>
燕角之用然而張弓挾矢雖甘蠅之射無以過之何則<lb/>
本懋者餘自裕也故魏舒善射必至幕府狎習卒未有<lb/>
知其能射而後一射而發無不中方定庵兩入諌闈其<lb/>
忠言讜論每藉筆札又何嘗以文章之事為緒事哉惟<lb/>
夫經國之言餘于詞翰是故永興五絶每有置詞翰而<lb/>
不道者間嘗考定庵家乘自太僕公下光禄宗伯歴嬗<lb/>
<pb n="KR4f0030_WYG_034-9a"/>
文譽凡其詩與書即片紙賸字爭為世人所寳惜而列<lb/>
代以後家無藏文定庵之遲乆不録夫亦有所受也夫<lb/>
夜光之珠篋笥莫掩雞斯之乗不示縱跡向疑謝榛題<lb/>
李北地為詩人而近代婁東學士反囑其弟子以詩人<lb/>
見稱是雖自視欿然然或偶見夫詩句之外若無庸以<lb/>
自見者定庵可見者多而即以詩論詩亦不少乃題之<lb/>
曰餘餘者餘也然而定庵曰吾即此已餘矣又多乎哉<lb/>
　　　家副使秦中詩序<lb/>
<pb n="KR4f0030_WYG_034-9b"/>
賦詩以事復以地采薇不作士大夫多横槊而吟倣王<lb/>
粲從軍杜甫出塞諸作而録詩者遂記之為本事之一<lb/>
然流連興嘆各有其地向使烏蘭上郡地近五原即軍<lb/>
容不臨羽檄未至當其感寄所及猶且相望咨嗟起為<lb/>
憑吊而苟非其地則雖淮蔡澤潞日尋干戈顧賦詠不<lb/>
與焉吾家菉園以金門之才司馬平凉夫平凉即古之<lb/>
蕭闗地也其地近邊塞曩時<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>稱第一城者㑹<lb/>
王師西征討涇原叛帥菉園本司馬駐師高平乃日捧<lb/>
<pb n="KR4f0030_WYG_034-10a"/>
羽檄北抵賀蘭南踰闗隴然猶入撫降卒出督轉餉于<lb/>
劍門棧閣之間慷慨馳驅一何壯也夫菉園文章未足<lb/>
獻廟堂而光典冊而乃致身行間徒以摩盾銘銅之技<lb/>
上馬殺賊下馬草露布則其感寄所及發為詩歌何足<lb/>
恠乎今菉園以文事顯矣身為望郎<lb/>
天子特簡之校文黔南甫竣事而即復有滇南學使之<lb/>
命文章衡鑒震卓逺近乃于瀕行之際輯舊所為詩而<lb/>
次苐之悲凉磊落骯髒拔俗償所稱子美出塞作傳讀<lb/>
<pb n="KR4f0030_WYG_034-10b"/>
之能使壯情鬱發軍士感激非耶夫滇南亦用兵地也<lb/>
昆彌萬里新受<lb/>
王命而菉園以長卿賦才傳諭之餘加以教化則冉駹<lb/>
僰笮更有詠歌為本事詩者泉明重宗誼吾將進而諷<lb/>
長沙之章矣<lb/>
　　　張賔門游西山記序<lb/>
記遊之習有三形摩險窄過于璅屑類稗官家一貪叙<lb/>
故實雜以沿革類方輿家二自愬起居猥陋齷齪類簡<lb/>
<pb n="KR4f0030_WYG_034-11a"/>
札記簿家三故白傅過洞庭無詩而韓愈登華山未嘗<lb/>
為記非無故也京師以西山為名勝地四方來京師者<lb/>
必以遊西山為愉快當車輪馬蹄揊撲塵埃中得山青<lb/>
水碧耳目開滌誠亦甚善苐前此無佳文一志名勝而<lb/>
遊其地者不過唫詩數章便稱能事即偶有紀遊亦苐<lb/>
如前之所為簡札記簿者猥陋齷齪不可名狀予嘗出<lb/>
東華杖馬箠西望輙恨不一至其地即至亦必不能有<lb/>
文章相傳述塵襟膩<graphic n="KR3038" url="https://raw.githubusercontent.com/kanripo/KR-Gaiji/master/images/KR3038.png" mimeType="image/png"/>自分隔絶讀賔門紀遊一向所<lb/>
<pb n="KR4f0030_WYG_034-11b"/>
至朗豁輙引人入勝一至此也予與賔門遇申江之濵<lb/>
詩文唱酬每嘆賔門以山川寥廓開拓襟宇故為詩為<lb/>
文皆極遐曠能自闢畛囿與世之寄廡下隨車後有辨<lb/>
宜其遇勝地而興情生矣顧賔門遊時曽上避<lb/>
警蹕于途親承<lb/>
聖天子訊問慰勞于千乗萬騎風發雷動之際踉蹌扶<lb/>
服遷延引去夫相如揚雄未嘗見天子先讀其文而後<lb/>
知其人賔門負作賦之才驟然見<lb/>
<pb n="KR4f0030_WYG_034-12a"/>
天子<lb/>
天子已見其人而未嘗知其為文夫猶是其人其文而見文<lb/>
與見人之不同如此獨惜身為侍從不能周旋槖筆陳詞作<lb/>
頌徘徊扵射熊甘泉之間又不能隨時薦賢效直宿郎監使<lb/>
聖天子顯然見相如揚雄之為人與文而徒以未遊西<lb/>
山之故竊誦其記以當遊覽則其猥陋齷齪有甚于世<lb/>
之為簡札與記簿者而又何文章之足云<lb/>
　　　資治文字序<lb/>
<pb n="KR4f0030_WYG_034-12b"/>
自文字起而載籍興文字者載籍之先事也毋論典謨<lb/>
誓誥詩史銘頌所藉不淺即文簿板冊札牘劵契以逮<lb/>
農估輿𨽻竺人丹師之流嬗記注有不資文字者乎向<lb/>
使古無文字則自今以前有若夢寐又何知孰為虞周<lb/>
孰為漢唐孰為聖愚賢不肖以及天時人事古今運㑹<lb/>
興喪得失之紛紜也者然則文字之資治所固然也苐<lb/>
古來字書不一而要其指歸大抵不越形聲兩端原造<lb/>
字之始先聲後形傳字之後先形後聲故先儒謂形母<lb/>
<pb n="KR4f0030_WYG_034-13a"/>
聲子聲母形子皆不必辨要之六書所稱象形諧聲略<lb/>
見之矣獨是古文今文既殊其形辭賦歌咢復異其韻<lb/>
在昔揚雄采篆籀諸文著為訓纂而東京許慎因之有<lb/>
説文之作暨梁顧野王増為玉篇輯偏傍所同悉以類<lb/>
聚而其後在唐有李陽冰者修正説文宋初徐鉉取陸<lb/>
詞切韻増入翻切至金章宗朝王氏與袐據説文玊篇<lb/>
二書集為篇海而從前省篇川篇類篇諸書俱為之廢<lb/>
此則字形相嬗之大較也至若字聲所著則自魏左較<lb/>
<pb n="KR4f0030_WYG_034-13b"/>
令李登創為聲類齊中郎周顒作四聲韻略梁沈約因<lb/>
之于是有韻譜一巻其後隋開皇間陸法言與劉臻等<lb/>
同造切韻唐陳州司法孫愐略為訂正更立為唐韻之<lb/>
名逮宋祥符間増為廣韻景祐間復増為集韻至理宗<lb/>
朝有平水劉淵者始括二百六韻為一百七韻名壬子<lb/>
新刋禮部韻略則至今用之而從前韻英韻集禮部韻<lb/>
略諸書又為之廢則又字聲相嬗之大較也顧夫記形<lb/>
者必兼聲而記聲者亦必兼形故較玊篇者必増音切<lb/>
<pb n="KR4f0030_WYG_034-14a"/>
較廣韻者復限畫段至金韓允中合為篇韻則兼形聲<lb/>
二書而取説文之筆畫唐韻之五音韻㑹之七音荆璞<lb/>
之三十六母彚成一編然而義行其中明初大校字學<lb/>
復因襲金元之舊變易前文别為改併名曰洪武正韻<lb/>
則形義未覈而韻學亦失至萬厯中宣城梅氏集成字<lb/>
彚則又兼攝形聲統該義理世之所為金科玊律者莫<lb/>
以過矣吾友徐氏仲山洞精字學其于三蒼爾雅諸書<lb/>
自李程以下正變沿革源流瞭然且又博極墳典恣所<lb/>
<pb n="KR4f0030_WYG_034-14b"/>
考核乃遍覽字書而惻焉憂之以為安有千百年以來<lb/>
著書相嬗踵事不替而譌謬荒落如是者乎不特從前<lb/>
篇韻偏而不全而即字彚之綜其成者猶且乖舛回午<lb/>
千創百隟雖有増訂仍復繆盭間嘗與仲山論字仲山<lb/>
毎一字必戈波㸃畫縱横曳戻豪釐具析而予則不問<lb/>
古今任意增減嘗極訾正韻及呉江趙氏所著長箋之<lb/>
説之陋以為楷書當具楷法不當泥古法曽作答王進<lb/>
士辨字三書頗傳于世而與仲山談不自知其語之詘<lb/>
<pb n="KR4f0030_WYG_034-15a"/>
也仲山于古文篆𨽻無不殫晳而不以篆律楷不以古<lb/>
責今以為覈古字者所以見本輯今書者所以考變嘗<lb/>
為繙其編部觀其發凡大約有正字正音正誼三端正<lb/>
字者正所為字形者也夫殳支異用以義分形雥佳相<lb/>
隨以形合母故牽放稍疎雖絲縷而得尋丈之判自夫<lb/>
四體相循導源疏𣲖則必先定其規畫而後以代而降<lb/>
漸就沿變如允允之析必及允□而易文以明鉞鐬之<lb/>
辨極之鐬噦而詩句始白至如正音則即前所為字聲<lb/>
<pb n="KR4f0030_WYG_034-15b"/>
者葢本音轉音通音借音原有區别世以借作轉以轉<lb/>
作正往往而是且譚談終合清青轉分其中正變各有<lb/>
所受况夫宫宫徴徴字隨聲造而律以韻母則宫角徴<lb/>
商反為亂音而是書則特嚴正借轉慎翻切其于見溪<lb/>
諸母則苐因集韻徒作標識而不襲其説然而字從義<lb/>
生而由字求義則天地人物姓氏州縣草木鳥蟲日用<lb/>
事類各有至義苟一字數解則以正為尸以兼為從以<lb/>
通借為更端以辨駮為附著即至<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>合數殊睍睆説異<lb/>
<pb n="KR4f0030_WYG_034-16a"/>
亦必窮其參差而定其是否其于義之不苟如此至于<lb/>
依韻分部部下分畫畫下分母前正後俗始古終今其<lb/>
訂証之確引據之博始而經史子集既而九流百氏又<lb/>
既而裨官小説搜輯窮荒貫穿山海洋洋乎天地間一<lb/>
巨觀也嘗考其載事所由自幼時從其尊人大司馬公<lb/>
受洪武正韻甫受即能指摘其紕繆其後觀説文而好<lb/>
之既而有悟見人物體貌皆成字形至甲申後捐去舉<lb/>
子業講姚江之學研練經術擬著理學經濟合一一書<lb/>
<pb n="KR4f0030_WYG_034-16b"/>
筮之得屯之五曰屯其膏小貞吉大貞㐫遂單心字學<lb/>
明晦不輟凡幾易冰雪始脱稿合若干巻名之曰資治<lb/>
文字葢將以獻之<lb/>
朝廷佐一代同文之治豈僅為載籍之先資已哉然予<lb/>
又聞之仲山為是書雖本學力顧實有夙悟其太君俞<lb/>
夫人以識字稍魯發願惜字匄鬻一善識字兒自未歸<lb/>
逮老見剩字必拾出入嬴筥後習拾之乆遇隟地字影<lb/>
目過即省既拾澣而爁之囊其灰投之清流暨生仲山<lb/>
<pb n="KR4f0030_WYG_034-17a"/>
歛其彌月贈餉之貲僱拾剰字仲山生甫嵗餘即識字<lb/>
時柱聮中蝕兩傍存波戾蹤跡太君抱仲山指訊應聲<lb/>
而射即得其字稍長學書法輙能自為起止學篆亦然<lb/>
其夙悟如此然則以李程之資擴沈顧之業古學倘行<lb/>
吾必以是書為百川之歸矣<lb/>
　<lb/>
　<lb/>
　<lb/>
<pb n="KR4f0030_WYG_034-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百三十九</head> <lb/>
    <p>
<pb n="KR4f0030_WYG_139-1a"/>
欽定四庫全書<lb/>
　西河集巻一百三十九<lb/>
　　　　　　　　　　翰林院檢討毛竒齡撰<lb/>
　　七言絶句<hi>二</hi>
　　　上海縣新年樂詞<hi>爲任明府作</hi>
官舍辛盤列繡茵桃符又換一年春令君本是潘懷縣<lb/>
能把椒花贈故人<lb/>
　　　二<lb/>
<pb n="KR4f0030_WYG_139-1b"/>
玉厯初從翠幕開三陽齊向斗邊廻朝天散後賔朋集<lb/>
恍有春風度海來<lb/>
　　　三<lb/>
裁成方勝五花鮮各佩潘郎月進錢祗爲鶯啼仙署近<lb/>
春花挿滿印牀邊<lb/>
　　　題壁<lb/>
十里隋堤看柳花旗亭南上玉鈎斜紅螺杓子葡萄酒<lb/>
醉殺揚州馬佩家<hi>馬佩舊院妓名時避兵居揚州</hi>
<pb n="KR4f0030_WYG_139-2a"/>
　　　申江守歲詞<lb/>
申江守歲夜筵開夜半休啣柏子盃嘗恐客中愁不斷<lb/>
一年未盡一年來<lb/>
　　　甘泉宮詞<lb/>
漢苑通天拂羽旗平明駕幸集靈池紫衣使者持瑄玉<lb/>
候祀甘泉泰乙祠<lb/>
　　　二<lb/>
建章前殿擬蓬萊玉輦金輿發漸臺侍臣竊聽神君語<lb/>
<pb n="KR4f0030_WYG_139-2b"/>
道是甘泉好會來<lb/>
　　　三<lb/>
黄帝青靈駕栢梁甘泉宮闕舊林光黄金欲就黄河塞<lb/>
自有靈芝產殿房<lb/>
　　　四<lb/>
漢家十世大蒐田百子池頭禱嗣年不享上𤣥祠泰畤<lb/>
從官那得賦甘泉<lb/>
　　　重和絶句<hi>有序</hi>
<pb n="KR4f0030_WYG_139-3a"/>
　予既和戴花船長句復彚集諸詩見示重和四章從<lb/>
　友請耳韵亦因之<lb/>
燕子樓前雙燕飛舊時桃葉渡頭稀只憐尚有秦淮水<lb/>
載得花船緩緩歸<lb/>
　　　二<lb/>
水滿春江花滿舟秣陵西去使人愁渭南亦有昭陽觀<lb/>
花裏重尋女弟遊<lb/>
　　　三<lb/>
<pb n="KR4f0030_WYG_139-3b"/>
嫰柳夭桃不用尋可憐兩槳結同心橋公重説周南郡<lb/>
漳水空留銅雀吟<lb/>
　　　四<lb/>
蘭橈桂楫度江雲欲採芙蓉染絳裙帝子再來江水上<lb/>
可憐阿姊是湘君<lb/>
　　　韋使君美人彈琴<lb/>
髙張紅縵洞湖濵蘆藕苗間一美人靜撫流徽堪念處<lb/>
十三學得漢宮春<lb/>
<pb n="KR4f0030_WYG_139-4a"/>
　　　飲馬城邉曲<lb/>
燕臺北望薊城山飲馬城邉驅馬還前度錦車休出寒<lb/>
將軍近在草橋關<lb/>
　　　二<lb/>
城邉飲馬莫辭遐將採燕山二月花日在陣前誰見敵<lb/>
薊門關外盡風沙<hi>誰一作難盡一作有</hi>
　　　西海曲<lb/>
萬里昆陽水上浮紅螺紫貝結爲樓未有唐䝉開𤏡道<lb/>
<pb n="KR4f0030_WYG_139-4b"/>
從敎馬援在交州<lb/>
　　　二<lb/>
虎威門外撞華鐘白嶠烏蠻並舉烽夜㸃水軍三十萬<lb/>
雕題繢出海中龍<lb/>
　　　絶句<lb/>
馬當山下小姑神獨立江心不計春上江水來下江去<lb/>
朝朝風浪好愁人<hi>一本作江鳥啣魚飛欲盡晩來風浪好愁人</hi>
　　　清芬閣方夫人初度<lb/>
<pb n="KR4f0030_WYG_139-5a"/>
樅陽大家舊能文髙閣嵳峩映碧雲七十年來𤣥覽賦<lb/>
慿將千載誦清芬<lb/>
　　　奉答白門向逺林枉過闕候贈詩<lb/>
春山十里野櫻開朝採櫻花暮未回蕭寺也知向秀到<lb/>
蓬門不道逺公來<lb/>
　　　代摇船號子<lb/>
小婦摇船襖子紅早行湖北暮湖東連朝怕見風潮惡<lb/>
湖裏雲生愁殺儂<lb/>
<pb n="KR4f0030_WYG_139-5b"/>
　　　二<lb/>
小婦摇船江水深晩來江路好難尋分明記得雙橋宿<lb/>
日出相看在皂林<lb/>
　　　送宋臬臺由紹興道赴任杭州十四首<lb/>
東南觀察古諸侯玉節臨關擁上游藩府舊曾開八部<lb/>
千艫萬舳向杭州<lb/>
　　　二<lb/>
金幢百里曉雲開浙水東流去復來一道星飛吳子國<lb/>
<pb n="KR4f0030_WYG_139-6a"/>
羣公帳飲越王臺<lb/>
　　　三<lb/>
明時栢府外臺臣浹日楓宸中眷新久使南行勞叱馭<lb/>
誰知東郡早埋輪<lb/>
　　　四<lb/>
鳯凰山下豸堂髙憲使西行仗羽旄兩岸桃花廻錦纜<lb/>
春風徐渡浙江濤<lb/>
　　　五<lb/>
<pb n="KR4f0030_WYG_139-6b"/>
清霄鶚度壓江濆遥海鵬飛簸曲雲漸水豈因吳越限<lb/>
使星不逐斗牛分<lb/>
　　　六<lb/>
越東八察元才子浙右雙旌李鄴侯轉運倘能懷左臂<lb/>
金章犀帶鏡湖秋<lb/>
　　　七<lb/>
褰帷露冕導江沙攬轡登車問海涯全轄名都一十二<lb/>
望風解綬是誰家<lb/>
<pb n="KR4f0030_WYG_139-7a"/>
　　　八<lb/>
兩行豸節駐錢唐萬仭龍門起故鄣明聖湖光同皎鏡<lb/>
紫微山路比秋霜<lb/>
　　　九<lb/>
望京門外挽金車鎭海樓頭展玉笳幕府政成多問字<lb/>
春江相送共侯芭<lb/>
　　　十<lb/>
三秋熊軾望來遲十里樟亭繫去思惆悵過江羊叔子<lb/>
<pb n="KR4f0030_WYG_139-7b"/>
東風一路野棠碑<lb/>
　　　十一<lb/>
提刑大使玉津宮舊日刑官是大馮二到兩丁何足羨<lb/>
試看今日廣平公<hi>宋玉仲先生舊爲杭州司理</hi>
　　　十二<lb/>
錦棹春江西上時吳山相望鬱叅差他年紀績能懷古<lb/>
應到錢王武肅祠<lb/>
　　　十三<lb/>
<pb n="KR4f0030_WYG_139-8a"/>
白羽青絲間虎符豸堂驄路隱龍圖時至謳思連十郡<lb/>
暇來賔從滿三吳<lb/>
　　　十四<lb/>
使星才發會稽山獻石懷錢滿市闤只恐内臺相望久<lb/>
浙潮一日兩回還<lb/>
　　　過徐十五茶肆出張六四丈隱居所贈絶句云<lb/>
　　　　丈甚惜此詩必屬毛甡書筆藏之爲慰臨書<lb/>
　　　　亦賦二絶句附後<lb/>
<pb n="KR4f0030_WYG_139-8b"/>
南州髙士縣西街長掛官茶舊市牌欲向黄公尋故侶<lb/>
却憐宋子在天涯<lb/>
　　　二<lb/>
垂老張融未卜隣同時徐穉亦長貧新來寫得相思帖<lb/>
曲渚停舟錯認人<lb/>
　　　爲錢唐王生題畵竹<lb/>
碧篠娟娟倚翠苔髙岡雙鳯羽毰毸空庭月落誰相顧<lb/>
知是當年子敬來<lb/>
<pb n="KR4f0030_WYG_139-9a"/>
　　　題仇英畵幛二首<lb/>
南朝蕭寺暮雲間漁父滄浪鼔枻還樹杪亂流遮暝色<lb/>
不知何路向前山<lb/>
　　　二<lb/>
屏間長見十洲圖珠樹瑶林近有無釣艇欲歸溪路暗<lb/>
碧天空掛水糢糊<lb/>
　　　寄寇詩<hi>有序</hi>
　白門妓寇眉故撫寜侯曾購以千金寵之侯被俘北<lb/>
<pb n="KR4f0030_WYG_139-9b"/>
　行鬻婢妾于豪家并欲强致寇寇曰予奚事此也且<lb/>
　鬻予數金耳請得歸歸則丐諸侯故人得千金未足<lb/>
　重爲妓繼之侯由是免張荀仲先生曰寇非無知者<lb/>
　語及故侯家事輙慟哭王雙白曰江以南遥情似寇<lb/>
　亦罕予時寓廣陵寇將來或曰寇復不來擬寄之<lb/>
莫愁艇子載琵琶慢向青溪摘藕花舊日侯門君記否<lb/>
廣陵城下邵平家<lb/>
　　　張二丈七十初度自咏小像松菊圖索和<lb/>
<pb n="KR4f0030_WYG_139-10a"/>
清河居士臥東籬松菊閒吟酒一巵猶喜春前方七十<lb/>
勿嫌秋老探花遲<lb/>
　　　二<lb/>
庭前松菊自行歌畵裏柴桑雙鬂皤散寫新詩編不盡<lb/>
可知甲子記來多<lb/>
　　　口號<lb/>
孤舟殘夢帶霜開十里山塘雞唱廻幾處隣船棹歌發<lb/>
悠然客思夢中來<lb/>
<pb n="KR4f0030_WYG_139-10b"/>
　　　伯兄雲間歸攜讀章大司馬閨淑有閑香奩詩<lb/>
　　　　因作時七月七日<lb/>
秋棠花發鶺鴒還攜得金箱劉令㛠此夜曝衣樓上望<lb/>
萬重錦繡滿雲間<lb/>
　　　即事<lb/>
綠蘋翻葉水生紋青雀低飛日漸曛南莊風來北湖雨<lb/>
太守祠前一别君<lb/>
　　　姜公子希軻誕兒<lb/>
<pb n="KR4f0030_WYG_139-11a"/>
太傅堂前玉樹新香襕繡褓石麒麟從容伏日傳湯餠<lb/>
爲有朱衣拭面人<hi>適伏日招飲</hi>
　　　二<lb/>
丹山九翮鳯凰車五色銜來掌上珠夢裏熊羆驚莞簟<lb/>
君家舊有渭川書<lb/>
　　　從軍行<lb/>
蘢城積雪炤蒲離壯士從軍建羽旗此去渡河剛二月<lb/>
燕支花發到車耆<lb/>
<pb n="KR4f0030_WYG_139-11b"/>
　　　二<lb/>
將軍夜獵向南山暗把雕弧射草間聞道甘泉初備寇<lb/>
五原烽火逹蕭關<lb/>
　　　弔喬公故居<lb/>
皖水茫茫繞碧渠青天環映石樓虛漫嫌江北無春色<lb/>
只在喬公一故居<lb/>
　　　樂六舞功昭父子邀集鳬亭予以别集未赴閲<lb/>
　　　　日復爲詩見招兼屬訂日率筆酬意<lb/>
<pb n="KR4f0030_WYG_139-12a"/>
鳬亭一望水中遥細藕長蒲阻畵橈落日滿湖人未到<lb/>
爲予重上赤欄橋<lb/>
　　　二<lb/>
東湖深處藕叢青邀我重傾白玉缾今日南園明日醉<lb/>
也須後日到鳬亭<lb/>
　　　楚州除夕三首<lb/>
羈客天涯値嵗除楚州城下舊精廬薪槃燒罷紅燈暗<lb/>
翻盡頻年篋裏書<lb/>
<pb n="KR4f0030_WYG_139-12b"/>
　　　二<lb/>
客嵗將除夜漏長屠蘇酒煖贊公房只憐故苑椒花頌<lb/>
不共天涯一漫郎<lb/>
　　　三<lb/>
爆竹明朝嵗復新桃符又換一年春淮流不斷東歸夜<lb/>
猶有淮隂度嵗人<lb/>
　　　元日<lb/>
蒼龍初轉斗初廻僧舎初銜栢子盃四十年來殘嵗月<lb/>
<pb n="KR4f0030_WYG_139-13a"/>
不堪還向客中來<lb/>
　　　頃以家冗獲咎暫去鄉里枉荷山陽令朱公極<lb/>
　　　　留三却三挽臨行感激念其亷材惠民而未<lb/>
　　　　嗣因寫鬻兒圖留贈并爲作詩<lb/>
看花三載住淮南白鹿銜花傍兩驂最是淮民善相祝<lb/>
春田綠草種宜男<lb/>
　　　二<lb/>
淮南有子盡名朱淮水應生照乗珠不信但看銀幛子<lb/>
<pb n="KR4f0030_WYG_139-13b"/>
野棠花底鬻兒圖<lb/>
　　　北塘席上送潤公之鴛湖寄朱彝尊二首<lb/>
錫杖袈裟古善才北塘深處重徘徊如何龍象波中度<lb/>
不見羊車市上來<lb/>
　　　二<lb/>
臨湖曉閣北塘深五月荷花送道林百里波光長似雪<lb/>
可能乗興到山隂<lb/>
　　　宫怨<lb/>
<pb n="KR4f0030_WYG_139-14a"/>
裁成紈扇擬修容曾賜昭陽繫臂紅一自上皇巡幸去<lb/>
空留春燕鎖南宮<lb/>
　　　二<lb/>
金井鵶栖玉殿秋鴛鴦樓上夜藏鉤生來不解君王寵<lb/>
夢去還尋女伴遊<lb/>
　　　吳宮怨<lb/>
吳王秋到便生愁長作姑胥百里遊縳火炤龜還上海<lb/>
牽旗走犬過長洲<lb/>
<pb n="KR4f0030_WYG_139-14b"/>
　　　二<lb/>
百尺銀釭獸爪垂梧宮夜闔萬重帷浣紗溪上東隣女<lb/>
聞嫁西家椏角兒<lb/>
　　　何水部小妓<lb/>
小小蠻雲宮髻新紅絲初拂舞衣塵呼來只向屛間住<lb/>
怕惱司空坐上人<lb/>
　　　二<lb/>
上宮碧玉攏頭新短袖單衫染麴塵敎就曲房揚袂舞<lb/>
<pb n="KR4f0030_WYG_139-15a"/>
好娛官閣看花人<lb/>
　　　三<lb/>
慢上蓮花舞柘枝偶傳清響最堪思自憐繁簿無佳句<lb/>
也遣名園聽瑣兒<lb/>
　　　張司理陛秋水園席上作<lb/>
秋風吹雨照龜臺白藕紅菱水面開博望南還重戴酒<lb/>
天河眞見使星廻<lb/>
　　　二<lb/>
<pb n="KR4f0030_WYG_139-15b"/>
南徐軍鎭海門青十載分巡舊理刑歸假不忘三徑樂<lb/>
雨餘秋水上空亭<lb/>
　　　錄别次韵<lb/>
南風吹雨一舟輕百里隋河載雨行恨别涇園沈公子<lb/>
陽關只唱第三聲<lb/>
　　　二<lb/>
裁向嵩陽看落雲青楓江上又辭君此行將到衡州去<lb/>
只恐衡南少雁羣<lb/>
<pb n="KR4f0030_WYG_139-16a"/>
　　　姜十七宅食魚得湖西節使施公書并有所貽<lb/>
　　　　率然代意成二絶句<lb/>
江風吹暖石芙蕖午幔清樽鱠鯉魚時開篋子頻頻看<lb/>
爲有湖西節使書<lb/>
　　　二<lb/>
湖西節使擁旌旄尺素殷勤問紵袍怪底魚梭能破壁<lb/>
銜來金錯美人刀<lb/>
　　　題影幛<lb/>
<pb n="KR4f0030_WYG_139-16b"/>
玉樹蘢蔥照綠苔鴛鴦湖上石城隈是誰寫出滄洲意<lb/>
錯認麻姑渡海來<lb/>
　　　過張六四丈草堂看菊作<lb/>
梁父行吟七十年草堂居士興蕭然重尋舊院秋花裏<lb/>
知在横河古樹邉<lb/>
　　　二<lb/>
西上横河舊草堂尚書庭院菊花坊門前銀杏如相待<lb/>
才到秋來黄又黄<lb/>
<pb n="KR4f0030_WYG_139-17a"/>
　　　溯宣城青溪過響山作<lb/>
宣城城下泛清溪苦竹黄茅兩㟁低行到響山山盡處<lb/>
清猿野鶴一時啼<lb/>
　　　登寄雲樓懷愚山<lb/>
謝眺髙樓倚夕曛樓頭長寄敬亭雲我來吟盡雲齊句<lb/>
那得臨風把似君<lb/>
　　　送友之崇陽<lb/>
二月春風吹客裝故人西上古崇陽武昌門外新栽栁<lb/>
<pb n="KR4f0030_WYG_139-17b"/>
何處相思不斷腸<lb/>
　　　客舍<lb/>
客舍桃花井上飛主人小女善縫衣只憐千里江南路<lb/>
換盡春衫未得歸<lb/>
　　　鎭江城下作<lb/>
毎度吳關增客愁江山無恙古徐州萬嵗樓前雲乍合<lb/>
千秋橋下水爭流<lb/>
　　　同徐二十二嗣定朱三驊元馮大之京商二十<lb/>
<pb n="KR4f0030_WYG_139-18a"/>
　　　　八衮黄吉出巴山北城晩眺口號<lb/>
巴山城外晩生烟一望寒林興渺然何處野祠延佇久<lb/>
黄坡西下北門前<lb/>
　　　二<lb/>
丘樊幾疊暮樓鴉楓樹南頭舊狹斜落日巴山歸路晩<lb/>
與君同醉杜秋家<lb/>
　　　三<lb/>
朝天門外路漫漫錦樹丹楓醉後還最是望中愁不盡<lb/>
<pb n="KR4f0030_WYG_139-18b"/>
一重雲樹一重山<lb/>
　　　姜九榦畵寒鳬聽雨圖見寄<lb/>
五月南湖泛野鳬田田荷葉間青蒲雨中多少相思處<lb/>
寄作寒鳬聽雨圖<lb/>
　　　雜詩<lb/>
汴水西園値暮春雍丘古道駐征輪道上久無盤埒馬<lb/>
園中尚有看花人<lb/>
　　　平臺漫感<lb/>
<pb n="KR4f0030_WYG_139-19a"/>
司馬西行狗監猜鄒陽新上一書回可憐千載賢王客<lb/>
不爲平臺賦雪來<lb/>
　　　清豐江梨花<lb/>
清豐江上馬頻嘶萬樹梨花曉渡迷記得瀫溪寒食後<lb/>
落花如雪過溪西<lb/>
　　　爲張公子玉樹贈字并詩<lb/>
菁蔥玉樹映朱扉太傅功名世所稀欲問比來江左事<lb/>
謝家子弟在烏衣<lb/>
<pb n="KR4f0030_WYG_139-19b"/>
　　　題畵冊<lb/>
茅屋遠開修竹外板橋初見杏花時前村野老爭相過<lb/>
流水灣環幾度思<lb/>
　　　題櫟園藏畵頁子<lb/>
溪山羃羃路綿綿不到雲門已十年認得數株黄杏樹<lb/>
辯才墳畔寺橋邊<lb/>
　<lb/>
　西河集卷一百三十九<lb/>
</p>
<p>
</p>
  </div>
</body>
</text>
</TEI>
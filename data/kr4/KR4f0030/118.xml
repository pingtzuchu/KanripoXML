<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百十八</head> <lb/>
    <p>
<pb n="KR4f0030_WYG_118-1a"/>
欽定四庫全書<lb/>
　西河集巻一百十八<lb/>
　　　　　　　　　　翰林院檢討毛竒齡撰<lb/>
　　錄<lb/>
　　　門䜟錄<lb/>
京師蘆溝橋為南北咽喉崇禎中流賊窺畿南當事議<lb/>
築小城設把總𨽻兵鎮之其城祗二門通南北往來乃<lb/>
當時題門者南曰永昌北曰順治實頌之非有他也後<lb/>
<pb n="KR4f0030_WYG_118-1b"/>
李賊僭號改元永昌而<lb/>
本朝<lb/>
世祖皇帝即位遼陽實建號順治門䜟之先兆如此<lb/>
　　　野樹神錄<lb/>
予友丁大聲有棗園在城西其祖母戴以剝棗至園惡大<lb/>
樟佔棗地命伐之官園者力爭不可謂是樹壽枝葉偃及<lb/>
畝必有神不聽及樹斷母見緋袍人從斷樹出驚問之傍<lb/>
人勿見也登藩車到門忽有瓦礫從車簾中入正中母面<lb/>
<pb n="KR4f0030_WYG_118-2a"/>
及下車則飛礫集于頂如鵶然侍人横遮之即止稍却集<lb/>
如故苦之或避之親串家然不能歸也大聲儒者也執經<lb/>
坐母側正色厲聲以訶之終不效杭有師婆善觀魅或延<lb/>
之來甫至階即左向肅手密問曰君家有娘子以雉繩環<lb/>
頸此誰耶家人哄然曰此大媈也大媈者杭人楊姓本大<lb/>
聲母而以母姑虐死于繩必此是也大聲叱曰止師婆杭<lb/>
人焉知非知其事而捏此言者師復曰尚有小婢從亦繩<lb/>
頸何也衆愕然曰此則外人無知者矣大聲乃大號請媈<lb/>
<pb n="KR4f0030_WYG_118-2b"/>
主出饗以小牲醴為文若干字且泣且告具言子媳無讎<lb/>
姑之禮家有名教不可訓母生知書豈死而瞀亂如此是<lb/>
夜夢媈至泣曰吾頗曉禮豈不知姑不可讎顧此實非吾<lb/>
意也有野樹神者伐其棲而神之門者惡門樓守僕日以<lb/>
穢漬澆門端遂因緣為奸而脅吾以來凡其犯姑狀皆其<lb/>
為之吾敢犯姑哉雖然野神饜所棲苐造尋丈瓴甓以棲<lb/>
之足矣吾十年以來頗苦盍亦告之姑得雲棲説法以稍<lb/>
為解釋可乎醒乃告之母遂築小祠斷樹下而詣雲棲作<lb/>
<pb n="KR4f0030_WYG_118-3a"/>
咒懴凡十晝夜及畢母朝盥一婢捧水盂一婢授巾灑面<lb/>
已接巾授巾婢忽取懐中礫擊母面母批其頰曰然則<lb/>
從來之投擲皆汝所為耶然婢實不知也嗣此遂絶<lb/>
于先生曰禮有室神論語鄉人儺孔子必朝服而立阼<lb/>
階註曰恐驚室神是也有野樹神周禮大司徒職田主<lb/>
各以其野之所宜木遂以名其社與其野註謂野無社<lb/>
主者不立壇壝但依其野所宜木以棲田神如依松曰<lb/>
松社之野依栗曰栗社之野是也今世無五祀不曉室<lb/>
<pb n="KR4f0030_WYG_118-3b"/>
神並不識門神為五祀之一而野樹棲神則以為怪誕<lb/>
而樵賊之因有此事烏知此皆言禮者所必及乎特其<lb/>
所為祟則野神不得入室必藉室神為因緣而室神野<lb/>
神又必憑其家人之間隙而後可為此總無可怪者祗<lb/>
人死能久留而雲棲佛説可解怨結則怪之甚錄斯説<lb/>
者毋亦信其有禮者而闕其怪焉斯已矣<lb/>
　　　二先師判鬼錄<lb/>
山陽令朱君禹錫善讞獄見海宼案末有蘇道士名而<lb/>
<pb n="KR4f0030_WYG_118-4a"/>
疑之以詢予予時與杭州張纘同寓淮之天寧寺間為<lb/>
語及纘愀然曰此吾弟綋為之正欲告朱君而朱能詢<lb/>
及子盍為我告之母使道士獲無妄罪予大喜遽報朱<lb/>
去旋即問故纘曰道士風馬其開隙受陷所由予不得<lb/>
知但恨吾弟綋曾以不韙為天帝錄罪死而復甦許以<lb/>
改行自贖而今復如是如何予因詢其不韙狀曰難言<lb/>
難言但其事則亦可異者吾弟綋于書無不通屢試必<lb/>
先人特以貧故依婦家塘西夏月痢死無棺其子走老<lb/>
<pb n="KR4f0030_WYG_118-4b"/>
屋乞吾叔父孝廉公買斂具而孝亷公在海寧遂從海<lb/>
寧還踰七日綋甦言至天帝所聽讞已入死案既而曰<lb/>
此諸生也遣一官押至學宫請二先師出曰是已有成<lb/>
案矣然必得先師決之一師曰罪輕而情重死何辭耶<lb/>
一師曰雖然事尚有可矜者始非倡謀繼不附名雖同<lb/>
情可減等乎官曰同情則同罪何減為師曰不然情雖<lb/>
同而罪有等毋亦姑貰焉以覘其自新何如官躊躇曰<lb/>
念其父官嶺南有功徳于民請姑貰五年改行則已不<lb/>
<pb n="KR4f0030_WYG_118-5a"/>
改然後收而倍入之乃遣押之見吾父吾父在嶺南名<lb/>
宦祠拒不見曰非吾子也轉而見吾母母氏蔡在徳清<lb/>
外家泣曰父不汝子矣汝能改行當速歸雖然汝死久<lb/>
恐屍壞可歸則歸否則仍返之帝所自有所處萬勿認<lb/>
他人屍也因遣一僕同至家覘家人肯認與否及至見<lb/>
屍尚未斂有一燈一飯盂列屍前櫈間屍動女驚走曰<lb/>
不認也既而妻女哭而前曰認矣僕與押者始辭去其<lb/>
怪如此時子詢其所為事纘勿告也後予間還里避姜<lb/>
<pb n="KR4f0030_WYG_118-5b"/>
京兆宅見其從兄綱重詢綋事曰從弟死有年矣曩者<lb/>
清師下杭州潞王北去其宫眷留者匿之塘西孟氏家<lb/>
從弟為王氏所誘謀出首而既而悔之不與名也其後<lb/>
王氏出首者五人皆暴死而從弟賴先師救解以不與<lb/>
名得免然越五年亦竟死京兆問先師者誰曰先師者<lb/>
一顔淵一子服景伯也時京兆備書其事然終未得蘇<lb/>
道士狀及予官京師與淮之張毅文為同館官毅文能<lb/>
言之時毅文尊人吏部公在籍纘綋兄弟以同姓嘗通<lb/>
<pb n="KR4f0030_WYG_118-6a"/>
譜往來值公生日綋無以為壽偶過三官閣見蘇道士<lb/>
養鶴雛二而道士他出綋遽指鶴雛曰道士已賣與予<lb/>
矣遂攜之行而兒道士守之者堅不肯與乃擊兒道士<lb/>
奪去而兒道士尾之伺其送吏部公宅出兒道士跪門<lb/>
公問故竟還兒道士次日公張宴于曲江園綋在坐見<lb/>
大鶴翩然翥而前詢曰鶴雛何在耶公曰在也因歡言<lb/>
謝之傍一人揶揄曰鶴雛耶昨兒道士來跪門領去矣<lb/>
綋銜之因有此隙<lb/>
<pb n="KR4f0030_WYG_118-6b"/>
于先生曰予惡説鬼物且薄宋儒以𡨕報事作感應篇<lb/>
客有道𡨕報事者但充耳俟之而獨于二先師事不能<lb/>
忘以凡言𡨕報必無可據而此云先師有二且以顔氏<lb/>
子服氏當之此數百年來極東西南北之人必無一人<lb/>
所敢言者而此能厯厯言之則此非漫造無據者矣當<lb/>
京兆宅言此事時在坐者一十二人裁及二先師便皆<lb/>
譁然曰荒唐至此予俟其譁畢正色曰事或荒唐二先<lb/>
師不荒唐也予初不信此事今信之正以此也京兆曰<lb/>
<pb n="KR4f0030_WYG_118-7a"/>
何也曰禮云古凡立學者必釋奠于先聖先師此在文<lb/>
王世子篇是春秋前禮也世信以學宫先師必屬夫子<lb/>
哉夫子前學宫必祀先聖而佐以先師聖為主而師附<lb/>
之聖尊而師卑相傳舜為先聖則臯䕫為先師文王為<lb/>
先聖則吕散為先師故漢後周公為先聖或孔子為先<lb/>
師孔子為先聖或伏生申培公輩為先師及唐定典禮<lb/>
則始以孔子為先聖顔淵輩為先師是先聖先師創于<lb/>
唐虞三代以來而顔淵先師則定于漢晉後者自明嘉<lb/>
<pb n="KR4f0030_WYG_118-7b"/>
靖間改稱孔子為先師而此禮遂亡蓋聖人百世之師<lb/>
他時可稱而學中必不可稱何則以建學成典定作名<lb/>
分不可紊也今以斯世皆改稱者而𡨕𡨕之中獨能不<lb/>
改以存此名分此在張氏兄弟必不能搜掌故以自詭<lb/>
其説而在世之人亦必不能洞悉典禮故造為此言以<lb/>
矯誣張氏兄弟則真實錄矣吾方欲存此以媿夫張璁<lb/>
桂蕚之徒之不學者而諸公以為荒唐何也京兆曰善<lb/>
遂錄之某日錄<lb/>
<pb n="KR4f0030_WYG_118-8a"/>
　　　棗花錄<lb/>
吉安曾副使言族丙應試旌陽觀道士謂之曰見棗花<lb/>
當舉曰然則來秋耳道過孀姑姑呼棗花持脯前則婢<lb/>
也丙告道士語姑與之待年果入解丙初有定詞姑能<lb/>
文後有代婢答詞<hi>丙詞曰欲見棗花開喜見花開早留此潘家苑裏紅試待秋風曉婢答詞</hi>
<hi>曰將探上林花須記東家棗莫道人從四面來忘却枝頭好</hi>丙午錄<lb/>
　　　女棺錄<lb/>
縣東里張逢吉妻曾遊城西五里東嶽廟廟停往來棺<lb/>
<pb n="KR4f0030_WYG_118-8b"/>
一女棺屍中僵祝竊啟視因謀衆將燬之或告張妻貌<lb/>
大與棺中女相類妻惑甚夜歸狂言曰予河南南陽内<lb/>
鄉人家住秋林山從夫甲官台之黄巖予先死于此而<lb/>
夫死赤城驛中不得歸迄今若干年今守台者頗憐之<lb/>
將歸棺南陽而道經取我使燬我是絶我歸也不幸更<lb/>
為汝婦敢乞汝汝當急往止諸衆張曰諾早起為衆言<lb/>
得勿燬然妻終以是益惑後漸病嘗曰脱不然何以貌<lb/>
尚未改也張大患之一日啟視則其貌乃大不類棺停<lb/>
<pb n="KR4f0030_WYG_118-9a"/>
廟亦未久台亦無有來取棺者<lb/>
于先生曰應劭外紀似此者多有惑則怪事生理也客<lb/>
有好言鬼物者適得女棺事因錄之<lb/>
　　　何氏僕錄<lb/>
邑何氏僕方相何氏兩世入御史臺家富相效犬馬走<lb/>
積賜錢若干緡何氏中落出諸僕相亦以例出乃發前<lb/>
所賜錢營販耗敝筋力凡數嵗貿田園若干忽謂其弟<lb/>
曰吾何氏僕也將老何氏矣雖然予固方氏子予不可<lb/>
<pb n="KR4f0030_WYG_118-9b"/>
不為人後予弟有子當後予削木箸名字如既死者予<lb/>
羨財若干而以身與田園歸何氏焉<lb/>
王師渡浙江江上軍潰兵入城何氏謀走避而難守者<lb/>
謂相衛家人出城已主守可乎相曰不然郎雖貧廣額<lb/>
豐頤又何氏也為衆所耳目恐死死則家人誰主者衛<lb/>
家人者郎也以輜從第宅器仗責奴已矣叩頭别城破<lb/>
諸坊人凡以僕守家而告其主所者釋之相不告死<lb/>
齊于氏曰江上軍潰時軍無守者而相獨為何氏守其<lb/>
<pb n="KR4f0030_WYG_118-10a"/>
家可不哀乎凡人進事人退則亦自愛其身向使相既<lb/>
出自營其餘財終老于外誰則厭之又或者好言致主<lb/>
指畫忼慨其忠誠似亦可信及一旦有急而隂鬻其事<lb/>
甚或予敵以主者悲哉聞方相亦少愧矣<lb/>
　　　全山人錄<lb/>
山人名全樓氏嘗藥山中如兎齧物嘗自謂能全因名<lb/>
全然人不知山人也予初知之知山人善醫癸巳夏家<lb/>
母病痿執不得捧乞山人藥儼敗竹箯者剔刮煎潄病<lb/>
<pb n="KR4f0030_WYG_118-10b"/>
愈因是人亦知山人善醫者欲醫者亦皆乞山人山人<lb/>
門如市一日山人謂予曰子知吾善相乎吾請相子子<lb/>
兩目滴滴有如晨星明視事<hi>叶汝</hi>也孤生乎其腰亦何所<lb/>
輔也手指爪如錐而不能搰物物將搰之矣自瘐也其<lb/>
氣崖然午也予曰何哉山人之所為相矣予䀜且善物<lb/>
無妄履也是山人之言否也且山人誠愛予予亦愛山<lb/>
人予願山人之全其為山人也山人既善醫今又善相<lb/>
是山人市人也市將求山人矣市將求山人則山人不<lb/>
<pb n="KR4f0030_WYG_118-11a"/>
全且夫人之有求于山人也必將有得于山人求山人<lb/>
而不得山人不得于所求者與山人之將必得于所求<lb/>
是皆不得全惜哉山人之不全其為山人也山人曰然<lb/>
則奈何予曰山人故不善相人也予貿者也善物坦坦<lb/>
平平居易以俟命而山人曰午也無輔也明可覩也則<lb/>
可謂善相人乎則其于醫也得毋亦若是耶于是聞者<lb/>
皆曰毛甡非昈者無所輔者齟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者而山人曰孤且午<lb/>
山人誠不善相人者而于是亦無有乞山人相者山人<lb/>
<pb n="KR4f0030_WYG_118-11b"/>
亦不醫<lb/>
　　　蟻錄<lb/>
桃根有所宫者廣中而纎脣與圊傍之塏步八焉有蟻<lb/>
居之圊之蟻緣黍在塗者蟻從桃根出縷而遇不得紀<lb/>
數則圊之蟻驚似還所偵者而奪塏以行其桃根來者<lb/>
東西跂不知所向也又未嘗歸桃也散之盡而圊之蟻<lb/>
有巨者躍出似麾而前者而圊之蟻之細者縷應焉行<lb/>
至桃望之一若抽煤繭貫塏脣出而以步八之距而促<lb/>
<pb n="KR4f0030_WYG_118-12a"/>
也寸曲之向之從桃根來者初不得知其所之也故未<lb/>
嘗歸桃忽掩圊者脅圊者少却距而半巨中細翼之陳<lb/>
然後從桃根來者夾宫脣亦首巨而細者唯唯陳左右<lb/>
巨者從容收向時出者得諸宫脣以時之細者之出之<lb/>
盡在前也後細者踰時兩巨角無勝負細者與細者角<lb/>
叢而封也不可審記不辨向所從桃者與圊者以故亦<lb/>
不得勝負角畢解各返來相當各不得向之所出之半<lb/>
而其半且留就視之則奄然盡死者也或無首足者與<lb/>
<pb n="KR4f0030_WYG_118-12b"/>
夫世之角者無殊也然而既復出以為復角也而蟻則<lb/>
收所傷蟻蟻兩生攑傷一或生之三似乎得審記者然<lb/>
因得以各攑攑之盡其未盡時間相觸觸亦不復角予<lb/>
寓來氏園親見所狀異哉于錄<lb/>
　　　特旌賢孝節壽齊母錄<lb/>
賢孝節壽齊母者鄞張姓康熙八年其子寅與岱以母<lb/>
節狀白鄞令令白之學使者學使者按令甲請旌遂旌<lb/>
曰賢孝節壽齊母歳給薪米燭炭并時憲厯有差蓋壽<lb/>
<pb n="KR4f0030_WYG_118-13a"/>
以表節賢與孝則狀節時所并見云方母歸齊公時公<lb/>
以諸生授生徒里間母為公事舅如公㑹崇禎末嵗侵<lb/>
禾穀不升市無登魚蜃者母餐秭榆而舅不知其為侵<lb/>
也公亡而迎事外舅如事舅以故三十年無歸寧焉或<lb/>
曰此則母之以孝全其節者乃母之教子㸐薪向書而<lb/>
織于背其子每出必遣之互瞷其所游客客至隱幔理<lb/>
客語語或不法謝之里有補陀寺去舍百步四方朝海<lb/>
者自燕齊秦趙曳流銜臂日以萬至母未嘗一窺寺而<lb/>
<pb n="KR4f0030_WYG_118-13b"/>
其子亦遂不敢以偶過入伺演繹其嚴如此當公訣時<lb/>
謂母曰吾固知汝節所願慰泉舍者教子而己以故母<lb/>
念及輒督教之雖兵革遷徙仳離坎險中教不輟蕭山<lb/>
毛甡曰予方與岱游而岱兄寅已謝世然母强如故此<lb/>
可謂非壽乎寅聲名擅經術而間以不得志稍為達節<lb/>
予嘗為詩弔之若岱者則忼慨沈摯王景略之儔也有<lb/>
子如此母賢可知矣岱以母狀請甡傳謹節錄其概如<lb/>
傳<lb/>
<pb n="KR4f0030_WYG_118-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_118-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百十八<lb/>
</p>
<p>
</p>
  </div>
</body>
</text>
</TEI>
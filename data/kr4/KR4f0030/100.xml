<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百</head> <lb/>
    <p>
<pb n="KR4f0030_WYG_100-1a"/>
欽定四庫全書<lb/>
　西河集巻一百<lb/>
　　　　　　　　　　　翰林院檢討毛竒齡撰<lb/>
　　墓誌銘<hi>十</hi>
　　　思舊銘<lb/>
王諱孫蘭字畹仲無錫人壬戌進士由刑部郎中出為成<lb/>
都知府艱歸補紹興遷廣東按察司副使分巡廣南韶道<lb/>
崇禎十六年獻賊破連州孫蘭死康熙癸亥門生毛甡仿<lb/>
<pb n="KR4f0030_WYG_100-1b"/>
古作思舊銘其詞曰昭陽協洽元英之首明故中議大夫<lb/>
廣東兵備副使王公孫蘭殉難于南韶之官署嗚呼哀哉<lb/>
兵摧畫邑脰絶桑枝官守滎陽身煎柳火彭府君能殉賊<lb/>
太守何功周將軍乏援兵梁王不救以致睢陽之死為厲<lb/>
鬼豫州之出犯妖星况復聴山既邈孰與調商削石云亡無<lb/>
能為質醉裏過西州之路哀來却内府之漿苟有同懐誰無<lb/>
私臆乃感兹疇昔言念當時對䇿春官人誦公孫之學起家<lb/>
秋士文無屈突之辭旋分益部之三刀遂領東方之千騎奬<lb/>
<pb n="KR4f0030_WYG_100-2a"/>
循良于越國假節鉞于韶陽績著湟中猺獞授首風生<lb/>
嶺外羅甸歸心當百城相傾陷之時以片石補東南之<lb/>
闕夫何獻賊逼臨連州失守湯楊繼叛梁化將降堅壁<lb/>
五旬縱斷指無乞師之計孤軍萬里以捐驅為却敵之<lb/>
謀三呼殺賊再拜投繯箕尾歸天丹青入地南還憲使<lb/>
空餘馬革之屍東土門生長抱䑕思之泣痛山陽之吹<lb/>
笛返嶺表以聞琴招魂有賦藉夢巫陽哭墓無文書名<lb/>
隧側因為銘曰<lb/>
<pb n="KR4f0030_WYG_100-2b"/>
蜆岡嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>羊城崔嵬五嶺是蔽三山以開維此長藩控<lb/>
彼南越楊僕樓船孔戣節鉞三瀧猺歸百僰羌逸何期<lb/>
冦流由蜀而出亦踰五嶺既破二禺云誰作虐曰惟獻<lb/>
忠桂陽不固曲江復陷兵澌若流城空可闞況有二將<lb/>
相繼負降由此擣虚類梃以撞儲峙餱糧料簡乗馬竈<lb/>
減勾沙壁撤清野徴兵不來乞糴無力惟有一死足以<lb/>
退賊下作河嶽上為星辰諸猺畫像羣雛覆巾惟我夫<lb/>
子越州刺史揮斤撫絃逮予小子羈丱受知弱冠相失<lb/>
<pb n="KR4f0030_WYG_100-3a"/>
夫子知我空用唧唧所幸恩䘏予于聖代既肆豐埏復<lb/>
表幽竁謹陳鳥臆附之牲碑蕪詞不章以抒甚哀<lb/>
　　　故明靖南將軍徳配李夫人墓誌銘<lb/>
予避人淮隂淮守備張君請召賔客西鄉上坐長者目<lb/>
接不語及更衣牽予暗中認之則故靖南將軍兄有俶<lb/>
也次日過將軍委巷夫人曰何不載叔之彭城同就舍<lb/>
養予以故人山陽令挽留不果越七年予游淮西得夫<lb/>
人訃聞且曰將塟彭城之雞鳴山恐丘首無日久且失<lb/>
<pb n="KR4f0030_WYG_100-3b"/>
也乞誌之予曰固然夫人籍京衛氏李祖克詔父榮為<lb/>
衛將軍稱世衛李氏少夢神授之筆既長適靖南公靖<lb/>
南公本餘姚毛氏景皇帝時髙祖裕髙從祖祚以兄弟<lb/>
同舉順天庚午鄉試因𨽻籍焉乙酉之變靖南公偕兄<lb/>
保定伯有倫移定海軍同武寧侯王君之仁軍西陵渡<lb/>
夫人在帳中時南都初敗馬士英奉太后奔臨安既而<lb/>
竄身鎮東將軍方國安營稱方馬軍夫人曰士英逆賊<lb/>
也棄君來此此地難與守矣武寧軍軍西陵君何不移<lb/>
<pb n="KR4f0030_WYG_100-4a"/>
軍之龕山逺方馬軍乎既而吳中吳易陳萬良輩各以<lb/>
偵諜從龕山渡隂為聲援欲引龕山軍從海寧入夫人<lb/>
勸之行西陵軍潰保定公以入護監國相失全軍歸命<lb/>
而靖南公偕夫人止海寧既遷淮又遷彭城編户夫人<lb/>
力也夫人以監國恩封一品夫人年四十六康熙庚戌<lb/>
若月日卒子衡非夫人出銘曰<lb/>
惟夫人之能賢兮饗軍鬻釵鈿兮惟夫人之善見兮如<lb/>
乗錦車又如張繡繖兮避老萊兮君子與偕兮如何孟<lb/>
<pb n="KR4f0030_WYG_100-4b"/>
光兮噫兮反先亡兮吕母之冢傍兮惟夫人之藏兮<lb/>
　　　瘞水盞子誌石銘<lb/>
水盞子者越器也其器不知造于何代亦莫按其製相<lb/>
傳隋萬寳常析鐘律能叩食器應絃後人即以水盞入<lb/>
樂或曰古有編磬與水盞同古金以鐘不以鉦今以鉦<lb/>
易金雲鉦即編鐘也編鐘一變而為方響再變為鉦水<lb/>
盞子雖不必以瓦然由變而推則易石以瓦或亦非無<lb/>
然者與陳詩云坎其皷缶史記秦王為趙王擊瓦缶而<lb/>
<pb n="KR4f0030_WYG_100-5a"/>
莊周子乃皷盆而歌雖或以節音非以倚音專聲赴奏<lb/>
有如柷然然而猶瓦為之明興平伯從子髙通畜婢住<lb/>
子能叩食器為幽州歌筝師搊筝在傍能曲折倚其聲<lb/>
姑蘇樂工謀易以鐵不成乃購食器之能聲者得内府<lb/>
監製成化法器如干則水淺深分上下清濁叩以犀匙<lb/>
凡器八而音周强名曰水盞子順治乙酉<lb/>
王師下安平江都隨破家人之在文樓者皆散去住子<lb/>
投射陂死康熙甲辰予遇通于淮隂城託鎮淮將軍食<lb/>
<pb n="KR4f0030_WYG_100-5b"/>
食頃懐二盞出供奉器也中<graphic n="KR2058" url="https://raw.githubusercontent.com/kanripo/KR-Gaiji/master/images/KR2058.png" mimeType="image/png"/>水級叩之泠泠然語其<lb/>
事而三嘆鎮淮將軍命瘞之淮城東唐程將軍咬金墓<lb/>
側如瘞住子者而使予誌于石其文曰<lb/>
編竹為簫編石成磬方響不傳水盞可聴破十六葉更<lb/>
為八瓷中流深淺髙下因之玉邸漸安犀槌自撚戛即<lb/>
函胡挑將宛轉試斟渌酒遙倚素曲半袖縈錦五指琢<lb/>
玉既越㽔板亦邁徴弄中曲擗扑能使神動吹角出陣<lb/>
鳴笳在疆北鄙好殺南風不揚烏啼失林雹裂震地官<lb/>
<pb n="KR4f0030_WYG_100-6a"/>
渡戰亡安西軍潰已奪都尉將邀昭妃錦車翠幕驅馳<lb/>
何為昔者杞梁妻赴淄水朝鮮有婦墮河而死或援箜<lb/>
篌或形操暢彼美善懐與之相向身同波澄技乃響絶<lb/>
殘金斷絲方寸不滅爰歸黄上仍歌青臺英雄粉黛千<lb/>
秋同埋昭華之琯藏于幽隴元康阮咸乃閟古冢皷缶<lb/>
無路招魂有詞彼美而在尚其依斯<lb/>
　　　瘞珍誌銘<lb/>
兒珍三先兄子也予出游時恐從此不得歸是以後予<lb/>
<pb n="KR4f0030_WYG_100-6b"/>
督撫以下分守郡縣籍捕疊出珍隨母被繫東西簿較<lb/>
瘁矣予歸而珍以瘵死予嘗曰生平可幸者三一行文<lb/>
無宋人論習二無負郭田作衣租食税男兒三不為繼<lb/>
子慈孝兩隔盖有所感也今兒服瘁死而予於慈養闕<lb/>
然兒憾可知矣三年前除夕珍死母抱呼曰吾與兒罹<lb/>
殃亦極矣盍俟汝父歸而死可乎越五日珍果甦問之<lb/>
曰吾感母哭哀將俟父歸然則予之歸日正兒之死期<lb/>
也哀哉珍七嵗後予十八嵗死銘曰<lb/>
<pb n="KR4f0030_WYG_100-7a"/>
瘞者珍翳予之後人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_100-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百<lb/>
</p>
<p>
</p>
  </div>
</body>
</text>
</TEI>
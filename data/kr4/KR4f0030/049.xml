<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻四十九</head> <lb/>
    <p>
<pb n="KR4f0030_WYG_049-1a"/>
欽定四庫全書<lb/>
　西河集巻四十九<lb/>
　　　　　　　　　　翰林院檢討毛竒齡撰<lb/>
　　序<hi>二十六</hi>
　　　重修族譜序<lb/>
予族以魏尚書僕射孝先公為遠祖南渡直言敢諫科進<lb/>
士侍御史叔度公為兩浙之祖元初處士貴誠公為餘姚<lb/>
祖明贈朝議大夫福建都轉運鹽使司同知坦然公為蕭<lb/>
<pb n="KR4f0030_WYG_049-1b"/>
山祖逮予十世矣自明正綂後迄今康熈凡一百五十年<lb/>
間其登仕版者世世有之而在姚則丁多而族繁在蕭則<lb/>
丁匱而族復不充兵燹以後譜牒荒焉幼時聞族祖禮部<lb/>
公云寧七府君墳在餘姚師姑嶠冬青樹傍當石阡公征<lb/>
苗時值餘姚叅政公為貴州提學副使兄弟行也同時仕<lb/>
貴州歸而墓祭于師姑嶠樹旌竿嶠中暨榜眼公以嘉靖<lb/>
已未官翰林編修相墓者曰師姑嶠墳後六十年亦當有<lb/>
以鼎甲官翰林者及萬厯四十七年又值己未而其言不<lb/>
<pb n="KR4f0030_WYG_049-2a"/>
驗至康熈己未予乃以<lb/>
制科應召凡取中者倣宋制科例悉以上巻官翰林一<lb/>
如鼎甲之不必由庶常而授編檢者然則墳墓之所䕃<lb/>
其歴乆不隔如此今族既散處惟藉譜記而譜又闕落<lb/>
予弟大觀乃力任而増修之予告之曰古貴分宗姓分<lb/>
而為氏氏分而為族是也今貴合族族合仍為氏氏合<lb/>
仍為姓蕭之五大房即一房姚之三大支即一支是也<lb/>
合則如磐石牙齶相互合則如葛藟如𤓰瓞根株與枝<lb/>
<pb n="KR4f0030_WYG_049-2b"/>
葉相轇轕而多所倚附僕射雖逺昭假如在矣於其成<lb/>
也因舉蕭之與姚其祖宗墳墓雖歴乆而不隔者書之<lb/>
于端<lb/>
　　　合肥相公千首詩序<lb/>
合肥夫子自汰其詩一萬首為一千首曰吾家多文相<lb/>
然自深之明逺後所傳詩率不滿千首葢世無萬首詩<lb/>
相公集也某嘗謂夫子三不朽徳與事功早見諸天下<lb/>
至于言<lb/>
<pb n="KR4f0030_WYG_049-3a"/>
聖人曰其代予言乆矣然則此言戔戔耳大言行則小<lb/>
言可省而亦有不然者當夫子以侍從槖筆為<lb/>
天子所知日草千百言每計年枝幹而編其詩比年必<lb/>
編詩千首或贏或絀如是者約十許年某于請急時乞<lb/>
錄夫子詩南歸名還町雜錄今所存尚千有贏也往處<lb/>
門下見夫子以學士㕘知入政事堂中夜呵門出雞未<lb/>
鳴也至日仄而始還第故事㕘判詞頭伺日上鴟吻刷<lb/>
廏馬行傍已而散間有申入而酉出者崔相所謂薄暮<lb/>
<pb n="KR4f0030_WYG_049-3b"/>
出端門上馬詠詩是也今必駕以夜而税以晝然且由<lb/>
元月以迄除月略無闕日無輪辰知印無三日五日一<lb/>
坐磚位無兼旬註門字自左右相至六事府三府皆然<lb/>
而夫子皆歴周之乃復所至優暇方侻巾小寢之後門<lb/>
館閑閑白日明静取韻牌集字以當茗博遇有酬唱則<lb/>
押紙疾書連篇而累什不計也夫應事拙速不闗勞軼<lb/>
夫子處性沈嘿而抽思朗捷既熟于朝常晨夕待<lb/>
顧問無所檢㸃而所押羣務即踰時越嵗偶一詢及無<lb/>
<pb n="KR4f0030_WYG_049-4a"/>
不響隨莛鐘而應若桴鼔以故心閒而思敏發奮泉湧<lb/>
雖欲過簡之而無可簡也嘗考三公宰相舊多兼官而<lb/>
不必實親其職周公以太宰兼太師江左置政府作司<lb/>
徒官唐以三省長官為左右丞相皆屬兼官而身歴其<lb/>
任則山巨源閲吏部司徒兩府之政杜佑以檢校司空<lb/>
入中書門下平章政事世每加稱而夫子歴四部尚書<lb/>
由冢宰以入東閣雖<lb/>
主知實隆然其卓㨗為何如者古曰黑頭曰其年不可<lb/>
<pb n="KR4f0030_WYG_049-4b"/>
及鄉使夫子以逮今之年留意聲律猶能以度越前進<lb/>
跨常侍而上而夫子不為也夫子曰詩有以相掩者李<lb/>
徳裕是也徳裕處慶厯之間以文章名而其後不傳其<lb/>
詩而傳其人相有以詩見者張説是也燕公踵姚宋之<lb/>
後足可繼軌而當時不稱其人而祗稱其詩然則詩亦<lb/>
可省矣某從在籍之末窺夫子所為百務簡簡而天亦<lb/>
即以簡徳報之方太夫人歸塟時<lb/>
天子奠以酒題曰貞松而不奪其情然而三公不備台<lb/>
<pb n="KR4f0030_WYG_049-5a"/>
司闕其位以待之三年甫服闕而就家起之其為天下重<lb/>
輕如此乃喪車渡譙水乾膠舟所至省民徒而家無伍伯<lb/>
相國綰雉繩前行不移跬步既而譙西水溭溭初不知其<lb/>
所自來也某嘗赴義躬詣墓林見夫子廬居棲舊茨三楹<lb/>
卑且陿也第治司馬公泉臺經營髙厰念無可為環䕃地<lb/>
者横岡百里外無夭喬焉乃姑移前山枿蘖略具左蔽而<lb/>
釵粒駢茂鬱然成修林墓左宜園司馬公讀書堂也稍稍<lb/>
理之作饗祭之室不蓄蔬菓不安禽鳥而方春而白燕來<lb/>
<pb n="KR4f0030_WYG_049-5b"/>
巢未既而復有南方翡翠重棲于丘樊謂非簡儉之格<lb/>
天有如是者乎夫萬盈數也夫子去盈而就歉而歉亦<lb/>
滋大漢志曰大于千故千人之長曰仟田與錢則皆以<lb/>
阡計大焉集文者以千字為率史記貨殖傳凡棗橘薪<lb/>
茜羊魚醯醬凖以千為數曰千亦足矣則是相公之詩<lb/>
之千也葢去盈而就歉也然而詩之大亦見于此<lb/>
　　　孫繡姑表貞錄序<lb/>
國風首弼鄘而弼鄘之首則又以兩柏舟詠婦人志行<lb/>
<pb n="KR4f0030_WYG_049-6a"/>
之不可奪然則婦人之闗于民俗乆矣獨是表勵之責<lb/>
曩時率歸諸監察御史以故巡方每嵗必上所聞見孝<lb/>
友㢘節覈實以題旌而今則悉聽之開府儀同彚請事<lb/>
行之合例者三嵗一上而他不及焉以予所聞錢塘孫<lb/>
繡姑有絶異者繡姑十五一穉女耳毁齒作人婦以貧<lb/>
家而為様婚少小過門雖與家人合屋居而笄篸未加<lb/>
則又一室子耳乃其舅其婿販笠他鄉而與狂夫為比<lb/>
隣杭俗貧巷多連房界一壁以分兩家而朝夕厮喚男<lb/>
<pb n="KR4f0030_WYG_049-6b"/>
女不能避狂夫每侵女女拒不受至是以溽暑闔户湢<lb/>
浴而狂夫穴壁而撓其足女嘂姑訴之隣人狂夫素自<lb/>
豪往往以盛氣凌四隣于是率黨來咆哮隣有老者謂<lb/>
之曰何必然杯水可以謝百過過在君何難寫杯水謝<lb/>
之狂夫手杯前名為謝過而實借以為調笑女乃擲杯<lb/>
中其面面血狂夫率黨排闥入將捽辱之隣人解而罷<lb/>
然詬詈不已其語有不可聞者女乃紩其衣撮鹽而滷<lb/>
之侵晨進羮于姑聞詬聲泣而曰不幸而遭此能事姑<lb/>
<pb n="KR4f0030_WYG_049-7a"/>
乎既而狂夫詬至門女仰滷氣絶隣人聚衆首之官㑹<lb/>
開府張君甫勵治以興教化正民俗為已任聞其事覈<lb/>
實乃破格入<lb/>
告而先置狂夫于理或言女棺劣且豁不蟲不穢青蠅<lb/>
四飛無近者開府為置棺複而畫之重為文遣中軍致<lb/>
祭而布政使趙君少㕘李君按察司副使卞君皆前後<lb/>
為弔詞懸之棺傍里老為蓆舍覆之凡郵亭鄉官士大<lb/>
夫之家居者及郡縣學博士相率為詩歌文賦粘之蓆<lb/>
<pb n="KR4f0030_WYG_049-7b"/>
舍而里巷謠諺紛紛四起好事者作搊彈唱本譜其事<lb/>
為韻語使盲婦負絃而唱于市聽之者人一錢時康熈<lb/>
戊寅六月一十六日越數月而李子完車何子漢霞輯<lb/>
諸詞而授之梓予自傷老去不能為一詞綴蓆舍末而<lb/>
猶幸開府諸君其能砥民俗以繼採風有如是也因應<lb/>
其所請而力疾書之<lb/>
　　　顔母朱太宜人八十夀序<lb/>
易以兌承坎為節而其所謂安節與甘節者反不在兑<lb/>
<pb n="KR4f0030_WYG_049-8a"/>
悦之二三而在坎險之四五何也則以遇險而能安遘<lb/>
窞陷而能甘之夫然後坎險去而節以著焉獨是安節<lb/>
者甘于節也甘于節則雖節也而安矣予官京師值顔<lb/>
先生澹園以編修領袖史館而予追隨之因得于槖筆<lb/>
之次竊聞顔母朱太君者為兖州鎮國將軍息女歸之<lb/>
贈公考功郎當前朝崇禎間河北大饑山東畿南皆被<lb/>
兵贈公父河間太守以嬰城死官而家居魯東兵之環<lb/>
城者潰而入悉俘其閭左而疾驅之且云緩者剚以刃<lb/>
<pb n="KR4f0030_WYG_049-8b"/>
急即免時太君在俘間故不行曰此生須㬰耳何緩急<lb/>
為遂剄之城下而幸未殊也越數日家人有救之而歸<lb/>
之者方是時贈公家已破然猶踉蹌走河間奔赴請䘏<lb/>
大司農倪公䘏詞所云忠孝節烈萃于一門者是也予<lb/>
嘗聞其事而為詩記之暨先生母弟修來君入為天官<lb/>
考功郎則太君次子也幼負才譽好以文章為交游東<lb/>
曹邸舍車連而轡接予嘗隨衆赴請召茆菹蠃醯出其<lb/>
故鄉所進盧酒者而飲酣咨嗟必與編修兄弟謀造養<lb/>
<pb n="KR4f0030_WYG_049-9a"/>
堂于京師以迎太君謂太君春秋髙人夀幾何每以兩<lb/>
官奉庳薄深惻惻焉今予方歸田而太君三子世稱學<lb/>
山先生者復由檢討充兩浙主文官其所得士率一時<lb/>
名下而予兄之子忝冠一經遂藉同館兼通家往來及<lb/>
書上<lb/>
天子嘉其能㑹功令督學院使暫禁坊局參以貳卿諸<lb/>
重臣而先生獨以史局官破例特簡為兩浙宗師建笳<lb/>
皷開牙禾中乃忻然迎養太君張幃設幔躬帥門下士<lb/>
<pb n="KR4f0030_WYG_049-9b"/>
扶侍後堂而太君已八十矣丙子五月值太君生日予<lb/>
既合鄉之搢紳彚為詩册而門下舉人偕予猶子輩復<lb/>
製幛為夀予曰此即前史館所稱朱太君也即編修考<lb/>
功所共謀迎養而未得者也夫當太君未行時其自視<lb/>
此生祗須㬰耳距今五十年而已臻八十是須㬰而千<lb/>
秋矣夫以前須㬰言之不可為不險以今八十年觀之<lb/>
則又不可謂不安夫太君固甘于節者也而今以節而<lb/>
得甘又安于節者也而今反以節而重得安是節固坎<lb/>
<pb n="KR4f0030_WYG_049-10a"/>
也而一變即為艮坎者險也百川之至也艮也者貞也<lb/>
安也既如岡又如陵也而綂于節乎該之今夫天無節<lb/>
則不成嵗地無節則不成理草木無節則不能發榮華<lb/>
而致盛大第觀夫百丈之松結根山阿凡勃窣輪囷喬<lb/>
然不拔者皆恃有節目以釐乎其間則是險者安之基<lb/>
而節者夀之本也<lb/>
　　　孫氏族譜序<lb/>
周制工史書世宗祝書昭穆每以同姓所系載其世次<lb/>
<pb n="KR4f0030_WYG_049-10b"/>
于簡册以合之宗廟昭穆之列故雖别生分族姓氏屢<lb/>
易而終不失其本源所自何則有所以記之也吾邑孫<lb/>
氏肇基于樂安而大于富春其自奮威將軍領丹陽太<lb/>
守以來歴居吳陵有年矣暨趙宋南徙仍還江上相邑<lb/>
之湘湖而僦居其中至明世宗朝有禮部春溪公以文<lb/>
章為世指名而其弟東莞公登嘉靖甲辰進士當時榜<lb/>
之為湖中雙鳯比之雲間之兩龍而不為過予嘗過湖<lb/>
濵慨然慕思嘆前哲風徽未嘗或沫而惜其族之無可<lb/>
<pb n="KR4f0030_WYG_049-11a"/>
詢也今吾友爾猷誦揚先烈以康熈辛酉登鄉書赴公<lb/>
車門還隨彚其族人溯本星宿而派之胡蘓馬頰之末<lb/>
不佚不濫仿工史所記而葺為族譜使煩有所總散有<lb/>
所紀逺而疏者皆有綂彚而孫氏之工史成焉予每見<lb/>
時俗之薄不親之至流于不遜見族人不問問亦不記<lb/>
間有詢其服屬者輒曰工史書世為天子諸侯言之也<lb/>
庶人何足當此數而簿之籍之而予謂不然不見論語<lb/>
之式負版者乎夫民家口率何與至治而周官司書每<lb/>
<pb n="KR4f0030_WYG_049-11b"/>
以邦中之版籍記諸名數而少宰聽事即又取其所稽<lb/>
版以驗其是否論語所稱敬民數是也則是天子至尊<lb/>
猶得取下民之數而周知之況同宗已<lb/>
　　　兩浙布政司使蔣使君民懐集序<lb/>
昔姚元崇去荆州時民遮擁馬前百計思所以留之者<lb/>
雖折鞭截鐙填門塞巷不可得于是為謳歌以送之今<lb/>
行省蔣公之將去浙也士子叩幕府慷慨陳辭農輟耕<lb/>
于野商人罷市三日咸褁糒躡草屩將嘂呼闕下願還<lb/>
<pb n="KR4f0030_WYG_049-12a"/>
我公㑹<lb/>
皇上親綂六師征逺塞之不庭者無暇啟九闗以延清<lb/>
問然後民之懐思者相率為詩歌以志其不忘之意此<lb/>
其事與姚相之去荆門等然而何以得此吾聞公以從<lb/>
龍起家由官閥名員出佐巖郡卒之以行軍司馬竭蹶<lb/>
効力于東甌再闢之際亦已多年㑹戈船出海南擴溟<lb/>
渤舉彭湖髙華從來不臣其地者悉舉而為我郡縣念<lb/>
非偉略素著足以撫綏其地者未易勘此鉅任而公膺<lb/>
<pb n="KR4f0030_WYG_049-12b"/>
天子特簡軒車露冕為海外長城其間軫民隠而恤民<lb/>
瘼不為不乆顧與浙人何預焉暨公以西江觀察分路<lb/>
揚鑣賜朱旗繡袋以榮其身遂得以㕘知政事行省此<lb/>
邦然而承流宣化不過兼總大綱與斯民相倚賴舉凡<lb/>
政刑璅屑獄訟煩賾悉委之諸屬而已不與惟是舉賢<lb/>
升秀底慎財賦以攬其户版之成未嘗家餔人餕與為<lb/>
咻噢而民之愛之戴之不忍頃刻而暫離之若疾痛之<lb/>
聨膚而甘苦之共咽者此曷故哉則以至誠之相通而<lb/>
<pb n="KR4f0030_WYG_049-13a"/>
剴摯之忱實有沁浹于心而不可已也夫民可虐而不<lb/>
可欺也乆矣驩虞之治未嘗不足以動人而肌膚未浹<lb/>
神髓未濡往往農人野婦忘長吏之尊對若家人然且<lb/>
鋃鐺夏楚不忍相加哀矜涕泗以轇結其情而究之所<lb/>
居有名及既去而茫無可思葢違道干譽徒邀民聽而<lb/>
民終背而去之有如是之愛之深思之切無所為而為<lb/>
無所強而終致之比之孺子之慕其母呼于途號于里<lb/>
門雖其母以得罪去猶不禁其子之期年而猶哭也書<lb/>
<pb n="KR4f0030_WYG_049-13b"/>
曰皋陶邁種徳徳乃降黎民懐之又曰民罔常懐懐于<lb/>
有仁題曰民懐紀其實也然而何以得此<lb/>
　　　安郡王詩集序<lb/>
曩游梁時值大雪過孝王園嘆寒士寥落不能入平臺<lb/>
曼館槖筆為文詞而棲遲道傍所稱鄒枚安在耶因下<lb/>
馬長思乆之暨應<lb/>
詔赴<lb/>
制科濫厠<lb/>
<pb n="KR4f0030_WYG_049-14a"/>
親近劇聞桂山蘭坂間多維城之英<lb/>
龍種諸孫率能以多學仿周家分子賦詩睦族兼與賢<lb/>
俊相介接而又以身為朝士不敢越典例一登其門然<lb/>
後知遭逢有數人非鄒枚雖日伺東邸而無所用也今<lb/>
請急歸里已踰十年乞閒下士不妨入日華之館校論<lb/>
古者而長安相去三千餘里痺軀曲足何能自前即當<lb/>
時休沐曽與　王孫博公者唱酬主客已唶唶成往事<lb/>
不可紀矣獨念出都時客有書　安親王世子一詩登<lb/>
<pb n="KR4f0030_WYG_049-14b"/>
之障面<hi>其題為秋江夜月用十四寒韻</hi>某愛而和之其詩至今存集中<lb/>
然實未嘗令世子知也乃數年以來大江以南藉藉稱<lb/>
古香主人詩禮堂書牖輒能寫其句入鏝壁間識者指<lb/>
之曰此即　安親王世子　安郡王也詩本之温厚而<lb/>
出入風澤辭輯而氣懌一闢長安俗好南宋俚慢之習<lb/>
似與景運有重繋者丁丑嘉平某醫痺杭州僦君仁和<lb/>
羲同里忽有客從長安來扣門而入出所擕書授之曰<lb/>
此古香主人教今也主人以近所為詩抄謄一巻令校<lb/>
<pb n="KR4f0030_WYG_049-15a"/>
次而敘論之某叩首捧讀作而曰此非景運𢎞開之一<lb/>
大元㑹乎<lb/>
皇上以神聖之資大啟武功使薄海内外咸入版籍而<lb/>
文教則誕敷乆也從來功成樂作必以四始六義為五<lb/>
聲八音之本是以中和丹陛<lb/>
皇上曽釐定樂章播之歌詠且復昭示羣臣以生聲製<lb/>
律之法某嘗對揚之作<lb/>
皇言定聲<lb/>
<pb n="KR4f0030_WYG_049-15b"/>
聖諭樂本二書而未有進也今　諸王大臣皆能起而<lb/>
昌明之長吟短句一唱三嘆可以皷休和而曜文徳何<lb/>
其盛與昔楚元王好詩因自次所學為元王之詩而漢<lb/>
代文始之樂于斯以備即其後河間獻詩入對三雍説<lb/>
者以為此天人協應之助今主人所學亦猶是也某雖<lb/>
不才猶得于鄉居之次奉揚<lb/>
聖教為一代文運所始即使皋陶颺言后䕫典命亦未<lb/>
有過而又何鄒枚之足云<lb/>
<pb n="KR4f0030_WYG_049-16a"/>
　　　索太僕晴雲集序<lb/>
詩有性情初非質言之為性實愬之為情也當其情之<lb/>
所發根于至性始之兆朕于無何之鄉探之難明即之<lb/>
而無形既已刺刺焉不可自已而稍渝而遽失之而于<lb/>
是見之為言有漠然不解其所自來者而人之見之怵<lb/>
焉而驚<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>焉而感嘿焉而神傷以為疇昔曽有是而阸<lb/>
不能言即或偶言之而不能委晳焉如是之鬯而此能<lb/>
言之且一若為我言之而鬯之夫乃所謂情矣是以作<lb/>
<pb n="KR4f0030_WYG_049-16b"/>
者于此鉤不為深灑不為淺琱鎪鍥刮焉而不失其靡<lb/>
煩怨亂之節屬詞比事觸物而連類此在九辨懐忠四<lb/>
愁怨友諸作時時有之而不知者動以玉臺西崑相比<lb/>
方豈通論與猶子季蓮以偕計赴都與太僕索君飲酒<lb/>
賦詩把臂金臺間攜其所著無題詩若干篇歸以示人<lb/>
人見之輒慕效以為天下詩有如是其可思者吾何為<lb/>
不為之乃為之而倍見其不可能有匿者有自慚形穢<lb/>
者有爽然失者猶子為集其見存者若干人人若干篇<lb/>
<pb n="KR4f0030_WYG_049-17a"/>
彚作一巻將以質之長安之言詩者既已付之梓而載<lb/>
板以行予因于是時附一詩焉而惜其死于途而不能<lb/>
達也今予僦錢湖而太僕乃逺貽以詩緘其所藏稿而<lb/>
屬題其端予乃發其册再三讀之益嘆太僕之不可及<lb/>
也太僕席台司之裔年幾終賈早能以其詩上膺<lb/>
主知應<lb/>
制之作裒然冠諸篇且復唱酬雜沓藝塲文圃皆遍寫<lb/>
其詩粘之屏幛而不遠數千里向請急老人而揚風扢<lb/>
<pb n="KR4f0030_WYG_049-17b"/>
雅一何善下予自歸田後往往訊日下近聞皆云長安<lb/>
髙髻頃刻變幻車轂名士一時相尚為謰謱之音反脣<lb/>
為歡而太僕獨𦕈不一顧専以胏腸為纒綿人多稱之<lb/>
惜予老去未能藉美人所貽特為酬報而疇昔和篇乃<lb/>
不意隨衆人無賴亦謬附一詩寄思君之意一若㝠㝠<lb/>
感通有無端而啟其機者是亦言情者之所未解矣<lb/>
　　　栁烟詞序<lb/>
少年讀人詞如聞清歌如衛洗馬渡江如從王伯與登<lb/>
<pb n="KR4f0030_WYG_049-18a"/>
茅山心思靡煩覺白日莽莽而不知此身之何歸逮老<lb/>
而幽巖涼潦不接朝旭壊衣無暴色散痺肢而沃之湯<lb/>
泉之間疴癢不復闗寒煖不得相知雖日讀新詞何益<lb/>
而鄭君丹書以詞示予且請予言序其詞予思魏公文<lb/>
靖年八十餘尚示門人何穆之曰晩來讀離騷殊動人<lb/>
思夫宋詞者唐詩之餘也齊梁清商曲詞吳聲歌詞者<lb/>
漢魏詩之餘也楚詞者三百之餘也文靖讀詩餘而思<lb/>
生矣不觀栁烟乎春雲羃䍥結初黄而曼布之長條細<lb/>
<pb n="KR4f0030_WYG_049-18b"/>
縷芊綿而可愛而至于秋潦至于冬烈武昌官渡櫹梢<lb/>
都盡而朝暮黤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猶尚有霏霏之色舒巻其際詩之餘<lb/>
不猶是乎然則讀詩餘而以為可思老少無二時宋人<lb/>
與楚人無二詞矣丹書以栁烟名詞而意有在也吾故<lb/>
敘其詞而告以是言<lb/>
　　　始寧陳璞菴言志集序<lb/>
詩無成法祗自言其志而歌詠出之故曰詩言志又曰<lb/>
在心為志發言為詩是詩者志之所發而往往得志之<lb/>
<pb n="KR4f0030_WYG_049-19a"/>
士其文不彰詩三百篇大抵賢人君子不得志於時者<lb/>
之所為也陳子璞菴以始寧名閥寄居杭州其為人忼<lb/>
愾卓犖不詭隨流俗而與世之漠漠者游嘗過其所居<lb/>
席門蓽牖庭外多軌轍而髙堂熈愉家室雍睦間與一<lb/>
二友朋商古今得失予嘗聆其言而敬之今觀其為詩<lb/>
情能緯物文足被質散辭觸事取之為歌咏之資雖古<lb/>
今殊體而各極其致非所稱風雅兼行短長並見者與<lb/>
又非所謂心體明宻故出言而能通居已端誠故輕浮<lb/>
<pb n="KR4f0030_WYG_049-19b"/>
之盡迸者與或曰陳子失志而詩自得即有時得志而<lb/>
詩亦無所不得志之無與于詩也而予曰不然陳子自<lb/>
號璞菴矣始而見刖不為璞傷終而見收亦不為璞幸<lb/>
曰吾志有在失者志不失者亦志也又嘗以摽梅自居<lb/>
矣松竹勁節雖嵗寒櫹槭而榮瘁不形惟梅有枯菀而<lb/>
芳華之時不厭摽落曰吾志在是得者志不得者亦志<lb/>
也然則陳子之為詩一陳子之志為之也而他何與焉<lb/>
　西河集卷四十九<lb/>
</p>
<p>
</p>
  </div>
</body>
</text>
</TEI>
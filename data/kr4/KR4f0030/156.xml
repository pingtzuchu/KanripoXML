<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百五十六</head> <lb/>
    <p>
<pb n="KR4f0030_WYG_156-1a"/>
欽定四庫全書<lb/>
　西河集巻一百五十六<lb/>
　　　　　　　　　　翰林院檢討毛竒齡撰<lb/>
　　七言古詩<hi>二</hi>
　　　飲王大叅邸舍有感<lb/>
越東節度琅邪公赤幢曲葢紅鬣驄皎然清白不可犯<lb/>
二十州縣爭承風時當北府徙軍鎭部騎牙官擾民畯<lb/>
公嘗執簡挂虎門夜草封章曉馳進<lb/>
<pb n="KR4f0030_WYG_156-1b"/>
彤廷震怒驅短狐直聲藉藉驚階除誰知民命甫休息<lb/>
反遣賜車去海隅今逢<lb/>
天子重儒術束帛𤣥纁召公入東堂進士推郤詵西漢<lb/>
諸儒薦王吉自慚六論不一通徴車礰碌空相從多公<lb/>
奬譽溢齒頰令我感激塡心胸春宵月出勸杯杓坐聽<lb/>
宫門下魚鑰罏火圍來炭餅紅山屏遮處燈花落芳菰<lb/>
精稗肴核鮮大梁之黍華池蓮高文雄眎絶流軰坐客<lb/>
縱譚驚四筵銜觴脈脈念夙昔十載相逢苦相憶何期<lb/>
<pb n="KR4f0030_WYG_156-2a"/>
此地得追陪一見裴公舊顔色人生聚散㑹有時都亭<lb/>
高㑹眞堪思獨憐垂老東華客醉裏騎驢何處歸<lb/>
　　　短歌<lb/>
廣陵城下波粼粼呉家少女名阿眞桃花為面日為影<lb/>
當軒一顧愁行人春桑初發采桑去五馬城南使君住<lb/>
烟絲漠漠吹碧林前路踟蹰日將暮鴛鴦雙飛江水傍<lb/>
蓮枝已折蓮絲長他時自有連根藕莫道空聞蓮子香<lb/>
　　　明河篇<hi>有序</hi>
<pb n="KR4f0030_WYG_156-2b"/>
　毛甡游淮隂查繼佐孝亷並轡過張吏部曲江園觀<lb/>
　百戲時秋八月十四日江南北名士十百來集凡水<lb/>
　亭當湖樓臺舘舍刺史諸王軍府伎樂畢出驚見妙<lb/>
　幻目不及瞬自曙起烏啼迨夜漏盡日初出兩竿迭<lb/>
　呈絶藝如灌河接魚勿得已矣絲竹綺羅霏微幼眇<lb/>
　自傷淪落未易遘此盛㑹樂極哀生易于感慨又當<lb/>
　烟竿熱層累逓上狀城郭宫宇人物狗馬簾幃釭幛<lb/>
　士女觀者塡塞渚港亦有簫管燈紗相間映水烟糢<lb/>
<pb n="KR4f0030_WYG_156-3a"/>
　糊奉觴女郎從烟霏霏中載它舟去亦又凄已蹋鞠<lb/>
　者閻生搊筝王生有清歌絶妙錫山朱生呉門孫生<lb/>
　皆一時絶技擅塲幸一遘觀明當散去聊從諸君後<lb/>
　賦詩三篇一樂府一律一此題也時賦詩者十之二<lb/>
　甡與張公子礽煒詩先成人誦之劉漢中贈甡詩曰<lb/>
　詞人罷唱曲江樓王孫晉曰賦傳明月夜詩動曲江<lb/>
　樓張慕曾曰今來同上曲江樓崔顥題詩衆莫酬餘<lb/>
　載東山釣史集中<lb/>
<pb n="KR4f0030_WYG_156-3b"/>
明河潔潔秋夜長草頭露白生微霜淮隂客子感秋節<lb/>
愁坐各言衣帯凉東山釣史卧淮浦私喜凉秋及三五<lb/>
蹈海誰牽八月槎臨淮須伐三洲鼔三洲鐘鼔淮水濵<lb/>
八月乗槎好問津邀得江南流浪子迎將河朔冶游人<lb/>
江南河朔兩相望河水星光兩摇漾西園冠葢翔緑池<lb/>
東第笙簫啟華帳張家舊院倚水陂珠湖千頃漾琉璃<lb/>
紅橋碧栁通油幕叢臺複樹繞金羈緋紗籠蠟安花裏<lb/>
綵幔懸毬似霞舉漢代名王乆愛山曲江吏部今開墅<lb/>
<pb n="KR4f0030_WYG_156-4a"/>
初開湖墅接湖蓼重起烟樓布烟燎將立星竿火樹枝<lb/>
將貯三硝五花爆懸竿貯爆俟斜日列艇分燈晝如漆<lb/>
但留幻舞到庭看待駕明河泛槎出斯時濯燕稱最輕<lb/>
此際投竿舊有名絙懸傀儡戲東郭鈎藏神祕來西京<lb/>
誰翻竹簡弄漁史誰聽皮鞉拂絃子巾角彈碁四座驚<lb/>
花門蹋鞠三郎喜别有秦箏老朔客曼節長吟變促拍<lb/>
何事哀彈塞上聲使予翻動江南情江南一望欲起舞<lb/>
前亭又打閶門鼔内部新分刺史家明童盡出諸王府<lb/>
<pb n="KR4f0030_WYG_156-4b"/>
晩風乍起烟滿湖月輪推湧湖中珠明雲薄霧繞河漢<lb/>
蘭橈畵槳環菰蘆燈前紫幔開杯斝水面紅粧照綺疏<lb/>
紅粧紫幔兩相映水面燈前看不定明河將月蕩為烟<lb/>
皓月連湖㵼成鏡明河皓月乍流没彷彿天星墮天末<lb/>
吹將星籥燎花生看到烟樓火竿發烟樓星籥繞槎轉<lb/>
甲燭鱗釭散珠逺祇因畵舫隔烟多翻使紅龍踏波緩<lb/>
香燔銀葉炭迸添箭下銅盆滴將滿别浦還營曼衍塲<lb/>
重城已下葳蕤管大舸小艇歸不歸霜寒月白烟霏霏<lb/>
<pb n="KR4f0030_WYG_156-5a"/>
呉謳越唱本超絶靜對流波一聲徹繞屋驚翻桂樹烏<lb/>
滿船凉浸冰壺月只有傷心小樊素看繫榴裙坐花路<lb/>
不識初從何處來幡然忽入烟中去明河垂垂露華澁<lb/>
良㑹何時再能得賦就明河夜未䦨皦皦東方又將白<lb/>
　　　蓬池篇<lb/>
蓬池渺渺耶溪邉耶溪美人齊種蓮蓮花蓮葉何田田<lb/>
風前日下長暄妍東江節度文且賢朝來招我尺素箋<lb/>
紅欄屈曲初張筵圓方逓代羞新鮮孌童皎皎垂帶年<lb/>
<pb n="KR4f0030_WYG_156-5b"/>
滿堂拂舞愁管弦銀陂倚欄坐欄前宛如身在荷花船<lb/>
伊昔蓬池多列仙朱顔緑髪青嬋娟荷珠作珥荷鏡圓<lb/>
風衣雨鬟淨可憐今來侑酒眞茫然微波著襪飛朝烟<lb/>
蓬池如盞酒如泉醉時欲蹋蓬池穿誰聞薌澤碎珠鈿<lb/>
晩來灑雨荷花邉<lb/>
　　　奉贈蔡二爾趾并為詶别<lb/>
淮陰蔡子嘗負竒鴻名將使侯王知鬑鬑白晳美鬚髪<lb/>
有時出語驚人兒我來淮陰問竒士日探懷中禰衡刺<lb/>
<pb n="KR4f0030_WYG_156-6a"/>
首謁城東蔡子廬恍若長途遘騏驥西風斜日同酒酤<lb/>
流霞灼灼抽冰壺汝南黄憲漫相嫓只言江左生夷吾<lb/>
相從晨夕惜歸去願作浮雲繞江樹秋雨裁飛圮上花<lb/>
春冰又滿臨淮渡蔡子驕蹇莫自疑空羣之顧非無期<lb/>
黄金築臺乆相俟况當冀北長驅馳君不見淮陰故侯<lb/>
釣淮水渺渺流波散花蕋一旦能驅西楚王頓挾千金<lb/>
散閭里又不見淮王好文作竒句只詠淮南桂之樹後<lb/>
園汲水得寒漿白犬丹雞不知處方今蔡子世所聞黥<lb/>
<pb n="KR4f0030_WYG_156-6b"/>
彭絳灌難同羣只應高語為秦相不羡明堂是漢文<lb/>
　　　西樵山人歌<lb/>
馬生自號西樵子家住東湖藕塘裏朝雨看沉屋角雲<lb/>
春風吹上堦頭水閒來著書還種花隣園日聽啼慈鴉<lb/>
長鑱短鍥置不用自名樵者眞浮誇西樵大笑爲我說<lb/>
曾夢羊城見高闕青螺壁絕抽紫霞黄木灣深瀉紅雪<lb/>
羽衣前度指一山山高與汝同難攀西樵名山亦名爾<lb/>
自今爾是西樵子我思南中有竒嶼萬仭羅浮障春霧<lb/>
<pb n="KR4f0030_WYG_156-7a"/>
夢裏長從嶺徼尋醒來仍在江村住西樵何幸得此名<lb/>
此名竟與名山爭騎鯨欲去不得意枕柯將爛非無情<lb/>
念爾東湖濵日日放船好隣園有泉亭幽清似瑶島前<lb/>
堤採蒲根中流滌蘭草就君長向東湖路時聽流泉不<lb/>
能去今來翻作西樵歌恍倚空嵓桂之樹西樵今亦名<lb/>
鸖樵薪烟蘇雨當凌霄西山縹緲不可見翺翔爭比他<lb/>
山高南還將上匡廬頂看爾西飛一羽毛<lb/>
　　　放歌為劉二漢中留别<lb/>
<pb n="KR4f0030_WYG_156-7b"/>
王孫來時桂花發王孫去時春草生問君何以乆居此<lb/>
只言為有劉生情劉生意氣邁碌碌好我逾于好金玉<lb/>
解褐頻酤市酒紅剉牀不用霜芻緑我本羈旅人天涯<lb/>
任奔走驛店聽曉雞旗亭折秋栁彈鋏辭里門吹簫渡<lb/>
江口渡江潛作瀬上行驚翔之鳥傷予心何意君能好<lb/>
我摯且深令予忘却蘆中吟朝來共藿糜前廡無用梁<lb/>
生炊晩來共紅燭街鼔沉沉倒<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁一日不見亂心曲祇<lb/>
有倪寛相對坐牛角此際驩歌且相樂自此勿言淮水長<lb/>
<pb n="KR4f0030_WYG_156-8a"/>
濁泥數斗淤難量勿云淮城有千仞當此高懷不堪凖<lb/>
我今將住劉伶臺寒風斗酒長徘徊不然攀爾桂枝樹<lb/>
且與劉安共晨暮無如唧唧鄉井情方春竟逐王孫行<lb/>
臨行不識中心苦試看萋萋春草生<lb/>
　　　渡河寄大敬徽之憲臣并呈張五杉張七梧姜<lb/>
　　　　十七廷梧丁五克振呉二卿禎顧大有孝<lb/>
河水將流澌東行渡枝津寒風吹襟裾使我思故人故<lb/>
人在何所云在舊鄉縣炎天三伏時送我走江甸晝行<lb/>
<pb n="KR4f0030_WYG_156-8b"/>
蘆中遲夜行瀬上淺三呉舊知予故呼我王彦渡江旅<lb/>
集燒燭枝前楹歌發如流絲酒酣銜淚不能下低頭自<lb/>
弄黄金巵座中有客向予指此是江東小毛子張禄更<lb/>
名識被袍梅生變姓詳居市直前把袂愬疇昔賔客盈<lb/>
堂盡前席銀缾高瀉傾一時金管豪吹快終夕自此至<lb/>
江介車轂日來諗渡江一百日九十就人飲就人飲酒<lb/>
可奈何他鄉歳月眞蹉跎渡江王彦今仍在曉日寒風<lb/>
又渡河<lb/>
<pb n="KR4f0030_WYG_156-9a"/>
　　　觀滄海歌讀愚山觀海集作<lb/>
我欲登天孫俯視踏滄海躊躇志不决展卷發愧悔展<lb/>
巻忽讀觀海集滄海蒼茫水波溢前開岱嶽捫夫闗下<lb/>
撼洪河蕩奔日魯源村北闕里開聖門觀者難為才巴<lb/>
西作傅詎仁術田何受易無文裁愚山慷慨董絶學朝<lb/>
發魚臺暮姑幕斗柄千年指玉衡龍門萬丈飛銀鰐觀<lb/>
于海弄海水只有鴻流亘天起浮雲瀉其中星漢簸其<lb/>
裏前臨海嶠自凌躐那用江淮理舟楫青天泛浮槎片<lb/>
<pb n="KR4f0030_WYG_156-9b"/>
片似落葉浮槎一過海鏡亭還看岣嶁蒼苔青女郎山<lb/>
下丹花發驛使詩邉紅淚零獨憐此地李厯下欲倒滄<lb/>
溟向天瀉歌成白雪好名樓題却黄金豈無價宣城浩<lb/>
蕩不可數自有文章變齊魯渡海何湏漢將船驅潮不<lb/>
用秦皇弩宣城好我如好璞䑕魄還題卞和玊我知宣<lb/>
城知其深滄海滔滔涌陵谷當年刺舟還海中成連既<lb/>
逝波濤空今來我亦望洋去隨君觀海乗長風乗長風<lb/>
渺以漫但知觀海易不悟為水難奔濤澒洞震星嶽㣲<lb/>
<pb n="KR4f0030_WYG_156-10a"/>
流浩渺揚波瀾我欲從之水潺潺瑯琊並厯下盡作臨<lb/>
崖觀不信但觀觀海曲躊躇浩嘆蒼烟寒<lb/>
　　　陳州村人或賦上陽白髪人者毛甡過聞而感<lb/>
　　　　焉<lb/>
河南河北不種麻上陽宫中無好花玉溝流水載花出<lb/>
從此宮墻不能入宛丘東路桑落村漂流近在村東園<lb/>
黄門持鷂晩歸寂公主望鄉朝負暄西山盗賊走春電<lb/>
花落重飛舊巢燕舞鷺翻垂籞宿衣漚麻添作西宮線<lb/>
<pb n="KR4f0030_WYG_156-10b"/>
金輿入蜀未得歸道傍不用傷蛾眉上陽白髪誰家賦<lb/>
能使傍人雙淚垂<lb/>
　　　食熊蹯口號呈姜黄門<lb/>
坐我兩水亭飲我五雲舘中庖出熊蹯鮮濃滿螺盌青<lb/>
梔花發桐樹凉紅魚刺尾游銀塘南風吹吹拂巾䄂下<lb/>
箸一食神氣揚主人告我是難熟澳釡爍蠟三晝長晉<lb/>
侯枉咎宰夫暴老龜須用千年桑<lb/>
　　　再食熊蹯口號<lb/>
<pb n="KR4f0030_WYG_156-11a"/>
易牙調苦辛伊尹負鼎俎熊掌亦我欲食之快起舞蹁<lb/>
蹮舞罷雙淚流餔藜含藿肝腸羞爭剸夏后兩龍肉未<lb/>
厭君夫六駮牛清絲嘈嘈酒滿鐘食熊并食熊蹯菘何<lb/>
時借宿長楊舘更向山頭一射熊<lb/>
　　　即席贈安陽許三禮進士南華山莊讌集仝朱<lb/>
　　　　大士曾沈九嗣范令弟華葉大雷生祝宏坊<lb/>
　　　　金燾諸孝亷作<lb/>
鄴城才子東揚客新著單衫楝花白因尋神禹治河經<lb/>
<pb n="KR4f0030_WYG_156-11b"/>
遂跨秦皇䌫船石當年獻賦意氣雄竒文驚動明光宮<lb/>
夷門結客滿河朔蘭亭高㑹來江東炎風六月雨初歇<lb/>
澹日熹㣲障雲葉樓船出郭栁港凉逺聽啼鶯駐輕檝<lb/>
紅箋曾約西曲人油車空返東城闉船<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>四啟信流發<lb/>
大山小山如錦鱗南華山莊石橋裏句踐傳來照龜址<lb/>
叢英茂木深滿園獨立空青一亭子紅蓮落蒂挂石槎<lb/>
長竿曲上交藤花清漿凍酒襍𤓰李高欄曲檻生雲霞<lb/>
過江許掾思如髮魯國朱家髯似麻葉公好龍有奇氣<lb/>
<pb n="KR4f0030_WYG_156-12a"/>
中酒清譚更超詣杜秋有約恨未來蓮衣水面空相裁<lb/>
風流沈郎善吹笛倩我爲歌古惜惜幾番凉氣襲袂生<lb/>
一片流雲滿山白江東王謝未易期奉觴叠鼔稱南皮<lb/>
菰蘆呉傖一何幸重逢鄴下黄鬚兒藤花初落日初暮<lb/>
畵檝還尋若耶渡漫賦漳河銅雀詞但飲前山照龜處<lb/>
　　　寳刀歌送姜垚逺行<hi>并序</hi>
　姜垚公子游晉陽挾寶刀以隨<lb/>
寶刀千金裝捽若朝芙蓉攜之入晉陽翼翼驚游龍晉<lb/>
<pb n="KR4f0030_WYG_156-12b"/>
陽古地負朔易簫鼔汾川動春色砥柱峯高竹箭横天<lb/>
門闗外楊花白翩翩公子裘馬新幡然願作西都賔竒<lb/>
文凖擬㧞河嶽灝氣直欲凌雲津春風二月固陵渡九<lb/>
坂羊腸太行路古署從教倒屣迎前途莫怨班荆暮我<lb/>
登君榻裁兩朝夜譚新史傾洪濤徘徊忽綰柳絲别令<lb/>
我醉酒心酕醄我不能為雲君已能為龍追君那得隨<lb/>
長風去年曽買兩刑劍揚華一辨雌與雄雄者自佩儼<lb/>
星列雌以與弟同追鋒今持寶刀漫嚄唶但使揚華似<lb/>
<pb n="KR4f0030_WYG_156-13a"/>
冰釋從容麾示晉鄭間西去何人不相識<lb/>
　　　睡石避兵上塢作<lb/>
毛甡睡石石如馬漴漴水聲走背下豫章葉密風四來<lb/>
葉摇隙開日灑灑老人釣水跪雙膝石穿膝穴釣不得<lb/>
北山山頂有白雲早歸好避鴉頭軍<lb/>
　　　浦陽江南五十里仙人嵓與百藥山相對峙毛<lb/>
　　　　甡登陟之慨然成詠<lb/>
十三始登山見山如見鬼十五見山乆踏之似牛豕仙<lb/>
<pb n="KR4f0030_WYG_156-13b"/>
人之嵓對百藥驟見猶然起驚愕魌頭䫪足何處來頓<lb/>
使嵓前倒行脚當年策彊執神鞭欲驅此嵓神山前彊<lb/>
項不得卒到海仙人就居近有年四圍削琢作門闥轟<lb/>
騰熇爚罏竈濶攅空岞崿起萬熖燒出丹砂紫花片在<lb/>
旁有石類駕鼇前當巨石鼇將逃脩鱗入溪淹鼇足昻<lb/>
首絲絲細噴玊或傳此鼇腹虚空仙人産兒坐當中八<lb/>
月水枯穴溪底硃旗石竿羅青葱枯查倒海挿石罅千<lb/>
年海生石山下祇恐此鼇負嵓去黑風驟雨駭秋夜楓<lb/>
<pb n="KR4f0030_WYG_156-14a"/>
橋山人老蓮子曾畵富春江山水一日畵得一幅成當<lb/>
此一月不得似我今勉強攀天闗仙人作歌留樹間向<lb/>
前倚樹和歌去西呼茅狗聲斑斑<lb/>
　　　山有石翁嫗<lb/>
樸父不死東南隅千年老病無衣裾黄河不清父不死<lb/>
却在山前緑蘿裏緑蘿垂垂坐兩石石裏生成有骨格<lb/>
世傳老父好此山挈嫗同來作家宅早間洗頭玉女盆<lb/>
晩偷鬼火燒松根紅杉紫桫藉衣履乳麑鷇雀成兒孫<lb/>
<pb n="KR4f0030_WYG_156-14b"/>
琵琶灣頭有少女紅裙猩猩對風雨黄姑却上天漢邊<lb/>
日盻流黄最心苦老翁宴坐絶朝夕春花滿頭秋月白<lb/>
天呉欲牽老嫗去只挽嵓頭桂枝樹山有翁嫗桂有枝<lb/>
羡君婀娜長無知<lb/>
　　　題倘湖讀書圖爲來十五集之給諫初<lb/>
　　　　度<lb/>
倘湖先生讀書處幾叠湖山繞春樹綵檝初為錦沜游<lb/>
隱囊高踞繩牀暮皖江司讞曾守城登陴註易退賊兵<lb/>
<pb n="KR4f0030_WYG_156-15a"/>
還歸青瑣頓辭去封章十七留筐籯湖山盤盤築書塢<lb/>
臨湖幾度清明雨碧栁朝開彭澤樽紅衫夜伴香山舞<lb/>
前年居我此湖北檜槳蘭舟蕩鸂鶒月明水靜語有聲<lb/>
日上岡寒炙成色先生晨夕湖水濵披圖恍對滄洲春<lb/>
羡君原有藍田筆寫出山中唱和人<lb/>
　　　山霧引<hi>并序</hi>
　予自江上還避人樓家㳫上塢之石橋莊早起觀霧<lb/>
　初泛絮海中既為雺雨劃然裂響過濡洒而畢則早<lb/>
<pb n="KR4f0030_WYG_156-15b"/>
　食後矣日渉山中境不能悉記寫此寄與舊游故人<lb/>
　用代叙語<lb/>
山中大霧暗高閣咫尺不辨閣前竹朝光初上欲破難<lb/>
蒼茫如在環瀛間湏臾日色㧞松頂將破松枝漏光景<lb/>
忽聞一響裂萬壑大霧驟歛如雨落我來閣中觀素書<lb/>
窗紗几漆疑水濡竹根初青日初出此時已及數竿日<lb/>
入山數載恐不深大霧欲破驚人心我將深隱共元豹<lb/>
藏入霧中誰得尋<lb/>
<pb n="KR4f0030_WYG_156-16a"/>
　　　擬古曲聽商生徵説彈琴作<lb/>
太傅府中銀燭光永恩樓上月輪凉珠徽璧軫甚的皪<lb/>
新聲舊韻何悠揚年少商公子彈成夜度娘欲踏園頭<lb/>
雙蛱蝶恐驚門左兩鴛鴦<lb/>
金烏薄栖墮翠林公子披衣拂綺琴梅花調發春月起<lb/>
楊柳渡暗暮潮深名姝妖女判不寐聞聲銜恨獨相尋<lb/>
子期眞善弄田連猶知音<lb/>
飀飀閣中風脈脈絃上語海鳥汨緑波野鴨翻清渚銅<lb/>
<pb n="KR4f0030_WYG_156-16b"/>
壺唈咽流春聲玉馬轇結生夜情手指擽捋不終曲心<lb/>
想寂寞難為聽春花已靡熳春月又分明莫將卓氏屏<lb/>
間意寫作雍門道上行<lb/>
朱絃七條琴上絲白石一闕口中悲楚妃愁坐乆無主<lb/>
王昭望鄉不得歸從君一唱復三嘆坐令春草生繁滋<lb/>
　　　閉門行<lb/>
湖南風生湖北凉買酒湖北吹酒香湖中女兒渡湖去<lb/>
船頭雙載黄竹箱前湖荷花蔽湖路誰唱蓮舟買荷渡<lb/>
<pb n="KR4f0030_WYG_156-17a"/>
紅船看入荷葉中欲採荷花恨遲暮明朝伏日湏閉門<lb/>
莫行荷路傷荷根<lb/>
　　　草堂花枝詠<hi>有序</hi>
　避人後七年暫得歸城東草堂睹見花枝爛然不復<lb/>
　能哭泣乃為之咏<lb/>
草堂三月花枝紅東風細雨春濛濛夜來燈影動花葉<lb/>
照見棲花緑蝴蝶墻東高閣翳紫霞隔墻一樹紅梨花<lb/>
隣家少婦捲燈幔坐對梨花起長嘆幼時北里看鞦韆<lb/>
<pb n="KR4f0030_WYG_156-17b"/>
梨花吹落衣帶前今來拾花種花子又是花開碧墻裏<lb/>
　　　飲祁中丞東書樓同張四梯張五杉姜十七廷<lb/>
　　　　梧蔡五十一仲光觀祁五理孫藏畵書事并<lb/>
　　　　呈祁禮部豸佳姜别駕榦<lb/>
清江細雨暗遥郭浮雲杳靄居上頭銀缾美酒瀉行客<lb/>
招我東壁藏書樓樓頭遍挿李侯架玊軸金籖滿前絓<lb/>
嘗餘幛子寫丹青更見屏開舊圖畵滕王蛺蝶銜緑苔<lb/>
江都駿馬飛黄埃龍瞳欲㸃風雨下虎頭落筆滄溟開<lb/>
<pb n="KR4f0030_WYG_156-18a"/>
憐予畵理本未晰金錯三過頗疑惑張杉同我快指觀<lb/>
恍若洪濤盪胸臆于今只愛陳老蓮蘇州待詔呉興錢<lb/>
烏程闗思亦超絶君家尚有祁蟫仙我欲雨中摹一幅<lb/>
姜九西游賦黄鵠主人便起經且營細拂鵞溪栁條緑<lb/>
酒清肉美催飲頻檐前驟雨傾盆缾畵成相視頓開霽<lb/>
生綃捲出秦峰青<lb/>
　　　寓高家亭子午日後黄大世貴蔡二爾趾舒四<lb/>
　　　　起鳳戴金劉二漢中舒章周<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>童衍劉三琯<lb/>
<pb n="KR4f0030_WYG_156-18b"/>
　　　　移尊過飲率賦兼呈黄二翰樂大六舞高儀<lb/>
　　　　淑光淑<lb/>
天妃宫南一窪水前有高家小亭子女墻青草環曲沙<lb/>
幾叠紅欄傍沙起水光如鏡千頃多風來吹縐波中羅<lb/>
波心一徑似裙帶横橋結束分沿渦橋邊野花夜棲鶴<lb/>
此地曽經種靈藥白日昇仙舊得名緑鬟姹女今難索<lb/>
我來亭中値夏初菰茭接水生紅魚開欄移榻近沙岸<lb/>
沙邉一望眞清虚黄梅未過又重五空亭尚對黄梅雨<lb/>
<pb n="KR4f0030_WYG_156-19a"/>
珠傾艾葉垂碧波血濺榴花墮遥渚良朋好我移酒尊<lb/>
烟雲萬叠迷黄昏斜陽暫啟照東壁明霞逺映迴孤墩<lb/>
酒酣鐘鼔寺中發野火前堤乍流没清歌幾曲聲滿湖<lb/>
黽吹蛙吟一時歇東湖深處黄氏園鳬亭依倚園東軒<lb/>
雨餘嘗就野鳬飲亭中瀟灑誠難言此亭縹緲有竒趣<lb/>
亦在南湖最深處良朋四坐皆盡歡恨不同留野鳬住<lb/>
清明上已醉裏過他鄉午日還高歌酒酣起望南湖水<lb/>
欲泛輕舟奈雨何<lb/>
<pb n="KR4f0030_WYG_156-19b"/>
　　　放歌酬王孫晉詒别<lb/>
東行不得觀滄海策馬復至南昌亭將浮沅湘入衡嶽<lb/>
悠然萬壑踰青㝠南風五兩泊河渚酒酣日落將揚舲<lb/>
忽言欲别王子去中酒起坐醉復醒王子當今一人傑<lb/>
少小能文過江薛十五彎弓射浙潮二十裝金返南越<lb/>
無端見我喜我狂傚我黛筆書堂堂千秋知已莫過子<lb/>
他日青雲藉君爾此間好友倪與劉憐予詩句時追游<lb/>
小弟戴金更多事日訓兒童使彊記爭知心雜指爪枯<lb/>
<pb n="KR4f0030_WYG_156-20a"/>
錯應紛酬總非意那知王子八斗才落筆滔滔等閒視<lb/>
君不見毛甡䇿馬濟上來夜凉獨上韓王臺車裝暫税<lb/>
小亭子亭下週遭蔽泥水朝亦渡水出暮亦渡水入車<lb/>
轂不得通褰裳坐相失猶然方幅滿几案蘸墨濡毫日<lb/>
揮汗可憐貧賤不自繇役思勞精受人慢逝將西上黄<lb/>
鶴樓先遣樊素迴江州仙人天上不可待白雲足下還<lb/>
悠悠慿君送我千秋意瀉作舟邊新水流<lb/>
　　　遣侍兒歸舟江口午日相待<lb/>
<pb n="KR4f0030_WYG_156-20b"/>
王郎自迎桃葉船我今送汝還江邊水芹如帶曵艇子<lb/>
波面晴帆共霞起宜男花發紅滿枝深江莫理絃鞉絲<lb/>
渡頭喚買豆娘子正是我來江上時<lb/>
　<lb/>
　<lb/>
　<lb/>
　<lb/>
　西河集巻一百五十六<lb/>
</p>
<p>
</p>
  </div>
</body>
</text>
</TEI>
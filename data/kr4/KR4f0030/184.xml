<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百八十四</head> <lb/>
    <p>
<pb n="KR4f0030_WYG_184-1a"/>
欽定四庫全書<lb/>
　西河集巻一百八十四<lb/>
　　　　　　　　　　翰林院檢討毛竒齡撰<lb/>
　　七言排律<lb/>
　　　泝大江泊桐君山下作<lb/>
大江直上泝新安為愛桐君繫纜看幾樹緑蘿懸露濕<lb/>
半林黄葉帶霜寒三時水嶼迷烟市萬叠秋山潄錦湍<lb/>
婺宿影含書閣曉浙潮聲傍釣臺寛㠶檣估客歌黄淡<lb/>
<pb n="KR4f0030_WYG_184-1b"/>
橘柚人家翦緑團花種上城懐杜牧草環故宅問方干<lb/>
紫巗洞口雲猶閉烏相門前雨未乾丘壑儼然羞豹隱<lb/>
江山如此笑龍蟠望中未覩雙峰澗去後應過七里灘<lb/>
繡石障村眞足羡仙棊布地有誰觀滔滔水國憑雙槳<lb/>
漭漭天涯負一竿那信戴顒還到此雙柑斗酒暫盤桓<lb/>
　　　過上海訪任待菴明府有贈<lb/>
遥從滬瀆訪琴臺二月春風海畔迴地僻乍驚新候轉<lb/>
官貧不厭故人來陶家秫向年前釀潘令花從雨後栽<lb/>
<pb n="KR4f0030_WYG_184-2a"/>
戍堞但教懸畵鼓訟庭眞見鎖蒼苔祥鸞欲下知為瑞<lb/>
斥鷃相過不用媒客至歡然炊緑黍兒時苦憶弄青梅<lb/>
平津布被仍聨袵季子羊裘未振埃三載有懐方就日<lb/>
四郊作誦已如雷屬車私喜陳琳在高宴將為司馬開<lb/>
坐見徴書來北闕賦成禄養是南陔龎公豈藉銅章顯<lb/>
田鳯終推錦帳才同學暮年應見少青衫相對且徘徊<lb/>
　　　贈周雪客<lb/>
大梁公子最翩翩執手丹陽柳樹邊三俊豈能遺顧彦<lb/>
<pb n="KR4f0030_WYG_184-2b"/>
一經長得嗣韋賢庭餘北海樽中酒家鮮司農肘後錢<lb/>
久别愧無蘭芷珮相逢正廢蓼莪篇南征濫入青雲幕<lb/>
北去還停白下船遮莫東田留舊咏風流終頼彦倫傳<lb/>
　　　錢聖楨招集湖舫分韻得齊字<lb/>
冬晴佳氣滿湖堤况復賔朋儘可攜共道主人饒玉醴<lb/>
何期公子出金閨<hi>謂佟觀察公子伯仲也</hi>巖邊秋葉飛將盡山半<lb/>
朝烟收未齊曲<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>並投蕭寺北㰕舟先在斷橋西平臯<lb/>
坐去還留簟老友逢來總杖藜祠下幔竿搘緑漆道傍<lb/>
<pb n="KR4f0030_WYG_184-3a"/>
亭子築紅泥隔林見石蹲如鷺隱舵看山臥似猊風𦂳<lb/>
背嘗遮柳槅年高齒不任薑醯酒因談勝當脣落歌為<lb/>
筝煩到耳迷揷漢露披青菡萏翻波日射碧琉璃樊成<lb/>
官籞方袪馬席換仙庖且臛<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>主客豪都成鳯舉弟兄<lb/>
愚轉媿雞栖<hi>家穉黄㑹侯俱在坐</hi>晩凉錦帶吹逾薄夕照雷峰看<lb/>
漸低誰謂蒼茫歸路遠錢唐門外有招提<lb/>
　　　三月三日臨江官署褉飲二首<lb/>
臨江官閣啟江濆上已衘盃對夕曛才子風流吟麗日<lb/>
<pb n="KR4f0030_WYG_184-3b"/>
使君高興入青雲沿流疑泛桃花下滿署争傳蕙草熏<lb/>
舞柘偶然來捧劍披茅無處不湔裙諸公洛下隨王宰<lb/>
千載蘭亭想右軍獨惜暮春遊子淚毎從佳節倍紛紛<lb/>
　　　二<lb/>
桃花壓郡傍江開飲褉還登江上臺朝雨甫隨帷甸捲<lb/>
春潮似逐羽觴來前亭聴伎歌初發别座論文酒莫催<lb/>
日出花寒猶集霰<hi>是日午後雨霰</hi>堦前草長為驚雷九龍原屬<lb/>
徴賢宴三日慚無應詔才何幸天涯重依倚將離未贈<lb/>
<pb n="KR4f0030_WYG_184-4a"/>
且徘徊<lb/>
　　　臨平别潘廷章一十六年旅舍揀得所寄西陵<lb/>
　　　　曲哀思妙麗感生客心因為賦述且志鄙憶<lb/>
臨平村舘夜蕭蕭春雨連江泊畵橈别去遽如雲外雁<lb/>
思深長逐暮歸潮十年遠道搴荷葉一夕高樓對柳條<lb/>
覊客懐家新篋笥美人報我舊瓊瑶西陵曲好縈沙路<lb/>
東海鞭難渡石橋苦憶潘郎才藻美相尋無那夢中遥<lb/>
　　　客中寄姜司諫以京卿候補都下<lb/>
<pb n="KR4f0030_WYG_184-4b"/>
十載承華侍從臣還來闕下待絲綸早推當代端圭彦<lb/>
猶是前時諫獵人起草尚濡兩省翰看花時埽六街塵<lb/>
留賔夜永開東第少輔星高近北辰火藻繡成衣照眼<lb/>
山桃剪合綬垂身懐予屢寄曹王劄知已誰操郢匠斤<lb/>
異地望迴卿署月同遊記得客年春賀循久喜能逢晉<lb/>
張祿原來未入秦倘使故宮通碣石敢忘高閣在平津<lb/>
　　　過汝寧奉贈金太守鎭一十四韻<lb/>
郎官出守本風流况復雄藩是豫州下吏盡如新息長<lb/>
<pb n="KR4f0030_WYG_184-5a"/>
專城原屬富波侯九田作賦推中等千騎看君居上頭<lb/>
招得牛醫來舘舍夢將女子渡河洲高車㧞地熊隨軾<lb/>
翠羽當風隼作斿自愧攀轅河上過眞成躡屩潁中遊<lb/>
桑花製酒村前醉蒲葉如鞭澤畔抽宿堠頓驚茅店曉<lb/>
入關剛値木陵秋無才豈敢依羊陟入耳唯聞誦賈彪<lb/>
大府此中猶露冕思鄉何處更登樓晩來擇木烏無定<lb/>
春到遷枝鳥有求三老懐錢終自獻十年借冦恐難留<lb/>
他時列棨霜垂㦸此日褰帷月在鈎但願屢攜青鵲印<lb/>
<pb n="KR4f0030_WYG_184-5b"/>
終然一御黒貂裘<lb/>
　　　以詩代札懐復沈九嗣范秘書<lb/>
一從把袂分淮市幾次封書出禁闈結綬肯思黄叔度<lb/>
行吟空憶謝元暉憑誰極浦題青草愛爾分曹對紫薇<lb/>
仁壽鏡邊摇綵筆上闌花裏賜宮衣徒聞西掖鵷鸞隔<lb/>
又見南園蝴蝶飛太史芸臺行處少仙人蓬島㑹來稀<lb/>
安丘避地歸何得剡曲移家願屢違便有黔婁貧到死<lb/>
莫嫌方叔苦猶饑院中容昜推高第吳下終難定少微<lb/>
<pb n="KR4f0030_WYG_184-6a"/>
已分名王無自達暫逢賢守且相依<hi>時予依汝南金使君署</hi>故交<lb/>
遠道還貽綺久在他鄉敢佩韋但詠玉堂懐友句不知<lb/>
珠淚向誰揮<lb/>
　　　題無錫縣麗譙樓十二韻并呈吳明府<lb/>
吳關千里擁神京猶有層樓倚太清裨海近環分楚越<lb/>
大江東下控蠻荆雕楹叠起連虹度畵角重開映漢明<lb/>
一曲謳歌闤闠地萬家烟火闔閭城按圖複道年來聳<lb/>
懸鼔當門夜不鳴碧水有湖宜罨畵青山無錫自銷兵<lb/>
<pb n="KR4f0030_WYG_184-6b"/>
忩中鳥雀穿簾過棟裏雲霞入座生喜共仙人閒着舄<lb/>
愁聴玊女細吹笙題來文杏垂秋露看去官花照晩晴<lb/>
落日暫登思縹緲凌雲欲賦氣縱横彤廷乆已無南顧<lb/>
彩筆何煩寫北征但得從君頻騁望漢宮高掌在金莖<lb/>
　　　同諸公飲劉四廷冠柚園八韻<lb/>
素葢西園集勝游玉缸初發雁來秋當筵喜見環林柚<lb/>
滿案愁看剝石榴並坐佳人彈錦瑟十年覊客擁烏裘<lb/>
酒中惆悵孫馮翊天下英雄劉豫州意氣漸深交履舄<lb/>
<pb n="KR4f0030_WYG_184-7a"/>
主賔不住錯觥籌時聞薌澤同烟裊倒瀉金波漾日流<lb/>
欲上山亭舒望眼重翻水調換歌頭也知龍澗湏遷飲<lb/>
爭奈鴉棲不可留<lb/>
　　　春行自東城迤北郭到北幹山脚悵然有述<lb/>
春城無處不留連北郭晴光最可憐數里川原初過雨<lb/>
萬條楊柳盡生烟到來祠廟開山麓望去人家倚墓田<lb/>
荒縣麗譙傾未復空壇華表𥪡依然草頭喜見飛蝴蝶<lb/>
樹裏愁聴呌杜鵑半嶺行過皆舊徑隔溪流出是新泉<lb/>
<pb n="KR4f0030_WYG_184-7b"/>
頻縈道左將頺苑偶泛村南不繫船斥堠横沙連大漠<lb/>
郵亭高嵿列諸天登臨悵惘違時俗詩句蕭條念昔賢<lb/>
<hi>燦曰古詩蕭條北幹園</hi>長願棲遲歸十畝不虞兵革歴多年新經<lb/>
無復聴松地故老猶傳伐木篇但得閒行餘我在那知<lb/>
春色向誰邊<lb/>
　　　奉贈姜掌垣内轉候闕歸里并覲<lb/>
幾年起草重明光十載恩書出尚方超級暫應辭虎陛<lb/>
鳴鞭久已振鵷行覲庭舞綵紆蒼綬里社簪花拂皂囊<lb/>
<pb n="KR4f0030_WYG_184-8a"/>
嵗減數千餘諌紙函留七十二封章霜蹄歸沭追張湛<lb/>
白筆敷詞過謝莊戲藻看魚分太液棲梧有鳯在朝陽<lb/>
兩垣舊第開丹幰五月新荷抱綠房幼度尚思朱雀里<lb/>
王褒曾返碧雞坊璆珂響曵中朝履襆被風傳侍女香<lb/>
一室競將窺武庫三旌虛起待文昌纘戎誥出尚書省<lb/>
禄飬歡承水部郎内寢自調瑶作膳上邽眞見錦成鄉<lb/>
蜀車前負郎官弩衛國終登僕射牀他日早膺華殿詔<lb/>
為君重舉泰階觴<lb/>
<pb n="KR4f0030_WYG_184-8b"/>
　　　遇高詠蕭江幕府<lb/>
高子相逢碧嶂春可憐白帢炤花新同為江畔登臨客<lb/>
猶是天涯骯髒人官閣夜燈彈瑟調山亭曉樹接車茵<lb/>
文成鮑炤還依楚窮似張儀未入秦兩鬢風霜交欲墮<lb/>
十年湖海一相親難忘幕下題詩日莫負城南載酒辰<lb/>
　　　二<lb/>
宣城久念𤣥暉句江上裁聨郭泰船望去故園芳草外<lb/>
歌來寒食落花前青山築室期何日白眼看雲入暮天<lb/>
<pb n="KR4f0030_WYG_184-9a"/>
河内再游成鳯舉金陵一曲恨龜年<hi>高有金陵行傳世</hi>定交愧<lb/>
乏公孫紵贈我哀如蜀國絃那得移家還就汝敬亭山<lb/>
下共流連<lb/>
　　　讌崇仁官署同陳石麟進士劉尊汪懋勲諸孝<lb/>
　　　　亷呈駱明府<lb/>
茂宰官衙倒玉壺嘉賔襍坐佩錕鋙風流不數潘懐縣<lb/>
才子原推駱義烏江水天然開玉液地衣霜映似金鋪<lb/>
筵前高論騫鴻鵠燭下新籹舞鷓鴣叠幛盡書三壽詠<lb/>
<pb n="KR4f0030_WYG_184-9b"/>
<hi>時座張太夫人壽幛</hi>環林如畵十洲圖殘弦已墮天邊月寒葉還<lb/>
吹井上梧鄴下友朋懐讌樂茂陵車服愧閑都感深厠<lb/>
末猶䝉顧醉倒堦頭不用扶秋去宋生悲結軫年來阮<lb/>
籍畏窮途那知江畔逢良㑹仍是天涯舊酒徒<hi>厠之坐末為厠</hi>
<hi>末</hi>
　　　元夕觀燈同徐二十二嗣定作<lb/>
毎逢三五憶當年况復春燈在眼前曾向上元追唱和<lb/>
誰能此夕不留連江城薄暮開瑶市地主中宵列錦筵<lb/>
<pb n="KR4f0030_WYG_184-10a"/>
一道長衢鋪月色萬條寳炬動星躔爔輪熖轉争疑電<lb/>
火籥花生并是烟掛樹宻教朱鷺集穿街遥見燭龍眠<lb/>
千枝繡幛圍羅綺百變新聲入管絃妓宅飛香矜篤耨<lb/>
軍人合樂奏于闐環橋散立長明樹啟署渾如不夜天<lb/>
未有金吾防鎖鑰從看玉女下車駢光分衛玠停珠勒<lb/>
暗裏羅敷落翠鈿戴去鼇身横碧海擎來龜足踏紅蓮<lb/>
沿流訝向波中見繞堞驚從天際懸神象舞餘閒戞齒<lb/>
村童逐處笑摩肩但聴東邸留歡曲未和南樓應教篇<lb/>
<pb n="KR4f0030_WYG_184-10b"/>
潜入平津觀秘戲記于故國醉燈船良辰屢惜吳關杳<lb/>
好友多逢楚水邊斗轉漢回人散後踟蹰獨立倍凄然<lb/>
　　　九日臨川獨酌有感并寄徽之大敬南士<lb/>
誰言霜雁經年返又見黄花九日開天半寒風吹木葉<lb/>
土中無射動葭灰愁登建武飛猿嶺深憶彭城戲馬臺<lb/>
前嵗曾觀旴水去今年重滯幕江隈已聞羊叔留碑待<lb/>
何處王𢎞送酒來蟋蟀詩中三致慨茱萸亭下一銜杯<lb/>
游無江夏叅軍興人負臨川内史才藥市神仙壺裏臥<lb/>
<pb n="KR4f0030_WYG_184-11a"/>
柳家嬌女陌頭回宅鄉獨對寒林酌故國疇將錦字裁<lb/>
不識青山從眺望可能皂㡌共徘徊<lb/>
　　　客於淮隂過漂母祠下悠然感興傚長慶長律<lb/>
　　　　以抒甡仰懐之情<lb/>
淮水湯湯赴海門淮陰城下一孤村東流不斷長淮水<lb/>
淮上長祠漂母䰟當日水濵來擊絮曾于此地餉王孫<lb/>
高情豈望千金報雅意難忘一飯恩志士有時丁晦塞<lb/>
丈夫何處假凉温我行避地全無着人事它鄉安足論<lb/>
<pb n="KR4f0030_WYG_184-11b"/>
落日偶然祠下過傾臺依舊水邊存蘆花淺瀬沉沙岸<lb/>
蔓草荒碑臥土墩白日西馳風勢𦂳黄河南下水流渾<lb/>
關漕鼓發如鼉吼估舶㠶收似蟻屯棉子綻包凉露色<lb/>
柳根穹接上潮㾗一時感爾名千古再拜呈予酒一罇<lb/>
韓信尚憐無所藉劉安那復自言尊舟車官客從澆酹<lb/>
燈火鄉民效駿奔唯我遠懐烟水外踟蹰獨立到黄昏<lb/>
　　　兀庵節嵓蛤庵同集浄土放和尚許各賦詩見<lb/>
　　　　懐奉荅長律一十二韻<lb/>
<pb n="KR4f0030_WYG_184-12a"/>
遠師初住虎溪邊便集廬山十八賢雲外共尋溪口寺<lb/>
雨中偏到渡頭船解開經槖叅堂轉罩得燈紗對榻眠<lb/>
擊鉢舊過祗樹嶺燒鐺新煑落花泉年多不記安禪偈<lb/>
夜静重吟懐友篇宛轉説憑龍女聴殷勤書向獵人傳<lb/>
違時未得紆塵軫此日還留出世緣德士總教頻指月<lb/>
習生從此媿彌天翻來字裏藏金葉諷去聲中現法蓮<lb/>
為擬和章時隱几因知得句定忘筌門同臨濟原無别<lb/>
路隔恒沙豈易連縱有餘霞能問訊碧溪負杖在何年<lb/>
<pb n="KR4f0030_WYG_184-12b"/>
　　　晉安朱氏新闢山園築臺飲次索題一十九韻<lb/>
初闢山園笏地開傍嵓高處築層臺一城烟火衝檐出<lb/>
萬叠雲山入座來書幌筆床閒拂拭酒鎗茗椀費安排<lb/>
欄邊薜荔因風發牕外芭蕉帶露栽石榻就崖留枕簟<lb/>
壁㡡連檻羃罇罍鄰墻低見雙抽笋曲磴斜懸一樹槐<lb/>
吟罷呼兒頻洗墨興來招客共啣盃市將梁甫銀泥餅<lb/>
瀉盡榮陽土室醅鬴底翻波烹雉汁盤間飛雪膾魚胎<lb/>
藍超洞訝丹花接歐冶池尋碧水隈天際撲還蕭寺影<lb/>
<pb n="KR4f0030_WYG_184-13a"/>
雨餘圖作米家堆靣當幔柱鋪空翠背觸垣衣落繡苔<lb/>
絶巘晩來堪倚徙隔坡時過得追陪毎因適意多開牖<lb/>
不為逃名更鑿坏愁見碧霞徒散去閒看白鳥自飛回<lb/>
十年隱豹難藏霧五月喧蚊好避雷境僻暝含衣上月<lb/>
地高寒洗屐頭埃披襟不減臨三島引領何湏遍九垓<lb/>
但得名賢同嘯咏且留此地暫徘徊<lb/>
　　　過雲門謁俍亭和尚同姜京兆蔣平階張杉二<lb/>
　　　　十二韻<lb/>
<pb n="KR4f0030_WYG_184-13b"/>
雲門高峙鑑湖濵乗興同來一問津慶緒久為方外友<lb/>
陶潜原是社中人到時山葉銷寒色望去蓮花結勝因<lb/>
千載門庭渾不改四圍丘壑宛相親行隨過客朝華藏<lb/>
坐見空王轉法輪高閣齋鐘㪣處遠長廊粉壁畵來勻<lb/>
方開玉篋探三果願借金泉洗六塵驚拜偉長<hi>俍亭即徐繼恩</hi>
<hi>也</hi>如隔世悔言智永是前身他方遠遁言歸晩何處相<lb/>
違不計春話向刼前頻似絮髪從剃後散如銀拂衣早<lb/>
得完婚嫁作賦猶能動鬼神葢世覺塲棲道一當年捨<lb/>
<pb n="KR4f0030_WYG_184-14a"/>
宅想王珉前朝遞勒黄絲字後院曾邀白㲲巾船載溪<lb/>
風憑往復石遮山雨最嶙峋<hi>樵風涇石傘在寺側</hi>門前牛馬䭾經<lb/>
慣林下烏鴉念佛勤象寶鑄為阿育女龍牙貢自海波<lb/>
民秋深土鉢盛紅稻午過香厨供緑芹聴講喜追山魅<lb/>
至放生徐見水鷗馴宰官就訊同殷浩居士當叅得許<lb/>
詢擲麈談𤣥殊自暢卓錐無地豈全貧曇關再啟知逾<lb/>
晉桃樹初栽為避秦但使下方能假憩誰言至德定無<lb/>
隣<lb/>
<pb n="KR4f0030_WYG_184-14b"/>
　　　奉呈益都相公生日二十韻<lb/>
黄扉曉闢日初暹瑞靄忻從<lb/>
帝座覘五㑹星辰雙闕現一天雨露萬家霑致君久已<lb/>
如公奭薦士從教識杜淹但典冊書先國史毎因講席<lb/>
領宮詹班迎龍鳯池邊揖名向琉璃盌内占平見台階<lb/>
揚玉燭驚傳宮漏下銅籖入朝毎帶蕭何劍上殿曾埀<lb/>
鍾傅幨香草紉針堪補衮空桑負鼎為調鹽千盤鶴醮<lb/>
將安飾十載孤裘未是亷例簿却程追冦凖租庸變法<lb/>
<pb n="KR4f0030_WYG_184-15a"/>
笑楊炎分屏宛見三旌列搢笏多為百辟瞻上秩禮同<lb/>
河嶽貴下賢意比地山謙文隨泰始開林囿樂奏昇平<lb/>
度里閻徼外問安争啟幰車前白事不隨簾金鱗在榜<lb/>
應傳鉢寳軸盈箱盡賜縑撤到碧䦨連霧捲判來紅押<lb/>
帶花箝圖形豹尾縱横接篆蹟螭頭顚倒粘肘後籙憑<lb/>
籛氏授海中籌共子房添年踰單豹才方壯位進非熊<lb/>
志未厭莫道耆英纔視杖格天大業早能兼<lb/>
　　　戊午九月予謬以入薦赴都奉謁李學士䝉賜<lb/>
<pb n="KR4f0030_WYG_184-15b"/>
　　　　晉接兼屢有請召陪侍讌集謹賦長律一十<lb/>
　　　　六韻志謝<lb/>
東堂學士愛才賢蟠木何曾有物先時接𥪡儒鼇禁外<lb/>
晩開高閣帝城邊買臣無復將車興曼倩剛逢待詔年<lb/>
失學偶膺三府辟空羣竟遇九方歅虛疑白璧終投楚<lb/>
不道黄金尚在燕暗解蒯緱歸幸舍驚看芼鼎列長筵<lb/>
和成春芍芬于术摘得秋花小似錢幕後徐呼賔從出<lb/>
楣間高見<lb/>
<pb n="KR4f0030_WYG_184-16a"/>
御書懸近欄竹石皆仙署滿架縑箱有賜籖坐覯趨庭<lb/>
迴玉樹行逢撤燭散金蓮春坊詩本徐摛授左相經從<lb/>
韋孟傳<hi>時大令新登賢書中席惠見</hi>高語任傾千葉漏醉歸難控五<lb/>
花韉感深嘉意增留戀賸有微情荷採甄幾度謬陪瑶<lb/>
海晏平時况誦柏梁篇彤雲遠覆珠幢下淑氣遥吹香<lb/>
案前但使<lb/>
聖恩能汎被從君乞放五湖船<lb/>
　　　雪中入直史舘即事十韻<lb/>
<pb n="KR4f0030_WYG_184-16b"/>
朔風吹捲御河沙早見天街散雪花苑外撲將千片蝶<lb/>
壇深噪過幾羣鴉遮成翠帳疑朝雨望去紅牆似曉霞<lb/>
誰賜錦貂還左掖獨騎羸馬上東蕐人逢玉署忻投璧<lb/>
身在銀河未汎槎隔院冰㪣懸幕鐸傍檐糝落濕牕紗<lb/>
驚心鎭自燒青簡呵指眞難草白麻渇至未傾杯底酪<lb/>
寒多先結硯頭窪宮臺嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>依天近輦道迴環歸路賖<lb/>
一望蒼茫愁思遠東安門外即天涯<lb/>
　　　王師收復成都<lb/>
<pb n="KR4f0030_WYG_184-17a"/>
詔集百官于午門外宣㨗紀事十五韻<lb/>
凱奏初宣曉漏清王師收復錦官城春還玊壘堪傳檄<lb/>
水下瞿塘㑹洗兵已報王均逃廣漢先教鄧艾取陰平<lb/>
統軍不待徴龍武要路曾經過馬鳴劍閣雨寒朝出棧<lb/>
草堂花暖夜連營降旗江漢風俱動積甲峨嵋雪漸晴<lb/>
喻教久當開僰道樓船從此破昆明歸心似附千官影<lb/>
稽首猶聞萬嵗聲六詔烽烟將寢息兩階干羽自縱横<lb/>
星纒太華看歸馬日出平臺好晾鷹聴去銀笳穿玉峽<lb/>
<pb n="KR4f0030_WYG_184-17b"/>
望來銅柱象金莖帳前有客能摩盾闕下何人更請纓<lb/>
劉闢不甘為副使韋臯豈便是書生恢疆大略需威克<lb/>
吿廟雄文在武成欲識巴渝何處舞但看鐃吹滿神京<lb/>
　　　寄贈柏鄉相公生日一十四韻<lb/>
元臣復辟已多年歸臥東山興渺然<lb/>
天子乆思黄髪侶都人猶誦衮衣篇集賢里第需裴度<lb/>
通徳鄉門屬鄭𤣥賜杖不因酬赴闕著書豈是記歸田<lb/>
兩朝盡瘁餘鐘鼎千聖相逢在几筵静裏有籌還借箸<lb/>
<pb n="KR4f0030_WYG_184-18a"/>
閒來得句已忘筌鉏苗隴上當牛喘煑藥階頭共鶴眠<lb/>
永夜看星嘗傍斗隨時掣電笑如椽談深總落珠盤裏<lb/>
詔宻曾聞玊案前連嵗歉虞民力竭歴年高受<lb/>
主恩偏中山蹋盡蕭何履灤水通將范蠡船廢劄欲焚<lb/>
開兩甕緼袍難値到千錢金籯遺得韋家教玉樹多于<lb/>
謝氏賢祗為赤松游太早一觴長寄海雲邊<lb/>
　<lb/>
　<lb/>
<pb n="KR4f0030_WYG_184-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百八十四<lb/>
</p>
<p>
</p>
  </div>
</body>
</text>
</TEI>
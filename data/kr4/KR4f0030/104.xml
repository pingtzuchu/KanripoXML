<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百四</head> <lb/>
    <p>
<pb n="KR4f0030_WYG_104-1a"/>
欽定四庫全書<lb/>
　西河集巻一百四<lb/>
　　　　　　　　　　　翰林院檢討毛竒齡撰<lb/>
　　墓誌銘<hi>十四</hi>
　　　江西饒州府浮梁縣儒學教諭王君墓誌銘<lb/>
君鄞人祖養吾公諱朝試杭州樂之與其兄萬厯戊戌進<lb/>
士在吾公諱猷者割所居居杭州西城生子五皆錢塘諸<lb/>
生其次子夢發公諱一焜君父也又次諱一虞中天啟辛<lb/>
<pb n="KR4f0030_WYG_104-1b"/>
酉鄉試遂下籍為杭州王氏夢發公生子四亦皆錢塘諸<lb/>
生君為第三子諱起芬字芳人而長子諱起彪者中順治<lb/>
丁亥進士有德興縣殉難之事按狀起彪字虎子以<lb/>
興朝丙戌開科舉鄉試中式其先一年君東渡西陵省<lb/>
墳墓于鄞未還渡也西陵舉民幡鎮海將軍守寧波者<lb/>
移軍屯西陵阻江而守時首事者多鄞人强君共事而<lb/>
君辭之匿于海濵者越一年<lb/>
王師下江東君始還渡值虎子賔興歸見君執君手泣<lb/>
<pb n="KR4f0030_WYG_104-2a"/>
曰吾將為<lb/>
興朝官矣明年成進士又明年除江西饒州府徳興縣<lb/>
知縣而江西守將金聲桓反虎子捧檄行謁征南大將<lb/>
軍譚君行間而譚君留之<lb/>
新令諸官未赴任留軍前者事平以軍功超本級擢用<lb/>
名隨征官隨征官本捷徑人爭趨之虎子不欲曰吾赴<lb/>
任官耳既而賊平請赴任方是時賊渠雖授首而餘孽<lb/>
猶未解也饒州故山僻多逋冦而偽將董三合饑民乗<lb/>
<pb n="KR4f0030_WYG_104-2b"/>
之與婺賊張天麒樂平賊許宥等重聚洛口四入徳興<lb/>
城民無守者巡撫朱君留虎子南昌待之既而賊稍散<lb/>
虎子乃馳檄徧諭徳興民之附賊者而民皆感之多還<lb/>
歸來迎時虎子駐府城先行牌調伍伯取圖籍稽坊里<lb/>
户口報之行省行省以為能已促之行而居民之來迎<lb/>
者又踵踵至虎子遂赴任總鎮穆君饒九道吳君請以<lb/>
兵從而虎子却之己丑六月下車于五垣八月入城越<lb/>
十日偽將董三衝城入簒虎子去幽于十三都之天君<lb/>
<pb n="KR4f0030_WYG_104-3a"/>
廟廟後通弋陽一僧背指曰弋陽去此三十里可逃也<lb/>
虎子曰吾死賊官也吾以逃官死賊也時賊勢稍衰無<lb/>
主首将欲得仕官之賢名者為之號召故百計脅虎子<lb/>
令降而虎子不從已而張筵請觀伎酒半份武安王舞<lb/>
一賊持杯遽來前曰武安降漢不降曹誰謂漢曰吾奉<lb/>
天子命以來知此邦非漢乎曰是滿也非漢也曰堂堂<lb/>
天子蒞中國而撫四夷中與外誰非漢者曰然則請君<lb/>
還漢耳遂戕之先是君送虎子時訣曰吾以身許官官<lb/>
<pb n="KR4f0030_WYG_104-3b"/>
所亂此行存亡未可知諸弟能養親吾無慮矣第吾倘<lb/>
不測非子誰當周旋之而曰諾以故君聞變即走徳興<lb/>
收其屍歸塟杭州隨獨身之江西號于江西巡按監察<lb/>
御史米君及饒九道呉君請題䘏而御史難之君灑涕<lb/>
陳説侃侃數千言一時聞者皆相顧嘆息稱其賢遂謂<lb/>
君儒者可用使之署饒州府浮梁縣儒學教諭曰署此<lb/>
然後題盖将以羇君也既而<lb/>
新令撤按差巡撫以變亂初定數更易終不得上請而<lb/>
<pb n="KR4f0030_WYG_104-4a"/>
君以稱職行省詳院使當請實授君投傳嘆曰吾所以<lb/>
羇此者為死者請䘏耳豈為此縣博士耶且兄不為捷<lb/>
徑官而吾為之遂拂衣行已而徳興縣士民舉名宦崇<lb/>
祀學宫君復至徳興學奉主哭于祠康熙二十七年浙<lb/>
江巡撫金君提督學院使王君以君請崇祀杭州三學<lb/>
鄉賢祠又十年君持虎子狀詣予寓亭再拜請表墓予<lb/>
時病腹下未應也其明年君卒越二年君子國子生之<lb/>
麟且持君狀來告曰亡父卒于康熙三十七年十一月<lb/>
<pb n="KR4f0030_WYG_104-4b"/>
七日距生明萬厯四十八年九月二十七日已八十年<lb/>
矣將以某月日卜塟某所而銘詞闕然當彌留時囑曰<lb/>
吾向者乞西河文表吾兄墓而病未遑也雖然人亦有<lb/>
言死後能得西河文庶或幽徳無泯淪吾兄節未白而<lb/>
吾又齎志幽徳也而泯淪矣吾一生用心祇此兄事如<lb/>
贔屭不可解盍亦請之或者能銘其一乎則何敢辭矣<lb/>
間嘗出西城訪寳石山房觀君與夢發公讀書處湖光<lb/>
山色照暎胸臆在崇禎之季山隂劉忠端從京師還過<lb/>
<pb n="KR4f0030_WYG_104-5a"/>
君而樂之與之論辨理學往返若干日曰山川人物各<lb/>
擅其秀今不可得矣西城舊所居已歴二世而<lb/>
國初兵燹甫定自錢塘湧金以至清波三門附城居多<lb/>
遷去者時虎子捷禮部歸里而女兄夫戴京兆岵瞻君<lb/>
方㑹試下第還為婿贅君家乃露處衢路傍徨無所依<lb/>
既久而後賃有屋之家居之君嘗曰人生丁亂離則拂<lb/>
意之事皆能安之少從夢發公游楚中獻賊陷麻城略<lb/>
地廣濟蘄黄間夜走山市里仁㑹者湖民之甲保者也<lb/>
<pb n="KR4f0030_WYG_104-5b"/>
指為賊縛而俘于官官初不省既而呼愬之然後大驚<lb/>
急令釋所縛而導之歸其坎壈如此故後每遇拂意事<lb/>
必曰此非里仁民乎盖通觀云君臨卒其子請曰脱不<lb/>
幸將以之易名乎否乎初曰否既而泣曰吾初以請䘏<lb/>
受此官志在請也今可得耶名此所以志矣因名教諭<lb/>
君而附之以銘銘曰<lb/>
矯矯大節千古不刋更革之際始多難言太公夷叔東<lb/>
西異轅惟以官死聖門皆然所嗟伯封尋兄郊原軹深<lb/>
<pb n="KR4f0030_WYG_104-6a"/>
雖烈悲名不宣因之扶服三驅江干不幸齎志留名以<lb/>
傳誰言幽閟墓門此<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>煌煌日月在兄弟間<lb/>
　　　凌處士墓誌銘<lb/>
凌氏予世交有同官者有先世同籍者有與兒姪輩同<lb/>
計車者獨于悦菴君則少年避世與子之早嵗避人走<lb/>
四方正同而其子子健君又往以六藝相諮請有同學<lb/>
之好惜予老未經方幅而悦菴已辭世而去且十一年<lb/>
當君生時丁崇禎之季中原羣盜如豪毛顧東南猶晏<lb/>
<pb n="KR4f0030_WYG_104-6b"/>
安也其時生齒盛四民熙熙士大夫以勢位相矜而杭<lb/>
州稱繁華之鄉苟名家者子出而問世又誰不慷慨思<lb/>
奮興者況凌氏甲第冠于西浙公自視固殊人亦不敢<lb/>
夷視之而乃自成童以後弱冠以前嶽嶽然將致萬里<lb/>
而一旦驟罹兵革逃乎蓬藋之域無何有之鄊卒以闤<lb/>
闠終舉生平所學而盡屏之斯已難矣矧君非無意進<lb/>
取者生既抱異姿承父兄之教家學有自而志又鋭上<lb/>
終日挾一巻歴長晝不輟雖傍晩猶俯首竚櫩隙此其<lb/>
<pb n="KR4f0030_WYG_104-7a"/>
汲汲為何如者而遽捃所誦束所為文稿再拜而投之<lb/>
㸑間嗟乎豈易言與是豈尋常學士所㡬及哉非古之<lb/>
所謂髙自蹈而薄于功名者乎迄于今其家之羣從出<lb/>
試者或登賢書或第進士出身或召館試為翰林官即<lb/>
其子子健君亦以康熙己卯中鄉試乙科而君獨廢居<lb/>
治生業徘徊市門人皆稱之曰牆東君云顧君聞牆東<lb/>
名劇喜嘗曰吾家數世為顯官而食㢘吏貧不幸早失<lb/>
怙七嵗衣麻衣何以將母自非居牆東其能為人子有<lb/>
<pb n="KR4f0030_WYG_104-7b"/>
今日哉以故公事母數擊鮮杭俗時物非最初出者雖<lb/>
貴值不名嘗新君必以新進母未嘗于口不食也兵革<lb/>
之際人間多傳聞每日夕必陳其晝所聞者以為歡母<lb/>
嘗嘆息謂吾不出門而周知天下之事可驚可喜較之<lb/>
矇瞍之彈詞亦何以過苐不意世故翻覆其為滄為桑<lb/>
遂至于此君有兩大願一大父與父棺俱未塟君營塟<lb/>
兩山至足趼股裂而卒以竣事一先世閥閲在新宫橋<lb/>
南初被兵灾既而毁于煬因寄之望仙之左而久不能<lb/>
<pb n="KR4f0030_WYG_104-8a"/>
復君獨復故居且造家廟為合宗地兩願俱畢若其自<lb/>
處之嗇則幼讀乏薪燎每坐暗室必辨色而起以補宵<lb/>
課學書不用紙以退筆蘸水臨帖于琴磚日必千字至<lb/>
其身之所衣則自潔服對客外易以博綈之補綴者或<lb/>
詰之曰吾忍忘吾母手紉乎哉君勤于祭祀每以少不<lb/>
及事父遇諱日輒孺慕如兒時或其日偶值隂雨則尤<lb/>
愴然謂家人吾雖少猶記是日微雨寒烟起如縷今不<lb/>
猶是耶言訖泪隨下嗟乎如君者可謂孝乎惟孝隠君<lb/>
<pb n="KR4f0030_WYG_104-8b"/>
子矣康熙二十四年君年六十召家人謂曰古人有云<lb/>
人至六十須多為之貌以傳于後使子孫繼起可以想<lb/>
見其形容夫見其形容何如直聞其謦咳之為快也因<lb/>
自為詞以為夀其詞曰余生不辰七嵗喪父穉也伶仃<lb/>
母氏荼苦誰曰朱門不異蓬户埋首誦讀仰承傴僂經<lb/>
帖苟明青紫可取事乃大謬兵燹錯迕辭我管城而業<lb/>
商估嚴寒不冬酷暑無午漫擅竒贏庶給二鬴于歸我<lb/>
室奉我筐筥舉男子三摧折草莽祝融肆焰惟餘燋土<lb/>
<pb n="KR4f0030_WYG_104-9a"/>
獨行㷀㷀託足靡所誅茅望仙苟且搘柱劬勞罔極又<lb/>
𢋫陟屺枯骨未安遑問跋股幸妥先魂委蜕山塢乾也<lb/>
豐也嗣續豆爼孰云其佳已乎猶愈澹泊素秉勿躭歌<lb/>
舞食取其飫何必魴鱮衣取其適何必楚楚恤其匱乏<lb/>
胡分爾汝資其嫁娶曰余是主凡我子姓亦或稍補拂<lb/>
逆之來理以自矩事得其平雖讎可侣謙謙君子人或<lb/>
相許鹿夢縈縈蝶飛栩栩花甲一週頓欲輕舉所俟式<lb/>
榖在乎善樹以此垂訓兼之作譜越四年卒君諱克誾<lb/>
<pb n="KR4f0030_WYG_104-9b"/>
字步騫别字悦菴錢塘人也代有顯官自五世祖刑部<lb/>
公後髙祖諱立嘉靖癸丑進士官建昌太守曾祖諱登<lb/>
瀛萬厯丁丑進士官禮科給事中與其兄太平太守諱<lb/>
登名者同舉鄉試而公居第一祖諱徳國學生父諱龍<lb/>
徴杭州府學生配陸孺人子二長乾康熙己卯鄉試乙<lb/>
科充國子貢生次豐國學生公卒于康熙二十九年十<lb/>
一月距生故明天啟七年十二月享年六十四乃以某<lb/>
年某月將塟某阡孝子乾即子健也告予狀而謁予以<lb/>
<pb n="KR4f0030_WYG_104-10a"/>
銘銘曰<lb/>
惟君挺生席髙門兮方之靖節為南郡曽孫兮兩世家<lb/>
食居丘樊兮羣從紱珮猶然紛綸兮黄門之孫尚有為<lb/>
京朝官兮君特急退甘肥遯兮潯陽處士足相比倫兮<lb/>
予少進取長而沉淪兮棲遲道路乞食者三十年兮驚<lb/>
翔之鳥念及同癉兮俯仰悼嘆等之予之身兮今兹老<lb/>
去方校典文兮惟君之子每與之講論兮相君之室若<lb/>
堂壇兮宜爾子孫其永無諼兮<lb/>
<pb n="KR4f0030_WYG_104-10b"/>
誥封恭人湯母王氏墓誌銘<lb/>
恭人無諱王姓故明崇禎進士直𨽻淶水縣知縣元建<lb/>
君女孫也父旋一君補諸生早卒母凌孺人以苦節著<lb/>
兩浙巡撫上其事于<lb/>
朝奉<lb/>
㫖表之建坊旌里門恭人生而端整有賢名㑹<lb/>
誥封中憲大夫湯君其原配錢恭人卒求得一良助宰<lb/>
内政者聞恭人賢遂聘且娶焉方是時錢恭人所遺一<lb/>
<pb n="KR4f0030_WYG_104-11a"/>
子三女皆幼穉子裁七嵗即吉安府知府諱修禎者也<lb/>
提攜襁褓環膝前恭人以一身兼保傅之任斯已難矣<lb/>
暨修禎出就外傅君既饒結納交游紛然加之在庭之<lb/>
師友往來請召其間酒漿珮璲不絶于御然且男女婚<lb/>
姻親串酬酢皆得揆人情而中禮節觀者謂嗣徽祚𦙍<lb/>
兩不媿焉據君狀君累經坎壈迄無寧息至是外宅有<lb/>
洋估市海舶者以犯通洋禁為怨家所發而其人亡去<lb/>
大將軍捕逮謂君歴海人藏匿資結當連坐恭人投閣<lb/>
<pb n="KR4f0030_WYG_104-11b"/>
救君不可得犴狴祕密恭人輸奩具罄所有通之且謀<lb/>
出身鳴君寃㑹當事㢘其情驟加省釋然後已康熙十<lb/>
六年修禎以年貢授内閣中書舍人二十年出補常徳<lb/>
府同知值西南蕩平<lb/>
覃恩封宜人越五年遷江西吉安府知府晉<lb/>
封恭人其時恭人家居佐君宰家政秩如也既而修禎<lb/>
罷官歸越五年卒先是君兄弟四人各有子而君子最<lb/>
長其娶工部都水司員外郎勿箴徐君女又最早以為<lb/>
<pb n="KR4f0030_WYG_104-12a"/>
似續可無慮而修禎無子其卒時君且七十三矣君以<lb/>
議立後諮之恭人恭人曰古有是禮耶于古稽之其無<lb/>
耶則稽之今之令甲乃以君弟洪九君之孫涵為修禎<lb/>
後其時會宗人集親黨告家廟恭人實主持并調護之<lb/>
其事璅不能悉也乃越二年而君又卒恭人向撫子今<lb/>
又撫孫兩世保抱無異焉當君卒服闋時恭人年六十<lb/>
親黨請為恭人夀而恭人辭之然而其誦恭人者有云<lb/>
恭人佐君以寛厚遇事出意外必曰君厚人君不負人<lb/>
<pb n="KR4f0030_WYG_104-12b"/>
義也人薄君人負君命也以故君每歴險阻得自解慰<lb/>
而修禎受恭人教自成童以迄筮仕晨夕出入惟恭人<lb/>
言是聴以故兩歴大郡而皆免于議至是則艱辛荼苦<lb/>
向之秉政于内者今且兼攝外事毋論樊籬鐍鑰廪棧<lb/>
簠簋持飾惟謹即一盂之饋一刺之稱亦必再四衡量<lb/>
之然而中外井井各有程度即至盛衰遷變前後榮落<lb/>
不少易其善于持門如此恭人卒于某年月日距生某<lb/>
年月日享年若干其子女婚嫁具君誌康熙辛巳將合<lb/>
<pb n="KR4f0030_WYG_104-13a"/>
塟于甘溪青龍山錢恭人墓哀孫涵介其外大父禹臣<lb/>
張君來再拜乞予銘銘曰<lb/>
翳時有淑基于太原亦越數傳而嬗聞人實産名貝掌<lb/>
中之珍庭梅有摽歸于商孫禮重嗣室宗貴肇禋乃甫<lb/>
脱帨遽抱繡幱以鸞車降將雛弱翰既秉懿榘復饒慈<lb/>
顔雖當中道頗遭險艱庾臺脚短文姬首<graphic n="KR2347" url="https://raw.githubusercontent.com/kanripo/KR-Gaiji/master/images/KR2347.png" mimeType="image/png"/>終致完卵<lb/>
覆巢仍全因之嗣子獲獻<lb/>
天安五花再進六珈晏然如何鞠㓙聯喪不旋不止上<lb/>
<pb n="KR4f0030_WYG_104-13b"/>
計以事去官大樹既撼孫枝并殘自非巨力誰能仔肩<lb/>
所幸式榖薪薪相傳臧為鑄返子家晉還宗祊克紹箕<lb/>
裘再延秪嗟祿食半出蕪田曩時車牛誰為輓牽恭人<lb/>
處此要為極難爾乃黽勉盖藏不愆盤盂皮幣凖挍金<lb/>
錢出入禮度皆云至便古稱持門非健莫㨜云胡不造<lb/>
公然棄捐今兹祔瘞於龍山阡將俟<lb/>
朝賚以賁重泉歌礲片石長存墓門與並存者此石中<lb/>
文<lb/>
<pb n="KR4f0030_WYG_104-14a"/>
　　　山隂張南士墓誌銘<lb/>
南士張氏名杉山隂人父灝不仕祖鎡天啟辛酉舉人<lb/>
官晉府左長史曾祖一坤萬厯甲戌進士歴官江西布<lb/>
政使司右布政髙祖元沖嘉靖戊戌進士由庶吉士授<lb/>
工科給事中遷都察院右副都御史巡撫江西五世祖<lb/>
景琦成化丁未進士歴官廣西桂林府知府其兄景明<lb/>
𢎞治庚戌進士太子太保禮部尚書文淵閣大學士諡<lb/>
恭僖弟景暘𢎞治己未進士福建道御史六世祖以𢎞<lb/>
<pb n="KR4f0030_WYG_104-14b"/>
成化己丑進士由禮科都給事中歴任江西左參議其<lb/>
弟以䝉成化辛丑進士除江西廬陵縣知縣南士兄弟<lb/>
四人兄曰柷曰梯弟曰楞皆有才名而自梯以下每出<lb/>
主文社人呼曰三張子三張子當明季以其文行世名<lb/>
噪海内而楞甫弱冠與同邑鄭氏舉民幡蹈海而死梯<lb/>
病卒南士隠居白魚潭性孝友事兄若父撫兄弟之子<lb/>
過于己子講學務躬行砥礪刻苦其于人倫間細大必<lb/>
周無毫毛敢疏忽而尤篤于視朋友嘗隨兄客維揚為<lb/>
<pb n="KR4f0030_WYG_104-15a"/>
兄執御巡鹽御史姜圖南遍餽名士之過訪者杉捧兄<lb/>
刺投御史門而已無刺御史知杉兄弟來雖無刺各餽<lb/>
六十金㑹江隂王雙白以避人故髠為僧至是同杉寓<lb/>
乞門者通刺不許及通又無餽南士曰豈有王雙白來<lb/>
而無餽者此必誤也不然使君何繇知我至我當為使<lb/>
君補此一誤遂移餽己金換一簽付雙白去宣城施閏<lb/>
章督學山東以山繭三十丈屬山隂徐緘寄南士緘悉<lb/>
為家人辦衣不之寄或有言于施君者施君再寄之南<lb/>
<pb n="KR4f0030_WYG_104-15b"/>
士封還所寄曰已拜賜過矣施君大喜急持書示座客<lb/>
曰人言安足信吾固知伯調無是也<hi>伯調緘字</hi>餘姚魏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>以<lb/>
臘月渡西陵旗兵戍者剽其裝衷衣過蔡子子伯蔡子<lb/>
飯之裹之以越布單衣時南士居蕭山<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>并過南士南<lb/>
士脱身所衣絮袍衣之且貸隣人金為理裝或問子伯<lb/>
曰吾亦思有以助之而以念羣從其不能卒嵗多矣且<lb/>
家人雪中皆無兼衣而以厚所薄不忍也以問南士曰<lb/>
友以急投我而我薄視之則安賴有友者若夫吾所厚<lb/>
<pb n="KR4f0030_WYG_104-16a"/>
則生平事也生平不厚厚而臨急而較量及之徒薄而<lb/>
已聞者以是定張蔡優劣云康熙二年海上大獄起歸<lb/>
安魏耕走蕭山復走梅市大將軍刋章遮捕之獲耕兼<lb/>
逮蕭山梅市之藏耕者以鋃鐺鏁李達楊遷并祁忠敏<lb/>
公次子班孫家人莫敢問道路離立南士挺身走三家<lb/>
為經紀其事縣官遣伍伯戍守懼漏所籍而南士乗夜<lb/>
為涉帑且時時渡江入司獄通犴狴往來獄吏怪之執<lb/>
以告提刑提刑大驚初以為異姓非家人窺探資給擬<lb/>
<pb n="KR4f0030_WYG_104-16b"/>
坐而既而察其無故慰遣之及耕伏法南士隂匄之錢<lb/>
塘孫治收其屍而班孫與達與遷並徙塞外㸃解多一<lb/>
人則杉也解官斥之曰汝欲偕往耶曰當魏耕逃時亦<lb/>
思至某家而徒以舟楫未便故某幸免今某不忍三人<lb/>
者獨行欲送之過河而執事以為欲偕往吾豈畏往者<lb/>
耶解官義之勸之返乃嚎咷牽衣而别既而蕭山毛甡<lb/>
者為怨家所陷以殺人律負死罪在逮出走十五年中<lb/>
道遇赦潛歸將到家而怨家跡之南士親飾為舟子待<lb/>
<pb n="KR4f0030_WYG_104-17a"/>
之白魚潭而藏于家越一年逺近多有知者乃徙之南<lb/>
山之天衣寺出入瞭眎每以茹蔬久私市肉炙之擣魚<lb/>
蝦雜菜而合之為菹日捧筋如家人顧終以暴露徙去<lb/>
康熙十四年南士過禾中聞甡在汝寧金使君署念甚<lb/>
遂獨身持被涉江溯淮由潁亳而西直趨汝寧遇于城<lb/>
南之蔣亭相抱痛哭云國家屢有赦籍簿已滅怨家亦<lb/>
散亡盡黄門姜君為君雪其事可還矣遂大游淮蔡十<lb/>
日攜甡而歸其後五年甡被召赴長安而南士以猶子<lb/>
<pb n="KR4f0030_WYG_104-17b"/>
官廣東鹽市司提舉過其任疾卒君貌樸而氣直語鮮<lb/>
回曲然視天下人物皆如一體無彼我間隔而至于朋<lb/>
友嘗曰末儒以十倫五教衡量厚薄則君親至重孰有<lb/>
及于朋友者此執一之學也時中則不然時當所重雖<lb/>
朋友而等于君親無少磷焉何則中故也非然五品不<lb/>
並列矣故其交友毎如此若其讀書則博篤而辨于載<lb/>
籍無所不窺然各有根柢嘗講學留軒座中論禮不能<lb/>
決南士引禮註及漢晉儒之言禮者數言決之當居蕭<lb/>
<pb n="KR4f0030_WYG_104-18a"/>
山時知縣羅明祖係京朝降官而有文名是年值崇禎<lb/>
己卯大集名士于河陽館鐘皷笙瑟一若舉文社者先<lb/>
課文一篇題為徳行顔淵三十字課畢復揭一籖于巻<lb/>
末曰漢人有諸賢名曰顔子曰曾子曰仲弓曰子路子<lb/>
游子夏何人也座中百人無應者南士提筆書其下曰<lb/>
顔子黄憲也仲弓陳寔也張曾子張伯饒也城頭子路<lb/>
者東平爰曾也子游張騫之孫猛也漢同時有兩子夏<lb/>
一杜欽一杜鄴也羅君屈膝再拜曰名士哉盖其年十<lb/>
<pb n="KR4f0030_WYG_104-18b"/>
九云子燧康熙庚辰進士乃為銘銘曰<lb/>
聖學久熄誰能躬行儒墨貽絣棄若蒯繩同此倫類妄<lb/>
分重輕敢謂朋友與君親并張仲孝友天良性成人我<lb/>
一體不徇虚名其于行事歴歴有徴況兹甲族袁楊東<lb/>
京世嬗冕紱家無缾罌不幸五㑹與陽九丁三張抱才<lb/>
委諸棘荆我恃良友濟危扶傾北海餅豎徐州酒傭天<lb/>
涯莽莽黍離相尋既平急難孰念友生四時位哭徒然<lb/>
屏營百身願贖于斯塚中<lb/>
<pb n="KR4f0030_WYG_104-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_104-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百四<lb/>
</p>
<p>
</p>
  </div>
</body>
</text>
</TEI>
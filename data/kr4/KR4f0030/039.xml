<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻三十九</head> <lb/>
    <p>
<pb n="KR4f0030_WYG_039-1a"/>
欽定四庫全書<lb/>
　西河集巻三十九<lb/>
　　　　　　　　　　翰林院檢討毛奇齡撰<lb/>
　　序<hi>十六</hi>
　　　新刻<lb/>
聖訓演説序<lb/>
古酇長遂師各舉其方之戒令以時宣里門漢唐多尚<lb/>
名法猶有以講讀教授為治理者暨叔世而浸衰矣我<lb/>
<pb n="KR4f0030_WYG_039-1b"/>
皇上躬親教化首重訓迪謂大猷之世必先事化導而<lb/>
後可以維至治於不替因於康熙九年特頒<lb/>
上諭一十六條相率董勸而兩浙中丞陳公即又作為<lb/>
演説一書總講分講使顓萌愚稚皆可通曉已奉<lb/>
㫖頒行撫司及府州縣衛所官吏凡月吉嵗正各集耆<lb/>
老於城鄉公所依式講授者約二十年會總制興公開<lb/>
府張公學院鄭公再三申飭且附諸律令以倣古讀法<lb/>
之制鄉禁國書相為表裏第司其事者祗責其成於長<lb/>
<pb n="KR4f0030_WYG_039-2a"/>
吏兼殿最勤寙而司鐸者不與焉餘杭訓導王君獨嘅<lb/>
然興曰此亦學校事也夫孝弟禮讓皆本明倫而崇正<lb/>
學以端士習則條教之中儼然載之間嘗追隨講肆目<lb/>
擊諸父老攜持負戴側耳傾聴若惟恐語言之有盡而<lb/>
誥誡之難遍及者因損俸鏤版流布廣逺使煌煌<lb/>
帝訓昭如日星甚盛典也昔者文翁興學僅傳經義而<lb/>
蘇湖之教則又以治事立業為實學有用然且千古相<lb/>
傳遜為莫及有如是之上承<lb/>
<pb n="KR4f0030_WYG_039-2b"/>
聖謨下廣憲法毋論載籍所嬗可葢經學而即此一講<lb/>
授間長幼造聴咨嗟感激凡夫有動於心而不能言欲<lb/>
發於口而不能記憶即欲歸而互相傳道使父告其子<lb/>
兄告其弟以之展轉於比酇閭族之間而不能達者而<lb/>
一旦開巻而瞭然此不可謂非當今宣教之一助也<lb/>
　　　西江唱和詩序<lb/>
自國風有予汝唱和之詞而春秋晉鄭大夫往往于所<lb/>
會之地彼賦此答此即履道聨吟松陵互和之所自昉<lb/>
<pb n="KR4f0030_WYG_039-3a"/>
也信安馮使君有事洪都偕吴子志上徐子紫凝髙會<lb/>
于章江之濵遂邀之同舟而歸于信安因之有西江唱<lb/>
和之作夫使君才士其為詩下掩王維上追庾信而一<lb/>
行作吏中道捐棄予嘗謂使君裁弱冠為文為吏皆得<lb/>
以拔擢流俗超然直上浸假趂其時年專事壹志其所<lb/>
到亦寧有量而使君仍兼為之而兼臻其妙才士之叵<lb/>
測如是若夫紫凝志上虎視臨安予每僦其地而與之<lb/>
觴詠其風流雋上固無論已向在京時嘗追陪益都師<lb/>
<pb n="KR4f0030_WYG_039-3b"/>
相髙會諸竺壇經厰互相唱和以當休沐及從大雪游<lb/>
善果歸酒鎗燭樹合毯于東堂之右間使一人唱韻一<lb/>
人把筆每一韻落則筆隨韻絶唱者未既而和者已就<lb/>
今予集格詩猶存其題可騐也乃歸田有年兀坐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
不成一字而使君為吏猶能與二三友朋踵太傅髙致<lb/>
刻燭擊鉢以嬗其休風于勿替則夫讀其詩而寧無感<lb/>
乎<lb/>
　　　田子相詩賦合集序<lb/>
<pb n="KR4f0030_WYG_039-4a"/>
向從胡氏東嵓王氏文叔見子相於吴山之岑爾時子<lb/>
相未弱冠也然往往為五七字詩登臨詠吟一時見者<lb/>
多稱之予嘗題其篇而思其為人暨予以應<lb/>
詔入都而子相方隨其尊人宦游江南者數年迄於今<lb/>
予請急里門又三稔矣錢唐馮屺章兄弟亟稱子相詩<lb/>
文為胥山之冠夫欲知其人者視其友向時文叔東嵓<lb/>
為予良友而近居錢唐方與屺章兄弟為忘年交乃諸<lb/>
公所推先後若一則夫子相之為人固無容問矣獨是<lb/>
<pb n="KR4f0030_WYG_039-4b"/>
子相少工詩為古為今一如唐人之所稱格詩律請者<lb/>
未聞工他體也惟夫詩有六義其一曰賦故賦者古詩<lb/>
之流而登髙能賦大夫是期方今<lb/>
聖天子好文首重賦體作者林立少能有當<lb/>
睿鑒大抵髙之為長卿子雲之流失之蕪詭而卑之即<lb/>
降為試文遂使李程王起互起争勝體裁之雜莫過今<lb/>
日而子相以鄒枚之能抒庾鮑之製髙不浮靡卑不檢<lb/>
劣隨所結撰而良材麗搆一徃流曳體物精而狀意顯<lb/>
<pb n="KR4f0030_WYG_039-5a"/>
若所謂氣若駢珠詞如繁露者子相真賦才之雄也我<lb/>
皇上經天大文偶為儷語巡行賦物微示法則而世無<lb/>
敢為對揚者子相進而備承明之選尚書給札賢王授<lb/>
簡其摛文掞藻必有可以舒國華者而尚有待也若夫<lb/>
景運初開詩當初盛而流俗卑汚方且競變為佻涼弇<lb/>
鄙之音則子相所為詩前後具在其力追正始而挽隤<lb/>
趨端在何等夫子相非流俗人也<lb/>
　　　家明府文山兄七十壽序<lb/>
<pb n="KR4f0030_WYG_039-5b"/>
予氏無二族自周王第九子圉肇封于毛遂表之為氏<lb/>
而其後南陽平丘代有令哲逮靖康以還扈蹕南徙嘗<lb/>
散處于閩越之間故浙之姚江新安閩之玉融所在顯<lb/>
著即嘉隆後猶尚有新安司冦姚江殿翰與閩之起曹<lb/>
觀察後先齒序藉藉通往來其為譜記可考而知也予<lb/>
于康熙乙夘游閩之晉安遇文山於道山亭下彼我慕<lb/>
悦相持不能别顧不得譜記不詳其行輩但以容髮度<lb/>
長少第為伯仲實不知其幾何年也既而浙中丞請召<lb/>
<pb n="KR4f0030_WYG_039-6a"/>
至幕值予滯姚江不得一見又既而其門下士何君為<lb/>
湘隂令迎之至湘隂道浙見過而予以買藥他出仍不<lb/>
得一見今年春從中州還遘予于錢湖謂曰予七十年<lb/>
矣歳之首秋則懸弧時也子可無一言為贈詞地乎予<lb/>
聞而憬然視其容轉而自視私念齒將脱髮秃種種膚<lb/>
之皴者多瘒瘃而文山齦完肌薄儼塗髹漆于髵鬢之<lb/>
隙行立顧盻矍矍然而反長于予然後知老少之不足<lb/>
憑而向之度容髮而謬予長者之甚可笑也昔楚丘丈<lb/>
<pb n="KR4f0030_WYG_039-6b"/>
人年七十自謂能出詞以應對諸侯決嫌疑以定猶豫<lb/>
遂負壯衒竒以為莫及而文山强且過之方文山少舉<lb/>
於鄉以文章名世越廿年而筮仕營山嘗考其在營時<lb/>
優于吏治按察宋君舉良吏第一凡鄰縣有闕皆藉文<lb/>
山兼其官夫營固瘠邑又其地蜀漢相接當巴渝萬山<lb/>
之間曩時流冦所出入瘡痍難復而文山毎坐理之然<lb/>
且興起文學其分簾取士多得名才所稱湘隂令其一<lb/>
也乃既經薦剡川湖開府已上其治行于<lb/>
<pb n="KR4f0030_WYG_039-7a"/>
朝<lb/>
天子嘉其能下部取召而驟丁兵革拂衣歸里其在今<lb/>
又幾何年矣夫楚丘帶索不出閭里老萊荷畚徒事畎<lb/>
疆而文山於歸田之暇過都歴塊交游遍天下即偶然<lb/>
詘處一室而戸外屨滿凡夫質疑問難造其廬而諮以<lb/>
事者比比也倘所稱身居丘壑而經術滿寰宇非歟至<lb/>
于心思之敏鋭每當著筆一若迅雷之及物而江河之<lb/>
行地汪洋翕忽不可名狀憶予在京時從益都師相作<lb/>
<pb n="KR4f0030_WYG_039-7b"/>
擊鉢詩互相倡和必倡韻未絶而和韻隨之以為快今<lb/>
兀坐搖筆終日顧盻不得一字葢年為之矣而文山著<lb/>
書等身老而倍進今世所傳茱根集是也夫容色之粹<lb/>
材力之强心思之敏皆足以壽而文山兼之則其難老<lb/>
豈區區長予為可怪也哉<lb/>
　　　髙詹事天禄識餘序<lb/>
劉宗正父子領校天禄當時有説苑雜記諸書散行于<lb/>
世而後之為雜説者宗之如班令史之侍讀禁中而作<lb/>
<pb n="KR4f0030_WYG_039-8a"/>
白虎通蔡邕之校漢典而作獨斷是也嗣此則唐宋諸<lb/>
家短裁促筆不必盡出自祕府致長安舉人浄坊佛厰<lb/>
争相寫記為銷夏之舉謂之夏課而元明以來山人園<lb/>
客又往往作稗官野乘以誇詡聞見故説者謂談議之<lb/>
盛至唐後始備而不知漢書藝文已早有雜説千家見<lb/>
諸書目特其文不傳耳江村宫詹以驚才絶學供奉<lb/>
内廷其所讀祕書真有非外人所能見者嘗笑儒臣進<lb/>
身偶職詞翰便自誇禁近足不涉苑籞身未嘗一踐闈<lb/>
<pb n="KR4f0030_WYG_039-8b"/>
闥兩目不經接内府圖書及金匱石室之祕入直三舘<lb/>
持帔却足即宫門侍班亦不過暫立銅獸傍以互見其<lb/>
睫而宫詹日侍<lb/>
至尊掌禁中文史充<graphic n="KR3721" url="https://raw.githubusercontent.com/kanripo/KR-Gaiji/master/images/KR3721.png" mimeType="image/png"/>負欐皆得而典校之其中偶有<lb/>
兼本為<lb/>
皇上所賜即拜<lb/>
命捧出故私第<lb/>
賜書即有為長安貴人諸藏書家所未備者是天禄領<lb/>
<pb n="KR4f0030_WYG_039-9a"/>
校惟宫詹為能職其盛顧時奉<lb/>
起居晨入夜出負星而趂暝亦何嘗有頃刻之暇可涉<lb/>
筆札而乃無書不睹一若陸倕之竪橱而世南之行笈<lb/>
隨所記録皆成巻帙何其神也夫雜説有二一則騁聞<lb/>
見以討遺軼即説苑雜記所自昉也若此者慮其誕妄<lb/>
一則誇記憶以肆駮辨即論衡獨斷所由著也若此者<lb/>
又慮其寡陋宫詹自侍從以暨退食所在有記若松亭<lb/>
行記塞北小抄與夫東西扈蹕金鰲退食諸書既已謹<lb/>
<pb n="KR4f0030_WYG_039-9b"/>
聞見而祛誕妄有成事矣今以耳目之餘廣為記憶其<lb/>
中搜微剔隠註疏考窒有駮有辨而皆于天禄乎得之<lb/>
因顏之曰天禄識餘則短裁促筆雖曰供奉之餘然孰<lb/>
非經國大文對揚奏記之餘事而且學山藝海非容齋<lb/>
伯厚弇州升庵之所能及者是焉得以識小者而忽之<lb/>
也而況其大焉者有在也<lb/>
　　　重修平陽寺大殿募疏序<lb/>
平陽即平原也相傳其地在平水之北以水北曰陽故<lb/>
<pb n="KR4f0030_WYG_039-10a"/>
名平陽越王句踐嘗都之明崇禎間山隂祁中丞購之<lb/>
為别業而藏書其中其後中丞殉國難山賊據為寨别<lb/>
業頓毁<lb/>
清興宏覺大師者受<lb/>
世祖章皇帝之詔卓錫平陽構<lb/>
御書樓于上方而恢大其基名平陽寺迄于今已三傳<lb/>
矣嗣席者以琳宫被災重為修復而堊土刻木乏稻粒<lb/>
以給口食因擊板于途遍匄行路吾聞薪盡火傳者老<lb/>
<pb n="KR4f0030_WYG_039-10b"/>
氏之教也而釋亦有之當句踐都居稱霸東南之會不<lb/>
知其盛何等而千年以來僅見中丞之營建比之平泉<lb/>
乃忽為化城龍藏象宿亦云極盛曾幾何時而興而燬<lb/>
燬而又興薪有盡而火無窮也人之施捨猶是矣聞之<lb/>
嗣席者為天岳大師師有直木堂集行人間今之以文<lb/>
字入三禪者人或未信其覆以予言質之<lb/>
　　　霞舉堂集序<lb/>
王子木庵自第其所為集自辭賦記傳銘誄書疏以及<lb/>
<pb n="KR4f0030_WYG_039-11a"/>
雜志野乘偶體諧説與夫論辨記述之自為義者合三<lb/>
十五卷名霞舉堂集以屬予序予受而讀之曰文有名<lb/>
家有當家有作者家夫名家秪如書畫家之有標格爾<lb/>
而金元詞曲每以平行協時族者為當家至于作者家<lb/>
則毋論當行與及格而必有作者之意存乎其間故漢<lb/>
魏六朝文不求盡凡散題閒牘皆足自存而汴宋以後<lb/>
即文體鉅細事類多寡必無所不具而苟其製有短長<lb/>
門有枯菀每零梬孑屑而不成集自非作者家經營部<lb/>
<pb n="KR4f0030_WYG_039-11b"/>
署羅絡而不遺求其以函冊示世難矣木庵即不然其<lb/>
植物也閎其斂材也覈其功積也千至而流效也四應<lb/>
而五達故其質皦晳其文青黄其為幹<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>擢而其聲其<lb/>
色即雲興于樊而噫散于壑即之為無垠而放之為可<lb/>
到真作者也宋後集多而傳者少初以闗石程紙數而<lb/>
既而銖兩無有古史藝文之所載必摲播四訖歴數代<lb/>
嬗習而後得以存其名然不可考也今其書甫出而塾<lb/>
文不擇詞國書不弆其文金匱石室之所藏未嘗編載<lb/>
<pb n="KR4f0030_WYG_039-12a"/>
其巻目而人之見之者皆寶閟珍惜而不可釋此非傳<lb/>
書乎予與木庵游約四十年每歳過湖墅必詣木庵詣<lb/>
必有新纂一巻出而相示及其讀禮也宣州施少參君<lb/>
方抵杭與予約曰今當詣木庵寧得有撰著如平時者<lb/>
耶予曰有之及至甫就坐而木庵出孤子唫見示乃相<lb/>
視笑暨予官京師當會朝日少宰李公傳木庵書至發<lb/>
其椷則所撰今世説也時賢在<lb/>
朝者争起問訊繙閲<lb/>
<pb n="KR4f0030_WYG_039-12b"/>
午門外各相歎異以為榮今諸所存者十之三也嘗曰<lb/>
生人為文得親為按第置諸几席食訖而繙之一如千<lb/>
百世後偶得前人集而為之品騭亦一快也予歸田五<lb/>
年自視舊文如三伏之綿提起輒置而木庵霞舉堂集<lb/>
軒軒如也然則傳固有數矣<lb/>
　　　劉氏水澄傳詠序<lb/>
自史漢有敘傳之詞槩括諸本事押韻成文而更生作<lb/>
列女傳遂贊頌而諷揚之此即水澄傳詠之所由昉也<lb/>
<pb n="KR4f0030_WYG_039-13a"/>
顧水澄傳詠原始家乘而家乘之體大抵襲廬陵眉州<lb/>
編年紀世取其明晳而水澄舊譜獨詳列記傳旁及志<lb/>
表有似乎扶風龍門之為史者今乃以史而為詩善善<lb/>
惡惡之幾間出以微言風物之旨使孝子順孫讀之而<lb/>
油然以興翕然以感是豈非敦倫敘族實有見之于性<lb/>
情間者所謂以情馭法以恩掩義非乎藎臣天才縱横<lb/>
睥睨一切每下筆滔滔目無前人而敘事嚴簡矢歌舂<lb/>
容特于纂討呻吟之際兢兢業業可謂慎重獨怪水澄<lb/>
<pb n="KR4f0030_WYG_039-13b"/>
閥閱甲于吾郡自其先司馬公創譜以迄于今增修續<lb/>
修不知凡幾而藎臣以韻文一二槩括之使知劉氏所<lb/>
始六族五忠著于前代而由元迄今尚有名臣傑士忠<lb/>
孝俠烈可歌而可詠者其為保世亢宗之無已有如是<lb/>
也<lb/>
　　　聽松樓近體詩序<lb/>
隋唐以詩賦取士而殷璠選詩由梁陳以及唐初則適<lb/>
當詩法極盛之際然猶云自大同至于天寶把筆雖多<lb/>
<pb n="KR4f0030_WYG_039-14a"/>
而灼然可見者十無其二甚矣工詩之未易也今習尚<lb/>
經義而鉛槧之餘偶押聲律即自以為駕王盧而邁江<lb/>
薛豈古以詩求而詩反難今不以詩求而詩反易哉亦<lb/>
曰工則難不工則易耳吴生征吉工經義其以經義冠<lb/>
試士屢矣一旦以揣摩之久舍而為詩會吴生以聴松<lb/>
樓文選行于時四方過問者車轂輻輳乃大起文會與<lb/>
江南北士公讌于吴山之麓生對客揮毫一時倡和者<lb/>
皆辟易去則吴生工詩既有成事是何古之以工見難<lb/>
<pb n="KR4f0030_WYG_039-14b"/>
者今以易而反見工與<lb/>
聖天子右文興學一時好古之士争獻于廷吴生將挾<lb/>
其所學以遊京師而先出其近體詩以問世予取而誦<lb/>
之近體之難工久矣毋論精深灝博咫尺難量而第就<lb/>
風裁以証大雅一如談藝諸録所云簡練以為思頡頏<lb/>
以為韻圜皦以為辭混沌以為質者而吴生皆足以幾<lb/>
之其以進于唐人不難也或曰詩以近為難不工近詩<lb/>
者則必不能為古詩故凡觀古詩而不得其優劣者也<lb/>
<pb n="KR4f0030_WYG_039-15a"/>
觀近詩而瞭然猶之為文者不工時文必不能為古文<lb/>
故觀古文而不得其通與僿也觀時文而瞭然然則吴<lb/>
生之工古文吾嘗于試文見之其工古詩則亦觀近詩<lb/>
而知之<lb/>
　　　東南輿誦録序<lb/>
自子産誰嗣之誦興而漢晉以還若漁陽魏郡潁川廣<lb/>
漢率皆以輿歌巷諺流布史册故王祥太保而海沂之<lb/>
謠早著徐泗姚元之為開元賢相乃吴陵頌稱悉紀于<lb/>
<pb n="KR4f0030_WYG_039-15b"/>
石誠以民情至公感則籲而悦則嘑非有誣也金大中<lb/>
丞由綸扉起家槐堂草制早已知頗牧在禁中乃稡擷<lb/>
經史嘗佩水蒼玉為天下宗師百僚長庶無一不就教<lb/>
恐後旋復以諳練經術仍出參觀察<lb/>
特錫袋帶揚鑣而分路為行省中書者約十年<lb/>
天子嘉其能徴典樞要佐七兵九伐之事兼使詰禁當<lb/>
是時六師張皇樓船之南下者藉軍司馬上卿轉餫行<lb/>
間供調百萬億收復昆彌廷臣上功者方擬以五都伯<lb/>
<pb n="KR4f0030_WYG_039-16a"/>
長專弓矢鈇鉞之權令宣布徳意會七閩初定議應遣<lb/>
重臣填撫其地遂命公往乃海外蠻荒若髙華彭湖從<lb/>
來不臣其國者悉版籍而耕犁之重以兩浙介在甌粤<lb/>
為神州奧區天南半壁尤不可無搘柱者以厚其任曰<lb/>
惟公賢則是公之敭歴固已閲中外備艱大以迄有是<lb/>
也乃公甫入境須江水發水之逆阞上騰者湓湓洶洶<lb/>
浮天日而下爾時公未受事也即捐金拯溺賑䘏諸昏<lb/>
墊而後以入告其于樹栅堰防離<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>築西江諸塘以修<lb/>
<pb n="KR4f0030_WYG_039-16b"/>
復水利又其餘也夫為民去害而治可以興顧去害必<lb/>
先其大者浙右轉漕多閭左窟穴因縁為奸而闗𣙜譏<lb/>
訶比之漢之大誰使然且方樞庇之翼虎而藪狼比比<lb/>
也公先剔漕弊而清𣙜税使曩時陋轍一切報罷乃整<lb/>
躬率屬激揚風紀凡刑獄賦税務為減損以與民休息<lb/>
至于教化尤所急嘗賔興入貢在閩與在浙兩主其事<lb/>
先設立講院養貧士其中月廪日餼飭紳士之老成者<lb/>
董之暇則率僚屬講訓讀法至于棘闈之底飭修塗鏝<lb/>
<pb n="KR4f0030_WYG_039-17a"/>
屋嚴朱謄而寛<graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>乙以迄供億之精科辦之簡奸胥不<lb/>
得赴行戸無所派以一事而兼百恵多有也夫民惡貪<lb/>
而公砥以清民不樂惰窳而公礪以勤民所願輸公故<lb/>
緩之民苦于侵蠧而公則譴之民田有時乾公跣祈之<lb/>
民之室不戒于火公拜而馳之夫民患惟盜而公是飭<lb/>
民所畏者兵而惟公是戢是民好惟好民惡惟惡如是<lb/>
而猶謂民之不能歌思而讙嘑也情乎夫民實有心謳<lb/>
吟之來不能强其所不欲如必楔其齒而防其口是猶<lb/>
<pb n="KR4f0030_WYG_039-17b"/>
障風之吹而遏其響也然則後之紀績視此矣予忝館<lb/>
職為公之後進敢述所聞而臚之為序若夫公之功德<lb/>
仍在輿誦予又何能多為贅<lb/>
　<lb/>
　<lb/>
　<lb/>
　<lb/>
　西河集巻三十九<lb/>
</p>
<p>
</p>
  </div>
</body>
</text>
</TEI>
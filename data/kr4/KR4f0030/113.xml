<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百十三</head> <lb/>
    <p>
<pb n="KR4f0030_WYG_113-1a"/>
欽定四庫全書<lb/>
　西河集巻一百十三<lb/>
　　　　　　　　　　翰林院檢討毛竒齡撰<lb/>
　　事狀<lb/>
　　　徳州文學李先生狀<lb/>
先生諱潤字靜嵐徳州衞李氏父監臬公為郎時以儀<lb/>
部督少府行錢生先生京師先生生有異稟受書不再<lb/>
過目兼行下顧兒眚五嵗始行地迨就外傳誦不得過<lb/>
<pb n="KR4f0030_WYG_113-1b"/>
午過午輙肌熱家人子為日程寅徃卯退終一日之誦<lb/>
而同學之聚誦者終六時皆不之及然亦終不能日徃<lb/>
㑹監臬公督清江船政歸里復入都留先生于家既而<lb/>
以諸道使之廣西家人不能隨則復留先生武昌先生<lb/>
既善疾且又以隨養故徃復道路雖與兄編修公年上<lb/>
下相逐同硯究未殫于學顧且試輙髙等予食廪每舉<lb/>
必應有司薦而卒以他故舍去康熈乙卯兄編修公領<lb/>
鄉薦第一先生書義皆完好人之見之者咨嗟賞嘆謂<lb/>
<pb n="KR4f0030_WYG_113-2a"/>
此行伯仲必並濟而復以失<graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>不令謄巻入先生乃慨<lb/>
然拊其首曰吾知命矣于是究黄符之術呼噏沆瀣嘗<lb/>
視兄京師歸語人曰年來析性命之㫖頗得其要始知<lb/>
七還九轉茹芝餐醴之事非虚語也顧時不我與而老<lb/>
冉冉將至矣謂之何哉先是先生就試時從武昌還歸<lb/>
雖善疾然思殫于學散書一室閴然若無人者人隔軒<lb/>
櫺聽少頃度一紙霅然而響而既而仍寂其勤如此顧<lb/>
其所旁及凡揲蓍數草推厯算步以及姑布子卿公乘<lb/>
<pb n="KR4f0030_WYG_113-2b"/>
陽慶之學無不畢備嘗以方書療家人疾立效㑹太夫<lb/>
人病下痢先生侍湯藥謂必以梅諸治之羣醫不可既<lb/>
而病劇先生䕶藥時覓諸藏袖間暗投之果愈先生性<lb/>
警敏而意甚容暇東地震家人爭竄走先生堅坐曰將<lb/>
安之乎書室不戒火先生從容率家人運書運畢整衣<lb/>
冠而出十嵗時與兄編修君隨父監臬公于郊晝晦雷<lb/>
發聲家人恐雨至促亟行望村而避先生獨否曰徐之<lb/>
晝雷鬱律不成雨縱雨不必久况未雨耶既而果然先<lb/>
<pb n="KR4f0030_WYG_113-3a"/>
生以癸亥五月年三十七卒卒之明年甲子而其兄編<lb/>
修君屬予為狀編修君諱濤字紫瀾予同館前輩也嘗<lb/>
謂予言先生孝且友五嵗時監臬公以繕部提督兩窑<lb/>
居琉璃厰官署而編修君疹疾發懼傳染不令見也先<lb/>
生日尋兄哭泣不食不得已見之時編修君痂未雪瘢<lb/>
耆滿頰不可識先生對之挽其頸號啕在旁觀之者至<lb/>
不能仰及編修君官京師先生隔嵗必詣兄留十日去<lb/>
癸亥夏將復來忽意不自樂揲蓍得蹇困以為不吉遽<lb/>
<pb n="KR4f0030_WYG_113-3b"/>
止而逾月而卒卒之日編修君在京夜夢右臂折醒而<lb/>
臂痛而既而訃至其友愛相感如此先生席累世外臺<lb/>
之後以州牧編修兩君為之兄而身抱竒器獨不得少<lb/>
展其志以上承先業誠為可哀而編修君于卒服之後<lb/>
嵗月已移尚恐其弟之不得嬗後而哀思涕洟彷徨躑<lb/>
躅以向夫同館之後進而為之狀之嗟乎此其兄弟何<lb/>
如已<lb/>
　　　臨海葉贈君狀<lb/>
<pb n="KR4f0030_WYG_113-4a"/>
贈君諱維藩字价叔别號翰生浙之臨海人也讀書尚<lb/>
躬行自齠歳為藝文立作數千言觀者器之而贈君志<lb/>
冲然以為為學不當徒藉藉作進取計時母陳太君弟<lb/>
寒山公間亦授贈君舉子文怪贈君志如此嘗以問贈<lb/>
君贈君曰曾吾舅氏而亦以科名重耶寒山愕然既而<lb/>
贈君同硯有周大叅者與贈君中外兄弟共為文詘然<lb/>
讓贈君及大叅成進士謂贈君曰吾文不及君然讀書<lb/>
事幸已畢君將如何贈君曰吾讀書而已以視子則進<lb/>
<pb n="KR4f0030_WYG_113-4b"/>
取己畢讀書事正未畢也贈君志髙而善下刻意謙退<lb/>
終其身未嘗見喜愠色其庭訓諸子未嘗不嚴而出之<lb/>
以和遇人無少長稱已必名與人行肩而不併有來者<lb/>
却立讓之過其冲懐偉度為學者所撫范而每臨大事<lb/>
遘大節斷斷不茍嘗講學里門紹其曾王父孝廉公理<lb/>
學之傳以躬行為本手註孝經大學二書穿丳通析有<lb/>
裨實踐學者宗之乃創修方正學祠買食田廿畝作春<lb/>
秋二祀費復建義學養四方來學者而請知名士五六<lb/>
<pb n="KR4f0030_WYG_113-5a"/>
人為之講解不足仍買食田繼之崇禎之末寒山公以<lb/>
大宗伯蹈海死贈君哀之為不食未幾亦死贈君曰吾<lb/>
苐行吾事而已家所傳仕譜後有繼者吾能禁子姓之<lb/>
必吾若哉先是贈君之父典膳公仕楚府久贈君念身<lb/>
已長大不能親饋食躡革走三千里覲典膳公㑹典膳<lb/>
公方思歸贈君流涕作啟事奏王請假王許之當是時<lb/>
贈君以少年為文章動王父子陽陽然扶侍歸里人以<lb/>
為孝至是贈君之子州牧君以其官上之贈君順治十<lb/>
<pb n="KR4f0030_WYG_113-5b"/>
四年貤贈湖廣安陸府潛江縣知縣康熈六年又貤贈<lb/>
湖廣直𨽻郴州知州二十一年提學使劉君分巡張君<lb/>
台州府知府鮑君輩合詞請先生從祀膠宫而贈君之<lb/>
孫别駕君由廬江任賫表來京請為之狀狀之者曰予<lb/>
與贈君之子州牧君游嘆其學問淵粹著書等其身為<lb/>
詩且能追三唐間而今給諌前潛江令黄湄王君嘗為<lb/>
余言州牧君治潛江事知贈君後人皆嘗躬行非僅文<lb/>
章之士也别駕年少其治廬江即不減州牧而父子共<lb/>
<pb n="KR4f0030_WYG_113-6a"/>
揚駿烈以廣錫類古所稱孝子不匱者以是與贈君不<lb/>
求聞達而其子姓以善繼繼之必謂軒冕非贈君志不<lb/>
可吾故為之狀而反稱之曰贈君嗟乎可觀已<lb/>
　　　柴徵君墓狀<lb/>
君諱紹炳字虎臣前朝侍御史醴泉公孫也父洞山公<lb/>
以恩貢授福建莆田縣學教諭故事教諭子許隨任赴<lb/>
試君垂髫于崇禎癸酉赴莆田縣試取第一府試再第<lb/>
一已入學籍為諸生㑹任滿福建督學使特移牒改歸<lb/>
<pb n="KR4f0030_WYG_113-6b"/>
仁和而仁和不受時浙學使方試仁和君已更名試恐<lb/>
不得當兼以他名試錢塘案發兩第一乃棄錢塘名而<lb/>
就仁和為仁和生入<lb/>
國朝君集同社生更相砥礪其社名登樓君與陸行人<lb/>
兄弟主之方行人通籍時君為序其文各以氣節相矜<lb/>
髙至是行人赴水死君欲應漳浦黄宗伯檄召不得乃<lb/>
屏居南屏以理學經術授生徒不入城嘗以哭父過自<lb/>
嘆曰禮有卒哭謂不設行哭禮耳豈制其涕泪耶又曰<lb/>
<pb n="KR4f0030_WYG_113-7a"/>
士不入朝者親閈闉也其不歴城市者以應與墳墓親<lb/>
也吾安親矣乃時過墓林徘徊哭泣以為常里中兒有<lb/>
避父杖出亡者君遇而止之曰父杖將焉逃還自指曰<lb/>
是雖欲乞一父杖其可得哉言未已而泣乃為遊子遇<lb/>
孤兒行以勸之其人幡然歸卒改悔為孝子云海寧吳<lb/>
太常山隂劉掌憲漳浦王宗伯華亭陳黄門皆東林君<lb/>
子千里馳書請為友君嘗愾然謂明亡寡實學大率通<lb/>
籍致身並以八比為惑溺即究心章句喋喋談性命何<lb/>
<pb n="KR4f0030_WYG_113-7b"/>
益遂于理講外更肆力于象緯輿地律厯禮制農田水<lb/>
庸以及戎兵賦役之事與及門子弟共相砥礪曰毋使<lb/>
後世襲經生空言徒誤人國也時東西各郡尚社事每<lb/>
立社必推君為首君謝之去顧伉直不媕遇有不韙必<lb/>
力折其非陳際叔者同社友也嘗于髙㑹間辨論人物<lb/>
或過為矯異變黒白際叔面叱之其人驚顧曰是必柴<lb/>
先生也起逸去公𣺌于軀幹行步涼涼而氣沛然不可<lb/>
禦有大吏欲致公附已不得忽遇君淨寺或指之其人<lb/>
<pb n="KR4f0030_WYG_113-8a"/>
訝曰若是其小乎君聞之笑曰欲令其附已則方苦其<lb/>
鉅何言小也君家無長物四方名公卿遇有餽餉悉麾<lb/>
去不受嘗卧南屏山有偷兒入其室君覺其為鄰人也<lb/>
嘿勿言既而搜捃及卧被徐曰獨不能留此為我禦寒<lb/>
耶偷兒始驚拜牀下君傋慰之且勸其自新乃檢枕中<lb/>
錢百枚及案前銅器一二具使持出其人泣受去康熈<lb/>
二十年西南再闢下<lb/>
詔舉山林隠逸之士巡撫范君屏車騎到門者再君力<lb/>
<pb n="KR4f0030_WYG_113-8b"/>
辭之且請雕其所著書不許先是君贍古今學自九經<lb/>
諸史以及秦漢魏晉六朝諸家文不及唐以後故其所<lb/>
著書亦徃徃以秦漢六朝為指歸而宋元以後不及焉<lb/>
時同社吳君錦雯丁君飛濤張君用霖孫君宇台陸君<lb/>
麗京陳君際叔皆以古文詞名世而君為倡始自前朝<lb/>
啟禎以迄今順康之間别有體裁為逺近所稱名西泠<lb/>
體故終君之世不敢以宋元詩文入西泠界者君之力<lb/>
也君所著有翼望山人集二十巻青鳳軒詩十巻白石<lb/>
<pb n="KR4f0030_WYG_113-9a"/>
軒雜稿四巻經史通考十二巻柴氏古韻通八巻省過<lb/>
記年錄二巻家誡四巻家傳二巻明理論二巻及卒督<lb/>
學使春坊王君敕令有司迎木主崇祀學宫越數年塟<lb/>
于南屏花家圩之陽督學使春坊周君題其墓曰崇祀<lb/>
理學名儒柴先生墓又越數年孝子世堂世臺因修家<lb/>
乘成請予為狀狀曰崇禎之末嘗見君于陸行人坐間<lb/>
意氣忼愾縱談天下事娓娓可聴不减王景畧披褐捫<lb/>
蝨見桓温時暨予避人歸相逄湖濱除道故舊外形神<lb/>
<pb n="KR4f0030_WYG_113-9b"/>
索莫執手無一言抑何瘁也君嘗寓所知曰近惟著一<lb/>
裘垂幕擁火此身如寒氷祗覺牆東皆附熱地傷哉當<lb/>
崇祀時既為五君崇祀記乃復為此狀以孝子幼孤未<lb/>
嘗狀也孝子善繼志有文章名<lb/>
　　　施母王孺人墓狀<lb/>
禮佳婦不通私假又曰不假亦不與此言授室以前男<lb/>
女别嫌之一節耳若古者中外婣䘏則九夫共井原有<lb/>
同巷相從之誼所以通貧富而合習俗况緩急賙助尤<lb/>
<pb n="KR4f0030_WYG_113-10a"/>
主饋者所有事乎施母王孺人以望族之子歸于清門<lb/>
當時積著未彰守中人恒産作田氏分荆而不足者自<lb/>
孺人歸後家稍起㑹崇禎辛巳綏賊亂天下隂陽流甾<lb/>
浙東西旱蝗溝中之僵仆者日以百計孺人解奩具發<lb/>
葢藏勸君子行惠散錢設粥鄉里全活無僕數既而疫<lb/>
作人責施無已力竭無所繼孺人咨嗟曰為徳不卒古<lb/>
所戒也減膳節費盡括其所居掩骼埋胾間有可療者<lb/>
則合樂以起之在昔青臺之築自擅其利徒以涪陵丹<lb/>
<pb n="KR4f0030_WYG_113-10b"/>
穴起家不訾世亦遂相與傳之以為用財自衞不見侵<lb/>
犯將以抗萬乘而顯天下而况推其所有公以與物救<lb/>
甾而䘏患雖至艱窘無所恡此鄭僑之所難而端木之<lb/>
所歉者而孺人優致之可不謂賢焉今孺人之子以藝<lb/>
文著矣義方之訓勵之于早因得以文學而肄成均作<lb/>
明廷之獻授以監郡其子姓之知書者復相繼以起古<lb/>
之所謂擴其閈閎以待夫髙車之來其是謂與若夫姻<lb/>
婭之相䘏羣從之相賙其為給嫁娶而養孤惸固時時<lb/>
<pb n="KR4f0030_WYG_113-11a"/>
有之不足夸也孺人舊居在錢江之濵鄉人感徳者至<lb/>
比之家媪朝夕問訊相慰勞及其後而兵革屢興播遷<lb/>
者再矣入<lb/>
本朝之後郊市安堵甫得還舊居而三藩弄兵居復丁<lb/>
甌閩之衝仍徙之在城而久而屋壊孺人意不樂嘗曰<lb/>
不見門柳下坐羣兒意錢比之夢寐入金臺雖廣厦何<lb/>
益而鄉人之思孺人者每過門必左顧頺屋重以不見<lb/>
我母為唧唧監郡乃復購土木大修故居迎母還居之<lb/>
<pb n="KR4f0030_WYG_113-11b"/>
與鄉人慰勞問訊者又十年而後母以八十卒康熈二<lb/>
十八年己巳秋八月將塟母某阡而乞狀以謝親知之<lb/>
迎殯者狀如右<lb/>
敕贈文林郎益園沈君遺事狀<lb/>
贈君長于予二嵗順治三年<lb/>
王師征海者閭左括民徒為夫有舊家子誤僱旗人應<lb/>
夫去得罪粥産以贖予以通家故為挾劵導地彊贈君<lb/>
授值而贈君應之既而其家謀益值駕言佔産訟之官<lb/>
<pb n="KR4f0030_WYG_113-12a"/>
贈君乃益所值金并出劵左右操之告其家人曰以為<lb/>
佔耶則請取劵去請益耶取金去何速訟為其家乃大<lb/>
慙領金而謝一時聞者多賢之當是時贈君長八尺䯱<lb/>
䰄下垂日能行百里顧予孱然而慰之曰君神癯骨清<lb/>
當饗大年所歉于予者他日相逢在道間君扶藜我挂<lb/>
肘耳于君何如予曰有是乎及予出游三十年不相聞<lb/>
康熈辛酉贈君之子舉于鄉值贈君六十同里所親者<lb/>
皆為贈君慶謂稱觴續食兩喜相輻輳而予以官京師<lb/>
<pb n="KR4f0030_WYG_113-12b"/>
不及賀寄之以詩暨乙丑鏁院予忝預考事及發卷而<lb/>
首予郡者君猶子也繼之者君子也兄弟喜同榜而唱<lb/>
榜之夕每呼名主房者必嚮同郡者而問其生平時兩<lb/>
呼予郡名兩相問知為一氏子則滿堂稱快去而予則<lb/>
益因所答而倍念贈君之為人逮予歸鄉里值贈君杖<lb/>
國之嵗已七十矣予尚挂肘行而贈君肅撎拜跪不藉<lb/>
扶掖顧盼卓犖如平時予祝而笑之乃相距四嵗而贈<lb/>
君以微疾逝時丙子六月距生時天啟辛酉年七十有<lb/>
<pb n="KR4f0030_WYG_113-13a"/>
六越一年其子由四川屏山縣知縣歸治喪已著有行<lb/>
略而復以予言可徵將以其言徼世之為銘誄者因于<lb/>
丁丑之夏緇衰到門向七十有五之老人而屬為之狀<lb/>
夫狀則行略已具矣今所狀者遺事耳特予前一年于<lb/>
病隙之際已自為墓文將以辭世而家人勸之雖刻其<lb/>
文不令行今又遲一年而復為長予二年者為之文惄<lb/>
不自安雖然猶愈于少于予而文焉者矣予嘗謂今人<lb/>
不及古而勝古者三古祭不及祧而今則四親以上同<lb/>
<pb n="KR4f0030_WYG_113-13b"/>
堂共祀于禮為黷贈君曰吾寧為其黷者古一姓而分<lb/>
數氏一氏而分數族族愈煩則分愈逺而今則上聨遥<lb/>
胄下通疏屬不無太濫乃贈君修譜偕族兄度支員外<lb/>
名振豪者統宗而合族自晉唐至今異地散處者纎悉<lb/>
不漏曰吾寧為其濫者古父子異宫兄弟逺房室故緦<lb/>
麻之服不及五世至六世而親服俱絶而今則兩世共<lb/>
財三世公爨甚至七世九世十八世猶然同居而合處<lb/>
謂之畸行亦謂之異節而贈君與兩弟公財共居垂老<lb/>
<pb n="KR4f0030_WYG_113-14a"/>
不分爨曰吾寧為其畸且異者夫祀逺孝也惇宗者睦<lb/>
也兄弟不忍分友也孝友因睦至徳何加焉世見贈君<lb/>
不自愛刻于自奉食監門而衣<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>褐㩦持戴負每以是<lb/>
為贈君恡嘗過界塘矣界塘故坎險舟車難通而贈君<lb/>
梁之界塘故疎僻雈苻多出入挾挺刃以厄行路而贈<lb/>
君為築亭設柝募僧人施飲而防之守之至今呼其橋<lb/>
曰益秀橋其道傍之庵曰益秀庵益秀者贈君之字也<lb/>
夫嗇以視已而厚以待物益秀有惠蹟恡何害已贈君<lb/>
<pb n="KR4f0030_WYG_113-14b"/>
諱以庠字秀之别字益園世居蕭山長巷里有宋熈寧<lb/>
間兵曹公某以父子兄弟顯于時擇慈孤山傍而家之<lb/>
入明而侍御公某伯仲聨解以甲乙遞嬗者凡九世贈<lb/>
君生遭<lb/>
盛世安居草茅以積著自喜長子士本由乙丑進士授<lb/>
四川屏山縣知縣次子士瀾邑庠生行略曰屏之民有<lb/>
聞訃奔哭填門擁巷如失慈母者旬餘又曰屏邑士民<lb/>
無逺近老幼皇皇總總而趨赴者無不相望而哭夫屏<lb/>
<pb n="KR4f0030_WYG_113-15a"/>
之民何與于贈君而哭之如是以為贈君喪則贈君之<lb/>
子將去此也然則贈君之教子又何如哉例哀詞銘誄<lb/>
皆有韻語惟狀以質故省之且以俟世之銘之者<lb/>
　　　温節婦墓狀<lb/>
烏程温鄰翼以文章名示予家傳三一徽州府推官死<lb/>
義寳忠公一相國文忠公一節婦也節婦事早傳人間<lb/>
有傳五序二紀略一書後一大抵皆生時所為豫誌之<lb/>
以待旌者而今已却世復出節婦所自為示兒文一篇<lb/>
<pb n="KR4f0030_WYG_113-15b"/>
詩詞若干首并孤子所為狀請傳于予曰予安能傳哉<lb/>
節婦事諸傳已悉且他日者必更有國史為之傳之予<lb/>
在籍日久固不當為史傳若家傳又非吾事獨狀云事<lb/>
尚有不能言者非不知也夫亦以知之而仍難言者固<lb/>
就其所言重言之以當誌墓曰墓狀按節婦温氏大學<lb/>
士太傅公母弟刑部郎中幼真公子貢士梅士第四女<lb/>
也温氏與沈氏世為婚姻沈工部侍郎端靖公子刑部<lb/>
尚書何山公為大學士文定公母弟其子舉人文五亦<lb/>
<pb n="KR4f0030_WYG_113-16a"/>
以第四子文然聘節婦為妻然未娶也順治十四年鄉<lb/>
試榜發文然兄始然名在榜中有謡諑者羅織諸名籍<lb/>
指為請託懐甓之徒搆蜚語洶洶四起先是文然伯兄<lb/>
重熈已早登賢書而怨家啣之將投以所隙而無自也<lb/>
沈氏以世濟之故貲産盛大怨者與忌者交伺成釁伏<lb/>
其名于江寧之逆案間至是籍捕謂通逆法當死家口<lb/>
財産入縣官當是時文然名已填冊去查律兄弟過房<lb/>
者不坐文然少曾過其伯氏都御史彦威公房得徼免<lb/>
<pb n="KR4f0030_WYG_113-16b"/>
而科塲情重南北搆獄市朝堂議者皆執法遂奉<lb/>
特㫖兄弟連坐戍塞外雖過房不免時文然年十六收<lb/>
之繋按察司獄或謂梅士曰君女幸未嫁猶可謝也梅<lb/>
士曰不然歸謂室人韋氏曰不幸婿當逺離吾女雖未<lb/>
嫁然許之矣他日將更嫁之乎抑守耶曰豈有吾女宜<lb/>
更嫁者且庸詎知去者之不復還也守之曰雖然未嫁<lb/>
而守之無名且何以繋其心吾欲先嫁之而後守之特<lb/>
時不久留如何曰譬之甫成婚而夫驟亡無如何也今<lb/>
<pb n="KR4f0030_WYG_113-17a"/>
逺離等耳果能婚之則雖婚一日猶愈于已矣寧計久<lb/>
暫焉曰何哉能如是乎雖然後將無悔與曰後亦何悔<lb/>
祇今不能出諸獄可奈何曰吾當匄諸官呼節婦出告<lb/>
故節婦號咷無一言遂愬其情于按察司使錢君朝鼎<lb/>
許之立遣伍伯押出獄就婚于温是日轎至門親戚逺<lb/>
近咸來觀越七日返獄㑹差官到湖察財産家口冊籍<lb/>
不得清發遣無期乃復乘在獄時匄之官月或一出或<lb/>
再出自順治十五年三月至康熈二年四月凡四年生<lb/>
<pb n="KR4f0030_WYG_113-17b"/>
女一其一尚在腹未生也及文然解京而生一男越明<lb/>
年出闗發尚陽堡又明年文然卒是為康熈四年五月<lb/>
八日又明年訃至先是籍入時晨溪大姓將乘隙計奪<lb/>
其雙林絹庄而土豪躉集無賴子弟坌坌興謂欺匿官<lb/>
物有王式者擊登聞不可遽告通政司咨行浙撫遣杭<lb/>
嚴兩刑官清查隠漏易冊者九換審官者八更番比駮<lb/>
者三十有六前此承問多降革詞連温氏梅士解京師<lb/>
賴親王庭鞫知其寃王式伏誅然而兩家髓竭矣然且<lb/>
<pb n="KR4f0030_WYG_113-18a"/>
胥役塘保日催索各費并徵<lb/>
皇租自順治十六年至康熈八年共十年並科該米九<lb/>
百八十餘石而節婦手無一錢符牒一出鷹摶虎噬之<lb/>
𨽻咆哮到門輙魂喪膽裂幾欲自裁而孤子牽衣手執<lb/>
裙刀不能下予少丁亂離既而踉蹌走四方見世家右<lb/>
族流離顛沛不一矣彼盛衰之數相為倚伏沈氏當極<lb/>
盛三公九列珠玉錦繡甲湖郡而適逢其衰温氏雖地<lb/>
大與埒而未向衰殘向使梅士稍依回其慘烈之禍可<lb/>
<pb n="KR4f0030_WYG_113-18b"/>
以不及而危牆將傾以袒膞當之吾讀節婦狀而痛其<lb/>
所遭之不良也夫死節死烈所在都有而守節之慘則<lb/>
莫有過于此者吾故略其節不論而獨申言其苦阨如<lb/>
此若夫年老歸田畏聞畸行身處太平三十年而復為<lb/>
此狀輟筆流涕悲夫節婦生于順治乙酉十二月一十<lb/>
五日卒于康熈丙子七月九日子一琬琬者完也節婦<lb/>
少慧甚梅士為之延里師陶君震孟者授之書故能為<lb/>
詩文特以多難不欲存梅士為之存七律四首七絶二<lb/>
<pb n="KR4f0030_WYG_113-19a"/>
十四首詩餘十九首<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_113-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻九十七</head> <lb/>
    <p>
<pb n="KR4f0030_WYG_097-1a"/>
欽定四庫全書<lb/>
　西河集巻九十七<lb/>
　　　　　　　　　　　翰林院檢討毛竒齡撰<lb/>
　　墓誌銘<hi>七</hi>
　　　陳翰林孺人儲氏墓誌銘<lb/>
孺人姓儲氏檢討陳君妻也齊國相臣基開青土開元<lb/>
才子家住丹陽祖江西按察使著績南州父太學生垂聲<lb/>
東序孺人生而婑媠性兼明慧刺朱幃于帳裏弄粉絮于<lb/>
<pb n="KR4f0030_WYG_097-1b"/>
欄邊學書操管篆略作丹黄雜技按楸紋便知横直苐名嬌<lb/>
女未字令人其母陳太君為陳君父姑君祖少保公即孺人<lb/>
祖舅兩相歡愛願合葭莩阮甥兄表抽碧軫以徴情劉女姑<lb/>
兒用玉臺為聘物遂使羊鄧婚姻之好加之郗王中外之親<lb/>
八緜初著體倍見同功九蕙未分根依然並蒂謂鴻妻之可<lb/>
託詠鳩配以奚慚獨是衿褵乍結新婦居儀珮帨將貽尊嫜<lb/>
寢疾君母湯太君病而孺人扶持之厨無茧蜜猶堪三日為<lb/>
羹盤裕棗脩誰使七年求艾乃曰老親方患苦思食江魚敢<lb/>
<pb n="KR4f0030_WYG_097-2a"/>
言夫壻未分明心同幙雀伺燕帬之澣滌伸鳥爪以抑<lb/>
搔不意君過澄江太君遽逝桑枝未捋秋胡有遠道之<lb/>
行木李難投秦掾少新婚之戀上黄世子不共游仙下<lb/>
軍大夫仍為生客痛臯魚之哭母頼趙孝以斂姑于是<lb/>
君父贈君分田授室責孺人奉養蕭娘初得壻略辨酸<lb/>
甜左女在兒時早營盤槅撃殊鮮而傳食斥他肉于當<lb/>
餐酒漿汎濫不疑湓浦留賔宰割從容奚翅安東歸獵<lb/>
其奈家世仕宦不事生産作客窮歸門巷迷失孺人好<lb/>
<pb n="KR4f0030_WYG_097-2b"/>
慰之使毋廢歌詠百尺樓陳氏劇厭求田三十歳王郎<lb/>
安知問米但驅饑于彭澤恍失路于天台柴門月色不<lb/>
辨誰家荻港烟生全迷舊徑錦文當户織自下機來翠<lb/>
襇出簾迎剛逄帶解庭能漂麥直須把巻房中爨有樵<lb/>
蘇何必行歌市上孺人每顧視嫁時衣飾典賣不郄嘗<lb/>
燈下出金簪一枝及羊脂小玉合子是八九歳弄物估<lb/>
値相示三英玉合子宛若凝脂七寳鈿頭釵非關曜首<lb/>
簪垂黄粟小年興炊䥶之嬉帕裹青梅數歳作繞床之<lb/>
<pb n="KR4f0030_WYG_097-3a"/>
弄每嘆長門之未草因之補屋以牽蘿招靈廽短髩誰<lb/>
從井底収來私語記長生那許波斯買去當春末夏初<lb/>
牕前黄杏樹為君從祖殿元君手植子熟將脫夜半謳<lb/>
吟時聽觸地一聲孺人輙令婢啟扉拾以啖君金門未<lb/>
入有誰從西母偷桃銀扇嘗關無復向東家撲棗惟此<lb/>
房陵三色李和嶠裁成似兹廊下九英梅元稹種在喜<lb/>
均亭之既熟儼巴旦之能甘味逾蠻柰生垂嘉慶坊邊<lb/>
響似霜桃聽落華林園裏雖酪需寒食未足充饑而果<lb/>
<pb n="KR4f0030_WYG_097-3b"/>
出天漿儘堪解渴乃君應制科置身翰苑每欲迎孺人<lb/>
到京一語昔昔而舟車蹉跎竟至奄忽門來羔雁徒致<lb/>
府侯勸赴之詞身入承明原無僚壻相欺之意黄鵠巳<lb/>
摩天未銜雌去青嬰方出浦難見珠圓贈紅衣于駢蔕<lb/>
荷間寄尺素在一流泉裏塞垣别鶴未貽徐氏瑶琴禁<lb/>
樹棲鸞空詠義安錦帳游宧度年時悵關河之阻隔思<lb/>
君如日月託晝夜以還生東瀛將涸可知床半封塵北<lb/>
地常寒不用庭中取冷遂于康熙十九年十二月六日<lb/>
<pb n="KR4f0030_WYG_097-4a"/>
終于陽羡私第越某月日𦵏于某阡祝英臺畔宜多佳<lb/>
婦之墳玉女潭邊即是其人之墓文褕應<lb/>
錫賚姑掩泉門華表待歸來相從地下嗚呼哀哉乃為<lb/>
銘曰<lb/>
粤稽肇族厥惟營丘諫議持節名賢是求由漢迄唐世<lb/>
嬗彤騶開元詩體高起𦕈儔惟是孺人門閥蔚薈瓠父<lb/>
陳思韞從阿大秀稱顧婦親即鮑妹鬱金成床迷迭結<lb/>
帶盤載纂組案據荼菽縑書覆紅螺字刷綠以其餘技<lb/>
<pb n="KR4f0030_WYG_097-4b"/>
時展玉局坐而談之有如姑媳乃持門户能欽尊章但<lb/>
咨傅母不杖小郎夜蚌作燭春蠶着湯亦既辛苦名為<lb/>
糟糠有時灑室人歸自遠山畔賣珠市中鬻盌肉杏可<lb/>
食如棗纂纂牛衣雖單馬齒未晩何晤獻賦旋登皇闈<lb/>
買臣無婦相如有妻只嫌顑䫲金門苦饑是以迎子徒<lb/>
勞驅馳河行亡梁陸驟匪輛甫盻三塗遽隔重壤塞北<lb/>
花飛江南草長子荆有詩亦復増伉金蝶閉壠銅棺掩<lb/>
墳離山埋日長蕩飄雲碣藉龜守泉從蟻分睠言誌之<lb/>
<pb n="KR4f0030_WYG_097-5a"/>
以紹來聞<lb/>
　　　王給事孺人張氏墓誌銘<lb/>
孺人張氏西安人其父興由大同來遷生孺人即以官<lb/>
桞州城守都司攜孺人桞州有年逮歸道荆南㑹郃陽<lb/>
今給事王君知潛江有聲而亡其雌荆南道使君知孺<lb/>
人賢謂兩家同鄉請合好為婚姻孺人遂歸君時官居<lb/>
無廟見禮然猶奠菜扱地問尊章起居乃以不逮事老<lb/>
姑臨扱埀涕洟人稱賢焉既而君應取赴京<lb/>
<pb n="KR4f0030_WYG_097-5b"/>
天子嘉之命給事門下隨以丁外艱西歸且承重先王<lb/>
母與孺人共執三年喪有年先是孺人夢姑來褰帷坐<lb/>
陽陽召孺人飲食而慰勞之言語于于醒而舉似君君<lb/>
大驚曰此眞吾母容也至是孺人甫有身復夢姑來喜<lb/>
且慼不語時孺人巳病咨嗟曰姑之喜以此身也其慼<lb/>
者豈以吾病有難言者耶既而産一子越七日孺人死<lb/>
死之日孺人所手藝秋花參差雜列于盆盎間者繞帷<lb/>
幔几榻扈扈然一夕死時康熈十九年九月一十三日<lb/>
<pb n="KR4f0030_WYG_097-6a"/>
嗚呼孺人生二十二年而歸君一年還郃陽越二年而<lb/>
相繼服三年喪四年而生子以死死二年君始再赴京<lb/>
補給事門下乃始葬孺人而命予以銘銘曰<lb/>
維時孺人少禀婉孌天連張姓地即秦産字秀于閨以<lb/>
範著壼雜弄文史并力組絸箱貯玉尺裙繋金翦雪桃<lb/>
洗膚雲葉作鬒有時敕厨用饋洗腆脩陳績筐羮瀹黛<lb/>
椀乃隨父宧日至桞池翡翠設屋鬱金裁帷傍神女山<lb/>
去司户祠秋採蕉實春銜荔枝雙角舊井誰設珠璣五<lb/>
<pb n="KR4f0030_WYG_097-6b"/>
嶺荒服難以匹配用是有美獨居愆期詎謂鬱林載石<lb/>
歸來芙蓉之館瀟湘之臺乃停兩槳爰憇三澨所謂伊<lb/>
人在潛江水種花自娛揮絃而治黄鵠夜飛文雉朝逝<lb/>
用藉鳩媒申以鳥綵江妃有亭既名解珮君侯之堂可<lb/>
以燕喜擷芷于湘採蘭于澧何有何無以續以似如何<lb/>
冀州奏課稱神河陽縣令巳為黄門青蒲未伏堊室以<lb/>
存解𢎞託疾杜暹辭還羅褓負土蓍釵枕薪獨念姑嫜<lb/>
與魂相親茧豆未獻脯醢攸陳誰思笑語難求生平孝<lb/>
<pb n="KR4f0030_WYG_097-7a"/>
思所感寤寐以宣且慰且勞或慼或忻舉貌審象如說<lb/>
築焉何悟呱呱癸甲辛壬嵞山化石鈎弋喪身從來良<lb/>
婦本亦可悼奉倩神傷安仁詞玅况孺人者既順且孝<lb/>
長繋人懐不止婦貌缾墜豈挈釵折鮮耀埋玉塵坌置<lb/>
鑑漆窖是以時易屢改燧燎撃缶無韻彈瑟有調尚繁<lb/>
哀情如在初弔豈惟伉儷増重寡姚亦粤壼德歴久彌<lb/>
劭最可憫者秉性明滌屏斥繁煒房布清格光垂九枝<lb/>
芬爇五木瓤核茗藥雜列盤槅尤愛藝花作千種色紅<lb/>
<pb n="KR4f0030_WYG_097-7b"/>
羅造亭青油立壁猊采駝褐鱗接挿㙷戎王異名淨友<lb/>
殊殖不翅旖旎號十二客以故盤盎衆列紛藉櫩忌風<lb/>
漂繖慮日炙當其花時紅紫黄白但有開落而無斷續<lb/>
雖極秋末霜降土坼猶然<graphic n="KR2438" url="https://raw.githubusercontent.com/kanripo/KR-Gaiji/master/images/KR2438.png" mimeType="image/png"/>鞢蓼蕙蘭菊一旦枯萎如<lb/>
彼殰殈草木有靈且為之惜天長地久此恨何極孫子<lb/>
荆文所為嘆息<lb/>
　　　故明特授游撃將軍道州守備列女沈氏雲英<lb/>
　　　　墓誌銘<lb/>
<pb n="KR4f0030_WYG_097-8a"/>
夫驊騮牝牡必殊其馴健翡翠文質而被以雄雌故禮<lb/>
兵不同命諒無竝官揆奮無共功何有兼設况坤輿載<lb/>
物不麗日星陰教分儀判如水火其能笵金鉸之鍼管<lb/>
用貯豐狐脫貝琢之裙刀以跨銅爵此高才之嬗也若<lb/>
宫中女隊從親報國軍前娘子為夫闔幕又至德之發<lb/>
也有明列女蕭山長巷里沈將軍雲英生于華閥長厥<lb/>
名閨弱體僅足以勝衣薄力較難于舉臼然而女紅則<lb/>
蜘蛛孫其巧貌素而芙蓉失其色其父昭武將軍諱至<lb/>
<pb n="KR4f0030_WYG_097-8b"/>
緒辛未武中式進士初仕湖廣遂守道州崇禎之末流<lb/>
寇東訌朝衝夏口暮逼營陽陳其蘖妖劘剥千里君至<lb/>
緒誓師厲衆刑馬于塘䧟勍摧堅磔䑕在道而天歩少<lb/>
窘王略中沮州伯望風而旗靡府軍彎月而矢盡君再<lb/>
射裨將捐其大黄將殄渠魁縣諸小白而馬驚外埒身<lb/>
殞中野元戎巳殉千夫將亂于是列女束髮用胄覆羅<lb/>
以韐刷金箱而斬秣溉黛椀以傳餐朱旗拭淚盡作臙<lb/>
脂素鉞矢心勿縣巾幗乃率十餘騎奮呼突隍直趨賊<lb/>
<pb n="KR4f0030_WYG_097-9a"/>
壘連斬卅寇頓驚五校奪父骸于車上㧞賊幟于帳中<lb/>
裙披馬腹浥似桃花齒嚙箭頭碎為菰葉歸而啟營示<lb/>
以再戰寇避其威立徙鄰郡湖撫王君聚奎以其事聞<lb/>
遽邀寵命故湖廣道州守備沈至緒力守營陽臨陣却<lb/>
敵斬殺過當佻身授命生為長城死作國殤其贈至緒<lb/>
昭武將軍賜祠麻灘驛春秋祀之有女雲英閨房之秀<lb/>
奮其弱臂以呼殘衆求屍殺寇不用城頽誓命哭父如<lb/>
浮江出大復讎以報親肆弭亂以衛國殱敵全軍保疆<lb/>
<pb n="KR4f0030_WYG_097-9b"/>
恢境其授雲英游撃將軍仍代其父湖廣道州守備領<lb/>
其軍當斯時睢陽之死可以遏冦龎氏之車又足報怨<lb/>
廷降異數國有同德爾乃踰城荀灌小女救父抽刀謝<lb/>
藴為夫殺賊自逾壽陽孟妃之能竟攖内史陸妻之苦<lb/>
㑹其夫賈萬策四川人故閣部督師標大勦營都司鎭<lb/>
守荆州南門賊䧟荆州賈亦遇害因哭辭詔命領軍俟<lb/>
代雖身統士卒亦逮三月然而我師早敗不免司徒有<lb/>
夫繼傷誰呼督䕶不喜貔貅萬隊受君新策惟願明駞<lb/>
<pb n="KR4f0030_WYG_097-10a"/>
千里還兒故鄉乃乞卸巾鞲始扶槥櫝舎厥丹斾張兹<lb/>
白旐因葬親于原阡旋匿形于漆室而饑無朝爨採蓍<lb/>
為難寒鮮時衣賣珠不足于時傭書族里筆落簪花課<lb/>
塾閭門書垂帯草摹李衛之妙楷進鼂君而授經既缺<lb/>
班氏青黎之假終鮮章母絳幔之設乃以赤祝壯月小<lb/>
疾長畢年三十八葬于龕山昔者忠孝義烈定為綴詞<lb/>
中外武文亦需揚誨將軍于父為孝于國為忠于夫為<lb/>
節于身為貞此為女德又擅婦訓文能傳經武足勘亂<lb/>
<pb n="KR4f0030_WYG_097-10b"/>
而猶不得援故典託微文導淑施于既往揚清芬于後<lb/>
來匪惟舊史之缺遺抑亦學人之寡陋也西河毛甡有<lb/>
友沈兆陽名士也為將軍族人曽從將軍受春秋胡氏<lb/>
傳以為術也將軍從弟婦甡姪也乃屬予為誄并匄作<lb/>
誌而系之以銘其文曰<lb/>
猗歟將軍世顯名材九葉冠緌工居豸臺顯考棄繻為<lb/>
翹關魁㧞于樞曹智計以開少閑豹韜生實龍媒詣關<lb/>
請纓和門授裁婪婪饑冠時為盜階初折萁桿冀梗于<lb/>
<pb n="KR4f0030_WYG_097-11a"/>
野繼抽橛櫨思以擣舎若火薰穴翻壺之瀉不思撲滅<lb/>
乃半天下由陜及湖延蔓雍豫誰鎭江漢可無南顧懿<lb/>
爾顯考雄略有素羣推出守營陽之路維兹營陽為楚<lb/>
南服陶侃屏蕃周郎都督結艾為門伐材作輻外整牙<lb/>
關内安部曲不悟寇來如蟻如蝟噆血盈囊舂肝溢碓<lb/>
公乃奮武襲其不備殺伐衆醜漸殪厥帥醜衆他顧擬<lb/>
于此棄次日戴胄當門而出維兹志士激于攻殺呉戈<lb/>
倒揮秦弓逆折左驂受蹶右馬被刺高天滄茫平原超<lb/>
<pb n="KR4f0030_WYG_097-11b"/>
忽身委泥沙首受箭栝維兹將軍實維嬌女意慵比雲<lb/>
眉淡如雨好弄書翰閒習組纂何謂有美亦諳觀武如<lb/>
彼荆珍既柔且栗如彼湘草有靡其茁乃砥其矢乃蒭<lb/>
其馬束髮誓師哭于戲下左垂燕箙右把蛇㦸介服帥<lb/>
師哭于門側選騎勿多利在赴敵以此一二抵彼千百<lb/>
突如奔流矯羨飛翮賊方飲樂中賊之隙春虹走馬秋<lb/>
雨垂鏑斫斾用刀裹屍以革賊佔女鋒人駭兵色攻殺<lb/>
爭先三十餘馘闢營旋旅衆皆感激昔也觀公今也觀<lb/>
<pb n="KR4f0030_WYG_097-12a"/>
女灼灼紅顔為千人主賊始驚顧旋乃猶豫莫測所由<lb/>
棄之而去自兹營陽藉女少休何謂夫子復喪荆州父<lb/>
夫死國亦又何求擐甲羅氏無兒可留上書陸婦難殱<lb/>
夫讎捋其指筈以解臂鞲燕嘻還越狐死首丘長此鬼<lb/>
雄曜靈河洲為厲殺賊方神且遒雖明天子降以殊恩<lb/>
既榮死亡亦賚生存自昔閨中鮮牙其門維兹嬌女乃<lb/>
稱將軍死不敢受歸諸丘樊方賊小蠢藐焉窮梟以沸<lb/>
以揚國為之摇拖紳戴弁經營滿朝誰能摩厲有如此<lb/>
<pb n="KR4f0030_WYG_097-12b"/>
嬌貧拾蓬笛寒披女蘿經傳狩麟書成換鵝交交黄鳥<lb/>
亦集于柯人苟可贖遑知其他<lb/>
　<lb/>
　<lb/>
　<lb/>
　<lb/>
　<lb/>
　西河集巻九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百八十七</head> <lb/>
    <p>
<pb n="KR4f0030_WYG_187-1a"/>
欽定四庫全書<lb/>
　西河集巻一百八十七<lb/>
　　　　　　　　　　翰林院檢討毛竒齡撰<lb/>
　　五言格詩<hi>三</hi>
　　　有感為雲錦詩<hi>并序</hi>
　曩者傅長虞謂素絲有杼寒女難工郭泰機以寒女<lb/>
　衣絲未經秉杼兩皆失言夫機絲經緯寒女之能事<lb/>
　𤣥黄黼黻貴工之授裁寧有素絲皎皎當户無機秉<lb/>
<pb n="KR4f0030_WYG_187-1b"/>
　杼未工衣裳燦燦惟夫秦川好女日對流黄河畔諸<lb/>
　姑時支彩石亦既煥文章于黼裳啓經綸于筐軸而<lb/>
　七襄不尚于敝綈六繪不加于敗枲雖王肅有妻蠶<lb/>
　絲可續而石崇之婢澁布難縫越葛徒勞不施蓬首<lb/>
　魏尺雖美未量寒體是以每睹記夫當機輙有傷于<lb/>
　雲錦<lb/>
煌煌雲錦叚本自貧女織貧女不為衣札札空費力文<lb/>
采煥經緯裁割被珪璧豈知機上人抱杼每唧唧丹絲<lb/>
<pb n="KR4f0030_WYG_187-2a"/>
與素絲各自理容餙織錦得被素誰為理刀尺蒼天絢<lb/>
雲霞當牕散餘色流炤貧女衣一顧三嘆息<lb/>
　　　江橘何纍纍<lb/>
江橘何纍纍葉妍貫亦嘉遙林布冬榮葳㽔遍江涯南<lb/>
金冶成色東珠綴為葩青時已結綠丹者還流砂宛如<lb/>
層隂中參差㸃輕霞我食南中橘數載曾無家自慚徒<lb/>
作頌不能復懷沙區區飛蓬姿何由間修麻逝將抱長<lb/>
耒種橘藏金華便與王鄗遊勿羡子母𤓰<lb/>
<pb n="KR4f0030_WYG_187-2b"/>
　　　重經上江過小孤山望高良作<lb/>
晨颸解流潮朝暾坼遐沚中流辨孤嶼相越尚百里流<lb/>
峭去榜逆颿廹來洲駛忽泊斗巖下遂至洪澤裏三江<lb/>
憺前期九𣲖殊昔理矚異物不延時遷景為徙滌水掬<lb/>
流清搴花摘葉委羇孤汎無常流浪詎有已寧當越前<lb/>
峰去逐高良子<lb/>
　　　寄祝淮隂蔡母徐太孺人初度<lb/>
淮隂有賢母教子如子輿朝探玉笥訓暮讀金檢書結<lb/>
<pb n="KR4f0030_WYG_187-3a"/>
交滿人間曲巷多停車況當草元成家有問字廬我嘗<lb/>
客淮隂拜母戀階除雙髩映霜雪兩頰開芙蕖俯首聆<lb/>
教言一似訓子愚今逢設帨辰逺隔天一隅殷勤寄霞<lb/>
觴彷彿同追趨丹山九苞鳯噦噦能將雛坐待羽翮豐<lb/>
文彩横五都<lb/>
　　　送姜京兆之任奉天<lb/>
朔風吹長旟旦日耀嚴裝君子奉明詔叱馭遼水陽嘉<lb/>
績著圻甸賢聲比張王念茲根本地曾見蛟龍翔因假<lb/>
<pb n="KR4f0030_WYG_187-3b"/>
兩省貴爰展三輔光高江蔽鴨綠大府開熊黄隆冬播<lb/>
𢎞澤能令草不僵私惜離子舍何以慰高堂忽當廸<lb/>
新恩子弟皆騰驤<hi>時其弟與孫皆舉于鄉</hi>獨予託末契願服前車<lb/>
箱一攬山海勝再觀邊塞長苐恐冒霧露以此留傍徨<lb/>
郵亭張飲餞予亦持清觴臨岐無所贈聊獻胏與腸賔<lb/>
雁倚南日翽鳯鳴東岡相期䇿榮名還視湖海傍<lb/>
　　　總憲徐公以掌院兼史舘監修奉贈一十四韻<lb/>
古稱中執法但畏上殿爭自公入南司郡國皆澄清率<lb/>
<pb n="KR4f0030_WYG_187-4a"/>
屬謹鎻鑰以實不以名峩峩總六察見事真風生從來<lb/>
陳正志能感<lb/>
聖主情何況彈新參動使羣寮驚朝陽有翔鳯忼愾時<lb/>
一鳴君子秉至徳緘嘿豈所營特念蘭臺官舊本通承<lb/>
明以故東觀書仍得藉鑑衡太微當嚮曜所麗惟四星<lb/>
秋高肅禁令不止象火熒主憲得正士視履歸章程誰<lb/>
言唐子方僅在著直聲<lb/>
　　　奉贈許使君夫子兵巡閩中<lb/>
<pb n="KR4f0030_WYG_187-4b"/>
往者吾夫子秉鉞開秦稽正値朱買臣闢地東甌時戈<lb/>
船出漢浦下瀨通金崹雈苻並竊發守者誰與治夫子<lb/>
擐甲胄白晝曾登陴羣盜跪投㦸涕泗垂頰頥今茲簡<lb/>
節度方重東南陲誰敢輕綏要而撤蕃與維乃以烏坂<lb/>
北六羽標幢旂仍屬㑹稽郡同在天一涯自昔惠愛及<lb/>
願借相因依何幸歲星被照曜無兩岐小子徼鶚薦比<lb/>
之漢孔禰況望南鐔州劍氣長追隨分班侍<lb/>
九陛親見<lb/>
<pb n="KR4f0030_WYG_187-5a"/>
賜襲衣苐恨出國門未得持鞭箠此行藉保障端賴張<lb/>
以弛莫謂海波平前路猶瘡痍<lb/>
　　　錄别詩<hi>上海縣作</hi>
修景返北陸日馭揚赫曦游子思故鄉嘆息將東歸伊<lb/>
昔來滬瀆春花滿前墀主人出美酒式飲歌庻幾出入<lb/>
並車轂言笑同嚘咿啣鹿饗苹草得食還相遺朱明變<lb/>
新候丹蕋舒故枝縶駒有時解結心何能移況君乆仕<lb/>
宦閲世經嶮巇慷慨已投分從容且隨時古人輕三過<lb/>
<pb n="KR4f0030_WYG_187-5b"/>
言救溺與飢顧予亦何為茫茫向天涯越人盟車笠旦<lb/>
旦申素詞今茲念崇情信誓安可違薫風吹廣術中道<lb/>
惜解擕願言愛景光千載以為期<lb/>
　　　康熙二十九年越郡大水䝉郡使君李公盡力<lb/>
　　　　疎救稍得安堵贈之以詩<lb/>
於越本澤國春夏水<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞洪流擬懷山濩氣且啣棟先<lb/>
是坎未發大禹早見夢謂有洚水至晨起決坊壅三江<lb/>
廿四閘一闢二十洞<hi>使君先數日夢神禹告大水至因預啓三江閘以待之</hi>浹日<lb/>
<pb n="KR4f0030_WYG_187-6a"/>
風濤生蛟龍偃衢衖公乃披髮救仰天大號慟云此實<lb/>
予辜豈應罹民恫疏堰斷魚笱掘地展龍峒所幸急胼<lb/>
胝猶得厪播種苗山有神經大者載禹貢使君肯随刋<lb/>
千秋仰鴻絧<lb/>
　　　北征<lb/>
秋風生前塗白雲興山阿車徒既況瘁我行勞如何夙<lb/>
昔戒于役行行遍江河東觀越甌蠻西顧接岷嶓煌煌<lb/>
舊京洛褁足不敢過何期奉明<lb/>
<pb n="KR4f0030_WYG_187-6b"/>
詔良馬紕素紽縣吏趨里門徵車敢蹉跎朝發長淮流<lb/>
暮宿清濟渦廣畎化黄熊野寺名青駝常恐冒霜露無<lb/>
以答諴和所期遘明良尚與賡載歌<lb/>
　　　奉<lb/>
召赴都經泰嶽遙望有作<lb/>
朝日汜暘谷孤光動天門鴻濛啓青蒼仰見喬嶽尊鬱<lb/>
若顥氣接下與浮雲騫羣峰爭嵯峨拱列同星垣我欲<lb/>
凌絶巘俯視周大寰奮迅鮮羽翼屼峍難攀援從來聖<lb/>
<pb n="KR4f0030_WYG_187-7a"/>
神出升陟柴以燔五玉覲國后三觀窺河源今適遘王<lb/>
㑹將䇿明堂文下詔召博士因之及公孫自笑圭蓽士<lb/>
敢為封禪言神功發眺聽博議開渾元但當入林丘揮<lb/>
手長松間<lb/>
　　　二<lb/>
夙昔愛天孫層霄踊雙足俯仰志不遂高卧滄海曲結<lb/>
念周八荒扶輿乆脱輻垂老始被徵一憇梁父麓崇嵓<lb/>
倚重雲白日繫匡谷欲吸沆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>漿顑頞慚滿腹我有雞<lb/>
<pb n="KR4f0030_WYG_187-7b"/>
斯乘躡嶠如駕陸入林招洪崖望海誚徐福折取東峰<lb/>
枝間與夸父逐歴嶮理自明升逺象以矚何為盻修塗<lb/>
展轉愧寥廓<lb/>
　　　贈駱崇仁四首<lb/>
馮生令丘陲安仁宰河濵灉沮非横流聊以涵永鱗君<lb/>
子挺珪璧既授文府珍發跡方西游改服亦南隣廣路<lb/>
縱攬轡遵邁以上春　上春子行邁徂暑予出宿孤羇<lb/>
遘𤨏尾竄身渡淮服嘗恐秋節厲揚飈及蕭燭囘躬就<lb/>
<pb n="KR4f0030_WYG_187-8a"/>
南離遐憇臨汝曲　臨汝渺遐憇將訪彈琴闈春草碧<lb/>
如沚愁心復懷歸重來訊芳躅修組揚清暉譬彼秋晨<lb/>
日新炤光襲衣豈無周周羽中道慰予飢寧隨鴛鸞翔<lb/>
不與燕雀飛　飛飛隨鴛鸞燕雀難為羣與子辭同林<lb/>
三載垂離分子為守官亟予為履險殷崇庳兩相接益<lb/>
以慚譽聞寒啇振長薄廻飈蕩高雲庻幾惠秋蘭聊與<lb/>
揚令芬<lb/>
　　　太末見山花發春而林無宿葉<lb/>
<pb n="KR4f0030_WYG_187-8b"/>
秋栟未解葉春櫻已舒蕚不疑碧樹中遽見山楧落南<lb/>
中饒榮陽百物鮮疎索何為逐流飈吹吹怨寒籜<lb/>
　　　别蔡大敬五首<lb/>
朱陽當末垂遘患避人侣慘慘中夜别惻惻不得語高<lb/>
柯靜吟颸星墮亦如雨行將出蘆洲與子且延佇　延<lb/>
佇不得去行子辭故鄉明星在天端晨夕互相望我今<lb/>
辭子去不知從何方飄蓬追驚風風發蓬益揚　飄蓬<lb/>
隨風揚飛飛㑹有極江流去湯湯赴海自止息伊予獨<lb/>
<pb n="KR4f0030_WYG_187-9a"/>
何辜坎壈乆失職號呼仰蒼天天宇為傾仄　傾仄天<lb/>
影動黯黯夜將旦躊躇别子去方寸已凌亂蘆洲積涼<lb/>
露棲棲有雙雁哀鳴至天明一雁獨離散　離散在何<lb/>
所渺渺行難尋生死不可知遺此經寸心南遊漲水濶<lb/>
北渡湘江深倘遇洪崖子惠我蘋藻音<lb/>
　　　雨雪曲<lb/>
雨雪凍關城戰士乆從行邊風開甲滲沙日耀戈明銜<lb/>
冰和糗糒燒火熨旗旌不須吹木葉萬里作寒聲<lb/>
<pb n="KR4f0030_WYG_187-9b"/>
　　　和春寒曲<lb/>
楊春汎初景庭卉謝薄寒如何越三變尚自愁風湍灑<lb/>
澤易沾洽逾灌翻殫殘暫窺已亡緒改序誰能安深林<lb/>
閉楚雀當牅披臯蘭風過雲不停雨止空還溥自聆索<lb/>
居苦復嘅行路難依人喜遐附換服憂中單一聽春寒<lb/>
謠三復增長嘆<lb/>
　　　壽方母七十<lb/>
樅陽有名閥奕葉嬗忠孝所藉母聖善恒凛冰蘗操當<lb/>
<pb n="KR4f0030_WYG_187-10a"/>
其遘陽九夫子秉高蹈申包泣秦庭元節走海嶠惟母<lb/>
三朂之不啻棄畚蓧況聞覆巢警闔室薦荼蓼蒼天共<lb/>
夷齊並受滂母教少小友哲嗣託契序長少恨未拜堂<lb/>
下俯仰作視傚今來簒前史開舘奉明詔逝將表孤忠<lb/>
因之傳有道維母年七十壽考徳彌劭三漿釀庭除七<lb/>
誡著梱奥他時簡汗青千古仰徳曜一觴寄南雲海鶴<lb/>
舞嶛峭<lb/>
　　　送姜二承烈舉京闈未第南歸<lb/>
<pb n="KR4f0030_WYG_187-10b"/>
相如薄園令少且以貲仕姜生游長安嘗挾監郡刺歴<lb/>
世嬗仕宦惟恐失貤賜以此往借資少慰尊顯思<hi>時方就試</hi>
<hi>預以資例援監郡貤贈</hi>一朝薦京國挂籍註名字有子先解褐同<lb/>
詠鏁㕔事<hi>其子同試春官有名</hi>連年滯東觀藉爾通講肆頓思還<lb/>
故園使我䘮倚恃成都昇仙門歸馬如赤駟為郎莫嫌<lb/>
遲晩歲得世濟武騎豈所安孝子終不匱里巷非常居<lb/>
筆札有餘視春明望還來酌酒待小次<lb/>
　　　此日不再得擬舘課作<lb/>
<pb n="KR4f0030_WYG_187-11a"/>
此日不再得反景淪空桑扶輿復東馳漸辨顥與蒼晨<lb/>
氣稍解散奄忽見末光誰謂歲寒子稽煖非愆陽善道<lb/>
固多術力學亦有方當其送元㝠惟恐迎勾芒須臾日<lb/>
月逝進退兩不臧生苟好自衒物以材見戕況復嗜膚<lb/>
理覆粒徒䑛糖所以古賢哲幽谷能深藏疾視澗水下<lb/>
靜聽蘭草芳南金匪為堅西鏐豈云剛鋭進倘速退中<lb/>
途反囘徨明去光必滿源逺流自長請觀大道行坦坦<lb/>
如康莊尼父造闕黨孟子收匡章小草能自挺荑稗總<lb/>
<pb n="KR4f0030_WYG_187-11b"/>
在塲因之起黽勉兩目如望羊譬諸斷乳兒戀戀何能<lb/>
忘頑者必以振懦者亦以强任彼江漢流可以一葦杭<lb/>
時俗厭菽粟不復耽尋常方寸偶出入難騐得與亡先<lb/>
儒賦此詩惻惻多心傷謂此一念間所辨在聖狂<lb/>
　　　禱祀詞為李使君作<lb/>
太祝掌六祈祠官重七戒禳禜與疈辜所事在罔害君<lb/>
子謹至治灾恤當儆㣻匪為敇壇壝祇以念畎澮齋宿<lb/>
徒自責散致鮮遺<graphic n="KR2202" url="https://raw.githubusercontent.com/kanripo/KR-Gaiji/master/images/KR2202.png" mimeType="image/png"/>精誠一何深祝告豈能代邇者當<lb/>
<pb n="KR4f0030_WYG_187-12a"/>
旱澇徒歩凛禱賽神明果來通相覿在夢寐<lb/>
　　　徂徠篇<hi>為兩浙中丞作</hi>
使相夾樞省曾坐文昌臺中年仗旄鉞遂歴三重階赤<lb/>
手搘半壁顥氣横九垓因之八寳幢頻向東南開早歲<lb/>
嬗駿譽清論超王裴席㡌脱門下賜宴排江隈昻藏騁<lb/>
天衢迴若龍與騋集賢借仙職冊府需英才海山舊屏<lb/>
下陡坐鼇背<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>
聖朝重治術天牧驅黎斄暫寄赤棘遙重使丹纛廻虎<lb/>
<pb n="KR4f0030_WYG_187-12b"/>
績著方嶽詰禁留戎陔有時秉芻輓持節洱海隈比之<lb/>
韋若劉轉餫踰江淮旋令闢甌越下瀨同風雷開疆逼<lb/>
扶桑溟渤生黄埃論功方刑牲宛與帶礪偕何期移高<lb/>
牙兩浙儼具賅名都本煩劇草木皆炱㶼幸藉一天沆<lb/>
浹此萬户孩丈夫砥勲伐所貴居陮隗出握九牧組入<lb/>
植三公櫰譬彼乗鳯鸞羽翮争<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>毸治進虞共夏徳並<lb/>
伊與虺老成推壽耉其背尚未鮐不見千尋松蚴螭生<lb/>
徂徠青黄并追琢鬱作樑欐材方其湛雨露偃葢通雉<lb/>
<pb n="KR4f0030_WYG_187-13a"/>
䍙誰知廊廟間千載同巍巍<lb/>
　　　贈俞文起七十<lb/>
結髪與君游乃在桃源村青陽感初節意氣如朝暾説<lb/>
劍事薛燭吹笛隨劉琨一朝㑹百六幡然歸丘園君同<lb/>
抱璞隱日抄金匱言而我亦何為賣餅投齊門壯年俱<lb/>
已逝綠髪生華根老鴉松頂落乳燕枝頭翻今年乘離<lb/>
月値君考齒尊田豫讓官日充國征羗年諺云七十稀<lb/>
君如日就暄況當丹竈熱服食能飛鶱我持一罇酒汎<lb/>
<pb n="KR4f0030_WYG_187-13b"/>
之以蘭蓀願君保令儀千載同歸元<lb/>
　　　康熙二十八年<lb/>
皇上東巡㑹稽躬禱禹穴<hi>臣竒齡</hi>迎<lb/>
駕于五雲門外紀之以詩<lb/>
皇情軫民依南狩省方俗豈曰展豫遊將以逹衆欲無<lb/>
如江淮間洚水濫渠瀆馮修恣潭湤安得奠四隩<lb/>
聖人曾下視七州啓哀告一時抱殷憂兩面動黴墨于<lb/>
焉導胡蘇不止楗園竹疏鑿三載餘創痛已漸復所嗟<lb/>
<pb n="KR4f0030_WYG_187-14a"/>
未成功重煩駕轣轆仰惟前王賢神禹治海谷鴟尾示<lb/>
逺啣應龍兆先畫隨刋遍諸方輯瑞㑹羣牧抑鴻下沉<lb/>
菑灑地澹<graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>瀑其事隔混茫千載嗣芳躅<lb/>
親禋苗山宫<lb/>
躬禱石帆麓神獸方獻珍金匱將啟櫝不憚鞭虹梁豈<lb/>
為駕海屋何幸茲一方竟得先五服<lb/>
聖皇每巡幸宛轉念民瘼不須登塗山爰載石紐録<lb/>
　　　四嫂八十<lb/>
<pb n="KR4f0030_WYG_187-14b"/>
少小侍兄讀事嫂如事母沐髪溉膏瀋膠齒釋粔籹迄<lb/>
今四十年滄桑變寒暑依然屬小郎坐語相爾汝予老<lb/>
入禁近日暮類主父幸嫂尚强健鬂墨齒未腐兄嘗勤<lb/>
國事有志不得吐所恃子若孫聨翮並鵲舉王者貴夀<lb/>
考子姓酌酒醹況當傳一經奕世能嗣武清秋有治蘠<lb/>
道逺難寄與但翦青荷衣暫作堦下舞<lb/>
　　　湖西施使君行部臨江予獨留吉安守歲獻春<lb/>
　　　　過行署告别遂取使君原贈韻率和二首<lb/>
<pb n="KR4f0030_WYG_187-15a"/>
放溜出山峽乘春下江畿晴雲盪洄波江草日以萋伊<lb/>
予念行役三䙫未能歸所藉覯明牧蓬稗相與依歲徂<lb/>
滯枉渚悵若信誓違獻發將東還言别䄡彤幃生年寡<lb/>
知音調苦和益稀過此一揮手涕泗沾裳衣<lb/>
　　　二<lb/>
曰予阻遐薄冰雪嘗苦寒豈不惕搖落感此知已難捐<lb/>
糜解食缺裂帛酬衣單相去三百里恍與同樂歡陽飈<lb/>
發長塗昕日明前灘逝將謝此去歸泊遥天端君為山<lb/>
<pb n="KR4f0030_WYG_187-15b"/>
上松方春積榮觀予視路傍草出地猶殫殘前期逐流<lb/>
梗㑹合隨波瀾願因林間棲寄此雙羽翰<lb/>
　　　古意二首贈友作<lb/>
好鳥翔何方衣帶胡離離一鳴經崑崙再鳴登咸池舍<lb/>
景絜芳淑濯濯揚令儀紛飈起前塗𦕈在天一涯高騫<lb/>
絶廣逺結志還卑棲顧瞻挾鶵侣戢翮兩不遺東園有<lb/>
高岡上有青桐枝與之攬徳輝千載無窮期<lb/>
　　　二<lb/>
<pb n="KR4f0030_WYG_187-16a"/>
南山有一木素枝綏摩挱云是千歲松倒生施女蘿輪<lb/>
囷復<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>砢望望風節多歲寒薄冰雪偃蹇不改柯初視<lb/>
播五粒再視揚九衢三視鬱層壑枝枝散三花借此枝<lb/>
上隂可以蔽逺遐<lb/>
　　　蔡石舟生日<lb/>
少小屏鉛槧與君事琴書避地東蜀間溷跡樵與漁中<lb/>
間苦奔走相隔天一隅三秋鮮良訊四海皆友于聞君<lb/>
訪名山所至淹柴車有時就記室託志偕阮瑜于今四<lb/>
<pb n="KR4f0030_WYG_187-16b"/>
十年方歸南山廬朱軒棄勿顧華髮看漸虚行行遍天<lb/>
涯剩此狂者軀性僻捐晩食興至圖春株故交㪚已盡舊<lb/>
巷行復紆惟有王覇妻相將守門閭世事等蕉鹿物化<lb/>
同溟魚幾見抱白璧而羡金與珠況曾友浮丘間道隨<lb/>
方儲天地亦云寛不廢居且諸漫言去日多歲月誠安<lb/>
舒喬松在高岡霜雪總不渝<lb/>
　<lb/>
　西河集巻一百八十七<lb/>
</p>
<p>
</p>
  </div>
</body>
</text>
</TEI>
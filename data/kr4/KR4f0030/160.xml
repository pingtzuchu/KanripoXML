<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百六十</head> <lb/>
    <p>
<pb n="KR4f0030_WYG_160-1a"/>
欽定四庫全書<lb/>
　西河集巻一百六十<lb/>
　　　　　　　　　　翰林院檢討毛竒齡撰<lb/>
　　七言古詩<hi>六</hi>
　　　題畵<lb/>
薰風乍起午夢長石榴花發薔薇香枝頭好鳥最宛轉<lb/>
啼破一聲枕簟凉誰持并剪剪江水繪出青黄與紅紫<lb/>
醉卧閒亭日墜時幾度含毫思無已<lb/>
<pb n="KR4f0030_WYG_160-1b"/>
　　　奉和葉掌院夫子亭下雜花原韻<lb/>
先生有亭最爽塏倚檻如坐春風中况當三月艷陽發<lb/>
夸條蔓枝匝地紅綷䌨不用金錯翦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>韘豈與凡葩同<lb/>
始知大匠貴自得巧者不若拙者工有時薄醉坐花下<lb/>
門紗旒裂遜馬融豈徒紛紛隔堦覷宛若女樂塡廂櫳<lb/>
裛衣發藻光愈燦摇砌擢秀神所鍾寜題丹棘作野客<lb/>
不使翠羽稱殊翁論化羞比漆園蝶吐飯偶集蒲盧蜂<lb/>
情閒有觸便生興道大于物何不容長安花少客無頼<lb/>
<pb n="KR4f0030_WYG_160-2a"/>
蒔塲藝圃眞難逢但留階戺一顧盻煌扈安辨澹與穠<lb/>
子房門下多薦逹當時尚有東園公<lb/>
　　　和理㭬杙歌<hi>并序</hi>
　卓㚤閩中僮徽之曾與之渡湖思不可得王雙白言<lb/>
　見在金陵儀鳳門能寄之徽之起製歌令王歌授名<lb/>
　曰理㭬杙因而屬和言卓㚤當理焉<lb/>
只在石頭城下住莫過長干小橋去但恐年年細草生<lb/>
不識青溪舊時路桐花綏綏夜雨多三春又盡花如何<lb/>
<pb n="KR4f0030_WYG_160-2b"/>
可憐同在罝罘側猶自城頭理㭬杙<lb/>
　　　雙珠篇<hi>有叙</hi>
　頴川隣宣公晩喪子哭之哀然曾用佛蓮花經一奩<lb/>
　供楣間至是還經甡以内家過慰並為文祈之迨再<lb/>
　過公褓一兒攜一兒出拜曰君記之乎舉此六齡矣<lb/>
誰家老蚌生雙珠大秦明月皆不如圓泉璧水産有殊<lb/>
老翁垂白多根株前年恍逐隋侯趨今年又入鮫女廬<lb/>
小珠焜燿照里閭大珠灼灼盤中居暮年有子稱商瞿<lb/>
<pb n="KR4f0030_WYG_160-3a"/>
我翁得此豈晩乎畢逋共哺頭白烏龍門百尺孫枝扶<lb/>
老人得子草得荂况復老徤彊肌膚漢家禱嗣張玉弧<lb/>
靈池百子宫臺孤採蓮西海蓮未枯蓮花今且開東湖<lb/>
雨餘花底珠漊漊<lb/>
　　　羅三行<hi>有叙</hi>
　羅三百駢杭州教歌頭有稱名甲午集紹興東昌坊<lb/>
　羅三率孌童十六人按歌酒酣執酒起為壽慷慨言<lb/>
　曰羅三非優人盍贈我長句歌使人知羅三苦沉淪<lb/>
<pb n="KR4f0030_WYG_160-3b"/>
　也甡唯唯乙未復集紹興九曲里祁兵憲第諸伎畢<lb/>
　奏羅三復引聲乃悲懷激揚顧笙笛絃索均失執歌<lb/>
　竟為言寜得憶贈句乎甡時頗失意聞其言感動驟<lb/>
　起援筆丐兵憲展絹憶唐元和白居易與元稹作霓<lb/>
　裳譜歌惟恐湮失歌句中且藏譜數猶可按切影響<lb/>
　今亦畧溯緣要便可尋按故益多曼吟耳<lb/>
周秦以後古歌絶漢代延年尚能説逡巡魏晉中再亡<lb/>
杜䕫左<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>徒倡狂開元神武興法曲高頭教坊譜相續<lb/>
<pb n="KR4f0030_WYG_160-4a"/>
華原驃國襍甘凉立部聲喧坐歌促金元起創㸑舞辭<lb/>
因之變伎歌參差九宫分譜限南北一十九韵音調㣲<lb/>
明興一代本無樂鼓吹鐃歌苦交錯優伶㸑弄習轉深<lb/>
南曲浸繁北浸落相傳南曲始呉下梧苑風流宛如乍<lb/>
呉儂創調絜古歌翻出新聲美無價當年絶唱稱崑山<lb/>
松常折嗓浙齒頑張芸朱美魏亮父至今嗣續猶艱難<lb/>
杭州羅三重意氣誓欲尋原奪高第攝聰絶慧通鬼神<lb/>
一雪從來品題異依聲按律節奏竒宫商相接復相離<lb/>
<pb n="KR4f0030_WYG_160-4b"/>
涵融便㨗鶯語澁急决噭嘹鶬鳴遲聲沿板定寸為<graphic n="KR2058" url="https://raw.githubusercontent.com/kanripo/KR-Gaiji/master/images/KR2058.png" mimeType="image/png"/>
韵七字三前與後新生故死黍粒分迫度緩稽肌理輳<lb/>
一聲將發坐客定數變將終動神性流離遷客涕泪傾<lb/>
窈窕新娘怨思迸搊筝摘阮徒自豪吹師失管絃工逃<lb/>
呉中譚如并張燕到此不敢爭鳴號東昌坊頭合歌板<lb/>
首坐毛甡泣何滿哀吟失職貧士情那問終趨共前緩<lb/>
羅三歌罷拉瑶瑟手把金巵揖甡出自言不是尋常人<lb/>
耻作當年李恊律生平好酒名酒徒結交滿座皆屠酤<lb/>
<pb n="KR4f0030_WYG_160-5a"/>
上之不屈古王者其下詎嫌今大夫千金散盡獨長嘯<lb/>
故作歌吟襍啼噪孌童十萬蒲伏前不足當予日調笑<lb/>
毛公落筆能有神悲能寫哭怒寫嗔貎予令予使不朽<lb/>
至今予作忘言人昔年聽歌及寒食桃花滿樹風前拆<lb/>
歌來倐忽又一年今夕聽歌是何夕今歌旣驩且復苦<lb/>
坐者停聲立停舞寒蟬數弄咽栁條孤雁一聲墮江浦<lb/>
洞庭秋風剛葉下去春在晝今在夜霜繁露白月欲明<lb/>
竹斷絃弛鼔初罷宛如花底摘生葉少婦繰絲自成節<lb/>
<pb n="KR4f0030_WYG_160-5b"/>
嚴鋼鍥處銀鍔凉冰甕開時水晶裂又如石齒决金薤<lb/>
刓核吹蘆擘風籟屏高燭短坐嘆愁昔日梨園近何在<lb/>
蹉跎相失淹嵗月非我能忘棄前説我亦沉淪年又年<lb/>
顦顇相看總離别東昌坊裏九曲園高車駟馬塡前軒<lb/>
聽歌滿堂勿相問此中惟見毛甡寃毛甡沉淪本無極<lb/>
那復羅三又失職羅三當復歌此歌莫道聲繁歌不得<lb/>
　　　憇螺川胡推官虞胄過訪因贈<lb/>
策杖登嵩高遥望天中山羽翼不得前薄暮空來還南<lb/>
<pb n="KR4f0030_WYG_160-6a"/>
行入匡廬逝將上衡嶽浮舟渡螺川遂憇川上閣螺川<lb/>
濯濯古司讞山木清秋曉行縣云是天中馳檄來知我<lb/>
窮愁且來見天中岞崿産異人振衣獨對清江濵宛如<lb/>
嵩高上登日鬱然相望眞嶙峋嶙峋萬仭動寒色玉井<lb/>
冰花映天白不向空㕔列鼎書長懸孤榻留行客我曾<lb/>
讀君文嘆君似長卿金門獻賦後當入承明庭今來江<lb/>
上作司理讞獄如君復有幾伯始從教博似雲胡威只<lb/>
是清如水越人乆作汗漫㳺横江又見紅螺浮清秋一<lb/>
<pb n="KR4f0030_WYG_160-6b"/>
飲郇公酒醉看朝霞江上樓<lb/>
　　　題秋山讀書圖送舊京鄒山人還紫微兼詢沈<lb/>
　　　　耕嵓徴君<lb/>
晨星漠漠東陽路斜傍雙溪晩來渡耕嵓何在高復高<lb/>
云是秋山讀書處秋山嶻嶪跨紫㣲相看同著靑荷衣<lb/>
王孫逺道怨遲暮春草欲生歸不歸<lb/>
　　　題抱甕丈人濯足圖為顧有孝徴君<lb/>
君不見彭城畫工有竒技姜肱擁被終咨嗟又不見華<lb/>
<pb n="KR4f0030_WYG_160-7a"/>
陽高士善圖畫籠頭齷齪空隨車羡君孤處笠澤中世<lb/>
人誰得窺君容儼如岌岌千丈深巖松置之茅屋長蓬<lb/>
茸呉山之長水之冽浩浩溪流白如雪瀠薄高隨萬里<lb/>
風沿洄皎帶千山月君來抱甕畜畦水日傍清泠思無<lb/>
已新蒲早薤紛渺瀰碧芋青蔣覆溶㵝躊躇落日猶徬<lb/>
徨頺然濯足清溪傍觸埼激石共奔迫浩歌睥睨投滄<lb/>
浪瀟瀟隱見溪流長<lb/>
　　　醉歌行同周司理令樹飲于廬陵作<lb/>
<pb n="KR4f0030_WYG_160-7b"/>
贑江冽冽吹朔風司刑官艦沙棠紅廬陵古署倚江郭<lb/>
漉酒夜傾花樹中中原才子薊城傑佩劍爭看截鏐鐵<lb/>
草屩牛衣共繡茵銅槃獸火飛寒雪司刑自言苦志乖<lb/>
江高不道能重來秋鷹脱臂朱電削神鯨掣浪青天開<lb/>
聞言坐客醉起舞我亦哀歌勝梁父紞紞城頭夜漏長<lb/>
起視明星落如雨<lb/>
　　　謿胡東嵓被竊詩<hi>并序</hi>
　甲辰首夏胡子東嵓從郡歸夫何暴客者伏隱東嵓<lb/>
<pb n="KR4f0030_WYG_160-8a"/>
　之室竊貲以奔西河毛甡聞而笑之曰東嵓有十盗<lb/>
　而無四封向氏探其前而司厲不得揭其後東嵓殆<lb/>
　困哉雖然銀船雖化鐵公尚存篚篋乆罄何曾予壁<lb/>
　間之兒杼柚其空不能贈梁上之子幸青氊之未亡<lb/>
　何赭衣之可問所懼者未揭篋而縢已絶甫穿牖而<lb/>
　垣已頺竊装者祇覆其書懷璧者但看其舌似兹寠<lb/>
　士之形將來主人之憎于是慰其薄失而謿以放言<lb/>
東嵓先生家四壁夜有何人壁間匿杼緯機絲總是空<lb/>
<pb n="KR4f0030_WYG_160-8b"/>
缾麻罌菽悲無色從來胠篋羞擔囊野廬賔客徒相翔<lb/>
但將國士虛無意説與河東王彥方<lb/>
　　　雨夜斷橋聞笛聲和丁起曹<lb/>
楊花飛飛落江渚蘇小墳前夜來雨平船兩槳何處尋<lb/>
東風吹落楊花深前湖水滿欲歸去草暗裙腰濕花絮<lb/>
斷橋西上繫錦舷何處一聲徹雲路初疑江徼吹胡笳<lb/>
旋聽索索箏琵琶野塘無復折楊柳春山自有落梅花<lb/>
咿啞水靣斷還接反覆分明訴天末龍吟潭底水淺清<lb/>
<pb n="KR4f0030_WYG_160-9a"/>
鶴唳寒灘雨嗚咽紅樓高對十二重夢回三峽流漴漴<lb/>
隴頭萬里碧天外武陵一曲清宵中我聞桓伊夜吹笛<lb/>
愁煞清溪赴都客扶風夜聽洛下吟尚在平陽里中宅<lb/>
杭州千頃西水頭新聲吹出伊凉州樓船簫鼔日無盡<lb/>
長笛一聲愁不愁<lb/>
　　　贈商繪<lb/>
商生太宰之㓜孫風流卓犖隨諸昆珊瑚寳鋏映明月<lb/>
蘢葱佳氣開朝暾永恩樓髙百餘尺旦暮登臨藉遺澤<lb/>
<pb n="KR4f0030_WYG_160-9b"/>
玉樹還榮謝傅庭朱衣自繞韋公宅生裁二十意惘然<lb/>
蹉跎深悔終軍年手持一編已了了心中萬事空懸懸<lb/>
自言少孤遘荼苦鶵乳低飛罹網罟析理難教兄子知<lb/>
無才不爲家公數輜軿冠葢耻追逐日對遺書冀能讀<lb/>
池上需為彩鳳吟燈前私啓青箱哭我之從㳺商雨臣<lb/>
王孫矯矯其兄倫慚予不盡柳下學多君猶慕相如人<lb/>
從來琥珀謝腐草惟爾中情最堅好縱使成連到海難<lb/>
却憐侯氏求𤣥早君家兄弟定無敵良友為龍驥為匹<lb/>
<pb n="KR4f0030_WYG_160-10a"/>
荀文未獲侍諸宗商子終當棄三術丈夫有志百事能<lb/>
少年何用哀無成高樓百尺且長嘯㑹看萬里風雲生<lb/>
　　　留别劉琯兄弟<lb/>
昭華兄弟雄楚州一時藉藉稱諸劉論文偉麗過鮑謝<lb/>
興酣意氣凌王侯西陵㳺人看秋柳邂逅逢君大淮口<lb/>
拂麈高聽眞長譚刳匏直飲公榮酒層冰落落解棹歸<lb/>
嚴飈吹折黄綿衣他時若問江南信只看春鴻向北飛<lb/>
　　　别戴大金黄大世貴<lb/>
<pb n="KR4f0030_WYG_160-10b"/>
淮隂城南有飛雁游子窮冬返鄉縣雪滿孤舟戀戴逵<lb/>
波連千頃思黄憲寒風截截霜滿裾臨行出入還躊躇<lb/>
傾罇不盡此時語開椷頻訂他年書淮流一曲下江滸<lb/>
渺渺長帆去西楚何處思君最愴神三月江南楝花雨<lb/>
　　　送沈九嗣笵同姜啟赴都<lb/>
紈綺游上京翩翩盛裘馬丈夫貴立名飾志取相下懷<lb/>
珠恐迷時抱匵以待賈所念在得朋唱高和靡寡徐樂<lb/>
論甲兵歐陽䇿風雅歐陽受詩章句成上書欲共嚴徐<lb/>
<pb n="KR4f0030_WYG_160-11a"/>
行漢京力學五十士惟此乃得當賢名扺掌不為辨士<lb/>
策拂毛直作驚人鳴三街九市五衢道列轡聨車並騕<lb/>
褭時向尚書省裏行誰來丞相門前掃我本羈遲子羡<lb/>
君似飛鳥横雲一去幾千尺送汝將行動顔色江舘留<lb/>
題夜火紅揚州去路春衫白桃花初開柳葉新春江細<lb/>
草波粼粼作歌當飲餞欲别還逡巡到京若問嚴生薦<lb/>
勿道行歌朱買臣<lb/>
　　　古歌詶贑南嚴撫軍過訪<lb/>
<pb n="KR4f0030_WYG_160-11b"/>
挺之抱偉畧武也多髙懐悠然滄浪興却遇子陵來子<lb/>
陵汗漫走荒谷越女灘頭種山麓衣懸貢埜春繭絲目<lb/>
斷湘南舊叢竹手把長竿生鬱孤城頭啞啞聽啼烏<lb/>
　　　仲秋旣望得蕭行人嗣竒訃適向陽將歸過别<lb/>
　　　　各抆泪哭以長句并寄孝子荃以使者行促<lb/>
　　　　援筆煩亂無所次序<lb/>
八月旣望白日㣲坐客向陽將逺歸為言夜夢頗凶惡<lb/>
故人信音傍烏鵲荆門剥啄野花墜忽傳合肥訃書至<lb/>
<pb n="KR4f0030_WYG_160-12a"/>
行人蕭君六月死有子哀號數行字白日在上客在前<lb/>
分明絹素疑雲烟星軺曾餞廣陵驛迴颿寜返浮槎川<lb/>
詢之四月乃還棹五月居廬病難療太君先赴白玉樓<lb/>
痛殺王戎死親孝天乎蕭君君果亡行人更作修文郎<lb/>
顧榮璧軫已推絶庾公玉樹眞埋藏生平有心感知己<lb/>
邂逅曾逢故都市鳴驢動地幾失聲化鶴沖天恨無翅<lb/>
遺書數簏過孔融嘗唫君賦秋風中桓譚自能惜遺軼<lb/>
平原何用憂窮通但道棘人漫哀毁扶杖觀棋鎭爾爾<lb/>
<pb n="KR4f0030_WYG_160-12b"/>
我欲貽詩寄慰言使者旋行不移晷中心煩亂寫無句<lb/>
頃刻封將泪如注欲晰當年知己心更問將歸向陽去<lb/>
　　　党太守挽詞<lb/>
薤上露一何晞城頭望烏欲飛烏飛不飛呌將曙月落<lb/>
城西白楊樹不見車驅鎭海臺但見旌摇汜橋路汜橋<lb/>
西去江水清翦錢懷送何為情<lb/>
　　　舒城黄母胡太君輓歌辭<hi>有序</hi>
　夫謳來斥苦莊生引紼之章歌在輓留漢史吹簫之<lb/>
<pb n="KR4f0030_WYG_160-13a"/>
　節則辭銘未盡藉以申哀碑碣難忘用彰遺德無他母<lb/>
　儀已極顯融史誦必開幽竁也黄母者龍舒黄畏菴先生<lb/>
　之母平子先生之大母也閥閱攸傳本嫻家訓英華所<lb/>
　鍾餘及閨則故謝家栁絮詠之庭前姬氏葛覃習諸壼<lb/>
　内不惟扶風之誡旦晩堪型抑且德曜之光後先難紀<lb/>
　宜乎經貽子而有丸熊之風硯與孫而具戴鼇之慶矣<lb/>
　乃當先生出宰西陵憶太母咸來湘水潘郎西去共傳<lb/>
　板輿御母之文曹氏東征猶有農野安民之句雖萊蕪<lb/>
<pb n="KR4f0030_WYG_160-13b"/>
　介吏貧自生魚奈潯陽哲幃力能封鮓以故人之稱之者可<lb/>
　謂使衆以慈而已之推本之必曰伊予有母無如月蝕中<lb/>
　閨星流古署玉棺降于鄴下白㡌裂之南徐陶侃自亡<lb/>
　母潯陽二客欲冲天安石未還山江左遺民如喪妣故<lb/>
　既禮奪苴蔴節哀邳國權移金革屈職山濤然而靈旗摇<lb/>
　曳于江令之祠丹綍牽援于許公之宅龍門雖逺芻前<lb/>
　奠酒多人馬鬛未加石上留題有字返舒江而㑹葬<lb/>
　發哀者定多武昌名士之車渡浙水而停綏留殯者豈<lb/>
<pb n="KR4f0030_WYG_160-14a"/>
　無杜曲驚人之調况乎洛陽賈誼乆著膝前江夏黄<lb/>
　童竝推孫子歌鹿鳴而嗣服騁龍駒于再傳是則百<lb/>
　藥因大母命名文若以小孫起譽猶且心摧洗馬不<lb/>
　育于母而育于劉腹痛元卿不慈于親而慈于祖四<lb/>
　齡哺育口授毛詩十載艱難躬先顔訓彼撫琴長慟<lb/>
　本多罔極之思乃負栁將歸又有陳情之請則仁人<lb/>
　孝子安少蔡邕㒺愧之辭曉葢晨輼可乏袁子難行<lb/>
　之唱哉因作哀歌各成長句<lb/>
<pb n="KR4f0030_WYG_160-14b"/>
塗車且勿行芻馬且勿追勸君摇大鈴聽我歌輓詞君<lb/>
不見尸鄉從人惜朝露白日㜑娑郭東路又不見潯陽<lb/>
處士怨空水湛湛春觴夜浮緑人生修短安足知芳名<lb/>
要在能留貽不見舒城黄母今還歸輤帷縹緲江之涯<lb/>
江東士女咸哀思不減伊吾執紼為歌詞問母何以竟<lb/>
得之母之扶桐倚車者曰蕭之父母躬導親輿蒞兹土<lb/>
墨綬垂來掛綵凉清泉煮就遺羮苦方春山縣花滿堂<lb/>
後庭有母來稱觴冰魚自貯雕盤獻綵鳳還銜紫誥翔<lb/>
<pb n="KR4f0030_WYG_160-15a"/>
雕盤獻饍接晨暮綵鳳飛來倐飛去人云東海亡所師<lb/>
我亦西州哭何怙冡孫平子對我説四歲慈幃舍呱咥<lb/>
情苦難教李密陳心慈早為元卿竭流離十載兵革間<lb/>
旅茅斷舶荒烟寒毛詩口授甫了讀蜀㡌手縫猶未安<lb/>
我思太君初太息更復聞言重唧唧賢哉有母長若兹<lb/>
萬載千秋似一日君不見將歸召父不可求一時臺使<lb/>
爭相留又不見膝前孝亷最憔悴不作陳情亦流泪<lb/>
　　　為商生贈呉太保詩<lb/>
<pb n="KR4f0030_WYG_160-15b"/>
鑑湖八月秋水融金塘十里青芙蓉越中遺老盡耆俊<lb/>
其中尤健推呉公呉公少小射猛虎羽獵曾經負彊弩<lb/>
奪得翹闗第一人望重燕城數千戸金書鐵劵累代傳<lb/>
中朝司馬前名賢紹衣兩世公再振鉤陳羽衛相盤旋<lb/>
東宫出傅長宴見至尊復召南薫殿晩食嘗餐䃾帳糜<lb/>
朝陽親賜雕輪扇予之内舅公難兄同官先作金吾公<lb/>
公之難弟懸豹尾侍御南臺掌文史鳴珂舊里三棨列<lb/>
相見還留半牀笏悠然故國山澤肥共返金塘看新月<lb/>
<pb n="KR4f0030_WYG_160-16a"/>
沉沉甲第繞鑑湖花間畵㦸垂朱弧酒酣耳熱尚拊髀<lb/>
青天白眼誰吾徒生平負氣喜壯節毎嘆袁絲少竒烈<lb/>
信陵何處訪夷門越石終敎觧縲絏公家事業留史編<lb/>
公家世緒長聨綿獨難志節永皦皦秋霄健翮爭攀騫<lb/>
君不見芙蓉八月鼔蘭棹七十呉公似年少<lb/>
　　　古薊門行<lb/>
少年結束從邉㳺腰懸寳帶金呉鉤新隨彊弩出懷衛<lb/>
躍馬欲行雙泪流青天銀鶻渡榆水昨日羽書來薊丘<lb/>
<pb n="KR4f0030_WYG_160-16b"/>
烽烟四起塞垣動朔風一夜闗城秋燕兵索戰破紫嶺<lb/>
漢將近前踰白溝此去定追朱鬛馬臨行不換黑貂裘<lb/>
但隨彊弩後何日大刀頭<lb/>
羽檄起疆塲神兵下朔方誰言無所恃大將出中堂驅<lb/>
車揚風沙㧞劍銷欃槍北經月支窟西扺樓煩王薄暮<lb/>
宿南亭朝行過東光戰陣踰驃騎軍營作䕶羗寒風效<lb/>
矢急白日同沙黄殺氣薄寒鐵敵運猶枯楊可憐流蕩<lb/>
三城戍復有招來六郡良突騎不收司馬節擒生羞逐<lb/>
<pb n="KR4f0030_WYG_160-17a"/>
羽林郎採花判結于闐女醉舞新成石國裝但教塞外<lb/>
春風發那道城南秋夜長<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_160-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百六十<lb/>
</p>
<p>
</p>
  </div>
</body>
</text>
</TEI>
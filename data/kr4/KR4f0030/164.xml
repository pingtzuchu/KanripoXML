<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百六十四</head> <lb/>
    <p>
<pb n="KR4f0030_WYG_164-1a"/>
欽定四庫全書<lb/>
　西河集巻一百六十四<lb/>
　　　　　　　　　　翰林院檢討毛奇齡撰<lb/>
　　七言古詩<hi>十</hi>
　　　戯贈徐曼倩畵扇<lb/>
徐生妙筆似魏華又似趙昌能畵花東家嬌女白團扇<lb/>
乞畵牆東落花片紛紛蛺蝶趂滿林我亦見之生愁心<lb/>
故人有子得如此何用滿籯純是金<lb/>
<pb n="KR4f0030_WYG_164-1b"/>
　　　紫庭篇奉贈張庻子史舘總裁初度<lb/>
自昔至人生有為河游龍蔡山出雲紫庭五象不恒見<lb/>
含華苞徳離人羣清河夫子本峻閥户排三㦸門十輪<lb/>
况揚世徳誦芬烈絲綸入掌推金昆櫝傳鳥䇿結碑版<lb/>
字譯馬䭾増典墳舘草詳略總新意庭花燦爛皆奇文<lb/>
伊予薄學恥操瑟外郡不知枉薦纁入都挾刺但局促<lb/>
登堂納履争紛綸盈柈飯落麈尾屑列鼎氣函犓膳焄<lb/>
微言要㫖均有㑹窮蒐極撿真難聞恭逢<lb/>
<pb n="KR4f0030_WYG_164-2a"/>
天子重文學議修前史藉討論首推東觀作楷栻如平<lb/>
有凖直有紋又如杞梓任裁割一一得施大匠斤憶昔<lb/>
浙省論鄉秀曽發䇿問如所云明史諸按互得失對者<lb/>
不若問者神爾時予以避人去恨未考辨似向歆今膺<lb/>
編纂得主者宛然弟子師河汾長嬴既至遘皇覧天門<lb/>
日出烈若焚張星儼在翼軫列公子時見倉琅根但識<lb/>
四矢冐綵箙那知三鳥拖青裙江左舊族本最重淮南<lb/>
有文當自尊千秋得志苟長在世人安用徒紛紛<lb/>
<pb n="KR4f0030_WYG_164-2b"/>
　　　贈王舍人赴常州幕<lb/>
去年同詣公車門有司藉藉推公孫雄文博藻騁偉辯<lb/>
開牘殿前驚<lb/>
至尊須臾授職令著作不及郎官並丞博獨憐垂老軼<lb/>
清河但入中書詠紅藥天街對酒冬復春高梁栁色侵<lb/>
衣新師門相倚頓分袂令我黯然傷逺神蘭陵酒熟野<lb/>
花發此去江南好時節那堪羸馬夜歸來空望金䑓一<lb/>
輪月買田陽羡心自閒莫嫌蓮幕春風寒他時憶我新<lb/>
<pb n="KR4f0030_WYG_164-3a"/>
詩好應在荆溪水榭間<lb/>
　　　奉和崑山葉掌院夫子題翰林院壁用東坡清<lb/>
　　　　虚堂韻<lb/>
翰林院前堆北沙翰林院裏通南衙填㕔衆制但分草<lb/>
列舘一區長種花崑山夫子秉文府授易逺探七十家<lb/>
日繙縹册傍銅鶴幔掣鈴索驅饞鴉敕令掌筆定前史<lb/>
羙刺不雜萎與葩秪慚諸子濫藉氏昫紕収穢煩鉤爬<lb/>
從來道潤鮮塵渇菊苗蘆菔不换茶况傳五教警聾瞶<lb/>
<pb n="KR4f0030_WYG_164-3b"/>
隻手肯䣃懸田撾秋風院落久穨塌驟見補葺翻嘆嗟<lb/>
<hi>時新修院成</hi>學人績學有如是請看壁上揮丹霞<lb/>
　　　輓歌詞送盛廣文櫬旐還里<lb/>
君不見潁川陳仲弓公卿㑹弔縗麻同又不見南州徐<lb/>
孺子獨抱生芻走千里由拳夫子學術明早年兄弟同<lb/>
成名漢家應辟推楊震秦代通經重伏生偶然曵杖歌<lb/>
延佇遂賦雄文玉樓去堂上鱣魚躍未能墓傍大鳥歸<lb/>
何處生平感慨不得詶空吟華屋還西州天寒執紼錢<lb/>
<pb n="KR4f0030_WYG_164-4a"/>
塘路滿目江濤涕泗流<lb/>
　　　金匱仙人歌贈陳子太士<hi>有序</hi>
　陳子太士與予共文㑹者將二十年曽登選樓甲乙<lb/>
　諸試帖墨義雜文示天下天下人争奉為金科玉律<lb/>
　疆估藉之起市門利既而撝去得葛洪金匱術遨遊<lb/>
　長安予被薦就試試之前三日右手病痺而潰于熨<lb/>
　腕脹如長瓠五指僵矗告吏部不聽告監臨掌院不<lb/>
　聽隔試一日將夕矣遇太士于途驚曰何不早示我<lb/>
<pb n="KR4f0030_WYG_164-4b"/>
　令至此急市藥二升許濩之令濯自温至凉再濩之<lb/>
　指漸有文至漏一下又濩之漸皴次日赴試<lb/>
㤗和殿腕仍發痛如艾焙暗下而指詘可書因勉書完<lb/>
　巻出出則病亦減是雖天固厄之然太士醫療之神<lb/>
　何可沫也踰月予從諸君後䝉<lb/>
聖鍳取中且用古制科例授舘職因感太士術作金匱<lb/>
　仙人歌謝之詞頗不叙致其意<lb/>
昔者葛洪得神術著書金匱稱仙人千載以後鮮繼起<lb/>
<pb n="KR4f0030_WYG_164-5a"/>
肘後有方空復陳潁川才子擅文藝月旦時賢等操契<lb/>
海内皆知伯玉名樓頭只許元龍憇學深二酉通九淵<lb/>
夢隨鴻術游鈞天長桑與客意氣合種橘啖人淮海間<lb/>
天街二月花正發忝詣公車向高闕斵手徒令拙匠嗤<lb/>
寸心久為貧交竭時當<lb/>
召試入玉除大官將賜蓬池魚<lb/>
九重前箸欲借挾一時左手難空書公乘交臂頓有省<lb/>
迎鳯坊邉酒初醒煮藥惟燒王質薪澣肌不用蘓躭井<lb/>
<pb n="KR4f0030_WYG_164-5b"/>
深慚手指重五斤非時能詘還能伸多君九折作良宰<lb/>
惠我一劑真有神上醫醫國本恒理况有高文比秋水<lb/>
他時金匱獻書成當復逢君杏花裏<lb/>
　　　送吳明府超遷觀察之閩<lb/>
溟魚十歲不掉鬛一掉直上天門間從來神物有異量<lb/>
豈與世數同往還夫君百里本寄跡要使殊才破庸格<lb/>
司𨽻何妨拜茂陵通侯久已稱褒徳一朝治行天下聞<lb/>
果然第一推番君聲名特達播閶闔頓令平地生風雲<lb/>
<pb n="KR4f0030_WYG_164-6a"/>
丈夫入世貴倜儻攪轡登車氣何爽望去雙旌擁<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>輪<lb/>
行來八察加亷訪東風二月度七閩溪花海樹郎官春<lb/>
嚴生自足開甌越何必平津觧笑人<lb/>
　　　慰尤司法䘮婦作<lb/>
秦嘉垂老上計車閨中無復紅羅襦長卿獻賦不歸去<lb/>
那得有婦留空居㷀㷀白兎走且顧南北東西隔長路<lb/>
挽鹿難追司𨽻驄隨鴻先傍要離墓金刀劃水斷不成<lb/>
悼亡賦罷顛毛生從人但道婉娩節使我頓増伉儷情<lb/>
<pb n="KR4f0030_WYG_164-6b"/>
當年司法北平右共識使君自有婦今來被<lb/>
召入<lb/>
帝京不道寒房夜炊臼桃林闗前桃樹新東風吹作灤<lb/>
河春相尋倘認盧龍路應遇金䑓夢裡人<lb/>
　　　項學士招沐益都相公萬栁園同諸公即席<lb/>
朝上金商門暮宿永寧里翠帔結烏頭黄塵障驢耳同<lb/>
鄉先達項槖師嵬嵬副相居黄扉見予落托頗矜惜往<lb/>
往引手相扶持連朝待漏趣入侍看倚<lb/>
<pb n="KR4f0030_WYG_164-7a"/>
金鑾判封事御饍盤分錦菜羔宫衣袖惹硃花字旋從<lb/>
請沐呼飲間便尋杜曲城南端紅泉舊有昇平宅緑野<lb/>
新開裴令園長樊介隴辟廣畆種得垂垂萬株栁九列<lb/>
頻教汁染衣三眠不用枝生肘青絲碧縷布作帷今來<lb/>
正值東風吹珠軒玉勒請載過名賢豪客紛追隨紅橋<lb/>
初度入磵曲木末空亭接林隩平原漫衍馬埓長旄澤<lb/>
蒲栘覆朱屋霜摧雪壓葉漸疎猶然鬰鬰園中居官渡<lb/>
城邉朝繫馬永豐坊裏夜藏烏藏烏繫馬兩不見短榦<lb/>
<pb n="KR4f0030_WYG_164-7b"/>
長條拂人面蓊薆難分㶚上營風流那減靈和殿間堂<lb/>
四座傾酒巵行厨炙鹿還烹蠡庾公撤幔欲理詠潘岳<lb/>
隔筵將賦詩寒飈襲袂日馭短重向枝頭覔睍睆澤在<lb/>
何愁玉醴枯情深頓覺霜裘暖先生意氣豪且真相從<lb/>
彷彿游雲津他時得返柴桑去望爾還尋栁下人<lb/>
　　　冬日過上海署故人任明府製衣衣我感賦<lb/>
丈夫生豈易衣食終年在道披練裳朔風吹林下寒葉<lb/>
垂老欲住江湖傍故人為宰在滬上呼我再過聽絙桑<lb/>
<pb n="KR4f0030_WYG_164-8a"/>
薛城留客有布被莱蕪滌釜無舂粮顧此短褐不至骭<lb/>
惻然為念范叔僵自視兩袖頗飄薄但看七尺真昻藏<lb/>
割氊何足贈江革解襦不敢衣顧郎冰絲急付凍女剪<lb/>
鈿尺便向當身量生平旅食就仁祖前歲婦褌辭豫章<lb/>
惟此繭為伯夷種况逢衣自膠東牀貧士被服允無斁<lb/>
良友致意安可忘只憐連袵坐相對反于官服加輝煌<lb/>
少小誦讀并不出嘗恐行路分左羊十年衣褐蔽廣栁<lb/>
一雙葛履投嚴霜多君力學早通籍脱麻更著宮錦黄<lb/>
<pb n="KR4f0030_WYG_164-8b"/>
今来為吏解衣我宛如當日東書堂陽和乍轉稍暄煖<lb/>
我當刺擢還故鄉入林服此快游飲落花滿袖春風香<lb/>
　　　答贈湯右曽長句<lb/>
嵯峨閶闔平旦開馬蹄撲撲飛黄埃湯生年少好容髪<lb/>
與之相遇長安街雙瞳炯炯負意氣手挾干將甫磨礪<lb/>
鉅器知為王儉才請纓未遂終軍志他鄉各恨相見遲<lb/>
贈予長句如哀絲酒徒慷慨和未巳令我聽之心骨悲<lb/>
從来知已老彌寡擊鐘無聲且擊瓦感君任俠過季心<lb/>
<pb n="KR4f0030_WYG_164-9a"/>
空道微文似司馬宜秋門前霜葉黄觧衣但醉當壚傍<lb/>
吳姬十五正年少新滴玉糟蘭水香<lb/>
　　　孫侍讀初補學士復將還養于其生日歌以贈<lb/>
　　　　之<lb/>
射州學士孫叔然早年草詔蓬池邉乞歸養父三十載<lb/>
登朝緑髪方鮮妍山池宴罷出就舍二月含桃摘盈把<lb/>
倚案羞裁五色書當街且控三花馬綵弧初絓還養鄉<lb/>
鬰洲山色仍相望臨行欲致留君意郢水坊南酒正黄<lb/>
<pb n="KR4f0030_WYG_164-9b"/>
　　　寄黄州向君<hi>予修史時録史監生向在江之父也</hi>
石陽城西江岸春龍丘高士方山巾讀書蘭浦水長碧<lb/>
把酒雪堂花似銀金門獻䇿路中斷緑髪紅顔有時換<lb/>
華頂難同禽慶遊栁邉且共嵇生鍜趨庭皦皦白玉姿<lb/>
燕䑓石鼔來題詩文章久為成均重筆札新從翰苑知<lb/>
圜冬史舘毎入直輒向芸牕見顔色因道家公舊有心<lb/>
能使羣賢逺相憶楚江東下繞臨臯赤壁于今戰未消<lb/>
誰觧此中閒歲月有人家住緑楊橋<lb/>
<pb n="KR4f0030_WYG_164-10a"/>
　　　送趙郎中㩁使揚州<lb/>
曩者始元舉文學盈廷辯難惟㩁商茂陵魯國各持説<lb/>
但欲搘拄桑𢎞羊今來待詔給筆札方值征輸事遏伐<lb/>
大夫文學相見踈誰敢著書論鹽鐵司庾覆錦稱望郎<lb/>
懐香握草趨明光延清詞賦韋氏學二妙有誰能抵當<lb/>
星軺奉使㩁䢴上畵舫紅橋截春漲豹尾朝懸估客鹺<lb/>
鼉鳴夜度官艚餉揚州此去風景殊繞朝不用攀行車<lb/>
闗門紫氣時時見為我重詮道徳書<lb/>
<pb n="KR4f0030_WYG_164-10b"/>
　　　題暢心閣冊子<hi>王二光禄别業</hi>
王生本是烏衣郎家藏司馬金翦章草堂開向衆山裏<lb/>
高閣下臨湖水傍春雲出軫入帷幔朝雨盈塘接南㟁<lb/>
檻外長町裂苧衣門前漲水浮花片沿湖東上一堤遙<lb/>
跨向湖心有畵橋唼<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>波間翻雁鶩參差沙靣長蘭苕<lb/>
種來隔浦荷千頃看去當風栁萬條晴光繞樹鳥雀噪<lb/>
縳得芒針好垂釣載酒嘗過阮緒家到門總是王猷棹<lb/>
談經抽牘并論文山根紫筍方穿雲劚還烹就雜茶荈<lb/>
<pb n="KR4f0030_WYG_164-11a"/>
玉帶有泉天下聞相傳此地即蘭渚上已曽經集王許<lb/>
千秋尚憶禊賔年三月定傾留客雨今來同作京國臣<lb/>
高梁屢見桃花春敝衣但濯龍池水觧帶難揮馬棧塵<lb/>
夢中攀得鄉井樹欲賜官湖乞歸去狂客新祠久未成<lb/>
務觀舊宅知何處十年奔走無宦情相期空負南山耕<lb/>
多君猶有逍遥舘毎欲題詩三嘆生<lb/>
　　　䝉内府席學士高軒見過隨于報謁時留飲感<lb/>
　　　　賦三十五韻<lb/>
<pb n="KR4f0030_WYG_164-11b"/>
帝城春暖栁漸舒烏裘百結懸柴車王門何處堪曵裾<lb/>
徒然懐刺隨屠沽北宫才子金馬廬曽披錦字紅綾書<lb/>
從龍起自豐沛墟虛懐善下愛腐儒春行漸訪干木閭<lb/>
自慚十載沉江湖浪隨嚴助思上書惟恐操瑟非所須<lb/>
欲行還住多趦趄到門挾帚但埽除俯首不敢繫履絇<lb/>
何期門吏禁走趨居然倒屣迎王符鼇扉宛轉闢綺疏<lb/>
邀予並坐紅氍毺清談揮麈間有餘腰間尚掛雙玉魚<lb/>
御河流水烹滿壺攢盤苑核兼山蔬楚苗之食隴阪蘓<lb/>
<pb n="KR4f0030_WYG_164-12a"/>
間寫馬酪傾乳酥宛如水底蟠珊瑚酒間誦我文未踈<lb/>
蒭蕘曽採東園株鸞鳯五色狎野雛從來薦達稱子虚<lb/>
枉稱予賦同不如方今築舘招燕都千里共披駿馬圖<lb/>
丈夫知已無處無醉醒何必懐菰蘆<lb/>
　　　送趙棠溪歸西江<lb/>
棠溪趙子真天才千里馳騁如龍媒曽因借箸宰吾邑<lb/>
滿城萬户皆嬰孩今來相遇薊州路早向長門賣詞賦<lb/>
黄塵撲靣風捲衣蘸墨揮毫有神助春光初動栁拂波<lb/>
<pb n="KR4f0030_WYG_164-12b"/>
故園花發思如何掛帆通潞欲歸去酒徒市上還悲歌<lb/>
天涯去住總為客請飲杯中壯行色此去無愁良㑹孤<lb/>
前路何人不相識<lb/>
　　　益都師相請召同舘生西堂讌集用陳檢討即<lb/>
　　　　席原韻命和<lb/>
從來珠履羡黄歇好客高風久淪沒但道公卿善下人<lb/>
有誰肯結王孫襪况予落托久不前那得簸揚似糠麧<lb/>
何期夫子亟引手不使出官誚六蝎坐令蓬虆傴僂人<lb/>
<pb n="KR4f0030_WYG_164-13a"/>
頓入玉堂造金闕季秋望日日將卒諸生講論燭未跋<lb/>
突開絳帳通酒漿恍為戴崇設肴核炙肉分<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>入豆新<lb/>
霜葵軟齒嫌匙滑當筵酌斗如挽河那顧中宵有星孛<lb/>
須臾銀箭落如雨帝閽已閉絶鬼謁苐恣雄談未肯降<lb/>
轉使深盃不停罰我今納履將欲發世事紛紛慢相訐<lb/>
人生好㑹能幾時日月東西嘆倐忽不見貧兒甫釋褐<lb/>
便得登壇仗旄鉞何須把定三寸豪只賦天心與月窟<lb/>
朝來爽氣滿西山吾且支頥拄牙笏<lb/>
<pb n="KR4f0030_WYG_164-13b"/>
　　　西堂讌畢仍用前韻擬宮怨詩益都師相詩先<lb/>
　　　　成命予援筆立和其後<lb/>
長信宮中秋雨歇昭陽殿裏星初沒秦女朝來未巻衣<lb/>
班姫夜久將弛襪憶陪阿母學針線頗厭小郎食糠籺<lb/>
苐向釵頭綴玉蟲幾曽臂上填朱蝎誰知一旦選良家<lb/>
遽絏黄羅赴天闕才人下比厮養卒永巷隨行覆足跋<lb/>
每開温樹使探花但食金桃便藏核我今欲織龍衮裳<lb/>
桑壇浴繭如脂滑祗恐繰成五色絲朱紫青黄變為孛<lb/>
<pb n="KR4f0030_WYG_164-14a"/>
古來九嬪掌婦儀不使三宮盛女謁同車宜謝璧門行<lb/>
退養甘䝉掖庭罰况當邢尹甫見憐豈有昭儀敢相訐<lb/>
春花秋月如等間暮雨朝雲總翕忽茀服華袿拜罽茵<lb/>
何須繡黼提章鉞莫道飛蛾善築牆莫言狡兎能營窟<lb/>
官家如㸃上陽人恐有佳名再書笏<lb/>
　　　膠東道中寄周生六十初度<lb/>
拒霜花發紅滿枝畵屏金鳯䨇差池汝南高士遘花甲<lb/>
弧矢在囊酒在巵廻思夙昔擅聞望藝苑鷄壇屹相向<lb/>
<pb n="KR4f0030_WYG_164-14b"/>
第五名垂驃騎間中郎文在司徒上閉門高卧三十年<lb/>
東堂有弟留花甎潯陽自負達人譽洛下共稱之子賢<lb/>
與予意氣頗相得論議當前快冰釋菜蕨猶存澹泊心<lb/>
艨艟不費推移力<hi>周生毎談名理故云</hi>自憐歲暮淮海行馬前挹<lb/>
水長清清只因早向膠東路時見長庚徹夜明<lb/>
　　　宛平相公初度奉贈七月八日<lb/>
往者<lb/>
開國主文教前有宗伯後七兵燕許一時得父子袁楊<lb/>
<pb n="KR4f0030_WYG_164-15a"/>
數世皆門生伊余被<lb/>
詔待官邸親謁尚書集賢里堂供<lb/>
先皇舊賜書園通後夜新添水春雲繞屋花繞牀豈期<lb/>
絲竹還東庄翟公在籍甫終制曹相就家趨辦裝槐㕔<lb/>
入坐署堂押百職班迎敢相躐鼎耳環看總赤文詞頭<lb/>
待判加黄帖自來䇿拜重報胙况復新參本名輔題冊<lb/>
重思<lb/>
母后恩探符特赴<lb/>
<pb n="KR4f0030_WYG_164-15b"/>
陵園路三年槖筆為史官私書不敢投任安感公冰鑑<lb/>
炯相照使我墨花寒未乾始知元宰受帝禀手摘星辰<lb/>
類菽荏不信試看河漢間昨夜天孫布雲錦<lb/>
　<lb/>
　<lb/>
　<lb/>
　<lb/>
　西河集巻一百六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百六十二</head> <lb/>
    <p>
<pb n="KR4f0030_WYG_162-1a"/>
欽定四庫全書<lb/>
　西河集巻一百六十二<lb/>
　　　　　　　　　　翰林院檢討毛奇齡撰<lb/>
　　七言古詩<hi>八</hi>
　　　杜陵蔣楛游淮曽讀予舊詩有感枉過不值留<lb/>
　　　　句見寄予適滯海濵率賦酬意<lb/>
憶昔避地淮隂城吹簫乞食更姓名山陽縣令争認得<lb/>
呼我車載還都亭爾時秋風度淮水髙㑹名園在河嘴<lb/>
<pb n="KR4f0030_WYG_162-1b"/>
入夜鐘鏞動地來當筵詞賦驚人起從茲日飲淮市傍<lb/>
酒徒到處争相藏元王廟後杏花閣駙馬巷邉薜荔牆<lb/>
人生聚散等朝露二十年來彈指過醉裏難忘皷瑟時<lb/>
花開不記留題處杜陵髙士有蔣生先後曾同淮浦行<lb/>
見予舊事毎興感貽來新句何多情嚴冬結駟過江縣<lb/>
栁下尋予不曾見雙扉久閉緑羅軒千里尚投青玉案<lb/>
但言時事多變遷黄公壚下尤堪憐稽劉已謝竹林去<lb/>
䑓舘半傾河水邉故人存没久心惻况讀君文泪霑臆<lb/>
<pb n="KR4f0030_WYG_162-2a"/>
夜月弹為海外琴寒風吹送山陽笛我今將欲尋杜陵<lb/>
東西南北隨元卿他時若溯長淮路何處還攀桂樹生<lb/>
　　　中秋山寺作<lb/>
清風吹林當素秋碧空灔瀲金波流可憐二七又三五<lb/>
獨坐繩牀月當户初籠輕霧幛冰紈旋破濃雲出翠巒<lb/>
花壇斜倚青銅鏡松葉髙穿白玉盤生平待月啓華帳<lb/>
稍掩浮霾便惆悵林表今來閉寺看樓頭誰復開簾望<lb/>
去年霅浦弄清暉前歲湓城烏鵲飛此日山中無可翫<lb/>
<pb n="KR4f0030_WYG_162-2b"/>
夜深霜雪滿秋衣<lb/>
　　　天馬行送崇仁吳孝亷公車<lb/>
吳生本公孫大道騁騏驥云是天閑舊賜駒我友孫陽<lb/>
識名字金絲羈子玉花靮將上燕䑓振髙策大道相逢<lb/>
秋漸過正好長安看春色君家舊有黄閣臣<hi>吳為崇仁相公孫</hi>
閣前絡得生麒麟從來開閣歌天馬原屬公孫第一人<lb/>
　　　奉贈顧將軍七十并呈嗣君澄<lb/>
吾郡顧元嘆少曾封遂鄉讀書擊劒跨鞍馬横行絶塞<lb/>
<pb n="KR4f0030_WYG_162-3a"/>
驅賢王歸來直棄雲中守右臂茸茸生細栁好學嘗經<lb/>
蔡伯稱貧交但飲孫權酒藜牀髙臥七十年過江子弟<lb/>
皆名賢庭前多少烏衣客最愛江東顧彦先<lb/>
　　　守歲姜掌諫宅值太翁虞曹公上日初度酒酣<lb/>
　　　　有感因即事成句并呈掌諫君書次幛末<lb/>
連歲浮西江三朔剪華勝曽飲巴山山寺中夜走郎官<lb/>
集車乗今來守歲依諫公猶藏複壁東垣東堂前老都<lb/>
諫愛我如孫嵩輝輝夜燎徹銀霤坐對銅槃儼晴晝莫<lb/>
<pb n="KR4f0030_WYG_162-3b"/>
道椒花媚少年須知栢子添長夀雄雞叫罷閶闔開招<lb/>
摇初轉蒼龍回紞如嚴城打五鼓諫公衣錦三進舞須<lb/>
㬰魚鑰啓重闥萬里扶桑綴遥雪云是三朝賜勝時正<lb/>
逢七十懸弧節當年都諫趨紫宸仗前冠劒稱親臣八<lb/>
風吹入金門曉萬夀呼來玉殿春忻承假沐留覲省通<lb/>
徳門髙愛光景上日陳筵紫氣生元辰進誥黄絲逈諫<lb/>
公披賜袍銀青襍緋紫丈人本冬卿珮履紛若水諫公<lb/>
膝立親捧觴鳴珂列㦸盈華堂越中四姓攀麟紱浙上<lb/>
<pb n="KR4f0030_WYG_162-4a"/>
諸侯侍雁行相國持漿脩拜母縣官負弩重還鄉宛如<lb/>
張尉迎京邸絶勝虞譚賀武昌慚予流浪頗畏約枉厠<lb/>
親朋把杯勺戢鳯難傳祖徳明椎牛不逮親存樂酒酣<lb/>
浩歎溯所始七葉貂璫代相啓太僕捐民賦光禄匡儲<lb/>
君尚書甘去職要典持微文始知申蟠本非罔太丘何<lb/>
必名鉤黨司𨽻忠臣應代興虞曹竟嗣春垣長春垣禄<lb/>
養世所稀只憐座客言詞微願持三朔銀幡勝長傍千<lb/>
秋戯綵衣<lb/>
<pb n="KR4f0030_WYG_162-4b"/>
　　　將逺行曲<lb/>
將逺行乃在西南阿僰間昆陽池外千重水闗索樓前<lb/>
萬仞山我將為沈犁之鬼蒲刺之蠻蠻中轉深曲乃與<lb/>
鄉井辭天寒日暮行安之仲尼居東海莊蹻留西夷將<lb/>
逺行無窮期<lb/>
　　　王元愷將之巴山有贈<lb/>
寒不披豫章絹饑不食萊蕪魚韓康范史日不足誰能<lb/>
刺促分其餘巴山令君本亷吏自艾青蒭作賓餼敝井<lb/>
<pb n="KR4f0030_WYG_162-5a"/>
難浮花下罇空亭長擁車前篲故人相誡勿復前王生<lb/>
欲去仍流連王生抱意氣食力苦耕稼長貧念同袍千<lb/>
里將命駕可憐命駕不得達斗盎無粢衣無褐集蓼終<lb/>
愁楚雀迷横江誰把枯魚沬桃花乍發栁乍青河橋一<lb/>
歩三留行毛甡進前願致語座客紛紛醉起舞君不見<lb/>
君家阿齡貧且饑烏程陶令争求知滿船白粲収不得<lb/>
願索窮交鎮西食又不見毛甡乞米走江汜賣卜王成<lb/>
暗相倚豈少荆南幕下詩但飲巴山署中水觧襦不敢<lb/>
<pb n="KR4f0030_WYG_162-5b"/>
衣顧郎易衣并食翻尋常生人苦饑值春節黄花白絮<lb/>
填空倉君不見毛甡南避入蠻部萬里滇雲黯如霧金<lb/>
馬闗前無故人竟逐王生過江去<lb/>
　　　訪劉息縣并讀周櫟園侍郎所詒文序因為書<lb/>
　　　　贈<lb/>
劉郎本是神仙姿手揮五色春桑絲中都偶爾作試吏<lb/>
望之不見長相思昔年曾逐湖西使一訪廬陵老從事<lb/>
命駕空隨曲巷車留題無復髙門字躊躇東顧還蔣山<lb/>
<pb n="KR4f0030_WYG_162-6a"/>
暫依櫟下官䑓間櫟翁老人出君句為君諷詠開心顔<lb/>
秋鴻飛飛信羽翼重向嵩陽看山色桓良未獲遇浮丘<lb/>
賈父何期在新息長途宛轉思一顧不道寒風薄冬暮<lb/>
日落天低潁上城朝來雪滿淮西路夫君獻賦標石渠<lb/>
尋常痛飲留柴車吏歸自戀空倉雀客到還烹掛壁魚<lb/>
十年相憶苦紆結相見忻逢歲寒節息子墟邉嘆轉蓬<lb/>
白公城畔猶飛雪髙談今古誇典墳篋中所載方紛紜<lb/>
君能不忘湖西客且與同觀櫟下文<lb/>
<pb n="KR4f0030_WYG_162-6b"/>
　　　過息夫人粧樓遺址有感<lb/>
荆門不種章華樹此地還留洗粧處紅粉銷殘澗道花<lb/>
翠蛾飛作山城絮澗邉白日自悠悠城畔粧䑓秋復秋<lb/>
回首故園長不語鎮敎淮水向東流<hi>一抄作淮流千里一望長誰家髙閣</hi>
<hi>映斜陽故園相憶都無語回首萋萋空斷腸</hi>
　　　遊濮公山作<lb/>
毛甡居息不得意搘頥日望城南山東甌夏君今贊府<lb/>
䇿馬邀我遊其間出城風日稍暄霽朔風吹靣靣不寒<lb/>
<pb n="KR4f0030_WYG_162-7a"/>
淮流本出自桐栢到此漸覺横來寛前呼亭長先渡馬<lb/>
幾曲淮流下如瀉渡口方看載一航道傍争欲開三雅<lb/>
須臾繋馬入櫪林濮公仙洞難追尋幽嵓尚自留丹竈<lb/>
過磵誰能採碧芩相隨野鹿度空谷便啓清樽坐蘿屋<lb/>
紅樹彫時未放花翠屏髙處曾懸瀑重披荒徑啓前路<lb/>
䇿馬直臨峯頂住長淮一帶𣺌如環萬里蒼茫盡烟霧<lb/>
從來黄白不易得梅尉當前總仙客况有張王諸孝亷<lb/>
曾經出入蓬瀛宅長林落日客未歸平田夜火光霏霏<lb/>
<pb n="KR4f0030_WYG_162-7b"/>
嚴城欲下葳蕤鑰尚見山前烏鵲飛<lb/>
　　　飲郭將軍竹下<lb/>
萬竿修竹臨清流竹中留客郭細侯短簫横笛向風發<lb/>
居然身在蓬瀛洲行厨斫桂煮芍藥玉甕桃花泛清酪<lb/>
近郭天低散馬牛空亭雨過飛烏鵲酒酣倒載折角巾<lb/>
繡衣卸出紅麒麟將軍本是蒼山客不數悠悠世上人<lb/>
　　　定情歌飲秦二保寅醉後作<lb/>
數嵗遊吳闗不逢臯伯通長攜杵臼少相識獨行畏約<lb/>
<pb n="KR4f0030_WYG_162-8a"/>
何終窮更衣夜起自擊筑暫就梁溪主人宿深念秦嘉<lb/>
是麗才久知王氏無癡叔飄颻挾刺隨襧衡風流學士<lb/>
相逢迎未從隘巷窺孺子便向東家訪歩兵東家桂樹<lb/>
生前路秦氏從來桂中住朝起金丸寫畵欄夜來烏子<lb/>
栖庭樹庭前列舄羅酒漿酒徒相顧稱髙陽覊人辛苦<lb/>
易為醉午日欄邉只將睡我昔歸明湖誦君秋帆辭愛<lb/>
君不得見一日千回思思君見君恨不早悔見秋帆去<lb/>
縹緲同時嚴忌最髙才况復君家仲容好<hi>嚴蓀友與令侄留仙同為</hi>
<pb n="KR4f0030_WYG_162-8b"/>
<hi>詞</hi>美人何在愁復愁芙蓉開落經三秋今來但泝春申<lb/>
浦何意還登秦氏樓請觀杵與臼與君指皎日在上羅<lb/>
廣衾在下蔽蒻席與君戴笠還下車相思莫惜加餐書<lb/>
倘愁越國無歸雁此地吳王善鱠魚<lb/>
　　　汝南郡亭飲次贈譚八吉緯<lb/>
汝南城上曉鴉啼王粲宅傍春燕飛故人千里一相見<lb/>
越布單衣白如練春陽艷艷汝水邉桃花樹樹郡亭前<lb/>
清明初看鞦韆戲上已還吟芍藥篇自憐蕩子多離别<lb/>
<pb n="KR4f0030_WYG_162-9a"/>
愛汝中原遍車轍彩筆能圖五嶽遊金丹自受三茅訣<lb/>
伊昔相逢淮水頭酒酣同過謝家樓今來重憶當年事<lb/>
把手金樽泪欲流<lb/>
　　　廣文先生歌贈張學博<lb/>
廣文先生讀尚書客來有鳥嘗銜魚花間促坐綘帳舒<lb/>
不須歸去河汾廬當時獻賦誇子虚十年匄卒將公車<lb/>
我今相遇沈子墟春風冉冉吹衣裾莫嫌髙論與衆殊<lb/>
此間已是張融居<lb/>
<pb n="KR4f0030_WYG_162-9b"/>
　　　將過松江先寄朱大用礪使君<lb/>
探書出林屋放舟遊吳淞欲觀海上袁公壘不問雲間<lb/>
陸士龍雲間勝地推吳下有友驅車最瀟灑劉毅嘗為<lb/>
郡股肱謝生今作軍司馬風流司馬是何人共識當年<lb/>
侍從臣丹鳯樓邉攜綵筆紫薇花下展紅輪紅輪綵筆<lb/>
紛相映侍女留題請名姓起草時聞長樂鐘整衣不避<lb/>
昭陽鏡可憐厭處承明久觧玉坊南私縱酒兩省通傳<lb/>
翰苑書一麾竟佐江城守江城千里蔽東吳黄綬金章<lb/>
<pb n="KR4f0030_WYG_162-10a"/>
一大夫嘯咏全為方外客從容分得郡中符果然祖父<lb/>
為三事方信男兒長五湖<hi>使君為朱少師公冢孫大金吾子故云</hi>君到只<lb/>
如棲枳鳯我來方欲覔蓴鱸已辭梁苑新車騎况遇髙<lb/>
陽舊酒徒髙陽夙昔輕相顧梁苑從敎騁辭賦片輿何<lb/>
必假陳蕃八俊由來重朱㝢陳蕃無事朱㝢閒題詩應<lb/>
滿干將山秋髙正值鱸魚美我欲維舟三泖間<lb/>
　　　湖上贈何生倬炎<hi>何伯興季子也</hi>
秋湖十里生芙蓉湖邉却逢何敬容緋袍相對儼翔鳯<lb/>
<pb n="KR4f0030_WYG_162-10b"/>
綵筆欲落驚游龍廬江自昔嬗才子前有司空後侍史<lb/>
洛下清談宛舊時元嘉樂府傳新體秋花灼灼秋水清<lb/>
道傍又見驊騮鳴荀羊本是長瑜友羡爾趨庭有令名<lb/>
　　　送李生<hi>并序</hi>
　乃歲届祝淵時當顓冥甬東李生屺源税駕于都督<lb/>
　李公之舊第維時白日窮次縞雪凝壁長松倚嵓其<lb/>
　信芳寒梅蔽扉而釋蕚仝人咸集各贈以詩志永懐<lb/>
　也原夫淇泉木李本貯瑶情灃上香蘭互申縞結故<lb/>
<pb n="KR4f0030_WYG_162-11a"/>
　仲宣贈子篤于飛鸞正叔指河陽于逸驥苟懐悃愊<lb/>
　豈乏呻吟李生抱苦心之行仝儕起定情之什以義<lb/>
　而言固其宜矣乃戴逵入剡未聞買山阮籍當車於<lb/>
　焉就路陳元龍淮海之士梁伯鸞傭賃為生將騎驢<lb/>
　出門惟其所之牽舟上岸亦無可住王孫遊逺道睠<lb/>
　春草之萋萋彼美在何方誦山榛而掩涕是伯陽適<lb/>
　西戎而留字文羆遷斥丘以受言凡屬親串之所經<lb/>
　誰勿咨嗟其善誦况李生沉淪之士也家本閥閲世<lb/>
<pb n="KR4f0030_WYG_162-11b"/>
　濟開府棄朱門而勿盼甘白晝以長征胸羅星漢毎<lb/>
　推烏績之紬節撫雄雌潛識秭<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>之擾于是正棊旋<lb/>
　栻辨才子之孅趨發䇿兆機啓靈均之浩蕩定箕張<lb/>
　而斗揭任蚗伏與蠪伸則是帝女睠蜀都而抱石大<lb/>
　夫拜楚人以獵冠江南投老應賦逢君稷下談天喜<lb/>
　稱贅壻者也夫心企東山意傷南浦蘭亭原倡既擅<lb/>
　糠粃海谷遥吟當來璣璧維兹軼士預為風漂伯叔<lb/>
　之詞既屬同人應續雨雪英瑤之句<lb/>
<pb n="KR4f0030_WYG_162-12a"/>
先生本是青丘子直走塵埃過都市脱履朝看圮上星<lb/>
乗槎暮宿天河水梅花初發雪滿襟相逢醉臥東城隂<lb/>
天涯淪落知無定北斗南箕何處尋<lb/>
　　　淮康行贈别<lb/>
元龍百尺樓頭客又向淮康奏嘉績監郡能分五虎符<lb/>
題輿不假雙熊軾九重丹詔下青霄十月黄鸝度翠條<lb/>
朝日搴帷鹽澤雨春風送艦射陽潮開樽暫飲如淮酒<lb/>
漸入天街見星斗若問人懐峴首棠但看鴉栖掖門栁<lb/>
<pb n="KR4f0030_WYG_162-12b"/>
　　　潼川歌<hi>有序</hi>
　丹陽賀先生𦙍選崇禎十六年受資陽縣令夫人請<lb/>
　從叱馭而行李自成破成都資陽不守先生及夫人<lb/>
　慷慨就刃自成怪之命釋以俟屢脅之順畢不能屈<lb/>
　縶之别營猶欲處焉越二年十月賊敗於南鄭懼中<lb/>
　有應乃指而嘆曰留此輩為梗矣殺之同行十七口<lb/>
　並日死于潼川州越十二年先生二子雲㑹雲舉俟<lb/>
　西道通尋之不得有彭君退庵備述其事復詢之資<lb/>
<pb n="KR4f0030_WYG_162-13a"/>
　人蔡文學語與相合號啕而歸雲㑹為司馬與予善<lb/>
　予乃作潼川歌<lb/>
鹽亭何髙髙梓水何連連四座且莫喧聽我歌潼川潼<lb/>
川州南射洪渡天柱雲封七盤路不見潼川繞地來但<lb/>
見南津上天去南津令君負奇節夜泛桃花暗流血桃<lb/>
花江上草初青一夜寒風白如雪相傳此地殱令君招<lb/>
魂萬里呼南雲睢陽齒落白崖裂萇𢎞血墮高梁焚令<lb/>
君家世本吳楚北固山頭射猛虎興酣聚米劃地殊愁<lb/>
<pb n="KR4f0030_WYG_162-13b"/>
來投筆長心苦縣官續食計車發便請長纓繋南越嚴<lb/>
助三年厭舊廬龎公百里懐新割驚聞盜賊出巴下玉<lb/>
壘珠江廢耕稼白帝終成躍馬王紅巾時起鳴狐詐慨<lb/>
然請行一星入夢中曽見三刀集崎嶇九坂誰肯前忼<lb/>
慨王尊赴何急閨中有婦孟氏賢從征作賦同車軿觧<lb/>
綿繫樹苦食芋封魚滌釡長生鱻倉皇烽火接城野急<lb/>
繕亭隍料牛馬轉戰空聞笛裏哀升陴誰是搴旗者天<lb/>
心不觧遂人志人事良難勝天意縱敎南八是男兒難<lb/>
<pb n="KR4f0030_WYG_162-14a"/>
免西川盡捐棄丈夫死官久不屈舂磨砦邉自强立完<lb/>
城蔓子刎已遲斷頭嚴將生難執霜刀環視驚罕希誘<lb/>
以好爵啖以糜赤繩馬頭縶有待無如南鄭傷還歸天<lb/>
隂雨凍地冰裂乙酉之冬月初缺令君罵賊身死亡正<lb/>
在潼川此時節君不見令君同死十七口仝行死盡皆<lb/>
無有彭子退庵眼見知長望桃花酹春酒又不見令君<lb/>
二子逺相失十六年來尚尋入難持齒髪向天涯疾走<lb/>
潼川自悲泣潼川潼川西近秦桃花水落青春新我今<lb/>
<pb n="KR4f0030_WYG_162-14b"/>
歌罷潼川曲還想潼川赴死人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百六十二<lb/>
</p>
<p>
</p>
  </div>
</body>
</text>
</TEI>
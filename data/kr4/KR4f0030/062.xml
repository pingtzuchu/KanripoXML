<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻六十二</head> <lb/>
    <p>
<pb n="KR4f0030_WYG_062-1a"/>
欽定四庫全書<lb/>
　西河集巻六十二<lb/>
　　　　　　　　　　　翰林院檢討毛竒齡撰<lb/>
　　碑記<hi>一</hi>
　　　息縣雷跡碑記<lb/>
息縣市東祠有雷跡碑宋元祐所立碑也碑在祠東廡<lb/>
髙三尺石裂而刓字剝泐不可誦大略元祐七年辛夘夏<lb/>
六月巨旱燒禾數百里驟得大風雨三日淮北岸舟人張<lb/>
<pb n="KR4f0030_WYG_062-1b"/>
乂者操舟前聞雷聲見雷熖熖從東北來出舟墜于地火<lb/>
氣㸌烈轉旋猶車輪乆之似有物舁而去者既視其地短<lb/>
草被灼如烙馬毛烙跡入泥寸圜為輪輪納八輻輻杪各<lb/>
兩岐凡八而倍是日弋陽有震人則是雷之為也記者張<lb/>
姓而名漫滅不知為何人且其文亦不具然而事奇矣予<lb/>
游息寓祠下祠僧引予拂其石就其漶字而索其義重為<lb/>
之記曰雷也者先王象之以作樂崇德者也然而亦嘗用<lb/>
之以辟惡是故天地解而雷雨作雷雨作而萬物始動故繋<lb/>
<pb n="KR4f0030_WYG_062-2a"/>
曰動萬物者莫捷于雷今天下有聞殷雷而不憬然動<lb/>
心者哉動則奮奮則爓然若有見故智者不見鈇鉞而<lb/>
得所畏焉愚者畏威而如見鈇鉞焉故夫孔子聞迅雷<lb/>
必變非迂也故雷奮而識崇徳之象夫崇徳有象雷跡<lb/>
是也然則雷跡之不宜泯也乆矣昔者稗官家記雷車<lb/>
事涉乎誕罔而李肇補國史至謂雷州有雷楔每雷即<lb/>
得之田間佩之者用以辟惡此猶近鑿若夫元祐之為<lb/>
雷則似非偶然也聞之建中靖國間樹元祐奸黨碑于<lb/>
<pb n="KR4f0030_WYG_062-2b"/>
宣和殿前他日者雷怒而碎其石夫以徳為邪而至攖<lb/>
雷怒然則雷之必欲為崇徳而不為長惡固也然則元<lb/>
祐之早為此碑有為也然則天下之見雷跡而知感者<lb/>
不獨元祐矣或曰數之以八則陰所由成也雷于天地<lb/>
為長子故少陽而陰成焉其又岐則推之而盡也自太<lb/>
極岐而極之無勿岐者岐徳不専故用以生物而即以<lb/>
殺物故曰軒轅為雷雨之神而卦以生豈無義也<lb/>
　　　重建賞祊戒定寺址碑記<lb/>
<pb n="KR4f0030_WYG_062-3a"/>
自後梁開平間大興古刹修律戒而習禪定于是越州<lb/>
城西多戒定禪寺賞祊其一矣嘗考賞祊戒定較諸戒<lb/>
定為最雄而往多興廢當梁時有賞祊善士全君允忠<lb/>
捨宅恢寺别名從善顧戒定名猶故也允忠以象教裝<lb/>
金自明浄宫命道人邵良操持其中迨宋至道中而允<lb/>
忠之𤣥孫仲修出為南昌府教授與其女夫南昌府太<lb/>
守徐儼之子踵置寺田將以𢎞祖徳而闡𤣥義遂以天<lb/>
聖六年重請于朝勑賜加額更號積慶命僧人趙文廣<lb/>
<pb n="KR4f0030_WYG_062-3b"/>
住持之然猶且立戒定名傳至景祐則徐踵全事有稱<lb/>
昊一主簿者重捨田蕩始創寺譜而昊一之孫九明為<lb/>
後軍都督府都督其夫人全則理宗皇帝太后娣也夫<lb/>
人親賫奏乞皇帝降勑淳祐八年皇帝親降勑為御書<lb/>
而太后請加之璽標額并軸實藏諸寺而于是積慶之<lb/>
名掩戒定焉迨明崇禎間城西戒定各燬于兵火其在<lb/>
賞祊者址猶可考也而寺田及譜蕩不復存按元至正<lb/>
時寺燬于兵有僧㑹椿者收御軸及譜藏之族家逡巡<lb/>
<pb n="KR4f0030_WYG_062-4a"/>
至𢎞治仍復戒定而徐氏之後尚有揀獲原譜以歸之<lb/>
寺者因有嘉靖十八年勤石之誌而惜乎其湮也釋子<lb/>
元潤名海印矢志恢復植香于釋迦之前將布金故地<lb/>
復梁戒定而以曩時徐與全之不能再也乃告諸全徐<lb/>
之後并告善信以徒杯而募四方上下桐陵苕水間砂<lb/>
積而黍畜之㑹苦嵗自順治十二年至康熈元年募甫<lb/>
合先立寺址界增寸闢尺于是攻位凡若門若坪若殿<lb/>
若房共若干畆東至若西至若南至若北至若位成僧<lb/>
<pb n="KR4f0030_WYG_062-4b"/>
衆將勒石而以記告之蕭山毛甡毛甡曰有是哉是由<lb/>
梁而五代而宋元明以傳之于今日者也是刺史之請<lb/>
後軍之復帝主后妃之勑名僧檀那之維䕶而興而廢<lb/>
廢而復興者也是屢易其名者也夫以帝主宰官檀那<lb/>
合興之于前而不能免于廢以一僧人徒募于後而即<lb/>
幾于興然則何記乎亦記夫興之者之可繼而已矣衆<lb/>
曰善遂臚其説以為記<lb/>
　　　旌表徐節婦貞節里碑記<lb/>
<pb n="KR4f0030_WYG_062-5a"/>
蕭山貞節里者明旌表徐節婦所居里也里在儒學左<lb/>
而北旋户沿流居為縣西舊名西河里曩時稱甲科家<lb/>
里相望節婦居其中傳節婦者曰節婦故李姓閩縣儒<lb/>
學教諭徐公黼繼妻也公筮泉州晉江縣訓導故有妻<lb/>
氏周死晉江𢎞治元年<hi>月日無考</hi>再娶泉州永寧衛李指揮<lb/>
女則節婦也節婦年十八逮明年公遷閩縣教諭領符忽<lb/>
遘重疾<hi>傳誌稱二年六月</hi>時距娶節婦時尚未及朞也公先有<lb/>
一子係周出非節婦生者至是指其子謂節婦曰蕭山<lb/>
<pb n="KR4f0030_WYG_062-5b"/>
去泉州三千里吾即不還者如是何矣節婦曰事君未<lb/>
及朞然事君矣其不即先君死者為三千里君與是也<lb/>
何不還者矣公時已疾亟乃復強起拜節婦蓐間節婦<lb/>
坐饗之先是節婦父母之許節婦時逆公必家閩故以<lb/>
許至是恐失望迨公卒節婦慮父母不聽歸也先公訃<lb/>
一日潜遣齋生長丁儀者告之縣封識其篋笥歸縣以<lb/>
鑰而後訃父母父母既偵節婦意大恨計誘之復不可<lb/>
奪乃置酒集宗黨紿節婦别而鐍諸室節婦起自絞父<lb/>
<pb n="KR4f0030_WYG_062-6a"/>
母不得已始聽之乃復集宗黨姑姊妺數十人送之上<lb/>
道故為放聲哭牽衣而行如是者十餘里欲動節婦節<lb/>
婦稍服臆縈淚于䀹不少動既而舟抵暮各泊以處節<lb/>
婦乃始仰天連呼曰天乎吾豈不知父母别我悲耶獨<lb/>
念悲則行阻耳且不可使他日得憶我矣于是遽犒操<lb/>
舟者乗夜潜發不令送者覺遂扶二櫬攜一孤歸蕭時<lb/>
兵部尚書錢塘洪君為閩布政使亷其事移檄蕭山令<lb/>
恤之節婦乃營壙掩公及周葺故廬自寒食省墓外足<lb/>
<pb n="KR4f0030_WYG_062-6b"/>
不躡畿木日治紡績比篝燈績罷甚始就寢覺即遽起<lb/>
篝燈績如故或問之曰勞則寡所思也盛夏不單衣衣<lb/>
必重袵所居置一閣比浴必攜盤内閣間登閣去其階<lb/>
階兩竿級也後所撫子亡遺二孫在襁褓撫之既而孫<lb/>
婦亡遺曾孫襁褓又撫之正徳丙子知縣伍希周上其<lb/>
事監司奬其門嘉靖庚寅郡司馬孔君攝縣事上諸臺<lb/>
時節婦年六十嘉靖十年辛夘知縣張選踵前事請于<lb/>
臺使者于是臺使者請于朝命下詔旌其門㑹張以遷<lb/>
<pb n="KR4f0030_WYG_062-7a"/>
去知縣蕭敬徳踵而奉行之給禮部勘合世復其家勑<lb/>
縣為摩石立碑又倣魏孝烈勘合優子孫免人田四丁<lb/>
後大司馬趙君故為侍御史按浙勑有司月給米冬夏<lb/>
布帛各有差終身至嘉靖四十三年年八十八距公死<lb/>
六十九年卒邑御史致仕翁君五倫為誌銘山隂工部<lb/>
郎黄君猷吉傳之自浙江通志以下至郡縣學志皆有<lb/>
載至崇禎二年知縣陳振豪始名其里為貞節里䜿碑<lb/>
于儒學左三元樓側時節婦五世孫晉台公明徴舉于<lb/>
<pb n="KR4f0030_WYG_062-7b"/>
鄉又十五年而邑人毛甡與節婦六世孫芳聲芳烈友<lb/>
善乃為之記毛甡曰吾見邑之游于學者衆矣讀孔氏<lb/>
之書修明堯湯伊吕之道教以百行而不能以一行名<lb/>
且夫里居者皆曩時甲科家也門閥相望致足伐施其<lb/>
鄉人逮死而不能稱于巷里草陳根嵗為衰菀呼其里<lb/>
者無變也嗟乎可以興矣或曰周書云表厥宅里旌其<lb/>
門而綽楔之表其宅也碑而名其鄉表里也三代後無<lb/>
表里例且其事亦偶不多見漢時稱鄭公鄉非典例也<lb/>
<pb n="KR4f0030_WYG_062-8a"/>
然亦且私不得濫其為時慎重如此蕭山又有夏孝鄉<lb/>
為晉夏孝子里居也在城南與節婦貞節里俱載志中<lb/>
　　　永興道藏櫝碑記<lb/>
嘗考周官蜡氏掌除骴者遇客死道路則埋之而置楬<lb/>
于其傍大書嵗月且縣其衣服任器于有地之官以俟<lb/>
其人而漢制濶略亦復有給櫝還鄉之令自世之漸降<lb/>
重生輕死于是有暴骼不藏者有徙櫝不得歸棄不及<lb/>
埋捐不能恤其灾者王政之多亡亦仁情之不備也永<lb/>
<pb n="KR4f0030_WYG_062-8b"/>
興道多往來暴櫝自望京門樓以達江滸平沙斥略而<lb/>
蜒蜿道左其為無主者纍纍焉嘗念此木中人亦即夫<lb/>
道之驂驔車轂人也行營出户毎多疾病一旦之事而<lb/>
黄口牽衣白首倚閭者仰視滄浪天未知死生乃復骨<lb/>
肉墮地漸漬草木衣裳絞襪悉化為塵埃野馬其幸而<lb/>
就木猶且見棄斯土寒風野火寧無怨傷夫道多疵癘<lb/>
天之行也殣于其地而不使之有所歸邑大夫以下之<lb/>
責也長河來孝亷義士也捐貲百金將聚諸櫝為藏俟<lb/>
<pb n="KR4f0030_WYG_062-9a"/>
之計而邑侯黄公割俸成之但其事須次第舉也畫地<lb/>
坦衍覆上而填下區以五楹累令辟若梁周四楹中置<lb/>
楬櫝其上而鱗次之中供大士募僧者守焉大略已成<lb/>
然而啟閉畜發或以時修撤且為葢藏而油燎漆木旁<lb/>
及錢鈹日遼而月長皆有費也夫邑大夫創之于始而<lb/>
鄉縉紳士民各承之于後情也昔者文王作靈臺掘得<lb/>
陳骨王命瘞之而六州以誦唐節度使劉昌瘞涇原將<lb/>
士奏之于庭給衣賜塚夜夢將士者各謝焉邑大夫有<lb/>
<pb n="KR4f0030_WYG_062-9b"/>
地之官或不應求報而報之自至人不得辭夫濟人者<lb/>
得福神道也鬼則近神矣能濟鬼不更得福乎夫王政<lb/>
何常予仁以全而以餘者予福報無不可也因合具二<lb/>
石磨其一以俟登士民之第月與日車守之而以稍任<lb/>
其諸所費者乃為頌頌曰<lb/>
維永興之道有露其櫝藏之俟之以均載爾福<lb/>
　　　白龜圃記<lb/>
中州講理學者二其在河南則為上蔡張先生先生與徵<lb/>
<pb n="KR4f0030_WYG_062-10a"/>
君孫鍾元交徴君家信都而講學于故衛之凡城在河<lb/>
北予往欲渡河訪之未逮也嵗已酉避人之淮西㑹淮<lb/>
西守金公者飾書幣躬除故所搆天中書院張帷設燎<lb/>
將卜迎先生于蔡予幸于此時當得一見所為河南張<lb/>
先生者而部使按故藩廢采巡視汝南南陽間車蹄訝<lb/>
導不絶于路既館所除書院去予亦適南下遂不得委<lb/>
摯一見越明年復來淮則西和夏令曽令蔡適將過蔡<lb/>
造先生廬予謀與偕前而夏令不能待也夏令還告曰<lb/>
<pb n="KR4f0030_WYG_062-10b"/>
先生方讀易于家搆圃而椽焉題曰白龜請記之吾聞<lb/>
先生家蓍臺則包犧氏畫卦地也昔者包犧畫卦時有<lb/>
縞龜曳河傍生禱蓍故後題其臺曰蓍臺而三代職方<lb/>
至表其邦以為蔡先生方取義于畫而攡文于象非物<lb/>
之神孰與為識故六龜之掌或雷或獵各以其方色辨<lb/>
定物名而雷者白也于名為皦于方為西夫先天之西<lb/>
不云坎乎文明之生兆于天一後天之西不云兌乎生<lb/>
成廣大迄于少女故翕闢既備兆于白而亦迄于白葢<lb/>
<pb n="KR4f0030_WYG_062-11a"/>
華文者繼起之象也然而亦先物而去其跡故貞白之<lb/>
守尊于𤣥也原始反終要于無終此或先生讀易之微<lb/>
義矣乎孫徵君曰先生自言曰吾眼前地固見有不得<lb/>
讓堯舜者然則先生之為包犧乆矣予嚮以避人湖西<lb/>
得三入湖西講堂以質予曩時所聞于姚江蕺山之學<lb/>
今復以避人故獲為先生作圃記倘避人不已將必造<lb/>
先生于圃且渡河去一質之徵君以肆求先生所為讀<lb/>
易也者為辭曰<lb/>
<pb n="KR4f0030_WYG_062-11b"/>
天户之闢是名包犧察民興物神明以齋觀鳥獸文與<lb/>
其地宜蓍苞于陸蔡浮于河越千百年神靈閟之相彼<lb/>
𤣥文尚汨其辭誰是縞介而游之波離火為物屬復為<lb/>
雷表水成澤生成之資隨時轉應章于神蓍惟我先生<lb/>
乃生蓍臺嗣犧而起當逢其期編韋既續樊圃是居觀<lb/>
象觀法白龜還來<lb/>
　　　重建息縣儒學大成殿碑記<lb/>
禮曰凡始立學者必釋奠于先聖先師吾未知三代以<lb/>
<pb n="KR4f0030_WYG_062-12a"/>
前其所為先師者何人也嗣此者則嗣孔子故曩時稱<lb/>
孔子廟庭又或爵孔子為文宣王稱文宣王廟既乆而<lb/>
始更為大成殿為先師殿焉息之有學前此可誌者始<lb/>
之宋之慶厯間以是時天子方好文始從范仲淹建學<lb/>
議也若先師殿五間則重創自元至元二十五年而逡<lb/>
巡歴明三百年以迄于我<lb/>
興朝開國建學之始増修者八改修者四庶幾相延補<lb/>
苴不致墮壊而不謂其即于圮也康熈七年夏大<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>潦<lb/>
<pb n="KR4f0030_WYG_062-12b"/>
横流之不由道者夾城而奔殿頽及廡捧神藏而廬居<lb/>
之欂枿瓦确散不可拾春秋興秩舍菜明禋趨蹌者負<lb/>
星行事邑宰劉君丞夏君尉章君學博張君于行事之<lb/>
次相顧咨嗟謀所以恢是殿者㑹弟子員差擇與祭有行<lb/>
名者皆在列于是何子朝宗王子復旦全子嘉嗣黄<lb/>
子錫珍輩起矢志休復用書量事程材慮功約費若干<lb/>
金劉捐若干金為倡而丞夏君者願盡捐厯年以來所<lb/>
食俸合得若干金且任為相役凡學博以及薦紳諸生<lb/>
<pb n="KR4f0030_WYG_062-13a"/>
各捐費有差始康熈八年五月迄九年六月凡一年工<lb/>
告成自殿庭及廡及門及屏遞相標揭木巧之飾層欒<lb/>
浮柱瓴翔榱翬墄平闔扇文塼雕雘啟庠側出㦸門兩<lb/>
張櫺星東西增樹雙闕翼翼延延揆之以日將妥神告<lb/>
䖍駿奔其中而先為飾石用誌其初終以備載事春秋<lb/>
傳曰鄭人游于學而可以議執政之善否夫執政善否<lb/>
何與于學顧吾聞之漢文翁時私置學宫于成都市中<lb/>
此非遵漢令也宋胡瑗自為齋舍時亦未經行文正之<lb/>
<pb n="KR4f0030_WYG_062-13b"/>
議建郡縣學而兩公倡為之而朝廷方且下其式于郡<lb/>
與縣至著為令今學宫之立雖凖前代終以天下初定<lb/>
未遑修舉故一旦有廢博士不必白于師師氏不必以<lb/>
諮于邑長邑長不必告于臺臺使者亦不必以聞之<lb/>
朝廷而邑長以下乃不憚咨嗟成之上不耗國下不朘<lb/>
民斯已難矣況興廢所時有也古不云乎論堂有廷接<lb/>
于圃草三館之門猶之論堂曽不踰年而休復如故獨<lb/>
不聞學耶進修之業勿綢而弛振起之功不殖將落嚮<lb/>
<pb n="KR4f0030_WYG_062-14a"/>
之増修者則日新之資也今之創興者則震動之藉也<lb/>
然則優游之未可為功而風雨之反不足為厲也繼此<lb/>
可觀矣殿南面淮水前當南城之龍門唐列樹栢四北<lb/>
負湖舊有明倫堂五間尊經閣三間倉厫射圃齋房各<lb/>
三間敬一亭三間皆乆廢未復在殿後以俟後之繼此<lb/>
者蕭山毛甡為文曰<lb/>
繄惟三代首建學宫九房入闥逮之男邦大昕入奏先<lb/>
師是崇漢唐而暨惟尼山宗發蒙振<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>如日之曈報諸<lb/>
<pb n="KR4f0030_WYG_062-14b"/>
祼瓉饗之鐘鏞諸生以時習禮其中日月既積風雨攸<lb/>
降震此梁木漂于湍瀧誰其興之長賛之功又誰成之<lb/>
師儒以共鴻材博植以匠以工既勤拔擢乃資垣墉櫨<lb/>
丹桷赤山雕木礱翠錢結牖黄金為釭堯文禹樂顔和<lb/>
曽恭九筵七筵周袤有容長吏以逮束脩其躬諸生奕<lb/>
奕將為蛟龍朱干可執蒼珉可攻布之後來以昭無窮<lb/>
　　　洞神宫記<lb/>
㑹稽馮經以制舉争雄齊郡者二十年不得志也去而<lb/>
<pb n="KR4f0030_WYG_062-15a"/>
游嵩洛其同邑章貞者謫滎陽貽予書曰有仙源君來<lb/>
將以洞神宫屬子為文予未審仙源君者何人也既而<lb/>
知為經念經居齊郡者乆嘗七登岱矣或者天孫之區<lb/>
足以棲神覆其壇而宫之經曰不然㑹稽山者東南之<lb/>
福地也昔者大禹藏㑹計之圖謂之苖龍而周職方氏<lb/>
以揚州之鎮封于其山此其山有神山之前曰罏峰其<lb/>
傍曰陽明洞折而宛衍有泉涾然洞神之所基也余怪<lb/>
經以制舉争雄將出其文章以馳騁天下而忽為是蹈<lb/>
<pb n="KR4f0030_WYG_062-15b"/>
虛蹠逺之舉是必有説而經曰吾嘗觀趵突泉矣趵突<lb/>
泉者齊郡七十二泉之一泉也其上祠吕仙吕仙者純<lb/>
陽也世恒禱而夢卜焉予方潔躬告于掌夢當是時將<lb/>
欲急見其文于當世而以不即見決所趣也有物挾而<lb/>
奔掠之瀾汗四顧㶖㶖然若匒匌而鼓作焉者其勢漰<lb/>
湱聞如驚雷驟見神人于連延之坪而舍之語之新訣<lb/>
命棄其故于是急變其名字而許以身從今所稱仙源<lb/>
是也夫游物外者輕去其鄉仙源以出應制科遨遊青<lb/>
<pb n="KR4f0030_WYG_062-16a"/>
齊者二十年一旦以失志之故游心翀舉乃反趣還之<lb/>
故山之麓而重與之謀息隂撰辰之所倘所稱歸來何<lb/>
期與物終始非耶然則予之好逺遊而誦涉江聞仙源<lb/>
之言而後感可知也宫在鎮宫左禹井之隂祕殿横崖<lb/>
凌臺而張枌栱奕奕鏤其英而追其華瑤壇墳然樹以<lb/>
芳草旁有丹竈將俟燔鍊貌仙于其中以報其所夢題<lb/>
之曰洞神仙源君從之然予聞仙源又言嘗從少室還<lb/>
遇苾蒭于道授之丹經私臆苾蒭者仙所幻也則似仙<lb/>
<pb n="KR4f0030_WYG_062-16b"/>
亦所在有之無定所若月日<lb/>
　　　山隂上方山長生庵碑記<lb/>
長生庵者在山陰上方山之麓比丘尼慈修之所創也<lb/>
尼故名家子年十八而亡其雄又無嗣也家以其無嗣<lb/>
謀奪之不可鍵室辟纑者凡八年一日忽哭辭其栗自<lb/>
翦首髮偏體弛足而矢為尼或問之曰吾痛我生也然<lb/>
義無入他阿藍理又其勢不得復家處因出所辟纑嬴<lb/>
錢搆一椽居當是時其家之欲奪其志者則稍息焉又<lb/>
<pb n="KR4f0030_WYG_062-17a"/>
十年尼乃言曰吾生十七年事人一年辟纑者八年尼<lb/>
十年合三十六年吾生亦長矣乃就所搆居廓而大之<lb/>
堊壁塗戺稍稍翦闢養佛母其中傍築一楹棲其身前<lb/>
後㕑房圊舍圃場林麓各有差名長生庵乃遣女奴越<lb/>
百里介其所戚踵西河之門而請為記且曰凡所為記<lb/>
將以墐夫人之欲虐之而奪之者也吾聞尼故名家子<lb/>
也所歸又名族夫以名家之子歸名族為婦宜無所樂<lb/>
乎為尼然且為尼無厭心是豈花氏之城果可悟道空<lb/>
<pb n="KR4f0030_WYG_062-17b"/>
明在前則女身得度乎良以禪定而心一則心不奪尼<lb/>
定而志一則志不奪然則尼惟無所奪以有此生也且<lb/>
尼所生亦幸耳以十八年未死之婺又十八年而不意<lb/>
其尚未死也則自今以後亦嘗如此十八年中已耳彼<lb/>
釋氏之教必極無生而後乃至于生生尼非其人乎且<lb/>
夫生之為言姓也為所生者即為之姓尼且無姓矣阿<lb/>
含經云四河入海無復河名四姓入釋乃無姓氏夫以<lb/>
尼故名家子又名家婦而至所至以尼名歴三十六年<lb/>
<pb n="KR4f0030_WYG_062-18a"/>
所生之乆而終不得以存其姓氏則是尼之必無限於<lb/>
所生也夫既無限于所生而凡有姓者又安得挾所生<lb/>
而非干之矣乃為記記曰<lb/>
翳碧麓開金田有遺婺為女禪飯黄蘗栖紅蓮憑未亡<lb/>
留餘年以短景當長生生如何惟永貞<lb/>
　　　讀畫樓藏畫記<lb/>
好文必好畫畫猶文也司馬子長稱寫生家而長卿子<lb/>
虛直欲以何有之人摹意為賦此非畫乎顧好畫不甚<lb/>
<pb n="KR4f0030_WYG_062-18b"/>
耳今之好畫之甚者曰周先生先生積心好畫者凡若<lb/>
干年持購走四方其有善畫者招來之海内無遺畫者<lb/>
汗牛而充車嵗得若干箱箱得若干稛易嵗則損其與<lb/>
心迕者若干乃為之甲乙或降若干乙升若干甲于是<lb/>
裝潢成帙凡若干帙其未成帙者若干紙若干絹其善<lb/>
畫有名自隆萬以後到今若干年合得若干人或其無<lb/>
畫名而能文為薦紳大夫為隠君子願為先生偶然畫<lb/>
入妙者若干所畫山川雲物人馬花樹竹石鳥禽蟲魚<lb/>
<pb n="KR4f0030_WYG_062-19a"/>
以逮吹噓榮落冬春凄皎之若有若無者若干境其為<lb/>
倣古為摹舊為唐為宋元為倪黄為荆闗董巨為范寛<lb/>
李成夏珪馬逺為文待詔為董宗伯為法若干為規模<lb/>
若干而凡題之者或楷或行或鉅若指或細若毫毛或<lb/>
填上下方或書左右或詩歌記序或藻品又凡若干則<lb/>
則若干字合并而藏之一樓名讀畫樓畫猶文也先生<lb/>
曰吾以文為畫而讀名焉戊申秋予從江上謁先生先<lb/>
生出畫册命讀予讀之栩然若游板桐焉翼翼然若翺<lb/>
<pb n="KR4f0030_WYG_062-19b"/>
翔于廖天而徘徊于九環與十洲焉予避人出走所至<lb/>
名山水間覽登之然處壁中時多也嚮使趙岐在壁中<lb/>
十年得是畫讀之其所著書當不僅釋孟子七篇而予<lb/>
也栖栖廡下早得藏讀畫樓讀先生畫册必不至胸胃<lb/>
結轖髮焦項槁車曳其踵而豚圏其衣若今日者也然<lb/>
則讀畫之感心葢如是其不可已也或曰先生當䝉難<lb/>
時出陳待詔畫凡若干幀貽之友人乃為兩題于其側<lb/>
睠戀悲愴如判所私者如剜其肝腎析其指爪顧望痌<lb/>
<pb n="KR4f0030_WYG_062-20a"/>
痛而不能恝者夫先生之蒙難亦甚矣虎眎于前狼㚄<lb/>
于後舉赤肉而投之鑊湯之中在彊無畏者亦且瞻首<lb/>
顧末傍徨躑躅之不暇而先生獨沾沾焉留心于斡皴<lb/>
渲染丹堊繢黦之瑣屑而不之置然則先生之為文何<lb/>
如也先生號櫟園名亮工大梁人當世能文家之所推<lb/>
為櫟下先生者也所畫人冗冗不詳其名字先生曰記<lb/>
之毛甡記<lb/>
　　　息縣丞㕔壁勒石記<lb/>
<pb n="KR4f0030_WYG_062-20b"/>
予游息聞息丞名懐刺入縣門求所謂丞㕔事者無有<lb/>
也市之東僦居喧卑門僅容馬馬首接于庭不能旋撤<lb/>
所憑桉下饌饗賔既而娱之以搏摘投擲之具圜方雜<lb/>
遝即又撤所下饌去他日又過之則不然或移饌置榻<lb/>
前揖讓飲食他日又過之則又不然或拉登馬遍飲諸<lb/>
名士往來家日一易其處如是者累月而罷先是丞本<lb/>
有㕔事在縣堂東嵗乆就圮丞具狀願復向所謂㕔事<lb/>
者郡已下其狀顧視諸帑藏無嬴官錢賦民錢又不可<lb/>
<pb n="KR4f0030_WYG_062-21a"/>
遂寢其狀㑹廷議析海澄軍由七閩以還屯之汝南南<lb/>
陽間任地墾草官給房與居乃樹垣㭬杙陶土笵井丞<lb/>
請為監工思欲以此時錄其餘材庶幾復㕔事于舊址<lb/>
中卒不可得庚戌秋予再游汝南息名士曹子鑄王子<lb/>
復旦各遺書來請為丞作㕔事記予喜曰丞已得復有<lb/>
㕔事乎是何月日何藉而得有此在何所則索其所復<lb/>
狀越五日復遺書曰噫乎是即向所謂撤桉下饌者也<lb/>
即所謂恒徙食者也今夫有道之長出而休于樹此偶<lb/>
<pb n="KR4f0030_WYG_062-21b"/>
然耳人之謂斯樹也者一若為之終居之曰此公舍也<lb/>
且夫人登山四顧悄然傷于心初非有擇乎其地而後<lb/>
之望其山者仰淚雨面以為此公之所游之山況處其<lb/>
中有年乎丞愛民也切與民日嬉游于庭慕士也篤與<lb/>
士日吟諷于房好賔客也摯與賔客日飲饌于其中而<lb/>
不可忘丞之德在心丞之風流在此堂也丞雖去猶或將<lb/>
祠丞于此而謂非丞之㕔事不可也且丞亦何事之有<lb/>
向之丞無所不承今之丞承糧而已向之丞承糧而<lb/>
<pb n="KR4f0030_WYG_062-22a"/>
親糧今之丞承糧而不親糧然則丞至今日雖有㕔亦<lb/>
無聽事者則即無㕔事而或謂之有㕔事寧或過乎且<lb/>
將以此風乎後之有㕔事者也予曰然請記之石嵌于<lb/>
壁君夏姓名聲字廣秦浙之東嘉人也由司理左補為<lb/>
今官性好飲工詩所著有前後蓮渚詩集曽攝令上蔡<lb/>
上蔡人徳之為勒石<lb/>
　<lb/>
　<lb/>
<pb n="KR4f0030_WYG_062-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻六十二<lb/>
</p>
<p>
</p>
  </div>
</body>
</text>
</TEI>
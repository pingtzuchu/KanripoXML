<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百四十七</head> <lb/>
    <p>
<pb n="KR4f0030_WYG_147-1a"/>
欽定四庫全書<lb/>
　西河集卷一百四十七<lb/>
　　　　　　　　　　翰林院檢討毛竒齡撰<lb/>
　　二韻<hi>即五言絶句  二</hi>
　　　淥水曲<lb/>
淥水前溪漲横塘収碧㾗㧞蒲塘水上那得見蒲根<lb/>
　　　朝來曲<lb/>
朦朧捲羅幙微坐若有憶楣際生曙光髣髴見容色<lb/>
<pb n="KR4f0030_WYG_147-1b"/>
　<hi>史憲臣曰朝光容色相接生艷</hi>
　　　二<lb/>
宿露滋花葉殘星墜草叢東方纔放白西壁又生紅<lb/>
　　　絶句<lb/>
絡甕纒絲苦青綃與絳綃如何春汛逺不及上江潮<lb/>
　　　二<lb/>
宋子新秋意胡姬遙夜情金槽曾壓酒㸃滴記分明<lb/>
　　　戯作麻姑獻芝圖并題為白母夀<lb/>
<pb n="KR4f0030_WYG_147-2a"/>
不向吴門去新從滄海迴翛然雙鳥爪摘得紫芝來<lb/>
　　　聞蟬<lb/>
碧葉吟風細青枝吸露涼桃笙初睡起愁聴一聲長<lb/>
　　　二<lb/>
嘒嘒臨粧閣微微曳晩風佳人雙鬢薄不復桂青蟲<lb/>
　　　翻和宫詞<hi>有序</hi>
　旅悶咄咄一壁舊粘王龍標昨夜風開宫詞呼旅主<lb/>
　人兒有文者屬截離翻接移七作五妄名翻詩<hi>兆熊曰已</hi>
<pb n="KR4f0030_WYG_147-2b"/>
　<hi>連勿連已偶勿偶見五律卷</hi>較詩牌為玅愛其給捷率接春風夜<lb/>
　月露桃寒井諸字而略未成句予便為成之使渠唱<lb/>
　云夜月開宫殿春風舞露桃承輪寒井外新賜錦簾<lb/>
　高甡和云<lb/>
月殿承歌寵寒袍賜錦新簾前風舞夜井外露桃春<lb/>
　　　守嵗<lb/>
何處懐家苦他鄕守嵗時長將一夜坐并作兩年思<lb/>
　　　二<lb/>
<pb n="KR4f0030_WYG_147-3a"/>
守嵗逾終夕鄉思度萬山家人應蚤睡恐我夢中還<lb/>
　　　臨川水<lb/>
臨川石上水是我清淚滴激激流草根宛轉看成碧<lb/>
　　　二<lb/>
臨川灘上水是我清淚流一灘一日上日日上灘愁<lb/>
　　　寺東廊見叔夜詩<lb/>
古寺經行處香烟滿上方同遊人散盡猶自竚東廊<lb/>
　　　謝舒漢文贈佳履名酒<lb/>
<pb n="KR4f0030_WYG_147-3b"/>
翦毳紅籠襪傾雲綠滿杯覊愁如未解乘醉踏歌來<lb/>
　　　劉珵餉法酒諸食物<lb/>
釀花開螘榼臛食進羊臐既醉應忘客臨餐轉憶君<lb/>
　　　花橋舖<lb/>
碧草馬蹄遙春衫繫栁條看花長下淚不敢過花橋<lb/>
　　　除夕有感作<lb/>
臘管莫教催椒盤次第開恐將除舊意看作望新來<lb/>
　　　三月晦日<lb/>
<pb n="KR4f0030_WYG_147-4a"/>
姑洗將移管清江未浣衣如何覊客路又復送春歸<lb/>
　　　二<lb/>
九十春光盡三年客路遙黄鸝江栁上啼殺是今朝<lb/>
　<hi>施愚山先生貽書曰黄鸝江栁上啼殺是今朝千古斷腸語也</hi>
　　　刺促詞<lb/>
黄金長被毁白璧苦遭疑但詠流離子無歌刺促詞<lb/>
　　　沐浴子<lb/>
沐冠棄蘭澤苴履藉蕙草蹴蕙徒自傷采蘭不言好<lb/>
<pb n="KR4f0030_WYG_147-4b"/>
　　　山居雜詩<lb/>
朝日東林静新秋北砦清螃螂衣上落鳥雀路中行<lb/>
　　　二<lb/>
溪静聞滴葉山空響落橡微風裂門紗宛在剪刀上<lb/>
　　　三<lb/>
林菓堪時摘山家偏晩嘗収櫧需夜雨剪栗待秋霜<lb/>
　　　四<lb/>
多難親朋少長遊内侍稀東林女道士替我製秋衣<lb/>
<pb n="KR4f0030_WYG_147-5a"/>
　　　五<lb/>
楓落林蹔紅草疎路微白墻低落澗光門静入山色<lb/>
　　　六<lb/>
杉路雲停過茅堂煖入來幡竿看日影西去又東迴<lb/>
<hi>兆熊曰西河每坐視日影東起西落見别集文序</hi>
　　　七<lb/>
前溪深林花轇結滿溪樹採花入林中始知有人住<lb/>
　　　八<lb/>
<pb n="KR4f0030_WYG_147-5b"/>
女冠不出林忽採鐘乳碧昨日青苔間驚見履絲跡<lb/>
　　　九<lb/>
夜夢同張五前溪一汎舟莫嫌猶是夢醒去幾曾逰<lb/>
　　　十<lb/>
伐棘團作籬編茅織成屧種花不知名採藥當認葉<lb/>
　　　十一<lb/>
落花流前溪溪石擁花住浣女不解愁素指撥流去<lb/>
　　　送倪齒東歸<hi>有序</hi>
<pb n="KR4f0030_WYG_147-6a"/>
　送山陰倪齒將東歸憶齒之先有孝子仙溪公侍母<lb/>
　痛心疾每痛叩頭嚙指流血出求代百計不足為療<lb/>
　有道士告木心石當可自百里内外冬春晦明隆寒<lb/>
　毒暘入溪山覔伐材者跪候之如是數年有伐桫樸<lb/>
　木候之逮晡鋸聲急叩頭曰此中有石幸丐末人已<lb/>
　果然疾由是療石圓如鳥雀卵中色正白著木處燦<lb/>
　爛如黄金㑹稽陶學士大臨陶少司馬譜王大㕘泮<lb/>
　山陰趙文學甸皆有記傳曾屬予序之未報也今送<lb/>
<pb n="KR4f0030_WYG_147-6b"/>
　齒時自痛輕去墳墓羡齒之反桑梓地得孝子之意<lb/>
　因末及之且誌梗概以為引者焉<lb/>
把酒驛亭西春風送馬蹄愁君歸去路草色正萋萋<lb/>
　　　二<lb/>
我尚覊江表君先返越州故人如訊及道我賦登樓<lb/>
　　　三<lb/>
倪子擁烏裘幡然作歸計碧雲生長途黄馬去蕭寺<lb/>
　　　四<lb/>
<pb n="KR4f0030_WYG_147-7a"/>
君是仙溪後當還孝子闈王陽長在道送爾一沾衣<lb/>
　　　過上陳店<lb/>
夜雪不能寐蚤行過上陳不知寒雪上盡是夜行人<lb/>
　　　江南雜詩四首<lb/>
十里秦淮水曾經送泰娘紅船停淺瀨畫閣覆垂楊<lb/>
　　　二<lb/>
聚寶門前路長干寺外橋市帘斜掛處山葉下蕭蕭<lb/>
　　　三<lb/>
<pb n="KR4f0030_WYG_147-7b"/>
幕府重開後江亭飲眺還當時傳浪語安石卧東山<lb/>
　　　四<lb/>
何處重相憶青溪小妹家種將烏桕樹噪殺白門鴉<lb/>
　　　林下口號<lb/>
烏衣鎮西林林下路縱横相逢採薪女各自拾路行<lb/>
　　　騎驢<lb/>
騎驢聞雞號日出清沙東初出沙路白再出沙路紅<lb/>
　　　二<lb/>
<pb n="KR4f0030_WYG_147-8a"/>
黄頭小蹁驢日暮解宿處土棧横草門一歩幾回住<lb/>
　　　八角井<lb/>
舖南八角井井上雙轆轤左繩扳大婦右綆牽小姑<lb/>
　　　自浦口至頴城途中<lb/>
浦口將帆落江亭對酒濃日邉明橘柚江上秀芙蓉<lb/>
　　　二<lb/>
秋黍銜風響朝林壓霧平紫游斜控去初過夀州城<lb/>
　　　三<lb/>
<pb n="KR4f0030_WYG_147-8b"/>
馬上傾盃緑亭前獻菊黄殷勤無限意只記杜秋娘<lb/>
　　　題陸售記年圖<lb/>
蓮葉裁為幘松風聴在林東吴推陸弟抱滕且長吟<lb/>
　　　二<lb/>
碧樹移曉隂清神濯秋水誰使謝幼輿寫置嵓石裏<lb/>
　　　題畫為櫟園<lb/>
雨過不放晴積陰濕林葉野禾生前圩蒸耳似馬巤<lb/>
　　　二<lb/>
<pb n="KR4f0030_WYG_147-9a"/>
山抹如螺碧波紋似縠紅帆檣嵓寺外知在夕陽中<lb/>
　　　蔡州宿除三年矣飲次感賦<lb/>
栢酒官齋宴梅花客舍情殘年除不盡三在蔡州城<lb/>
　　　走馬引<hi>有序</hi>
　頴城西六十里櫟頭店宿夜聴琵琶絃徬徨不寢過<lb/>
　請更彈數曲到明别去與同行相失於是躑躅作走<lb/>
　馬引寫其聲馬上悲吟聞者泣而過謂失路矣<lb/>
頴州城西路路馬踡且跼歌苦傷馬心行苦傷馬足<lb/>
<pb n="KR4f0030_WYG_147-9b"/>
　　　二<lb/>
頴州城西路路馬悲且辛只因長失路能感路傍人<lb/>
　　　夀淮陰楊母<lb/>
楊母真女師幽芬蔽淮浦我今淮陰來不敢拜漂母<lb/>
　　　二<lb/>
庭下王喬舄天邉穆滿車願持三尺釣上母楚州魚<lb/>
　　　題張梧乘槎畫像<lb/>
碧樹難裁屋清泉好濯巾相逢圖畫裏知是汎槎人<lb/>
<pb n="KR4f0030_WYG_147-10a"/>
　　　奉題王言憲使畫像卷子<lb/>
先生青雲姿挺若千丈松置之丘壑間矯矯成㳺龍<lb/>
　　　二<lb/>
少小飽文史說劍五陵下草成西夏書取將大宛馬<lb/>
　　　三<lb/>
幕府開江左長藩啟建康人歸朱雀里家本太平王<lb/>
　　　四<lb/>
我來謁先生夜宿歸田廬高譚卸紅䗶誠有如斯圖<lb/>
<pb n="KR4f0030_WYG_147-10b"/>
　　　五<lb/>
將採莊山金鑄成少伯像名垂四海間心在五湖上<lb/>
　　　六<lb/>
不然買絲線繡作平原君袛恐赭脂女汚此𤣥錦紋<lb/>
　　　七<lb/>
一顧神骨俊再觀意氣豪分明瞻五嶽豈是畫三毛<lb/>
　　　日南至<lb/>
今日日南至日南當北還如何南楚客只在楚江闗<lb/>
<pb n="KR4f0030_WYG_147-11a"/>
　　　題麻姑擷芝圖為駱明府夫人初度<lb/>
麻姑本神人曾到臨川山竹葉為衣帶桃花挿髻鬟<lb/>
　　　二<lb/>
麻姑到臨川擷珮獻紫泥衹因鮑靚女能作令君妻<lb/>
　　　毛甡行湖東旅主人孟君依新檄禁客宿其少<lb/>
　　　　婦鄧老秀請而可更為撋浣諸衣裝臨行徬<lb/>
　　　　徨繋之以詩<lb/>
瀬淺誰漂絮春寒有釣徒湖東鄧老秀為我進彫胡<lb/>
<pb n="KR4f0030_WYG_147-11b"/>
<hi>兆熊曰宋玉賦主人之女為我炊彫胡之飯</hi>
　　　七夕望牛女翻截銀燭秋光泠畫屏一絶與旅<lb/>
　　　　主人鄒君<lb/>
銀扇畫羅輕螢光燭臥屏天涼牽小女秋夜看牛星<lb/>
　　　代答<lb/>
街燭流水銀螢光泠如織撲扇看小星夜涼臥秋色<lb/>
　　　寄俞九十四文起<lb/>
久愜滄洲隠還期汗漫㳺天涯相問訊誰不識韓休<lb/>
<pb n="KR4f0030_WYG_147-12a"/>
　　　重登釣臺懐大敬<hi>逹曰大敬先生號漁父</hi>
東望家何在西陵潮欲來衹因念漁父重上釣魚臺<lb/>
　　　二<lb/>
誰是被裘客登臺一望間天邉垂釣處應念故人還<lb/>
　　　望南士不至<lb/>
望門入秦望日日如望秦白日寢落盡吾思漁丈人<lb/>
　　　秋山送僧<lb/>
曙旭啓杉闗逢僧問八還白雲留不住相送下秋山<lb/>
<pb n="KR4f0030_WYG_147-12b"/>
　　　與何八十七國仁飲次書贈<lb/>
但作他鄕飲從君不願歸衹縁行役久故國反相違<lb/>
　　　二<lb/>
臨汝江邉酒巴山署裏雲十年纔此㑹莫道不思君<lb/>
　　　長至語當壚鄧上<lb/>
長至還為客開樽淚欲流勿言添線好客路轉悠悠<lb/>
　　　楊進士賦臣小盆松<lb/>
萬粒小松盆龍孫又種孫石臺開寸壁蒼翠滿天門<lb/>
<pb n="KR4f0030_WYG_147-13a"/>
　　　就亭鸚鵡去而復返<lb/>
脱鏁辭雕檻銜縚返綠衣隴山千萬里何處可言歸<lb/>
　　　鷄冠花<lb/>
每遇秋花發傷心絳幘紅故園深樹裏翹首待墻東<lb/>
　　　留别駱明府<lb/>
我愛駱明府西游汝溪曲來時秋風生去時春草緑<lb/>
　　　二<lb/>
明府文章貴今來政事清江邉看渡虎署裏聴啼鶯<lb/>
<pb n="KR4f0030_WYG_147-13b"/>
　　　三<lb/>
我與明府游習習忘晝夜吟詩出竹中飲酒醉花下<lb/>
　　　四<lb/>
王生依江表豈不懐家鄉春江碧灕灕念此江水長<lb/>
　　　五<lb/>
一日辭巴山十日不能决睹見楊栁枝俯首淚如雪<lb/>
　　　别黄吉<hi>有序</hi>
　巴城人黄吉給甡酒脯者四月日且時延甡所親友<lb/>
<pb n="KR4f0030_WYG_147-14a"/>
　朱三徐二十二軰作郊游其家穹然耳臨行估馬匹<lb/>
　齎糧送甡辭不得更為留兩日賦詩以别<lb/>
䇿馬去江闗春花照别顔臨行三繫馬不是戀巴山<lb/>
　　　黄吉送甡至石牛渡<lb/>
天涯最難忘莫若石牛渡渡頭花樹紅是我别君處<lb/>
　　　聴子規<lb/>
嶺外春雲合潯陽曉樹迷高安三月暮休聴子規啼<lb/>
　　　臘月望夕喜旅客翻王建翫月絶句云合望月<lb/>
<pb n="KR4f0030_WYG_147-14b"/>
　　　　時常望月分明不得似今年仰頭五夜風中<lb/>
　　　　立從未圓時直到圓偶感其言且傷時暮亦<lb/>
　　　　為效作<lb/>
望明常夜立時時得頭風從今望圓月不似五年中<lb/>
　　　二<lb/>
時望不圓月望時常月圓五明今夜合直得到明年<lb/>
　　　吉州守除三首<lb/>
但守薪槃在毋令栢酒虚他鄉有限嵗又見此宵除<lb/>
<pb n="KR4f0030_WYG_147-15a"/>
　　　二<lb/>
虬箭消殘夜雞鳴報曉春故園如祝嵗應祝蚤歸人<lb/>
　　　三<lb/>
昨嵗留河外今來滯吉安年年隨斗柄此夕向東看<lb/>
　　　將度玉山悶宿旅亭翻王之渙涼州詞閒遣<lb/>
白楊一萬片逺度何間闗不怨春城笛孤雲上玉山<lb/>
　　　又翻涼州詞别鄧上<lb/>
玉山不須度闗門逺孤笛春城萬栁間片雲一何白<lb/>
<pb n="KR4f0030_WYG_147-15b"/>
　　　舟夜翻張員外楓橋夜泊詩得姑韻<lb/>
落月寒楓外江城啼夜烏霜鐘天半寺愁客對山姑<lb/>
　　　和送春曲<lb/>
芳草茫茫路春光任去遙生年苦離别不復上河橋<lb/>
　　　二<lb/>
日飲江亭酒誰來歌送春歌時雙下淚只有未歸人<lb/>
　　　天衣襍詠詩<hi>并序</hi>
　乃者久行思歸潛身渡江幾罹隙孽從張五宅轉投<lb/>
<pb n="KR4f0030_WYG_147-16a"/>
　入法華山天衣寺中觀李邕碑感東晉曇翼誦念法<lb/>
　華經有普賢菩薩化優婆夷娌變相覘堅道心遂椉<lb/>
　六牙象翳空飛去因名法華山建法華寺暨梁武實<lb/>
　徵恵舉不起昭明太子賜縷金木蘭袈裟紅銀澡瓶<lb/>
　赤貝留犁子西域阿育王女鑄金銅維衛佛像輸供<lb/>
　殿堂有張僧繇畫普賢菩薩變相供普賢臺門外半<lb/>
　月泉照見半月有雙烏棲宿天衣杜鵑花異他常種<lb/>
　逮明恵王重賜有千龍紫金袈裟宫妃繡字法華尊<lb/>
<pb n="KR4f0030_WYG_147-16b"/>
　經并亡兵寇頼乾公從靈隠東渡卓錫茲地頓還故<lb/>
　觀公見甡握手類逺公之遇彭澤休上人之逢鮑昭<lb/>
　借宿襌寮為予懴釋晨暮鼓鐘因奉和乾公十峰詩<lb/>
　并易他蹟名天衣襍咏詩覧觀云爾<lb/>
　　　法華山<lb/>
靈鷲飛來迴高僧誦去閒南朝四百寺猶有法華山<lb/>
　　　月嶺<lb/>
明月生西峰幽巖桂花發舉手拈桂枝仰頭看秋月<lb/>
<pb n="KR4f0030_WYG_147-17a"/>
　　　普賢臺<lb/>
竹院狶筐杳金臺影幛微前山風雨夜如見畫龍飛<lb/>
　　　望秦㠗<lb/>
秦皇鞭石至遙盻咸陽宫我亦愛山色悠然一望中<lb/>
　　　半月泉池<lb/>
蓮池像月弦見月與池等如何落萬川虧此半邉影<lb/>
　　　積翠峰<lb/>
寺古雲容合山深翠色多収將龍女黛綰作佛頭螺<lb/>
<pb n="KR4f0030_WYG_147-17b"/>
　　　天衣<lb/>
天柱開吴越神宫肇晉梁金衣頒太子華藏錫賢王<lb/>
　　　天女巖<lb/>
碧草緑雲鬟翩韆下天女朝散三壇花暮行一溪雨<lb/>
　　　天衣杜鵑花<lb/>
只喚歸家好還憐去國賒琱壇雙淚落并作杜鵑花<lb/>
　　　伏龍坳<lb/>
高座金輪轉當闗鐵鎻重誰持天半錫來伏嶺頭龍<lb/>
<pb n="KR4f0030_WYG_147-18a"/>
　　　雙烏<lb/>
青山白項烏年年送雛去祇為戀丹輪雙棲貝多樹<lb/>
　　　客悶同諸公翻李白少年行<lb/>
何年市鞍馬笑度金陵東游盡五湖肆春花落酒中<lb/>
　　　又翻王龍標從軍行<lb/>
漢將在秦闗征吴人不還月明飛萬馬陰使度龍山<lb/>
　　　寄趙明府三首<lb/>
種栁山城外看花江縣西風流賢邑宰人説趙棠溪<lb/>
<pb n="KR4f0030_WYG_147-18b"/>
　　　二<lb/>
每讀棠溪文臨風起懐想廬山千片雲片片集几上<lb/>
　　　三<lb/>
海潤迴波緑江深愛日紅山陽車上客流涕謝滕公<lb/>
　　　月夜翻王建中庭地白樹棲鴉詩并作唱和<lb/>
露白鴉棲泠秋庭桂樹花誰知明月夜無地不思家<lb/>
　　　二<lb/>
誰地夜無月花中白露明家人今在望庭樹盡秋聲<lb/>
<pb n="KR4f0030_WYG_147-19a"/>
　　　三<lb/>
花月無家在秋庭知望誰露鴉棲樹白不盡夜中思<lb/>
　　　四<lb/>
夜盡鴉不棲地白濕秋露花庭明月中人家望桂樹<lb/>
　　　五<lb/>
庭明夜棲人盡思月中桂誰知秋樹聲露泠花在地<lb/>
　　　又翻前詩原韻<lb/>
明月在人家棲庭冷白鴉望中思不盡夜露濕秋花<lb/>
<pb n="KR4f0030_WYG_147-19b"/>
　　　二<lb/>
冷月白庭花今秋誰在家夜明棲露地濕盡樹中鴉<lb/>
　<lb/>
　<lb/>
　<lb/>
　<lb/>
　<lb/>
　西河集巻一百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百十七</head> <lb/>
    <p>
<pb n="KR4f0030_WYG_117-1a"/>
欽定四庫全書<lb/>
　西河集巻一百十七<lb/>
　　　　　　　　　　翰林院檢討毛竒齡撰<lb/>
　　説<lb/>
　　　伊尹告仲虺説<lb/>
毛甡居壁間讀新莽傳竊嘆新莽以還其為禪受者凡<lb/>
一十三家蓋亂臣賊子之利階也劉漢唐明本明為征<lb/>
誅而維唐之始則猶不能亡其習焉嗟乎禪受可勝言<lb/>
<pb n="KR4f0030_WYG_117-1b"/>
哉昔商湯伐桀告臣以慙亦惟懼後人藉為口實而唐<lb/>
虞之為口實逮今未聞善哉孟氏之罪燕曰子噲不得<lb/>
與人燕子之不得受燕于子噲其垂戒遠矣嘗按仲虺<lb/>
之誥本有伊尹告仲虺説疑在新莽時莽大夫輩阿刪<lb/>
之不令傳西河毛甡乃重考石匱之書得其文爰補錄<lb/>
焉其文曰成湯放桀于南巢惟有慙徳曰台恐来世以<lb/>
台為口實伊尹乃告左相仲虺曰嗚呼我聞在昔放徳<lb/>
惟其遂徳不惟其遂事遂事之效乃至于敗維昔三后<lb/>
<pb n="KR4f0030_WYG_117-2a"/>
丕禪允績不墜厥無馬牛之奔墮爾永命乃有夏三世<lb/>
弗堪于憂惟乃率循先典丕窮受命越在有窮其勿詢<lb/>
于龍圉惟風乃純狐亦惟薦我封豨之膏聞于上帝越<lb/>
在于今其誰敢知曰匪上帝之徳錫于窮門今王遠宅<lb/>
不常媿乃禪徳台恐後世禪徳之誣流或甚焉仲虺曰<lb/>
厥勿以告余其以上帝大命用爽慙徳仲虺乃作誥其<lb/>
後誥亦亡始有偽為百兩篇者<lb/>
　　　齊于生辯日遠近説<lb/>
<pb n="KR4f0030_WYG_117-2b"/>
孔子游越齊于生御車道逢兩兒辯日遠近不能决也<lb/>
以告孔子一兒曰我以日出時遠日中時近日出時滄<lb/>
滄涼涼日中時如探湯此不為近者熱而逺者涼乎一<lb/>
兒曰我以日出時近而日中時遠也日出時如車輪日<lb/>
中如盤盂此非遠者小近者大乎孔子不對齊于生言<lb/>
曰吁是何見之穉言之易也夫日之有涼燠日之行也<lb/>
日易朝晡行而寒暑因之且夫日有旅矣自土見土凡<lb/>
厯三旅是名昢明昢明之後更厯三旅謂之早食方其<lb/>
<pb n="KR4f0030_WYG_117-3a"/>
未見土藏之地中其道里將不得旅也然而我聞自昔<lb/>
王禪泰山爰登日觀雄雞初鳴日見海底未汎暘谷其<lb/>
徑三丈既而出水晞于扶桑倍丈有差暨于見土尚及<lb/>
十尺<hi>漢官儀記雞一鳴時見日出凡三丈許</hi>吾未聞土中之道近于見土<lb/>
也是無故月有盈虛日有舒斂其體固然也且夫日之<lb/>
有舒斂則非見者所得定也當其見舒見遠亦舒見近<lb/>
亦舒也當其見斂近見亦斂遠見亦斂也見且不得定<lb/>
何論遠近于是御者呼兒前告之曰皆非也日之在冬<lb/>
<pb n="KR4f0030_WYG_117-3b"/>
也滄滄涼涼其在夏也如探湯可謂近者熱而逺者涼<lb/>
乎日之初出也東極視之如車輪西極視之亦如車輪<lb/>
其在中也土中仰之如盤盂東西仰之亦如盤盂可謂<lb/>
近者大遠者小乎<lb/>
　　　上巳説<lb/>
成問于齊于生曰上巳干名抑為辰乎齊于生曰上為<lb/>
上旬巳乃干名古人卜日用干為凖凡其數月然後以<lb/>
辰故三正建月爰定子丑四時分日乃始甲乙不觀之<lb/>
<pb n="KR4f0030_WYG_117-4a"/>
禮乎上丁習舞仲丁習樂又不觀之傳乎上辛大雩季<lb/>
辛又雩其云上者以上旬也仲者中旬季下旬也其云<lb/>
丁辛則以干也蓋旬凖于十十干妃之日有循環干無<lb/>
遺數所為可定以上也若辰以十二為準則惟月十二<lb/>
可以妃之使以辰準日則日有常旬辰嬴二數上難等<lb/>
矣請遂言之當其上旬朔在子丑則此一旬乃無戌亥<lb/>
假使上旬朔在午未則此一旬已無辰巳既無辰巳上<lb/>
無巳矣然必用巳巳在中旬將名此巳為上巳乎抑中<lb/>
<pb n="KR4f0030_WYG_117-4b"/>
巳乎是數之貿也故沈約宋書曰自宋以後但用三日<lb/>
不復用巳惡其貿也故風俗通云巳者祉也惟巳可止<lb/>
故用祓除此為巳也故爾雅稱巳月為則月則亦止也<lb/>
　<hi>此篇出蔡州曹氏月令考</hi>
　　　壽人説<lb/>
若雲庭之松經廩霜而不變者夫何故則其靜也吕梁<lb/>
之石砥之波瀾而不泐夫何故强固者不移也今夫琴<lb/>
庵先生之為人也吾不得而知也始為雷州法曹繼而<lb/>
<pb n="KR4f0030_WYG_117-5a"/>
遷司馬于汾陽又繼則守淮其為政吾亦不得較稽也<lb/>
吾嘗與其季游矣郡為宦者必大其閈閎髙其門廬而<lb/>
先生之桁不容<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>門閥不可以為仰吾嘗入其庭漂漂<lb/>
乎洫乎然而安焉得非靜而不移者其是耶先生之季<lb/>
靜者也以學道為都居其嗣君宰松溪有名人比之陽<lb/>
城吾皆游而知之故曰先生宜靜者流矣故曰其道龍<lb/>
變其心蛇行故曰惟靜可以為久常也惟靜故壽<hi>右董琴庵</hi>
<hi>先生</hi>
<pb n="KR4f0030_WYG_117-5b"/>
且夫絲繩之繳物也必先卷而懐之不盡舒也必遇物<lb/>
而後縆而舒其繳故其未盡舒者則非其時也舒則其<lb/>
時矣惟至人為能因時故夫冬荷而夏鞠違時也蟪蛄<lb/>
無春秋蜉蝣無朝昏者失時也彭鏗之畫于八百殤畫<lb/>
于朞拘于時也至人後時而生不先時而成不必先道<lb/>
徳而道徳名焉不先功名而時之為功名者著焉吾故<lb/>
曰此李先生之能壽也故曰千魚在淵一罟收之則罟<lb/>
勞矣一罟收十魚而猶以為牣則罟全矣居得為之時<lb/>
<pb n="KR4f0030_WYG_117-6a"/>
行可為之事事嘗有餘而猶自以為未盡則時全矣<hi>右李</hi>
<hi>司馬</hi>
　<hi>舊有三段今不存</hi>
　　　胡方叔字説<lb/>
胡方叔初字匡叔以兄弟多人有似匡裕兄弟故云觀<lb/>
其别字匡巖可知也然其初本字玉叔玉叔名璲玉表<lb/>
之璲者玉也既而舉于鄉危舉之而後失之且家徒四<lb/>
壁立無何盜復瞷其室玉叔曰吾韞吾玉矣荆山之英<lb/>
<pb n="KR4f0030_WYG_117-6b"/>
刖之固也既已遇楚成而復題曰瑕良玉不辨必有負<lb/>
之而投淵者且魯之陪臣又已竊吾寳玉矣吾安所字<lb/>
玉哉小東曰鞙鞙佩璲不以其長璲本無長耳生長東<lb/>
海居近東山東之又東誰謂東之不可名也因號東嵓<lb/>
吾嘗作東嵓先生被竊詩以謿之<hi>見七古巻</hi>今方叔曰吾其<lb/>
更字方叔與丈夫生而有志于四方故詩曰經營四方<lb/>
鄉游不樂何必鬱鬱懐此都矣雖然家有老母吾不可<lb/>
以無所嚮論語曰游必有方吾將為方游則吾得字方<lb/>
<pb n="KR4f0030_WYG_117-7a"/>
所以志也于是送之者皆稱曰方叔先生或曰方叔元老<lb/>
克壯其猶此行有之或曰昔東方先生少擊劒學詩書受<lb/>
孫吳兵法得攻戰守備之具既長而游長安天子偉之<lb/>
命待詔公車今方叔所學猶是也然而放言而卒軌于<lb/>
正滑稽侮嫚毁觚為圜而不詭于至方雖髙自矜詡洋<lb/>
洋執㦸而終不類于衒才沽玉之所為是東方可方在<lb/>
此行也方叔之為匡叔為玉叔為匡嵓子為東嵓先生<lb/>
而終成其為方叔者其以是與方叔曰然作方叔字説<lb/>
<pb n="KR4f0030_WYG_117-7b"/>
　　　李氏兄弟字説<lb/>
李子兼汝以二兒日煒日焜問字于齊于齊于曰長字<lb/>
一煇次字次煇維煒與焜皆煇也漢書青煒登平注曰<lb/>
煒之音煇言乎青氣之光煇也司馬長卿作封禪頌有<lb/>
云焫煥煇煌而唐五臣註文選即以煇煌讀焜煌蓋煒<lb/>
為煇焜亦煇也鄙意以為長君次君名異而實絜但有<lb/>
長幼都無差别維彼二難可比烈焉且自一而次于以<lb/>
進于學有緝熙之業何煩吾日之已昳假餘光而燭于<lb/>
<pb n="KR4f0030_WYG_117-8a"/>
昧與月日<hi>昧叶蔑學日煒後更名日燿與日焜壬子同薦嘗從  于西河之門晨夕課授者二年西</hi>
<hi>河辭其弟子禮若不屑以師自處者别有師説一篇今不存</hi>
　　　蓮城説<lb/>
曹君連城以中年嗜道斷酒卻肉更所字蓮城而問説<lb/>
于于先生先生曰是即太史所稱蓮之脱淤泥而皭然<lb/>
者乎夫連城璧也而更為蓮蓮者連也連偶而相生為<lb/>
蓮然則蓮亦猶連矣且不特此也蓮之脱于泥此非連<lb/>
連者所敢言也其不字連而更蓮是故惡夫連也夫連<lb/>
<pb n="KR4f0030_WYG_117-8b"/>
城以嗜道之故一旦捐人世之紛紜而返于澹滌豈猶<lb/>
有流連不已之意介其間乎則夫碎千金之璧而寄之<lb/>
一枝之安蓮峰化城于是乎觀矣<lb/>
　　　不羣説<lb/>
今夫梧桐之生也特立于朝陽而巋然何依松之託徂<lb/>
徠也無附枝鷫鸘不竝列以處而罦罿遠焉雉子之耿<lb/>
畫墳衍以分經界蓋天下本有不同于物之行而苟同<lb/>
之則為附也吾友包飲和作徳本性好學併力而惜也<lb/>
<pb n="KR4f0030_WYG_117-9a"/>
抱宏材而賫志以死其死則徐君芳烈諡為淳博蓋取<lb/>
古人友朋易名之大義也而徐君復榜其故廬曰不羣<lb/>
或者疑之方飲和幼時羣于鄉及長也羣于友朋讀書<lb/>
論世上羣于古王聖賢往來贈答嵗時燕飲之次羣于<lb/>
峩冠側弁之夫居家羣于親親言笑無<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>辭㫖愉懌自<lb/>
生迄死凡若干年矣悉羣于所愛于所敬而以為不羣<lb/>
嗟乎世亦知夫柳下季之比居于魯而有以異于臧孫<lb/>
季孟者也飲和名秉徳行二予别有包二先生傳<lb/>
<pb n="KR4f0030_WYG_117-9b"/>
　　　詩餘譜説<lb/>
㑹稽陶燕公定詩餘譜成屬僧開叙僧開既叙之且為<lb/>
之説其説曰<lb/>
古詩異近體近體限句字古詩不限句字也詞異詩詩<lb/>
句字不限聲詞限聲也夫詞限聲而可不審聲乎雖然<lb/>
詩亦限聲矣古詩之限聲者梁武之采蓮龍笛徐勉之<lb/>
迎客送客是也近詩之限聲則王維之青雀詞李賀之<lb/>
休洗紅韓偓之嬾卸頭劉禹錫之瀟湘神是也詩限聲<lb/>
<pb n="KR4f0030_WYG_117-10a"/>
而無譜以紀之故失聲詞限聲而無譜以紀之不㡬并<lb/>
失詞乎雖然花間之輯則歐陽舍人譜之矣大晟之釐<lb/>
定則屯田待制并譜之矣然而又有異者花間之江城<lb/>
子南鄉子諸詞字猶可増減聲猶可下上也大晟之虞<lb/>
美人減于唐則終減之也其臨江仙増于唐則終増之<lb/>
也花間以不定而尚近于詩大晟儻不定而不又降于<lb/>
曲乎雖然樂之易亡者聲難嬗也今則可嬗矣字則伊<lb/>
吾令吾器則魯鼓薛鼓矣然而更有異者今之稱淮海<lb/>
<pb n="KR4f0030_WYG_117-10b"/>
者曰山抹微雲其稱東坡曰大江東去夫山抹微雲之<lb/>
滿庭芳固無戾聲即大江東去之念奴嬌序亦豈有變<lb/>
聲也而彊為優劣若此然則求詞者之當不僅在聲也<lb/>
而况于聲乎<lb/>
　　　王景略不智説<lb/>
王景略將死苻堅問之景略曰晉雖僻陋然正朔相仍<lb/>
勿可圖也鮮卑羌虜時我仇宜漸除之景略死堅伐晉<lb/>
鮮卑羌人共殪之秦亡毛僧開曰景略之智也而非也<lb/>
<pb n="KR4f0030_WYG_117-11a"/>
知兵之能傷人也則必曰是兵也傷人而曰兵也利聽<lb/>
者勿憚也况其欲玩兵者哉景略曰晉不可圖也智也<lb/>
然不知夫晉之必不可圖也且不知夫堅之將必欲圖<lb/>
晉者也則曰正朔而已此兵利之説也兵利之説非智<lb/>
也然其曰鮮卑羌虜可患也而卒為所滅抑不可謂不<lb/>
智夫鮮卑慕容垂也羌姚萇也夫景略欲去垂矣欲去<lb/>
垂而不得嘗多其術以去之矣多其術而又不得也則<lb/>
夫其所言者或者又多其術之言與而欲堅之聽而去<lb/>
<pb n="KR4f0030_WYG_117-11b"/>
之哉則又非智也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集卷一百十七<lb/>
</p>
<p>
</p>
  </div>
</body>
</text>
</TEI>
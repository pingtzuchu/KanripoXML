<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百七十九</head> <lb/>
    <p>
<pb n="KR4f0030_WYG_179-1a"/>
欽定四庫全書<lb/>
　西河集巻一百七十九<lb/>
　　　　　　　　　　翰林院檢討毛竒齡撰<lb/>
　　七言律詩<hi>六</hi>
　　　康熙十七年十月一日大學士索額圖明珠奉<lb/>
上諭各大臣題薦才學官人除現任員外著户部帖給<lb/>
　　　　俸廩并薪炭銀兩按月稽領感賦二首<lb/>
宣平初啟儲才賢便向金門拜賜緡烏節稲頒高廪俸<lb/>
<pb n="KR4f0030_WYG_179-1b"/>
紅籮炭凖大農錢花攢印帖看成錦日照絺衣恍挾綿<lb/>
誰道舊時含糗士還承介鍚在昌年<lb/>
　　　二<lb/>
公車通詣近三臺月俸旋教計部開<lb/>
御牒宛從天上落<lb/>
皇恩高向日邊來饔錢誰是張安貴索米慚無曼倩才<lb/>
咫尺光華將啟旦敢言遲暮答涓埃<lb/>
　　　午門謝<lb/>
<pb n="KR4f0030_WYG_179-2a"/>
恩恭紀<lb/>
嵳峩閶闔啟雙鐶<lb/>
帝闕遥看綵仗班伏地敢違階咫尺瞻天只在殿中間<lb/>
楓門劒佩朝方啟草野衣冠拜未<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>但愧<lb/>
聖恩無可報遥呼萬壽指南山<lb/>
　　　荅景文上人過贈原韻<lb/>
三月春江初上潮浮杯何處渡來遥莫嫌陶令眉頻皺<lb/>
猶喜豐干舌未饒妙偈不從禪誦得薰衣時把佛香燒<lb/>
<pb n="KR4f0030_WYG_179-2b"/>
願君長在山隂住勿使中軍遠見招<lb/>
　　　王明府之任零陵<lb/>
瑯琊才子厭承明萬里遥分有庳城白日吏來花下卧<lb/>
感時泪向竹中生賦完莫笑陽城拙操潔無如鈷鉧清<lb/>
湘口題詩能北望雙鳬飛處是神京<lb/>
　　　陳君六十<lb/>
樟亭十里比柴桑中有高人引興長白帢曉披花露滑<lb/>
紅泉春洗藥苖香門迴髙駕同孺子庭下監州類季方<lb/>
<pb n="KR4f0030_WYG_179-3a"/>
邀得麻姑頻貰酒相看猶是舊餘杭<lb/>
　　　奉餞汪春坊同年請假覲省還里二首<lb/>
裁向東朝作從臣毎因問寢倍思親髙堂豈易沾三釜<lb/>
長假何難請十旬<hi>唐長假以十旬為滿所謂十旬休暇是也</hi>閭左枌隂虛閲<lb/>
嵗關前草色暗逢春如何白首懐歸客猶作青門飲餞<lb/>
人<lb/>
　　　二<lb/>
初頒儲册下銅扉暫借朝衫作綵衣九列尚需三度轉<lb/>
<pb n="KR4f0030_WYG_179-3b"/>
十年能得幾時歸江魚午饌烹嘗美慈竹隣墻過未稀<lb/>
苐恐曾參冠不定禁林重盻早烏飛<lb/>
　　　贈邵吳縣<lb/>
平原邵續舊知名筮仕能分閶闔城甲第早膺三禮貴<lb/>
郎官上映一星明車過樂圃鸞初下綬拂金昌花正生<lb/>
遮莫東南烽火近吳門尚有水犀兵<lb/>
　　　岳州大㨗奉和高陽寳坻益都三相公喜賦原<lb/>
　　　　韻六首<lb/>
<pb n="KR4f0030_WYG_179-4a"/>
荆門露布揷雕飛聞道雄師己合圍下雋地翻留後斾<lb/>
洞庭波洗戰時衣軍分五壘眞無敵峒阻三苖何處歸<lb/>
况有樓船横浦入天南誰不望明威<lb/>
　　　二<lb/>
湖湘冦盜本螽飛連破平江似帶圍夜水暗驚流劒影<lb/>
春花偏喜揷弓衣人收赤子安軍鎭地入黄陵近姊歸<lb/>
但得東山堪勞士<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>教零雨誦伊威<lb/>
　　　三<lb/>
<pb n="KR4f0030_WYG_179-4b"/>
七校縱横盡佽飛紅鞦新束馬腰圍熊羆但計踰銀甸<lb/>
蟣虱何愁生鐵衣羅子收來忘北顧楚軍散盡想東歸<lb/>
零陽此去降幡集何必彊兵出武威<lb/>
　　　四<lb/>
日望巴東鵝鸛飛江陵種柳漸成圍提兵眞入移綃幕<lb/>
叩馬相迎有布衣三奏㨗書當甲始全軍振旅在春歸<lb/>
從來廟算需賢相况復詩傳翟子威<lb/>
　　　五<lb/>
<pb n="KR4f0030_WYG_179-5a"/>
桃䖝誰道善拚飛<lb/>
帝命原教式九圍尅日將軍齊捲甲連年<lb/>
天子自求衣葭還舊律知來復芭滿新田嘆曰歸從此<lb/>
征駹與朝笮敢言咫尺見<lb/>
天威<lb/>
　　　六<lb/>
禁旅中兵總射飛長驅肯作掩羣圍行營夜襲藏刁斗<lb/>
轉戰春生換韐衣王濬乘風能越險姜維有志亦當歸<lb/>
<pb n="KR4f0030_WYG_179-5b"/>
裒荆自古需罙入誰道<lb/>
王師不在威<lb/>
　　　張方岳廵撫閩中<lb/>
來從奏計待鳴珂去路黄旗載駱駝斗北驟頒新筦鑰<lb/>
天南重整舊山河建溪雲樹開藩逺閩嶠山花入幕多<lb/>
身到九仙須對酒年來東海不揚波<lb/>
　　　夜集俞明府園亭次其小阮石眉原韻<lb/>
名園竹樹夜蕭蕭閒對清樽向午橋屋角暗星疎帶雨<lb/>
<pb n="KR4f0030_WYG_179-6a"/>
欄邊流水曲通潮當筵酒暖杯頻瀉促坐談深燭易燒<lb/>
最喜君家饒二阮相從林下且招邀<lb/>
　　　丁民曹分廵贑州<lb/>
河橋柳色映雙旌萬里䖍南好計程畵舘望郎初奉使<lb/>
建安才子舊知名樓船浪逐灘聲轉幕府花含瘴雨生<lb/>
他日鬰孤回首處待君還賦泰階平<lb/>
　　　與汪廣文<lb/>
講學河汾年又年長安相遇見華顚空囊尚載田何易<lb/>
<pb n="KR4f0030_WYG_179-6b"/>
沽酒曾無司業錢絳帳經傳燕市曲青袍草映御河邊<lb/>
金門萬里雲霄近莫問滄江有釣船<lb/>
　　　荅贈萬州學正何君見贈原韻<lb/>
慢將春酒瀉郫筒金錯長懐嶺嶠東帝闕上書原有意<lb/>
王門操瑟豈難工人閒居傍支公鶴<hi>時寓報國寺</hi>馬瘦行如<lb/>
鮑氏驄謝汝容臺能薦士風流還著玉堂中<hi>時分闈廣西其門人</hi>
<hi>有入詞林者</hi>
　　　九日登善果寺後毘盧閣示同舘諸公<lb/>
<pb n="KR4f0030_WYG_179-7a"/>
清秋黄葉滿林臯佛閣層層散白毫千里有誰還望遠<lb/>
十年此地再登髙香臺露下翻萸葉茗椀霜融沃筍膏<lb/>
誰道初衣難再着晩寒猶覆舊絺袍<lb/>
　　　送何岱瞻還江隂覲省<lb/>
薊門楊柳弄春晴欲别翻憐邸舍情春汎白波分琖盡<lb/>
夜來紅燭照牕明西郊草映寒袍色東閣梅傳舊句名<lb/>
此去澄江若相憶延陵城下暮潮生<lb/>
　　　二<lb/>
<pb n="KR4f0030_WYG_179-7b"/>
春城花落己埀條萬里江關去路遥别恨直追申浦棹<lb/>
離人初上御河橋筵前白帢留應少臺上黄金望欲消<lb/>
只恐河陽方覲省便隨敷奏上丹霄<lb/>
　　　平原道中示仲山諸同行作<lb/>
客路秋光最可憐平原風物更蕭然山橋度馬雙流逈<lb/>
野店留人一榻懸酒斾碧埀丹棗下廟門紅閉綠楊邊<lb/>
却因顧陸相從晩毎欲聨鑣未敢前<lb/>
　　　征南大兵乘勝收復長沙奉和高陽相公原韻<lb/>
<pb n="KR4f0030_WYG_179-8a"/>
　　　　二首<lb/>
戰艦横江蔽鬰姑材官百萬盡彎弧新收岳麓時移障<lb/>
遽襲湘潭夜渡湖白馬關前鳴鼓角黄陵廟下禁樵蘇<lb/>
天南指日銘功遠何必牟彌布陣圖<lb/>
　　　二<lb/>
南征彍騎本騰驤况復追奔似燎揚定遠自能摧虎穴<lb/>
䕶軍今已下熊湘雲車駕處城頭暗露布書來盾鼻光<lb/>
不信衡陽京觀美都梁尚有武成岡<lb/>
<pb n="KR4f0030_WYG_179-8b"/>
　　　重陽後一日偕同舘諸公集黄編修新宅分韻<lb/>
　　　　得秋字<lb/>
新第重為九日遊黄花開徧白檀秋集賢有㑹思韋綬<lb/>
買宅無錢贈馬周鴻雁盡從天際落茱萸還向酒邊浮<lb/>
主人初闢西軒好且傍斜陽欵欵留<lb/>
　　　贈王君<lb/>
髙飛鴻鵠久迴翔何幸相逢在帝鄉上客盤餐留北道<lb/>
故園花柳憶東庄平交世重朱公叔直道人推王彦方<lb/>
<pb n="KR4f0030_WYG_179-9a"/>
我欲續成游俠傳為君重數舊高陽<lb/>
　　　謬䝉益都夫子作六子詩見贈予居其一且落<lb/>
　　　　句韻各叶本姓謹依韻奉荅并謝二首<lb/>
嵇康空自友山濤十載深慚佩孟勞觀海始知環海大<lb/>
近天渾忘戴天高書窺東壁驚三秘醴設西軒笑二豪<lb/>
誰想芳洲舊鸚鵡尚䝉開鏁問竒毛<lb/>
　　　二<lb/>
豈有長鯨掣海濤重煩傾注過勞勞孝亷但舉桓公雅<lb/>
<pb n="KR4f0030_WYG_179-9b"/>
子弟誰如龍伯高通徳有門争北靣朗陵故里在西豪<lb/>
可憐未埽齊庭日挾刺徒生紙上毛<lb/>
　　　奉和宗藩博爾都雨中見懐原韻<lb/>
春街三月雨霏霏遥憶春星隱少㣲華舘近天開處宻<lb/>
宮車盡日度來稀蘭分壠坡縈青幔水漲河橋覆碧衣<lb/>
羞煞梁園倦游客凌雲未獻賦俱非<lb/>
　　　飲高太史宣城㑹舘話舊有感和施侍講韻<lb/>
但汎浮杯渡芥堂天涯四望總蒼蒼論文自昔同官舍<lb/>
<pb n="KR4f0030_WYG_179-10a"/>
對酒何期在<lb/>
帝鄉幔捲露埀天際濕燭摇風入夜來狂相逢不解相<lb/>
思苦試看樽前兩髩霜<lb/>
　　　二<lb/>
宣州舊邸有閒堂匹馬相過晩色蒼愧我十年長避地<lb/>
羡君四坐盡同鄉食甘莞菜知還健醉舞蓮花未是狂<lb/>
漏下莫愁歸路晩天街凉月白如霜<lb/>
　　　贈河間守<lb/>
<pb n="KR4f0030_WYG_179-10b"/>
新賜幨車駕五騮銅符東領近皇州下車嚴似張平子<lb/>
按部親于郭細侯上谷雲連滄海動南皮花夾衛河流<lb/>
吳中人憶軍司馬長聴清歌繞郡樓<lb/>
　　　寄贑南道丁使君<lb/>
南行節鎭重分廵棨㦸初開贑水濵楊㒒不為徼外使<lb/>
柴侯本是部中人褰帷風動諸蠻肅落筆花飛五嶺春<lb/>
能向鬱孤臺上望遥遥京闕豈難親<lb/>
　　　王給事分守浙東<lb/>
<pb n="KR4f0030_WYG_179-11a"/>
東南觀察古諸侯按節明州與越州曲蓋賜來函德殿<lb/>
高牙開近甬江樓西垣舊日能廷諍前路清風起棹謳<lb/>
若問衡文嘉祐事㑹稽竹箭不勝收<hi>使君曾典浙試</hi>
　　　二<lb/>
攬轡登車慷慨行臨岐猶有贈鞭情百城久向車前望<lb/>
十載長留殿上名畵閣入雲天漢近朱旗拂岸海潮生<lb/>
伊予家在西陵渡門外蘆花相笑迎<lb/>
上以久旱躬禱郊壇立霈奉和高陽相公恭紀原韻<lb/>
<pb n="KR4f0030_WYG_179-11b"/>
皇雩練日宿蒿宮羽佾無煩召典同祗為三農祈泰畤<lb/>
遂將六事告蒼穹龍行甽谷迎猶緩雲起封壇饗自通<lb/>
旱魃歌成甘霤下湏知尹吉在西豐<lb/>
　　　送錢刑部提學貴州<lb/>
都官視學本含鷄帝里春風惜解携五衛兵踰關索嶺<lb/>
諸生試待犵獠溪城連箐竹蠻雲暗巗畔芭蕉瘴雨迷<lb/>
一曲湘靈應聴去龍荒原在洞庭西<lb/>
　　　寄周燾<lb/>
<pb n="KR4f0030_WYG_179-12a"/>
誰言琴氏好騎魚欲寄雙緘問轉虛坐客己傾江左泪<lb/>
聞君尚在道南居吳中著有張融傳花下删成蒯子書<lb/>
當日章安兵未起趨庭長得過甌餘<hi>其尊人曾為台州司馬</hi>
　　　吳江陳啟源貽詩賦詶<lb/>
十年道路愧㝠鴻長向吳江聴落楓畵舫未逢三若下<lb/>
高門只對五湖東冠時著作超承祚滿地兵戈憶子公<lb/>
何幸新詩能遠寄光芒百丈儼埀虹<lb/>
　　　寄贈山東開府施君生日<lb/>
<pb n="KR4f0030_WYG_179-12b"/>
東藩鎖鑰衛神京開府雄連七十城星斗喜從天幕轉<lb/>
日華看向海潮生威行岱麓風彌峻操比齊河水更清<lb/>
一介書生能建節當時曾見庾蘭成<lb/>
　　　二<lb/>
金笳開處動旌旄獬繡裁成鵲練袍賜履遠埀滄海闊<lb/>
期門孤並泰山高全齊萬户争懸矢此地三公有佩刀<lb/>
哲士挺生眞不昜肯教<lb/>
聖主念民勞<lb/>
<pb n="KR4f0030_WYG_179-13a"/>
　　　送徐二十二嗣定廷試南還<lb/>
天安門啟控雙鐶<lb/>
聖主臨軒䇿奏還老景去留存宦跡夏雲重叠類家山<lb/>
城邊度馬人俱遠庭有啣魚鳥自閒他日論文肯相待<lb/>
為君柳市重躋攀<lb/>
　　　二<lb/>
青袍裁罷謁公車徐樂原來始上書萬里敢嫌雲路遠<lb/>
百年長坐夜牕虛固知道在難為報翻笑官閒未易除<lb/>
<pb n="KR4f0030_WYG_179-13b"/>
思煞舊時同學者到今誰復共巖居<lb/>
　　　題家司百聴月樓詩和益都夫子原韻<lb/>
金梯不必問孀娥夜静猶聞水調歌穿槅碎投千片玉<lb/>
當牕寒瀉萬重波榆含星影抛錢細桂入秋來落子多<lb/>
自是凌雲遺構在不湏烏鵲更塡河<lb/>
　　　陳掌院先生歸里<lb/>
欒欒素蓋謝明光欲餞青門柳未黄祗為山濤將負土<lb/>
故教劉覧暫還鄉啣車曉日當天井去路春雲蔽太行<lb/>
<pb n="KR4f0030_WYG_179-14a"/>
咫尺東山勞<lb/>
聖眷莫令同省久相望<lb/>
　　　二<lb/>
車前揖杖暗心驚數載金廬共侍情帝座儼臨瞻斗近<lb/>
君行此去見星明韓山白鵲盈軒集濩澤丹芝傍墓生<lb/>
若問趨庭湏學禮那能徒負后蒼名<lb/>
　　　送裘侍御廵鹽淮揚<lb/>
獨乘驄馬下江都夾道争看御史烏帝簡不殊李景讓<lb/>
<pb n="KR4f0030_WYG_179-14b"/>
官山重見管夷吾臨行舊邸金章露曾彈新叅鐵面孤<lb/>
飲餞都亭誰勿避可知獬豸在當塗<lb/>
　　　施鴻臚以禁方見示賦謝<lb/>
慢延三景叩崑崙碣石猶翻北海鯤未共馬生飡玉液<lb/>
恰逢羽客在金門啣花鳥下青絲仗合藥人歸紅杏村<lb/>
誰訝肩吾還入籍丹臺名姓本長存<lb/>
　　　彰德别駕之任有贈兼詢吳文學<lb/>
鄴下新推監郡豪漳河水色照青袍車前周景初題字<lb/>
<pb n="KR4f0030_WYG_179-15a"/>
匣有王祥舊佩刀上黨雲連熊斾遠太行山盡雀臺高<lb/>
城東肯問韓陵石何處文章少俊髦<lb/>
　　　出沐即事有感<lb/>
西郊出沐踐良辰回首京華又一春鴉陣噪來天欲兩<lb/>
騾車過盡路生塵年前悔作閒情賦日出歡逢曝背人<lb/>
自笑褉堂相别乆夢回還着白綸巾<lb/>
　　　送平象九之任宜賔<lb/>
夜郎南去使車稀喜見雙鳬𤏡道飛巴郡雪消來白市<lb/>
<pb n="KR4f0030_WYG_179-15b"/>
蜀江花落覆青衣春田種秫抄雲起午夜横琴帶露揮<lb/>
此去葉榆烽火靖掖門相望敢言違<lb/>
　　　王時大授連江令<lb/>
銅魚初佩度仙關拄頰時看海上山農畝課成螺蚌外<lb/>
官亭開近荔枝間王喬豈嘆京門遠嚴助方平甌粤還<lb/>
假使承明猶未厭鳯城柳色儘堪攀<lb/>
上幸瀛臺登魚遍賜近臣恭紀和李相公韻<lb/>
蓬池初獻范公鱗敕使分魚賚近臣銀鬛散飛瑶島雪<lb/>
<pb n="KR4f0030_WYG_179-16a"/>
金梭堆作<lb/>
御盤珍餐同豢豹揮刀爼夢逐非熊理釣綸欲紀<lb/>
聖恩何所似滄波漭沆竟無垠<lb/>
　　　二<lb/>
九罭翻波躍錦鱗魚征無復税王臣天厨入夏猶頒鮪<lb/>
海谷何時不效珍龜臛未和徒頷顑鸞刀欲下轉紛綸<lb/>
江湖自昔相忘久誰道龍淵𣺌四垠<lb/>
　　　周太史尊人明府公年伯六十來京師同館諸<lb/>
<pb n="KR4f0030_WYG_179-16b"/>
　　　　公各賦詩奉贈和韻<lb/>
三月鶯花滿上蘭藍輿迤邐到長安戴封故作西華宰<lb/>
韓愈曾為嶺外官授册遠探金簡麗趨庭曉過玉堂寒<lb/>
宮衣裁罷斒斕色猶作他時製錦看<lb/>
　　　王光禄子舉茂才喜贈<lb/>
舟山鸑鷟紫田芝江左青箱數世遺可但茂仁稱令士<lb/>
果然王濟是佳兒下帷不計探花日在泮剛逢采藻時<lb/>
猶記帝京來覲省當樓新授鯉庭詩<lb/>
<pb n="KR4f0030_WYG_179-17a"/>
　　　二<lb/>
東園日出露桃開佳信忻從鑑水來藻彩横天驚鳯翮<lb/>
渥注墮地本龍媒杜林名閥推光禄漢室高文重茂才<lb/>
祗為徳門饒世濟庭前早己植三槐<lb/>
　　　春夜讌集益都相公邸第即席和韻同王舍人<lb/>
　　　　陳吳二檢討徐林鴻咸清吳農祥三徴君暨<lb/>
　　　　公子慈徹協一<lb/>
夜啟槐堂近北辰偶來休沐藉人倫筵前杏炙燒脣美<lb/>
<pb n="KR4f0030_WYG_179-17b"/>
庭下梅花刺眼新雅量儼臨千頃壑清談眞隔幾重塵<lb/>
滿堂歌詠渾閒興何必乘槎更問津<lb/>
　　　二<lb/>
台階濶絶若參辰猶喜相擕邁等倫金檢祕書看後古<lb/>
銅槃高燭照來新行觴久接荀龍譽舉座欣無庾亮塵<lb/>
咫尺天衢珠斗近祗愁無力度雲津<lb/>
　　　三<lb/>
春蘭汎景見光風坐聴吹陽出六同日暖賜衣宮扇下<lb/>
<pb n="KR4f0030_WYG_179-18a"/>
晩來置酒閣門東生徒雜列超桓傳巴蜀初開想竇融<lb/>
金管暫吹羽舞後可知調燮在三公<lb/>
　　　四<lb/>
黄閣沉沉轉惠風柴車春夜許相同綸書早已頒池上<lb/>
絲竹何妨載墅東舞袖亂隨燈影散歌聲細入酒花融<lb/>
當筵親作來游誦不是周公即召公<lb/>
　　　送周在都任濟南郡丞<lb/>
肅肅秋風轉隼旟東行監郡綰銅魚時清且佐平原相<lb/>
<pb n="KR4f0030_WYG_179-18b"/>
年少能傳櫟下書<hi>郡丞為櫟下先生季子</hi>丹鳯飛時知賜璽青山<lb/>
到處好題輿選人尚有難兄在<hi>時其兄雪客方候選</hi>欲贈䖍刀思<lb/>
有餘<lb/>
　　　贈丁刑曹<lb/>
初看鳯翮九霄搏敬禮由來重建安赤舘舊曾遮列宿<lb/>
白雲從此䕶都官荷花結芾經秋豔棘木當㕔入夏寒<lb/>
况値中丞開幕後于公門第舊來寛<lb/>
　　　李沮東世兄由韶州太守移任寧波<lb/>
<pb n="KR4f0030_WYG_179-19a"/>
重承露冕出燕關秣馬都亭霽色殷金轡乍迴五嶺外<lb/>
銅符又下四明間行車春傍江南柳披牘時看海上山<lb/>
隣部編氓懐世講相思長趂浙潮還<lb/>
　　　寄山右方伯<lb/>
太原行省領方州况復開藩在晉丘經國不湏搜粟尉<lb/>
安疆重藉富民侯編圖户列中條盡轉餉船隨砥柱流<lb/>
若問汾陰千載勝白雲猶是漢時秋<lb/>
　　　馮二宿榮遷補國子監博士<lb/>
<pb n="KR4f0030_WYG_179-19b"/>
槐市南頭璧水連馮唐待詔尚英年漢廷博士官雖冷<lb/>
國子先生獨爾賢折角定教傾五鹿畵衣應早兆三鱣<lb/>
花前載酒如相過可有東㕔月俸錢<lb/>
　　　秦太史歸里<lb/>
一紙黄封下玉除春風歸興動鱸魚才名久己傾同舍<lb/>
筆札長驚跨石渠天上青簾新水棹樽前紅燭故鄉書<lb/>
甘泉此日多詞賦莫更遊梁賦子虛<lb/>
　　　依韻答和彌壑和尚長椿寺説法見贈原韻<lb/>
<pb n="KR4f0030_WYG_179-20a"/>
騎馬宮門年又年思君長在率陀天因傳佛説來初地<lb/>
悔拜天書出望仙下座有人裁問道空林何處好逃禪<lb/>
當時王許山陰㑹不道重來闡太圜<lb/>
　　　送沈客子還禾中<lb/>
京門曉日動行旌相送河橋百思生三䇿未經投北闕<lb/>
十年長憶在西平宮牆柳絮粘天白旅舘山梔入夏清<lb/>
他日負薪能薦逹肯教亷吏抱虛名<lb/>
　　　贈胡生<lb/>
<pb n="KR4f0030_WYG_179-20b"/>
少年能讀九丘書入洛猶乘下澤車沐髪碧于江畔草<lb/>
行文艶過水中蕖歌殘白石天將旦裁就青衫暑未除<lb/>
前路秋風應萬里期君先作北溟魚<lb/>
　　　沈殊亭處士自倡村居詩遍和成集其所和多<lb/>
　　　　兩浙耆舊繙閲生感因其索贈亦用原韻續<lb/>
　　　　成一首<lb/>
水南水北總皆村何用辭家賦述昏烏有九苞方是鳯<lb/>
鷄非三尺不為鵾投詩半是梁園客避地深于吳市門<lb/>
<pb n="KR4f0030_WYG_179-21a"/>
滿目舊時朋好在慢將存歿句中論<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_179-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百七十九<lb/>
</p>
<p>
</p>
  </div>
</body>
</text>
</TEI>
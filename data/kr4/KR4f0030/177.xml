<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百七十七</head> <lb/>
    <p>
<pb n="KR4f0030_WYG_177-1a"/>
欽定四庫全書<lb/>
　西河集卷一百七十七<lb/>
　　　　　　　　　　翰林院檢討毛奇齡撰<lb/>
　　七言律詩<hi>四</hi>
　　　重陽日城山晩眺同姚監郡張廣文徐徵君作<lb/>
　　　　<hi>城山一名越王城</hi>
清秋髙眺萬山中勾踐曽經此築宫拔地鷲峰何嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>
當年烏喙本英雄巖垂橘柚侵衣緑酒汎茱茰映面紅<lb/>
<pb n="KR4f0030_WYG_177-1b"/>
讀罷荒碑歸去晩前溪新月漸朣朧<lb/>
　　　海鹽徐媛未歸時其夫以父被仇殺得癎疾家<lb/>
　　　　人請離異媛不許相隨數十年邑紳士争贈<lb/>
　　　　以詩<lb/>
驚鳬汎水唼朱鹽猶是當牕理鏡奩孫翊家讐慚未報<lb/>
伯牛寢疾有何嫌單棲不信裁雙枕偕老誰曽織一縑<lb/>
竊笑幽巖女貞樹也當連理傍琱櫩<lb/>
　　　　寄潮州使君<lb/>
<pb n="KR4f0030_WYG_177-2a"/>
專城萬里授金符渺渺寒潮瀉玉壺嶺表舊傳亷叔度<lb/>
天南重見管夷吾丹樓日出飛鸞鳯皂盖春還聴鷓鴣<lb/>
誰信瀛陽標勝蹟風流千載在東吳<lb/>
　　　贈甘山人<lb/>
湖海蕭疎斑鬢生身藏九畫應龍經袁安願乞司徒地<lb/>
陶侃曽分刺史城江草緑隨卭杖發山花紅映佩刀明<lb/>
獨憐五嶽追游晩不及看君萬里行<lb/>
　　　謁贈天衣乾大師<lb/>
<pb n="KR4f0030_WYG_177-2b"/>
五蓮峰下舊耆闍髙座重來轉法華海藏自翻金貝葉<lb/>
天衣真繡木蘭花僧伽東渡曽開地謝客南還不見家<lb/>
<hi>希軻曰謝靈運稱在家出家時西河未歸故云</hi>願借九龍潭畔宿長隨玅㑹聴<lb/>
無遮<lb/>
　　　漫贈<lb/>
空倉鵲去鳥争啼不見盤中蘇氏妻市舶暫逢吳下路<lb/>
移家近在越來溪朱樓晩閉楊花裏金彈春懸桂樹西<lb/>
自笑梁鴻長易姓賃舂三載有誰攜<lb/>
<pb n="KR4f0030_WYG_177-3a"/>
　　　邊詞<lb/>
薊門衰草獵花鷹游俠從來重五陵塞外䝉戈垂豹尾<lb/>
石中飲羽見猿肱邊臣昨嵗通青海漢將乗秋過白登<lb/>
但渡隴頭流水去不愁馬足折堅冰<lb/>
　　　祁公子將游金陵過别因贈<lb/>
祁子臨行紫綺裘春風三月舊京游維舟一過江郎宅<lb/>
走馬還登孫楚樓玉樹前朝瓊月滿烏衣何處夕陽收<lb/>
傷心莫向臺城望愁見烟花滿石頭<lb/>
<pb n="KR4f0030_WYG_177-3b"/>
　　　汝陰蕭行人枉過贈詩並有所餉依韻抒答<lb/>
駪駪四牡喜幽尋髙盖移來禁苑陰驛路晨寒紅日近<lb/>
山家秋老白雲深燒桐乆愧鄉人識結襪難歌國士心<lb/>
誰似賢門多薦達到今桂樹滿中林<hi>繩祖曰時殿頭多出門下見七古巻</hi>
　　　依韻贈蕭公子荃<lb/>
趨庭逺道快追尋少小鄉名播汝陰髙樹萬尋看欲上<lb/>
平陂千頃坐來深東園濁酒開蓬徑南國佳人見蕙心<lb/>
探取錦囊休問價山前估舶是雞林<lb/>
<pb n="KR4f0030_WYG_177-4a"/>
　　　渡江舟中作<lb/>
青山叠叠大江隈渺渺江波竟渡來近岸沙城隨櫂轉<lb/>
知風海鳥共帆迴天垂吳楚浮雲下地闢東南錦浪開<lb/>
烽火夕陽亭障外依然當日妙髙臺<lb/>
　　　夜坐江上僧舍有作<lb/>
南樓舊事興難同獨坐西堂對逺公鴐鸛霧驚沙路白<lb/>
芙蓉霜折小池紅秋半寒潮生海上夜深涼月過門東<lb/>
何事淵明不歸去長持濁酒卧花宫<lb/>
<pb n="KR4f0030_WYG_177-4b"/>
　　　二<lb/>
西堂薄霧散蓬蒿坐聴哀鴻度石壕萬里誰同員嶠月<lb/>
三年只㸔廣陵濤荒臺夜解青蓮法野寺秋寒白苧袍<lb/>
何時還向山陰道一聴支公拂麈豪<lb/>
　　　喜遇陸圻因贈<lb/>
十年惜别在錢唐兩度逢君入豫章考獄久知原陸續<lb/>
上書誰不念鄒陽中春夜對湖西酒隔嵗風髙嶺外裝<lb/>
羨汝桐鄉曽過鯉重來還拜舊祠堂<hi>麗京尊大人兩宰吉安皆有祠時麗</hi>
<pb n="KR4f0030_WYG_177-5a"/>
<hi>京重定祠典碑記</hi>
　　　懷徐大滯南城<lb/>
徐卿匹馬走江闗一去南城久未還坐客競傳鸚鵡賦<lb/>
懷君只在鳯凰山天垂旴水低三楚春轉瀘溪動百蠻<lb/>
同在他鄉占物候此中新柳共誰攀<lb/>
　　　飲劉氏贈送客以婦病歸别<lb/>
紞鼓沈沈蘆葉哀春城燈火又將催人豪不共公榮飲<lb/>
婦病翻憐奉倩才待路驪駒歌宛轉銜雌黄鵠羽摧頽<lb/>
<pb n="KR4f0030_WYG_177-5b"/>
何縁五載無家客也望明河相送來<lb/>
　　　投吳寺宿懷吳江徐釚顧有孝<lb/>
渺渺吳闗何處棲姑蘇城外舊招提齋鐘晩度龍堂冷<lb/>
香閣宵分象緯低夜鵲暫投雙樹下秋風長動五湖西<lb/>
只憐旅夢相尋路漫水長橋咫尺迷<lb/>
　　　江令宅<hi>即江寺蕭山市北</hi>
巃嵸貝闕現三車云是南朝散騎家海甸翠翻祗苑樹<lb/>
山門紅對市橋花琱壇盡日聞仙梵綵筆何年寫法華<lb/>
<pb n="KR4f0030_WYG_177-6a"/>
我欲再尋同泰講臺城一望在天涯<lb/>
　　　二<lb/>
江郎祠宇久蕭蕭尚有閒僧繼六朝髙閣諸天環碧海<lb/>
斷垣雙塔傍青霄蓮開東土銜馴象草長西園拾賜貂<lb/>
自笑穀城懷錦客重來此地夢俱遥<lb/>
　　　䖍州曽孝亷自寧夏獲薦歸遇姜弱翁宅<lb/>
西行不肯奪儒冠獨上雄州㸔馬盤去國曽參原不賤<lb/>
游秦范叔豈愁寒河流峽下歸靈武雪滿天都走賀蘭<lb/>
<pb n="KR4f0030_WYG_177-6b"/>
萬里鳴沙能躍劍翻驚此地到來難<lb/>
　　　吳城贈别陸五之真州<lb/>
椒丘東望水粼粼吳子城邊别故人駟馬幾時歸海甸<lb/>
雙龍猶自躍雲津晴風闗樹飛黄鳥暮雨汀花散白蘋<lb/>
此去江南春正好憐君三月下儀真<lb/>
　　　憇紫陽洞同大敬桐音南士<lb/>
秋江練影挂中林共坐松壇聴語禽碧署𤣥書慚抱璞<lb/>
紫陽丹竈羨燒金懸崖天半<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瓏氣過磵雲移薜荔陰<lb/>
<pb n="KR4f0030_WYG_177-7a"/>
四顧儻能尋舊跡三宫還在最髙岑<lb/>
　　　紫陽洞歸<lb/>
髙峰逺憩竟忘歸迤邐荒臺竚落暉紫蘚洞中懸竹筏<lb/>
黄杉徑曲蔓蘿衣遥天龍捲田横塞倒海潮生嚴子磯<lb/>
萬里𤣥瀛方在望肯教蓬館到來稀<lb/>
　　　王使君歌席<lb/>
楊花初落似江南太守張筵繞碧潭座上狂生來阮籍<lb/>
此中良吏是龎參清歌出幕風敎斷華燭當盃月共涵<lb/>
<pb n="KR4f0030_WYG_177-7b"/>
舞罷青衫烏鵲起醉歸應借使君驂<lb/>
　　　送姜八廷櫸公車<lb/>
金門挾䇿甫歸旋又值公車上計年供帳重開江令宅<lb/>
鳴鉦先發孝亷船燕臺駿馬横邊雪帝里穠花接禁烟<lb/>
郊祀既成需待詔㸔君此去賦甘泉<hi>時值郊祀後</hi>
　　　客中送王孝亷歸汝南<lb/>
潯陽舟畔共銜巵朝日浮波惜上遲洛下未能同鳯舉<lb/>
旅中何易見牛醫涉江美子披荷葉故國王孫望桂枝<lb/>
<pb n="KR4f0030_WYG_177-8a"/>
萬里楚天君獨返五闗雲樹是相思<hi>希軻曰楚辭云夫君兮自有美子</hi>
　　　張梯墓下作<lb/>
翹翹夏木掩泉闗天柱峰邊夜自還墓下未留吳季劒<lb/>
望中何處謝家山聴來谷鳥縁溪囀㸔去原花滿地斑<lb/>
不道故人相失後十年流落在人間<lb/>
　　　飲鎮江軍府曹佐戎幕<lb/>
新㕘北府建門旗歳暮留賔傍海涯戲下稱觴通臂將<lb/>
帳中舞劒鋭頭兒金盤虎爪擎來緩玉甕駝酥㸃去遲<lb/>
<pb n="KR4f0030_WYG_177-8b"/>
羨汝江南初下日提戈還念舊毛錐<lb/>
　　　㕘上人枉示詩集并較定古本大學戲作長慶<lb/>
　　　　體酬意<lb/>
新雲百疊上衣裾笑解花函拂蠧魚瑶瑟已成湯惠句<lb/>
石經仍作蔡邕書敢言釋教通儒教自演三車得五車<lb/>
白馬未來麟册啓須知此際有真如<lb/>
　　　贈督河使君<lb/>
河隍漢使舊星槎四十為郎鬢未華馬頰秋渠銜竹箭<lb/>
<pb n="KR4f0030_WYG_177-9a"/>
龍門春晝下桃花平漕軍賦連芻軸都水官錢綰艾緺<lb/>
神禹九年稱底績當時只屬五工家<lb/>
　　　西陵渡即事<lb/>
望京門外舊樟亭驛路臨江蔽逺坰風轉一帆沙嶼白<lb/>
天低兩岸海潮青通闗賈軸摇旌斾下瀨軍書綴羽翎<lb/>
叢笛幾行相望隔有人垂釣在滄溟<lb/>
　　　二<lb/>
錢唐西路固陵<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>十里平沙官渡遥鎮海舊樓飛紫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4f0030_WYG_177-9b"/>
教兵新堞散紅椒<hi>希軻曰越絶書有敦兵城今又名教兵有新壘</hi>平原兔暖㸔<lb/>
馳獵曲港鰍髙欲上潮白馬素車長在望哀魂千載竟<lb/>
誰招<lb/>
　　　上江寄藩下楊守軍末舟估艙適新燕飛來楊<lb/>
　　　　命女書記書杜甫燕子來舟中詩索和因宴<lb/>
　　　　前舟仍合書兩詩白巾為夀<lb/>
朱門華屋待歸稀錦纜紅檣且蹔依穿幔偶然驚柁皷<lb/>
銜泥豈敢汚牕衣風開繡臆憐多語影下清江惜對飛<lb/>
<pb n="KR4f0030_WYG_177-10a"/>
海畔春還無舊主片時相傍莫相違<lb/>
　　　詒舟燕用杜甫韻<lb/>
紅襟海燕畫梁春翠尾涎涎掠水新豈厭朱樓思去主<lb/>
慢停金檝逺窺人重檣枉拂釵頭玉隔幔空翻掌上身<lb/>
孤客十年無淚拭不須銜送白龍巾<lb/>
　　　過張贊府别署<lb/>
江城試吏又經年江畔招予共飲泉寄跡尚能追漢尉<lb/>
解矇今始見張𤣥春風燕雀飛江館夜雨桑麻繞郡田<lb/>
<pb n="KR4f0030_WYG_177-10b"/>
回首十年同學事青衫相對兩茫然<lb/>
　　　襄陽嚴中丞游越枉示鴻踏草詩筆抒韻奉<lb/>
　　　　酬<lb/>
襄陽耆舊漢中丞八月乗槎到永興白雪早傳梁苑賦<lb/>
寒風秋上夏王陵賜書豈敢留嚴助奪席終教坐戴憑<lb/>
𣺌𣺌飛鴻遺爪去遥天相望最騫騰<lb/>
　　　送桐音南遊<lb/>
春江南下水潺潺君去湟川度庾闗地界九龍連百越<lb/>
<pb n="KR4f0030_WYG_177-11a"/>
天開五嶺控諸蠻珠船行遇波中市蜃氣㸔成海上山<lb/>
假使黄金能滿槖便隨陸賈共來還<lb/>
　　　二<lb/>
南行萬里出番韶去看紅蕉與緑蕉嶺騎似翻天畔羽<lb/>
鄉書應潤海邊潮官臺犀燭開筵敞猺戍戈門接洞遥<lb/>
痛汝招魂心獨苦十年藩使未歸朝<hi>桐音先大人殉南越方伯</hi>
　　　夜飲惜别<lb/>
石井欄堂草露浮夜闌燒燭醉還留英雄何地依劉表<lb/>
<pb n="KR4f0030_WYG_177-11b"/>
嬿婉經年是莫愁樟葉滿亭翻月落桃根無櫓逐江流<lb/>
清絲妙管當筵發休聴寒雞唱戍樓<lb/>
　　　同諸公豪飲劉駕部宅醉中示諸妓<lb/>
鄴中才子重應劉駕部閒堂相勸酬暇日開樽同北海<lb/>
紫雲到座勝揚州歌來黄鵠翻林葉酒觸紅裙漬石榴<lb/>
不道漫游金谷裏有人醉死緑珠樓<lb/>
　　　二<lb/>
駕部風流綺席開座中名士鄴中才不辭美酒盈盤貯<lb/>
<pb n="KR4f0030_WYG_177-12a"/>
還遣花娘出幕來趙璧五絃彈越調淳于一石醉齊臺<lb/>
滿前無數金波落未識何人手内杯<lb/>
　　　南鎮即事<lb/>
揚州巨鎮禹陵西祠廟千年古㑹稽周制職方傳玉版<lb/>
虞廷封冊在金泥丹崖翠牓浮雲聳碧草紅裙細路迷<lb/>
帝禪不逢村賽起洞簫吹去倍淒淒<lb/>
　　　秋日吳門姚宗典俞南史歸莊葉世佺嚴祗敬<lb/>
　　　　費誓葛雲芝文果毘陵王廷璧𤾂城方將游<lb/>
<pb n="KR4f0030_WYG_177-12b"/>
　　　　越過訪仝人畢集各賦<lb/>
清秋髙㑹集羣才落日同登江上臺鴻鴈肯隨颿影至<lb/>
黄花頻向酒杯開探書穴在秦人杳採蕺歌憐越女來<lb/>
勿惜舊時良讌隔十年雲卧總蒿萊<lb/>
　　　游靈隠寺賦得山鐘夜度空江水<lb/>
靈鷲山空鎖寂寥疎鐘隠隠動清宵林間響落聴來緩<lb/>
水面風生度去遥入壑恍連天竺雨開門長對浙江潮<lb/>
夜寒恐有青龍起莫便聞聲過石橋<lb/>
<pb n="KR4f0030_WYG_177-13a"/>
　　　七夕天衣寺<lb/>
清秋烏鵲化城飛又值銀河掛翠微梵閣不通牛女駕<lb/>
香臺自曝象王衣人家傍晩争穿線婦織何年得下機<lb/>
雲路星橋纔咫尺到來故國望俱非<lb/>
　　　二<lb/>
古寺層臺罥薜蘿今朝帝子又停梭蓮花鳯輦天邊近<lb/>
寶樹蛛絲雨後多數嵗海槎難載石一行山鵲欲填河<lb/>
珠宫未得通南巷手把長竿奈阮何<lb/>
<pb n="KR4f0030_WYG_177-13b"/>
　　　送出塞<lb/>
遼陽遷客海東頭二月嚴裝上錦州絶塞亂雲垂地盡<lb/>
寒壕瀉日帶冰流行車逺度鷹闗曉去馬剛隨鴈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>秋<lb/>
聴得摩多新曲子教人腸斷古伊婁<lb/>
　　　二<lb/>
鐵嶺岧嶤初下闗投荒萬里絶人寰東青時起天邊壘<lb/>
長白春深雪滿山毳帳偶吹新筦葉羊皮頻褁舊刀環<lb/>
相思只待秋風早㸔汝征蓬海上還<lb/>
<pb n="KR4f0030_WYG_177-14a"/>
　　　奉輓故范給事夫人來太君<lb/>
畫衣丹紼擁靈輴壽母乗雲鑑水濵舊省尚多虞殯客<lb/>
髙堂只有報劉人秋霜孤燭歌茹苦春草荒碑臥受辛<lb/>
十載諫垣勞夙夜當時長自聴雞晨<lb/>
　　　奉輓河南吕忠節公殉難詩<hi>同朱敬身張南士作</hi>
司馬曽留神臂弓黒頭歸假尚書公七兵久已推公著<lb/>
羣盜何期冦吕䝉碧血自藏緱氏嶺黄巾竟擾洛陽宫<lb/>
朱衣象簡懷風節長在山河一望中<lb/>
<pb n="KR4f0030_WYG_177-14b"/>
　　　贈諸暨駱君初度時三月四日<lb/>
九成山館浣江邊髙臥于今五十年問世久為緜竹誦<lb/>
傳家尚有帝京篇花開嵗勸長庚酒水曲春迴上已船<lb/>
此際君家最堪念丈人挾瑟且調絃<lb/>
　　　海昌沈太翁隠居九十<hi>元伯徵君大尊人也</hi>
百尺髙樓傍海居仙翁九十佩瓊琚青雲繞膝皆垂譜<lb/>
烏鳥陳情甫上書好學時聞淇右詠傳經不共濟南車<lb/>
百年再起懸弧宴為汝銅盤學釣魚<lb/>
<pb n="KR4f0030_WYG_177-15a"/>
　　　寄王子<hi>時讀螺峰集</hi>
洛思山下舊逢君百里相過日未曛一自甲兵原上散<lb/>
不堪風雨嶺頭分天涯碧草㸔成樹峰際青螺望似雲<lb/>
那幸輞川新句好隔林還得一相聞<lb/>
　　　東江讌集即席贈甬上秦大行洪明府暨陳范<lb/>
　　　　諸孝亷<lb/>
東江髙讌集衣冠一座才名盡建安妓部笙簫揚錦席<lb/>
姑山風雪下銅官雞壇酒合金盤淺龍劒光争燭樹寒<lb/>
<pb n="KR4f0030_WYG_177-15b"/>
猶是明州越州客到來俱作鄴宫看<lb/>
　　　西陵道憶李侍御<lb/>
西陵舊驛接蓬萊獬豸東巡幾度迴漢使乗槎終逺去<lb/>
秦人採藥未歸來春深雲擁蠶叢路日暮花飛勾踐臺<lb/>
自汝著書辭柱下人間無復伯陽才<lb/>
　　　錢唐逢故人<lb/>
西陵咫尺是天涯喜汝從予江上槎兩度陶朱思返越<lb/>
百年張儉竟無家鄉闗恨届鑚榆節里巷羞乗廣柳車<lb/>
<pb n="KR4f0030_WYG_177-16a"/>
壯士不還仍逺去江東兄弟慢咨嗟<lb/>
　　　晩泊口號<lb/>
十里吳闗蛟㟁長帆檣千片暮相望滿江紅浪浮新霽<lb/>
隔岸青山帶夕陽大賈幾曽來越客小姑不用嫁彭郎<lb/>
樓船簫鼓秋風裏嫋嫋吹來欲斷腸<hi>繩祖曰蛟磯在蕪闗</hi>
　　　賦得孤鶴横江和曹嗣昌<hi>舊選係他人偽作誤刻今盡刪去</hi>
萬里秋宵一鶴横大江西傍武昌城髙騫清影波間落<lb/>
直視浮雲天際生遷客祠前虛比翼仙人山半欲吹笙<lb/>
<pb n="KR4f0030_WYG_177-16b"/>
長風載得淩霄去夏口烟波空復情<lb/>
　　　立春日大敬生男賦賀<lb/>
東郊綵仗百花舒佳日忻傳景僕書斗轉蒼龍堪繫紱<lb/>
天邊紫氣自充閭香蘭晩嵗留芳珮玉燕先春集翠裾<lb/>
我欲錦襴初浴後為君重餽孔家魚<lb/>
　　　二<lb/>
十年不復賦熊羆何幸春回正誕彌韋氏遺經方有待<lb/>
商瞿得子未全遲葭原細發青麟草桂樹新生綵鳯枝<lb/>
<pb n="KR4f0030_WYG_177-17a"/>
洛下從君逰禊久有誰還喚蔡充兒<hi>希軻曰蔡子尼名充近作蔡克誤</hi>
　　　奉贈郡憲使萊陽宋公夫人生日是日初春微<lb/>
　　　　雪<lb/>
東藩曉啓婺光開繡帔金冠映上台四國母儀三夀冊<lb/>
一堂官誥萬年桮花縈禹嶠珠衡轉雪滿秦屏玉女來<lb/>
莫道滄洲東望逺夫人家本在蓬萊<lb/>
　　　得殳彤葆書并末方送諸子出塞詩有感<lb/>
石頭尚有寄書郵懷袖將探淚已流尺素幾行藏錦字<lb/>
<pb n="KR4f0030_WYG_177-17b"/>
雙金不斷是銀鈎春還遼海投遷客雪滿江淮刺去舟<lb/>
誰唱婆羅商調苦邊闗如送李殷逰<lb/>
　　　寄贈呉門程西毓初度<lb/>
安定先生静者流蕭然自放古長洲時當五月猶披褐<lb/>
家在三江未泛舟膝下有人推孝則呉中髙士是言游<lb/>
何時載得滄浪水為汝開軒洗玉甌<lb/>
　　　答丹陽賀宿原韻<lb/>
思君十載未能過邂逅依然採薜蘿傾葢久虛呉地諺<lb/>
<pb n="KR4f0030_WYG_177-18a"/>
同舟願聽越人歌黄公壚下桑郎熟秦氏樓頭桂樹多<lb/>
<hi>時飲秦樂天宅</hi>猶是天涯流浪客相逢不醉奈愁何<lb/>
　　　看梨花和韻<lb/>
春深新葉暗樓臺猶有梨花照酒盃數㸃漸從風裏下<lb/>
一枝偏向雨中開迷人翠幌連霄合寒女緗裙帶露裁<lb/>
自愧潘生言志晩不教大谷賦名材<lb/>
　　　淮西使君九日席上贈郭襄圖作<lb/>
潢河東下鴈亭秋乗興還為淮蔡逰當日賢王曾築館<lb/>
<pb n="KR4f0030_WYG_177-18b"/>
今來司𨽻好同舟樽前紫袖歌聲度屏外黄花燭影留<lb/>
莫怪西園詞賦少相逢王粲正登樓<lb/>
　　　長至飲羅生<lb/>
萬里中原擁劍鐔驅車何處問羅含從來髙士推江表<lb/>
長至逢君在濟南玉琯碧吹原上草金盤紅滿洞庭柑<lb/>
東封自古多雲物醉裏登臺仔細探<lb/>
　　　汝南郡署飲次<lb/>
郡堂修竹散烟低漉酒留賓醉欲迷一顧尚慚燕市駿<lb/>
<pb n="KR4f0030_WYG_177-19a"/>
幾年空聽汝南鷄座中名士輸羊曼肘後陳編笑馬蹄<lb/>
勿怪氍毹長擁卧夜來風雪滿淮西<lb/>
　　　飲息縣同王孝亷<lb/>
陶公留客晩開衙井上雙桐噪暮鴉隔院寒風飄玉琯<lb/>
滿街晴雪散冰花銅壺響逐飛觴盡燎火光隨舞袖斜<lb/>
最愛座中揮麈者孝亷家本舊瑯琊<lb/>
　　　陪諸公南湖舟集和韻<lb/>
初廻錦纜駐雙駿千頃波光似鏡涵天外逺山開罨畫<lb/>
<pb n="KR4f0030_WYG_177-19b"/>
雲間髙閣覆優曇羣公暇日追河朔太史占星聚汝南<lb/>
莫道行游無紀述座中相對有桓譚<lb/>
　　　二<lb/>
芳塘灩㶑泛輕鳬五月薰風長綠蒲望去樓臺横北郭<lb/>
晩來歌吹滿南湖裝成雪薤浮金盌坐看冰心映玉壺<lb/>
但惜醉歸新月好不知還有夜珠無<lb/>
　　　答夏聲贊府和韻<lb/>
與君一别郡亭西長向遙天望綵霓自笑鹿門難遽返<lb/>
<pb n="KR4f0030_WYG_177-20a"/>
莫嫌鳯羽尚卑栖晩尋仙洞新詩在日飲官齋舊路迷<lb/>
猶記南還思最苦闗前髙栁正蟬嘶<lb/>
　　　原韻答何朝宗<lb/>
夜凉騎馬過街西醉舞樽前見羽霓淮浦人從天外度<lb/>
汝南鷄在雪中栖深林蕙草貽來晩繞屋梅花夢去迷<lb/>
誰念朔風當此際飀飀出谷鎮長嘶<lb/>
　　　從雨花臺至牛首道中<lb/>
天界寺前黄葉下雨花臺畔白雲還同踰峻嶺盤空曲<lb/>
<pb n="KR4f0030_WYG_177-20b"/>
遙見長江繞大寰隔塢芋田秋未穫疎林草舍晝常闗<lb/>
㳺人不盡徘徊意聊寄南庄信宿間<lb/>
　　　宿王言憲使庄<lb/>
落木蕭蕭何處村松闗繫馬到來昏琱䦨暮雨聽山閣<lb/>
華表秋風拜墓門<hi>時謁王太君夜臺庄左</hi>徑有名泉流暗草缸開<lb/>
新釀覆香蓀此間已是山陰墅不用還尋謝傅墩<lb/>
　　　奉答倪粲原韻<lb/>
自辭濠上尋中散曽在梁園賦子虛入世已無操瑟想<lb/>
<pb n="KR4f0030_WYG_177-21a"/>
聞君尚有帶鋤書東田秋到花開後西浦人逢落鴈初<lb/>
只道乗風應萬里相看猶是舊蒿蘆<lb/>
　　　偕沈華范同住秦淮有贈<lb/>
團團槐葉減秋陰江介同過快滯淫賦就烟雲生四壁<lb/>
畫成蛺蝶值千金王郎渡口花舡緩孫楚樓頭酒樹深<lb/>
最是呉興容易病莫教相對起愁心<lb/>
　　　過舊院和陳憲副作<lb/>
舊院荒凉極望迷女牆䫋處綠楊低庭餘鳥雀銜金粟<lb/>
<pb n="KR4f0030_WYG_177-21b"/>
瓦散鴛鴦覆玉鎞桃葉一江環巷北莫愁兩槳去城西<lb/>
當年多少陽臺雨化作浮雲何處攜<lb/>
　　　答贈黄虞稷江南踵韻<lb/>
黄金髙築不曾逢敢道才多氣似龍客路經年乗下澤<lb/>
官齋卧日到髙舂王通家有三珠樹和嶠身如千丈松<lb/>
何幸臺城重㑹合秋宵一聽景陽鐘<lb/>
　　　二<lb/>
虚傳往日賦明河十載長淮未放舸秋盡論詩逢沈約<lb/>
<pb n="KR4f0030_WYG_177-22a"/>
<hi>時寓沈主考館</hi>年來講易共田何龍江過雨低紅蓼牛首看雲<lb/>
捫緑蘿建業重逢愁思逺敢言對酒不當歌<lb/>
　　　錢封君夀<hi>令子副使嶺南</hi>
羡汝耆英洛下同銜觴長對玉津宫庭前令器推王坦<lb/>
坐上通家是孔融鳩杖屢扶江草碧鸞書新賜海蕉紅<lb/>
可知八百人間夀只在錢鏗指顧中<lb/>
　　　陪諸公飲歸酬贈錢大徳震<lb/>
春船載酒渡江濆野館濃花帶日曛許下早知繁主簿<lb/>
<pb n="KR4f0030_WYG_177-22b"/>
座中今識孟㕘軍當筵皂帽欹紅藥對岸青山掛白雲<lb/>
慚愧十年違禊飲空從洛水誦君文<lb/>
　　　飲趙解元舅之鼎宅時令嗣新領鄉薦<lb/>
十年獻策在椒除重㑹親朋解索居户外不嫌東郭履<lb/>
箭頭曽作仲連書雲飛玉斚看行酒雪滿金刀試膾魚<lb/>
㝡愛趨庭裁結髮也隨賢父上公車<lb/>
　<lb/>
　西河集巻一百七十七<lb/>
</p>
<p>
</p>
  </div>
</body>
</text>
</TEI>
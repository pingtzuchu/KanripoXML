<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百四十八</head> <lb/>
    <p>
<pb n="KR4f0030_WYG_148-1a"/>
欽定四庫全書<lb/>
　西河集卷一百四十八<lb/>
　　　　　　　　　　翰林院檢討毛竒齡撰<lb/>
　　二韻<hi>即五言絶句  三</hi>
　　　題松陵文石師樗隠巻子<lb/>
曲轅有櫟社其樹能蔽牛匠石不一觀散之松陵流<lb/>
　　　二<lb/>
道人宿蓮花夜臥若蝴蝶若遇南郭生何必示枝葉<lb/>
<pb n="KR4f0030_WYG_148-1b"/>
　　　嚴藕漁與王武合作畫扇藕漁畫杏武畫竹<lb/>
君家有名園花開若金谷徐熙與黄荃各自冩紅綠<lb/>
　　　二<lb/>
淇苑青篃發東林紅杏開春風吹半面折取一枝來<lb/>
　　　題何使君望雲圖<lb/>
朝解㑹稽章夕盻山陽廬頃刻不得前寸腸如轆轤<lb/>
　　　二<lb/>
辭郡多賢名幾欲奪禮制清風起衣間白雲在天際<lb/>
<pb n="KR4f0030_WYG_148-2a"/>
　　　三<lb/>
絻舟并臥轍千載見圖畫何如望雲人泪滴畫圖下<lb/>
　　　張恒像<hi>别字北山</hi>
我愛張北山讀書抱絶悟揮羽坐深林不入大航渡<lb/>
　　　二<lb/>
酒朋興何减詩格峻莫攀流雲如波濤動盪胸懐間<lb/>
　　　吴閶儂歌<lb/>
阿儂住揚州不若住吴閶前樓姑蘓臺後園脂粉塘<lb/>
<pb n="KR4f0030_WYG_148-2b"/>
　　　四日吟<hi>舊傳淮俗嫁娶用大禹辛壬癸甲四日</hi>
只盻辛癸至圖作千年歡何悟别離此只在四日間<lb/>
　　　題像<lb/>
但到深嚴地<hi>翰林院後㕔書丹地深嚴四字</hi>長逢著作家取將夢裏筆<lb/>
寫出院中麻<lb/>
　　　二<lb/>
蘸筆支𤣥玉鋪茵翦綠蕉槐㕔書敕罷放眼向青霄<lb/>
　　　題何君畫像<lb/>
<pb n="KR4f0030_WYG_148-3a"/>
刷髮浹蘭蕙開顔生芙蓉披圖一相對有似何敬容<lb/>
　　　二<lb/>
久擅三高譽曾聞第五名冰壺携處曉山石坐來清<lb/>
　　　三<lb/>
廬江有高士覆幘把玉斚橋枝生堂前芝草長庭下<lb/>
　　　四<lb/>
濯濯王忱影峩峩和嶠身寫來松石上一見一相親<lb/>
　　　送楊臥之豐城訪周明府四首<lb/>
<pb n="KR4f0030_WYG_148-3b"/>
揚舲下栁浦㪚轡迴椒丘祇為思雷令時時望斗牛<lb/>
　　　二<lb/>
豐城有遺劍聞在龍門山君往試探之當令莫邪還<lb/>
　　　三<lb/>
洗馬將渡江芒芒百端集曾與彦輔譚清潤似玉立<lb/>
　　　四<lb/>
少小才名重賔朋欵宴稠石門雲起處應上劍江樓<lb/>
　　　傅大四十飲次<lb/>
<pb n="KR4f0030_WYG_148-4a"/>
自入桃源路于今十六年故人今四十醉我蓼花前<lb/>
　　　過童君店<lb/>
雨後童君店停驢一問行鞦韆雙女下欲答不成聲<lb/>
　　　孟山<lb/>
旅宿斟珠酒同行贈寶刀孟家山下過須避此中豪<lb/>
　　　渡遲村二首<lb/>
風急水波昏漁家晝掩門前庄不可宿買艇過遲村<lb/>
　　　二<lb/>
<pb n="KR4f0030_WYG_148-4b"/>
夾岸栁毿毿菱根繞曲潭遲村潮上過彷彿在江南<lb/>
　　　姚文焱舉人畫像<lb/>
聞譽仰高躅披圖識令顔置身白石裏託足青雲間<lb/>
　　　二<lb/>
鳳徳攬有神虎頭畫不俗魁梧過張良倜儻類方朔<lb/>
　　　三<lb/>
獻賦還江表看花憶上都手中玉如意似欲擊珊瑚<lb/>
　　　雯水師像<lb/>
<pb n="KR4f0030_WYG_148-5a"/>
百尺青松絲一枝紅杏子萬象獨露機得此畫圖裏<lb/>
<hi>師在南嵓時得萬象之中獨露機句</hi>
　　　二<lb/>
老僧袒右肩結跏在危石東渡何所聞南嵓似相識<lb/>
　　　三<lb/>
如意指揮去天花滿空山當年叅石雨曾坐天花間<lb/>
<hi>師叅石兩和尚天花寺</hi>
　　　花燭詞為郁雲山作<lb/>
<pb n="KR4f0030_WYG_148-5b"/>
鳳凰鳴鏘鏘從來恊懿卜雄鳴聴三三雌鳴辨六六<lb/>
　　　二<lb/>
嘉木發珍囿祥蓮産天池駢華與並蔕總作連理枝<lb/>
　　　三<lb/>
九光燎不減百燼花自繁不識寶炬高看取雙銅槃<lb/>
　　　四<lb/>
却扇難再藏施螺未全拭熖熖華燭光有人伺容色<lb/>
　　　送蛤上人住黎里羅漢寺<lb/>
<pb n="KR4f0030_WYG_148-6a"/>
披衣辭越嶠飛錫下吴闗何以贈君行白雲相往還<lb/>
　　　二<lb/>
上人絶凡流好住湖水湄經傳五門子花落七條衣<lb/>
　　　三<lb/>
君曽住湘溪蓮花滿溪沚借問湖上蓮何如在湘水<lb/>
　　　四<lb/>
黎里有故人聞在雪灘住他時杯渡還應過釣魚處<lb/>
<hi>吴江顧茂倫名雪灘釣叟有贈詩見七絶巻</hi>
<pb n="KR4f0030_WYG_148-6b"/>
　　　寄贈梅古愚八十<lb/>
因攬雞山勝曾隨鹿幘賢斵輪方七十記得十年前<lb/>
　　　二<lb/>
緗帙藜牀展青裙菰葉裁長安舊㳺子猶俟杖朝來<lb/>
　　　三<lb/>
宛上多哲行丈人饒古風千秋老梅尉八十面桃紅<lb/>
<hi>宣城有千秋嶺</hi>
　　　題畫<lb/>
<pb n="KR4f0030_WYG_148-7a"/>
柴門𦕈何所薄暮幽人還夜霧散林隙秋蟲吟樹間<lb/>
　　　曺生彈琴圖<lb/>
陳思本驚才髙坐彈綠綺就聴寂無聲聲在圖畫裏<lb/>
　　　為同年李漁村侍講題把釣濯足圖<lb/>
我友負古貎放情在山水晞髮蒼崖間濯足碧流裏<lb/>
　　　二<lb/>
生平號漁村其志不在漁手抛一竿竹胸貯萬巻書<lb/>
　　　三<lb/>
<pb n="KR4f0030_WYG_148-7b"/>
布水盪若雲目光簸如電千載素心人開巻一相見<lb/>
　　　四<lb/>
交友滿天下既乃得此人何當放瑯琊同釣滄海濵<lb/>
　　　書郭生嶺表詩巻後<lb/>
龍海看雲客羊城返道人葛洪携笈逺陸賈著新書<lb/>
　　　二<lb/>
欲問羅山好行將栁述俱題詩當錦石得句似明珠<lb/>
　　　夜宿阪上草堂同南士作秋風起隣園詩倣韓<lb/>
<pb n="KR4f0030_WYG_148-8a"/>
　　　　孟體<hi>阪上在山陰埭南有王氏别業今圮</hi>
秋風起隣園移過阪上桑<hi>南士</hi>早起視阪上黄葉滿草堂<lb/>
<hi>甡</hi>
　　　二<lb/>
秋風起隣園槭槭在屋角<hi>甡</hi>隣女紡木棉秋雪夜半落<lb/>
<hi>南士織時有隣女守志苦  作不嫁故云</hi>
　　　雪夜宿阪上同南士倣韓孟體聨句即事<lb/>
夜擁阪上絮恍卧清水裏<hi>南士</hi>早起見雪花抛落若鵞子<lb/>
<pb n="KR4f0030_WYG_148-8b"/>
<hi>甡</hi>
　　　二<lb/>
竹折帶鴉墮牕白先雞啼<hi>甡</hi>布絲織門隙認作隣女機<lb/>
<hi>南士</hi>
　　　姜京兆七十友人索書幛為夀<lb/>
京兆乞身早還林不記年違時懐栁下竟日坐花前<lb/>
　　　二<lb/>
香山七十翁所㑹非舊友君今對飲者尚有元共栁<lb/>
<pb n="KR4f0030_WYG_148-9a"/>
　　　三<lb/>
三萬六千日强半彈指過十嵗一捧觴何止限三度<lb/>
　　　題同年汪宫坊讀書秋樹根圖<lb/>
終日削汗簡不若對珍樹秋山枳句間中有讀書處<lb/>
　　　二<lb/>
榿林倚絶磵直下清流泉呼童㵸雲膏把巻心悠然<lb/>
　　　三<lb/>
鞠色縑乍開柿葉書亦滿瑯琊藉稻名知在第㡬巻<lb/>
<pb n="KR4f0030_WYG_148-9b"/>
　　　四<lb/>
君方沐東墅我將乞官湖前崖添蒲橋後廟祠栁姑<lb/>
　　　五<lb/>
春坊且裁詩秋樹勿負米功成有時還讀書何日已<lb/>
　　　題燕巢蔵書圖<lb/>
弆書築書巢有若入幕燕日穴紙絮間涎涎鎮相戀<lb/>
　　　二<lb/>
設庫自羞養挿架儼壘封豈如宛委書但置巾箱中<lb/>
<pb n="KR4f0030_WYG_148-10a"/>
　　　題畫<lb/>
峰迴碧雲合澗落蒼松寒何處携素琴高山流水間<lb/>
　　　題畫<lb/>
碧樹分磵東青山翳雲外江閣連草亭此中有人在<lb/>
　　　題畫扇<lb/>
春風野田花青紫碧紅白蜨蝶雙雙來與之比顔色<lb/>
　　　題屏間畫蟬<lb/>
負緌入深林翳葉不能蔽吁噏墜露間喑喑作秋思<lb/>
<pb n="KR4f0030_WYG_148-10b"/>
　　　伊勒兎親王召見賜飯賦謝二首<lb/>
國邸苴封早平臺賜召遲虚啣梁孝酒不誦楚王詩<lb/>
　　　二<lb/>
栁賦抽殘簡芹絲擷上尊身慚戴安道飽食在王門<lb/>
　　　題同年喬編修桃花汎舟畫像五首<lb/>
漫水綠溪漲桃花照眼新誰將蓬海客圖作武陵人<lb/>
　　　二<lb/>
紅糝落芰衣青菰冐蘭漿但從魚港遊莫作蟻陂想<lb/>
<pb n="KR4f0030_WYG_148-11a"/>
　　　三<lb/>
樹裏茅堂逺船頭酒甕虚一編横膝上猶是禁中書<lb/>
　　　四<lb/>
借沐逢花雨尋春向栁塘最憐㰕棹者家在射湖傍<lb/>
　　　五<lb/>
蹊草緑似裙山雲白如絮若過大夫橋同訪志和去<lb/>
　　　題採蓮圖<lb/>
雙雙採蓮船並返芙蓉湖大姑擲蓮子小姑弄舒鳬<lb/>
<pb n="KR4f0030_WYG_148-11b"/>
　　　二<lb/>
烏㡌窺岸側紅裙濕舷邉抛蓮有人覺弄鴨祇自憐<lb/>
　　　金生索題畫像名秋林詩思圖<lb/>
南國新詩好西京舊姓傳秋林閒坐處吾意亦悠然<lb/>
　　　題太倉王奉常畫石<lb/>
泗上興雲晩潼山帶雨初醉中看不極何必在中書<lb/>
　　　二<lb/>
誰呼鬱林船取之落星渡我欲問斯圖君平在何處<lb/>
<pb n="KR4f0030_WYG_148-12a"/>
　　　題青門五真圖五首<lb/>
　　　　展巻<lb/>
金桐逺相披鐵摘坐堪展誰道僕射書祇讀十二巻<lb/>
　　　　課耕<lb/>
烏犍去前坂白鷺下晴川睹此碧栁下何似青門前<lb/>
　　　　游嶽<lb/>
宗子愛五嶽畫之同卧起那知觀嶽人亦復在畫裏<lb/>
　　　　垂竿<lb/>
<pb n="KR4f0030_WYG_148-12b"/>
龍額不可居羊裘渺相望著書西塞間投犗東海上<lb/>
　　　　蕉團<lb/>
裴楷三毛勝稽康四字難相看俱有㑹只在此蕉團<lb/>
<hi>世説云覺神明殊勝</hi>
　　　過易亭<lb/>
吾愛楊公子相尋過易亭盤間菰菜綠池上栁條青<lb/>
　　　晉安藍漣自畫竹影兼題詩持示為書其後<lb/>
綠竹不蔓生猗猗滿江沚誰知子敬來尋在月明裏<lb/>
<pb n="KR4f0030_WYG_148-13a"/>
　　　二<lb/>
藍生善畫竹羞學管仲姬不解落筆妙請看題詩時<lb/>
　　　何生讀書雙桐軒<lb/>
面白不傅粉日長能讀書雙桐生井上長覆讀書廬<lb/>
　　　二<lb/>
百尺曾無路梅花尚有香<hi>百尺梅花皆何氏樓名</hi>高樓讀書處不<lb/>
見舊何郎<lb/>
　　　予遲暮歸里徐二咸清命其女昭華師予飲予<lb/>
<pb n="KR4f0030_WYG_148-13b"/>
　　　　傳是齋酒半請試予喜其畫蝶即以命題昭<lb/>
　　　　華拈筆立成詩曰蛺蝶翻飛去翩韆綵筆中<lb/>
　　　　雖然圖畫裏渾似覔花叢因和其韻<lb/>
滕王有遺譜描之深閨中羞煞東園蝶翾翾滿綠叢<lb/>
　　　續畫蝶詩<lb/>
為倣徐熙蝶閨中畫隔牕牕前花蛺子飛撲類雙雙<lb/>
　　　二<lb/>
謝女本吟絮比來兼畫蝶㸃黛作翅花塗粉上衣葉<lb/>
<pb n="KR4f0030_WYG_148-14a"/>
　　　三<lb/>
繡帖拈花譜香螺撲畫欄莊生雖老去如向夢中看<lb/>
　　　集㳟夀堂觀多羅恵王書額<lb/>
玉版埀鈎勁金枝倒薤清書成為善字令我想東平<lb/>
　　　二<lb/>
賢王玅圖書睿翰布金石一見龍鳳文羞探蟲鳥跡<lb/>
　　　秋日假沐慈仁寺聴王生琵琶<lb/>
秋風來上苑落日登高臺誰作婆羅曲江東曹善才<lb/>
<pb n="KR4f0030_WYG_148-14b"/>
　　　二<lb/>
杜曲看花晩慈恩載酒遲宜春高弟子尚在市樓西<lb/>
　　　入湖堤口號<lb/>
高栁絆游笮濕草沾墜釵江南梅子熟湖上風雨來<lb/>
　　　二<lb/>
入湖逢三梅閉寺坐半月青堤一條長緑水兩面闊<lb/>
　　　寓言七首<lb/>
何處丹唇女行來白紵衣雲陽西去路恐是華山畿<lb/>
<pb n="KR4f0030_WYG_148-15a"/>
　　　二<lb/>
未唱江都樂先逢吴絳仙鏤金雙檝子一駐栁州邉<lb/>
　　　三<lb/>
蘖塢經行苦高唐藉夢成徒懐甄后枕不解枕中情<lb/>
　　　四<lb/>
白石投寒水紅顔組苧裳客衣曾綻補梁燕語難忘<lb/>
　　　五<lb/>
翠帳朝雲動瑤臺春雨寒草生磐石合先遣侍兒看<lb/>
<pb n="KR4f0030_WYG_148-15b"/>
　　　六<lb/>
喜着羊欣練甘烹龍塞魚閒來無所索只索數行書<lb/>
　　　七<hi>一作遲同行不至</hi>
碧玉啼難忍青霄望未來木棲牀不穏一坐五徘徊<lb/>
　　　石明府以小像請題<lb/>
素襟欲披風碧葉方藉地持桮弄清泠俯仰有深意<lb/>
　　　二<lb/>
捧檄結雙舄將至龍門山如何謝㓜與寫置巖石間<lb/>
<pb n="KR4f0030_WYG_148-16a"/>
　　　三星圖<lb/>
綵鳳名將起青麟紱乍留比來仙侣㑹相結在瀛洲<lb/>
　　　二<lb/>
何地尋蓬島分明見畫圖三星同照處其一是南弧<lb/>
　　　題朱拜石司理記年圖<lb/>
長松鬱嵳峩下有清流泉君子秉高躅抱膝以偃然<lb/>
　　　二<lb/>
白石礪齒疎丹砂駐顔好投杖還深林趺坐藉芳草<lb/>
<pb n="KR4f0030_WYG_148-16b"/>
　　　三<lb/>
太末佳山水攬轡曾司刑朝看藐姑雨夕飲薌溪冰<lb/>
　　　四<lb/>
廬山金輪僧相顧説罔象側身瀑布傍何如此圖上<lb/>
　　　五<lb/>
我來值暮春宿君東南軒開軒展斯圖宛坐花樹間<lb/>
　　　題蔡鍊師畫像<lb/>
白玉垂紫縧黄金躍丹鼎成都老畫工親見手摩影<lb/>
<pb n="KR4f0030_WYG_148-17a"/>
　　　二<lb/>
法果人難老仙桃山有名<hi>鍊師所居山</hi>他年留畫處應在岳<lb/>
陽城<lb/>
　　　吴晉畫像<lb/>
夫君本佳士濯濯冰霜姿何處傳幽思秋林獨坐時<lb/>
　　　二<lb/>
黄葉翻白雲清神映寒水我來頻見君如此畫圖裏<lb/>
　　　迎鑾曲十章<lb/>
<pb n="KR4f0030_WYG_148-17b"/>
夏后重廵日虞庭肆狩年省方行縣㝢望幸遍山川<lb/>
　　　其二<lb/>
羽騎鈴鸞减帷宫梐枑稀穿塍移左蹕避路解前騑<lb/>
　　　其三<lb/>
楗石觀河逺鞭虹渡海長但能開馬頰何用詠宣房<lb/>
　　　其四<lb/>
旭日驅龍輅春風布鳥田吴疆連越嶠西至怨東先<lb/>
　　　其五<lb/>
<pb n="KR4f0030_WYG_148-18a"/>
蠲租同海谷復賦遍江淮不是<lb/>
君王至何由補助來<lb/>
　　　其六<lb/>
雲葢連星羅草茵襯花織造舟當六龍江水共一色<lb/>
　　　其七<lb/>
翠華將南臨含齒齊望幸神魚泳中江麒麟産旁郡<lb/>
<hi>是年正月海門神魚至二月餘姚縣民家産麟</hi>
　　　其八<lb/>
<pb n="KR4f0030_WYG_148-18b"/>
瀼瀼甘露降習習四靈至況兹姚姒鄉舜禹所巡地<lb/>
　　　其九<lb/>
一人自遊豫萬姓齊樂歡江東皓首翁扶杖咸來觀<lb/>
　　　其十<lb/>
戴德望<lb/>
堯轍感恩樹嵩碑微臣職紀實製此迎鑾辭<lb/>
　<lb/>
　西河集卷一百四十八<lb/>
</p>
<p>
</p>
  </div>
</body>
</text>
</TEI>
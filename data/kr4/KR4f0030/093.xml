<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻九十三</head> <lb/>
    <p>
<pb n="KR4f0030_WYG_093-1a"/>
欽定四庫全書<lb/>
　西河集巻九十三<lb/>
　　　　　　　　　　　翰林院檢討毛竒齡撰<lb/>
　　墓誌銘<hi>三</hi>
誥封金太淑人楊氏墓誌銘<lb/>
予過秣陵金觀察署觀察每言其從弟孝以失怙事王母<lb/>
如其母徃欲録賢節為王母旌而未逮也暨予官京師觀<lb/>
察弟司馬由學士為予官前游時相往來倍知其從弟國<lb/>
<pb n="KR4f0030_WYG_093-1b"/>
學工文章善事王毋葢晨昏冬夏無間焉越明年司馬授<lb/>
節鉞出撫七閩而觀察以致仕北還會其從弟承重居王<lb/>
母憂觀察乃為介持母狀來謁銘按狀母楊姓順天大興<lb/>
籍父鴻臚丞夢叟啖以松而生毋念金氏世婚相其諸子<lb/>
中有茂才君者以為賢而許之為繼妻顧茂才君高才通<lb/>
經術遠近造請者不絶于閭且意氣豪上無暇理家人事<lb/>
一切皆責之母母司鐍鑰啟藏室無錢貝啓篋無繪帛絲絮<lb/>
啓橱窖無粱菽膏膳充什器者苐所在牣圖史堆垜狼籍<lb/>
<pb n="KR4f0030_WYG_093-2a"/>
母大喜以為家清白不事封殖益勉勵勸為學㑹茂才<lb/>
君女兄夫曹君亷訪崖州以臬事重非茂才君掌幕記<lb/>
不可迎茂才君往而茂才君死母乃撫前孤一如巳出<lb/>
力教之以京師俗奢飲啄煩恐一婦持門户或不給乃<lb/>
遷之易水杜門絶囂賾謂可以教子且嗇費也既長子<lb/>
豐以翹關授北直馬水路游撃管都司事封昭勇將軍<lb/>
死于官母撫次子復與諸孫皆成學次子為茂才有聲<lb/>
而諸孫鍈與鍹皆以國學授監郡向所稱孝孫能善事<lb/>
<pb n="KR4f0030_WYG_093-2b"/>
王母者即鍈也鍈嘗曰先君司漕時曾飾饗食製衣帔<lb/>
以進王母王母拒之曰我守寡存孤四十餘年食不甘<lb/>
口衣不文體凡以傳清白而揚世德也今汝甫自立而<lb/>
即以温甜易我志耶其儉如此夫母以節為儉而為子<lb/>
姓者即能各行孝以上承母志可以觀巳母生于萬歴<lb/>
已酉月日卒于康熈甲子月日年七十有九以<lb/>
覃恩誥封淑人子二長豐次復孫五長鍈豐出次鍹次<lb/>
鑣次鏓復出次鎔豐出女孫一豐出某月日葬于某阡<lb/>
<pb n="KR4f0030_WYG_093-3a"/>
銘曰<lb/>
西京著姓曰惟金張乃其世婚惟潘與楊淑人緼德秀<lb/>
于閨房是以請繼得亞少姜截髮勸學陰教以彰况當<lb/>
訓子敢違義方惟此洗馬陳情孔皇雖無式閥尚覲養<lb/>
堂豈謂螭首作幽竁光慈亦無竭孝何渠央圖史千軸<lb/>
誰為鋪揚煌煌夜臺當識是章<lb/>
勅贈内閣中書舍人高君暨<lb/>
勅封孺人丁太君合𦵏墓誌銘<lb/>
<pb n="KR4f0030_WYG_093-3b"/>
中書舎人為宰相判官入掌制誥與東館相表裏予從<lb/>
編纂暇遇舎人高君與語君每嘆祿養之艱僱賃馬僕<lb/>
僦居三市傍斛水百錢致太孺人就養榖薄不給將仍<lb/>
歸故閭與兄弟家食者居所稱養堂安在焉予嘗悲其<lb/>
言且為歌河上之歌以為詞翰不可近居官亦然既而<lb/>
高君以艱歸其明年予門人蔡生君分校京闈所得士<lb/>
也持君札及狀告以某月日卜𦵏其贈君暨太孺人于<lb/>
其鄉之新堡村而匄予誌石予聞君兄弟五人皆能以<lb/>
<pb n="KR4f0030_WYG_093-4a"/>
文章才技見稱于時其長君善文膺壬子鄉薦詞義風<lb/>
起蔚然為晉陽通儒次即君也君以丙申中禮闈試選<lb/>
授綸閣其在官精于書命有文帥之目諸季力學居學<lb/>
省見名而其一復出其餘技從甲子翹關升于司馬君<lb/>
之兄弟其各能自立如此顧一一皆贈君教之贈君嘗<lb/>
以身董訓不足延邑中之堪為師者經營槃槅辦朐䏞<lb/>
惟謹甚有粥太孺人珥飾以典膳者而太孺人亦兢兢<lb/>
其教諸子一如贈君之教之贈君嘗臥牛衣中踟蹰不<lb/>
<pb n="KR4f0030_WYG_093-4b"/>
起及見諸子輒忻然顧太孺人太孺人來前輒相慰每<lb/>
曰教子一經而已籝金何與焉其在今君方營葬事負<lb/>
土築宫而其所貽札痛悼咨嗟仍以家計庳薄無財不<lb/>
悅為憾且曰里居之艱艱于長安則甚矣贈君與太孺<lb/>
人之教之善也贈君諱登第字歩雲祖千始占籍于山<lb/>
西太原府清源縣南鄉之新堡村父春生二子次即贈<lb/>
君君由太原府學生以<lb/>
覃恩敕贈徵仕郎内閣中書舎人而太孺人氏丁亦以<lb/>
<pb n="KR4f0030_WYG_093-5a"/>
是時蒙<lb/>
恩封孺人兩家望族同里居早為婚姻而贈君以康熈<lb/>
丙午冬先逝當次君舉鄉之歳與太孺人甲子冬卒相<lb/>
距二十年始得合宫于衣薪之藏所謂一與之齊終身<lb/>
不渝非耶贈君生某月日卒某月日太孺人生某月日<lb/>
卒某月日子五長聨元次聨璧次聨芳次聨璋次聨桂<lb/>
女一孫六女孫十二銘曰<lb/>
伊惟梗陽左恒右河踵于吕後在陶之阿方山孤竹施<lb/>
<pb n="KR4f0030_WYG_093-5b"/>
為女蘿誕作以室爰成厥家相彼丹穴曽生五雛各長<lb/>
羽翮蔚然而華鄉推國舉右垣是居以其餘駟為龍驤<lb/>
科今者壽堂開諸南谺金鐙有熠玉版可磨煌煌朱篆<lb/>
如螭如虯千鼂百昏尚其佑之<lb/>
　　　台州教授何公墓誌銘<lb/>
台州府儒學教授何公既死之四十二年孝子之裕之<lb/>
祚始以庚申之中春卜葬城南蜀山坂時予居京師孝<lb/>
子馳使賫書狀請予誌石予與孝子交三十年孝子每<lb/>
<pb n="KR4f0030_WYG_093-6a"/>
述其先人遺事流涕雖遲久猶能記憶其百一况四十<lb/>
年間鄉之人亦多有道者邑當郡上流而渫民無宿炊<lb/>
其所通官河則宋丞相史君所鑿渠也彼時以葬親逹<lb/>
鄞自便不顧邑形勢弦流而奔越三百餘年閩人陳君<lb/>
宰予邑坊其渠枝之曲而南接水故道而後復北而之<lb/>
渠當是時築鉅梁故道名大通鎮以浮屠而創三重之<lb/>
屋于渠坊之間曰文昌臺予少時猶及見之顧誰則任<lb/>
其役者任其役者公也公産本殷厚而以任其役而破<lb/>
<pb n="KR4f0030_WYG_093-6b"/>
産之半乃邑東接郡西與北則襟江而扆海崇禎元年<lb/>
秋北海塘圮浸城及雉而汨夫城之室廬溺以萬計其<lb/>
明年西江塘又圮幸預備不為患然巳漂矣公請邑大<lb/>
夫力任經度修翰兩塘間甚至鎡肩畚手日出笥中金<lb/>
破産復半而其役始竣予親承灾患嘗與鄉之人竊嘆<lb/>
公隱德謀志之而未有間也既而㑹稽太宰商君以還<lb/>
朝夥頥取自便毁渠坊而行邑人無敢抗者夫人居鄉<lb/>
多相形相形則盈絀生盈絀生則盈者易矜而絀者必<lb/>
<pb n="KR4f0030_WYG_093-7a"/>
至于忌且又易較較則勞逸見勞逸見則勞者不甘而<lb/>
逸者必肆其蹈藉而不之顧以故遇公事而能任者少<lb/>
迄于今西江再三圮十倍他日而泄泄連歳至有取私<lb/>
决自便且致大壞而不之救者夫止一坊而邑大夫創<lb/>
之公成之然而權相開其先庸太宰毁其後止一江塘<lb/>
而鄉人築之鄉人圮之其賢不肖何如也夫四十年間<lb/>
而其為興廢如是也公諱汝尹字克言又字太衡由貢<lb/>
生授台州教授其先自浦江遷于蕭山數傳而有御史<lb/>
<pb n="KR4f0030_WYG_093-7b"/>
善永樂中傚嚴助故事巡按兩淅又數傳而復有御史<lb/>
供奉世學則公世父也公端性豐頰善讀書以經術自<lb/>
命少受知于提學使蘇君以文鳴于時生平重然諾好<lb/>
推予排觧導地當世稱長者生于隆慶改元六月卒于<lb/>
崇禎十年十二月子四之禎之祺早世之裕之祚與予<lb/>
友之裕讀書如其父家藏書數萬巻而自幼食貧曰公<lb/>
所貽如是乃系以銘銘曰<lb/>
公生七十年而侻其身又四十年而始就于穸與窀謂<lb/>
<pb n="KR4f0030_WYG_093-8a"/>
公才高而未嘗列陛而陳謂公擁世貲而予兒以貧公<lb/>
之生有利于鄉而既死而鄉人思之雖歴久而猶感于<lb/>
神曰此公之藏也而益以見公之為人<lb/>
誥授通議大夫江南提刑按察使司按察使金君墓誌<lb/>
　　　　銘<lb/>
君姓金氏諱鎭字又鑣其曾祖諱杰<lb/>
誥贈光禄大夫廵撫福建等處地方提督軍務兵部右<lb/>
侍郎兼都察院副都御史由紹興遷京師生子四季諱<lb/>
<pb n="KR4f0030_WYG_093-8b"/>
大濓以君貴累<lb/>
誥贈通議大夫江南按察使司按察使加<lb/>
贈光禄大夫廵撫福建兵部右侍郎兼副都御史則君<lb/>
祖也君父諱晉以君貴累<lb/>
誥贈江南按察使司按察使如君官加<lb/>
贈廵撫進階光禄大夫與母孫氏累<lb/>
誥贈一品夫人生子三而君次之少有夙悟與兄釴庚<lb/>
子副榜貢生考授知縣弟鋐壬戍進士由翰林院庻吉<lb/>
<pb n="KR4f0030_WYG_093-9a"/>
士累遷兵部右侍郎今廵撫福建有三珠之目嘗舉國<lb/>
門大社四方名士集京師考鐘伐鼓冠蓋屬于路而君<lb/>
以兄弟三人束髪主壇坫觀者榮之崇禎壬午君舉京<lb/>
闈試領解㑹<lb/>
興朝搜京闈見舉者授以官遂于順治改元授山東兖<lb/>
州府曹縣知縣旋艱歸補河南陜州閿鄉縣知縣<lb/>
覃恩敕授文林郎併贈而是時廵按廵漕廵鹽諸御史<lb/>
交薦君改鑾儀衛經歴司經歴隨陞刑部河南司員外<lb/>
<pb n="KR4f0030_WYG_093-9b"/>
郎奉<lb/>
詔陳言得優<lb/>
㫖乃于康熙十三年進本部郎中㑹<lb/>
上方愼獄復矜恤之典分部使循行郡縣以君使河南<lb/>
恤刑自本年十月至十四年四月凡七閲月計所全活<lb/>
約一百一十人矜疑半之援赦又半之以是年秋七月<lb/>
冬十二月兩遇<lb/>
恩赦多肆宥回部考核紀録一次旋以<lb/>
<pb n="KR4f0030_WYG_093-10a"/>
覃恩誥授朝議大夫併贈遂于次年轉河南汝寧府知<lb/>
府時淮蔡多盜兼無年民田荆榛道殣千餘里前代眞<lb/>
陽西平諸遺蘖根株未清徃來雈苻間而新蔡李樊與<lb/>
泌陽郭三海據平頭寨相結以起民爭逃村墟坵落皆<lb/>
虚君一意撫字除苛細下墾土之令生聚教訓示民以<lb/>
自新取為政去太甚一語書之訟堂而親綂銳丁勦李<lb/>
樊除其根株一切勿引蔓㑹清理藩産躬驗丈尺而海<lb/>
上投誠兵適安挿眞光之間凡開屯升稅極意調劑令<lb/>
<pb n="KR4f0030_WYG_093-10b"/>
民兵相安至于興利除弊及一切津梁祠宇宜毁宜復<lb/>
者皆受整理當是時君勤于簿書每夜垂㡘㸐二炬于<lb/>
槃屏息刮目左右伺户外耳察蠮螉移時聞内有扣奩<lb/>
聲始搴㡘入晝接民事與男婦對語絮絮若家人子顧<lb/>
好禮名士東西徃來投刺入吐食跕屣迎之啓傍院讌<lb/>
飲貺贈日不暇給予嘗過淮西舘予于署堂躬率諸子<lb/>
設厨食撰捧衣履為予治裝歸而未有厭也夫人牢落<lb/>
去鄉里望門相投惟恐不得當而為之主者見挾刺前<lb/>
<pb n="KR4f0030_WYG_093-11a"/>
輙撝去即或不得已行人請介為之一禮接而顧盻他<lb/>
屬詞意多怠忽既退而無復有餘思去而恝焉比比也<lb/>
夫是以所至落托至有困道路不得歸者然則君何可<lb/>
及也君治汝十六年以<lb/>
覃恩誥授中憲大夫併贈而廵按廵鹽諸御史與總河<lb/>
部院俱有薦乃以督催所墾地暨徴輸有效加一級共<lb/>
紀録三十二次㑹其弟補河南布政使司布政使君回<lb/>
避改補揚州知府值撤藩兵變長江上下風鶴相驚而<lb/>
<pb n="KR4f0030_WYG_093-11b"/>
維揚適當其衝城中相震恐一日三徙至有爭門而奔<lb/>
者君力為慰諭且以威怵之始安然而兵馬驛騷君處<lb/>
以鎭靜嘗招名士游讌修復平山堂作文誦之乃事治<lb/>
而民得不擾遂陞江寧驛傳鹽法道副使遽以優薦兼<lb/>
署鹽運司事陞江南提刑按察使司按察使以<lb/>
覃恩誥授通議大夫併贈值大計入<lb/>
覲召對令敷陳時事時所對有二其一請定盜案嚴减<lb/>
之例謂江左連年甾盜賊多有三載之中題報八十餘<lb/>
<pb n="KR4f0030_WYG_093-12a"/>
而其中饑寒逼廹可减者衆如一時窮困被誘竝不傷<lb/>
事主或得財未俵分或于事主家雜取棍械護身原未<lb/>
嘗携帶器仗皆宜敕部分别量减永為定例至捕役營<lb/>
兵豢縱勒財以致先取贜物然後報官甚有指稱打㸃<lb/>
代行錢令行刼償還是盜有時盡而捕盜之盜反無窮<lb/>
也如此得實宜從窩盜律一體重擬則犯盜者少而民<lb/>
得安矣其一請定旂下買人及獲盜審訊之例謂江寧<lb/>
京口二旂買人多有無籍者自立賣契旂主但送上元<lb/>
<pb n="KR4f0030_WYG_093-12b"/>
江寧丹徒三縣用印而竝未行文原籍察其眞偽多有<lb/>
展轉掠買而不之知者嗣後請三縣用印官將所買之<lb/>
人申報廵撫廵撫按季報部隨即行文原籍出示招驗<lb/>
其有可疑者令旂主還契追價其用印官不報照新例<lb/>
治罪至于旂下逃人奉有承審官夾訊之例獨旂人為<lb/>
盜被獲難以刑訊其狡頼展脫將何底極嗣後旂人為<lb/>
盜倘夥証甚明贜仗已確許承審官徑行刑訊則奸宄<lb/>
畏法而盜風息矣疏<lb/>
<pb n="KR4f0030_WYG_093-13a"/>
聞稱<lb/>
㫖時君以足疾被議<lb/>
上不聴敕令回任然終以勞勩筋力小敗至明年引疾<lb/>
又明年卒時康熈乙丑十月十二日距生天啟壬戍十<lb/>
一月二日年六十有四配何恭人山西平陸縣知縣幼<lb/>
卜公女子三長夭次敬敷官監生授北城兵馬司指揮<lb/>
候補主事娶胡氏<lb/>
誥封四川提刑按察使澄宇公女都察院右副都御史<lb/>
<pb n="KR4f0030_WYG_093-13b"/>
貞巖公妹次敬致官監生候補國子監典簿娶王氏文<lb/>
學德公公女廵鹽兩淮監察御史千里公從女女四長<lb/>
適奉天府府丞定菴姜公子坦次適山東肥城知縣廷<lb/>
處何公子琮次適明宇陶公子鞏縣縣丞頴發次適衡<lb/>
州府知府愼伯譚公子宜振孫四兆璋兆珩未聘敬敷<lb/>
出兆珂聘黄氏廣東海陽縣知縣崑瞻公子乙丑一甲<lb/>
進士翰林院編修硯芝公女兆琚未聘敬致出女孫一<lb/>
許字翰林院庶吉士芷岸沈公長子敬致出君性厚與<lb/>
<pb n="KR4f0030_WYG_093-14a"/>
人以和而好文予在淮西時嘗索予書唐淮西碑欲以<lb/>
韓愈叚文昌二文竝勒隂陽面叚文多誤字未較遽去<lb/>
及君還籍邀予于京邸距向勒碑時一十八年尚道其<lb/>
較誤諸字一一指數之而請予為䟦當其為觀察公家<lb/>
事了率子敬致築樓于秦淮之濵名餐勝樓聚書其中<lb/>
以自娛至是為予道其事兼請予賦之未有以應也曽<lb/>
幾何時而君子敬致且述君遺命而遽以誌請嗚呼可<lb/>
銘已銘曰<lb/>
<pb n="KR4f0030_WYG_093-14b"/>
嗟君之族肇于西京奄至寳婺三賢以承由越及燕從<lb/>
再遷興蕃如椒聊大以鶺鴒獨君歴仕克用明刑始自<lb/>
欽恤終于亷平以故敷奏庶云得情蘇公用譽釋之可<lb/>
稱乃以清談得江左名修禊汝水張筵蔣亭一時佳士<lb/>
如鶩斯趂人生適志交遊足矜不見鳴鳥尚求友聲今<lb/>
君後嗣如螽薨薨彼家人事亦又何營我思良友爰題<lb/>
佳城念君冠珮于斯藏焉<lb/>
　西河集巻九十三<lb/>
</p>
<p>
</p>
  </div>
</body>
</text>
</TEI>
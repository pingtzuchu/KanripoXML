<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷五十九</head> <lb/>
    <p>
<pb n="KR4f0030_WYG_059-1a"/>
欽定四庫全書<lb/>
　西河集卷五十九<lb/>
　　　　　　　　　　翰林院檢討毛竒齡撰<lb/>
　　題<lb/>
　　　題王文叔詩頁子<lb/>
文叔身隱而文遨逰吴楚諸侯間吳楚諸侯爭欲傳其<lb/>
詩因刻詩人見之者以為近于襄陽云少與文叔共鉛<lb/>
槧長各游散不相倡酬者已二十年襄陽少七律而文<lb/>
<pb n="KR4f0030_WYG_059-1b"/>
叔偶然以七律示世非有殊也向選文叔詩世人爭誦其<lb/>
排律百韻近文叔製樂辭一卷陵轢漢魏文叔不乏他體<lb/>
猶襄陽不必少七律也夫文叔豈僅擬安陽城樓詩哉<lb/>
　　　題宋搨聖教序帖<lb/>
宋搨聖教碑海内能藏家絶少大抵小斷便佳耳此本<lb/>
鉤畫清穎風骨朗然真神物也使君為北平趙君所贈<lb/>
趙君云嘗得之劉帥幕府帥平豫章金虎符軍全活兩<lb/>
儒儒懐之以報盖用此効生者儒不與俱没于軍帥不<lb/>
<pb n="KR4f0030_WYG_059-2a"/>
使終溺于幕皆有神助乙已二月日<lb/>
　　　題雞山諸子五言詩卷<lb/>
越絶書載雞山為句踐飼雞豢士謀伐吳處徐生正我<lb/>
王生子懐偕二童君讀書其中因作詩有所感也正我<lb/>
為故友伯調長君子懐曾從游故友來君北沙門下童<lb/>
在公明府駿止進士每稱其族人二童君工詩其詩之<lb/>
妍好無足疑者近士相見比取詩文為將摯全詩巻繁<lb/>
即先錄五律當紵縞之用苐昔人謂五古不可有律詩<lb/>
<pb n="KR4f0030_WYG_059-2b"/>
氣五律亦不當有古氣此妄語耳五字昉于漢魏漸趨<lb/>
三唐雖曰律詩實古詩之歸也能為五律詩他詩可知<lb/>
也某月日書<lb/>
　　　題雞山諸子七言詩巻<lb/>
七字律詩自唐神景迄開大有如晨星中晩稍具矣宋<lb/>
稱極備逮明而勸醻贈復非是勿作豈時㑹使然乎然<lb/>
而昔以少見工今以多見拙又何也然則多固未可恃<lb/>
矣雞山諸子既出其五律問世復取七字詩彚為斯帙<lb/>
<pb n="KR4f0030_WYG_059-3a"/>
雖偶然故不得多然而其工存焉吾友沈子先揀弇州<lb/>
七字律憎其浮襍曰安用是夥夥者既後閱贈戚將軍<lb/>
作始嘆曰能如此即少亦何害則夫讀諸子詩亦安患<lb/>
少哉<lb/>
　　　題周子鉉所藏董尚書臨聖教帖<lb/>
聖教終是唐人字畫苐于右軍清真大意如咀鹽見滷<lb/>
妙有尋味若董尚書臨聖教則又如下豉見鹽轉本轉<lb/>
脱然要其不為法縳不為跡窘自具名馬軼步好女卸<lb/>
<pb n="KR4f0030_WYG_059-3b"/>
頭之致則亦能矣徃晁美叔謂黄涪翁學右軍書僅取<lb/>
其韻至如戈波㸃畫殊不相似尚書有之予見尚書臨<lb/>
聖教凢四本唯嵩山廟市所見與此本差似此本幼見<lb/>
之黄刺史家今復為子鉉所有子鉉妙書法得此恍右<lb/>
軍之洛得梁鵠書欲令書法不精進不得已某觀并題<lb/>
　　　題吳夫人評閱明史巻首<lb/>
陳何亟稱吳夫人善文且饒腹笥予與商生游十年而<lb/>
不知其内家有是雖善匿抑亦稱者過耶丁未春其闥<lb/>
<pb n="KR4f0030_WYG_059-4a"/>
左有牡丹一本向當予寄席至是雖邇闥但花時仍假<lb/>
一觀逮觀則臨軒覆茵圖書燦然就中明史半部丹黄<lb/>
初下夫人筆也其評隲前後具見秤量書法婉麗類衛<lb/>
櫟夫以有明人物言議概節乆未論定而夫人以閨中<lb/>
較觀可感已夫人名芝楨其兄卿楨弟棠楨俱有文世<lb/>
襲司馬勲衛如遜抗之有機雲也閱一歳予内陳何假<lb/>
史觀因題之何知狀<lb/>
　　　題身後芳名卷子<lb/>
<pb n="KR4f0030_WYG_059-4b"/>
身後芳名卷者丁孝子東阜君死孝錄也萬厯辛已臘<lb/>
孝子之父病胏喘已中死法孝子禱于除請身代之歳<lb/>
朝又禱匿其文紙幣中俗歳朝謁神焚紙幣時孝子之<lb/>
父分必死顧不欲失謁禮輿而前見紙幣中紙掣讀怒<lb/>
曰欲我依孤孫耶投之别火越十五日上元又禱如故<lb/>
距禱之十日越二十四日而孝子病孝子初未嘗病胏<lb/>
也至是病胏喘中死法凢五日死當是時孝子凢三禱<lb/>
禱之文皆不可得而見也及乎小祥孝子之父敇諸孫收<lb/>
<pb n="KR4f0030_WYG_059-5a"/>
父書撿故札中得禱文稿一廣尺詞㫖哀酸字如大菽<lb/>
而書疾旁有㸃竄則至今存焉予傳節孝衆矣去秋程<lb/>
孝亷以節母狀來稱母刲臂肉啖姑而先禱于夫之木<lb/>
請延姑三年其後果三年而姑始死也夫古禱無必信<lb/>
者而今且一信于節母一信于孝子曰非信則無以别<lb/>
夫世之為禱者也且勿使自便者得藉口無用萬厯癸<lb/>
未山隂朱太常既為之傳而一時名公鉅卿爭為文以<lb/>
誄以弔以頌以述凢若干篇邑禮部郎孫公為之題身<lb/>
<pb n="KR4f0030_WYG_059-5b"/>
後芳名四字合一巻越百年而歴世相嬗幾燹矣裔孫<lb/>
日宣者攫于火重為裝潢今紙尾有焦則燹之為也夫<lb/>
止一稿也而初不盡焚于紙幣今復不揃于火天之信<lb/>
孝子何如耶康熈乙卯遇日宣㑹城語其事又一年而<lb/>
以卷屬題甡盥手卒讀并題如前<lb/>
　　　題三孝巻<lb/>
孝無成名而有成性士君子既鮮克厲而一二閭巷椎<lb/>
樸之夫知本不慮任其性而為之雖未盡合然亦未可<lb/>
<pb n="KR4f0030_WYG_059-6a"/>
非者予乆聞金閶有沙孝子其先子升曾于先朝天啟<lb/>
間擊魏璫所遣緹騎被逮幾死以末減僅存其軀者若<lb/>
干年姚孝亷為沙仲昌傳謂仲昌善娛親有似養志盖<lb/>
沙氏聲名數起矣今沙氏三孝子復能剔臂和糜築廬<lb/>
守隧以各見其志豈亦感子升大義仲昌孝養而接踵<lb/>
而興者與當先朝輯㑹典時世無敢以畸創之行仰干<lb/>
功令故廬墓刲股皆目為非法抑勿使上然而居廬倚<lb/>
壙刺肝鈹骨者所在都有夫上不以是旌而下之為之<lb/>
<pb n="KR4f0030_WYG_059-6b"/>
者衆上必以是置法而下之為之者必不以是而少有<lb/>
所却則是不求旌不畏法而為之也夫不求旌不畏法<lb/>
而為之者性也孝子見性矣予寓金閶客有携三孝卷<lb/>
屬題因題此世之狥孝名者可監耳<lb/>
　　　題鳬亭曇廬鳴和篇首<lb/>
予渡淮交鳬亭曇廬父子最晩然而最親嗟乎吾能忘<lb/>
鳬亭與曇廬也哉鳬亭踞東湖之勝傍亭而廬即曇廬<lb/>
予寓一漚亭與相隔也顧予過亭廬必留詠亭廬過亭<lb/>
<pb n="KR4f0030_WYG_059-7a"/>
亦必為間歌易云鶴鳴在隂其子和之詩云叔兮伯兮<lb/>
倡予和汝夫亭廬為鳴和亭廬與亭而敢忘唱和焉<lb/>
　　　題湘溪唱和詩<lb/>
昔北來道人與支公竺法深集瓦官寺各有談義當其<lb/>
時則長樂在焉今放公卓錫淨土而蛤公從兠率還湘<lb/>
谿㑹諸路道人各以瞻平陽靈骨于是道塲兀公中嵓<lb/>
節公俱間道造訪一時天龍咸集斯地能無吟乎諸道<lb/>
人嗣法平陽東土偶㑹真不減㑹稽遺事獨予不能從<lb/>
<pb n="KR4f0030_WYG_059-7b"/>
而諸公懐予且錄予和詩以附卷末嗟乎諸公之不忘<lb/>
長樂如此<lb/>
　　　題秉鑑圗<lb/>
予游巴城戲為駱明府夫人作麻姑圖闇公過明府私<lb/>
臨之歸闇公筆墨秀人間而乃為是可惑甚矣予同武<lb/>
孫公叔訪闇公于碧峰寺彊予畫予辭不能出所臨畫<lb/>
揶揄之因大慚便復作此闇公方登文選樓且夙善藻<lb/>
鑑為秉鑑志贈也十日前適為櫟下老人戲墨題曰生<lb/>
<pb n="KR4f0030_WYG_059-8a"/>
平無繪學戲為者裁苐三程耳此又四矣戊申十月日<lb/>
　　　題止園詩方<lb/>
止園踞東湖之勝幽清渺漫予向思賦之未能也大宗<lb/>
居其中其為詩如輞川杜曲優游日涉遂領佳要諸如<lb/>
嵓根瀉瀨浦口迴橋卧内山光空廊人語諸句此中人<lb/>
語言矣大宗嗣兵曹家學從西樵游所徃來多髙人軼<lb/>
士是詩之傳亦欲得和詩如裴秀才者可共題之某題<lb/>
　　　題雪中游勝果續詩<lb/>
<pb n="KR4f0030_WYG_059-8b"/>
石公避地于城東之東園天大雨雪四顧而興生負蓑<lb/>
渡江登鳳凰山絶嵿逮晩止宿勝果因勝果有詩故續<lb/>
詩石公謂予云勝果果勝其通天望月諸巖率皆有前<lb/>
人詩句鐫之巖間雪中洗觀之滌滌然予曰可以續前<lb/>
人矣短至日<lb/>
　　　題客詠<lb/>
予與天章遇于驛亭時朝雨初過負弩者訶之予方徬<lb/>
徨起而天章吟不輟也既而與游于春申祠下同游者<lb/>
<pb n="KR4f0030_WYG_059-9a"/>
悉困升陟而天章摇筆思至腕落天章何如才矣謝客<lb/>
兒有游覽詩讀者謂宜于作客故名客然則予之不宜<lb/>
客也乆矣雖然獨不宜讀客詩耶<lb/>
　　　題汴梁竹枝詞<lb/>
竹枝為巴東折竹之音北人勿宜也自鐵崖倡西湖竹<lb/>
枝而後之詠方土者輒效之于是有汴梁竹枝詞予數<lb/>
經汴城見輪蹄轣蹢攘攘都㑹徃欲諷隋唐以來汴州<lb/>
東京諸勝而蹤蹟洇然杳不可得讀蒼崖諸詞抑何渢<lb/>
<pb n="KR4f0030_WYG_059-9b"/>
渢有餘思也南人好捉搦生為吳聲每欲效變吟作幽<lb/>
并馬客以為豪快風之自南而侵于北也聞竹枝而有<lb/>
不廢然返者乎<lb/>
　　　題淮隂郭氏有筠亭詩巻子<lb/>
郭子錦伯以有筠名亭甲辰十月毛甡登其亭而觴之<lb/>
襍坐若干人乃接風日于筠中風閑日流郭子顧同游<lb/>
而為之賦詩夫淮南招隠之地深林叢薄自昔所推而<lb/>
今已望之而曠若無有區區有筠亦何足致人詠思而<lb/>
<pb n="KR4f0030_WYG_059-10a"/>
吾不謂然吾嘗勞于其塗矣車遥遥以長征或僵或暍<lb/>
不必珍囿之在前而平臺之在側也但得都亭而止之<lb/>
猶宛然袵席今淮流雖夷曠苐當淮市<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>卑北南轣轆<lb/>
之際而偶登斯亭其不動山中之思而願為淹留鮮矣<lb/>
夫錦伯者楚人之材也余處幽篁者招隠之句也路險<lb/>
難而後來者游子之悲也以楚人之材當招隠之地而<lb/>
又厠之以路險後來之子即欲不賦詩其中而為之題<lb/>
之奚可焉<lb/>
<pb n="KR4f0030_WYG_059-10b"/>
　　　題羅坤所藏吕潜山水册子<lb/>
壬子秋遇羅坤蔣侯祠下屈指揖别東昌坊五年矣新<lb/>
詩已能到劉河間平視近代邊徐一輩獨其文大率紀<lb/>
所游雖小品顧善摩畫每讀一首如展畫一幀及飲酣<lb/>
後探得槖中所擕吕潜畫則居然似也吕畫妙人間不<lb/>
能名其所自來坤藏之如藏其文者坤曰吾與别東昌<lb/>
坊後南經苕霅北過燕代見多山水始知名畫之妙一<lb/>
如司馬之為文必多所閱歴始得精到然則其文猶是<lb/>
<pb n="KR4f0030_WYG_059-11a"/>
耳<lb/>
　　題詞<lb/>
　　　托園集題詞<lb/>
自律文興而古文絶書義興而小品之文亦絶王氏矜<lb/>
式其不能下殷源之籖乆矣托園盛君以書義起家每<lb/>
試髙等食下士之禄而特以司成薦早策對天安門遽<lb/>
為擁臯比而服介幘遷轉槐㕔者越二十年乃所至慷<lb/>
慨落筆成文章而尤傾情于小品昔所稱長篇固自佳<lb/>
<pb n="KR4f0030_WYG_059-11b"/>
短篇尤超然者非耶庾肩吾箋奏數行過于駢麗而眉<lb/>
山雜文即又不能無坦率之誚能緣情體物不事轆轤<lb/>
而句鎪字剔仍渢渢若御風行則雖托園數畝地而謂<lb/>
就之有千巖萬壑之勝誰曰不然<lb/>
　　　孫天驤試文題詞<lb/>
天子以大賚選天下士貢公車門孫子天驤考仁和第<lb/>
一領選將由長安出其所試文以質于人予讀而善之<lb/>
夫以天驤少知名曾作五經七藝補博士弟子隨試髙<lb/>
<pb n="KR4f0030_WYG_059-12a"/>
等食下士之禄其席先世御史臺後嗣龍山十洲諸公<lb/>
之業猶惟日不足則亦何有于是選而正不然者天驤<lb/>
孝于親友于兄弟其惇誠慈慤篤于同師同序而見信<lb/>
于比長閭尹之良者下里而澆澆矣朝廷重實學六徳<lb/>
之奬必先行之京師首善之地而天驤得遊其間吾知<lb/>
見其人者即未見其文猶且起而模楷之况見其文也<lb/>
與<lb/>
　　　江園二子詩集題詞<lb/>
<pb n="KR4f0030_WYG_059-12b"/>
自春秋詩亡而雅頌已衰洎陳靈而變風息然尚有賦<lb/>
比興可尋求也故離騷賦也而近于比子虗比也而近<lb/>
于賦枚叔之發東方之答賦也而雜出于比興故都尉<lb/>
辛苦之作媫妤哀怨之音莫不原本風騷感歸六義彼<lb/>
摇蕩性情形諸舞歌指事造形窮神寫物非因情喻志<lb/>
無以見端寓言書思何以竟體故夫鍾嶸之品初古猶<lb/>
曰建安以後元嘉以前𢎞斯三義酌而用之使専用比<lb/>
興患在意深但用賦體患在意浮而殷璠之選近今亦<lb/>
<pb n="KR4f0030_WYG_059-13a"/>
曰自大同至于天寳理則不足言嘗有餘都無比興但<lb/>
貴輕艶盖比興賦者意之所生而理之所立也意生則<lb/>
文明理立則調起庸音雜體棄于髙聴挈缾膚受終涉<lb/>
平流良繇情文散煩六義未舉故曰賦比興者風詩之<lb/>
則也江園二子以終賈之年賦班揚之質經緯文質遺<lb/>
思粹雅前古迄今各擅標勝譬之歌者依永而就班舞<lb/>
者循聲而蹈節爾乃託言體物比晰連類𤣥覽者無直<lb/>
情耽思者無傾訊抱景光而彈寂懐聲響而招鮮嘉㑹<lb/>
<pb n="KR4f0030_WYG_059-13b"/>
等諸南皮懐人優于栗里望逺擬霜閨之作將離賦纍<lb/>
臣之辭流連世故朔客吹哀感慨亂亡衰伶淚盡已足<lb/>
比蹤楚謡接跡夏咏斯誠感寄之殊軌興觀之能事矣<lb/>
夫江園者二子之所居也二子言同簠簋行並車轍友<lb/>
朋之樂渝溢伯仲其髙言嘆興懐憤所至亦或應如拾<lb/>
芥契于合竹故其所著言偶爾鱗輯已若二龍蜿蜒于<lb/>
雲間雙珠隠約于合浦吾言雖輕定亦不謬若夫纔能<lb/>
定辭遽許入奥我睹淪平彼觀警策揮萬有為已麗置<lb/>
<pb n="KR4f0030_WYG_059-14a"/>
六義於未服竊資遺沫轉相矜詡口衆我寡孰能奠之<lb/>
記室所謂膏腴子弟淄澠並泛殷璠所謂勢要賄賂輕<lb/>
薄相取此固品目所羞稱掄錄所不道也<lb/>
　　　黄皆令越游草題詞<lb/>
吳門黄皆令以女士來明湖有年既而入越有越游詩<lb/>
其外人楊子云皆令渡江時西陵雨來沙流温汾顧之<lb/>
不見斜領乃踟蹰于驛亭之間書奩繡帙半棄之傍舍<lb/>
中當斯時雖欲效扶風槖筆撰述東征不可得矣迨入<lb/>
<pb n="KR4f0030_WYG_059-14b"/>
越而舉止稍定始慨然懐悲去故就新喟情自違酌酒<lb/>
弛念於是有遣懐諸詩顧唱醻贈答十八九也予曰予<lb/>
鄉閨秀梅市其最也以客居之美千里比肩迭相賡颺<lb/>
此甚盛事當别錄梅市倡和為一集而存其所餘乃為<lb/>
斯卷夫越游者游越者也越多名山水雲門若耶以皆<lb/>
令當之應必有異乃用貧流離不得已而寄跡于書畫<lb/>
之間既已善疾藥鐺潲然減良諷也益復為名家閨闥<lb/>
譚讌廢日鄉使皆令居明湖有年徃來吳越不以委璅<lb/>
<pb n="KR4f0030_WYG_059-15a"/>
攖其心得怡情物感放志𤣥覽嗟乎其所撰述吾安知<lb/>
永初之有七非黄氏賦矣<lb/>
　　　續本事詩題詞<lb/>
自祈招止王左丘誌始墓門負子屈氏更端于是韓嬰<lb/>
有記實之文劉向得徴情之序此即後人本事之所自<lb/>
昉矣顧漢魏以來代有踪蹟而旁引曲述迄無成本都<lb/>
尉錄别附見史文郡掾贈言彰于詩品晉樂載桃葉之<lb/>
詞吳調列明君之曲從未有彚所見聞裒為一集如唐<lb/>
<pb n="KR4f0030_WYG_059-15b"/>
孟啟所傳者盖唐人為詩猶近風諷有其言在此而意<lb/>
在彼者有題鮮緣情而文實多寄㫖者自非晰所從來<lb/>
用為標識則綠珠之篇無與左司息媯之吟但詠楚事<lb/>
幾何不倫于白華之疑采唐之訟也夫切類指事所以<lb/>
附理起物擬議所以植情故詩為樂體事為詩志無疾<lb/>
而呻吟聴者謂其不能吟無指而怨刺識者謂其非所<lb/>
刺盖物觸者理通而事形者志起也特錄事之文藏于<lb/>
篇什本始遺軼徒具諷嘆而近且大雅不作載述未聞<lb/>
<pb n="KR4f0030_WYG_059-16a"/>
吳江徐子電發因有續本事詩之選所以備輯題序嫓<lb/>
諸記事予惟是近代以來時移物更景與㑹遷其間閱<lb/>
歴遭逄感慨都有南皮酣飲不廢盤桓西塞流離自傷<lb/>
羇紲王粲起登樓之製陳琳成記室之言塞姑昨日都<lb/>
䕶難歸驛騎明朝逐臣將去然且世際因革遇有興喪<lb/>
就其上聲言聞變調豈無㠶開牛渚歌用莎持人在彭<lb/>
城道逄播掿絶弦聲苦猶懐五日當年破鑑光分虗過<lb/>
上元子夜又况才人淪落意氣慷慨髙逸未就怨憤斯<lb/>
<pb n="KR4f0030_WYG_059-16b"/>
作汾隂無西顧之悲明河増北門之誚簾前燭影歳月<lb/>
依然北闕書成故人休上天下有事故流易坐丁憂嘆<lb/>
如今日者即微斯編亦必以為序傳之當興向嬰可與<lb/>
嗣矣<lb/>
　　　刻姜左翊文稿題詞<lb/>
夫絶節髙唱凡耳勿悲端綺芳華庸目勿善哲者隠心<lb/>
于鉤曲愚者飾情于曈曨譬之仰翔禽于千仞緒晰毫<lb/>
芒俯泳鱗于三涔坐遺泃沫端木得其平林顔氏遊其<lb/>
<pb n="KR4f0030_WYG_059-17a"/>
深谷所繇來矣然而𦕈志瘁深漸臻娛樂抱景者拊形<lb/>
而嬉懐響者循聲而逝始躑躅于樊墻終翺翔于寥廓<lb/>
桃花既盡忽睹桑麻蓮葉乍舒遂通箭栝鑿龍門于天<lb/>
上開鳥道于雲間使夫耳目攸窮心神欲絶匠氏運斤<lb/>
而不知屠者藏刀而若失過行雲之譎詭宛御風而逍<lb/>
遥此雖窮年皓首竭智殫精揚雲思絶于攡𤣥周子韻<lb/>
成而戴白猶然七襄未報于牽牛五楘難調于乘馬左<lb/>
翊以絶代之才為遣時之製左圓右方不煩餘指中紺<lb/>
<pb n="KR4f0030_WYG_059-17b"/>
外素罔襲前裘啟巴蜀于行間汎蓬萊于紙上峙東頭<lb/>
之屋比跡士龍押西京之書追蹤司馬枚臯辭賦並古<lb/>
為雄叔寳風流于今不墜黄絹勒曹娥之字朱花開江<lb/>
令之辭故偶然而掣筆亦飄颻以成文斯固謝家之鳳<lb/>
羽王氏之龍驤也自耻學殘况當才盡已興减于南皮<lb/>
復心慙乎北海竽笙濫耳驚聞嶰谷之吹絺綌為膚羞<lb/>
暏錦江之濯爾乃妄希珠玉漫倚蒹葭乍捧新編頓生<lb/>
夙感猶夫魯門襍縣聴鐘鼓而悲摧洛水魴鮞藉風雲<lb/>
<pb n="KR4f0030_WYG_059-18a"/>
以起勢得毋拜手于嫏嬛遊神于板桐者乎<lb/>
　　　阿蓮瓊枝集題詞<lb/>
乃若蘋生調緩不如折楊苓落聲亡原非續竹因之房<lb/>
中起送逺之音封内識歸來之怨雖南朝學士襍稱曼<lb/>
辭洛陽宫人踏歌新體猶且普通變聲于五引海山嬗<lb/>
調于八闋則亦風㑹之攸趨淫靡之漸逮矣夫翰林憶<lb/>
秦司馬思汴六季餘也故主呈詩相公遺曲三唐軼也<lb/>
洎乎大晟增諸宫而體弛政和翻新譜而節變溯其沿<lb/>
<pb n="KR4f0030_WYG_059-18b"/>
革厥有升降夫諷嘆所及限于宫調歌詠既成辨在絃<lb/>
筦曩者漢宫近調編諸府丞秦樓舊詞填之河卒故栁<lb/>
綿以婢響增哀松菊唯童歌是樂自夫順郎失葉底之<lb/>
傳樂世亡桂株之唱江南花落不復逄君塞下霜繁徒<lb/>
憐送客然而舍伊羊之可叶藉句字以爭新偶然抒感<lb/>
自具章繩凢屬推懐豈無填綴且夫按節調宫䟽絲滌<lb/>
筦樂人之成也䆒體崇庳觀風正變學士之功也當其<lb/>
美人既徃荔草興思孝子將歸稷苗生感鬰孤臺下多<lb/>
<pb n="KR4f0030_WYG_059-19a"/>
江流不盡之悲長樂宫前作春去人間之痛亦復有情<lb/>
誰能自遣爾乃按崇庳以定體依正變以成聲假玉樹<lb/>
之哀情傳金荃之靡韵晴郊挾殘酒用斥酸詞太液有<lb/>
翻波袪其險字摩訶驚縐水之風沙際重回潮之夢豈<lb/>
無瓊樓玉宇感諸内庭桂子秋香懐來異地則夫身慚<lb/>
大阮誰得當㣲雲佳婿之稱爾過潘尼何必减花影郎<lb/>
中之譽<lb/>
　　　陸藎思新曲題詞<lb/>
<pb n="KR4f0030_WYG_059-19b"/>
夫新聲乍起僅有黄華餘懽未亡始歌白紵故議郎存<lb/>
恊律之思主簿起定情之則三洲將變阿子空聞一曲<lb/>
相迎就姑無恙此非情有固然誰能思而不已間嘗誦<lb/>
南粤之新語想雲間之麗材東吳名勝首指横雲入洛<lb/>
風流羣推如海是以甘泉未賦緜竹誦成梁甫長吟分<lb/>
桃念少抱臨卭之瑰質懐沅浦之離憂雖聞歌輒喚王<lb/>
子堪憐顧曲多情周郎自妙然尚以巴東之激訐為濫<lb/>
耳江南之調弄為變聲内人舁出不復霓裳弟子部中<lb/>
<pb n="KR4f0030_WYG_059-20a"/>
誰工阿鵲因復寄指尋橦編情舞柘夫擣麋香减紀摩<lb/>
支之散辭折竹音傳倣紇那之閒韻秦川一半獨想夫<lb/>
憐江上三臺總言客到自古聲律攸通原闗至性謳唫<lb/>
相嬗雅稱才子故魚家舊譜訾其㸃拍纔成都子新歌<lb/>
每道典刑猶在况五言一遍調韻頗遒幾叠六么管絃<lb/>
斯急其中因革屢殊短長互掩乃以我眇思細繙宫徴<lb/>
豈獨龜年新樂傳李白之宫詞何勘舊人誦王維之絶<lb/>
句而已<lb/>
<pb n="KR4f0030_WYG_059-20b"/>
　　　姜肩吾傚金元樂府題詞<lb/>
且夫大晟既變遂肇昇平㸑舞相仍比之欿叚此雖科<lb/>
泥拽棒别有當家然而按徴調宫總歸作者故樂府繼<lb/>
康衢之遥葉兒為梨園之散摸魚戀蝶爰作俑聲白馬<lb/>
王睢爭先創體若夫解元失絃鞉之譜花郎亡板㳫之<lb/>
傳大都甌海尚多戾辭宣城臨川豈無劣調姜子肩吾<lb/>
思緩聲之當續假麗唱以相宣鬰輪袍不作縱耻王維<lb/>
醉蓬萊未傳亦懐栁七顧乃聴風聴水識所由來序散<lb/>
<pb n="KR4f0030_WYG_059-21a"/>
序中詳其沿革長卿多别製都是髙文奉倩有深懐原<lb/>
非妄想傚感甄之能賦幾慕宓之可詒熊湘張樂將寄<lb/>
洞庭青草之思帝渚吹笙願發澧浦紅蘭之詠遂使空<lb/>
舲峽内兩度聞歌嶽麓山前一時詭語夫羇臣善諷引<lb/>
唱巴人明審聲矣婺婦沉寃急呼都䕶揚妙節矣惟公<lb/>
瑾之諒曲多方故李煜之製樂有本肩吾辨定鐘律别<lb/>
有成書釐晰宫調盡破習論解趙人之牛鐸以諧鐘取<lb/>
蜀中之魚桐而擊鼓宜其尋聲按節窮極㣲渺况乎學<lb/>
<pb n="KR4f0030_WYG_059-21b"/>
滿辭山才通曲海邉城畫李益之詩宫掖繡元稹之句<lb/>
機邉紅錦乆藉鮫人酒肆烏衣已隨龍女則其髙唐薦<lb/>
枕何必假房中太傅之名玉笥為歌誰得進曲子相公<lb/>
之目固已騁星渚之幽懽攬妃巖而咸媾矣<lb/>
　　題端<lb/>
　　　為吳君卿楨合諸君集滕王閣賦詠題端<lb/>
若夫登臨抽好古之思羇旅發將歸之什則黄陵峽下<lb/>
極望生哀白岸亭邉詠歌自好况南州髙士已詣陳蕃<lb/>
<pb n="KR4f0030_WYG_059-22a"/>
北去孝亷徃留陶尉此豈猶六軍駐節偶賦層樓九日<lb/>
開筵故誇勝㑹宜其俯章江而懐愁感滕王而興嘆<lb/>
　　　為諸君秋日登北山懐友寄答題端<lb/>
乃時當九秋集兹多士登臨騁望觸<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>增懐淮南慕類<lb/>
援叢樹以淹留江畔懐人把芳椒而太息劉遺遷白社<lb/>
當時傳雲靄三章應璩去西園何處見月明千里<lb/>
　　　為張驃騎君朔游贈復題端<lb/>
一江新雨時懐淥波南浦之詞萬里長征遂有吳馬北<lb/>
<pb n="KR4f0030_WYG_059-22b"/>
風之詠夫丁年作别半在干戈馬上相逄難憑紙筆在<lb/>
昔河橋日暮故人各執策以贈言只今塞北春還游子<lb/>
復聞笳而流涕則夫射上林之雁應有書來啼白下之<lb/>
烏寜無腸斷<lb/>
　　　為商景徽閨秀詩題端<hi>景㣲字嗣音商太宰季女徐大司馬次君咸清</hi>
　　　　<hi>配也</hi>
是以纂繡床之五采著處能文掃黛椀之餘青畫來成<lb/>
字才名踰謝女不羨因風栁絮之辭夫壻是劉臻自傳<lb/>
<pb n="KR4f0030_WYG_059-23a"/>
元日椒花之賦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_059-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻五十九<lb/>
</p>
<p>
</p>
  </div>
</body>
</text>
</TEI>
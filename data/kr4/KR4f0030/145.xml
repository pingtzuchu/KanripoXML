<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百四十五</head> <lb/>
    <p>
<pb n="KR4f0030_WYG_145-1a"/>
欽定四庫全書<lb/>
　西河集巻一百四十五<lb/>
　　　　　　　　　　翰林院檢討毛竒齡撰<lb/>
　　七言絶句<hi>八</hi>
　　　懐友<lb/>
雪滿空山夜未分燈花初落酒微醺不知良友何時别<lb/>
野寺鐘殘一夢君<lb/>
　　　陪益都夫子長椿寺觀劇奉和原韻<lb/>
<pb n="KR4f0030_WYG_145-1b"/>
春色融融起化城楝花風發坐來清當軒一奏開元曲<lb/>
滿院如聞上苑鶯<lb/>
　　　二<lb/>
香臺深處敞朱筵梵唄時傳兠率天花外莫驚歌吹發<lb/>
謝公舊墅近東山<lb/>
　　　三<lb/>
沐日追逰古道塲宜春妙伎進多方慈恩原有金錢㑹<lb/>
錯認新聲奏太常<lb/>
<pb n="KR4f0030_WYG_145-2a"/>
　　　東朝房閱<lb/>
廷試巻<lb/>
左闕門通曉禁春晴牕日上水流銀桂林多少名材在<lb/>
誰是東堂第一人<lb/>
　　　二<lb/>
芸臺應召共鳴珂<lb/>
聖主臨軒事網羅争道目中無五色掖門花發彩雲多<lb/>
　　　奉和李使君行衛即景十詠原韻<lb/>
<pb n="KR4f0030_WYG_145-2b"/>
重重春色鎻長橋萬栁參差覆石壕欲上隋堤南去逺<lb/>
教人空憶廣陵濤<lb/>
　　　　<hi>右衛河傍桞堤</hi>
汶水遙從天際迴商船半向夕陽開長帆一帯秋光裏<lb/>
寗母亭邊片片來<lb/>
　　　　<hi>右汶上帆來</hi>
風迎翠葢碧亭亭響滴荷珠静夜聴恰是梅崖讀書處<lb/>
藕花香畔誦金經<hi>書院與古寺相接梅崖使君字</hi>
<pb n="KR4f0030_WYG_145-3a"/>
　　　　<hi>右書院荷花</hi>
拏攫霜天龍虎姿林間石闕未銜碑儘教釋氏經行後<lb/>
猶似宣尼手植時<lb/>
　　　　<hi>右南林檜</hi>
晩風吹雨送江舟傍渚斜臨百尺樓過客莫歌囉嗊去<lb/>
有人望逺在樓頭<lb/>
　　　　<hi>右津樓</hi>
瓠子長流散澤陂朝來顧免眼迷離誰言東郡驅車日<lb/>
<pb n="KR4f0030_WYG_145-3b"/>
不是南樓理詠時<lb/>
　　　　<hi>右曉月陂</hi>
寶地紆回水一方白沙紅樹兩茫茫岸傍一座金輪塔<lb/>
長帯鐘聲伴夕陽<lb/>
　　　　<hi>右塔岸鐘聲</hi>
鳥散空林静逺鐘雞聲茅屋曉烟封遙看天半瓊花發<lb/>
知是髙唐第幾峰<lb/>
　　　　<hi>右平岡望積雪</hi>
<pb n="KR4f0030_WYG_145-4a"/>
荒原凸凸似龍堆薄暮携笻去復來自昔坐看雲物後<lb/>
寒葭吹出萬重灰<lb/>
　　　　<hi>右灰山</hi>
纔過東村日欲斜停車到處問桃花看來紅廟支竿䖏<lb/>
便是黄公賣酒家<lb/>
　　　　<hi>右東村酒帘</hi>
　　　吴冠五自上黨還重赴渭南<lb/>
雪夜宫鶯啼滿枝平臺水色緑差差此來不作横汾賦<lb/>
<pb n="KR4f0030_WYG_145-4b"/>
只為新看上黨詩<lb/>
　　　二<lb/>
上黨詩成天下驚春風重送渭南行王孫無限天涯路<lb/>
愁見車前細草生<lb/>
　　　題金十四烺畫像<lb/>
栁絲垂處綰成縧緑汁還堪染布袍欲識胸中羅八斗<lb/>
何難頰上畫三毛<lb/>
　　　二<lb/>
<pb n="KR4f0030_WYG_145-5a"/>
京洛重違已十年披圖相對笑依然園花開盡東風裏<lb/>
猶把殘書坐石邊<lb/>
　　　數過任黄門邸舍看菊留三絶句志感<lb/>
秋到園林歇衆芳罇前相對一霑裳老來自信無顔色<lb/>
誰道秋花晩更黄<lb/>
　　　二<lb/>
紅白高低一色栽䦨干上下幾層排屢從西掖看花去<lb/>
可似東籬載酒來<lb/>
<pb n="KR4f0030_WYG_145-5b"/>
　　　三<lb/>
三過閒堂倒玉巵團團不落使人思秋風幾度催霜盡<lb/>
猶自低頭戀故枝<lb/>
　　　題沈客子春山絲竹圖記年<lb/>
坐擁西園絶代姿風前吹竹又彈絲縱教痩盡休文面<lb/>
尚似東山年少時<lb/>
　　　二<lb/>
為聴吴興舊妓童身披鶴氅坐當中宛然人在天台路<lb/>
<pb n="KR4f0030_WYG_145-6a"/>
萬朶桃花夾面紅<lb/>
　　　同館茆君以母訃奔宣城<lb/>
仙姥新遺七誡篇芸臺有子泣花甎衹憐化鶴無由到<lb/>
難奠生芻在墓前<lb/>
　　　二<lb/>
翩翩丹旐引雙鬟愁見臯魚江上還欲望故鄉何處是<lb/>
白雲飛滿敬亭山<lb/>
　　　奉題張學士賜金園圖<hi>有序</hi>
<pb n="KR4f0030_WYG_145-6b"/>
　康熈二十年張圃翁學士請假歸龍眠以<lb/>
上所賜金割其半買園搆四軒其中名賜金園同邑姚<lb/>
　耕壺繪圖傳之越三年<lb/>
上召學士仍入供奉暇日出圖索同館為詩予賦八首<lb/>
　續畫巻後<lb/>
買山何用費追尋洞壑長銜<lb/>
聖澤深但得繪成千嶂碧不須還散二疏金<lb/>
　　　二<lb/>
<pb n="KR4f0030_WYG_145-7a"/>
浮峰東下水灣環彷彿鷗汀傍鹿闗當識此中横榻處<lb/>
有人紗㡌坐花間<lb/>
　　　三<lb/>
圖成誤筆㸃垣衣賜號逍遙看去非日侍禁林還記取<lb/>
李公嵓下好開扉<lb/>
　　　四<lb/>
黄金築室四軒通不羡編錢馬埒中南沜岸移春漲緑<lb/>
西廊壁掛夕陽紅<lb/>
<pb n="KR4f0030_WYG_145-7b"/>
　　　五<lb/>
還朝無俟乞官湖遙指東山意自娱當日汾陰陪祀去<lb/>
可曾詔繪草堂圖<lb/>
　　　六<lb/>
芳塘低處着䦨干村女提壺近井榦只恐<lb/>
君恩難遍及故留圖畫與人看<lb/>
　　　七<lb/>
平泉築館莫嫌遲況值黄金未鑄時籬竹巳抽前度笋<lb/>
<pb n="KR4f0030_WYG_145-8a"/>
山花又發隔年枝<lb/>
　　　八<lb/>
前軒竹樹手親栽嵓畔春風度幾逥一自西清重<lb/>
詔入畫圖一日百囬開<lb/>
　　　題畫松為姑蔑使君生日<lb/>
瀫水東流皂葢逥九龍山峻比徂徠長松偃葢垂千古<lb/>
疑是東方千騎來<lb/>
　　　二<lb/>
<pb n="KR4f0030_WYG_145-8b"/>
謖謖風生五粒鮮郡樓開處起朝烟他時廊廟搜樑欐<lb/>
看汝長榰天漢間<lb/>
　　　題蔣生畫像册子<lb/>
青桐花發最髙枝一縷茶烟裊似絲中有杜陵三徑客<lb/>
金雞石上坐題詩<lb/>
　　　二<lb/>
月旦新從入洛還重携仙驥扣仙闗竹山芹澗應難覔<lb/>
何意相逢巖樹間<lb/>
<pb n="KR4f0030_WYG_145-9a"/>
　　　為雲間沈白書賣文字約後<lb/>
蕭寺兩書當百鎰長門一賦值千金慢誇此日朱提貴<lb/>
載酒籠鵞何處尋<lb/>
　　　任青嵓七十<lb/>
曲巷蕭條近市廛白頭遺老尚依然尋花曾飲鄉人酒<lb/>
扶杖相過又十年<lb/>
　　　二<lb/>
裁逥甲子度春風又見園花嵗嵗紅幾欲移家歸海上<lb/>
<pb n="KR4f0030_WYG_145-9b"/>
還來避地住牆東<lb/>
　　　三<lb/>
先生七十正懸弧長對青嵓舊畫圖恰似渭陽歸載早<lb/>
海鼇百尺掛珊瑚<lb/>
　　　夀友<lb/>
嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>金門寄此身翛然吏隠得仙真何年再與西池㑹<lb/>
笑對桃花萬樹春<lb/>
　　　二<lb/>
<pb n="KR4f0030_WYG_145-10a"/>
層巒縹緲度雲璈玊露遙分碧海濤日出曉霞紅爛熳<lb/>
有人闕下獻仙桃<lb/>
　　　汪園水亭觀荷同佟二公子靳吉明府張文學<lb/>
　　　　于康曁汪傅二進士即席<lb/>
水亭開處晩荷鮮水面紅橋似輞川賀老段師俱在坐<lb/>
可能還唱想夫蓮<hi>時座末工伎樂者九人皆老供俸也  想天憐原名相府蓮憐蓮字聲之</hi>
<hi>誤</hi>
　　　二<lb/>
<pb n="KR4f0030_WYG_145-10b"/>
荷花傍檻巻成巵樹裏殘陽欲墮遲怪底新歌吟未了<lb/>
西園公子正裁詩<hi>佟公子詩先成</hi>
　　　送佟公子鍾山赴其尊大人江南行省和靳允<lb/>
　　　　安韻<lb/>
莫厭河亭暑退遲秋風又掛布帆絲懸知阮緒寧親日<lb/>
正是崔從出鎮時<lb/>
　　　二<lb/>
多君作賦本天才況復船裝書畫囘<hi>公子擅書畫詩三絶</hi>此去登<lb/>
<pb n="KR4f0030_WYG_145-11a"/>
臨儻乘興停船一上妙髙臺<lb/>
　　　三<lb/>
但向河橋嘆執袪深憐一載對門居回思當日相逢處<lb/>
尚有孤山道士廬<lb/>
　　　四<lb/>
白門秋到雁初鳴落日浮雲看上征應念故人難遽别<lb/>
雅琴休作雀飛聲<hi>時有皷琴者在座</hi>
　　　董生杖履圖<lb/>
<pb n="KR4f0030_WYG_145-11b"/>
縫荷躡葛興翩翩帝里相逢豈偶然我欲邀君桞市去<lb/>
杖頭添掛百文錢<lb/>
　　　二<lb/>
虎頭妙筆費尋思襍綴衣麻並履絲别有示人阿堵在<lb/>
青青兩眼向天時<lb/>
　　　闗中沈君為覲親晉安值亂未逹遂客死吾越<lb/>
　　　　其子扶柩西歸過别挽之以詩<lb/>
先生家世本秦闗萬里趨庭客未還一自巫陽招謝後<lb/>
<pb n="KR4f0030_WYG_145-12a"/>
靈旗長駐㑹稽山<lb/>
　　　二<lb/>
諸侯愽士老平津曽向天街振履塵到死難忘甌越路<lb/>
先人兵備在南閩<lb/>
　　　三<lb/>
遺書萬卷好重編有子賢名過彦先無數道傍虞殯者<lb/>
為君時誦露晞篇<lb/>
　　　同姜京兆寓繆修撰園吴江徐崧枉過闕候有<lb/>
<pb n="KR4f0030_WYG_145-12b"/>
　　　　詩見謿依韻奉答并以代訊<lb/>
名園晝鏁不曾開門外輕車碾緑苔自失吕安河上去<lb/>
從無太守雁門來<lb/>
　　　二<lb/>
梅花初發武丘東兩度尋君古寺中聞道談經曾不住<lb/>
我來何處載郫筒<lb/>
　　　沈篤人母陶太君夀<lb/>
錦帨垂垂罥繡椸宫袍初試舞來遲遙知綺席傳觴候<lb/>
<pb n="KR4f0030_WYG_145-13a"/>
正是泥金報喜時<lb/>
　　　二<lb/>
朱門旦啓勝朝霞流水街填畫轂車一自春風張錦幔<lb/>
滿庭開作武陵花<lb/>
　　　三<lb/>
東皇西母鎮逍遙長見青裙戀翠翹只為金門饒曼倩<lb/>
當軒一奏白雲謠<lb/>
　　　題李木庵太史早朝圖<lb/>
<pb n="KR4f0030_WYG_145-13b"/>
宫鵲初飛曉禁開常叅班裏幸追陪一枝樺燭籠烟近<lb/>
認是蓬山李嶠來<lb/>
　　　二<lb/>
金華入直早涼時長探牙筩索口脂今日畫圖相盼處<lb/>
教人頻詠上官詩<lb/>
　　　藩伯李公從貴州遷浙于其初度飲次賦呈四<lb/>
　　　　首<lb/>
從違馬帳一趨丹羅賴朱旗相送難何悟紫微環照處<lb/>
<pb n="KR4f0030_WYG_145-14a"/>
重開行省到臨安<hi>舊以方伯為中書行省名紫薇署公初從杭遷黔故云</hi>
　　　二<lb/>
屏藩髙啓浙河清河上應留三過名當日驛樓題詠去<lb/>
到來惟有碧紗明<lb/>
　　　三<lb/>
槐堂相憶嘆華顛建節龍番又七年圖就五湖還有待<lb/>
鶴飛莫近畫筵前<lb/>
　　　四<lb/>
<pb n="KR4f0030_WYG_145-14b"/>
鈴閣斜臨湖寺東兎葵長掩夀王宫祗因前度劉郎在<lb/>
尚見桃花雨後紅<lb/>
　　　丁禮部舉子<lb/>
苕華終喜出藍田隔巷忻看佳氣連為赴葯園湯餅㑹<lb/>
桂枝先發巷門邉<lb/>
　　　二<lb/>
莫嫌三羙不同期老蚌生珠尚未遲不信蟠桃須晩熟<lb/>
請君一誦播州詩<hi>劉禹錫贈樂天詩有海中仙果子生遲句</hi>
<pb n="KR4f0030_WYG_145-15a"/>
　　　東華門遇瞿庵和尚感贈<lb/>
蓬池萬頃接天開曽作紅樓大辨才却自曇摩歸汎後<lb/>
<hi>謂平陽也</hi>禁林不見此僧來<lb/>
　　　二<lb/>
東華日撲軟紅塵雪後長思鑑水春忽對沃洲山下客<lb/>
恍然身遇故鄉人<lb/>
　　　題方山子畫像冊頁<lb/>
十年相憶在江湖讀盡樵雲百種書<hi>方山所著書名</hi>今日相看<lb/>
<pb n="KR4f0030_WYG_145-15b"/>
同一笑南髙峰下舊精廬<lb/>
　　　二<lb/>
一巻楞伽石上排日髙雲影落香臺分明一個方山子<lb/>
畫作維摩入座來<lb/>
　　　題張鞠岑吏部年伯採菊圖記年<lb/>
淮干一别意慅然十載相思㑹面慳何事虎頭纔寫照<lb/>
便令張緒記當年<lb/>
　　　二<lb/>
<pb n="KR4f0030_WYG_145-16a"/>
先生髙臥在東山乘興東籬採菊還此日旁求遍天下<lb/>
有人圖畫入嵓間<lb/>
　　　三<lb/>
東湖九日共題詩座滿黄花酒滿巵畫裏不知年嵗改<lb/>
看來猶是醉吟時<lb/>
　　　題丁灝秋江獨釣圖<lb/>
秋風嫋嫋竹竿長紅蓼花開傍夕陽一自洞庭垂釣後<lb/>
至今不復咏滄浪<hi>先生新從南嶽還故云</hi>
<pb n="KR4f0030_WYG_145-16b"/>
　　　二<lb/>
七里灘前楓葉紅桐君江上釣臺空身為鄴下文章客<lb/>
也着羊裘臥澤中<lb/>
　　　送黄徴君虞稷䘮母還里<lb/>
黄香辭辟不嫌頻只為髙堂有老親誰道徴車二千里<lb/>
頓亡帷舍百年人<lb/>
　　　二<lb/>
北闕何須再上書見星前路舍臯魚<lb/>
<pb n="KR4f0030_WYG_145-17a"/>
聖朝教孝原無極忍使泉䑓更倚閭<hi>時有謂徴君冝䟽辭故云</hi>
　　　三<lb/>
寒風梢槭下林柯此去冰堅好渡河痛煞望鄉行哭處<lb/>
蔣家山下白雲多<lb/>
　　　四<lb/>
生芻一束路漫漫送子將歸欲别難只恨毛生亡母後<lb/>
依然捧檄在長安<lb/>
　　　易亭贈楊筠和董四瑒<lb/>
<pb n="KR4f0030_WYG_145-17b"/>
楊桞垂垂覆逺汀楊烏方註太𤣥經相過永日開罇話<lb/>
能使薰風滿易亭<lb/>
　　　二<lb/>
縁城一徑桞凄迷桞下談經手重擕苐弔忠文過茂苑<lb/>
那知楊賜在闗西<hi>忠文係維斗先生私謚筠其孫也</hi>
　　　平太翁初度<hi>載問次山尊人也</hi>
芝葢如雲棗似𤓰秋風八月桂為槎原來河上神仙宅<lb/>
只在懐州刺史家<lb/>
<pb n="KR4f0030_WYG_145-18a"/>
　　　二<lb/>
著書何必向凾闗避世牆東也駐顔不信但看樊仲父<lb/>
火珠橋下九還丹<hi>先生所居名火珠巷</hi>
　　　三<lb/>
先生寄興瀫溪邊暇日長吟東峴篇八月秋花開似錦<lb/>
萬層羅綺滿前川<lb/>
　　　四<lb/>
近見耆英在鑑湖閒來挾瑟且提壺庭前自有三珠樹<lb/>
<pb n="KR4f0030_WYG_145-18b"/>
座上寧無九老圖<lb/>
　　　高士母夀<lb/>
莫問三山與十洲長離應向碧梧留海門紫氣横千尺<lb/>
中有君家文選樓<hi>士選文行世</hi>
　　　二<lb/>
清防華燭接明星七誡由來抵一經莫怪髙堂將八十<lb/>
逹夫五十早知名<lb/>
　西河集巻一百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻六十一</head> <lb/>
    <p>
<pb n="KR4f0030_WYG_061-1a"/>
欽定四庫全書<lb/>
　西河集巻六十一<lb/>
　　　　　　　　　　翰林院檢討毛竒齡撰<lb/>
　　書後<lb/>
　　　書張司獄巻册子後<hi>沈舍人請作</hi>
古者敬獄周公曰其不誤于庶獄獄不重乎顧重獄者謂<lb/>
夫都官作士明刑司法可為平亭簡閱焉耳至司獄眇矣<lb/>
職圜扉啟閉灾瘐死生以逮箯輿搒掠之數日譏而月較<lb/>
<pb n="KR4f0030_WYG_061-1b"/>
之平反不可啟占而參豫之不可然且世重焉者豈非以<lb/>
獄吏之尊其勢易虐也哉然則欲其不誤難矣江寧張司<lb/>
獄世傳其有隱德自方侍御吳學士魏督學季司諫以下<lb/>
皆藉其給事御史臺時多所周旋侍御學士皆為文記之<lb/>
予至江寧江寧人云康熈辛亥江寧郡灾勢已延獄君料<lb/>
囚無死法者釋之令歸鐍死囚如干呼與坐共飲身具衣<lb/>
冠把酒望火嘆曰嗟矣釋囚死火囚亦死寧釋之勿火也<lb/>
死法死火亦死寧火之勿法也既而火滅君與死囚俱不<lb/>
<pb n="KR4f0030_WYG_061-2a"/>
死而前釋之者不可還矣于是復詣獄撿舉請死于法<lb/>
自卯逮酉所釋囚穰穰先後奔至且有中道返不至家<lb/>
者及料之少一人則其為君獄訟臺者也君曰公等何<lb/>
為矣豈吾釋公等時中其心耶皆叩頭曰非也方君之<lb/>
釋之也雖好生耶詎無臨難懼變之情為之先乎且囚<lb/>
東西走耳假使以釋去之故偶然動心縱或來歸寧能<lb/>
一一約無遺哉夫吾等之所以如此者誠不忍公之生<lb/>
平哀矜惻怛一旦且為我死也君曰善張君彚贈言為<lb/>
<pb n="KR4f0030_WYG_061-2b"/>
册子索予書遂書之且告世之典獄者<lb/>
　　　書任叔連遺墨後<lb/>
此叔連君遺墨也幼時聞叔連名以生晩不及陪几席<lb/>
言笑聞其書法最精亦不及見康熙癸丑予還舊廬其<lb/>
猶子青巗君拾其遺墨數畨則平時所書南華兩篇及<lb/>
試岕一歌皆取閩中竹楮任意抄錄書法清真具有氣<lb/>
韻而藏穎身中運神象表似乎倣元常而進王氏者真<lb/>
楷書之雄矣昔人評字學謂金注不如瓦注散手振刷<lb/>
<pb n="KR4f0030_WYG_061-3a"/>
矜卓都盡故偶然標冩生平藴奥藉之流形意不在書<lb/>
也顧青巖謂予云南華本全抄遺軼流散僅得是畨則<lb/>
其勤縝于書法又若此唐武后向王方慶家索王氏遺<lb/>
蹟方慶以九代三從伯祖諸書紙進之青巗可以觀矣<lb/>
毛甡記<lb/>
　　　任氏家藏劉誠意札記巻子書後<lb/>
予從澹生孝亷觀其所藏先人元禮公與故明劉誠意<lb/>
徃來寓復并誠意投贈巻子深歎元禮公以處士被元<lb/>
<pb n="KR4f0030_WYG_061-3b"/>
明諸路辟召掉臂不出矯然超于物乃獨偕天下豪俊<lb/>
一時應運從龍之彦周旋起居意氣縝宻此其聲實必<lb/>
有大超于倫類在也抑又歎前人所貽後人守之為不<lb/>
易而是家獨完葆之甚善迄觀青嵓所藏卷則益騐元<lb/>
公之賢與後人之能世守均可念矣卷列青田札記及<lb/>
學士蘓伯衡助教張經諸跋按其語㣲與史忤似青田<lb/>
當至正癸巳本以行軍叅謀應江浙行省左丞特哩特<lb/>
穆爾之辟征海喪師遂自投劾奉其太夫人避越止元<lb/>
<pb n="KR4f0030_WYG_061-4a"/>
禮廬是札其既去之謝也又一札有奉别兩載山冦漸<lb/>
平諸語則又在至正丙申青田復受江浙丞相達實特<lb/>
穆爾之聘諭其鄉青田遂昌縉雲諸冦遲乆未效而是<lb/>
年樞宻諸使將加之兵故云云則意古來命世者當未<lb/>
遇時其初無一定而與物浮沈若此况乎以庸才而當<lb/>
季世之艱難者乎然則時未可為而責處者以有為不<lb/>
可也聞任氏尚藏山堂記稿今青田集所載蕭山任氏<lb/>
山堂記是也又有送元禮東歸序稿似從龍後招元禮<lb/>
<pb n="KR4f0030_WYG_061-4b"/>
京師將予之官而元禮復掉臂歸其巻有髙啟王偉諸<lb/>
公送詩予鄉時曾見之至乎畫長江風雨圖題其端以<lb/>
贈元禮則予未見也名家巻軸守有三難兵革燥濕攟<lb/>
摭不預一友朋愛好傳觀漫漶二彼我分拆漸至零落<lb/>
三以前二難則任氏所知也至于三難則一家數藏恐<lb/>
或不免為語孝亷其亦合併而傳于勿替可矣同里後<lb/>
學毛甡謹記<lb/>
　　　書朱指庵詩集後<lb/>
<pb n="KR4f0030_WYG_061-5a"/>
指庵故詩豪其言襍謿謔調笑懐人慰藉遇酒徒畫夜<lb/>
飲為憤奮不羇之詞雞禽啁唶乎其前市井讕謱乎其<lb/>
側賔從指斥侍姬婉孌中感外觸咸能調其語字而飾<lb/>
以音聲夫如是雖欲不稱為詩豪不得矣或曰指庵非<lb/>
豪也指庵故丞相後世嬗華麗一旦以離亂之故遭逢<lb/>
困頓其慷慨任達辭㫖縱誕較有似于豪焉者當其情<lb/>
深渺瀰一徃而遥憂思哀悲急不得解他人當之木然<lb/>
不仁獨為心通乎詞思隠乎句為詩詩深為詞詞哀嗟<lb/>
<pb n="KR4f0030_WYG_061-5b"/>
乎指庵豈豪人已哉論詩者謂内有意外有象論文者<lb/>
曰情深而文明情思所至文采煥發賈子弔屈平鬰為<lb/>
文章不事琱飾王叔師擬楚人調揚雄作反騷無所于<lb/>
懐徒文焉耳指庵幾有是乎指庵念姜綺季客大同從<lb/>
里門策馬浮渡河訪之值綺季從大同來遇之澠池綺<lb/>
季故將還轅已南也復却之反走過大同兩人者豪飲<lb/>
于定襄雁門之間晝夜不已閱十旬日始返以此誦其<lb/>
詩詩可知矣<lb/>
<pb n="KR4f0030_WYG_061-6a"/>
　　　梅市倡和詩抄稿書後<lb/>
梅市倡和詩抄稿者閨秀黄皆令女君所抄稿也皆令<lb/>
自梅市還歸明湖過予室人阿何于城東里居其外人<lb/>
楊子命予選皆令詩而别錄皆令與梅市所倡和者為<lb/>
一集因有斯稿盖順治十五年也既而李子兼汝已刻<lb/>
梅市倡和詩復命予序則此稿遂不取去遺簏中乆矣<lb/>
康熙已酉予暫還城東里居偶揀廢簏則斯稿在焉距<lb/>
向遺此稿時約若干年皆令女君已亡于京師也兼汝<lb/>
<pb n="KR4f0030_WYG_061-6b"/>
與梅市祁子奕喜又同時戍塞外予亦棄家去不復得<lb/>
至梅市而其稿中所列如胡夫人已物故其為詩最工<lb/>
若修嫣者為王子舍人内君聞死前歳以視向序此稿<lb/>
時若何矣陳何知狀<lb/>
　　　書來度詩後<lb/>
不幸丁亂離委棄年歳有若骨餘不知春陽之在道也<lb/>
如彼窮婺坐深闥者朝暮組絍日覺衣重及見乳燕飛<lb/>
而後心驚則已暮矣來子之情毋乃類是故徃多慷慨<lb/>
<pb n="KR4f0030_WYG_061-7a"/>
其言詞錯見無緒雖良辰勝游髙朋快㑹笑語之頃其<lb/>
愁若有餘者雖然來子有大節其大兄為國死予曾讀<lb/>
其臨刑詩而私為傷之今來子辱交善也來子天下士<lb/>
其為人流離感憤其撫時傷逝外更有壯烈某月日<lb/>
　　　書李匡詩後<lb/>
李子詩似李賀人謂之小李賀然賀勿似也賀鑿多恒<lb/>
理不喜用事而李子反之李子遂異賀李子嘗自言曰<lb/>
作詩時似有物入其室者雖長夏白日亦若霜雪撲落<lb/>
<pb n="KR4f0030_WYG_061-7b"/>
傳屋柱間故其詩隂峭多儉氣雖使事亦不覺嘗怪鍾<lb/>
記室云若自然英㫖罕值其人詞既失髙則宜加事義<lb/>
似乎使事者悉中才所為然其中自有善敗不可同也<lb/>
李子自言曰予非好使事也予苐厭世作者雖募兒歉<lb/>
腹亦皆抱東野意氣為此言庶幾近之<lb/>
　　　書張司空傳後<lb/>
子既應張君請作張司空傳凢有互異已為叅擇文獻<lb/>
不足存其可徴復恐見者之不量也且予所謂慎言餘<lb/>
<pb n="KR4f0030_WYG_061-8a"/>
者復攄其所見漫書若左公初為刑部郎時隆平無嗣<lb/>
有爭襲而賄逆瑾者公拒不許暨正徳戊辰出守興化<lb/>
瑾又欲奪戴君妻而妻以弟之女也公復拒之遂誣以<lb/>
他事罷歸此郡縣志傳同一辭者及覈公歸狀則仍摭<lb/>
隆平一事無他事也瑾以正徳丙寅改元始入司禮擅<lb/>
大奸而誅于庚午裁五年耳隆平事在𢎞治乙丑時瑾<lb/>
尚未横故苐啣公不得發而頓發于此此猶民部覆李<lb/>
東陽疏但及糧餉而瑾撟㫖忽并責韓文謝遷一例耳<lb/>
<pb n="KR4f0030_WYG_061-8b"/>
至為江西左藩與逆濠相忤史載數事皆與行狀志傳<lb/>
叅差互見獨創陽春書院于城東南隅壓天子氣則在<lb/>
八年癸酉四月而公以八年七月始自南雄守遷江西<lb/>
右藩此時公未至江西也年譜既列其事而費文憲為<lb/>
行狀復不審覈有曰濠欲拓府居以擬大内創陽春書<lb/>
院以招逆黨奪官池以賂謀主公皆拒之則誤矣丙子<lb/>
秋公出自棘闈濠遣承奉饋四菓公啟視之則棗梨薑<lb/>
芥也公曰是欲我早離江西界也此史載甚明而其家<lb/>
<pb n="KR4f0030_WYG_061-9a"/>
傳則又曰濠謀害公其妃婁氏者憂之饋公夫人戴以<lb/>
四菓盖隠令公去也此稍齟齬然未審孰是至公去任<lb/>
則史載暨郡縣志諸傳皆曰濠懼妨已賂陞南京光禄<lb/>
卿以逺之則大不然公屢考第一至為江西右藩時期<lb/>
年之間朝廷復加之旌異遣使勞問此已非望及其轉<lb/>
左再考第一且賜宴首班先諸方靣則超遷决矣濠始<lb/>
大懼恐要擢妨已然後賂錢寧囑吏部遷南京光禄卿<lb/>
散地以抑之此因公已居上考當大用勢已無可奈何<lb/>
<pb n="KR4f0030_WYG_061-9b"/>
故賂置閒散耳此亦揮戈之挽矣豈有惡其人而反賂<lb/>
之使陞之理不然濠所拂意者如胡世寜范輅輩若何<lb/>
摧排而此獨賄之陞耶若其進副都廵撫保定與彬寧<lb/>
相抗復罷去及彬寧伏誅然後復起公右都總督兩廣<lb/>
則公之再起實由彬寧伏誅故也而行狀則專記南京<lb/>
廵江都憲劉玉䟽薦而不及彬寧之誅其他志傳則記<lb/>
誅彬寧而仍及疏薦按劉玉之疏在已卯歳公之起官<lb/>
在辛巳歳此正彬寧伏誅歳也中間相距亦已三年是<lb/>
<pb n="KR4f0030_WYG_061-10a"/>
已卯一疏武宗漫不之省而傳者必以是為起官之由<lb/>
此何也若公任兩廣則勦上思州土官黄鏐時公宻䟽<lb/>
田州太守岑猛之惡猛聞大懟遂日伺公隟思中之及<lb/>
猛叛伏誅兵部䟽公功特賜銀幣已推公總制三邉而<lb/>
公頓致仕則猛黨之譛入之矣且以公功徳不秉樞要<lb/>
以公爵望不賜易名此皆有說則猛黨行間正公事興<lb/>
廢一闗鍵也而記傳未之詳載及考史料重地開府大<lb/>
臣表序云正徳中韓雍以右都御史總督兼廵撫于梧<lb/>
<pb n="KR4f0030_WYG_061-10b"/>
州開設總府正徳十一年改總督為提督至隆慶四年<lb/>
詔改復總督兩廣則公在正徳辛已夏起都察院右都<lb/>
御史總督兩廣軍務兼理廵撫許便宜行事此在十一<lb/>
年以後者家乘既多未覈而儼名為史復後先謬戾而<lb/>
無可據則又何也至公知上饒六年而行狀縣志皆稱<lb/>
三年公以三十三歳知上饒而行狀稱己酉為三十二<lb/>
嵗公以丁亥允致仕而年譜稱七十歳乞休不允此又<lb/>
謬戾之已甚者世無信史誰與闕文吾作司空傳而有<lb/>
<pb n="KR4f0030_WYG_061-11a"/>
感于後之記事者也因書之已酉書<lb/>
　　　越絶書書後<lb/>
越絶春秋亡名氏書也辭文髙上紀志荒衍近先秦間<lb/>
所為文自篇首隠其所為人而故為推求以為子貢作<lb/>
又以為伍胥作故自漢迄今皆莫得所為人焉嘗讀末<lb/>
篇篇中皆隠語有云紀陳厥說畧有其人以去為姓得<lb/>
衣乃成厥名有米覆之以庚禹來東征死塟其疆盖㑹<lb/>
稽袁康者也又曰文屬辭定自于邦賢以口為姓承之以<lb/>
<pb n="KR4f0030_WYG_061-11b"/>
天楚相屈原與之同名其屬辭者盖同邑吳平者也昔<lb/>
王充有云㑹稽吳君髙又有云君髙之越紐録則豈君<lb/>
髙者平字也越紐故越絶也則前人亦偶有指平者矣<lb/>
逮明楊慎跋其書推袁吳名矜為獨得盖自漢迄今貿<lb/>
貿者且千餘年于兹矣徐受之注吳越春秋前後引據<lb/>
反覆于是書猶且猶豫必得升庵始解之誠亦甚怪然<lb/>
升庵猶未審似于其中文未遍觀也升庵云東漢之末<lb/>
好作隠語黄絹碑其著者也又孔融作離合詩以隠辭<lb/>
<pb n="KR4f0030_WYG_061-12a"/>
見郡氏而魏伯陽作叅同契亦隠其名是必其人與同<lb/>
時者抑知其末篇則明云句踐以來至于更始之元五<lb/>
百餘年又記吳地傳云句踐徙瑯琊到建武二十八年<lb/>
凡五百六十七年則東漢初書也而以為東漢之末猶<lb/>
近鹵略因特補出之<lb/>
　　　三輔黄圖書後<lb/>
三輔黄圖不知何人作著書家多引之為據嘗讀漢書至<lb/>
元帝紀稱元帝好度曲被歌聲私嘆曰是天子者而有技<lb/>
<pb n="KR4f0030_WYG_061-12b"/>
若此漢之衰于元成間也信也及觀三輔黄圖則且曰<lb/>
宣帝亦能度曲曰宣曲宫在昆明池西孝宣帝曉音律<lb/>
嘗于此度曲是故名則又私嘆曰元帝之技宣實啟之<lb/>
漢之昭宣間極盛矣其天子皆有技若梁陳五代時豈<lb/>
漢之衰不在哀平而在元成抑又在昭與宣也則又恨<lb/>
漢書不詳宣帝紀載宣帝能度曲事班史多缺失失史<lb/>
官體一言而漢數世君臣書史俱有闕及又讀漢書然<lb/>
後知黄圖之說之謬也漢書東方朔傳有云武帝嘗從<lb/>
<pb n="KR4f0030_WYG_061-13a"/>
宣曲以南十二所中休矣則又云長楊五柞萯陽宣曲<lb/>
尤幸矣且又有長水宣曲校尉在百官表矣不幸而宣<lb/>
曲二字偶合于孝宣之謚求其曲而不得則私曰元帝<lb/>
曾度曲豈其有技也而宣實啟之遂以漢先世所建之<lb/>
宫室而加之後人以子技而上之父以二字之私而遂<lb/>
誣古君臣書史父子數世之惑嗚呼讀書者可不慎也<lb/>
　　　三輔黄圖書後二<lb/>
予既書三輔黄圖宣曲宫事以示凢著書者以一二字<lb/>
<pb n="KR4f0030_WYG_061-13b"/>
而重誣古人者不可為著書者不可不儆讀書者宜益<lb/>
慎不可以不有所辨故既已書之而黄圖之誤不勝書<lb/>
也予嘗為客道而客不信也乃復舉一焉客嘗曰細栁<lb/>
營何在也今按黄圖曰細栁觀在長安西北三輔舊事<lb/>
云漢文帝大將軍周亞夫軍于細栁是也若然則是以<lb/>
長安西北之細栁觀為細栁營矣予嘗聞之漢有三細<lb/>
栁在長安西而兩在西北一在西南其在西北者則細<lb/>
栁觀與細栁倉也其在西南者則細栁營而與西北之<lb/>
<pb n="KR4f0030_WYG_061-14a"/>
細栁觀實異地焉嘗攷細栁觀即古徼也在長安西北<lb/>
即所謂渭水北者而細栁倉在古徼西獨細栁營者名<lb/>
栁市在長安西南漢書漢文紀顔師古註與張揖註同<lb/>
皆云在昆明南而昆明則長安西南也西南之不可得<lb/>
同于西北亦明矣且夫上林賦不有云登龍臺掩細栁<lb/>
乎此則細栁觀與細栁倉也此西北之細栁也西京賦<lb/>
云東至鼎湖斜界細栁此西南之細栁也此細栁營也<lb/>
嘗讀漢書矣匈奴傳云置三將軍軍長安西細栁渭北<lb/>
<pb n="KR4f0030_WYG_061-14b"/>
棘門㶚上夫曰長安西細栁耳復曰渭北之棘門㶚上<lb/>
向使細栁仍在渭北則細栁固與棘門㶚上軍並軍也<lb/>
漢書何得以渭北别之棘門㶚上得並于渭北之細栁<lb/>
觀與細栁倉而亞夫之細栁必不得並于棘門㶚上亦<lb/>
可知矣天下讀書者如客之求細栁營者不少書之註<lb/>
細栁營者不獨黄圖使不讀漢書皆疑漢是時長安西<lb/>
南何以獨無軍有以議漢世用兵之不詳也又書之<lb/>
　　　三輔黄圖書後三<lb/>
<pb n="KR4f0030_WYG_061-15a"/>
天下有事本纎微說之似無闗大體其說之是與否抑<lb/>
不足當論世之一得而好古者每顧之而不忍釋則無<lb/>
如黄圖矣予辯黄圖再而客復請進以為書之是與否<lb/>
非三復不足定也且夫人著書垂千百年而欲以一言<lb/>
而非其書非偶然也三輔黄圖云建章有神明臺上有<lb/>
承露盤有銅仙人舒掌捧銅盤玉杯以承雲表之露魏<lb/>
文帝徙盤盤折聲聞數十里曰此又非也按漢晉春秋<lb/>
曰明帝徙盤盤折聲聞數十里此魏明帝事也故魏略<lb/>
<pb n="KR4f0030_WYG_061-15b"/>
亦云明帝景初元年徙漢長安諸銅人至㶚城遂留之<lb/>
而唐李賀作金銅仙人辭漢歌其叙云魏明帝青龍元<lb/>
年取長安捧露盤并仙人載之㶚壘仙人臨載乃澘澘<lb/>
淚下夫魏明帝始徙漢銅盤矣魏文焉得先徙之乎客<lb/>
曰予今而知子言之不足徴也子亦知漢有兩銅盤乎<lb/>
曰然昔者漢宫有兩銅盤一在建章神明臺按廟記曰<lb/>
神明臺有銅仙人舒掌以承雲表之露此即明帝所徙<lb/>
盤也一在甘泉通天臺班固漢武故事云築通天臺于<lb/>
<pb n="KR4f0030_WYG_061-16a"/>
甘泉去地百餘丈望雲雨悉在其下上有承露盤仙人<lb/>
舒掌擎玉杯以承露元鳯間一旦無故自毁榱桷悉化<lb/>
為龍鳳從風雨飛去夫惟建章銅盤始得傳之魏而為<lb/>
魏明所徙也若甘泉銅盤則在漢時已亡也夫魏明徙<lb/>
其一漢時已亡其一而謂魏文徙銅盤是三盤也客曰<lb/>
然則魏文不嘗徙銅人乎曰魏文固嘗徙銅人也何也<lb/>
昔者長安所徙者一則始皇銅人也一則漢武銅盤一<lb/>
銅馬物也應劭稱漢明徙長安銅馬物置西門外此銅<lb/>
<pb n="KR4f0030_WYG_061-16b"/>
馬物也魏略稱明帝徙長安銅人至㶚城留之此漢武<lb/>
銅人水經注注㶚水云魏文帝黄初元年徙長安金狄重<lb/>
不可致遂留㶚城秦銅人也夫魏文徙秦銅人矣而徒<lb/>
謂是銅人乎則徙之乎曰殆非也今夫魏文之徙金狄<lb/>
秦金狄也然而水經注亦曰魏明徙金狄夫金狄可兩<lb/>
徙銅盤獨不得兩徙乎曰魏明從金狄非秦金狄也金<lb/>
狄焉得兩徙乎夫魏明之徙金狄即魏明之徙銅盤也<lb/>
金狄而銅人混名也曰然則何以知魏明之必不徙金<lb/>
<pb n="KR4f0030_WYG_061-17a"/>
狄也曰以金狄之數知之昔者始皇二十一年長狄十<lb/>
二見于臨洮因作十二金人像之坐朝宫前此金狄也<lb/>
然而漢之董卓已毁其九人作錢其得留之及魏者祗<lb/>
三人耳然而其三人者魏文欲盡徙洛陽以重故留之<lb/>
㶚城此魏文事也故曰魏文徙金狄若夫後趙石虎復<lb/>
遷二人還長安毁作錢而以一人沉陜城河中則又後<lb/>
乎魏明之為也然而十二金人之為數則固已盡也故<lb/>
夫金狄之為所徙者概可知也假使魏文徙三人而魏<lb/>
<pb n="KR4f0030_WYG_061-17b"/>
明復得徙一人是十三人也<lb/>
　　　書歐陽永叔秋聲賦後<lb/>
歐陽子作秋聲賦中情悽愴感與時興貧士夜讀之則<lb/>
飲泣旅婦朝歌之則謝去歐陽子得意文也客曰是文<lb/>
特未善理其辭似乎賦秋風者予初疑其言既得其說<lb/>
似有當因記之其言曰曾讀風賦與是賦同可指計者<lb/>
風賦云飄忽淜滂激揚熛怒則所云淅瀝蕭颯奔騰砰<lb/>
湃者也風賦云皷千尺之濤瀾襄百仭之陵谷則所云<lb/>
<pb n="KR4f0030_WYG_061-18a"/>
波濤夜驚風雨驟至者也風賦云送夕皷而傳音埽晨<lb/>
鐘而付響則所云鏦鏦錚錚金鐵皆鳴者也風賦云憯<lb/>
悽惏慄清凉增欷耾耾雷聲迴穴錯<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>則所云凄凄切<lb/>
切呼號奮發者也風賦云列萬馬而並騖㑹千車而爭<lb/>
逐類鉅鹿之戰似昆陽之役則所云赴敵之兵銜枚疾<lb/>
走不聞號令但聞人馬之行聲者也風賦云飄玉蘂之<lb/>
濃草零圭葉于衰桐捎桂樹之間獵芙蓉之精離蕙草<lb/>
披秦蘅則所云蘴草綠縟而爭茂佳木蔥蘢而可悦草<lb/>
<pb n="KR4f0030_WYG_061-18b"/>
拂之而色變木遭之而葉脱者也凢其所言無一非賦<lb/>
風者而以為賦秋聲則謬甚也且夫言聲者不必其果<lb/>
有所聴也亦不必彼之砰磅銵鎗之果有以入吾耳也<lb/>
故凢言秋聲則白日㣲薄凉夜遥永徘徊閒庭展轉華<lb/>
省皆能有聲如必哀鴻晨鳴鵾雞夜咏梧桐蕭條觱栗<lb/>
啕哽然後舉耳聴之斯已晩矣譬之望登髙者向而指<lb/>
若得其笑言故未聞其響也尊者目動而舉頥蓑然得<lb/>
其所使然未嘗使也縣琴者嘗有清泠之音畜利刃者<lb/>
<pb n="KR4f0030_WYG_061-19a"/>
若吼夫聴瀑于廬山之顛既去而神色不定猶砯<graphic n="KR2369" url="https://raw.githubusercontent.com/kanripo/KR-Gaiji/master/images/KR2369.png" mimeType="image/png"/>而<lb/>
心徬徨斯其時則已逺矣聞雁鳴者既滅沒而猶在于<lb/>
耳所云有聲者無聲之止無聲者有聲之始此貴乎賦<lb/>
聲也且夫聲之所在無徃不得噓咻噏叶隨物而起故<lb/>
賦秋聲者即如劉夢得所云驚綺䟽之曉吹墮碧砌之<lb/>
凉月動塞外之征行顧閨中之騷屑是亦聲矣吾意歐<lb/>
陽子所居不在山必在水不在閭閻必在田野外有籬<lb/>
落内有井榦床壁機杼缾罍筐籯蟣<graphic n="KR2186" url="https://raw.githubusercontent.com/kanripo/KR-Gaiji/master/images/KR2186.png" mimeType="image/png"/>畜牧渢渢如也<lb/>
<pb n="KR4f0030_WYG_061-19b"/>
獨曰聲在樹間非風而何<lb/>
　　　書圖繪寳鑑後<lb/>
圖繪寳鑑合四巻元吳興夏文彦著文彦字士良即雲<lb/>
間義門夏氏盖其先吳興人也其書譜列代能畫名自<lb/>
前古迄元固無所禆于問學而説者備焉昔王弇州撰<lb/>
陶九仍傳云又籍古之善書畫者而紀之曰書史㑹要<lb/>
曰圖繪寳鑑嘗疑是書固陶九仍著者然考孫作所撰<lb/>
南村先生本傳有云其所著書時所傳説郛一百巻輟<lb/>
<pb n="KR4f0030_WYG_061-20a"/>
畊錄三十卷書史㑹要九巻四書備遺二巻曾無圖繪<lb/>
寳鑑之目盖嘗簡是書所叙則楊君維楨叙也叙云吳<lb/>
興夏氏集是書成介其友天台陶君九仍持之示余則<lb/>
是書固夏氏所作而曾介九仍以乞楊為一叙之弇州<lb/>
不識是書與九仍展轉而不考夏氏遂為九仍所著書<lb/>
也事不深考誣所從來乃無作者乆矣且夫為人傳抑<lb/>
不可以無實錄丁未書<lb/>
　<lb/>
<pb n="KR4f0030_WYG_061-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻五十一</head> <lb/>
    <p>
<pb n="KR4f0030_WYG_051-1a"/>
欽定四庫全書<lb/>
　西河集巻五十一<lb/>
　　　　　　　　　　翰林院檢討毛竒齡撰<lb/>
　　序<hi>二十八</hi>
　　　勤郡王詩集序<lb/>
詩者文之一體也世雖好文必不能按體而具為之獨于<lb/>
詩則為者十九豈篇短易成抑好者多而趨之衆哉夫亦<lb/>
以詩能達景無問身所值身所不值而皆得見之詩能移<lb/>
<pb n="KR4f0030_WYG_051-1b"/>
意不必思有所及與思有所不及而諷詠焉而皆有以遇<lb/>
之且夫人之遭逢亦大殊矣或悲而離或歡而併舉凡登<lb/>
臨游讌感寄觸發其為事不一而其為情也屢遷乃一展<lb/>
卷而無不得夫乃嘆詩之不可已矣予歸田以來老不能<lb/>
詩日有事于書易春秋禮樂其視門外事若泉壤之相間<lb/>
隔忽有客從長安來賜我以　紅蘭主人之詩拜而讀之<lb/>
一若瞍而明充耳而復聰喑啞而剪剪然諞諞然景所<lb/>
不值者值之意思所不能通者通之彷彿置我于二山<lb/>
<pb n="KR4f0030_WYG_051-2a"/>
之間平臺之側西園冠葢之地嗟乎何其快也夫予之<lb/>
思　主人者匪直今矣　紅蘭之名遍于㝢内然卒無<lb/>
能覿其休而睹其盛少時以避人奔走道路勞瘁之餘<lb/>
每思及長安輒以為天上人間逈不可到即登<lb/>
朝以來宻邇<lb/>
禁近居然入蓬山瀛島之間而一落江湖陡絶夢寐而<lb/>
乃使崦嵫匿影重登扶桑非筆墨有神焉能至此今夫<lb/>
友朋往來偶不相值初以為雲散雨歇而忽通一介越<lb/>
<pb n="KR4f0030_WYG_051-2b"/>
數千里道而授以片言猶必感奮流連視為難得而況以<lb/>
天潢之裔桂山蘭坂之英攜天上人語而振之蠮螉呦<lb/>
嚶之穴有不喟焉長思慷慨焉而嘆興者乎方今<lb/>
聖人御宇文教滿海外天章雲漢昭然在人予雖老去<lb/>
固有誦揚之恐後者獨是丁儀之文陳思所定而庾蘭<lb/>
成集則滕王實為之序予少嬗文賦垂老棄置乃卒不<lb/>
能定其集以邀　主人之一顧讀　主人之詩而媿可<lb/>
知也<lb/>
<pb n="KR4f0030_WYG_051-3a"/>
　　　静念堂稿序<lb/>
曩者猶子驥聨謁建禮歸自言游　諸王之門平臺曼<lb/>
館往往曳裾于其間嘆長安風雅總歸<lb/>
帝室舊所稱好學賢宗為世指名者不一而足予深感<lb/>
其言自傷老去即欲如當日朝回過積善坊邊偶一駐<lb/>
馬而不可得也今猶子物化予亦倍老華胥之夢自分<lb/>
永不能再作而静念主人倐貽近年所著詩而屬予校<lb/>
定予思國風與二雅不同皆以時地所居處而于焉分<lb/>
<pb n="KR4f0030_WYG_051-3b"/>
之王朝為雅列國為風此非好為是區殊也誠以風雅<lb/>
有體詩雖言志而崇庳之體即現乎其際今有談京國<lb/>
行事而不要之以大體也乎髙文典册廟堂自别而況<lb/>
鹿鳴四牡皇華杕杜無非介弟姬旦分子召奭之所作<lb/>
如所云因一事以紀一詩其目二十有二者此非閭巷<lb/>
老人所能道也乃静念主人抽思迪慮隨心之所之而<lb/>
指顧裁通辭采畢發第出乎性情而止于禮義遂使閭<lb/>
巷所不能道者而道之而中人之私開人之隠此不止如<lb/>
<pb n="KR4f0030_WYG_051-4a"/>
前人論詩徒以時地分正變已也十年以來不能作詩而<lb/>
祗能讀詩今并讀亦不能矣予受主人之詩而深有感也<lb/>
因為校其篇而序之如此若夫五王宅畔候問歇絶縱徼<lb/>
冠葢亦定無能出一詞以紀其盛者而又何風人之足云<lb/>
　　　臆言序<lb/>
俗儒習八比不通一經其能稍窺六學者尚猶難之若<lb/>
躬行之士則千室一鍾矣且聖教衰歇行方萬正斂手<lb/>
足以敦踐履遂稱罕有苟求之身心性命之際而能道<lb/>
<pb n="KR4f0030_WYG_051-4b"/>
所見則萬室不一逢矣吾不知吳子殷書其為人端在<lb/>
何等而乃介所知而投我以書曰臆言大抵上闡三易<lb/>
原本象數雖珠林玉闕多所旁及而究歸于陳邵之學<lb/>
好學人也既而推之言行之間日用出入教家治世皆<lb/>
有繩檢且慇于勵俗而急于勸物篤行人也而至于原<lb/>
始至于原性則實實言之一若有所見于中者予童年<lb/>
講學稍長棄去暨游嵩少而得受聖教于醫閭先生之<lb/>
後顧追隨影響每欲自疏其所見而究不可得而臆言<lb/>
<pb n="KR4f0030_WYG_051-5a"/>
能言之此非豪傑之士乎或曰無極太極先生之所疑<lb/>
也道徳五千文先生所麾而外之者也陳摶邵雍之學<lb/>
雖新安所遵而先生則歴辨之而未之許也今一舉而<lb/>
盡反是曰不觀夫鬻脂者乎盜蹠鬻之為濩樞也而曽<lb/>
參鬻之以養老粢醍麯蘖妺邦用之為長夜之歡而文<lb/>
王用之可以備洗腆而供饋祀道一而已<lb/>
　　　映雪堂賸篇序<lb/>
西河自言曰吾生平有三幸一不為繼子一行文無宋<lb/>
<pb n="KR4f0030_WYG_051-5b"/>
人論體一無負郭田作衣租食稅男兒夫宋人論體則<lb/>
亦何害于行文而惡之若是以為好翹人過吹毛索瘢<lb/>
有害心術故翻成案變亂黒白有害是非搖脣鼓舌抵<lb/>
掌言事有害文筆自三唐以前並無此體而宋人倡為<lb/>
之而害不可道人有以論文見示者隨手還謝曰非所<lb/>
好也乃一見元襄先生文而怪之三復三嘆曰此非天<lb/>
地至文矣乎議不骫于正而中人之綮浮薄者既非所<lb/>
道而迂儒繩檢率膩<graphic n="KR3038" url="https://raw.githubusercontent.com/kanripo/KR-Gaiji/master/images/KR3038.png" mimeType="image/png"/>而不敢近出其知見實可以上<lb/>
<pb n="KR4f0030_WYG_051-6a"/>
下千百年史事而惜其書之不盡傳也先生在明季試<lb/>
必領衆早已食下士之祿吳越間士望而歸之者如影<lb/>
響而終以避人之故隠居當湖遂不屑以文自見今幸<lb/>
與先生之子游急搜其文而全巻已亡即賸論一體亦<lb/>
復零散而不具如是予既悔前言之過而深嘆名山大<lb/>
篇其滅没于斯時而不可考者將不止是文已也因為<lb/>
鏤其篇而又序之<lb/>
　　　沈瑤岑集千家詩序<lb/>
<pb n="KR4f0030_WYG_051-6b"/>
自集詩法興而繼之者集古集唐集三百篇集陶詩杜<lb/>
詩集樂府詩餘長短句而獨無有集宋人詩者則以宋<lb/>
人詩之記之者之少也葢不記則不能集不記則讀之<lb/>
者亦不以為集之者之巧是以集詩萬首莫如泗上施<lb/>
助教然除所記外漠漠而已如此則與自作何異焉今<lb/>
人好宋詩而皆不能記蘓黄楊陸掩卷茫然予嘗取千<lb/>
家詩示之曰一團茅草亂蓬蓬此宋詩也沈子瑤岑乃<lb/>
取是詩而集之驟讀之而驚既而頥解又既而心曠神<lb/>
<pb n="KR4f0030_WYG_051-7a"/>
豁拍桌呌快事猶是孩䜿所誦諳于心而熟于口而乃<lb/>
曳白妃黒移子而換午耳目變幻一至于此今人好刀<lb/>
大食百辟豈有畸製乃雜取莊山之銅歴山之金冶百<lb/>
以為一渙然若氷釋爛然若芙蓉之出于塘今人亦好<lb/>
裘剸豹以為襜㓤貍首以為袪綴千羊之皮以為三英<lb/>
五紽而浮光集翠千純百結之名其價什倍然則集詩<lb/>
雖小道其亦足以見其裘見其冶有如是也<lb/>
　　　張介眉八十序<lb/>
<pb n="KR4f0030_WYG_051-7b"/>
當湖有蒹葭圍聚家而棲于水鄉之中菰蒲茭菱四嚮<lb/>
而環之以鬱為名人髙士之所都居詩人所謂蒹葭蒼<lb/>
蒼在水一方者一若為斯鄉詠焉第是詩本招隠之篇<lb/>
而序詩者謂秦襄繼霸不能取岐西之地以復周業因<lb/>
慨然以道阻且長藉之興懐舊之思豈其然與介眉張<lb/>
君為當湖望族而舉家居圍圍之中亦多他望族居之<lb/>
而張氏之居圍則甲于湖雅坪學士曰吾家南陸世與<lb/>
張氏為婚姻介眉吾親家其子子益吾婿也而蒹葭蒼<lb/>
<pb n="KR4f0030_WYG_051-8a"/>
蒼毎欲溯洄焉而不可得即間一至之而媿其為人夫<lb/>
以雅坪賢君子出處不苟生平多大節其于世無一可<lb/>
愧而猶抱嗛嗛則必其瑰行異軌大過乎恒人而乃詘<lb/>
體焉而居于是夫是以每溯洄而嘆莫從也今介眉年<lb/>
八十矣當七十時學士贈以文載雅坪集中不十年而<lb/>
學士乃先我反真予以七十八年之友未能溯洄一相<lb/>
從者而亦贈以文嘗嘆乆為人作夀序而自檢其篇八<lb/>
十者裁八人九十四人百嵗者一人耳上夀之難也如<lb/>
<pb n="KR4f0030_WYG_051-8b"/>
此學士文有云張氏之世幾百嵗者二人踰九十者二<lb/>
人幾九十者三人夫向之幾百嵗與踰九十者今百嵗<lb/>
餘矣即幾九十亦幾百嵗矣此無論其皆存與否而上<lb/>
夀之易則又如彼是豈隠者多夀抑亦身居之蒹葭之<lb/>
間而逍遙溶㵝天即以仙人之日月授其人與夫文獻<lb/>
之重也乆矣老成典型當<lb/>
鼎革之後易于放佚而介眉以肥遯之軀閱世長乆舉<lb/>
年時所見所聞興廢得失皆足鑒往昔而儆後來加之<lb/>
<pb n="KR4f0030_WYG_051-9a"/>
多識大小前朝之掌故嘿識胸臆此在<lb/>
聖天子下省髙年猶當造門而<lb/>
憲乞之而況子姓登<lb/>
朝其為賜鳩賜玉者方未艾乎少時聞里有長年毎就<lb/>
之聽百年間事往有聞神廟太平貴家往來諸遺蹟以<lb/>
為咨嗟而今則啟禎之間能言者鮮矣夫鼎鼐簠簋奩匜<lb/>
舟刀苟雕陶冶漆在宣成靖慶所製即什襲拂拭尊為<lb/>
寶祕況人惟求舊誠有如蒹葭之詩所稱懐故都而嘆<lb/>
<pb n="KR4f0030_WYG_051-9b"/>
興焉者則以老成之尚在而稱觴百里相繼恐後夫豈<lb/>
異事而苟曰十年以後誰為贈文則又予之詠溯洄而<lb/>
茫然者也<lb/>
　　　髙雲和尚四居詩序<lb/>
佛家有偈而無詩偈也者揭也揭其㫖而已非為詩也<lb/>
自中峰以詩為偈而偈乃一變然而所揭之㫖仍在焉<lb/>
髙雲工為詩及受法為平陽弟子則棄詩為偈而既而<lb/>
居山居水居市㕓居舟楫則又重仿中峰四居詩而以<lb/>
<pb n="KR4f0030_WYG_051-10a"/>
詩為偈夫為詩為偈是亦何所于分别而以予視之以<lb/>
為四始六義靡一不備者而明眼者見之則又曰三門<lb/>
八正無少欠焉夫釋無文字乆矣天童直指一傳至三<lb/>
峰而旁及言語然而平陽與三峰則竟以江漢目之雖<lb/>
同宗于海而岷嶓之見未嘗亡也今平陽一傳而文字<lb/>
之盛遂為古今所未有予不㑹佛法而老年註經遂厭<lb/>
文賦為宿孽而髙雲寓書于予謂葛洪井畔當邀予話<lb/>
三生事葢夙契也夫予不為坡而髙雲應現實有如源<lb/>
<pb n="KR4f0030_WYG_051-10b"/>
澤之悟三身而得化身則其慧業結習固有疇昔之難<lb/>
忘者予讀四居詩而并為及之<lb/>
　　　魯緗城詩序<lb/>
予避人還真州值山隂沈九康臣以丞相判官主文江<lb/>
南藏予秦淮之複壁間其時潤州司馬魯君謙菴造戈<lb/>
船江濵與康臣同學且同官每以文酒相唱酬而不敢<lb/>
與也暨予還里閈遇謙菴杭州相見慰勞而康臣以都<lb/>
官郎赴玉樓去予方悲故交淪落鄉里後進無復擅詞<lb/>
<pb n="KR4f0030_WYG_051-11a"/>
業如曩時藝苑與謙菴三嘆而既而江東同志無不藉<lb/>
藉稱謙菴諸子有學而次君緗城尤工詞賦往以五七<lb/>
言長城争雄于時時之唱和者率相顧咨嗟以為莫及<lb/>
是何平陵之裔多才士也夫世家名閥豈乏賢儁然挾<lb/>
其所到多以仕進相矜髙求其一二有學者卒亦甚罕<lb/>
今謙菴以粤西觀察進㕘知行省開藩于五嶺之南而<lb/>
緗城赴覲與諸同學登臨感慨合離分併往來之頃饒<lb/>
有篇什予年七十後己不能操筆為詩其故有三一則<lb/>
<pb n="KR4f0030_WYG_051-11b"/>
江淹才盡筆豪脱落一則揚子雲方草太𤣥悔實學不<lb/>
早概從廢置一則鍾期既逝雖髙山如故而聲音歇絶<lb/>
康臣亡後便不能無黄公壚下之感而近觀緗城諸詩<lb/>
有不禁酒傭之技癢者第崦嵫迫促仍如避人複壁中<lb/>
雖欲為唱和而仍不能也<lb/>
　　　蕭山令鄭侯生日序<lb/>
越浙而東出者曰蕭山其地丁句餘甌海之衝土瘠民<lb/>
貧尹之者非具管樂之才秉夷叔之操皆相率謝去開<lb/>
<pb n="KR4f0030_WYG_051-12a"/>
府憂之㑹<lb/>
天子南巡簡供億之官蘭溪今鄭侯以能名徴之掌太<lb/>
馭鈴欒扈軍前較之除道者設帳于衢數十里刻日而<lb/>
辦不費民一錢開府註其勞值蕭山闕員東曹上選格<lb/>
已有人矣開府曰此地繁非是君不勝任破例請調侯<lb/>
蕭山部臣厄于例格不下<lb/>
天子見侯名特降中㫖曰可命至浙蕭山諸郵亭鄉官<lb/>
齊渡江謝開府軍門而蘭溪民大怨集父老子弟數千<lb/>
<pb n="KR4f0030_WYG_051-12b"/>
人譁曰何為奪我官撾皷兩轅間開府初勞之既而出<lb/>
上諭曰敢抗耶蘭溪民不得已咸悻悻去阻江扼官渡<lb/>
百計謀所以留侯者不得乃以數百人送侯至蕭山脱<lb/>
侯袍鞾號于途而返侯自奉調後詢民疾苦先去其害<lb/>
馬者大抵以行所無事為休息根本除催科之外訟堂<lb/>
晝闔獄市不得作而究之官無廢事民便之然而過于<lb/>
砥操絶苞苴屏餽問辭饗謝宴並不受鄉官以下一蔬<lb/>
一菓而薪米出入官值卭于民是地無閒田贏賦可隂<lb/>
<pb n="KR4f0030_WYG_051-13a"/>
資日用而一切耗羡杜無遺隙幾幾有枵蟬槁蚓之患<lb/>
士民聞者無不惻然其念之顧無可如何至于重文禮<lb/>
賢恭敬而下士其于試事無所苟又其餘也夫四民者<lb/>
士民與工商也四民並重而士與商居其二宜無所軒<lb/>
輊其間而輓近之弊重農而抑士且重士農工而抑商<lb/>
名為損末而實于本無所益蕭山本産鹽之鄉牢盆煮<lb/>
海而盜販充斥害<lb/>
國禍商并累司事之考成而漠不相闗者尚復以紆繆<lb/>
<pb n="KR4f0030_WYG_051-13b"/>
之説故為撓挫而侯力持之其于四民之輕重無偏畸<lb/>
焉嵗之秋仲邑人以侯之生日以幛稱祝而乞予文書<lb/>
幛間予曰中庸推至誠每以不已不息為悠逺博厚之<lb/>
徴謂夫諴民有基即乆安長治所自始也然而上之得<lb/>
君下之治民中之信友必要乎誠身而極乎明善以為<lb/>
發乎邇而見乎逺功建于此而效成于彼可乆之業端<lb/>
有由致而君之治民既已所在有成事矣爾乃上自<lb/>
天子次之開府儀同及㕘知行省提刑觀察以下而無<lb/>
<pb n="KR4f0030_WYG_051-14a"/>
所不獲然且塾門之老所稱郵亭鄉官者即朋友也朋<lb/>
友雖甚疎而偶為賔僎即備言其事一往可信此豈旦<lb/>
夕間事哉千秋百嵗于是乎徴矣特所慮者侯資俸已<lb/>
深在<lb/>
黼座既知其名而使相以下又必以明試之蹟有所薦<lb/>
引祗恐<lb/>
黄麻之下即欲集父老子弟一如蘭溪之留侯又豈可<lb/>
得哉<lb/>
<pb n="KR4f0030_WYG_051-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百八</head> <lb/>
    <p>
<pb n="KR4f0030_WYG_108-1a"/>
欽定四庫全書<lb/>
　西河集巻一百八<lb/>
　　　　　　　　　　翰林院檢討毛竒齡撰<lb/>
　　神道碑銘<lb/>
　　　皇清予告内閣學士兼禮部侍郎雅坪陸公神<lb/>
　　　　道碑銘<lb/>
予與學士公舉制科時學士以官取如晁錯以太子家<lb/>
令見取改為中大夫是也予以人取如董仲舒以博士<lb/>
<pb n="KR4f0030_WYG_108-1b"/>
見取擢為江都相是也以官取者其志在于出夫既已<lb/>
官之矣亦安徃不官而以人取者其志恒在處子大夫<lb/>
從田間來則亦歸之于田間已耳是以<lb/>
明詔所及亦直云博取天下才學官人以示有分别而<lb/>
學士不然制科榜發即騎驢出城自謝<lb/>
闕外不謁相公不題名京兆府不赴五十人衆春園宴<lb/>
不奉朝使先予請十旬假俟予歸五年臺臣有以規避<lb/>
劾在籍官者始于康熈二十九年仍補本院官凡五年<lb/>
<pb n="KR4f0030_WYG_108-2a"/>
而遽超遷入台司為副丞相兼部堂尊官越一年告歸<lb/>
一若在官之志之無異于在人者乃又三年而遽以疾<lb/>
卒臨卒謂其子凌勲曰予與西河君其官與文與行誼<lb/>
不必同而獨同于志禮所云合志孟子所云舜與文王<lb/>
其得志若合符節予兩人有焉必誌予墓非西河君不<lb/>
可而曰諾特其卒時不繕遺疏不令請䘏典不訃臺使<lb/>
以下官及親戚僚友踰月即塟即以同志如予者亦無<lb/>
從赴義乘素車一哭尚忍靦然為操觚而不可已也公<lb/>
<pb n="KR4f0030_WYG_108-2b"/>
諱葇字義山原名世枋雅坪其别號也吳中陸氏皆始<lb/>
于雲間而大于嘉興其在平湖諸陸悉世官累爵門閥<lb/>
冠西浙而公為南陸宗其曾祖南京通政使陞兵部侍<lb/>
郎津陽公獨以理學嬗其家公幼孝友年十四值江南<lb/>
初下<lb/>
王師之分狥者略平湖而東公父未庵公為鑲黄旗帶<lb/>
子阿什兔所俘夾鈹于項間公哭泣抱持不聽行乃舍<lb/>
未庵公而俘公至京誠順伯者阿什兔主人也馬姓為<lb/>
<pb n="KR4f0030_WYG_108-3a"/>
固山見公異之試以文大喜命拜為父子而使其諸子<lb/>
為兄弟㑹永平舉人李茂春授生徒于遷安之龍起寺<lb/>
公與馬氏徃受學值嵗試公偶應之自遷安至永平縣<lb/>
府二試皆第一馬氏慮其過著也急沮院試不令赴留<lb/>
于旗四年適公兄世楷以開科選貢<lb/>
廷試于天安門外除平陽府通判尋公于李舉人家㑹<lb/>
之他寺而公父未庵公又以丙戌中式赴公車門親詣<lb/>
誠順伯里第乞放公歸許之乃以世枋名補平湖諸生<lb/>
<pb n="KR4f0030_WYG_108-3b"/>
當是時公兄陞南雄府知府未庵公亦謁選為宣府理<lb/>
刑推官公自分守家讀父書徒以浙鄉試不利因改今<lb/>
名援例入國學及赴考即以髙等授内𢎞文院辦事中<lb/>
書舍人遂赴任而誠順伯適于是年寢疾卒公為侍湯<lb/>
藥奉含歛疏麻服喪公嘗曰吾受公大恩無以報迢迢<lb/>
隔三千里外得躬親送死以慰生平誰謂天理非人情<lb/>
哉乃復以國學挾中書銜舉順天鄉試聨捷登康熈六<lb/>
年進士第二人為原官是年以原官京察得一等隨<lb/>
<pb n="KR4f0030_WYG_108-4a"/>
駕至灤州奉<lb/>
恩詔加一級題管内祕書院典籍越一年甄别留任即<lb/>
請塟親假急歸詣南雄與伯兄議其先妣譚太恭人塟<lb/>
事㑹其先司馬公曾在前朝以湖廣按察遷江西左布<lb/>
政司使有祠堂在章江門外而圮于兵革公謁當事清<lb/>
復之值理刑公卒于家遂偕伯兄歸合營塟事于廣陳<lb/>
之千字圩服闋未補也康熈十七年<lb/>
天子開制科詔内外大臣各薦舉才學官人赴部應試<lb/>
<pb n="KR4f0030_WYG_108-4b"/>
公以廷臣薦<lb/>
御試一等故事三等以上悉授翰林官而<lb/>
新令止二等除尊官授講讀外有原官者授編修否即<lb/>
檢討公以官典籍改授翰林院編修充明史纂修官撰<lb/>
成祖文皇帝紀及漕河水利藝文選舉諸志㑹西南蕩<lb/>
平獻平蜀詩一百韻平雲南表一道凱歌十章<lb/>
上優納之每<lb/>
賜魚<lb/>
<pb n="KR4f0030_WYG_108-5a"/>
賜筆<lb/>
賜蓮藕<lb/>
賜宴瀛臺<lb/>
賜綵緞表裏復于康熈壬戌乞病假歸居于家八年時<lb/>
崑山相公憐公貧不能還京檄浙江布政司使使助以<lb/>
金公却之不受乃以明史久未成謂史官規避公被劾<lb/>
就道㑹是年庚午舉鄉試即<lb/>
命公為福建正主考官凡薦巻廢卷皆親閱無一遺者<lb/>
<pb n="KR4f0030_WYG_108-5b"/>
越一年轉左右春坊贊善復以癸酉舉鄉試<lb/>
命公為順天武鄉試副主考官<lb/>
新令翰詹諸官儤直<lb/>
南書房承㫖書二扇宣至<lb/>
乾清宫閣内<lb/>
賜坐出五臺金蓮花命賦限以韻立賦呈草<lb/>
上嘆賞不置退就南書房出<lb/>
御製金蓮花詩賜讀之康熈三十三年特開<lb/>
<pb n="KR4f0030_WYG_108-6a"/>
豐澤園試翰詹諸官八十九人先設宴于<lb/>
勤政殿前宴畢就園試豐澤園賦理學真偽論亭午<lb/>
賜酒果晩<lb/>
賜茶餅及<lb/>
上親閱巻取公第一且<lb/>
面諭云連次詩文並無出汝右者而從前薦引並未之<lb/>
及始知上聞故多壅也遂由宫贊陞内閣學士兼禮部<lb/>
侍郎越數日復宣至<lb/>
<pb n="KR4f0030_WYG_108-6b"/>
乾清宫撰闕里孔子廟碑<lb/>
賜鮮荔枝并頒<lb/>
御筆所臨米芾綾字一幅于<lb/>
懋勤殿嗣此入閣嘗于一日獨坐判紅本七十有竒每<lb/>
啟事<lb/>
暢春苑撤<lb/>
御饍以賜間以病休沐<lb/>
上輙問云陸葇何在耶公感激思有所獻替嘗撰恭陳<lb/>
<pb n="KR4f0030_WYG_108-7a"/>
管見諸疏約數萬言不果上乃充續修唐類函總裁<lb/>
三朝國史平定方略㑹典一綂志副總裁<lb/>
經筵侍班武<lb/>
殿試讀巻官㑹<lb/>
六師北伐勒銘于黒魯侖河獻<lb/>
北巡頌詞而東南所闢海島自丁卯庚午連科論秀有<lb/>
中式者作臺灣載舉賔興記<lb/>
上倍加器納重以侍從應<lb/>
<pb n="KR4f0030_WYG_108-7b"/>
制恭和<lb/>
上所製詠史詩視河詩宫門聽政詩覽貞觀政要詩時<lb/>
巡近郊憫農事詩觀渾天儀詩無不稱<lb/>
㫖如是者一年忽嘆曰可歸矣夜起繕疏略曰臣本竪<lb/>
儒去年六月初十日謬荷<lb/>
皇上知遇遽由贊善陞今職雖捐棄首踵不足以酬萬<lb/>
一顧念臣學問本疎而又無寸長可以表見年近七十<lb/>
衰脾頓發儻有隕越其仰累<lb/>
<pb n="KR4f0030_WYG_108-8a"/>
主知負罪莫逭伏祈<lb/>
俯賜休致則在<lb/>
廷少一素餐之官而在野得增一鼔腹之人誠盛事也<lb/>
疏入摺其本不下公陛辭益切然後奉<lb/>
㫖以原品致仕次日治裝鄉人望公者謂公以叅知歸<lb/>
里九斿八騶必有異于衆當謀所以迎之而公乘吳船<lb/>
到門㑹天雨躡長齒屐登岸咸嘆息去公兄弟四人皆<lb/>
友愛以長幼為師友而長與三先公卒少從伯兄讀書<lb/>
<pb n="KR4f0030_WYG_108-8b"/>
于郡東之碧漪坊其同硯者一譚太守璁一譚給諫瑄<lb/>
一朱檢討彞尊也三人皆同朝而兩為郡守五人者皆<lb/>
有文章名公嘗作正綂論五篇與四人論議各不合而<lb/>
論成而皆韙公言其論至今存集中幼聘楊氏及在旗<lb/>
誠順伯為計婚姻將問名侯氏而黄總兵者見公慧亦<lb/>
許以息女妻之是時歸期未可知失此年大恐難為配<lb/>
偶而公謂吾不可負楊氏儻不歸即勿娶已耳再拜謝<lb/>
誠順即誠順亦義之暨公歸而楊淑人已及笄且少孤<lb/>
<pb n="KR4f0030_WYG_108-9a"/>
移居公外宅久矣乃又越公歸一年公年二十一始成<lb/>
婚而先公十五年卒公生九子皆不育嗣子凌勲則伯<lb/>
兄太守公子也公體粹而貌莊舉止有常度雖無驕志<lb/>
無惰容而亦不故為矜嚴謙抑之色性簡坦而厚于與<lb/>
物不媕妸而親不好為深察而無所于汗漫其生平行<lb/>
事雖同室與千里皆可信益都相公嘗曰吾于近人多<lb/>
疑事而獨不疑于義山居常議論不抄變人詞說然又<lb/>
恥附和侃然有至理見乎言間讀書務精察而不計巻<lb/>
<pb n="KR4f0030_WYG_108-9b"/>
帙行文未嘗拘一格顧必中于格嘗曰緇衣曰言有物<lb/>
而行有格格者法也車塗有九軌仍一軌耳至于出處<lb/>
則髙官顯爵日居金馬門而難進易退欿然若無有曰<lb/>
志有在也嗟乎若公者可謂光明磊落君子人矣公卒<lb/>
于康熈三十八年四月一日距生明崇禎三年十一月<lb/>
二日享年七十所著有雅坪文槀十巻詩槀四十巻詞<lb/>
譜三巻<lb/>
御試進呈詩文合刻一巻雜著若干巻乃為銘其詞曰<lb/>
<pb n="KR4f0030_WYG_108-10a"/>
平原肇族以孝行多鬱林而後大于嘉禾派别南阮宗<lb/>
同諸何門閥長盛冠紳偉俄公獨有志如居巖阿家國<lb/>
多故爰尋干戈代父俘纍投身網羅孝感天地朱還泉<lb/>
渦甫侻夾㦸旋聽鳴珂摛頌獻賦有如夙哦公家敬輿<lb/>
已登鑾坡復就制舉中拔萃科後先嗣響宛出一窩况<lb/>
逢<lb/>
聖眷䕫龍賡歌屢宴承明頻居馺娑躬近銅鶴盃啣金<lb/>
鵝日判紅本大若蚪蝌而乃告歸急流廻波行乏雙引<lb/>
<pb n="KR4f0030_WYG_108-10b"/>
車無八呵病鮮餽櫝喪誰行儺髙官顯爵奈非志何幸<lb/>
其傳文尊于刻犧金液常燦玉粹不磨矧行誼髙猶登<lb/>
陂陀動而益上與雲日摩即此可信逺近罔訛曾母三<lb/>
告亦不投梭展也君子崇山大河雖嘆馬鬛何須封駞<lb/>
祗愧微文交螭未踒以代豐碑從東南過<lb/>
　<lb/>
　<lb/>
　西河集巻一百八<lb/>
</p>
<p>
</p>
  </div>
</body>
</text>
</TEI>
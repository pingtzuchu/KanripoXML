<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百七十八</head> <lb/>
    <p>
<pb n="KR4f0030_WYG_178-1a"/>
欽定四庫全書<lb/>
　西河集卷一百七十八<lb/>
　　　　　　　　　　翰林院檢討毛奇齡撰<lb/>
　　七言律詩<hi>五</hi>
　　　長安雜感奉和髙陽益都兩夫子春游原韻<lb/>
十年裁與計車偕<lb/>
帝里蘢蔥氣自佳三省愧膺新薦引九河無復舊疏排<lb/>
園花盡日開成幛江橘何時返渡淮秪為晩依丞相府<lb/>
<pb n="KR4f0030_WYG_178-1b"/>
長騎欵段過天街<lb/>
　　　二<lb/>
紫陌丹山未易兼羇棲徒使嵗時添游魚欲逝翻吞沫<lb/>
乳燕初飛只傍檐故國望成千里隔新詩裁作兩頭纎<lb/>
及崖何限追隨意静裏曾聽解妙嚴<lb/>
　　　得姜京兆奉天貽書感賦却寄<lb/>
薊門相望一登臺尺素忻傳遼海來九百峰前雲散盡<lb/>
十三山下雁飛廻<lb/>
<pb n="KR4f0030_WYG_178-2a"/>
帝鄉草昧時方闢官舍沙寒晝未開為重陪京根本地<lb/>
故留廣漢救時才<lb/>
　　　二<lb/>
麐符逺佩出闗東鄉信長從黍谷通行部早廻寧逺塞<lb/>
題詩多在廣陽宫喇嘛水下雲間白韎韐花翻雪後紅<lb/>
獨恨馬周應詔晩長安對酒與誰同<lb/>
　　　枯梅生花和韻<lb/>
横牕老幹久嶙峋忽見幽花剗地新殘蘚暗含紅蔕淺<lb/>
<pb n="KR4f0030_WYG_178-2b"/>
枯苔生繡綠花勻湖山未許歸和靖谷口還應見子真<lb/>
縱是東風能遍物却憐流滯幾經春<lb/>
　　　七月廿一日<lb/>
上御瀛臺賜宴汎舟兼賚文綺表裏蓮藕恭紀四<lb/>
　　　　首<lb/>
芙蓉便殿接蓬萊秋氣新從太液廻篽苑<lb/>
賜來三島宴瑤池捧出萬年桮隄長畫鷁銜波轉水面<lb/>
金鱗入饌來醉飽載歌臨抃舞尚餘湛露滿罇罍<lb/>
<pb n="KR4f0030_WYG_178-3a"/>
　　　二<lb/>
滄池詔許汎仙槎雲際廻看<lb/>
帳殿賖畫<graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>開時翻桂槳琱臺深處見荷花衣光翠落<lb/>
波間練纜色晴分海上霞游盡蓬瀛千萬頃金盤親嚥<lb/>
棗如瓜<lb/>
　　　三<lb/>
玉虹髙駕啓朱函早見瓊林有<lb/>
賜緘幸拜㡛人新鳯錦渾忘學士舊鵰衫攜筐入白煩<lb/>
<pb n="KR4f0030_WYG_178-3b"/>
中使束帶簽黃署細銜欲被縷絲<lb/>
恩莫紀五緵十䌰倍摻摻<lb/>
　　　四<lb/>
上林賚菓減封題藕節蓮窼乍出泥鎬飲已歌蒲與藻<lb/>
柏梁羞賦栗和梨槃留白雪遮羊胖盃覆青銅散馬蹄<lb/>
<hi>蓮名馬蹄盃</hi>三載金門沾湛久今來誰敢厭茹藜<lb/>
　　　雲間曹玉少五十<hi>五月一日</hi>
燕市忻逄鄴下賢髙軒重見綵弧懸游同荀況經年久<lb/>
<pb n="KR4f0030_WYG_178-4a"/>
<hi>荀卿五十游齊</hi>生在田文五日前蓮葉裹書還幕府榴花當燭<lb/>
照歌筵何時海上尋仙去與子相期三泖邊<lb/>
　　　送陸使君出守思州<lb/>
彤幨萬里使羅施路入湘門春到遲金齒再開蒙氏地<lb/>
銅符初下長官司蠻溪馬度天邊繘番戸龍迎雨後旗<lb/>
此際炎荒行陸賈牂柯南去使人思<lb/>
　　　禱雨<lb/>
禁苑銅池散綠陰<lb/>
<pb n="KR4f0030_WYG_178-4b"/>
鑾輿親禱泰壇深<lb/>
九重自有回天力四海寧無望雨心日下土龍鞭麥隴<lb/>
風廻石燕舞桑林<lb/>
盛朝霑德如甘露何用巖阿起夕霖<lb/>
　　　為朱使君節母費太君旌表建坊贈詩<lb/>
女陽亭畔婺星懸喜見髙門有賜旃大節宛垂千載後<lb/>
遺孤生待十年前陶家坊為延賓建韋氏書教阿母傳<lb/>
誰似使君懷祿養至今猶誦白華篇<lb/>
<pb n="KR4f0030_WYG_178-5a"/>
　　　劉民部尊人入鄉賢祠<lb/>
曽坐臯比授一經騎鯨飛作斗邊星伏生故享鄒平廟<lb/>
劉向應祠尼父庭黍進蜼卣成式穀香含鷄舌見寧馨<lb/>
須知享祀從殷典不在旗常早勒銘<lb/>
　　　金生西行<lb/>
金城萬里惜分攜仗劍爭看洗鸊鵜偶訪傅𤣥來隴右<lb/>
頓從柴紹出闗西胭脂嶺下河流駛鳥䑕山空木葉低<lb/>
前去臨洮知有意新詩應向馬頭題<lb/>
<pb n="KR4f0030_WYG_178-5b"/>
　　　贈直𨽻分廵呉使君<hi>使君司通省刑法驛傳係崇禎朝興化相公之子</hi>
京門右鑰鎖重鐶幕府猶開鉅鹿間部吏逺趨清苑路<lb/>
廂軍近控瓦橋闗提刑位出三司右擁傳人從百譯還<lb/>
好繼前朝名相業外臺節制本清班<lb/>
　　　别陳生赴濟南幕<lb/>
欲上旗亭多所思燕闗惜别暮秋時十年書隔陳琳幕<lb/>
幾度車過董相祠岱頂尚留天半賦汝南曾和雪中詞<lb/>
春明此去如相憶須記宫牆碧栁絲<lb/>
<pb n="KR4f0030_WYG_178-6a"/>
　　　趙中丞開府兩浙<lb/>
新開幕府壓江濆彈事中朝重惠文禹穴豫呈金檢冊<lb/>
浙潮初罷水犀軍殿前露簡看如雪梱外霓旌盪入雲<lb/>
何幸東南煩鎖鑰嵗星重傍斗牛分<lb/>
　　　二<lb/>
文臣節鉞古來難况復雄闗似奠磐南省坐教中憲肅<lb/>
東甌開後外藩寛<lb/>
賜衣真見鸞文曜避路猶驚驄馬寒莫道還臺鄉思逺<lb/>
<pb n="KR4f0030_WYG_178-6b"/>
故園金碧在長安<hi>開府京邸有金碧園擬金馬碧鷄之勝思故鄉也</hi>
　　　贈瓊山令<lb/>
金徽初試韻初諧萬里南天渡海涯茂宰自能瞻貝闕<lb/>
漢家無復棄珠崖陶公山獻波羅税黎氏腰懸瑇瑁靫<lb/>
肯向炎方重回首春花早寄日南荄<lb/>
　　　丁驃騎赴登州靖海衛有贈<lb/>
初拜輕車駕上襄梨花先㸃綠沈槍營連北鎮沙門逺<lb/>
劍指東牟海路長充國定能籌轉運孫臏故自守都昌<lb/>
<pb n="KR4f0030_WYG_178-7a"/>
閑來莫向闗城射恐有鄉書寄雁行<lb/>
　　　沈萃址入蜀<lb/>
徒聞蜀道上青天誰識臨卭有令賢曉店散書綿竹頌<lb/>
春帆髙送錦江船五丁道可通金馬萬里橋難聽杜鵑<lb/>
應念紅閨相憶苦莫教人滯酒壚邊<hi>沈君内人為閨秀祁湘君</hi>
　　　靖海侯德配王夫人生日<lb/>
龍額初傳邑號新百年長遇帨堂春銅屏射雀留神臂<lb/>
玉軸裝花寫誥身觴獻蠻姬銜翡翠閣前夫婿畫麒麟<lb/>
<pb n="KR4f0030_WYG_178-7b"/>
麻姑莫問蓬萊水環海今來已絶塵<hi>時臺灣新破</hi>
　　　二<lb/>
二月花明玳瑁樓藁砧今日果封侯瑤池宴已通三羽<lb/>
横海軍還領十洲綵翟翻衣奩影動金泥拭匣鑑光浮<lb/>
當筵儻進如川頌試看滄波萬里流<lb/>
　　　送春日偕同館諸公集張毅文太史宅分得毫<lb/>
　　　　字<lb/>
御苑纔開露井桃春光又復去東臯肯從盃底辭<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>淥<lb/>
<pb n="KR4f0030_WYG_178-8a"/>
且向花前換苧袍天半結雲催夏雨座間騁辯析秋毫<lb/>
傷心九十無多賸指下薰風莫漫操<hi>時榖文于酒闌鼔琴故云</hi>
　　　滇南大捷志喜四首<lb/>
幾曲鐃歌奏太清樓船無復戰昆明三川終破呉曦壘<lb/>
八甸重開莊蹻城神䇿新軍横鐡渡蒲蠻舊版擴銀生<lb/>
天南萬里烽烟靖從此<lb/>
台階一望平<lb/>
　　　二<lb/>
<pb n="KR4f0030_WYG_178-8b"/>
龍川闗險控諸蒙銅柱當年紀戰功青海故能通徼外<lb/>
彩雲仍自見南中前軍夜入擒元濟降將時無似竇融<lb/>
江畔金沙堪洗甲木瓜花映綠波紅<lb/>
　　　三<lb/>
虛象滇陽習水犀窮猿何處覔林棲金城但築盤山下<lb/>
玉斧長刳大渡西露布馳來真倚馬<lb/>
赦書頒處喜銜鷄南人自此應無反安用徵兵過五溪<lb/>
　　　四<lb/>
<pb n="KR4f0030_WYG_178-9a"/>
星垣振旅拂旌旄南詔碑前解佩刀大將兵摧神石裂<lb/>
長官司據麗江髙俘成<lb/>
宗廟看陳矢凱獻<lb/>
端門有賜袍金馬碧鷄如可祀王襃拜使敢言勞<lb/>
　　　顧侍御生日<lb/>
執法星髙麗碧空綵弧初絓柏牀東名標柱下三台近<lb/>
人在香山九老中春雪尚餘霜簡白朝霞長映繡衣紅<lb/>
金門倘遇東方朔莫道花間好避驄<lb/>
<pb n="KR4f0030_WYG_178-9b"/>
　　　二<lb/>
九霄獨坐重臺端共看鵬飛簸羽翰烏府自頒王儼敇<lb/>
豸衣重領杜林官封章曉入清宫肅甲子星週法曜寒<lb/>
幸值<lb/>
聖朝多雨露不須仙掌潄金盤<lb/>
　　　題陳生博古冊子和王司農韻<lb/>
春暮楊梢解刺天碧幢閑使鬬茶錢風流只記張思曼<lb/>
朗鑒何如顧彦先鐘缶燒殘還自弄蟲魚註缺不須箋<lb/>
<pb n="KR4f0030_WYG_178-10a"/>
燕臺雖少探花㑹也有柴車到集賢<lb/>
　　　夜飲<lb/>
提壺不上曲江頭學士官居對殿樓長樂鐘當晴後響<lb/>
短連酒是夜來篘<hi>宫中廊下酒家名長連短連</hi>園蔬不厭茭菁薄筵<lb/>
燭將低菡蓞收坐近西軒看月上有人花底笑藏鉤<lb/>
　　　金古良將歸<lb/>
春還凍澤未全消又見東風入栁條好友最難燕市别<lb/>
思歸翻恨越江遙才髙逈若雲中鶴興到塗成雪後蕉<lb/>
<pb n="KR4f0030_WYG_178-10b"/>
<hi>古良善畫</hi>但使官湖能乞與相期應在馬臻橋<lb/>
　　　胡廣文之任温州<lb/>
中原十載共爭雄此日方傳吾道東落筆賦成天闕下<lb/>
横經人待射堂中芹絲到處依池碧芝草生時映帳紅<lb/>
但向吹臺尋故磵可知甌越舊來通<lb/>
　　　秋日早朝<lb/>
宫井鵶翻露未晞輕寒先入侍臣衣玉罏香散朝成靄<lb/>
金殿花生夜有輝鳯輦陳階銜翠羽馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傾椀賜珠璣<lb/>
<pb n="KR4f0030_WYG_178-11a"/>
<hi>每朝畢各坐賜酪</hi>自慚陪從無文采空見蛟龍繪兩旗<lb/>
　　　宗藩輔國將軍博公同滿州徐翰林並以詩見<lb/>
　　　　寄依韻和答<lb/>
小院含商暑未除終朝乗馬尚斑如懷人漸近三秋節<lb/>
佳句忻傳兩地書病起渇逾梁苑客夢回思逐賀湖漁<lb/>
誰知興慶坊邊月猶向城南照索居<lb/>
　　　七夕用前韻<lb/>
秋花裛露被東除月殿穿鍼巧不如向夕慢陳庭下菓<lb/>
<pb n="KR4f0030_WYG_178-11b"/>
連年悔曬腹中書寒歸金馬愁仙吏水漲銀河笑澤漁<lb/>
思煞故園機織者晩來長自對門居<lb/>
　　　贈椒園和尚<lb/>
甘泉西上敝琳宫中有髙賢似逺公説法不離雙樹下<lb/>
置身長在五雲中平臺花氣秋來迥御苑鐘聲夜自通<lb/>
獨惜裴休難問道空搖珠轡日華東<lb/>
　　　送姚聚中還湖州<lb/>
楊栁河橋送客還十年詞賦滿江闗髙門自啓菰城曲<lb/>
<pb n="KR4f0030_WYG_178-12a"/>
佳句猶留松石間<hi>有松石間詩集行世</hi>下若人逢花<graphic n="KR2438" url="https://raw.githubusercontent.com/kanripo/KR-Gaiji/master/images/KR2438.png" mimeType="image/png"/>鞢前溪風<lb/>
定鳥綿蠻上林春色年年好不用端居賦采蕳<lb/>
　　　上已易園修禊奉和益都夫子原韻二首<hi>時陪游者</hi>
　　　　<hi>皆同館前軰二十八人</hi>
曲江修禊已三年勝飲無如栁下偏地曠儘教油幔接<lb/>
溪廻不礙羽觴傳㳂隄草向春深發夾路花從雨後妍<lb/>
陪得蓬山舊仙侣到來滿座盡雲烟<lb/>
　　　二<lb/>
<pb n="KR4f0030_WYG_178-12b"/>
良㑹何須絲竹偕春風此處逺塵霾東流水色清堪戀<lb/>
北地晴光淺亦佳髙栁隔簾抛粉絮新蒲刺水簇金釵<lb/>
洛中禊飲年年事丞相同行豈易儕<lb/>
　　　張梧南還<lb/>
秣陵憶别十年前帝里相逢倍黯然玉案未酬新綠綺<lb/>
<hi>時貽我漢玉未報</hi>柴車還褁舊青氊花開曉店迷行騎栁放春<lb/>
門慘别筵此去但能隨謝尚不須頻上估人船<hi>時隨陸少叅歸</hi>
<hi>江南</hi>
<pb n="KR4f0030_WYG_178-13a"/>
　　　二<lb/>
青郊綠草散平蕪别路愁聽谷鳥呼幾見戴逵還剡舍<lb/>
重看李白出當塗難兄三載仍留粤<hi>謂南士也</hi>賢主千秋半<lb/>
在呉欲典朝衣餞歸客杏園東去酒誰酤<lb/>
　　　奉和扈從登封應制四首<hi>有序</hi>
　時維肇甲候屬升辰承六幕之清寧慶三能之效順<lb/>
　翠華安指東都望幸多時綵仗將臨夏諺為歌已久<lb/>
　因整恊時之駕先酬肆覲之觀鈎陳簡肅無煩五校<lb/>
<pb n="KR4f0030_WYG_178-13b"/>
　蘭錡柴望精禋不事三壇茅脊所過祀名山笑玉檢<lb/>
　探符之陋隨時省方俗斥金泥封事之繁惟是問族<lb/>
　之貞淫間修五禮就民相慰勞暫遍羣神聿開千百<lb/>
　年未有之恩頓釋七十君厯傳之妄念兹輸輓築楗<lb/>
　石以塞决河攬我提封登髙丘而望逺海謹誦卷阿<lb/>
　之什䖍賡將享之章才慚應劭難傳西漢官儀職本<lb/>
　蘭臺敢效東封著頌<lb/>
嵯峨方嶽望東廵何幸天門扈近臣磴道曉雲廻海日<lb/>
<pb n="KR4f0030_WYG_178-14a"/>
石壇秋草遍山春鑾旗翻作中峰電鄗黍祠還上畤神<lb/>
千載玉泥留檢處今來沾盡屬車塵<lb/>
　　　二<lb/>
帳殿重重倚障開山呼相應似鳴雷九旗總向巖邊出<lb/>
萬乗疑從天半來升氣下窺青檢合禋河西眺白龍廻<lb/>
盛朝功德真難紀勒石慚無作頌才<lb/>
　　　三<lb/>
東方雄鎮䕶神京豫日<lb/>
<pb n="KR4f0030_WYG_178-14b"/>
宸游減禁兵霜繞幔城嚴未啓花開輦路笑相迎晴看<lb/>
御馬林間度夜聽天鷄海外鳴九㸃齊州渾一望可知<lb/>
六宇正澄清<lb/>
　　　四<lb/>
鈎陳羅列動星文佳氣蘢蔥繞<lb/>
聖君騎接百靈巖曲穏龍躔三觀嶺頭分春還个左乗<lb/>
青輅時見封中起白雲問俗省方千聖事百年父老幾<lb/>
曾聞<lb/>
<pb n="KR4f0030_WYG_178-15a"/>
　　　潘生南歸限韻<lb/>
秋雲夾日雨雪雪游子將歸轡重銜别曲慢調新綠綺<lb/>
征衣還著舊青衫亭廻通潞看題壁家近前溪認落帆<lb/>
若賦閒居肯相寄雁鴻千里不須緘<lb/>
　　　二<lb/>
南湖水盡見菰茭愁向青門折栁梢曉雨送歸梁上燕<lb/>
秋風吹動海門蛟河陽官閥同潘岳鄴下襟期似石苞<lb/>
盡日天街同對酒能忘出宿在東郊<lb/>
<pb n="KR4f0030_WYG_178-15b"/>
　　　長安中秋<lb/>
朝廻晝漏報新晴坐待金波灔㶑生闕下芙蓉開旖旎<lb/>
樓頭鳷鵲見分明當軒河影經秋白傍苑砧聲入夜清<lb/>
手把醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>愁未倒醉來恐起故園情<lb/>
　　　二<lb/>
西風吹葉下金溝海畔虹生雨漸收庭樹影摇冰鑑冷<lb/>
筵花香入玉杯流天街燭散千門静碣石雲開萬里秋<lb/>
為侍講堂歸騎緩晩來東閣重淹留<lb/>
<pb n="KR4f0030_WYG_178-16a"/>
　　　湖南丁中丞生日<lb/>
三湘重鎮古羅田萬里星沙啟幕蓮才過庾公還夏口<lb/>
人如王濬在西川浯溪伐竹當蓬矢蠻郡椎銅作酒船<lb/>
指顧弧南將啟宿崧髙長頌五雲邊<lb/>
　　　送沈五栗士本進士歸里<lb/>
同研淡墨註髙名騮馬雙騎出鳯城衣栁漸逢宫巷曉<lb/>
看花剛及御園晴開來榜目誇龍虎歸去川原見鶺鴒<lb/>
一自容臺陪宴後蕭疎長負故人情<hi>是科予分闈同宴禮部</hi>
<pb n="KR4f0030_WYG_178-16b"/>
　　　寄河南驛鹽道<lb/>
三河節鎮擁朱旗鳯詔新裁五色絲萬竈授鹽齊仲父<lb/>
千秋置驛鄭當時開牙艮嶽飛雲斾行部梁園奏雪詞<lb/>
欲指冰壺遙作頌由來清德畏人知<lb/>
　　　贈送洪使君巡撫江南<lb/>
中丞初拜<lb/>
璽書行獨坐南牀舊有名此去開藩跨建業臨岐<lb/>
賜宴在端明襄中羊祐方開府海上盧循早罷兵千頃<lb/>
<pb n="KR4f0030_WYG_178-17a"/>
烟波環震澤看來不及使君清<lb/>
　　　二<lb/>
巖疆瑣鑰重呉中萬里車書澤國通侍御呵來驚赤棒<lb/>
元臣饗後賦彤弓平推庚甲王程緩<lb/>
上念東南民力窮特賜九花天廐馬瀕行莫認舊青驄<lb/>
　　　金鎏南還<lb/>
把臂京華又一春柴車欲駕泪盈巾戴逵豈是王門客<lb/>
阮籍終為林下人到處題詩銷旅寂行無餽贐恨官貧<lb/>
<pb n="KR4f0030_WYG_178-17b"/>
河橋相别知何幾白首垂垂總是銀<lb/>
　　　二<lb/>
相期同返舊巖阿豈料君先䇿去騾老入侯家猶謾罵<lb/>
醉辭燕市重悲歌收禾嵗晩鄉田少落葉風吹客路多<lb/>
只有雲間沈學士長懸一榻待相過<lb/>
　　　寄閩中提督張君<lb/>
西平勲伐冠雲霄特簡趨庭領騎曹烏滸降旗迎谷永<lb/>
文臣拜節重韋皐島中盡𨽻新開版腰下猶懸舊賜刀<lb/>
<pb n="KR4f0030_WYG_178-18a"/>
不道西清頻入夢到來還隔海門濤<hi>時予客福州</hi>
　　　秋祀社壇候<lb/>
駕<lb/>
秋行陰祀詣三壇仙掌髙垂玉露寒百辟奉璋迎仗外<lb/>
六龍扶輦下雲端風廻天半聞仙樂夜見星流繞從官<lb/>
一自太和初獻後愧無金奏頌咸安<lb/>
　　　書王舍人冊子<hi>舍人為内廷供奉賜宅西内</hi>
仙池中禁杳難親解玉坊邊一舍人詞出<lb/>
<pb n="KR4f0030_WYG_178-18b"/>
御牀封過宻衣從宫鏡照來新花前白事先東閣斗下<lb/>
丹星近北辰虚薦雄文似司馬有誰還賦上林春<lb/>
　　　奉陪李學士禮玉皇閣醮壇同胡編修袁舍人<lb/>
　　　　顧孝亷即事<lb/>
玉皇案下舊仙官親捧琅函禮醮壇受事籙呈三殿切<lb/>
步虛聲徹九霄寒朱輪滿院皆雲侣丹竈烹泉有露團<lb/>
賭墅圍棋渾漫興今來俱作洞中看<lb/>
　　　題方編修健松齊詩限爻韻<lb/>
<pb n="KR4f0030_WYG_178-19a"/>
名園幾度罷誅茅猶見長松翠影交太子有城頻在望<lb/>
方干故宅那能抛欄邊蘚斷驚虫蝕石上泉流為馬跑<lb/>
誰識桐江風雨夜尚留龍吼聽櫹梢<lb/>
　　　二<lb/>
緑野園林枕石嶅<hi>編修為崇禎朝相公之孫</hi>風光佳似孟城坳七株<lb/>
偶向巖間植百尺翻從雲外捎如此江山龍未化舊時<lb/>
林木燕曾巢<hi>地曾經兵燹故云</hi>平泉多少丁寧意肯向金門戀<lb/>
斗筲<lb/>
<pb n="KR4f0030_WYG_178-19b"/>
　　　送平將軍守建昌衞<lb/>
龍驤銜命重南征閫外蓮花早列營豈有黄騶能䧟陣<lb/>
忻逢白馬舊知名䕶軍臺接章山戍轉饟船隨下瀨兵<lb/>
莫道元戎難就拜麻姑壇土築方成<lb/>
　　　宋尚書新進太宰<lb/>
初裁九格掌人倫三典名曹踞要津司列位髙紆紫紱<lb/>
長名榜定勒紅銀廷推徐勉真清士朝有袁昻是正人<lb/>
欲問開元新相業梅花先報鑑堂春<lb/>
<pb n="KR4f0030_WYG_178-20a"/>
　　　二<lb/>
台衡久已冠文昌啟事嘗登帝座傍褚炫端居能節儉<lb/>
崔生用士總剛方賜來金鑑含霜薄懸得珠繩引宿長<lb/>
愧托清流陪後乗時從畫省借輝光<lb/>
　　　送漳州胡别駕還郡<lb/>
漳南上佐計車旋携手京門思黯然别榻尚施花嶼側<lb/>
佩刀重掛栁營邊行時馬傍春雲曵歸見珠飛海月圓<lb/>
誰道清亷少人識胡威譽望正當年<lb/>
<pb n="KR4f0030_WYG_178-20b"/>
　　　施二公子歸里<lb/>
楊栁河橋㪚曉烟相携苦憶十年前洲邊講學逢官舍<lb/>
燭下題詩對客筵驛路計成新歲月江南歸向暮春天<lb/>
還家若問青房李朱仲園頭未賣錢<hi>太夫人命以李熟為歸期</hi>
　　　依韻奉答益都夫子見寄之作時夫子以禪語<lb/>
　　　　開示故及之<lb/>
空言詞賦擬相如豈有文章重石渠國史未成羞碧檢<lb/>
越人何意戀朱餘從知白馬原非馬不用騎驢更覔驢<lb/>
<pb n="KR4f0030_WYG_178-21a"/>
數日朝㕘都廢盡只縁新接冶湖書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_178-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集卷一百七十八<lb/>
</p>
<p>
</p>
  </div>
</body>
</text>
</TEI>
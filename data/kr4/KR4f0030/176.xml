<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百七十六</head> <lb/>
    <p>
<pb n="KR4f0030_WYG_176-1a"/>
欽定四庫全書<lb/>
　西河集卷一百七十六<lb/>
　　　　　　　　　　翰林院檢討毛奇齡撰<lb/>
　　七言律詩<hi>三</hi>
　　　西園書感<lb/>
河中之水莫愁家不數南鄰張麗華相逢恰是三春裏<lb/>
連人看當一園花斯時挾瑟彈流水此日傾罇繞落霞<lb/>
誰信平臺詞賦客十年漂泊在天涯<lb/>
<pb n="KR4f0030_WYG_176-1b"/>
　　　江上逢何永紹<lb/>
樅陽才子郢中行江上逢君詩倍清客裏梅花冰雪候<lb/>
天涯樽酒弟兄情髙談自擅司空譽就辟何慚驃騎名<lb/>
他日吕亭相望起莫教春草負生平<lb/>
　　　同衞㕘軍登萬嵗樓<lb/>
㕘軍髙興發清秋落日同登萬嵗樓北顧尚驚雄塹立<lb/>
東來不斷大江流京門斥堠連平楚吳㑹車書領上游<lb/>
一自建康王氣盡凭欄千載總生愁<lb/>
<pb n="KR4f0030_WYG_176-2a"/>
　　　泗水亭漫興<lb/>
去年折柳淮河曲今日看花泗水間此花此柳應長在<lb/>
他日他年何處攀風起宫臺來古縣雲開芒碭見空山<lb/>
千秋城下蕭條久不信春光天際還<lb/>
　　　寒食渡江<lb/>
吳闗千里燧烟通掛去長帆返照中三月暮春行海畔<lb/>
兩年寒食渡江東風吹官柳城邊緑雨後山花壠上紅<lb/>
惆悵故園年少在鬭雞蹴踘與誰同<lb/>
<pb n="KR4f0030_WYG_176-2b"/>
　　　風雨渡鄱陽湖<lb/>
鄱陽東滙大江隈渺渺層陰曉未開萬頃波濤連地湧<lb/>
一時檣櫓自天迴山浮星子蛟龍起雲滿湓城風雨來<lb/>
莫道南溟苦流滯此中尚有濟川才<lb/>
　　　同諸公陪蔣斐集蘭亭<lb/>
青龍江畔舊鴟夷採蕺還來古㑹稽車馬共臨遥渚外<lb/>
衣冠髙㑹夕陽西風摇修竹歌來緩桮汎春潮坐欲低<lb/>
猶是永和王謝客禊堂千載望中迷<lb/>
<pb n="KR4f0030_WYG_176-3a"/>
　　　飲宣城王博士宅喜遇丁禮部澎<hi>時禮部還自塞外</hi>
謝朓髙樓不用攀開樽只對敬亭山為看秋色停征屐<lb/>
喜見春官佩賜環遷客九章詞句苦思君十載鬢毛斑<lb/>
獨憐決起搶榆鳥也滯江湖乆未還<lb/>
　　　寄酬海昌陸宏定<lb/>
不向山頭擷紫芝空令腐草蔓桃枝風霾菁磴吹霜薄<lb/>
日斷茅堂解凍遲陸賈自無干帝語毛萇空受獻王詩<lb/>
天寒衣帶從來緩深愧加餐慰素思<lb/>
<pb n="KR4f0030_WYG_176-3b"/>
　　　送丁四六世弟北游<lb/>
鴻鵠將飛怯羽翰登程猶自惜衣单受書共憶聨牀苦<lb/>
古調誰歌行路難薊北黄雲驅季子山中白髪老師丹<lb/>
前途剛值東風厲客舍雞鳴慎蚤餐<lb/>
　　　海東<hi>與北平韓子晉懷舊作</hi>
曽無候騎至回中屢有旌旗向海東去節王烏難繕塞<lb/>
懸金魏絳又從戎營連白晝龍城暗鐃發清霄鷺羽紅<lb/>
燕頷猿肱愁未見封侯重數漢諸公<lb/>
<pb n="KR4f0030_WYG_176-4a"/>
　　　木弟桐音伯調奕慶諸子集東書堂各有詩見<lb/>
　　　　懷悵然賦之<lb/>
茫茫逺樹一江分潎潎流泉兩岸聞愁思自能依落日<lb/>
故人不用賦停雲潯陽地僻追三隠林下名髙愧五君<lb/>
滿目黄蘆圍水宅幾時歸雁好同羣<lb/>
　　　施大公子彦淳生日作<lb/>
清江緑草炤青袍二十趨庭一俊髦有弟共分荀氏玉<lb/>
憐君先佩吕䖍刀經傳碧嶂星俱動候近朱明天漸髙<lb/>
<pb n="KR4f0030_WYG_176-4b"/>
自愧修塗長擬附春風萬里鳯凰毛<lb/>
　　　客中禊飲值朱三驊元生日<lb/>
名賢乆集楚江濵不道相過又暮春三月良辰稱上已<lb/>
百年初度在庚寅殊鄉未負懸弧志躍水誰為捧劒人<lb/>
故國蘭亭重吾侣莫教嵗宴轉傷神<lb/>
　　　寄廣州使君<lb/>
使君五馬去南天皂盖彤幨領郡年亷勵乆推吳處嘿<lb/>
風流何似謝臨川行春人在珠江裏來暮歌成桂樹邊<lb/>
<pb n="KR4f0030_WYG_176-5a"/>
五月南征吹笛杳嶺頭誰遣一枝傳<lb/>
　　　枉䝉王公過問闕展侍且遺減菴二集捧讀因<lb/>
　　　　寄<lb/>
王子洲中搴亂流越人無分賦同舟尋來禹穴探前史<lb/>
載去東陵是故侯夜雪幾因興盡返明珠不惜暗中投<lb/>
君家自具名山業擬報千秋思未休<lb/>
　　　寄傳宗孝亷尊公江園<lb/>
東風吹日上江汀野老江園酒未醒最喜道傍無剥啄<lb/>
<pb n="KR4f0030_WYG_176-5b"/>
且看膝下有寧馨三春柳葉穿鶯語百尺桐花繞鳯翎<lb/>
五十年來蓬島興幾時同醉草𤣥亭<lb/>
　　　寄何奉新<lb/>
兩度西江採緑蘋南昌城下幾逡巡共稱子賤真賢宰<lb/>
最念何充是舊人牛斗星寒酤市暮龍溪花發訟庭春<lb/>
歸來倘覔柴桑侣應有扁舟到奉新<lb/>
　　　寄送周司馬赴雲中<lb/>
平城司馬詔初頒萬里南天引斾還星使蚤辭牛斗郡<lb/>
<pb n="KR4f0030_WYG_176-6a"/>
雲州髙入雁門闗王程供帳三春後客路滄波一棹間<lb/>
徒寄相思當飲軷䖍陽花樹望中斑<lb/>
　　　二<lb/>
從來刺史重雲中此去應垂佐郡功異代賢王猶講射<lb/>
君家太尉本清戎白羊山映春田緑金鳯城連夜燒紅<lb/>
暇日題輿増騁望可能還顧舊江東<lb/>
　　　酬麻二處士乾齡<lb/>
聞君髙卧古稽亭邂逅江臯草正青一代曠情同蠟屐<lb/>
<pb n="KR4f0030_WYG_176-6b"/>
千秋遺恨在過庭當闗候雁天邊盡滿眼春雲海畔停<lb/>
莫怪和歌忘蔓草毛詩廢乆恐難聴<lb/>
　　　施使君臨陽講堂作<lb/>
臨陽采藻誦于胥喜共羣經載後車斾裏蛟龍全拂騎<lb/>
堂前鸛雀重銜魚韋賢自領諸儒學盧植終傳刺史書<lb/>
壟畔遺編方倖託敢言河上有先廬<lb/>
　　　李賛善歸覲<lb/>
曽參詔許下銅樓賜傳還鄉擁桂斿江橘蚤垂南苑露<lb/>
<pb n="KR4f0030_WYG_176-7a"/>
陔蘭長樹北門秋蓬池鯉鱠遺羮在粉署磚花愛日留<lb/>
賚得纈袍當綵服何須不作錦衣游<lb/>
　　　舟過金山<lb/>
昔年曽取中泠水正值梁王北顧時揚子驛前雲漠漠<lb/>
潤州城下草離離千秋鐵鎖横江險三渡金山破浪遲<lb/>
當日妙髙臺上路岧嶤不見使人思<lb/>
　　　客中元日<lb/>
金雞唱盡曉鐘天元日他鄉倍可憐隔嵗總成虛度月<lb/>
<pb n="KR4f0030_WYG_176-7b"/>
今朝重數未歸年梅花香煖開官閣藍尾桮深醉客筵<lb/>
誰道故園東望逺春風萬里蚤回旋<lb/>
　　　長至<lb/>
長至長留樊水濵三陽又見琯灰新登臺誰似書雲客<lb/>
舊館曽攜添線人道逺屢違江下信律窮終度斗邊春<lb/>
他鄉風物年年改欲折梅花淚滿巾<lb/>
　　　送王五文璜游成都<lb/>
臨湘西去一孤舟髙溯瞿塘上益州萬里橋懸秦棧樹<lb/>
<pb n="KR4f0030_WYG_176-8a"/>
七盤闗控蜀江流郫筒春酒招山館錦堞秋花繞郡樓<lb/>
君到若逢裴節度草堂雖好莫淹留<lb/>
　　　漫感<lb/>
芳草生時憶故居洲中帝子尚愁予遺人千里雙鵷珮<lb/>
誤我多年尺素書桐苑雪花春乍煖叢臺雲氣晩難舒<lb/>
可憐只住空潭曲盻殺琴髙赤鯉魚<lb/>
　　　途中襍感一首與茂倫<lb/>
幾見濡須春水生逢人不用悔微名<hi>悔一作晦</hi>無材濫著吳<lb/>
<pb n="KR4f0030_WYG_176-8b"/>
都賦好辯難降燕將城車輓嵗連横海粟戈船春發下<lb/>
江兵摩天鴻鵠翻飛杳隴上何人敢輟耕<lb/>
　　　吳陵望月呈姜侍御<lb/>
吳陵望月獨登臺萬里清光冉冉開海樹叢生秋雪落<lb/>
江門一片夜潮來人逢枉渚袁宏放嘯起髙樓庾亮才<lb/>
只有南飛烏鵲侣月明繞樹不曽迴<lb/>
　　　即事<hi>為病校書作</hi>
銀牀斷綆有誰收人病還歸江上樓皓月近雲行過疾<lb/>
<pb n="KR4f0030_WYG_176-9a"/>
空欄壓水坐來浮開奩夜起燒殘蠟捲幔涼生墜曲鈎<lb/>
滿院穠花開不盡一枝迸作露華流<lb/>
　　　塞上<lb/>
五陵年少喜擒生長在居延道上行天馬幾時來絶塞<lb/>
秋風一夜入重城黄花戍裏明戈劒白雁闗前捲斾旌<lb/>
祇恐城南留少婦月明中夜怨長征<lb/>
　　　同雲間吳山人沈翰林游紫陽洞<lb/>
横江髙堞倚天梯曲磴盤空極望迷雪盡兩峰寒雁度<lb/>
<pb n="KR4f0030_WYG_176-9b"/>
烟臨萬户夕陽低層巖裂石分丹壑一竇穿雲滴紫泥<lb/>
坐對瀛臺仙仗客何年蓬海共招攜<lb/>
　　　海昌沈亮采陸嘉淑過黄大運泰文園登髙峰<lb/>
刺史園林曉未開一時雙玉照人來共登髙嶠風初霽<lb/>
坐看寒江水自迴山木接天懸畫棟溪花散雨落蒼苔<lb/>
雲間兄弟東陽友誰是文園作賦才<lb/>
　　　漫贈<lb/>
陽平樂部錦雲標中有真娘似阿喬曽下吳宫教度曲<lb/>
<pb n="KR4f0030_WYG_176-10a"/>
重逢隋苑聴吹簫雙瞳夜剪巴江雨一笑春生揚子潮<lb/>
杜牧未來韓判去可憐二十四條橋<lb/>
　　　垂虹橋投顧有孝居<lb/>
曉風吹雨到吳江百丈垂虹似飲駹新水茭花横夜艇<lb/>
故人椐樹倚秋牕龎山初日摇珠塔震澤迴波灑玉缸<lb/>
田舍乍逢皆衣褐肯教季布徙他邦<lb/>
　　　龍江闗眺望<lb/>
建業重闗控上游龍盤虎踞舊神州荆門西扼江流下<lb/>
<pb n="KR4f0030_WYG_176-10b"/>
越徼東連海氣浮故國山河天塹合夕陽宫闕石城秋<lb/>
登臨轉覺鄉闗逺日暮蒼茫涕泗流<lb/>
　　　李瀠孝亷游越歸過别不值賦寄有作<lb/>
才名十載重江都二月春風到鑑湖柳下荒祠來解珮<lb/>
花深匹馬去當壚迴程暮值寒潮迥逺道天低海嶠孤<lb/>
我欲西陵送歸客長帆不見浪糢糊<lb/>
　　　梁溪黄君游越<lb/>
天涯冰雪老黄香皂㡌相過朔吹涼月旦久傾豪士駕<lb/>
<pb n="KR4f0030_WYG_176-11a"/>
風流今識丈人行鄉亭酒濫淹游屐官寺花寒駐客裝<lb/>
探秘不須尋禹穴玉函金撿鎖蒼筤<lb/>
　　　黄君到節使君下榻適在徐渭里中寺有渭題<lb/>
　　　　詩壁黄本慕徐睹畢恍然因屬記事<lb/>
羊裘短劒涉江來自比山陰狂士才客舍車裝留下里<lb/>
官庖鼎肉餽香臺南州人去餘青草東壁詩題掩緑苔<lb/>
何意宣城懷謝朓樓頭佳句為君開<lb/>
　　　贈任孝亷雲蛟計偕<lb/>
<pb n="KR4f0030_WYG_176-11b"/>
我歸江左還投筆君向長安又上書從此雄名髙帝闕<lb/>
況同令弟在公車<hi>時其弟□新登賢書</hi>蓬池泛雪看留賦柳汁盈<lb/>
條好染裾他日内廷能召問莫言臣里有相如<lb/>
　　　友人北征<lb/>
駿馬翩翩赴薊城吳闗折柳送行旌良時宣室君才壯<lb/>
落日河橋客思生曉店商歌迷玉樹春盤仙露滿金莖<lb/>
三街九市千門啓只待雄文賦帝京<lb/>
　　　初春送人還吳江并呈沈進士自南顧隠居有<lb/>
<pb n="KR4f0030_WYG_176-12a"/>
　　　　孝<lb/>
王孫歸去草萋萋極望吳江芷葉齊曉騎獨驅沙雨外<lb/>
春帆遥墮海虹西車書越徼通金馬戈甲閶門罷水犀<lb/>
誰似隠侯詞賦客顧榮琴瑟鎮相攜<lb/>
　　　客邸别故人子傅以成逺游<lb/>
西風對酒曲江頭數頃芙蓉掩畫樓健翮蚤成應萬里<lb/>
飛蓬不落已三秋蒼生久恨王夷甫佳子當如孫仲謀<lb/>
渺渺長帆雲路杳山中叢桂幾能留<lb/>
<pb n="KR4f0030_WYG_176-12b"/>
　　　中州吳文學寺寓<lb/>
蒼蒼山木曉流丹訪剡歸舟路渺漫時作洛中新賦詠<lb/>
重逢鄴下舊衣冠江雲龍轉空臺靜塔樹鴉棲古寺寒<lb/>
念汝諸昆曽締好十年回首盡驂鸞<lb/>
　　　夀李少宗伯西湖<lb/>
春官旅第啓艨艟萬頃湖光照七松東國甫侯生岱嶽<lb/>
西征天子重河宗麟游大澤蓬丘近鳯舞秋山輦路重<lb/>
<hi>繩祖曰湖上西山有龍飛鳯舞之目為宋擇都地</hi>當日老成看漸減唯公雙鬢<lb/>
<pb n="KR4f0030_WYG_176-13a"/>
削芙蓉<lb/>
　　　醉後送少年<lb/>
逢君醉墮黄梅雨送子晴登白馬橋去路雲銜初落日<lb/>
横江風急晩來潮蒲囊永夜呼袁彦葛帔前塗遇孝標<lb/>
我欲援琴歌伐木天涯四望淚瀟瀟<lb/>
　　　送徐十五緘之揚州<hi>與舊刻異</hi>
嫋嫋長帆浙水濵停帆一送柳條新鄒陽不愧名園客<lb/>
阮瑀還為入幕賔赭口雪消迷賈舶渭城歌罷醉離人<lb/>
<pb n="KR4f0030_WYG_176-13b"/>
東風前路催花發愁到䢴闗是暮春<lb/>
　　　西園讌集<hi>和吕錫馨張修崖韻</hi>
西園飛盖集名才知是曹劉鄴下來繞座哀絲揚妙曲<lb/>
滿堂髙燭炤銜盃青蕪夜合車前草叢樹風生井上槐<lb/>
倒盡明河人未散城頭烏鵲自飛迴<lb/>
　　　六安黄曉隨𣙜使自杭還京有寄<lb/>
樟亭一别萬山凋隔㟁思君對海潮伏枕黄梅愁永日<lb/>
閒房紫槿發清宵天垂雲路開吳嶽人與星車赴洛橋<lb/>
<pb n="KR4f0030_WYG_176-14a"/>
緑綺南金無限意莫教雨雪望中遥<lb/>
　　　來太僕生日<lb/>
圉師早嵗謝天闗十載王官首未斑坰野駰魚林下度<lb/>
瑶池駿馬雪中還臨江軍散依新壘洛社賔閒老故山<lb/>
當日趨庭隨九牧曽平五校扣金鐶<hi>姜琦曰來方伯平白蓮賊長公太僕</hi>
<hi>與焉</hi>
　　　贈别<lb/>
欲採江花贈别離芙蓉吹落晩秋時自憐此地牽裾早<lb/>
<pb n="KR4f0030_WYG_176-14b"/>
却恨從前解珮遲山岫暗摇潮欲上帆檣不動㟁初移<lb/>
相看多少留人處不獨垂楊幾樹絲<lb/>
　　　送葉襄還歸吳門<lb/>
東尋禹嶠度清秋嵗晏吳闗不可留樽酒道傍遮落日<lb/>
片帆江上惜歸舟雲横虎阜鄉程近雪滿鳬城海路浮<lb/>
祇恐愁心如細草春來彌望在長洲<lb/>
　　　贈闗上榷使君<lb/>
東南財賦挹流波縹緲星查下浙河山澤舊看行部逺<lb/>
<pb n="KR4f0030_WYG_176-15a"/>
闗門今見著書多春風市賈連甌越曉日梯航接海番<lb/>
自愧經生少文學漢庭心計久蹉跎<lb/>
　　　送王之珽之閩中<lb/>
蒲帆初下楚江津又理征車度七閩甌越宫臺雲外曉<lb/>
郎官山樹望中春千金自載南天使萬里還隨下瀨人<lb/>
少小請纓終有待釣龍亭畔慢傷神<lb/>
　　　華亭蔣隠居六十<lb/>
谷口青雲浦口魚杜陵遺老自幽居經時不用公孫學<lb/>
<pb n="KR4f0030_WYG_176-15b"/>
避地還傳尹氏書碧海放舟寒嶠逺瓊臺吹笛早梅舒<lb/>
莫言玉洞金光少六十年來見有餘<lb/>
　　　二<lb/>
十年兄事杜陵生有叔賢名過始平<hi>杜陵生大鴻為隠居猶子</hi>築室<lb/>
近開三泖路藏書髙並五茸城風迴鸞鳯調金瑟花下<lb/>
珊瑚啟玉罌不道𤣥瀛洲畔客今來才有杖鄉情<lb/>
　　　即事<lb/>
江舟歸度板橋西灧瀲江波逐望迷髙閣近垂紅杏小<lb/>
<pb n="KR4f0030_WYG_176-16a"/>
横塘深覆緑楊低晴風午幔聴啼鴂寒食春城罷鬭雞<lb/>
前去使君能盡興習家池館在清溪<lb/>
　　　登山陰朱相公東武山居同吳二卿禎徐二咸<lb/>
　　　　清商十八命説作<lb/>
台師公府領三旌賜地還留東武城開閣虛延賔從入<lb/>
築沙髙是相君行環巖露䋞凌遙廓絶磴秋花繞太清<lb/>
十載謝安勞偃卧天階相望本昇平<lb/>
　　　二<lb/>
<pb n="KR4f0030_WYG_176-16b"/>
相君治第並滄洲齊郡靈峰起壯游海内羣思師尚父<lb/>
山中曽卧富平侯崇臺萬井搴珠箔曲檻層霄蔽畫樓<lb/>
回首華林行樂地白雲長繞舊宫溝<hi>東武山從齊郡飛来故稱靈峯</hi>
　　　劉駕部宅即事<lb/>
新河門巷水澄鮮駕部風流不記年幾葉鳴睢開府後<lb/>
一行雛鳯過庭前歌屏綺合珍珠履酒甕香分翡翠船<lb/>
舉目龍山如罨畫支頥有客意悠然<lb/>
　　　葉燮同侄舒崇宋思玉游越寓玉虛道院<lb/>
<pb n="KR4f0030_WYG_176-17a"/>
江東三俊早知名嵗暮同來勾踐城節使開樽官廨冷<lb/>
井公留榻道壇清秦屏雪後山花凍禹穴烟深古樹平<lb/>
莫問舊時朋好在十年采苦竟無成<lb/>
　　　舟過漁林闗望沈功宗墓<lb/>
落日漁林放棹遲故人宿草望離離深憐子敬琴亡後<lb/>
恐負橋𤣥車過時江濶市亭環廢井闗長賈舶近荒祠<lb/>
難尋下馬陵前路腸斷膠西君不知<lb/>
　　　登吳山蘭若同張孝亷<lb/>
<pb n="KR4f0030_WYG_176-17b"/>
岧嶤紺闕快同登直上吳山第一層樹杪寒濤翻北郭<lb/>
帆來古渡是西陵中天化雨迷香象落日秋風對季鷹<lb/>
我欲逺尋蓬島去何年東望海雲蒸<lb/>
　　　春江<lb/>
湛湛春江覆緑波夕陽江上奈愁何人家菰菜新晴少<lb/>
浦口楊花薄暮多野霧行舟迷逺渡晩寒歸鳥聚髙柯<lb/>
到來三載隨漁父不道還為澤畔歌<lb/>
　　　軍城早秋<lb/>
<pb n="KR4f0030_WYG_176-18a"/>
闗門萬里羽書稀大將防秋出武威髙天殺雁角弓厲<lb/>
平地坐人毛馬肥雲連城障頻移斾風起沙河早授衣<lb/>
但語蹛林休再㑹漢家新解貳師圍<lb/>
　　　送賈明府入闗中<lb/>
安西萬里舊咸闗上客雞鳴早度閒地入郃陽逢雪盡<lb/>
春來杜曲看花還漢京乆踞三秦勝蜀道難通五丈間<lb/>
君去若能尋馬季莫教東市浪追攀<lb/>
　　　送别<lb/>
<pb n="KR4f0030_WYG_176-18b"/>
大江東下水瀰瀰送子江亭酒一巵塞上黄花隨定逺<lb/>
山前紅草是將離荒雞淮浦殘星斷匹馬燕闗落照遲<lb/>
我本無家君又别海天長望使人思<lb/>
　<lb/>
　<lb/>
　<lb/>
　<lb/>
　西河集卷一百七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻六十五</head> <lb/>
    <p>
<pb n="KR4f0030_WYG_065-1a"/>
欽定四庫全書<lb/>
　西河集巻六十五<lb/>
　　　　　　　　　　　翰林院檢討毛竒齡撰<lb/>
　　碑記<hi>四</hi>
　　　重修雙闗廟碑記<lb/>
雙闗廟在京城四并園南祠漢忠義前楹而兩神並席<lb/>
如聫璧然相傳其一従城南来丙夜據此而城南之祠<lb/>
虗焉其後三楹養大士像則比丘尼靜元者實為之靜<lb/>
<pb n="KR4f0030_WYG_065-1b"/>
元故前朝宫人相傳萬厯間當福邸出藩之際有尚寢<lb/>
局掌設女官送之城西見道傍小女姣而晳擲以金罌<lb/>
遽抱之入宫即靜元也其後隸坤寧荅應凡若干年而<lb/>
以宫人入道迄于今老矣積向所賜金搆椽習誦而猶<lb/>
懼為勢所奪也在昔洛陽伽藍半屬尼寺而何充以大<lb/>
家婦女祝髪者夥因捨所居宅以安尼衆今靜元自飾<lb/>
所居未嘗藉長安貴人為之化主而丈室自安一巾一盂無<lb/>
與人事然且上陽白髮老入空門即廬江捨宅猶恐棲<lb/>
<pb n="KR4f0030_WYG_065-2a"/>
息之不足而尚忍奪之忠義有神神倍則呵䕶亦倍也<lb/>
静元徒不住介隣嫗之有道者稽首請書石遂書此月<lb/>
日<lb/>
　　　紹興府太守今遷兵巡道許公見思碑記<lb/>
守視古侯伯而周官建侯不越百里郡所轄地封堠壺<lb/>
柝每千里而一闢其間生牧教訓錢貨獄市嵗㑹課甲<lb/>
乙煩不能紀況乎頒銅領節凡當帥兵鎮團練所有事<lb/>
者規模宏且逺矣然讀漢循吏傳住稱吏米鹽靡宻得<lb/>
<pb n="KR4f0030_WYG_065-2b"/>
民驩心故所去見思何與公守吾郡者滿一嵗察㢘為<lb/>
寧紹兵巡副使民思之自郡逮各邑鄉官郵亭争勒石<lb/>
紀功徳而吾邑所標石在西城之郛因砥確摩鋭屬載<lb/>
其事邑於郡為八邑之衝右翼全㑹遮莽而負濕軍興<lb/>
往來所被最棘公下車甫數月㑹撤藩兵變近郡之響<lb/>
答而影傅者南闌甌江東越句章章安之間烽火接海<lb/>
涘導邑界饑寒無厲掲棘矜胄茒介襏赤其腓而馳所<lb/>
至蟻附<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>擁麾臂長嘯漲山谷如毫毛遂於鎮兵失利<lb/>
<pb n="KR4f0030_WYG_065-3a"/>
之次追奔薄郡城城閉先是公已戒閭左民徒户設油<lb/>
燎給木械至是慰之而戢鎮兵之以奔還者城中估販<lb/>
無朝夕儲穀驟貴諸豪家乗急鬭其嬴民無所得食皆<lb/>
張拳洶洶公急捐帑藏賑民民定然圍者益急門兵突<lb/>
出如刀劃水城端礮石逮盡勢已無可如何公登城諭<lb/>
之皆呼曰吾良民也官兵不禦冦而冦我吾何為哉雖<lb/>
然吾不忍負許公許公子我願得一見許公面請死公<lb/>
露其頰于堞間衆驚認曰公耶皆投刃相顧泣曰安敢<lb/>
<pb n="KR4f0030_WYG_065-3b"/>
負公遽散去而邑藉以安既而㑹城兵大至貫邑而東<lb/>
邑子婦走避者如鳥獸散公發帑犒遣乞毋驚民而身<lb/>
請入山撫賊賊見公至皆曰無負公自山陰至諸暨至<lb/>
虞至嵊占業若干其以籍降者若干而邑又藉以安迄<lb/>
于今公辭郡事始矣當甫辭事時台衢用兵方未巳邑<lb/>
車騎徵發以及軍儲餽餉専芻秣兵間間闗險阻悉責<lb/>
之邑之里畝之民公私驛騷嘗解台餉至郡恐勒里解<lb/>
甘給解費乞郡亭轉運遂于餉額之外羡輸若干公立<lb/>
<pb n="KR4f0030_WYG_065-4a"/>
督解發而還邑所羡且著為令令勿以輸輓煩邑民邑<lb/>
民受羡散斗斛于衢每給一户輒大聲一頌公至百千<lb/>
乃已公嘗曰守所以子吾民也吾嘗乗髙車訶途而驅<lb/>
施施坐政事堂而傴僂偃伏鳩形而鵠面者皆子姓也<lb/>
今有子姓饑餒或衣帔藍裂出不耀于人長者輒引為<lb/>
已羞況弄干戈蹈不測彼豈嘗甘為之哉而身為長吏<lb/>
而不急為之救拯子民之謂何且政務濶略第去其已<lb/>
甚而至于為民之際雖一絲一粟必得使鄉部書言可<lb/>
<pb n="KR4f0030_WYG_065-4b"/>
為之區處而後可已曽見長者治家不為子姓計纎微<lb/>
者乎況積微轉成鉅也故其為政類如此公賦性恬澹<lb/>
而見事最敏因閒于治理嘗手植桃李郡署彌山被畝<lb/>
閒造一小舟載書其中毎行部則卧舟以行嘗至蘭亭<lb/>
慨然思右軍故跡修其亭去公名宏勲由世爵恩蔭為<lb/>
今官今現遷副使當公遷時督撫嘉公能請遷行間副<lb/>
使以覘其功民聞之争渡江乞留自親王部堂督撫以<lb/>
下各匍匐入呼曰願還許公親王以下皆動心因仍留<lb/>
<pb n="KR4f0030_WYG_065-5a"/>
寧紹兵巡以慰民志雖所去見思如未去者毛甡為記<lb/>
記曰<lb/>
見公之碣以知公之事亦惟民思之以至于是<lb/>
　　　兩浙開府中丞陳公轉運碑記<lb/>
兩浙開府中丞陳公由藩方特簡加授節鉞不數月稱<lb/>
治夫開府之制合治兵民而其後督理軍撫理民也今<lb/>
則東南用兵<lb/>
天子重撫任使統軍容顓誅殺一復古節鉞舊事于是<lb/>
<pb n="KR4f0030_WYG_065-5b"/>
公得便宜置開府僚屬招募壯勇刺以為廂軍遂設行<lb/>
幕樹六纛于兩牙之間論者謂安撫之尊加于九牧公<lb/>
實始之乃公則有以撫軍為撫民者自夫諸道驃兵咸<lb/>
集斯㑹白晝張弓刀行掠入市或挺劍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>撞門剽私室<lb/>
葢藏公令捕至遽戎服立表下各以軍法徇諸道軍諸<lb/>
道軍咸懾去由是檄金嚴流移諭使來附修城堡穀繕<lb/>
甲械作攻守法凡門下諸生有能言扞衛事者禮之一<lb/>
切硝炭莝棧筋膠芻束勿煩估辦且宻亷行間有陣鹵<lb/>
<pb n="KR4f0030_WYG_065-6a"/>
僮婦悉贖之以給主者公之撫治如是也獨是諸道安<lb/>
撫與諸路轉運相為表裏曩時軍興往來特重糧道而<lb/>
唐宋以後未免以用兵稍劇别設諸路轉運而于兵行<lb/>
之處則更置都部隨軍諸使然要之皆在官也今台州<lb/>
兵餉分委各郡而郡人轉輸有運米一石而給運至十<lb/>
餘金者有七八金者且有斃于礮石死于險阻者古稱<lb/>
粟行三百里則國無一年之粟而漢武輓輸動至萬人<lb/>
率十餘鍾致一石以今觀昔得毋有同情者與乃公勒<lb/>
<pb n="KR4f0030_WYG_065-6b"/>
官解不令擾民至有私𣲖里役者嚴為檄禁且給買平<lb/>
值分别水陸以限僱運大揭榜示于郡縣俾絶其壓𣲖<lb/>
里役給買失值強勒長僱蒙上剝下之弊是何恤民已<lb/>
至與父老苦兵乆矣累卵之勢不搖而傾況綰徒負輦<lb/>
衆有慼色能如是之槩以官而民力緩然則轉運祗一<lb/>
端而其為治者且十百也公名某由恩選起家歴任大<lb/>
使為今官嘗舉尤異<lb/>
廷賜袍帽以嘉其功今復考第一爰為頌頌曰<lb/>
<pb n="KR4f0030_WYG_065-7a"/>
惟公授鉞控制雄闗開牙建纛在吳越間平輯百辟俯<lb/>
循諸蠻分寄在閫就拜于壇啟茲幢幕總其師干神斾<lb/>
鵲羽琱戈虎鞶編蒲藉民仗節詰奸亦越陽九章安兵<lb/>
起賴公常武鎮斯浙水馳鶻伺敵秣馬厲士諸道響應<lb/>
爰集其所戢兵用威馭衆以禮其恵愛民逾于父母至<lb/>
若師行首重督餫三軍負鐎千里餽餕曩者輓輸使有<lb/>
常分中都給粟外鄙行陣是以元凱引漕于晉河内軍<lb/>
需責在冦恂今則輸發下于諸郡但僱官夫不擾民畯<lb/>
<pb n="KR4f0030_WYG_065-7b"/>
費無畆鍾饑鮮道殣舟車連營徒輦繩峻猶懼下吏蒙<lb/>
昧不問飭諸鄉亭榜示以徇憶昔羊怙開藩襄陽衆為<lb/>
立碑峴山之岡望者涕泣觀而徬徨唐有行儉鎮之西<lb/>
荒將吏勒石于碎葉傍君曰文武民是乂康我公嗣興<lb/>
與之相望礱堅抵鋭民志乃章庶其拭之思公之功<lb/>
　　　張推官勒石記<lb/>
自昔推官之建理軍事也今即官以刑雖稱佐獄猶専<lb/>
官焉紹興衝壤也民之良者與莠頑雜居加之甌越用<lb/>
<pb n="KR4f0030_WYG_065-8a"/>
兵獄市四起張君自中州來興剔利弊達幽散滯嚴出<lb/>
入之科苞苴者不得行請謁無自甫朞年而獄市息人<lb/>
皆曰張君哉張君哉又曰張乎出我以生乎吾氏張矣<lb/>
又曰人亦㑹有遇耳吾獨不得當今日而覯祥刑之治<lb/>
乎君不見張君哉于是父老感激謀勒之石夫是石也<lb/>
尋丈耳使以紀君之功耶則煩不勝紀也且君之隠徳<lb/>
能名言乎使汎為誦耶則又未可厭父老情也吾乃舉<lb/>
其略為父老告夫推官非第諸州察推也以内臺刑讞<lb/>
<pb n="KR4f0030_WYG_065-8b"/>
寄之外臺而外臺又寄之諸郡推官是推官臺史也是<lb/>
故以為省讞則為臺使者慎庶獄也其在郡則為小民<lb/>
撤寃情也然而民情之寃孰有如誣命者耶殺人抵命<lb/>
律也而越俗善誣謂之誣命誣者始用橛繼用蔓橛者<lb/>
決也決則情棘而驚決以起蔓慢也慢則緩結證而延<lb/>
縲以致于斃夫以刑官之尊而又加之臺臬之嚴重緩<lb/>
急相煎烈濡等也君則拯橛以緩陰鞫其真而不急予<lb/>
之勘騐其救蔓也即以橛或抵或坐片言折焉無使滋<lb/>
<pb n="KR4f0030_WYG_065-9a"/>
蔓而誣詐者以屏焉何其能乎且夫刑之逮人或名勾<lb/>
提其法用殷著者主之為勾頭而從以無厲伺事之鉅<lb/>
細而夤諸吏所以買勾然且一提出而無厲諸勾從之<lb/>
以薫以灑以詬以慰毎下縣而縣之添勾者搆其間設<lb/>
科圈錢曰見面曰常例曰船飯曰偏手故理刑爪士酷<lb/>
于虎衞而越為尤甚君易以勾牒緩名風而急名雷編<lb/>
紙而飛提即不能而第責之縣之上不親勾也又其能<lb/>
也獄訟非一方也褁糧候讞荒其耨弛其估任胥之利<lb/>
<pb n="KR4f0030_WYG_065-9b"/>
便而先後庚甲尅簿不必理懸版不必序君則隨訟而<lb/>
隨以讞之庭無宿版案無宿簿又其能也獄訟當已讞<lb/>
已得生矣然讞必有刑刑必有贖是雖數鍰以上必囚<lb/>
縶以候于盡夫獄吏之尊可攖乎罪止金作無死法而<lb/>
得死刑寃與君則輕者捐鍰重者押外且有立起解赴<lb/>
者未也追賕之根株而無以給也擇犯者所親可代償<lb/>
者而脅以抵之枝其所枝乇其所乇君毎斥不行未也<lb/>
夫察推為外臺行察察郡中豪彊為厲者而上之臺臺<lb/>
<pb n="KR4f0030_WYG_065-10a"/>
未嘗鞫得其情也法之已原其初即察推亦未嘗果行<lb/>
察也胥以為察之已懦也而彊之多藏也而目為得罪<lb/>
人情乎而君輒禁之未也臺讞駁覈動輒再三奸胥藉<lb/>
之以為利而請謁所至兼有朝定而晡更者已讞也驟<lb/>
而覆讞求其剛正不阿守成而不詘難矣而君毎讞定<lb/>
屹如山立雖百參駁不少動夫息奸誣知也慎行察仁<lb/>
也戢役胥勇也減贖鍰撤監候恵也速結讞絶株累斷<lb/>
更反明也又武也既仁又知既知又勇既知仁且勇而<lb/>
<pb n="KR4f0030_WYG_065-10b"/>
又進之明與恵與武君足傳矣君名某由進士起家為<lb/>
今官<lb/>
　　　神告記<lb/>
康熈十六年三月安西估魏丙貿卉布上海市中夜就<lb/>
旅主人宿醉卧風雨大作失槖所藏金三百兩盡先是<lb/>
旅主人俞甲相槖金估布料其數而以他事入鄉屬其<lb/>
季俞乙守舍至是捕騐賊不以穴入而以門出謂乙盜<lb/>
金乙不知所為經于梁出舌力救得甦上海令任君素<lb/>
<pb n="KR4f0030_WYG_065-11a"/>
善讞至是疑之方庭鞫時卧一垂死人箯間刑無所施<lb/>
而估失金盡哀號有如窮猿獨念此二人者生與死未<lb/>
可知然且必根株其人掠肌膚析骨肉以求實即得實<lb/>
而推求之下所傷已多萬一不得則自今以往其為無<lb/>
何而受害者將不止二人也踟蹰乆之命舁去獨詣城<lb/>
隍廟禱于神請以實告而留捕隨往者使待命于神寢<lb/>
宫俗神祠得置寢宫殿後羅列帷幔楎椸巾盂屏几如<lb/>
生而虚其位時十九日捕夢伏寢宫下私念此位中當<lb/>
<pb n="KR4f0030_WYG_065-11b"/>
得神至而乆不至少選有幼婦出呼曰神已詣縣去矣<lb/>
留衣賜汝遂右手抱細女左手挈衣與之及接視則裙<lb/>
襕也歸以告君君是夜亦夢神幞頭緋衣前㦸手云已<lb/>
得賊而君未知耶其云神詣縣者正以神來告是語也<lb/>
質明則估又入報夜分時賊已還金一百兩投旅舍去<lb/>
君是時方疑乙慮罪或姑還金至得捕語則俯首再三<lb/>
仰而曰夫賜衣而得裙襕則非衣也非衣者裴也豈有<lb/>
裴姓其人者耶捕叩頭曰似也閭左有裴愛無厲不事<lb/>
<pb n="KR4f0030_WYG_065-12a"/>
家人産其人僦旅舍傍而得出入于其舍即欲得裴姓<lb/>
此當是君曰然然則其抱細女者抑可知矣夫細女愛<lb/>
女耳吾聞納音之數陽姓從左今左非衣而右愛女其<lb/>
為裴愛無可疑者雖然吾懼以私臆入人罪使蹤跡之<lb/>
無實復命捕詣神再候命既則捕復夢伏寢宫下見一<lb/>
吏呼曰神至矣至則實其所虚位已而復入見前婦出<lb/>
持敗褌與捕而以米筐遣少僕隨老僕攜去乃復告所<lb/>
夢于君君曰是已仍與褌者果非衣也敗者已露也米<lb/>
<pb n="KR4f0030_WYG_065-12b"/>
則八十有八禮凡出老者先之今少者繼出意者賊當<lb/>
敗續出金八十八兩遂收裴拷之得實其狀云風雨夜<lb/>
先入舍匿盗金至十九日夢神勅還金因先投舍金一<lb/>
百兩今續存八十八兩在泮中餘各有所遂泅泮得金<lb/>
定招伏而追給餘金所未全者邑人張錫懌曰晉史載<lb/>
成都令察奸如神唐順陽劉君神于摘發而李果宰洛<lb/>
陽獨曰古今正人能達鬼神則又何與君秉性正直往<lb/>
合神聽且誠于格禱祗以一念好生之隠委曲求實致<lb/>
<pb n="KR4f0030_WYG_065-13a"/>
鬼神聰明亦委曲覈實以告之若其解斷明晳能抉周<lb/>
官掌夢之袐雖君實多學然亦君清潔寡嗜慾神啟其<lb/>
智有如是也當君初蒞時為七月二十五日越三日而<lb/>
火燔民居是日大風作燎如揚箕君竊念甫下車而菑<lb/>
及吾民豈吾實不徳耶徒步拜火所泥銜于衣時正焚<lb/>
輪間風不息而火息嗟乎神已君名辰旦字待庵蕭山<lb/>
人由丁未進士為今官<lb/>
　　　觀音庵送子記<lb/>
<pb n="KR4f0030_WYG_065-13b"/>
上海城南有觀音庵邑人祈子處也朱公子簪原曽禱<lb/>
庵歸夢丈夫子冠裾來前生一子慧甚易朞而死復過<lb/>
禱則夢甲士排户入擁一兒至曰送官哥來及見則前<lb/>
兒也既而果有娠將彌矣丁巳三月十三日予過上海<lb/>
主簪原家因予與其尊大人司刑公有舊故也甫入門<lb/>
即聞内讙譁聲怪之既而主人出迎予于堂熟視錯愕<lb/>
亟詢其故則曰内人適産兒耳于是起賀然未知其錯<lb/>
愕者何等也越數日作湯餅㑹酒酣簪原始語予夙昔<lb/>
<pb n="KR4f0030_WYG_065-14a"/>
祈子時所夢丈夫子者其鬚眉軀幹暨冠服儼然如君<lb/>
然已死及再祈再娠則居然前兒也然而君入門而兒<lb/>
生豈君實有神能化身為人抑亦大士者重君姑假君<lb/>
以示信耶予思古有愛其人而願為子者<hi>自註唐白樂天愛李義山</hi>
<hi>詩願為其子</hi>予愛司刑則為其子姓固亦無怪然予儼然生<lb/>
人也昔予避人時曽寄居法華山中許大士捨飾而未<lb/>
償也迄于今易十五年其証明乾公已死維揚而予忽<lb/>
病痁見大士呼予前出紅紙三寸令讀讀竟怖甚以為<lb/>
<pb n="KR4f0030_WYG_065-14b"/>
已死逮寤而紙中字眯如漆室獨記口語云許捨飾而<lb/>
乆逋之何也今又一年而湘溪蛤公命予誦法華普門<lb/>
品以延其願然則予之神為大士所役乆矣世固有飲<lb/>
食日用而離竒變幻如平平者大士欲示神且假生人<lb/>
以示神其幽明相通本屬可信況仲春祠髙禖為祈子<lb/>
始事而詩言寢夢史記載吞鳦躡跡其為竒誕有過于此<lb/>
者吾感大士之神而告夫世之供大士而祈子者之當<lb/>
有騐也因從簪原請而為之記之康熈十六年五月日<lb/>
<pb n="KR4f0030_WYG_065-15a"/>
記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_065-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻六十五<lb/>
</p>
<p>
</p>
  </div>
</body>
</text>
</TEI>
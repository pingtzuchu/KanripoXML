<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻三十二</head> <lb/>
    <p>
<pb n="KR4f0030_WYG_032-1a"/>
欽定四庫全書<lb/>
　西河集巻三十二<lb/>
　　　　　　　　　　　翰林院檢討毛竒齡撰<lb/>
　　序<hi>九</hi>
　　　硯隣偶存序<lb/>
韓退之陳言務去而柳州于龍門文題之曰㓗夫龍門<lb/>
文亦繁矣而僅以㓗稱文豈在侈言哉西昌蕭孟昉以<lb/>
豪詄自喜其意氣卓犖交游滿天下且披閲萬家日鋟<lb/>
<pb n="KR4f0030_WYG_032-1b"/>
先人所秘書行世疑其為文必恢竒汗漫潰然于羈繩檢<lb/>
括之外乃蕭條髙寄峻削而清嚴若惟恐㸃墨之或累<lb/>
我者一何㓗也予交孟昉有年矣當予見孟昉于廬陵講<lb/>
堂相顧忼愾天下事亦何一足當吾所為今距十餘年而沈<lb/>
淪往來重合柴車于長干雨花之間慰勞無恙又若天下<lb/>
事皆非吾所得為者夫天下之去煩難而就簡澹者豈少<lb/>
也哉雲霞燦然歸于太虚百川下渫根本自見孟昉家有别<lb/>
業其先奉常著書處則春浮園也亭臺花竹甲于江表乃<lb/>
<pb n="KR4f0030_WYG_032-2a"/>
蕩無一存而孟昉于通徳舊門别為營構名曰硯隣今<lb/>
硯隣偶存則所為文也天下大矣四裔渺漫望之無際<lb/>
而一身所當不過萬里然且萬里所致極車馬紛紜驅<lb/>
騁揮斥之稠沓而究所棲止仍在一室若所稱硯隣非<lb/>
與夫以天下之大四裔之廣極驅騁揮斥之稠沓而所<lb/>
存者止硯隣然則硯隣之所存之文抑可知己<lb/>
　　　青門文稿序<lb/>
向從蘭陵文選中讀邵青門文嘆其豪上雋永昱昱有<lb/>
<pb n="KR4f0030_WYG_032-2b"/>
氣累串其所學而意㫖龎厚薈然發乎詞超然乎近之<lb/>
所為文者今年秋避人呉市則遥題其所寄像所稱青<lb/>
門五真圖者其貌有五其人葢可得而見也既則吕子<lb/>
絃績擕其稿來曰此青門君之文也盍序之夫青門者<lb/>
非即其先人邵平所隠居而種瓜者耶天下為文家不<lb/>
少矣方其操觚特達與世抑揚必爭相容衒以求得當<lb/>
乎其時及其既而文與時㑹大者能見于朝廟小亦得<lb/>
播之鄉國閭巷之間使觀者有以考其詞而論其世此<lb/>
<pb n="KR4f0030_WYG_032-3a"/>
所貴乎文也自非然者必文不足以乘運或有文矣而<lb/>
連㑹偶不足以達之斯善藏已耳焉有少習鉛槧既已<lb/>
重有聲于人而藐焉棄去遊遨乎四逺返而遁于圃人<lb/>
以自託夫所為青門也者吾方讀其文而哀其情之有<lb/>
難通焉乃人亦有言曰豐乎遇者嗇乎詞文有所達則<lb/>
時有所違是故同一文也而應世者目文為時不應世<lb/>
者不目文為時然且習時既乆即未嘗應世而亦若有<lb/>
時焉移其中者此無他誠以今之為古文者即皆今之<lb/>
<pb n="KR4f0030_WYG_032-3b"/>
為時文者也夫文無成法隨在可見而時則以成法紏<lb/>
畫其間不予文以文而予文以法然且曰入乎此則是<lb/>
出乎此則否夫必立意以造喙析股以建體吁噏其初<lb/>
終而曳銜乎首尾者此他文之所通而帖括之所守也<lb/>
故行文百變帖括居一而乘時之家耑守一得即拘文<lb/>
牽義撿行攝墨苐恃其孱胸而已可自附于古昔大家<lb/>
之列此宜超世肆志者之所不為而世争稱之邵子之<lb/>
青門自居其有遺世之思乎夫天下無難為之時有不<lb/>
<pb n="KR4f0030_WYG_032-4a"/>
為之志邵子方丁盛年時際可為即以其才其學出而<lb/>
應世雖南説甌蠻北平大夏亦何難急于自見而掉臂<lb/>
勿屑宜其時之塞而文之通也乃人有言曰文之有法<lb/>
猶文之有體也文不能舍傳記銘誦以為體則亦不能<lb/>
舍規撫萬度以為法顧亦有法與體之未可限者周書<lb/>
誥通乎誓史遷傳序似短長家言張衡思元賦即離騷<lb/>
也阮嗣宗奏記與箋啓何異任昉為王文憲集序或以<lb/>
為傳或以為誌韓退之作諍臣論仿彿乎答難解嘲而<lb/>
<pb n="KR4f0030_WYG_032-4b"/>
東坡賦赤壁微近于記葢合歌行引曲吟嘆篇誦謡辭<lb/>
鹽詠而要之皆古詩合傳記銘誦漢魏唐宋縱横出入<lb/>
要之皆古文也夫圃無疆理而溝塍以分瓜不飾青黄<lb/>
而五色以判人不必有兩形而屢貌之而屢肖以像青<lb/>
門之文其隨地可見如此<lb/>
　　　友勝集序<lb/>
兑之彖曰君子以朋友講習夫兑為麗澤不其文與然<lb/>
而所藉在講習則是朋友之助之不可已也顧君子之<lb/>
<pb n="KR4f0030_WYG_032-5a"/>
友先謀後游小人之友先游後謀葢合志同術竝立互<lb/>
下必相稽以賢相觀以善而後同心之言可以布華文<lb/>
而成麗澤否則種木不擇地徒蔓焉爾予少慕結納甫<lb/>
束髪即願友天下善士爾時承啓禎後門户餘習每一<lb/>
髙㑹百千成羣甚或召集十五國有聲應者按籍而勒<lb/>
名舟車蠭合山澨皆滿所至飲酒食肉累丘填壑而分<lb/>
塲而列幔者其考鐘伐皷之聲震慴逺邇要其初本以<lb/>
求友而浸淫汎濫物盛而衰迄于今天下之䝉禁令而<lb/>
<pb n="KR4f0030_WYG_032-5b"/>
受錮禍者且二十年也夫切靡利鈍本無多人在昔四<lb/>
友七賢三君八達其數可稽而推而極之梁園鄴下緑<lb/>
池素葢自誇盛大究其所稱連榻而止耳夫博交者馳<lb/>
虚而審友者責實夫人而知之矣今何生卓人輩讀書<lb/>
論文雅有同好將欲合里閈交游為他山之攻抽詞比<lb/>
牘月有較時有㑹礲礪真切不涉浮薄葢一雪從前社<lb/>
事而更為斯集子嘗曰㑹友以文而他日謂門弟子曰<lb/>
賜也好友其勝已者吾聞諸子之所㑹則皆論文之事<lb/>
<pb n="KR4f0030_WYG_032-6a"/>
也其所集者則又擇取其勝者也向者西園之彦不名<lb/>
為社而名集今豐狐之腋集以成勝邴原友盧植陳蕃<lb/>
而徳彰郭林宗友王憲符偉明而名著王元之友㓂萊<lb/>
公王文正馬公樞密而譽問以顯諸子非其遺乎若夫<lb/>
黨人之餘垂老放廢其諸游處者已不能無時過難攀<lb/>
之感而乃復為諸子輩序兹勝㑹即欲不笑于善士而<lb/>
豈可得也<lb/>
　　　余澹心娥江吟巻序<lb/>
<pb n="KR4f0030_WYG_032-6b"/>
澹心游越時予方入蔡澹心之扶杖命檝登高臨深與<lb/>
越人相遇于盤盂皷鐘之間予不得而知也及其後予<lb/>
讀澹心詩而乃知之信然則予之入蔡嘿無一言後之<lb/>
人其能知予之出入廣桞食飲于羊圏牛蹄與淮蔡人<lb/>
亡名一相見哉然則無言之必不勝于有言也人有汎<lb/>
江海而來歸者詢其江海之所見無有也其行也拳攣<lb/>
樓㯭目不接瀺灂即接之苐演演而已夫是以終無所<lb/>
言而或者過之憑陵感興歴記其山川雲物之奇古今<lb/>
<pb n="KR4f0030_WYG_032-7a"/>
事蹟之異與夫鰍蟲蠏魚黿鼉兕<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>之汸洋變幻然後<lb/>
知向之不言之非也澹心所至輙有詩累詩以萬而區<lb/>
其所至各為篇帙讀之而得考見其所游與所詠也乃<lb/>
澹心入越不及與予同為詩洎予入呉而始屬予序其<lb/>
所為詩越人序越詩亦復何辭苐予之入呉仍不能如<lb/>
澹心之入越祇讀其為詩光明轢落能隠人千百恢乎<lb/>
其中而游刃乎外則向使予入蔡時縱有詩能如澹心<lb/>
哉詠江海者見木華郭璞之賦而悔之以為雖有言亦<lb/>
<pb n="KR4f0030_WYG_032-7b"/>
猶之無言夫有言猶之無言而况於無言也娥江越之<lb/>
一名也<lb/>
　　　王憲隣游草序<lb/>
與憲隣相别有年聞其東來惟恐顛毛乍改相見不識<lb/>
既窺照自審而又轉憶其言笑顧盻宿昔慰勞之狀然<lb/>
後操舟一從之至其詩文之來前則暗中能索不待辨<lb/>
也及予見憲隣而形容粹然仍如城北徐公者獨新詩<lb/>
之美較勝疇昔驟讀之幾至不辨則假使予未見憲隣<lb/>
<pb n="KR4f0030_WYG_032-8a"/>
時僅見其詩不幾反失吾憲隣也哉夫憲隣之為詩乆<lb/>
矣方予以避人渡淮而憲隣勞之惟時賣餅淮市未遑<lb/>
出而偕憲隣倡且和也及其後漸聞憲隣詩流傳東南<lb/>
間窺其所貽什意㫖厚矣其詞抑宛麗有法私嘆淮里<lb/>
自枚生以來代嬗藻才予所見憲隣其一耳今憲隣來<lb/>
越予復渡江而憲隣東西瀏覽不能忘其地而為之賦<lb/>
詩予向不嘗渡淮也哉江畔壺漿歴掩勿露而由江溯<lb/>
淮淮人士之哀予窮而進食者踵相接也憲隣漫游于<lb/>
<pb n="KR4f0030_WYG_032-8b"/>
呉山越水之間予不能相從適館授餐一切有闕而僅<lb/>
僅以山川清虚供其盼睞可謂薄矣然且勝地無幾盼<lb/>
睞有窮而流連不舍重假諸題咏以藉之生色夫憲隣<lb/>
之有厚於斯地如此則即使予不見憲隣詩僅見憲隣<lb/>
而憲隣之詩其為進形容而稱勝者豈有既哉<lb/>
　　　淮隂戴龍質詩稿序<lb/>
予以避人之淮隂淮隂友人爭邀致其家而進以食予<lb/>
嘗有札致友云韓王孫一漂母耳而予之為漂母者無<lb/>
<pb n="KR4f0030_WYG_032-9a"/>
算正指是也特不見者十年幸得一見感生於神明喜<lb/>
達于色景大夫見宋玉曰不虞復見故人不虞復見楚<lb/>
山之碧予亦曰不虞復見我龍質且不虞復見我龍質<lb/>
之詩之美葢懽忻之極急不能傳則悉舉而委之無如<lb/>
何焉雖然語有之曰愛其人者及屋上烏予愛龍質即<lb/>
宜愛其詩不問其詩之當與不當而一以愛之而予于<lb/>
龍質則反有推求而不能已者曰此其所以為愛之者<lb/>
也懸黎之美者罕矣當其占美必追摩拂拭若惟恐砆<lb/>
<pb n="KR4f0030_WYG_032-9b"/>
與䃉之得見攘者而初求其瑕繼指其釁夫而後孚信<lb/>
特達一出而天下之英瑶孫焉今天下孰不好指人之<lb/>
詩而求之于無可指而後人之好與不好亦且一見而<lb/>
中其所喜夫乃見其美也龍質不自好其詩然為詩已<lb/>
乆今所存者出游詩耳當予在淮時龍質好予詩嘗編<lb/>
予所為詩課其子弟暨予去淮而龍質索予書一巻置<lb/>
之懷袖且貽札曰日誦毛詩宛如對面其好予詩如此<lb/>
然則予之好龍質之詩豈以云報哉夫予食漂母之食<lb/>
<pb n="KR4f0030_WYG_032-10a"/>
而至今無以報也而謂能報其詩乎<lb/>
　　　東昌倪天章遺集序<lb/>
方予避讎時皷筦渡淮淮之君子爭褁飯飯之而其載<lb/>
之車而藏之壁者則犬章也天章以東昌名士亦不得<lb/>
志而居淮驚翔之鳥同集于瀨其意氣相得豈顧問哉<lb/>
獨未嘗以文章之事相切䃺也昔趙太常避安丘註孟<lb/>
子七篇其自為詩約三十三章而安丘孫生了無所見<lb/>
顧兩人俱傳今予之在淮本不能有所著明而天章贈<lb/>
<pb n="KR4f0030_WYG_032-10b"/>
予數詩耳千秋萬世後其誰知予與天章意氣相得有<lb/>
能如昔之太常與安丘者乎乃天章以不得于家人還<lb/>
歸東昌既而又徙之彭城憂死于雲龍蜿蜒之間予在<lb/>
途聞之徬徨哀哭以為天章既客死生平意氣盡矣且<lb/>
家産散落詘然身後其無所留遺抑可知也苐恨其常<lb/>
時所為文不能早為之撰定使可傳世而淮安劉勃安<lb/>
者君子也其交天章先于予而意氣相得即與予同當<lb/>
予在淮時與之飲于天章之亭亭前薜荔牆髙裁數仞<lb/>
<pb n="KR4f0030_WYG_032-11a"/>
霜棲而葉紅每飲必酹曰吾敢忘此薜荔牆哉其後天<lb/>
章以居居勃安予作詩思之而未有寄也今勃安輯天<lb/>
章集而貽予屬序夫勃安之為天章則得矣而予饗其<lb/>
成而加之以序然敢無序耶葢文有以序顯者王仲寳<lb/>
遺文若干加以所撰述七志諸書而至今所誦者惟彦<lb/>
升之序則文之有賴于序也序有以文顯者滕王輯子<lb/>
山之集親為作序故子山集中有所為謝滕王集序啓<lb/>
者而當時不傳其序而傳其所序之集則序之有賴乎<lb/>
<pb n="KR4f0030_WYG_032-11b"/>
文也天章豈藉序以顯文者哉獨是前賢感恩既報之<lb/>
當時而身死千年尚惟恐書史之遺其名而託諸夢寐<lb/>
而予以貧賤之身溘然逮死不能為良友所藉而又無<lb/>
文章以為之傳述則其把筆心痛者也<lb/>
　　　戒定寺乞米飯僧䟽簿序<lb/>
戒定寺僧元公既已修復戒定寺功成乃持鉢之四方<lb/>
乞米飯僧矢以滿千石為願或者疑之夫僧者生也以<lb/>
無生為能生故資生之具一概不設而苐以禪為滋味<lb/>
<pb n="KR4f0030_WYG_032-12a"/>
故佛初入山僅食一麻一菽無所丐施而經云僧家雖<lb/>
飲食而味在禪悦今朝營晩餐春募夏饗是以食為累<lb/>
也且儒者不云乎不耕而食此釋氏之所以見袪于道<lb/>
也而公方乞食有説則可公曰不然僧之必耕而食固<lb/>
也然有寺田則耕無寺田則乞寺亦惟無田以有此乞<lb/>
也是故僧之食于人亦猶人之食于農也且吾嘗見有<lb/>
得食而自私者矣終嵗勤動力田而逢年初未嘗不自<lb/>
食其食然而内不惠于親外不溉于人近不逮于寡婦<lb/>
<pb n="KR4f0030_WYG_032-12b"/>
而逺亦不顧夫道饑而死者則亦何賴乎有是食矣有<lb/>
如髙言大共衣博而游曷嘗不藉人之食然而取之不<lb/>
刻與之不割拾䑕壤之餘粒給鼯腹之有數而且以其<lb/>
所得者即隨手而散之他人既不竭人力而又不自私<lb/>
其有有人如此此毋論乞食迦葉太子已行循城托鉢<lb/>
阿難不免而猶之不耕而食乃苐貰大官之禄擇其六<lb/>
百石以上二千石以下可以脂身而豢槖者而瓜以濟<lb/>
人是亦秀民之善者也予笑曰辯哉元公將之呉而呉<lb/>
<pb n="KR4f0030_WYG_032-13a"/>
有故人可與告斯語者因書之簿以為勸若夫儒者之<lb/>
乞食則饑來我驅吾嘗乞食于瀨中而未敢道也<lb/>
　　　甘露亭募序<lb/>
西陵臨漸江之東長波涾湤往有驚豗謝惠連詩所云<lb/>
西陵阻風是也顧其地西通錢唐海水兩接圻<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>之或<lb/>
壤而或汨者彼此相嬗聞之梁開平中錢氏武肅曾築<lb/>
捍塘于候潮通江之門潮汐東首咸奔西陵幼時父老<lb/>
言八月十八日觀濤于望京門樓水之跳者能沾衣裾<lb/>
<pb n="KR4f0030_WYG_032-13b"/>
今則平沙斥鹵彌望無極夫地遼則間以亭使夫往來<lb/>
輪蹄可藉託足此即古長亭短亭之遺製也乃官程負<lb/>
弩估騎導節典制所略而浮屠以利人之念起而承之<lb/>
彼長江澔□風雨四來操舟之阨于洶涌者與提壺牽<lb/>
車之顛連于褰裳與望崖者非茅茨覆葢何以克濟然<lb/>
則亭者崇伯之九仞而大夫之一輿也然而名甘露何<lb/>
也今夫施飲者利人之一也昔有苦呉飲而名為水厄<lb/>
者矣夫同一飲人而當其急則為甘露不當其急則為<lb/>
<pb n="KR4f0030_WYG_032-14a"/>
水厄今之翼然而高峙者豈少也耶登臨未巳輙棄去<lb/>
勿顧而獨于是亭徘徊焉非秋霖戒塗則春江難涉非<lb/>
乘障欲留日㰕在地則升亭四望浪高于山其去其所<lb/>
苦中其所急一亭之憇誠不啻暍之于䕃而渴之于飲<lb/>
也則夫甘露之名亦殊有甚利焉者况其為夏水冬湯<lb/>
者耶予止是亭浮屠清源者請予書幛為行路勸予願<lb/>
行路者之思其急以成其利遂書某月日<lb/>
　　　楊園藝菊詩序<lb/>
<pb n="KR4f0030_WYG_032-14b"/>
古菊無異色月令稱菊有黄花而周官載王后六服有<lb/>
曰鞠衣即黄衣也色紫者名馬藺耳陶隠居謂白菊治<lb/>
眩而抱璞丹法亦用白菊然大抵甘菊入藥與今之菊<lb/>
種異焉惟唐人作白菊詩其摹畫纎麗有似今種而宋<lb/>
人為菊譜則云有以香得名者麝菊是也有以色得名<lb/>
者錦菊也以像得名如所云孩兒菊者是也或以葉得<lb/>
名即金絲菊也故洛陽劉氏譜菊得三十五種而呉門<lb/>
范村東陽諸圃各誇所植約得七十餘種而漸而廣推<lb/>
<pb n="KR4f0030_WYG_032-15a"/>
至百種備矣今楊子雲士好藝菊其為種不越數十而<lb/>
擇其株好而色殊者且區蒔得法漱溉摘掇嵗勞而日<lb/>
瘁凉秋花發莑茸滿堂觀者數百里爭造其下一至再<lb/>
至悉流連把玩而不能去于是有貽其詠吟以志勝者<lb/>
乆之成集而命予序首夫詠菊亦難矣體物瀏亮古人<lb/>
所重而今則習汎設之詞鮮形似之語試與觀楊氏之<lb/>
園叢葩若屏攢卉過錦雙紋百鐸高下層疊毋論菊種<lb/>
稠雜難以遍擬而即此以觀雖使元亮抽思安仁結體<lb/>
<pb n="KR4f0030_WYG_032-15b"/>
猶恐未能窮形似之妙而苐令詠菊之煩多于藝菊則<lb/>
亦有菊者之勝也或曰菊等蘭杜不伍凡草雲士所種<lb/>
葢以自况故種不貴多而貴佳予每欲區别其種之與<lb/>
俗異者續為之譜而系之以詩然而難之<lb/>
　　　茹大來詩序<lb/>
山隂二茹子皆以古今文詩詞名能于人予嘗與小茹<lb/>
子游亟稱其兄大來今文為已所未及夫小茹子以今<lb/>
文取科第乆矣然猶謂不及大來則豈非大來之文其<lb/>
<pb n="KR4f0030_WYG_032-16a"/>
所詘者猶優乎况其為優焉者也先施不以不嫁而無<lb/>
容也况美心為窈美粧為窕不止作青廬之飾而匠人<lb/>
入山相木手無成鐻雖隠深未衒或不蒙見者所許而<lb/>
中心悠然養其神氣而足以自見然後削為鐻而驚之<lb/>
如神吾未知大來之文其能加于人者何等也而即以<lb/>
其詩觀之四始六義治之有素乃思心窅㝠恍棲息于<lb/>
義得言忘之地若善刀不試而解中窽㑹隨所觸而圜<lb/>
轉四應登臨酧酢皆成詠歌是豈大來之詩不欲急見<lb/>
<pb n="KR4f0030_WYG_032-16b"/>
其所長而所長卒莫過與予嘗溯大江道潯陽蠡浦思<lb/>
西上灩預南窺昭潭一抒生平所欲觀而徘徊中道遂<lb/>
致兵戈滿前竟不能達大來訪友瀏陽迴舟夏口其間<lb/>
賦大隄而弔蒼梧所稱青蘋紫蘭者寓目興懷諷嘆成<lb/>
帙則以視小茹子宦游儋耳行吟海上其及與不及又<lb/>
未可知公輸墨生其果能彼攻而此却否也<lb/>
　　　陳徳宣山堂近體詩序<lb/>
邑能詩家賾于郡然自唐賀監後無傳人焉即初明諸<lb/>
<pb n="KR4f0030_WYG_032-17a"/>
君子若任處士張助教魏尚書輩先後間出各擅時譽<lb/>
顧欲與高張何李方幅齒遇而不可得况其他與予少<lb/>
時得讀曹文學體升詩私謂其五七律當頡頏宋之問<lb/>
孫逖王維之間而究其集無兼本後人不能存司馬長<lb/>
卿即有書空居而已至若包淳博沈七與予同時争上<lb/>
為著作相繼徂謝今人間不傳一詩詩亦豈易言乎徳<lb/>
宣與何卓人游卓人亟稱徳宣才不可及方有事制舉<lb/>
而以詩為餘事然已率能如郎士元劉禹錫輩予覽之<lb/>
<pb n="KR4f0030_WYG_032-17b"/>
嘆曰良然哉夫明月之璧獲于魏野驔魚之駕取之在<lb/>
坰然而求馬于魯郊搜玊于大梁而世不再見何也以<lb/>
生材之本無定也故神物之生隨地可見必謂苧蘿皆<lb/>
美婦而惡溪無潛魚豈理也與邑故乏傳人然當多才<lb/>
繼起之際豈無奇文特出超越前進若賀監以上者倘<lb/>
假予以年吾見徳宣之能名也徳宣好賈山至言故以<lb/>
至言名而山其堂然則山堂不僅以詩也<lb/>
　西河集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻九十二</head> <lb/>
    <p>
<pb n="KR4f0030_WYG_092-1a"/>
欽定四庫全書<lb/>
　西河集巻九十二<lb/>
　　　　　　　　　　　翰林院檢討毛奇齡撰<lb/>
　　墓誌銘<hi>二</hi>
誥授通奉大夫廣西布政使司布政使顔君暨<lb/>
誥封二品夫人田氏合塟墓誌銘<lb/>
君諱敏字乃來别字澹叟曲阜復聖裔也其先在明初<lb/>
有以軍功襲錦衣者籍宛平為宛平顔氏君少為諸生<lb/>
<pb n="KR4f0030_WYG_092-1b"/>
與其弟諱斆字敷五並名㑹<lb/>
鼎革開科君出試中順治乙酉舉人當是時贈君鳴鴻公<lb/>
娶馮太夫人生君而卒獨楊太夫人生敷五者尚在堂而<lb/>
家貧時君已娶田夫人日辧菽水事楊太夫人不給君乃<lb/>
就新安教諭思匄升斗而臺使以君賢薦會己丑大比君<lb/>
于正月遷閩縣令將領憑乃復詣吏部堂請㑹試部以非<lb/>
例沮獨掌堂者奇君言許之時君弟已先一年中順治戊<lb/>
子舉人與其兄同試春官而君成進士授刑部主事進郎<lb/>
<pb n="KR4f0030_WYG_092-2a"/>
中海冦闌入内江江介士大夫多為所誤興大獄君典<lb/>
江南司江南臺使奏報下部屬君定爰書君披牘着曙<lb/>
不寐必求得其可以生者入報每力觧即迕堂上官不<lb/>
顧獄藉之成乃以一麾遷池州守池故宋包拯所守州<lb/>
也君至拜拯曰豈有繼公官是邦而敢負公者三年考<lb/>
第一民思君如拯竝祀之遂遷湖北按察司副使上荆<lb/>
南道㑹義王孫可望由西南來歸我兵迎勦者大將軍<lb/>
貝子固山以下皆牧馬荆南而以供億厚責君君為廣<lb/>
<pb n="KR4f0030_WYG_092-2b"/>
儲偫蒭茭糒糗一切支放皆有法軍無譁者既而遷本<lb/>
省布政司叅政分守下荆南道大經略内院洪公夙知<lb/>
君至是以君能題君貴州按察使攝布政使事時大軍<lb/>
進滇者必道黔値黔飢斗米錢十千前此轉餫每至黔<lb/>
以道險手牽足挽幾三十鐘致一石因改黔秋糧令折<lb/>
本色至是民不堪土司奔逃君請之撫軍仍改如舊賦<lb/>
征銀民便之不數月即遷廣西右布政使隨以轉左改<lb/>
陜西君赴陜至岳値弟敷五亦由刑部郎為岳州守楊<lb/>
<pb n="KR4f0030_WYG_092-3a"/>
太夫人正在署君不見有年急欲見楊太夫人趨而入<lb/>
楊太夫人出迎之遇之屏門牽衣啼遂留岳與弟共被<lb/>
伺色笑浹旬終以限嚴不能别竟奉楊太夫人西入秦<lb/>
時兩湖未靖慮楊太夫人或念弟每當令節田夫人必<lb/>
謀之君假弟家書從洞庭來道無恙率以為常康熈二<lb/>
年<lb/>
王師征西南大㑹各路兵分隘進勦而大將軍獨取道<lb/>
關隴士馬之集興安者日以萬至多不給君立疏險易<lb/>
<pb n="KR4f0030_WYG_092-3b"/>
别水陸措夫辧饟按程而應之事平<lb/>
上嘉恱㑹<lb/>
覃恩授通奉大夫封贈召回京改補適弟從岳歸仍共<lb/>
被事楊太夫人當是時君通籍才十餘年而九遷其官<lb/>
所至享能名且<lb/>
主眷位駸駸上他人處此鮮有能却足者君乃與其弟<lb/>
家居闔門色養者十三年康熈庚申君弟起四川叙州<lb/>
守而君以八桂亂大兵方南下議非重臣轄其地不可<lb/>
<pb n="KR4f0030_WYG_092-4a"/>
特<lb/>
詔君開蕃廣西時田夫人以疾卒不顧行大將軍頼公<lb/>
統征滇兵從南寧道入藉君籌挽得底定而大軍告㨗<lb/>
舊時定南王藩下官兵家口約數萬盡遣還京凡軸轤<lb/>
長年無正饟可辦君立出帑金僱募逮起發而後捐輸<lb/>
以補之乃以力瘁并病瘴上書乞身而代事者以薏苡<lb/>
危君君嘆曰吾通籍以來家居與游仕相半惟此國與<lb/>
家兩不能已今<lb/>
<pb n="KR4f0030_WYG_092-4b"/>
主恩究未報太夫人在堂不終事有弟在川而竟不能<lb/>
與一訣憾可知已遂不起君生于萬厯丁已正月八日<lb/>
卒于康熈甲子四月二十六日年六十八田夫人者世<lb/>
襲錦衣仰吾公女賢而孝善事楊太夫人而先君逝生<lb/>
于萬歴丙辰十一月二十六日卒于康熈庚申三月十<lb/>
九日君兄弟三人而伯早世生子二不禄因以弟敷五<lb/>
子伯虎為之後伯虎官監生候選兵馬司指揮娶顧氏<lb/>
太常寺博士雲門公女辛丑進士現任江西貴溪縣知<lb/>
<pb n="KR4f0030_WYG_092-5a"/>
縣啓祥其兄也女二長適丙戍舉人河南汝寧府知府<lb/>
濟之臧公長子現任江西贑縣縣丞炎次適荆州總鎭<lb/>
子淵馮公次子山東平度州知州庭棨子淵故涿鹿相<lb/>
公孫妾嚴氏生女一幼君世本聖裔而兄弟赫赫時聖<lb/>
裔在朝有太史天官大夫兄弟最名而君兄弟在外為<lb/>
方州大臣與之埒乙丑嘉平月將合𦵏君夫人舊阡而<lb/>
孝子伯虎介天官大夫拜予狀而謁予以銘銘曰<lb/>
覬禄仕娱親顔乃以王事而厠之戎馬之間雖持節三<lb/>
<pb n="KR4f0030_WYG_092-5b"/>
苖開蕃百蠻公之功在四裔而公之志仍不在一官是<lb/>
以白雲在望不無嗛嗛而有弟和恊且隔之蜻蛉之川<lb/>
庻子弟之子而内闢宫竉外奉几筵曰此君與夫人之<lb/>
阡也而于以大其傳<lb/>
敕授儒林郎山東都運分司運判俞君墓誌銘<lb/>
山隂兩俞君工文章謂易菴與余菴也易菴以儀曹郎<lb/>
死于官而余菴入成均殫志舉子業歴癸卯丙午壬子<lb/>
三科屢薦不得㑹八旗教習員闕余菴乃上書謂舊制<lb/>
<pb n="KR4f0030_WYG_092-6a"/>
充教習員惟恩㧞歳副四行而今巳俱停請得以官廕<lb/>
准例補四行選獲<lb/>
㫖授鑲黄旗教習創學規嚴鈐而厚誨之遴錄筆帖式<lb/>
夥于他旗大司成陳君少司成宋君咸異之薦為能將<lb/>
以正印官用部議狃成格不許値<lb/>
朝廷狩幕北沿途上書<lb/>
上特為慰勞敕所部議叙出常格外當是時天下聞君<lb/>
風采者相望冀一見至有傳簡牘致慕思者酒間各聚<lb/>
<pb n="KR4f0030_WYG_092-6b"/>
語得悉其事以為快予嘗與蕺山駱明府游明府君姊<lb/>
子也屬予作一詩寄之暨予官京師而君以都運分司<lb/>
山東聞其初至官有司例金錢為前官所格君直白御<lb/>
史臺曰分司有規例猶州縣有火耗也州縣無火耗無<lb/>
以養亷分司無規例則無以絶貪夫當此月進不給歳<lb/>
薪日减之時而獨有一人焉斷火耗黜規例挈母妻子<lb/>
女賓朋奴客及閤中幕下之效才者而相率為蟬為蚯<lb/>
螾能乎夫知其不能而猶斤斤焉惟規例是黜此非不<lb/>
<pb n="KR4f0030_WYG_092-7a"/>
情也詐也夫詐則何不可為夫詐則必求之于恒格之<lb/>
外而其為規例不可問矣夫詐則何可以受國事臺使<lb/>
善其言許復其舊制之半而其言亦稍稍傳都下乃予<lb/>
請急歸而君巳先期首故丘將𦵏矣君之子於予歸也<lb/>
造廬手君狀涕洟請曰歲之首冬謀筮兆于山隂葑溪<lb/>
之鳯凰山乞誌之按狀君世從剡遷累以詩書嬗其家<lb/>
大父兩谿公生六子竝餼庠而君父以成均聲于時生<lb/>
子三次即君也君生而警敏七歳就學善誦聞塾師講<lb/>
<pb n="KR4f0030_WYG_092-7b"/>
黄童事歸而擁衾思效之十歳能文下筆越尺幅十二<lb/>
歳以女兄出嫁隨父行揖讓禮旋折中規矩觀者嘆去<lb/>
間因母瘍訪醫不得療發黃素以下書精硏之遂洞見<lb/>
幕理幾以醫為世名又因相地得青烏法祕之既長修<lb/>
髯而偉幹言論慷慨凡事朒縮不能决君數言决之任<lb/>
天下彊奡不即絀者見即沮落生平尚氣重然信且諳<lb/>
于時事利害當前無所顧變故猝乘隨事㨗給即親戚<lb/>
交游有所干請無不令滿願去以故人人稱之初筮仕<lb/>
<pb n="KR4f0030_WYG_092-8a"/>
河東運判河東鹽池綿亘百餘里鹽盜來者以千數莫<lb/>
能攖其鋒君命蒯數軰伏要害盜至縱之去苐邀其最<lb/>
後者數人執訊之悉得羣盜名于是始籍捕無或遺者<lb/>
然故從末减翻覆慰諭令自新而羣盜之感激者爭為<lb/>
良民運城地屬安邑而門者縣𨽻也民間婦姑偶誖誶<lb/>
無暇訴長吏門者立馳報木板到門需求之縛其雞豚<lb/>
而傾其所蓄之缾與罌民不曰便君語安邑令使立徙<lb/>
去曰安邑自有城運城自有官何至煩貴役為既而議<lb/>
<pb n="KR4f0030_WYG_092-8b"/>
裁河東闕康熈十九年改補山東其所轄六塲延袤廣<lb/>
每塲舊有𨽻催趲名坐差而廵綽例按季換牌凡一牌<lb/>
繳費如千以為常君既除坐差而復革廵綽之繳費者<lb/>
每獲大夥私販則依律科斷其以一二十觔易米薪者<lb/>
槩釋之鹽艚自蒲關抵雒關相銜不絶君但于隘地設<lb/>
一人守之立串票註引鹽數目一存查一給艚司使雒<lb/>
關按票騐行而鹽政大治乃以復攝河東事至蒲㑹蒲<lb/>
臺歳灾縣令催科過嚴急民有竄者令收其族屬不分<lb/>
<pb n="KR4f0030_WYG_092-9a"/>
男女老稚悉縶之獄獄滿分縶之門堠民既巳飢餓而<lb/>
縲絏之後繼以朴掠死者道相望君捐金代輸而以焅<lb/>
虐責蒲臺令蒲臺令慙謝是年以<lb/>
覃恩贈其父如君官母張繼母董皆進贈安人無何以<lb/>
他事歸君嘗念其曾大母苦節术旌已格于例乃于初<lb/>
任河東時請之裕親王手書節孝貞操二匾額以旌其<lb/>
門至是歸將改祖宅為家廟而建坊以塡之且念其母<lb/>
董安人家無嗣曾于其故里立一莊名蕭莊置田如千<lb/>
<pb n="KR4f0030_WYG_092-9b"/>
為董氏祀産而未竟其業因于其歸時重至蕭莊將恢<lb/>
擴田畆作祀産而溽暑馳驟遂得疾以逝哀哉君諱鳳<lb/>
章字九儀别字余菴嘗顔其堂曰未能曰吾于斯道有<lb/>
未能也生于天啓乙丑十月六日卒于康熈丙寅四月<lb/>
四日年六十有二由鑲黄旗官學教習歴任河東都運<lb/>
陜西分司山東都運膠萊分司運判加一級<lb/>
敕授儒林郎配王氏封安人子二長雲溥附學監生娶<lb/>
王氏次雲沛附學生娶章氏繼娶朱氏皆望族朱即山<lb/>
<pb n="KR4f0030_WYG_092-10a"/>
陰相公曾孫女也女四孫五君博極羣書而工于詩所<lb/>
著有余菴集行于世乃係以銘其詞曰<lb/>
惟自命士入關棄繻况同東方慨然上書宜其判事環<lb/>
煎沮洳開軒衡論折漢大夫乃溯丕績劖之碔砆輕貲<lb/>
重信斯民所無况兼孝友閥與德符嘗痛大母苦節孕<lb/>
孤以故穉髪飽蚊戴烏歸為母祀亡于奔馳惟此葑溪<lb/>
山銜鳯咮孝思不匱乃生兩雛堂雖未能菴則在余伊<lb/>
墳然者先生之廬<lb/>
<pb n="KR4f0030_WYG_092-10b"/>
　　　沈母胡太君墓誌銘<lb/>
山陰沈君筮仕得粤西泗城軍民府參軍自言亡怙恃<lb/>
雖遠使萬里與百蠻為長少王命也亦又何怨獨是母<lb/>
有令德故事矢靡踰五十已奉<lb/>
詔得舉行旌門建坊之典而家貧無貲屢乞鄉大夫謀<lb/>
告于<lb/>
朝而迄無主者今之官海徼恐從此違故鄉益遠鄉大<lb/>
夫之謀入告者當益紆滯夫猶之嬗後而上膺<lb/>
<pb n="KR4f0030_WYG_092-11a"/>
綸綍與遠播碔砆一也縱馬鬛搶卒得史氏一言以壽<lb/>
之于石則猶是顯揚之事矣乃于南行日介所親而謁<lb/>
予以文子何足辭母氏胡父孟昌公席閥閲為郡名士<lb/>
母夏太君能文母與兄俱從夏太君學以故夏太君寢<lb/>
疾母未笄也輙能侍湯藥衣袵不侻以孝聞年十九歸<lb/>
式菴公式菴公邑名士讀書等其身顧卓犖有大志嘗<lb/>
以食貧有太公在堂年且老已屢試又不售遂與母别<lb/>
褁糧至京師㑹崇禎末盜賊充斥四方來京者多游仕<lb/>
<pb n="KR4f0030_WYG_092-11b"/>
幕下遵化撫軍聞公才厚幣聘公公應聘而死母隨公<lb/>
三年生子一即參軍也太公春秋高然且遺子二長者<lb/>
弱冠次襁褓女一尚未字堂上餘一老而堂下之羅坐<lb/>
而環立者皆穉兒弱女啁啾然母乃斷肉食事織絍以<lb/>
膳太公太公所遺子與已子皆侍太公學太公赴舘請<lb/>
則隨之與俱如是十年暨太公死而太公之子與已子<lb/>
以嫁以娶皆視之母母悉有以周支之而其所謂小郎<lb/>
細姑妯娌先後之望之者匪一旦也乃參軍既長亦屢<lb/>
<pb n="KR4f0030_WYG_092-12a"/>
試不售别母赴都凡一年而母死母濱死時値十月朔<lb/>
晨起沐浴更衣請召親族至告曰予守身二十七年今<lb/>
幸無失墜可以見夫君于地下矣苐吾兒在京詘指曰<lb/>
後二日則正吾生兒日也吾欲以是日告别使兒遇生<lb/>
日嘗憶父及我遂于月三日不疾卒年五十六越十年<lb/>
參軍將之任急歸葬母而以墓銘告乃銘其詞曰<lb/>
賢哉母德孝于女居與兄同硯具觀詩書工侍寢藥兼<lb/>
滌厠牏以故歸公饋祀洗腆尊章悅懽兒女宛轉仰事<lb/>
<pb n="KR4f0030_WYG_092-12b"/>
俯育愼終追遠獨憐夫子屢泣牛衣遠應客幕長留邦<lb/>
畿春路草發秋林葉飛亦既抱子克嗣徽烈何以數竒<lb/>
雅竝前哲以兹氷蘖閱歳月日今者細賧受符西南君<lb/>
子涖止言冠其簪因念先德將誌墓林蟠螭于碑屓屭<lb/>
在石竁幽彌章泉冥不隔千秋萬春爰視兹室<lb/>
　　　程贈君墓誌銘<lb/>
嘗讀顔氏家訓每惜士大夫輕去其鄉或忘所自出不<lb/>
啻泉明所稱昭穆既遠夷為路人者然而燕越源流惟<lb/>
<pb n="KR4f0030_WYG_092-13a"/>
責之肻構之子少為振興夫亦曰自今以後可無遺下<lb/>
治之思况記幽表竁尤繼世所皇皇者乎程氏自重黎<lb/>
之後有程伯休父者以國為氏至東阿程鄉各有世系<lb/>
而以河南二程故多冒河南族為門閥光惟余門下士<lb/>
清源君其先世自山右洪洞遷于清豐譜牒散失不倚<lb/>
附他族惟曰清豐程氏清豐程氏者自遷祖至清源君<lb/>
凡八世其七世則贈君也贈君之父以孝聞生贈君而<lb/>
貧贈君出就外傅受書讀讀過輙記憶不能忘推觧書<lb/>
<pb n="KR4f0030_WYG_092-13b"/>
義以此悟彼謂科名可即致忽慨然告其兄曰父耄矣<lb/>
貧不能奉養而吾兄弟皆守儒啖根呵流脫一旦有不<lb/>
及餐可如何獨奈何以難恃之養儉父體也遂請兄自<lb/>
讀身為估早作夜息出其智計以求當于白圭計然之<lb/>
術如是有年家遽起日視洗腆惟恐不遍食人稱曰孝<lb/>
乃贈君則聚其嬴與兄共之兄子女七人皆贈君任婚<lb/>
嫁自清源君上祖若父下及其子四世皆合屋居無分<lb/>
别竈井杵臼時推其所有以賑救閭左之不足者今清<lb/>
<pb n="KR4f0030_WYG_092-14a"/>
源君以邑宰起家治清源有聲嘗迎養贈君官舎贈君<lb/>
對食流涕曰吾不能以祿養父而吾受祿養每飯必捧<lb/>
匕箸上其父如養生者且謂清源君曰昔周磐讀汝墳<lb/>
之卒章涕泣求仕以為父母甚邇不可無祿養故也夫<lb/>
以父母為所必當養而急求仕者孝子之志也顧既仕<lb/>
而即以已之愛父母者使民愛已則又凡父母之情也<lb/>
以故清源君之愛于民有如父母康熈十九年五月二<lb/>
十五日贈君卒于治年六十有六其子清源君既扶柩<lb/>
<pb n="KR4f0030_WYG_092-14b"/>
還清豐乃以葬事馳狀來乞誌銘贈君諱世顯字配周<lb/>
為大名之清豐人娶趙氏先卒子二長道徴次維屏即<lb/>
清源君也孫若干銘曰<lb/>
自昔孝子多為禄任越三古後仕不可恃是以牽車服<lb/>
賈以待何期嗣業爰篤爾祉涿鹿曾遷卬駒于此揮弦<lb/>
其中百務具理則是何故父母孔邇乃嗟山隤亦曰哲<lb/>
萎梗陽之民如喪考妣孝思所至礱石莫擬惟此微詞<lb/>
歴千百祀<lb/>
<pb n="KR4f0030_WYG_092-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_092-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百三十</head> <lb/>
    <p>
<pb n="KR4f0030_WYG_130-1a"/>
欽定四庫全書<lb/>
　西河集卷一百三十<lb/>
　　　　　　　　　　翰林院檢討毛竒齡撰<lb/>
　　誄文<lb/>
　　　家烈婦誄文<hi>有序</hi>
康熙二十九年十二月二十七日遂安方公子妻毛氏<lb/>
以殉夫身死其舅氏編修君與予同舘同籍而其父明<lb/>
府君則又予同譜弟也當予官京師正値公子就婚烈<lb/>
<pb n="KR4f0030_WYG_130-1b"/>
婦守志之際在庚申四月維時目睹心怛曽為文記墮<lb/>
樓事示京師屬文者暨乙丑之冬予與編修君先後南<lb/>
還而烈婦亦扶夫柩室歸里門距守志之嵗又踰十年<lb/>
烈婦年二十七矣乃請營高丘矢與同穴絶食廿日畢<lb/>
命一旦嗚呼哀哉夫以同里閥閲厯世婚姻論羊鄧無<lb/>
顧我顧伊在王謝皆佳兒佳女既百年之有定真兩小<lb/>
之無嫌爾乃兩家宦蹟各在天涯三月婚期移之夏首<lb/>
止逆女於燕河之北議舘甥在汴水之間臨川内史應<lb/>
<pb n="KR4f0030_WYG_130-2a"/>
過郗氏成婚稷下淳于甘作齊庭贅婿借河陽之花樹<lb/>
暫結交廬開彭澤之酒罇充為合卺無如嬴女多姿蔡<lb/>
夫有疾星橋初駕便言河鼓將摧蟾鏡方圓忽報藁砧<lb/>
欲碎徒設芙蓉之枕相視猶虛任歌芣苡之詩守而不<lb/>
去倒玉樹於瓦棺之内折金釵於鈿盒之間茂陵何在<lb/>
誰為上封禪遺書函谷未還猶似聽鈞天雅樂用是志<lb/>
切儀雙理惟從一賢名如謝藴自合嫠居夫婿是隂瑜<lb/>
豈容再嫁是固然已徐而思之彼夫驅車吳市祗重時<lb/>
<pb n="KR4f0030_WYG_130-2b"/>
年解佩湘臯勿需嵗月然猶神女以三秋為刻麻姑惟<lb/>
千載之期至若樂羊游學一嵗遄歸秦掾新婚經時始<lb/>
别商陵操别鶴同居者尚五年罽國獻離鸞比翼者匪<lb/>
一日豈有片時莞蒻便覆黔衾三日羮湯僅嘗許藥計<lb/>
寳帳拖身之日正靈絲續命之年褵暗解而身未分明<lb/>
鏡欲開則眉仍鎻結而乃餐茶未既腊毒頻施樊姬不<lb/>
擇肉端為腐腸向母反攘羊恐其留舌吞秋胡之金而<lb/>
不死懐荀氏之刃以自戕然且地出竆泉天無生路貝<lb/>
<pb n="KR4f0030_WYG_130-3a"/>
州婦本無頼絞頸車簾皇甫妻亦何為懸頭欄楯偶見<lb/>
星河之燦爛且乗傅婢之迂疎憂時倚柱漆邑長號入<lb/>
夜登䑓楚符不至千秋金谷居然墮向樓前數仞青陵<lb/>
竟爾投之䑓下肱三折而未絶魂九死其奚遷計無復<lb/>
之故為好語自昔下宫之難全在立孤授室之誠不嫌<lb/>
負子既有嗣僃三從之列可皈空具八覺之依况復温<lb/>
生有夢難免思鄉連尹之尸未經歸椘魂離湘浦月到<lb/>
處堪愁柩在華山畿何能遽返姑秉燭伴隣家之績豈<lb/>
<pb n="KR4f0030_WYG_130-3b"/>
携琴效陌上之彈持齋逾百日譬如還侍太常却愛斷<lb/>
三塗不過仍如處女詎意息夫人之居室終日無言賈<lb/>
大夫之如臯三年不笑靈輀南載宛然車轄來牽虞殯<lb/>
東歸尚用吹簫為節執丹紼於牽絲之手幕紅墻於却<lb/>
扇之人乃復疏麻作帔已過三年擷藻陳羮又經十祀<lb/>
樗里子之墳塋未造夏侯嬰之石室安存請營吳市之<lb/>
西門少釋殷楹之左殯急求吉兆移時聽白鶴歸吟遂<lb/>
有佳城不日協青烏相法乃言季武子之西階固當返<lb/>
<pb n="KR4f0030_WYG_130-4a"/>
哭然而平陽侯之北郭原有同埋考夫合塟之禮文加<lb/>
以同棺之遺命昔固有之今所願也於是捐仲子之餐<lb/>
因而受翳桑之餓形容盡毁何嘗愛楚國纎腰肉食都<lb/>
捐猶自令條侯閉口顧婦本張𤣥之妹因之致辭左嬪<lb/>
以太冲為兄於焉相勸生如露水誰能百嵗長存庭有<lb/>
桑榆何忍半途相棄帨衿裁小絓已誤終身豚饋有全<lb/>
施未膠半齒痛辛壬之㡬日比丁癸之無年膝前方朔<lb/>
吐哺裁周泉下仲卿牢羞有在當視尊章之奉養無嫌<lb/>
<pb n="KR4f0030_WYG_130-4b"/>
丞令之多言而乃痛至摧肝褎如充耳女<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>来北渚徒<lb/>
令頞䫲陳詞淑媛上西山翻共夷齊却食爰授兒以范<lb/>
喬之硯且報夫以劉令之書生辭愛嗣不能織屨長安<lb/>
死别舅姑一似屠身淮市乃於除夕之將臨坐令仰天<lb/>
而長逝嗚呼哀哉原夫一齊著禮祗為生倫兩姓成歡<lb/>
不皆死義然而忠臣多殺身之節賢閨饒殉難之文惟<lb/>
恐伯姬貞行厲之不終長舅謙恭幡然而改是以梁高<lb/>
行之刺體君子無譏楚昭妃之喪身前賢所重蓋死生<lb/>
<pb n="KR4f0030_WYG_130-5a"/>
大事患在因循貞滛之㡬分於俄頃自末學以偏畸為<lb/>
戒庸流惟陋簡之安塜中小吏未免過情緜上慈親目<lb/>
為矯性以致孝子鮮剖肝之贈令妻無斷臂之旌帷房<lb/>
多曖昧暮齒皆孀術序有常型捐軀非訓是使狚兒飾<lb/>
面得冐榮名精衛塡河長懐幽怨雖或風俗之有殊抑<lb/>
亦教化之未傋也某忝居下史遍閲前文范蔚宗之新<lb/>
書劉更生之舊傳懿行媺節代不乏人如烈婦者誠亦<lb/>
罕有將欲追諸往昔傳之後人鋪揚聖化以勵末俗因<lb/>
<pb n="KR4f0030_WYG_130-5b"/>
摭其實行疏其苦心倣前代遺編而敬為之誄其詞曰<lb/>
石英之村婺星之里有美一人於焉鍾止中郎好女太<lb/>
史髙門崔盧舊締潘楊世婚未頌椒花先吟栁絮既擅<lb/>
研黄復工織素乃隨父宦逺過滎汴忽聽鳴鷮於此奠<lb/>
雁何悟洗馬渡江而疾三日未周百瑞交集顔敗叢蘭<lb/>
冉歌芣苡寳扇誰開金匱難啓從此生别遂成死期揚<lb/>
䧺投閣蘇秦刺肌最難堪者少得羊錮聞羴便危偏啖<lb/>
不吐乃幸保傅多其捍閑孤立趙氏身隨阿潘爰把素<lb/>
<pb n="KR4f0030_WYG_130-6a"/>
縿且扶丹<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>梁鴻去吳杞殖在路逺相牛眠近聽龍耳<lb/>
小吏新墳貞娘舊塢將瘞銅劍忽卜金釵周公合塟齊<lb/>
階並埋瞻顧傍徨早夜悱惻黔婁有餐揮而不食嗚呼<lb/>
哀哉秦䑓鳯散吳市鶴歸自茲遥夜兩棺相依嗚呼哀<lb/>
哉天上人間幽恨何極我為此文雙泪霑臆嗚呼哀哉<lb/>
塜號並翼山名比肩千秋萬世試視此間嗚呼哀哉<lb/>
　<hi>原評曰烈婦峻節不可無此文傳之時西河歸田後作載方氏家乗中</hi>
皇清勑封禮科都給事中前工部郎中姜公誄文<hi>并叙</hi>
<pb n="KR4f0030_WYG_130-6b"/>
康熈十一年六月二十七日<lb/>
皇清勑封禮科都給事中前工部都水司郎中姜公卒<lb/>
嗚呼哀哉惟公以故明工部郎為太僕之曽孫光禄之<lb/>
文孫宗伯之令子而今司諌之嚴父也公為工部郎時<lb/>
督視北河河水暵竭漕軍諐期動責渠使公移諸南河<lb/>
疏理穿貫衛河有水可用灌救苐以溉畝所瀦坊庸私<lb/>
宻公力請總憲躬按蘇門周視機要手啟閼牐凡發三<lb/>
板頓浮千艗時當事用公疏請衛河之傍專設分司轄<lb/>
<pb n="KR4f0030_WYG_130-7a"/>
斯濟運以剔漕害到今頼之而衛鄘巨家水田減漏棷<lb/>
怨良䇿飛語<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>至遂乃得罪今者以司諌君貴優游閭<lb/>
里近三十年揣摩金石淪湎辭賦䘏餒問疾鬻孤嗣天<lb/>
國稱遺耉人詠耆英如何神察殱此民望春秋七十有<lb/>
五偃然遽逝嗚呼哀哉惟予小子與司諌君游同侍言<lb/>
笑謬蒙下逮一如等倫均於宴歡忘其貴齒毎丁閒日<lb/>
酒食醉飽兒童賔客虞虞衎衎暨予蒙難罝之田舍諸<lb/>
妄領㑹並為拯愬誰謂夀享勿用毁傷自昔先哲毎因<lb/>
<pb n="KR4f0030_WYG_130-7b"/>
後生銘徳纂績以表旒旗今公贈終豈得無誄嗚呼哀<lb/>
哉用為辭曰<lb/>
皇矣工部於惟國楨名垂海寓生應星精喬木既折泰<lb/>
山其傾影駒載駛陽烏不明聞訃相偯登牀皆驚逺隨<lb/>
鶴弔親當驢鳴猗與先乗踵之岳靈上邽天水判由齊<lb/>
庭尹姞周代袁楊西京司空邁蹟太僕是承疏貽光禄<lb/>
史著春卿公生紈袴有繼錦名皁覊天驥紗盛夜螢曽<lb/>
遴藝圃甲乙論程世聆月旦家為笵型初逰蓮幕叅畫<lb/>
<pb n="KR4f0030_WYG_130-8a"/>
中丞繼遷虞曹分司水衡張秋奉使冬官受成衛河肇<lb/>
濬肥泉底平桃花為浪楗竹如楹輓漕𫉬濟封碑作銘<lb/>
亦越家造能傳一經育茲國器居然兩鉶風揚玉樹氣<lb/>
接金莖掖垣再入平䑓七争佩紱總赤依蒲能青勝彼<lb/>
張湛稱白馬生是故京兆虛席以迎方忻禄養累加<lb/>
恩榮<lb/>
龍章早賁鳯書頻徵誰知一旦乗雲上升嗚呼哀哉微<lb/>
聞伏暑晏眠桃笙牀環子姓庋列缾罌吟詩說偈伸蕉<lb/>
<pb n="KR4f0030_WYG_130-8b"/>
展藤俯仰遐憇無疾而崩又何遺言從善如登是詎易<lb/>
致當有夙行因思疇昔恒承歡情動如風拂静猶淵停<lb/>
看花蕺阜載酒蘭亭一時遺老首推耆英臨池忼愾更<lb/>
饒軼能大將籠鵞細且綴蠅况奨善類好扶替陵方甡<lb/>
厯坎力為救拯至今莫報中心怦怦嗚呼哀哉若夫宗<lb/>
䣊以孝友令撫孤紹絶春秋養嬰嘗覓遺婺為續螟蛉<lb/>
曽是不徳恒懐歉誠惟其孺慕終身不更偶譚先哲紛<lb/>
紛涕零久思所嗜尚視無形以是推極無非可稱嗚呼<lb/>
<pb n="KR4f0030_WYG_130-9a"/>
哀哉今當<lb/>
錫表大彰封塋後人奕奕于焉嗣興皆可慰藉無庸屏<lb/>
營特是徐孺長思黄瓊蕪文列旐以當著銘嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_130-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百三十<lb/>
</p>
<p>
</p>
  </div>
</body>
</text>
</TEI>
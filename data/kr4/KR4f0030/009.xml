<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻九</head> <lb/>
    <p>
<pb n="KR4f0030_WYG_009-1a"/>
欽定四庫全書<lb/>
　西河集巻九<lb/>
　　　　　　　　　　翰林院檢討毛奇齡撰<lb/>
　　　杭州治火議<lb/>
杭州多火災嵗必數發發必延數里且有蹈火以死者<lb/>
予僦杭之前一年相傳自鹽橋至羊市縱横十餘里其<lb/>
為家約六萬有餘死者若干人予雖未親見顧燋爛猶<lb/>
在目也乃不數年而自孩兒巷至菜市東街與前略相<lb/>
<pb n="KR4f0030_WYG_009-1b"/>
等予所僦住房已親見入烟燄中其他則時發時熄不<lb/>
可勝計以詢居人即中年者亦必答曰予生若干次矣<lb/>
其最徼倖可喜亦必樹一指曰慚愧已一次矣從未有<lb/>
云無有者頃者黄中堂門樓偶不戒而五人齊死一樓<lb/>
不得下踰日而藩司東街又復延熳里許焚燒數百家<lb/>
又踰日而太平門外忽燻燄蔽天不知所究竟今則褚<lb/>
堂上下復炎炎矣何以致此<lb/>
或曰此天象也前漢天文志謂呉越分野在戍而太初<lb/>
<pb n="KR4f0030_WYG_009-2a"/>
歴法以太嵗出戌當房心之間心者火也又呉楚之疆<lb/>
候熒惑占鳥啣熒惑火宿而鳥啣為南方鶉火之首凡<lb/>
此者皆主多火而予獨曰否夫既曰呉楚呉越則當及<lb/>
楚越兩地楚疆跨荆揚之間而東南百越逺界嶺徼未<lb/>
嘗限一呉郡也且即此呉郡而南極富春北踰江淮為<lb/>
地甚廣乃區區以杭州一城當之其可通乎<lb/>
或曰此地理也郡南鳳皇山蜿蜒南峙南屬離方以離<lb/>
方之龍而衝城而入焉得無火然而亦非是者嘗考浙<lb/>
<pb n="KR4f0030_WYG_009-2b"/>
河左右其自新安以南太末以東凡在山縣多有離龍<lb/>
南起排闉抵治者然未聞有災害也且此鳳皇山非離<lb/>
龍也其山在正陽門西清波門南以卦位言之則為西<lb/>
南之坤土以大衍五行言之則為天九成金之坤金土<lb/>
龍金龍皆非離龍故予郡西南有鮑郎山土龍入城而<lb/>
予邑正西則直有西山金龍横撞其右未嘗礙也<lb/>
於是無所歸咎有議開火巷者謂曩時每街必有火巷<lb/>
間截之今多為民間侵佃以致堙塞火患之多實由于<lb/>
<pb n="KR4f0030_WYG_009-3a"/>
此則試思火巷之廣孰如大街大街廣六丈有餘尚不<lb/>
能截火而謂數尺之巷能截之乎且火之熾滅全不繫<lb/>
街之寡多與巷之廣狹蘇州閶門揚州埂子祗一街耳<lb/>
然且兩距相望連手可接而皆終古無火患何與<lb/>
更有歸咎于六井之不開者謂唐時李泌為刺史特開<lb/>
六大井為澆火之藉今六井久塞無由灌救則杭州城<lb/>
寛延袤若干必非六井所能濟且比户有井綆缶之功<lb/>
不能急升即舊時當事敕每家門首貯水一缸而車薪<lb/>
<pb n="KR4f0030_WYG_009-3b"/>
杯水毫無所用甚至西洋水車飛灑空際而並不及火<lb/>
翻致車轂盆盎填梗道路寥寥六水窪將安用之若云<lb/>
水可厭火則西湖一大水與全城首尾然且三門引氣<lb/>
一牐通流尚不能厭而謂六井能厭之此婦孺之語也<lb/>
然則如何<lb/>
夫火不自致必有所以致之者嘗疑失火塘報各省無<lb/>
有獨杭城則屢見報文下此惟湖之漢口偶有報延燒<lb/>
至數千家者則必杭之房與漢口之屋有異于他而備<lb/>
<pb n="KR4f0030_WYG_009-4a"/>
查兩地則漢口専用竹而杭則兼用竹木自基壂以至<lb/>
樑欐棟柱櫋櫩無非木也而且以木為牆障以竹為瓦<lb/>
薦壁夾凡户牖之間牖用<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>槅而半墉承牖又復以板<lb/>
與竹夾為之間或䕶牖以笆䕶墉以籬層層褁餙非竹<lb/>
則木然且單房少而重屋多兩重架格猶復接木楹于<lb/>
軒宇之上名曰曬臺計一室所用其為塼埴之工者祗<lb/>
瓦稜數片耳又且市㕓儥闠多接飛簷橋梁巷門每通<lb/>
複閣鱗排櫛比了無罅隙夫以滿城燈火百萬家烟爨<lb/>
<pb n="KR4f0030_WYG_009-4b"/>
原足比沃焦之山象鬱收之穴而且上下四旁無非竹<lb/>
木既已埋身在烈坑中矣加之儈販營業多以炊煮蒸<lb/>
熬燻焙燒炙為生計而貧民晝苦趂逐往多夜作諸凡<lb/>
治機絲煆金錫皆通夕不寐又且俗尚苟偷大抵箕籠<lb/>
厝火竹檠㸃燈暑則燃蚊烟寒則烘草薦無非硝炭而<lb/>
况俗尚釋老合鄉禮斗聨棚誦經焚香燒燭沿宵累旦<lb/>
<hi>此風在當事尤宜禁革</hi>又何一非致火者<lb/>
考春秋宋鄭火災梓慎曰木即火也宋太皡之墟鄭祝<lb/>
<pb n="KR4f0030_WYG_009-5a"/>
融之墟皆火房也夫太皥以木徳王祝融以火徳王而<lb/>
皆稱火房則以木者實火之所由生也是以震本木也<lb/>
非火也而一搆乎離則以震雷生離火而離反足以滅<lb/>
震如晉獻嫁女于秦穆而秦伯伐晉反獲晉侯于韓原<lb/>
當時晉史占之者謂歸妹之暌以雷澤而變為火澤為<lb/>
雷為火為嬴敗姬以震本木質而具雷火之性雖生火<lb/>
而反為火滅比晉雖嫁女而反即以女而害其母家葢<lb/>
明言夫木之必當召火禍也<lb/>
<pb n="KR4f0030_WYG_009-5b"/>
是以治火之法先計嚮邇後計撲滅嚮邇謂嚮而近之<lb/>
也撲滅者撲使滅也惟可嚮邇然後可撲滅否則近且<lb/>
不能何有于撲故盤庚遷殷有云若火之燎于原不可<lb/>
嚮邇其猶可撲滅謂原田草火其勢卑小雖不可近猶<lb/>
可信手撲滅之若房室炎上則五行志云及濫災既起<lb/>
焚宗廟燒宫室雖興師動衆不能救也亦以宫室宗廟<lb/>
多用木餙一經炎上則木火難近而必不能救葢諸火<lb/>
無威而木火有威冶工聚火而鑄用木骸<hi>即炭</hi>而不用木<lb/>
<pb n="KR4f0030_WYG_009-6a"/>
則雖金鐵銷鑠而執工者得近之何則以無威也祝嘏<lb/>
焚明幣于庭紙錢錫鏹皆可指撥而及燬靈座<hi>杭俗以木主蔵</hi>
<hi>木室祀寢三年謂之靈座深合古禮反主于寢之義</hi>為木無㡬然而尋丈之外各<lb/>
環向而不得前何則以威著也今以木火而及屋則威<lb/>
著已極近且不能而欲施手足之烈難矣<lb/>
然且闤闠連綿左房未燼而右室已爇木中之火以外<lb/>
熱而炙于其裏往往火所未及而木先出烟以外火與<lb/>
内火兩相煏也如此則爛熳無已時矣故春秋有書災<lb/>
<pb n="KR4f0030_WYG_009-6b"/>
有書火者其書凌室災則天災也夫凌室本冰室而猶<lb/>
有火此其所為天也其書成周宣榭火則人火也夫有<lb/>
木曰榭在爾雅已明言之既稱有木而猶欲其無火得<lb/>
乎此人為之也故左傳曰天火曰災人火曰火然則杭<lb/>
州之火人火矣<lb/>
若夫<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>房則不然古作室之工多用陶埴㼾甃以啣木<lb/>
自棟樑榱桷以外皆取瓴甋墁附之考工記稱為瓦屋<lb/>
今稱為<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>房凡宫室之牆壁屏蔽以及庭塗堂壂無用<lb/>
<pb n="KR4f0030_WYG_009-7a"/>
木者如梓材云既勤垣墉惟其塗塈茨謂合苫土以墁<lb/>
之則外牆不用木儀禮士適寢居北墉下註土牆曰墉<lb/>
則内牆不用木莊子鑿坏而遁坏者土壁也則房壁不<lb/>
用木毛詩中唐有甓謂甃中庭以<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>也則庭塗不用木<lb/>
廣雅堂以堙壂唐史北㕔以花甎甃地謂堂址也則堂<lb/>
壂不用木說文屏障謂之坫禮記反坫在兩楹之間謂<lb/>
以<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>作屏蔽以土作楹臺也則屏與楹總不用木若左<lb/>
傳云圬人以時塓舘宫室夫舘與宫室其宜時葺者何<lb/>
<pb n="KR4f0030_WYG_009-7b"/>
限乃不戒木斵而戒圬塓則土之勝木久矣是以寢廟<lb/>
蔵主則并朾柱亦去之春秋謂之宗祏即石堂也太史<lb/>
蔵典籍則并樑欐榱棟皆去之周禮序謂之巖屋即石<lb/>
室也若夫毛詩之縮版以載謂以版築土非用版也秦<lb/>
風之在其板屋謂西戎地寒瓦凍易裂或以板代瓦非<lb/>
謂中國之屋可以木板作牆壁也<lb/>
葢中國屋製四海一轍北土南<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>俱足禦火他不具論<lb/>
即以予郡言之凡造屋者以複<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>為垣單<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>為壁厚<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>
<pb n="KR4f0030_WYG_009-8a"/>
為壂薄<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>為薦一室之中惟棟樑椽柱是木耳他皆<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>
也脫或不戒則棟間于牆柱間于壁樑與椽各間于瓦<lb/>
薦凡木火所向㼾灰瓦确皆足以抗之而火不成勢火<lb/>
不成勢則救者可近救者可近則此屋之火不能熱彼<lb/>
屋之木即任其自焚亦不過數間止耳古有云雨衣易<lb/>
漏易之以瓦則不漏今木屋易火易之以<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>則不火此<lb/>
非理之至明而事之易曉者乎嘗記予里居竈門失火<lb/>
俗以草代薪原易蔓延且司爨者又稚婢也乃草燼而<lb/>
<pb n="KR4f0030_WYG_009-8b"/>
屋並無恙則以竈門向屋隅兩面正側皆<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>所燋爛者<lb/>
獨椽柱耳葢<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>房之可恃如此<lb/>
然而習俗相沿其來已久庸人狃于故常而憚于更革<lb/>
即一二有識者或痛思改作稍知求一勞永逸之計而<lb/>
寡不敵衆一室之磚不能抗萬間之木是必藉當事大<lb/>
力留心民瘼以一切之法嚴行之其已成者勿論已但<lb/>
新被災之地則必大張示諭并敇該圖里總勒買<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>塊<lb/>
且立喚紹興工匠使另為製造不得因仍舊習私用竹<lb/>
<pb n="KR4f0030_WYG_009-9a"/>
木違者以非法處之并拆其所造屋則以漸移易庶㡬<lb/>
有濟夫開河大工築萬雉而建二十臺城于其問亦豈<lb/>
細役乃前此趙大中丞毅然行之而官不糜費民不騷<lb/>
擾兩河十門臺髙而水深至今望之者曰此趙公城泳<lb/>
之者曰此趙公河也苟當事闗心深析利害則一矢口<lb/>
間無興作無科歛無徴發期㑹祗假以威神而澤之被<lb/>
已千秋恩之浹且萬户矣則亦何憚而不為之<lb/>
乃阻之者有二說一曰<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>貴而竹木賤也夫杭屋外垣<lb/>
<pb n="KR4f0030_WYG_009-9b"/>
純用土築而舂基埋石畚土葢瓦材費不貲所絶無者<lb/>
獨<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>耳然且日聚多人一唱三嘆邪許聲連連計物值<lb/>
工價每縱横尋丈約不下十金有餘若丈牆之<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>則空<lb/>
斗複上丈<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>三百塊不彀一金而且土工一工可築數<lb/>
丈牆其工價裁數分耳以十金之牆而以一金零數分<lb/>
當之孰貴孰賤若夫壁則單<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>側叠尋丈之<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>必不敵<lb/>
尋丈之板之值而苟舎板而用竹則竹木土灰四者齊<lb/>
用杭州土皆貴賣而削築圬墁諸工並進恐物值工價<lb/>
<pb n="KR4f0030_WYG_009-10a"/>
未必有歉于<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>也夫以一焚而家貲千百盡付燼炭則<lb/>
雖十倍之費猶當痛自袚濯改柯易葉為百年不㧞之<lb/>
良䇿而况工值計較為牆固甚省而為壁亦不費即曰<lb/>
創始實難採辦未給或不能頓集諸物而商估趨利如<lb/>
騖稍有微贏則其物無脛而至况<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>埴瓦片多出之過<lb/>
江之湘湖而嘉湖二府亦有陶窑苟能用之則纂纂四<lb/>
來將見草橋螺螄太平艮山四門外堆垜如丘山物盈<lb/>
則賤豈止易辦而已乎<lb/>
<pb n="KR4f0030_WYG_009-10b"/>
一曰杭州寸金地闤闠稠宻竹木占地少而<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>則占地<lb/>
多也是又不然土牆髙大者約址占三四尺否亦一二<lb/>
尺<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>牆則髙大者四五寸否即三四寸也板壁<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>壁各<lb/>
以寸為度相去不逺竹壁則用木朾而編竹夾以墁之<lb/>
合須一寸土灰兩面合一寸共二寸<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>則以寸厚之塊<lb/>
側累而上但得寸而無加矣然則不占地亦莫<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>若也<lb/>
是以被災之地必易<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>房然後積漸次第徐圖一轍必<lb/>
使滿城皆<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>而後已此固救時良䇿稍有識者必不以<lb/>
<pb n="KR4f0030_WYG_009-11a"/>
其言為河漢也然而未災之屋亦當商所以救之之法<lb/>
大抵杭人多賃屋而居屋非已有即屋中什器亦所值<lb/>
無㡬脫不幸即竄身已耳以故不闗痛癢而間有住已<lb/>
屋者又往往以因循忽之故救之者一曰狥火令先立<lb/>
三十家牌以牌中各户輪流為首每首值十日每日早<lb/>
晩則值者至各家呼曰請查火俟其家查看一遍答曰<lb/>
查訖然後至第二家亦如之其法用牌一方横列三十<lb/>
家竪列三十日縱横界之以作格每查訖則于某家格<lb/>
<pb n="KR4f0030_WYG_009-11b"/>
下某日格中覆以朱圏以為他日火罰之案焉<lb/>
乃不幸失火則杭城多游手人噪聚乘間名為救火實<lb/>
搶火也今且旂丁甚夥馬蹄一蹴蹋而其地已糜爛矣<lb/>
故救之者二曰斷火巷每三十家中合置兩大木先截<lb/>
其街巷之兩頭而横闗之里總報附近官府官府即差<lb/>
役樹兩牌于兩頭第許内出不許外入外入者即坐曰<lb/>
搶火許守闗者持大棍撲擊之死傷此地者竟置勿論<lb/>
至于内出者則各給籌一枝騐其運帑或有親䣊請入<lb/>
<pb n="KR4f0030_WYG_009-12a"/>
運帑者許持籌者引之驗入若有救火軰來則預作標<lb/>
識如鹽橋仙林橋各坊義民素有册籍許標識其坊名<lb/>
書于燈而稱竿以持之并所㩦鈎鐮繩索救火械仗次<lb/>
第驗入毋使溷亂此要領也<lb/>
若其救法則春秋原有備水器蓄水潦諸事而此地皆<lb/>
無所用惟有撤小屋塗大屋六字則㝡為切當大抵木<lb/>
火難近撲既不能溝澮鮮少澆又必不得惟撤屋為第<lb/>
一良法量其火之大小以定所撤之逺近逺踰若干丈<lb/>
<pb n="KR4f0030_WYG_009-12b"/>
近踰若干丈須在官者預立程度以一切行之法在必<lb/>
撤毋許阻擋阻擋者以違法論至事畢則一里内保全<lb/>
之家又量其逺近而合錢多寡以償其所撤屋無偏戾<lb/>
焉若遇大屋則以水泥塗之以水衣布幔之杭俗屋大<lb/>
則牆壁髙峻可以堵禦否則亦撤之以待更為無失但<lb/>
大屋必屬大家其合錢補償之事可不必耳則三曰撤<lb/>
火屋而救法已無他矣<lb/>
至于其四則曰嚴火罰從來起火之家名曰火頭其罰<lb/>
<pb n="KR4f0030_WYG_009-13a"/>
甚重今既設狥令則必查其起火者為何牌何户誰狥<lb/>
誰答未狥耶則罪在狥既答而不戒則罪在答雖罪不<lb/>
致死然必重創之以懲其後來考明季火頭之罰以鋃<lb/>
鐺繫頸游于十門然後從縣解府解道解司至撫院而<lb/>
止每解衙門必責二十箠以為常誠重之也今罰宜仍<lb/>
舊與否或不必然然而嚴則必然耳<lb/>
　<lb/>
　<lb/>
<pb n="KR4f0030_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集卷九<lb/>
</p>
<p>
</p>
  </div>
</body>
</text>
</TEI>
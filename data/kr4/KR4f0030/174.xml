<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百七十四</head> <lb/>
    <p>
<pb n="KR4f0030_WYG_174-1a"/>
欽定四庫全書<lb/>
　西河集卷一百七十四<lb/>
　　　　　　　　　　翰林院檢討毛奇齡撰<lb/>
　　七言律詩<hi>一</hi>
　　　禹廟<lb/>
夏王四載告成功别禪苗山起閟宫玉帛千秋新裸薦<lb/>
衣冠萬國舊來同金書瘞井封泥紫窆石懸花映篆紅<lb/>
一自百川歸海後長留風雨在江東<lb/>
<pb n="KR4f0030_WYG_174-1b"/>
　　　江徼懷人<lb/>
江徼懷人江外臺江流千里重徘徊秦人島嶼乗潮上<lb/>
漢將樓船繞地迴殘壘低連沙樹暝孤城遥傍海門開<lb/>
西陵一望滔滔水不見長帆天際來<lb/>
　　　無題<lb/>
織素誰來問故妻春機當戸曲欄低筝投秦氏桑林下<lb/>
家近王陽棗樹西錦字迴看江北雁玉梭鳴傍汝南雞<lb/>
絲長日短難成匹愁煞鴛鴦半路溪<lb/>
<pb n="KR4f0030_WYG_174-2a"/>
　　　晤太倉許長水煥左遷吉州司馬賦贈兼慰<lb/>
江州司馬舊髙陽吳下風流屬太倉長水自留循吏傳<lb/>
嚴闗曽使户曹郎清秋好月逢𤣥度外府卑官念子將<lb/>
指顧漢庭思賈傅不教楚水厭明光<lb/>
　　　懷張七梧游粤<lb/>
䢴闗客舍送馮驩一别三年㑹面難草短愁人還北固<lb/>
花開憶汝在東官明螺舟放珠江白瑣布衣裁荔子丹<lb/>
陸賈未歸書使斷誰從嶺表問平安<lb/>
<pb n="KR4f0030_WYG_174-2b"/>
　　　過東園<lb/>
偶過東園倒接䍦春風幾度憶前期低花趂蝶銷黄粉<lb/>
積草生魚散緑陂架滿書編看愈懶門無客到起嘗遲<lb/>
借問西川王録事可能還贈草堂貲<lb/>
　　　除夕逢立春效景龍體<lb/>
椒盤栢酒傍江開彩仗青旂出郭來玉厯乍看今夕換<lb/>
蒼龍先遣隔年回林彫朔雪驚抽蕙地近南天早見梅<lb/>
添嵗迸為除嵗日他鄉何似故鄉桮<lb/>
<pb n="KR4f0030_WYG_174-3a"/>
　　　春盡林亭書事和吳水部韻<lb/>
春光欲盡曉陰寒閒向林亭一倚闌當牕麥氣隨風度<lb/>
隔幔山容帶霧看宿鳥盈巢遮葉暗晴蜂繞地戀花殘<lb/>
共對琴樽忘物候朱盤新摘小梅酸<lb/>
　　　白鷺洲施湖西席送吳百朋之任湞州即席同<lb/>
　　　　陸圻䪨<lb/>
天涯髙㑹惜離羣錦席芳洲夜送君樹裏星河三楚盡<lb/>
樓前章貢一江分翻來白鷺波間羽望起蒼梧嶺外雲<lb/>
<pb n="KR4f0030_WYG_174-3b"/>
怪底新歌皆妙曲征西官屬總能文<lb/>
　　　二<lb/>
雙江髙閣上崔嵬入夜憑欄一舉桮千里重停吳隠棹<lb/>
羣賢追嘯庾公臺清歌别部風初轉換席西軒月欲來<lb/>
此去湞州應不逺南行端賴濟時才<lb/>
　　　東蜀山人<lb/>
東蜀山人着素冠青蒲繞屋近河干自稱晩嵗須扶杖<lb/>
人贈清歌是考槃啼鳥春從花裏密烹魚朝出竹中寒<lb/>
<pb n="KR4f0030_WYG_174-4a"/>
間來時向藜牀臥種樹新書看盡難<lb/>
　　　千秋橋訪友<lb/>
千秋橋畔草芊芊司𨽻閒堂一徑偏隔巷燕飛尋舊壘<lb/>
開門水滿纜春船家人慣善秦聲曲故事猶談宣廟年<lb/>
落拓相過休恨晩夕陽江上有烽烟<lb/>
　　　登臺望石門闗作<lb/>
春草羣飛雉子斑登臺一望石門闗縁江烽火來三楚<lb/>
横海樓船斷百蠻絶徼軍輸愁逺度長征都䕶未生還<lb/>
<pb n="KR4f0030_WYG_174-4b"/>
我來不見周南郡金斗城髙何處攀<lb/>
　　　旅中送張二自晉陽還歸西江<lb/>
髙林朝日炤叢壇游子還鄉勸早餐樂氏諸兒曽許趙<lb/>
張良垂老未歸韓路分南沜黄秔熟家在西江白露寒<lb/>
帶鋏揮戈年嵗晩重來莫忘釣魚竿<lb/>
　　　登瓊花臺<lb/>
何年創此瓊花觀不見瓊花此觀開千載名花應有盡<lb/>
尋花還上舊花臺飛鴻曉斷䢴闗度叠浪秋翻瓜步來<lb/>
<pb n="KR4f0030_WYG_174-5a"/>
四顧憑欄一惆悵蕭蕭黄葉下蒼苔<lb/>
　　　張使君泛舟作<lb/>
太守樓船駕露梯平明載酒鹿城西綠水漲時抽綠草<lb/>
青山斷處界青溪擬翻太液歌黄鵠曽使陳倉祀碧雞<lb/>
淼淼胥臺髙未極相看知與峴峰齊<lb/>
　　　許記室新成進士有贈<lb/>
三年管記在江東獻賦還來宿射熊並道枚皋堪倚馬<lb/>
誰憐鮑照乆從戎天門日映寒袍紫上苑花傳錦字紅<lb/>
<pb n="KR4f0030_WYG_174-5b"/>
舊府蒼頭擐甲去也聴鶯語到南宫<lb/>
　　　送胡揭陽之官<lb/>
揭陽勝地古潮州束綬懸金起壯游候吏逺迎三水驛<lb/>
居人多在百花洲鮫珠散處蠻雲繞馬甲裝來海氣浮<lb/>
君到若推吳隠後玉溪應發舊清流<lb/>
　　　張梧去淮<lb/>
獨上淮陰古釣臺登臨作賦甚雄哉頻年帶劍驅吳楚<lb/>
忽爾行歌歸去來細草暄隨胥浦漲平濤凍逐射洪開<lb/>
<pb n="KR4f0030_WYG_174-6a"/>
南昌亭下春風發不見王孫哀復哀<lb/>
　　　宿東村作<lb/>
東村别館傍東田猶許東家倚醉眠隔屋鳴筝聴漸逺<lb/>
疎櫺漏日影初圓枯荷殘暑浮新鯉髙樹先秋咽早蟬<lb/>
欲上南岡無羽翼褰幃愁較白雲篇<lb/>
　　　游倪司農園亭<lb/>
尚書休沐草堂成别有層軒倚水楹髙閣恍連千堞起<lb/>
修廊時繞萬山行曉霧隔陂牽紫蔓春風前路折朱櫻<lb/>
<pb n="KR4f0030_WYG_174-6b"/>
潁川才子題門巷只羨兒寛雨後耕<hi>陳推官子龍題堦門為經鋤鄉</hi>
　　　送洪明府圖光之任程鄉<lb/>
程鄉南去載青驪明府才名天下知珠海烟深行處逺<lb/>
藤花風煖候來遲農錢絶徼輸螺子官酒長亭薦荔枝<lb/>
送汝鵬飛剛六月前圖應記鳯西池<lb/>
　　　詒徐水部<lb/>
南州才子水曹郎兩度乗軺出帝鄉豹尾舊懸吳市曲<lb/>
麟書重下楚江陽遥天芻粟通闗逺獻嵗椒花拂綬香<lb/>
<pb n="KR4f0030_WYG_174-7a"/>
慚愧梁園倦游客秋風一别竟難忘<lb/>
　　　登㑹城望江仝金二鎏何四十二之杰沈太史<lb/>
　　　　孫吳二徵君<lb/>
江水滔滔接逺空登城遙望海門東秦皇弩仗驅三島<lb/>
句踐船軍散五戎斥地鹽潮賔雁白蠻天蕉雨客帆紅<lb/>
津亭飲宴當年事努力神州藉數公<lb/>
　　　飲梁少府<lb/>
仙官趨府控金羈邀我同銜鸂鶒巵春到滿城開躑躅<lb/>
<pb n="KR4f0030_WYG_174-7b"/>
晩來雙甕發胭脂江闗暇日㕘卿重山坂晴雲送客遲<lb/>
小吏不知㕔事散隔牆猶自聴黄鸝<lb/>
　　　桃花津前<lb/>
桃花津前津路迴角巾布䙱林扉開客知古事倘能説<lb/>
我亦野情當再來斜日白桐寒隔塢迎風紅蔓嬝當杯<lb/>
山村處處春桑發那見彈筝秦氏臺<lb/>
　　　暮春三月吳淞招上已修禊甡適過山陰不果<lb/>
　　　　從却簡張慤徐致逺諸子<lb/>
<pb n="KR4f0030_WYG_174-8a"/>
麗日晴風泖浦波青油畫鷁禊堂過江南舊俗推元已<lb/>
吳下新亭似永和蘭葉叢舒紅錦幔桃花髙漲白龍河<lb/>
千巖萬壑山陰路不見流觴奈若何<lb/>
　　　少年<lb/>
少年抱劍出闗中羽衞新招六郡雄乆許報恩逾聶政<lb/>
平時飲酒笑秦宮雞鳴曉日黄河動雁陣秋陰紫塞空<lb/>
當日枌榆遷欲盡愁君馳馬過新豐<hi>與舊刻小異數字</hi>
　　　與祁六公子赴曲水社集<lb/>
<pb n="KR4f0030_WYG_174-8b"/>
不分肩吾曲水游幸陪青翰鄂君舟殊方結客三千履<lb/>
連袂看花十二樓列伎長筵歌自緩畫屏深燭醉難留<lb/>
晩來多少江南雨瀉盡王家金埒溝<lb/>
　　　王侍御席與歌兒<lb/>
御史筵前舞柘枝當筵重唱鷓鴣辭紅牙長繞青螺帶<lb/>
粉頰低垂緑玉巵人是故譙車子後歌傳秋浦謝楊兒<lb/>
蘭臺曽擬貞元宴葉底花間幾度思<hi>嘉模曰劉禹錫詩花前葉底奉君王</hi>
<hi>間與前同</hi>
<pb n="KR4f0030_WYG_174-9a"/>
　　　匏瓜<hi>戲倣西崑體</hi>
匏瓜空載兩車箱不叠蘘荷舊紫裳争取百千邀碧玉<lb/>
何如十五嫁王昌樽前鳯舞黄華子水面魚吹白石郎<lb/>
辛苦盛年猶待聘當時只記善和坊<lb/>
　　　逢劉二江南行<lb/>
王孫十載罷追游又上龍江古渡頭獨酌馬生仍作客<lb/>
同行李廣未封侯梨花滿院留青漆栁樹長干躍紫騮<lb/>
無限建康城下水年年空向海東流<lb/>
<pb n="KR4f0030_WYG_174-9b"/>
　　　孟逺訪友吳下<lb/>
孟子論交真丈夫清江四月下三吳花明錦帶懸刀錯<lb/>
風送斑鷦轉轆轤長夏鶯啼過茂苑荒臺草色戀姑蘇<lb/>
淮徐北望雄千里莫道韓陵片石無<lb/>
　　　入湘湖書事<lb/>
落星湖畔草茫茫别有澄波萬頃涼溪口一橋連大路<lb/>
城西幾里到横塘青山入浪烟林動翠藻縁嵓水帶長<lb/>
隔浦鵁<graphic n="KR2726" url="https://raw.githubusercontent.com/kanripo/KR-Gaiji/master/images/KR2726.png" mimeType="image/png"/>驚棹起蕅荷深處又成行<lb/>
<pb n="KR4f0030_WYG_174-10a"/>
　　　二<lb/>
環山淨捲碧琉璃紫幕紅茵度水涯稻葉暗抽朝溉後<lb/>
荷風不斷午涼時龍堂瀨淺楊王宅<hi>湖有楊冀王宅今為寺</hi>鳥道<lb/>
雲盤句踐祠蕩槳女兒歸獨晩前湖新約采蓴絲<lb/>
　　　衡陽<lb/>
衡陽一望數峯髙雁去烟深絶羽毛嶺海但能供荔子<lb/>
滇闗誰與種蒲桃戈連嵗擾魚龍舫花落春温組練袍<lb/>
新息舊標江界柱天回南畔水滔滔<lb/>
<pb n="KR4f0030_WYG_174-10b"/>
　　　贈姜二承烈赴從叔上元官署<lb/>
横江草色柘袍輕游子鳴榔報水程村市春烟迷浦漵<lb/>
布帆朝雨近清明河陽花縣迎潘叔建業官㕑訪步兵<lb/>
天府嵯峨形勢壯相逢還上石頭城<lb/>
　　　馬跡懷南士<lb/>
越王山下賦離羣英布城前看落雲嵗暮他鄉還作客<lb/>
春來何處不思君天開婺女摇晴翠水滿康郎漾夕曛<lb/>
陽雁欲歸愁未得幾回哀響夢中聞<lb/>
<pb n="KR4f0030_WYG_174-11a"/>
　　　海寧祝生過訪攜伊舅氏朱孝亷書至喜贈<hi>嘉模</hi>
　　　　<hi>曰時朱近脩新刻集成</hi>
㣲雨清秋筒簟凉誰來采苧到横塘天邊落雁江湖晩<lb/>
篋裏懷人嵗月長越布衣含山氣白沙門帆落海雲黄<lb/>
憐君年少能乗興攜得新詩是渭陽<lb/>
　　　奉贈屠又良解元母太君夀<lb/>
錦帨張筵泛玉波髙堂𤣥髪尚如螺長攜公子攀叢桂<lb/>
曽對靈均剪芰荷麗日朱函開寶篆秋風瑶瑟動雲和<lb/>
<pb n="KR4f0030_WYG_174-11b"/>
陽山大節終能配庭下何難見孟軻<hi>解元尊人殉陽山令有記</hi>
　　　寄獻嶺東使君<lb/>
金牙玉節啟龍江嶺右分藩早殿邦一代才猷專百越<lb/>
九天風雨下三瀧官亭葭吹開銅鼓蠻女花枝映繡幢<lb/>
陶侃功名君獨擅繇來國士本無雙<lb/>
　　　過南徐軍贈袁八書記<lb/>
南徐幕下談兵日北府軍前對酒時愧我文章輸陸賈<lb/>
憐君慷慨過袁絲星門合壁調金鼓天塹横江鎖鐵錐<lb/>
<pb n="KR4f0030_WYG_174-12a"/>
露布草成真倚馬可曾持示帳中兒<lb/>
　　　驟雨口號三首<lb/>
驟雨空亭暑氣收紅雲堆作黑雲頭檐前飛練垂垂溜<lb/>
水面圓花㸃㸃漚逺岸林明迴晩炤平田澮滿快通流<lb/>
絺衣頓覺浮涼襲多少輕紈却畫樓<lb/>
　　　二<lb/>
隠隱南山動晩雷山前雨脚自飛迴浮雲擁隊爭吹去<lb/>
逺樹聞聲漸過來當户懸珠蟲網濕衝池破鏡水萍開<lb/>
<pb n="KR4f0030_WYG_174-12b"/>
不是蒼龍歸大海翻疑神女下陽臺<lb/>
　　　三<lb/>
蒲葵觸熱雨初溥頃刻斜飛過羽翰花甓濺來衣自濕<lb/>
荷珠傾盡葉仍乾風飄錦帶垂虹細晝映金釭繞電寒<lb/>
滿地驚湍愁不定相看疑下幾重灘<lb/>
　　　入橫山宿傅大溪上草堂有感<lb/>
十年九度入衡陽最愛君家舊草堂曲路環溪栽野竹<lb/>
前池拂水臥髙楊春雲壠首驅黄犢秋雨山岻射白狼<lb/>
<pb n="KR4f0030_WYG_174-13a"/>
少小逢君豪氣鋭今來看作丈人行<lb/>
　　　二<lb/>
橫山西上路欹斜郭母峯前水一窪曾著竹書開墅曲<lb/>
到來松酒醉村家南溪人逺留紅樹隔塢天寒噪白鴉<lb/>
我欲乗船歸渡口期君三載種桃花<lb/>
　　　衡門<lb/>
衡門寂寂傍江涯曲徑新成到轉疑風吹粉蝶翻花桁<lb/>
雨後青蟲滿荳籬漁網入陂牽綆細農歌出谷應聲遲<lb/>
<pb n="KR4f0030_WYG_174-13b"/>
短䘢相過長載酒不須陶令在東菑<lb/>
　　　客中送董匡北征<lb/>
朔風貂帔向皇州愧少琅玕贈逺游鵬翅乍分雲外路<lb/>
梅花先發驛邊樓賓開燕邸通侯第詠並臨淮估客舟<lb/>
上苑春光鳯城月幾年迴炤越江流<lb/>
　　　中州元夕觀鄉飲有感<lb/>
石經門下早啼鶯遺老猶存饗序情鳩杖扶來方醉酒<lb/>
鹿鳴歌罷自吹笙官街火樹縈星晝曲巷香車待月明<lb/>
<pb n="KR4f0030_WYG_174-14a"/>
伊昔洛陽圖畫裏春風幾度㑹耆英<lb/>
　　　康臣宅感賦并憶蕃鮮<lb/>
多年不見沈休文府市南頭一訊君兄弟婚姻驚老大<lb/>
池臺今昔感離分羊羹對酒臨秋節鼠麥銜花散夕曛<lb/>
却憶美人南浦外湫風凄雨渡江雲<lb/>
　　　欲留當壚次凡不得舟發仝姜八孝亷占凡字<lb/>
淅淅江風吹布帆長征空賦石巉巉寒來沽酒停行客<lb/>
醉别當壚是次凡雁柱橫胸愁轉結螭環脱臂口難銜<lb/>
<pb n="KR4f0030_WYG_174-14b"/>
射陽湖畔江潮落不辨流波苦共鹹<lb/>
　　　二<lb/>
斜日將沈少婦嵓迴船浦口繫青杉同心未許乗油壁<lb/>
載妓何曾掛繡帆舊院雙扉樊素宅新歌一曲杏黄衫<lb/>
醉拚枕藉洲邊露猶自燈前認次凡<lb/>
　　　東城<lb/>
東城初躍紫驊騮萬里親隨博望侯赤羽自傳光禄塞<lb/>
紅粧新下緑珠樓春還海雁天南盡日照黄河水北流<lb/>
<pb n="KR4f0030_WYG_174-15a"/>
寂寞朝鮮津吏婦長聨裙帶學箜篌<lb/>
　　　中夏寄贈宛陵施先生初度<lb/>
江左衣冠尚未零琴溪曾見老人星聨吟時並潘尼詠<lb/>
賭墅忻留小謝庭蒲琖流霞傾綵鳯桃笙捲雪臥飛螢<lb/>
自憐長買餘杭酒不及稱觴到敬亭<hi>先生為愚山從父故頷云</hi>
　　　奉贈南闗徐水部榷使君<lb/>
冬官分榷並河渠載得龍門平準書自聽猨啼懷木客<lb/>
還懸豹尾算商車庭開鼓葢翔朱鷺榻下江潮滚白魚<lb/>
<pb n="KR4f0030_WYG_174-15b"/>
椅梓楩楠誇美麗可能裁搆玉臺餘<lb/>
　　　贈閬中張明府宰㑹稽<lb/>
郎官萬里出巴西獨綰銅章到㑹稽江上早寒頻去虎<lb/>
山前春煖自驅雞思𤣥舊擅南陽譽博物重開禹井迷<lb/>
何處傳君游覽興馬臻橋畔賀公堤<lb/>
　　　叅上人還歸西陵<lb/>
道人九月渡西陵閒看湘雲杖古藤六十年來三藏法<lb/>
萬千山裏一歸僧桑花翠薄珠林雪蓮葉香開梵井冰<lb/>
<pb n="KR4f0030_WYG_174-16a"/>
到處錫飛忘甲子那知此地有懸燈<lb/>
　　　贈沈探花荃歸雲間覲省<lb/>
雲軿初出少陽宫覲省還歸泖浦東丹詔捧來瑶殿側<lb/>
綵衣裁在杏園中波翻瀛海冰魚白日滿包山橘樹紅<lb/>
此去慈親方五十羨君年少邁諸公<lb/>
　　　柬茂倫<lb/>
城雪初消想茂倫呉江草色綠粼粼闗門練合春調馬<lb/>
天畔虹低晩渡人金匱簡探雲樹𣺌銀牀甕抱土花新<lb/>
<pb n="KR4f0030_WYG_174-16b"/>
阮生亡後嵇康死一望軺車最愴神<hi>茂倫號抱甕丈人見七古巻</hi>
　　　姜太翁月夜邀泛鑑湖<lb/>
城南一棹泛清漪永夜來游賀監池風起平翻花底練<lb/>
月流遥漾鏡中絲開樽静久鳴筝細撤燭凉深下幔遲<lb/>
萬頃波光明似雪誰來不作剡川思<lb/>
　<lb/>
　<lb/>
　西河集巻一百七十四<lb/>
</p>
<p>
</p>
  </div>
</body>
</text>
</TEI>
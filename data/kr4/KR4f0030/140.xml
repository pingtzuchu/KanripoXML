<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷一百四十</head> <lb/>
    <p>
<pb n="KR4f0030_WYG_140-1a"/>
欽定四庫全書<lb/>
　西河集卷一百四十<lb/>
　　　　　　　　　　翰林院檢討毛竒齡撰<lb/>
　　七言絶句<hi>三</hi>
　　　送金二敬敷覲省汝南官署<lb/>
紫游金勒控雙鐶公子思親江上還十月丹楓吹似錦<lb/>
看君西度朗陵山<lb/>
　　　二<lb/>
<pb n="KR4f0030_WYG_140-1b"/>
汝南公子本翩翩覲省將歸醉别筵君去若逢袁夏甫<lb/>
莫敎徒歩府門前<lb/>
　　　題畵<lb/>
東溪草閣吾曾到傍水寒生山樹秋今日畵圖相憶處<lb/>
春山澹澹水悠悠<lb/>
　　　中州張興嗣寄示南遊詩有感賦贈<lb/>
丹陽不復問劉惔少室山前掃石楠一自君歌傳洛下<lb/>
頓敎人憶望江南<lb/>
<pb n="KR4f0030_WYG_140-2a"/>
　　　二<lb/>
幾曲梅花傍女墳當壚猶是舊紅裙武丘東畔題詩處<lb/>
毎見花開便憶君<lb/>
　　　息縣雜詩<lb/>
淮河東下古揚州桐栢山髙一望愁自笑濯纓三過早<lb/>
涓涓不斷是溪流<lb/>
　　　二<lb/>
伏波城下草斑斑銅柱功名海上還若欲逺遊餐薏苡<lb/>
<pb n="KR4f0030_WYG_140-2b"/>
城南尚有濮公山<lb/>
　　　三<lb/>
毛甡北走大河濵隣女三年尚盻臣不是故園相憶苦<lb/>
爲誰腸斷息夫人<lb/>
　　　四<lb/>
溪山曲曲法堂開白日長從塔影廻曾與老僧溪上别<lb/>
清鐘送過石橋來<lb/>
　　　五<lb/>
<pb n="KR4f0030_WYG_140-3a"/>
柴車到處苦流連官閣開時只晝眠愛殺風流夏少府<lb/>
長擕樽酒出花前<lb/>
　　　六<lb/>
翫花臺在舊城西臺畔粧樓一徑迷爲憶故園長不語<lb/>
莫敎花外乳鴉啼<lb/>
　　　與臨川王君褉飲有贈<lb/>
永和三月褉堂前看泛桃花年復年今日持盃翻記得<lb/>
王家内史在臨川<lb/>
<pb n="KR4f0030_WYG_140-3b"/>
　　　題墨牡丹畵<lb/>
一枝初向洛橋分漠漠春山淡淡雲恰似漢宮新賜浴<lb/>
風前試着墨絲裙<lb/>
　　　題畵<hi>有序</hi>
　周侍郎藏畵頁中有春林薄日前山雨來茅堂臨流<lb/>
　䕶之修樊何人男婦筍輿油蓋次第散出題者疑爲<lb/>
　冐雨問友之圖嗣題者笑之詎見擕妻問友朋矣逃<lb/>
　林不深移家更往差相似耳然西滸古姜無須舁出<lb/>
<pb n="KR4f0030_WYG_140-4a"/>
　楚鄉萊婦何爲雨中豈其翦蒿西墅課韭東田者耶<lb/>
　村父拾明月三家識者環觀而佑此可莞顔耳<lb/>
擕家出郭翦蒿萊雲薄初看日影廻齊上筍輿山雨下<lb/>
午橋庄上晩歸來<lb/>
　　　留淮西金使君郡樓三年晨夕聽伎多陽陵西<lb/>
　　　　巴之音有吳中舊部亦蕭散不整大雪晩宴<lb/>
　　　　江南新伎至觀之生憶因爲賦四絶句并雜<lb/>
　　　　歌侑時座客童煒尹坪韓肅皆有和詩<lb/>
<pb n="KR4f0030_WYG_140-4b"/>
朔雪髙吹懸瓠池郡堂留客夜彈絲分明身在江南路<lb/>
伍相祠前酒醒時<lb/>
　　　二<lb/>
淮西雪夜酒筵紅太守風流過馬融看到舞闌樺燭下<lb/>
敎人思殺石蓮東<lb/>
　　　三<lb/>
十載尋橦看未眞每聞吳語便傷神座中總是江東客<lb/>
何處還尋顧曲人<lb/>
<pb n="KR4f0030_WYG_140-5a"/>
　　　四<hi>此首專贈伎童唐郎也</hi>
順郎十四學琵琶十五新聲遍海涯家在九龍山下住<lb/>
生來洗面是桃花<lb/>
　　　客中送陳無名入燕作<lb/>
相逢衣褐在淮西走馬關前日欲低此去一尋遼海雁<lb/>
何時同聽汝南鷄<lb/>
　　　二<lb/>
寒風落日醉當壚燕市還尋舊酒徒君到安州若相憶<lb/>
<pb n="KR4f0030_WYG_140-5b"/>
爲予重寫慶卿圖<lb/>
　　　喜遇俞汝言汝南官署是日微雪<lb/>
當湖對酒快論文十載相思看雁羣不道朔風吹雪後<lb/>
汝南官舍又逢君<lb/>
　　　二<lb/>
籃車遠度蔚州山聞到靈丘觀射還欲贈青琅愁雨雪<lb/>
爲君西望雁門關<lb/>
　　　三<lb/>
<pb n="KR4f0030_WYG_140-6a"/>
中原相遇朔風寒萬里同看隼影盤此處掃門煩長吏<lb/>
只因客臥有袁安<lb/>
　　　四<lb/>
五闗木落露河秋雪裏逢君在蔡州莫怪陳蕃長入坐<lb/>
汝南太守最風流<lb/>
　　　九日飲雲間朱司馬使君官署三首<lb/>
雲間司馬古朱家九日開樽罷晩衙只道茱茰堪解阨<lb/>
爲予縫就臂邉紗<lb/>
<pb n="KR4f0030_WYG_140-6b"/>
　　　二<lb/>
維舟三泖度清秋古署黄花泛玉甌家在滄洲看不見<lb/>
何須更上郡東樓<lb/>
　　　三<lb/>
落日東吳古郡臺登臨須借大夫才獨憐漢苑騎魚客<lb/>
也向秦山戲馬來<lb/>
　　　飲泊石門贈同行王丞初度<lb/>
桃花如幔棗如缾莫向吳門問阿經載得餘杭山下酒<lb/>
<pb n="KR4f0030_WYG_140-7a"/>
與君同醉女陽亭<lb/>
　　　書畵頁後<lb/>
千尺冰荷散似銀草堂習靜總無塵他年若買吳中室<lb/>
願在墻東作比隣<lb/>
　　　山陽别沈秘書時各泪<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>下不止後辱貽四<lb/>
　　　　詩中有云九日淮城悵别筵舳艫西送雁横<lb/>
　　　　天濁河浪捲臨岐泪濕盡征衫己四年予誦<lb/>
　　　　之愴然私顧所著衫猶是舊時因重爲搵泪<lb/>
<pb n="KR4f0030_WYG_140-7b"/>
　　　　賦詩自嘲匪云報章耳<lb/>
上苑秋高雁影寒帛書何幸寄長安今來衫袖重重濕<lb/>
不是當時泪未乾<lb/>
　　　二<lb/>
一别淮城書漸稀故人相憶在金扉他鄉四換黄花節<lb/>
猶着山陽拭泪衣<lb/>
　　　任屏臣七十<lb/>
裁廻甲子度春風又見園花嵗嵗紅幾欲移家歸海上<lb/>
<pb n="KR4f0030_WYG_140-8a"/>
還來避世在墻東<lb/>
　　　二<lb/>
先生七十正懸弧長對青嵓舊畵圖恰似渭陽歸載早<lb/>
海鼇百尺掛珊瑚<lb/>
　　　有伎童將歸過索予書絹抒筆志感<lb/>
渭城將唱不堪聞醉後還題白練裙懸瓠樓前雲漫漫<lb/>
石羊橋畔雨紛紛<lb/>
　　　二<lb/>
<pb n="KR4f0030_WYG_140-8b"/>
三載行歌汝水春故鄉東望轉逡巡如何細草沾茵處<lb/>
又送桃花靧面人<lb/>
　　　汝寜城外送伎童還江南<hi>并序</hi>
　伎童唐郎吳中有名安西潘將鎭紅水者奪之以行<lb/>
　汝寜金使君爲贖留之蔣亭三月送還故鄉予恨沉<lb/>
　淪與相似而猶不得歸似有感焉予初贈詩云家在<lb/>
　九龍山下住生來洗面是桃花伎童得詩請名靧花<lb/>
　至是使君憐其慧以慧憐字之予友張杉者尋予汝<lb/>
<pb n="KR4f0030_WYG_140-9a"/>
　上聞其事似恨不及送亦有和詩見乎情詞<lb/>
彈遍琵琶九曲詞蔣亭東去雨如絲明年待我夫椒下<lb/>
應是江南花落時<lb/>
　<hi>附韓聞西詩溪雪裏相逢曾幾時今朝别去栁垂絲何當夜月黄  上重唱新翻白苧詞</hi>
　<hi>譚開子詩亭對酒重歌拂舞詞荆桃花下駐青絲春來怕見東  栁况是亭前折栁時</hi>
　<hi>張南士和詩不若爲送别賦新詞東冶亭前折柳絲獨恨靧花人  見風流思殺按歌時</hi>
　　　有贈<lb/>
偶向丹山採石英擕來長劍是星精他時海上桃花發<lb/>
<pb n="KR4f0030_WYG_140-9b"/>
看汝餐霞到赤城<lb/>
　　　題周在浚記年圖<lb/>
不羡紅絲繡公子不羡黄金鑄大夫只羡淞江三尺絹<lb/>
冩作東吳年少圖<lb/>
　　　二<lb/>
髙松百尺拂春雲濊濊泉聲石上聞豈合丹青圖嵗月<lb/>
祗應丘壑置夫君<lb/>
　　　秦淮老人<lb/>
<pb n="KR4f0030_WYG_140-10a"/>
秦淮髙閣擬臨春中有仙翁髩似銀話到黃奴行樂處<lb/>
尚疑身是六朝人<lb/>
　　　同朱曾蠡登燕子磯飲<lb/>
燕子磯頭江浪開江風萬里逐人來臨流一唱横江曲<lb/>
能使荆門水倒廻<lb/>
　　　夜雨同朱曾蠡江寧郭宿逮明羅坤送酒資至<lb/>
石頭城邊夜泊舡清江夜雨不成眠只有羅坤解相憶<lb/>
平明送到酒酟錢<lb/>
<pb n="KR4f0030_WYG_140-10b"/>
　　　簡江寧主考<lb/>
棘院重闗閉夕曛故人相隔在青雲但聞裴令膺知舉<lb/>
可有劉生試雜文<lb/>
　　　何之杰以舟居記顔有贈<lb/>
菰蒲淺碧漾清秋一葉蒼茫水際浮不道滄江歸卧後<lb/>
依然擊檝在中流<lb/>
　　　二<lb/>
何𦙍求爲棲遁身春江渺渺問前津須知此日揚㠶客<lb/>
<pb n="KR4f0030_WYG_140-11a"/>
仍是當時破浪人<lb/>
　　　三<lb/>
新從解劍渡江天瀨上曾乗漁父舡何似故人雙槳去<lb/>
柳姑廟後浪亭邉<lb/>
　　　即事<hi>有叙</hi>
　宿竇家濆賣漿婦連連目予問之曰非毛氏小郎乎<lb/>
　曰何以知之曰妾故保定伯家婢也向屯西陵渡時<lb/>
　主嘗饜郎郎不解食生炙鳬索胹淘之妾以笑被杖<lb/>
<pb n="KR4f0030_WYG_140-11b"/>
　寜能忘乎予聞之憮然因就飲解槖中金餉之去伯<lb/>
　籍北平毛氏同姓故嘗食其營大兵下江東全軍歸<lb/>
　降爲提督京營標官守京城西門家遂散失婦善擘<lb/>
　阮汾州人<lb/>
錦帳雙鬟貌似花河陽軍散各天涯可憐紅字三家店<lb/>
不賣青門五色𤓰<lb/>
　　　别朱生<lb/>
開元法曲有誰傳秋雨江南罷採蓮淮水濁泥初凍後<lb/>
<pb n="KR4f0030_WYG_140-12a"/>
停船一别李龜年<lb/>
　　　二<lb/>
桂樹叢生淮上秋西風髙會曲江樓水亭誰唱伊州調<lb/>
記得蘭陵朱粹修<lb/>
　　　三<lb/>
寒風縵管脆如絲欲别歌予桂樹詞此去江南望江北<lb/>
淥波青草繫人思<lb/>
　　　秋日登江樓有懷<lb/>
<pb n="KR4f0030_WYG_140-12b"/>
茫茫落日半銜山萬里江流徃復還獨上髙樓愁望逺<lb/>
秋風九月穆陵闗<lb/>
　　　二<lb/>
大江東下日西馳渺渺江樓接海涯隔岸秋風吹不住<lb/>
白狼河北雁來時<lb/>
　　　逄陳老蓮季子飲贈<lb/>
江上逄君蘆荻秋樽前落日重淹㽞狂來滿眼滄洲興<lb/>
思殺江東顧虎頭<lb/>
<pb n="KR4f0030_WYG_140-13a"/>
　　　渡錢唐贈戴山人<lb/>
錢唐髙士剡中才日暮銜盃江上臺萬叠寒濤通夜白<lb/>
依然雪後見君來<lb/>
　　　贈柳生<hi>有序</hi>
　栁敬亭説書人間者幾三十年逮入越老矣楊世功<lb/>
　曰敬亭將行不得大可詩且不得一會祖道似恨然<lb/>
　者予時病彊起將從之汗接下不果可往敬亭書至<lb/>
　云如相會者早間世功言及相會惜言相會祗此是<lb/>
<pb n="KR4f0030_WYG_140-13b"/>
　時寓沈康臣宅發緘皆笑後二日敬亭止梅市予與<lb/>
　康臣遂赴焉再說書聆之感于心然實病不能賦詩<lb/>
　也口吟二絶以贈行<lb/>
扶病來看柳敬亭秋花開滿石榴屛一聲河滿尋常曲<lb/>
説到傷情不忍聽<lb/>
　　　二<lb/>
枚生未作梁園賦吳客將行越水濵怪底觀濤能解病<lb/>
原來君是廣陵人<lb/>
<pb n="KR4f0030_WYG_140-14a"/>
　　　晩宿江村即事<lb/>
行行暝色起江沙借宿江村野老家夜月炤來東隴樹<lb/>
秋風吹發上田花<lb/>
　　　二<lb/>
村田漠漠晩烟稀野老提壺坐釣磯日落牛羊從嶺下<lb/>
月明烏鵲傍江飛<lb/>
　　　伯調將西行疑予留妓飲不爲供餞馳詩劇謿<lb/>
　　　　因妄爲答謿焉<lb/>
<pb n="KR4f0030_WYG_140-14b"/>
史妠盧姬並有名髙秋野寺坐彈箏一從掩袂辭巴里<lb/>
不復當筵唱渭城<lb/>
　　　黄河客舍見故人書名壁上<lb/>
黄河滚滚向東廻下馬重衘客舍杯忽見新題雙淚落<lb/>
未知故友幾時來<lb/>
　　　二<lb/>
寒燈孤館淚潺潺萬里波濤夜自還上馬欲行還又住<lb/>
故人名字在墻間<lb/>
<pb n="KR4f0030_WYG_140-15a"/>
　　　九日示趙八十四弟<lb/>
楚王宫外菊初生九日衘杯淚欲傾君去登髙須盡醉<lb/>
愁君東望永興城<lb/>
　　　古决絶詞<hi>有序</hi>
　古决絶詞者毛甡爲朱三作也三爲巴城妓小小所<lb/>
　暱忽正白旗他使者購小行小通三不得㑹大霪雨<lb/>
　江漲流溢從漲江解舟滔滔去斂小帛囊貯錢一枚<lb/>
　燈心草一枝箸寸許線一條作十許結屬他妓送者<lb/>
<pb n="KR4f0030_WYG_140-15b"/>
　貽三且曰他日當哭我江流間矣三傷之因爲作此<lb/>
　詞時同游者六人有和焉<lb/>
銀瓶挽斷井中絲嫋嫋曾無决絶時只有巴山城下水<lb/>
滔滔東去最堪思<lb/>
　　　二<lb/>
巴山城下送娘船夜雨猶彈蜀國絃不道曲終歌决絶<lb/>
新來翻入綠珠篇<lb/>
　　　華葢山<lb/>
<pb n="KR4f0030_WYG_140-16a"/>
清江百里繞仙闗華葢山頭村賽還橘樹蕉花天半路<lb/>
洞簫吹出暮雲間<lb/>
　　　送客<lb/>
送客春城柳漸低千條萬縷市亭西從今勿折長條贈<lb/>
恐有歸人繋馬蹄<lb/>
　　　雨後觀牡丹即席和愚山韻<lb/>
春燈幕府夜漫漫細雨清樽傍藥欄莫道名花容易見<lb/>
十年三度客中看<lb/>
<pb n="KR4f0030_WYG_140-16b"/>
　　　漢苑行<lb/>
綵燕初翻百子池宫花齊發萬年枝但知上苑寒歸早<lb/>
不道人間春到遲<lb/>
　　　二<lb/>
秋風歌罷栢梁材上苑春回承露臺朝來殿使探鶯去<lb/>
日暮宮官試馬來<lb/>
　　　寺館夜看龔中丞香嚴齋詩集<lb/>
臨江孤館寺堂東蓮闔花闗閉晩風祗爲中丞詩句在<lb/>
<pb n="KR4f0030_WYG_140-17a"/>
東堂燈火夜深紅<lb/>
　　　聞沈九北闈捷音<lb/>
聞道金臺收乗黄故人聨轡驟康莊秋風十里長楊道<lb/>
中有山隂舊沈郎<lb/>
　　　二<lb/>
清秋烏鵲度巴陵上國賢書今又升聞道舊人推記室<lb/>
已將新體用吳興<lb/>
　　　雨中送沈築巖還姑山<lb/>
<pb n="KR4f0030_WYG_140-17b"/>
春帆東下雨潺潺千里江南送客還此去應逢寒食後<lb/>
杜鵑花發到姑山<lb/>
　<lb/>
　<lb/>
　<lb/>
　<lb/>
　<lb/>
　西河集巻一百四十<lb/>
</p>
<p>
</p>
  </div>
</body>
</text>
</TEI>
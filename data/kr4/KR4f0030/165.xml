<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百六十五</head> <lb/>
    <p>
<pb n="KR4f0030_WYG_165-1a"/>
欽定四庫全書<lb/>
　西河集巻一百六十五<lb/>
　　　　　　　　　　翰林院檢討毛奇齡撰<lb/>
　　七言古詩<hi>十一</hi>
　　　吳興太守行<lb/>
吳興太守本仙吏早題姓字慈恩寺興來豪客坐滿牀<lb/>
數斗烏程不知醉拂衣歸去無一錢擕家住在閶門邉<lb/>
從事作詩好合集吏部出行那有船當年相過慧曉宅<lb/>
<pb n="KR4f0030_WYG_165-1b"/>
對客揮毫似飛翮天半流霞總失妍閨中刺繡皆無色<lb/>
夫君自是園季倫採芝處處忘冬春肯將商洛山中客<lb/>
還作留侯門下人<hi>時太守方辭薦辟故云</hi>
　　　昔日篇送任令南還上海兼示王十六舍人<lb/>
昔者結髪共文硯王韓及君成一龍<hi>王舍人先吉韓孝亷日昌任上海辰</hi>
<hi>旦與予同學于先敎諭門下</hi>舍人孝亷久通籍君亦為令開吳淞予<lb/>
以龍尾不得意索食兩入泖浦中㑹當<lb/>
天子召文學郡吏已仕皆令從通經應詔孔子夏長史<lb/>
<pb n="KR4f0030_WYG_165-2a"/>
被徵黄次公炎風暑雨一就道逡廵獻賦明光宮爾時<lb/>
賜宴接袵袂猶記拜箸分脆膿何意詞業入祕閣既取<lb/>
復落神物工遂令李郃生感激抗書欲上不得通春明<lb/>
碧栁盡抛絮太液露荷將放紅徵車南返各祖帳使我<lb/>
泪滴樽盤空制科自古雖縝重厯代沿廢難盡同之官<lb/>
魏相自能達留京鄭昉當安庸不觀退之試宏博三試<lb/>
三却無赧容獨憐予友各散處仕止轣轆如轉蓬予復<lb/>
遲暮滯京邑南望獨立心忡忡吳淞潮上海雲起君應<lb/>
<pb n="KR4f0030_WYG_165-2b"/>
報最入奏功明年舍人儻就判為君佇望雙飛鴻<lb/>
　　　夏杪集宋大司馬宅觀諸名伎偕同舘諸子即<lb/>
　　　　席<lb/>
長安六月手獵蠅西堂午琢銀牀冰花梢捲出雲棚敞<lb/>
桃竹鋪來夏簟清尚書朝罷理杯斚彷彿當年飲河朔<lb/>
護索彈將塞上聲參差吹遍江南樂金槽軋札銅椀鳴<lb/>
五絃三調傳新聲段師曹保賀懐智供奉<lb/>
御前皆有名雕闌雜坐列彛鼎佳客滿城紛召請門下<lb/>
<pb n="KR4f0030_WYG_165-3a"/>
通居白玉堂後來總住紅蘭省䣃衣還脱袖中麻㨿席<lb/>
不窺甎上影石枰玉局闘樂方挫糟潄酪呵凉漿釣魚<lb/>
作鱠供仙史籠餅加蔥有侍郎肴蔬錯列擬公讌對榻<lb/>
抽毫弄文翰鄴下方看楨粲來梁園未許賓朋散葵根<lb/>
度日暑漸収登臺月上金波流平沙水落玉河堰雲起<lb/>
夜封宣武樓華燈影裏呷鵝管遥望西山正蝘蜿倚檻<lb/>
平垂斗帳斜開軒坐對譙門晩自憐臣朔長苦飢短轅<lb/>
轣轆如鷄栖何期暫與蓬池㑹頓使凉風生葛衣<lb/>
<pb n="KR4f0030_WYG_165-3b"/>
　　　上高陽相公詩<hi>有序</hi>
　予以康熈戊午應<lb/>
召入都䝉高陽相公日揀予舊文繙閲由繹奬引過當<lb/>
　感而為之詩<lb/>
國家安攘三十載台階藉藉稱高陽兩朝首輔越廿䙫<lb/>
青瞳緑髪齒未央差峩當軸領政事海内于今號長治<lb/>
但向詞頭判綵毫不須敕尾添花字年來晨夕苦黽勉<lb/>
日上黄扉駐小輦食案朝垂籞宿寒火城夜照沙堤煖<lb/>
<pb n="KR4f0030_WYG_165-4a"/>
祇縁親近贊密勿毎佐<lb/>
皇威遏回遹當機不使殿外知祕旨長敎閣中出即今<lb/>
江漢將洗兵王師撻伐還連營已平昭義盧從史須討<lb/>
荆南劉漢宏以茲克詰煩<lb/>
廟算况復中原甫安奠借箸重為策治安求衣自合分<lb/>
宵旰恭逄<lb/>
聖主方好文將尋干羽銷兵氛<lb/>
詔書五色自天下徵車四集如雲屯東堂發策未親試<lb/>
<pb n="KR4f0030_WYG_165-4b"/>
預聆諸儒使談議晁錯難傳誓誥文買臣未觧春秋義<lb/>
相公明哲本神授矧向天人早窮䆒嘗通墳典作蟲書<lb/>
豈止山經辨禺獸顧斯末學類蠓蠛肯為申韓較優劣<lb/>
不道元臣總萬幾翻從下士求三哲嗟予出處兩未全<lb/>
懐文獻賦悲徒然樊川空挾阿房賦崔顥徒多輕薄篇<lb/>
其如河海詄蕩蕩能問春流細無恙裴令優容不可名<lb/>
謝公齒頬真難量紛紜冊府未引逸猶自燃藜照緹袠<lb/>
書因都護剖蘭筋賦使相如觧盧橘固知名敎自有主<lb/>
<pb n="KR4f0030_WYG_165-5a"/>
致治何須誦論語功徳方看過富韓文章早已歸燕許<lb/>
煌煌景運啟未遲要令相業傳康熈明年收復湖湘路<lb/>
願上元和聖徳詩<lb/>
　　　飲次書梁陶侣世兄便靣<hi>陶侣為司農夫子從子猪市即夫子邸里</hi>
幽蘭在谷芝在田謝家子弟多名賢朝陽門外騎馬去<lb/>
為汝一停猪市間紅顔緑髪將佩組腰下羅囊不曽賭<lb/>
衛瓘書名擅北堂野王畵法跨東府臙脂河上流水新<lb/>
酒家舊賣中山春幾時同返恒陽路重醉金門飢死人<lb/>
<pb n="KR4f0030_WYG_165-5b"/>
　　　西臺先生行奉送臨海馮少司冦塟親請假歸<lb/>
　　　　里<lb/>
西臺先生似威鳯早上金堂拂雲棟閥閲高于桐柏山<lb/>
房櫳葢在桃花洞當時司法蒞永昌博南開後通瀾滄<lb/>
九龍不擾銀生地五聽長臨金齒傍自言家世嬗駿烈<lb/>
兩見高堂秉奇節劉毅冬銜祖母芹楊憑少吮慈親血<lb/>
陳情久已痛鳥烏獨迎萬里潘生輿東征賦就白蠻樹<lb/>
南郡辭將青海魚中丞入告賜表掲章安城邉竪雙闕<lb/>
<pb n="KR4f0030_WYG_165-6a"/>
五花<lb/>
錫命珈帔殊剛在裴家建坊節無何移守石皷城阿儂<lb/>
盜㺯潢地兵歸朝欲表鄭䖍志道梗頓違徐庶情踉蹌<lb/>
回任遘母疾路賧天遥哭相失誰能辛苦賊中來鍳此<lb/>
孤忠晉華秩都官力贊<lb/>
廟算行樓船潢浦檥昆明三巴六詔喜盡滅孤櫬一舟<lb/>
悲未迎因之觧組呌閶闔<lb/>
天子隆恩降優答皭然忠孝具能全况復妻拏此時合<lb/>
<pb n="KR4f0030_WYG_165-6b"/>
秋花初發繞玉街離亭欲别還銜杯故鄉墳墓望何許<lb/>
令我惻惻徒傷懐大江東下數歸驛天姥嵯峨下窀穸<lb/>
竁户封來繡閣雲壇碑琢出寒山石偉元廬墓歲月閒<lb/>
謝公舊墅難追攀何年丹穴歸棲羽仍向瑶臺縱翮還<lb/>
　　　徐母邵夫人壽詩<hi>徐繼恩之配汾之母也</hi>
往與徐汾父子友比之阮籍交二王夫人令妻併夀母<lb/>
既賢且哲能文章最憐老友入林去逺向寒山憇雙樹<lb/>
許邁徒傳阿閣書梁生不在臯橋住我昔從行恨未力<lb/>
<pb n="KR4f0030_WYG_165-7a"/>
廿載相違苦相憶今來堂上拜女師尚見芳樽照顔色<lb/>
清秋明月出毎遲玉臺皎鏡光離離若嫌祝誦無佳句<lb/>
自有庭前孝穆詩<lb/>
　　　徐二將歸暫寄湖南周開府里第過别有贈<lb/>
徐樂上書不得意將乘欵段歸南山黄金用盡敝裘裂<lb/>
何計得還烟水間長安四月方苦熱日飲冰漿類沃雪<lb/>
鹽車欲駕去住難忽遇孫陽泪如泄菖蒲酒暖梔子香<lb/>
新裁越布單衫長湘南節度如堪倚且住城西舊草堂<lb/>
<pb n="KR4f0030_WYG_165-7b"/>
　　　題文待詔雪圖奉送高少司冦還般山<lb/>
何年蒼筆寫顥景鹽花刻作山谷春孤懐澒洞當洗瀹<lb/>
兩目豁達開風塵伊誰蓄此作寳祕般山先生得真意<lb/>
圖畵恒留處士吟烟嵐不待官家賜當時出入金馬廬<lb/>
蓬丘瀛海連江湖夢游已聽鈞天樂草詔還呈紫府書<lb/>
集賢學士乞歸去家近凾山傍雲霧溪上銜將陶沔杯<lb/>
園中種得於陵樹最憐良馬䣃鞿靮偏借都官坐赤棘<lb/>
栁惠焉能作士師曽參未許諮刑辟西臺高臥對白雲<lb/>
<pb n="KR4f0030_WYG_165-8a"/>
還家久已忘冬春始知羞行貴有守誰謂侍郎難得人<lb/>
聖明下詔䇿災異執法承顔舉遺棄咸道先生風概殊<lb/>
能使頑亷懦立志先生磊落披敝裘寄居蕭寺翻經樓<lb/>
馬芻一束苦戀棧蠧紙半牀兼覆甌修容静與巖壑瞑<lb/>
論史决若江河流思以秪德代請讞勝彼木鐸警庶郵<lb/>
長官當白不當白豈向斯世争沈浮清秋遥夜雨初歇<lb/>
正遇棠村授師説<hi>時司農夫子招飲</hi>下直沿街燈火紅高軒到<lb/>
座星辰豁翛然相對澹欲忘後譚莊列前羲皇宛如鄭<lb/>
<pb n="KR4f0030_WYG_165-8b"/>
綮負驢背宵行風雪㶚滻傍不然溳上借書去冒雪一<lb/>
詣張君房纎埃不起林落浄奚啻澆水滌繒囊斯時秖<lb/>
恐絆鞅轡霜深露滑増徬徨何期<lb/>
聖明轉浩蕩特許還山遂微尚白雲出岫本無心黄鵠<lb/>
摩天總難量長洲待詔筆法精雪圖千載光芒生寒冬<lb/>
把此欲歸去瑶天粉地千山明山前有人騎馬行<lb/>
　　　大雪陪益都夫子游善果寺歸燈下同夫子和<lb/>
　　　　陳檢討詩一人呼韻一人給寫信口占叶不<lb/>
<pb n="KR4f0030_WYG_165-9a"/>
　　　　許停刻時王二舍人胡徵君在旁知狀後舍<lb/>
　　　　人亦有和詩紀其事<lb/>
天將大雪早作霰譬如拆木先拆芽須臾抛落若栁絮<lb/>
細細剪出天工葩既非車下撲塵土復異柁底揚風沙<lb/>
祗覺雙林萬枝亞一望簇簇若枿枒是日本欲詣初地<lb/>
後車將發興有加寺門石幢掛秋草似我白首雙垂髿<lb/>
毳羽漫空不遽墮瓊瑶在地豈敢挐驟臻方丈恍突室<lb/>
一燈黯黯圍舊紗堂中鐘皷響還寂令我㝠㑹成無遮<lb/>
<pb n="KR4f0030_WYG_165-9b"/>
伊蒲作供飯未罷午鴉啼過啼晩鴉重登高閣逺眺望<lb/>
共驚銀海翻龍蛇雁王一塔藏貝葉獅子雙脊䭾僧伽<lb/>
彼此相峙總難辨就中密織如亂麻况當説法散花雨<lb/>
豈有餳米能膠牙浴堂煎出功徳水銅盤灩㶑傾流霞<lb/>
淙淙□盥發細響不數隔水彈筝琶即此享受亦已過<lb/>
世間何用矜豪奢揮灑既畢重就坐寺僧復進龍乳茶<lb/>
南泉既逺趙州去不須齒舌相勾爬歸來暝色暗前路<lb/>
出門惘惘同天涯誰知夜半燭牕發依然落筆風雨斜<lb/>
<pb n="KR4f0030_WYG_165-10a"/>
　　　寄贈淮安王君七十并示令子文學<lb/>
少年曽作淮隂游伍胥廟傍尋酒樓此時酣飲鮮雜客<lb/>
座上往往來王猷繁花當牕午雲熱醉餘隔院聽楚謳<lb/>
因之登堂拜獻老有若健柏凌嵩丘迄今廿載憶朋舊<lb/>
夢回月出清淮流但聞市少已漸散縱有亦復非黒頭<lb/>
昨來徵車税城下欲入不得爛兩眸猶幸同舘盡相識<lb/>
淮市三子居最優其中李生與王氏<hi>謂李編修鎧也</hi>實為羊鄧<lb/>
深綢繆况當獻老年七十秩閣將復傾庻羞彦方高志<lb/>
<pb n="KR4f0030_WYG_165-10b"/>
但居里逸少愛閒長汎舟那能侍杖效憲乞一觴捧出<lb/>
丹霞浮長安雨歇鴻雁發蓬池水落芙蓉秋千年碧藕<lb/>
欲攬寄凍瀋三挫成一甌人生得歲貴適意為我寄語<lb/>
且縮篘不信但看服綵者在家亦已扶鳴鳩<hi>時令子亦五十初度</hi>
　　　此日行寄祝益都夫子八十<lb/>
當年召試入帝京中書門下曽投名益都夫子典詞業<lb/>
手把繩斗弹墨絣並言<lb/>
朝右方倚芘眷此黄髮為民正其時正值授杖歲將進<lb/>
<pb n="KR4f0030_WYG_165-11a"/>
三列作五更盈庭憲乞予敢後因之扶服獻鼎鉶無如<lb/>
東望起歸興一日三疏乞觧鞓<lb/>
天子特詔宴禁籞中使扶侍周遭行題籖書絹并篆石<lb/>
宸賜優渥如雨傾遣官持節送還里長安車馬填郊坰<lb/>
不期此事已十載予亦南畆三耨秔曽因請急過通徳<lb/>
佳山冶水風光并<hi>佳山堂冶湖皆益都住處</hi>凌晨啜茗聽笙瑟傍晩<lb/>
種竹量雨晴出郭相訪誰氏叟將車剛及予門生曽幾<lb/>
何時忽彈指賜杖復得中夀稱三公雄健過伯始九老<lb/>
<pb n="KR4f0030_WYG_165-11b"/>
繪畵比武城生人聚散有定數矧予遲暮非壯齡再拜<lb/>
不得親獻杓一心終自同摇旌東方花木及春發<lb/>
南狩鑾馭將時乘醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>滿甕漫斟酌烟霞萬里須丁寧<lb/>
非熊八十儻還載此日正逄渭水清<lb/>
　　　寄祝姚少保六十初度<lb/>
大鵬搏扶越九萬林間斤鷃猶决搶丈夫致身亦有㑹<lb/>
安能刺促枌榆傍當予少小擅文賦即聞上國壇坫張<lb/>
衣冠輻輳徒輦集鐘鏞在序皷在房譬則齊晉大九合<lb/>
<pb n="KR4f0030_WYG_165-12a"/>
下士受約如江黄中間較文試帖括猶然領觧在帝鄉<lb/>
一朝烽火遍南服夜起趯躍加騰驤傾裝貿鐵募死士<lb/>
叩馬一謁沛獻王左手草檄右殺賊遂平甌越恢閩疆<lb/>
習書請兵張仲武麾扇克敵謝彦章<lb/>
天子嘉嘆遽錫命驟令開府建羽幢破蜀竇軌授神策<lb/>
平吳杜預封當陽論功不下大將列銘徳乃過元舅行<lb/>
至今溟海凛威惠環瀛萬里無波揚予忝梓里就史職<lb/>
槖筆往往書旗常况當弧矢罣綵箙道逺亦欲進一觴<lb/>
<pb n="KR4f0030_WYG_165-12b"/>
幸頒金匱誓泰礪將標銅柱凌扶桑臨風何以致稱祝<lb/>
神山嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>海水長<lb/>
　　　烏栖篇為晉江范貞姑作<lb/>
青陵臺畔清霜飛秦家桂樹烏獨栖餐荼茹蘗三十載<lb/>
石闕久銜悲復悲春花秋月宛然在辛苦携雛羽毛瘁<lb/>
撤饌長依庾約兄寒房只坐張𤣥妹<hi>姑依兄鄭山公選郎故云</hi>慈烏<lb/>
反哺尾畢逋膝前有子傳詩書他時六翮翻雲去始信<lb/>
人間有鳯雛<lb/>
<pb n="KR4f0030_WYG_165-13a"/>
　　　題董都護記年圖兼送其軍鎮萬州<lb/>
江都㺯環日能賦梔子詩庭下五色雀相視非常兒移<lb/>
時學字擅八體鵲反鸞驚并鷹跱偶寫烟巒㸃拂奇畫<lb/>
地歩天餘技耳因挽楊葉射枝㦸遂入<lb/>
天階獻高䇿彀騎分埀都尉符驚文自草叅軍檄從容<lb/>
渡海征斛羅盧循逺徙藏流波明廷加節授督護開府<lb/>
正當儋耳河<lb/>
賜衣不著但緩帶徐歩蒼林石塘外野人相遇誰得知<lb/>
<pb n="KR4f0030_WYG_165-13b"/>
試看當年好圖畵書生意氣本自奇虎頭豈是尋常姿<lb/>
留形丘壑無不可為龍還復為蛟螭青門設祖請祓軾<lb/>
一展斯圖壯容色他日功成倘鑄金碧帶青帬尚能識<lb/>
　　　送梅庚赴江南田使君幕和其留别原韻同陸<lb/>
　　　　大即席<lb/>
昔年曽作蘆中人蓬萊幾度看揚塵但逄東海孫賔石<lb/>
不遇南昌梅子真長安忽遘載文軸把筆如櫨幘如屋<lb/>
入座皆嫌倒屣遲當筵但道揮毫速年來好酒惡水滛<lb/>
<pb n="KR4f0030_WYG_165-14a"/>
醉歸敲醒街頭砧蘭成自有閒園賦李勉難忘戀闕心<lb/>
同時大陸本舊識<hi>謂陸冰修也</hi>曲巷茹蘆日相即久知豪客<lb/>
自情親堪笑世人皆耳食才大驚疑總在胸官貧薦引<lb/>
全無力金臺名駿服軛多宮中誰肯憐娙娥誰知幕下<lb/>
得賢主頓如尺水生微波<hi>時冰修同落筆見幕下句驚曰何以合波字及得此句遂</hi>
<hi>擲筆嘆絶</hi>雙橋相對草堂近澄江一望迷林柯高旌前導畵<lb/>
熊虎屬車後載環馬騾南行有客辨車鐸相逢莫使然<lb/>
疑作發冊應過玉笥山聽鐘猶在昇元閣只愁良友去<lb/>
<pb n="KR4f0030_WYG_165-14b"/>
薊門毎上河橋輙作惡陸生預道蕭山毛臨行一曲唱<lb/>
且高不虞漏盡鷄三號珊鞭欲揮心轉勞金繩墮地玉<lb/>
壺罄願君還聽歌聲豪<lb/>
　　　陳明府選之遇于長安街飲次索贈<lb/>
朔風吹凍塵不飛道傍車馬如鷄栖天安門外栁條短<lb/>
回首一逄薜荔衣清姿濯濯負意氣我友陳生好難弟<lb/>
挾管長從鳯闕游揮金不計蠅頭利行年剛及强仕辰<lb/>
將紆墨綬拖黄銀陳遵自昔能驚座孺子由來不厭貧<lb/>
<pb n="KR4f0030_WYG_165-15a"/>
獨言賦性愛山澤毎向蘭亭探遺蹟太守祠邉釃酒紅<lb/>
栁姑廟後翻魚白今來偶寄碣石宮有人獨坐還書空<lb/>
何時觧組賦歸去與君把臂深林中長安邂逅值冬節<lb/>
幸對旗亭酒初冽腰下雙鉤觧照人且看春明杏花發<lb/>
　　　送林使君督學河南<lb/>
東家拾明月傳視不能識青黄蔽前林誰能辨容色晉<lb/>
安才子林使君文章翕霱如蒸雲與予同舘者曹子偕<lb/>
過㤗山為主文<lb/>
<pb n="KR4f0030_WYG_165-15b"/>
聖人大悦加奬譽旋使中原視學去劍氣長飛龍子灘<lb/>
鹽車早辨羊腸路春風二月栁滿街御河流水當行杯<lb/>
南行已及清明後少室山前花正開<lb/>
　　　陸生赴蘓州幕<lb/>
陸倕名在沈謝間垂老被召來燕闗龎嚴李益不敢薦<lb/>
三年將返支硎山蘓州使相甫開幕便展干旄導情愫<lb/>
臨海還招鮑照歸渡江且逐陳琳去吳中故舊多隠淪<lb/>
草堂仍築東湖濱浣花不厭主賓晩種菊愛看鄉井春<lb/>
<pb n="KR4f0030_WYG_165-16a"/>
只愁曲巷鮮憑軾石皷遺文倩誰識韓愈曽言空馬羣<lb/>
一顧燕臺泪霑臆<lb/>
　　　送家太史假歸新安<lb/>
長安朝暮送行地西有張掖東沙河毎臨祖席發歸思<lb/>
曰歸不歸思若何憶昔徵車乍來赴本欲還山乞歸去<lb/>
光宅先敎宿李蟠直言必欲留裴素吾宗就試得數人<lb/>
林間二阮叨同倫雲陽舊令舉復罷<hi>謂祥符令㑹侯也</hi>叔氏妙<lb/>
才人盡聞掞天徹地藻思闢嘗見揮毫趂飛翮國子通<lb/>
<pb n="KR4f0030_WYG_165-16b"/>
傳虎觀文獻王親受京房易<hi>太史為授伊勒兎親王  經</hi>集賢載筆<lb/>
入丹地便遣方平撰前記制舉從來待異材史書豈是<lb/>
尋常事嗟予落托百不成長沙舊譜依泉明霜前銅獸<lb/>
當㕔列日跨疲驢逐隊行如何叔氏掉頭早鎮自陳情<lb/>
痛烏鳥婺女瞻來橘嶂寒客星歸傍桐江曉予于去住<lb/>
願總違豈難遽著青羅衣慙于史局未能了覺與世數<lb/>
終相岐秋林柿熟菊初發此去蘆溝看新月詘指明年<lb/>
還院時仍在清商戒寒節軟塵著雨衣未乾滄浪自昔<lb/>
<pb n="KR4f0030_WYG_165-17a"/>
推新安冠纓濯罷如相望知在天邉風露間<hi>新安有天邉風露樓</hi>
　　　銜魚篇贈廣文盧先生<lb/>
先生本是麟龍姿偶來提領宣聖祠鄉書早展冠國士<lb/>
臯比坐擁為人師翛然高舉藴飛翮羞向長安再投䇿<lb/>
魏世文章重子欽漢儒學行推盧植秋花開發絳帳寒<lb/>
閒堂撤牗襟懐寛青氊不用氍毺布美饌長揮苜蓿盤<lb/>
生平月旦重閭里冰鑑當胸似清泚不敎魚目混明珠<lb/>
誰抱寒桐對流水蕪文好我如嗜痱天涯汗漫知音稀<lb/>
<pb n="KR4f0030_WYG_165-17b"/>
願為堂上銜魚鳥長傍秋花遫遫飛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百六十五<lb/>
</p>
<p>
</p>
  </div>
</body>
</text>
</TEI>
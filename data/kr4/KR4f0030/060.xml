<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻六十</head> <lb/>
    <p>
<pb n="KR4f0030_WYG_060-1a"/>
欽定四庫全書<lb/>
　西河集巻六十<lb/>
　　　　　　　　　　　翰林院檢討毛奇齡撰<lb/>
　　䟦<lb/>
　　　新刻五浮山人詩巻䟦<lb/>
歐陽永叔讀班氏藝文志暨唐四庫書目計其所列謂秦漢<lb/>
以来迨今其著書不傳磨滅散漶而不可稽較文之不足恃言<lb/>
之無能為乆長也予曰亦賴有傳之者耳向使漢不志藝文<lb/>
<pb n="KR4f0030_WYG_060-1b"/>
唐不為四庫藏書輯目亦焉知古人有著書若是者乎是故<lb/>
司馬長卿無書黄憲不著書<hi>相如傳長卿已死家無書黄憲天祿閣外史明正嘉間吴人作</hi>然<lb/>
而世能誦長卿文至今思叔度者謂如子淵是豈千秋萬世前<lb/>
可授以口後可接以耳哉以文傳徳以文傳功亦以文傳文也<lb/>
文之不能傳者衆矣吴江鈕鳬溪先生生明正嘉間隠于<lb/>
湖與山人孫太初者為吟嘆游號五浮山人所著有五浮<lb/>
山人詩今其詩冺矣其孫孝亷君曽于萬厯中刻其遺<lb/>
稿而未甚著也四世孫斯来謀之顧子茂倫㑹茂倫撰明<lb/>
<pb n="KR4f0030_WYG_060-2a"/>
詩乘遂以五浮山人詩當乘詩之一且輯諸記載評隲<lb/>
以引其簡嗟乎茂倫其傳之者乎世不乏以文傳文如<lb/>
茂倫者獨是前人幽光子孫揚之予固未能讀先世書<lb/>
然豈無先人遺集如山人詩可得當茂倫所傳者也聞<lb/>
斯來而媿可知已<lb/>
　　　史書巖猶奕堂詩跋<lb/>
山居苦藿食<graphic n="KR2445" url="https://raw.githubusercontent.com/kanripo/KR-Gaiji/master/images/KR2445.png" mimeType="image/png"/>噓非時一行作吏便倉黄簿書口絶吟<lb/>
歎書巗尚能為四五七言詩耶雖然書巗有摯性為親<lb/>
<pb n="KR4f0030_WYG_060-2b"/>
捧檄即迢遥禄養猶自抱歐陽閩人之恨故嘗發諸辭<lb/>
而一時敺蟊貯榖饇人澤地而外潘枝陶栁皆歗歌也<lb/>
心閒故政暇政暇故文富不猶奕乎游歌自安勝所用<lb/>
心其謙之矣間嘗慕全齊之區謂一登泰岱下俯歴下<lb/>
可瞰今所謂白雪樓者輒藿食不逮書巖雖視已所歴<lb/>
猶奕然然既吏齊地則進此而翺翔六宇即一唱三歎<lb/>
但呻吟黄金白雪之句亦豈有量哉<lb/>
　　　相溪外集跋<lb/>
<pb n="KR4f0030_WYG_060-3a"/>
相溪叅公演法于湘湖之沚人共聴其法予初過而惜<lb/>
之法何庸演與暨公辭湘湖㩦所著山居别記并古本<lb/>
大學一貫諸書丐予為叙予以公為不二門不宜立文<lb/>
字即立文字亦不宜遽及吾儒格致并聖門曾氏子一<lb/>
貫之學此與夫唱演教法更復有異而公且津津而不<lb/>
能已公嘗為儒矣少家于苕之相溪相溪文章為天下<lb/>
稱而一旦以兵革之後去家捨飾即就証無上菩提受<lb/>
寳壽師法則是公之為學其以繪而返於素非夫以素<lb/>
<pb n="KR4f0030_WYG_060-3b"/>
繪者也夫以繪為素而欲其繪之不稍存焉得與則夫<lb/>
公之居不二而僅為演法其猶非公之心夫集本名寳<lb/>
壽外錄其名相溪予更之<lb/>
　　　韓燦璇璣圖䟦<lb/>
璇璣規運也方則扞矣自蘓蕙以錦方行世而五代迄<lb/>
今僅有偽為規圖以為西來所傳者燦復多其字數極<lb/>
盡其致然則燦其繼蕙而興者與蕙錦若干字得詩若<lb/>
干首以有扞未盡讀也燦圖若干字詩若干首讀而盡<lb/>
<pb n="KR4f0030_WYG_060-4a"/>
之其字數繁簡讀句通塞則規簡矩繁規通矩塞理固<lb/>
然者予嘗謂蕙不遇㴞其遇㴞也亦無不得志於㴞則不能有<lb/>
斯錦向使燦不遭詘抑雖鬼神實好事亦不能藉燦有<lb/>
斯圖矣<lb/>
　　　何歸三贈遺草跋<lb/>
唐人以詩制舉然流覽眺望贈寄簡答皆是物也文即<lb/>
不然窮年矻矻雖獨居一室猶若有刮磨勘覈者伺其<lb/>
旁况徃來贈答何所用之嗟乎使杜陵必以省試體傳<lb/>
<pb n="KR4f0030_WYG_060-4b"/>
而昌黎諸公必以禮部諸試文示之天下則三唐無文<lb/>
乆矣予讀歸三文自愧莫及即匪獨予也天下之人偶<lb/>
見所作亦孰不三歎稱勿逮者盖其為文譬則錢體成<lb/>
圜鈎形作曲總心機之妙而形為蒸變以故置思若連<lb/>
絲摛詞似繁露近之可代縞紵而逺之將託為英瑶金<lb/>
錯之用文雖非詩有詩情焉今世為詩者必歸杜陵為<lb/>
文者必歸昌黎而窮年矻矻乃不知昌黎杜陵之制舉<lb/>
有如此者詩云將以遺逺道吾欲取之為歸三誦也<lb/>
<pb n="KR4f0030_WYG_060-5a"/>
　　　籋雲集跋<lb/>
籋雲文類有道者也其為言神氣散上入理泓然不習<lb/>
于世亦不喜為世習世莫得而名之予聞籋雲居吳門<lb/>
時曾問字于文文起先生之門一時名士若管園雪楊<lb/>
維斗軰皆後先爭雄今諸君乆謝去而籋雲猶棲遲人<lb/>
間布袍繩屝意興盡矣顧籋雲少時曾以稗官家作齊<lb/>
諧小說盛行當時及其既而悔之盡捐棄夙習一變其<lb/>
風雲抵掌之技故其文孤髙自行鮮有近者夫以譚天<lb/>
<pb n="KR4f0030_WYG_060-5b"/>
滑稽自喜而至一進于蕭條閒澹游俠少年不事家生<lb/>
産轉而為置貯候時出物逐什一之利此其為利亦豈<lb/>
有過之者哉<lb/>
　　　陽坡詩跋<lb/>
陽坡詩游覽居多焉似非詩勿游者亦其習也顧予游<lb/>
西湖無詩小至夜與陽坡集湖西幕陽坡刻燭授簡比<lb/>
之梁園之有鄒陽游非詩亦勿豪能者豈嘗域于習耶<lb/>
昔者戰國多游人擔簦伏軾而是時詩亡學士皆挾辯<lb/>
<pb n="KR4f0030_WYG_060-6a"/>
以行然而孟軻孫卿道古稱先雖習辯勿習于辯焉陽<lb/>
坡汪文節公後兄弟舉進士陽坡者宣州治中勝地也<lb/>
　　　寄庵詩跋<lb/>
道人無所住著眎世皆寄與張子生寄意同况其為詩<lb/>
乎故詩則寄之尤寄者也雖然道人啟不二門耻立文<lb/>
字雖曰寄不宜寄於詩何為拈五七字而吟之諷之曰<lb/>
子不觀草枝之寄於缾甒者乎徑寸枯菀陶笵者不問<lb/>
也慧公詩不減休上人予向與之遇天衣今寓靈隠頃<lb/>
<pb n="KR4f0030_WYG_060-6b"/>
讀其詩其為蹈丘山而汎江海者無盡也題曰寄庵然<lb/>
則慧公之所寄可知矣<lb/>
　　　陳老蓮詩䟦<lb/>
古有畫詩無題畫詩顔真卿贈張志和詩五首志和依<lb/>
其詩作人物舟檝烟波鳥魚以答之唐人謂李十郎詩<lb/>
畫人爭為畫是也元後多題畫者沈隠居另有題畫詩<lb/>
為一集老蓮畫多不題間有題者付之去亦無稿本姜<lb/>
綺季老蓮老友也與晨夕處遇有題輒記之乆得若干<lb/>
<pb n="KR4f0030_WYG_060-7a"/>
首彚為一巻老蓮見之喜而為之序自予選越詩付此<lb/>
稿來今二十年矣老蓮死二十二年綺季與予各出游<lb/>
亦不減十四五年友人有請刻老蓮詩者仍付之去世<lb/>
但知老蓮畫不知其詩顧陸雖無詩亦傳况有詩乎惜<lb/>
予與老蓮交晩見老蓮五年而老蓮死乃不及為詩令<lb/>
老蓮畫之如志和也<lb/>
　　　姜价人文稿跋<lb/>
歳九月與姜生渡江姜生出所製文稿請予弁首予視<lb/>
<pb n="KR4f0030_WYG_060-7b"/>
之清空㵳然一何與秋之為氣殆相似也憶予在暮春<lb/>
修禊山隂與姜生詠歌朝夕致懽且樂也其文亦率多<lb/>
是時所作今廪秋變衰登山臨水而文亦對之有寒色<lb/>
予所為文大約多得之歳寒道路之餘他日起凍僵而<lb/>
呵之匪風偈車或得變觀如春陽大道天下事豈可料<lb/>
哉<lb/>
　　　朱叅藩文集䟦<lb/>
自古文章以専家名者大抵無所倚藉自樹櫨構故亦<lb/>
<pb n="KR4f0030_WYG_060-8a"/>
有門户區分之論實則體雖殊而㫖無二也昔人稱漢<lb/>
文如矩唐文如規大概或然嚮使詘賈晁為游覽自足<lb/>
記西山鈷鉧有餘而起昌黎栁州日備顧問安見不足<lb/>
䟽積貯陳兵事哉介庵朱先生分藩吾郡于受事之暇<lb/>
間為詩歌其于古無所倣而動與古合為文亦然予嘗<lb/>
誦之宛如日月之麗天而江河之行地燦乎其離也浩<lb/>
浩乎無所區畫而坎以達也浸令先生者日侍承明其<lb/>
因時論議當必與西京諸子爭課後先即不然著書天<lb/>
<pb n="KR4f0030_WYG_060-8b"/>
禄石渠之間龍門扶風或轉為稷下而乃直指西北埋<lb/>
輪東南登車攬轡與天下蒼生謀治安事是豈事功之<lb/>
竒將與文章分位置哉夫事功文章倫不同而理同漢<lb/>
魏與唐宋文不同而文之㫖同先生以事功兼文章其<lb/>
不為古文而自為古文亦曰兵事積貯姑待之以俟自<lb/>
見耳夫先生豈于賈晁有歉耶<lb/>
　　　文社跋<lb/>
文之有社以文社也而世之社者不以文鄴下冠盖梁<lb/>
<pb n="KR4f0030_WYG_060-9a"/>
苑讌集佚游已爾夫文社非古也國有六鄉鄉有五社<lb/>
所以興行也今易行誼為文章既已非古而况行誼而<lb/>
文章文章而佚游江河㴞㴞其有既乎然考之周禮司<lb/>
徒之職族師春秋祭酺書其孝弟婣睦與有文者夫文<lb/>
社雖非古然以族師敦社事而至以文藝與孝弟婣睦<lb/>
同類並舉則文雖非行猶興行也以之名社亦猶行古<lb/>
之道與里有以八子為社而字以文者予既繹其義而<lb/>
并記以言<lb/>
<pb n="KR4f0030_WYG_060-9b"/>
　　　秋唫跋<lb/>
江園二子詩既行海内其一沈君則大逺先生之猶子<lb/>
也曩從冠山寺壁間讀先生詩時小阮已噪于人至是<lb/>
始嘆為先生家學相嬗有素詩雖小道不授受不工也<lb/>
則又嘆先生懐才于文章無所不備而猶自吝于行世<lb/>
今年秋乃輯其為詩固請予序予曰此即先生之志也<lb/>
王褒曰蟋蟀俟秋唫夫方春載陽不能以時鳴及乎秋<lb/>
而啁哳西堂聴者每自深惆悵之私焉先生以有用之<lb/>
<pb n="KR4f0030_WYG_060-10a"/>
才乃不能乘時進為世用而秋而變衰當其時能無唫<lb/>
耶且先生授猶子以為詩而乃使猶子先行其詩豈非<lb/>
有所俟耶秋唫本二集今合行之月日某跋<lb/>
　　　西寺語錄跋<lb/>
居石頭多年而不知其路滑者衆矣况復得不滑耶世<lb/>
傳道林在西寺時王許決論嘗至相苦而道林從容解<lb/>
之因得不屈今至公所居正西寺也至公語比之林公<lb/>
天空爛然聚花而雨亦安有苟子元度之不可解者惜<lb/>
<pb n="KR4f0030_WYG_060-10b"/>
世無王許諸子因不得不語然亦幸世無王許雖有語<lb/>
亦不致相苦如當日西寺時事然則予雖好辯聴師語<lb/>
一如聴無語語與嘿同并不知嘿石頭路不滑師曰滑<lb/>
予終謂不滑可也<lb/>
　　　北牕詩跋<lb/>
避世而行歌與避曝同故蔣生為詩名北牕詩有所避<lb/>
也昔祖士少企脚北牕得天際真人之想蔣生非真好<lb/>
閑澹者予與蔣生交有年見蔣生時少知蔣生浪游人<lb/>
<pb n="KR4f0030_WYG_060-11a"/>
間能睥睨一切王侯貴人宜假其未盡之才得馳書巴<lb/>
蜀奏語南粤而兩未之見獨挾其窮巷寂莫吚嚘北牕<lb/>
之什豈真違時寄志者與生平慕班仲升不専讀父兄<lb/>
之書而乃徼馳驟之功以為名當此世而不急于馳驟<lb/>
徘徊行歌寧為固毋為超吾知其有所避已若夫詩之工<lb/>
則新思幻眇紬繹清則外似簡刻而中懐融暢近世好<lb/>
言詩當知之已<lb/>
　　　𤾂游詩跋<lb/>
<pb n="KR4f0030_WYG_060-11b"/>
予訪梁溪錢徴君徴君亦訪友未還也其門有吳州程<lb/>
爚者嘗徃守其廬予過之見程生焉夫徴君訪友北行<lb/>
去其廬凢若干年矣程生嘗徃守不忍去則夫程生之<lb/>
為人亦可知矣昔者吳州程棅者予友也予每思見之<lb/>
暨予走瀨上亡名凢三過吳州不一留即或留曰我王<lb/>
彦也是以卒不見是無論不見也苐見亦卒不得道名<lb/>
氏不知為何人而爚者棅猶子也今予得自道其名氏<lb/>
顯然游于世而不見徴君也然而見徴君之弟子不見<lb/>
<pb n="KR4f0030_WYG_060-12a"/>
棅然見棅猶子是一見程生而且見徴君并見棅也程<lb/>
生年少負殊才嘗徃來訪友所著詩滿筐篋今其來守<lb/>
徴君廬自皖江也乃輯其近詩名皖游詩夫程生亦訪<lb/>
友浮沈徃來而其不忘徴君廬如此傳曰温柔敦厚詩<lb/>
教也又曰詩以導性情夫不忘舊厚也夫厚性情也夫<lb/>
厚有性情程生惟勿詩已耳詩可知矣<hi>西河出游時大敬指壁間王烈</hi>
<hi>名曰子名王彦字士方他日天涯相問訊者王士方耳</hi>
　　　馬生詩䟦<lb/>
<pb n="KR4f0030_WYG_060-12b"/>
詩者藝文之一體也然能當于是鮮矣三百篇無越風<lb/>
而漢魏以降惟謝客傳詩至今他無聞焉馬生詩與謝<lb/>
客不類而慷慨激昂磊磊多氣其猶烏鳶採蕺之遺乎<lb/>
予避讎乞食方思走莊浪嘉峪之間蹙蹙不得達馬生<lb/>
尊大人挾竒策歸河西軍凢燉煌幕府開邉略地必下<lb/>
馬草檄而馬生以少年趨庭萬里徃來如平平此在強<lb/>
有力者所難為而馬生能之則其為詩豈猶然尋常掇<lb/>
拾者乎<lb/>
<pb n="KR4f0030_WYG_060-13a"/>
　　　梵公書輯跋<lb/>
古今無相襲者不苐書法也而書法亦然王不襲鍾鍾<lb/>
不襲中郎即王不襲王也蘭亭曹娥迥然已顔公家廟<lb/>
碑與麻姑壇恒山蹤蹟判絶即草書家若懐素上人幾<lb/>
見千文自序諸書有因仍者乎予嘗惜董宗伯書似不<lb/>
能轉變各出形模而合萬若一至其臨舊書又何強也<lb/>
夫鷹化為鳩不為鳩也樂人抵掌而效楚相又不似楚<lb/>
相也夫弦匏以不移成拙而染夏以失染見棄兩無得<lb/>
<pb n="KR4f0030_WYG_060-13b"/>
焉臨清倪之煌曰昔無合手書宋人淳化帖贋成焉耳<lb/>
不如考金石而集之為當予嘗疑其言今信之也梵公<lb/>
輯近書而有合乎其㫖也故于其輯成而記之于端<lb/>
　　　蘋書第三集跋<lb/>
少年與元公讀書溪山草堂爾時元公便為詩予方習<lb/>
和之未就也及甲申以後予乃廢舉子業稍效為呻吟<lb/>
然恨不能與杜甫同時親見其為詩今又稍棄去矣而<lb/>
元公方自示其所為詩且俾予叙然後知向時溪山讀<lb/>
<pb n="KR4f0030_WYG_060-14a"/>
書之未易得也向不嘗為溪山吟耶泳魚于前池深林<lb/>
鳥鳴當襍花初生碧草環橋之際每為嘽緩慢易之音<lb/>
互相唱歌今兹所吟抑何噍于聲而殺于氣也杜甫好<lb/>
言愁摹畫悱惻而元公以甫之詩為其詩予見元公親<lb/>
見杜甫矣曰蘋書言寄如蘋也元公逺游與予同而為<lb/>
文過之<lb/>
　　　周秋駕閩游咏䟦<lb/>
求詩于山水而不得也求山水于詩而得之得山水易<lb/>
<pb n="KR4f0030_WYG_060-14b"/>
得詩難也求山水于詩而得山水求山水于山水而不<lb/>
得山水得詩難得山水又難也予故曰隴人生隴上不<lb/>
知所謂隴上曲也即征行者過之隴水流離覩之生悲<lb/>
顧欲求其記一辭而不得也夫世之見山水者多矣惟<lb/>
不得山水故終無詩然或有詩而人之見之反不得山<lb/>
水故終無詩然或有詩而人之見之反不得山水焉周<lb/>
子游閩還著閩游咏予見之得閩山水也而周子則先<lb/>
以得閩山水者得此詩不然極東南皆閩人也世之游<lb/>
<pb n="KR4f0030_WYG_060-15a"/>
閩者又衆也<lb/>
　　　來式如易占跋<lb/>
貧者賣漿值天凉讀書數十年而值亂離其情同也當<lb/>
斯時欲覆漿而不可也然欲衒于市而又不得也故其<lb/>
所言<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然不見條理盖亦昩所去就矣然嘗見前人<lb/>
有卜居者心煩情敝不得自决是以極盡辭說而後之<lb/>
人讀其辭索其趣則其所去所就仍亦瞭然不失尺寸<lb/>
式如當亂世避兵野祠而野祠之人有來占者為觧説<lb/>
<pb n="KR4f0030_WYG_060-15b"/>
與之占之以其占之為易觧也名易占原其始由失所<lb/>
去就瞀亂則肆言其生平所盡見人情物貎佹僪錯雜<lb/>
而與裔裔焉而自世人觀之則吉凶得失其分明在言<lb/>
辭間其以是為去就者之所歸從矣易占初成合百章<lb/>
既成續二十八以六十有四推而偶備内外也自跋一<lb/>
合一百二十有九時順治丙戍越二年始來示則曰跋<lb/>
之已丑五月日跋<lb/>
　　　顧侍御合集跋<lb/>
<pb n="KR4f0030_WYG_060-16a"/>
漢陽顧西巘先生言滿天下天下之推詩古文家者必<lb/>
推顧先生先生以其學進之蘭臺嘗冠豸冠按廣漢矣<lb/>
今又按吾浙白筆之外詩卷存焉予因較之䡾䡾者先<lb/>
生之涉園集耶槆書耶滄然以深者山中吟耶豂然者<lb/>
以寫耶營營而後平既戒草耶摐金伐革峩峩然應制<lb/>
矣其燕臺手鈔耶揮絃于浮山横水之間其清涇然先<lb/>
生探梅耶愛以健鵝城詠耶燭燭乎承明之庭内徴草<lb/>
耶諭卭笮以華文驅碧雞之膠膠則入蜀詩出蜀詩耶<lb/>
<pb n="KR4f0030_WYG_060-16b"/>
宫閨省闥山亭驛店搜殘掇賸錄遺耶喟然曰嗟乎吾<lb/>
今而乃知顧先生也先生襟懐若白雪峨嵋蕭疎而意<lb/>
氣之發蜀江春水流灕四來雖簮筆臺端鋪張宏象而<lb/>
殷勤補獻之思勿釋焉故其遇于物如條風之瀏瀏于<lb/>
青蘋而放乎海谷觸物感㑹宏且多也古之論詩者莫<lb/>
如舜之告后䕫其曰詩言志則性情者也曰歌永言則<lb/>
聲與調與氣與格也今之言性情者每遺氣與調與格<lb/>
而言格與調者則曰性情刁嘹耳先生豈其然耶昔有<lb/>
<pb n="KR4f0030_WYG_060-17a"/>
以雍州參軍為侍御史者曰御史供奉赤墀下接武䕫<lb/>
龍先生以武䕫之職繼䕫稱詩嗟乎盛哉先生謂予曰<lb/>
不可居吾部而不一叙吾全詩也因重為之䟦月日某<lb/>
跋<lb/>
　　　嚴中丞集跋<lb/>
天下無名山水而不竒者也且無神物不竒者顧亦無<lb/>
大文章不竒故山竒于華水竒于河人竒于神禹文章<lb/>
竒于墳典以下然以竒遘竒則竒益生如神禹導山水<lb/>
<pb n="KR4f0030_WYG_060-17b"/>
作金簡玉字是也中丞襄之竒士也少有竒行聞其撫<lb/>
贛南也有竒蹟今既歸東陵又復有竒節懐竒如是故<lb/>
遘竒山水遇竒人而竒文生焉古云竒文共忻賞又云<lb/>
語不驚人不肯休則夫竒文者忻在是驚亦在是中丞<lb/>
之文得毋同我者見之而賞異我者即見之而驚乎而<lb/>
遇賞勿加喜受驚勿加恐則中丞之為人也<hi>集刻人作文誤</hi>少<lb/>
時讀漢中記記鴻都坂之竒謂峻崿千重躡萬尋之壁<lb/>
既已㧞峰而登矣私意當必超隴過華而復瞻前嶺即<lb/>
<pb n="KR4f0030_WYG_060-18a"/>
又倍過之是真能言竒者吾讀中丞集而有懐是言<lb/>
　　　修柏葉橋募簿䟦<lb/>
春秋傳曰水涸而成橋王政也而釋氏以修橋為八福<lb/>
田之一故宋蔡忠恵造萬安渡橋矜為竒功而其間勒<lb/>
石記名即浮屠與焉下此可知已崇仁之有栢葉橋舊<lb/>
也南自豐淦北達閩粤以梯以彴而乃建于昔而隳于<lb/>
今輜車躊躇褰裳不前夫使黿鼉不能架而烏鵲飛飛<lb/>
啣尾而無用則雖周穆不足以涉荆而天孫至巧其技<lb/>
<pb n="KR4f0030_WYG_060-18b"/>
安施此釋氏之子所為顧斯橋而憂從生與夫釋氏之<lb/>
所以異於吾儒者亦徒以禍福之說有殊焉耳夫禍福<lb/>
無恒而釋氏徼福于未然儒者見禍于已然是無論除<lb/>
道成橋在先王之政固然而即以福田之説推之吾未<lb/>
見坦坦之非福而傾偃之反為福也况徃來車徒繩牽<lb/>
木負利害甚析而瀕于害而不瀕于利古先王福善禍<lb/>
淫之說倘行于時吾必以是為溢禍之涾池也已崇仁<lb/>
縣令儒者也好言王道栢葉之修令實為政焉故于叙<lb/>
<pb n="KR4f0030_WYG_060-19a"/>
募簿而為之告之世之養福者共傳此文<lb/>
　　　重修鎮潢橋䟦<lb/>
光州兩城跨潢而北南貫以石橋曰鎮潢盖隘津也戊<lb/>
申之夏淮西水災潢河隘而馳橋壊于水先是橋本比<lb/>
舟笮以濟名為浮橋費繁而濟緩且不測也有明萬厯<lb/>
年間守是州者始更為甃石而今兹之壊守州者實咨<lb/>
之夫兩城之有藉于斯橋乆矣民以城為蔽城以橋為<lb/>
貫而橋傾城隔筋骸不通且古王不嘗云設險乎前者<lb/>
<pb n="KR4f0030_WYG_060-19b"/>
流冦之來實合兩城為守禦恃以無恐今未雨勿戒而<lb/>
烽臺相望臨河而岐萬一廢弛未復遇一旦有梗倉皇<lb/>
瞻顧何以濟之此非秦皇所能鞭而公孫所得據也苐<lb/>
昔之守州者創之于豐豫之年而今之守州者將恢之<lb/>
甾荒之際則修艱于造斯亦攻築者所宜念耳守既捐<lb/>
俸倡而監州以下暨紳士助之於是載簿書將以記事<lb/>
而屬予以䟦跋如右<lb/>
　　　任王備詩集跋<lb/>
<pb n="KR4f0030_WYG_060-20a"/>
王俌有三絶詩一書一其一則鋟摩之技也能扼三寸<lb/>
鐵畫石作八體書勢精良而結㨗雖李程以下莫過焉<lb/>
然而王俌徃匿其所能自甲申後間示書法莫見其所<lb/>
為詩者而至于鋟摩之技則折鐵詘指而閟不傳予從<lb/>
臨川還王俌忽貽詩屬序予得之喜曰此又一絶乎及<lb/>
予繙較則見有所為漫憶者出游詩也其詩多得之荆<lb/>
山笠澤之間以憶而得之故名憶有所為愁吟者東園<lb/>
詩也王俌居東園幽愁憂思積晨夕所感而鬰為吟則<lb/>
<pb n="KR4f0030_WYG_060-20b"/>
名愁吟今而後吾始知王俌之不欲見其絶有以也予<lb/>
出游無詩暨還舊廬其愁有過于王俌者王俌東園在<lb/>
郭東去予廬百步爾其半在野垣之隤于耕者乆矣中<lb/>
有陂塘襍花覆楹間予倘乆處此當日從咏吟其中王<lb/>
俌肯盡示其技乎吾將買一石使書是文鋟之摩之以<lb/>
與是詩而三焉<lb/>
　　　浦東詩跋<lb/>
嘗讀唐人選唐詩自極𤣥又𤣥以外私歎今人稱李杜<lb/>
<pb n="KR4f0030_WYG_060-21a"/>
以為極則而唐不爾也唐人且不必神景與開大也然<lb/>
則世之必神景開大必李杜也愧矣浦東全君之為詩<lb/>
也為唐詩者也為唐詩而不必為神景開大之詩故其<lb/>
詩清而逺雋永而多致有似于極𤣥又𤣥之為詩焉雖<lb/>
然極𤣥又𤣥之為詩則中晩人之為詩也中晩之為詩<lb/>
夫是故逺乎神景逺乎開大也夫中晩為詩而遂逺乎<lb/>
神景開大則生乎中晩千百年後而必為神景為開大<lb/>
也愧矣<lb/>
<pb n="KR4f0030_WYG_060-21b"/>
　　　建大悲閣募跋<lb/>
佛家以乞物為行恵之功故以物予物而物無不利向<lb/>
使如來挂偏袒不施一錢欲以建祗洹精舍開利生之<lb/>
門不其難哉吳淞庭栢渡胥江來年已六十矣生平𢎞<lb/>
願祗期建大悲閣禮懴其中而遲乆不就因丐予一言<lb/>
以為善信勸予思大悲懴者乞福并乞慧也合檀那之<lb/>
金錢而各報之以福慧雖愚且貧宜無不踊躍恐後者<lb/>
况以富益富以智益智人但知乞物而不知物之有乞<lb/>
<pb n="KR4f0030_WYG_060-22a"/>
于大悲吾未見有求而不應者也而况所求止金錢也<lb/>
哉不然庭柏年已老縱得建閣其為居幾何而謂庭柏<lb/>
為利已而為之乎是何所見之不慧與<lb/>
　　　書何氏册子自䟦<lb/>
予不善書然似善書者以予能言古之為書者也且識<lb/>
今之以書名者癸已寓何氏何氏自銘索予書乃復出<lb/>
佳紙良墨且索且壽予曰使以予之書為堪此者也韋<lb/>
仲將曰得伯英筆得臣墨又得臣手始可大龍蛇而細<lb/>
<pb n="KR4f0030_WYG_060-22b"/>
蠅蠁予則無以手也使以壽予書蘓子瞻猶謂魯直不<lb/>
良不工書而得人之精紙良墨以藏錦袋必攫取之况<lb/>
于予乎予其舍予書而貸今之善書者以償其謂之何<lb/>
曰雖然其䟦之予曰予方舍予書而又俾予書之雖然<lb/>
予懼夫他人書之而有類于洮之與汰之也遂書<lb/>
　　　周雪山集䟦<lb/>
夫登髙山者穹隆轇葛上之而慄一何其艱而及其習<lb/>
也遂遂然以御風行俯眎岞崿猶波濤之洄澓于平地<lb/>
<pb n="KR4f0030_WYG_060-23a"/>
者也覺其瀜洽不覺其岨峿習夷者忘庳習髙者忘危<lb/>
而已周子雪山為古文辭率攅藂磧硌一顧萬里雖捫<lb/>
地欲就而雲闗在望頓絶凌歴乃三休倒景驟接夷曠<lb/>
浩然若長風之信行羽翼之生肘遂遂然其為文雖自<lb/>
闢其境而盲左以下腐史以上時時就之左撫屹崪右<lb/>
絶澒湧此譬之登天台者冥觀萬象同體于自然昔人<lb/>
云皎皎之子自獨立雪山之謂乎予夙慕天台雖相去<lb/>
止三四百里然未嘗一登故亦不欲言天台之竒及讀<lb/>
<pb n="KR4f0030_WYG_060-23b"/>
孫興公賦知興公作永嘉守時初亦未嘗登台也圗台<lb/>
狀而為之賦台予然後嘆曰倘世人之知天台無過予<lb/>
者方予至海陵時未見雪山也雖相去止六七百里䆒<lb/>
未嘗一過然讀雪山集則又嘆曰倘夫人之知雪山亦<lb/>
無過予者故人或詢雪山何似予必曰幽迴冥奥似荒<lb/>
忽不可近故興公亦云舉世罕能登陟王者莫由禋祀<lb/>
然而釋域中之戀暢超然之情既契誠于幽昧履重險<lb/>
而逾平天台雖竒不同體自然矣哉此則予之知雪山<lb/>
<pb n="KR4f0030_WYG_060-24a"/>
者也<lb/>
　　　王石庵墨園小草䟦<lb/>
苧蘿佳山水居其地者率能比詞儷句咏唫自娛石庵<lb/>
其一也石庵與予友來北沙游北沙嘗指苧蘿謂此叢<lb/>
坱者幽鮮競爽如石庵詩今讀墨園草北沙豈欺予哉<lb/>
作者滿天下源流蕩然能循流溯源雖涓滴未絶而不<lb/>
壅于波瀾石庵之以㣲而見之于其著也小草歉文耳<lb/>
就其歉而極觀之苧蘿其緜緜之網矣<lb/>
<pb n="KR4f0030_WYG_060-24b"/>
　　　采山堂古樂府跋<lb/>
魏後擬漢鐃歌者皆易其義類更其詞轉變其音聲所<lb/>
仍者獨名耳今則襲其義而比其文短長而橅之故迄<lb/>
今無樂府即有之以古樂府為樂府無樂府焉夫詩為<lb/>
樂心聲為樂體達心者君子也徴聲為工故苟能達心<lb/>
則言之而促而舒皆能成聲必曰平陂有度三七有節<lb/>
是曲于阿工而反棄置吾達心之辭使漢唐以後樂府<lb/>
一變而為填詞不可嘅乎且夫樂府之變為填詞也猶<lb/>
<pb n="KR4f0030_WYG_060-25a"/>
曰此變者也今直稱樂府仍填詞焉樂錄云鐃歌數曲<lb/>
其文相襍不復可分也今必并其襍而故擬之向使晉<lb/>
人札牘必如今板碣之所摩則此以札徃彼必不解此<lb/>
猶然結繩之世也夫樂府本于騷騷本于詩詩之義情<lb/>
阿曲而文昭晳盖必有所遇于中而假以達之故其㫖<lb/>
長其辭磥砢播之聲而聲成焉漢工能歌長短魏工不<lb/>
能歌三與七乎采山沈舍人所居名也舎人為樂府與<lb/>
予說有契也故於其屬予跋也跋之<lb/>
<pb n="KR4f0030_WYG_060-25b"/>
　　　楊童子稿䟦<lb/>
維則以童子隨二親遊四方其嚴親好結客車裝所稅<lb/>
即戸屨滿焉而其慈親則又以書畫歌詠應購不給㣲<lb/>
論童子失學幼未入塾繼不接于序即欲于都亭稍間<lb/>
紆徐執經而不可得也乃童子為詩駢娟好麗有慈親<lb/>
風而又時發其年少爭上之氣趯趯㑺勇間為賦為七<lb/>
為歌辭為記為序隨所抒弄皆成章焉夫古無不學而<lb/>
能者而童子實能之童子其夙悟者乎漢曹世叔妻隨<lb/>
<pb n="KR4f0030_WYG_060-26a"/>
其子轂為陳留長因賦東征而其子之文至今不著今<lb/>
童子之母即黄皆令也皆令能文童子又能文見之者<lb/>
謂童子過陳留長矣夫以童子之才未嘗學問但加以<lb/>
年歳即以其文章詠歌遨遊四方宜無不足以自見彼<lb/>
四方之人習見童子未嘗攻苦為誦讀率能以文章家<lb/>
名世世固有純任天質而可以有成者質之不可以自<lb/>
棄如是也而况乎學之也<lb/>
　　　九蓮山彌陀寺募造佛像疏跋<lb/>
<pb n="KR4f0030_WYG_060-26b"/>
金刹者佛之所居也是故五金布而像教生焉嚮使青<lb/>
蓮下承藻井啣之而中無華鬘之形容得乎山隂天樂<lb/>
鄉舊有九蓮山彌陀古寺中湮者乆矣一聞師起而恢<lb/>
其刹紺宫梵殿鐘鼓鈴鐸重尋故常而如來之像闕如<lb/>
爰復為募之或曰佛豈在像耶且何處非佛而必于是<lb/>
予曰否昔西竺佛生身長丈六尺而黄金色故後漢明<lb/>
帝夢金人丈六者飛至殿庭而然後迎佛則夫佛之入<lb/>
中國本以像也此如日在天然天下何地非日之所照<lb/>
<pb n="KR4f0030_WYG_060-27a"/>
而人構宫室必穿户鑿牖使各得其光以為吾室中之<lb/>
日如是且夫人有日見日而若不見有日者豈其目則<lb/>
不可見哉亦曰生乎心者觸乎目見固不在目也夫生<lb/>
于心而可觸乎目則觸乎目而不愈生于心乎一聞行<lb/>
僧也其專心像教似亦可信且其侣静修與予游故乞<lb/>
予言之若九蓮山山川之美羣山萬壑必有𢎞忍鏡臺<lb/>
生乎其間倘能略其跡而見其心乎則吾何必執像教<lb/>
以教之矣<lb/>
<pb n="KR4f0030_WYG_060-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻六十<lb/>
</p>
<p>
</p>
  </div>
</body>
</text>
</TEI>
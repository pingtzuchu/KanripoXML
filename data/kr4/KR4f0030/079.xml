<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻七十九</head> <lb/>
    <p>
<pb n="KR4f0030_WYG_079-1a"/>
欽定四庫全書<lb/>
　西河集巻七十九<lb/>
　　　　　　　　　　　翰林院檢討毛竒齡撰<lb/>
　　傳<hi>七</hi>
　　　沈七傳<lb/>
沈七名禹錫字子先邑人居崇儒里其先七世連舉于<lb/>
鄉七生而好竒期大用崇禎已卯補諸生既乃棄舉子<lb/>
業讀書著詩古文辭當是時浙上軍大起永興以東畫<lb/>
<pb n="KR4f0030_WYG_079-1b"/>
溝土為壘自酉逮戌七嘗為相視其間卒厭其柢枑私念負<lb/>
才不得用當或有所為而視諸所為不道又不善用竒計棄<lb/>
不復顧讀書漁林間鍵門遍讀十三經諸子暨兵符陰陽家<lb/>
書以逮漢魏晉六朝唐宋諸名家集合萬餘巻城南蔡五十<lb/>
一仲光城東毛甡市東橋包二先生與七為四友時七念甡<lb/>
甡避近漁林七得之持而哭而蔡五十一避芝塘相去五十<lb/>
里即欲取道往芝塘中道而雨隠麻中七搤甡手拊其首<lb/>
長嘆曰古有云頭鮮惡骨而予也骼骼然者而不知其瘦也既<lb/>
<pb n="KR4f0030_WYG_079-2a"/>
而鄉中不可居復居崇儒里益悉力讀書畢發生平所<lb/>
好書聚一樓嘗讀二十一史以板枯不能復購他本乃<lb/>
手畫其板自朝迄夜漏下十餘刻不衰而七不以為苦<lb/>
以為常既而嘔血旋愈旋嘔血至數斗復愈時治之者<lb/>
以為七困厄不平不得已讀書是必血逆妄上行也無<lb/>
大故既復嘔血如粒米復愈復嘔壅血塊而軟不可卒<lb/>
破遇錢塘醫者曰嗟乎是病鬱也治期月當愈七素恃<lb/>
已精力無敗理遂傾信之喜過望數服益信之遂至敗<lb/>
<pb n="KR4f0030_WYG_079-2b"/>
然是時醫者十數輩皆殊其候竟不得定七病而七病<lb/>
凡五年以戊子十一月二十七日死死之日其母哭曰<lb/>
兒將死耶七以右手拊左手審視尺寸曰不死也時年<lb/>
二十七七貌瘠薄兩手盛夏不煖性穎口好為微辭尤<lb/>
喜觀劇八嵗作文鄉里奇其才多稱之後毎一文出必<lb/>
傳誦鄉里而七故秘之不以示及病甚或詢所著書大<lb/>
怒以為預已死也及死而愛之者以為七負才不得用<lb/>
用抑鬱死憐其才將輯其為文刻傳於世而其母又哭<lb/>
<pb n="KR4f0030_WYG_079-3a"/>
不示曰其遺意也乃刻其寄友詩若干首因憶七病時<lb/>
作雜詩遣其僕寄予時來蕃在坐共詠之蕃愀然云沈<lb/>
七數詩皆哀絕似非生人時聞之不以為意不悟其言<lb/>
驗也予與七就醫錢塘推七命當死予初惡聞其言且<lb/>
七病中多嫌畏既歸為變其説而意不自樂七未之知<lb/>
也長嘆曰嗟乎人生有命胡為不樂哉嗚呼乃竟不知<lb/>
予不樂者也<lb/>
　　　楊孝子傳<lb/>
<pb n="KR4f0030_WYG_079-3b"/>
嘗讀典例無有以刲臂割肝旌孝子者故西河出游人<lb/>
以刲臂事屬傳必謝之或不得已稍見之雜文如題吳<lb/>
門沙孝子巻如新安程舉人母事狀如為京口汪將軍<lb/>
記事如錢塘方氏母子五人節孝録序而獨于上海楊<lb/>
孝子則不然孝子名文蔚本浙之上虞人其父榮生員<lb/>
在明天啓間隨其所親宦上海而家之康熈丁未父病<lb/>
時年八十七孝子走厠牏嘗其糞甘號于天請身代不<lb/>
得竟死越十年母痢見血中死法醫者凡數輩皆前後<lb/>
<pb n="KR4f0030_WYG_079-4a"/>
相顧去孝子獨念父危死不救今復然生男何為也世<lb/>
已無鍼石燻灼豈湯醴亦告絶者闔户刲左臂以其肉<lb/>
襍葠汁濩之三濩三進母初進而體下再進而浾滓以<lb/>
去三進而愈時康熈丙辰九月二十一日又二年戊午<lb/>
上海令任君廉其事請告之臺將奬之孝子泣曰是欲<lb/>
重我以迕德也且予何如人其敢以迕德越典例再拜<lb/>
固辭固強之不受乃為之題其門曰以身壽母而請西<lb/>
河為之傳西河氏曰予兩過上海未得訪所為孝子者<lb/>
<pb n="KR4f0030_WYG_079-4b"/>
而見之也予友丁明府曽與之游毎盛稱其人謙而和<lb/>
恭而能容輕財好義而不自放于俠烈人以孝稱之必<lb/>
變色踧踖却不受毎月吉必詣城隍祠禱之願減年以<lb/>
益母年然祕不令諸兄知若惟恐以獨行傷兄意者方<lb/>
母病時體羸甚又年髙將彌八十耄而瞶以為不療即<lb/>
療必不能康彊如平日乃既愈又健皆眙<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>不知所為<lb/>
丁明府曰孝子將刲臂夾臂以兩麻令肉墳起然後迫<lb/>
噬之而脫之以刀故其創甚鉅骨露凡一百二十日始<lb/>
<pb n="KR4f0030_WYG_079-5a"/>
合創人不知也又曰初以臂肉鉅雜葠濩之揚其膏令<lb/>
竭屢濩屢竭今所餘腊肉猶有重至八銖外者嗟乎孝<lb/>
已别有襍贈詩文卷附傳後<lb/>
　　　曹太常卿别傳<lb/>
山隂曹君太常卿與予内從祖南京五城兵馬指揮陳<lb/>
君為姻交陳君為之傳傳者置也謂其行事可傳置也<lb/>
則傳置可已且曹君舊有聲其號秋水名惟才人能稱<lb/>
之其以第一人舉于鄉成進士仕泉州司理歴兵禮二<lb/>
<pb n="KR4f0030_WYG_079-5b"/>
垣給諫進太常卿人皆能指之其仁于先和于閭門勤<lb/>
于供官而竭蹶于國家多故間也人又能數之道之然<lb/>
則何傳乎傳其軼事君之初仕時以泉州司理攝漳州<lb/>
也漳故多冦而君以泉州理來咸望君且郡闕兵備冦<lb/>
之將至嘗佔守未備以乘其隟君出㕔事間服鄙袒衣<lb/>
偃仰四顧而命課夫漳之儒生儒生雖强起應之然竊<lb/>
笑且有怪之者乃益復召他郡他郡亦應之當是之時<lb/>
大宗伯黄公道周適鄉居講學芝山君復服鄙袒覆以<lb/>
<pb n="KR4f0030_WYG_079-6a"/>
深衣導𨽻詣講所麾諸儒生進其廡而環坐以聽既復<lb/>
往著榕壇問業黃公深許之且贈言曰文治之有華實<lb/>
猶黍稷之有馨香也豐儉不同享祀不可失也其重如<lb/>
此于是此漳之人怪之者咸更起而笑之曰此翁儒者<lb/>
也各棄去及其久始無笑者而冦竟以是傽徨不前及<lb/>
其去漳州而返泉州也君本理泉州泉州于是復有冦<lb/>
居民相驚議事者謂泉州閩衝也非司理君不可于是<lb/>
檄司理趣命駕返泉州或進曰司理君儒者講芝山者<lb/>
<pb n="KR4f0030_WYG_079-6b"/>
也恐不足當冦或乃因而阻之且竊言曰天下事豈得<lb/>
數數倖矣君返日坐㕔事按簿書若無知者悉禁諸譁<lb/>
言隂為扞掫而冦且登岸有來探者故疎其坊<hi>音防</hi>令之<lb/>
入入城晏如故窺㕔事簿書蒯𨽻如故乃曰唏此易與<lb/>
耳于是賊稍縱漸因居民之為内應者散伏焉將乗隟<lb/>
而舉以入君乃令黠者隂伺之已得其處閱日令假為<lb/>
賊藏甲所忽召諸坊民及偵者曰甲所應有賊也皆相<lb/>
顧愕偵之返曰然又令藏乙所復曰乙所賊當獲衆皆<lb/>
<pb n="KR4f0030_WYG_079-7a"/>
笑頃之則捷而獲者立庭下于是皆相視不知所為以<lb/>
為司理君儒者言事且中而君次日急召諸衆曰賊今<lb/>
日當敗可擒矣盍與我出城則衆皆伏地曰諾如公言<lb/>
夜半薄賊營縛其渠泉州平則凡閩海間知與不知以<lb/>
為司理君儒者講芝山者也能縛賊預識善敗儼若鬼<lb/>
神者若有物依之能預人禍福事者而于是咸服之曰<lb/>
司理君神<lb/>
齊于生曰君嘗自言曰擾人者將以定人之擾也而擾<lb/>
<pb n="KR4f0030_WYG_079-7b"/>
之是擾者也官人者我將有以官之而使人官我則不<lb/>
官也故其為官如所言嘗憶黄公游㑹稽與郡司理華<lb/>
亭陳公多道君事君為諫官値國亂及其後始以太常<lb/>
卿治軍閩故多海冦在漳與泉州尤甚人無敢任其地<lb/>
者是故嘗乏員而君之仕閩最久君嘗曰冦漳者劉香<lb/>
冦泉州者林瓚元也更有僧不得其名字<lb/>
　　　徵士包二先生傳<lb/>
蕭山包二先生名秉德字飲和别字即山與同邑崇儒<lb/>
<pb n="KR4f0030_WYG_079-8a"/>
里沈七禹錫城南蔡五十一仲光城東里毛甡為四友<lb/>
沈七長于甡而少包二先生一十五嵗毎髙㑹包二先<lb/>
生坐上坐口㰦㰦體慙而目卑已欲言忸怩人以言及<lb/>
之亦忸怩而沈七坐將末摘擲號笑四顧無坐人者曽<lb/>
與包二先生作酒賦沈七四顧談不即屬詞已而持几<lb/>
出從容扶几伸白而吮黒自恃讀書萬餘卷當必無或<lb/>
過而包二先生向隅坐小息私納紙入博袖沈七不疑<lb/>
其遽成也笑探之先生乃大慚已而探益急不得避掣<lb/>
<pb n="KR4f0030_WYG_079-8b"/>
紙尾出誦之音詞琅然沈七驟輟筆捲白而去次日又<lb/>
賭作琴賦先生小息成不加㸃綴七故以捷勝既已屬<lb/>
詞然惡其速成也又去由是邑之推古學者必推包二<lb/>
先生焉戊子沈七死又四年壬辰包二先生死死時其<lb/>
尊大人猶在也先生面中赤勉起扶伏于簀叩頭若有<lb/>
言者卒無所言竟死先生系出楚申包氏世居安陸其<lb/>
後有仕宋尚書虞部員外郎者遷合肥生孝肅公為宋<lb/>
天章閣待制龍圖直學士子繶早死得出媵生子綖贖<lb/>
<pb n="KR4f0030_WYG_079-9a"/>
以為嗣凡七傳有台州醫學教授次子榮從兄宦游遷<lb/>
于蕭其時有兄弟五人俱仕顯稱五桂包家其一名大<lb/>
中住包家衖則先生之宗也先生補諸生第一崇禎末<lb/>
棄去徵為郎贊江上軍復不應授書里閈間年旣長與<lb/>
弟秉衡各娶婦産子女身無私錢比嵗懐授書金跪其<lb/>
尊大人慙獻之獨甲嵗跪赧然不起良久曰兒于中擅<lb/>
取數緡矣偵之周甲貧也又乙嵗復然易書也其謹如<lb/>
此先生與沈七俱好讀書而七以遘病作輟先生獨坐<lb/>
<pb n="KR4f0030_WYG_079-9b"/>
讀有常候比讀必過丙夜嘗授書友人宅其宅髙樓當<lb/>
城隅販傭僦焉毎丁夜渡江其婦睡醒聽先生度紙聲<lb/>
并竹中鴟輒曰鴟未呼包二先生尚拽書起徐徐而七<lb/>
當病時夜寢勿讀也後販婦聞先生死出涕先生所著<lb/>
詩十巻賦一卷讀史詩二卷倣西涯樂府體也襍文二<lb/>
巻襍志五卷襍輯古今名物事理别為一家言名蟲弋<lb/>
編三十巻其酒賦與琴賦集不載先生謚淳博<lb/>
毛甡曰予與先生為四友時邑之稱最博學者無過蔡<lb/>
<pb n="KR4f0030_WYG_079-10a"/>
五十一仲光沈七思勝之故日夕讀書過萬餘卷惜已<lb/>
死然且兩人者皆自謂不如先生然則先生之學何如<lb/>
也自昔十室相許必將成名予四友者當衰時相結嚮<lb/>
榮而枯而先生與沈七更相繼以死悲哉先生之尊大<lb/>
人與其弟各以其傳誌屬甡以甡為先生友也嗚呼先<lb/>
生曽為詩定交效國風體詩曰香草曰桑扈曰松與柏<lb/>
伍各四章一自勗一勵友也予向思和之而未就也予<lb/>
至今慚之<lb/>
<pb n="KR4f0030_WYG_079-10b"/>
　　　家義門彦恭公傳<lb/>
義門毛彦恭浙江遂安人也本名文<graphic n="KR1385" url="https://raw.githubusercontent.com/kanripo/KR-Gaiji/master/images/KR1385.png" mimeType="image/png"/>以字行祖希成<lb/>
好行義篤于倫敘誡子姓勿析產傳至彦恭族愈蕃計<lb/>
男女二百餘口恐不能繼乃創立同居家規雞三號男<lb/>
女齊起問安于家長各就東西舍操作漏一下罷去自<lb/>
冠姻瘞祀以迄衣被饋食之細分甘均荼釐毫必悉中<lb/>
外罄欬不敢忤且復建義倉以周閭里凡逺方來學者<lb/>
延師儒以董教之而給之以薪膏之資兄弟五人共營<lb/>
<pb n="KR4f0030_WYG_079-11a"/>
一瘞地中穿其壙使達氣不隔而别瘞妯娌于山之麓<lb/>
曰吾欲使百年後吾兄弟魂魄猶相依也嘉靖十三年<lb/>
十月太保禮部尚書夏言請于朝詔旌曰六世同居義<lb/>
門給官銀三十兩建棹楔優免丁田雜差如例嘗入夜<lb/>
見東西舍操作燈火煜煜如舉子號屋譁笑之聲不達<lb/>
户外嵗時男女候家長從東西舍搴帘出男各覿其婦<lb/>
不甚辨驟見恧縮以平日無晝面故也其家規之肅有<lb/>
如是者<lb/>
<pb n="KR4f0030_WYG_079-11b"/>
太史氏曰予與祥符令㑹侯為兄弟行㑹侯毎言其先<lb/>
人吏部公為義門曽孫與其子司訓次子文學並以孝<lb/>
稱予心儀久之暨予入史館草義門傳然後知孝義蓋<lb/>
有本也義門後頗大而大以此<lb/>
　　　尼演傳<lb/>
平陽翟煇商銅于江寧女殊色浙軍正藍旗强委之禽<lb/>
女初不從既來旗則辮髮革胝二月十九日隨衆女騎<lb/>
至上天竺控驔行前道驚盡回面騎週呵之中一女騎<lb/>
<pb n="KR4f0030_WYG_079-12a"/>
朗言曰本欲朝奶奶<hi>北人稱觀音曰奶奶</hi>而生奶奶從道中行寧<lb/>
無觀乎既而孀居旗争奪之女自剄再聽髠為尼遂名<lb/>
道演天童忞公以國師乗傳衛使貴人掌導者止吳山<lb/>
觀尼將㕘公步經花市一市皆驚漸有攔觀尼前者尼<lb/>
怒遽返既又㕘靈隠禮公于郭童園公曰是未可與言<lb/>
也逮前作色曰從誰來耶曰身獨來曰身與和尚有何<lb/>
親而令獨來尼不能答羞之紅界于面公喝曰狐情尚<lb/>
不減何用㕘為尼嚙臂鍵户嘗有盜入尼室驚其豔屏<lb/>
<pb n="KR4f0030_WYG_079-12b"/>
息伺大士座傍見尼入静將易衣蔑火復搆火掬鉢水<lb/>
塗掌咒炷蓮片投體大士前登床結跏儼若大士者香<lb/>
氣葉葉繞上下夜分盜熟視悔之直前叩頭曰姑姑佛<lb/>
也吾見佛從此懴盜矣朞年尼忽曰早知如此靈隠禮<lb/>
公深然之將予之衣不受無疾卒西河氏曰邑有蔡氏<lb/>
女許山隂余氏而未歸也余死女為尼于余山隂張南<lb/>
士曰有姑許邑王氏者亦未歸王也王死喪之亦為尼<lb/>
惜哉其為尼也雖然若尼演者則又幸為尼者與不然<lb/>
<pb n="KR4f0030_WYG_079-13a"/>
奪之矣張名族與蔡有戚蔡大父萬里為刑官余從父<lb/>
煌死國難有名近異教有女子髠髮不嫁者郡有某某<lb/>
氏此則悖理蔑倫之甚者予懼得與二女事且為例也<lb/>
距二女事十餘嵗然後有此教近嵗中<hi>璜曰蔡氏尼即蔡貞女也西河</hi>
<hi>别有詩見五律巻</hi>
　　　陳老蓮别傳<lb/>
洪綬好畫蓮自稱老蓮數嵗見李公麟畫孔門弟子勒<lb/>
本能指其誤處十四嵗懸其畫市中立致金錢初法傅<lb/>
<pb n="KR4f0030_WYG_079-13b"/>
染時錢塘藍瑛工冩生蓮請瑛法傅染已而輕瑛瑛亦<lb/>
自以不逮蓮終其身不寫生曰此天授也蓮游于酒人<lb/>
所致金錢隨手盡尤喜為窶儒畫窶儒藉蓮畫給空豪<lb/>
家索之千緡勿得也嘗為諸生督學使索之亦勿得顧<lb/>
生平好婦人非婦人在坐不飲夕寢非婦人不得寐有<lb/>
攜婦人乞畫輒應去崇禎末愍皇帝命供奉不拜尋以<lb/>
兵罷監國中待詔<lb/>
王師下浙東大將軍撫軍固山從圍城中搜得蓮大喜<lb/>
<pb n="KR4f0030_WYG_079-14a"/>
急令畫不畫刄迫之不畫以酒與婦人誘之畫久之請<lb/>
彚所為畫署名且有粉本渲染已大飲夜抱畫寢及伺<lb/>
之遯矣朝鮮兀良哈日本撒馬兒罕烏思藏購蓮畫重<lb/>
其直海内傳模為生者數千家甬東袁鵾貧為洋舡典<lb/>
簿記藏蓮畫兩幅截竹中將歸貽日本主主大喜重予<lb/>
宴酬以囊珠亦傳模筆也蓮嘗模周長史畫至再三猶<lb/>
不欲已人指所模畫謂之曰此畫已過周而猶嗛嗛何<lb/>
也曰此所以不及者也吾畫易見好則能事未盡也長<lb/>
<pb n="KR4f0030_WYG_079-14b"/>
史本至能而若無能此難能也吾試以為文言之今夫<lb/>
為文者非持論即摭事耳以議屬文以文屬事雖備經<lb/>
營亦安容有作者之意存其中耶自作家者出而作法<lb/>
秩然毎一文至必銜毫吮墨一若有作者之意先于行<lb/>
間舍夫論與事而就我之法曰如是則當如是則不當<lb/>
而文亡矣故夫畫氣韻兼力渢渢容容周秦之文也勾<lb/>
綽捉勒隨境塹錯漢魏文也驅遣于法度之中釘前燕<lb/>
後陵轢矜軼摶裂頓斫作氣滿前八家也故畫有入神<lb/>
<pb n="KR4f0030_WYG_079-15a"/>
家有名家有當家有作家有匠者家吾惟不離乎作家<lb/>
以負此嗛也其論如此蓮畫以天勝然各有法骨法法<lb/>
吳生用筆法鄭法士墨法荆浩疏渲傅染法管仲姬古<lb/>
皇聖賢孔門弟子法李公麟觀音疏筆法吳生細公麟<lb/>
七佛法衛協烏瑟摩法范瓊諸天羅漢菩薩神馗鬼䰩<lb/>
法張驃騎道經變相法公麟衣冠士法閻右相士女法<lb/>
周長史昉嬰法勾龍爽倭墮結法長史髾鬋長史衣帶<lb/>
盤薄法吳生金璧宫臺林泉湍峙長陂豐卉法大小李<lb/>
<pb n="KR4f0030_WYG_079-15b"/>
將軍雲山法浩水法董羽溜水法河陽郭熈几幛尊卣<lb/>
缾罌什器戎衣穹廬畨馬駱駞羊犬法趙承㫖馬承㫖<lb/>
小馬法承㫖之子竹石窠木法趙大年鈎勒竹法劉涇<lb/>
墨竹管仲姬折枝桃牡丹梅水仙草花法黃檢校錢選<lb/>
鳥睛花鬚點漆凸厚法宣和蜂蟬蛺蝶蠐螬螗螂蟋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
法宣和亦襍法崔徐黃父子鵪鶉鳩女法閻助教士安<lb/>
雀法雀兒黃蓮法於蓮<hi>於青年以蓮稱</hi>莆蠃法母延之<lb/>
　　　湖中二客傳<lb/>
<pb n="KR4f0030_WYG_079-16a"/>
饒估彭萬年禱吳城之張令公祠夜夢令公授之坐詢<lb/>
曰剽人財而室人室何等律乎答曰斬耳頃臝一人反<lb/>
接至使畫字萬年畫斬字于背及獻級則其伴鄒三也<lb/>
先是萬年與三伴分舟而行萬年避風㰕蠡左三舟渡<lb/>
湖是夜盜刼兩舟去一三一黃壽三與壽俱被殺而壽<lb/>
舟有吳人秀才趙瑩者匿壽子并婢載他舟行蓋壽者<lb/>
襄陽估也萬年寤驚覓三舟湖口知三已死哭之遂斂<lb/>
三木挈三家人置後舟偕之維揚暨回舟而飲三婦于<lb/>
<pb n="KR4f0030_WYG_079-16b"/>
艙詢曰夫人非三妻而得隨三何也婦愕失箸既而視<lb/>
僕萬年令三僕避後婦流涕曰妾建昌追工妻也夫積<lb/>
工值攜妾歸附三後舟夫病而三據妾身并值有之夫<lb/>
棺在板子之沙家遺老姑存亡不足知君何得詢及之<lb/>
乎萬年曰吾唯稔其情以有此詢也雖然亦思歸乎曰<lb/>
思之萬年遂呼三僕語割贏財千金半與三家人而以<lb/>
其半給婦歸建昌使養姑焉方三舟之渡湖也三聞壽<lb/>
舟絃鞉聲及窺之則有婢福妮善彈别名瑟瑟因與之<lb/>
<pb n="KR4f0030_WYG_079-17a"/>
聯舟暨被盜而秀才趙瑩者傭算者也藩估購妓樂豔<lb/>
婢容髮競卭值以購既筮日有成説婢急謀瑩瑩亦為<lb/>
婢計顧自視無槖中金而前後舟悉秦越無可主者乃<lb/>
懐刺謁九江守告之守謝藩估去牒瑩押婢并其子與<lb/>
家人等還歸襄陽瑩乃為歌令婢彈名瑟瑟彈匄諸故<lb/>
人之有財者詞曰大堤估兮襄陽商風吹鐵鹿兮渡潯<lb/>
陽何人刼公兮身首以戧遺末婢兮蘆之傍低無枒棙<lb/>
兮髙無檣夕不藉絮兮晝不咽稗與糠孤兒無恃兮惟<lb/>
<pb n="KR4f0030_WYG_079-17b"/>
末婢之將將歸洞庭兮還故鄉洪濤洶洶兮青天茫茫<lb/>
願假羽翼兮翺且翔一彈再鼓兮心悢悢齊于生曰瑩<lb/>
以匿婢故曽見予舟次且不疑予為無財謀資婢歸蓋<lb/>
其人長者也<hi>西河有瑟瑟詩見排律巻</hi>江右王猷定嘗言觀察宋公<lb/>
能道張令公見夢事其人為士人非彭姓今覈之則萬<lb/>
年者實跡也豈事偶相類抑亦傳聞之訛與夫天下衣<lb/>
冠方幅藉藉稱士人而錙銖成市所争豪釐生死頓易<lb/>
其為萬年所不潔者則亦何限萬年雖估乎估而士人<lb/>
<pb n="KR4f0030_WYG_079-18a"/>
行即士人矣張令公者或曰唐真源令張巡也其祀湖<lb/>
所始則無可按者<lb/>
　　　桑山人傳<lb/>
山人許氏汴人少舉茂才崇禎中嘗獻𠞰賊三策于閣<lb/>
部督師楊公不用既而為東平侯劉澤清幕客與澤清<lb/>
語不合辭去鄉人怨家發其隠事于<lb/>
王師之鎮汴者走匿桑下因姓桑號桑山人山人乃與<lb/>
嵩陽曹道士游夜坐耳鳴絲竹徐發若有物拔其頂聳<lb/>
<pb n="KR4f0030_WYG_079-18b"/>
身丈餘骨節皆通嘗賣藥嵩山廟市以水酌喑者能言<lb/>
許州小男為狐所苦呼狐斬之既還汴怨家見曰此許<lb/>
澄茂才也帥捕十許人跡至山人乃獨身指揮盡縛諸<lb/>
捕者揖怨家去謝之而身游衡陽不返云<lb/>
　　　何顛傳<lb/>
何顛非顛也有顛名為人潔居冬夏衣絺衣裂緯蓑蓑<lb/>
顧自以為妍好人佯唾其裾則急揊之嘗揊衣日影中<lb/>
飈塵揚揚揊勿得已毎踰梱攝前後衣左足預著梱中<lb/>
<pb n="KR4f0030_WYG_079-19a"/>
履危杙然以右躍之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如也旦起靧水濱引手左右捉<lb/>
水駴躍若捕泅蟲然後激灑其首項以面霤焉越食頃<lb/>
攫懐中幘澣之引著頂去小復至如之則又復至冰雪<lb/>
不間日食斗黍酒百缾然不必得也夜不就枕與人言<lb/>
輒了了予與顛遇來氏其中表也揖讓進退如常人或<lb/>
曰其曽大父為明世宗朝南京工部尚書其大父鼇為<lb/>
刑部尚書其父以垢厠摩𢷾累日死溷中<lb/>
于先生曰是畸志者也屈平不潔其族人日三濯纓顛<lb/>
<pb n="KR4f0030_WYG_079-19b"/>
近之栁宗元傳李赤至曰以世為溷以溷為帝君清都<lb/>
唯世淟濁若溷者則唯處溷中然後潔清之極致也前<lb/>
人外記多寓言予目徵之言之實故語特猥瑣世或以<lb/>
何氏父子相繼顛焉何哉<lb/>
　<lb/>
　<lb/>
　<lb/>
　西河集巻七十九<lb/>
</p>
<p>
</p>
  </div>
</body>
</text>
</TEI>
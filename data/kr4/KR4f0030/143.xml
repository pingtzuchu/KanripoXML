<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百四十三</head> <lb/>
    <p>
<pb n="KR4f0030_WYG_143-1a"/>
欽定四庫全書<lb/>
　西河集巻一百四十三<lb/>
　　　　　　　　　　翰林院檢討毛竒齡撰<lb/>
　　七言絶句<hi>六</hi>
　　　下直東華門遇雪<lb/>
蓬觀寒生午漏稀掖門東岀乍添衣宫牆栁色俱凋盡<lb/>
那得楊花撲地飛<lb/>
　　　二<lb/>
<pb n="KR4f0030_WYG_143-1b"/>
萬里霃雲羃四隣寒風刮地總無塵誰憐玊樹花生候<lb/>
尚有金門裘敝人<lb/>
　　　寄田使君督學按部雲間<lb/>
薄海文章有幾存淮南詞賦自言尊何如軺使相臨處<lb/>
江左名流盡在門<lb/>
　　　二<lb/>
掄才按部遍江闗佳士菰蘆自往還誰信龍津人去後<lb/>
顧雍猶自在雲間<hi>謂徐允哲也</hi>
<pb n="KR4f0030_WYG_143-2a"/>
　　　陸明府有水晶一團中含水草影碧色名萬年<lb/>
　　　　冰屬賦率筆<lb/>
一團清水瑩遙空萬里昆明洑道通却訝春江蘋藻影<lb/>
何年收入玉壺中<lb/>
　　　二<lb/>
誰割林圻碧玉泉中含水草尚鮮妍無如官到陳彭冷<lb/>
惡説寒冰有萬年<lb/>
　　　為如臯冒生題册<lb/>
<pb n="KR4f0030_WYG_143-2b"/>
公車嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>倚天髙何似揚州江上濤紫氣千重南望逺<lb/>
有人把巻在如臯<lb/>
　　　二<lb/>
生平三至廣陵城作賦曾無東部名今日為修髙士傳<lb/>
題詩一寄冒先生<lb/>
　　　奉和呈裕親王園林題壁三絶句原韻應教<lb/>
　　　　初秋<lb/>
小苑寒林初作花苑牆西上接東華那知隆慶坊邊桞<lb/>
<pb n="KR4f0030_WYG_143-3a"/>
只在岐王舊賜家<lb/>
　　　　秋聲<lb/>
秋到長安思渺茫五王宅傍<lb/>
御街長一聞葉向林間下頓覺風来水殿凉<lb/>
　　　　荷葉池<lb/>
荷花開盡葉猶香雨後傾珠似夜光但使恩波留太液<lb/>
何湏折作葢頭粧<lb/>
　　　寄答上海徐允哲<lb/>
<pb n="KR4f0030_WYG_143-3b"/>
敝衣羸馬結黄塵待詔公車又一春遙憶申江新雨後<lb/>
晴牕深坐讀書人<lb/>
　　　二<lb/>
御河楊桞甫垂絲寄到徐陵宫體詩日探懐中吟未了<lb/>
天街四月賣漿時<lb/>
　　　三<lb/>
槐堂初入暑風清梅雨江南一望平記得滬城相别處<lb/>
青龍浦口夏雲生<lb/>
<pb n="KR4f0030_WYG_143-4a"/>
　　　四<lb/>
制詔求賢空復催金臺終自待君来晉庭縱授王康第<lb/>
漢主還思徐樂才<lb/>
　　　題同舘王檢討桃實畵幛<lb/>
玉洞桃花碧葉隂紫文緗核間黄金分明一片綏山景<lb/>
何日移来到上林<lb/>
　　　二<lb/>
桃實如拳褁繡苔琱盤尚未薦瑤臺金門自是神仙侶<lb/>
<pb n="KR4f0030_WYG_143-4b"/>
故遣東方偷得来<lb/>
　　　無題<lb/>
華堂錦宴夜吹笙仙女盈盈下太清莫道彩雲無覔處<lb/>
隔簾聽得和歌聲<lb/>
　　　二<lb/>
華堂錦宴夜吹簫仙女盈盈下碧霄莫道畵簾相望逺<lb/>
銀絲隔得兩三條<lb/>
　　　閩江送許遇之豫章<lb/>
<pb n="KR4f0030_WYG_143-5a"/>
黄雀風生笋簟涼蒲帆四月下康郎閩南多少鮮紅荔<lb/>
散作船頭碎錦囊<lb/>
　　　二<lb/>
細雨濛濛好濯枝<hi>五月有濯枝雨</hi>長途節候最堪思遙知南浦<lb/>
傳觴日正是東湖競渡時<lb/>
　　　三<lb/>
迤邐秋屏攬勝多旌陽原是舊巖阿莫憐丹竈無人問<lb/>
湏記陶缾有客過<hi>南昌許遜為旌陽令陶缾遇書室名</hi>
<pb n="KR4f0030_WYG_143-5b"/>
　　　四<lb/>
紅蘭開盡緑蘭開我亦從兹去越臺君到潯陽倘乘興<lb/>
可能還泝浙潮来<lb/>
　　　雪灘釣叟歌四首<lb/>
白雪灘頭舊隠淪雪花深處一垂綸蘆中来往人争識<lb/>
道是吴江顧茂倫<lb/>
　　　二<lb/>
松陵東下水瀠洄浪花都作雪花堆投将犗子衝舟去<lb/>
<pb n="KR4f0030_WYG_143-6a"/>
釣得鮦魚似屋来<lb/>
　　　三<lb/>
白荻花開笠澤東移家住在荻花中前身疑是滄江叟<lb/>
後身疑是紫溪翁<lb/>
　　　四<lb/>
西塞漁人未著書清灘萬叠雪来初松陵原有天隨子<lb/>
早向吴江學釣魚<lb/>
　　　敬製<lb/>
<pb n="KR4f0030_WYG_143-6b"/>
仁孝皇后<lb/>
孝昭皇后輓歌詞十四章<hi>有序</hi>
　康熙辛酉春仲<hi>臣竒齡</hi>㳟送<lb/>
大行兩皇后梓宫于沙河城東之竇家庄敬隨諸臣後<lb/>
　迎<lb/>
仗而泣爰思古者虞殯必有歌詞近世執紼不止鈴鐸<lb/>
　故濯龍望幸朱奢進詩筮龜而行潘岳作頌乃以二<lb/>
　年如喪之期加之百辟啣哀之日沙城舊殯齊赴<lb/>
<pb n="KR4f0030_WYG_143-7a"/>
陵園舘閣諸臣共扶纚綍□覯畵雲之蜃軷頓傷墜露<lb/>
　于蜼衣馬頭袐器宛若神携雀尾明旒凄然目斷則<lb/>
　愉皇之舞可以稍遲引殯之辭在所不免雖前人哀<lb/>
　軆多用短章唐世輓詩率皆五律顧白傅之輓元相<lb/>
　亦用七言即江淵之哭宣妃僅成兩韻況乎絶句本<lb/>
　清商遺調按之可為歌曼聲傳薤露新吟聞者易以<lb/>
　感因不辭鄙陋爰為此詞世有知音或無貽誚<lb/>
金幢畵翣導龍軻挽紼争傳虞殯歌<lb/>
<pb n="KR4f0030_WYG_143-7b"/>
雙輦一時歸玉隧千官齊送在沙河<lb/>
　　　二<lb/>
帷宫曉度慢吹簫鹵簿開時宫仗遙京兆寢園湏有䕶<lb/>
君王且輟未央朝<hi>時至上親䕶殯  山陵</hi>
　　　三<lb/>
紅樁矗處纜牆低筥藻筐蘋薦席齊蜃輅未離沙澗外<lb/>
雲旌已過竇庄西<lb/>
　　　四<lb/>
<pb n="KR4f0030_WYG_143-8a"/>
古堞徐開<lb/>
殯殿尊容衣先已駕輬輼當時玉燕藏幽篋此日金蠶<lb/>
繞羡門<hi>初殯兩梓宫俱  沙河</hi>
　　　五<lb/>
幡幡旒旐夾朱幑疑是英皇並狩歸天半曉霞明象物<lb/>
車前清露濕靈衣<lb/>
　　　六<lb/>
石竁曽通明月彎潞亭東去舊橋山六飛排作三屯衞<lb/>
<pb n="KR4f0030_WYG_143-8b"/>
五校行来㡬換班<lb/>
　　　七<lb/>
羽葆千重映霧明駕将雙鶴負銘旌太常不用吹笳去<lb/>
仗馬交啣祕器行<lb/>
　　　八<lb/>
親王命婦各班排纔見龍輴便舉哀不信敷天愁思切<lb/>
試聽動地哭聲来<lb/>
　　　九<lb/>
<pb n="KR4f0030_WYG_143-9a"/>
璇宫節儉本天然生貸貧人脂澤田幾日六騩臨御處<lb/>
尚抛貰路紙黄錢<lb/>
　　　十<lb/>
獨孤卜宅建陵園遺命因山塟長孫<lb/>
兩后後先真<lb/>
聖善<lb/>
皇情痛悼有何言<lb/>
　　　十一<lb/>
<pb n="KR4f0030_WYG_143-9b"/>
彤管徽章定<lb/>
母儀並誇㜪徳共嫘師縱饒左氏為哀曲猶少揚雲作詠詞<lb/>
　　　十二<lb/>
遵化陵園輦路通<lb/>
先皇曽此塟遺弓移旃不憚宫車逺長恐昭丘在望中<lb/>
　　　十三<lb/>
雉尾髙搴逐繖迴白雲千里障瑶臺羽霓歸去原無跡<lb/>
惟有山前青鳥来<lb/>
<pb n="KR4f0030_WYG_143-10a"/>
　　　十四<lb/>
法駕東行過玉田清塵除道百神聨哀歌恐助<lb/>
皇情惻不把銅鈴引殯前<lb/>
　　　祝母詞為羅氏兄弟作<lb/>
芙蓉花發射陽湖日景南迴歲未徂何事綵雲留不去<lb/>
祗因庭樹有三珠<lb/>
　　　二<lb/>
莫道庭闈樂事非羅含兄弟世應稀襄陽耆舊知多少<lb/>
<pb n="KR4f0030_WYG_143-10b"/>
共採荷花贈舞衣<lb/>
　　　嵗暮入史舘書感用家太史韻<lb/>
日從東觀討遺編坐弄鉛黄度歲年自笑中郎生子晩<lb/>
縱修漢史有誰傳<lb/>
　　　二<lb/>
千門爆竹嵗将除尚跨三花進石渠中夜草成羣盗傳<lb/>
教人泪濕一牀書<hi>時<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>題中有盜賊傳故云</hi>
　　　何使君畫軸<lb/>
<pb n="KR4f0030_WYG_143-11a"/>
天際芙蓉有路通梅花庄上鉢池東使君曾守東揚郡<lb/>
身在千巖萬壑中<lb/>
　　　花燭詞為馮公子恊一作<lb/>
相國堂前花燭開趨庭洗馬洞仙才移将海上連枝木<lb/>
琢作人間合卺桮<lb/>
　　　二<lb/>
深房畫柱夾金杠時有䨧雲覆綺牕枕上芙蓉梁上燕<lb/>
怪他事事總成雙<lb/>
<pb n="KR4f0030_WYG_143-11b"/>
　　　三<lb/>
親迎北府控驂驔何事炎風理鏡函只為榴花能結子<lb/>
愛将萱草種宜男<lb/>
　　　四<lb/>
結就紅絲暗裏牽華燈慢把百枝燃但懸甲舍新裁帳<lb/>
好撒開元舊賜錢<lb/>
　　　五<lb/>
試着單衫别様紅鄉音遮莫學吴儂麻姑衣繡西施屧<lb/>
<pb n="KR4f0030_WYG_143-12a"/>
家在蘓州鹿埭東<hi>新夫人為崑山徐宫坊女</hi>
　　　六<lb/>
孔雀筵開汎客巵日長猶恐促粧遲誰知綵筆題奩處<lb/>
只在銀屏却扇時<lb/>
　　　送徐仲山南歸<lb/>
當時郡國舉才賢獨詣公車思黯然記得秋潮初漲後<lb/>
與君相遇大河邊<lb/>
　　　二<lb/>
<pb n="KR4f0030_WYG_143-12b"/>
太常䇿奏本無期司馬門間召試遲誰使公孫留北闕<lb/>
偏教轅固返東淄<lb/>
　　　三<lb/>
西風吹桞御河黄出宿街南光宅坊思煞故園殘暑後<lb/>
荷花初放賀家荘<lb/>
　　　四<lb/>
曉日横門設錦茵繞朝此際贈鞭新中書門下停車久<lb/>
曽薦徐寧第一人<hi>益都夫子拆巻時特執巻薦之  御前</hi>
<pb n="KR4f0030_WYG_143-13a"/>
　　　五<lb/>
周官湖口舊漁磯囘首江臯事事非欲送故人歸里閈<lb/>
頓令清泪滿朝衣<lb/>
　　　六<lb/>
九門地震尚諠闐何事還登惜别筵能用士如王吉軰<lb/>
不教人憶漢宣年<lb/>
　　　七<lb/>
雙鳬北嚮一南翔悔見溪雲出岫長寄語君家女都講<lb/>
<pb n="KR4f0030_WYG_143-13b"/>
莫将新句貯金箱<hi>謂及門昭華也</hi>
　　　和王侍讀索梅庚畫片原韻<lb/>
擬作蓬山萬里逰小牕松竹繪清秋不知塵世餘多少<lb/>
此地能安十二樓<lb/>
　　　龔節孫以種橘小影索題二首<lb/>
金衣素袖曉烟籠家在荆溪水榭東不道長安舊圖畫<lb/>
雙顔猶帶洞庭紅<lb/>
　　　二<lb/>
<pb n="KR4f0030_WYG_143-14a"/>
朱盤橘柚剖霜天但對斯圖意惘然㡬見蓬莱移種去<lb/>
誤傳天寳十年前<lb/>
　　　答和陸大嘉淑見貽原韻<lb/>
憐君埀老客燕齊落日重逢禁苑西何處相期最相信<lb/>
錢塘江上伺潮雞<lb/>
　　　二<lb/>
曾共登樓眺碧空平泉佳興有誰同可憐閣下千株杏<lb/>
留得溪南一樹紅<lb/>
<pb n="KR4f0030_WYG_143-14b"/>
　　　三<lb/>
銀筝促促慢教搊萬仞黄埃起暮愁舊日酒徒今散盡<lb/>
燕姬雖好不湏留<lb/>
　　　題劉生抱琴圖<lb/>
伯倫意氣道眞才手把枯笤埽綠苔此際長安好風日<lb/>
肯擕雷氏斵桐來<lb/>
　　　二<lb/>
誰倩長康寫令顔深林日夕自來還當前無限滄洲興<lb/>
<pb n="KR4f0030_WYG_143-15a"/>
只在髙山流水間<lb/>
　　　同年丘檢討予養歸里<lb/>
一紙黄封出<lb/>
九重<lb/>
聖人教孝每優容只因膝上需文度故遣雲間反士龍<lb/>
<hi>檢討為學士南齋難弟</hi>
　　　二<lb/>
刺史堂髙覆白雲<hi>其尊人曾為刺史</hi>河流千里接淮濆羡君衣<lb/>
<pb n="KR4f0030_WYG_143-15b"/>
上三花錦散作庭前五色文<lb/>
　　　三<lb/>
金書百軸褁彤幨載去猶存修史銜借問錦堂樺燭裏<lb/>
夜來半臂有誰添<lb/>
　　　四<lb/>
榆火初傳百子池横門㡬兩送丘遲最憐朝罷貽鞭日<lb/>
正是清明折桞時<lb/>
　　　送友人歸苕溪<lb/>
<pb n="KR4f0030_WYG_143-16a"/>
京洛相期願已違前溪猶認舊柴扉只憐通潞亭邊桞<lb/>
無數長條挽客衣<lb/>
　　　二<lb/>
平津東閣住多年歸汎菱湖雨後船囘首故人烟障裏<lb/>
還騎羸馬薊門邊<lb/>
　　　上已同王二光禄修禊即事<lb/>
細雨新吹九陌塵桃花又放曲江春同來桞市傳觴客<lb/>
仍是蘭亭修禊人<lb/>
<pb n="KR4f0030_WYG_143-16b"/>
　　　二<lb/>
駿馬郊原籠碧絲紅竿挑餤踏花時如何兩度芳林宴<lb/>
不作王融上已詩<lb/>
　　　清明二首<lb/>
百兩騾車輾翠鈿單衣試着便門前秪因漢苑先傳火<lb/>
宫桞千株總帯烟<lb/>
　　　二<lb/>
新裁寳幙障平蕪折得楊枝挿鬂無此日故園風雨後<lb/>
<pb n="KR4f0030_WYG_143-17a"/>
畫船開滿賀家湖<lb/>
　　　題顧眉生校書畫蘭冊子<hi>眉生曲中伎有名後為龔尚書妾名横波</hi>
　　　　<hi>夫人</hi>
莫愁湖畔緑雲鬟手碾香螺畫逺山擷得洞庭花數本<lb/>
好留青影在人間<lb/>
　　　二<lb/>
一幅生綃金錯裁幽蘭寫出仲姬才兒家自有千花譜<lb/>
不藉黄荃粉本來<hi>眉生自註倣壁間馬湘蘭筆</hi>
<pb n="KR4f0030_WYG_143-17b"/>
　　　三<lb/>
九畹叢生淺碧紋畫來香氣尚氤氲只愁幾片蘭蘓帯<lb/>
難繫三條杏子裙<hi>蘭蘓帯名樂府何用結歡忺三條杏子裙</hi>
　　　殉書詩書陳媛傳後<hi>有序</hi>
　陳媛沈計掾妻工佐餕以堇萱飴蜜得尊章懽年二<lb/>
　十三死死時囑取生平所誦書殉塜中嗟乎是可傳<lb/>
　已因拈殉書詩得四首書之云爾<lb/>
荆桃花下駐塗車莫向空箱揀曲裾窄窄桐棺纔數尺<lb/>
<pb n="KR4f0030_WYG_143-18a"/>
尚留一半塟殘書<lb/>
　　　二<lb/>
誰道泉臺泠翠鈿銀牀猶是抱書眠却慚入塞文姫老<lb/>
空記遺文四十篇<lb/>
　　　三<lb/>
秋風團扇裂齊紈落葉虗疑響珮環賦得盤中人不識<lb/>
欲留四角與誰看<lb/>
　　　四<lb/>
<pb n="KR4f0030_WYG_143-18b"/>
白玉深深著地埋紅綿粉漬畵螺灰只愁繡字侵衣處<lb/>
化作金蠶出墓來<lb/>
　<lb/>
　<lb/>
　<lb/>
　<lb/>
　<lb/>
　西河集巻一百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻十二</head> <lb/>
    <p>
<pb n="KR4f0030_WYG_012-1a"/>
欽定四庫全書<lb/>
　西河集巻十二<lb/>
　　　　　　　　　　翰林院檢討毛奇齡撰<lb/>
　　劄子<hi>二</hi>
　　　又奉史館總裁劄子<lb/>
月日在假纂修官某劄奉史館總裁老先生<hi>即中堂張先生</hi>閣<lb/>
下某幼攻八比自十五為諸生後稍習經史即遭逢<lb/>
鼎革之際其于前代掌故並未窺見然在崇禎十七年<lb/>
<pb n="KR4f0030_WYG_012-1b"/>
避兵南山竊聞先仲氏錫齡與客論嘉靖年興獻禮議<lb/>
嘆曰國朝養士數百年尊之専之非習八比即目為他<lb/>
途抑勿令進乃究無一讀書者即眀眀典禮見在六經<lb/>
雖朝堂數語可以立決而乃瞪目張口東㘓西囓驀若<lb/>
狂發甚至鬨三市撼九廟號呼震天地使祖宗社稷皆<lb/>
為不安以致帝主憤激漸相決裂議禮之儒一變而為<lb/>
權奸謟諛専制國柄以㡬至于壊試問當時執政者所<lb/>
讀何書而遽令至此某嘗聞其言而記之及康熙丙午<lb/>
<pb n="KR4f0030_WYG_012-2a"/>
老先生典試浙江曾疏眀代禮議諸大事以策秀才時<lb/>
某避讐江淮間未之聞也暨承乏史館<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>題再四又不<lb/>
及嘉靖年事雖曾以此諮之同館官皆齟齬不接一鬨<lb/>
而罷今請假有年並不知館議是否判在何等第思此<lb/>
禮頗大前既貿貿百餘年今當裁定儻不於此時有所<lb/>
論說則在老先生自有主見確不可易而史官多人萬<lb/>
一有左右袒者重起爭執將自宋眀以來貽誤至今者<lb/>
而今復以此貽誤後世苟有識者起而正之前則已矣<lb/>
<pb n="KR4f0030_WYG_012-2b"/>
其以我輩為何如人因復于扶病之頃伏牀疏次以諮<lb/>
取舎惟老先生材擇馬據實錄武宗無子遺詔召興獻<lb/>
王子入繼大綂是年即命議入繼典禮主之者大學士<lb/>
楊廷和也廷和據宋英宗故事謂英宗以濮王之子入<lb/>
繼仁宗司馬光程頤輩議英宗稱仁宗為皇父稱濮王<lb/>
為皇叔父此已事也今祭吿上箋亦當稱孝宗為皇父<lb/>
興獻王為皇叔父而進士張璁非之謂繼綂與繼嗣不<lb/>
同英宗為仁宗預立之子養之宫中今皇上從安陸來<lb/>
<pb n="KR4f0030_WYG_012-3a"/>
繼武宗為君未嘗繼孝宗為子也當是時有先從祖雲<lb/>
南布政使毛紹元者將疏爭之其稿有云先皇帝彌留<lb/>
遺詔徴皇上為後而為之後者甫陟大位先皇帝之詔<lb/>
尚未寒也先皇帝之廟祀尚未奉主鬯而諦所親也且<lb/>
尚未改元先皇帝之教令猶得行于京國及四海也乃<lb/>
以隔世之孝宗而忽議立後以即世之先宗而反奪其<lb/>
為後者而後前代則將置武廟一世何地及見璁疏曰<lb/>
得之矣遂廢置不上則是璁所言在當時亦有知其為<lb/>
<pb n="KR4f0030_WYG_012-3b"/>
近理者而惜其人仍不學雖主客交辨此伸彼絀而此<lb/>
無所據反不如彼之得據司馬程氏臆說之猶可藉口<lb/>
夫是以漫天是否雖易世而仍未決也夫禮無易倫之<lb/>
稱也惟為人君者則雖無易倫之稱而翻有易分之稱<lb/>
其無易倫之稱者何也商以前不可考矣周制序昭穆<lb/>
使工史書之謂之世次則自始祖以下髙曽祖禰伯叔<lb/>
兄弟幼子童孫皆一定不易一準生倫之所序而稱名<lb/>
之其在傳所稱文之昭武之穆太王之昭王季之穆者<lb/>
<pb n="KR4f0030_WYG_012-4a"/>
雖自后稷公劉至春秋之世猶可按次而稱之故武王<lb/>
誥康叔為司寇以武王為兄康叔為弟則曰朕其弟文<lb/>
王為父康叔為子則曰惟乃丕顯考文王是也此世次<lb/>
也國語所云工史書世者書此世也其為易分之稱者<lb/>
何也夫君之於臣也以分也不以倫也以倫則兄長于<lb/>
弟世父從父皆長于從子而一為君臣則并其倫次而<lb/>
盡略之故雖伯叔兄弟稱名不改而一當有事則概易<lb/>
而稱之為臣惟繼位亦然當髙曾祖禰按世相禪則皇<lb/>
<pb n="KR4f0030_WYG_012-4b"/>
祖皇考準倫而稱名並可不易而苟不幸而位次稍移<lb/>
如平王之于桓王以祖傳孫也匡王之于定王則以兄<lb/>
嬗弟也又不幸而位次踰越如孝之繼懿以從父而繼<lb/>
從子夷之繼孝以從孫而繼從祖則當孝王祭廟時其<lb/>
禰廟姪也祖廟兄也將吿禰而稱王姪乎曰不可此先<lb/>
王也先王君也君不可稱姪也抑將吿祖廟而稱王兄<lb/>
乎曰不可此列祖也列祖者新宗之父也新宗之父祖<lb/>
父也祖父又何可稱兄也况儼吿禰廟當盡禰禮顯祭<lb/>
<pb n="KR4f0030_WYG_012-5a"/>
祖廟宜備祖物推之而孫之繼祖弟之繼兄皆然于是<lb/>
宗祝有司其書昭穆者限之以廟次之稱夫髙曽祖禰<lb/>
其廟一定乃以一定之廟納之以不定之人而概以一<lb/>
定之名稱之假使以卑幼而繼尊長耶則尊亦從卑平<lb/>
之為禰是也平王太子洩父死而桓王以孫繼之是禰<lb/>
祖也然而不得已也以無子故也若衞輙有父而繼靈<lb/>
公則謂之不父其父而禰其祖以尚有父也尚有父則<lb/>
祖可勿禰也假使以尊長而繼卑幼耶則卑亦從尊魯<lb/>
<pb n="KR4f0030_WYG_012-5b"/>
閔公之為祖是也魯閔以弟先立而僖兄繼之則閔弟<lb/>
為祖僖兄為禰若必先兄而後弟則在左傳謂之逆而<lb/>
在公羊别傳直謂之叛以先禰而後祖也此易分之稱<lb/>
名也國語所云宗祝書昭穆者則書此廟次之昭穆也<lb/>
今為禮議者如以倫稱則興獻父也武宗兄也孝宗者<lb/>
皇伯父也不可易也如以分稱則興獻父也仍不易也<lb/>
興獻而叔父則臣矣子不可臣父此璁所已言者也至<lb/>
于孝宗則雖稱伯父而有祖之分璁以為宜稱皇伯考<lb/>
<pb n="KR4f0030_WYG_012-6a"/>
則又臣孝宗矣璁第知子不可臣父而不識後王之不<lb/>
可以臣先王此說之所以不得伸也若以為父則世宗<lb/>
有云父母可移易乎此于古禮實無據也且何必然也<lb/>
夫世宗入繼者武宗也毋論英宗稱仁宗為父實壊典<lb/>
禮非先王之制與夫子春秋及古經周官並相乖反而<lb/>
即其繼武宗而父孝宗大不可解得無孝哀之入曽父<lb/>
孝元英宗之繼曾父真宗乎雖明代廟制同堂異室與<lb/>
三古稍異而要之東西相向其西第四室禰廟為武宗<lb/>
<pb n="KR4f0030_WYG_012-6b"/>
東第四室祖廟即孝宗也孝宗在祖廟而奉祠祭吿以<lb/>
父稱之是降祖為禰也是大逆也若夫武宗則于倫為<lb/>
兄而于分為父夫以兄繼弟而目為父子不無太過然<lb/>
春秋實有之春秋以僖兄而繼閔弟如以倫言即非夏<lb/>
父弗忌誰不曰兄宜先而弟宜後而宗有司之據禮而<lb/>
爭者有曰子雖齊聖不先父食久矣直以弟為父以兄<lb/>
為子此豈真宗祝喪心不識典禮而故漫為此逆倫叛<lb/>
紀之詖詞也哉誠以閔弟君也僖兄曽北面而事之矣<lb/>
<pb n="KR4f0030_WYG_012-7a"/>
是臣子也臣即子也杜預曰臣繼君猶子繼父也閔弟<lb/>
禰也僖兄曾奉鬯而事禰矣是考閔也考即父也何休<lb/>
曰閔于文猶祖以閔于僖猶考也故自父子之言出而<lb/>
咈之者即謂之逆夫子之譏臧孫辰是也臧孫之不知<lb/>
縱逆祀也從之者即謂之順夫子之書從祀先公是也<lb/>
定之八年易閔僖之祀而反其位稱為從祀從祀者順<lb/>
祀也是以公羊有云為人後者為之子夫為人後者豈<lb/>
一如近代無學所云易父而繼之者哉亦正以重位相<lb/>
<pb n="KR4f0030_WYG_012-7b"/>
繼禮稱為後故曰為之子以不必其子而為之子也今<lb/>
武宗在位一十六年而世宗以正徳二年生于興國則<lb/>
已一十五年也以一十五年之臣弟而入繼一十五年<lb/>
之君兄其為臣為子亦復何言夫國君傳重傳此大事<lb/>
向亦惟大事乏人故徴及王國之子使之主鬯今一旦<lb/>
新君即位方將有事于新宗之廟而問其所秉鬯者非<lb/>
為後之子而諸王之弟則支庶也支庶可奉祀乎夫稱<lb/>
武宗為皇兄則臣先王也臣先王逆也稱世宗為皇弟<lb/>
<pb n="KR4f0030_WYG_012-8a"/>
則支庶君也支庶君亦逆也故先仲氏曰世有不易之<lb/>
稱父子是也舜繼堯後虞書稱父頑母嚚禹繼舜後史<lb/>
記稱禹傷先人父鯀功之不成其不易之稱與君臣同<lb/>
古稱三綱以夫婦亦然也有必易之稱皇伯考皇兄是<lb/>
也太甲繼外丙仲壬而其祠丙壬皆不稱叔父而稱先<lb/>
王漢宣繼昭帝光武繼平帝而其祀昭平並不稱皇叔<lb/>
祖皇姪孫而但稱孝昭皇帝孝平皇帝則以伯叔兄弟<lb/>
皆生倫之稱而非其稱也<hi>明代信王稱熹宗皇兄雖是私稱然亦眀儒不識禮故有</hi>
<pb n="KR4f0030_WYG_012-8b"/>
<hi>此</hi>而至若廟號則可易而仍不必易世果以為桓王禰<lb/>
祖改祖稱父僖公禰弟改兄稱子哉夫土無二王人無<lb/>
二父大君教孝又何可以二本之說昭示天下而生父<lb/>
如此廟禰又如彼自古迄今仍並行而不悖者此無他<lb/>
父子有眀稱而廟之稱禰則但以禮隂行之而未嘗顯<lb/>
然稱名于其間也是以承事宗廟古稱先王今但稱某<lb/>
宗某皇帝而不稱某考其所承事者古稱孝孫曾孫今<lb/>
但稱孝子皇帝某而不稱臣<hi>此係眀洪武年所著令</hi>葢子不必對<lb/>
<pb n="KR4f0030_WYG_012-9a"/>
父稱而其義自備猶之孫不必對祖稱曾孫不必對曾<lb/>
祖稱而其禮自該故世宗入繼則武宗無子而有子亦<lb/>
不必繼為子且稱為子而為人後者自為之子則本諸<lb/>
六經考諸三禮質諸夫子之春秋并証之兩漢之近古<lb/>
者而直斷之曰世宗于興獻父子也于孝宗則列祖與<lb/>
後王也于武宗先君嗣君也豈非確然無疑者與且夫<lb/>
古經無所謂繼嗣也廷和不識古無繼嗣之例而誤舉<lb/>
後世之繼嗣者以為之據璁亦止知繼嗣與繼綂不同<lb/>
<pb n="KR4f0030_WYG_012-9b"/>
而并不知古人之並無繼嗣因主客反覆而仍不能解<lb/>
殊不知古先王立後之說非繼絶也先王所最重者惟<lb/>
喪與祭以為喪與祭之不可以無所主也故凡無主者<lb/>
則為立後以主之初分嫡庶以嫡子主祭所謂成父後<lb/>
是也無嫡則以支庶入主之所謂庶子為父後是也<hi>有子</hi>
<hi>者亦云為後則為後非繼絶矣</hi>故支庶不祭非不祭也不主祭也及又<lb/>
無支庶則然後擇所應後者而使之主宗廟之祀所謂<lb/>
為之後又曰為人後者是也惟喪亦然喪大記云喪有<lb/>
<pb n="KR4f0030_WYG_012-10a"/>
無後無無主謂喪原有無後者然雖無後亦必使立後<lb/>
以主其事此則立後之本意也然而有不同者惟天子<lb/>
諸侯及世卿大夫則為之後而初為大夫與士與庶則<lb/>
皆不與焉苟無後則聽之雖貴貴乎然其說則仍以親<lb/>
親之誼行乎其間豈果謂天子諸侯勢位尊顯故絶則<lb/>
繼之士庶微賤一任其卒斬而不之顧哉以為天子七<lb/>
廟諸侯五廟卿大夫三廟百世不遷故百世不可絶而<lb/>
士庶一祭而已一祭則雖有後者亦且一主不再主而<lb/>
<pb n="KR4f0030_WYG_012-10b"/>
况儼然無後者乎故自天子諸侯世大夫外惟天子之<lb/>
弟諸侯之弟另為立宗者則其祀亦百世不遷亦百世<lb/>
必不可絶萬一無子亦必立後以繼之儀禮所云大宗<lb/>
不可絶是也若大宗諸弟分立小宗則五世一遷絶即<lb/>
不續何休所云小宗可絶是也是凡為後者無非為主<lb/>
祀之故故適子不為後以適子自有祀也庶子不祭無<lb/>
後者無後則祭于宗子之家以宗子主祀庶子不主祀<lb/>
也故春秋大夫其云為後者則皆以主祀之說行之而<lb/>
<pb n="KR4f0030_WYG_012-11a"/>
不以爵位為辭論語曰臧武仲以防求為後于魯左傳<lb/>
鄭厲公云不可使共叔無後于鄭公羊傳季友酖叔牙<lb/>
曰飲此則有後于魯國不飲此則無後于魯國是易嘗<lb/>
無子而求為後哉踞邑授采皆為親親則勢位之見冺<lb/>
根本之計深而干預爭執之意氣可以不作故夫子矍<lb/>
相之射有云與為人後者斥勿使進與者預也正指夫<lb/>
為人後者必不使干進之徒可從此與之而得為利也<lb/>
至于主喪則君卿大夫仍得為後而初為大夫與士庶<lb/>
<pb n="KR4f0030_WYG_012-11b"/>
則暫置而即去之雜記云士之子為大夫則其父士也<lb/>
不可為大夫主喪使大夫之子主之而大夫無子則為<lb/>
置後所謂置後者謂請他大夫之子暫為喪主而喪畢<lb/>
即輟非如君卿世大夫之得以長有後也然則為後之<lb/>
為法其嚴如此是以三代之制君卿為後士庶不為後<lb/>
而即其為後亦必待既死而後繼之中庸曰繼絶世並<lb/>
無未絶預繼如今所云者彼禮稱繼父皆出母之父非<lb/>
嗣父也自漢後禮亡孝成創預立之說迎定陶恭王之<lb/>
<pb n="KR4f0030_WYG_012-12a"/>
子養之宫中雖未嘗如宋人議禮改稱父子而事屬創<lb/>
見此不過趙后淫虐伏殺帝嗣于宫中懼其禍發而帝<lb/>
舅王氏復思隂結後帝為久長計因創為此說實則全<lb/>
非古法故議郎耿育引泰伯讓文為言已儗非其倫而<lb/>
髙昌侯董宏謂秦莊襄王母本夏氏而華陽夫人子之<lb/>
引以為據則夏氏華陽同為秦孝文夫人此如戴媯生<lb/>
衞桓而莊姜以為已子又如眀莊烈皇帝生于劉太后<lb/>
而為李選侍所養非其比也故人主立儲不在遲早必<lb/>
<pb n="KR4f0030_WYG_012-12b"/>
欲引漢哀預立故事以為金科則早爭國本亦復何過<lb/>
而爭之不已即漸流朋黨而趨于敗亡葢天下無可恃<lb/>
之法而有可恃之人宋亦惟仁宗英宗兩俱令主故其<lb/>
說可行而假使武宗前此早令立儲則彬寧主之逆濠<lb/>
奸之禍敗立至是以司香太廟為正徳年一大危事而<lb/>
及其大漸迎立則雖彬寧尚在側而無可為患猶之熹<lb/>
廟無嗣未嘗預定而信王受顧即忠賢至横亦且俯首<lb/>
聽之而無如之何則是預立不必得而不預不必失有<lb/>
<pb n="KR4f0030_WYG_012-13a"/>
如是也今武宗顧命幸不如英宗預立來舉朝之爭然<lb/>
亦當一考古典倣正而不體之例取武宗從子輩可以<lb/>
為武宗後者憲宗十皇子豈乏王孫而乃議迎興國棄<lb/>
置武宗于何有然且曰兄終弟及夫兄終弟及謂夫孝<lb/>
宗之子武宗之弟繼兄而立禮所謂體而不正前所云<lb/>
庶子為父後者是也葢適子為正體庶子則體而不正<lb/>
以為皆先君一體而非其正也漢孝文之繼孝恵眀莊<lb/>
烈之繼熹宗皆是也若諸宗入繼則正而不體謂先君<lb/>
<pb n="KR4f0030_WYG_012-13b"/>
既絶然後取前王諸孫之適子繼之為後是適固為正<lb/>
而非先君之所生即非其體漢孝宣之繼孝昭平帝之<lb/>
繼哀帝皆是也今以正而不體之王孫而以當體而不<lb/>
正之庶子可謂禮乎乃既已誤立又復誤據夫今所議<lb/>
立雖非兄終弟及之條然亦可以當諸宗入繼之例如<lb/>
前所云為人後者為之子世宗自有父興獻是也然武<lb/>
宗非無子新君是也乃不幸而當時議禮者並鮮學問<lb/>
而其所引以為據則又並無一通經之人今之所執為<lb/>
<pb n="KR4f0030_WYG_012-14a"/>
爭柄者不曰漢師丹則曰宋司馬夫漢宋未嘗誤立也<lb/>
特預立耳即漢師丹亦未嘗建預立之䇿也特出議以<lb/>
抑定陶耳然而丹舉茂才實係陋學當哀帝欲為父定<lb/>
陶王立廟京師本屬正禮而丹援經以止之其所援以<lb/>
止之者謂儀禮特重大宗為特重天子之祀義不得復<lb/>
奉定陶共王之祭此實誤讀古經大乖典禮而郎中令<lb/>
冷褒黄門郎叚猶等亦皆無學而聽之以致濮王禮議<lb/>
王珪吕誨輩皆曰陛下厚所生而薄所繼隆小宗而絶<lb/>
<pb n="KR4f0030_WYG_012-14b"/>
大宗即歐陽修曾鞏為宋名儒且顯與司馬光王珪為<lb/>
難而其所為議亦曰天子承大宗之重又曰諸侯以别<lb/>
子為大宗天子以禘所自出為大宗致廷和父子亦曰<lb/>
皇上入繼大宗即不得復顧小宗其附之者亦皆曰以<lb/>
臣並君亂天下之分以小宗並大宗壊天下之綂一誤<lb/>
再誤千載夣夣夫天子諸侯何嘗有宗正惟天子諸侯<lb/>
祗一祖一宗而宗與族絶故另立大小二宗以與天子<lb/>
諸侯相分别某向所謂皇兄皇伯考皆不得稱之于武<lb/>
<pb n="KR4f0030_WYG_012-15a"/>
宗與孝宗者正宗法也夫大宗者天子諸侯之弟也先<lb/>
王以為天子至尊不得與同姓兄弟相為族屬故凡立<lb/>
一君則必析其君之弟使之自為長幼而不得親君故<lb/>
大傳曰同姓從宗合族屬謂諸王同姓必私從大小二<lb/>
宗合其族屬而君無與焉故又曰族人不敢以其戚戚<lb/>
君戚者親也謂不得親君也葢天子之弟必為諸侯諸<lb/>
侯不敢祖天子諸侯之弟必為大夫大夫不敢祖諸侯<lb/>
惟不敢祖則于是自立為祖而繼之為宗故禮曰别子<lb/>
<pb n="KR4f0030_WYG_012-15b"/>
為祖繼别為宗别子者人君之弟之名也别者分也所<lb/>
以分于人君也穀梁傳曰燕者周之分子也宗者大宗<lb/>
也大宗百世不遷者也惟百世不遷故不可絶前所謂<lb/>
為人後者後大宗此其証也至于宗子之子與宗子之<lb/>
弟又為分析則又立長以綂之名為小宗小宗五世而<lb/>
一遷五世可絶前所謂小宗可絶者此又其証也然則<lb/>
大宗小宗與天子諸侯何與即曰諸侯亦有為天子宗<lb/>
者如周公為武王母弟立為大宗孟子左傳皆稱魯國<lb/>
<pb n="KR4f0030_WYG_012-16a"/>
為宗國是也若然則興獻為孝宗弟正屬大宗謂世宗<lb/>
無宗不當降而祀大宗則可謂世宗大宗不當降而祀<lb/>
小宗則不可况王者得祭所出而大宗與庶子繼王亦<lb/>
皆祭所出故大傳與小記皆三者連類言之今欲據宗<lb/>
法而反使入繼之王竟不得祭所自出此何宗法也且<lb/>
丹既無學兼亦無術班固有云哀帝尊定陶其意有在<lb/>
當帝少在王國見成帝委政外家王氏僭盛内常邑邑<lb/>
自即位之後多欲有所匡正故尊恭王揚丁傅以奪王<lb/>
<pb n="KR4f0030_WYG_012-16b"/>
太后之權班氏史官其言必重有所本而丹乃為莽所<lb/>
親因受莽意指遂與莽重抑定陶力裁丁傅名為摧外<lb/>
戚而究之政歸王氏適以成外戚之禍學術安在且天<lb/>
下未有子為天子而父不稱為皇者也<hi>議興獻不稱皇立廟</hi>漢髙<lb/>
不皇父則太公得擁彗而邀之故孝宣稱史皇孫為悼<lb/>
皇考光武稱南頓君為皇考世未有過也興獻為天子<lb/>
之父則自當稱為皇考中庸曰父為士子為大夫塟以<lb/>
士祭以大夫是子為天子則必崇父以天子之祭崇天<lb/>
<pb n="KR4f0030_WYG_012-17a"/>
子之祭而不得稱所祭者為皇父吾未之聞乃師丹無<lb/>
學誤引小記謂父為士子為天子祭以天子其尸服以<lb/>
士服子無爵父之義而曾鞏作濮議又復遵之夫所云<lb/>
尸服者謂祭時扮尸各有所服而未嘗及夫皇尸所服<lb/>
者之所稱名也不窋失官當服士服而不害稱為先公<lb/>
王季未王當服弁服而不害稱為先王葢祭以天子所<lb/>
以追王而謂子不可爵父是讀禮而全未通也但名必<lb/>
可言言必可行既稱為皇則必饗皇祭既饗皇祭則必<lb/>
<pb n="KR4f0030_WYG_012-17b"/>
立皇廟葢禮有公祭又有私祭宗廟之祭公祭也然而<lb/>
庶子為父後則私祭其母禮云為人後者于父母期公<lb/>
子為後為其母于子祭于孫否謂繼嫡而為人後則私<lb/>
祭庶母止于其身身死則孫不繼祭恩有盡也據此是<lb/>
禮原有可私祭者故喪服小記云王者禘其祖之所自<lb/>
出以其祖配之而立四廟庶子王亦如之夫庶子入王<lb/>
並無有沮其祭所出者亦並無有謂嫡王當祭所出而<lb/>
立四親以配之庶王不當祭所出而不必立四親以配<lb/>
<pb n="KR4f0030_WYG_012-18a"/>
之者則其所云如之者豈曰亦祭所出亦祭四廟哉禮<lb/>
未改革不必比擬廟未中毁何必更建故陳祥道解之<lb/>
曰禮為人後者雖受重于其所後而終不廢其父母之<lb/>
期即公子為後雖受重于君母而不廢其母祭則庶子<lb/>
為王雖有正綂之七廟其能廢所生祖考之祭哉於是<lb/>
自立父廟比之始受命之王祭所自出所以著其不忘<lb/>
本也是以禘出之禮周有姜嫄廟在七廟之外魯有文<lb/>
王廟在五廟之外而春秋稱文王為出王稱文王廟為<lb/>
<pb n="KR4f0030_WYG_012-18b"/>
出王之廟而庶子祀所自出亦得以出王名之另立一<lb/>
廟然則支庶為後其得于公祭之餘祀所出而為之立<lb/>
廟審矣<hi>後光武别立四親廟張純據此禮宋陸佃亦引之為此禮之証光武事見後</hi>今世宗<lb/>
以支庶入繼大綂不得不崇所生既崇所生則不得不<lb/>
祭既祭不得不立廟則立廟京師而私祭之至穆宗以<lb/>
後則遣官祭之必不得已或毁之或如漢處悼皇考廟<lb/>
聽其廢壊而不修之此皆按之古酌之今質之典禮準<lb/>
之人情而無不合者乃廷和又云舜不崇瞽瞍光武上<lb/>
<pb n="KR4f0030_WYG_012-19a"/>
繼元帝並不追崇鉅鹿與南頓以為確據此本司馬光<lb/>
所言而又大誤者三代以前無追王之典其易稱與否<lb/>
不可得聞若其獨稱瞽瞍者必以為國語祭法稱郊鯀<lb/>
郊稷並已追崇而舜獨缺然國語稱郊堯而宗舜祭法<lb/>
稱祖顓頊而宗堯俱不及瞽瞍故以為言而不知仍未<lb/>
是者舜非不欲崇也古追崇郊禘皆為世有天下者言<lb/>
舜繼堯而有天下而即以已之所受者轉授之禹則在<lb/>
舜一身已不能崇安能舉瞽瞍而追崇之故夏后宗禹<lb/>
<pb n="KR4f0030_WYG_012-19b"/>
商人宗湯周人宗武王皆身自為宗而後可因而崇父<lb/>
舜誰宗乎是以國語云郊堯而宗舜祭法易之曰宗堯<lb/>
此正以無可追崇之故而賈侍中强釋之謂舜當生時<lb/>
固宜宗堯舜崩之後則子孫自當宗舜夫舜之子孫雖<lb/>
應宗舜然不能郊堯而宗之眀矣况商人禘舜尤屬無<lb/>
理舜與商何涉而商之孫子忽禘媯氏是舜不追崇祭<lb/>
法瞭然未可逞臆見以亂經義也若謂光武上繼元帝<lb/>
而不追崇鉅鹿與南頓則大可駴者光武未嘗繼元帝<lb/>
<pb n="KR4f0030_WYG_012-20a"/>
也光武為長沙定王之後以世次言則與成帝為兄弟<lb/>
而哀其從子平則其從孫也不解廟次者妄謂從祖不<lb/>
當繼從孫而䜟緯適出又復有赤九㑹昌之文因謂漢<lb/>
自髙至元適八世而光武當九世之次應繼元帝其說<lb/>
見之漢官儀而究竟不行夫以光武當日本中興而兼<lb/>
開代固不當上繼元帝然亦非後平帝者雖仍祖髙帝<lb/>
而鉅鹿南頓以上直列四親于宗廟一如眀代之饗徳<lb/>
祖懿祖熙祖仁祖于廟室而禘所自出誰曰不然而乃<lb/>
<pb n="KR4f0030_WYG_012-20b"/>
採張純朱浮之議與大司徒涉多方更定嗣綂前代不<lb/>
私所生反以元成哀平立四親廟而别立所出四親廟<lb/>
于舂陵以節侯為髙祖考廟鬱林太守為曾祖考廟鉅<lb/>
鹿尉為祖考廟南頓令為考廟而皆加以皇字其立元<lb/>
成哀平為四親者以叔祖而禰從孫以叔父而祖姪以<lb/>
弟而曾兄以姪而髙叔父一如前之所云禰武宗而祖<lb/>
孝宗也其别立南頓以上四親廟者以庶子入王而祭<lb/>
所自出得私立四廟而私祭之一如前所云立興獻廟<lb/>
<pb n="KR4f0030_WYG_012-21a"/>
于京師名皇考廟生則親祭之死則遣官祭之也向使<lb/>
歐九善讀書璁苟識禮便當引此為稱父稱母稱皇考<lb/>
與别立四廟之証乃歐陽不言而司馬言之璁不言而<lb/>
廷和言之東家之刃西家執以殺東家而東西兩家皆<lb/>
不知為誰氏之刃夫司馬進稽古錄一書名為通鑑而<lb/>
不識漢史廷和之子慎自號博通錄雜物甚夥而祗一<lb/>
後漢書而並不一閱誣經誣史誣先王誣當今帝主誣<lb/>
後世至于如此在世宗初間祗求不易父稱勉錄皇號<lb/>
<pb n="KR4f0030_WYG_012-21b"/>
並立廟安陸以稍伸追孝之情而乃過為裁抑漫天激<lb/>
裂不思所以處帝主孝饗之地以致帝主大憤反薄所<lb/>
繼重摧兩宫至于無禮而張璁一人稍知義分又不幸<lb/>
其時已死致桂蕚霍韜豐坊嚴嵩之徒一起而盡反之<lb/>
稱睿宗入太廟配天地隄之過亟而至于大决遂一往<lb/>
潰敗而不可復救誰為為之然則國有大事其入官議<lb/>
制必不可以不學問有如是矣因稍閱諸疏取其引據<lb/>
之大無理者歴辨如右以丐同館官共相証焉<lb/>
<pb n="KR4f0030_WYG_012-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_012-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
西河集巻十二<lb/>
</p>
<p>
</p>
  </div>
</body>
</text>
</TEI>
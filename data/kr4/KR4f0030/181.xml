<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百八十一</head> <lb/>
    <p>
<pb n="KR4f0030_WYG_181-1a"/>
欽定四庫全書<lb/>
　西河集巻一百八十一<lb/>
　　　　　　　　　　翰林院檢討毛竒齡撰<lb/>
　　七言律詩<hi>八</hi>
　　　益都相公招集易園即席奉和原韻二首<lb/>
侍沐東園載酒過春衣猶着故山蘿客來語燕梁間静<lb/>
風定看花水靣多溪淺坐能埀釣餌日長歸恐爛樵柯<lb/>
朗陵多少門生在欲共將車奈晩何<lb/>
<pb n="KR4f0030_WYG_181-1b"/>
　　　二<lb/>
碧柳春深始作花謝公清興正無涯琱盤翠進安胡飯<lb/>
玊液香分顧渚茶亭向斷崖廻處補山因隔水望來賖<lb/>
蓬池雅㑹知難再何必丘中誦有麻<lb/>
　　　送友之萊蕪<lb/>
曾共梁園賦子虛看君仗劒出青徐東封此日應成頌<lb/>
北闕何年更上書驛騎曉過羊祜里亭餐秋食范公魚<lb/>
暇時若向秦臺望莫羡淄川有計車<lb/>
<pb n="KR4f0030_WYG_181-2a"/>
　　　何起曹𣙜使蕪關<lb/>
鷄舌香含粉署郎司農官屬日華傍鳴呵初下神霄逈<lb/>
撾鼓纔聞吳㑹長幕下和衡飛燕雀關前清興對滄浪<lb/>
南行不厭袁宏放恐有商船詠夕陽<lb/>
　　　送劉使君任江南提學<lb/>
儒臣啣命出文昌手握靈蛇比夜光公讌有詩稱鄴下<lb/>
高談名理重丹陽星連斗野純鈎現馬到閶門疋練長<lb/>
但使元和能振俗起衰何止變齊梁<lb/>
<pb n="KR4f0030_WYG_181-2b"/>
　　　題張舍人攜琴圖<lb/>
羞將世事較雄雌白帢飄颻任所之為訪故人攜綠綺<lb/>
長留清聽是朱絲橋邊納履貽書早海上乘槎探石遲<lb/>
欲把鬚眉分影幛紫薇花下幾回思<lb/>
　　　依韻和姚明府行縣作<lb/>
出舍郊原雨未晴尚留芻秣餉南征兵連久藉均輸計<lb/>
民在寧無撫字情花下載書追范寗桑間聽事想劉平<lb/>
浦陽江畔春行遍何處題詩不勒名<lb/>
<pb n="KR4f0030_WYG_181-3a"/>
　　　重陽後一日奉陪益都夫子游長椿寺兼送家<lb/>
　　　　行九南歸同方象瑛徐嘉炎陳維崧潘耒汪<lb/>
　　　　楫諸同舘和夫子首倡原韻即席<lb/>
重覔黄花到法堂清談未敢效裴王偶隨卭杖來初地<lb/>
恰送柴車返故鄉午飯伊蒲延供遠秋林落葉聼聲長<lb/>
詩中談笑當拈示<hi>夫子原倡詩有一談一笑皆眞諦忘我忘人是醉鄉二句</hi>何止琪<lb/>
葩照四方<lb/>
　　　二<lb/>
<pb n="KR4f0030_WYG_181-3b"/>
禪關寂静淡秋容同向空壇訪舊踪去客欲隨雲外雁<lb/>
豪吟驚起鉢中龍重陽小日猶堪賞<hi>重九次日名小重陽</hi>良㑹他<lb/>
年豈昜逢勿道遠行無所贈渉江正及採芙蓉<lb/>
　　　送姜之琦進士還里<lb/>
南宮試罷聼鳴鳩選入春關直到秋<hi>是科九月殿試</hi>紅格獻書<lb/>
崇政殿黄花開宴曲江樓同門先後題青雁歸路康莊<lb/>
跨紫騮縱使蓬瀛身未到故鄉還近鳯麟洲<lb/>
　　　和寳坻相公甘霖應禱原韻<lb/>
<pb n="KR4f0030_WYG_181-4a"/>
南郊禱祀撤宮懸五畤釐官總告䖍雲起不需瘞璧後<lb/>
雨來剛及昜衣前禋昇昊闕馨香合慶溢神倉黍稻堅<lb/>
始信<lb/>
聖朝無缺事何煩持鼎問蒼天<lb/>
　　　魏使君之任建昌<lb/>
車前八隊引鳴騶世濟三公是列侯<hi>為柏鄉相公長子</hi>李勉未<lb/>
經懐北闕陳蕃偏得向南州章山對酒官花曙旴水褰<lb/>
帷錦浪秋退食稍閒能嘯詠麻姑壇畔有丹丘<lb/>
<pb n="KR4f0030_WYG_181-4b"/>
　　　車騎將軍世襲三等阿逹哈哈畨一品夫人楊<lb/>
　　　　母嚴太君壽<lb/>
當年都䕶出湟中曽佐平陽建大功玊軸久貽官誥紫<lb/>
金箱猶貯戰袍紅<lb/>
前皇賜爵標忠藎有子為郎以孝通此日高堂方設帨<lb/>
關西佳氣正蘢葱<lb/>
　　　喜金通至都復送之赴幕府次其留别諸子原<lb/>
　　　　韻<lb/>
<pb n="KR4f0030_WYG_181-5a"/>
日控驂驔下直廬重逢梁苑舊相如幾年裘敝驅馳裏<lb/>
一顧風生咳唾餘天畔鴻飛秋後少宮前柳色晩來踈<lb/>
研經才子還為幕何處堪移博士書<lb/>
　　　沈宮詹六十<lb/>
長隨玊輦侍銅樓併秩南宮位望優天上星辰方六度<lb/>
雲間詞賦已千秋<hi>宮詹松江人</hi>蓬書毎得<lb/>
君王顧綺皓曾從太子游莫道承華裁咫尺桂山東望<lb/>
本滄洲<lb/>
<pb n="KR4f0030_WYG_181-5b"/>
　　　過上海訪鐸菴遠公不値喜遇曇英和上用張<lb/>
　　　　宏軒壁間韻<lb/>
㳂城何處問阿難行盡橋西舊井桓午日到門聴磬遠<lb/>
春風吹水隔林寒閒亭喜見飛花雨高座剛逢渡海瀾<lb/>
不信衡陽龎處士今來仍作旅人看<lb/>
　　　答友<lb/>
天涯轍跡本難同吳㑹車書一望通自笑求材虛冀北<lb/>
誰知好友困牆東公孫未啟平津閣郭隗終開碣石宮<lb/>
<pb n="KR4f0030_WYG_181-6a"/>
此際相逢能載酒肯教虛度月明中<lb/>
　　　贈楊僉事歴任<lb/>
貤贈册子<lb/>
高文早已著瀧阡幸有雙螭帶露鐫碧檢千秋藏二袵<lb/>
黄封幾度賁重泉野田春黍烏還哺華表秋風鶴未旋<lb/>
相對荆門餘一水長因下馬泪澘然<lb/>
　　　二<lb/>
紫誥雙貤展孝思竁門重表色絲詞最憐駕鹿之官日<lb/>
<pb n="KR4f0030_WYG_181-6b"/>
正是椎牛祭墓時百里舊呈丹篆匣五花曾賚白雲司<lb/>
一從奉使羊城返何限<lb/>
恩綸下鳯池<hi>先從邑令行取入刑部皆有贈</hi>
　　　李黄門席看白菊<lb/>
東臺高宴啟朱茵喜見秋花入夜新幾載風行能震世<lb/>
一庭霜氣尚侵人屏環玉鏡流清影酒入銀盤簇細鱗<lb/>
自訴曾為彭澤長燈前相對倍相親<lb/>
　　　何生游贑州和見贈韻<lb/>
<pb n="KR4f0030_WYG_181-7a"/>
重逢平叔聴清談金水河橋飲正酣緱劍幾曾彈薊北<lb/>
書船將復上䖍南廬峰當嶽游成六亷水通江合有三<lb/>
愁煞嶺頭花信隔春來彌望總烟嵐<lb/>
　　　送彭生之大梁<lb/>
才子相逢擁敝裘論文高㑹又經秋毎因擊筑來燕市<lb/>
長是聴鐘在寺樓銅馬門高廻六翮金堤水溢見雙鈎<lb/>
相如自有凌雲賦埀老重為梁苑游<lb/>
　　　平生廷試還里<lb/>
<pb n="KR4f0030_WYG_181-7b"/>
曾啟公車下早朝看君對䇿<lb/>
御河橋筆含殿陛花千叠衣染宮牆柳數條海谷龍歸<lb/>
暑雨散燕臺馬逐暮雲遙羡君前路秋風起八月應看<lb/>
江上潮<lb/>
　　　和倪生見寄原韻<lb/>
西林木葉下叢壇百尺樓頭雁影寒執巻我方慚李薦<lb/>
帶經誰得似倪寛吟來秋浦逢詩史寓近秦淮問酒官<lb/>
相隔十年良㑹阻思君空寄綵毫端<lb/>
<pb n="KR4f0030_WYG_181-8a"/>
　　　寧國莊太守<lb/>
千里分符領上游彤幨皂蓋古諸侯共推莊蹻安南服<lb/>
争似元暉在北樓行縣雨隨宛水暮搴帷花發敬亭秋<lb/>
朝來綵鳯亭邊集認作鸞書下帝州<lb/>
　　　和蕪關𣙜使君作<lb/>
名曹峻譽重朝班特簡星車控九關計國已成桓氏䇿<lb/>
開門長對謝家山千秋財賦農錢重萬里荆吳估舶間<lb/>
著得五千文未半便看紫氣滿人間<lb/>
<pb n="KR4f0030_WYG_181-8b"/>
　　　送徐二十二還蘭亭<lb/>
十年蘭上久相依曾向空林講息機千乘幾能酬白璧<lb/>
諸州無復薦黄衣棲遲京國仍龍臥歸去滄江有雁飛<lb/>
誰想平泉舊韋楚到來文酒願俱違<lb/>
　　　二<lb/>
秋盡㝠鴻惜羽翰故人相别在長安樽前可念唯官鱠<lb/>
<hi>郎官鱠以張翰得名</hi>闕下難留是伯鸞前路斷蓬驚嵗晩還家收<lb/>
稻恰天寒獨憐埀老金臺客長過青門泪未乾<lb/>
<pb n="KR4f0030_WYG_181-9a"/>
　　　題同年王編修悼亡詩後<lb/>
寶瑟初彈别鵠吟斷釵猶在井桐陰病教奉倩分來少<lb/>
詩到黄門感自深月掛幔釘還墜粉風吹箱管昜銷金<lb/>
玊堂修史渾閒事半臂何人贈藁砧<lb/>
　　　七夕送陸大學博南歸時大有悼亡之信<lb/>
共羡平原入洛游藕花閒値禁城秋公車人去雙龍闕<lb/>
祖席誰登百子樓冀北有時誇買駿河梁何處㑹牽牛<lb/>
送君情似金溝水多少東西不斷流<lb/>
<pb n="KR4f0030_WYG_181-9b"/>
　　　秋日集曾止山寓亭分韻同無休南士<lb/>
十載相思贑水涯閒堂何幸共啣巵秋來江氣含烟早<lb/>
雨後牆陰下日遲斫桂燒成香在盎烹芹挑得碧流匙<lb/>
多君長在臯橋住只效梁鴻唱五噫<lb/>
　　　二<lb/>
秋雨連雲覆碧幢座中豪客本無雙因翻鳬汁燒寒鼎<lb/>
為看鷄冠傍小牕新曲早成慚下里故人移住在平江<lb/>
慢嫌相對𤣥言晩猶有鐘鏞挺未撞<lb/>
<pb n="KR4f0030_WYG_181-10a"/>
　　　奉送覺羅博問亭歸滿洲和其留别原韻<lb/>
帝里春光遍海濆還鄉剛及雁鴻羣關連鐵嶺排靑嶂<lb/>
車過蒲河起白雲險設早知藩衛重離懐多在御橋分<lb/>
衮衣欲致東歸意素鞞歌來不忍聞<hi>時問亭有遷葬之役</hi>
　　　二<lb/>
南陽佳氣本絪緼龍種諸孫更出羣天府坦埀遼左路<lb/>
日華晴見海東雲元良舊塞三屯合粟末支江五國分<lb/>
負土餘情如戀闕元王詩句早相聞<lb/>
<pb n="KR4f0030_WYG_181-10b"/>
　　　四月初八古雲和尚六十生日<lb/>
大智光明照大千生同刹利梵宮前踏來江草當飛錫<lb/>
落盡天花似雨錢六甲乍看廻玊歴雙趺猶自捧金蓮<lb/>
那知迦葉相傳後重見昭王廿四年<lb/>
　　　待庵明府生日和其自壽原韻<lb/>
河陽清興自能豪不藉綏山食一桃闕下鳯書春後展<lb/>
背間鳥爪夜來搔綵弧掛向吳天遠素縵操成郢曲高<lb/>
但使故人能勸酒官齋何處不陶陶<lb/>
<pb n="KR4f0030_WYG_181-11a"/>
　　　荅杼山干石二上人原韻<lb/>
毎望㮙迦迥若神申江捨筏一相親空談欲度龎居士<lb/>
佳句能過休上人野寺風來皆作雨客堂花落不知春<lb/>
廬山載酒應難再偃蹇終慚歩後塵<lb/>
　　　二<lb/>
長途擾擾久勞神幸遇曇摩且自親布袋豈遺三世佛<lb/>
祗園常坐二千人觀心石上應多日行脚年來不記春<lb/>
遮莫禪門文字少嗟君詩句本無塵<lb/>
<pb n="KR4f0030_WYG_181-11b"/>
　　　喜吳兆騫入塞和徐健庵春坊韻<lb/>
少為遷客出重關埀老相逢京索間三篋自能銷壯骨<lb/>
五城何處吊完顔高文竄後悲零落<lb/>
聖世恩多許放還誰道混同江上水南流到海尚潺湲<lb/>
　　　辛酉臘月奉陪益都夫子長椿寺飯僧説法即<lb/>
　　　　和夫子首倡原韻兼示彌壑和尚<lb/>
珠林高向帝城開臘月同登説法臺貝葉繙經龍聴去<lb/>
天花作供鳥啣來深厨香積維摩饌小品籖投殷浩才<lb/>
<pb n="KR4f0030_WYG_181-12a"/>
誰信經冬尋寶樹桫欏猶是舊時栽<lb/>
　　　奉和高陽相公春集易園原韻二首<lb/>
春陰黄鳥弄交交别舘濃花拆露稍丞相自開新石壁<lb/>
野人空憶舊書巢草頭㸃屐含泥印柳外移亭接水坳<lb/>
一自蓬池修褉早頓令陽氣滿東郊<lb/>
　　　二<lb/>
雨後春虹向日交長林擊馬玉埀稍臨塘水漲通魚屋<lb/>
隔葉風翻見鳥巢謝墅不連朱雀桁輞川原有白雲坳<lb/>
<pb n="KR4f0030_WYG_181-12b"/>
只憐抱病追隨晩燈火愁看接遠郊<lb/>
　　　雪鑑和尚四十<lb/>
如是於今不可聞入㕓長得利人羣攜瓢汲破池中月<lb/>
賜衲披來嶺上雲八證好叅無上偈三乘總是悟空文<lb/>
臺前寶鑑光如雪四十年來一見君<lb/>
　　　南還候益都夫子未得過淄川謁唐豹嵓前軰<lb/>
　　　　書此志懐<lb/>
纔侻衣冠下集賢東行先誦泰山篇敢言客路逾千里<lb/>
<pb n="KR4f0030_WYG_181-13a"/>
不到師門已四年巗屋未窺全豹隱柴車枉費一驢牽<lb/>
淄河南去無消息回首般陽思惘然<lb/>
　　　二<lb/>
八口船從水次攜隻身旅病有誰依百年自命推王管<lb/>
千里相尋愧呂稽斗傍中樞瞻未改堂因志壑望來迷<lb/>
<hi>豹巖所居名志壑堂</hi>驛亭多少踟蹰處隔浦銅鐎野店鷄<lb/>
　　　寄郡守<lb/>
故園東望毎屏營誰似東揚太守情連嵗只從花下臥<lb/>
<pb n="KR4f0030_WYG_181-13b"/>
方春曾向雨中行賓來白帢當前滿官似青溪徹底清<lb/>
十載金門猶未返悔予遲作一㕓氓<lb/>
　　　朱法曹在鎬張州守錫懌徐文學允哲招赴曇<lb/>
　　　　潤師西林社集和允哲韻<lb/>
上人聲譽過高閑十里相從丈室間遂有晴雲開滬瀆<lb/>
可知勝㑹重香山到來人喜逢三益入坐吾將問八還<lb/>
載酒莫愁歸路晩杏花深處是禪關<lb/>
　　　奉荅兖州司馬李廣寕原韻<lb/>
<pb n="KR4f0030_WYG_181-14a"/>
使君車載五都珍谷口還尋鄭子眞岸幘自稱方外吏<lb/>
江梅先報隴頭人政分民瘼愁班鬢書寄官齋羡等身<lb/>
<hi>時寄所著文集十巻</hi>記得南還相憶苦為君長挹甑邊塵<lb/>
　　　劉琯南歸<lb/>
曾從淮水託王孫深羡君家好弟昆三樹儘教留玉蘂<lb/>
萬言仍自上金門春郊馬去天邊埒夏店人歸雨後村<lb/>
當日東湖同醉處可能詩句壁間存<lb/>
　　　送陳太士長興廣文<lb/>
<pb n="KR4f0030_WYG_181-14b"/>
金臺作賦興翩翩又値西㕔典教年牀設戴慿新畵席<lb/>
家餘子敬舊青氊鳥山迎向蒼雲外馬帳開當罨畵前<lb/>
自昔槐堂通内外羡君此去近登仙<lb/>
　　　北征同徐二咸清途中作<lb/>
河亭雨後換征裾淮海相逢在道隅洗馬有情堪並轡<lb/>
買臣無力可將車才高自著幽通賦老去難傳却聘書<lb/>
借問同行舊徐樂漢庭對䇿果何如<lb/>
　　　贈扈從作二首<lb/>
<pb n="KR4f0030_WYG_181-15a"/>
詔蹕廵方輦路開詞臣何幸預追陪江淮日向千斿轉<lb/>
海國春從萬騎迴肅仗久知通禁旅扈游終屬掞天才<lb/>
欲覘此際横汾樂自有星文照上台<lb/>
　　　二<lb/>
東廵不止為登封槖筆猶能賦射熊郊野瞻天齊望幸<lb/>
車書此日盡來同鑾回闕里尊行學河治宣房喜築宮<lb/>
幸託屬車眞勝事輶軒何必採皇風<lb/>
　　　贈田僉事<lb/>
<pb n="KR4f0030_WYG_181-15b"/>
天南憲府領諸侯曲蓋朱旗擁上游越嶠賢聲推八察<lb/>
漢朝相業重千秋臺前明鏡當犀燭海外青山見鳯洲<lb/>
一自都官行部後閒堂長使白雲留<lb/>
　　　趙比部母太君題旌建坊有贈<lb/>
婺彩高懸曜紫宸朱門閥閲喜重陳太君名過陶貞烈<lb/>
有子賢如趙德麟銀榜乍標東第顕金書長啟北堂春<lb/>
當筵無數鳴珂客同慶花前戯綵人<lb/>
　　　二<lb/>
<pb n="KR4f0030_WYG_181-16a"/>
紫誥初啣下建章鳯毛長傍五雲翔慈闈親獻新裁幗<lb/>
京闕還留舊養堂矢髦獨憐江草碧旌題高拂海雲黄<lb/>
臨安萬户連閶闔從此裴家有賜坊<lb/>
　　　酬别李漁村同年<lb/>
久捧銀<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>伴集賢開元舊事手同編官貧曾餉瑯琊稻<lb/>
師在難尋海上船束篋草攜三舘外當門柳種十年前<lb/>
還鄉倘憶山陽鍜敢忘音書寄日邊<hi>漁村㸑食皆家鄉轉粟㑹䝉分餉時</hi>
<hi>予出京門將特訪益都夫子故三四云</hi>
<pb n="KR4f0030_WYG_181-16b"/>
　　　王分司重使越州<lb/>
重持玊節過江行比户歡呼襁負迎山半尚留元度宅<lb/>
潮迴再上越王城訟亭人老棠猶在官道碑殘蘚自生<lb/>
當日蛟門題柱處今來方奏海波平<lb/>
　　　二<lb/>
使君赴任似歸鄉况復江東引領長珠為再還逢孟氏<lb/>
花從前度識劉郎攀車鳥雀棲還起臥轍兒童長未忘<lb/>
<hi>長上聲</hi>獨笑他時䟦扈者蓬萊何處問滄桑<lb/>
<pb n="KR4f0030_WYG_181-17a"/>
　　　漫興<lb/>
平明騎馬度金川右掖門高霄漢連曉雨荷香流太液<lb/>
秋晴花氣接甘泉搖環馬度疑天上捧詔人來自日邊<lb/>
徙倚承明休厭處東甌方値用兵年<lb/>
　　　西林社集分韻得青字<lb/>
西林高㑹勝蘭亭花滿禪關晝不扄露席坐當天際白<lb/>
春衫換入竹中青馬從支遁迴金埒人共陶潜倒玊缾<lb/>
落日申江相對晩十年空憶在滄溟<lb/>
<pb n="KR4f0030_WYG_181-17b"/>
　　　上巳雨中陪益都夫子修褉萬柳堂奉和夫子<lb/>
　　　　原韻<lb/>
上已名園景物幽同來何必共羊求花繁故向煙中見<lb/>
柳弱偏冝雨後遊濕鳥弄衣低復起晴魚吹沫去還留<lb/>
臨流不用浮杯下碧釀沉沉滿緑洲<lb/>
　　　二<lb/>
年年此地静傳觴恍詠春風侍一堂談勝彩霞翻絶壁<lb/>
坐看宻雨過方塘琱盤帶絮抄雲子蠟屐和泥渡石梁<lb/>
<pb n="KR4f0030_WYG_181-18a"/>
隔岸空亭人坐處居然有閣似熊湘<lb/>
　　　送朱徴君歸雲間<lb/>
吳中佳士着單衣正及歸時白露微斗下三能長北轉<lb/>
華亭一鶴且南飛關連曉樹烟常早湖偃秋荷花漸稀<lb/>
到得故園收潦盡階前無恙釣魚磯<lb/>
　　　二<lb/>
西風㩂葉下蘆溝老去依然展蒯緱洛下競傳新月旦<lb/>
篋中猶載舊陽秋店通古寺尋前宿路入平江訪昔游<lb/>
<pb n="KR4f0030_WYG_181-18b"/>
帝里風光仍有待孟亭初築漫淹留<lb/>
　　　贈吳禹定瑞安教諭<lb/>
延陵才子建安名齋閣還留治事情賜席孰能逾戴徳<lb/>
傳經早已重匡衡水從雁蕩分池碧雲起仙巖到座清<lb/>
聞道安陽搴藻去至今尚有魯諸生<lb/>
　　　奉荅吳寶崖見贈原韻<lb/>
苦憶才名十載餘千秋相訂豈成虛燈前擬註延陵傳<lb/>
<hi>時寳崖為其尊人索墓狀</hi>篋底難忘季重書秋到兩湖迴客棹夜來<lb/>
<pb n="KR4f0030_WYG_181-19a"/>
一榻對吾廬丹崖收盡人間寶瓊圃瑤林那得如<lb/>
　　　贈沈廣文<lb/>
吳興譽望在人間暫借槐堂啟素旃深夜月明題八詠<lb/>
清池藻影動三鱣譚經尚繫桓榮紱貰酒曾無司業錢<lb/>
自是文章冰鑑在當堦玊筍正芊綿<lb/>
　　　贈天童曉公和韻倣長慶體<lb/>
金粟山頭早化身杯浮千里渡來新傳心自許終歸漢<lb/>
譯字何湏更入秦海上逢師俱在客座中念佛是何人<lb/>
<pb n="KR4f0030_WYG_181-19b"/>
可憐不識東山路花落花開幾度春<lb/>
　　　二<lb/>
紫衣宣賜好披身山澤驚看禮數新<lb/>
聖徳早能容道信辯才原不類蘓秦經凾入寺還䭾馬<lb/>
海岸横梁且渡人莫道相從揮塵晩到來何地不生春<lb/>
　　　依韻荅周副使體觀吳門舟次見贈<hi>時將赴武昌軍前</hi>
昔年曾過分廵幕西上洪州與吉州今日再逢吳下路<lb/>
可憐江月送江舟從軍不减周南郡佳句長吟宋子侯<lb/>
<pb n="KR4f0030_WYG_181-20a"/>
此去戈船春正發武昌楊柳漫淹留<lb/>
　　　酬别錢中諧進士和韻有感<lb/>
客裏梅花開較遲臨行猶喜誦君詩伯喈自足稱才逸<lb/>
李廣何須嘆數竒書有藜吹傳永夜衣邊柳汁想當時<lb/>
寒風嵗暮平江棹欲别吳興思復思<lb/>
　　　池陽官署初成索詠<lb/>
池陽官舍傍林柯書巻閒開鳥雀過時見彩雲生渭北<lb/>
春來花樹滿涇河吏緘印匣移文減客踞繩牀高論多<lb/>
<pb n="KR4f0030_WYG_181-20b"/>
千尺露盤長在望漑成魚釜近如何<lb/>
　　　宋比部分廵通永<lb/>
神京左臂迤藩封喜拜天書出九重按日旌門開鉅鹿<lb/>
當時節度重盧龍帷褰潞水波光遠版入灤田花氣濃<lb/>
咫尺題詩肯相寄望中雙闕對芙蓉<lb/>
　　　同姜京兆戯賦空梁落燕泥句七字限韻<lb/>
紅襟烏帔慢相羊曾住盧家玳瑁梁壘破不因文杏改<lb/>
泥殘猶帶落花香紅閨有婿愁難返翠羽啣雛認未忘<lb/>
<pb n="KR4f0030_WYG_181-21a"/>
不識涎涎掠尾去可攜書信到遼陽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_181-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百八十一<lb/>
</p>
<p>
</p>
  </div>
</body>
</text>
</TEI>
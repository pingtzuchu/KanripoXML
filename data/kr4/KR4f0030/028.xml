<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻二十八</head> <lb/>
    <p>
<pb n="KR4f0030_WYG_028-1a"/>
欽定四庫全書<lb/>
　西河集巻二十八<lb/>
　　　　　　　　　　　翰林院檢討毛竒齡撰<lb/>
　　序<hi>五</hi>
　　　送余鍊師居昇鉉觀序<lb/>
菰城山水甲天下武康計籌山則春秋計倪所棲地也相<lb/>
傳計大夫佐越禽吳嘗籌畫此山及句踐還越范蠡出三<lb/>
江之口浮海至齊而計大夫亦歸棲山中山有昇鉉觀大夫<lb/>
<pb n="KR4f0030_WYG_028-1b"/>
嘗燒金云其後二千餘年觀毁屢矣然巗岫曲坲利于幽託<lb/>
故前此葛稚川杜道堅趙文敏姜白石輩皆遲迴此山山中<lb/>
人能道之臨安余鍊師自臯亭來顧而樂斯乃葺其廢墜<lb/>
假之偃息同人各為詩贈行而命予以序夫鍊師修髯廣顙身<lb/>
具仙骨而又好讀古異書闡經國謀野之學雖譚衆妙如九<lb/>
術焉殆章甫而黄冠者與昔者計大夫年少于物甚長嘗因<lb/>
句踐之問深明于治歳至分隂陽水火甲乙粢黍諸術七年而<lb/>
伯功已成可謂雄矣然而言本于修身道要于知幾行見于<lb/>
<pb n="KR4f0030_WYG_028-2a"/>
居仁而利義則使以嘉遯之姿而察于祕計挾道徳之<lb/>
用而不盡委之餐黄吮白之數前籌未舉穴處何時宜<lb/>
其顧此山而憬然思也余嘗慕菰城之勝思汎苕溪霅<lb/>
水以兼求古賢棲息之處而奔走未逮鍊師先我而遲<lb/>
回焉世有審時交而諮知計者燒金之事于是乎後矣<lb/>
詩限四韻概所貽也然而送行多越人有似乎不忘計<lb/>
大夫者若月日甡序<lb/>
　　　送戴山人入道并募助衣裝序<lb/>
<pb n="KR4f0030_WYG_028-2b"/>
予邑無工畫者少時珍吳人戴鶴畫扇日色薰炙風氣<lb/>
炎薄不敢出衣袖間既而知其僦于邑也近也忽之又<lb/>
既而入吳指其畫扇游東虎丘東虎丘人見所畫扇輒<lb/>
咨嗟曰此吾里戴山人盡也其畫不可得矣予因問之<lb/>
皆曰吳中畫數家知師叔平道甫者其一時同里有陳<lb/>
遵盧逸周之冕王中立皆膺能名山人其一也今諸君<lb/>
盡亡而山人遯矣予聞之雖稍重山人然并不料周陳<lb/>
諸君如是近也則并周陳諸君忽之夫人之貴逺而賤<lb/>
<pb n="KR4f0030_WYG_028-3a"/>
近甚矣相如子雲當時不信為可傳矧微伎乎向使山<lb/>
人不僦吾邑即僦吾邑而去斯世稍逺浸假得山人畫<lb/>
紙藏之折枝䞉羽其珍重保愛未必不倍予疇昔而若<lb/>
何其近也今山人將入道矣山人年七十猶能為人作<lb/>
冩生畫玻瓈其目手挂兩管為粒食計既而嘆曰吾髠<lb/>
吾頂矣誰為助衣裝者耶毛甡曰山隂沈祕書有山人<lb/>
方𢎞者追人師也能截犀稍作脂榼琢山庄圖四圍豪<lb/>
末不减曾屬為馬腦瑯當鏤十六兒其人燕人也髠頂<lb/>
<pb n="KR4f0030_WYG_028-3b"/>
雲門祕書贈其凢所需者滿車載去此寧非近事乎人<lb/>
近則易忽然亦易感夫以山人之畫方之前人其于隂<lb/>
陽向背動静榮落曲盡隨類應物之致當亦不讓五代<lb/>
貫休北宋吕拙而在休與拙一則為蜀王賜朱一則為<lb/>
太宗賜紫其為入道者可按也逺即可貴不必加貴于<lb/>
蜀宋近即可賤何當竟令其出追師下也豈無感祕書<lb/>
而興者矣<lb/>
　　　張少尹七哀詩序<lb/>
<pb n="KR4f0030_WYG_028-4a"/>
張少尹君曾隨其從祖憲副君宦京洛交天下士大夫<lb/>
予于是時得一遇少尹君迨少尹君宦吾浙復宦吾邑<lb/>
則予游瀨上始矣君以奉使馳燕豫轉而甌粤屢出而<lb/>
屢返者凢五年㑹邑多故七更邑令又兵興驛騷海上<lb/>
烽堠相接君奉臺使檄督造征海樓舡于甬東界上工<lb/>
賾值大徴限亟促既已倉黄歛賦復解運愆程期材不<lb/>
給督撫大將軍刻戰責之下邑而邑之計徒庸辦餱廩<lb/>
者剝瘠狼狽什百于他邑君愳一致悞而邑之引繩批<lb/>
<pb n="KR4f0030_WYG_028-4b"/>
根且萬家也君乃拂邸壁賦七哀詩飲歌于浮橋飲訖<lb/>
委身波濤兩岸觀者不得救呼搶投擲或曰似跨紅木<lb/>
泅水中或曰有物者持之自浮橋至桃花渡凢三里檄<lb/>
救得免而樓船之役明賴之以稍緩云今其事雖已而<lb/>
君之詩固在也昔屈平沈湘為歌九歌王粲滯荆州因<lb/>
之有七哀之什夫七哀猶九歌也然而以七名者哀止<lb/>
一情而感哀有七君内感于心外感于身其連累而生<lb/>
感者則即此萬家之民夫君為萬家而感其哀而欲使<lb/>
<pb n="KR4f0030_WYG_028-5a"/>
萬家之民讀是詩而不哀焉不能也君原有詩集名赤<lb/>
暹集赤暹其字也予序之今附詩于集而别為一卷復<lb/>
命予序故序<lb/>
　　　湘谿集序<lb/>
湘谿集者蛤公和尚所為詩也蛤公生江陵長參諸方<lb/>
驅錫燕齊吳楚之間其既也從平陽受信器應分寜席<lb/>
而苐以初時避地在永興也永興有湘湖因名湘谿顧<lb/>
予永興人也聞蛤公海内名而不疑其在永興蛤公知<lb/>
<pb n="KR4f0030_WYG_028-5b"/>
予永興人而以予避地不得從永興致予一見及得見<lb/>
而予已暮矣蛤公聞道早其于道猶渇之于漿而寒之<lb/>
于罽與布也當其叅費堂頭時髮腐齒落絶智計之能<lb/>
即轉而入報恩之枯木堂猶且形如槁梧股不横袵者<lb/>
將十年彼其時豈嘗有文章之念在其中哉暨乎從大<lb/>
覺老人再赴京師設難于<lb/>
帝主王公之前平陽慕其竒未經接受而遽以臨濟之<lb/>
金縷僧伽黎衣先大覺而争付之可謂偉矣乃以不立<lb/>
<pb n="KR4f0030_WYG_028-6a"/>
文字者而轉為文字其於終身把鉛槧沾沾自矜而逡<lb/>
巡以至于暮者即以文觀且超乎上之也昔湯休沸大<lb/>
廣宣寳月皎然栖一諸公未嘗聞道而初祖以來若大<lb/>
鑒若溈山若石頭守清南嶽俱無文章蛤公直指本心<lb/>
証阿育菩提而苐以其餘為詩縱使歴下伸紙而太倉<lb/>
把筆猶不能踰其所得而進其所以至也則夫以溈山<lb/>
而兼杜陵佛氏之盛倘亦生民所未有者與獨是予以<lb/>
避地餘生不能舉安丘吳市一一而標識之而湘谿之<lb/>
<pb n="KR4f0030_WYG_028-6b"/>
名其不忘所寄如此予選蛤公詩兼付剞劂而重述予<lb/>
言以為之叙世有誚予以能選文不能選道者蛤公有<lb/>
言曰詩非道則道非道乎鴉鳴雀噪非道乎吾得而應<lb/>
之矣<lb/>
　　　樂生㑹序<lb/>
自履道九君為尚齒之㑹而其後踵之者唯睢陽洛陽<lb/>
為極盛然率皆登朝建名致所學于民而功成不居退<lb/>
而與里社交游垂老道故故其生可樂若夫生逢不辰<lb/>
<pb n="KR4f0030_WYG_028-7a"/>
丁年亂離視歳月所趍本不甚惜而乃合里中羣材年<lb/>
與相比者藉飲酒以為歡娯題曰樂生得毋我生之靡<lb/>
樂與人有各寄百鏹于其藏者一除而用之一則除而<lb/>
置之無用之地夫猶是百鏹而一用一舍不可謂非錢<lb/>
之有幸不幸而要之錢以有用而易盡以無用而反不<lb/>
覺其頓盡者是無故彼流泉如騖出入蜂午初何容早<lb/>
計夫缿筩之有限而逮乎將盡而後憬然于九府之未<lb/>
可恃也是惟無所用之而阿堵當前致可把翫則是同<lb/>
<pb n="KR4f0030_WYG_028-7b"/>
此百歳而用之而促反不若不用之而得舒也可樂也<lb/>
且耆英尚齒必垂老明農而後可以與斯㑹今皆得而<lb/>
早計之又可樂也故記曰樂樂其所自生生不自樂歳<lb/>
月其除矣不然五十非大年也且有不及五十而亦與<lb/>
焉者記不又云乎生日不樂吾亦何為勸鼓瑟焉<lb/>
　　　金母壽序<lb/>
夫淳鈞之鋭不絀于切靡凌厲之蹤不困于偃蹇故南<lb/>
金勁而百鍊不得虧其真栝柏堅而霜雪不能移其質<lb/>
<pb n="KR4f0030_WYG_028-8a"/>
何則其神全矣神全者壽故昔所稱乆長者皆其能持<lb/>
之一日者也能持一日則百年可知矣金母蔡夫人雷<lb/>
甲族也㑹稽金君九洲當明崇禎間隨其從父宦于雷<lb/>
甲申之際從父殉國則金君家焉因娶母生丈夫子一<lb/>
而金君且歸思理其故廬乃迎母也順治戊子西南兵<lb/>
大起震動嶺表凢滇黔猺䝤溪峒諸冦所在蠭發母初<lb/>
避新城既避舊城既又避擎雷之諸山既又避海蹈火<lb/>
得免溺于水得免漂潮上下得免遇哮虎得免圍城免<lb/>
<pb n="KR4f0030_WYG_028-8b"/>
餐粃饜土屑桐桂桄榔椰梨不火食者月餘得免最甚<lb/>
者偕其從母避南山時勢不均全必欲隨無良者為媮<lb/>
生計金君去雷六千餘里問乆絶兵革且未艾也勸與<lb/>
廹者衆母仰天曰所不自裁者此兒耳携兒潜奔卒得<lb/>
遇其父蔡翁而䆒竟免是母之堅持不詘百靡不可磷<lb/>
者已十餘年也今五嶺已平諸堠已息金君已更娶而<lb/>
後迎母歸已二十餘年丈夫子已承家能有立母已老<lb/>
矣癸丑夏謀所以設母帨者或曰勩哉母之歴嶮巇以<lb/>
<pb n="KR4f0030_WYG_028-9a"/>
得有是也母之艱也或曰賢矣鬻子之閔恩勤拮据卒<lb/>
能越五嶺以還歸故廬雖室有逼處如兄弟然可不謂<lb/>
賢或又曰母之賢母之節也今之所矢靡他者即向之<lb/>
預歌不隳者也母賢在終身而母之節則定之三十年<lb/>
之前而總之合以成母之夀夫操力嚴者匪旦暮之所<lb/>
能摇葆神深者匪春秋之所可量和羮以辛苦而益安<lb/>
于醇盤根因屈曲而愈貞其乆則是立斷之器無假沉<lb/>
閭髙飛之姿勿庸烏鵲綿綿之神不需仙厯賢以樹之<lb/>
<pb n="KR4f0030_WYG_028-9b"/>
節以持之艱以藝之則荆南之木也世之願誦母壽者<lb/>
何以渝此<lb/>
　　　張將軍七十序<hi>將軍字亦明文葻伯祖</hi>
少時從家兄游見家兄所友者輒心識之是時早知有<lb/>
張將軍云顧君與家兄友時未為將軍也為文章不可<lb/>
一世思以此致身而所至數竒棄去膺兩浙觀察辟命<lb/>
為諸曹掾糾愆彈違既承藉有令譽乃復綱紀大端簡<lb/>
置文法使觀察坐嘯以為能于是復薦之京師進觀上<lb/>
<pb n="KR4f0030_WYG_028-10a"/>
選此故明崇禎間事也當是時天下多故君私負才地<lb/>
考圖察象工騎射知攻取要略而仲弟為文章有名方<lb/>
謂分道進取可以得志不當為叅幕限也乃獻冦重躝<lb/>
襄陽軍需旁午復棄考選去杖策説都閫沈君維烈戲<lb/>
下出守鳩兹姑孰間所在有功<lb/>
王師下江南鎮軍盡潰而寜南侯以犯順之兵戈船方<lb/>
下君迎之皖城既已克㨗將控其上游以次進掩而潰<lb/>
兵且貫至也遂以中軍游擊將軍歸命為<lb/>
<pb n="KR4f0030_WYG_028-10b"/>
興朝行營擢用舉二弟自隨論者謂將軍從此可得大<lb/>
用乃又復棄去還歸舊廬迄于今墻東之居其為投老<lb/>
者已有年也歳三月將軍年七十予適返里門拜君于<lb/>
堂已非復嚮時從伯兄所見文章几席與其壯年杖策<lb/>
時説元戎于抵掌之間然且矍鑠走趨周旋顧盼意揚<lb/>
揚也少好書射今不復射也乃把丈筆書丈餘字君身<lb/>
材頗短字倍于身隠身其中以為樂邑中事無大小悉<lb/>
以諮君君調之去西江水濫邑取利病吏薦君臺使恃<lb/>
<pb n="KR4f0030_WYG_028-11a"/>
君隄築以慰民命君近逃浮屠有修廬山舊社者耆英<lb/>
友也將為序壽君而以其文屬之毛甡甡曰君初薄文<lb/>
學不為既薄參幕不為既又薄將軍不為是君惟不為<lb/>
以延此年也然而臺使之聞君名者榜君耆碩而君受<lb/>
之<lb/>
今天子龍飛之年首推郡縣有隠徳者舉鄉飲酒禮吏<lb/>
以君應坐君于西北嚌啐禮備尊之曰賔而君復安之<lb/>
然則以無用為有用以不為為有為呼將軍則應以將<lb/>
<pb n="KR4f0030_WYG_028-11b"/>
軍呼耆碩呼賔則應以耆碩以賔此皆莊生之所為長<lb/>
生者也君得之矣若夫五福稱富三祝稱多男君固可<lb/>
致然豈足為君道哉<lb/>
　　　募修北京西山髙井村觀音寺序<lb/>
燕都以西山為名勝地四方游仕者車騎徃來曩時紀<lb/>
帝京風物恒首載之山之麓曰髙井村距城西四十里<lb/>
古刹相望其為摩騰為净居者無算也萬歴中有御馬<lb/>
監中貴何公相村之福地創觀音寺門堂數層金釭玉<lb/>
<pb n="KR4f0030_WYG_028-12a"/>
磩叢草灌樹與前後諸名刹互相輝映每為游覽者所<lb/>
憩而歳月乆逺巋然棟宇未免漂摇于風雨䑕雀之間<lb/>
住持守心者惄然憂之將丐予文而以遍告諸逺近之<lb/>
檀那者也夫天下興廢多矣廢而能興自昔所難惟釋<lb/>
則因無造有徃能就初地而恢之刼灰之後故成梁除<lb/>
道王政之經今悉舉而歸之釋氏誠以概多益寡累十<lb/>
得百其為力不專而為功易遍博施之義實于王政有<lb/>
重賴焉况興廢未有已也聞之經曰某國舍人欲興古<lb/>
<pb n="KR4f0030_WYG_028-12b"/>
寺以金錢不足入海得貝而寺卒以興此雖寓言然亦<lb/>
以人果有為則神將効焉故釋迦說四梵餘福而以補<lb/>
理故寺為二梵之福夫誠閔寺將廢而共為補理則福<lb/>
臻二梵亦又多乎則又安必曰君子不期福也<lb/>
　　　餘姚諸耿衣六十序<lb/>
十年前為文壽耿衣又十年而仍以予文為耿衣壽然<lb/>
則予之無已于耿衣也雖然當予知耿衣時耿衣方盛<lb/>
年懐抱宏略交游滿天下天下人爭先知耿衣或得為<lb/>
<pb n="KR4f0030_WYG_028-13a"/>
耿衣知尤幸而予以總丱之末亦且窺其所著文遥申<lb/>
慕私安知耿衣志氣猶然詘處如今日哉且安知三十<lb/>
年以來予尚浮湛為文章相餉耿衣如今日哉乃當斯<lb/>
伏處乆矣其出者固已無論同為行遜或當時原無所<lb/>
表建藉以揜隟或方洋自廢過為儻䓪或乃更遁于緇<lb/>
衣羽服之間或貧病代謝迄于今其卓然可見鮮矣耿<lb/>
衣藉忠定之後世擅氣節又理齋先生以理學開纉凢<lb/>
夫文章節概學問經術俱已小用于棲遲十畝之間鹿<lb/>
<pb n="KR4f0030_WYG_028-13b"/>
門夫婦已從容相敬愛有禮諸子擊鮮良日數過擇善<lb/>
田養秫揃剝湛熾足假啣啐而餘苑雜植流觀娛豫小<lb/>
婦挾瑟上堂日暮嬿婉自友朋雞黍外復能使衣褐投<lb/>
止者匿處田舍則憶疇昔避世時亦安知其至此世固<lb/>
有得不必慶不得不必慮者耿衣六十年爾其閱視深<lb/>
其領袖羣賢者乆其詘處田間又非一日然甫當耆年<lb/>
其從此而進者無已也乃曩時交游其願附壇坫者或<lb/>
大用于朝或小試于雜宦後先貴顯熏轑震世者纍纍<lb/>
<pb n="KR4f0030_WYG_028-14a"/>
也三十年來亦且寥落罕存在者則是得失之難分而<lb/>
用不用之未可限也且予十年之間其流離也甚矣然<lb/>
亦尚能為文章相餉况進此也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_028-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻二十八<lb/>
</p>
<p>
</p>
  </div>
</body>
</text>
</TEI>
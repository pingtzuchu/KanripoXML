<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百二十一</head> <lb/>
    <p>
<pb n="KR4f0030_WYG_121-1a"/>
欽定四庫全書<lb/>
　西河集巻一百二十一<lb/>
　　　　　　　　　　翰林院檢討毛竒齡撰<lb/>
　　答三辨文<lb/>
　　　<hi>一孔氏三世出妻辨一井地辨</hi>　<hi>一泰伯讓天下辨</hi>
月日平湖陳佑以同邑陸琰卓<hi>字藴崑</hi>三辨寄訊予耄病<lb/>
不能答已踰時矣猶子文輝見之謂此亦學術中事彊<lb/>
予口授解義且書之以便復去因存稿焉<lb/>
<pb n="KR4f0030_WYG_121-1b"/>
　　　辨<lb/>
人道之大倫有五曰君臣也父子也夫婦也昆弟也朋<lb/>
友也五倫具而人道全矣聖人人倫之至也孔子三世<lb/>
出妻説不知作俑何人而家語附㑹之遂使萬世聖人<lb/>
竟缺五倫之一程子以為出於漢儒謬説真知言也追<lb/>
厥所由祗誤解檀弓不喪出母之出字始<lb/>
　　　答<lb/>
方今士林有文人而無學人能作是辨鮮矣况辱逺訊<lb/>
<pb n="KR4f0030_WYG_121-2a"/>
焉敢不答苐有不能不直答者古五倫只父母兄弟子<lb/>
並無君臣夫婦朋友此在尚書春秋傳凡所稱五品五<lb/>
典五常五教皆然今之五倫是朱氏註中庸錯認五達<lb/>
道為五倫以致沿誤此不可不考正者<lb/>
若以孔氏三世出妻為疑則其説出于檀弓家語諸書<lb/>
六經惟三禮最叵信家語出于王肅家大不足據但不<lb/>
當臆斷墮宋人説經習氣如謂聖人不宜缺夫婦一倫<lb/>
則在真五倫止五人也然而堯有兄摯有子朱而舜且<lb/>
<pb n="KR4f0030_WYG_121-2b"/>
父頑母嚚弟傲予商均不肖于五人無一全焉可曰堯<lb/>
舜非聖人乎<lb/>
如程氏謂孔門出妻出于漢儒謬説則檀弓家語並皆<lb/>
戰國人所作非漢人也明明有張罪而故刑李尤不可<lb/>
也若謂悞解檀弓出母之出字則檀弓自誤容有之無<lb/>
悞解也<lb/>
　　　辨<lb/>
不知出母云者謂所出之母猶今所云生母耳子思曰<lb/>
<pb n="KR4f0030_WYG_121-3a"/>
為伋也妻者是為白也母子上之出母庶非嫡妻故子<lb/>
思不使喪之厭于嫡也儀禮公子為其母練冠麻衣縓<lb/>
縁既𦵏除之不敢並尊于嫡也王子母死其傅請數月<lb/>
之喪可証也<lb/>
　　　答<lb/>
古禮並稱被出之母為出母並無以生母為出母者此<lb/>
並非誤稱且亦並無溷稱也若以生母為庶母則尤不<lb/>
可生者就其所生而言之若庶母則嫡子之稱猶言諸<lb/>
<pb n="KR4f0030_WYG_121-3b"/>
母爾幾有為其所生而可稱其母為庶母者且本文明<lb/>
云此原是伋妻故當為白母今已出非伋妻矣白安得<lb/>
母之則此不為妻從出母言若指妾則非伋妻者正是<lb/>
白母何則其生母也生母正其母而反曰不為白也母<lb/>
則又何説且生母之服未甞厭于嫡也古喪服禮袛屈<lb/>
于父而不屈于母父在則嫡母亦在所屈禮父在為母<lb/>
期是也若嫡母則何所厭屈惟朱氏註孟子杜撰無學<lb/>
謂厭于嫡母此千古笑話今襲孟子註并引儀禮公子<lb/>
<pb n="KR4f0030_WYG_121-4a"/>
為母喪服文而亦斷之曰不敢並尊于嫡則豈可訓且<lb/>
儀禮所稱公子是諸侯之子一如孟子所稱王子者與<lb/>
大夫士又不同故既𦵏除服若大夫則父在當為其母<lb/>
大功士則父在當為其母期子思士也能使其子弗服<lb/>
生母喪乎正惟子上之母是被出之母可服可不服故<lb/>
姑且已之此與子思喪嫁母鄭志載張逸問答考核服<lb/>
制彼此未定一類若生母則父在服期父没三年禮文<lb/>
具在而子思獨廢禮而弗使服喪亂矣<lb/>
<pb n="KR4f0030_WYG_121-4b"/>
　　　辨<lb/>
伯魚之母死孔子使之喪生母之喪子思所謂道隆則<lb/>
從而隆也至期而猶哭則幾于匹嫡矣故嘆其甚而魚<lb/>
遂除之<lb/>
孔子十九嵗娶开官氏六十六嵗开官氏卒則孔子無<lb/>
出妻事<lb/>
　　　答<lb/>
惟出母可服可不服故有隆汙若生母服喪在禮不在<lb/>
<pb n="KR4f0030_WYG_121-5a"/>
道矣且孔子十九娶开官氏諸書有之若六十六嵗而<lb/>
开官氏卒則袛見闕里志係後人所撰不足據矣若史<lb/>
記家語則較可信于闕里志者然云孔子十九娶开官<lb/>
氏二十而生伯魚向使伯魚是庶母所生則十九所娶<lb/>
者妻也而期年所生又是妾子將孔子甫及冠而一年<lb/>
之間妻妾並娶豈有此理<lb/>
　　　辨<lb/>
子思之母死于衛子思哭于廟門人以為庶氏之母不<lb/>
<pb n="KR4f0030_WYG_121-5b"/>
當哭于孔氏之廟其曰庶正所以别于嫡也故子思受<lb/>
過而哭于他室而解者以為伯魚死其妻嫁于庶氏不<lb/>
知又何據也按伯魚年五十而卒其妻亦應四十餘矣<lb/>
四十餘改嫁此在恒人猶無之而謂聖門反有是乎若<lb/>
以死于衛遂解為嫁于庶氏則子思甞仕衛其母獨不<lb/>
得從其子而受養乎且既云嫁矣則與廟絶矣胡為栁<lb/>
若猶以四方觀禮而欲其慎之也此皆自相矛盾不通<lb/>
情理之論而二千餘年曽無一人駮正之者<lb/>
<pb n="KR4f0030_WYG_121-6a"/>
　　　答<lb/>
此適有庶氏遂疑為庶母之誤不知庶母不得稱庶氏<lb/>
且庶氏與孔氏對文明是庶姓不是庶母况庶母焉得<lb/>
不哭廟禮凡妾先死必中一而祔于妾祖姑傍無妾祖<lb/>
姑則又中一而祔之高妾祖姑之傍是廟原有妾而後<lb/>
妾之主又得祔入庶妾當祭廟矣誰謂不當哭于廟特<lb/>
孔門皆出母而此又稱作嫁母似乎有誤但不容哭廟<lb/>
則雖非嫁母而出母或容有之故前儒亦饒疑義而未<lb/>
<pb n="KR4f0030_WYG_121-6b"/>
敢定若云改嫁則伯魚五十而死豈有四十餘嵗之婦<lb/>
而尚再醮者一語斷定無疑也至于檀弓之矛盾不止<lb/>
四方觀禮一語既曰子思之母死于衛赴于子思則思<lb/>
不在衛故以訃來且云哭于廟則惟魯有孔廟是時子<lb/>
思在魯不在衞明矣乃又以栁若衛人戒思慎禮是思<lb/>
哭在魯而戒思之人則又在衞真矛盾也且子思祗哭<lb/>
耳即不然亦祗以齊衰期服喪服已耳而乃以禮與財<lb/>
較量厚薄是以含歛棺槨為言一如凡子之喪母者是<lb/>
<pb n="KR4f0030_WYG_121-7a"/>
又矛盾也來辨矛盾二字已啟其扃而尚未發覆然惟<lb/>
此節最明快故曰六經惟三禮叵信何况家語但當有<lb/>
實據窮極根柢不然宋人杜撰無益也<lb/>
　　　又辨<lb/>
泰伯三以天下讓朱註其心即夷齊扣馬之心而事之<lb/>
難處有甚焉者不知何為却有讓周之説據朱子明註<lb/>
季厯生子昌有聖徳太王因有剪商之志而泰伯不從<lb/>
遂欲傳位季厯以及昌此本註也有疑閟宫詩人為推<lb/>
<pb n="KR4f0030_WYG_121-7b"/>
本得天下之由者朱子曰若推本説不應下實始剪商<lb/>
剪商自是周人説若無此事他豈肯自誣其祖左氏分<lb/>
明説泰伯不從未知是不從甚事小註如此夫朱子下<lb/>
字斟酌盡善豈無其志而肯故入古人之罪耶<lb/>
　　　答<lb/>
泰伯所讓是讓季厯則不必云讓周而自不得有他讓<lb/>
此在漢迄今由註疏以及行文家無異詞者獨朱氏一<lb/>
人倡言讓商此是武斷而反謂讓周之説不知所由此<lb/>
<pb n="KR4f0030_WYG_121-8a"/>
是何解凡人不讀書欲造説以説古事亦當就本事略<lb/>
一諦觀從來三代世系載之國史本紀者自有明文乃<lb/>
本紀云泰伯亡之荆蠻以讓季厯則讓字有實落矣孔<lb/>
子是言正因史文讓字推言之而曰豈止讓弟國哉此<lb/>
經文來厯蛛絲馬跡極瞭然者是以漢儒去古未逺即<lb/>
三讓三字亦有實落如一採藥二聞訃三斷髪類在王<lb/>
鄭軰皆能言之雖不必盡信然讓則無他解矣<lb/>
故先仲氏謂朱氏説經總不顧前後不惟亂經意即已意<lb/>
<pb n="KR4f0030_WYG_121-8b"/>
亦自亂太王以季厯生昌而謂為可興不過痛已亡國冀<lb/>
倖圖存並不敢稍覬此全盛之大商而朱氏以為志欲剪<lb/>
商則其所云能剪商而欲傳位者正季厯也泰伯欲讓商<lb/>
而反逃之以使之必傳此能剪商之季厯可謂讓商乎<lb/>
乃杜撰無理自造故事又且自加解辨以曲為囘䕶而<lb/>
究之一往紕繆徒為經禍如註云太王有剪商之志泰<lb/>
伯不從遂欲傳位季厯以及昌夫居岐之陽實始翦商<lb/>
此魯頌文也忽添之志二字於其下已自不通乃又撮<lb/>
<pb n="KR4f0030_WYG_121-9a"/>
春秋傳泰伯不從四字以接之則不通彌甚按之志二<lb/>
字猶徒抱其志而未甞剪及另造一説則太王直自剪<lb/>
之其説云閟宫剪商有謂詩人推本得天下之由者朱<lb/>
子曰若推本説不應下實始剪商語剪商是周人説若<lb/>
無此事他豈肯自誣其祖信然則太王自剪商矣夫剪<lb/>
者滅也謂滅商也太王何曽滅商豈曽以剪刀剪商幾<lb/>
刀乎太王為狄滅尚不能剪狄幾刀而謂能剪商直夢<lb/>
囈中語然且謂周人自説周人自誣祖亦嘗就本詩一<lb/>
<pb n="KR4f0030_WYG_121-9b"/>
讀之乎此詩係魯僖祭嫄廟而史克作詩雖是周人然<lb/>
周人之通者也剪者滅也滅商者武王也武王之滅商<lb/>
實從太王始基之此猶武成云我太王肇基王迹肇者<lb/>
始也王迹者武王滅商之迹也肇基王迹正是實始剪<lb/>
商一史克言之一是武王自言之爾誣他他不誣祖也<lb/>
若泰伯不從直接太王有剪商之志則尤為不通夫古<lb/>
經未易讀也泰伯不從出之春秋傳宫之竒諫虞公語<lb/>
其曰泰伯虞仲太王之昭也泰伯不從是以不嗣以不<lb/>
<pb n="KR4f0030_WYG_121-10a"/>
從接太王之昭原自難解然正須解説以求經義乃強<lb/>
接之剪商之志之下而于本文仍不解反曰左氏分明<lb/>
説不從不知是不從甚事夫祗有志而不從已不可訓<lb/>
勢必添不從父命為言而父命二字又添不出何則古<lb/>
兄弟讓國惟泰伯與夷齊而夷齊有父命故伯夷曰父<lb/>
命也遂逃去而泰伯無父命故前儒註經者惟恐有誤<lb/>
特于論語正義專下一疏曰文王有聖徳太王欲傳之<lb/>
而未有命竟以未有命三字絶之其慎重如此朱氏既<lb/>
<pb n="KR4f0030_WYG_121-10b"/>
無學識又堅愎自用反為回護曰不從個甚事葢原不<lb/>
解春秋傳不從之義而復強抵一句一似伯之不從舎<lb/>
從父一事便無他事可解者<lb/>
不知泰伯不從陡接太王之昭句正讓弟實解而世罕<lb/>
識者古工史書世宗祝序昭穆而孔氏正義曰父子異<lb/>
昭穆兄弟同昭穆然而同昭同穆中有先後焉先後定<lb/>
而位次因之順其位次謂之從倒其位次謂之逆故春<lb/>
秋文二年經書躋僖公而國語宗有司曰非昭穆也正<lb/>
<pb n="KR4f0030_WYG_121-11a"/>
謂閔僖兄弟閔先立僖後立而升僖于閔非昭穆位次<lb/>
也孔子譏之曰縱逆祀所謂逆也其後定九年經書從<lb/>
祀先公則以陽貨是時易閔僖之位而順祀之即謂之<lb/>
從從者順也所謂順而從之也今泰伯季厯同為太王<lb/>
穆考之昭而不依長次舉國讓弟謂之逆而不順不順<lb/>
即不從故曰不從同昭之位次而不嗣周國此正讓周<lb/>
讓弟實解而舉世不識何也<lb/>
　　　辨<lb/>
<pb n="KR4f0030_WYG_121-11b"/>
意伯此時隠憂惻怛必忱思以感之不能則幾諫以動<lb/>
之正諫以格之夫得罪于鄉黨州閭寧熟諫也况君臣<lb/>
間乎伯于此時惟有逃之一着而然後父子恩全君臣<lb/>
義盡非䧟父不義也<lb/>
　　　答<lb/>
此直推廣朱氏説而縱言之宋人經禍當此益浸淫矣<lb/>
古事人多不曉然亦顯顯在人而人並不講且並不體<lb/>
察如伯與夷齊其事亦何甞秘密而皆不能察其苦心<lb/>
<pb n="KR4f0030_WYG_121-12a"/>
觀伯夷傳云其父死叔齊讓伯夷是兩人之逃必父死<lb/>
而後行之其生前隠諱必不敢悻悻求去以見諸形跡<lb/>
當何如者惟伯亦然伯深體父意而隠忍不發至太王<lb/>
疾亟而後托採藥而幡然去之此並是實事而乃儼然<lb/>
撰事曰幾諫曰正諫父子兄弟幾幾閧市出一門矣<lb/>
曾宋儒經禍而可尤效之如此<lb/>
　　　又辨<lb/>
井地之制在夏商以前不可考矣即夏商以後有貢助<lb/>
<pb n="KR4f0030_WYG_121-12b"/>
名而其為五十七十百畝之制則全不能解夫經界有<lb/>
定規溝涂有成域各自少而變多必將移易其封植更<lb/>
改其疆畎煩擾已甚竊意夏后氏時洚洞方平人民尚<lb/>
少一夫五十不過隨其力之所至地之所出所以為貢<lb/>
商人始為井田之制以六百三十畝之地畫為九區區<lb/>
七十畝其間溝洫道涂必尚廣裕廣裕則必有間田隙<lb/>
地棄之無用故周家百畝之徹因之以成大抵因商之<lb/>
舊斟酌其溝洫道涂五等之廣狹而蓄壅而墾闢之夏<lb/>
<pb n="KR4f0030_WYG_121-13a"/>
商尺度已無可考周人以八寸為尺履畝而計則商人<lb/>
七十畝以八準之八九七十二㡬當周九十畝而遂<hi>廣深</hi>
<hi>各二尺</hi>溝<hi>倍/遂</hi>洫<hi>倍/溝</hi>澮<hi>倍/洫</hi>川<hi>受上四/則之水</hi>分廣陿而蓄壅之徑<hi>廣容</hi>
<hi>牛馬行</hi>畛<hi>容大/車</hi>涂<hi>容車/一軌</hi>道<hi>容車/二軌</hi>路<hi>容車三軌</hi>分廣陿而墾闢之<lb/>
又可得十畝有竒則井形悉仍商舊不必有改作之勞<lb/>
而周人百畝可按數得矣<lb/>
　　　荅<lb/>
井地創于黄帝古有明文乃朱氏獨曰商始為井制無論<lb/>
<pb n="KR4f0030_WYG_121-13b"/>
毛詩維禹甸之春秋傳少康一成一旅王制夫三為屋屋三<lb/>
為井總夏后氏制而即辨中所開溝<hi>深廣倍遂</hi>洫<hi>倍/溝</hi>澮<hi>倍/洫</hi>川<hi>受上諸水</hi>
出之遂人職文者皆夏后氏親治之虞書禹曰予決九川距<lb/>
四海濬畎澮距川而論語亦遂云禹盡力溝洫是明明夏<lb/>
有井制而註孟子者敢曰井制始商將欲舉毛詩虞書春<lb/>
秋傳禮記周禮考工記并所註論語而盡付之祖龍可乎<lb/>
且其所云夏后氏時洚洞初開人民尚少至商後始漸<lb/>
次開闢亦未是也夏后非洪荒之世洚洞為灾不過丁<lb/>
<pb n="KR4f0030_WYG_121-14a"/>
數百年治亂一轉運耳故阨運未幾而即已平復如禹<lb/>
貢記揚州之貢曰厥田惟下下厥賦貞作十有三載乃<lb/>
同正言井制有九等之田九等之賦九等任墾之人而<lb/>
耕作十三年後盡復如舊所云十三年者並是堯年即<lb/>
舜年五十載亦尚未及何況夏后氏故此一説在前儒<lb/>
亦曽言之總無當也<lb/>
乃若以尺度減短作朝三暮四之説前亦有之然未經<lb/>
推算今既推算則應有實數而仍然不合如云商人七<lb/>
<pb n="KR4f0030_WYG_121-14b"/>
十畝以八凖之八九七十二幾當周九十畝此大謬者<lb/>
據商七十畝以周尺八寸計之當云凖七不當云凖九<lb/>
夏制夫九為井以八凖九不能合五十且既夏商尺無<lb/>
考何得以今尺作商畝之凖且以八凖九則所伸十八<lb/>
合之猶是九十畝不得云幾當周九十畝也夫必減尺<lb/>
度以伸畝數則以周八寸之尺凖商人七十畝之數八<lb/>
七五十六先以五十六畝抵商七十而所餘一十四畝<lb/>
又得伸二百八十步増出二畝八分之數合之可得八<lb/>
<pb n="KR4f0030_WYG_121-15a"/>
十六畝八分然欲以之抵周人百畝則究竟不合又且<lb/>
畝數以步凖不以尺凖周制六尺為步步百為畝則在<lb/>
商必六尺為步步七十為畝猶之今制六尺為弓弓二<lb/>
百四十為畝但改弓步而不改尺數似乎地畝長短全<lb/>
非尺度所能限者<lb/>
乃又于減尺之外另欲壅溝洫闢涂路以為増畝之法<lb/>
因引遂人職文謂井地水道有遂溝五等可填水兩傍<lb/>
以拓之井地經界有徑畛五等又可鏟界兩傍以恢之<lb/>
<pb n="KR4f0030_WYG_121-15b"/>
則煩擾滋甚從來水道通塞陿者可使廣而廣者反不<lb/>
能使陿况以丈尺之水欲但存中流而畚土以填其兩<lb/>
傍則世無此事若欲削涂路則車徒牛馬量所行以定<lb/>
廣陿自容牛容馬容一軌以至容二軌容三軌矩步截<lb/>
然縱善鏟削欲其削車軌鏟牛馬足毁成法以恢此尺<lb/>
寸之土勢又不能向以為改疆界變封植由五十以更<lb/>
七十百畝力有難為故刻求良法而今此變更仍然不<lb/>
減又且有大難通者人苐知九夫為井井間廣四尺深<lb/>
<pb n="KR4f0030_WYG_121-16a"/>
四尺謂之溝倍之廣八尺深八尺即謂之洫亦知溝附<lb/>
于井止得十夫千畝之地而進而為洫即為方十里之<lb/>
成為百夫萬畝之地而進而為澮即又為方百里之同<lb/>
為千夫十萬畝之地能割此水邊幾尺路邊幾尺以分<lb/>
給此方百里千夫之家使各成百畝以合充此十萬畝<lb/>
之數雖鬼神在前亦且却步而猶曰可得十畝有竒吾<lb/>
不知此十畝有竒之地從幾溝幾徑得之而得之而分<lb/>
給之千夫之井中將安給也此又難通之甚者也<lb/>
<pb n="KR4f0030_WYG_121-16b"/>
　　釋二辨文<lb/>
　　　<hi>一辨三族無服一辨叔嫂</hi>
予歸草堂與莫子蕙先觀歸安鄭芷畦所寄婚禮經典<lb/>
叅同謂士婚禮于請期一條有云惟是三族之不虞使<lb/>
某也請吉日註三族是父母兄弟子言幸無此三族意<lb/>
外喪服可以擇吉行嫁娶禮據此文則三族祗身族上<lb/>
下斷非父族母族妻族之説何則以母妻黨服僅功緦<lb/>
之末不礙嫁娶也况六經稱九族皆註高祖至𤣥孫之<lb/>
<pb n="KR4f0030_WYG_121-17a"/>
親並不傍及親黨豈有三族反傍及者其説甚善㑹張<lb/>
風林從館來咸集草堂坐客因嘆自循蜚至三代何許<lb/>
年嵗雖苗民播惡不及族誅而暴秦倡之致斯高之徒<lb/>
延及親黨一何酷烈而風林曰不然雖暴秦亦無此事<lb/>
案史記秦紀文公二十年倡族誅法張晏曰三族父母<lb/>
兄弟子則正與士禮同惟如淳無籍妄註為父母妻三<lb/>
族然其言無騐在當時已不行其説觀李斯誅咸陽市<lb/>
無父母兄弟則祗及其子所謂牽犬上東門者正父子<lb/>
<pb n="KR4f0030_WYG_121-17b"/>
受誅時語况如淳不學但悖誕立説即註史記而不識<lb/>
史記記于張耳傳趙相貫高明云人孰不愛父母妻子<lb/>
哉今吾三族皆論死豈肯以王易吾親哉實實以三族<lb/>
指父母妻子此是史記大文無容更註也且三族二字<lb/>
不止見士禮也周禮小宗伯掌三族之别以辨親疎明<lb/>
指親族而仲尼燕居直曰閨門之内三族不和世無母<lb/>
妻二黨在閨門内者此尚何疑惑而舉世夢夢至今<lb/>
未了予因念儒説為禍宋明實甚而前儒已開之雖耄<lb/>
<pb n="KR4f0030_WYG_121-18a"/>
荒健忘胸無一字猶記九經之註早已明白然亦有異<lb/>
義如夏侯勝歐陽和伯釋書九族誤據爾雅釋親以母<lb/>
妻二黨可稱兄弟且詩有兄弟婚姻語遂解九族為父<lb/>
族四母族三妻族二合而為九其説與如淳不異而又<lb/>
推廣之殊不知爾雅所釋謂母妻二黨雖繋親串然引<lb/>
而近之可有此稱並不以此釋族屬若角弓所云則正<lb/>
以族屬疎遠致等九族于婚姻故戒胥遠觀平王不親<lb/>
九族而詩直刺曰終逺兄弟謂他人父可騐也且以九<lb/>
<pb n="KR4f0030_WYG_121-18b"/>
族分三黨尤極無理即一父女昆弟適人者子即姑子<lb/>
也姑子視舅子猶之舅子視姑子一例也則母族中亦<lb/>
冝添出母昆弟之子一族而今又無有若母之父母為<lb/>
一族妻之父為一族妻之母又為一族則何以母父母<lb/>
祗一族而妻之父母則分而為二此直是孩稚無稽喪<lb/>
心狂病之言可一笑擲之者但三族九族既繫經學且<lb/>
厚繫國事不敢不藉此辨定以了其説世亦知三族九<lb/>
族歴見經史而三九之外尚有五族七族乎喪服小記<lb/>
<pb n="KR4f0030_WYG_121-19a"/>
曰親親以三為五以五為九謂已上及父下及子三也<lb/>
又以父及祖以子及孫五也此三之推為五也若五之<lb/>
為九則中已包七而略言之乃儒説便云曽高同齊衰<lb/>
曽𤣥同緦麻故無七族及讀史記鄒陽傳則云荆軻湛<lb/>
七族而張晏亦註曰七族上自曽祖下至曽孫若然則<lb/>
三五七九皆親族矣葢同姓為族異姓為黨故爾雅于<lb/>
内宗曰族于母妻曰黨禮稱母之黨妻之黨妾服女君<lb/>
之黨反𦵏女氏之黨無稱族者大抵族與氏相聮國君<lb/>
<pb n="KR4f0030_WYG_121-19b"/>
傳族每一君為一族如曰桓莊之族桓戴之族有時分<lb/>
氏為族如高陽一氏而分為一十六族然合之止高陽<lb/>
一氏有時分族為氏如魯桓一君而分為孟孫叔孫季<lb/>
孫三氏然合之止為桓族他氏皆不得而叅預其間然<lb/>
且族有寡多而總以服為之斷自三至五自五至七至<lb/>
九總皆以服推及之若但以族言則鄭之七穆初祗罕<lb/>
駟與國氏游氏而後復分為子南少正諸氏皆穆族也<lb/>
魯之三桓初但有孟叔季氏而後漸分為子服為南宫<lb/>
<pb n="KR4f0030_WYG_121-20a"/>
為叔仲公彌諸氏皆桓族也然則族亦煩多矣惟三族<lb/>
服始九族服盡以是為斷則族屬雖繁而各有限制雖<lb/>
族誅之法三古迄今早已廢絶不必更為過慮而儒者<lb/>
論學最貴嚴確亦安可使天地之間有無稽亂道至于<lb/>
如此<lb/>
古叔嫂無服至唐初變制始有小功之服見開元禮此<lb/>
在學禮家皆能言之近歸安鄭芷畦作喪禮經典叅同<lb/>
疑士禮喪服記有云夫之所為兄弟服妻降一等似夫<lb/>
<pb n="KR4f0030_WYG_121-20b"/>
為兄弟服期而妻降大功為從兄弟服大功而妻降小<lb/>
功類如是則叔嫂有服矣將欲據此文一雪從前言禮<lb/>
之誤予與莫子蕙先見而疑之謂士禮大功傳明言叔<lb/>
嫂無服且故為問答以著明之豈有一傳一記自相矛<lb/>
盾之理時張風林在坐曰此但以恒稱兄弟解士禮非<lb/>
士禮例也士禮自有例凡恒稱兄弟者皆變稱昆弟如<lb/>
同父之子曰昆弟從父之子曰從昆弟以至從祖昆弟<lb/>
族昆弟而凡同姓之所為伯仲者盡之矣若兄弟二字<lb/>
<pb n="KR4f0030_WYG_121-21a"/>
則不論同姓異姓與凡繋屬之稍疏而有服制者皆得<lb/>
稱之故鄭氏于大夫之子于兄弟降等文註曰兄弟猶<lb/>
言族親是也然必有功緦末服一如從祖昆弟族昆弟<lb/>
者始當其稱故傳曰小功兄弟之服也若記則直引傳<lb/>
作問答以明其説曰何如則可謂之兄弟曰小功以下<lb/>
為兄弟其説之再三而確鑿如此似未可以恒稱兄弟<lb/>
強解之矣但此條兄弟在賈公彦疏單指是夫之從母<lb/>
之類則頗費解按從母係母之姊妹其不他及者據疏<lb/>
<pb n="KR4f0030_WYG_121-21b"/>
云妻從夫服其親族在前傳已有諸祖父母外祖父母<lb/>
世叔父母昆弟昆弟之子類凡傳之所載記不重出故<lb/>
苐補此親以類推之則但舉從母所以補其闕非謂族<lb/>
親止從母也此説良是特明稱兄弟何以同姓異姓男<lb/>
氏女氏皆得稱之予曰周官春官以飲食親宗族兄弟<lb/>
而秋官刑族人亦曰不使國人慮我兄弟則宗族稱兄<lb/>
弟固也若爾雅釋親曰母黨妻黨為兄弟又曰婦之黨<lb/>
為婚兄弟壻之黨為姻兄弟則即此數語而異姓男女<lb/>
<pb n="KR4f0030_WYG_121-22a"/>
稱兄弟皆可見焉且他經亦有之不讀詩乎王不親九<lb/>
族而詩曰終逺兄弟此宗族兄弟也乃王舉族燕以異<lb/>
姓為賓客而詩曰兄弟具來曰兄弟甥舅是公族與賓<lb/>
客皆兄弟也然且古有飫禮國語每嵗必飫或祭畢行<lb/>
飫大抵以宰夫為主異姓為客王與族人飫于堂后與<lb/>
内宗之屬飫于房内外交飫然而常棣曰儐爾籩豆飲<lb/>
酒之飫兄弟既具和樂且孺楚茨曰諸宰君婦廢徹不<lb/>
遲諸父兄弟備言燕私是男氏女氏俱兄弟也<lb/>
<pb n="KR4f0030_WYG_121-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百二十一<lb/>
</p>
<p>
</p>
  </div>
</body>
</text>
</TEI>
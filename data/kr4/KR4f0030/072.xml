<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻七十二</head> <lb/>
    <p>
<pb n="KR4f0030_WYG_072-1a"/>
欽定四庫全書<lb/>
　西河集巻七十二<lb/>
　　　　　　　　　　　翰林院檢討毛奇齡撰<lb/>
　　碑記<hi>十一</hi>
　　　浙江三郡望<lb/>
幸圖記<lb/>
古者天子巡守每一嵗而周行四岳于以朝諸侯而考<lb/>
制度凡班圭輯瑞明禮飭法皆在是焉以為建方弼服<lb/>
<pb n="KR4f0030_WYG_072-1b"/>
多所分畫非藉是以振攝之則無以綜事權昭大統也<lb/>
今則天下一家車書㑹同三載一肆覲協律凖量審權<lb/>
謹度並無㕘互于其際而<lb/>
聖天子復勵精圖治萬㡬躬親周知吏治之賢否如燭照<lb/>
數計凡一黜一陟必有明㫁其所巡幸不過省方問俗因<lb/>
之以慰勞疾苦原不必周行四岳一嵗畢徧即或彼或此惟<lb/>
其所指而乃東行西怨南征北盻山陬海澨無不願見<lb/>
屬車之塵坱以為袚濯民之望<lb/>
<pb n="KR4f0030_WYG_072-2a"/>
君如望嵗焉嘗考周官底治軼不忘勞往往以戎兵之<lb/>
詰撫視九有若所云陟禹之跡方行天下者我<lb/>
皇上恢疆闢土南開葉榆東擴溟渤合日出日入之所<lb/>
而歸我版籍皆願以新藩之土仰邀怙冒曩者彭島初<lb/>
收高華竄跡<lb/>
鑾輿東狩登苗山而望蓬海凡兵行之所咸駢首引領<lb/>
惟恐攝提所指不至其地近則西羌屬國偶弄戈甲<lb/>
七校親發絶大幕以北犁其庭而罄掃之勒銘于伊吾<lb/>
<pb n="KR4f0030_WYG_072-2b"/>
望鄉之間夫然後罕東哈密以次簞迎而三秦且捧<lb/>
蹕焉今三苗乍服洞庭再靖凡馬王魚復諸鄉軍民宣<lb/>
慰皆與之更治因之荆門以南夜郎以北旋有山海諧<lb/>
諧徯我<lb/>
后來之謡播于民間甚盛事也然而望<lb/>
幸者從此起矣考之帝俈東封不辭里禾虞廷四巡僅<lb/>
班執玉即禹征有苗東巡㑹稽自治水之外復循其轍<lb/>
跡而徧行寰㝢夏書所云東漸西被朔南暨訖者是也<lb/>
<pb n="KR4f0030_WYG_072-3a"/>
然亦未嘗有捐珠賚布記于史氏及讀孟子則夏后遺<lb/>
諺公然以耕斂補助為世法則所云不游不休何豫何<lb/>
助者然後知古王出游不乏恩澤而記事者或失之也<lb/>
我<lb/>
皇上車駕所屇勞民疾苦觀風俗厚薄相寒燠以較豐<lb/>
儉歸市不止耕芸不變父老扶杖來觀者加以咻噢高<lb/>
年者賜粟帛在籍去職官咸復其職然且捐租之<lb/>
詔屢下至于再至于三兩浙已被賚而兹復特攤額課<lb/>
<pb n="KR4f0030_WYG_072-3b"/>
于四十四年正供槩賜蠲免此較之古王豫助之盛尤<lb/>
為優渥夫以<lb/>
天子之尊加父母之親原以天下為一家以六合八荒<lb/>
為一圍之帟朝夕出入使老稚男婦得時時望見顔色<lb/>
懽忻踴躍豈非甚快亦何必有所推予始著闓澤況<lb/>
我<lb/>
皇神聖所過之地山增高而水增深雨暘以時雞犬不<lb/>
為甾禾稼豐熟闤門之懋遷者較倍于昔其有惠于民<lb/>
<pb n="KR4f0030_WYG_072-4a"/>
為何如者前此<lb/>
駕臨東浙神魚上江門麒麟夜見于鄔山民家鳯凰山<lb/>
南甘露降草木如冰凌之綴于瓴日出而斂是天亦欲<lb/>
我<lb/>
皇之涖止以為慶矣兹者<lb/>
恩詔初下兩浙七十二州縣皆歌詠載道作迎<lb/>
鑾賦頌而浙東三郡父老子弟悉銜尾叩縣門拜<lb/>
聖恩訖乃復出西陵渡口北望舞抃希<lb/>
<pb n="KR4f0030_WYG_072-4b"/>
顧復以當乳哺因有繪為圖以傳觀者<hi>臣</hi>謹進曰古王<lb/>
以事行則謂之巡巡者事之則也<lb/>
今主以恩行則謂之幸幸者恩之著也巡尊而幸親巡<lb/>
嚴而幸寛幸可望而巡不可望今幸矣可以望矣恩之<lb/>
至亦望之至矣因題曰望<lb/>
幸圖而并為之記<hi>臣竒齡</hi>誠懽誠忭稽首頓首謹記<lb/>
　　　新開吳淞閘碑記<lb/>
昔周職方氏以具區為東南之浸而夏書禹治震澤先<lb/>
<pb n="KR4f0030_WYG_072-5a"/>
導三江則是三吳之水雖曰具區能踵之實則三江能<lb/>
下之也第三江在昔分滮下洚爭相入海而今則東江<lb/>
已洇唯婁江淞江尚存古蹟然且婁之為瀏僅存一綫<lb/>
而吳淞自宋慶厯後堙閟者屢焉夫瀦之受水卑于習<lb/>
坎而江之入海亢于久閼以習坎之卑當久閼之亢則<lb/>
入之者如建瓴而出之者如拉釜其為震盪固不待言<lb/>
又況吳淞一江尤為蘓常以南嘉杭以北六郡之水之<lb/>
所灌注而靡遺者哉今<lb/>
<pb n="KR4f0030_WYG_072-5b"/>
天子御極之十年三吳水甾臺使上請開吳淞故道發<lb/>
水衡十萬由五渡迄上海亦畚亦鍤凡七十餘里飢民<lb/>
之廩役以丐活者萬有千計不期月而告成其六郡圩<lb/>
田變舄鹵就土膏耜之趾之已有漸矣然而朝潮夕汐<lb/>
脅沙而奔擔水斗泥遲久易壅曩者范公文正創謀立<lb/>
閘設坊于江海之㑹板障之使濾濁而後入<hi>板字下疑有以字</hi>
門以餞之使挾滓以並出猶且僱捺<hi>缺一字</hi>之夫造鐵帚<lb/>
之櫓是以終宋之世未嘗全閼暨入明以來夏公忠靖<lb/>
<pb n="KR4f0030_WYG_072-6a"/>
開濬于前海公忠介疏瀹于後初未嘗不殫心修復而<lb/>
閘制未講旋啓旋塞因復建閘于上海縣北之黃龍口<lb/>
橫截海浦而無如海波之撞搪而易為圮也十五年秋<lb/>
大中丞慕公開幕斯地睹兹閘而惄焉憂之前此議葺<lb/>
者僉倣治河之法用栁䈾斷流戽水使涸然後楗木石<lb/>
而為之坊計栁䈾若干每一䈾約費至四五十緡合計<lb/>
不貲而役夫戽水日需千人且為日未易限也又役在<lb/>
農隙時當寒沍民艱臝躬以入水而朔風吹波衝䈾瀵<lb/>
<pb n="KR4f0030_WYG_072-6b"/>
石窞蕩叵測公向令錢塘聞浙地多水坊匠氏先範石<lb/>
陸地記其甲乙而次第縋水善泅者從而理之一如陸<lb/>
範所置力省而功倍且耐經久㑹上海任令浙人敏于<lb/>
相事立募浙匠之能者用其法先壘而作埂橫亘閘址<lb/>
如拾級然加板而縱覆其上則水無留行而易下而又<lb/>
楗木于埂末使免塌瀉然後樹三門而梁之廣左右䕶<lb/>
堤束水就道令不得汎具牒申約悉照規畫以從事始<lb/>
乙夘之臘迄丙辰陽月工竣民不知役帑不知費胥吏<lb/>
<pb n="KR4f0030_WYG_072-7a"/>
不按籍而派夫里工估不踰疆而運薪石三吳平土得<lb/>
籍耕耨六州黎庶並被沾溉于是此郡人士請勒石以<lb/>
記其事夫本<lb/>
國家之咸和播民見士于以急公而奉令不可謂非諸<lb/>
有司之力獨是疆域大事難于倡始既已計工按法扼<lb/>
持其要而迄于潰成猶且度支委輸必上省<lb/>
國課下惜民力使晝夜經畫期于百全而後已其灑澹<lb/>
鴻功于以慰<lb/>
<pb n="KR4f0030_WYG_072-7b"/>
聖天子南顧之勞與夫三吳數千里經久之計較之文<lb/>
正忠靖諸前烈又豈有媿夫以宋元明迄今或行或止<lb/>
歴數世而必不能興復者而一旦徐起而興之其亦偉<lb/>
矣後有興者庶亦有鑒于斯文<lb/>
　　　重脩蕭山縣學碑記<lb/>
古興作必書春秋二百餘年間凡城郭宫廟門臺廐囿<lb/>
其或興或作無不歴書之于冊而獨不及于學校然且<lb/>
子衿一詩刺學校之廢以為膠廩不修學者所恥則是<lb/>
<pb n="KR4f0030_WYG_072-8a"/>
立學之重等于立國原不必以類書冊而一當有間則<lb/>
必飭化以苴之蓋作之有藉于修也明矣是以唐宋之<lb/>
記學記立學也以其時里塾未定廟饗未合夫固有倡<lb/>
之者也今此之記學則記修學也以成廟而合成學但<lb/>
修之而事已畢也顧作易而修難作簡而修賾作在一<lb/>
日而修之者在百年古云力學貴自修豈虛語與邑之<lb/>
脩學在二十年前其時縣侯姚君以記文屬予貽書京<lb/>
師而予為應之今予甫還里而　文廟榱桷聞有闕于<lb/>
<pb n="KR4f0030_WYG_072-8b"/>
蝕齧者兩廡且瓦豁仰見星日頖之環門者如田坊圜<lb/>
橋于陸已久矣完石徐先生與昌亭謝先生秉鐸于兹<lb/>
力能以文教啟迪才士一時才士為都講者各發憤趨<lb/>
事以材以力稽器而考度任其物而就其功闕者補之<lb/>
仆者植之抑閼者疏而通之自殿而堂而廡而門而池<lb/>
而祔祠凡宦蹟邦賢與　聖所自出皆一一整理而各<lb/>
依于法㑹學使按部已歳除矣故事暮冬興役不妨農<lb/>
政而特以日偪短景由亥月以迄寅月謂之下功乃卽<lb/>
<pb n="KR4f0030_WYG_072-9a"/>
此下功末旬甫班程簿而不日告成届二月上丁而卽<lb/>
可祼瓚以從事自非兩師率作諸都講咸和以協勞<lb/>
不至此然則是脩亦力矣苐司事多人不能備載而較<lb/>
其尤著則吳子升金子書何子西堰王子錫晉趙子昂<lb/>
發來子賡虞孫子曰發家從孫端皆都講能任事者<lb/>
　　　山陽畢家溝勒石記<lb/>
山陽城南五十里曰畢家溝衡漕而枝而西接高堰洪<lb/>
澤諸湖之水然猶之漕也漕故北南行而溝抱西湖而<lb/>
<pb n="KR4f0030_WYG_072-9b"/>
北與漕合曰新漕故一溝也東受漕西受諸湖水中則<lb/>
沿漕堤而捍湖田雖田坊實繫之然故與漕渠相終始<lb/>
焉康熙四年夏恒暘之後繼以恒雨凡浹五晝夜諸水<lb/>
暴漲漕與湖憤溢抵諸溝而決堤而奔漕使以他故不<lb/>
暇視急檄山陽令朱君禹錫使治事君蓐食行僱諸庸<lb/>
水者臨潰堤杙之水濫不能下又杙之躬先負薪輿𨽻<lb/>
各畚諸土石戴漏踏坎砥其蕩而艮其植凡閱五晝夜<lb/>
築堤二一故堤一䕶堤也堤凡三十有九丈䕶差之堤<lb/>
<pb n="KR4f0030_WYG_072-10a"/>
成君告衆曰爾亦知都府之所以急是者乎淮之有漕<lb/>
也漕之有溝也溝之有堤也雖尺土而全漕與田坊均<lb/>
繫之矣都府汲汲于衛漕乃不暇選擇而使予予雖不<lb/>
職于水庸然終以此為坊田之事故不自量其不能而<lb/>
急受都府之使而不之辭詩曰念我獨兮我事孔庶吾<lb/>
願後之治此水者勿以事庶多推阻也衆曰善因記其<lb/>
言書之石<lb/>
　<lb/>
<pb n="KR4f0030_WYG_072-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集卷七十二<lb/>
</p>
<p>
</p>
  </div>
</body>
</text>
</TEI>
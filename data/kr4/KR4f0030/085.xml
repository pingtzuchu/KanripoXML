<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻八十五</head> <lb/>
    <p>
<pb n="KR4f0030_WYG_085-1a"/>
欽定四庫全書<lb/>
　西河集巻八十五<lb/>
　　　　　　　　　　　翰林院檢討毛竒齡撰<lb/>
　　墓碑銘<hi>二</hi>
　　故明中憲大夫太常寺少卿兵科給事中來君墓<lb/>
　　　　碑銘<lb/>
君諱集之字元成曾祖日升以嘉靖甲午舉人官雲南師<lb/>
宗州知州有文名而君繼之早嵗通經稍長即能以詩古<lb/>
<pb n="KR4f0030_WYG_085-1b"/>
文詞爭雄藝林而阨于童試崇禎六年始以附學改學生<lb/>
廪食髙等八年禮臣請特科舉天下士每學取廪食髙等<lb/>
者設兩塲試分經義論䇿硃其書與鄉試埒而君舉第一<lb/>
貢之南京國子監領已卯鄉薦庚辰成進士時房官陳函<lb/>
輝能文同房所收皆一時名下士聲大噪而館選數陿擠<lb/>
之改南京安慶府推官會天下多故獻賊破蘄黄流及旁<lb/>
郡沿江烽火接安慶君力搘拄之晝營儲峙夜率伍伯邏<lb/>
雉堞間顧兵民雜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>楚帥防江者駐安慶營日以蒭茭不即<lb/>
<pb n="KR4f0030_WYG_085-2a"/>
給糗糒闕然洶洶懷亂心而前後撫軍擁幕府自大鮮<lb/>
所獻替君獨竭忠誠以告陰為調劑得遂所陳請以故<lb/>
羇縻之雖賊三薄城而得以不壞方是時二京臺省聞<lb/>
君名疏記其所為爭起薦之章凡十數上而畿輔踵冦<lb/>
留不下乃以壬午鄉試充南京同考官薦戚藩等凡九<lb/>
人平賊鎮帥者寧南侯左良玉也遇賊湖湘間不利且<lb/>
匱餉大掠而東舳艫衘于江聲言勤王師所至讙譟不<lb/>
可測君駕舟見良玉良玉擁<graphic n="KR2721" url="https://raw.githubusercontent.com/kanripo/KR-Gaiji/master/images/KR2721.png" mimeType="image/png"/>具躡屣出接嘖嘖稱君為推<lb/>
<pb n="KR4f0030_WYG_085-2b"/>
官有名握手深結納由是下江悉無恙既而賊犯闕事<lb/>
棘南京拒賊者取君為兵科君不就先是鳯督馬士英<lb/>
以招永城賊募兵黔南道徽州兵饑剽食于婺源村民<lb/>
民拒且鬬殺傷黔南兵士英大怒特檄君往治欲以亂<lb/>
民律掩殺而君撫諭之覆言民殺刼人賊非殺兵無罪<lb/>
宜勿問士英心恨之而外憚其直顧無如何也至是君<lb/>
取召而士英方以故督入柄政反言君可用署以兵科<lb/>
將欲收之為私人而君恥不附遽改兵科為兵部後以<lb/>
<pb n="KR4f0030_WYG_085-3a"/>
他臣薦仍改兵科且並進太常少卿而<lb/>
王師已南下矣初君父舜和公亦廩食于學課君及君<lb/>
弟于儻湖之濵君嘗過念之曰此先公授書處也至是<lb/>
髠髪匿湖濵以著書自娯購古今載籍弆其中日與客<lb/>
論文及古今興喪得失兼近代掌故與夫身之所聞見<lb/>
者燃薪繼景娓娓不能已四方請敎者踵趾相錯共稱<lb/>
為倘湖先生明制輕武士遇獸衣輙嫚易之視若蒯𨽻<lb/>
即季世用兵稍稍敢自桀而終壓于制不得遂方君為<lb/>
<pb n="KR4f0030_WYG_085-3b"/>
推官時安慶帥馬君投糧儲道以名刺以為鎮將與叅<lb/>
政可平行也叅政責易板不報既而叅政驟開府巡撫<lb/>
其地乃修宿憾將置帥于法而君力解之且薦用焉至<lb/>
是帥歸命略地江東<lb/>
世祖皇帝嘉其能賜之以名且令提督江南兵開牙吳<lb/>
淞于是擇使拜書幣乞君況臨君以角巾往開轅迎君<lb/>
饗于堂膝地行酒臚列山海不可識人以為此國士之<lb/>
報云康熙十七年<lb/>
<pb n="KR4f0030_WYG_085-4a"/>
上開博學鴻儒科召天下才學官人可備著作顧問之<lb/>
選者撫軍以君應君辭之且曰吾年七十餘已嫗矣尚<lb/>
能為成君作衣補耶康熙乙卯君自為誌銘以為他人<lb/>
莫能言且多諛也越八年壬戌君始卒又三年其四子<lb/>
燕雯以己酉舉人赴公車門值予直史館<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>分明史文<lb/>
苑傳得君名已起草去燕雯適詣予具言竁門之石先<lb/>
公已自銘之矣惟是嘉懿未盡學者將勒文于饗醴之<lb/>
版比之顔光禄之碑靖節此非先生文不足重亦惟是<lb/>
<pb n="KR4f0030_WYG_085-4b"/>
先生與先公為忘年交文章親昵足徵信勿諛予曰諾<lb/>
又十年乃始為此君所著書目備載明史經藉志其在<lb/>
經曰讀易隅通曰易圖親見曰卦義一得曰春秋志在<lb/>
曰四傳權衡在籍曰倘湖文案曰南行偶筆曰南行載<lb/>
筆曰倘湖近刻曰倘湖詩餘在雜著曰樵書初編曰樵<lb/>
書二編曰茗餘録君嘗曰讀易隅通者一隅之通也然<lb/>
予是時方嬰城藏燈木樵每從塹隅旁通之自為誌曰<lb/>
予所著有某書及雜劇之兩紗秋風三叠而已案兩紗<lb/>
<pb n="KR4f0030_WYG_085-5a"/>
三叠史志皆不載以雜劇故也顧予知君事君以崇禎<lb/>
已已赴童試縣斥之粘其文于門庚午再試再斥之然<lb/>
而府試拔第一時年二十七始附學于是作兩紗劇一<lb/>
紅紗謂以紗幛目眯五色也一碧紗則紗蒙其舊所為<lb/>
詩貴與賤易觀也夫通塞之難憑如此子六人皆以文<lb/>
名具劉氏補誌兹不載銘曰<lb/>
君功在一方而名垂四涯其文可傳者則蔵之倘湖之<lb/>
湄誌而銘君自為之遺言軼事不可既于是乎有墓旁<lb/>
<pb n="KR4f0030_WYG_085-5b"/>
之碑然而遲之以至于今曰非諛墓辭<lb/>
　　　汪贈君墓碑銘<lb/>
汪贈君以康熙改元之一十有四捐舘舎去予方赴徵<lb/>
車未皇弔也越明年予以史局留京師又十年告歸始<lb/>
與贈君之子游嘗從舊文社祭酒在先朝訂交若柴君<lb/>
虎臣陳君際叔軰藉藉稱贈君為人時用知物善推有<lb/>
以益所無與貧賢者往來不私其居出物鮮留吝而終<lb/>
以不匱今其人不可見矣而善子繼之見其子則一如<lb/>
<pb n="KR4f0030_WYG_085-6a"/>
見贈君焉以故予與贈君之子交稍通即予身所遇偶<lb/>
為他誤亦嘗藉贈君之子以補鏝其間予因而好之乃<lb/>
距告歸又十年而後以修贈君墓謁予為碑予何敢辭<lb/>
予按贈君狀知贈君生于前朝萬歴之三十六年當崇<lb/>
禎改元海颶發三日東洋水髙挾陂塘而奔而上江蜃<lb/>
蟄四起浲洞之出山者瀖濩而下山海相摶擊骴浮蔽<lb/>
江會贈君齎載歸駕所乘舟率長年拯溺每拯一人則<lb/>
量棄所載懼不容也及拯滿而載已盡暨十三年秋旱<lb/>
<pb n="KR4f0030_WYG_085-6b"/>
蟲南飛斗米五百錢冬大厲贈君賑以糜凡執厲來者<lb/>
悉納之或以傳厲告君不應乃飢活而厲亦無恙當是<lb/>
時國運方百六天變日至父老嘗言辰水辰旱土敗而<lb/>
民散則以洚水當戊辰而蟲在庚辰予少每聞之而怵<lb/>
于心也然而天有災人則弭之國固不可支而閭里草<lb/>
莽乃先芘而依維之自明亂以後贈君每于故交之貧<lb/>
者倍相周䘏家人戚友凡有婚嫁死喪者求即應之里<lb/>
中寒士每嵗除各贈以卒嵗之貲如恒課然雖歴久不<lb/>
<pb n="KR4f0030_WYG_085-7a"/>
已夫天地生財莫之短長然而人每生于嬴而死于絀<lb/>
當夫五金在地過而勿視而一經筐篋則遂資之為口<lb/>
體服食舟車棟宇之具乃其嬴者嘗至揮棄而不足者<lb/>
銖銖焉此在平成俱有之而喪亂尤甚幸而挾詩書作<lb/>
長吏可矯語亷節陰相摲取而户牖之子家室單弱嵗<lb/>
時無以給祭祀進醵修艇每不足以自通彼夫豪奢之<lb/>
俗冬食萍薤晦布星月一飯十金猶歉于茹啖而有如<lb/>
儋石不充暫假升斗即以之摩腹而有餘是升斗之惠<lb/>
<pb n="KR4f0030_WYG_085-7b"/>
重于千倉一勺之濡寛于四溟也世有贈君吾知閭巷<lb/>
鮮饑溺已順治十六年於潛盜起刼君父于砦而索其<lb/>
貲君至砦即羅拜還之嗣後凡在家在客遇有盜輙相<lb/>
戒勿犯贈君諱廷瑜字汝待徽之休寧人其所居西鄉<lb/>
名西鄉汪氏西鄉汪氏初以勲爵起家而既而甲第遍<lb/>
天下今徙居杭州顧在杭猶隆隆也子肇華次肇昉又<lb/>
次肇齡則世所稱善繼君者君有聲成均而肇齡以諸<lb/>
生入國子不墜其學諸子姓婚嫁俱具狀銘曰<lb/>
<pb n="KR4f0030_WYG_085-8a"/>
既豐于徳而又不嗇於所藏斯進可逮物而退亦自臧<lb/>
乃通財化幣而推恩于鄉邦使閭里貧乏雖居亂而不<lb/>
及于荒則凡少丁百六長罹更革者而聞其言而不能<lb/>
相忘是君雖在地而其可傳者仍在人也曰君何嘗亡<lb/>
　　　徵士徐君墓碑銘<lb/>
君仲山諱咸清上虞下管村徐氏歴世以科目為京朝<lb/>
官祖諱隣萬厯壬午舉人僦居會稽父大司馬諱人龍<lb/>
與伯父諱宗孺同母兄弟同登萬厯丙辰榜進士伯父<lb/>
<pb n="KR4f0030_WYG_085-8b"/>
還下管而司馬公留會稽之稽山門家焉君生而慧一<lb/>
嵗識字五嵗通一經甫畜髮即能以官監生應鄉舉入<lb/>
塲有文章名仲商夫人者大冢宰商公諱周祚女也國<lb/>
色與女兄蘇松巡撫祁公夫人俱能詩近世能詩家呼<lb/>
為伯仲商夫人冢宰公還朝值司馬公以副都御史巡<lb/>
撫山東見君于官署而愛之許為婚姻會國變司馬公<lb/>
以大司農起用被召中道旋返破産與兩浙巡撫黄鳴<lb/>
俊募閭左勤王不利南都建號者仍以公與馬士英同<lb/>
<pb n="KR4f0030_WYG_085-9a"/>
掌本兵而公怒却之提一旅歸與故總兵官王之仁屯<lb/>
之西陵名西陵軍<lb/>
王師下江東西陵軍潰司馬公踉蹌走海上家人東西<lb/>
竄暨稍定而君方重病且以國難遘家難意托落無生<lb/>
人趣及行嘉會禮却扇驟見商夫人大驚曰吾以是為<lb/>
王覇妻足矣乃就故居稽山門辟寢前廣庭構以藥欄<lb/>
設長筵當中發故所藏書散垜之而對坐縱觀暇則抽<lb/>
牘各為詩如是有年天台老尼從萬年來遙望見夫人<lb/>
<pb n="KR4f0030_WYG_085-9b"/>
合掌曰此妙色身如來也蓮花化生相好光明既而咄<lb/>
唶曰善持之善持之㡬見曼陁長人間耶于是君與夫<lb/>
人約請各為課程吾當著一書銷此白日而子且從老<lb/>
尼請發願寫玅蓮花經三部以延其年何如夫人然之<lb/>
乃復自揣著何書吾研練經術久矣請合并羣籍而正<lb/>
定之以勒取其意與事之裨世用者筮之得屯之五曰<lb/>
小貞吉大貞㓙曰猶之屯爾寧為其小者而已于是著<lb/>
小學一書慱取揚雄訓纂許叔重説文以及梁顧野王<lb/>
<pb n="KR4f0030_WYG_085-10a"/>
玉篇并後儒川篇篇海諸書以正字形取陸法言切韻<lb/>
孫愐唐韻暨宋祥符景祐間廣韻集韻諸書以正字聲<lb/>
而于是縱考十三經子史文集暨漢唐宋元諸大小篇<lb/>
帖凡有繋于釋文者悉旁搜博採以正字義自一畫以<lb/>
至多畫分若干字合若干巻名之曰資治文字而夫人<lb/>
齋蔬性不喜肉食至是斷之日給粥一瓷酪一瓷金菊<lb/>
湯一瓷焚香滌指以辰申二時寫梵頁三番計三部合<lb/>
計所寫字二十萬八千有嬴凡三年寫成會廣孝禪寺<lb/>
<pb n="KR4f0030_WYG_085-10b"/>
大殿工竣三目尊者君方外友也率僧衆披衣拜于庭<lb/>
乞施二部去供其一于殿極甍間周以朱木凾而甃結<lb/>
之使風雨蟲䑕俱不得蝕而納其一于毘盧遮那世尊<lb/>
腹中綴以金銀寳珠而冪以錦紱撾皷集大衆宣揚之<lb/>
其餘一部則送之天台萬年龍藏中以老尼從萬年來<lb/>
也康熙十七年<lb/>
上開制科令京朝内外各舉郡縣有才學而堪與試者<lb/>
道撫爭薦君君辭不得遂赴京先是閣中判詞頭照前<lb/>
<pb n="KR4f0030_WYG_085-11a"/>
代典例多用查議查覆諸字而髙陽相公精字學謂字<lb/>
書無查字縱有之不作察解此必原判是察字而北無<lb/>
入聲呼察聲如查故訛查耳訛字何可用因啟奏<lb/>
御前凡判詞查字俱改察字然終不解查與察沿訛之<lb/>
始至是應制科者紛紛至每至必合數十人謁相公門<lb/>
下君進謁髙陽相公徐詢曰察聲訛查有始乎在坐無<lb/>
對者君逡巡曰漢書貨殖傳有之顧查為在聲之訛非<lb/>
察聲訛也髙陽矍然曰何言之曰古在本察字爾雅曰<lb/>
<pb n="KR4f0030_WYG_085-11b"/>
在察也堯典在璿璣玉衡以齊七政是也苐三聲呼在<lb/>
為查以查與槎同漢書貨殖傳山不茬蘖即槎蘖也而<lb/>
字乃從草而諧以在聲故在聲為槎槎轉為查則是查<lb/>
者在聲之轉也猶之在之又轉而為裁為財也若曰察<lb/>
之轉則是乂也差也察豈能轉查乎髙陽遽色變乃復<lb/>
進曰察聲不轉查然而在即察也改查為察可乎曰不<lb/>
可老子曰其政察察亦惟察名不可居故以在字隠察<lb/>
名而轉聲為查若改察仍察察也然則查可乎曰可曰<lb/>
<pb n="KR4f0030_WYG_085-12a"/>
此則僕之所未聞也夫字必有義查字無察義而有在<lb/>
聲使徒以聲同之故而不顧其義則道可盜也曰道固<lb/>
不可盜而在則可查不觀在又為裁乎在之為裁察義<lb/>
同也然而裁之又為財則無義矣裁可財則在可查矣<lb/>
裁之為纔僅義同也然而纔之又為才則無義矣才可<lb/>
纔則查可察矣髙陽<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然謝而起其後三相録試巻糊<lb/>
名然終不用益都相公薦于廷<lb/>
上曰有著乎曰有曰何著曰資治文字資治文字何謂<lb/>
<pb n="KR4f0030_WYG_085-12b"/>
耶曰字書也旁一相曰字書小學耳遂罷既而益都擬<lb/>
再薦不得君曰小貞吉吾向不為大而為小此屯也然<lb/>
而吉矣吾幸得歸矣初君到京時益都相公欲館君于<lb/>
邸會邸客將滿中有一客鄉人也作字補一書内有<graphic n="KR3795" url="https://raw.githubusercontent.com/kanripo/KR-Gaiji/master/images/KR3795.png" mimeType="image/png"/>
字註曰水雲角<graphic n="KR3795" url="https://raw.githubusercontent.com/kanripo/KR-Gaiji/master/images/KR3795.png" mimeType="image/png"/>遂音妻而入角部中或以問君君曰<lb/>
呂覽曰水雲魚鱗未聞角<graphic n="KR3795" url="https://raw.githubusercontent.com/kanripo/KR-Gaiji/master/images/KR3795.png" mimeType="image/png"/>也客大恨遂沮之至是欲<lb/>
再薦則同舍者再沮之君歸而逍遙仍與夫人相對坐<lb/>
戀花觀書越十年庚午七月七日微疾卒子東女昭華<lb/>
<pb n="KR4f0030_WYG_085-13a"/>
皆有才名越中閨秀舊稱伯仲商夫人其後伯商夫人<lb/>
女有祁湘君者繼夫人起而仲商夫人則昭華繼之既<lb/>
而昭華名藉甚過于湘君嘉興曹侍郎曰自左嬪蘇若<lb/>
蘭後文章之盛無如徐昭華者昭華婿駱生名襄錦乃<lb/>
為詞曰<lb/>
平原康樂席世勲兮將率妻子居之呉市門兮闔户著<lb/>
書其閒情兮如何翁思復舉明經兮區區小學等曲禮<lb/>
兮食肉食肝不如歸故里兮特負畚者非鴻妻兮老萊<lb/>
<pb n="KR4f0030_WYG_085-13b"/>
童鴻反比之荀倩兮七月七日黄姑上天兮竁門虛左<lb/>
將駐此玅色身兮君有子過中郎兮千秋之室堂堂兮<lb/>
誥贈奉直大夫都察院監察御史張公墓碑銘<lb/>
張公諱鎮字庚生世居武强之王家庄初以子星耀貴<lb/>
贈户部山東司郎中其卒時相國李公為誌其墓門久<lb/>
矣既又以次子星法貴贈監察御史㑹户部君以俸滿<lb/>
出為寧波府知府飾幣造請謂舎奠之石已礲墓左而<lb/>
獨不得文其陰念先生與任丘龎君同館同年而龎君<lb/>
<pb n="KR4f0030_WYG_085-14a"/>
之舉制科則實予所薦士也今龎君有素書敬問先生<lb/>
起居予敢藉龎君之請乞先生一言以大予工祝世世<lb/>
何如予不敢辭按公以文學顯明制重文事而輕武備<lb/>
及其季也盜賊充斥始飭督學使凡試髙等者必較射<lb/>
學宮以定甲乙然率具文耳公弱冠督學曹溶試真定<lb/>
已取第一及校射九中大驚謂此文武才超其等值崇<lb/>
禎癸未河北大亂盜賊剽鄉閭公乃集蒼頭設柝登臺<lb/>
四瞭且出竒計襲賊營捕賊梟桀賊苐聞王家庄兵皆<lb/>
<pb n="KR4f0030_WYG_085-14b"/>
却去既而京師陷公奉母闔土室棄文事武備不道每<lb/>
嘆曰吾兄弟三人皆以文章雄于時而予以稍健思出<lb/>
知計為救時之豪乃終不得遂豈非天哉順治三年稼<lb/>
部圏畿甸庄田為旗丁屯將入境公策馬赴行幕畫地<lb/>
抗論謂武强土陿居民並無厲阡畝再易不足稼圏屯<lb/>
未便反復詰難千餘言稼部義之當是時畿甸圏屯數<lb/>
千里獨武强免公家素封自謂推財不能如田文居鄉<lb/>
行義不能如王彦方則家食何為矣乃焚所責劵詢族<lb/>
<pb n="KR4f0030_WYG_085-15a"/>
戚中無子女者為之似續而分貲財以給之有不能婚<lb/>
塟者為婚塟修學舎鄉祠之圮發粟賑歉代償官錢之<lb/>
不能輸者元氏平姓婦老寡有操無貲不能達于朝公<lb/>
集諸生告督學使請<lb/>
㫖旌之并為造棹楔以髙其門上谷劉生因塟親南遊<lb/>
凡附身諸物楄柎俱具獨不得一美大槨巋然髙侈以<lb/>
陰娯其親徘徊武强界公聞之感其意立予百金使買<lb/>
槨砥沐游之通途致逺近來觀以為榮東明袁中書宦<lb/>
<pb n="KR4f0030_WYG_085-15b"/>
家子也不得于縣令縣令刳剥之不已羅織他事蒯捕<lb/>
數輩出家人竄走公坐賈人車跡中書所在而苫蓋之<lb/>
匿之車間驅而歸乃為舎養于旁縣營救備至伺事解<lb/>
陰為治貲裝赴都值特開制科詹事府詹事沈君聞中<lb/>
書名薦之入試中上巻授翰林院編修時中制科者北<lb/>
直五人而編修居其一為之詞曰<lb/>
公以文章顯而不于其身亦有武畧而惜不能救國家之屯乃散<lb/>
財肆志慷慨任俠而其志終不得伸吾所題者嗟乎此思賢之墳<lb/>
<pb n="KR4f0030_WYG_085-16a"/>
　　　刑部員外佟君夫人石氏墓碑銘<lb/>
夫人氏石遼東人曾祖諱漢以滿洲籍當<lb/>
定鼎之先從龍入關生子三長國柱阿思尼哈番次諱<lb/>
天柱即夫人祖也為關東總兵官有名又次廷柱固山<lb/>
額真夫人父諱瑾即總兵公子以副總兵官守孝陵進<lb/>
都督僉事母李太君<lb/>
誥封夫人則故名將諱成樑曾孫大同叅將殉難諱向<lb/>
堯女也夫人生最長其弟文郁侍御史文燦驃騎將軍<lb/>
<pb n="KR4f0030_WYG_085-16b"/>
文賢候補筆帖式獨夫人少有異姿且知書僉事公愛<lb/>
之密為擇配會大中丞佟公巡撫四川其子賦斌為刑<lb/>
部員外郎賢而有文遂歸焉當夫人歸時刑部君大父<lb/>
以宣府掛印大總兵家居中丞公撫蜀未能養也留君<lb/>
與夫人扶侍而宣府公卒中丞公聞訃將北還而奉<lb/>
㫖留任守制君復以覲省從任所還發未及到諸凡視<lb/>
饍嘗藥以及含歛殯奠皆夫人一身主之其間豐約贏<lb/>
歉無不中度然且大母王太君春秋髙不能隨任日夕<lb/>
<pb n="KR4f0030_WYG_085-17a"/>
藉夫人進養寒暖勞逸審伺之不輟如是有年以故王<lb/>
太君臨終流涕曰世焉有扶侍之勤如吾婦孫者乎既<lb/>
而中丞公移鎮中州薨于官君與夫人偕奔喪所遺幼<lb/>
弟稚妹皆在襁褓夫人乃接受而鞠粥之以丘㛮而兼<lb/>
保母自毁齒垂髦以至笄丳未嘗頃刻離左右迨治粧<lb/>
送姑登車結褵而夫人始以瘵病終也夫金閨之子生<lb/>
長嬌穉不習家人事又所至名門巨閥兩家彼此各以<lb/>
富貴相矜髙誰則甘勤苦而<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>法則如夫人者然則夫<lb/>
<pb n="KR4f0030_WYG_085-17b"/>
人亦賢已先是京師大厭時有師巫過門言某日當災<lb/>
至日地震以為驗夫人曰地震豈一家災乎此偶中耳<lb/>
斥之不與語及夫人有疾俗言師巫善祠神名曰跳神<lb/>
每跳師巫被錦繡念誦手擊神鞞腰繫諸鈴鐸而步搖<lb/>
之使聲與相應至跳畢覘神意當否不當然後扶病者<lb/>
徒跣至神前愬罪無不愈者或以强夫人夫人堅拒之<lb/>
曰死生在天豈一師婆能制之且吾生平無大罪自視<lb/>
瞭然乃欲以百年歸藏之身而徒跣衆前以延須臾吾<lb/>
<pb n="KR4f0030_WYG_085-18a"/>
不能矣乃于康熙甲子十二月初七日卒距生崇徳庚<lb/>
辰八月二十日享年四十有六以<lb/>
覃恩誥封夫人子一時傑候補主事娶總督倉塲馬公<lb/>
如驥姪昭勇將軍雲漢女女三長適湖廣巡撫張公朝<lb/>
珍孫刑部員外聖猷子枚次適佐領公畢拉子户部員<lb/>
外薩木哈三適内務府郎中張公萬禄子鼎鼐係以銘<lb/>
曰<lb/>
孝乎親而不惑乎神此庶士所難也而得之閨中之人<lb/>
<pb n="KR4f0030_WYG_085-18b"/>
雖豐碑華窆睪然墓門其瞭然歸藏者視此身<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻八十五<lb/>
</p>
<p>
</p>
  </div>
</body>
</text>
</TEI>
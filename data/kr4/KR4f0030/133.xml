<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百三十三</head> <lb/>
    <p>
<pb n="KR4f0030_WYG_133-1a"/>
欽定四庫全書<lb/>
　西河集巻一百三十三<lb/>
　　　　　　　　　　翰林院檢討毛竒齡撰<lb/>
填詞<hi>三</hi>
　小令<lb/>
　　　十六字令<hi>近調宜列賦題但本稿多不列今不敢增入後倣此</hi>
花下影跟人上玉墀誰推倒横著半氊兒<lb/>
　　　搗練子<lb/>
<pb n="KR4f0030_WYG_133-1b"/>
青草軟緑波長日暮鄉關思渺茫呉苑隋堤何處是滿<lb/>
江垂栁又垂楊<lb/>
　　　前調<hi>泊山塘作</hi>
雲淡淡雨絲絲舊日真娘何處祠横笛短簫聲漸逺藕<lb/>
花塘子夜來時<lb/>
　　　夢江南<hi>當緩緩歸曲妃埈曰按呉越王妃每歲歸臨安王遺  書云陌上花開可緩緩</hi>
　　　　<hi>歸矣呉人用其語為歌凄然又蘇子瞻有緩緩歸曲然用清平調引與此異</hi>
臨安去陌上已開花扇影似翻江上羽車簾剛拂艸頭<lb/>
<pb n="KR4f0030_WYG_133-2a"/>
沙緩緩好歸家<lb/>
　　　其二<lb/>
臨安去陌上已花開繞路烟絲籠煖去清江日影帶潮<lb/>
回緩緩好歸來<lb/>
　　　法駕導引<hi>送一苓和尚還羅浮</hi>
江㠶暮江㠶暮六月水西頭竹子牽來黄蛤履荷花汎<lb/>
去白螺舟送汝返羅浮<lb/>
　　　憶王孫<lb/>
<pb n="KR4f0030_WYG_133-2b"/>
東風吹栁覆金堤爽岸紅樓望去迷日映游絲捲幔低<lb/>
畫橋西一樹嬌花鳥自啼<lb/>
　　　前調<hi>遊西施山</hi>
西施歌館舊城東畫棟朱欄映碧空花絮隂隂趂晩風<lb/>
翠重重石上臙脂墮雨紅<lb/>
　　　翦半<hi>舊無此曲疑分一翦梅之半故名</hi>
光宅坊前十字街桃子花開杏子花開鈿頭櫟子有人<lb/>
猜恐是銅釵不是金釵<lb/>
<pb n="KR4f0030_WYG_133-3a"/>
　　　其二<lb/>
縛竹纎纎似女腰欲上溪橋怕上溪橋黑雲遮住北山<lb/>
㘭昨日風潮今日風潮<lb/>
　　　其三<lb/>
木槲花間乳鵲栖鵲也能飛花也能飛臨行空記艸花<lb/>
期二月當歸三月當歸<lb/>
　　　長相思<hi>泛舟西江即事</hi>
一橋低兩橋低棗樹灣頭西復西江深雨欲迷　早烏<lb/>
<pb n="KR4f0030_WYG_133-3b"/>
啼晩烏啼兩槳歸來烏未棲相逢半路溪<lb/>
　　　前調<lb/>
䨇頭釵獨頭釵一様金鵝兩様排釵梁起四臺　烏㡌<lb/>
來白㡌來湖就磯頭望幾迴菖蒲花未開<lb/>
　　　㸃絳唇<hi>送春</hi>
惱殺啼鵑逢人還道春歸去留人不住誰要留春住<lb/>
花絮茫茫萬㸃愁人緒歸何處春歸無路莫是人歸路<lb/>
　　　前調<hi>姜亦輿汝長庚邀聽琵琶</hi>
<pb n="KR4f0030_WYG_133-4a"/>
抱出檀槽金絲撥子輕輕落淺圍羅幙月上欄杆角<lb/>
夜半嘈嘈繁手驚相錯敲銀索夢回粧閣花底飛烏鵲<lb/>
　　　前調<hi>采蓮曲</hi>
南浦風微畫橈已到深深處藕花遮住不許穿花去<lb/>
隔藕叢叢似有人言語難尋泝亂紅無主一望斜陽暮<lb/>
　　　相見懽<lb/>
倚牀還繡芙蓉對花叢牽得絲絲栁線翠烟籠　愁思<lb/>
逺抛金翦唾殘絨羞煞鴛鴦銜去一絲紅<lb/>
<pb n="KR4f0030_WYG_133-4b"/>
　　　前調<lb/>
花前顧影鄰鄰水中人水面殘花片片繞人身　私自<lb/>
整紅斜領茜兒巾却訝領間巾裏刺花新<lb/>
　　　前調<hi>懐人</hi>
秋風嫋嫋登臺强徘徊兩兩鴛鴦飛去幾時囘　錢塘<lb/>
路西陵渡總天涯不是蚤潮又是晩潮來<lb/>
　　　霜天曉角<hi>仝丁大聲史窻臣徐徽之蔡大敬來成夫登望京門樓</hi>
平沙十里滚滚江潮水横下秋鷹如削短艸岸朔風起<lb/>
<pb n="KR4f0030_WYG_133-5a"/>
　欄杆人共倚舊關何處是記得西施去路殘陽外碧<lb/>
烟裏<lb/>
　　　前調<hi>曉起</hi>
栁烟如織病起逢寒食昨夜東風吹𦂳花梢上雨來急<lb/>
　曉開銅鏡立鏡光涵曉色驚見濃雲堆下梨花月一<lb/>
輪白<lb/>
　　　醜奴兒令<hi>妓席送酒</hi>
玉瓶春煖酴醾淺艶殺青哥窄䄂摩挱蚤把空桮弄鈿<lb/>
<pb n="KR4f0030_WYG_133-5b"/>
螺　擎來悞濕䨇條脫重瀉金波斜對銀河唱罷甘州<lb/>
奈若何<lb/>
　　　前調<lb/>
珠繩初絓銀河瀉花滿中庭露滿中庭嬾向庭前看月<lb/>
明　山屏幾褶孤眠久夢也難憑醒也難憑翻願今宵<lb/>
夢不成<lb/>
　　　減字木蘭花<hi>桑婦詞</hi>
城南暮雨尚有採桑秦氏女低繫桑籠獨倚桃花一樹<lb/>
<pb n="KR4f0030_WYG_133-6a"/>
紅　青驄西去口裏銜絲銜不住歸到燈前一任三眠<lb/>
與四眠<lb/>
　　　前調<hi>仝姜八孝亷有訪</hi>
陸公祠畔十里横塘行未半花港深深王四娘家何處<lb/>
尋　醁醅初注又是孝亷船欲去怕照菱花對面分明<lb/>
又一家<lb/>
　　　卜算子<lb/>
小鳥踏花枝花落如紅霰花樹朦朧一徑迷中有佳人<lb/>
<pb n="KR4f0030_WYG_133-6b"/>
面　愁見落花多欲去還留戀扇子盛來仔細看㸃㸃<lb/>
桃花片<lb/>
　　　前調<lb/>
門外緑楊堤門裏紅粧女何處金覊美少年故綰垂楊<lb/>
縷　風起攪楊花飛作㢘纎雨眼底迷迷不見人且聽<lb/>
黄鸝語<lb/>
　　　阮郎歸<hi>春暮</hi>
櫻桃子熟竹初肥南園晝啟遲蜂房濾粉暗成脾畫垣<lb/>
<pb n="KR4f0030_WYG_133-7a"/>
生緑衣　蒲雨漲栁橋低鞦韆深院迷杜鵑啼歇最髙<lb/>
枝有人還未歸<lb/>
　　　前調<hi>秋暮見曉粧者</hi>
拒霜花發傍粧樓樓前細水流隔花初日上簾鈎美人<lb/>
樓上頭　開碧篋瀉紅油鏡邊長坐愁鴛鴦瓦熱露華<lb/>
浮玉釵寒未抽<lb/>
　　　浣溪沙<hi>和任二王俌迴環韵</hi>
隂栁垂庭山枕斜禽鳴自上檻邊花深屏午夢隔牕紗<lb/>
<pb n="KR4f0030_WYG_133-7b"/>
　甕啟氷牙蛆瀉酒襟披雪眼蟹瀠茶臨粧晩掃淡黄<lb/>
鴉<lb/>
　　　迴前<lb/>
斜枕山庭垂栁隂花邊檻上自鳴禽紗牕隔夢午屏深<lb/>
　酒瀉蛆牙氷啟甕茶瀠蟹眼雪披襟鴉黄淡掃晩粧<lb/>
臨<lb/>
　　　武陵春<hi>登仙桃山</hi>
溪口桃花紅欲暮淺水泛胡麻行盡空林散紫霞來到<lb/>
<pb n="KR4f0030_WYG_133-8a"/>
上清家　縹緲香壇松飯熟石鼎醉丹砂歸路殘陽噪<lb/>
晩鴉回首亂雲遮<lb/>
　　　菩薩蠻<hi>即事</hi>
花前鼓瑟花間聽紅燈低照新粧靚侍婢喚行雲髙唐<lb/>
曾見君　玉籠香霧繞怕見青銅曉井上轆轤聲翻教<lb/>
睡畫屏<lb/>
　　　前調<hi>咏枕和友</hi>
珊瑚鏤枕珠闐細盤雲散澤香衣膩枯壓髩邊花花紅<lb/>
<pb n="KR4f0030_WYG_133-8b"/>
印一些　與誰同轉側繡出雙鸂鶒將枕付陳思陳思<lb/>
思不思<lb/>
　　　其二<lb/>
嘉文小褁雙絲紐單窩認得孤眠久淚浥口脂融相逢<lb/>
一夢中　花函遮短帔中有相思字銀燭夜來新深憐<lb/>
抱枕人<lb/>
　　　前調<hi>商霖臣納姬</hi>
溝頭流水山頭雪春江幾度迎桃葉桃葉渡江來江花<lb/>
<pb n="KR4f0030_WYG_133-9a"/>
兩岸開　珍珠量幾斛買得䨇蛾緑衫子緑于蛾雙蛾<lb/>
奈緑何<lb/>
　　　前調<hi>為楊生催粧者多見紙落縁上官知書也最後弟子周風逺索甡和詞</hi>
丹楓葉葉迎春小錦茵開處香鸞繞銀扇隔琱櫳燈花<lb/>
百子紅　櫩前烏鵲曙休遣催粧去賦得夜來珠昭容<lb/>
攬鏡餘<lb/>
　　　其二<lb/>
雕籃細壓花毬小金箱疊鎖蛛絲繞畫燭滿簾櫳雙樽<lb/>
<pb n="KR4f0030_WYG_133-9b"/>
琥珀紅　芙蓉清漏曙曉鳯銜烟去慢撒帳頭珠香奩<lb/>
貯有餘<lb/>
　　　前調<hi>顛倒韵伯兄大千姪阿蓮仝作</hi>
藥欄勾墮銜釵雀雀釵銜墮勾欄藥花落畫屏紗紗屏<lb/>
畫落花　曉山關㕍繞繞㕍關山曉人逺惜殘春春殘<lb/>
惜逺人<lb/>
　　　其二<lb/>
軟鋪銅甃飛紅淺淺紅飛甃銅鋪軟深巷栁摇金金摇<lb/>
<pb n="KR4f0030_WYG_133-10a"/>
栁巷深　爚篝香霧薄薄霧香篝爚門掩半黄昏昏黄<lb/>
半掩門<lb/>
　　　其三<lb/>
去春三鳥栖來曙曙來栖鳥三春去邊塞絶秋千千秋<lb/>
絶塞邊　錯彈哀抵角角抵哀彈錯樓倚謝娘秋秋娘<lb/>
謝倚樓<lb/>
　　　其四<lb/>
井榦雙斷金絲綆綆絲金斷䨇榦井城上響啼鶯鶯啼<lb/>
<pb n="KR4f0030_WYG_133-10b"/>
響上城　綺園南去騎騎去南園綺遲日墜鳴機機鳴<lb/>
墜日遲<lb/>
　　　其五<lb/>
簸錢金壓花裙唾唾裙花壓金錢簸斜日鬬鈿車車鈿<lb/>
鬬日斜　酒胡雕列缶缶列雕胡酒孤燭醉當罏罏當<lb/>
醉燭孤<lb/>
　　　其六<lb/>
熨香沉斗珠繩屈屈繩珠斗沉香熨花鴨睡籠紗紗籠<lb/>
<pb n="KR4f0030_WYG_133-11a"/>
睡鴨花　減絲荷漏淺淺漏荷絲減長夜好難量量難<lb/>
好夜長<lb/>
　　　其七<lb/>
燭槃深影春<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曲曲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>春影深槃燭迷路入花溪溪花<lb/>
入路迷　枕函空覆錦錦覆空函枕遮莫苦棲鴉鴉棲<lb/>
苦莫遮<lb/>
　　　其八<lb/>
刺桐花滿髙橋寺寺橋髙滿花桐刺魂斷幾家村村家<lb/>
<pb n="KR4f0030_WYG_133-11b"/>
幾斷魂　去騧嘶落絮絮落嘶騧去娘度夜中霜霜中<lb/>
夜度娘<lb/>
　　　其九<lb/>
小姑村映青溪曉曉溪青映村姑小家是就磯斜斜磯<lb/>
就是家　返舟蓮櫂逺逺櫂蓮舟返儂識舊娃宫宫娃<lb/>
舊識儂<lb/>
　　　其十<hi>寄友</hi>
上潮春漲西陵望望陵西漲春潮上寒雨渡來難難來<lb/>
<pb n="KR4f0030_WYG_133-12a"/>
渡雨寒　燕泥銜斷檻檻斷銜泥燕時苦作蠶絲絲蠶<lb/>
作苦時<lb/>
　　　其十一<hi>訪所歡作</hi>
路旁廂板烏椑樹樹椑烏板廂旁路尋處甚隂隂隂隂<lb/>
甚處尋　縷絲千㸃雨雨㸃千絲縷何若别情多多情<lb/>
别若何<lb/>
　　　其十二<hi>落㠶亭送女士黄皆令逺行</hi>
窄㠶輕落亭前驛驛前亭落輕㠶窄紅露浥花襱襱花<lb/>
<pb n="KR4f0030_WYG_133-12b"/>
浥露紅　渡淮臨雨暮暮雨臨淮渡長過莫愁鄉鄉愁<lb/>
莫過長<lb/>
　　　攤破浣溪紗<hi>懐張七雛隠粤東未歸</hi>
黄木灣前蘆㕍稀琵琶洲畔竹花飛南去陸郎烟瘴裏<lb/>
幾時歸　翠鳥羽長臨鏡逺章魚海濶跳波微看到木<lb/>
棉紅又白好裝衣<lb/>
　　　少年游<hi>過陵下感舊</hi>
當時邂逅凌家山下桃樹滿前津今來又值桃花開後<lb/>
<pb n="KR4f0030_WYG_133-13a"/>
不見那時人　香輪翠幙陵前路日影動飛塵流水横<lb/>
斜鳥啼哀怨愁對武陵春<lb/>
　　　南柯子<hi>鬬艸詞</hi>
喜摘唯紅豆難攀是白榆百花亭外展氍毹藏得宜男<lb/>
臨賽又踟蹰　綃帕牽藤刺緗幱褁露珠朦朧却把翠<lb/>
鈿輸暗揀花枝挿補髩邊虛<lb/>
　　　前調<hi>和楊王客賦得玲瓏隔牕語</hi>
青漆垂銀鑰丹紗映玉櫳隔牕嬌立小芙蓉兩地分明<lb/>
<pb n="KR4f0030_WYG_133-13b"/>
細語一燈紅　好鳥音初剪幽蘭氣轉濃相看枉自喚<lb/>
玲瓏一寸明螺槅子萬重峰<lb/>
　　　前調<hi>落花</hi>
粉蕊飄來薄紅英落處稀一團并作屐頭泥却是桃花<lb/>
飛過李花飛　殘粉留青蒂零紅斷碧枝落花那辨蚤<lb/>
和遲空自曉風吹了晩風吹<lb/>
　　　前調<hi>飲龔氏</hi>
梧子叢臺敞荷香小幕開氷漿雪瀣滿罇罍時見梁間<lb/>
<pb n="KR4f0030_WYG_133-14a"/>
䨇燕自飛回　覆艸傳螺盌藏鉤覓墜釵閨中栁絮謝<lb/>
家才妬煞王郎私遣隔簾猜<lb/>
　　　鷓鴣天<lb/>
絳帳迢迢結作雲東風吹縐石榴紋芙蓉弄色調金粉<lb/>
蛺蝶尋雙認繡裙　花羃䍥思紛紜游車歸去日斜曛<lb/>
不知唱得難忘曲十二釵邊若箇聞<lb/>
　　　前調<hi>過女教塲有感</hi>
銀甲琱戈小隊工内家宣勅教從戎山蘿覆鏃縈金細<lb/>
<pb n="KR4f0030_WYG_133-14b"/>
野火燒旗閃幔紅　宫月静陣雲空鳯凰山下抱龍弓<lb/>
珠兠玉靸團營路小雨寒花何處逢<lb/>
　　　前調<hi>賦得鴛鴦沙路逺</hi>
翠鬛紅翹金蹠低藕花多處一汀迷誰憐比翼琴臺瓦<lb/>
枉織雙絲錦字機　銀埒逺玉塘稀天長海濶幾時歸<lb/>
相離只解相思死那解相思未死時<lb/>
　　　其二<lb/>
蓼浦蘭江隔逺涔彩毛飛去信音沈十三絃上鎪金柱<lb/>
<pb n="KR4f0030_WYG_133-15a"/>
二八<graphic n="KR2169" url="https://raw.githubusercontent.com/kanripo/KR-Gaiji/master/images/KR2169.png" mimeType="image/png"/>頭琢玉簮　無處覔好難尋空留雙影繡羅衾<lb/>
幾回欲向沙頭路到得沙頭路轉深<lb/>
　　　玉樓春<hi>姜汝髙公子迎婚武林</hi>
梅花開滿清江路北府夜凉新<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>度誰開扇上五明羅<lb/>
只掛燈前九子璐　西陵水削廻潮暮雙琖乍傳天欲<lb/>
曙開元新賜小金錢撒在帳中無覔處<lb/>
　　　前調<hi>八月宿姜真源憲使後院夜飲仝小農汝旦作</hi>
紅蕖小幙開深檻微雨乍收凉漏淺酒淹罏火帶霜吹<lb/>
<pb n="KR4f0030_WYG_133-15b"/>
風攪燭油和熖翦　銀船交泛明河轉玉樹當軒共婉<lb/>
孌夜深空憶廣陵濤水繞曲江知近逺<lb/>
　　　前調<hi>題詩緯有叙</hi>
　乃若金箱填字逺過縹嚢鏤管成文勿需黛椀秋金<lb/>
　懐寳鍼之篇晨鏡掛玉臺之咏則有寄㫖蒲生興情<lb/>
　紈素藏明月于篋笥之中望悲風于枲蔴之末雖或<lb/>
　華釵曜首難間兩思澁布縫衣徒傷十指誠哉托累<lb/>
　歎以叙情惟導揚之撫志者矣夫隂陽麗居𤣥黄以<lb/>
<pb n="KR4f0030_WYG_133-16a"/>
　間竒偶環生鍾吕惟錯故物情以抒播而相宣幽思<lb/>
　縁咏謡而就闡曩者嵞山嬌女創始南音於越小君<lb/>
　實憐西往周官諧淑女之章尹姞重都人之什則夫<lb/>
　學士稱詩不疑備録閨中揚誦能無軼音洎乎偼伃<lb/>
　嗣徽於有漢令暉振藻于齊代鳥聽三妹未誤吹桃<lb/>
　蘭偶二媛不生上葉縱左兒金艸數樹遺馨陶氏鈿<lb/>
　筝幾行斷線亦且修肴扶寸而成味繭絲雜組以為<lb/>
　色况復盤中屈曲刀尺所未傳錦上迴環機絞所難<lb/>
<pb n="KR4f0030_WYG_133-16b"/>
　及以至翾風多仙去之思著日起忘歸之樂即新聲<lb/>
　苦耳子夜歌來舊地驚心陽春看去妓童且戀其金<lb/>
　鈿嫂婢竟摷夫團扇沙門留少婦色比苕華湘岸送<lb/>
　嬰兒號為蘭杜斯亦叢<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>所難遺稇䆄之必備也且<lb/>
　夫古之稱採摭者豈徒摫長飾孑周流美好云爾哉<lb/>
　蓋將以離合衆多區别媮妙而善用其所至優也雜<lb/>
　花非一色而皆醸于目紛割非一味而皆蕩于齒故<lb/>
　混絲匏于條貫之㑹則扭矣列黼畫于纂組之班則<lb/>
<pb n="KR4f0030_WYG_133-17a"/>
　殽矣故夫曩帙既備捜討易為功近載未詳賓陳難<lb/>
　為力茍其故杼之纒綿自必殘絲之紹屬然而空織<lb/>
　無緯求匹自難絲子未生春蠶已化當日婉兒選士<lb/>
　帳殿珠飛惠姬授書藜屏火爟加以婦功而受婦絲<lb/>
　則絣絽不失其文以女士而作女誡則窈窕不傷其<lb/>
　體矧玉映嗣本中郎家餘鮑照紅唫未斷還傳靧面<lb/>
　之詞緑篋堪留實儲傷心之句曾攬珮纕于澧外已<lb/>
　散珠唾于雲間則其堇銅照物鏡裏花開魏尺量衣<lb/>
<pb n="KR4f0030_WYG_133-17b"/>
　燈前錦爛紅蛾著樹必當收園客之絲綺瑟停歌誰<lb/>
　謂減嫘妃之鑷哉<lb/>
呉山曉閣粧螺子山木倒開蠻鏡裏筆牀閒寫竹衣紅<lb/>
書帶自垂藤菜紫　機頭小軸穿花綺纂就散絲盈絡<lb/>
緯秋波千頃照芙蓉無數綵雲江畔起<lb/>
　　　虞美人<hi>九日蠡城遇雨</hi>
龍山秋曙官亭冷烟鎖茱茰井西風吹雨雁南來何處<lb/>
還登戲馬宋公臺　美人壚下桑郎熟細把金錢菊遼<lb/>
<pb n="KR4f0030_WYG_133-18a"/>
東皂㡌墮堪傷不道滿城風雨又重陽<lb/>
　　　前調<hi>廣陵李宗伯寓觀女劇作</hi>
蕪城新曲勾欄淺覆地氍毹軟小蠻金管雪兒筝二十<lb/>
四橋明月照人醒　三朝不作銜書鳯但舞江南弄曉<lb/>
風散去彩雲愁可是竹西歌吹舊揚州<lb/>
　　　前調<hi>喜來我平歸自江右寄詩并詢徐大文張祖望呉雲章消息</hi>
布颿婀娜江州至貽我相思字懐中一日九開看記得<lb/>
舊時風雨夜闌干　潮平若泛西陵渡須把滕王賦南<lb/>
<pb n="KR4f0030_WYG_133-18b"/>
州榻冷劎城凉借問延陵何日下南昌<lb/>
　　　前調<hi>寄懐鄒訏士</hi>
宫鶯細囀皇州路花煖金盤露春風扈從賦長楊䇿馬<lb/>
歸來重醉酒壚傍　錢塘五月氷壺曉别館新荷小瑶<lb/>
辭百幅重南金思煞梁園客子到如今<lb/>
　<lb/>
　<lb/>
　西河集巻一百三十三<lb/>
</p>
<p>
</p>
  </div>
</body>
</text>
</TEI>
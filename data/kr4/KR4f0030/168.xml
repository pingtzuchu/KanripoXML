<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百六十八</head> <lb/>
    <p>
<pb n="KR4f0030_WYG_168-1a"/>
欽定四庫全書<lb/>
　西河集巻一百六十八<lb/>
　　　　　　　　　　翰林院檢討毛竒齡撰<lb/>
　　五言律詩<lb/>
　　　江水<lb/>
江水滔滔下浮雲蕩蕩開烟霏朝日起沙動早潮来舟<lb/>
落蕪闗遠帆紆瓜歩廻山前空幕府無復舊軍臺<lb/>
　　　過采石有懐李白<lb/>
<pb n="KR4f0030_WYG_168-1b"/>
李白揚帆出曽披宫錦袍我来尋舊蹟空見水滔滔墜<lb/>
石分風急清江蹙浪高綠蘿寒月下一詠醉酕醄<lb/>
　　　塞下曲<lb/>
結束事長征前軍早抗旌闗山雲裏度隴水笛中鳴彍<lb/>
衛三城戍良家六郡兵爭先須努力驃騎舊行營<lb/>
　　　沓壁<hi>新都山行作</hi>
沓壁廻青嶂懸峯落翠微曉雲隨馬去春草待人歸溪<lb/>
漲平流沫林長間落暉十年棲隱志貧賤苦相違<lb/>
<pb n="KR4f0030_WYG_168-2a"/>
　　　入山偶成<lb/>
種藥神農地牽牛巢父家水禽時變響山草逓開花雲<lb/>
隙流天影巖空墜日華春深人不見愈覺此中遐<lb/>
　　　過梁園<lb/>
春風吹薄雪剛度梁園時駐馬一為賦悠悠使我思繁<lb/>
條抽野舘細草滿長陂千載鄒枚興無人與共知<lb/>
　　　宿商丘作<lb/>
弱柳環城細叢菁被畮繁春天行宋苑暮雪度梁園曲<lb/>
<pb n="KR4f0030_WYG_168-2b"/>
閣飛花冷寒袍㸃絮温清泠池上客誰與共開尊<lb/>
　　　行上江將次入湖出馬當山下語船子<lb/>
只覺雲颿駛寧愁江路長乘風開魯港計日上潯陽曉<lb/>
嶼翻龍蟄秋花豔馬當黄頭天上轉辛苦櫂船郎<lb/>
　　　江行<lb/>
日日上江行秋風兩岸生波翻當利浦天盡豫章城磯<lb/>
路烟樓逈闗門水木清前灘爭賽過杳杳聴鳴鉦<lb/>
　　　渡黄河仝王侯服栢肯堂兩明府作<lb/>
<pb n="KR4f0030_WYG_168-3a"/>
淮海南来盡黄河北去高百年吾渡此萬里一波濤落<lb/>
日廻檣櫓春風滿布袍相期慚破浪不敢上君舠<lb/>
　　　鈞州署中夜飲題史使君惜隂亭壁四首<lb/>
春夜開官閣華燈散酒桮天高星漢合地勝鳯凰来小<lb/>
檻凌橋聳繁花照水開中宵幽思洽疑上古鈞臺<hi>嘉模曰鈞</hi>
<hi>州以夏饗鈞臺故名署有黄霸集鳯凰址</hi>
　　　二<lb/>
暇集黄公署宵分大禹城人標清頴志亭以惜隂名短<lb/>
<pb n="KR4f0030_WYG_168-3b"/>
燭圍紗冷方塘引溜輕相逢能痛飲藉有使君情<lb/>
　　　三<lb/>
暗水平當席春鳩宿繞枝河魚烹萊釜露蕋滴鈞瓷<hi>時以</hi>
<hi>自製鈞州瓷挿花侑酒</hi>臺逈迷長葛星寒掛具茨子房初隱地俯<lb/>
仰一追思<lb/>
　　　四<lb/>
襆被聨深廨盤餐勝故鄉官貧情較切漏短話偏長潁<lb/>
水通池細襄陵瀉酒香馮唐吾自老汝已久為郎<lb/>
<pb n="KR4f0030_WYG_168-4a"/>
　　　飲汴園<lb/>
我愛魏公子西游入汴園楊花天際落蝴蝶草頭翻估<lb/>
市停車騎繁臺對酒尊侯生悲老去不復在夷門<lb/>
　　　登太白酒樓<lb/>
太白何為者夷然醉此樓千秋狂客去吾亦此中游碧<lb/>
柳當軒合青天入濟流金魚誰作佩來徃任悠悠<lb/>
　　　入嵩陽將登嵩嶽有作<lb/>
太室群峯峻轘轅拾磴長春雲飛馬足愁絶古嵩陽玉<lb/>
<pb n="KR4f0030_WYG_168-4b"/>
女摇潭水山花墮石梁漢皇金匱杳何處挹瑶漿<lb/>
　　　登嵩嶽感懐<lb/>
昔誦嵩高峻今知喬嶽尊紫微通帝座黄葢繞天門中<lb/>
宅思伊洛平原眺陸渾春心千里度極目總愁魂<lb/>
　　　上子晉峯懐姜十七梧蔡五十一仲光錢六霍<lb/>
不得毛甡友同登子晉峯青天空浩蕩挿滿碧芙蓉伊<lb/>
闕黄河湧函闗紫氣重攜君詩句在驚下九潭龍<lb/>
　　　游楊氏園林和韻<lb/>
<pb n="KR4f0030_WYG_168-5a"/>
共攬名園勝寒風曉渡河長堤環墜柳曲閣掛層柯叠<lb/>
石刳巖磵開樽對薜蘿赤欄廻合處愁望起高歌<lb/>
　　　二<lb/>
重坂尋幽境崇臺設錦茵相攜金谷酒同是兎園人白<lb/>
落寒郊木丹流石洞銀嚴飈隨倡和眞覺愧陽春<lb/>
　　　飲吳晟<lb/>
永夜開襟緩茅堂對酒清環林棲鳥靜深燭照人明冰<lb/>
雪鄉闗思盤餐地主情儁才推附子羡汝早知名<lb/>
<pb n="KR4f0030_WYG_168-5b"/>
　　　齊州道中遇雨<lb/>
千乗起黄埃終風終且霾雲從滄海上雨自泰山来村<lb/>
酒春前釀障泥渡後開東行分霡霂愧乏濟時材<lb/>
　　　疊嶂<lb/>
疊嶂丘中度晴川郭外分草烟䲭尾散花氣馬頭薰樹<lb/>
響疑過雨山遥不斷雲棲棲瞻闕里不欲忘兹文<lb/>
　　　懐蔣斐濟上<lb/>
曽遇張公子傳君下濟川今来濟口望不見杜陵船黍<lb/>
<pb n="KR4f0030_WYG_168-6a"/>
酒東亭晩楊花春店前江東賀監在翹首正蒼然<hi>徵說曰西</hi>
<hi>河與大鴻先生最好聞在故淄川相公宅徃尋之不遇涕泣而返大鴻稱杜陵生</hi>
　　　收綠堂小集即事<hi>胡奏膚别業也</hi>
别舘分晴早閒堂收綠深樽中饒美醖座上有鳴琴屏<lb/>
散蒲葵彩城垂薜荔隂相逢毋恨晩所藉在知音<lb/>
　　　二<lb/>
碧幛依修堞青枝繞曲房到来惟有靜坐久自生凉檐<lb/>
鳥隨風囀庭花散雨香樽盤成晤對幽思總難忘<lb/>
<pb n="KR4f0030_WYG_168-6b"/>
　　　漫成<lb/>
遲日思難盡方春人未還平樓看野集短草度空山少<lb/>
婦騎驢穏村童牧豕閒可憐逃楚客猶滯武津闗<hi>徵說曰河</hi>
<hi>以北呼市曰集呼暸臺曰平樓此是方語</hi>
　　　早行<lb/>
凉月尚在地出門趂早行燈前騎馬去草裏聴雞鳴漲<lb/>
水傾河岸連山度土城勞歌相繼起仝有旅人情<lb/>
　　　從遲村湖到王鄼橋道中<lb/>
<pb n="KR4f0030_WYG_168-7a"/>
宵發遲湖口明經王鄼橋星稀遥岸火風起逆舟潮霜<lb/>
店藜炊早烟林棗路遥百年豐沛地環視總蕭條<hi>徵說曰地</hi>
<hi>屬鳯陽</hi>
　　　雨過<lb/>
雨過麥苗清楊花撲地輕平田千蝶舞深店一驢鳴上<lb/>
估牽車度村姑擔水行雙帘鯖饌美猶似汴梁城<lb/>
　　　集鳬亭<lb/>
小檻當湖勝茅堂曲水西綠楊賔騎滿碧篠女墻低落<lb/>
<pb n="KR4f0030_WYG_168-7b"/>
日傾樽晩隣園入牖迷酒酣悲聚散展轉愧雞栖<lb/>
　　　廣陵城下作<lb/>
白露流江浦黄花隔永興鄉心異潮水夜夜返西陵人<lb/>
靜垂銀鑰天高墮玉繩城南一回首千里暮雲蒸<lb/>
　　　夜泊與隣舟袁少府<lb/>
西望紆蠻服南行去楚天看隨佑帆落住近酒樓邉白<lb/>
鷺翔荷岸青鳬散蓼田月明高詠去知是下江船<lb/>
　　　寄朱郡丞惠州<lb/>
<pb n="KR4f0030_WYG_168-8a"/>
半刺行循郡清戎到博羅銅符分殿虎銀綬拂嵩螺翠<lb/>
羽翻江閣明珠耀海波東官吟和處應憶舊羊何<lb/>
　　　王生之嶺表<lb/>
伏日番州路秋風瘴海邉王程隨桂楫官閣近花田高<lb/>
讌傾椰酒凉衣絮木棉紅亭分手去愈覺右軍賢<lb/>
　　　淮安道遇吳百朋推官補選赴都<lb/>
夫君舊名讞補闕上燕闗八月寒風急相逢淮海間官<lb/>
程環古道客思滿秋山幾樹王莊柳流連未忍攀<lb/>
<pb n="KR4f0030_WYG_168-8b"/>
　　　奉送吳推官分韻<lb/>
淮海送郎星蘇州舊理刑朅来當白露此去簡彤庭清<lb/>
口裝銀勒張橋倒玉缾可憐羈旅客還上短長亭<lb/>
　　　山行過美施閘<lb/>
西子前裙處行人喚美施山花鵶子髻浦竹女兒祠教<lb/>
舞宫城豔吹簫里社思<hi>苧蘿村祠西子為土榖</hi>至今山下水流出<lb/>
似胭脂<lb/>
　　　二<lb/>
<pb n="KR4f0030_WYG_168-9a"/>
水碧如漂鏡山青似洗粧柴門啼鳥細村徑覆蘿長零<lb/>
雨浣紗石繁花走馬岡當年教舞去祠下換衣裳<lb/>
　　　山行<lb/>
幾欲尋幽徑重来倚杖藜山空收霧早溪淺洑流低松<lb/>
飯炊難熟桃花看易迷林深無犬吠一任乳鶯啼<lb/>
　　　舟次<lb/>
江縣孤帆次飄颻震澤東人家斜照裏湖寺暝烟中柳<lb/>
港炊新火菱歌動晩風攏船雙赤脚祗自喚吳儂<lb/>
<pb n="KR4f0030_WYG_168-9b"/>
　　　和顧織簾齋居同令子伊人倡和遺冊原韻<lb/>
我愛顧夫子逃名在近闗只今遺嘯詠猶是戀鄉山蘼<lb/>
草生皆潔藤花落自閒鶴鳴留和處相對一開顔<lb/>
　　　次奔牛<lb/>
裁過毘陵驛常州與潤州横帆如快馬荒鎭是奔牛白<lb/>
杏千村暮黄茅兩岸秋茫茫何所屇淠彼一舟流<lb/>
　　　自吕城至丹陽縣途中<lb/>
仄阜高行縴低沙曲上舟罾魚交挿蓧踏水自翻謳赭<lb/>
<pb n="KR4f0030_WYG_168-10a"/>
岸通橋店紅竿隱寺樓凉風吹濁浪京峴已清秋<lb/>
　　　西子<lb/>
西子吳中去盈盈住舘娃自憐桃葉好挿滿鬂邉釵捕<lb/>
鯉開荷屋棲烏下柳街莫嫌嬌貴甚夫壻是夫差<lb/>
　　　輕薄篇<lb/>
馳逐来三市遊遨遍五都輕裝隨宿衛好酒瀉當壚東<lb/>
第呼公子西京𨽻監奴秦家多桂樹只射樹頭烏<lb/>
　　　二<lb/>
<pb n="KR4f0030_WYG_168-10b"/>
少小學從軍閒游逈出群鈿箏彈雁字花裌刺龍文夜<lb/>
月留初舞春風解宿醺東方千萬騎上坐是夫君<lb/>
　　　經太湖<lb/>
七月吳闗路凉風起具區朝光開四塞秋氣滿重湖葭<lb/>
樹看廻合烟波蕩有無揚州稱巨浸一半在姑蘇<lb/>
　　　潤州早發<lb/>
東楚驚秋暝南徐趂早程星飛京峴口水落潤州城海<lb/>
日連雲起江烟拂浪生經行高唱遠徒有謝公情<lb/>
<pb n="KR4f0030_WYG_168-11a"/>
　　　渡揚子<lb/>
我来渡揚子天氣正高秋挂席乘風去平潮浩浩流江<lb/>
闗開巨塹海樹隱孤舟不辨金山寺鐘聲水上浮<lb/>
　　　渡左蠡作<lb/>
掛席渡左蠡秋光映太虚大江猶作滙陽鳥正来居彭<lb/>
澤環山盡湓城落日疎星潭何處是一問此中漁<lb/>
　　　將登廬岳口吟<lb/>
始得瞻廬阜嵬然入杳冥巖垂秋水白風落暮雲青瑶<lb/>
<pb n="KR4f0030_WYG_168-11b"/>
草紛丹壑金書曜紫庭登臨慚羽翼長嘯倚林坰<lb/>
　　　章江道中<lb/>
南日章流外西風浦櫂邉年華看又過秋色到依然丹<lb/>
嶂芙蓉老青林橘柚圓征衫愁漸薄何日定歸年<hi>徵說曰章</hi>
<hi>江上名横浦下名南浦</hi>
　　　二<lb/>
浦浪吹仍削江烟冷易收片帆章口暮斜日武功秋荻<lb/>
短銜沙艦楓高倚石樓饒南重回首司馬在江州<lb/>
<pb n="KR4f0030_WYG_168-12a"/>
　　　逢長沙王孝亷索書巻子因贈二首<lb/>
毎愛湘潭客能披七澤雲今朝贑水上猶喜一逢君桂<lb/>
樹横江舘荷花映練<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>漢庭曾對䇿珍重賈生文<lb/>
　　　二<lb/>
邂逅江城晩盤桓野觀秋座中驚輔嗣名下識王脩氣<lb/>
與青天合文成碧漢流昭潭新橘柚看汝賦離憂<lb/>
　　　彈琴妓<lb/>
嶺嶠花初落江樓夜未央美人抽碧軫神女弄空桑清<lb/>
<pb n="KR4f0030_WYG_168-12b"/>
角風前怨冰絲指下凉郵亭雙鬂影長念楚明光<lb/>
　　　二<lb/>
小閣開江月平軒倚柳條樽前操急縵手底瀉歸潮低<lb/>
露生磐石清風出藕苗楚妃連宋女相見果非遥<lb/>
　　　三<lb/>
綠綺回長線紅衫映斷紋啼烏愁浦樹流水憶湘君撥<lb/>
去將垂釧彈時數歛裙曲終多苦調不欲座中聞<lb/>
　<hi>姜琦曰梁詩玉釧逐絃摇又箏賦歛垂衫於膝前此與前低露清風二語俱是用古寫當境法</hi>
<pb n="KR4f0030_WYG_168-13a"/>
　　　吳使君南還<lb/>
同作梁園客新從庾嶺來三春章貢水萬里鬱孤臺酒<lb/>
盡朱絃繞花銜錦纜開使星終夜動看向斗邉廻<lb/>
　　　長至夜讌集湖西署同賦<lb/>
南至逢辰聚西堂授夕餐霜吹緹幔合燭動絳紗寒瀉<lb/>
酒驚花漏高譚愧素冠今朝添線始莫惜夜漫漫<lb/>
　　　二<lb/>
深宴酬時令清池起夜游天風號過雁日影下牽牛酒<lb/>
<pb n="KR4f0030_WYG_168-13b"/>
煖葭灰發歌廻燭樹流樽前有王粲不道滯荆州<lb/>
　　　薌溪道中<lb/>
嫋嫋車盤路薌溪又葛溪雨來山洞濶雲偃石屏低村<lb/>
店梅花落江城柳色迷王孫歸去晩前度草萋萋<lb/>
　　　聞笛<lb/>
寒浦秋將盡青天月欲流誰人夜吹笛獨上最高樓河<lb/>
内歸常侍平陽臥督郵清宵江上望愁煞一孤舟<lb/>
　　　過西江幕問張七又去粤揀行篋見所寄長句<lb/>
<pb n="KR4f0030_WYG_168-14a"/>
　　　　是幕中見懐感而為詩<lb/>
不得張郎信聞君度嶺遥日從蠻嶠轉歲與瘴烟銷竻<lb/>
竹天邉郡藤花海上橋武溪書未滅目斷日南標<lb/>
　　　二<lb/>
甫幸炎天返仍看絶徼違徒藏金槖語不見漢槎歸海<lb/>
縣丹砂酒雲山翡翠衣征西空幕府囘望轉依依<lb/>
　　　聞朱山陽遷吏部稽勲喜賦<lb/>
聞道朱明府今為吏部郎玉函將啟事金殿早含香庾<lb/>
<pb n="KR4f0030_WYG_168-14b"/>
亮尋清士嵇康有報章果然彊直令千古遜南陽<lb/>
　　　二<lb/>
相鳥求榮木斑鴛列選曹稍遷同謝朓偉識重山濤六<lb/>
計勲初弊三年治自勞故人王貢誼頻整舊綈袍<lb/>
　　　送陶軍府移鎭雷州<lb/>
陶侃行南服移軍鎭海康樓船通象郡彊弩下龍岡幕<lb/>
映珠光白碑分銅柱黄漢庭懸尺組只為使蠻方<lb/>
　　　游青原十三首<lb/>
<pb n="KR4f0030_WYG_168-15a"/>
十月寒光滿深林一徑斜晴巖開午霧霜樹落秋花石<lb/>
沫穿雲𣺌鐘聲隔嶺賒籃輿迤邐入四顧總烟霞<lb/>
　　　二<lb/>
越磵路方曲到門山轉深石亭秋未暮溪閣書生隂象<lb/>
鼻環花岫龍堂蔽梵林欲留雙樹下前望起沉吟<hi>徵說曰象</hi>
<hi>鼻巖名</hi>
　　　三<lb/>
青櫪高成幛丹宫逈在霄開天廻地脉架水過山橋仙<lb/>
<pb n="KR4f0030_WYG_168-15b"/>
犬迎人近村雞唱午遥虎溪原不遠此地好招邀<lb/>
　　　四<lb/>
七祖傳衣地居然古道塲珠光飛寳墖金軸麗空王卓<lb/>
錫抽巖瀑譚經繞石梁香臺雲滿處一過贊公房<lb/>
　　　五<lb/>
絶磴攀雲莽高龕接露藤道傍三昩水山半六朝僧歸<lb/>
鳥迷荒洞寒花摘斷塍峯前眞陡立何處覓傳燈<lb/>
　　　六<lb/>
<pb n="KR4f0030_WYG_168-16a"/>
溪曲多横嶂山寒少落桐魚吹沙底沫虎過草頭風積<lb/>
水連衣碧斜陽隔樹紅欲行難問渡恐入武陵中<lb/>
　　　七<lb/>
孤亭當磵曲空翠襲衣襦水裏調笙瑟山前語鷓鴣日<lb/>
斜廻地薄雲影渡溪無為愛少叅句長吟墮玉壺<hi>亭有趙韞</hi>
<hi>退施愚山兩少叅詩</hi>
　　　八<lb/>
更上龍潭側還尋舊釣臺毒龍何處是我欲負竿来水<lb/>
<pb n="KR4f0030_WYG_168-16b"/>
鬘爭流斷林衣拂地開石頭聊憇息佳興正悠哉<lb/>
　　　九<lb/>
曾尋貝多樹扶杖過嵩山碧草自開落白雲空徃還西<lb/>
江優聖域東渡敞禪闗𣺌渺幽棲境高風未可攀<lb/>
　　　十<lb/>
藥地留殘莢松壇望落暉百年曾未遂千里竟来歸江<lb/>
竹扶行屐天花繡衲衣何時開白社得與遠公依<hi>此首贈藥</hi>
<hi>地師</hi>
<pb n="KR4f0030_WYG_168-17a"/>
　　　十一<lb/>
不惜回短景還同眺遠峯渡溪騎鸑鷟近岸坐芙蓉幽<lb/>
興循盤蟻清譚起蟄龍暝烟生萬壑空外數聲鐘<lb/>
　　　十二<lb/>
香閣翻經邃僧寮欵客閒月沉燈影動山靜唄聲寒警<lb/>
板棲烏醒虛牕墜葉乾中宵峯頂露片片落旃檀<lb/>
　　　十三<lb/>
日照上方西清猿浹曙啼同行張鏡在<hi>謂張荀仲先生</hi>徐下碧<lb/>
<pb n="KR4f0030_WYG_168-17b"/>
雲梯疊嶂封龍洞三人笑虎溪秋山回首處烟靄望中<lb/>
迷<lb/>
　　　施少叅席送張纘孫之粤即席和韻<lb/>
日暮群賢會蕭蕭江畔洲暗雲圍北郭新月上南樓酒<lb/>
逐歌聲送花隨燭影浮明朝庾嶺客肯為鎮西留<lb/>
　　　飲湖西官署兼贈施彦淳彦慤二公子之蕭江<lb/>
　　　　二首<lb/>
遂有南樓興悠然官閣東天高霜氣白夜靜燭花紅縱<lb/>
<pb n="KR4f0030_WYG_168-18a"/>
飲追元亮清談起謝公庭前雙玉樹皎皎又臨風<lb/>
　　　二<lb/>
遠道追騏驥清霄覩羽翰庾王先後著元季弟兄難漏<lb/>
盡香城夜星摇碧嶂寒酒闌愁極目雙雁起金灘<lb/>
　　　登愚樓<lb/>
薄暮倚丹樓雲山一望收尊前浮古堞樹裏見行舟寒<lb/>
浦歸烏鵲春星逼斗牛愚公清嘯地長為故人留<lb/>
　　　飲就亭觀愚山集<lb/>
<pb n="KR4f0030_WYG_168-18b"/>
西郡清樽晩臨江官閣深亭從青磴入臺敞碧山隂高<lb/>
樹芙蓉屋寒烟橘柚林使君辭絶妙夜坐費幽尋<hi>亭左名芙</hi>
<hi>蓉屋</hi>
　　　袁江示繁條<lb/>
碧峽来春雨清川泊晩潮客心如細草愁對是繁條玉<lb/>
女臨巖翠金蠶出地銷袁江初漲日羞過湛郎橋<lb/>
　　　謝胡大公子以寧<lb/>
短䘢迎寒日清江傍客居劉生誰似爾鮑子故知予滅<lb/>
<pb n="KR4f0030_WYG_168-19a"/>
燭他鄉酒高歌幸舍魚中宵頻感激不忍上柴車<lb/>
　　　秋山<lb/>
寂寂秋山裏行来徑盡迷橋欹因礙石巖斷又逢溪枯<lb/>
樹懸朱菓飛泉掛紫蜺寒林延佇久冉冉暮雲低<lb/>
　　　觀瀑<lb/>
幽壑分流急漴漴幾道傾濺衣甞似雨坐語不聞聲激<lb/>
溜因崖折漚花帶草生匡山雲霧裏一望不勝情<lb/>
　　　遇曾副使宏有贈<lb/>
<pb n="KR4f0030_WYG_168-19b"/>
白首歸田候清江曵杖年千秋高北府兩使盡南天桂<lb/>
酒䖍陽幕椒花嶺外船至今留石屋猶誦丈人賢<hi>曽自號石</hi>
<hi>屋老人</hi>
　　　二<lb/>
玉節臨荒服黄冠返曲沙賦曾飛綵鳯筆下綰秋蛇彭<lb/>
澤新凋栁東陵早刈𤓰相逢剛晩節莫惜鬂邉華<lb/>
　　　過施男亷使寓亭<lb/>
繋艇隨行客聴鐘到寺樓十年遺豸節一榻臥羊裘耆<lb/>
<pb n="KR4f0030_WYG_168-20a"/>
傳成江表蠻碑著嶺頭盧陂千頃雪宛在碧天流<lb/>
　　　許使君歌席<lb/>
華琯吹蓮幕清觴度錦茵使君眞愛客妙伎總能神燭<lb/>
繞緋紗短歌翻白紵新瑣兒方九歲冠絶魏宫人<lb/>
　　　贈許使君小歌婢<lb/>
金雀鵶鬟小銀箏鴛背分種花先種葉為雨早為雲春<lb/>
草編歌扇秋江濯舞裙瑶臺一十二安置任從君<lb/>
　　　于廬陵就讌詩<hi>有序</hi>
<pb n="KR4f0030_WYG_168-20b"/>
　乙已冬末群公西游者共集於雙江之濵惟時𤣥飈<lb/>
　歛凍烏裘嚮春儼車騎之將徂展蒯緱以自惜幸逢<lb/>
　廬陵令于公慧男以河陽之長作平原之邀下榻南<lb/>
　州為歡東道恍入戴逵之官舍便羈司馬于都亭于<lb/>
　是令君者本屬人倫之表今成國士之知千里幸合<lb/>
　一時難已屢倣習池之勝游不假鄴園之公讌烹魚<lb/>
　來幸舍似乎迭相為賔釃酒過柴車不知何者是客借<lb/>
　芳洲之行樂同金澗以賦詩刻燭授言不拘句韻<lb/>
<pb n="KR4f0030_WYG_168-21a"/>
日飲廬陵酒還看醉孟嘉宦游同是客賔至久如家山<lb/>
管寒吹雨江螺碧抱沙當杯看燭影舞袖幾行斜<lb/>
　　　二<lb/>
出郭攜行屐芳洲載旅觴陶公過栗里山簡在高陽花<lb/>
雨迎春發歡情入夜長前灘歸路渺燈火看蒼茫<lb/>
　　　春四日飲張經别駕署中<lb/>
新歴回南郡清樽對晩衙入吳逢子布傍斗見張華夜<lb/>
火烟如霧春街雪作花椒盤同歲序何處是天涯<lb/>
<pb n="KR4f0030_WYG_168-21b"/>
　　　二<lb/>
江上逢春早盤中瀉酒濃虚亭圍薜荔深幕坐芙蓉雪<lb/>
映筵花細雲垂郡樹重新鶯啼欲下醉裏聴從容<lb/>
　　　游象巖<lb/>
天幕垂堤曉仙亭入路寛春雲漁父宅山雨藐姑壇亂<lb/>
水停帆遠諸峯擁髻寒此山眞可隱莫復問車盤<lb/>
　　　周南郡墓下作<lb/>
古縣連青嶂春山帶夕陽誰人遺舊壠千戴一周郎雄<lb/>
<pb n="KR4f0030_WYG_168-22a"/>
鎮巴丘險荆門天塹長英雄何處見下馬泪浪浪<lb/>
　　　重游青原七首<lb/>
為念青原勝重来過祖堂林疎驚岫豁源逺識溪長曲<lb/>
磴連雲壑空壇到夕陽上方鐘磬杳相視轉蒼茫<lb/>
　　　二<lb/>
入寺愁雲暮尋山恐路迷幸随元亮舁再宿逺公溪佛<lb/>
壁開新畫禪房記舊栖譚經聴未暝延佇石梁西<lb/>
　　　三<lb/>
<pb n="KR4f0030_WYG_168-22b"/>
策杖逾前磵攜餐上晩亭園葵披露碧山木擁潭青怖<lb/>
鴿飛珠墖歸龍繞鏡屏釣臺相望起渾欲渡滄溟<lb/>
　　　四<lb/>
共發清鐘曉還尋衆壑深欹流縁岸仄初日隔山隂銜<lb/>
木天邉鳥飛雲石上心前岡不可度歇馬在長林<lb/>
　　　五<lb/>
嶂合前車隱峯廻縱屐遥循崖甞避石渡水不須橋午<lb/>
過蓮闗飯冬晴藥地苗青原幽絶處一憇舊僧寮<lb/>
<pb n="KR4f0030_WYG_168-23a"/>
　　　六<lb/>
内史推靈運賢師過惠休浮廬開碧澗愚谷本丹丘接<lb/>
麈超林樾層茵坐石流清霄笙鶴下恍在萬峯頭<hi>時施愚山</hi>
<hi>與藥公坐石久談浮廬藥公號</hi>
　　　七<lb/>
不信曩游淺居然新徑通山楧臨水白霜草接春紅飲<lb/>
犢迷樵路飢烏散梵宫盤溪三十度總在碧雲中<lb/>
　　　分得咸韻同諸公餞劉淶之贑州<lb/>
<pb n="KR4f0030_WYG_168-23b"/>
高觀成清餞深杯喜共銜因歌彈短鋏就道擁長鑱朔<lb/>
雪䖍陽樹寒風贑水帆明年歸雁度慎勿惜書緘<lb/>
　　　送曽三還峽江同用鮫字<lb/>
曾子眞豪士英年在草茅窮冬歸玉峽樽酒送寒郊車<lb/>
路停邉馬刀容飾海鮫揚雄今愧汝不敢解人嘲<lb/>
　　　又同用江字<lb/>
送汝東歸去章江共峽江天涯人好合國士爾無雙野<lb/>
鳥啼清觀梅花㸃玉缸名材知待用何必問三邦<lb/>
<pb n="KR4f0030_WYG_168-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_168-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻六十三</head> <lb/>
    <p>
<pb n="KR4f0030_WYG_063-1a"/>
欽定四庫全書<lb/>
　西河集巻六十三<lb/>
　　　　　　　　　　　翰林院檢討毛竒齡撰<lb/>
　　碑記<hi>二</hi>
　　　越王崢創置寺田碑記<lb/>
越王崢者越王保棲㑹稽地也其地在山陰東徧元至正<lb/>
間有甌兜禪師從錢唐來其師雪庭授以橙囑之曰當向<lb/>
月行既渡江聞越崢名曰師命我矣遂結茅于崢之巔而<lb/>
<pb n="KR4f0030_WYG_063-1b"/>
遺其蛻焉暨明萬厯十六年鹽官鶯窠頂僧有寶峰者與<lb/>
其徒慈舟開山伐石架木而繚以周樊為精廬若干前祠<lb/>
越王而飾甌兜遺蛻于其中且請大藏諸經設寶坊弆之<lb/>
而再傳而衰㑹年饑行儈過堂者日繁而餐流啖栢比之休<lb/>
糧逺明禪師乃募諸檀那創置寺田若干畝補捨施之乏<lb/>
夫化僧禮佛作大香積慮成虛願而儒家拒佛則必以不<lb/>
耕而食為伊蒲罪案有如依山穡植事家人産不必累攜<lb/>
缾鉢而福田常滿則亦桑門檀海所共當世守者也因于其<lb/>
<pb n="KR4f0030_WYG_063-2a"/>
衆請而誌之于石其田畝字數與化主姓氏例列如左<lb/>
　　　琴室勒石記<lb/>
崧髙多穴居者土埴不石鑿土而横穿之宛轉連空如<lb/>
堂如房就其横際而竅以光明俗名土竉是也顧其傍<lb/>
不藉瓴甓崖覆上薄裁尺許耳上有鋤植而下無榱承<lb/>
居之者鮮疵癘焉崇禎壬午土賊李濟宇拒闖于洛據<lb/>
少室南名御寨者而誘殺少室僧遍發崧髙左右冢宅<lb/>
遂于同泰北發得二穴相連如環中無祕器表裏側折<lb/>
<pb n="KR4f0030_WYG_063-2b"/>
合以埏門門石刻琴室二字然實無琴也相傳賊于室<lb/>
中得銅盎二一實開元天寶銅錢五枚而一貯淺水撓<lb/>
之無物遽捨之去康熈四年潁川戴尊師經乆居崧陽<lb/>
得是穴而移就之傍啟一牖以當長松引小水到門設<lb/>
几闢竈斵二石琴藏其中予游少室遇尊師于少林後<lb/>
院因邀予過室使誌其事予讀水經注載潁上葛陵北<lb/>
有楚王瑟城瑟者琴也楚人謂冢為琴而六安大冢舊<lb/>
名公琴即皋陶冢也則意室之名為琴或室本近冢如<lb/>
<pb n="KR4f0030_WYG_063-3a"/>
古者墓樓者與抑亦有象于冢者而為之名也經曰夫<lb/>
既名琴則因而藏琴何過焉乃命經鼓琴甡為詞詞曰<lb/>
穴乎吟者有石其音泠泠乎翳戴逵之琴<lb/>
　　　埂頭茶亭勒石記<lb/>
㑹稽二十八都曰埂頭剡川路經焉崇禎間商君周嗣<lb/>
創茶亭路傍樊以竹場延僧日濩茶其中以餉行人乃<lb/>
商君以國事死也人哀商君之死且悲亭之廢思興是<lb/>
亭而亭址故版藏之商君之僚壻傅氏者越二十年今<lb/>
<pb n="KR4f0030_WYG_063-3b"/>
商君之配胡願續前志遂謀諸女弟仍清故址延僧人<lb/>
心空復為構亭而惟恐後來之有所侵也請記之石雖<lb/>
然天下之能死國事好善如商君其不忘前志善成事<lb/>
能遂施予如商君之配其見其所遺誰不思復而其忍<lb/>
侵之月日勒石<lb/>
　　　志雪堂記<lb/>
周子鉉讀書西村名所居之堂曰志雪堂實古今書史<lb/>
圖畫于其中繚塍為樊間以立垣忩虚延光軒平接隂<lb/>
<pb n="KR4f0030_WYG_063-4a"/>
沐檻移塵積瓦飾漏修鱗躍于池候禽翔于山時有新<lb/>
卉停紅上下四時襍植沃綠若灑于是周子相顧而嘆<lb/>
且曰吾獨不得毛甡為記耳㑹毛甡歸里過飲于堂中<lb/>
酒把筆若有所感昔者孔融薦襧衡表有云忠果正直<lb/>
志懐霜雪夫以周子之質粹然嚮道何難以孔孟遺行<lb/>
砥礪其志而乃因情標㫖僅同狂生是豈韓公之堂不<lb/>
廢醉白諸葛未逢且言㣲管哉夫亦有所取也生人之<lb/>
不潔也甚矣淟涊被乎其形容垢薉未涓諸行事亦何<lb/>
<pb n="KR4f0030_WYG_063-4b"/>
物焉可以藉之為溉汰者吾聞謝生作雪賦託枚叔為<lb/>
歌詞至謂白羽白玉無所比方陰凝以霏不昧其潔韓<lb/>
愈赴裴尚書宴座中指雪忼愾獻詩亦云自下何曽汙<lb/>
比心明可燭然則天下惟雪之無所于累也志此而已<lb/>
矣周子方少年席其門緒其家之入承明掌綸綍者方<lb/>
將策功良時為風為雲而周子翻是之志或曰何幼則<lb/>
髙尚自喜不屑驃騎然第五之名已逺矣袁夏甫累世<lb/>
公輔築室蔽體而彭城之業藉以不墜周子豈真與正<lb/>
<pb n="KR4f0030_WYG_063-5a"/>
平争好尚哉雪賦曰縱心浩然何慮何營韓愈云隠匿<lb/>
瑕纇増髙未危志雪之謂也<lb/>
特旌誥贈湯母趙恭人崇祀祠記<lb/>
予過睢陽問昔所稱樂羊子妻遺跡無有也既而還江<lb/>
介雎州湯斌以其母恭人崇祀事狀過示予且屬予為<lb/>
文予讀而嘆曰嗟乎何必樂羊矣恭人姓趙氏故明崇<lb/>
禎十五年三月二十二日李自成陷睢州恭人義不辱<lb/>
死之順治五年雎人上其事河南提學僉事李震成命<lb/>
<pb n="KR4f0030_WYG_063-5b"/>
知雎州事房星建祠于故居之東十三年其子斌由進<lb/>
士改翰林院庶吉士授國史院檢討遷陜西按察司副<lb/>
史整飭潼闗兵備兼分巡闗内道贈恭人十七年巡按<lb/>
御史李粹然請于<lb/>
朝廷坊旌其門是年知睢州事戴斌以故祠湫隘乃改<lb/>
今祠予昔過睢雎人亦有言恭人死賊事者賊入城恭<lb/>
人絞衿房間其族不諒者解之入井井燥㑹賊大至環<lb/>
而驅之恭人叱咤不聽行手捃仆器提賊且曰為國之<lb/>
<pb n="KR4f0030_WYG_063-6a"/>
赤子而作賊乎勿謂吾弱為鬼當徤耳吾見汝樔絶矣<lb/>
賊大怒遮迫以刃遂事刃方城未陷時先二日賊破開<lb/>
封之西華破陳州又破太康太康去雎九十里其子幼<lb/>
嘗從母學夜作共㸐脂讀至是遣從從父學城北逮歸<lb/>
而城閉父登陴哭恭人擗而曰事在闔睫不即為姑謀<lb/>
而為是穉子哭乎且賊所向城耳去城必得免此易解<lb/>
也吾向者遣兒學城北而不為君子誦其意也撝之去<lb/>
之龍塘而其子得免及其既也恭人乃立紉襁襡促夫<lb/>
<pb n="KR4f0030_WYG_063-6b"/>
負其姑藏葦中斂㫖蓄為鴟囊葦蔽淺泄度不能俱全<lb/>
請夫奉姑而已居留好言辭姑且謂賊勢方薦處宜不<lb/>
乆住食三日糒可免也後三日賊徙寧陵去果免予聞<lb/>
是言嘗謂恭人者是不獨能死也乃亦賢有智者也今<lb/>
讀其事狀知恭人讀書通大義由來舊矣婁東吳偉業<lb/>
容城孫奇逢各為之傳兹不具記獨記其死節者睢人<lb/>
又有言當恭人之死賊攻開封不能下開封守者決河<lb/>
水灌賊河大徙洪流湯湯潰城郭廬舍恭人殯堂汨于<lb/>
<pb n="KR4f0030_WYG_063-7a"/>
水毎嵗禁日其子號水傍水興隂雲寒雨四面來集中<lb/>
有旦明隨波㴿濘震怛晝夜睢人逢是日闔户悽愴比<lb/>
之罷社其神如此康熈七年蕭山毛甡感母事再拜稽<lb/>
首而記以詩其詩曰不見穀丘樂羊子其妻養姑擷甘<lb/>
㫖一旦乃為賊所死予嘗過之雙淚流欲弔其地悲無<lb/>
由居人為指今睢州翰林有母曽死節皎與樂羊比風<lb/>
烈葵丘之石作碑碣書其懿蹟螭首崇勅賜建祠祠里<lb/>
東年年寒食梨花紅擔漿灑醴嘗恐後當日雎陽潰流<lb/>
<pb n="KR4f0030_WYG_063-7b"/>
冦隔城子母不相就阿母入闈方雉經救之出井眢井<lb/>
平賊至叱賊賊頓驚長刀夾耳落如雪濯錦池頭洗寒<lb/>
血翰林呼親夜不輟顧念在堂有嚴君願為穀養兼報<lb/>
恩以此大節能上聞只今予告湯翰林曽使闗内蕃嶺<lb/>
陰拂衣歸省全初心我思翰林不得見忽遇江南淚如<lb/>
霰自言母饑鬻釵鈿獻姑滫瀡私饜糠滅燭授兒誦古<lb/>
章中原苦兵先苦荒遂使賢母成永訣我聞此言亦流<lb/>
血小人有親賢且哲教兒不成走道路日盼西陵舊墳<lb/>
<pb n="KR4f0030_WYG_063-8a"/>
暮可憐孝子能自樹為親作祀祀孔林哀思何必援鳴<lb/>
琴不見睢州湯翰林<lb/>
　　　范督師祠記<lb/>
范司馬以督師失事死于法其中軍將軍左府都督同<lb/>
知陳君之驤瑩以木丹朱其名私祠于家廟之别楹感<lb/>
故恩也當督師之失事也人怨其重衂展轉不復于是<lb/>
有引兵鄉導縱士焚鹵之謗是不獨武徳有掲撫按有<lb/>
疏給事吳履中輩有彈糺已也特予嘗從吳祭酒飲祭<lb/>
<pb n="KR4f0030_WYG_063-8b"/>
酒能言故國事嘗謂督師才過中上而僨于好用當其<lb/>
戰界嶺也憑城以确軍纔數千耳從臺頭左右環繞分<lb/>
截勢更單瘠而補苴抵掎指撝馳驟一似擁數萬軍者<lb/>
暨開平之戰縱軍横截思東扞灤永西保豐玉遂以見<lb/>
却然猶能救敝以鼓鐲為縱止礟石紛拏縱止不亂故<lb/>
幕府馳聞尚有全疆勵師之敕及其後衆寡相軋殺傷<lb/>
過當遂不支耳要其心豈有他也且天下未有兵食不<lb/>
給而可言轉戰者也合烏為募既即駴散車輜徒頓難<lb/>
<pb n="KR4f0030_WYG_063-9a"/>
可言食以虚枵之旅而輕承謾用夸不自量我知其壊<lb/>
也且夫引兵鄉導者即有之矣斗入之師一則遮之一<lb/>
則距之此節制也遮為當前督范以之距為遏後督趙<lb/>
以之<hi>趙光忭也</hi>天下又豈有當前而不為之先焉者乎名為<lb/>
先人實以自却然而先之者固官軍也官軍所至必開<lb/>
闉撤塹以待軍入乃甫入而轢者至矣城不逮闔兵不<lb/>
逮走官不得為備民不得為守倉皇轉引所在迅埽然<lb/>
則向之先之者乃其所以為導之者也故徳州之守則<lb/>
<pb n="KR4f0030_WYG_063-9b"/>
武徳兵備<hi>雷演祚也</hi>閉城不内而城賴以全然而武徳之訟<lb/>
遂有不能為督師解者葢兵備登陴伏弩中脅環軍露<lb/>
宿攖城而譁則齮齕所由生矣嘗按督師為民曹時軍<lb/>
興饋餉先後莫措司農侯君<hi>侯恂也</hi>急謀諸司而督師無<lb/>
軍興之責毅然身任及其後卒以無失暨其為闗内道<lb/>
也修垣繕堡著戰守攻拒之䇿且屯田疏渠廣任地力<lb/>
至鎮城兵譟則宣示威信令攝之去則是督師非妄為<lb/>
而好僨事者卒之以敢為而遇難為以赴事而致隕事<lb/>
<pb n="KR4f0030_WYG_063-10a"/>
一經喪師殺身以報將軍之祠母亦有痌心于其間與<lb/>
督師善駕馭凡所為用輒能盡其才以收其效故一往<lb/>
知感將軍入嶺表身禦炮火爇其半身半尚無恙順治<lb/>
七年八月日剏督師祠并祠督師標諸將舊死事者左<lb/>
將軍李君輔明癸未九月前屯失陷戰殁前將軍黄君<lb/>
斐以南京總督疏調備邊乙酉六月殉九江難監記軍<lb/>
前兵部職方郎中蘇君觀生丙戌死粤中乃為之記記<lb/>
曰<lb/>
<pb n="KR4f0030_WYG_063-10b"/>
事有得喪功有成敗勢不可為死亦何害李廣責簿亞<lb/>
夫縲紲死鬭死辯總為執節禆將散立偏校嗣起龍額<lb/>
煇渠合騎陟軹三仁一心死即不同彼殪驂者乃真鬼<lb/>
雄<lb/>
　　　觀音閣種栁記<lb/>
汝南城南有觀音閣故明崇莊王奉敕之所建也閣前<lb/>
曰南湖湖坦而抱閣之凸出者如璧之環好下有龍潭<lb/>
通汝流而隂為坊以閼之相傳莊王曽禱雨于潭見好<lb/>
<pb n="KR4f0030_WYG_063-11a"/>
女者屣波來故建閣或曰不獨閣也當莊王建閣時在<lb/>
嘉靖二十四年其時太平乆争以奢靡相矜誇亦既奉<lb/>
敕建閣敞博閎麗而莊王世子于萬厯甲申嵗重為請<lb/>
敇得太皇太后懿㫖増恢阿藍頒賚金銅器物并珠旛<lb/>
畫像等周羅其中其前後宫臺房廡之擁衛與夫桫欏<lb/>
菩提之環樹者曽不止是閣已也而迄于今唯是閣巋<lb/>
然獨存北平雪公自南嶽來卓錫于閣中朝夕披衣從<lb/>
閣觀凡所為髙明之象逺與天併游波間呈茭菁被水<lb/>
<pb n="KR4f0030_WYG_063-11b"/>
其諸流怡者無過也而特四顧拔起兀焉軒峙于層臺<lb/>
之上朝陽薄其東夕陽薄其西神明䕃樾于斯減焉閣<lb/>
東西有廣晦若干幅員周折綠塘為坪曩時雜植之所<lb/>
棲也雪公曰吾將被以栁乃咒萬黍結萬人緣毎人施一<lb/>
栁合萬人而萬栁成彌望曖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>混水漂碧髙不踰閣而<lb/>
芊眠于蒙蔓之野新飈微曳柔條毶毶遙山帶映遞<lb/>
相變色含暉浮彩以鬱雲氣盼睞之間飃然凌物遂練<lb/>
良日邀予與客登閣啜茗坐而樂之雪公曰客亦知予<lb/>
<pb n="KR4f0030_WYG_063-12a"/>
種栁之説哉客曰以栁之易長而易為涼也予曰不然<lb/>
栁者留也析其揚而留其莖逺不翳目近可衛足也夫<lb/>
逺不翳目則眺疎近可衛足則臺不孤而雪公曰豈為<lb/>
是與客亦知莊王之建閣者乎方莊王之禱于潭也旱<lb/>
方蟲蟲見屣波女疑為神降許覆以棟雨滂于陂既夢<lb/>
丈夫惡其忘之首胄而杵責王所許于是建閣而閣有<lb/>
神夫神之所應王者雨也其所垂者潤也執栁而灑之<lb/>
可以潤物是故種栁以為髣髴況夫覽河栁之豐茂既<lb/>
<pb n="KR4f0030_WYG_063-12b"/>
蕭槮以奮揚緬人情之感舊乃于焉而増傷廓落崇臺<lb/>
之步思麗藍之故處吾見攀條者之多延佇也記曰<lb/>
惟此有取以勿折此栁<lb/>
　　　郡太守平賊碑記<hi>此崇禎末西河為王使君所作碑記今有竊移其詞為他</hi>
　　　　<hi>碑者故不載使居姓氏文亦與舊稍異</hi>
浙之東藩披江帶海負山以薅饑年之後民多逋逃既<lb/>
逋于江復援于山移剽江濵潜以山蔽顛越所至爰貿<lb/>
兵鐵太守憂之乃舉前古版甲之令團練之法㑹東浙<lb/>
<pb n="KR4f0030_WYG_063-13a"/>
苦旱自永興達鄞四百餘里河竭以路苖草燒熱荒萌<lb/>
乗之稂竊蔓附遂日以大案之太守之職惟典治民此<lb/>
秦制也晉永嘉中東南郡守皆稱將軍後加持節節諸<lb/>
軍事而今不然太守論課勸功已矣外臺分守建置旗<lb/>
鼓稍假節制太守不與焉時太守以攝理分守寧紹台<lb/>
道可兼領武冠用統軍行于是公曰此邦恢恢左轂于<lb/>
㑹良民秀疆何使逋厲乃具告警狀上之大中丞大中<lb/>
丞即檄之分守且遣中軍裨將等令與公㑹公拜檄行<lb/>
<pb n="KR4f0030_WYG_063-13b"/>
若日禡馬若日案沈村又若日絶中嶺踵軍漁山又若<lb/>
日隃大塢初賊伏沈村以下聞官兵來走暨若日敺至<lb/>
暨乃分三隊蹈陶姚公胄夜行天明賊以五隊來公先<lb/>
衆殺之遁是時暨地皆先受公命團練遂遣團練追捕<lb/>
鹵偽監軍等若日斬飛虎大將軍等若日躡漁裏若日<lb/>
中軍等㑹大橋時暨之團練又捕鹵偽先鋒等又若日<lb/>
而山隂西鄉復偵錢清江賊大來葢賊之枝遁而荒萌<lb/>
之乗而和之者也若日復度錢清江又若日返臨浦乃<lb/>
<pb n="KR4f0030_WYG_063-14a"/>
遣前軍守備把總等歴駱家沙與中軍㑹而捕賊燒其<lb/>
砦轢其闗門踣其滚石擂木若日鹵偽左軍都督等自<lb/>
若日至若日凡四十四日鹵偽監軍一左軍都督一先<lb/>
鋒一兵三百六十二陳斬偽飛虎大將軍一總兵官二<lb/>
首級六十四獲大將軍印一馬五驢十牛羊豕五百八<lb/>
十犬三大旗六令旗九藤牌十七弓二十箭千六百一<lb/>
十五長鎗五十七刀七百子炮十三眼鎗二馬釵钂釵<lb/>
鐵釵苖鎗等共十四黄葢一燒砦二降偽中營總兵官<lb/>
<pb n="KR4f0030_WYG_063-14b"/>
等百四十賊平先是公行時父老皆攀援曰公毋往及<lb/>
其旋也而父老讙呼且有逆拜于郊者齊曰非公領武<lb/>
冠焉至此或曰公返臨浦時降者日至公悉遣歸里間<lb/>
有願留者始籍記之又曰公敏于行略方賊之敗螺山<lb/>
也次日公謂中軍曰徐家閘賊歸路也盍守之乎及其<lb/>
既也則果有賊從閘來其略如此若日郡屬吏并諸父<lb/>
老請為碑記之繫之以頌其辭曰<lb/>
越之瀕海徹海于山是芽山蘖況今三江與五湖闗具<lb/>
<pb n="KR4f0030_WYG_063-15a"/>
區壤接古魏都㑹宜以荀良為魏太守浙東熊熊誰其<lb/>
能彊稱諸郡首郡公之來既餘仁教又修禮樂蠢兹小<lb/>
盜何能鷙驁復用如昨銅虎符五竹箭五枝時刺史職<lb/>
何幸九伯攝是總師布司隸檄天假我公釋惴袪悍并<lb/>
畀外臺我公慨然神武乾健真撥亂才曩者渤海亦遺<lb/>
㓂盜賣刀買犢賢哉太守少卿之教比及蕭育治其南<lb/>
郡受策殿中盜用絶跡何必涼州畏見我公然後喙息<lb/>
漁山之傍雞嶺之下㑹食以進挾絮相温傾醪相㵼士<lb/>
<pb n="KR4f0030_WYG_063-15b"/>
卒亮信䝉霧戴月身先甲盾誰敢或後兼禆經術保甲<lb/>
是問鄉練壯茂三旬之餘無用逆命此公之徳愚民投<lb/>
戈逖視邇聽半藉來格殺伐立威太守之武襁負争趨<lb/>
太守之仁願受安撫相顧而嘘寧忍棄置誅其不伏赦<lb/>
其歸降是以克勝拔諸渠毒餘者散亡昔公初行父老<lb/>
愛戀祝公有濟今公之旋子婦歡嘆助公樂凱公功在<lb/>
史銘厥旂常升爾廟坐惟是微文聊布土方以告來者<lb/>
　西河集巻六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻四十六</head> <lb/>
    <p>
<pb n="KR4f0030_WYG_046-1a"/>
欽定四庫全書<lb/>
　西河集巻四十六<lb/>
　　　　　　　　　　翰林院檢討毛奇齡撰<lb/>
　　序<hi>二十三</hi>
　　　馮司冦見聞隨筆序<lb/>
見聞隨筆者司冦馮先生所著書也一名兩渠傳大抵紀<lb/>
闖獻始末而二賊分列尤詳于獻賊入蜀暨䕫東割據以<lb/>
後葢是時神州陸沈天下之能言其事者寡矣㑹<lb/>
<pb n="KR4f0030_WYG_046-1b"/>
天子開館修前代史書<lb/>
詔徴獻賢所記識者在京朝大小了無一應獨先生所<lb/>
著裒然捆載為一時所未有夫西南之變亂極矣自茶<lb/>
陵喪師蠶叢失守䕫南萬里喋血者數十年而先生歴<lb/>
仕適當其地由推官以至巡撫中間所厯瀾滄路賧山<lb/>
川風物傍及古今興喪得失之故無不摭其前聞而騐<lb/>
所近見即記載附㑹必從考覈辨定以取傳信故先生<lb/>
之書其為前史所取資者叢薈無算而是書其一也予<lb/>
<pb n="KR4f0030_WYG_046-2a"/>
承乏史職<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>題給札適得土司盜賊諸傳因獲盡讀先<lb/>
生所著書知先生留心國事所在詳審諸凡廟算曲直<lb/>
戎律修短地勢平陂技擊疏覈征繕堅隟傳發紆促軒<lb/>
軒乎瞭若指掌至若野稗之訛舛評隲之偏頗抑何其<lb/>
考析不憚煩也自漢唐迄明代有盜賊初不過販鹽撒<lb/>
豆呼狐盜驢如刁子都瓜田儀許生吕母以逮青犢白<lb/>
騎長垣寃句之輩究至竊地僭號貽禍數世亦云已劇<lb/>
然未有琢喪人國痡毒萬姓樔揃血肉屠殰胎卵如禽<lb/>
<pb n="KR4f0030_WYG_046-2b"/>
獮草薙焚山竭澤似此甚者此本循蜚以來一大混沌<lb/>
而巖廊乏䇿閫帥失制一切簡稽搢挺號矢撝奮不早<lb/>
為扑滅坐致此極而中外大小合一時八比之士旦暮<lb/>
以門户齮齕狺狺嗷嗷以至于敗亡而徒使有志君子<lb/>
把筆流連咨嗟感嘆而究無如之何也後之讀之者可<lb/>
以觀矣<lb/>
　　　張邇可蕉園詩序<lb/>
隋唐舉士合經問詩賦為一自宋熈寧間議罷詩賦祗<lb/>
<pb n="KR4f0030_WYG_046-3a"/>
以經問大義舉試而後詩賦經義劃然為兩然猶有二<lb/>
場詩賦四場子史之旁及於經義論䇿之外而不謂明<lb/>
制盡去之也蘇軾嘗曰楊億以詩賦入官使億尚在則<lb/>
忠清鯁亮之士也孫復石介通經學而迂濶誕漫不可<lb/>
為訓夫自唐迄今其以詩賦為名臣者比比是也詩賦<lb/>
何負于天下而必欲去之㫖哉言乎予與張子邇可以<lb/>
經義投契者二十年邇可為經義輒踞髙勝𦕈然無倫<lb/>
輩其試文行天下天下人慕而傚之予嘗謂使仲尼以<lb/>
<pb n="KR4f0030_WYG_046-3b"/>
經義設科則邇可入室當不在顏閔曽仲下而進取尚<lb/>
有待也今邇可忽迴筆為詩賦取唐人詩一册遍觀之<lb/>
既而復遍觀宋元明之詩落筆為五七律為古詩汗漫<lb/>
酬應皆入微妙同室居者不知其能比聲能押韻而同<lb/>
學二十年為文章並未見其有謳吟諷嘆形于筆墨而<lb/>
一旦信情揮斥裒然成集鄉之老師夙儒皆瞠乎其後<lb/>
拱手甘讓邇可而邇可直溯吾鄉先哲若秦系若張經<lb/>
者而踞乎其上邇可其文之梟雄者也邇可曰吾早嵗<lb/>
<pb n="KR4f0030_WYG_046-4a"/>
食餼雖限年亦將貢于廷矣吾不能仍以經義與諸子<lb/>
問長短明年待我于公車門下子盍論我詩且序之予<lb/>
思明經進士同以文售或詘此伸彼各有時數然總為<lb/>
經義已耳今則止此二途矣若制科所以待非常之才<lb/>
舉不可再邇可安于一途何莫非文章之騐顧邇可之<lb/>
意則以為經義品目恒不如詩賦之通則以經義之品<lb/>
目在内詩賦之品目在外經義之品目在一人詩賦之<lb/>
品目在衆人夫品目在衆人則公在一人則不公在外<lb/>
<pb n="KR4f0030_WYG_046-4b"/>
則公在内則不公邇可之舍經義而為詩賦亦將以求<lb/>
諸公也乃邇則欲向京師以行其詩夫京師為文章之<lb/>
藪非明經進士則制科人也予赴制科時邇可為詩送<lb/>
予重以茂陵多病莫頌子虛為囑夫予本弇鄙不能為<lb/>
賢哲導揚即使能為導揚而既經制舉則詩賦經義去<lb/>
取一例豈無金玉在前兩目有異賞賢能在朝八統多<lb/>
畸視者又豈無雞斯之馬其來有時襄陽之詩其稱有<lb/>
數者又豈無衆人之仍如一人在外之一如在内者邇<lb/>
<pb n="KR4f0030_WYG_046-5a"/>
可亦惟信之于天下之通與後世之傳之者而已矣<lb/>
　　　江上吹簫閣集序<lb/>
江上吹簫閣集者為真州汪君學先作也學先名家子<lb/>
弱年以文字為贄得麗人揚州綺羅珠玉兩相晃曜四<lb/>
方過之者則于是有投贈之什今集中所載是也特是<lb/>
麗人才士未易解后即解后亦定有造物焉為之媢之<lb/>
況千金買笑價重時年成都貰酒無俟典裘為歡娱此<lb/>
其適願有異于尋常什伯者則因而賦之固所宜有顧<lb/>
<pb n="KR4f0030_WYG_046-5b"/>
其事已往矣學先來明湖重出其集以謂予序予視學<lb/>
先年甚妙方照映巾飾而其事已在十餘年前即集中<lb/>
所載多老友半已彫謝展巻一過不覺三嘆況予在長<lb/>
安亦曽以豐臺芍藥泣綵雲之散今頽然就老驟得觀<lb/>
斯集以觸<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>于懐此如霧中看園花積雨後見初日之<lb/>
出于林病起汎舟老人相對説年少時事盛夏焅熱中<lb/>
望長林鬱鬱于清泉之上雖欲不見獵而心動焉不得<lb/>
也<lb/>
<pb n="KR4f0030_WYG_046-6a"/>
　　　何氏宗譜序<lb/>
蕭山兩何氏一居芹泥橋一居城西崇化里兩家皆廬<lb/>
江之後而源同派别其在明代則皆有御史臺世其門<lb/>
而俗稱何御史家則惟城西何氏當之予從祖敎諭公<lb/>
為芹泥何氏贅婿而予大母則城西御史公女孫也少<lb/>
時大母嘗為予言御史公復湖事感激流涕暨予稍長<lb/>
作蕭山三先生傳則御史公之子孝子公居其一焉第<lb/>
其家式微丁衰祚涼乗輪之後降為草衣予歸田以來<lb/>
<pb n="KR4f0030_WYG_046-6b"/>
偶以訪舊過其家詢從前衍系悉漫漶不可考悵然而<lb/>
返今其裔孫長仁搜先代遺譜力為修復較其闕軼而<lb/>
補其未備裒然成一集以請予為序予思城西何氏自<lb/>
宋南渡後歴紹聖咸淳諸朝顯仕六世皆以科名爵秩<lb/>
榮于時即在元代猶有以祿養為世稱者乃入明三世<lb/>
而御史公父子即又以非常名蹟振踔鄉里爾乃繼述<lb/>
寥寥遽至中落予初避人歸早已為孝子争鄉賢之祀<lb/>
直揭臺使送主入學宫以為盛事暨入史館即又探孝<lb/>
<pb n="KR4f0030_WYG_046-7a"/>
宗實錄討其所記孝子事為之立傳頃吾邑無賴仍跨<lb/>
湖塘以圖侵佔而予以景行御史公事挺身争辨得復<lb/>
舊蹟雖曰何氏者予世所自出然亦以邑有前賢則生<lb/>
其後者當觀摩其行而表章其蹟故如是也況為之子<lb/>
孫而聽其沈泯而不之顧豈情也乎後之為譜者其亦<lb/>
視此焉可已<lb/>
　　　李侍讀卧象山人集序<lb/>
往予來京時慕諸城李漁村之為人既而從李學士師<lb/>
<pb n="KR4f0030_WYG_046-7b"/>
宅誦漁村所著卧象山人詩愛之又既<lb/>
天子試郡國所舉文學漁村在選中因得于是時交漁<lb/>
村且得與漁村同受館職且同入柱下為史官乃嘆漁<lb/>
村非常人今之人未有如漁村者也其為人慷慨厭世<lb/>
苟薄以龎達自居其與人交不沾激戀戀多布衣驩其<lb/>
視得一官如贅肬之附于身而獨以文章與山水為終<lb/>
生簿領嘗思卧象山不得見對酒躅足曰吾嚮入卧象<lb/>
視如室房每出一步數顧若辭家人然今羈此有年惘<lb/>
<pb n="KR4f0030_WYG_046-8a"/>
惘然使我為無家之客何哉昔元稹在長慶中與白傅<lb/>
齊名其為文無以大加于時人而當時推之上自王公<lb/>
以下逮妾婦牛走無不誦習其所為甚有假其文以賣<lb/>
于市者漁村文過人人亦以此知漁村然而相顧豪許<lb/>
卒無能拔擢出衆中申其特達以超于恒見之外是豈<lb/>
今人之善嫉與毋亦燕見習處狃視而忽之實不知其<lb/>
文之果可以禪後于今何等也吾聞卧象山為諸城勝<lb/>
地分九仙之派而别為岑扈與瑯琊諸山相表裏然而<lb/>
<pb n="KR4f0030_WYG_046-8b"/>
洪荒以來未經翳剔而漁村實開之一似巨靈之所劈<lb/>
而五丁之所鑿者其自題為卧象山人以是也夫山水<lb/>
乆在天地孱顏相望與人境未嘗少隔而荒忽幼𦕈歴<lb/>
百千萬刦未之或開而忽為開之若此文何獨不然猶<lb/>
是文賦之末方幅揣量别無能軼其萭度而漁村縱横<lb/>
倜<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>以尋常而得啟闢之致詩歌婉附具風人風文激<lb/>
亢不可下而至于記事絶去回隠言覈而指直然而文<lb/>
采爛然如巨估操良金廢舉五都而龍海蠻窟之藏畢<lb/>
<pb n="KR4f0030_WYG_046-9a"/>
陳目前古所稱記載之文須通五志者其于史文猶是<lb/>
也是豈尋常所易及耶夫文之有境界猶山之有岡巒<lb/>
也文以通見稱猶山之以竒見名也請觀卧象其自賔<lb/>
日門以至元潭中間所歴若雷軌太極䦒霖柱三天井<lb/>
與夫扶雲瓏塔凡丘澗迢遞峰嶂層叠指未可詘至有<lb/>
束山如烟築石若幹道阸㠔之水使之夾闕以拗其<graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>
瀑之勢其奇也如此幾見山澤嶙峮產物布氣具神變<lb/>
之略而猶得以鴻濛掩之也觀文者可知矣<lb/>
<pb n="KR4f0030_WYG_046-9b"/>
　　　沈客子詩集序<lb/>
予評客子詩目為才子且期其所到當在王維錢起之<lb/>
間而蹉跎契濶不相見面者約十年當予識客子時其<lb/>
先子西平公治西平有名而予以蔡州之客與西平君<lb/>
遙相往來亦嘗讀西平君詩疑其驚才絶豔不類循良<lb/>
吏而西平君則竟以勞于吏治而死于官予喜客子能<lb/>
繼武其文章行誼足世家學因以交西平者交客子葢<lb/>
予之所以期客子者别有在也今客子在京師㑹其婦<lb/>
<pb n="KR4f0030_WYG_046-10a"/>
翁與予為同年生客子寓其寓而仍與予通往來道平<lb/>
生歡予急索其詩讀之疑其詩小變一似回北樓之筆<lb/>
而為宫體詘輞川之製而辦西崑者夫美人無凡飾良<lb/>
馬無劣步李丞相斯即偶然與師宜次仲相為戈波頗<lb/>
牧老成或降而與韋虎吕姥周旋戎行亦安至使䜿子<lb/>
庸下得以藉口獨客子以不世之才膺繼述之重所期<lb/>
誠奢而所造誠大第區區詩律一端原不足較長絜短<lb/>
而即以詩論西平君亦曽以妍詞麗句争雄藝林乃考<lb/>
<pb n="KR4f0030_WYG_046-10b"/>
其治蹟方實沈守躬尚坐㕔事收民間束麻擔草以代<lb/>
二稅親較量贏縮若傭販然與婦子兒童嘈嘈几案間<lb/>
猶且課麻授績剉草備秣以充之典枲置驛之所用使<lb/>
西平數百年荒殘破壊之邑而漸致生聚夫世有不必<lb/>
讀舂陵行而亦可以寄元者西平是也客子可以思已<lb/>
　　　趙象九生徳配金太君賢孝册子徴詩文序<lb/>
自劉向作列女傳范氏倣之為史傳之一嗣後作史者<lb/>
沿以為例今<lb/>
<pb n="KR4f0030_WYG_046-11a"/>
天子敕修前史開東華之館命詞臣編纂遺事予每惜<lb/>
明史官記事不足其載列女祗採摭題旌諸名而列朝<lb/>
為實錄者又各異其體順成𢎞正間間書事蹟而嘉隆<lb/>
以下則但具名數且有具名而亡數具數而并亡名者<lb/>
嗟乎其為闕軼何等也予少時早聞山隂趙先生名嘆<lb/>
先生以文章行世而不得志于時家有老親思匄升斗<lb/>
為祿養入伏成均習四門書業而京闈秋試誤以禮經<lb/>
中乙科之首遂拂鬱死都下<hi>明副榜為乙科今以舉人稱乙榜誤也</hi>當是<lb/>
<pb n="KR4f0030_WYG_046-11b"/>
時先生同舉者皆東林後進與先生肩隨為文社争鳴<lb/>
一時而皆以是科取中今通籍中所稱姜侍御滙思何<lb/>
吏部昭侯金觀察幼鑣姜京兆二濵葉清豐蕃鮮皆是<lb/>
也夫生人惟儒生最艱當其力學本欲籍進取為壯行<lb/>
之地乃垂白在堂枯魚銜索旦夕厪念亦既已指名于<lb/>
時而一旦斥落其同時争雄者皆先我颺去不幸而冒<lb/>
犯霜露身羇逆旅去家鄉又逺將自此㝠㝠永不得就<lb/>
子舍縱孩幼在抱未知能成立與否此時之望婦而不<lb/>
<pb n="KR4f0030_WYG_046-12a"/>
能得之于婦者而苟其得之則雖誦之為姜詩之養親<lb/>
蘓武之守節程嬰公孫杵臼之存孤皆未有過也乃金<lb/>
太君以名家弱息為先生婦備極勞苦其奉事二親較<lb/>
謹于先生在時而加之以和雖其家教本嚴不假嚬笑<lb/>
而下氣怡色必欲曲得其歡心而後已曰惟恐其念亡<lb/>
人也其育子之閔自<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>以迄就傅中間婉戀畢至而<lb/>
其既則督課極嚴必欲其誦讀繼先業嘗泣曰汝先人<lb/>
所賫志者何事而可泄泄耶㑹閩海初定<lb/>
<pb n="KR4f0030_WYG_046-12b"/>
朝廷方命將詰戎張皇撻伐太君遽遣其次君又裕從<lb/>
軍海上稍效其所學以慰先志于地下卒之甌粤恢復<lb/>
武功耆定而又裕得身拜一命早通籍以無負所遣至<lb/>
太君之操作組絍經營饋食抑搔寢疾刲股投糜以及<lb/>
含斂之誠信哺乳之艱辛又不待言也夫斷臂戮鼻閨<lb/>
中之變而尋常貞志養親教子則又平平無奇卒不得<lb/>
自比于女宗庸行之列而以觀太君雖卒于近年原無<lb/>
庸載在前史而<lb/>
<pb n="KR4f0030_WYG_046-13a"/>
本朝旌典亦復以郡國彚舉尚逡巡有待然其蹟則可<lb/>
槩睹也孝子又裕恐母烈不彰來史闕軼因屬予序之<lb/>
而以匄當世之能詩文者歌詠記載以為傳述嗟乎太<lb/>
君與先生俱不死矣當先生易簀時曽見夢于太君曰<lb/>
吾病矣來與子訣因相視涕泣無一言太君醒而疑之<lb/>
逮一月而訃果至是先生之不能忘于身後也夫不能<lb/>
忘于身後而望之太君然且望之太君而迄無一言以<lb/>
俟太君之自悟若是乎太君之承先生者如是其不可<lb/>
<pb n="KR4f0030_WYG_046-13b"/>
道也若太君者可以當列女矣先生字象九代有顯仕<lb/>
為宋理宗後詳見太君行實及誌傳<lb/>
　　　淮安周母靳太君七十夀序<lb/>
淮上多名士其最著者莫如周左台先生予以游淮晩<lb/>
不及見也然猶及見先生之子喬嶽與之定交而拜其<lb/>
母夫庾衮兄弟不肯登陳凖之堂以為拜母同子其義<lb/>
甚大而至于隣人褚徳閉門養親衮毎造拜之而不少<lb/>
歉何則以其賢也喬嶽兄弟比之伯仁仲智而母則比<lb/>
<pb n="KR4f0030_WYG_046-14a"/>
之伯仁仲智之母予嘗謂喬嶽者匪獨其父賢也乃其<lb/>
母亦賢母也迄于今已三十年矣間嘗為人誦母賢必<lb/>
稱善教其稱善教者必曰知書然徒虚語耳惟周母者<lb/>
七嵗誦孝經八嵗誦論語毛詩九嵗與其兄茶坡先生<lb/>
學為文茶坡先生者淮名士與先生並稱當時所為靳<lb/>
周二子是也第先生設教多就人延請嘗留諸子于其<lb/>
家使受母教故母之教子則實能授詞訓義與人師同<lb/>
而諸子之受母教一如人人之受教于其師此其事當<lb/>
<pb n="KR4f0030_WYG_046-14b"/>
予游淮時而已知之顧予自游淮迄今其所交游者雖<lb/>
甚簡慎亦不下一二十輩中間升沈得喪不無互異而<lb/>
喬嶽兄弟則日以文章行誼名于人夫人能事親兄弟<lb/>
友愛雖閉門養潛如褚徳者猶足來庾衮之拜況文章<lb/>
爛然足以嬗後其聲名足以震世江左髙流必詘指伯<lb/>
仲第一則天下誰不想望風采以為是母是子所願見<lb/>
惟恐後者況母齒無恙也予嘗數淮上君子孝友醇謹<lb/>
吾不如二丘瓌瑋卓犖吾不如楊簡霖嶽嶽饒經術風<lb/>
<pb n="KR4f0030_WYG_046-15a"/>
流四襲吾不如蔡子子搆而諸君皆出自先生之門登<lb/>
堂受母教至今猶能道先生在時與母講藝文互相發<lb/>
明使諸子與門人各述敘其説以為程法其為教如此<lb/>
今年首冬為母七十辰親朋皆稱觴為夀而大丘學士<lb/>
為廷尉在京小丘即予同年生與蔡子子搆皆馳書屬<lb/>
予一言予嘗登堂拜母辱厠之同子之列者也聞之淮<lb/>
上君子㢘母之賢將欲以韋母絳帳故事聞之于<lb/>
廷著閨闈之範而學使胡君則又預從而榜之里門明<lb/>
<pb n="KR4f0030_WYG_046-15b"/>
年喬嶽當詣公車使得設養堂京師令丞相如王茂𢎞<lb/>
者望而下拜則予之修庾衮之好者固三十年前事也<lb/>
而進此而三十年猶是也況乎其受母教者<lb/>
　　　瑜珈皈戒放生儀序<lb/>
皈戒放生二儀者柏亭法師所撰儀也其儀一為祀先<lb/>
并度孤而一為放生大抵本瑜珈教法以宻部真言為<lb/>
利生之精幽可接鬼神而明得達于蟲臝因之使神天<lb/>
魔羅下及怨鬼皆得依三皈五戒以受我普度而胎卵<lb/>
<pb n="KR4f0030_WYG_046-16a"/>
脂膏並被解脱此賢首立法所謂以自證為利他者顧<lb/>
前此無其儀且其教亦中絶乆矣慈雲柏亭本㕘不二<lb/>
門而既而咈然謂阿難迦葉同受師教而少室以不立<lb/>
文字直嗣迦葉致白馬繙譯棄之若遺屨之絇惟恐不<lb/>
斷所恃隋唐以還賢首澄觀以華嚴宗㫖遍設義疏稍<lb/>
得繼馬鳴龍樹諸法有所云五教十六觀者今何如矣<lb/>
乃歴抽諸藏日記十萬言垜羣經于輪而旋觀之且加<lb/>
義疏于其間越十年工成嘗以易太極之説詢後秦僧<lb/>
<pb n="KR4f0030_WYG_046-16b"/>
肇所論而隨扣隨應自晉唐以後趙宋以前凡華嚴疏<lb/>
義略及儒書字句者無不洵口成誦如數珠串斯已竒矣<lb/>
至瑜珈宻諦其語株離如㜑蘓訶喇本非梵譯所通者<lb/>
一經訛錯莫可指証而師能一一正之考微析𦕈以之<lb/>
召神明而通幽讃非毘盧化身何以有此先教諭同<lb/>
錢君向若倡立仁社原有祀聖掩骸施藥放生拾字贖<lb/>
難薦祖度孤諸條而予以歸田之暇重請師主其事師<lb/>
特為予撰二儀而創為斯篇嘗考唐師澄觀為華嚴四<lb/>
<pb n="KR4f0030_WYG_046-17a"/>
祖生開寶之初歴九朝七帝皆為國師及貞元之末上<lb/>
遣河東節度使迎之來京開罽賔般若三藏匄之翻譯<lb/>
烏茶國所進華嚴梵夾此與師之譯真言亦無以異乃<lb/>
澄觀長年當長慶寶厯間為相國齊抗著華嚴綱要為<lb/>
南康王韋皋著法界觀為僕射髙崇文著燈鑑説文為<lb/>
節度使薛華拾遺白居易著七處九㑹華藏界圖心鑑<lb/>
而師常不偶不能遇帝王師相名人學士如唐七帝及<lb/>
韋皋齊抗白居易輩而僅僅為予撰瑜珈二儀此則予<lb/>
<pb n="KR4f0030_WYG_046-17b"/>
之每見稱愧者已儀凡二巻仁社諸子如錢君向若徐<lb/>
君聖修沈君輝東周君雲子魯君民懐皆重師所撰合<lb/>
錢而梓之以屬予序因直據其事而序之如此<lb/>
　<lb/>
　<lb/>
　<lb/>
　<lb/>
　西河集巻四十六<lb/>
</p>
<p>
</p>
  </div>
</body>
</text>
</TEI>
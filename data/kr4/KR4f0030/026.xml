<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻二十六</head> <lb/>
    <p>
<pb n="KR4f0030_WYG_026-1a"/>
欽定四庫全書<lb/>
　西河集巻二十六<lb/>
　　　　　　　　　　翰林院檢討毛竒齡撰<lb/>
　　序<hi>三</hi>
　　　沈肯齋典試江南序<lb/>
今天子十有一年廷臣請定各省主鄉試官<lb/>
天子念東閣制誥諸内史槖筆勞苦當預簡命而是年<lb/>
以諸内史纂修<lb/>
<pb n="KR4f0030_WYG_026-1b"/>
先皇帝實錄有成効於是慰賚之餘例予分遣沈子肯齋<lb/>
得予江南主試官實異數也先是受簡時拜命就道既已<lb/>
引嫌而交游親切亦有供張投贈歌詠其事者肯齋概屏<lb/>
去踉蹌乘傳既事竣江南人士萃然驩呼悉公悉明咸為<lb/>
天子稱得人慶然後中外遠近遽起誦述將以彚其文<lb/>
而推予為叙予思丈夫生不能為宰執得為主文官幸<lb/>
矣手持衡尺目眡寰海取斯文而升降之如鈇之程材<lb/>
而權之凖物斯已快矣况江南人文所歸也舂山搜玉<lb/>
<pb n="KR4f0030_WYG_026-2a"/>
無非至良且得失以實一溉從前時數倒載迴黄反綠<lb/>
之說何其能與或曰肯齋之致此非易易也肯齋之王<lb/>
父曾以故明萬歴丁酉從應天榜國子入解而其外王<lb/>
父姜大宗伯則萬歴甲子曾為江南主文官肯齋以為<lb/>
先人所起家地當益勤恪而外王父且同為此官是必<lb/>
不負材擇庶得後先相映稱為接踵且夫鬼神所時有<lb/>
也文運將啟端有造物者行乎其間一若啟牖其心胷<lb/>
恢閎其視聴而吾獨于其生平有厚幸者天下事豈偶<lb/>
<pb n="KR4f0030_WYG_026-2b"/>
然也哉昔劉真長為丹陽尹種栁㕔事而其孫瓛復來<lb/>
丹陽袁粲指㕔事前栁以為重見清徳咨嗟嘆息汲長<lb/>
孺與外孫司馬安同為洗馬嬗有亮節肯齋何如乎肯<lb/>
齋捆所錄文還京師將颺之大廷用為楷栻而以王父<lb/>
祀棠邑親渡江為文灌祠下姜司諫嘗謂予曰當先宗<lb/>
伯主文時肯齋彌月未命名也宗伯名之錫以銀鵝且<lb/>
曰苟繼我而典文章者人也嗟乎先之矣<lb/>
　　　送夏少尹遷西和令序<lb/>
<pb n="KR4f0030_WYG_026-3a"/>
昔言游宰武城交澹臺子羽而人俗化漢潁川守韓延<lb/>
壽召郡長老設酒饌每與為論說而民爭愛之士之仕<lb/>
于其地者視其地之賢大夫士不與之踈其比户長年<lb/>
子若婦不與為怨怒而政可知焉廣秦夏君以司刑來<lb/>
為息少尹其為少尹不得已也少尹無他事而又加之<lb/>
以不得已日與邑士大夫游飲足矣安問為政哉乃廣<lb/>
秦固未嘗為政也而政成邑所當興力興之雖剜肉敝<lb/>
肌勿恤也客至無酒酤質衣而已邑所當裁有不闗邑<lb/>
<pb n="KR4f0030_WYG_026-3b"/>
令可獨裁者畢裁之縱無利于已猶裁之也吾知民焉<lb/>
爾吾勿計後來矣歳庚戌計簡小吏有行名者于是以<lb/>
廣秦為能遷鞏昌西和令將行邑賢士大夫與比戸民<lb/>
咸出郭供張于朝陽門外擔缾挈榼攀車而行一若不<lb/>
忍其去者予漫游汝南送君于途見諸士君子與其比<lb/>
戸者皆在也顧而曰此即廣秦之所為政乎古名人達<lb/>
士衆矣其出也每不樂以守令居故凢出為吏率飲酒<lb/>
賦詩登髙臨下以極其游娯之勝雖所向不得意乎然<lb/>
<pb n="KR4f0030_WYG_026-4a"/>
卒無廢事如懐縣有詩髙陽有酒降而武丘之伎環滁<lb/>
之亭皆是也是則無故人之曠然于其懐者必其不能<lb/>
復煩然于其事事不煩故民和民和故政清此無論邑<lb/>
之賢士大夫與其長年父老有識行者悉有以資之而<lb/>
即其浩浩落落所至無滯自足膺大事而不亂廣秦以<lb/>
濶略之懐處無事之地而又有大夫賢士以為之游有<lb/>
淮閭汝濮山林陂澤以助其勝宜其政之成而民之和<lb/>
也今廣秦行矣西和之山有仇池焉羊腸盤互數里一<lb/>
<pb n="KR4f0030_WYG_026-4b"/>
曲氐羗之勝地也下有飛龍峽曩時杜甫所寄居也予<lb/>
倦游之客不能復踰秦隴以丐築室顧華渭之區豈無<lb/>
良民秀士從容游飲如此地者他日政成而行焉知其<lb/>
所為供張者不加于朝陽門外時也<lb/>
　　　贈汝寧金太守補任揚州序<lb/>
予去汝寧之明年汝寧太守金君以滿俸例遷諸道副<lb/>
史㑹其弟方伯補藩河南君引嫌請辭遂于次年十月<lb/>
補揚州太守計其為太守已十六年矣太史公曰為吏<lb/>
<pb n="KR4f0030_WYG_026-5a"/>
者長子孫此言繼世之優暇也後世銓法遲滯郡縣羅<lb/>
四裔而遷次鱗積無增秩之榮又無髙乗大盖加金賜<lb/>
紫之異其吹毛見瘢務得汰去以稍䟽其壅所不致朝<lb/>
遷而暮去幸耳遑問十六年之乆乎然且人之處斯乆<lb/>
者仍如傳舍因陋就簡為旦夕補苴之計其能務從容<lb/>
以冀長治亦鮮矣吾不知君之守揚者若何也苐觀其<lb/>
守汝汝故抏敝而君以恵政休息之家人其民稱天下<lb/>
長者其自言曰為政去太甚耳然而綱目之廢者舉之<lb/>
<pb n="KR4f0030_WYG_026-5b"/>
不設城府谿谷而米塩凌襍咨羣屬以利害掾曹從事<lb/>
有通達治理者以次延問嘗從夜分進窺其退食之堂<lb/>
燭光縈窓重簾自垂君手較文簿矻如也或曰墾廢土<lb/>
招流亡君政也其建小學則豢貧士有經術者授生徒<lb/>
其中客投其治者如同舍然一切陂梁城郛館廨日漸<lb/>
修築又不設畚挶費即故事宜入羨㑹璅屑悉以罷不<lb/>
問其見守汝政略者裁什一耳然則守汝十六年而勵<lb/>
精如旦夕有如是也夫不忽于終者不遺于始補揚雖<lb/>
<pb n="KR4f0030_WYG_026-6a"/>
暫乎其視旦夕有如此十六年矣昔者太守髙第擢不<lb/>
以限故能安乆任今毋論旦暮報罷即遲乆如君量其<lb/>
所遷祗諸道副史已耳然猶然砥濯如此揚州為東南<lb/>
都㑹古稱重鎮者莫過焉今軍興旁午嘗恐以盤錯之<lb/>
際無俟休息昔有為汴州刺史發河南諸道兵征冦河<lb/>
朔而奮揚徃來仍不失撫字者記不云乎一張一弛文<lb/>
武之道也夫苟能弛而張之則雖以天下長者轉而為<lb/>
神明何不可哉<lb/>
<pb n="KR4f0030_WYG_026-6b"/>
　　　來氏論表策世業序<lb/>
韓退之自言就禮部試強顔為文辭類優俳者之所為<lb/>
歐陽永叔與人書少舉進士輒穿蠧經傳移彼就此必<lb/>
其後多所更變始能有立以彼二公彊材奥思率其所<lb/>
學宜無不得于有司顧屈情拂志大貶其生平以求一<lb/>
得當于所為制舉也者甚矣制舉之難為也雖然必其<lb/>
上之不以所學求下而下之亦不以所學應上是故然<lb/>
耳假使韓子為有司而歐陽子舉進士其兩無是語乆<lb/>
<pb n="KR4f0030_WYG_026-7a"/>
矣予鄉來三峰先生以家學起自舉童子科以及解省<lb/>
類無不以其所學應有司舉而有司亦卒以其所學得<lb/>
之余嘗退自思當進舉時未嘗不以已之所學為可得<lb/>
也乃曰是少諳練不足法或稍自簡摩希得當矣又曰<lb/>
亦甚阿移哉何必然夫以此却足者屢三峰先生每為<lb/>
文無所顧忌嗟乎丈夫貴自得耳董子不以天人自陳<lb/>
其所傳者玉杯爾已司馬長卿不以見召時為天子作<lb/>
賦則子虗之言幾不自全其一時應世之文又曷嘗不<lb/>
<pb n="KR4f0030_WYG_026-7b"/>
為生平所貴重哉今三峰先生其曾孫元成亦以家學<lb/>
起舉于鄉而以進士名天下其得于有司稱其所學而<lb/>
有司亦遂無有以其學失之者將復彚先生制舉文與<lb/>
已所著共一家言名論表策世業而元成予友也故屬<lb/>
予叙因念讀三峰先生文時歎韓子歐陽子皆不幸不<lb/>
遇有司及讀元成文且謂自今後更無可容韓子與歐<lb/>
陽子所嘆今已矣棄制舉乆矣但當曰董子司馬長卿<lb/>
其得自見于時者此有得于制舉者之明效也其為韓<lb/>
<pb n="KR4f0030_WYG_026-8a"/>
子與歐陽子之所歎者此不得于制舉者之私懐也天<lb/>
下事亦安所用吾私懐也哉鄉先輩嘗云先生舉諸生<lb/>
得且復失而其後亦竟以鄉進士老元成幼偃蹇進輒<lb/>
困有司其得且失亦屢矣乃卒堅忍以成其名此其制<lb/>
舉何如也<lb/>
　　　海寧吕覺我先生傳序<lb/>
少受四書訓解師曰此海寧吕先生之書也既長習制<lb/>
義赴試因得從家兄受海寧吕雍時所錄行巻兄曰雍<lb/>
<pb n="KR4f0030_WYG_026-8b"/>
時者吕覺我先生之曾孫也且前此無行卷矣坊刻止<lb/>
闈巻合鄉試禮部而禮部參詳小試官分簾二十各錄<lb/>
所選士平生為文名二十房書先生彷其體加之鄉試<lb/>
名行巻且錄諸試卷與闈巻彷故今有試巻有行巻則<lb/>
先生之為也予初受䟽解謂先生必新安者流及聞是<lb/>
言更謂先生且兼有石簣震川諸先生制義進取甲乙<lb/>
不謂先生之不然也兄曰豈知之乎李唐以六韻取士<lb/>
猶八比也然而工六韻者李杜孟王其尤者也唐以六<lb/>
<pb n="KR4f0030_WYG_026-9a"/>
韻取士而獨失之孟與李杜今以八比取士而反失之<lb/>
先生是豈先生之八比猶未工李杜之六韻猶未善哉<lb/>
得失之數殊也故先生每試冠邑無算冠十邑者二薦<lb/>
鄉試而復失三膺使學聘衡文諸直省若南直𨽻若楚<lb/>
若豫若豫章若齊魯若東西粤若八閩凡八天下誦所<lb/>
錄文服其教由隆萬啟禎及今為年歳約五六十乃卒<lb/>
艱一第然且既艱一第而天下之稱六韻者首推李杜<lb/>
天下之誦八比者仍首推先生則又何與則是得者不<lb/>
<pb n="KR4f0030_WYG_026-9b"/>
必不失而失者又不必不得也癸丑冬予逺游歸距昔<lb/>
受書時已三十餘年而雍時貽先生傳來屬予為序夫<lb/>
雍時操鉛槧繼先生起藝林其為制舉文亦何減先生<lb/>
然猶賫志逮老斤斤輯先生遺書以補所不足吾今而<lb/>
後然後知先生之宜得而不得者盖其常也先生及門<lb/>
半天下一時官浙者自三臺使君下迄守令皆先生門<lb/>
下士故傳文為黄公石齋所作石齊者先生衡文八閩<lb/>
時首取士也特先生自惜所著書自四書五經䟽解外<lb/>
<pb n="KR4f0030_WYG_026-10a"/>
其所著書不止四書五經䟽解然先生特留意疏解傳<lb/>
曰先生沒後有方士許生受旌陽籙扶乩降神藏宫壇<lb/>
于紫㣲之山先生憑焉留其乩三年自悔前所行疏解<lb/>
未當藉畨于乩日改十餘畨向所受四書疏解則所改<lb/>
書也胡匡嵓曰東坡稱杜甫嘗見夢自釋其生平所為<lb/>
詩人苟能傳不必以違時而祕其所為而人之傳其書<lb/>
者亦不以其見違而諱之而其人之神明乃遂與所傳<lb/>
之書相終始焉豈獨先生已<lb/>
<pb n="KR4f0030_WYG_026-10b"/>
　　　榕臺集詩序<lb/>
自宋人為集句詩取前人成語抽三抵四易以杼柚而<lb/>
後之學步者比比焉此猶構凌雲者欂櫨榱桷各有程<lb/>
材乃按部就班取之為一家之用司歐冶之冶者買金<lb/>
于堇山斸銅于耶溪合隂陽燥濕之精氣變化吁噏而<lb/>
後發之為蓮鈲花鍔之器盖以我敏給取彼綜貫難乎<lb/>
其言之矣榕臺李都官詩與文徃徃而工集句其一也<lb/>
即以集句論偶然感觸有所記憶雜組而成之亦暫焉<lb/>
<pb n="KR4f0030_WYG_026-11a"/>
耳榕臺集唐至千首已可怪矣又掇拾新巧匹配精卓<lb/>
雖使子曕舉筆而魯直介甫從傍纂輯無所過之榕臺<lb/>
顧何以得此哉或曰集詩有二道一詩學一詩心也榕<lb/>
臺學力之精輓近未有其于唐詩猶晡之于食而旦之<lb/>
于衣也所謂學也顧好學沉思與心知其義者截然不<lb/>
同不觀諸集乎合經史與子而彚之為文或傳或記或<lb/>
銘或誦必貫乎心思而通乎志氣是之謂集且夫為市<lb/>
者閭閻懋遷齗齗而訟耳推之三條之術五都之衢四<lb/>
<pb n="KR4f0030_WYG_026-11b"/>
應八達咸有條貫於其間而後估商翺翔各出所嬴財<lb/>
變易熈熈一若有王府關石為之平凖至今北方人亦<lb/>
謂之集然則集者亦集其學之從心者而已矣夫以榕<lb/>
臺之學與其心即不為詩若文其為詩若文即不集詩<lb/>
吾猶以為編摩之巧其操竒贏以為游未可量也况其<lb/>
所集如是也<lb/>
　　　王自牧集杜詩序<lb/>
向予孤游無所遣也曾創為翻詩之法取前人詩一章<lb/>
<pb n="KR4f0030_WYG_026-12a"/>
磔其字押其字中之可為韻者平陂而就之輻輳相程<lb/>
已連者勿再連已偶者勿再偶也不然則又取前人長<lb/>
律劃句上下上者吾與應下者吾與呼也顧卒未嘗為<lb/>
集詩者以從來善遣心者多集前人詩窮偶極儷闔扇<lb/>
轆轤各極其妙不惟不能效也即效之必不能與肩併<lb/>
因屛絶勿為及讀自牧所集詩則嘆從來集詩者遜之<lb/>
逺矣自牧遭逄類杜甫故喜集杜甫詩當其目有所接<lb/>
意有所感友朋有所况臨山川道塗園林樓臺有所覽<lb/>
<pb n="KR4f0030_WYG_026-12b"/>
觀吾所欲言杜甫已言之矣特慮其言之單也從而複<lb/>
之其已複者又從而更複之就其意而得其句句在意<lb/>
間就其句而亦得其意則意并在句外豈無時與地與<lb/>
人與徃來眺望之相符者乎不必時與地與人與徃來<lb/>
眺望之相符而以彼嫓此以此儷彼不知者嘆杜陵該<lb/>
博人所應有不必不有而不知其纂裁之妙譬之匠者<lb/>
雜楩楠杞梓為器渥沐砥礲不聞求噐者之仍歸工于<lb/>
山與澤也紅女倚繡床抽青黄而妃紫緑串顰而五組<lb/>
<pb n="KR4f0030_WYG_026-13a"/>
之間或規矩圜方紝圖織字窮天地之能極知慮之巧<lb/>
而猶謂躬桑之婦之能經營繭繰之御之可以嬗譽則<lb/>
非理也苐自牧雖逺游宜亦不必有所遣而前人以遣<lb/>
心而為之今人不必有所遣而更上之倘他日者予所<lb/>
創翻詩諸法幸傳人間則世豈無相習更上如集詩者<lb/>
然則予亦何遣矣<lb/>
　　　中州吳孫庵詞集序<lb/>
今人不必不勝古人而今之人有言勝古人者則姍笑<lb/>
<pb n="KR4f0030_WYG_026-13b"/>
之不惟姍笑之而已且從而誚之讓之即幸而遇知之<lb/>
者以為是果能及古人者也而人之視之仍不啻如今<lb/>
之人人無不以閭巷之人視予者則知予之本不能逮<lb/>
古人也而予之視今之人亦未敢有踰于今人者是豈<lb/>
予之識無以越于今人之卑卑者乎抑亦天下果無人<lb/>
而無有當于古人之賢名也若予見吳君則不然予初<lb/>
見吳君常人耳既而知為非常人又既而嘆為可及古<lb/>
人顧為古人易為今人難古人傳文一體耳今則必具<lb/>
<pb n="KR4f0030_WYG_026-14a"/>
體古人具體不具善也今則必具體而善古有詩無詞<lb/>
唐有詩亦有詞然如無詞者宋則有詞而無詩今有詩<lb/>
者必有詞即不必具善乎然亦未嘗不與善相期也吳<lb/>
君善為詩復以其餘者為詞詞又善因為之序之而記<lb/>
予之得遇古人者如此若夫宋人以詞傳若張先若秦<lb/>
觀若周若栁若晏同叔皆不善他體歐陽永叔蘓子瞻<lb/>
即善他體矣歐詞不減張而小孫于秦蘓則遂有起而<lb/>
誚之者吳君雖為其難與然安見難者之必不勝于易<lb/>
<pb n="KR4f0030_WYG_026-14b"/>
者與<lb/>
　　　雲間蔣曾策詩集序<lb/>
昔之為詩者嘗有為正變之説者矣正居其一而變居<lb/>
其九盖紀治之音少憂離之什長也然則幽平以下之<lb/>
為詩多矣乃説者又謂自陳靈降而變風息夫定哀之<lb/>
治不登于古陳靈之亂有踰于昔然而又無詩何與昔<lb/>
天下之為詩恒少矣崇禎之末言帖括者詩不工然亦<lb/>
無正言詩者華亭陳卧子先生遂與其同黨言詩當是<lb/>
<pb n="KR4f0030_WYG_026-15a"/>
時先生仕吾郡漳州黄宗伯過之偕吾郡士人登㑹稽<lb/>
山顧座中賦詩無能者即他日索之座之外無能者維<lb/>
時則竊觀先生座中有所謂杜陵生者先生每指之稱<lb/>
能詩焉乃不十年而郡之以詩與人爭短長髙下詬訐<lb/>
攻辨者齗齗如市迄于今又不下十五年而郡之言詩<lb/>
者仍少即向之詬辨不已者亦復稍稍謝不敏去盖詩<lb/>
之為言始于志而發為詞無所于在心不可也必怫鬰<lb/>
焉而不得已也此如濕之蒸於錡而燎之抑于陶夫然<lb/>
<pb n="KR4f0030_WYG_026-15b"/>
後發為言詞而又懼其遺于才也不然懼其乖物也不<lb/>
然其所㭊者非其文而其所形者非其義也其所㭊與<lb/>
所形義以文生文以義行矣向之所為不乖于物者度<lb/>
物類事無所譎計而不足與風也已足與風錐角重刻<lb/>
繩懸以綴非温平其教容好其量也夫如是則亦已矣<lb/>
求之為已過矣又以為未極于宫與徴也其弦不可歌<lb/>
其石不可和也調之窳聲之訛也由是而天下之能之<lb/>
者鮮矣予昔交杜陵愛其言詩然不相見者且十年也<lb/>
<pb n="KR4f0030_WYG_026-16a"/>
今既見杜陵而讀杜陵詩稱善及其既也又讀杜陵之<lb/>
子曾策詩又稱善夫天下之望治亦乆矣治極于亂而<lb/>
無詩或亂進于治而又有詩然以天下之所必不能者<lb/>
而杜陵父子獨能之是豈華亭文物固自有殊抑陳先<lb/>
生之為教有未渝抑亦杜陵生家學原有得之于深者<lb/>
而使之然耶吾聞離騷之興逺異風詩乃說者又以為<lb/>
變風之息則離騷實繼之其㫖譎詭而恉不淫其文竒<lb/>
而其才可以怨向者杜陵稱予詩謂情文流靡有似離<lb/>
<pb n="KR4f0030_WYG_026-16b"/>
騷而吾亦謂杜陵父子其寄物肆志大者得之正則次<lb/>
亦不失王褒劉向之徒夫離騷變詩也然變而不失其<lb/>
正故正之變而詩亡變之變而離騷亦亡然則曾策亦<lb/>
持其不變者而已矣<lb/>
　　　毛稚黄東苑詩鈔序<lb/>
東苑詩鈔者稚黄集中之一編也稚黄編文不一時復<lb/>
不一類各見指趣而此以苑名識所居也稚黄讀書東<lb/>
園矣東園者宋東苑也東苑之詩有云城東東苑潮鳴<lb/>
<pb n="KR4f0030_WYG_026-17a"/>
寺者其地風物蕭澹而人習朴可以懐古稚黄樂之故<lb/>
其詩不盡賦東苑然為東苑所賦詩即東苑名焉稚黄<lb/>
達於詩而能工研辯風雅覃析豪末要其才分詄絶足<lb/>
以神明其萬矱而凌厲於法故隨境所得驅遣百有雖<lb/>
體非一致而情同可安沈約稱王筠詩彈丸脱手不為<lb/>
過矣古文耐創始不好沿襲每有標寄必緣物造情因<lb/>
時設㫖不詭隨于人而損益經心使讀者得以進觀其<lb/>
志意之所存特前人多言苦吟即偶爾著書輒閉户深<lb/>
<pb n="KR4f0030_WYG_026-17b"/>
思絶慶弔酬酢襍置筆墨䆒其所著裁數篇耳今稚黄<lb/>
卧病有年歴盛夏衣重裘口語喑喑而集中諸編分班<lb/>
列部其為朝成而暮遍者且犁然也今人不如古彼亦<lb/>
嘗誦吾稚黄詩哉<lb/>
　　　歴下張童子集序<lb/>
予與張黼遇淮上黼世家子也其先相國有文名黼述<lb/>
之不愧世家子然吾獨序黼所為文耳及讀黼子童子<lb/>
文則黼又作之者也童子又述之益復不媿世家子異<lb/>
<pb n="KR4f0030_WYG_026-18a"/>
哉其相繼而能文若此古有云醴泉無源芝草無根豈<lb/>
其然乎予與杜陵生友善其次子聖童也今少長矣予<lb/>
每憶其人并欲詢其所為文而張子與杜陵友張子之<lb/>
子亦即與杜陵之子友子讀童子文如見杜陵之子即<lb/>
如見杜陵之子文異哉其友朋之相契而能文又若此<lb/>
童子數月識之無數歳屬對近十餘歳而文集成凢此<lb/>
者與杜陵之子同繼此以徃則不敢量矣異哉吾不能<lb/>
以量張子者量其子吾又安敢以不能量杜陵之子者<lb/>
<pb n="KR4f0030_WYG_026-18b"/>
量童子乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻二十六<lb/>
</p>
<p>
</p>
  </div>
</body>
</text>
</TEI>
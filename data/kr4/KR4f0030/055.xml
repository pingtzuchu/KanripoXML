<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻五十五</head> <lb/>
    <p>
<pb n="KR4f0030_WYG_055-1a"/>
欽定四庫全書<lb/>
　西河集巻五十五<lb/>
　　　　　　　　　　翰林院檢討毛竒齡撰<lb/>
　　序<hi>三十二</hi>
　　　湯潜菴先生全集序<lb/>
予避人睢川值潜菴先生以關西參政請十旬假就之論<lb/>
知本之學與關東賀凌臺先生知本說合因留睢半月且<lb/>
屬予記其太夫人殉節事既而舉制科與先生作同年生<lb/>
<pb n="KR4f0030_WYG_055-1b"/>
且同入史館遂得辨前代得失并古今禮教名法知先生<lb/>
裕經術外擴而中堅體用咸備真所謂應元運而興者<lb/>
天子重其學進　青宫保傅兼領叅知入　東閣作宰<lb/>
相判事遂以春官侍郎開府江南使敭歴中外為<lb/>
聖朝儒術之冠予乞疾南還過其境見關門坦坦然農<lb/>
安畆而估習市武吏與暴客刷跡而徙閶樓夜鳴瑟游<lb/>
媚貴富皆嚮晦闔外巷予顧之嘆曰儒術之效如此耶<lb/>
乃未幾還院補冬官尚書而驟遭棟折先生且騎鯨矣<lb/>
<pb n="KR4f0030_WYG_055-2a"/>
其在今距先生捐館舍將二十年而<lb/>
京朝先後思之者如昨日江南之民一若服税服雖相<lb/>
隔多歲月而偶然斂衽必哭泣因有慕其人稽其事願<lb/>
讀其所遺書者聞河撫閻君曾為梓其集而未備也王<lb/>
子孝先者先生門下士也家世習理學早歲見知而授<lb/>
受親切其視扶風之于北海不啻有過然且筮仕吳城<lb/>
正值先生所屬地遂輯舊集所遺軼購其全捐奉而付<lb/>
之剞人而以予為先生友并具書幣屬其同門生沈子<lb/>
<pb n="KR4f0030_WYG_055-2b"/>
昭嗣踵予寓而請予以序夫世之所謂三立者謂夫徳<lb/>
與功與言也而實則一立而無所不立古未有聖賢而<lb/>
闕事功者況文章乎即宣尼抱至徳每傷世之不我用<lb/>
而退而著書然而書既成而聖徳愈顯且有讀其書而<lb/>
謂功在萬世雖堯舜莫能過則是文章之無間于徳與<lb/>
功也先生踐履篤實務為善去惡以求慎獨而出而應<lb/>
世則入叅宰執出領方州明明有實效見諸成事此其<lb/>
功徳為何如者而即以文論與子言孝與臣言忠不必<lb/>
<pb n="KR4f0030_WYG_055-3a"/>
飾講席之跡而發言中道不偏亦不矯其為羣儒之所<lb/>
取正者何限然且言議慷慨周旋政事堂多所建白而<lb/>
至于外臺入告則請賑請蠲尤極剴切嘗曰吾受<lb/>
天子命以出為民吏目擊恫瘝即過為激鍥寧得罪死<lb/>
官下亦何敢緘默負<lb/>
天子命而<lb/>
天子神聖亦即以是優容之然則先生之言其有繫于<lb/>
世如此若其髙文典冊揚<lb/>
<pb n="KR4f0030_WYG_055-3b"/>
廟堂之盛則綸扉判詞槐㕔起草舉凡應<lb/>
制應試之作往往而是夫既已舉于春官槖筆三館而<lb/>
復登制科膺鴻儒博學之選則文可知已孝先輯其書<lb/>
復為編類曰語録曰奏疏曰序曰記曰書牘曰賦頌論<lb/>
辨曰碑版文曰雜文曰告諭曰詩詞而總附年譜誌狀<lb/>
于其末嗟乎世之求先生書者可以觀焉<lb/>
　　　東臯詩集序<hi>宗藩輔國將軍博問亭稱東臯主人</hi>
詩有髙其格閑其辭藴其氣依約其意㫖而均調其音<lb/>
<pb n="KR4f0030_WYG_055-4a"/>
聲在三古謂之雅在兩京謂之休成在魏晉六朝以後<lb/>
即謂之清和謂之善平謂之登歌上詞此即都尉屬國<lb/>
降之逮晉唐作者猶自歉難能而東臯主人優為之嘗<lb/>
從施侍讀愚山汪編修鈍翁陳檢討其年輩與東臯主<lb/>
人唱和每唱輒自愧不及不敢和録其詩而歸迄于今<lb/>
越三十年天下誰不知東臯詩者然而見其詩恍旅舎<lb/>
對千頃陂恍過江市人逢衛洗馬恍長安安樂坊觀海<lb/>
外玉樹即偶然觸及亦覺私顧形穢而東臯示我渢渢<lb/>
<pb n="KR4f0030_WYG_055-4b"/>
然吾何以測其涯涘也乎文章五百年一興<lb/>
皇上以經天緯地之作彪炳萬古而　諸王龍種皆能<lb/>
各攄其所長以互相映發光天之下斯文且爛然矣獨<lb/>
是長安高髻時多異尚髙文典冊往往閒雜以句欄小<lb/>
曲私誇新様而東臯獨軒軒自得每彷<lb/>
御製豫和以滌諸佻璅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翕振之作清廟明堂之盛大<lb/>
海蕩蕩水所歸吾無間焉惜予年八十有一生平論文<lb/>
者百無一存即愚山鈍翁其年輩皆先我而逝而每憶<lb/>
<pb n="KR4f0030_WYG_055-5a"/>
東臯比之膠之結于腸長庚之遠附于陽烏即中夜念<lb/>
及亦若隨之在後先而不踰寸步是非深有感于心而<lb/>
何以至此<lb/>
　　　蕭山史氏世譜序<lb/>
予與昢菴覺菴兄弟訂同硯交因得拜其尊大人兩世<lb/>
于堂而其子其姓即又從此而齒遇之迄于今往來不<lb/>
絶如家人此猶之親親之典由一而三由三而五以一<lb/>
身而得與五族相周旋況乎四親在匰其當前可見有<lb/>
<pb n="KR4f0030_WYG_055-5b"/>
非一三五九所得而概量者乎是以宋世造譜最重生<lb/>
人往往懸譜而録其可見者于亭名族譜亭而其既漸<lb/>
溯所自一如氏族志之統諸著姓以力搜往昔于是有<lb/>
非所自而自者而譜法變矣今天下氏族之盛無過史<lb/>
氏往者吾郡司刑從溧陽來訪昢菴兄弟而序為雁行<lb/>
而<lb/>
鼎革之際有東閣部堂開幕揚州者以摯幣聘覺菴稱<lb/>
曰宗仲而覺菴辭之當是時文章聲氣遠近無不通而<lb/>
<pb n="KR4f0030_WYG_055-6a"/>
凡氏史者則又以同宗故時相訪求其在明州與姚州<lb/>
則原屬本支公之讓而私之燕東西相從不待言也昢<lb/>
菴嘗謂予予家世譜詳今而畧昔詳于是邦而畧于異<lb/>
地顧四方之逺居者仍呼吸不隔而惜譜不修世系之<lb/>
闕畧有難稽矣今其孫吉先承祖父志合逺近而並修<lb/>
之肇自成周受姓以來當漢孝宣時杜陵侯以帝戚開<lb/>
基傳襲五世及東京而溧陽侯繼之遂以家于封而世<lb/>
滋大焉至南渡以後則忠定越王與忠獻衛王兩世知<lb/>
<pb n="KR4f0030_WYG_055-6b"/>
政事散處東鄉其在蕭山則忠獻五世孫也乃自漢至<lb/>
今歴年一千七百有竒歴世五十有七而自元明迄今<lb/>
由明州以至蕭山亦歴年三百三十有竒歴世一十有<lb/>
八然且有參知行省開藩于河南山西若蕭之第五世<lb/>
者其自兹以往被簮紱而長方州且不乏也夫往昔難<lb/>
稽而譜之序之者前後無闕若夏之繼春而甲之授乙<lb/>
當前可見而譜之記之者生卒不爽一似太史之載䇿<lb/>
書而宗祝之判昭穆且復區畫有方詳畧有法分之合<lb/>
<pb n="KR4f0030_WYG_055-7a"/>
之以不失列代相傳敦宗睦族之意向使吾友尚在亦<lb/>
必以是譜為不刋之則而況乎後此之繼之者也然則<lb/>
譜法雖變其不變者猶是已<lb/>
　　　丁茜園賦集序<lb/>
賦者古詩之流也惟原本古詩故在六義之中與比興<lb/>
同列而實則源遠流長自為一體班生藝文志于歌詩<lb/>
之外載賦目千篇而惜其文之不盡傳也乃嗣是而降<lb/>
孫卿以規宋大夫以辨王褒揚雄之徒或以諷或以頌<lb/>
<pb n="KR4f0030_WYG_055-7b"/>
要不失六義之凖即六季佻侻猶然以縁情體物之意<lb/>
行之至隋唐取士改詩為律亦改賦為律而賦亡矣登<lb/>
髙大夫降之為學僮摹律之具算事比句範聲而印字<lb/>
襞其詞而畫其韻既無忼慨獨往之能而稱名取類就<lb/>
言詞以達志氣亦復掩卷殆盡本之亡矣流于何有丁<lb/>
子茜園胷有巻帙其于載籍根柢多所究竟故為詩為<lb/>
賦皆一往奮發有自得之致循其流而溯其源滔滔盪<lb/>
盪因之取賦體一卷屬予論定予嘆世之學者畏難喜<lb/>
<pb n="KR4f0030_WYG_055-8a"/>
利寧謝隆古必守輓近不惟詩不知古舎格為律而即<lb/>
其為律之中猶且闢景開而習和慶而況乎賦才特上<lb/>
煒爍縱横誰則能上備援稽下工攄冩者而茜園揮手<lb/>
而成之鋪文揚質以方之矜宋元之詩襲試塲之賦者<lb/>
何如也吾故曰賦者古詩之流世之見之慎毋以詩律<lb/>
律詩并毋以世之言賦者律是賦可也<lb/>
　　　𢎞道録序<lb/>
孔子曰人能𢎞道謂夫大其道之在乎人也而特是道<lb/>
<pb n="KR4f0030_WYG_055-8b"/>
之為名言人人殊惟中庸以率性為道則始以天下達<lb/>
道屬五常之性而孔子答哀公即又以司徒五教稱五<lb/>
達道是必合五性五教而道乃立于其間是以向溯五<lb/>
教祗有父母兄弟子而無君臣夫婦朋友有天合而無<lb/>
人合而孟子則直以君臣五者當之曰人之有道也向<lb/>
辨五性或以一恩二理三節四權表明倫之則或以元<lb/>
善嘉禮利義貞信著盡性之要而孟子直舉五性而歸<lb/>
之五教曰仁之于父子義之于君臣以人性合仁類而<lb/>
<pb n="KR4f0030_WYG_055-9a"/>
曰仁也者人也合而言之道也則是道之為道已如白<lb/>
日之昭于天下而無如拘牽輩起刻舟以求門内多掩<lb/>
恩而門外義合有理無志致使親義序别多泥于一節<lb/>
而不能周通至道在人其不能𢎞也久矣𢎞齋邵先生<lb/>
儒者也由八比起家而以𢎞道為已任方其入解即以<lb/>
赴部舉人上武宗皇帝疏約二千言及成進士而世宗<lb/>
入繼又復上陳八事及中興保治諸疏然後授冬官主<lb/>
事使𣙜荆州當是時朝廷甫議大禮廷和與璁蕚各持<lb/>
<pb n="KR4f0030_WYG_055-9b"/>
異端致撼門哭廟天地皆震動而先生方拘于官無一<lb/>
言也暨再補都官員外郎則正值璁蕚被劾去而復留<lb/>
之際先生乃于十月日食假災變言事直斥璁蕚兼有<lb/>
禮守可變禮成可毁諸語攖世宗之怒遽下詔獄發邊<lb/>
逺充軍不復賜環者越三十年其于道也亦幾矣先生<lb/>
以為既不能行道以𢎞道亦當立言以𢎞之乃著三𢎞<lb/>
集曰𢎞道曰𢎞藝曰𢎞簡藝者文也簡者事之冊也而<lb/>
總以𢎞道為要襋蓋其録五教有鍳于明倫大典之誤<lb/>
<pb n="KR4f0030_WYG_055-10a"/>
而亟亟以道正之使教之與性互為經緯或以性該教<lb/>
則以一經包衆緯而有餘或以教配性即以一緯分衆<lb/>
經而亦無不足取説于六經而實之以二十一史之事<lb/>
一篇之中三致意焉乃文孫戒山先生亦以八比起家<lb/>
既已成進士讀中秘書出之為江介宗師抑復以力學<lb/>
舉制科重侍<lb/>
講筵作　東朝保傅于以揚世徳之駿誦先人之芬豈<lb/>
復有媿乃校𢎞藝𢎞簡録而續其未備而至于𢎞道則<lb/>
<pb n="KR4f0030_WYG_055-10b"/>
踵事增華隨類加訂其引據既該博而考辨論析往往<lb/>
折羣書之奥執兩用一必至精至當以補前人所未盡<lb/>
此固古今上下闡明性教一大録也㑹<lb/>
天子念河功未成特簡先生理南河于負薪之餘重為<lb/>
檢校既已成一家之書而復刋行之為天下後世所矜<lb/>
此其于道為何如者夫道之藉人也甚矣曩者孔子言<lb/>
道中庸闡之然祗以性教言道已耳其後七十子之徒<lb/>
各祖前説或推五教為十倫而隨舉一倫輒曰仁者仁<lb/>
<pb n="KR4f0030_WYG_055-11a"/>
此義者宜此禮者履此貞者信此則已一倫而得備五<lb/>
性或廣五性為十義而祗舉一性即曰父義子義兄義<lb/>
弟義夫義婦義君義臣義則又以一義而得具五教是<lb/>
𢎞道一書固祖七十子之徒以為説而前聖啟之後賢<lb/>
擴之顯祖作于前文孫述于後夫𢎞道之在乎人有如<lb/>
是矣<lb/>
　　　擬元兩劇序<lb/>
蕭山王叔盧曾譜唐人事擬元詞兩劇吳江沈長康見<lb/>
<pb n="KR4f0030_WYG_055-11b"/>
之謂不合宫調令其改作及改之而仍不合乃亟商之<lb/>
予謀再改而叔盧死予時哀其志私為更定其詞藏之<lb/>
城東之草堂未行世也㑹白頭兵起掠予廬而胠予篋<lb/>
去遂失稿所在若干年矣嘗夜卧嵩山土室夢叔盧來<lb/>
曰予詞寄君所藉君竄定而稿未見還不能忘醒而泫<lb/>
然謂才人習氣自愛其所製雖魂魄猶戀戀顧無以報<lb/>
之如之何康熈三十年予歸舊廬聞鄉人有得其稿者<lb/>
急遣人購至故紙儼然獨闕首二頁時予痛經學晦蝕<lb/>
<pb n="KR4f0030_WYG_055-12a"/>
日疏衍不暇且悔幼嘗為詞損正學思壞所刻雖亡友<lb/>
叮嚀擬亟行而尚有待也暨四十一年遘大疾幾死死<lb/>
時仍夢叔盧來相對咨嗟且曰脱不幸奈何一似慮子<lb/>
死則其詞偕亡有不及待者因中夜坐起重為檢校且<lb/>
補綴前頁而梓行之予思曲子仿于金而盛于元本一<lb/>
代文章致足嬗世而明初作元史者竟滅没其跡並不<lb/>
載及祇以仁宗帝改造八比為元代取士之法以為崇<lb/>
經義而斥詞章可以維世而不知記事失實已非信史<lb/>
<pb n="KR4f0030_WYG_055-12b"/>
且經不嘗録國風乎男女相悦或不盡如朱子所云而<lb/>
懷思贈答温柔宛孌以之陳忠信之道通君父之情不<lb/>
必二南即是十五國即非也況樂府科例不盡輕薄以<lb/>
後人譜前人事豈皆淫濫聞叔盧作此一傷蓮勺之棄<lb/>
故劍一慨武成主者並不識司空氏族皆有為而發原<lb/>
非汎汎即其間優游按演動中窽㑹前儒所云言情深<lb/>
而寓㫖切忠愛悱惻兩皆有之然且下筆髙卓摛文浩<lb/>
蕩于以方前此為詞未敢謂龍笛長鼓子短也夫文章<lb/>
<pb n="KR4f0030_WYG_055-13a"/>
之事難言之矣曩者靈均作涉江懷沙慮其遺亡乃于<lb/>
晉咸安之季白晝見形向吳人顧珏自為誦之夫才人<lb/>
之愛其詞獨叔盧也與<lb/>
　　　徐沛師詩序<lb/>
昔嵇阮與王濬沖父子同時入林後之以名士而訂世<lb/>
交者率稱林下而予與世臣先生訂交在崇禎之季其<lb/>
時趨庭者尚有待也乃既而與武令交又既而與沛師<lb/>
交皆相嗣以文章往來較之安豊末坐徒以談義相把<lb/>
<pb n="KR4f0030_WYG_055-13b"/>
臂似乎有過然而交武令而武令早世及交沛師則又<lb/>
以予還山晩在沛師亦非盛年而予竟頽然老去屈指<lb/>
崇禎已夘與先生角試塲文真隔世事也乃先生高蹈<lb/>
早隠牆東而沛師亦復以歴試偃蹇有睥睨一世之意<lb/>
遨遊四逺藉登臨贈答作詩古文詞而間以示予夫徐<lb/>
氏有家學曩時鄴宫諸賢稱偉長之文為一家言而士<lb/>
秀父子又以駢詞擅世濟之盛先生自棄試文後著書<lb/>
數百巻嫓美前哲予嘗銘其墓而嘆其似續之𢎞且大<lb/>
<pb n="KR4f0030_WYG_055-14a"/>
也沛師讀父書其于辭賦諸雜文無所不工而即觀其<lb/>
詩蓬蓯燁煜奮筆而直前所在辟易世之以習俗為轉<lb/>
圜者其敢與之争衡也乎特是歲月易駛向之論文于<lb/>
崇禎之年自已夘至甲申往來主客而今又復遭其際<lb/>
星紀一周存亡兩世雖欲不為之興感而豈可得焉<lb/>
　　　韓邑侯生日序<lb/>
嘗讀豳風七月之詩嘆豳公以儉徳治民為八百開基<lb/>
猶且羔羊朋酒公堂躋饗受介眉之祝以為父母于民<lb/>
<pb n="KR4f0030_WYG_055-14b"/>
其饋食之節所不廢也邑侯韓公自下車以來廉于於<lb/>
陵日啜蕭山一勺水以度朝昏即一蔬一菜必不苟入<lb/>
之官㕑以故四民引領祗盼公生辰以稍伸饋食之私<lb/>
而公于是日亦始怡然舉一觴以為歡則是民之懸懸<lb/>
此一日非易事矣獨是稱祝之頃必有致詞而予以齒<lb/>
長于衆必請予一言為捧觴之藉予惟古稱三夀上夀<lb/>
夀國其次夀民其次夀身以故前儒作夀域碑謂大宇<lb/>
熈熈四衢坦蕩舉生人子婦而盡登之春臺之間風雨<lb/>
<pb n="KR4f0030_WYG_055-15a"/>
不能蝕矢石不能壞夫然後身享永久無拮足瘏口之<lb/>
患今公于四民寧袵席而長養之庇以閈閎而授之扄<lb/>
鑰民之域之祗覺化日之倍長而恩年之倍永也夫上<lb/>
施以徳下報以心心不能達則口以達之未有上施如<lb/>
是而民心如石不能報之以口者是以尊之呼嚴君親<lb/>
之呼慈母而未已也蓋民生多端生以食而道不饑生<lb/>
以衣而嘆不寒生以煦咻而始無鞭笞獄訟之嗟生以<lb/>
捍䕶而然後無水旱盜賊兵刑水火之告故仲尼至聖<lb/>
<pb n="KR4f0030_WYG_055-15b"/>
亦有歌詞子産大賢不廢輿誦以為報也今則何以報<lb/>
之哉吾仍考之豳風之詩夫千百為期人世罕有而豳<lb/>
詩之頌之者且曰萬夀誠以心之所至口即隨之心願<lb/>
其永乆則不覺其詞之迂而語之過蓋施報相等古人<lb/>
所以云報稱也施者不訾而其所以報之者祗一言語<lb/>
間而尚或有吝則豈斯民之本心也哉他日公年果髙<lb/>
民年亦進京朝需人必將以公為天夀平格之選則即<lb/>
此夀民之盡于以夀國且有餘而況于身與<lb/>
<pb n="KR4f0030_WYG_055-16a"/>
　　　盛玉符詩序<lb/>
少選越詩越無多詩人也既而作越州三子詩三子之<lb/>
外往來唱和者仍寥寥也及避人吳中吳中人藉藉稱<lb/>
玉符盛子所為詩予亟索觀不可得暨乎赴都同館沈<lb/>
學士道玉符詩佳時老友西疇在坐實其狀予于始歸<lb/>
田時作還町雜録覓得其詩㑹玉符以禄仕司鐸大雷<lb/>
不數數相見顧以數十年相憶之人經南北諸名下耆<lb/>
舊嘖嘖之久而朱顔茂齒年尚在彊仕服官之間然後<lb/>
<pb n="KR4f0030_WYG_055-16b"/>
知玉符之知名早也獨是詩至今日争以南渡陋習加<lb/>
三唐之上庸劣俚鄙自以為能夫以前人所品目阮生<lb/>
優緩猶病簡率劉楨錐角便訾割曳陳思勢隨情減伯<lb/>
喈意盡行間彼其聲望卓犖偶有所見已空絶前後徒<lb/>
以檢校偶偏之故遂多優劣何況今日之紛紛者而玉<lb/>
符獨慷慨任氣磊落使才挾清潤之姿而行昭晳之致<lb/>
結體撰詞全歸風雅此豈時流所得嫓與玉符家有别<lb/>
業等于蓬瀛而近復啟教于方城華頂之間擁臯授經<lb/>
<pb n="KR4f0030_WYG_055-17a"/>
望若神仙則自此以往其為槐堂所頌獻者又豈止學<lb/>
士稱嘆已乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_055-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集卷五十五<lb/>
</p>
<p>
</p>
  </div>
</body>
</text>
</TEI>
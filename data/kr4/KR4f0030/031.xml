<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻三十一</head> <lb/>
    <p>
<pb n="KR4f0030_WYG_031-1a"/>
欽定四庫全書<lb/>
　西河集巻三十一<lb/>
　　　　　　　　　　　翰林院檢討毛竒齡撰<lb/>
　　序<hi>八</hi>
　　　樂天堂集説序<lb/>
孔子作易傳以旁行不流為樂天之實夫旁行者曲成也<lb/>
士君子讀書談藝本期岀所學以道濟天下而勢有難為<lb/>
則必旁行之以曲成其意葢天道固如是矣崔子遺山以文<lb/>
<pb n="KR4f0030_WYG_031-1b"/>
章名世而連不得志遂漫遊人間往往以純任自娛而乃顔<lb/>
其堂曰樂天一似借安居以俟命也者而余曰不然古者游<lb/>
仕人國多藉友教士大夫為乘韋之先故東漢諸賢去古稍<lb/>
逺然猶受郡國徴聘一展裁畫今遺山久擅文賦兼饒經濟<lb/>
偶一舉足即縞紵四達真不減潁川當日羔雁填門巷者從<lb/>
容談笑治術犁然此正旁行不流道濟天下之正説也不然樂<lb/>
天知命與安土敦仁亦殊途矣以志在四方假浮家汎宅為<lb/>
漫遊計而反與安土者同其歌詠意固何為予耄矣行道濟<lb/>
<pb n="KR4f0030_WYG_031-2a"/>
時有志未逮能假嵗月尚思登其堂而與之樂之<lb/>
　　　童煒行稿序<lb/>
古無傳經墨義者故世謂制科所作與古文辭異信爾<lb/>
則是平津江都之策不傳于今也然而遽謂帖括章句<lb/>
之即為古文辭乎則詩又不當異賦賦又不當異䇿與<lb/>
論也特世之攻制舉者習燕烏揣摩之説以為舍墨義<lb/>
必相戒勿復涉一字即二三塲䇿與論與表判尚不得<lb/>
與墨義同觀况其他乎是必得一研精古學者出而雪<lb/>
<pb n="KR4f0030_WYG_031-2b"/>
其語童煒自甲午公車以來縱觀二十一史并他所藏<lb/>
書人見之輙掩口去己亥既已魁禮闈以誤字仍斥落<lb/>
復于康熈庚戌冠庖經房對䇿歸里與邂逅于淮西客<lb/>
舍出其所為文讀之然後知向之所期兼古學而得為<lb/>
經義帖括一雪其語者煒是也煒為文不廢揣摩引繩<lb/>
削墨而要自有其渾淪之氣充斥其間譬之以長沙江<lb/>
都詘而為李程之賦五色依然一元具舉何其壯也人<lb/>
苦無才有才矣苦無學有學矣苦無時乃亦有有時而<lb/>
<pb n="KR4f0030_WYG_031-3a"/>
反無才與學者吾不知無才與學者之得比于無時否<lb/>
也而特是以不愧逢年者為煒喜即以振興制義為天<lb/>
下慶易曰觀乎人文以化成天下然則天下之待理吾<lb/>
于煒卜之程子曰詞麗而㫖誇者應世之文也編詩書<lb/>
而不愧措天地而不疑傳世之文也然則經墨義之能<lb/>
傳吾于煒卜之<lb/>
　　　傅生時義一刻序<lb/>
予隨兄大干讀書于傅元升之草堂裁弱冠耳元升每<lb/>
<pb n="KR4f0030_WYG_031-3b"/>
讌㑹輙抱子出偊旅歌古人詩予見之私曰嶷嶷者後<lb/>
來之秀耶然不料其能從游如今日也自變遷以來予<lb/>
焚棄筆墨者已八九年夙昔攻舉子業已矣即郡邑為<lb/>
舉子業者亦曰是家已放廢不復甘為時義為時義亦<lb/>
不當予每遇元升讌㑹見其髮漸白然且勞苦道平生<lb/>
歡彼退雖語人兒能文當從大可游予聞之心驚是當<lb/>
日讌飲出拜客歌詩者耶然又自歉故人知我我恐以<lb/>
不能為時義者負故人也今年春以鄉里多故避之横<lb/>
<pb n="KR4f0030_WYG_031-4a"/>
山乃復入元升草堂視舊時桃李棃栗園魚池竹都有<lb/>
存者元升乃率兒拜予堂下予起視之喟然曰嚮使予<lb/>
弱冠時或謂兒聰明他日者將從予游予必且恨以為<lb/>
安得此乆處者也即既已乆處無所覬望然一聞是語<lb/>
猶且恨予安得七八年後猶然抑鬱無他懷也今何如<lb/>
矣子前此所從游者史憲臣也予不能時義而憲臣能<lb/>
為時義予不能時義而憲臣且能以已之時義使子亦<lb/>
能為時義憲臣為昌黎予為籍子為湜互持其教亦復<lb/>
<pb n="KR4f0030_WYG_031-4b"/>
何恨予所恨者故人子弟日就長大予倘乆詘處予恐<lb/>
七八年後其所為拜客謳吟者且不知其又何等也<lb/>
　　　傅生時義二刻序<lb/>
夫車工造車而得以車名則必其車可見于天下而後<lb/>
閉門為有餘假使輪無可眡輻無可驗輈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>輢較無可<lb/>
顧盻吾見其<graphic n="KR2102" url="https://raw.githubusercontent.com/kanripo/KR-Gaiji/master/images/KR2102.png" mimeType="image/png"/>也曩時為髙文者率能出其文使天下<lb/>
見故方其未行即世已得指之曰此某君文及既行而<lb/>
果無所謬夫而後始得以専家目之今之為之者不求<lb/>
<pb n="KR4f0030_WYG_031-5a"/>
可見躧舄視不出閤若以為晻昧無可示者而一時塾<lb/>
師里朋率無容以問學相勸勉銷晦隠抑命曰揣摹其<lb/>
未行也墨墨然其既行也墨墨然自號為車工而究不<lb/>
使輪輻之可見于天下終生之肄業一技勿就嗟乎惜<lb/>
哉夫猶之貪天之工以為倖獲而有所挾以徼與無所<lb/>
挾以徼相去何等不持直而就博博之雖勝與無博同<lb/>
然且曰吾將逢時夫果秭鴃不見<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>于春而知春廪霜<lb/>
不見下于秋而知秋是使皵榎不逢夏皵楸不逢秋無<lb/>
<pb n="KR4f0030_WYG_031-5b"/>
不可也吾生十七年而與傅子元升讀書于横山草堂<lb/>
又十七年而又與元升之子四如讀書其中白石既旰<lb/>
朱顔已遲乃復幪首塗面選科舉子業既以四如一集<lb/>
序之行世更累其近作次為續集夫以終生造車削衡<lb/>
規輻合二十餘年無一顧者而又令其徒挾持自好此<lb/>
與夫世之隠閉掩抑墨墨以幾者得毋有間夫春華未<lb/>
發幽蘭自芬秋潦既縮原泉始見吾不務為可行而務<lb/>
為可驗即使造車者終日閉門而其學自見于門外必<lb/>
<pb n="KR4f0030_WYG_031-6a"/>
欲進前而問曰閉門乎造車其行止也何如吾勿告也<lb/>
　　　傅生時義三刻序<lb/>
射無所為羿也貴能彀耳御無所為王良與造父也貴<lb/>
能乗耳文無所為王唐瞿薛歸胡許湯也貴能行耳必<lb/>
曰文章佳惡多與遇違豈通論與然而色之美者必辨<lb/>
於目聲之善者必解于耳惟文無聲色是以不能有所<lb/>
視聴或青黄不分洪纎瞀然向使色與聲亦皆有命則<lb/>
未必青之不淆而為黄洪之不變而為纎也故曰物之<lb/>
<pb n="KR4f0030_WYG_031-6b"/>
憑乎人則物之不能自有其天也文章有其天故雖人<lb/>
事而亦實若有天焉主之予與四如讀書溪山草堂已<lb/>
二年矣其前一年則皆攻苦之旦暮也自盥水啜食而<lb/>
外必質疑問奇窮極㣲渺凡時之人有持之以得富貴<lb/>
而卒不能稍得于字畫行墨間者吾皆有以使之得之<lb/>
其後一年則飲酒譚義以文為嬉而其叔氏者揣摩家<lb/>
也每出其奇搆與之相角夫是以優悠春秋修游止半<lb/>
然而未嘗不自得也當其相對角藝時兩人者顧之而<lb/>
<pb n="KR4f0030_WYG_031-7a"/>
嚎輙使池魚夜踊林鳥駭散近村之民且有纓冠而至<lb/>
者乃逡巡渡江相帥就刖此何為與今年冬予既辭草<lb/>
堂將還故廬而四如咨嗟惟恐以薛譚學謳未窮青技<lb/>
因乞選其文兼為之序予思文雖有命然技至而命立<lb/>
人盡而天見故杜少陵云文章千古事得失寸心知夫<lb/>
惟文在千古故文之得失心知之而命之得失文亦知<lb/>
之向使王良執綏遇顔泰父而乗之當亦必無趙簡之<lb/>
殷勤與嬖人之斥落而伯昏無人立層崖之上俯千仞<lb/>
<pb n="KR4f0030_WYG_031-7b"/>
之淵從容決拾裂眦霄漢則禦冦雖善射亦必匍匐而<lb/>
不前搶地而若失文亦患不精耳苟進乎技則王唐雖<lb/>
遥接踵可至又何患乎射之不入彀御之不就範哉<lb/>
　　　朱母史太君七十夀序<lb/>
夫稱愛民者必曰慈母顧慈不自已始也子有善上之<lb/>
其親况杜詩稱母而東海家則郝夫人之法反稱女師<lb/>
豈非其慈可傚與朱子揆叙為宰楚州三年矣太夫人<lb/>
史太君在官舍年遘七十楚州民各起為夀予思太君<lb/>
<pb n="KR4f0030_WYG_031-8a"/>
名族也門閥之盛踰于崔盧凡其自歸嬪以至纘婦其<lb/>
間克<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>克順均勿具論獨念揆叙以天下才試為良吏<lb/>
豈無在庭之教為之先者且揆叙之蜚聲非一日矣方<lb/>
其北堂甫離而南游未返其勉强剔厲太君之成子之<lb/>
名者無既也洎乎捧檄來前乗板輿以就釡鐘其成揆<lb/>
叙之治者又未可悉數也夫人之稱夀親者苐能養耳<lb/>
農賈車牛止用洗腆而一命自膺僅得藉冠簪洽比饋<lb/>
餉薫炙孰有如揆叙之以善事其親者况其帥楚州萬<lb/>
<pb n="KR4f0030_WYG_031-8b"/>
户而稱觴舞綵又從來孝養所未有者乎夫揆叙之愛<lb/>
民則皆太君之為之也今揆叙已報政矣向使當報政<lb/>
而馭民之無方養士之無術明刑弼教之未有其源撫<lb/>
字催科之各無所效以至城郭溝洫水旱盜賊皆不足<lb/>
以順天時而靖民俗于是而稱曰母慈無當也乃若休<lb/>
民而民安曰惟吾母養士而士奮曰惟吾母粟征力役<lb/>
之寛平有制曰惟吾母獄訟刑宥之輕重有法曰惟吾<lb/>
母以至蟲鳥時若邦郊無壘雈苻戢伏而䝟貐不作曰<lb/>
<pb n="KR4f0030_WYG_031-9a"/>
惟吾母于是而猶曰杜母之慈非其母之慈則吾亦不<lb/>
信也揆叙方强仕年能事母即能愛民而太君七十且<lb/>
以慈子者令其子慈吾知太君之年與揆叙之善政俱<lb/>
無盡已楚州民屬予祝辭而時方報政遂有採輿情以<lb/>
當饗獻者予因用其説而書之于幛<lb/>
　　　兖州趙司理生日序<lb/>
自後唐以兩使節推分屬諸路而其後有諸州推官然<lb/>
大抵紏察吏治審達抑滯如判官録事已耳今則専省<lb/>
<pb n="KR4f0030_WYG_031-9b"/>
刑獄而彈違糺慝一寄其權于外臺故獄訟璅屑衆致<lb/>
煩刻今天下刑平孰有不先之司理者哉堇溪之銅加<lb/>
以新硎我知其割也乃趙君之理兖也不特其政能也<lb/>
乃其操則玉壺也其直則朱絲繩也其胸有冰鏡凛凛<lb/>
然芙蓉之淬于塘也其與物喜怒春風之在堂而夏日<lb/>
之在牖也予嘗游河一觀其政而思之今兖人以君生<lb/>
日製幛夀君不憚涉千里請予文以為君祝夫祝亦何<lb/>
常但期其所未至已耳予不期以未至而思其所至兖<lb/>
<pb n="KR4f0030_WYG_031-10a"/>
人舊誦君政今其來也又書其政于版夫以提綱肅紀<lb/>
之地而濟之以矯矯風厲之資時之坐為委蛇者非其<lb/>
操持之不足必其劑割之未當耳匪然則又但加之刻<lb/>
覈而綜理無緒鍥然多鑱思耳又不然或其五過之來<lb/>
誠未足與為更革焉耳有如是之湛以清惠以平也矯<lb/>
然以有成豁然以明明也豈非時與脂韋我獨為峻潔<lb/>
耶時與為達我獨與為立耶夫登琴臺者思父事之風<lb/>
過于公之門者思平刑之報今兖州名賢不止不齊于<lb/>
<pb n="KR4f0030_WYG_031-10b"/>
公也二十七州邑之所及其政蹟可紀不啻家有碑縣<lb/>
有譜也人之仰君臺而大君門者衆矣予辱與君知而<lb/>
兖人與君則實有愛戴之懽於來請也予亦馳一觴告<lb/>
兖人曰人孰無情他日趙君之引年則其政為之也今<lb/>
日之夀趙君則情為之也政在人情情感其賢而願為<lb/>
之祝則祝之安焉若有請予為期者夫兖固河濟間一<lb/>
都㑹也不見夫濟之清而河之長乎<lb/>
　　　付雪詞第二刻序<lb/>
<pb n="KR4f0030_WYG_031-11a"/>
東海何良俊序草堂詞謂詞為樂府之餘而不為詩餘<lb/>
初亦疑之及詳其説則以漢樂府郊廟歌詞及晉樂所<lb/>
奏相和清平諸調皆𨽻樂録有近乎大晟所定而漢魏<lb/>
後五言即高如蘓枚亦不聞領于樂官故云然耳予則<lb/>
謂樂府詩詞本一致而歌有不同使以詞按歌則詞不<lb/>
限聲三百章句故差池也以歌按詞則詞且限詞念誦<lb/>
一限唱嘆又一限也故張衡四愁張載限之徐陵長相<lb/>
思蕭淳限之悉依句綴字宛宛廓填而梁簡文春情曲<lb/>
<pb n="KR4f0030_WYG_031-11b"/>
似瑞鷓鴣陳陸瓊飲酒樂後周王裒高句麗曲似破陣<lb/>
子他如迎客送客夜飲朝眠其似填詞者不可更僕則<lb/>
是以歌按詞故樂府類詞以詞按歌故詞不類詩其大<lb/>
凡也且夫詩無成名矣闗睢之後不名闗睢而樂府所<lb/>
奏則鐃歌横吹雉子蜨蝶各有名字限為歌例此不與<lb/>
調笑鬱輪相等埒乎又大凡也陸子藎思為樂府歌詞<lb/>
方駕齊梁其為曲子則縱横元明間宜其為詞上掩温<lb/>
韋下超歐栁合尊前草堂而一之從來為詞家不以過<lb/>
<pb n="KR4f0030_WYG_031-12a"/>
也特吾謂詞為詩餘不必更為樂府餘者藎思以詩文<lb/>
雄長海内者數十年其為詩體古今窮極工妙而後乃<lb/>
為詞及為詞而初顔巢青繼題付雪今則付雪又二刻<lb/>
也夫藎思但窮極工妙為詩而詞之渢渢乎不可迫遏<lb/>
有如此然則為樂府為詞皆其餘耳<lb/>
　　　畫賦序<lb/>
㑹稽董子長薄游京師以不怡于時著畫賦自娯上自<lb/>
庖犧下逮今兹窮搜極探旁及無象其按部繁而譬類<lb/>
<pb n="KR4f0030_WYG_031-12b"/>
賾遣言多遷而寄㫖斯約該舉咸有歸于一致於是四<lb/>
望房皇寓書于河西客子亡名瀨中之毛甡而為之序<lb/>
若乃飾志㣲芒興情幼𦕈多所思而未達欲追叩而若<lb/>
失其跡羇乎形容而神縈乎廖廓即有耳所不及聞目<lb/>
所不及見得之於體按而遇之於怳惚于是略悉索之<lb/>
考求工攬披之頥悦斯亦書圖之所必稽丹黝之所咸<lb/>
藉者矣夫蹠實之輩鏤目為虚抱景之流畫空非智故<lb/>
駴蒼龍而不御者子高之浮情也斥毛嬙而不睹者世<lb/>
<pb n="KR4f0030_WYG_031-13a"/>
主之庸見也故蕭屏以一顧而生華浮雲因偶視而成<lb/>
色何則三漏之形未嘗騐司空九苞之羽無能諦翔鳯<lb/>
也是故志有攸辟可使西施為無鹽㑹有攸乗可令駑<lb/>
馬為良驥非有定也故曰按圖而相馬君子謂之不識<lb/>
馬按圖而觀兵君子謂之不知兵何者飾形審象無當<lb/>
于昭曠之理也故霍光觀負扆而昧於復辟崇伯相九<lb/>
疇而遺于治水秦王審督亢而忽于機變漢臣瞻太丘<lb/>
而闇于功徳况乎經營象先不逮前古規摹意起失之<lb/>
<pb n="KR4f0030_WYG_031-13b"/>
輓近力殫於毫毛而神疲於方幅以義而言烏暏其可<lb/>
然且縁情昭宣體物溜亮逺揆比興軌于大通假耳目<lb/>
為非真方物章於有幻儷揖讓于黼黻之施等辯訟于<lb/>
元黄之色雖復騁千目之精調五指之運揚八彩之華<lb/>
文窮萬形之殊狀而不為過也不見宋人之為畫者乎<lb/>
儃儃焉而進而藴其巧也施施而退而逞其神明也非<lb/>
衣冠之嚴而臝袒之適非趨速坐作之勤而從容俯仰<lb/>
之為得由斯以觀進乎技矣又况於進幾㣲而以簡澹<lb/>
<pb n="KR4f0030_WYG_031-14a"/>
為歸㑹形神而玅轉移之用乎哉然則精六法者不必<lb/>
泥三祖之稱拂三毫者未嘗袪百家之目鄙博望之難<lb/>
名笑東方之傲世許丘壑之可過謂雲霞之未蔽易寒<lb/>
暑于瞻望之間幻晝夜于晦明之際比辭類情觸物長<lb/>
志是雖謁展鄭之工巧屈偃通之才思畢顧陸之玅悟<lb/>
殫曹呉之絶技烏能儗其精靈通其變化者矣<lb/>
　　　㑹稽倪孝子記傳序<lb/>
㑹稽富盛倪孝子仙溪君曽覓木心石療母心疾于是<lb/>
<pb n="KR4f0030_WYG_031-14b"/>
同里王大叅陶侍讀趙文學輩爭為之記傳而世之聞<lb/>
之者尚莫得其概也按概孝子仙溪君有母沈心疾心<lb/>
毒而剜呼不可能乃以母氏痛湛于子心孝子若于是<lb/>
魂精幽越耳目泄敗似有見也當此之時有鹿幘丈夫<lb/>
能診視五色造門望氣告言維木心石可療時厄耳而<lb/>
木心石者木感月英孕而成魄木之灌灌世不能得也<lb/>
于是孝子思鋭力蹶耳營目馳窮冬春歴山谿而後得<lb/>
之中林之伐樸者也夫而後母疾以夷其概有如是者<lb/>
<pb n="KR4f0030_WYG_031-15a"/>
山隂駱子叔夜者倪氏倩也曽示予記傳謂予宜序而<lb/>
予未應也予避人巴山值叔夜為巴山令孝子之孫赤<lb/>
子者亦以訪巴山令故先予赴巴山驟見予即重謂予<lb/>
序予終以未應故于送赤子歸時為詩導其情徘徊悽<lb/>
愴亦略見以概然卒未應也今則駱子以為令得罪將<lb/>
罹不測予計無能救駱子思駱子又無罪横被口語萬<lb/>
一罹不測予則無以報駱子命而駱子孝子也事母俞<lb/>
賢節同于孝子之事母沈其為賢節母飾誌幽竁思欲<lb/>
<pb n="KR4f0030_WYG_031-15b"/>
以誦母徳者世不止大叅侍讀輩也則凡與孝子言孝<lb/>
必有可傳而駱子之言孝子予不傳世無得知者則甚<lb/>
矣駱子之言之當思而予之不可以不為之序也駱子<lb/>
謂予曰前此無木心石也孝子之心惄于永疢其為方<lb/>
士者思以解孝子之疢也而告之然而咨嗟之聲浸滛<lb/>
于耳何則心也者以為神君而正位于火徳者也火當<lb/>
炎上賁于太陵熱結氣㑹而中腕不平夫攻腠理以湯<lb/>
熨而攻藏㑹以金石此精論也拌隂陽水火之齊而隂<lb/>
<pb n="KR4f0030_WYG_031-16a"/>
齊石柔陽齊石剛即又已然之要也予聞毒之深者不<lb/>
能効湯液疢之盡者不足濟草葉惟時孝子者淚若灌<lb/>
霤汎與睫接夫五石之强達于五輸酒酪瀟灑金鐡朴<lb/>
擊草木辛臭血肉轇轕方之五石斯為薄劣故爪膚不<lb/>
能割幕不及匪揚石英何其啜泣故石者木華之盤桓<lb/>
而土氣之嘘噏也譺為砂礫散為礬汞根雲作母升氣<lb/>
戍蝀其乳化鹵變柔而得剛星霣雷墮静而能動子不<lb/>
觀月華乎月為水精濫而生華木也者火之母也火母<lb/>
<pb n="KR4f0030_WYG_031-16b"/>
㸌質乃感水精火水既媾隂陽成焉隂陽不成大寳不<lb/>
生故木胚在水石孕在木木石舍腠其體斯覿故外含<lb/>
黄色而内融真白中得水而為水之母外泄火而又為<lb/>
火之子也其味不毒而其氣不燷火得水而為和火成<lb/>
土而又為甘也以甘味攻毒鬱以和氣而澹其爊土以<lb/>
洩烈而水以沉焦心之疢也于是乎瘳今夫珠玉之生<lb/>
于山海皆必有所感而見其神明故明蟾映蛤而珠以<lb/>
生接水木之潤而譺者為玉何則芬華之所積也故海<lb/>
<pb n="KR4f0030_WYG_031-17a"/>
漚壅草葉而成石得水木之際故水木之際多成石由<lb/>
此觀之豈不昭然者與乃孝子躍然以興復泫然以思<lb/>
者此又何故夫鄧林之木不必其能感也即或感之目<lb/>
不徹其理視不達其窞也身之所經不能周伐材之工<lb/>
足之所至不足窮析薪之崦也而木感以石子感以心<lb/>
感木則淺而感神則深夫是以木心之石端在乎心而<lb/>
不在乎伐樸之中林駱子之言有如是者<lb/>
　<lb/>
<pb n="KR4f0030_WYG_031-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻三十一<lb/>
</p>
<p>
</p>
  </div>
</body>
</text>
</TEI>
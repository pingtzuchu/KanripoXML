<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百九</head> <lb/>
    <p>
<pb n="KR4f0030_WYG_109-1a"/>
欽定四庫全書<lb/>
　西河集巻一百九<lb/>
　　　　　　　　　　翰林院檢討毛竒齡撰<lb/>
　　塔誌銘<lb/>
　　　洞宗二十九世傳法五雲俍亭挺禪師塔誌銘<lb/>
俍公以義士而託于僧然竟受僧法于其死也仲子鄴<lb/>
偕叔子克堅季子魏既已受遺命翦其毛髪指爪衣斂<lb/>
之而瘞之先塋之傍顧此不壊身在僧龕也其法嗣智<lb/>
<pb n="KR4f0030_WYG_109-1b"/>
玹築塔龍居塢藏而飬焉乃續孝子所著逸亭公年譜<lb/>
自四十七嵗為大僧後别著為俍公年譜而匄予以銘<lb/>
予思童時從先敎諭兄讀公考文所為仁和學異等者<lb/>
功令提學考士例分等六自一以下無出一右者福建<lb/>
許平逺先生名士也破例設異等居公不令與諸生齒<lb/>
鏤其文首城為榜様將以踵及乃歴十一郡七十餘縣<lb/>
竟無能踵例而止嵗壬午鄉試推官唐階㤗薦公巻第<lb/>
一主者抑之中副科予時與試見公與同年生㑹湖上<lb/>
<pb n="KR4f0030_WYG_109-2a"/>
志意种逺歸而揖與語間及時事大感激為定交去越<lb/>
五年南浙舉大社合二十餘郡名士㑹于㑹城之東園<lb/>
伐鼓摐金極宴饗之盛時名同方社推公主之因與張<lb/>
梯徐緘尋公于市門見公與儈牛伍遮豨衣俯首數笇<lb/>
格子較計錙銖相見不交一言俟其數笇畢然後拱揖<lb/>
道故舊顧竟不與社又十年姜給事歸里與公壬午同<lb/>
年生乃邀予訪公顯聖則公已居然僧矣又十年予以<lb/>
一官羇京師而公已死譜所為涅槃者悲夫公名淨挺<lb/>
<pb n="KR4f0030_WYG_109-2b"/>
號俍亭即仁和徐世臣也世臣諱繼恩别字逸亭十嵗<lb/>
能文天啟中魏監亂政惡之作宦者論稍長補諸生擢<lb/>
茂才異等壬午副榜福王時舉明經首公公為文刺馬<lb/>
士英士英怒趣官旗逮公大行陸培爭止之當是時公<lb/>
聲稱藉甚四方士過杭者爭造公巷為之滿先是文社<lb/>
大起婁東張溥漳浦黄道周並屬公領袖公為社名登<lb/>
樓又名攬雲聚臨安名士于其中主東南壇坫凡三十<lb/>
年至是焚書埋筆札鬻羖市盆簝漿酪間或鞣馬牛之<lb/>
<pb n="KR4f0030_WYG_109-3a"/>
皮與鞄者雜作方伯張君就見之不得請以百金為公<lb/>
壽峻拒之惟門徒日來逺近從游者僦隘巷居諸暨錢<lb/>
孝廉執贄請講易公倚市門口授之去既而嘆曰吾生<lb/>
時吾母夢老僧皤然杖于堂吾昔昔見夢亦如之此豈<lb/>
吾前因哉西湖愚菴受洞宗法公與之游有契遂落染<lb/>
設三壇凈戒時年四十七初居花塢錢塘令張君建精<lb/>
舍河渚名雲溪嚴侍郎迎公居之禾中資聖寺名刹也<lb/>
嵗歉生徒皆饑公應請之禾躬持鉢乞米飯僧凡三年<lb/>
<pb n="KR4f0030_WYG_109-3b"/>
全活萬衆去之武塘修武塘慈雲寺剏建鶴勒菴于北<lb/>
郭說楞嚴其中時設大戒夜夢伽藍神乞戒易衣謝乃<lb/>
以雲門顯聖為洞宗中興祖庭自萬厯乙卯逮今閱五<lb/>
十餘年凡嗣其法者輪居之越中士大夫交章迎公住<lb/>
三年增飯僧田畝特建祖堂供曹溪洞山列代諸祖于<lb/>
其中然後退居雲溪受諸方之請魏君副使舊有淡園<lb/>
供佛養公而錢君學使特搆綠谿園兼市全藏為公翻<lb/>
閱地公應之公以為生平稽古讀聖賢書將以天下為<lb/>
<pb n="KR4f0030_WYG_109-4a"/>
己任而既已不克徒託此優游以潜消其壘塊不平之<lb/>
氣即與浮湛傭販何異且是亦有道吾將藉是為見道<lb/>
之具而大擴其教而集之成以示吾儒者之有用因内<lb/>
極其奥外極其象舉西來至今意言俱盡者而合三幡<lb/>
四諦而並運之以為摩騰以來特達之業而惜其以蓋<lb/>
代之才而出于是也曩時西湖諸禪刹皆有知識而宗<lb/>
派所垂各具妙衍惟天竺雲峰在隋時為真觀道塲顧<lb/>
其後中落源流歇絶雖子儀辨才偶然知名于吳越王<lb/>
<pb n="KR4f0030_WYG_109-4b"/>
時及趙宋元豐慶厯之間而曠席既久且殿宇亦稍燬<lb/>
矣士大夫迎公者道路相望本欲徼公作振興之計而<lb/>
公亦慨然以恢復自任乃入其門無殿獨一毘盧觀音<lb/>
像金鑄長一丈六尺露處其中公乃居雲峰建大殿金<lb/>
輪寳欐次第完具然後樹齋房設僧寮鐘鼓幢幔置諸<lb/>
所應有期年工成時年已七十乃于甲子年九月二十<lb/>
二日說辭世偈更衣越二日端坐而逝嗚呼公遂以僧<lb/>
歸矣公幼著文賦大略載逸亭十集揮麈錄十笏齋詩<lb/>
<pb n="KR4f0030_WYG_109-5a"/>
集十笏齋文集其已見于世如危論范蠡論西湖詩西<lb/>
溪賦散見無兼本則間有存者維時以寢疾憂道法不<lb/>
明著易象攄空軒傳略解明羲文周孔之傳黄帝岐伯<lb/>
之㫖隂陽死生順逆之微進退盛衰之變其言一本乎<lb/>
太極而託意㝡逺及游吳還見浪杖人與酧酢著答問<lb/>
一篇既又註南華淮南鴻烈太𤣥法言暨京房焦貢易<lb/>
通郭璞地理諸書其見愚菴時著洞宗剰語一篇頌古<lb/>
二百首又作金剛十頌并提金剛經十巻乃更著四書<lb/>
<pb n="KR4f0030_WYG_109-5b"/>
偶言周易雜論春秋尚書毛詩别解三禮異同考經濟<lb/>
指南博物辨唯識刪繁四敎儀直指且作家誡修家譜<lb/>
一編而後落染暨落染後居花塢著學佛考訓并周易<lb/>
略解居雲溪著雲溪問易漆園博通參智證傳以舊有<lb/>
智證傳而又參之乃復著洞宗綱要源流頌其居資聖<lb/>
著華嚴頌梵綱戒光楞伽心印維摩饒舌圓覺聫珠楞<lb/>
嚴答問藥師燈熖彌陀舌相金剛隨說金剛别傳金剛<lb/>
拈心經句義法華懸譚涅槃末後句共一十二種當是<lb/>
<pb n="KR4f0030_WYG_109-6a"/>
時公已棄文字而四方以文字請者不得絶間亦應之<lb/>
名溪流文字其在乞米渡江時賦詩名涉江草至居雲<lb/>
門顯聖輯洞山价祖廣錄著世譜作五雲頌古六巻叅<lb/>
訂人天眼目使五家綱宗瞭然言下于是居淡園有園<lb/>
居詩五十首居綠谿園閱全藏三年有閱藏偶錄㝡後<lb/>
居雲峰賦山居詩四十首除夕詩十首天竺續八景詩<lb/>
八首其所在說法已經撰述者有雲溪語錄十八卷資<lb/>
聖語錄十二巻雲門顯聖語錄十二巻分上下二集雲<lb/>
<pb n="KR4f0030_WYG_109-6b"/>
峰語錄二巻至若襍著紛然陸續彚載則自雲門返河<lb/>
渚時有全錄一百巻公生于萬厯四十三年十月四日<lb/>
卒于康熈二十三年九月二十四日世壽七十法臘二<lb/>
十四所授法弟子智琮等三十人子姓皆有文章世其<lb/>
家詳行狀墓誌兹不載公與陸大行嚴侍郎汪孝廉孫<lb/>
處士輩皆同硯為文章各以至行大節顯于時暨死而<lb/>
皆得以邦賢從祀學宫而公以僧故提督學使暨督撫<lb/>
以下各具文迎主入勤公講堂所祀啟禎兩朝忠義祠<lb/>
<pb n="KR4f0030_WYG_109-7a"/>
末而錄其行事于通誌以表其人乃為銘銘曰<lb/>
誰謂道法孔釋同符惟不得已逃于毘闍當其避地寄<lb/>
情屠酤譬彼元鱓而膠于沙乃忽解脫作金精色不疑<lb/>
魯叟頓入慈室前身兜率所記歴歴何必臨水照影而<lb/>
出且量十笏還參維摩雖或有情如菩薩埵卒証彼岸<lb/>
延之多羅蜂臺鷲頂逌然以居所嫌枯拈比諸乾矢啟<lb/>
不二門屏絶文字十六觀禪悉棄于地安事琅函使䭾<lb/>
白馬因徹内外擴拓其敎集之大成以合衆妙仁化智<lb/>
<pb n="KR4f0030_WYG_109-7b"/>
化治國有效况本經術行此化導獨憐儒徳為人天師<lb/>
文為行表言乃徳基奪彼金紫作僧黎衣奚止歸竺道<lb/>
塲光輝今此色身寄舍利此與無盡量同滿世界惟其<lb/>
名行早著四海有過此者瞻仰何已<lb/>
　　　傳臨濟正宗三十二世蛤菴圜禪師塔誌銘<lb/>
師不知其姓嘗自贊云出身無姓是也母氏張生師而<lb/>
啼一日至佛寺師見佛大喜嚮之笑㑹崇禎末獻賊破<lb/>
襄陽兩湖皆震師本楚族居荆州江陵江陵避兵者多<lb/>
<pb n="KR4f0030_WYG_109-8a"/>
東下散僦下江而師獨隨母之浙擇居蕭山之湘湖以<lb/>
湘名類楚曰不忘楚云師姿性超絶就童學不屑屑書<lb/>
巻鄰寺名隆興晉隆吉將軍所遺寺也僧明然具戒行<lb/>
師十六請母謁然落染然命習經論師晝習夜坐嘗中<lb/>
夜頮體爇木禮大士數百以為常既而慕三衣登具出<lb/>
叅諸方時福嚴為諸方名師詣嚴嚴拈竹箆子示之有<lb/>
省去詣天目叅大覺國師于枮木堂大覺者報恩通禪<lb/>
師也時未為國師見師大喜留之枮木堂鉗錘之凡十<lb/>
<pb n="KR4f0030_WYG_109-8b"/>
年備歴苦毒至有死而復甦者師嘗曰吾能忘十年枯<lb/>
木堂哉當是時報恩欲付師而故有待也既報恩以虚<lb/>
空落地勘師師應聲答報恩復勘之師掩耳去之平陽<lb/>
平陽問幾時離天目師曰和尚道某甲站脚何地平陽<lb/>
曰汝還識平陽門麽師曰平陽若有門即道離天目㑹<lb/>
報恩赴<lb/>
世祖章皇帝召復携師入京侍<lb/>
萬善殿每于<lb/>
<pb n="KR4f0030_WYG_109-9a"/>
御前問答之際稍稍及師師微言承應輙當<lb/>
聖意時報恩侍者多湖人而師年㝡少<lb/>
章皇帝以小湖廣呼之暨平陽相繼以𢎞覺國師赴<lb/>
召師隨報恩歸平陽欲留師不得至平陽還山覔師于<lb/>
湘湖之濵呼師入室覿以機出<lb/>
章皇帝所賜金襴袈裟并白拂子手書列代源流于玉<lb/>
軸付師師乃留平陽有年俟平陽示寂後始以楚故鄉<lb/>
還湖湖通城令丁君蕭山人與師舊延師鳯山寺寺鄰<lb/>
<pb n="KR4f0030_WYG_109-9b"/>
寧州寧之龍安山有兜率禪院故黄龍分席也叢月禪<lb/>
師者曾受張商英之請大興其庭而代久而圯居人聞<lb/>
師至踊躍集千人走鳯山迎師遂于康熈癸丑春入院<lb/>
不踰年即伐山冶土率居人薦力者度故址營之前坊<lb/>
後寮而居大雄于其中革魚金板以次整設值西南弄<lb/>
兵者從巴陵來越蒲圻下雋而抗于郢城之南師拂衣<lb/>
東下仍止于蕭之湘湖曰吾湖人此猶吾故土也遂自<lb/>
號湘谿而題所著詩曰湘谿集既而湖中慕師者聞師<lb/>
<pb n="KR4f0030_WYG_109-10a"/>
歸渡江迎師住吳江黎川之羅漢寺一時學徒相從者<lb/>
如歸市然終以不忘兜率伺兵革稍間即徃來化導若<lb/>
干年後命嗣嵩菴居之而自携一笠將朝臺癸亥辭羅<lb/>
漢由商毫渡河道京師暫憩翊敎和碩安親王聞師名<lb/>
延師住西山隆恩師辭不得遂于甲子三月入隆恩安<lb/>
禪越明年<lb/>
皇上幸潭柘謂潭柘勝地當以知識居其間<lb/>
敕侍臣召師引見于玉泉行在賜飯命賦詩徹所薦含<lb/>
<pb n="KR4f0030_WYG_109-10b"/>
桃食之問得法所由且曰和尚于<lb/>
先皇帝時曾入西苑此時西苑所住者尚有人相認者<lb/>
乎師舉椒園所住容舒純素真牧諸禪徳曰皆臣僧法<lb/>
姪行也又曰<lb/>
先皇帝御前李國柱常隨駕内道塲者識臣僧今猶在<lb/>
御前<lb/>
上乃問宗㫖甚契既而曰如何是道答曰以聖智行聖<lb/>
政者是又曰如何是心答曰乾綱獨斷謂之心<lb/>
<pb n="KR4f0030_WYG_109-11a"/>
上曰佛家以參禪為上乘儒者以明徳為上乘是否答<lb/>
曰禪以覺見心猶之儒以明見徳<lb/>
上顧左右曰原是一理答曰不惟三敎即九流百家亦<lb/>
無二理所謂綂江漢以朝宗也<lb/>
上大悅親灑宸翰書禪聨賜之遂傳<lb/>
㫖曰和尚可能住此方乎師對曰臣僧以朝五臺來今<lb/>
尚未徃也且臣僧母骨藏湘湖曾負之歸楚而尚未封<lb/>
土臣僧了此願乃敢遵<lb/>
<pb n="KR4f0030_WYG_109-11b"/>
㫖許之復敕啟奏後朝臺師還山陞座作謝恩法語見<lb/>
語錄遂于是月辭隆恩入椒園啟奏西行出龍泉闗禮<lb/>
五峰作二十偈還京憇萬泉值滿大學士以嗣君侍衞<lb/>
即世詣萬泉請師說法師以腹下辭不得既而病痢遷<lb/>
天龍精舍遣侍覆奏<lb/>
上敕御醫劉元辯胗視親閱療方時十月朔日次日復<lb/>
遣侍臣翟進忠問疾兼有留師化導之<lb/>
㫖師手草奏謝<lb/>
<pb n="KR4f0030_WYG_109-12a"/>
上覽嘉悅至廿一日再遣侍臣問疾賜參藥櫝食十一<lb/>
月朔師作訣書示左右為歌名咄咄歌示椒園諸法姪<lb/>
次日師問明幾時左右以三對師曰三期至矣至三日<lb/>
晨起沐浴更衣作辭疏謝恩略曰臣僧却染幸值<lb/>
龍興之際爾時已知瞻雲就日作化導計既而隨報恩<lb/>
國師赴<lb/>
世祖章皇帝之召得侍巾盂枉蒙顧問草野區區已願<lb/>
從披瀝久矣今<lb/>
<pb n="KR4f0030_WYG_109-12b"/>
皇上福庇環海行脚之人幸來京國特以九衢蕩蕩掛<lb/>
塔未定濫膺親王之請暫憩隆恩自謂焚盥之餘可藉<lb/>
此仰祝<lb/>
聖躬萬壽兼擬夏首朝臺禮文殊塔然後南還湖中以<lb/>
了未具何意<lb/>
皇上敕召慰諭留此化導還京候覆頓染脾疾累蒙<lb/>
皇上遣醫胗視兼賜參藥櫝食而歸期頓至扎掙維艱<lb/>
誠恐溘焉朝露有負<lb/>
<pb n="KR4f0030_WYG_109-13a"/>
皇上汪湛之恩為此伏床稽顙惶恐申謝乃作垂問法<lb/>
語與示禪徒語語畢將逝時法姪元熹書記覺紳與嗣<lb/>
法居士顧元登俱在侍曰和尚可無偈耶復甦索筆手<lb/>
書偈曰屙了喫喫了屙百萬人天嗅不多香臭十分原<lb/>
有價莫敎後代有誵訛書畢微笑而逝時已夜分當戌<lb/>
亥之際暨明進遺疏<lb/>
上覽慨然即命侍臣翟進忠弔問奠以茶師遺言勿哭<lb/>
勿封龕舉火入塔說法且曰兜率湘谿吾住處他日掩<lb/>
<pb n="KR4f0030_WYG_109-13b"/>
龕于二所筮之師名本圜字蛤菴别號湘谿道人生于<lb/>
崇禎壬申七月八日示寂于康熈乙丑十一月三日世<lb/>
壽五十四法臘三十八嗣法兜率嵩菴元基大坑師亮<lb/>
元密行端元勤凡三人師逝時俱不在側嵩菴住兜率<lb/>
心動忽俍傖來京師至日值五七舉火若預定者其居<lb/>
士嗣法則州司馬雲間顧君昌洛師住隆恩時曾舉龎<lb/>
居士公案有契知為法器隨鳴鼔上堂說法付之易名<lb/>
元登至是隨寂問末後以何法供養老僧顧應聲答是<lb/>
<pb n="KR4f0030_WYG_109-14a"/>
日隂霾其所答有凍雲吹不盡寒雪欲飛花之句師甚<lb/>
嘉之蓋顧君老參也及遷天龍大司成翁公曾問道于<lb/>
師師重其品行而窺其見地超卓陡舉手所弄如意倣<lb/>
古徳分芋事與之曰領取十年宰相去若劉居士元辯<lb/>
則贈偈以勵其志其他剃度弟子元導等約數十人予<lb/>
以籍蕭山與師舊而黄門任君曾延師住别業故于垂<lb/>
寂時同徃一訣乃以予知師面屬予誌塔如右師三坐<lb/>
道塲各有語錄其所著詩有湘谿集湘谿别集朝臺十<lb/>
<pb n="KR4f0030_WYG_109-14b"/>
二偈行世諸凡參噭機緣及簡札可紀者詳見語錄銘<lb/>
曰<lb/>
師說無生法乃至無有姓無姓亦無法一切惟身量以<lb/>
是受具足遍叅諸方賢手覆天目雨脚蹋平陽門當日<lb/>
帝王尊曾召舊禪徳一時天龍幢並樹<lb/>
萬善陛<lb/>
聖智發威音與師解清凈師出大慧力陳說無盡藏因<lb/>
之兩覺師爭付正法眼紫金袈裟帔盡作心印觀乃以<lb/>
<pb n="KR4f0030_WYG_109-15a"/>
湘山僧逺住兜率地西行禮文殊南還瘞佛母念彼京<lb/>
邑鉅投體作瞻覲以企足無所蹔應國王請何悟<lb/>
聖主知召師與師語于海淀行幄命說相見偈師亦何<lb/>
因緣得䝉降<lb/>
恩㫖當留諸巾錫化導兹方所或入住<lb/>
萬善或闢大慈寺尊為大導師亦復何思議遂發普濟<lb/>
願朝臺復來是以之報<lb/>
聖恩兼祝千萬壽具足妙相成聽爾拂衣者師乃展摩<lb/>
<pb n="KR4f0030_WYG_109-15b"/>
㬋頓欲空諸有不知何所苦詘指滅度日當在月三候<lb/>
作書别親故<lb/>
御覽遺疏慨以為妙禪悅遣侍奠清榠用首諸方供獨<lb/>
是師所生本在楚南郢蕭山有湘湖名與楚郢近出席<lb/>
在兜率兩地設思並我今占所寄莫如兜率便因築崇<lb/>
梵龕建此光明幢疊土斂骨骼鑿空流音聲是則無上<lb/>
徳證明于此中此中亦安有藉此證明者<lb/>
　　　傳臨濟正宗三十二世彌壑澧禪師塔誌銘<lb/>
<pb n="KR4f0030_WYG_109-16a"/>
今皇帝嗣服之二十年西南再闢四方有道之士咸觀<lb/>
京師于時彌壑大師從開化來應和碩親王額駙尚公<lb/>
之請卓錫城西延壽寺㑹益都相國馮公修無遮大㑹<lb/>
請師設戒于長椿寺中京朝官假沐聽法者車駢轂疊<lb/>
予隨總憲徐公宫詹沈公後參訊焉而恍有遇也既而<lb/>
師疲于應接游嵩洛去時大梁開府王公留師住汴師<lb/>
固辭不得因于次年甲子赴大梁越一年其嗣法樹南<lb/>
忽携訃來兼傳師遺命曰師已示寂于大梁之相國寺<lb/>
<pb n="KR4f0030_WYG_109-16b"/>
以願游二室命掩身龕于嵩山玉柱峰南古法王寺後<lb/>
而匄君以銘予乃釁手展狀嘆曰善乎按狀師諱行澧<lb/>
字彌壑寧海胡氏子也祖鳳陽别駕父國學生生師而<lb/>
慧厭肉食尤不喜飲酒重九讌客父兄令侍席憎師不<lb/>
飲罰誦詩一句師應聲曰重陽九日菊花新座客大驚<lb/>
詢所由來師嘿不能對此即汾陽昭禪師頌中句也師<lb/>
洵口若夙記者嗣後名閥來請婚師固辭㑹雪竇僧過<lb/>
其居談禪師聞而樂之時年十七適父母齊逝遂以父<lb/>
<pb n="KR4f0030_WYG_109-17a"/>
母所授産悉歸之兄趨雪竇投石竒雲禪師薙染務力<lb/>
作雲見師文弱甘攻苦恐其或懈示以偈勵之師乃留<lb/>
三年辭徃寳華受具足戒時木陳忞禪師居天童師徃<lb/>
參忞留方丈聞舉禾黍不陽豔競栽桃李春句忽有省<lb/>
㑹忞應<lb/>
詔入都師辭徃福嚴叅費隠容禪師容問何來師曰天<lb/>
童來容伸掌曰我手何似佛手師曰瞞他不得容頓足<lb/>
曰我脚何似驢脚師曰不勞再勘容大笑命師典知藏<lb/>
<pb n="KR4f0030_WYG_109-17b"/>
而容忽遷化乃復參報恩浮石賢公賢問曰床脚下種<lb/>
菜你作麽生㑹師曰不假春風力賢曰鐘樓上念讚聻<lb/>
<hi>即呢字</hi>師曰也要大家知賢曰汝可住黄蘗山矣師拂袖<lb/>
便出賢乃命師領西堂事康熈乙巳吳中士大夫敦請<lb/>
賢公住楓橋法華遂以師應請席開法上堂時太傅金<lb/>
公躬詣師言下甚契稱莫逆㑹賢公以丁未示寂召師<lb/>
還封識衣器候宏覺國師<hi>即忞禪師也</hi>至啟封授師師仍住<lb/>
法華七年當是時嗣法樹南㝡有聲遂以法華授樹南<lb/>
<pb n="KR4f0030_WYG_109-18a"/>
别赴景山興福彭城開元之請開化禪院者宋惠元禪<lb/>
師所遺址也在彭城嵗久而圯居人聞師名謀請師㑹<lb/>
副使戴君總戎張君與師舊乘師住開元詣師聽講因<lb/>
于次年癸丑請師至開化逺近相望如慶雲在天<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>從<lb/>
影躡不召而至師乃集方衆摶土翳木重樹梵刹佛宫<lb/>
僧舍有若海湧方是時師大開法席直闡宗風江淮嚮<lb/>
化者踵趾相接北方禪習之盛未有若此者也既而曳<lb/>
杖北上至京適城西延壽精舍以隘故延師蹔駐為擴<lb/>
<pb n="KR4f0030_WYG_109-18b"/>
大計師重加締搆布金飾象遂改寺額與諸門下士砥<lb/>
礪其中凡二年值修復長椿延師說法一時禪徳各趨<lb/>
走如騖然終以煩劇故去之嵩洛時癸亥春月次年復<lb/>
之汴應開府王公副使祖公之請自知時至於仲冬之<lb/>
朔晨起諭剃度弟子隆律等傾鉢金為其先師刻藏塔<lb/>
銘命書記書訣檀那散巾缾杖錫諸物貽贈故舊乃囑<lb/>
門人隆示隆杲定以初八日巳時長徃而令樹南名隆<lb/>
祚者作行狀遂于期至時書辭世偈云朔風凛凛天猶<lb/>
<pb n="KR4f0030_WYG_109-19a"/>
冽四十九年無别訣不將生死决去來萬里長空一片<lb/>
雪復自製封龕云嵩嶽嵬嵬聚曉風棲行隨處自安豐<lb/>
涅槃後有大人相百尺崖頭第一峰又入塔云不入蟭<lb/>
蟟大力王草枯鷹眼漫<hi>缺二字</hi>應思少室真風在一塔而<lb/>
今柱大梁書訖而逝師生于崇禎丙子四月五日示寂<lb/>
于康熈甲子十一月八日世壽四十九法臘二十七荷<lb/>
法者二十餘年六坐道塲嗣法樹南祚毒符學孚尹峻<lb/>
旭菴玉桂輪朗咄菴永夫隠機曇紹杲霖沛沴晦嵓封<lb/>
<pb n="KR4f0030_WYG_109-19b"/>
自嚴律燕林榮共十二人守塔弟子天如澄聞性月二<lb/>
人剃度弟子數十人所著有法華興福開元開化延壽<lb/>
長椿語錄并方外英華集行世嵗乙丑建塔嵩山玉柱<lb/>
峰而系以銘銘曰<lb/>
得離朱户而入紺廬造戒煩舘服無垢衣乃以慧業証<lb/>
彼空相指水在中陟巘而上由此尊勝出領妙覺山石<lb/>
㸃頭天龍詘脚因五藴度立萬法宗錫飛海際盃浮土<lb/>
中爰憩二室以歴百劫三花晝風五岫夜雪天柱不折<lb/>
<pb n="KR4f0030_WYG_109-20a"/>
法王可依髙峰突兀千秋在兹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0030_WYG_109-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻一百九<lb/>
</p>
<p>
</p>
  </div>
</body>
</text>
</TEI>
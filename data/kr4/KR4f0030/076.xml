<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集卷七十六</head> <lb/>
    <p>
<pb n="KR4f0030_WYG_076-1a"/>
欽定四庫全書<lb/>
　西河集卷七十六<lb/>
　　　　　　　　　　　翰林院檢討毛竒齡撰<lb/>
　　傳<hi>四忠一名四  傳</hi>
　　　周文忠公傳<lb/>
公名鳳翔字儀伯山陰人以大興籍為督學左光斗取生<lb/>
員第一崇禎改元登進士厯官司業許士柔者祭酒也為<lb/>
翰林時曾撰故左都髙攀龍誥文有年矣至是謂失當降<lb/>
<pb n="KR4f0030_WYG_076-1b"/>
其官調之鳳翔曰臣故翰林也例翰林撰詞苟不當則閣臣<lb/>
竟裁之否則駁囘使另撰而士柔于十年前初擬之詞未聞<lb/>
駁囘使改撰也今忽曰失當是以閣臣之罪罪士柔也且誥詞<lb/>
非不當也當崔魏肆燄臣節幾盡含血負肉誰不畏死樂<lb/>
生而攀龍首以身殉皇上既憐而褒之中外相望以為褒忠奬<lb/>
烈不知宜如何鼓勵今徒以中書科先入寶簿及其子世學不<lb/>
諳事理之故反指摘誥文遲其贈卹夫褒諡之典久奉于王<lb/>
言而綸綍之詞未頒于尚璽使泉壤悲殊恩之久稽而輿情<lb/>
<pb n="KR4f0030_WYG_076-2a"/>
咎載筆之有失則是以世學而累士柔以士柔而累攀<lb/>
龍恐非陛下褒忠奬烈之盛心也不報既而遷諭德充<lb/>
東宫講官是時賊勢迫召對平臺問滅冦之策言論忼<lb/>
愾上為流涕會軍需告急議税民間間架錢鳳翔曰事<lb/>
至此是宜收拾人心時也尚可括民財以摇國勢耶昔<lb/>
賢謂民心一失不可復收國勢一傾不可復振正謂是<lb/>
也尚書倪元璐亟持其言亡何京師陷有傳駕出狩者<lb/>
鳳翔思扈蹕倉皇奔探見賊據殿坐而魏藻德陳演侯<lb/>
<pb n="KR4f0030_WYG_076-2b"/>
恂宋企郊等各帥百官入朝賀鳳翔至殿前視之大哭<lb/>
急從左掖門趨出百官皆驚怖不知所為而賊苐顧之<lb/>
不為問庻吉士張家玉者鳳翔會試所取士也抵賊書<lb/>
詬賊賊縳之夾兩刃脇降不屈且其言辯愈侃侃賊怒<lb/>
甚曰是何物子急取其父母來刳其腸觀之家玉心動<lb/>
乃陽為好言謝賊賊舍去歸而詢鳳翔鳳翔拒之曰安<lb/>
有此事而問我者吾父母猶在也夫吾不能為二親生<lb/>
矣家玉出鳳翔作書辭二親其詞甚哀書畢再拜慟哭<lb/>
<pb n="KR4f0030_WYG_076-3a"/>
自經死其題壁詩有曰白頭二老哭忠魂蓋痛之焉南<lb/>
都僭號諡文節贈禮部侍郎祭葬封贈三代如其官<lb/>
大清順治九年追卹前朝殉難官贈禮部侍郎祭謚文<lb/>
忠初鳳翔為司業時監進溢米則諸生廪也鳳翔獨不<lb/>
受儲之得數千石賑飢民靈璧侯家奴辱諸生鳳翔撰<lb/>
封事侯徒跣拜大成廟伏罪不聽必捕其家奴付刑部<lb/>
乃已其清峻如此其後張家玉起兵廣州抗<lb/>
王師累破龍川博羅連平長寧諸縣退屯増城轉戰凡<lb/>
<pb n="KR4f0030_WYG_076-3b"/>
一年力屈死<lb/>
　　　明少傅兵部尚書前巡撫蘇松都察院右副都<lb/>
　　　　御史祁公傳<lb/>
公彪佳浙江山陰人也字幼文年十七舉于鄉中天啓<lb/>
二年進士授興化推官瀕行跪其父故參政承㸁請敎<lb/>
承㸁不答或問之曰不見夫誨泅者乎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>壺而扶甕人<lb/>
藉以肘終其身不能泅一旦挾諸清泠之淵翻壺却甕<lb/>
<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>其身入水而泅成矣今者入官則翻壺却甕之時也<lb/>
<pb n="KR4f0030_WYG_076-4a"/>
彪佳去果以賢能稱嘗出撫亂兵斬其渠徇于軍門崇<lb/>
禎四年考選擢御史時京營操兵遣七太監主兵政彪<lb/>
佳激切諫久之巡按蘇松預以十革十四申九詢檄下<lb/>
屬革者革其弊也申者申其所當行也詢者詢其何者<lb/>
可行何者在所革也乃據屬所答覈之定黜陟會蘇州<lb/>
無厲名打行亷其稔惡可殺者四人械于衢集鄉三老<lb/>
詢之曰是可殺否鄉三老曰可即又詢諸觀者曰是可<lb/>
殺否觀者曰可于是掄大箠箠末量五寸積一寸半每<lb/>
<pb n="KR4f0030_WYG_076-4b"/>
箠十易操箠一箠至死騐之陳其屍而宜興鄉官陳一<lb/>
敎奴客播虐怨家刑牲焚其廬劫肆其屍墳彪佳先捕<lb/>
諸奴客正法平衆心且盡追還所佔掠男女田産而奏<lb/>
奪陳氏父子官然後治諸怨家之為亂者時彪佳回道<lb/>
居上考而舊輔延儒與陳氏僚壻怨彪佳執法陰嗾中<lb/>
官駁彪佳下其等降級上親索筆改罰俸當是時人憾<lb/>
彪佳寃而猶幸上之知彪佳云彪佳為人修長潔白風<lb/>
度奕然而遇事敏斷時乞病家居猶立賑灾法賑東南<lb/>
<pb n="KR4f0030_WYG_076-5a"/>
飢寧紹台三府十九縣皆倣行之乃以病假過八年自<lb/>
劾請照過五年閒住限例而詔起掌察召對賜茶餅會<lb/>
吏部呉昌時破計典任意出入彪佳遇于朝面折之叱<lb/>
昌時陰陽攬權要骫法疏叅昌時昌時故叵測而彪佳<lb/>
是時又以疏留掌院劉宗周為上所忌至是疏入恐從<lb/>
此重得罪人人為彪佳危而上疑昌時謂彪佳言是既<lb/>
而昌時敗彪佳循差例刷南京卷國變諸臣援宋髙故<lb/>
事擬以福王為兵馬元帥彪佳曰監國本朝故典也何<lb/>
<pb n="KR4f0030_WYG_076-5b"/>
逺引為議遂定未幾有傳正大位者彪佳抗言曰甫監<lb/>
國而遽登極何可且羣帥勸表未至即有忠如陶侃者<lb/>
尚以不預定策為恥况其他乎然是時邀功者駕言本<lb/>
兵史可法有二心可法懼雖是彪佳言不敢持遂以蘇<lb/>
民變謂彪佳素德蘇出彪佳安撫蘇州彪佳所至設先<lb/>
帝位率衆哭即諭以大義且言中原已無賊國有長君<lb/>
使人心得安乃揭榜于路曰叛逆不可名忠義不可矜<lb/>
毋借鋤逆報私怨毋假勤王造禍亂斬丹陽亂民三人<lb/>
<pb n="KR4f0030_WYG_076-6a"/>
以徇先是蘇民以鄉官項煜從賊剽其家而嘗熟亂民<lb/>
遂借討叛名焚鄉官時敏宅燬其棺之未葬者而暴其<lb/>
陳人彪佳至捕其為首者斬之而嘉定華生家奴客為<lb/>
亂合他姓奴客同時起縳主杖之踞坐索身券所至數<lb/>
萬人彪佳盡捕之斬數人餘悉掩獄令曰有為原主所<lb/>
保者貰其死於是諸奴客家皆膝行摶顙匄原主赦免<lb/>
遂募士為蒼頭軍親敎戰適興平兵攫丹陽市錢浙兵<lb/>
勤王者不平鬬而傷軍民大譟城閉彪佳率蒼頭馳治<lb/>
<pb n="KR4f0030_WYG_076-6b"/>
斬興平兵興平伯傑夙憚彪佳名至是忌之揚言且移<lb/>
兵丹陽以哃彪佳彪佳却以牒復約會傑于大觀樓時<lb/>
傑踞𤓰步大觀者𤓰步樓也傑謂彪佳必不至至期風<lb/>
作傑笑曰祁撫不至有辭矣頃之隔江帆起破浪頃刻<lb/>
達岸傳呼曰祁都堂至矣撾鼓入傑聞之大駴衷甲出<lb/>
迎及門見彪佳角巾單衣攜胥𨽻各一人又大喜手揮<lb/>
部士去勞且拜坐語久之起指江誓曰公鉅人也公在<lb/>
傑敢越尺寸以溷公者有如此江乃屠宰饗彪佳彪佳<lb/>
<pb n="KR4f0030_WYG_076-7a"/>
一舉箸而别既而士英憾彪佳適劉宗周劾士英阮大<lb/>
鋮謂彪佳同為之嗾其黨張孫振劾彪佳二心阻監國<lb/>
正位為潞王地彪佳不與辨袛疏辭定策功所陞都察<lb/>
院右副都御史竟去<lb/>
大兵下江南貝勒以書幣聘宗周彪佳彪佳沉水死死<lb/>
時别家人駕言應聘將渡江宿所構山園夜開牖望南<lb/>
山笑曰山川人物皆幻形也今山川如故而人生已一<lb/>
世矣詰旦家人失彪佳所在見柳陌淺水露巾角曰是<lb/>
<pb n="KR4f0030_WYG_076-7b"/>
耶葢入水端坐云後唐王僭號贈少傅兵部尚書諡忠<lb/>
敏<lb/>
　　　俞御史傳<lb/>
公志虞字際華浙之新昌人登崇禎七年進士授四川<lb/>
順慶府推官故事推官為巡按耳目卑而要每新到官<lb/>
奸胥于此覘夷險即甚簡易亦先為煩苛令可畏憚而<lb/>
志虞平平且曰此地當奢氏之亂獮薙民苦兵久矣誰<lb/>
謂治蜀必嚴者乃大發滯囚釋積繫開司獄放去獄為<lb/>
<pb n="KR4f0030_WYG_076-8a"/>
之空無何流賊入成都道經順慶鄉官請集民堵禦而<lb/>
志虞不可曰冦之深入必有大兵追蹙之以民迎敵徒<lb/>
棄民耳吾堅城以待正恐追軍之尾此當不逺也已而<lb/>
果然會重慶闕推官調志虞往民哀留不得乃令志虞<lb/>
兼攝之十五年行取召對平臺親策安邊弭盜數事條<lb/>
對稱旨授貴州道御史乃復上輯盜練兵選將任賢屯<lb/>
田十餘疏遂奉使巡山海居庸兩關故事先東巡山海<lb/>
巡畢報命然後復西巡居庸而志虞于十六年十月東<lb/>
<pb n="KR4f0030_WYG_076-8b"/>
巡已竣乃于十七年三月赴都將西出而闖賊警至吏<lb/>
請志虞行曰官出使則無與他事即使前途有梗者可<lb/>
假此避也志虞叱之曰人臣不為王事死而借王事以<lb/>
生乎不行十九日城陷志虞自縊其子泣救之曰未知<lb/>
聖駕在何所探而後殉未晩也志虞不得已姑唯唯然<lb/>
已不食坐露地不入室處二十三日賊出梓宫于東華<lb/>
門志虞匍匐往撫宫而慟賊詢之曰此關院也舍之去<lb/>
入夜遂縊于新昌會館衣有紙云死固吾分吾不死于<lb/>
<pb n="KR4f0030_WYG_076-9a"/>
院而死于此者吾已在巡且恥院中有此官也南都尚<lb/>
書張㨗請贈卹贈太僕少卿諡節愍而以其在巡比之<lb/>
身死封疆者復與衛景瑗朱之馮三人同賜祠祀<lb/>
　　　明左都御史蕺山劉先生傳<lb/>
先生名宗周未生而其父秦臺公亡念之號念臺起東<lb/>
其字也少無衣綿外家為之製縘袍拓落如襏長猶衣<lb/>
之嘗從外舅學夀昌走烈日百里攣一足萬厯辛丑成<lb/>
進士授行人故事舉人入國子始預謁選宗周急禄養<lb/>
<pb n="KR4f0030_WYG_076-9b"/>
冀以舉人得早授就國子試乃釋褐而太夫人逝服闋<lb/>
以薦起原官疏東林學不報因告歸先是宗周於服闋<lb/>
之隙曽講學東林書院東林者宋楊文靖祠而顧選郎<lb/>
與髙大行講學其中後所稱東林黨是也時選郎已死<lb/>
朝士從大行游務持清論别流品而小人不便攻之宗<lb/>
周負清望政府之銜東林者思借以引重且擬處宗周<lb/>
選部以奪其志及疏入而攻者四至時宗周以行人告<lb/>
歸御史韓浚糾其後且欲中以考功法考功郎趙士諤<lb/>
<pb n="KR4f0030_WYG_076-10a"/>
訟之免熹宗初政盡起廢籍諸君子諫官惠世楊薦宗<lb/>
周而大理卿鄒元標繼之起禮部主事自二十四嵗釋<lb/>
褐至是已四十四嵗始一遷凡二十一年時客魏將亂<lb/>
政諫官言者相繼去宗周起九日拜封事糾魏進忠客<lb/>
氏進忠忠賢也時多言客氏而進忠之糾自宗周始進<lb/>
忠銜甚然終以勢未橫傳旨杖六十輔臣葉向髙力救<lb/>
改罰俸於是遷宗周光禄寺丞未幾遷尚寶少卿又未<lb/>
幾遷太僕寺少卿宗周以一嵗三遷未安且客魏勢轉<lb/>
<pb n="KR4f0030_WYG_076-10b"/>
盛疏辭三上不報以病行故事三品以下無辭官禮宗<lb/>
周獨辭之太宰趙南星重宗周起宗周通政會副都御<lb/>
史楊漣劾忠賢忠賢怒盡逐東林諸君子宗周甫疏辭<lb/>
即革職奪其誥命於是大興鉤黨獄緹騎遍天下御史<lb/>
惠世揚被逮辭連宗周王侍御業浩救之乃止崇禎改<lb/>
元忠賢誅給削籍官誥起順天尹宗周集諸師儒示聖<lb/>
賢為學之要諮三老嗇夫興利剔弊所屬奸胥有乾沒<lb/>
帑金狀論如律勲戚家人及豪强不法抑之絶中貴請<lb/>
<pb n="KR4f0030_WYG_076-11a"/>
謁盡驅伎童優女焚權家所畜戯仗炫服武清伯奴客<lb/>
爭道毆諸生直入武清第捕得之搒掠加三木示長安<lb/>
街會<lb/>
王師大入邊所屬老少奔都城乃請撤九門諸税發内<lb/>
帑賑給平糶立保甲法其法十户為甲甲有長十甲為<lb/>
保保有帥十保為鄉鄉有伯由鄉而坊而城而畿各以<lb/>
五為數而攝以官一戸客奸九户舉之一甲容奸九甲<lb/>
舉之不舉者坐適遵化失守而近輔之流移者日千百<lb/>
<pb n="KR4f0030_WYG_076-11b"/>
至廷臣慮藏奸議勿納宗周曰此京兆事耳遣屬籍姓<lb/>
氏居業記以篆符宗周騐符入分挿之而聨于保甲發<lb/>
贖鍰設粥僵者使就火室道殣給藳其閭左單户令富<lb/>
民互相賉時<lb/>
王師攻德勝門督師袁崇焕抵之不勝上不視朝而中<lb/>
旨辦布囊八百内官進馬騾宗周曰是必有以遷幸之<lb/>
説欺上者夫與斯土為存亡者京兆也疏請臨御自卯<lb/>
至酉跪午門不去諭遣之乃集京兆官屬暨鄉大夫士<lb/>
<pb n="KR4f0030_WYG_076-12a"/>
父老子弟于城隍廟設于忠肅公位哭而祭之布死守<lb/>
之誓衆皆哭<lb/>
王師退宗周瘞戰亡將士自德勝門凉水蘆溝諸處瘞<lb/>
骨三萬標以柳榆乃復陳善後之策曰選有司撫流亡<lb/>
聨保甲練民勇已下部而宗周於保甲之法尤加申飭<lb/>
曰籍曰政曰教曰禮曰養曰備曰禁輯書以獻乃復裁<lb/>
京兆冗費一萬六千餘金而大興宛平費額尤甚悉裁<lb/>
以舊籍權貴無敢難者於是陳祈天永命之要為更化<lb/>
<pb n="KR4f0030_WYG_076-12b"/>
之端其旨在除詔獄捐新餉而要歸于化門户意見語<lb/>
侵輔臣時上方持法切責黨人無財賦以佐軍興而宗<lb/>
周所言適中之怒曰必捐新餉則軍需何措着奏宗周<lb/>
覆奏謂遼左額兵額餉原自相副若縁邊州縣各選土<lb/>
兵自三百以上至千而止量給食械為兵餉給為農餉<lb/>
懸何至如新餉五百餘萬之多哉且京兆裁冗萬六千<lb/>
金抵之續𣲖萬二千三百金而有餘推諸天下猶是也<lb/>
且陛下修德廷臣孰敢私其利者上終以為迂責之宗<lb/>
<pb n="KR4f0030_WYG_076-13a"/>
周疏乞歸越五年上以體仁在閣久專務刑歛致民窮<lb/>
盜起且念前此置相不得人乃大破資格進大小臣工<lb/>
親試之且推在籍堪任者廷臣推禮部尚書孫愼行侍<lb/>
郎林釬并宗周而愼行道死陛見有日承旨范仁誤傳<lb/>
令宗周先見上不悦論仁城旦及見而宗周以修德舞<lb/>
干為禦敵計上顧體仁曰滿桂之敗宗周在朝也此時<lb/>
能舞干羽耶因相釬改宗周工部左侍郎宗周乃直陳<lb/>
時政思轉亂為治其要在抑宦侍不使侵政去市井言<lb/>
<pb n="KR4f0030_WYG_076-13b"/>
事若陳啓新者而下尺一以招流亡上怒甚輔臣因爭<lb/>
指其隙上反改顔曰宗周直臣不度勢量時夫盜賊遍<lb/>
天下而欲以尺一勦除何也會推閣員三推皆不報上<lb/>
意在宗周而究以迂濶且謂宗周學有餘而不足於用<lb/>
遂止既而體仁修黨人隙擠文震孟諸公去循吏如成<lb/>
德申紹芳輩皆得罪宗周復請告自起用至是凡百日<lb/>
瀕行貽體仁書數之會<lb/>
王師再入宗周在道聞復用中官監軍馳疏諫中官恚<lb/>
<pb n="KR4f0030_WYG_076-14a"/>
甚羣詬之而體仁復指以為黨革職越六年復起吏部<lb/>
左侍郎甫就道復改都察院左都御史召對文華殿退<lb/>
集御史于庭嚴飭之臺中肅然乃申巡城職掌察九門<lb/>
官吏不法設鄉三老揚髙皇帝大訓即以鄉老行保甲<lb/>
法咨五城御史著為令無何上惡諫官姜埰言已下吏<lb/>
議而行人熊開元糾輔臣延儒縳開元并埰付詔獄宗<lb/>
周思救之時上方召對或傳中旨斃二人獄宗周昌言<lb/>
曰刑人于市禮也焉得私斃諫官此不可不諫衆許諾<lb/>
<pb n="KR4f0030_WYG_076-14b"/>
及對竟户部尚書傅淑訓頓首請釋埰開元上不納餘<lb/>
無言者宗周直前爭之且曰言官可用即用之不用即<lb/>
置之縱或得罪亦當敇法司擬議而遽下詔獄是朝廷<lb/>
有私刑也上怒曰司衛皆朕刑官何公何私且朕不得<lb/>
自問一在廷官乎宗周爭不止上大怒乃曰吾固知開<lb/>
元疏有主使也宗周免冠廷臣為宗周謝僉都御史金光<lb/>
辰特申救之上怒甚目為朋黨敇革宗周職而光辰亦<lb/>
降調外次日有舉人祝淵赴公車疏留宗周上益怒坐<lb/>
<pb n="KR4f0030_WYG_076-15a"/>
淵妄言朝政下吏議而宗周以掌憲六十日去甲申之<lb/>
變宗周荷戈號跣呼督撫討賊而南都新建以原官起<lb/>
至丹陽劾輔臣馬士英責其不討賊而變亂新政士英<lb/>
怒會浙撫黃鳴俊提卒入覲抵京口與防江兵爭道閧<lb/>
事聞朝廷士英遽指宗周與鳴俊懐異將入清君側為<lb/>
廢立計宗周入朝不聽見士英乃修黨人隙特薦逆案<lb/>
阮大鋮知兵既而起大鋮兵部右侍郎宗周糾大鋮不<lb/>
報拊膺曰吾不可復居此矣遽歸<lb/>
<pb n="KR4f0030_WYG_076-15b"/>
王師入浙將軍孛羅遣書徴宗周會宗周絶食死死前<lb/>
一日門人王毓蓍自沈柳橋上宗周書曰毓蓍已得死<lb/>
所矣先生早自決幸毋為王炎午所弔宗周得書呼其<lb/>
字嘆曰元趾吾講學數十年得子隨之足矣宗周幼學<lb/>
外大父南洲章公既而師事許孚逺分别理欲遂與同<lb/>
籍劉永澄詣髙大行攀龍受古本大學及歸魏給諫大<lb/>
中造講既而同總憲鄒元標講首善書院至避璫難輯<lb/>
皇明道統録始遜志終陽明涇野大抵所學由刻厲而<lb/>
<pb n="KR4f0030_WYG_076-16a"/>
漸就涵養嘗曰吾今而知主靜之要也崇禎辛卯由京<lb/>
兆請告立證人社同郡祁彪佳受學是時弟子日衆乃<lb/>
著第一義等説九篇輯聖學宗要以濓洛關閩姚江為<lb/>
合一學及為少司空每於在官頃記所獨得曰獨證篇<lb/>
于是辯太極之誤闡大學誠意中庸未發之旨大抵一<lb/>
中和兼動靜合本體工夫而要歸于立誠晩年著讀易<lb/>
經説著易鈔既又著經籍考遍輯十三經諸子史傳之<lb/>
有裨于敎者其言逾博而旨逾謐夫道一而已矣宗周<lb/>
<pb n="KR4f0030_WYG_076-16b"/>
家會稽蕺山稱蕺山長居貧食不兼蔬入官寓朝房嘗<lb/>
起少宰道乏食臨朐令以十金餉受之至前途得故人<lb/>
所遺金趣遣還令及罷總憲歸不能行朝士歛贐餽之<lb/>
不受其後赴南都以冠服久敝假冠于從子之宦者歸<lb/>
而還之笑曰吾不可掛他人冠也其介如此<lb/>
　<lb/>
　<lb/>
　西河集卷七十六<lb/>
</p>
<p>
</p>
  </div>
</body>
</text>
</TEI>
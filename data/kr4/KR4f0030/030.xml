<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻三十</head> <lb/>
    <p>
<pb n="KR4f0030_WYG_030-1a"/>
欽定四庫全書<lb/>
　西河集巻三十<lb/>
　　　　　　　　　　　翰林院檢討毛竒齡撰<lb/>
　　序<hi>七</hi>
　　　厯法天在序<lb/>
夫物生有象而數已備焉矧天日垂象于前而目不可得<lb/>
而視心不可得而較稽幸而藉口曰吾儒生也向使集博士<lb/>
衣冠于清臺之下使之考五紀而定六厯鉤較紬績安所<lb/>
<pb n="KR4f0030_WYG_030-1b"/>
賴之昔者觀天家大率分見窟穴占隠物怪與臯唐甘石凌<lb/>
屑米鹽者略等故迄于天地多故即仰覘彗茀糾察抱珥自<lb/>
許有得而苟及孟陬渝次攝提乖方悉莫能究故仍留其事<lb/>
于司厯而凡大法大章有可以紀出入察擾正者翹首喑喑欠<lb/>
申而已夫象之不明觀者之失也機旋道行之不可以為法<lb/>
則九㑹之數或未講也朱先生少參分守吾郡留心于天文<lb/>
家言其所論著者曰坤乾曰陰陽曰竒門太乙皆有成書<lb/>
而尤于分天轉歴之術稱為至精盖其得之于家之所傳與其<lb/>
<pb n="KR4f0030_WYG_030-2a"/>
徃來游歴之所探索殫且備矣予井觀有年不辨早晩<lb/>
而先生不以予固陋馳書使束册載幣立取予一言為<lb/>
序子嘗窺舊厯與郡之士大夫追論三五皆云西厯㝡<lb/>
良元時西域有萬年厯早行朔方而郭守敬授時私取<lb/>
其説庻幾䆳宻故其儀象謂地輿圓轉竟與相合而明<lb/>
初靈臺亦有回回厯與大綂參伍今保章時憲即西洋<lb/>
也先生論著雖半為先世指授而隨在參訂不遺一得<lb/>
三綂多取之儒五部多取之史合散盈縮多取之博士<lb/>
<pb n="KR4f0030_WYG_030-2b"/>
所傳伏見存亡短長先後多取之司天者而至于圖象<lb/>
之竒推步之宻衺正濶狹之異同發歛清濁之得失則<lb/>
多取之西厯之舊傳與鈞臺之時憲名曰天在蒼蒼者<lb/>
自有在矣顧予有疑者古厯簡易而西厯煩重夫賓日<lb/>
在卯餞日在酉時次同也今則不于其所出之時而于<lb/>
其所見之時不于其所出之次而于其所見之次以為<lb/>
燕齊吳楚出有不同則向使經峽中者亭午見日可謂<lb/>
日出于午乎則何不别穴處之地而曰此日不所出之<lb/>
<pb n="KR4f0030_WYG_030-3a"/>
鄉與且日入亦殊而厯又不載何耶若夫候氣之至必<lb/>
穿上達石無間厚薄而以為隨地各至迂已儒生不習<lb/>
厯而先王恊時首在正日且西厯所布較于日出候至<lb/>
有倍詳者因為讀夭在而敢為質之若是<lb/>
　　　錢塘吳元符游仙録序<lb/>
子與元符遇姜京兆坐中元符知予予不知元符也方<lb/>
是時予避人潜歸舍京兆之尊人工部君者而元符試<lb/>
禮部出京兆門下躬渡江為工部君夀因得一見元符<lb/>
<pb n="KR4f0030_WYG_030-3b"/>
顧私念元符者姿形濯濯如臨氷壺有道人也既而知<lb/>
與宗友稚黄同巷居益知元符有道工為文章砥行不<lb/>
負向一見若他人累稱元符善制義則未嘗見也且制<lb/>
義豈得稱文章哉及予再歸而遇元符之弟瑹符猶元<lb/>
符也然元符已死又念以元符之文若行堂堂具天人<lb/>
色其不幸於年如此形固不足恃文與行且安據也暨<lb/>
予止里門而瑹符錄其兄游仙記傳且彚所贈文詒予<lb/>
為叙予按其狀大略元符曾降神于鍊室書方療疾并<lb/>
<pb n="KR4f0030_WYG_030-4a"/>
道趨避其言質而可信且縛竹畫灰蹤蹟左合其對鄉<lb/>
人故舊問無恙外多得隠券因傳其祕若有所為三華<lb/>
一元諸署掌者予徃游二氏而特疑于老以為鼎湖燒<lb/>
藥崆峒受書求不得驗而求而至死則漸有託之髮脫<lb/>
形卸目光不墮為解去者故輔嗣朽骨談𤣥冡中嵇康<lb/>
離體援琴海上乆無足信而近聞海昌吕先生鬼能著<lb/>
書呉江葉瓊章倚乩成詩稱璿宫侍書女則意顔氏子<lb/>
為修文郎宋康王舍人作水官騎魚不必皆亡是者與<lb/>
<pb n="KR4f0030_WYG_030-4b"/>
夫人之難于為仙者謂其背羣遺黨衣風吸雲修黄鵠<lb/>
之舉而終不離于壤蟲之蟄故不屑也乃若飭其言行<lb/>
而自有以底于道則雖曰為仙而實不異于為人吾向<lb/>
見元符而苐不知其為仙也向使吾見元符時知其為<lb/>
仙則私幸一見或有甚于當日者然借使元符能為仙<lb/>
元符不死其見吾元符仍無加于其一言一行而止則<lb/>
是元符雖為仙吾仍見吾元符之為人已也瑹符工文<lb/>
章其游仙啟瑹符作某序<lb/>
<pb n="KR4f0030_WYG_030-5a"/>
　　　贈陳别駕遷淮安司馬序<lb/>
自古有郡守即有郡賛所以貳守典兵謂之上佐顧歴<lb/>
代建置有通名而無異秩凢治中别駕長史司馬一也<lb/>
既則分司馬别駕為二而以司馬為六百石位别駕上<lb/>
要其賛亦少異焉三韓陳君由典奏起家為淮西别駕<lb/>
其稱上佐有年矣今年秋<lb/>
天子特簡諸守賛有政績者念淮西别駕能遷淮隂郡<lb/>
司馬以典兵賛郡兼籌海防開牙于射陽鹽瀆之間淮<lb/>
<pb n="KR4f0030_WYG_030-5b"/>
西守以下暨諸邑長供張于郡東門外而索予一言以<lb/>
為贈夫郡之有守賛亦猶地之有江淮也淮于四瀆為<lb/>
南條之一江漢既合而淮乃鍾之暨東江漸東而淮亦<lb/>
因之獨入于海君初賛淮西既賛淮隂雖猶是賛也而<lb/>
始終在淮抑何與朝宗上下有相須者耶且夫賛亦未<lb/>
易視也郡守承王化以敷宣于外而其副之者惟賛也<lb/>
故守以牧民而賛以佐守郡以按縣而賛反足以監郡<lb/>
禮曰四瀆視諸侯侯者守也以賛侯而參于侯則夫以<lb/>
<pb n="KR4f0030_WYG_030-6a"/>
賛瀆而列于瀆其理同也乃當君行時有執瓉而揚于<lb/>
前者郡守也有捧罇罍而傴僂于後者諸邑長也有持<lb/>
錢挾食提抱而扶服于左與右者民也民之言曰君功<lb/>
在賛郡而徳在民民之思君徳即郡之紀君功也然而<lb/>
君之功不勝紀也夫以君之皦皦著髙望也則流品于<lb/>
以澄也以君之公忠勤慎能合衆也則邦國不空也以<lb/>
君之廉清而無所于奢也則所謂襆被能自將也以君<lb/>
之摲煩而剸劇剛克有濟也則又遇事能斷者也澄而<lb/>
<pb n="KR4f0030_WYG_030-6b"/>
能勤清㢘而能斷鑒流品合邦國而能務凛于出入機<lb/>
事淮西如此淮隂可知矣君伯仲皆仕顯其仲氏掌樞<lb/>
曹司校多所建立而君方以賛淮為推移他日移所賛賛<lb/>
國賛名雖同而其賛又異則夫三公五嶽其為相視更<lb/>
上者又豈僅區區淮海間哉<lb/>
　　　丁大聲迂吟二刻序<lb/>
大聲為迂吟迂且吟也既而墨然不一吟盖號呼躑躅<lb/>
之餘總咿唔豈能成聲哉去年三月灌園于西郊始出<lb/>
<pb n="KR4f0030_WYG_030-7a"/>
向時所為迂吟者視之泪浪浪少吟之輒悲哀動人且<lb/>
鉏鍤之暇仰首落日亦遂多所惋嘆因復俯仰出箧中<lb/>
筑衣故時所衣仍坐上坐予私喜得大聲一言而時之<lb/>
思大聲者亦願一再見大聲詩此迂吟二集之所為刻<lb/>
與夫言詩者紛綸于人然近世言詩仍推大聲猶恨今<lb/>
所言者不盡如吾大聲所言大聲曰詩本六義續以八<lb/>
體又曰詩以善變為上拘限次之㳂襲㝡下盖大聲所<lb/>
言直本風人近未及也昔有疑迂吟為不迂者矣憂時<lb/>
<pb n="KR4f0030_WYG_030-7b"/>
憤疾多激楚之音其于優柔靡曼和平嘽緩之節可謂<lb/>
曰殊然而邅迴于刺促之間瞻顧于敏皇之際以人之<lb/>
可為而苐因文以見志以事之必不可為而故為沈吟<lb/>
輾轉紆徐以風之而且時有難言猶盤辟其詞一似言<lb/>
在是而意不在于是者凢此者所謂迂也今以能言之<lb/>
流而泄泄好退一若遲迴却曲之必不可已而後杳然<lb/>
而間示以所欲語此非從容閑誕濶逺而不切于事情<lb/>
者必不至此吾故曰大聲之迂吟以迂而為吟者也其<lb/>
<pb n="KR4f0030_WYG_030-8a"/>
又迂則以其吟也然而大聲于此將復有墨然不吟者<lb/>
何也<lb/>
　　　閨秀王玉映留篋集序<lb/>
萃山林川澤之氣以生才才固未易言也歴塊而一逢<lb/>
閱十百年而間一二覯况閨房也者夫惟天能愛才故<lb/>
亦不急于生才乃生之而人反棄焉山林川澤其不如<lb/>
人意乆矣吾鄉之有閨秀自謝道藴始然謝在當時未<lb/>
離梱域獨王江州以孫恩見害而謝亦抽刀挾婢登車<lb/>
<pb n="KR4f0030_WYG_030-8b"/>
殺賊及乎嫠居則間隠幔與士大夫談義已矣今吾卿<lb/>
閨秀十倍于昔然早見稱者王玉映也玉映為季重先<lb/>
生少女先生制文傳海内而玉映繼之中郎有女可慰<lb/>
孰甚乃七八年前予亦得讀所為吟紅集者時先生尚<lb/>
在通家子弟争相傳道暨乎後而稍衰矣遭家仳離即<lb/>
夙昔倚聲聞者猶以予選越詩時登玉映作且群起詬<lb/>
厲在有辭說今玉映以凍饑輕去其鄉隨其外人丁君<lb/>
者牽車出門將棲遲道路而自衒其書畫筆札以為活<lb/>
<pb n="KR4f0030_WYG_030-9a"/>
記去秋鄉田燒自山隂道江凢一百里渠腹龜拆結袂<lb/>
而䝉暵未及稅而風雨驟發邑市衢巷皆漲牛馬暴涷<lb/>
予既聞其事值有客抱三絃者托屋下其哀彈與風雨<lb/>
迸出予乃作長句既悲閨中之在道而又自託于箜篌<lb/>
作諷申無渡之意其詞至今在也<hi>見瀨中集七古巻</hi>今渡江已<lb/>
乆丁君且擕玉映詩示予為序夫玉映固季重先生之<lb/>
女而丁君非他其尊人文忠公所稱以詞官而死于魏<lb/>
監非耶文忠為東林祭尊復能見概節其于王謝兩家<lb/>
<pb n="KR4f0030_WYG_030-9b"/>
正復無憾而丁君以三衢法曹所在乞食而玉眏且不<lb/>
得復為隠幔之懽於人意何如也吟紅集詩文多激切<lb/>
而留箧反之留箧獨有詩然其詩已及劉禹錫韓翃閨<lb/>
秀莫及焉留箧者予為之名也<lb/>
　　　杜詩分韻序<lb/>
輯詩家有分時分體分類分韻四則杜詩本分時者近<lb/>
有刻分體名杜詩通而至于分類分韻逮今無之此西<lb/>
樵分韻之所為作也古文無盡韻者有之易是也詩無<lb/>
<pb n="KR4f0030_WYG_030-10a"/>
無盡韻者有之頌之桓與般是也是故漢以前文間雜<lb/>
韻句而東方先生作據地歌後漢靈帝中平中京都謡<lb/>
辭即詩而反無韻焉自魏李左較始著聲類齊中郎周<lb/>
顒作四聲韻譜而其後沈約陸法言孫愐輩各起為韻<lb/>
學而詩凖於韻故三唐用韻較昔尤備况甫精聲律其<lb/>
為押合尤為三唐前後所觀而橅之者乎西樵沈陸之<lb/>
良者也其書法工擅一時凢六書四體已極根柢而韻<lb/>
則起收呼噏變化通轉輒能析豪系而定幼𦕈故與其<lb/>
<pb n="KR4f0030_WYG_030-10b"/>
及門黄大宗者判甫集而聲區之嘗曰韻本嚴也而甫<lb/>
能以博為嚴韻本肆也而甫能以拘為肆㫖哉言乎獨<lb/>
予有未辯者今之為韻不既分佳與麻耶佳無嘉音而<lb/>
唐劉禹錫送蘄州李郎中赴任詩以佳間麻而公乘億<lb/>
賦得秋菊有佳色則佳倡而麻隨之今少陵柴門一章<lb/>
其為佳麻者且五組也是豈佳即同嘉抑唐韻本佳麻<lb/>
通與且唐韻真文與殷分有三韻而今即併殷于文夫<lb/>
不併則已爾併即殷韻當在真而不當在文是何也則<lb/>
<pb n="KR4f0030_WYG_030-11a"/>
以唐人之系殷于真者李山甫賦秋戴叔倫詠江干陸<lb/>
魯望懐潤卿博士諸律皆是也少陵雖無律而于崔氏<lb/>
東山草堂抝體與贈王二十四侍御長律亦且雜斤之<lb/>
與勤則是真文二韻在今與唐韻絶然不同而苐習視<lb/>
之而不之察也至若東韻原與蒸通故翹翹車乘之詩<lb/>
弓朋一押而後乃不然然而東轉為屋蒸轉為職皆入<lb/>
韻也今未知東之與蒸在唐韻能通與否而集中别賛<lb/>
上人詩以職通屋三川觀水漲詩以屋通職其他若南<lb/>
<pb n="KR4f0030_WYG_030-11b"/>
池若客堂若天邉行桃竹杖引其通屋與職不更僕也<lb/>
韻之可疑者甚夥而吾之欲質于是集者不止此數而<lb/>
以吾所疑質甫所是西樵大宗必有起而剖晳之者吾<lb/>
敢以細莛撞洪鍾哉<lb/>
　　　任千之行稿序<lb/>
古者取士先行其文而後乃授之甲乙故李華戰塲杜<lb/>
牧阿房乆行世也而一旦為主者稱則取之故省試諸<lb/>
體行在解先古云不得時則蓬蔂而行亦以明蓬蔂之<lb/>
<pb n="KR4f0030_WYG_030-12a"/>
猶有行也今則行文專屬之解者苟鄉舉有名莫不挾<lb/>
一巻相問謂之行卷而其落解者則目為藏義而擯不<lb/>
行嗟乎行不行未可知也千之當垂髦時即梓其所著<lb/>
行世世笑之及今而乃得以行稿稱夫千之驚才異姿<lb/>
少小嶄頭角入里塾驚里中兒偶舉于社則社之先生<lb/>
輒不敢即與之較短論長與予同學于予兄之門而予<lb/>
詘之予至今猶怖心也乃千之甚窮當明亡之際不苟<lb/>
隨世披榛拾橡于山澤者有年轉而學古學避人為詩<lb/>
<pb n="KR4f0030_WYG_030-12b"/>
歌古文又有年即降心從舉子業猶且蕭條寂莫歴風<lb/>
雨霜露明晦燥濕之異杳然謝人世人世亦相與忘之<lb/>
而後一舉而辨紆曲再舉而瞭圜方向使千之行稿不<lb/>
以其己行時示人人必曰是跼跼不可行者即不然見<lb/>
為可行亦且心隠之曰是當有幾微與行殊者乃以不<lb/>
行之文而不終于不行以不能不行者而不必即見其<lb/>
可行則向之所為不行者安知非即今之所為能行者<lb/>
也<lb/>
<pb n="KR4f0030_WYG_030-13a"/>
　　　寳應王孫晉南游詩序<lb/>
與王生遇淮市翩翩者王謝家子也既而見王生彈碁<lb/>
擊鞠馳騁射獵幽并兒也又既而與秉燭對榻縱談古<lb/>
今學術靡曼披離搖筆作詩遽能效少陵驚人之句才<lb/>
士也天下有難測如王生者哉顧王生與予游好予詩<lb/>
迴健筆效予而予亦好其健筆詩兩人者詠歌于淮市<lb/>
淮市見者皆笑之天下之知子者莫如王生而其知王<lb/>
生者予也然予卒難知其好射獵而善博撃夫王生非<lb/>
<pb n="KR4f0030_WYG_030-13b"/>
獨王謝家子也王生隨其尊大人宦七閩已而其尊大<lb/>
人死則寄居于故舊之宦甌粤者孤且貧也間游于軍<lb/>
麾或溷市肆其徘徊忼愾不得已而出入于俠游子弟<lb/>
之間至今讀其詩又未嘗不惜其數之竒而遇之坎也<lb/>
夫王生之以才士而至所至縱横漸且與伎戲之流呈<lb/>
能角藝此有故矣人有以難測疑王生者吾請與之讀<lb/>
南游之詩<lb/>
　　　淮隂馬西樵詩集序<lb/>
<pb n="KR4f0030_WYG_030-14a"/>
詩無分地也而齊秦唐鄭風以國殊遂謂吳音靡夸楚<lb/>
音接㨗非也淮南王招八公作流淫之章枚臯生淮不<lb/>
嘗與梁園諸君作麗賦乎西樵主淮隂風雅者幾二十<lb/>
年其詩雅詩也乃間作歌行殊有似乎楚騷者騷亦雅<lb/>
也曽謂雅騷而竟限之以楚乎夫詩分時不分地也其<lb/>
分時何也古以琱為樸譬之器追琢繁重先彛也今以<lb/>
俚為質譬之冕儉純者時也維文亦然先古文多飾謂<lb/>
之爾雅今文多質則嘗為爾雅之釋夫爾雅飾文也釋<lb/>
<pb n="KR4f0030_WYG_030-14b"/>
爾雅者質文也飾既為雅飾易之以質而不為俚乎則<lb/>
尚為古乎吾見人之知言古而不知言雅也西樵雅好<lb/>
古其為人為文為詩無一不古其古也以其樸也然而<lb/>
吾愛其能雅則未嘗不以其雅也所謂古器者琱之樸<lb/>
也若其聲律風格之變化則固有主之者也予知西樵<lb/>
有年矣今見西樵于枚臯之里澹如也且其家亦貧然<lb/>
且酒湑我而鼓鼔我夫西樵貧士而鼓鍾簠簋不幾樸<lb/>
也而雅焉也乎方今吳楚一家聲氣無間吾將舉西樵<lb/>
<pb n="KR4f0030_WYG_030-15a"/>
之詩以為東南唱而西樵與楚人西之並稱二西何必<lb/>
西哉南朝有宫體徐氏詩也而與北庾為庾徐江南之<lb/>
豔推江總矣然與彼傖道衡齊名江薛此雖靡夸乎顧<lb/>
亦何須不為南也<lb/>
　　　南士七律序<lb/>
少與南士習為詩時天下之為詩者百千家也亦既二<lb/>
十餘年復之為詩者未减于前而前此之為詩家求其<lb/>
卓然可稱名者百不一焉然則後此者之猶前此矣南<lb/>
<pb n="KR4f0030_WYG_030-15b"/>
士弟畜予者阿其所喜每擕予詩游萬里外雖西極雁<lb/>
門南抵儋耳獨身挾持冰蟲不去而予鮮阿私見南士<lb/>
詩無以異于見諸家詩也然嘗于髙㑹中稱南士為詩<lb/>
度越前人髙者岑參卑者劉長卿也乃聞者若若各得<lb/>
響應是豈天下之知南士竟無以異于予之知之也與<lb/>
南士將北游客有刻南士七律者予曰四始五際各有<lb/>
攸嬗譬諸四序得候者謝漢魏無四言而五言之盛迄<lb/>
于六季唐無五言古而七言之盛則由宋迄今未有殺<lb/>
<pb n="KR4f0030_WYG_030-16a"/>
也今亦莫甚于七字耳人有觀五字古詩不辨良楛偶<lb/>
見七律即未經卒讀而淄澠驟分如劃刀者盖振體明<lb/>
靡無取壯駴驅詞昭儷非假孤出就其興情之所至而<lb/>
藴文極貎苟有標格即截去琱繪自非調音如輾稍跲<lb/>
㚄而即于泥者雖曰一體實衆體之趨也夫南士詩未<lb/>
易盡也予嘗出游南士思予必尋之走四方當其逆旅<lb/>
靡悶闔户聨句或緣境附物動無留礙或比聲切實相<lb/>
觸爭上予每度一韻輒為之妬不及迄于今其偶然見<lb/>
<pb n="KR4f0030_WYG_030-16b"/>
傳為世口實者其視七律猶十百也天下之知南士者<lb/>
即多于予然以予言而幸垂之後其于後之為詩者苟<lb/>
得稱名安知不又以予言為響應哉<lb/>
　　　傅生行稿序<lb/>
山隂傅徳孚與沈子孚先同以詩文行天下稱江園二<lb/>
子云當二子居江園時好言大節每曰慕義如皇甫規<lb/>
文章如賈誼亦可矣故兩人者皆兢兢好學力行行文<lb/>
去雕飾一時自好之士皆歸之予嘗題之曰兩龍躍雲<lb/>
<pb n="KR4f0030_WYG_030-17a"/>
津雙珠生浦源豈有誣乎惜乎孚先之死也今徳孚見<lb/>
舉矣徳孚以年少之才遭逢良時當必立受主知如賈<lb/>
生者苐徳孚甫就解歌鹿鳴已即貽書問予索子為孚<lb/>
先誌銘其不忘孚先如此鄉使孚先尚在觀徳孚之見<lb/>
舉較徳孚之文踊躍懽忭其什倍於予當何如者予初<lb/>
與叔夜武孫較孚先徳孚社義既與茂倫麗京世臣朗<lb/>
詣木弟較孚先徳孚詩今獨較徳孚文予知徳孚必有<lb/>
不怡于心者在也於其行文也而序及之<lb/>
<pb n="KR4f0030_WYG_030-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河集巻三十<lb/>
</p>
<p>
</p>
  </div>
</body>
</text>
</TEI>
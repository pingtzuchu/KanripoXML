<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西河集巻一百六十七</head> <lb/>
    <p>
<pb n="KR4f0030_WYG_167-1a"/>
欽定四庫全書<lb/>
　西河集巻一百六十七<lb/>
　　　　　　　　　　翰林院檢討毛奇齡撰<lb/>
　　七言古詩<hi>十三</hi>
　　　飲金十四烺園看草花同姜九廷幹吕四洪烈<lb/>
　　　　羅大坤吳大棠禎張二錕即事<lb/>
櫻桃初熟梅子酸草花爛熳開東園叢叢日下好顔色<lb/>
青黄紫白藍緑丹燔炰盈盤酒盈斚履舄紛紛集前榭<lb/>
<pb n="KR4f0030_WYG_167-1b"/>
龍澗何曾在洛陽辟疆不復稱吳下當筵挿得花數枝<lb/>
短簫横笛吹差池最憐垂老看花客醉倒花前花不知<lb/>
　　　奉謝分廵許元功使君夫子薦舉抒意<lb/>
康熈建午之一月<lb/>
朝廷下詔求俊良蓽門蓬<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>有佳士不惜中外交推揚<lb/>
大臣御史中執法争捧<lb/>
徵書覆黄牒江東節度文教優璧馬干旌日三接慇勤<lb/>
但問章句儒兼諮著作通羣書上鋪<lb/>
<pb n="KR4f0030_WYG_167-2a"/>
聖徳下華國束帛誤投窮巷居蚉䖟翕翅傍椳櫑只羡<lb/>
鴻飛度遥海礐石難將白璧求駑駘不用黄金買使君<lb/>
奬士多過情品題一過増聲名滕公按劍知韓信文舉<lb/>
封章薦禰衡軺車旁午詣縣舍再拜徬徨謝車下主父<lb/>
無錢那入闗王良多病難隨駕結髪受書通一經妄思<lb/>
載酒窺書城手讎三豕久不定胸貯五龜全未能弱歲<lb/>
出門覔衣食老大還為道傍客吹箎半世罕見聞解鋏<lb/>
三彈有誰識方今<lb/>
<pb n="KR4f0030_WYG_167-2b"/>
聖主真好文東觀學士如雲屯朱鷺作歌奏司馬白麟<lb/>
有對來終軍以茲荒謬厠其後毋乃强合蕕與薰郡國<lb/>
限年恐致詰安平進賞將焉存生平忼愾感知已挺刄<lb/>
願報國士恩祗求厚地掩薄劣莫使庸材負賢哲不然<lb/>
甡豈石隠人何必躬耕待三節菖蒲花發伏枕餘病中<lb/>
猶改金銀車倘能鍳此陳情疏豈敢還呈却聘書<lb/>
　　　别馬廣文作<lb/>
龍門百尺中天啟廽視天孫碧雲裏藻影翻成北海魚<lb/>
<pb n="KR4f0030_WYG_167-3a"/>
桃花瀉作申江水傳經自昔推馬融果然絳帳來扶風<lb/>
當年賦笛已擅絶只今秉鐸猶稱雄春風吹花遶書屋<lb/>
長啟清罇倒<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁香飯晨炊苜蓿寒菘羹夜汎芹絲緑<lb/>
檐榴初發紅滿枝歸舟欲渡千回思龍門多少溯從意<lb/>
半在鱣堂對酒時<lb/>
　　　桐城姚孝亷文焱見贈感賦<lb/>
皖江才子系有虞十年獻賦升公車虚懐早授京費易<lb/>
健筆欲著梁陳書名髙四海久推重到處人争識麟鳯<lb/>
<pb n="KR4f0030_WYG_167-3b"/>
袁氏通侯半在門王家雋士皆羣從秋風吹潦江水清<lb/>
畵船逺渡來西陵但知花縣看常棣<hi>時訪其弟明府蕭山</hi>那道横<lb/>
江採杜蘅新詩璀璨似珠玉不惜閒題寄蘿屋車下還<lb/>
招季布魂酒酣重擊髙離筑鄉人刺促去住難蹔將短<lb/>
景投吳闗髙軒在望欲御晩翹首半天珠斗寒<lb/>
　　　介丘吟為姚明府作<lb/>
生平不敢入燕薊金䑓空復求乘黄潛登太行苦服軛<lb/>
道傍何處逢孫陽從來美好善謡諑啼鴃一聲隳衆芳<lb/>
<pb n="KR4f0030_WYG_167-4a"/>
誰知負局有𢎞量鎔成冰鑑如秋霜㩦之日月且増耀<lb/>
照見瓦圩皆有光皖口舊家聮譽望吳興才子多文章<lb/>
漢儒初試考功法唐相自饒應變方壠草春耕勸田叟<lb/>
隣烽夜静降甌王試淬干將欲鳴匣爰收竹箭方在房<lb/>
世人誰可與儕伍惟此乃得當門牆清秋銀漢甫灩㶑<lb/>
新蒲獵獵生野塘乳燕學飛争去壘枯螢埀死猶棲囊<lb/>
㤗山<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲倚天半梁父介丘羅四傍結根萬仞得所託<lb/>
浩然一顧天風長<lb/>
<pb n="KR4f0030_WYG_167-4b"/>
　　　西湖將軍歌<lb/>
秀江橋下春水生縁橋幾曲春花明燕山大將開幕府<lb/>
千里不聞枹鼓驚當年挾策上<lb/>
金殿幸奪翹闗走飛電<lb/>
仗下看披鵰錦衣宫門却賜花菰箭十年宛馬塞上騎<lb/>
親隨部曲漁陽兒桑乾風雪控弦去猶聽阿嚲當横吹<lb/>
龍驤南下定三蜀遂駕樓船遣楊僕湖東既鎮後湖西<lb/>
毎見投壺理軍曲從來名將不嫌老羡汝當年立功早<lb/>
<pb n="KR4f0030_WYG_167-5a"/>
躍馬雖稱矍鑠難擒生終逐嫖姚好揮戈横槊二十年<lb/>
生纔四十春風前桃花叱撥紅照眼擁麾江畔疑神仙<lb/>
宜春䑓髙秀江緑時共登臨看黄鵠記得前年江上亭<lb/>
共㸃酡酥倒<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁是時春雨細如注幸與將軍倚庭樹<lb/>
落絮游絲濕馬蹄正在袁江最深處袁江草長花復開<lb/>
清江水漲空徘徊思君重憶亭前飲那得紅船載酒來<lb/>
　　　戊申三月旅亭夜讀東原宗元鼎所著新桞堂<lb/>
　　　　集中有三詩專賦予瀨中事觸境生感因為<lb/>
<pb n="KR4f0030_WYG_167-5b"/>
　　　　長句寄去隨筆無叙<lb/>
憶昔行瀨中曽經射陽渡欲託東原宗鼎家風雨江闗<lb/>
暗前路從兹奔走二十年毎過隋苑心茫然名山不厭<lb/>
少文病破浪只思元幹賢前年白下遇難弟<hi>謂鶴問</hi>因宿<lb/>
街西瓦棺寺龍躍雙埀海内名雁行單作天邉字思君<lb/>
但讀君著書因之遥識東原居芙蓉一畆共兩畆楊栁<lb/>
千株復萬株深堂楊桞想佳句初日芙蓉豈虛譽如何<lb/>
念及瀨中人不道瀨中從此去當時皷枻渡水鄉蘆中<lb/>
<pb n="KR4f0030_WYG_167-6a"/>
無復傾壺漿孔融兄弟逺難覔道傍獨立空徬徨潛行<lb/>
宛轉過江右記得湖東鄧老秀擊絮偏逢水漲時裝衣<lb/>
正值花開候逡廵流落淮汝間酒徒死盡誰能傳感君<lb/>
記事最忼慨使我泪流如涌泉春深三月返江沚垂栁<lb/>
紅橋夜低起為讀東原詩一編三乞隣燈酒家裏<lb/>
　　　陳掌院夫子生日作<lb/>
在昔郡國應<lb/>
制舉集賢學士居殿傍已徼詞業進祕閣尚未程試留<lb/>
<pb n="KR4f0030_WYG_167-6b"/>
東堂執經曾向馬帳度遥見天邉白雲暮龍沼桐扶和<lb/>
嶠還鼇峰土負山濤去只今三載彈素琴紫芝産地烏<lb/>
棲林立朝久動荃宰戀移孝逺邀<lb/>
宸眷深芸䑓重掌入親近<lb/>
詔遣黄門賜存問玉案親書第一班金華坐進登三論<lb/>
當年兩省薦㧞人今唻倖步清都塵分將黄紙當㕔展<lb/>
擷得紅蘭滿座春老成端作後來式守正時時見容色<lb/>
進賢必欲辨驪黄斥偽何曽雜儒墨文章能起明宋衰<lb/>
<pb n="KR4f0030_WYG_167-7a"/>
昌黎之後無雄才講筵高出陶虞上草制全從典誥來<lb/>
圜冬暢月設弧矢正值<lb/>
王師渡滇洱六詔軍書奏<lb/>
玉除三雍文教開金齒大臣嘉績動簡編㤗符高映蓬<lb/>
池邉第看天紀回星斗安用崧高誦歲年<lb/>
　　　南山篇奉祝平太翁年伯七十初度<hi>載問次山尊人也</hi>
君不見南山之高高入雲上連閶闔開天門仙人環珮<lb/>
紛錯落日月光景相絪緼阿翁七十好容貌欲與南山<lb/>
<pb n="KR4f0030_WYG_167-7b"/>
等崷峭名法能傳韋慶成高懐不數岑公孝牆東寄跡<lb/>
追少微行游嘗著青荷衣風生南塢椒蘭發日出東園<lb/>
烏鵲飛即今初度誦皇覧矢絓寒蓬射来逺神授方函<lb/>
啟緑文賔隨曲巷開朱<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>華鐘綺席次第陳清秋八月<lb/>
真良辰邀来閣下彈筝女舞罷庭前戯彩人庭前戯彩<lb/>
皆神駿千里聲名逺尤震馬氏由来重五常江東自惜<lb/>
推三俊南山<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲高復高稱觴進履多賢豪欲知綵紱<lb/>
垂麟角但看趨庭有鳯毛<lb/>
<pb n="KR4f0030_WYG_167-8a"/>
　　　李方伯生日<lb/>
黄星熠熠臨江陽漸東漸西瞻景光鳴葭叠皷樹六幢<lb/>
云誰開幕今藩方三韓家世遼海長從龍舊澤傳芬芳<lb/>
蟠根仙李枝葉揚惟公筮仕肇龔黄分司偉伐留西江<lb/>
晉階總憲肅紀綱三河萬里百辟良羣推觀察非尋常<lb/>
嘉名特達書<lb/>
御旁<lb/>
帝將簡之補衮裳惟此吳越稱巖疆東南克詰撻伐張<lb/>
<pb n="KR4f0030_WYG_167-8b"/>
非公不足領上襄只今羽檄猶旁皇軍需自給廣武粮<lb/>
伊昔蕭相當漢昌闗中餽饟連戎行中原開府杜與羊<lb/>
嘗恢宛洛屯江湘矧茲甌越空陸梁不煩朝食揮欃槍<lb/>
自慚垂老依梓桑猥䝉薦達登<lb/>
帝閶車箱盈轡馬曵繮持觴不前應見諒高天尚見青<lb/>
鳥翔願隨青鳥同相徉<lb/>
　　　一聞上人畵鶴索題<lb/>
自笑生来有仙骨年年相對鸑鷟棲談經拂麈擁高座<lb/>
<pb n="KR4f0030_WYG_167-9a"/>
儼若仙驥横天梯竹林鸚鵡静無語寳塔雁王他自飛<lb/>
不隨丁令較去返豈與支遁相因依閒堂落筆起長嘯<lb/>
此間亦有凌霄姿<lb/>
　　　金學使曽䧟賊中歸命途次感寄<lb/>
浙河東下海濤坼曽啟龍門浙河側取士能如嘉祐年<lb/>
論文不數元和日機衡在望鮮軼才諸生並得乘雲雷<lb/>
醫師雜採及馬浡孫陽一顧皆龍騋誰知世事多反覆<lb/>
倐見烽烟起南服楊僕方隨下瀨軍趙佗幾簒番禺牧<lb/>
<pb n="KR4f0030_WYG_167-9b"/>
王威赫濯恢七閩杜陵䧟賊埋風塵青天見日撥雲霧<lb/>
今来重㑹三江春文昌熠燿動銀漢長夜漫漫有時旦<lb/>
百里相過不得前遥望雙旌泪如霰<lb/>
　　　暮潮行别朱公子簪原<lb/>
春潮初漲曲江邉游子乘来申浦船水上桃花新帶雨<lb/>
城頭栁色正含烟主人邂逅忻相見邀我南樓啟歡讌<lb/>
黍酒傾餘緑玉盤芹羹汎作黄金線逡廵入夏歸去遲<lb/>
宛如家室相因依林鳩喚婦循檐下海燕㩦雛出幕飛<lb/>
<pb n="KR4f0030_WYG_167-10a"/>
長帆欲掛轉鐵鹿將向江頭别朱穆幾行愁雨為君傾<lb/>
一曲離歌倩誰續嗟君家世本畵輪聮翩華閥傳来新<lb/>
伊予何幸託杵臼廡下定交如有神吳淞東去極海涘<lb/>
一望錢塘正瀰瀰他日相思欲寄書但看西陵暮潮起<lb/>
　　　奉謝何使君夫子有感<lb/>
從来治郡稱第一廬江太宰何敬容即今於越踵良牧<lb/>
軒軒五馬如游龍山前文簿啓来碧花下印牀開去紅<lb/>
竹符初發罷征調誰謂東山有羣盜傍邑先傳諭冦書<lb/>
<pb n="KR4f0030_WYG_167-10b"/>
明庭且下求賢詔龍門高峙𣺌百尺頓集平原舊時客<lb/>
自慚堦草漸飄零差向園桃比顔色負芻長自困泥塗<lb/>
豈料終逢晏大夫白璧儘教三獻去黄衣銜得一環無<lb/>
當時乞食渡淮浦無數淮流溉胏脯結襪交為國士歡<lb/>
投竿只道王孫苦十年側促懐舊心使君千騎方駸駸<lb/>
天涯壯士今還在仰視滕公泪滿襟<lb/>
　　　桂樹生玉芝歌為姜定菴京兆作<lb/>
君不見庭前桂樹發素秋連蜷偃蹇枝相糾蟾蜍原向<lb/>
<pb n="KR4f0030_WYG_167-11a"/>
根底宿鸑鷟儼從花下游忽然華幹産芝實玉筍漸看<lb/>
膚裏出三秀煌煌映列星六英燦燦承朝日豐脣麗肉<lb/>
白雪姿靈根翠羽生華滋墜露空濛如雨散吐雲繚繞<lb/>
似烟絲嗟君奕葉挺奇秀謝氏當庭燿清晝夾道朱輪<lb/>
有嗣英高堂白髪方長夀當年左掖曽草麻甘泉前殿<lb/>
揚朱華芝房一歌未絶響凾徳九莖還薦葩今來子舍<lb/>
奉甘㫖蹔借商山斸仙餌流膏沆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>成酒漿瑞彩斑斕<lb/>
作金紫弧南一宿秋更明下應瑶草相敷榮不信但看<lb/>
<pb n="KR4f0030_WYG_167-11b"/>
桂樹上團團唯有玉芝生<lb/>
　　　崑山徐母顧夫人夀<lb/>
青鮦畜修鱗不復生凡魚丹山産鸑鷟逈與羣鳥殊即<lb/>
今東海擅華胄有母賢名比仁夀徐藻原傳内子文顧<lb/>
家本是閨房秀清洋江畔采緑遲春能濯繭秋鳴機教<lb/>
兒嘗秉和熊志相士仍吟弋雁詩以此諸君奮皇路各<lb/>
向長安獻詞賦上苑争傳花一枝當軒種得珠三樹慈<lb/>
恩寺裏曲江春兄弟皆為領宴人散饍羹遺東閣早留<lb/>
<pb n="KR4f0030_WYG_167-12a"/>
甎日爱北門新今来錦帨懸高闥畵蔮重重加緑髪但<lb/>
看殿帔賜朝霞儘使宮衣舞秋月君不見雍丘宋氏兒<lb/>
臚名相譲還相追娱親江夏遺綵服到今湖橘猶含緋<lb/>
又不見閬中陳堯叟兄弟三人兩殿首其一曽為知制<lb/>
臣尚恐慈親杖横手猗嗟我母年六旬居然邁宋兼超<lb/>
陳且隨吳下稱觴客還慶庭前戯綵人<lb/>
　　　贈襄平李廣寜司馬赴兖州<lb/>
任城司馬襄平豪腰懸鹿速金寳刀英年妙筆擅文史<lb/>
<pb n="KR4f0030_WYG_167-12b"/>
翛然意氣干雲霄鳯毛燦燦成五色逺向丹山趂飛翮<lb/>
望嶽重登杜甫臺題詩應在匡衡宅淮流浩浩到海廽<lb/>
雙旌南下蒼雲開他時載酒行春處無數桃花傍澗来<lb/>
　　　相望篇送陸少叅督餉江南<lb/>
從来執法推鯁直前有陸杲後目山相臣初避道路去<lb/>
内戚不上街樓看何者參政儼宗邸為使直指争往還<lb/>
將施赤棒先白簡此事乃在順治間<lb/>
先皇駐蹕御南苑親召副相連臺班<lb/>
<pb n="KR4f0030_WYG_167-13a"/>
特令出衆宣口敕謂此不負柱後冠方州節鉞久未振<lb/>
請借高峻風人寰中朝豈是厭汲黯出刺乃欲重薛宣<lb/>
鼎湖龍去年又年此翁歸卧江楓寒今來循次游長安<lb/>
殿中多薦識靣官五都列岳未為薄六路轉餫將誰<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
東南惟恐竭民力<lb/>
天子乃遣專事權公整往足肅吏治清亷不用支官錢<lb/>
我今相送思贈鞭臨風如汎丹陽船長干釃酒興自逺<lb/>
西浦輸粟心長閒計臣應受鵲袍賜賔從但從牛首觀<lb/>
<pb n="KR4f0030_WYG_167-13b"/>
莫言是地少風憲曲巷舊有王僧䖍太微南下四星濶<lb/>
相望儼若居臺端到官莫厭芻粟㕓待君仍在螭坳邉<lb/>
　　　王二光禄生日夜飲有作<lb/>
先生矯矯秉大節弱歲論文在於越薄宦朝看海上雲<lb/>
層樓晩掛山頭月京門對酒連歲年醉来長向樓前眠<lb/>
爱閒不畜雙鬟婢上義能輕五庫錢只今内府待入直<lb/>
門下還留孟嘗客况有當前羣從賢王家子弟烏衣宅<lb/>
樓頭開宴值早春燭紅酒煖春盤新恍然禹廟看花後<lb/>
<pb n="KR4f0030_WYG_167-14a"/>
夜雨停舟鑑水濵<lb/>
　　　甬上段長史枉過闕候值其初度奉寄此詩<lb/>
甬江樓畔花樹明灌門有路通蓬瀛慶元使君曵黄綬<lb/>
行部雨中来永興單車緩軸去呵雜肯為牆東繫朱鬛<lb/>
解珮慚無吕氏刀荒亭未設休源榻君家仕宦多似雲<lb/>
鳴珂舊里聲相聞鳯毛已布庭前綵驥足還留海上軍<lb/>
清和四月值初度弧矢應懸郡庭樹一觴欲獻未能前<lb/>
但望金峨海傍路<lb/>
<pb n="KR4f0030_WYG_167-14b"/>
　　　題畵<lb/>
君不見丹山之穴千仞高上有朱鳯聲嗷嗷八方攬德<lb/>
久不下一朝奮翮求其曹朱光向日耀五采翠羽順風<lb/>
揚九苞低昻宛轉起雲表萬里相過向蓬島華池阿閣<lb/>
何處棲但見將雛舞来好春花滿岫露滿枝啾啾百鳥<lb/>
争羣棲不分夏鳩并秋扈後羅孔雀前山鷄簫韶不作<lb/>
至者鮮頴上金臺望中逺種得梧桐䕃未成採来竹實<lb/>
香猶淺高堂展絹采色新就中威鳯當麒麟誰將東海<lb/>
<pb n="KR4f0030_WYG_167-15a"/>
仙人宅寫作瑶臺天上春<lb/>
　　　題周斗垣先生採芝圖<lb/>
商山漠漠環清溪溪邉輪囷産紫芝丹柯翠羽滿林谷<lb/>
絶勝三秀生銅池丈人採之嗅逾馥飢可餐之比梁肉<lb/>
獨坐幽岩白日長時見松隂下山麓洛中遺老百歲餘<lb/>
春来曽釣磻溪魚煌煌韡韡山前錦盡是當年綺里書<lb/>
　　　王生之雲中<lb/>
白羊城邉白雪飛桑乾河上黄塵稀丈人㧞劍不得意<lb/>
<pb n="KR4f0030_WYG_167-15b"/>
西入塞垣何所依當年相遇共文酒朝向蕭江折新栁<lb/>
為君送作錦官遊同上溪南一回首淹㽞劍外春復秋<lb/>
更從嶺表尋羅浮木棉花發棲紅寺椰子盃寛汎白漚<lb/>
今来燕市負意氣屡上金臺騁騏驥拊箧誰憐樂毅来<lb/>
哀歌能使荆卿避去衣短後纓縵胡重逢擊筑隨屠酤<lb/>
層氷千仞方浩浩雁門千里跨飛狐自言碣石舘難再<lb/>
將逐䝉恬望榆塞射虎從教太守驚椎牛尚有將軍在<lb/>
薊門歲暮雪未乾嗟予索米留長安青門欲餞苦不得<lb/>
<pb n="KR4f0030_WYG_167-16a"/>
天街栁葉誰堪攀從来臘盡㑹春曉况復高名播来早<lb/>
若過新興肯望鄉鉛粉樓前有春草<lb/>
　　　寄祝江南方伯生日<lb/>
芙蓉初發清江滸曉看天星照平楚闗内蕭何夲近臣<lb/>
徐州荀羡將開府前時鵬奮湖水濵西陵相望多烽塵<lb/>
但瞻武庫歸南省並道文昌近北辰今来甲子喜新遘<lb/>
正值長庚轉秋宿方岳能吟史克詩在朝共進申公夀<lb/>
秣陵九月佳氣新大功坊底羅嘉賔清罇欲獻無由達<lb/>
<pb n="KR4f0030_WYG_167-16b"/>
思煞秦淮對酒人<lb/>
　　　送孫孝亷還里<lb/>
去年八月桂子黄看君鵰鶚争翺翔今年秋節又三五<lb/>
慷慨送君還故鄉君才卓犖世所羡曽在含元膺召見<lb/>
司馬高文有賜金王褒出使嘗乘傳芙蓉十里江岸長<lb/>
將歸且醉當壚傍滄江暫見蟄龍臥雲興霧捲旋飛揚<lb/>
河橋衰栁不堪折月滿當頭白如雪他日相逢杏苑中<lb/>
仍向花間看明月<lb/>
<pb n="KR4f0030_WYG_167-17a"/>
　　　汪錞選郎善事毋值典試闗中得夀萱二字碑<lb/>
　　　　洞摩勒以歸時太夫人八十遂預製扁額臨<lb/>
　　　　二字于堂以為慶索為此歌<lb/>
潘居色養重鼎飪况入東曹倍謹凛秩閣頻遺赤舘羹<lb/>
彩衣時覆仙郎錦驅車試士出渭橋秦碑漢篆闗中遥<lb/>
色絲未得諳雙纈緑字宛如銜九苞北堂日永秋尚早<lb/>
滿砌丹萱正姣好石闕呈来古籀殊畵梁標出旌簾曉<lb/>
蒼龍乍轉花滿櫩銀幡未賜開春筵稱觴長跪進夀考<lb/>
<pb n="KR4f0030_WYG_167-17b"/>
恩綸照映相鮮妍養堂不用啟京邸紫帔金章錫来喜<lb/>
瑶島羣看詠白雲宛向中庭奉甘㫖曽參見肉思養親<lb/>
從来孝感偏能申請觀額上丹砂字好慰堂前白髪人<lb/>
　　　桐城方栲舟又申父子枉贈簡和<lb/>
北風梢槭銀杏黄寺門雙樹塗嚴霜龍眠高客作寒旅<lb/>
回首一看江路長當年地甲冠雲額門十朱輪户三㦸<lb/>
舊業金張總墜貂君家兄弟真連璧十年獻賦厭計車<lb/>
曽膺監郡占刑書天時人事忌太盛好女善謡能嫉予<lb/>
<pb n="KR4f0030_WYG_167-18a"/>
浮雲曖曖水沈木孔雀剸金不辭辱逺戌嘗經紫塞還<lb/>
穹廬蹔就黄花宿今来訪舊游永興將車季子方趨庭<lb/>
嚴城蕭寺苦寥廓有鶴帶雛梳羽翎翺翔千仞下視小<lb/>
况當鳴和臨秋曉韋賢父子一經傳徐氏詩篇六朝好<lb/>
謂予失職志不平天涯一見旋留情同為斯世沉淪客<lb/>
那惜臨觴感慨生長歌贈我最斐娓揮毫書滿元興紙<lb/>
愁心百折和来難把巻踟蹰不能己<lb/>
　　　范母錢夫人輓歌詞<lb/>
<pb n="KR4f0030_WYG_167-18b"/>
夫人家本錢王裔閥閲崔嵬紹蘭沚紫燕長廻朱雀航<lb/>
丹輪時度鳴珂里閨中日出臨繡牀刺来黼黻多文章<lb/>
因吟栁絮過庭下為採葛覃歸道傍錦屏初啟射烏雀<lb/>
正值當堦覆紅藥司馬譚公實我私侍郎修謇曽為妁<lb/>
于歸帝里舒綵函尊章簽判来淮南在堂相繼赴幽室<lb/>
苦捐珠釧埋金蠶夫君文譽播禹甸十載登壇領羣彦<lb/>
自脱牛衣上計車毎銜鶴牘升金殿慨然攬轡佐惠文<lb/>
命留司法南康軍日周外犴有紅粟私顧在房無綺裙<lb/>
<pb n="KR4f0030_WYG_167-19a"/>
但聞平反始置酒况復平漕并履畝綰綬恒兼旴水符<lb/>
分章遂佐新安守鵞湖鹿洞講席開曽同論秀掄奇才<lb/>
經傳韋母朱帷下文似曹昭東觀来最憐大澤釀遺蘖<lb/>
道藴抽刀白如雪能令降鹵偃前矛那道歸藩擁高節<lb/>
戈船北發經險灘軍輜下瀨浮来難長年四顧督郵怒<lb/>
先生掉臂歸林間蕭然一望復何有餉饁如賓在隴畝<lb/>
井畔新栽阿毋花橋頭再種先生栁趨庭繼起皆鳯毛<lb/>
烏衣子弟真賢豪陶門有教比鍾郝伏女授經来賈晁<lb/>
<pb n="KR4f0030_WYG_167-19b"/>
誰知一旦馭雲路桂旐蘭旌逺相赴天上争看製錦来<lb/>
閣中尚記題詩處車前執茀鈴欲摇道傍虞殯還吹簫<lb/>
碧玉樓中月皎皎白楊樹裏風蕭蕭螭蟠石闕類雜組<lb/>
竁島𤣥埏似幽府我欲私題哀誄詞又值城南下寒雨<lb/>
　　　依韻答徐生我剛見贈長句兼送其客益州<lb/>
生年徒擁漢官尺不度江天萬層碧但挾康成車後書<lb/>
誰窺孺子門邉蓆君家奕葉擅雅騷舘亭驛壁長揮毫<lb/>
明星貫胸影歴歴飛泉倒峽聲嘈嘈回思昔日鍜栁下<lb/>
<pb n="KR4f0030_WYG_167-20a"/>
曽誓乘車并乘馬不謂伊人已殞霜頓令斯道如長夜<lb/>
多君兄弟能自見各赴隋宮與梁殿但得文章慰世思<lb/>
不須俯仰看人靣衡門寂寂時緯蕭雖居市里同漁樵<lb/>
避人時過雙流澗作客還登萬里橋予也甫賦歸去来<lb/>
相逢把臂方徘徊湖山皦皦宛在望此中尚有孤山梅<lb/>
忽爾所思在逺道春江轉棹心悠哉勒銘自埽峰頂雪<lb/>
題柱將披石上苔此日情親誼不薄且送平原赴京洛<lb/>
他年卜室想比隣願竚吳山待君築<lb/>
<pb n="KR4f0030_WYG_167-20b"/>
　　　天姥詞祝吳夫人生日<lb/>
朱鶉拂羽吹南薰荷花滿池開緑雲華堂清晝懸錦帨<lb/>
嬌絲脆管来紛紛夫人自昔禀修婽曽佐盧龍舊司馬<lb/>
雲閥同傳玉箧書繡牀再弄金釘瓦兩家勲伐奕葉通<lb/>
往来車轂如游龍只今繼起餘三秀尚攬青氊賦上宮<lb/>
從知珠樹生瑶圃赤文重啓藏書府若欲仙盤挹紫霞<lb/>
但祝秦屏似天姥<lb/>
　西河集巻一百六十七<lb/>
</p>
<p>
</p>
  </div>
</body>
</text>
</TEI>
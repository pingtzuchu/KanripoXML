<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻八</head> <lb/>
    <p>
<pb n="KR4d0198_WYG_008-1a"/>
欽定四庫全書<lb/>
　斐然集巻八<lb/>
　　　　　　　　　　　　　宋　胡寅　撰<lb/>
　　代范伯達謝及第啟<lb/>
金扉雷動辨色造廷寳幄雲垂臚傳賜第慚非出類何<lb/>
以䝉休嘗謂聖學失傳人心就壞雕蟲篆刻深有似于<lb/>
俳優發策决科初無闗于理亂重以功利之邪說蔑然<lb/>
道德之遺風四維不張六籍僅在棄毛錐而說劍自慶<lb/>
<pb n="KR4d0198_WYG_008-1b"/>
遭時均博塞以亡羊莫知溺志上主尊賢重道匿武覿<lb/>
文表章撥亂之書修舉興衰之政雖羽檄交馳之際不<lb/>
廢國章于糊名愼選之餘更頒制舉思皇多士罔伏嘉<lb/>
言而某學植未敷詞江弗廣少時鼓篋趨世轍以多迷<lb/>
壯歳摳衣仰師門而甚峻顧粗聞于謦欬煩深發于蔽<lb/>
䝉獨抱遺經曾靡一詞之措有懷至養尚希三釜之榮<lb/>
偶與計偕遂逃省下懲公孫之阿世自罄丹衷非董子<lb/>
之潛心曷酬清問忽叨科目有靦面顏事雖儻來恩寔<lb/>
<pb n="KR4d0198_WYG_008-2a"/>
有自某官忠扶大業志慕先賢致君澤民夙負阿衡之<lb/>
愧恥吐哺握髪躬行姬旦之勤勞言念愚衷濫躋龍坂<lb/>
品題不茍士爭覬于一言眄睞特温價遂增于十倍致<lb/>
兹庸懦亦被采收某敢不勉所不能趨其未至念難窮<lb/>
之實學誓當人百而已千戒易惑之虛榮詎敢枉尋而<lb/>
直尺庶幾有立仰副異恩<lb/>
　　代人賀陶帥啟<lb/>
方隅報政亟疏出綍之恩都㑹疇庸就易介圭之寵凡<lb/>
<pb n="KR4d0198_WYG_008-2b"/>
叨庥廕舉切歡愉某官惇大而裕和清明而易直九流<lb/>
貫學論必極于持平六德裕身行每先于推恕一昨軒<lb/>
翔膴仕炳煥羣英騰美譽以造朝奮嘉言而動聽臺郎<lb/>
盛選方觀表著之儀宰士要司繼闡彌綸之緒聖治惜<lb/>
才而詳試哲人尊已而遐心一佩左符甚淹輿誦再臨<lb/>
邊𤨏愈茂旦評果膺西顧之簡求改畀南邦之楷式矧<lb/>
江左上流之宏烈有荆州外屏之前徽奕世增光維公<lb/>
濟美允咸聽矚全係弛張大纛高牙千里初依于良翰<lb/>
<pb n="KR4d0198_WYG_008-3a"/>
追鋒急召九重行陟于泰階某朴遫無堪斗升是戀巍<lb/>
巍龍坂嘗有幸而獲登踽踽鳬趨乃無因而自進永言<lb/>
蹤跡欣在帡幪<lb/>
　　代季父上湖北王帥啟<lb/>
言念智効一官將𨽻旌麾之下地遥七澤方親鞍馬之<lb/>
勤當先布于腹心爰謹修于竿牘伏念某箕裘末胄薪<lb/>
槱𤨏材挾策讀書望聖門而蹇歩叨恩筮仕遵宦路以<lb/>
卑飛縁伯兄擅儒學之宗䝉師相敦朋游之好顧未忘<lb/>
<pb n="KR4d0198_WYG_008-3b"/>
于微賤乃屢辱于提撕嶽鎭靈祠䖍奉三年之香火侯<lb/>
藩盛幕就更兩路之馳驅家食未幾官期甫及方策磨<lb/>
于駑鈍罄趨走于嚴明某官識洞戎韜智深義府鑿門<lb/>
制勝嘗高玉帳之功卧鼓養威尚藴金城之略輟宿衞<lb/>
徼廵之重寄資撫循牧養之宏才授以中權畀之全楚<lb/>
萬井並喧于來暮九重方注于惟良氓俗阜財載洽南<lb/>
薰之化邊庭徹警用寛西顧之憂遂設壇塲式頒旄鉞<lb/>
充國練四夷之事更切倚毗班超享萬里之封寔懸瞻<lb/>
<pb n="KR4d0198_WYG_008-4a"/>
頌某裹粮諏日襆被首程兼欣悚以裝懷仰寛仁而託<lb/>
庇歸依斯切敷述奚殫<lb/>
　　代人賀劉鹽啟<lb/>
伏審光寵制檢陞畀使華除目初騰早聳列城之聽先<lb/>
騶伊邇益喧載路之謡矧在庇庥曷勝瞻抃某官望隆<lb/>
國寳名著朝紳襟㝢中和處剛柔而兼濟器能開敏施<lb/>
左右以具宜况乃胄出名卿業高濟美忠心義氣凛有<lb/>
家傳直節孤標藹為世範于以識典刑之舊豈徒稱吏<lb/>
<pb n="KR4d0198_WYG_008-4b"/>
道之師故牛刀之刃常新暫煩劇邑而驥足之才乍展<lb/>
旋屈輿題甫及𤓰期已頒芝詔褰帷問俗杖節觀風出<lb/>
心計之緒餘仰資調度付臺評之公正允賴激揚茂寔<lb/>
既昭寵靈斯煥指青雲之布武登紫闥以奮庸克瑞聖<lb/>
時用繩祖烈某零丁墜緖冗𤨏凡材奉香火于明祠僅<lb/>
同蠖屈候旌麾於達道徒效鳬趨輒修竿牘之儀少敘<lb/>
帡幪之願<lb/>
　　代人賀范漕啟<lb/>
<pb n="KR4d0198_WYG_008-5a"/>
伏審外計告功中綸渙渥尚畀輸將之任益觀刺舉之<lb/>
能凡託帡幪實深慶賴某官疏通而縝宻整肅而裕和<lb/>
世服簪紳練達熈朝之典故家傳詩禮歩趨前輩之風<lb/>
流飭吏方以儒雅之優行仁術以政材之敏早由簡拔<lb/>
累付澄清將四路之光華日新賢業處十年之烜赫人<lb/>
誦謙勞眷此三湘嘗紆六轡虎威餘凛固無待于施為<lb/>
龍節再來重有孚于觀聽第恐詔除之駛不容旬序之<lb/>
稽身在日邊遂攄宏藴泉流地上寧究遠猷某備數祠<lb/>
<pb n="KR4d0198_WYG_008-5b"/>
官依棲德宇喜既常情之倍禮宜削牘之恭塵凟是虞<lb/>
鑒容為幸<lb/>
　　代人賀晏憲啟<lb/>
伏審光奉制除祇乗使傳十行甚寵著惻怛于絲綸六<lb/>
轡既均播皇華于原隰凡在庇庥之内舉深瞻<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>之誠<lb/>
某官挺秀江山儲英象緯簪紳世服共知前輩之風流<lb/>
忠孝傳家允是後來之領袖才刃發硎而無滯德風偃<lb/>
草而必行不吐茹于剛柔惟中是守能弛張于文武與<lb/>
<pb n="KR4d0198_WYG_008-6a"/>
道何拘頃由鶴聞之招已振鴻飛之漸握蘭雞省炳然<lb/>
列宿之光芒衣繡熊車煥若二星之符采顧兹平楚復<lb/>
畀祥刑挾温詔以平反民歌冬日持公心而刺舉吏肅<lb/>
秋霜方旌節之鼎來快襜帷之乍徹治道九變雖云因<lb/>
任于成能泰階六符徯看追蹤于前軌某箕裘末緖薪<lb/>
槱𤨏才服職明祠仰有依棲之便馳誠威著莫遑趨走<lb/>
之儀<lb/>
　　代人賀方帥自桂移廣啟<lb/>
<pb n="KR4d0198_WYG_008-6b"/>
八桂維藩政成初報五仙謀帥命出有孚爰升内閣之<lb/>
華式壯中權之重千旌照海萬目披雲惟南粵之奧區<lb/>
屹番禺之巨屏遼遼更千百載顯顯纔十數公士守廉<lb/>
隅念歸來之蚌蛤政無俶擾占飛去之鶢鶋兵威外讋<lb/>
于雕題寳貨上充于玉府如風偃草則渤澥乂安自葉<lb/>
流根則朝廷增重克當憂顧允謂才難某官瑞世傑人<lb/>
端朝重器逸民清裔東吳之聲望素高昭代名流北極<lb/>
之班聨已著前籌借箸煮海提綱近剖兩符豈弟咸歌<lb/>
<pb n="KR4d0198_WYG_008-7a"/>
于襦袴遠馳六轡光華克副于咨詢遂膺分閫之榮克<lb/>
底殿邦之績自天錫寵易地建侯帶水簪山徒結去思<lb/>
之恨馬人龍戸大興來暮之謡右之有而左之宜彼無<lb/>
惡而此無斁先聲甚烜公論愈歸四府得師連十州而<lb/>
控帶一邊靜治匝千里而迎承雖云古制之異今亦見<lb/>
馭輕而居重久虛隆寄果獲眞材洽燕喜于神人徯並<lb/>
流于刑德高牙大纛豈戎翰之久淹赤舄繡裳佇公歸<lb/>
之信處某嵩臺冷族圭竇腐儒不知天下之大而姑務<lb/>
<pb n="KR4d0198_WYG_008-7b"/>
正心未信聖人之遥而但知汲古文乖飾物學昧隨羣<lb/>
雖嘗賔于鄉大夫旋見黜于春宗伯倦遊塲屋寄傲山<lb/>
樊假黄綬以結要歎素絲之垂領昔者甘為陳孺子今<lb/>
而幸識韓荆州潤以斗升豈獨濟轍中之鮒借其羽翼<lb/>
庶幾鶱海上之鵬輒修贄見之儀併敘歸依之願<lb/>
　　代人謝端州守倅啟<lb/>
官有等威仕路敢忘于分守人無公論身修或値于嫌<lb/>
猜方嚴檄之下頒屬明廷之爰究持權不撓掛網遂蠲<lb/>
<pb n="KR4d0198_WYG_008-8a"/>
恩施匪私感悰為甚㐲念某抗塵未吏辦俗短材竊聞<lb/>
詩禮之餘幸續箕裘之緖二十年之造化自分䑕肝九<lb/>
萬里之扶揺敢攀鵬翼覽景空驚于老去坐貧未賦于<lb/>
歸來竊禄强顏隨羣斂板倘在公而無愧亦行已之有<lb/>
名昨所奉承既相翦拂轉㗋觸諱固知薄命之奇窮張<lb/>
目見尤頗動衆情之嗤怪况饋餞未由于司屬而平反<lb/>
自出于長官必有依憑潛行浸潤未䝉相察訴書幾至<lb/>
于厚誣不欲自明公聽必歸于直道省躬惕若賜辨昭<lb/>
<pb n="KR4d0198_WYG_008-8b"/>
然靖念垢䝉之疑曷勝江漢之濯丘山至重頂踵知歸<lb/>
某官肅括而疏通寛慈而勁正北海南溟以為之氣度<lb/>
長蓍大蔡以儲其襟靈歩趨前輩之風流式儀後進練<lb/>
達熈朝之典故頻迄外庸缿筩之嚚訟每虛襦袴之歡<lb/>
謡鼎洽甘棠蔽芾豈久著于南邦列宿光芒即近依于<lb/>
北極顧慚猥𤨏已在洪鈞某敢不益勵壯猷祈榮晚節<lb/>
執鞭欣慕幸叨晏子之解驂置驛招延尚覬鄭莊之推<lb/>
轂某官儲粹全閩呈祥昭代學冠九流而㑹于卓約才<lb/>
<pb n="KR4d0198_WYG_008-9a"/>
兼數器而居以謙冲自騰省殿之隆名即藹簪紳之偉<lb/>
望西崑册府陪鴛鷺以誠宜南國貳車展驊騮而曷稱<lb/>
稍淹稽于藴蓄尤咈欝于僉諧帝簡日深郎潛奚害霸<lb/>
陵獵罷未歎數竒宣室釐餘將聞駿召見而恨晚睹則<lb/>
爭先遂假道于玉堂亟參調于金鉉顧慚下走已辱兼<lb/>
收某<hi>上下同前</hi>
　　代季父上劉帥求薦章啟<lb/>
處黄綬之卑心期寸進位青雲之上義必分光揆二理<lb/>
<pb n="KR4d0198_WYG_008-9b"/>
于古今亶相求于交際爰伸竿牘少布悃悰伏念某禀<lb/>
質甚㝠視躬未植幼聞詩禮方趨獨立之庭長値兵戎<lb/>
幾墜一經之教洎再逢于伯氏乃重獲于師資聽絃歌<lb/>
則涵泳而醉心請筆削則區分而授指倚春風之緑鬢<lb/>
玩寒日之青編忠孝大閑固欲飛騰于聲寔文章小技<lb/>
猶將掇拾于科名荏苒歲華蹉跎心事迄縁友愛敷奏<lb/>
遺言式均緩帯之恩以啟高車之漸上公置醴念道義<lb/>
而慨懷喬岳頒香俾寅恭而庀職得無咎無譽之已幸<lb/>
<pb n="KR4d0198_WYG_008-10a"/>
豈有猷有為之敢圖固合望絶攀陞心遊淡泊靖共正<lb/>
直庸克享于明靈齋戒吉蠲庶仰崇于丕祚然念仕貴<lb/>
逢時而後遇學當及壯而欲行既非英才頴脫之流必<lb/>
假先達手援之力是以長卿被眷于楊得意而難忘户<lb/>
牖受封則魏無知而不背又况去就者榮辱之本取舍<lb/>
者得失之原在下士宜愼所依歸若大賢固公其采擇<lb/>
是以張宗有用隂興不逞于私嫌王吉立朝貢禹即萌<lb/>
于雅意用陳固陋獨凂高明某官德比圭璋文摛藻火<lb/>
<pb n="KR4d0198_WYG_008-10b"/>
光風霽月灑然胷臆之奇玉樹瑶林瑟彼塵氛之外奮<lb/>
由直道自致夷途羽儀早振于文昌制作旋參于稷嗣<lb/>
盍升兩禁尚畀十連文武殿邦兼仗鉞褰帷之盛美中<lb/>
和樂職繼投壺散帙之清標方且好善猶飢見賢若渴<lb/>
謂世務舍人材則難濟如匠師雖扂楔以俱收衆聞推<lb/>
轂之仁咸起提衡之願某䕃于德宇服在官箴龍坂乍<lb/>
登眎盧前而有愧鶚書未剡從隗始以何慚聳聽觀于<lb/>
一時開津途于萬里惟公之惠潔已而須<lb/>
<pb n="KR4d0198_WYG_008-11a"/>
　　代范仲達謝孟郡王薦章啟<lb/>
爨下焦桐無心于中律道旁苦李何益于登盤豈知遭<lb/>
遇之有時乃幸采收之誤及俯躬承命揣已負慚竊以<lb/>
宦路九遷其誰免相先之念亨衢萬里要當有自致之<lb/>
才然非豪傑之流必借維持之力如某者降才猥𤨏賦<lb/>
分奇單幼讀父書曾未終于詩禮長依舅學乃遽忝于<lb/>
簪紳孤根乏寸土之資弱羽惟短蓬之托文不足以擲<lb/>
地金聲而穿天月脇武不足以洗劍青海而勒銘燕山<lb/>
<pb n="KR4d0198_WYG_008-11b"/>
奉香火于喬岳之旁竊斗升于太倉之内至為散局何<lb/>
所稱揚然雖職有重輕而均于奉上某亦事無大小在<lb/>
一于用心惟律已之自嚴庶効官之弗忝若夫平衡之<lb/>
所俛仰公度之所裁量拔自塵埃薦諸旒冕乃是上臣<lb/>
克盡報君之道必也奇士乃膺舉類之知曾此么微敢<lb/>
形夢想自非仁能汎愛善必兼收不求其備以取人不<lb/>
以所長而格物則何以居然冐昧獲此叨逾某官茂業<lb/>
格天精忠貫日萬籖插架學尤長于詩書九德在躬言<lb/>
<pb n="KR4d0198_WYG_008-12a"/>
必本于堯舜仰盛德可以扶世運推至公可以服人心<lb/>
取威則賢于長城借重則屹若九鼎是故疇咨右地太<lb/>
和無金湯之虞偃息价藩列辟有矩矱之則允合坐論<lb/>
于黄閤庶幾夾輔于紫宸傾耳白麻之頌忭心黔首之<lb/>
慶再念某寒蹤遠外勢援孤單譬彼飛蠅雖欲依于驥<lb/>
尾其如跛鱉曾未躡于龍門遽䝉薦禰之章使激希顏<lb/>
之志品題若是稱塞云何論貢賢以觀能于德何有若<lb/>
遠臣以所主為幸已多某敢不益勵身修恪居官次鞭<lb/>
<pb n="KR4d0198_WYG_008-12b"/>
駑十駕殫鼠五能戴恩豈止于此時報德尚期于他日<lb/>
　　代向宣卿知衡州謝當路啟<lb/>
懇請祠宮覬安散地遽叨恩命復領州符仍促之官亟<lb/>
令共理拜嘉增感揣分知榮伏念某無所取材未能自<lb/>
信屢忝牧民之任但知奉法之忠竟以頑㝠自貽譴黜<lb/>
歲華荏苒每惜分隂學術空虛終忘寸進方聖主欲安<lb/>
于黎庶而清朝愼擇于循良名在選中寔繫望外某官<lb/>
至誠無間盛德有容務廣引于時髦將大釐于邦采遂<lb/>
<pb n="KR4d0198_WYG_008-13a"/>
令愚戅亦預陶甄自顧羇單徒深悚懼念衡陽之古郡<lb/>
列湘水之上游井邑凋零値暴客傷殘之後田疇荒圮<lb/>
適天時旱暵之餘俗習衰頹規程弛紊殉衆欲則上負<lb/>
分憂之寄守正理則下為斂怨之媒所賴仁賢斡化權<lb/>
而當軸克隆相業承天意以調元將公道之大開庶私<lb/>
門之能杜鄙詞未達聊輸肺腑之情横議或興全仗帡<lb/>
幪之賜依仁方始感幸難言<lb/>
<hi>同前</hi>某官至誠樂善厚德鎭浮濟時務急于人材體國<lb/>
<pb n="KR4d0198_WYG_008-13b"/>
罔分于中外遂令愚陋亦預甄收<hi>同前</hi>所賴仁賢撫列<lb/>
城而作鎭克隆相業亮衆采以于藩有公道之可依必<lb/>
私門之能杜行臺在望阻趨台屏之嚴官政或踈全仗<lb/>
鈞慈之庇<lb/>
<hi>同前</hi>某官至誠樂善厚德鎭浮為國謀不為身謀以己<lb/>
立故思人立遂令愚陋亦預甄收<hi>同前</hi>所賴仁賢素有<lb/>
澄清之志正膺委寄肅持刺舉之權有公道之可依必<lb/>
私門之能杜治臺在望近瞻使節之光華官政或踈全<lb/>
<pb n="KR4d0198_WYG_008-14a"/>
仗誨言之警飭<lb/>
　　代向宣卿復職除湖北憲謝當路啟<lb/>
久負譴呵委心丘壑忽䝉抆拭仗節江湖仰荷殊私俯<lb/>
增危悃伏念某迂愚而寡與蹇薄而多違少也効官但<lb/>
識吏師之可尚壯而受業遂知儒術之有宗倘用于時<lb/>
盍行厥志稽自古考材之要無重收人論推心及物之<lb/>
功孰先試郡惟守身斯能奉法令非戢吏何以恤惸婺<lb/>
思奬善良當鋤强梗欲臻富庶必務輯綏値鴈峯偶闕<lb/>
<pb n="KR4d0198_WYG_008-14b"/>
于守臣付魚竹俾承于人乏去鋒刃屠殘之未久加墉<lb/>
隍勞役之尤深推髓剥膚以供餉餽磨牙厲吻因肆噬<lb/>
呑自惟短拙之才妄意循良之最勉殫筋力粗振維綱<lb/>
但知信道而直前孰敢恃强而犯上凡賤士苞苴之結<lb/>
納及小夫竿牘之諂諛飾㕑傳以取遊談降色詞而求<lb/>
容悅非正義之所出豈小心之敢為大咈羣凶遂招積<lb/>
怨方舟共下觴豆交歡飲食之人論心自契蚍蜉之援<lb/>
同氣相求宻為巧詆之章上惑辨朝之聽所謂按停姦<lb/>
<pb n="KR4d0198_WYG_008-15a"/>
釋黥配猾胥乖詔㫖之平反見專城而跋扈厚誣則可<lb/>
在理何安驅虎豹而遠之指為肆虐受牛羊而牧者不<lb/>
許施仁考亂世以或然曷聖時之宜有幸䝉朝命推核<lb/>
有無重辱臺評究窮奸罔丹書盡削紫誥仍頒寵還册<lb/>
府之聨擢付軺車之任升沉毁譽在小已以為輕賞罰<lb/>
公私繫大綱而甚重事歸至當榮倍尋常某官水鑑羣<lb/>
形權衡多士慨衰微之末俗圖丕赫之中興百揆惟公<lb/>
蓋自任以天下一物失所若已納諸溝中致此孤蹤再<lb/>
<pb n="KR4d0198_WYG_008-15b"/>
紆洪造某謹當益修業履祗服訓言萬折必東誓不渝<lb/>
于素守五刑有服期眞體于好生更資奬激之恩庶効<lb/>
糜涓之報某官盛德傳家精忠許國鳳掖宣坦明之制<lb/>
蘭臺正綿蕝之儀遂總憲綱力開公道凡猥𤨏久叨于<lb/>
濡養及回邪猶逭于藴崇對仗糾彈果見霜威之肅輸<lb/>
懷獻納不開風指之承八元之儲望益隆千里之借留<lb/>
寧久退惟孤憤亦累片言憎羣枉之善讒閔沉寃之無<lb/>
訴俾承翦拂還可激昂歸依獨在于門闌銘感寔深于<lb/>
<pb n="KR4d0198_WYG_008-16a"/>
肺腑<lb/>
<hi>上下同前</hi>某官偉望冠時精忠許國入為侍從每傾側<lb/>
席之聰出殿方隅獨擅長城之譽以激濁揚清為己任<lb/>
以闢邪扶正格君心望寔久隆奮庸何晚徯遂聞于大<lb/>
政以協濟于中興言念鯫生嘗登龍坂借温言之甚寵<lb/>
閔沉枉之不伸坐使湮淪再䝉翦拂某<hi>上下同前</hi>承流<lb/>
宣化妄希師帥之良飾惡廢忠遽被窮竒之譖賴皇明<lb/>
之燭隱繼白簡之摧姦中憫沉寃併加湔濯某禀資固<lb/>
<pb n="KR4d0198_WYG_008-16b"/>
陋渉世拙疎但知守法奉公仰分憂顧寧敢狥情悅衆<lb/>
俯為身謀異二三子以何傷雖千萬人而必往讒或偶<lb/>
就理焉可誣縱哆侈之成箕肆為鬼蜮迄瀌浮之見晛<lb/>
何慮蠻髦安困厄于三年動昭融于一日某官持心尚<lb/>
義秉志嫉邪德不孤而有鄰人小善而必取餘論已資<lb/>
于月旦好音更辱于封題既劇震惶復深銘佩瞻承上<lb/>
阻企頌尤增益冀節宣晉承光寵<lb/>
　　代張子期上秦太師啟<lb/>
<pb n="KR4d0198_WYG_008-17a"/>
不度寒微敢縁恩紀輒伸懇欵凂冒威尊顧惟螻螘之<lb/>
誠難覬埏塎之造再三以瀆誅譴是宜某駑蹇下材瓶<lb/>
罌小器志惟守分仕則為貧奉香火之明祠寸能莫効<lb/>
謹夙宵之常職五斗是資荐歴歲華遂終考秩永惟熈<lb/>
旦大闢夷途人懷布武之心士切競長之志乃顧卑飛<lb/>
之羽翼已踰壯嵗之光隂乃者它方杳然來耗滯留興<lb/>
嘆痿人不忘于起行坱圠無垠頑礦寔思于鈞鑄况異<lb/>
代居夷之難有本家先祖之忠早被賞音下延族從萃<lb/>
<pb n="KR4d0198_WYG_008-17b"/>
隆私于門户銘深感于肺肝念此僥求非無階級雖降<lb/>
才不腆如鼯鼠五技而易窮然所欲甚微在鷦鷯一枝<lb/>
而已足危誠廹切公聽旁通某官命世大賢興邦元佐<lb/>
蹈危履險確然金石之不移守信資忠炳若星辰之有<lb/>
度一登揆路大振邦榮横舟楫于風濤巨川攸濟置鹽<lb/>
梅于鼎鼐衆口稱和秦漢已還勲庸莫二蓋以伊周之<lb/>
術業賡陪堯舜之都俞百揆惟公蓋自任以天下一夫<lb/>
不獲如已推諸溝中自憐樗散之無庸本辱匠師之所<lb/>
<pb n="KR4d0198_WYG_008-18a"/>
弃一施斤削即預桷榱某誓當勤瘁當官靖共守位思<lb/>
糜身而報德方屏息以祈恩<lb/>
　　代向深之上范漕啟<lb/>
名山祠事曾無上考之書緑水賔筵誤玷後塵之選揆<lb/>
才非據受寵若驚伏念某艱苦餘生零丁墜緒挾策罔<lb/>
窺于閫域干時尤乏于智能重惟家國之讐因息階梯<lb/>
之念年華荏苒鬢髪刁騷為活妻孥姑謀釜庾譬彼溝<lb/>
中之木何冀青黄端如爨下之桐甘心煨燼重以早親<lb/>
<pb n="KR4d0198_WYG_008-18b"/>
有道誨使修身御者且羞視王良而知戒先生非憊于<lb/>
原憲而得師既無羡于飛揚即自安于固陋敢意姓名<lb/>
之賤忽䝉埏冶之恩靖揣厥由敢迷所自某官風規肅<lb/>
給德度雍容素景仰于前修用表儀于後進澄清濁俗<lb/>
振孟博之威聲綏靜方隅流元年之惠政顧兹凡鄙夙<lb/>
被提撕蓬心已幸于倚麻鷃翼敢欣于披隼某敢不益<lb/>
希賢行增講吏方行止非人倘𤓰時而可赴靖共守位<lb/>
庶肉食而逃譏過此以還未知所措<lb/>
<pb n="KR4d0198_WYG_008-19a"/>
　　為大原作上劉帥啟<lb/>
爨下焦桐敢希玉軫溝中斷木何意犧罇忽此叨逾重<lb/>
其愧悚伏念某禀資孱陋承學顓䝉王父提擕僅識春<lb/>
秋之比事家庭趨過方聞詩禮之名篇亦嘗試席以自<lb/>
呈不與賢書之同薦迄䝉延賞服在官箴喬嶽具員明<lb/>
燎之勤莫展太倉五斗素餐之愧難勝念植德可以修<lb/>
身非立誠莫能居業致遠者恥藝文之尚揚名者惟忠<lb/>
孝之歸而從事水舂未知米價窺宫牆于黄巻寒日坐<lb/>
<pb n="KR4d0198_WYG_008-19b"/>
移問岐路于青霄春風漫倚使在簿領徒勞之地尚虞<lb/>
斗筲何算之譏今也重鎭開藩名卿出牧南金東箭才<lb/>
彥朋從紅芰緑池芳華森映豈伊弱植亦繼後塵某官<lb/>
五緯天英千章國棟光風霽月灑然胸臆之間瓊樹瑶<lb/>
林瑟彼塵氛之外自得夷途而布武即騰直氣以干霄<lb/>
華省羽儀笑馮唐之漫老曲臺議論追稷嗣之前規屬<lb/>
熈朝倚重于上流顧寔略可當于一面士人依表重獲<lb/>
所圖閭里借恂再從其欲洎此熊車之甫至闐然竹馬<lb/>
<pb n="KR4d0198_WYG_008-20a"/>
之歡迎望實愈孚寵靈斯近師帥千里衆猶淹䘏之嗟<lb/>
泰階六符帝即登庸之召某頃縁危疾悵失望塵兹幸<lb/>
小瘳勉能削牘鷃翼將欣于披隼蓬心尤幸于倚麻期<lb/>
斂板以歴階斯揆辰而首路道古今譽盛德雖無授簡<lb/>
之才聞下風望餘光冀遂執鞭之願<lb/>
　<lb/>
　<lb/>
　<lb/>
<pb n="KR4d0198_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　斐然集巻八<lb/>
</p>
<p>
</p>
  </div>
</body>
</text>
</TEI>
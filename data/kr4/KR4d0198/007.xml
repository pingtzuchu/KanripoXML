<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻七</head> <lb/>
    <p>
<pb n="KR4d0198_WYG_007-1a"/>
欽定四庫全書<lb/>
　斐然集巻七<lb/>
　　　　　　　　　　　　　宋　胡寅　撰<lb/>
　　謝貢啟<hi>丙申</hi>
論秀鄉邦深慚庸陋獻書天府猥預甄收初聞姓名之<lb/>
傳頗覺心顏之靦竊以聖王有作世道交興辟雍首善<lb/>
于京師學校明倫于郡國氣蒸川泳雷動雲飛惟楚國<lb/>
之上游有荆門之要壘沼藏珠而媚景州產玉而得名<lb/>
<pb n="KR4d0198_WYG_007-1b"/>
峽水西奔詞源可想郢樓東峙曲韻爭高衿佩之侶摩<lb/>
肩絃誦之聲盈耳遇良輒取寧空冀北之羣待賈而沽<lb/>
多抱荆山之璞欲當妙選宜屬美材如某者樸遫無庸<lb/>
踐修尤淺家庭入侍早聞詩禮之方黌舍出遊幸被師<lb/>
儒之教究難窮之事業驚易往之歲時黄巻青編坐消<lb/>
寒日朱顏緑鬢獨對春風未居比數之流敢有賔興之<lb/>
覬夫何末技亦綴後塵事雖儻來恩實有自某官士徒<lb/>
儀表吾道宗師澄學海之深瀾植儒林之美䕃文高萬<lb/>
<pb n="KR4d0198_WYG_007-2a"/>
丈燦然星斗之光名壓衆流響若風雷之轉惟茲後進<lb/>
亦仰前修遂使愚頑猥䝉題品某敢不勉其未至增所<lb/>
不能觀絳闕之光幸齒羣英而入獻貢丹墀之策期收<lb/>
薄效于决科儻素志之未違庶明恩之可報過此以往<lb/>
未知所裁<lb/>
　　問候張相啟<hi>庚戌</hi>
一違台屏再閱時行良史直書蔑著丹青之效戅言妄<lb/>
發合干斧鉞之誅旋屬家君累辭朝命寛仁賜可已知<lb/>
<pb n="KR4d0198_WYG_007-2b"/>
負疾而無堪喜懼兼懷其敢冐榮而不去罄披誠悃繼<lb/>
荷俞音俾寓直于河圖仍即安于琳館拜辭文石之陛<lb/>
歸覲綵衣之庭狐突教忠庶無罪悔蕭生雅意終誓糜<lb/>
捐由二浙而問津及臨川而聞戒越趨章貢冀達瀟湘<lb/>
身遊坱圠之鈞孰云置散夢遶熒煌之座能不侍前遂<lb/>
忘重趼之勞思奉片言之誨發其䝉覆借以輝光戀德<lb/>
既深向風增抃寒威漸弛暖律初回願益毖于鼎饔用<lb/>
早躋于槐席<lb/>
<pb n="KR4d0198_WYG_007-3a"/>
　　荅湖北趙憲啟<hi>丙辰</hi>
頃誤簡知進司三事旋懷洎養請布六條維是澬川介<lb/>
乎湘楚民淳事簡本遊宦之樂郊行悔言尤亦省愆之<lb/>
靜處適庭幃之久病方藥石之未閒捧檄固榮望雲更<lb/>
切罄輸危悃仰籲高聰乞從祠館之安覬免郡章之付<lb/>
䖍須允㫖尚闕馳書某官疏沠洪源騰芳夷路卒浮丘<lb/>
之業經學有聞讀元王之詩風騷甚富爰念剖符之地<lb/>
宻隣仗節之方敦篤襟期寵貽牋翰粲然丹雘施樗櫟<lb/>
<pb n="KR4d0198_WYG_007-3b"/>
以非宜詠彼木𤓰報瓊瑶而何有披風尚邈跂德尤勤<lb/>
願益保于生經以茂承于光寵<lb/>
　　賀湖南王漕啟<lb/>
解虎符之佩光被詔書仗龍節之權肅將使指先聲所<lb/>
暨喜氣惟均某官美德粹夷高風凌厲書開萬巻列科<lb/>
居游夏之倫筆掃千軍掞藻出班揚之右談兵將幕佐<lb/>
計漕臺久練達于政經尚鬱堙于賢業留京子佩嘗賴<lb/>
表儀遐徼烏蠻更煩綏御本自金閨之彥合陪玉笋之<lb/>
<pb n="KR4d0198_WYG_007-4a"/>
班將勤三節之走趨先試一方之刺舉眷兹湘俗困彼<lb/>
軍須但椎髓而弗矜既露根而可畏狡桀有萑苻之念<lb/>
柔良多狴犴之寃微官惟急于受知大吏茍祈于免過<lb/>
頽波如此遠慮奈何竊詳聖主之保邦允藉仁人之種<lb/>
德士欣除目民止遯心某自間風猷相望楚越置酒高<lb/>
㑹形夢寐于十年賦詩遠貽寫殷勤于千里豈謂剖符<lb/>
之地宻依攬轡之封先取豺狼式觀政術再歌襦袴當<lb/>
仰吏師惟幸㑹之方深匪敷言之能罄輕寒在候遠渉<lb/>
<pb n="KR4d0198_WYG_007-4b"/>
正勞尚愼節宣以承光寵<lb/>
　　荅沅州王守東卿啟<lb/>
伊川洛汭十年同緩轡之遊沅水澬江千里接分符之<lb/>
壤瞻言契濶敢敘悃悰自昔解攜尋遭蕩析共楚天之<lb/>
月徒有詠思棲衡嶽之雲固嘗招隱學未周于已事心<lb/>
敢累于世紛偶被召除進司書命吾徒忝竊深慚子厚<lb/>
之旁觀公等弃閒當誚臧文之竊位竟縁冐昧恐速推<lb/>
擠有懷奉檄之榮自詭專城之寄問安嘗藥情既戀于板<lb/>
<pb n="KR4d0198_WYG_007-5a"/>
輿剡奏呌閽願獲從于琳館雖幸託兩邦之契而未遑<lb/>
馳一介之書某官義比金蘭契同膠漆屢枉孟公之尺<lb/>
牘如披彥輔之青天梅榭月明撼雪英而命酒竹亭春<lb/>
暗䕃雲葉以嘗茶薛華最善于醉歌李白尤高于長句<lb/>
三川邈矣一夢恍然文老益工疑得江山之助才高未<lb/>
展合依日月之光臨邊鎻以徒勞奉詔函而非晚重欽<lb/>
埀眷逖枉飛文讀厚報之詩願敦夙契修寳隣之好莫<lb/>
遂初心尚阻披承益深瞻頌冀妙頥于寢食以蚤對于<lb/>
<pb n="KR4d0198_WYG_007-5b"/>
寵光<lb/>
　　謝浙西帥啟<lb/>
祈從散局不奉俞音改畀近藩復叨優命顧此臨民之<lb/>
始適當開府之初幸㑹所深寅縁有自某官器資英邁<lb/>
才智通宏北道觀風嘗著扞城之畧南州攬轡尤高富<lb/>
國之功久爾踐揚藹然譽處果膺宸眷擢總行畿發硎<lb/>
之刃常新坐空盤錯枹鼔之聲不聳行被寵褒某濩落<lb/>
無堪液樠奚用久荷出塵之照兹諧䕃德之方<lb/>
<pb n="KR4d0198_WYG_007-6a"/>
　　謝浙漕啟<lb/>
祗承綸命改畀郡符顧非師帥之良幸託澄清之庇自<lb/>
惟多躓庶獲少安某官才資絶人儒雅飾吏盤根錯節<lb/>
解牛之刃常新輓粟飛芻流馬之功益著國計有賴上<lb/>
心所知别觀詔除以快輿議某崎嶔可笑濩落無堪荷<lb/>
知素深暌德浸久雖趨風之未果欣託䕃之匪遥庸以<lb/>
腹心布之竿牘方兹凄凜願愼節宣<lb/>
　　迎呂相啟<lb/>
<pb n="KR4d0198_WYG_007-6b"/>
伏審被追鋒之召入覲宸顏付居守之權典司宫鑰制<lb/>
書一出輿誦四騰某官茂德格天精忠貫日才肩房令<lb/>
居多應變之功智比姚崇允號濟時之相險阻備嘗而<lb/>
不改其操富貴已極而克勤于邦起自眞廷遐分帥閫<lb/>
當雲漢嗟吁之後適羽書調發之時威肅萑苻惠先溝<lb/>
壑仁風所播坐獲豐年民瘼既除遂成樂土甘棠之化<lb/>
南國寔維羣辟之師繡袞之來東山無復大夫之刺聖<lb/>
君虛左以待元輔非公而誰措國歩于大安享天心于<lb/>
<pb n="KR4d0198_WYG_007-7a"/>
一德某久違台座竊守郡章屬櫜鞬以修恭徯瞻旄鉞<lb/>
託帡幪而庇迹正荷陶鈞<lb/>
　　答王鹽啟<lb/>
竊審拜恩北闕仗節南州問俗觀風山川改觀奉公守<lb/>
法民物知歸某官白璧持身青松植操文學足以飾吏<lb/>
事器識足以應時須三尺是循坐折姦凶之氣百鍊不<lb/>
變衆欽剛特之才固當凌厲雲霄羽儀臺省發硎游刃<lb/>
益攄露于藴藏煮海摘山豈勞煩于計畫未遑馳慶先<lb/>
<pb n="KR4d0198_WYG_007-7b"/>
枉飛文欣悚之私敷宣罔既<lb/>
　　答秦德儒啟<lb/>
竊審拜命宸庭通名京籍亨衢伊始清論所期某官純<lb/>
茂賦資端良修志早培學殖發為春麗之華不齅世芬<lb/>
挺立歲寒之操沉下僚而自適藹榮問以甚休當塗不<lb/>
壅于上聞逸軌漸看于横騖某頃分憂顧初接風猷欣<lb/>
楚國之有材欲周家之多士比君鵰鶚慚非薦禰之流<lb/>
贈我瓊琚愧辱報齊之意誓言什襲寧述四知<lb/>
<pb n="KR4d0198_WYG_007-8a"/>
　　答路樞賀年啟<hi>代家君</hi>
斗柄回寅陽聲入律若木餞餘寒之氣時朝崇嗣歲之<lb/>
儀慶禮既陳頌言斯舉某官夙推公望靜葆天倪五福<lb/>
純全雖脫紅塵之屣四方傾屬宜歸紫極之班肇對嘉<lb/>
辰必符善祝某負痾寖劇修謁無縁徒切傾祈莫勝敷<lb/>
述<lb/>
　　賀年啟<lb/>
寳厯更端陽春交泰槐烟泛彩迎天上之和風栢葉浮<lb/>
<pb n="KR4d0198_WYG_007-8b"/>
杯絢人間之慶禮某官忠存廊廟名動華夷接武赤松<lb/>
世服遺榮之勇歌詩菉竹皇深舊弼之思宜對令辰早<lb/>
膺急詔某初還親右阻造客間頌祝徒深敷陳罔既<lb/>
　　又<lb/>
新元肇序上日開祥柳色槐烟迓陽春之交泰椒花栢<lb/>
葉修獻歲之盛儀某官緯世傑才端朝公望幅巾坐嘯<lb/>
無煩虎豹之韜急詔言歸行慶雲龍之㑹式臨穀旦倍<lb/>
擁繁禧某職在親闈望遥賔閤奉一觴之爵徒劇傾祈<lb/>
<pb n="KR4d0198_WYG_007-9a"/>
修咫尺之書莫伸悃愊<lb/>
　　又<lb/>
寳厯更端陽春式序寅餞餘寒之氣交脩嗣歲之儀某<lb/>
官學探本原文追典雅宣平反之詔功既及于一方展<lb/>
經濟之才恩佇承于三接未遑馳慶先辱惠音感頌之<lb/>
深敷宣罔既<lb/>
　　答唐道州啟<lb/>
比者解印桐江分符瀟水初獲便親之欲仰荷天慈載<lb/>
<pb n="KR4d0198_WYG_007-9b"/>
欣接壤之仁遠同河潤屬乍休于徒馭仍謹視于簿書<lb/>
尺牘未修飛文先及退惟凉薄何以堪承某官才稟疏<lb/>
通政成肅給仰分憂寄依然循吏之風遠紹家聲尚矣<lb/>
名卿之胄行聞顯用益奮遠猷某器業非長官箴未熟<lb/>
有可師之隣國庶免曠瘝無越境之㑹期徒深渴仰和<lb/>
風扇物淑景宜人尚愼節宣慰兹勤禱<lb/>
　　答鎭江劉待制啟<lb/>
方安遠郡遽奉賜環旋忝近班仰慚出綍未敘推先之<lb/>
<pb n="KR4d0198_WYG_007-10a"/>
施首煩貽問之勤伏念某才非疎通器惟淺廹既與時<lb/>
而寡偶遂造事以多窮小試勿堪大迷安用漸圖丘壑<lb/>
敢望雲霄某官風烈匡時謀猷緯國入持筆槖嘗獻納<lb/>
以盡規出布藩條更中和而樂職眷此迃愚之迹早陪<lb/>
英邁之遊曲借揄揚遂令忝冐悵披風之尚邈愧染翰<lb/>
之莫宣但祝保頥亟聞登拜<lb/>
　　答李校書啟<lb/>
伏審光膺宸命職列書林凡屬俊遊共欣榮問嘗謂西<lb/>
<pb n="KR4d0198_WYG_007-10b"/>
崑册府南極星躔集冠冕之名流實朝廷之妙選于此<lb/>
養才而育德俾茂經綸豈徒較藝以程能務為華藻時<lb/>
雖右武上急用儒厭馳馬試劍之言求說禮敦詩之士<lb/>
肇開秘館廣集時髦既富之簡編使博其聞見以盡卓<lb/>
約之守又淹之嵗月使積其進修而期器業之成凡風<lb/>
望之所加寔紀綱之攸賴進居廊廟必能熈帝載而亮<lb/>
天工退處江湖亦可立懦夫而敦薄俗搜揚孰稱英特<lb/>
是宜某官識度涵宏器資凝遠書開黄巻窮師友之本<lb/>
<pb n="KR4d0198_WYG_007-11a"/>
原筆掃千軍見文章之户牖進當清問罔㐲嘉猷亟通<lb/>
籍于金閨遂觀珍于玉海作史代言之任寔自此途澤<lb/>
民致主之功式觀他日未遑慶牘遽辱華牋過形引重<lb/>
之辭彌仰推先之義永言感抃莫罄指陳<lb/>
　　答胡校書啟<lb/>
上言伏審某官奥學窮源英詞掞藻未經險阻驊騮何<lb/>
貴于駑駘既遇雪霜松栢遂殊于蕭艾令名莫掩舊物<lb/>
斯還楚望九年不作劉郎之賦潮陽萬里應高韓子之<lb/>
<pb n="KR4d0198_WYG_007-11b"/>
文雖暫屈于校讐方益觀于制作亨衢伊始清議畢歸<lb/>
未遑修慶之儀先辱飛文之貺過形引重彌仰推先感<lb/>
抃之深敷宣罔既<lb/>
　　答錢待制啟<lb/>
伏審光膺中詔還直西清公議稍伸士流交慶某官三<lb/>
朝舊德一世偉人忠孝王家矧繼文儒之後安平泰日<lb/>
已高法從之名嶢嶢多困于不全落落固知其難用江<lb/>
湖遠迹屢易歲隂松栢後凋方騰月旦果動達聰之聽<lb/>
<pb n="KR4d0198_WYG_007-12a"/>
俾歸持槖之班獻納是資職不分于中外典型未泯人<lb/>
思見于老成徯聞環召之音那遂琳庭之逸念馳牋之<lb/>
未果辱墜翰之遽先謙厚俯臨愧懷交集<lb/>
　　答張寺丞啟<lb/>
伏審光膺宸命分布邦條在仁人獲濟物之權于疲俗<lb/>
有樂生之慶某官賦材肅給秉志堅剛權勢者人之所<lb/>
趨吾獨奉公而弗畏貨財者衆之所欲吾能潔已而無<lb/>
求政惟摩拊之先吏率廉平之化何屢書于上考而久<lb/>
<pb n="KR4d0198_WYG_007-12b"/>
鬱于下僚天聽雖高月評難掩爰從九寺出將一同追<lb/>
汲鄭之風流奚勞施設繼龔黄之績用行慶寵光未果<lb/>
修書先承墜翰永言感悚曷既敷宣<lb/>
　　赴永答衡守啟<lb/>
祗奉誤恩俾臨舊治忱辭懇免蓋虞五技之窮優㫖弗<lb/>
俞曷慰十行之寵方鳩徒御將道封墉未遑竿牘以通<lb/>
誠遽沐緘縢而敦眷某官端倪公望磊砢卿材擅豈弟<lb/>
之仁聲受藩宣之重寄化行時雨下車早洽于歡謡刃<lb/>
<pb n="KR4d0198_WYG_007-13a"/>
發新硎餘地已空于盤錯顧如頑陋加以憂衰欲尋一<lb/>
壑以忘年豈謂專城而眷禄况乖洎養重興去魯之悲<lb/>
嘗問為邦更激希顏之志遲瞻風度庶悉悃悰尚珍葆<lb/>
于天倪用亟膺于帝寵<lb/>
　　答任大夫啟<lb/>
祗奉誤恩俾臨舊治露章丐免寔虞五技之窮被詔弗<lb/>
俞仰媿十行之寵方戒徒御謹諏日辰未遑修筦記之<lb/>
儀已先沐函封之祝某官德門濟美道韻垂成以智養<lb/>
<pb n="KR4d0198_WYG_007-13b"/>
恬弗馳情于時競用和為貴常遠迹于衆紛兹聞寓止<lb/>
之方將有披承之便其為欣幸曷罄名言更冀保調以<lb/>
綏榮寵<lb/>
　　謝曾漕吉甫啟<lb/>
叨被除音俾分憂寄懇辭弗獲祗赴云初竊以學道而<lb/>
愛人君子之事既得而患失鄙夫所為方今軍旅之興<lb/>
惟是貢輸之急州郡經費已傾困焉其所以自支則必<lb/>
犯詔條之所禁民氓資用殆竭澤矣而至于不已豈能<lb/>
<pb n="KR4d0198_WYG_007-14a"/>
保根本之無虞某天禀迃踈衆嗤方拙憂傷之後志意<lb/>
尤衰欲斂裳遠迹則未報上恩將枉已狥時乃大辱家<lb/>
訓若為稱塞尚賴庇庥某官能宅道心務尊德性文章<lb/>
足以鼓吹六藝業履足以冠冕諸儒共嗟煩使之久淹<lb/>
彌歎冲襟之不競眷兹一道均仰惠綏豈特孤蹤獲逃<lb/>
呵譴追陪尚邈企詠尤深<lb/>
　　答邵守啟<lb/>
昨甫外除亟承中命分符是寵還尋淡竹之仙共理非<lb/>
<pb n="KR4d0198_WYG_007-14b"/>
良那有甘棠之愛貢忱辭而懇免辱優詔以遄征憂患<lb/>
餘生支離病質雖幸託兩邦之好而未遑修一介之儀<lb/>
某官資禀公忠戎昭整暇飛聲夷路功久著于百為受<lb/>
寄專城譽已喧于五袴顧臨民之伊始欣託庇之弗遥<lb/>
首辱惠音彌欽敦眷莫縁披晤尤劇瞻馳<lb/>
　　答趙漕啟<lb/>
某禀資甚拙處世多奇但信詩書之言不閑時習之態<lb/>
叨塵末第將二十年竊廩太倉纔五六歲進不能高舉<lb/>
<pb n="KR4d0198_WYG_007-15a"/>
遠引以希鴻鵠之遊退不能遠害全身而取牛羊之踐<lb/>
常負愧恥况罹閔憂悲隙駟之易徂嗟林烏之孰哺餘<lb/>
生雖在諸念益頹敢謂新恩俾臨舊鎭五日遺愛曾何<lb/>
有于甘棠二江清風尚依然于淡竹以孤露支離之質<lb/>
牧呻吟凋瘵之民撫封未幾給日不暇雖鄉德而甚邇<lb/>
欲馳書而尚淹某官宗室茂枝縉紳高選刺州總道推<lb/>
潔廉公正之才援翰抽毫富組麗鏗鏘之製退居云外<lb/>
公論弗咸惟是鄙人夙䝉異顧首貽音問報眞乏于瓊<lb/>
<pb n="KR4d0198_WYG_007-15b"/>
琚心佩眷存篆乃同于鍾鼎<lb/>
　　答李憲啟<lb/>
禁省出綸誤䝉寵奬侯邦綰綬爰得舊遊自惟才業之<lb/>
空踈每愧班資之超越主恩宜稱家業空存駒過隙以<lb/>
難追烏集林而何哺僅終憂制仍負沉痾覺身慮之亡<lb/>
聊支離已甚悵聰明之不及黽勉奚堪方圖仰籲于天<lb/>
心庶獲俯從于人欲訪求大藥棲息小山萬里秋風𦕈<lb/>
滄浪之釣影一犁春雨嗣臯壤之農歌弗逮控章已聞<lb/>
<pb n="KR4d0198_WYG_007-16a"/>
錫命懇免惕俞音之閟奉承懷陳力之慙某官植操端<lb/>
方抱忠昭徹妙年槐市高文獨掃于千軍廣問桂堂大<lb/>
策復觀于三道安行素履自致清途以直繩參執憲之<lb/>
聯由勁節受觀風之寄貴名愈白公論攸歸乃顧鄉情<lb/>
復通年契雖山川攸遠瞻眉宇以濶然惟臭味所同借<lb/>
齒牙而多矣愧馳書之不敏辱墜問以相先徒佩好音<lb/>
豈云厚報<lb/>
　　答梁潭州啟<lb/>
<pb n="KR4d0198_WYG_007-16b"/>
伏審陞華秘殿擢畀中權除命初傳己聳列城之聽涓<lb/>
辰既協同傾一道之瞻某官術略閎通材猷高邁考本<lb/>
源而師友兼文武以弛張霜凛清秋肅邦刑于臺憲泉<lb/>
流平地裕國計于軍興挺然公望之端倪卓爾卿材之<lb/>
磊砢果膺宸眷更倚外庸粲然如列宿之拱太微屹乎<lb/>
如長城之扞四國即觀報政别拜疏榮某患難餘生支<lb/>
離病質謬忝于蕃之寄正依分閫之庥趨覿未縁向風<lb/>
徒切其為欣仰曷罄敷陳<lb/>
<pb n="KR4d0198_WYG_007-17a"/>
　　賀沈潭州啟<lb/>
伏審帝制誕揚侯藩選建物議允推于時傑威聲已肅<lb/>
于方隅某官自禀英材夙追前輩手披萬卷心期卓約<lb/>
之歸筆掃千軍體絶浮華之尚三道對廣廷之大問一<lb/>
鳴驚寰宇之同聲精思洞徹于幾微博識周知于治忽<lb/>
以忠言嘉謨而出入禁闥以直道勁節而周爰咨詢疇<lb/>
庸豈後于諸公詳試每淹于一面藩宣嶺表帖華夷遠<lb/>
邇之情夾輔畿中作師帥表儀之冠更屈經綸之手來<lb/>
<pb n="KR4d0198_WYG_007-17b"/>
蘇涸竭之氓在國計以甚疏聽民謠而大慰下車報政<lb/>
即趨三節之嚴參鉉調元遂應六符之象某支離負疾<lb/>
懇欵投閒尚閟允音意終期于一壑獲漸餘潤今復有<lb/>
于二天欣幸為深敷宣莫既<lb/>
　　答江簽判啟<lb/>
鼔篋賢關嘗覘紫芝之面决科文陛同攀丹桂之枝一<lb/>
暌逖于風猷遂恍迷于歲月遠勤墜翰良沃企悰某官<lb/>
文儒發身器識致遠不為回翔而興歎行看簡抜而赴<lb/>
<pb n="KR4d0198_WYG_007-18a"/>
時某材術無聞叨塵過分控章屢上祈養疾于山林接<lb/>
袂猶賒徒寄懷于鱗羽願廸氣序更加保綏<lb/>
　　賀范漕元作啟<lb/>
伏審被命九宸觀風一道再受輸將之寄益思足國以<lb/>
裕民屢持刺舉之權尤欲薦賢而剔蠧使華增重物議<lb/>
同歸某官器識天資詩書家學負材能而擇所宜就守<lb/>
義命而恥夫茍從劭農政于重湖事皆有指轉邦財于<lb/>
五嶺民不知勞還對便朝上孚聰聽盍振鴻飛之漸猶<lb/>
<pb n="KR4d0198_WYG_007-18b"/>
煩龍節之行竊計召除近在晨夕某夙聯德契乃託仁<lb/>
封雖瀝懇投閒未獲天從之欲而養痾藏拙正叨雲䕃<lb/>
之私欣幸惟深敷宣曷罄<lb/>
　　答處州陳倅啟<lb/>
舊邦摻袂杳然魂夢之驚仙里停驂恍若年光之迅山<lb/>
川回首笑語關心未果尺書以問安遽承一介而示貺<lb/>
詞情交腆欽雅故之未忘推許太高豈迂疎之能副某<lb/>
官靖共秉質炳蔚掞華早挹賢科見譽髦于庠序久淹<lb/>
<pb n="KR4d0198_WYG_007-19a"/>
才業良稱屈于薦紳暫為别駕之行即慶廉車之選某<lb/>
降才甚拙渉世無禆瀟水牧民空有懷于畫諾縉雲展<lb/>
驥眞不愧于題輿晤集正賒傾瞻尤切願言珍衞以廸<lb/>
寵除<lb/>
　　賀湖南鈎漕啟<lb/>
來自日邊稱禮樂光華之選眷兹湖外獲仁賢刺舉之<lb/>
公民物知歸山川改觀某官禀資明粹無事疏通蚤揚<lb/>
歴于煩難尤飛騰于譽處郎潛向久使節尚勤問俗觀<lb/>
<pb n="KR4d0198_WYG_007-19b"/>
風展孟博澄清之志裕民足國推士安取予之才諒不<lb/>
俟于匪伊遂歸瞻于咫尺某叨居藩翰幸託部封欣仰<lb/>
之私敷言奚究<lb/>
　　答永倅啟<lb/>
伏承光膺除命佐刺偏州亦既食𤓰爰卜戒途之吉諒<lb/>
惟行李克䝉坦道之祥某官圖史發身廉隅勵操合鶱<lb/>
翔于膴仕尚淹恤于遐方曾是迂愚謬分憂寄乃有為<lb/>
僚之幸矧兼同里之仁雖輿或可題景辟蕃而不就然<lb/>
<pb n="KR4d0198_WYG_007-20a"/>
驥之初展亮于統而能知更愼節宣即期披奉<lb/>
　　答交代羅寺丞啟<lb/>
伏審顯被楓綸再參竹契先驅漸邇合境同歸某官浣<lb/>
彩詞江抽奇經笥賢關奮迅早登髦士之科夷路騰驤<lb/>
益勵膚公之操遂由九寺出刺一同風猷凛凛而吏得<lb/>
明師政術優優而民依嚴父某忽膺除目勦繼芳塵初<lb/>
以小嫌勢難免赴遂縁疾病力懇投閒逮輸納職之誠<lb/>
始報奉祠之命久紆高躅良負夙心至于局務之留行<lb/>
<pb n="KR4d0198_WYG_007-20b"/>
且復軍須之滯運民雖粗息而帑則乏儲官有溢員而<lb/>
軍多缺數方虞速戾何以告新遠辱飛文重令生愧炎<lb/>
威鼎盛徒御頗勤願毖保綏以承華渥<lb/>
　　謝湖北王漕東卿啟<lb/>
頃縁多病上二千石之印章每愧無功叨三百㕓之稍<lb/>
廩仍美名于内閣分散局于殊庭某生則㝠頑少而懶<lb/>
惰承立庭之訓出赴事功叨持槖之聨入無報効朋友<lb/>
誚往來之屑屑鬢毛紛黒白之斑斑固欲濯足滄浪冥<lb/>
<pb n="KR4d0198_WYG_007-21a"/>
心霄漢洎再行于剖竹乃益困于負薪治慕頴川于得<lb/>
民而何有政慚東海徒卧閤以奚為屢凟天聰幸從人<lb/>
欲貰其罷軟養以寛閒兩棹湘流若巨魚之縱壑一枝<lb/>
衡阜如倦翼之投林方將繫釣艇于苔磯聽碁聲于花<lb/>
院烹不材之鴈時訪故人換可愛之鵝聊從道士優游<lb/>
樂歲涵泳聖時某官比玉純姿斷金久要賞奇文而析<lb/>
疑義過從無俗調之談諧詠招隱而賦閒居述作有詞<lb/>
人之風味身尚紆于簪佩志早抗于烟霞施及迂愚俾<lb/>
<pb n="KR4d0198_WYG_007-21b"/>
逃顚躓更辱雙魚之贈來寧獨鶴之歸煥若丹青光于<lb/>
蓬蓽某官氣冲而行粹本茂而言昌考厥源淵定商游<lb/>
之可及追夫雅健奚崔蔡之足多乃留滯于江湖盍羽<lb/>
儀于臺省如椽大筆鏤牒告功削札細書演綸出命是<lb/>
為稱愜徯俟褒陞豈同癯瘁之人自屏支離之列北風<lb/>
時厲南紀望遥悵詹覿以何縁敘悃悰而難盡願言珍<lb/>
嗇少副傾祈<lb/>
　　答湖北王運判啟<lb/>
<pb n="KR4d0198_WYG_007-22a"/>
伏審顯被絲綸再將禮樂騰歡聲于愁嘆布皇澤于焦<lb/>
枯某官德比圭璋言成黼黻坦蕩中涵之度温恭表著<lb/>
之儀見聞該洽于羣書器識周通于衆治使夷途布武<lb/>
亦何往而不堪况昭代右文豈久遺而未錄乃滯江湖<lb/>
之上數嬰芻粟之間承羽檄以哺軍師資毛錐以紀財<lb/>
賦閔勞大雅其可再乎因任舊人直差易爾惟君子攸<lb/>
居之職縈生民有徯之心矧赤壁之上流經緑林之太<lb/>
擾殘骸暴野猶聞肉視于遺黎刲股藥饑誰喜足音于<lb/>
<pb n="KR4d0198_WYG_007-22b"/>
故國何止有露根之漸實當懷撥本之憂發儲積以振<lb/>
流亡奚云黯戅糾愆違而褒忠善爰俟滂清即須美績<lb/>
之昭遂慶寵靈之聚念兹羇旅居𨽻封疆有宅一區蕪<lb/>
没詎存于三徑崇墳四尺荒凉那置于萬家望古郢以<lb/>
馳誠指今天而均庇和風扇物淑景對時願為光華精<lb/>
加調衞<lb/>
　　謝趙鹽啟<hi>癸亥</hi>
秦淮枳棘初瞻棲鳳之標楚地江湖遠拜緘魚之貺悵<lb/>
<pb n="KR4d0198_WYG_007-23a"/>
十四年之暌阻跂六百石之光華某官挺秀天支騰芳<lb/>
朝路好古求是不傳鴻寳之書積思受經早卒浮丘之<lb/>
業遂由鄉屬出總使權維斥鹵以阜商與摘山而通貨<lb/>
雖名國計豈宜淹屈于雅猷行聽詔音自此翺翔于清<lb/>
貫某性資鄙拙謀議迂踈久塵法從之聯効無尺寸叨<lb/>
食殊庭之餼疾更支離白髪旋生壯懷將盡逐飛鳬于<lb/>
渤海從斥鷃于蓬蒿尚辱記存過形問勞相望浩歎未<lb/>
知披霧之期獨詠牢愁徒切向風之想益祈珍衞以對<lb/>
<pb n="KR4d0198_WYG_007-23b"/>
寵光<lb/>
　　答張桂陽啟<lb/>
廬陵識靣恍若一星衡阜向風忽傳雙鯉獲審竹符之<lb/>
寵已臨桂水之陽某官擢秀賢科蜚聲朝路尚紆宏業<lb/>
來試小邦地錯蠻猺爰藉安邊之畧民罹軍賦更資出<lb/>
牧之仁復仰體于堯文亟纘修于商序子衿無刺城闕<lb/>
同歸侯斾有光藻芹交采顧此拔豪之拙何增揭榜之<lb/>
華竊揆惟良克勤宣化永言先民之事業必傳至學之本<lb/>
<pb n="KR4d0198_WYG_007-24a"/>
源問居不吾知子路未逃于莞爾稱以其君伯夷吾猶<lb/>
貶于怫然惟明道正誼不萌功利之心則致君澤民可<lb/>
格唐虞之治是乃成均之首善攄為稷下之遠猷某文<lb/>
乏自嬉教無私淑獨喜聆于高誼因寄語于諸生虎卧<lb/>
龍跳勿貴臨池之習金相玉質徯觀樂泮之風詹覿未<lb/>
縁傾馳徒切願言珍衞以俟寵休<lb/>
　　答高參議啟<lb/>
欽誦旦評傳聞風㫖未快青天之覩忽驚明月之投自<lb/>
<pb n="KR4d0198_WYG_007-24b"/>
省迂愚何當眷屬某官望高東土譽重南金文副質以<lb/>
彬彬行顧言而慥慥蓬壺仙籍方開碧海之津梁蓮幕<lb/>
賔筵自適青油之談笑湛情懷于止水閱富貴于浮雲<lb/>
逖傃清規孰量遠歩某用慚明效舍負素餐華髪漸生<lb/>
寧復倚樓而看鏡塵纓未濯方將枕石而潄流尚餘蒿<lb/>
目之憂不怠緇衣之好披瞻正阻向往良勤當三陽交<lb/>
泰之昌時寔五福類升之吉㑹願調寢饋早被詔除<lb/>
　　答朱鹽啟<lb/>
<pb n="KR4d0198_WYG_007-25a"/>
桐江假守嘗傾舶趠之風衡阜僑居値攬軺軒之轡披<lb/>
瞻未遂跂仰為勞某官廸德醇明受材肅給蜚聲夷路<lb/>
序績昌時疇望寔之交孚付咨詢之重寄惟五嶺重湖<lb/>
之南北如三湘九郡之封疆醝旅縱横荈商隱屏比屋<lb/>
但資于食飲大農深責于緡錢幾許官僚徯循公而刺<lb/>
舉猗嗟閭里賴賦政以澄清想使指之敷宣慰輿情之<lb/>
屬望功比臨淮之李名參折檻之游遂被寵靈益攄器<lb/>
業某迂愚無用疾病相縈藏拙投閒粗適山林之性通<lb/>
<pb n="KR4d0198_WYG_007-25b"/>
名筦記未遑竿牘之修先枉飛文可量愧汗亢陽滋久<lb/>
微雨初殘願厚寢興少符頌祝<lb/>
　　答劉帥啟<hi>甲子</hi>
伏審光膺宸綍榮畀藩維除目初傳已聳士林之觀軺<lb/>
車既下大歸民物之心一面得人三湘增重某官圭璋<lb/>
粹質冠冕勝流早追吏部之高蹤篤于文行遠繼曲江<lb/>
之稱首各有度程省户羽儀曲臺緜蕝議論必期于尊<lb/>
主持循不茍于隨時威鳳鳴岡允彰瑞應明珠照乗信<lb/>
<pb n="KR4d0198_WYG_007-26a"/>
曰寳臣宜升禁宻之司益慶忠嘉之告尚煩詳試以察<lb/>
外庸清議畢歸貴名愈白某差池一羽俯仰七年蓬艾<lb/>
卑飛自適鷦鷯之趣雲霄高跨方觀騕褭之遊幸此僑<lb/>
居䕃于德宇敢圖謙厚先枉賁文益知久要之未忘惟<lb/>
是永藏之為好<lb/>
　　答孫判監啟<lb/>
伏以荆臺故國夙聞耆舊之推衡阜僑居晚幸光塵之<lb/>
奉懸衣自結冷突誰黔雖達者之能堪豈善人之宜爾<lb/>
<pb n="KR4d0198_WYG_007-26b"/>
永懷先子好賢如緇衣矧有里仁赴義若飢渴因期出<lb/>
力薄助置錐作是念言既彌年所分華岳之半眞仰愧<lb/>
于希夷寄草堂之貲僅免慚于錄事尚虞凂冐或取麾<lb/>
訶某官勁氣凌霜孤操聳壑學練熈朝之典故行追前<lb/>
輩之風流小試邊城譽即騰于襦袴倦遊末路身早掛<lb/>
于衣冠遠不離羣清而容物卜陶廬之三徑甘顏巷于<lb/>
一瓢恥同攘臂以受薪寧自曲肱而飲水義當難處必<lb/>
辭貨財之金禮或可從豈非道交之餽遂䝉虛受以詢<lb/>
<pb n="KR4d0198_WYG_007-27a"/>
衆誠顧何力之有焉辱贈言而過矣枕流潄石平生已<lb/>
慕于子荆為黍殺雞繼此願從于荷蓧<lb/>
　　答韓諫罷歲旦往來啟<lb/>
伏奉誨函約停苛禮惟高情之所覺契卑悃之每懷良<lb/>
以病質支離野情疎放猿狙冠服掛思効于逄萌鼷鼠<lb/>
車輿懸欲睎于廣德既先後適投閒之願尚往來講交<lb/>
際之儀效官曹朴遫于泥塗比市利登趨于龍斷觀人<lb/>
且愧處已何堪只合藜杖葛巾弗期而遇東阡北陌乗<lb/>
<pb n="KR4d0198_WYG_007-27b"/>
興即行未妨金玉之寳隣雅稱烟霞之道侶雖㑹名眞<lb/>
率難追西洛之遺風而遊曰逍遥請暢南華之高論三<lb/>
陽交泰萬寳更新願綏福以鼎來亟承恩而晉接<lb/>
　　答崇安詹令啟<hi>丙寅</hi>
伏審銅章初綰已擇剛辰玉軫乍調深符輿誦某官茂<lb/>
資天禀美業世傳早知從政之方爰被承流之寄推心<lb/>
及物諒期閭里于安平積善在身行啟津途于遠大念<lb/>
有維桑之敬方圖染楮之儀先枉飛文尤深愧抱<lb/>
<pb n="KR4d0198_WYG_007-28a"/>
　　答江令賀冬啟<lb/>
竹起英風既騐微陽之應日迎脩晷方崇亞嵗之儀某<lb/>
官天賦通才世推能吏學該百氏深窮述作之源氣蓋<lb/>
萬人旁達弛張之畧尚淹驥足來試牛刀宜對令辰亟<lb/>
膺殊奬時承慶問倍切感悰<lb/>
　　答趙守賀年啟<lb/>
王春建正寳厯授民柳色槐烟寅餞餘寒之氣椒花栢<lb/>
葉欽崇嗣歲之儀某官天𣲖清流朝紳雋望累分憂寄<lb/>
<pb n="KR4d0198_WYG_007-28b"/>
名簡在于上心式聽歡謡德允諧于民望乗兹穀旦宜<lb/>
對寵光某滯迹鄉關馳誠賔戺辱慶函之俯逮懷愧頌之<lb/>
交深<lb/>
　　答鄧倅柞啟<hi>丁卯</hi>
昨者抗章有請引疾告休天幬寛宏畀孱生之後福山<lb/>
樊閴寂涵化日之餘輝某材甚液樠器惟瓠落少習詞<lb/>
章之技徒以干名壯求忠孝之端詎能充實顧叨逾而<lb/>
厚矣論功效以闕然矧迫疲羸寖頹榮望掛衣冠于神武<lb/>
<pb n="KR4d0198_WYG_007-29a"/>
非慕昔人狎鷗鷺于滄洲姑從野性某官掞文而勵行<lb/>
履信而資忠取友必端自致切磨之益與人為善更推<lb/>
題品之公遠示好音有懐歸歩搶榆鷃翼宜戢伏于一<lb/>
枝擊海鵬程盍鶱翔于萬里願愼保頥之節式膺寵目<lb/>
之頒<lb/>
　　答化州周守啟<lb/>
某久欽雅望未縁夙霧之披正墮炎陬那有清風之濯<lb/>
薰慈所軫華翰見貽誦味以還感銘難喻某渉道蹇淺<lb/>
<pb n="KR4d0198_WYG_007-29b"/>
䝉榮叨逾進不能發策吐奇効忠嘉而致主退不能知<lb/>
非補過希明哲以保身終朝之禠奪既行二紀之愆尤<lb/>
斯信聖恩寛大未忍誅夷要服荒遐尚容省察禦魑是<lb/>
職茹蠱何辭平日交游箝口姓名之道暮年形影灰心<lb/>
贈答之篇踽踽晨昏茫茫寢飯非徒弃物允是畸人敢<lb/>
謂某官高誼鎭浮至仁敦厚垂愛閔于炎凉之外通殷<lb/>
勤于隔濶之間織錦成章被糞牆而豈稱和鑾中齊駕<lb/>
駑蹇以非宜竊承分符近比鄰壤氓庶已嗟于來暮藩<lb/>
<pb n="KR4d0198_WYG_007-30a"/>
宣尤急于惟良豈但枯鱗漸漬九河之潤要觀逸足騰<lb/>
驤千里之衢願厚節宣以酧瞻貺<lb/>
　　自便謝政府及中司啟<lb/>
青蠅止棘遠投魑魍之羣白骨成人俄戴乾坤之賜併<lb/>
還資秩安處丘園某識昧通方器非受大雖循途而平<lb/>
進奈得數之多奇逢時斯行豈有心于黨附不可則止<lb/>
冀無染于悔尤焉能貴身而賤名詎比隱居而求志囘<lb/>
省昨夢塵勞半生西掖南宫持槖摠經于八月嚴陵瀟<lb/>
<pb n="KR4d0198_WYG_007-30b"/>
岸分符併計于三年自餘寢飯之辰皆是退閒之日逮<lb/>
廩粟之弗繼知賜環之愈遥芝草山中希風綺季桃花<lb/>
源内接武劉郎不虞貴肆之遐蹤終掛賤拘之宻網飛<lb/>
鳶跕處秋艸黄時渴肺生塵屢跰躚而鑑井愁城對酒<lb/>
從酩酊以逃禪相彼炎荒允宜罪放户牖盡蛛蝥之世<lb/>
界枕衾皆螻蟻之經行鈎吻叢羅人能采用蠱蛾翾舞<lb/>
食輒猜防大冬或至于袗絺長夏有時而附火病須謁<lb/>
鬼俗不貴醫俟以歲年之多淹兹惡弱之氣不必膏汙<lb/>
<pb n="KR4d0198_WYG_007-31a"/>
于斧鑕固將反掩于纍梩茍非聖明輔以耆哲孰矜憐<lb/>
其寃横俾盡滌其疵瑕曾是摧頽有此僥倖某官秉心<lb/>
公亮執德寛宏既攬時髦俾咸輸其功用又矜沉屈使<lb/>
各遂其飛潛上臣之勲業方興多士之歸依初合致兹<lb/>
丘壑亦在門闌某病以衰侵心隨力退開結廬之三徑<lb/>
于以怡顏甘在巷之一簞求其樂地誓堅晚節少答隆<lb/>
私某官中丞秉心端亮廸德公方奮由直道以受當陽<lb/>
之知盡逐羣姦克勝執法之寄烏集府而不去鳳鳴岡<lb/>
<pb n="KR4d0198_WYG_007-31b"/>
而屢聞傾否有功既力扶于大厦得人無競方兼引于<lb/>
衆材稍淹風憲之司遂正鈞衡之拜益攄素業永固皇<lb/>
基<hi>上下同前</hi>
　<lb/>
　<lb/>
　<lb/>
　<lb/>
　斐然集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻十四</head> <lb/>
    <p>
<pb n="KR4d0198_WYG_014-1a"/>
欽定四庫全書<lb/>
　斐然集巻十四<lb/>
　　　　　　　　　　　　　宋　胡寅　撰<lb/>
　　范直方樞宻院檢詳官<lb/>
本兵宥府幾務實繁前之所行後以為例視已成事詳<lb/>
處厥中必待更練之才乃副司屬之任爾議論明發才<lb/>
周事為朕思文正忠宣肇敏戎公而不得見訪求後裔<lb/>
倘或有聞爾宜以奕世之所傳㕘今日兵政之治否告<lb/>
<pb n="KR4d0198_WYG_014-1b"/>
于而長豈曰小補之哉<lb/>
　　陳昻直徽猷閣知信州<lb/>
朕之用人必内外劇易無所不試然後其才之宜否灼<lb/>
見不疑爾頃由薦論超列樞屬柔濡退默不露其鋒褒<lb/>
揚和議之人以賛本兵之政吾固知爾之所存矣俾聨<lb/>
内閣出剖郡符更觀所為尚服休命<lb/>
　　吳革福建提刑<lb/>
任力者必勞逸相半然後所任不蹷用才亦然茍勤其<lb/>
<pb n="KR4d0198_WYG_014-2a"/>
才而不閔其勩此北山之詩所以刺役使之不均而歎<lb/>
從事之獨賢也爾屢領漕寄未嘗辭難軍不乏興厥績<lb/>
既茂稍從休假俾按祥刑咨爾七閩僻在一隅大盜之<lb/>
後已漸安堵能使訟獄平允民謂不寃刺舉無私吏知<lb/>
所畏則爾之職亦不勞而稱矣<lb/>
　　李謨知潤州<lb/>
維京口重鎮自昔南北之際必謹守以固國今城池髙<lb/>
深天塹截然其險阻之勢自如也獨以數罹冦攘民散<lb/>
<pb n="KR4d0198_WYG_014-2b"/>
不復而供億軍師之資重困遺黎是皆守險所當念者<lb/>
可不務乎爾學優而仕揚歴有聞曩在北方嘗著干城<lb/>
之畧兹為敵使益髙足食之能矧爾鄉邦潤為北境又<lb/>
嘗攝事恩信已孚徃祗厥官勉建勲績<lb/>
　　朱震轉一官<lb/>
朕惟帝王之治求端于天本天理而時措之後世用智<lb/>
力判天人凡厯象授民之妙散為術家至于閏餘失次<lb/>
攝提無紀以為是固然而不知其拂天害民亂之大者<lb/>
<pb n="KR4d0198_WYG_014-3a"/>
也具官學深象數智潜幽𦕈㑹于道要得其本元屬厯<lb/>
法之有差視筭家而㕘正成書来上七政以齊雖史遷<lb/>
之起太初子雲之明三統不得專美予用嘉之序進一<lb/>
官少旌勞勩是謂徳賞徃其欽承<lb/>
　　陳葵将作監丞<lb/>
朕卑宫陋室不敢少安營繕之事蠲省乆矣而大匠官<lb/>
屬猶存不廢者意将恢復中原則左宗廟右社稷面朝<lb/>
後市之制有其人而後政舉非為冗設也肆其命爾徃<lb/>
<pb n="KR4d0198_WYG_014-3b"/>
丞于監勿謂無事而忘職思<lb/>
　　劉大中回授祖一官<lb/>
盖聞木落糞本水深則回徳善之修既覃其後裔孝愛<lb/>
之報必光于前人天理固然朕心所尚爾質直而好義<lb/>
泛愛而親仁言行信于鄉閭氣節厚于風俗輕財重士<lb/>
教子起家遂生聞孫靖共正直居朕左右為國羽儀㑹<lb/>
修史而遷官願疏恩而追賁特屈常法旌其念祖之心<lb/>
尚有英知歆此漏泉之渥用為世勸豈獨爾私<lb/>
<pb n="KR4d0198_WYG_014-4a"/>
　　汪應辰改官<lb/>
屬者延見多士問以治道爾年未及冠而能推明帝王<lb/>
躬行之本無曲學阿世之態遂冠時髦名震中外夫學<lb/>
于聖門者必辨義利之分正其義不謀其利則為舜何<lb/>
難焉茍以利為義其去跖亦不逺矣爾益自勉以成逺<lb/>
業初從京秩服此訓言<lb/>
　　趙伯牛湖北提刑<lb/>
大湖之北土沃俗富自軍興賦重吏縁為姦訟欝政煩<lb/>
<pb n="KR4d0198_WYG_014-4b"/>
民不堪命乃相保聚以延嵗月今既蕩定吾加惠焉按<lb/>
臨列城尤在良吏以爾才藝之美性質之厚用付使節<lb/>
俾司祥刑問俗觀風舉才刺否爾其正身率下寛刑省<lb/>
苛勿庸喜怒之私惟民便否是視庶幾遺黎知朕徳意<lb/>
安其生業徃思勉之<lb/>
　　韓璜廣西提刑<lb/>
朕閲諸道讞奏病庶威奪貨頗類放紛未嘗不申飭憲<lb/>
曹再三欽慎矧八桂二十餘郡逺在數千里外大姓侵<lb/>
<pb n="KR4d0198_WYG_014-5a"/>
漁州縣小民訟獄失平言者上聞朕所隠惻以爾亷明<lb/>
公介學道而愛人為吏南方聲實甚著就易使節俾按<lb/>
祥刑夫嶺海僻陋之邦華夷雜居俗本無事庸人擾之<lb/>
耳惟力去其為民害者則訟理而政平矣<lb/>
　　馬擴轉一官<lb/>
比命相臣督䕶戎旅凡厥将屬咸著勞能具官韜畧從<lb/>
横曉暢軍事朕勤于外績用甚昭加進官聨用為衆勸<lb/>
其祗新命益務逺猷<lb/>
<pb n="KR4d0198_WYG_014-5b"/>
　　郭執中樞宻都承㫖<lb/>
朕以世仇未復軍政是修既任大臣分典内樞之地乃<lb/>
選良士入㕘宥宻之聨俾幾務之與聞實嘉謀之有頼<lb/>
乆虚厥位必惟其人具官氣果而才通識明而論辨早<lb/>
周旋于塞上更事已多晚諮議于軍中臨機輒應挺忠<lb/>
誠而自竭當勤勩而罔辭其次對于西清以近承于中<lb/>
㫖尚詢黄髮勿云膂力之愆益罄丹心思佐戎衣之烈<lb/>
　　吳超等轉官<lb/>
<pb n="KR4d0198_WYG_014-6a"/>
侵敗王畧偏師禦之㨗音上聞可無懋賞具官忠于敵<lb/>
愾勇克摧鋒戰艦孤騫敵舟盡覆淮壖不聳紀律無譁<lb/>
旌以郡符<hi>餘人云超進官聨</hi>用為勸衆<lb/>
　　王權轉一官<lb/>
侵敗王畧偏師禦之㨗音上聞可無懋賞具官忠于衛<lb/>
國勇可冠軍總貔貅以前驅鬪艨艟而盡獲淮壖不聳<lb/>
紀律無譁超進兵團用為衆勸益思逺績别對寵光<lb/>
　　李弼直太常博士<lb/>
<pb n="KR4d0198_WYG_014-6b"/>
奉常禮樂之所自出凡有大典詢度訂正必及于屬士<lb/>
厯世以来皆為清選爾學識趣正文藝宏博徃踐厥職<lb/>
夙夜惟寅使議論屈服于諸儒禮儀不專于胥吏是為<lb/>
稱矣可不勉哉<lb/>
　　陳得一賜號通㣲處士<lb/>
朕稽若上古治厯明時嵗乆或差未之有改爾潜心數<lb/>
學髙歩筭家推徃知来無一不合成書既上正朔以齊<lb/>
用錫寵名少旌篤志歸榮華皓服此訓言<lb/>
<pb n="KR4d0198_WYG_014-7a"/>
　　潘良貴起居郎<lb/>
左右史秉筆入侍言動必書凡有嘉謀直許進對惟不<lb/>
欺可以信後世惟有學可以宏規益乆虚其選疇克當<lb/>
之以爾瑚璉守身氷霜勵操達于世務心在國家徳譽<lb/>
日隆朕所器重入聫東省莫若汝諧以無玷之身修行<lb/>
可移之忠順不獨俾司于記注實将有取于論思尚服<lb/>
訓言以對光寵<lb/>
　　某人贈直秘閣<lb/>
<pb n="KR4d0198_WYG_014-7b"/>
昔元祐初登用先正司馬光天下賢材由類而至小人<lb/>
不利黨論興焉自今觀之孰邪孰正朕所以昭洗寃憤<lb/>
而次第施恩實惟埀勸方来非獨有憫于既徃者也爾<lb/>
得所附麗名掛于籍閲世之後清議皎然兹用追錫以<lb/>
中秘之美其視為讒邪竊富貴死而與草木俱腐者亦<lb/>
相逺矣尚服明訓增爾之光<lb/>
　　孟某贈直秘閣<lb/>
有國家者養才勸善如藝嘉木扶持拱把以須合抱之<lb/>
<pb n="KR4d0198_WYG_014-8a"/>
成而或夭于斧斤遭彼霜露匠伯睥睨尚且歎惜況佳<lb/>
子弟近出戚屬不幸類此吾懷如何以爾天質茂明有<lb/>
志自立以積學為富以敏行為貴維我昭慈先后慶門<lb/>
所頼秀而不實孰測其然中秘萃資儒林妙選今以贈<lb/>
爾雖死而猶生矣<lb/>
　　某人太府丞<lb/>
外府受藏國用所待凡厥官屬非才孰宜爾来自逺方<lb/>
見稱行治徃司丞職益究所能克謹有司之常當被陟<lb/>
<pb n="KR4d0198_WYG_014-8b"/>
明之典<lb/>
　　某人改合入官<lb/>
屬者臨遣使臣宣諭諸道委以刺舉之事爾才學行治<lb/>
克膺薦論賜對便朝審如所舉俾易京秩庸示寵嘉服<lb/>
此訓言以永終譽<lb/>
　　某人加職<lb/>
朕選忠智之士佐議于軍師又時親考其策畫以觀中<lb/>
否爾以職事入奏所陳辨達可謂能矣夫言適于用好<lb/>
<pb n="KR4d0198_WYG_014-9a"/>
謀而成朕之所樂聞也增畀榮序益思厥績<lb/>
　　李彌遜直寳文閣知吉州<lb/>
廬陵之俗喜爭而嚚訟賦輸所入乃甲于江西自頃鄰<lb/>
邦冦殘或逮屬邑赤子流散鮮安南畆是以大農所仰<lb/>
數減于舊而習俗利弊乃甚于前與我共理者其惟良<lb/>
二千石乎以爾才智疏通吏能肅給踐更中外咸著嘉<lb/>
稱兹俾對敭有言動聴進班延閣徃服郡章其推吾子<lb/>
養百姓之心以善爾拊循千里之最<lb/>
<pb n="KR4d0198_WYG_014-9b"/>
　　吳玠贈三代<lb/>
朕方用武西頋秦闗爰有虎臣為時而出居秉鉞建牙<lb/>
之位貳宣威撫俗之權克奏膚公以佐戎辟想其慶衍<lb/>
盖有福基屬毖祀于合宫用均恩于幽顯以明積善之<lb/>
效而慰孝孫之心具官曾祖隠約自修沉潜弗耀仁深<lb/>
徳厚報雖不在其身本固末蕃乆而克昌厥後東朝二<lb/>
品名寵秩尊加賁愍書以重褒典朕之所以惠爾三世<lb/>
而玠之所以逮其重祖者可謂盛矣歿而未冺尚克歆<lb/>
<pb n="KR4d0198_WYG_014-10a"/>
兹<lb/>
人臣忠力自奮雖起孤單逮其功績既昭官尊職鉅則<lb/>
所以寵之者上及其三世盖欲為服勞者之勸而示天<lb/>
下以積徳累仁之有報也具官曾祖母静專閫淑嬪于<lb/>
令門流澤既長啟佑乃後時予禦侮之士實爾多才之<lb/>
孫付以節旄任重陕蜀合宫敷慶追錫有章登崇號名<lb/>
易畀嘉郡徃奠厥壤歆承茂恩<lb/>
朕祗率舊典禋祀總章五福之敷廣覃于民庶四簋之<lb/>
<pb n="KR4d0198_WYG_014-10b"/>
惠下及于翟閽矧時仗鉞之臣乆懋幹方之烈逺承祖<lb/>
武克亨宗祧爰有彛章豈忘追賁具官祖懷實不售種<lb/>
徳自深義訓所覃戎昭是力念功原始加秩疏恩東朝<lb/>
之孤傅位最寵愍書申賁兼示哀榮俾致告于烝嘗尚<lb/>
無忘于祗服<lb/>
朕惟婦人功用不得表于世而于其子孫觀焉才力忠<lb/>
勤能扞門戸之冦謙恭謹畏罔干典憲之文富貴不離<lb/>
其身以克光大勲閥則其祖妣之所以教亦可考矣疏<lb/>
<pb n="KR4d0198_WYG_014-11a"/>
榮上達厥有國常禋賚方頒追褒可緩具官祖母行應<lb/>
儀矩化行閨門祚其材孫作我名将易封上郡申錫賛<lb/>
書揚于廟中服兹寵渥<lb/>
盖聞父愛其子則因其材而教之君愛其臣則俟其功<lb/>
而褒之既褒其功以是為未足也則又推其義方之所<lb/>
自愍有加寵位不次授奨忠勸孝各得其宜然後吾所<lb/>
以待臣子之心于是為無歉具官父藴材抱器雖不自<lb/>
見而其後嗣能讀父書瑞節虎符佐使秦蜀功名浸美<lb/>
<pb n="KR4d0198_WYG_014-11b"/>
克大其門惟爾教忠衍有兹慶明堂大賚䘏典致隆貳<lb/>
子官師名秩尊寵尚其如在服此茂恩<lb/>
人子愛其父母孰不願于顯揚人臣致其勲勞乃克膺<lb/>
于追報得預兹典豈非至榮具官母作徳懿純慈而能<lb/>
教錫羨流慶在爾後人兹有事于總章迺均賚于存歿<lb/>
許國之忠既効終天之念不孤豆籩致隆那復大隧之<lb/>
賦膏沐贈腆改卜小君之封尚其靈明服膺寵號<lb/>
部伍致衆猶家人僕妾之蕃原野陳兵積鞭扑譴懲而<lb/>
<pb n="KR4d0198_WYG_014-12a"/>
大我有材将克成武功想其閨門必有賢助推齊家之<lb/>
道資馭衆之方副笄六珈是宜偕老矧當慶賛可後褒<lb/>
封具官妻懿淑令儀歸嬪勲閥婦職恭順母道慈嚴爾<lb/>
夫所以能忠于君而臨其下者盖有取矣山河象徳湯<lb/>
沐君封祗服恩榮永宜家室<lb/>
　　馮氏封太孺人<lb/>
學士大夫則知尊祖矣爾孫仲服在右列乃能請損小<lb/>
君之封以歸榮其大母朕用嘉之咨爾馮氏其服寵章<lb/>
<pb n="KR4d0198_WYG_014-12b"/>
勉修慈仁永綏眉夀<lb/>
　　韓治贈官<lb/>
朕有先正之臣曰忠獻魏王徳在生民功在宗祏福澤<lb/>
所播克有賢孫慎守其身不忝厥祖而位不稱徳美名<lb/>
獨彰朕見喬木而興懷念九原之難作屬當禋賚國有<lb/>
故常申錫寵靈以昭幽魄具官行誼甚飭政術有方冠<lb/>
紳累朝而典籍是好富貴奕葉而家聲不頽知以義榮<lb/>
肯為利動迄不大試尚其後人賛吾事樞繄爾是頼爰<lb/>
<pb n="KR4d0198_WYG_014-13a"/>
自宫師之重升聨亞保之崇加錫賛書聲于其廟豈特<lb/>
大官髙位著韓氏家傳之盛盖将表仁旌善為具僚立<lb/>
宗之勸明命如此汝其享哉<lb/>
　　余殊封官<lb/>
明堂敷慶燕及耆老所以勸夫為慈與孝者也爾以眉<lb/>
夀克膺此寵其益教爾子以孝為忠焉<lb/>
　　陳規贈父<lb/>
總章毖祀徼福于神祇霈宥施恩兼榮于存歿以爾躬<lb/>
<pb n="KR4d0198_WYG_014-13b"/>
積至善克生令子忠以衛上干城一方遂服列于從臣<lb/>
以克膺夫追錫加畀顯秩為爾寵光魂而有知尚其歆<lb/>
受<lb/>
　　馬欽贈父<lb/>
明堂敷慶存歿畢及以廣忠孝以昭典常具官生于朔<lb/>
方嘗列顯仕克訓厥子慕華而歸官聨既髙得用追贈<lb/>
大夫之貴團兵之職併為爾寵尚體予恩<lb/>
　　折彦質贈父<lb/>
<pb n="KR4d0198_WYG_014-14a"/>
朕御戎衣而憤國家之辱聞鼙鼔而興将帥之思眷昔<lb/>
虎臣克當閫寄屬兹禋賚宜錫愍章具官河曲令門山<lb/>
西賢将不由附麗自致功名謀闢天都戎嫗棄帷而逺<lb/>
塞功成夜帳泰陵受凱以臨朝未殫金櫃之奇已静玉<lb/>
闗之柝澤流後裔世有顯人賛予宥宻之謀繄爾猷為<lb/>
之緒九原難作故國興懷用追秩于庭槐以增光于泉<lb/>
壤尚惟精爽能體哀榮<lb/>
　　張媫妤贈二代<lb/>
<pb n="KR4d0198_WYG_014-14b"/>
祗祀明堂均福臣庶矧時内職法等外官得以追恩上<lb/>
及祖廟國有常典其可廢乎某人祖積善在躬乆而愈<lb/>
著有孫令淑進列九嬪位視上卿豈非餘慶聿加顯秩<lb/>
為爾之光精爽未忘尚克歆受<lb/>
宗祈藏事霈澤流恩凡欲顯揚其祖先盖均式典于中<lb/>
外某人祖母作配名族徳為女師爰咨令孫入備嬪御<lb/>
淑慎厥職弗累其宗得援敷錫之恩加賁大母之號申<lb/>
以書命尚其歆承<lb/>
<pb n="KR4d0198_WYG_014-15a"/>
祀于明堂示民以孝爰及慶賚之典庸慰顯揚之心矧<lb/>
時女卿均法外職疏榮上逮可廢國常某人父徳善甚<lb/>
豐源流有衍克生賢女進列貴嬪罔極之思欲報以徳<lb/>
追贈加秩是為茂恩想克有知服此光命<lb/>
若古宗祀斂福錫民欲顯其親無不如志用廣孝道内<lb/>
外惟均某人母淑令慈祥宜其家室慶流之美有女甚<lb/>
賢登進掖庭光列嬪御藐矣歸安之日終然顧復之情<lb/>
改畀新書以昭舊號沒而未泯猶克有聞<lb/>
<pb n="KR4d0198_WYG_014-15b"/>
總章告慶民皆受福之人褒贈及親國有追封之典若<lb/>
時内職視法外庭某人繼母允蹈柔嘉不愆訓範克生<lb/>
令女進預内卿念温養之無從庶顯揚之有慰美號雖<lb/>
仍于舊貫命書庸示于新恩芳識如存諒知歆受<lb/>
　　趙鼎贈三代<lb/>
三代王者謂同姓諸侯曰伯父叔父親之也矧夫正位<lb/>
上宰弼亮王室協同姓之親而任天下之重仰延爵命<lb/>
不臻重祖将何以稱朕倚注之心示勸有位哉具官曾<lb/>
<pb n="KR4d0198_WYG_014-16a"/>
祖榮徳光厥身埀範後裔本大末茂彌逺益昌嘉爾曾<lb/>
孫之賢服我股肱之任爰從亞弼擢拜元輔觀典刑之<lb/>
具美識故老之遺芳是用躋榮公台㕘位師傅疏九原<lb/>
之渥澤煥百辟之光華爾尚有知享予休命<lb/>
婦人無非無儀克守箴戒乃有徳配君子宜其室家義<lb/>
訓仁風覃及後嗣将必有以夫豈茍然具官曾祖母柔<lb/>
惠慈祥端荘靜順育徳望族作嬪髙門蘋藻之職孔時<lb/>
尊章之禮不懈用能光昭奕世丕赫于曾孫為予大臣<lb/>
<pb n="KR4d0198_WYG_014-16b"/>
秉國魁柄不有休顯之數何以增賁九泉庸侈君封改<lb/>
畀大國式彰婦道用格幽顯賛書寵錫尚克欽哉<lb/>
朕推心股肱之臣康濟艱難之運委任既重禮貌宜優<lb/>
疏恩及于前人錫寵自其初拜用章眷意仍慰孝思具<lb/>
官祖友直懷寳沉潜福基隆厚以積善為傳家之慶于<lb/>
髙閎知種徳之深聿生聞孫作我元輔計安社稷身任<lb/>
安危俾登冠于台衡遂推仁于祖廟式昭遺訓爰示愍<lb/>
章頒一品之命書陞三公之崇秩訓辭褒大存歿哀榮<lb/>
<pb n="KR4d0198_WYG_014-17a"/>
尚其英靈不忘歆識<lb/>
人道本乎祖學士大夫知尊祖矣至于挺不朽之功業<lb/>
居人臣之極地則得追秩其三世而加崇其祖妣君于<lb/>
大邦以永慶譽國章維舊朕敢忘之具官祖母早以懿<lb/>
範歸配賢徳既茂宜家之慶永埀傳世之裕佐予艱運<lb/>
爰正位于台躔繄爾有孫迺疏榮于湯沐相攸安定改<lb/>
卜新封申錫命書哀榮兼至尚惟未冺歆此休光<lb/>
若昔太祖肇造丕烈佐命先正曰韓王普咸有一徳奄<lb/>
<pb n="KR4d0198_WYG_014-17b"/>
甸萬姓朕開闢否運寤寐英賢爰得宗臣置諸左右以<lb/>
保我皇家之基業慨懷祖武若合符契則惟大臣追賁<lb/>
禰廟厥有令典孝心如我其可弗敦具官父玘葆徳在<lb/>
躬流光裕後道義輕乎萬物然諾重于千金和氣所鍾<lb/>
乃生賢子嘉謀是頼為國柄臣觀百善之所從想九原<lb/>
之可作爰錫上公之服就封曲沃之邦酬狐突之教忠<lb/>
嘉畢萬之有後三牲致養雖不逮于平生四海知名斯<lb/>
有光于来裔尚其幽壤服我隆恩<lb/>
<pb n="KR4d0198_WYG_014-18a"/>
冢宰之統百官職已躋于上位君子之澤五世福當及于<lb/>
前人爰錫命書用尊母道具官母早由淑徳来相令門<lb/>
能安在饋之常迄享充閭之慶以外觀内灼知閨閫之<lb/>
肅雍自葉流根宜有服章之盛美胙之大國錫以綸言<lb/>
禮等君封義彰子貴慰吾賢相有念母不見之悲俾爾<lb/>
臣工知移孝為忠之效冺而未冺庶或有聞<lb/>
盖聞仲尼有言積善之家必有餘慶所積有深淺大小<lb/>
則其慶有淹速廣狹若乃布衣之士致身台衮之崇舟<lb/>
<pb n="KR4d0198_WYG_014-18b"/>
楫巨川與民俱濟茍非善積深大何以慶流廣速顯揚<lb/>
之報理所當然具官繼母天資髙明徳性宏大輕財重<lb/>
義有能治千人之功以禮防身繼髧彼兩髦之誓三遷<lb/>
而教易世遂昌拓爾小君之封圻盖自大臣之寵數庸<lb/>
慰罔極之念且旌移孝之忠賛書哀榮尚克欽受<lb/>
朕為民父母思天下之民匹夫匹婦有不被仁義之澤<lb/>
故選其衆而舉其英傑以佐吾治則于其室家可無恩<lb/>
紀以慰痌瘝之念乎具官妻行應儀矩化行閨門徳則<lb/>
<pb n="KR4d0198_WYG_014-19a"/>
可師宜享成家之報仁而不夀空餘異室之悲眷爾良<lb/>
人位予元弼玉瑟之音雖㫁金花之誥加榮改卜名邦<lb/>
以薦膏沐徃奠厥壤永康後人<lb/>
　　趙㠓贈官<lb/>
宣力服勞既致為臣之義飾終厚徃宜昭有國之恩具<lb/>
官胄出名門時逢熙旦早以材諝薦更猷為聨議論之<lb/>
崇官列禁嚴之近職清郡訪道尚期夀履之綏夜壑移<lb/>
舟遽起淪亡之嘆既追錫于名秩復推恩于後人存歿<lb/>
<pb n="KR4d0198_WYG_014-19b"/>
哀榮吾心有慊諒惟冥漠能服命書<lb/>
　　劉光世贈三代<lb/>
官為貳公人臣之顯位爵胙大國贈典之異恩惟克尚<lb/>
其後人乃能膺于追錫具官曽祖受資勁果結髮從戎<lb/>
積忠致誠必在君父奮勇宣畧不二險夷謙恭無長傲<lb/>
之心樸厚無虚辭之態天之所助福之所鍾未及百年<lb/>
勲閲增大慶流有衍爰啟曾孫建兩鎮之節旄位三孤<lb/>
之表著加榮重祖之廟惟國有章改卜大名之封于爾<lb/>
<pb n="KR4d0198_WYG_014-20a"/>
甚寵九原可作尚或有聞<lb/>
古者廟制諸侯五大夫三今雖上公家廟止于三世視<lb/>
古為殺然追命贈錫則與周公上祀先公祭以大夫之<lb/>
意不殊可謂美矣具官曾祖母柔嘉荘順作嬪令族以<lb/>
忠正勉其夫子以義方貽厥孫謀于再世而遂昌逮曾<lb/>
孫而尤盛出擁兩邦之纛入聨九棘之班扞城其民思<lb/>
懋公侯之績無忝厥祖爰增廟祏之光乃澤平凉薦爾<lb/>
湯沐諒惟芳職歆此寵靈<lb/>
<pb n="KR4d0198_WYG_014-20b"/>
昔在周成董正治官三孤二公其任最重若今臣子以<lb/>
功自致則于初拜之日聿頒追贈之恩盖眷顧于大臣<lb/>
俾顯榮于私廟古今異制典禮維時具官祖氣禀金方<lb/>
家受韜畧志吞仇敵功未及施精誠所傳在其後裔勲<lb/>
名丕顯爵位崇髙乃錫上公之封式紓尊祖之願信都<lb/>
大國堯壤舊邦徃奠厥居歆兹寵命<lb/>
維我七廟世都大梁祖宗神靈夾河卜宅朕方用武汎<lb/>
掃中原喬木故都寝食在念是故委任将帥多西北之<lb/>
<pb n="KR4d0198_WYG_014-21a"/>
人又以齊晉燕秦之邦胙其父祖使開國邑禮典雖舊<lb/>
注意則深具官父才術通疏功業未究篤生令子能讀<lb/>
父書方陣圓機縱横善應五權七畧囊括靡遺坐陞孤<lb/>
棘之班居擁将旄之重踈恩上逮諏地改封乃眷常山<lb/>
用錫爾祉俾爾子思爾國之所在為予将副予意之所<lb/>
圖是惟休哉徃歆命訓<lb/>
若古爵齒婦人從夫厥今大臣加贈三代盖從夫之遺<lb/>
制非子貴之陋典行之乆矣世少知之爰因賛書申著<lb/>
<pb n="KR4d0198_WYG_014-21b"/>
正誼具官母儉勤是守淑慎其身躬芣苢之和平協芝<lb/>
蘭之占兆篤生英偉為國勲臣朕既取上公加爾良人<lb/>
之秩遂列名壤侈爾小君之封用旌義方之有成式慰<lb/>
孝思之罔極服我明命徃宅新邦<lb/>
隂陽交泰然後能成萬物夫婦義和然後能成室家古<lb/>
之名門多由内助視其爵秩乃得榮名具官妻族望髙<lb/>
華言容端肅躬此慶譽嬪于功臣不務貴驕克遵禮訓<lb/>
相彼閨中之治協成閫外之勲遂聨孤保之崇宜易君<lb/>
<pb n="KR4d0198_WYG_014-22a"/>
封之地㑹稽大國汝湯沐焉夫閔其夫之勤勞而勸之<lb/>
以義勉之以正載在國風至于今美之爾閑習圖書所<lb/>
宜自飭以永保其富貴<lb/>
　　盧法原贈五官<lb/>
始終之際人道之大常贈恤之恩國家之令典矧持從<lb/>
櫜乆總戎旃奄忽云亡吾心所惻具官才刄利達器使<lb/>
具宜入侍禁嚴雖在右文之旦外分閫寄乃當用武之<lb/>
辰輯和師徒攘却仇敵形色已臨于乾竇阜安何止于<lb/>
<pb n="KR4d0198_WYG_014-22b"/>
坤維方倚長城以寛西顧遽聞窀穸不返東流宣力四<lb/>
方功著爪牙之助錫官五等秩隆章綬之華既旌爾勞<lb/>
又燕乃後想其營魄猶克欽承<lb/>
　　太上皇后贈三代<lb/>
朕躬飭清祼祗薦明禋昭格神祇導迎景貺近以福于<lb/>
九族逺以覃于庶民有異姓王實予舅祖疏恩追賁又<lb/>
可後乎具位曽祖積善在躬貽慶厥裔如木之根深本<lb/>
固其華實繁以滋多如水之源逺流長其浸潤廣而莫<lb/>
<pb n="KR4d0198_WYG_014-23a"/>
禦母儀四海燕及𦕈躬揆厥所原實爾孫子荆州三楚<lb/>
之大國既啟曩封堯都五服之上㳺更申今命庶加榮<lb/>
于英魄用遥慰于母懷精爽未淪歆承無斁<lb/>
祗祀明堂爰有大賚凡一命以上猶得以恩榮及其父<lb/>
母況予舅族維國戚藩可無徽章以昭令典具位曾祖<lb/>
母心迪至善躬蹈深仁種徳隠約之中收報光明之旦<lb/>
宣和大練惟爾令孫母儀四方王爵三代凡有錫慶之<lb/>
事又隆加贈之名兼君大邦改卜韓楚非特著我心之<lb/>
<pb n="KR4d0198_WYG_014-23b"/>
惻怛亦将慰吾母之悲思服此寵靈尚綏厥後<lb/>
所貴乎子孫者謂其能顯榮祖考有隆而勿替也若夫<lb/>
裂土以封之因襲以崇之至于奄有大邦爵臻王號以<lb/>
極人臣之位其于顯榮又豈常人之可擬則非懿戚夫<lb/>
孰宜然具位祖隂徳不貲流光甚逺遂啟女孫之淑肇<lb/>
開文母之祥既已追上隆名國于南鄭今兹大賚改畀<lb/>
周疆藏劍履于廟庭侈旌麾于門戸以舉中朝之典式<lb/>
昭外戚之榮想未淪亡諒能祗服<lb/>
<pb n="KR4d0198_WYG_014-24a"/>
明堂之祀示天下以孝也匹夫庶人有孝愛之志而不<lb/>
預其儀公卿大夫遂顯揚之心而未極其禮若時母后<lb/>
追賁外家恩典之行于斯為盛具位祖母秉徳荘静宅<lb/>
心慈仁作嬪髙門種慶孫女觀福基之隆厚驗流澤之<lb/>
深長豈惟一世之功必本百年之積是用加榮其祖妣<lb/>
庶幾少慰于母儀其釋夏商之舊封徃君吳越之大國<lb/>
絲綸寵錫泉壤䝉休<lb/>
朕惟國家盛時太上皇后母儀天下有葛覃之本歸安<lb/>
<pb n="KR4d0198_WYG_014-24b"/>
父母上皇抑制外族不假以權将以常保其富貴撫今<lb/>
念昔睠焉永傷適均慶賚之恩可後追封之禮具位父<lb/>
懷仁蹈善徳厚流光六五黄裳惟爾淑女母儀天下埀<lb/>
二十年棨㦸髙門邈不可見傳龜襲紫爾有慶而可貽<lb/>
路車乗黄吾欲贈而無與茅土命社改圖新封莫如博<lb/>
平徃奠厥壤以寫母懷之愛以昭國典之常英識尚存<lb/>
服兹休命<lb/>
婦人之心愛女為甚女子之徳報母為勤矧居椒屋之<lb/>
<pb n="KR4d0198_WYG_014-25a"/>
尊不逮葛覃之化適降慶賚宜篤追榮具位母氣涵太<lb/>
和行率至善肇佳祥而夢月中元吉以承天澤及四方<lb/>
爵隆三代自昔母懷之愛爰告爰歸于今宗祀之恩或<lb/>
燕或譽相坤維之大國疏湯沐之新封以隆厚于舅家<lb/>
以昭明于國典芳靈未冺尚克有聞<lb/>
昔者西漢皇后封其母為平原君而鄧后以新野為其<lb/>
母爵邑湯沐萬户世不以為過何者為天下母而孝愛其<lb/>
親亦其禮宜也又況慶賚疏恩有國家之舊典乎具位<lb/>
<pb n="KR4d0198_WYG_014-25b"/>
繼母行蹈儀訓徳藴粹和百祥所鍾爰有淑女配儷霄<lb/>
極厚載羣生歸寧之化日徂追錫之章未憗按圖考地<lb/>
改定爾封天水大邦庸薦湯沐申以賛書之寵兼紓存<lb/>
歿之懷<lb/>
　　故楊時父贈正議大夫<lb/>
禋祀敷恩凡大小之臣皆得以官封追榮其先世若夫<lb/>
仁人君子埀裕之慶顯揚之心而膺此典禮則其榮當<lb/>
有甚焉具官隠約弗耀沉潜自珍閲躬有數世之仁種<lb/>
<pb n="KR4d0198_WYG_014-26a"/>
徳為百年之計是生賢哲為世名儒寵秩閔章上覃禰<lb/>
廟又惟爾子夭不憗遺既有請而遽亡悵疏恩之不嗣<lb/>
精爽如在尚服休光<lb/>
　　吕源落職<lb/>
城郭溝池之固守臣所當盡心也勞民費財而無見功<lb/>
者以爾喜興作急功利志在希賞而不恤百姓也比以<lb/>
霈恩既還舊職兹縁按舉復黜除之一予一奪咸爾自<lb/>
取朕何容心哉徃思省愆毋重後悔<lb/>
<pb n="KR4d0198_WYG_014-26b"/>
　　撫問張浚制<hi>奉㫖撰</hi>
卿心存社稷志殄冦讐初陪端揆之司未遑暖席首念<lb/>
大江之險請徃視師貔虎奮其積威旌旗改其舊觀<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>
思夙駕行次上流裴度勤勞克底蔡方之績孔明開濟<lb/>
先收赤壁之功惟爾忠誠體予憂顧規模既定委付得<lb/>
宜式遄其歸毋乆于外運籌决勝方資帷幄之謀論道<lb/>
經邦何獨兵甲之問今俾信使徃諭朕懷<lb/>
　　追廢王安石配饗詔<hi>奉㫖撰</hi>
<pb n="KR4d0198_WYG_014-27a"/>
仰惟神祖英睿之資勵精圖治将以阜安宇内威服四<lb/>
夷甚盛徳也王安石首被眷求進秉國政所當致君堯<lb/>
舜措俗成康以副委屬之重而乃文飾姦説附㑹聖經<lb/>
名師帝王實慕非鞅以聚斂為仁術以法律為徳政排<lb/>
擯故老汲引憸人變亂舊章戕毁根本髙言大論詆訾<lb/>
名節歴事五代者謂之知道劇秦美新者謂之合變逮<lb/>
其流弊之極賢人伏處天地閉塞禍亂相踵率獸食人<lb/>
三綱五常寖以堙滅而習俗既乆猶未以為安石罪朕<lb/>
<pb n="KR4d0198_WYG_014-27b"/>
甚懼焉昔者世衰道㣲暴行有作孔子撥亂反正寓王<lb/>
法于春秋以俟後世朕臨政願治表章斯文将以正人<lb/>
心息邪説使不淪胥于異學荆舒禍本可不懲乎安石<lb/>
廢絶春秋實與亂賊造始今其父子從祀孔廟禮文失<lb/>
秩當議黜之夫安石之學不息則孔子之道不著子大<lb/>
夫體朕至意倡率于下塞源㧞本無俾世迷庶幾于抑<lb/>
水膺戎驅猛詎詖崇夫子之事為聖人之徒則予一人<lb/>
有辭于永世惟子大夫之休烈尚明聴之哉<lb/>
<pb n="KR4d0198_WYG_014-28a"/>
　　行遣章惇蔡卞詔<hi>奉㫖撰</hi>
朕比覧元符諫臣任伯雨章疏論列章惇蔡卞詆誣宣<lb/>
仁聖烈太后欲追廢為庶人誰無母慈何忍至此頼哲<lb/>
宗皇帝聖明灼見不從所請向使其言施用豈不蔑太<lb/>
母九年保祐之功累泰陵終身仁孝之徳自朕纂服是用<lb/>
疚心昭雪黨人刋正國史雖崇寧而後迷國猥衆推原<lb/>
本始實自紹聖惇卞竊位之時而諼慝未彰公論猶欝<lb/>
将何以仰慰在天稱朕尊嚴宗廟之意哉可令三省取<lb/>
<pb n="KR4d0198_WYG_014-28b"/>
索見存干照文字議罪来上當正典刑布告天下為萬<lb/>
世臣子之戒<lb/>
　<lb/>
　<lb/>
　<lb/>
　<lb/>
　<lb/>
　斐然集巻十四<lb/>
</p>
<p>
</p>
  </div>
</body>
</text>
</TEI>
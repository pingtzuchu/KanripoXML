<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻九</head> <lb/>
    <p>
<pb n="KR4d0198_WYG_009-1a"/>
欽定四庫全書<lb/>
　斐然集巻九<lb/>
　　　　　　　　　　　　　宋　胡寅　撰<lb/>
　　辭免起居郎奏狀<hi>建炎己酉</hi>
准尚書省劄子奉聖㫖除臣起居郎聞命震驚罔知所<lb/>
措竊以秉筆入侍日近清光有舉必書事存規鑒欲當<lb/>
妙選宜屬名流伏念臣種學弗優屬辭無法荐叨器使<lb/>
未著事功重念平奏鸞臺臣父初䝉于嚴召記言螭陛<lb/>
<pb n="KR4d0198_WYG_009-1b"/>
臣身復玷于寵光常情以為至榮微分之所深懼倘仍<lb/>
冒昧必速顚隮當瀝悃誠仰祈聰聽收還成命改授異<lb/>
能臣不勝隕越俟命之至<lb/>
　　辭免起居郎奏状<hi>紹興甲寅</hi>
准尚書省劄子三省同奉聖㫖除臣起居郎限三日起<lb/>
發聞命震驚罔知所措伏念臣頃縁急養常丐就閒一<lb/>
遠天光六更歲紀豈圖踈逖尚沐記存特渙新恩俾趨<lb/>
舊列而臣操修弗勵學業彌荒秉筆非才見于已試出<lb/>
<pb n="KR4d0198_WYG_009-2a"/>
綸甚寵疇敢冒居輒罄悃悰仰祈洪造收還成命改畀<lb/>
異能<lb/>
　　第二状<lb/>
昨准尚書省劄子三省同奉聖㫖除臣起居郎臣以已<lb/>
試非才具状辭免仍依限起發迤邐前路恭候賜可至<lb/>
潭州醴陵縣據進奏官報殿中侍御史常同除起居郎<lb/>
奉聖㫖胡寅别與差遣臣更不敢前去竊念臣愚陋之<lb/>
資不堪任使伏望聖慈矜憫特降睿㫖除臣宫觀差遣<lb/>
<pb n="KR4d0198_WYG_009-2b"/>
一次<lb/>
　　辭免再除起居郎奏状<hi>乙卯</hi>
准尚書省劄子奉聖㫖除臣起居郎不許辭免者聞命<lb/>
優隆撫躬驚惕恭惟皇帝陛下務戡世難深軫聖懷降<lb/>
禹湯罪已之言震文武安民之怒親臨戎事廣攬時髦<lb/>
豈謂踈蹤再䝉嚴召方敵騎憑陵之際非人臣避免之<lb/>
時義合捐軀禮難俟履伏念臣智能謭薄術業空踈念<lb/>
記注清切之班不宜冒昧有冗散驅馳之地儻幸使令<lb/>
<pb n="KR4d0198_WYG_009-3a"/>
仰籲聖慈俯矜微悃收還成命改付異能别除臣一閒<lb/>
慢差遣庶安愚分<lb/>
　　第二状<lb/>
昨准尚書省劄子奉聖㫖除臣起居郎尋具奏状以智<lb/>
能淺薄術業空踈難躐華途願從冗局至今多日未奉<lb/>
俞音夙夕以思進退維谷竊以通班鸞省執筆螭坳君<lb/>
舉必書用埀規訓克當妙選宜得英材而臣學未成家<lb/>
屬辭無法使遂貪于榮寵寔懼速于顚隮仰冀睿慈俯<lb/>
<pb n="KR4d0198_WYG_009-3b"/>
矜愚悃收還成命特降指揮檢㑹臣前奏除一閒慢差<lb/>
遣使得黽勉自効萬一臣今來已至信州迤邐于行在<lb/>
門外恭聽賜可<lb/>
　　應詔薦監司郡守奏状<lb/>
伏覩近降聖㫖寺監長貳監察御史以上薦舉監司郡<lb/>
守不限員數者<lb/>
一右朝請大夫直龍圖閣向子諲<lb/>
　頃任發運使値張邦昌僭竊偽命下東南者子諲一<lb/>
<pb n="KR4d0198_WYG_009-4a"/>
　切截送所司拘繫申元帥府餽給東南勤王之師數<lb/>
　十萬不激怒生變者子諲之力為多後守潭州値前<lb/>
　政姑息所遣戍兵作亂子諲夜半登陴發兵擒捕逮<lb/>
　曉遂定誅其亂首卒分遣之到官未半年敵騎乗百<lb/>
　勝之威自江西來潭州欲指顧受降子諲率勵兵民<lb/>
　盡力守城累日而後破子諲又守子城誓不屈膝及<lb/>
　火攻廹近兵民不忍相與扶掖上馬力戰决圍而出<lb/>
　城雖不守而二百年涵養兵民無一人投拜者節義<lb/>
<pb n="KR4d0198_WYG_009-4b"/>
　昭然不可掩也再守潭州孔彥舟馬友李宏曹成百<lb/>
　萬之衆相繼盤據子諲以數百饑卒與曹成相持衡<lb/>
　州累月而邦昌之黨方據要路不遣援師遂致刼執<lb/>
　比入賊中正色詛罵賊卒不敢害其才氣忠節大槩<lb/>
　如此正是今日可用之人雖其少年恃氣陵傲而其<lb/>
　晚節更練淹詳所以帥廣未幾政聲翕然至公有去<lb/>
　思委可充帥守之選<lb/>
一右通直郎主管台州崇道觀劉子翼<lb/>
<pb n="KR4d0198_WYG_009-5a"/>
　頃知建州南劍州値范汝為大亂之後物力匱乏民<lb/>
　不聊生子翼晝夜究心寛以撫民嚴以治盗儉以足<lb/>
　用不事㕑傳以要虚譽知民利病政平訟理至今二<lb/>
　州去思之心如慕父母其人治官如治家愛惜官物<lb/>
　通曉財利委可以充監司郡守之選<lb/>
一右承議郎主管台州崇道觀向子忞<lb/>
　頃知眞州値女眞焚刼之後本州有招安賊徒數千<lb/>
　屯駐日夜恣横子忞用法彈壓訖不敢妄動招徠百<lb/>
<pb n="KR4d0198_WYG_009-5b"/>
　姓通惠商旅課利增羡朝廷有大支遣數賴其用後<lb/>
　知明州設方略捕强盗取權臣之怒知道州奉公守<lb/>
　法値監司以出廵為名住本州半年子忞申陳小郡<lb/>
　窮乏應副批請不前又貽監司之怒誣以罪犯迎合<lb/>
　權臣之意遂被罷黜至今道州寃之子忞才力敏强<lb/>
　遇事立决持身廉勤愛惜百姓可以充監司郡守之<lb/>
　選<lb/>
一右朝奉郎知潭州湘潭縣張承<lb/>
<pb n="KR4d0198_WYG_009-6a"/>
　頃知崑山縣値朱勔恣横之日承與爭論圍田為民<lb/>
　害遂被罷黜後知岳州之江平柳州之永興今見任<lb/>
　潭州之湘潭老于為吏夙夜在公賦斂均平訟獄明<lb/>
　允公人皂吏足跡不至鄉里視民如子防吏如冦民<lb/>
　感其惠凡有公家之事率先辦集其持身儉約舍飲<lb/>
　食之外一毫無所取公廉健决可以充郡守之選<lb/>
一右朝奉大夫前知通州海門縣張久<lb/>
　頃任沅州曹官値徯洞黄安俊反守倅逃遁牒州事<lb/>
<pb n="KR4d0198_WYG_009-6b"/>
　與久賊遂攻城久倡率兵丁乗城守拒出城接戰數<lb/>
　日之間大敗賊衆保全一州朝廷嘉之先轉四官驛<lb/>
　召赴闕蔡京以久風貌不揚止令還任復為荆門方<lb/>
　量指教凡經久所按視民皆帖服無有詞訟遂使一<lb/>
　方田稅均平為長遠之利後授筠州通判為人攘奪<lb/>
　安貧不競退閒宫祠賦性耿介不干進可以充郡守<lb/>
　之選<lb/>
一右宣義郎通判全州軍州事范寅秩在范氏中最有<lb/>
<pb n="KR4d0198_WYG_009-7a"/>
　智識有才幹頃權潭州通判府事賴之以冶又為宣<lb/>
　司屬官幕畫藉之亦多見為全州通判郡政調和發<lb/>
　摘縣令賍汚民間忻快可以充郡守之選<lb/>
　　舉王蘋自代奏状<lb/>
伏見秘書省正字王蘋早親有道潛心大業精深之識<lb/>
可以備論思典實之言可以資獻納士林推重臣所不<lb/>
如舉以代臣實允公議<lb/>
　　中書舍人乞出奏状<lb/>
<pb n="KR4d0198_WYG_009-7b"/>
臣輒瀝危衷上干聰聽退惟冒昧敢俟誅夷伏念臣愚<lb/>
陋不才分甘遠外昨䝉陛下曲賜記存召還左螭遂司<lb/>
外制每聞訓奬常懼弗勝既潤色之非工復論思之無<lb/>
補日月浸久罪愆遂多而臣父抱疾晚年不獲迎侍人<lb/>
子之志夙夕靡寧出而事君忠嘉蔑著入則事父定省<lb/>
久虧不待人言臣自宜去仰祈洪造俯鑒微誠除臣湖<lb/>
南小郡一次既使臣得遂于孝養又令臣粗習于吏方<lb/>
他日復有使令誓將九殞圖報<lb/>
<pb n="KR4d0198_WYG_009-8a"/>
　　乞出第二状<lb/>
臣近具奏状陳乞湖南便親一郡至今多日未奉指揮<lb/>
須至再干威聽伏念臣天禀頑固才出人下自頃違去<lb/>
清光歸就色養意欲講明學問以備使令雖屢易于光<lb/>
隂迄未成其志好再䝉收召適當戎車親駕之日不敢<lb/>
辭避遂叨禁闥腹心之選亦惟陛下志在復讐事先討<lb/>
叛國論初正志士思奮臣不自揆恐于此時得以涓埃<lb/>
仰禆海嶽而不思智術淺短何補于論思辭翰不工無<lb/>
<pb n="KR4d0198_WYG_009-8b"/>
禆于鼓動寖歴時序多積過愆是臣出事陛下無所取<lb/>
材退思親闈徒虧子職有臣如此將安用之臣非不知<lb/>
貪慕恩榮强顏就列而愚戅之性終不可移久處要津<lb/>
悔尤日甚上辜知遇厥罪逾深臣是以悉罄悃悰冀䝉<lb/>
矜許早降睿㫖檢㑹臣前奏所乞施行庶幾他日猶得<lb/>
奔走陛下左右殞身畢命别圖報塞臣不勝祈恩俟命<lb/>
激切屏營之至<lb/>
　　待罪状<lb/>
<pb n="KR4d0198_WYG_009-9a"/>
臣于今月日具奏以潤色不工論思無補仰籲天聽乞<lb/>
除湖南一小郡至今多日未奉指揮竊聞臣僚論臣行<lb/>
詞失當臣已即時牒職事與在省以次官見在假俟命<lb/>
竊念臣文學至陋謬司帝制不任所職上負恩遇退而<lb/>
自訟其敢逃刑伏望聖慈早賜黜責以為詞臣之戒臣<lb/>
不勝惶恐待罪之至<lb/>
　　辭免徽猷閣待制奏状<lb/>
准尚書省劄子三省同奉聖㫖除臣徽猷閣待制知邵<lb/>
<pb n="KR4d0198_WYG_009-9b"/>
州臣聞命震驚罔知所措伏念臣昨以空踈叨塵詞掖<lb/>
蔑聞令譽徒積悔尤仰荷寛仁保全終始非臣捐軀殞<lb/>
首所能報塞分憂之寄已懼弗勝次對之班豈宜輕授<lb/>
切縁中書舍人在職一年不以罪去乃當此選故事具<lb/>
存使臣得非所宜必致重招物議臣雖愚甚敢以死請<lb/>
伏望聖慈察臣危廹特指揮寢罷待制恩命以安愚分<lb/>
　　第二状<lb/>
臣近䝉聖恩除徽猷閣待制知邵州臣即具状乞寢罷<lb/>
<pb n="KR4d0198_WYG_009-10a"/>
待制恩命以安微分准尚書省劄子三省同奉聖㫖不<lb/>
允竊以中書舍人與待制均為侍從之臣自來由詞掖<lb/>
外補必須在職一年仍非罪譴乃膺次對之選蓋所以<lb/>
昭示恩禮不輕除授祖宗故事不可違也臣頃學贊書<lb/>
纔踰半歲不能請止以逭刑誅今叨任邊州尚虞物議<lb/>
之未允况西近清列本以待儒學忠賢之士論臣疵賤<lb/>
則恩禮非所施考臣怨仇則刑誅不可免上當寵數無<lb/>
一而宜雖知聖慈矜察下臣務存終始然使臣受所不<lb/>
<pb n="KR4d0198_WYG_009-10b"/>
當得以速官謗又豈陛下保全覆露之本意哉臣所以<lb/>
不避再凟必冀矜許非獨臣辭受之義謹自為謀蓋名<lb/>
器所加必惟其稱乃陛下制賞罰馭人羣之要術也臣<lb/>
敢冐死上還恩命伏望聖斷俯憐懇廹早賜指揮<lb/>
　　第三状<lb/>
臣近具奏乞寢罷待制恩命准尚書省劄子三省同奉<lb/>
聖㫖不允臣聞辭受之際人臣所謹辭所不當辭則為<lb/>
偽受所不當受則為貪臣雖凡庸粗知義訓豈肯貪偽<lb/>
<pb n="KR4d0198_WYG_009-11a"/>
再辱聖朝所以懇免誤恩稽違詔命者前奏已具陳之<lb/>
矣分當在譴不合䝉休重念臣多積言尤久䝉間毁止<lb/>
縁冐昧上玷簡知念若躐取顯名循㳂近例既大違廉<lb/>
恥又增積罪辜茍物議之再喧請天威之果斷臣何足<lb/>
道有累賞刑伏望聖慈矜其懇欵收還成命終始保全<lb/>
　　乞宫觀奏状<hi>丙辰</hi>
臣昨䝉恩除臣集英殿修撰知邵州仰荷聖慈俾便親<lb/>
養自去年十二月二十八日發離行在雨雪連月道途<lb/>
<pb n="KR4d0198_WYG_009-11b"/>
濡緩于二月六日方至臣父左右去邵州本任雖止六<lb/>
程迎侍赴官可謂近便而臣父自去冬以來屢感寒疾<lb/>
氣血衰損尚多疲曵板輿登頓未任就途既迎侍之不<lb/>
遑難委親而獨往輒披肝膽仰籲至仁乞除臣在外宫<lb/>
觀差遣一次任便居住庶幾不違菽水之奉日勤藥石<lb/>
之供臣父他日安康臣當别圖糜殞臣不勝祈恩俟命<lb/>
激切屏營之至<lb/>
　　辭免徽猷閣待制奏状<lb/>
<pb n="KR4d0198_WYG_009-12a"/>
准尚書省劄子勘㑹胡寅昨除中書舍人已及一年奉<lb/>
聖㫖除徽猷閣待制改差知嚴州者伏念臣頃以荒蕪<lb/>
謬司帝制禍機一發將速大訶仰賴陛下日月之明特<lb/>
加照察天地之量曲賜保全分以州符俾便親養適縁<lb/>
嘗藥猶未到官少効涓塵仰酬恩施豈期慈造尚爾記<lb/>
憐雖在江湖不遺簪履改畀近郡次對西清併示寵榮<lb/>
若為稱塞人臣之義無以有已東西南北惟命是從其<lb/>
知嚴州臣更不敢辭避外所有待制職名本以寵遇儒<lb/>
<pb n="KR4d0198_WYG_009-12b"/>
學之士如臣無取豈得冐居况臣昨忝詞掖未周期月<lb/>
豈宜外補通㑹年勞雖眷待之隆念嘗近侍而叨逾之<lb/>
甚必致煩言伏望聖慈矜其踦窘收還成命使免傾隮<lb/>
　　永州辭免召命奏状<hi>戊午</hi>
准金字牌御封尚書省劄子正月七日三省同奉聖㫖<lb/>
召臣赴行在所限三日起發者伏念臣器能淺薄學術<lb/>
荒蕪嘗被使令未聞報効比者切于歸養屢凟宸聽便<lb/>
郡疏恩粗諧定省即之官所宣布詔條曾未淹時遽䝉<lb/>
<pb n="KR4d0198_WYG_009-13a"/>
收召賜環甚寵盡出宸衷豈臣愚庸所能稱塞禮無俟<lb/>
履夙夕靡遑臣已恭依嚴命起發前赴行在所臣無任<lb/>
感恩惶懼之至<lb/>
　　第二状<lb/>
臣昨准召命已即時具奏依元降聖㫖日限起發赴行<lb/>
在外伏念臣愚昧頑鄙實無可用往者叨冐近班不聞<lb/>
忠讜之益假守外郡又乏異最之效虛竊餼廩常負愧<lb/>
心分合投閒庶免罪悔敢謂宸衷尚記簪履再加收召<lb/>
<pb n="KR4d0198_WYG_009-13b"/>
恩意優渥豈臣捐軀碎首能報萬一退自量度震懼靡<lb/>
寧伏望聖慈憫臣便養之心憐臣數奇之迹特降指揮<lb/>
令臣且依舊知永州或除在外宫觀差遣一次庶安愚<lb/>
分<lb/>
　　第三状<lb/>
准金字牌御封尚書省劄子二月二十六日三省同奉<lb/>
聖㫖胡寅依已降指揮疾速起發仍具已起發日時申<lb/>
尚書省者臣昨在永州仰承召命已依限起發先具奏<lb/>
<pb n="KR4d0198_WYG_009-14a"/>
知外臣縁用舟行遂成濡滯既至衡山縣畧到臣父左<lb/>
右省侍訖見不住起發恭奉嚴命再賜催促天威咫尺<lb/>
不遑寧處顧臣何者若為稱副陛下收拾之意臣只數<lb/>
日間至潭州一面出陸蹉程前赴行在次重念臣至愚<lb/>
極陋無所取材豈敢仰當異恩如此之寵已具奏状乞<lb/>
依舊知永州或宫觀差遣一次且令便養冐凟天聰隕<lb/>
越無地<lb/>
　　第四状<lb/>
<pb n="KR4d0198_WYG_009-14b"/>
准金字牌御封尚書省劄子三月十九日三省同奉聖<lb/>
㫖令臣依已降指揮疾速起發前來仍具已起發日月<lb/>
申尚書省者臣先具起發月日及辭免情實奏聞外恭<lb/>
以陛下回鑾駐蹕凡所收召盡皆俊乂如臣庸陋無取<lb/>
亦預招延恩命稠重實難稱副内惟色養尤所不遑仰<lb/>
籲聖慈俯矜誠悃特降睿㫖檢㑹臣累奏追寢召命以<lb/>
安愚分<lb/>
　　辭免禮部侍郎兼侍講奏状<lb/>
<pb n="KR4d0198_WYG_009-15a"/>
准尚書省劄子三省同奉聖㫖除臣禮部侍郎兼侍講<lb/>
者竊以文昌貳卿儀曹為清選經席勸講儒者之榮遇<lb/>
伏念臣識昧古今學迷閫奧召從遠服賜對便殿道閭<lb/>
里利病之細何禆聖聽玷侍從高華之列遽被親擢知<lb/>
効一官猶懼不克矧能共二必速顚隮方今多士並列<lb/>
于朝廷壽俊皆承于顧問豈兹庸陋輒簉其間敢控悃<lb/>
誠仰干聰聽特降指揮收還成命除臣一在外宮觀差<lb/>
遣以侍親疾他日再被委使誓當粉骨上答隆私冐凟<lb/>
<pb n="KR4d0198_WYG_009-15b"/>
威嚴無任戰慄<lb/>
　　辭免徽猷閣直學士知永州奏状<hi>庚申</hi>
准尚書省劄子閏六月六日三省同奉聖㫖除臣徽猷<lb/>
閣直學士知永州者寵目維新俯增愧惕伏念臣昨丁<lb/>
家難違去天臺風木不停痛深色養隙駒易過奄及禫<lb/>
除慨此餘生分絶榮進敢圖洪造尚爾記存西序綴行<lb/>
示不遺于舊物南邦假守俾未遠于新丘汗渙初頒涕<lb/>
零知感便當祗受不合具辭重念臣縁在服中禀行先<lb/>
<pb n="KR4d0198_WYG_009-16a"/>
訓北逾荆渚修省祖塋南至甌閩展親世族摧心本甚<lb/>
血氣已凋總轡既頻指筋加緩豈餘精力克任顧憂而<lb/>
况延閣清資儒林妙選併令冒處尤用弗遑敢籲聖慈<lb/>
盡收成命庶獲訪尋藥石棲息衡茅倘偷歲月之安少<lb/>
復神明之觀使令再及糜捐是期<lb/>
　　第二状<lb/>
昨准尚書省劄子三省同奉聖㫖除臣徽猷閣直學士<lb/>
知永州臣尋具奏辭免竊慮道途濡滯未獲上徹天聽<lb/>
<pb n="KR4d0198_WYG_009-16b"/>
須至再有干犯威顏伏念臣孤露餘生亟䝉記錄超畀<lb/>
職名付以便郡所當奔走官次少圖報効實縁累歲憂<lb/>
患心氣耗傷指臂舊痾因而加甚記事多忘書判又艱<lb/>
以此承流定虞曠弛至于通班内閣所以待遇賢俊臣<lb/>
昨忝卿貳甫閱旬時遽䝉恩除尤不當得今臣既懇免<lb/>
郡寄有自逸之嫌更不敢輒丐祠宫覬無功之禄只乞<lb/>
聖慈檢㑹臣前奏及今次所陳特降指揮併收成命具<lb/>
令休息疲瘁收拾神明年歲之間獲就安健自當請被<lb/>
<pb n="KR4d0198_WYG_009-17a"/>
任使仰答天恩冐凟威嚴臣無任惶恐戰慄之至<lb/>
　　申尚書省議服状<hi>庚申</hi>
禫服人胡寅右寅輒有私義仰干朝聽伏念寅于先父<lb/>
諡文定為世適長子服母李氏繼母王氏䘮合齊衰服<lb/>
祖父祖母䘮合期今來服先父䘮見在禫制昨紹興六<lb/>
年正月先父得末疾初委寅以承家主祭之事于四月<lb/>
内得建州鄉人劉勉之書責不歸見世母升堂而拜以<lb/>
盡融融洩洩之意世母者先父同堂三兄之嫂也先父<lb/>
<pb n="KR4d0198_WYG_009-17b"/>
震怒所患遂增作辯謗一篇以授寅二弟寧宏及三兄<lb/>
之子見任建州教授憲又授父指令寅答書以曉勉之<lb/>
寅請曰升堂而拜融融洩洩母子事也勉之安得此言<lb/>
先父曰此欲離間吾父子也汝祖母于汝始生收而存<lb/>
之即以付吾吾時年二十有五婚娶之初孰云無子而<lb/>
洎爾母氏劬勞顧復以逮長立遂承宗祀亦惟不違汝<lb/>
祖母愛憐付託之重于汝之大義本末如此汝他日于<lb/>
世母當厚有以將意而已寅自是請問情義曲折至于<lb/>
<pb n="KR4d0198_WYG_009-18a"/>
再三先父所告曾不越此且曰汝于吾言未能一聞而<lb/>
信則以勉之離間之言為是乎今來寅禫制將畢遂還<lb/>
建州省覲世母以遵遺訓又聞諸道途得鄉曲議論謂<lb/>
寅于此時當為三伯父追服此寅所不禀于先父者也<lb/>
若據而行之則士大夫謂寅伸其私意干貳正統非為<lb/>
人後之實若斷而不用則士大夫謂寅忘其世父故匿<lb/>
服紀將加以不孝之名惟仰奉義方不敢違背而叅稽<lb/>
衆說必有折衷謹具申尚書省伏望叅政僕射相公詳<lb/>
<pb n="KR4d0198_WYG_009-18b"/>
酌特賜敷奏取㫖下禮部太常寺定奪明降指揮非特<lb/>
使寅得所遵守不為名教罪人實足垂之四方詔示後<lb/>
世伏候鈞㫖謹状<lb/>
　<lb/>
　<lb/>
　<lb/>
　<lb/>
　斐然集巻九<lb/>
</p>
<p>
</p>
  </div>
</body>
</text>
</TEI>
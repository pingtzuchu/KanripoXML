<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻二十二</head> <lb/>
    <p>
<pb n="KR4d0198_WYG_022-1a"/>
欽定四庫全書<lb/>
　斐然集巻二十二<lb/>
　　　　　　　　　　　　　宋　胡寅　撰<lb/>
　　無逸傳<lb/>
臣頃任記注立侍經幄竊觀陛下親御翰墨書周公無<lb/>
逸一篇置之座隅聖心憂勤圗治濡毫灑牘不忘警戒<lb/>
臣退而取無逸篇誦讀研究至再至三雖聖言宏深未<lb/>
易窺測譬如涉海或得涯涘不俟揆度輙以淺陋之學<lb/>
<pb n="KR4d0198_WYG_022-1b"/>
分章訓釋古今相去已數千年至於人心未嘗有異臣<lb/>
所以本原古訓貫以時事談經尚論而無益於今則腐<lb/>
儒而已恭惟陛下聖學緝熙髙出一世如臣等輩何能<lb/>
仰望清光草芥賤微求裕覆載熒爝之照呈輝大明僭<lb/>
易伏誅誠無所逭一言有補臣不虚生臣無任納忠隕<lb/>
越之至謹上<lb/>
周公作無逸<lb/>
　臣竊原人之常情好安逸惡勤勞故雖聖賢必以勤<lb/>
<pb n="KR4d0198_WYG_022-2a"/>
　勞自勉而以安逸為戒自昔帝王勤則治而興逸則<lb/>
　亂而亡人臣之忠愛其君聞勸其勤者有矣未有勸<lb/>
　其逸者也是故罔遊于逸益所以戒舜也克勤于邦<lb/>
　舜所以稱禹也無教逸欲臯陶所陳之謨也思日孜<lb/>
　孜大禹自勉之志也無時豫怠伊尹訓太甲也不惟<lb/>
　逸豫傅說告髙宗也罔或不勤太保所以作旅獒也<lb/>
　不懈于位召公所以賦泂酌也有衆率怠成湯所以<lb/>
　黜夏之命也荒腆自息武王所以致商之伐也周公<lb/>
<pb n="KR4d0198_WYG_022-2b"/>
　之意何以異於此哉創業之君起於艱難生於憂患<lb/>
　不敢自逸乃其常也如周成王中人之性耳承祖宗<lb/>
　之後無險阻之嘗居于鎬京則不知大㑹孟津之勞<lb/>
　也左右虎賁則不知秉旄仗鉞之勩也聽小人之流<lb/>
　言則不知亂臣十人同心同德之美也周公之所深<lb/>
　憂莫加於此矣故作無逸之篇以警其心成王誠信<lb/>
　而力行之卒為賢君至於刑措不用兵革不試所謂<lb/>
　始於憂勤而終於逸樂周公之有功於王大矣宜後<lb/>
<pb n="KR4d0198_WYG_022-3a"/>
　世明君以為永鑒也<lb/>
無逸周公曰嗚呼君子所其無逸<lb/>
　臣謂嗚呼者歎美之言也君子者聖賢之通稱也禹<lb/>
　湯文武成王周公皆謹於禮孔子稱之曰此六君子<lb/>
　者則聖人亦可謂之君子也南宫适尚德而不尚力<lb/>
　孔子稱之曰君子哉若人則賢人亦可謂之君子也<lb/>
　所者猶居處也君子之安處其身者惟無逸乎無逸<lb/>
　疑於勞動而不安然身修而治立乃所以為甚安也<lb/>
<pb n="KR4d0198_WYG_022-3b"/>
　好逸疑於閒暇而無憂然德毁而亂萌乃所以為甚<lb/>
　憂也故無逸者圖逸之本也<lb/>
先知稼穡之艱難乃逸則知小人之依<lb/>
　臣聞舜自耕稼以至為帝禹稷躬稼而有天下文武<lb/>
　之功起於后稷葢生人之功無大於稼穡四民之勞<lb/>
　莫勤於農夫古之聖帝明王皆以此為最重之事有<lb/>
　國家者大則祭祀賓客小則匪頒好用常則百官有<lb/>
　司變則軍旅饋餉不從天降不從地出一本於農而<lb/>
<pb n="KR4d0198_WYG_022-4a"/>
　已雪霜之辰為來歲之計則皸瘃而寒耕炎歊之候<lb/>
　為收成之慮則暴炙而暑耕其播種也假貸於人以<lb/>
　為之本而不敢飽也其收成也倍稱輸息以償其負<lb/>
　而不敢有也豪强者兼并之有司者重斂之而又有<lb/>
　螟蝗水旱之變桴鼔盜賊之虞徭役屯戍之煩異端<lb/>
　游手之食不可勝計豈特耕者一夫而食者百人也<lb/>
　其艱難如此為民父母者必盡知之則思有以厚其<lb/>
　生節其力平其稅斂去其蟊賊慎擇為其上者以拊<lb/>
<pb n="KR4d0198_WYG_022-4b"/>
　綏之使皆安於田里樂于耕稼不至於棄襏襫掉耒<lb/>
　耜竄身於軍伍僧道工商之中或詭名影占以規免<lb/>
　賦役或出離鄉井以荒閒土地反為良農之害也然<lb/>
　後邦本牢固民心不搖財用有餘兵師足食而人君<lb/>
　可以安逸而無憂葢能知稼穡之艱難則知小人依<lb/>
　恃之所在也農之依田猶魚之依水木之依土魚無<lb/>
　水則死矣木無土則枯矣人主之依農亦猶此耳<lb/>
相小人厥父母勤勞稼穡厥子乃不知稼穡之艱難乃<lb/>
<pb n="KR4d0198_WYG_022-5a"/>
逸乃諺既誕否則侮厥父母曰昔之人無聞知<lb/>
　臣聞相視也小人之家其父母竭力劬身以事稼穡<lb/>
　既致温厚其子享已成之產謂固然也華衣美食輕<lb/>
　費妄用一無所愛豈知父母積累之勤哉惟逸而已<lb/>
　矣其甚者則又戲諺誕言以侮慢其父母曰古老之<lb/>
　人窮窶寒陋何所聞知乎昔南宋髙祖起自孤貧既<lb/>
　得天下命以微時所用農器藏之以示子孫至太祖<lb/>
　見之乃有慙色逸諺誕侮之流也至於今閭巷不令<lb/>
<pb n="KR4d0198_WYG_022-5b"/>
　之子弟毁其先業者皆如此是何異於言昔之人無<lb/>
　聞知也哉以里巷不令之人觀之豈所以戒人君以<lb/>
　南宋太祖之事視之使成王無周公其不至於誕侮<lb/>
　者幾希矣是故古之忠其君者過為之防先事而戒<lb/>
　言所不當言以為之譬喻大槩如此若其不然則謂<lb/>
　周公誕侮成王亦何不可之有<lb/>
周公曰嗚呼我聞曰昔在殷王中宗嚴恭寅畏天命自<lb/>
度治民祗懼不敢荒寧肆中宗之享國七十有五年<lb/>
<pb n="KR4d0198_WYG_022-6a"/>
　臣謂周公恐成王之未信也故引先代人君無逸而<lb/>
　享年者以明之中宗即大戊也太戊都亳亳有妖恠<lb/>
　桑榖二木共生於朝七日而大拱天著不恭之罰太<lb/>
　戊恐懼作原命之篇告其相伊陟以改過自新遂能<lb/>
　弭灾變致太平故書曰在太戊時格于上帝此嚴恭<lb/>
　寅畏天命之寔也自度治民者自其身由法度以率<lb/>
　百姓也源濁而求其流之清表曲而求其影之直沒<lb/>
　世不可得矣或曰萬民之衆好惡不齊愚智不一人<lb/>
<pb n="KR4d0198_WYG_022-6b"/>
　君以一身而欲化之不亦難乎臣曰人之性善雖千<lb/>
　萬人猶一人也人君据可為之地有可行之勢好正<lb/>
　直則下以諂諛為戒矣好誠慤則下以欺詐為懼矣<lb/>
　其化之流行速於置郵而傳命也人之常情約以法<lb/>
　度之事則以為厲己格以法度之言則以為謗己日<lb/>
　行一善言月布一善令見百姓之不從也則曰民頑<lb/>
　難化而不自責其躬率之未孚者人君之通患也非<lb/>
　灼然獨見自度之方必無治民之效矣大戊能自度<lb/>
<pb n="KR4d0198_WYG_022-7a"/>
　猶未敢以為足也又復祗肅恐懼不敢荒怠安寧然<lb/>
　後可以終自度治民之道其檢身如此嗚呼美哉上<lb/>
　而奉天則嚴恭寅畏下而治民則自度祗懼不敢荒<lb/>
　寧其心必不放縱其身必不怠惰何暇為淫佚敗度<lb/>
　之事乎其享國久長降年有永乃其必至之理也臣<lb/>
　聞天人相去不知幾千萬里之逺人能動天世多疑<lb/>
　之然古之聖人記消異之途不可誣也大雷電以風<lb/>
　偃禾拔木成王畏之不信讒言親逆周公而風不為<lb/>
<pb n="KR4d0198_WYG_022-7b"/>
　災旱既太甚宣王畏之側身修行欲銷去之而旱不<lb/>
　為虐此詩書之格言也魯隠公八年三月大雨震電<lb/>
　庚辰大雨雪隠公不戒而兆鍾巫之難晉惠公時沙<lb/>
　鹿崩惠公不戒而有韓原之獲魯成公十六年雨木<lb/>
　氷成公不戒而有苕丘之執此孔子之明訓也葢通<lb/>
　天下一氣耳大而為天地細而為昆蟲明而為日月<lb/>
　幽而為鬼神皆囿乎一氣而人則氣之最秀者也殺<lb/>
　一孝婦何與於隂陽而天為之旱烹一虐吏何與於<lb/>
<pb n="KR4d0198_WYG_022-8a"/>
　隂陽而天為之雨必深考其故則知天不可忽而古<lb/>
　人應天以實不以文之說明矣以實者誠心畏懼改<lb/>
　過從善也以文者徒以言語而心不存焉心不存則<lb/>
　其氣不專故無感應之驗誠心畏懼則其氣與天地<lb/>
　合與神明通未有不應者也孝慈皇帝始生之年日<lb/>
　食四月旦寧德皇后始立之月月有食之既其禍為<lb/>
　如何崇寧二年彗星出其長竟天宣和元年一日無<lb/>
　故大水至京城皆大變異不聞消弭之方其禍為如<lb/>
<pb n="KR4d0198_WYG_022-8b"/>
　何靖康元年八月有星孛于東北芒怒赫然其行甚<lb/>
　速見者震懼獨耿南仲以為敵國將滅之象使孝慈<lb/>
　不戒其禍為如何天不可誣也頃在維揚秋蝗如雨<lb/>
　春雷而雪廷臣不以告而敵騎飲江及次錢塘白虹<lb/>
　貫日中有黑子廷臣不以告而周廬倡亂及次建康<lb/>
　夏寒木落九月日蝕廷臣不以告而六飛泛海以成<lb/>
　王宣王之所為攷焉陛下當時有消弭之道決不至<lb/>
　此矣至紹興二年八月姦臣擅朝斥逐賢士上干天<lb/>
<pb n="KR4d0198_WYG_022-9a"/>
　象有星孛焉攷其日辰乃在譴逐黨魁之後一時羣<lb/>
　小自以能欺惑宸聽矯誣上天以為除舊布新之象<lb/>
　顯然載於赦令謂得志矣是年十二月八日行在大<lb/>
　火三省六曹憲臺諫院一切煨燼冬雷木氷地震海<lb/>
　溢積隂四十餘日之異雜然竝見其時朋黨已盡逐<lb/>
　則災祥決不為黨人而見也乃去年九月賊豫稱兵<lb/>
　徑欲犯蹕人理所無天下之大變也然後知星火雷<lb/>
　震之類天所以告耳上賴陛下肅將天威聲罪致討<lb/>
<pb n="KR4d0198_WYG_022-9b"/>
　明君臣之義以扶三綱戎輅親行師旅用命逐却敵<lb/>
　人不然其禍可勝言耶以往時天變如彼廷臣為退<lb/>
　避之計終不足以禳之以比年天變如此陛下決進<lb/>
　戰之謀轉災為福易於反掌則天人之際其果相逺<lb/>
　乎臣於此有私憂過計者自十二月二十六七日敵<lb/>
　騎將退而正月朔旦日有食之三元之始太陽虧光<lb/>
　不盡如鈎幾于暝晦敵已折北此象何為而見耶其<lb/>
　時雖下詔音共圗應天之實而未見施為之事民心<lb/>
<pb n="KR4d0198_WYG_022-10a"/>
　不信葢陛下避殿減膳大臣上章待罪亦故事之文<lb/>
　也且不聞舉行又況其他乎迺仲春之月雷電震耀<lb/>
　繼以雨雹連日大雪甲拆盡摧季春已來及此仲夏<lb/>
　常隂多雨氣候正寒皆陽微隂盛小人道長敵國憑<lb/>
　陵之象無逺慮不知愛君者以為日食乃豫賊敗走<lb/>
　之應也寒雨乃三呉梅潤之常也此言不息使陛下<lb/>
　遇灾而懼之意不及於太戊畏天之實臣竊憂之臣<lb/>
　聞日月星辰雖度數有常雷電雨雪雖隂陽為沴然<lb/>
<pb n="KR4d0198_WYG_022-10b"/>
　休咎著應則皆人為感之也既因感而致亦可感而<lb/>
　弭上天可畏不可不畏此古先帝王所以兢兢業業<lb/>
　而陛下睿哲尤當加意而圗之以祈天永命者也<lb/>
其在髙宗時舊勞于外爰暨小人作其即位乃或亮隂<lb/>
三年不言其惟不言言乃雍不敢荒寧嘉靖殷邦至于<lb/>
小大無時或怨肆髙宗之享國五十有九年<lb/>
　臣聞先儒言髙宗之父曰小乙使髙宗久居民間與<lb/>
　小人出入同事以知稼穡艱難故曰舊勞于外爰暨<lb/>
<pb n="KR4d0198_WYG_022-11a"/>
　小人暨及也孔子曰小人哉樊須也孟子曰有大人<lb/>
　之事有小人之事葢田野細民耳非奸邪庸佞憸小<lb/>
　之人也作起也起而即位遭喪宅憂幽默三年未有<lb/>
　命戒天下莫不虚心傾耳以聽之及其免喪猶弗言<lb/>
　也羣臣請焉曰不言則臣下無所禀令矣髙宗於是<lb/>
　作書誥四方舉傅說于版築之間用以為相此言一<lb/>
　出天下信之喜其得賢臣置左右興時雍之治也得<lb/>
　賢而任之疑可以自暇自逸猶且不敢荒寧而勤于<lb/>
<pb n="KR4d0198_WYG_022-11b"/>
　蒞政故傅說告之曰知之非艱行之維艱髙宗曰爾<lb/>
　罔予棄予惟克邁乃訓其後雖有飛雉升鼎之異髙<lb/>
　宗用祖乙之戒正厥事以應之嘉靖殷邦小大無怨<lb/>
　降年有永享國久長非不忘艱難戒於逸豫何以致<lb/>
　此哉夫小人無怨人君之盛德也而非可違道以干<lb/>
　之考傅說告髙宗之言曰惟衣裳在笥又曰官不及<lb/>
　私昵爵罔及惡德則官爵車服豈可輕以與人而求<lb/>
　其悅哉若奪私昵之官以與能取惡德之爵以與賢<lb/>
<pb n="KR4d0198_WYG_022-12a"/>
　私昵惡德之人獨無怨乎而髙宗乃能行之葢惜名<lb/>
　器慎賞賜與所當與天下恱之不與所不當與彼自<lb/>
　其分當然又何怨之敢興哉嘉靖之要無過此矣茍<lb/>
　為不然則人思茍得廢法毁令紛然求於分外以干<lb/>
　其上與此則彼怨與彼則此怨不嘉而惡不靖而競<lb/>
　雖區區不自暇逸亦無益于治矣<lb/>
其在祖甲不義惟王舊為小人作其即位爰知小人之<lb/>
依能保惠于庶民不敢侮鰥寡肆祖甲之享國三十有<lb/>
<pb n="KR4d0198_WYG_022-12b"/>
三年<lb/>
　臣聞祖甲即湯孫太甲也夫與細民同處可以知艱<lb/>
　難耳非天質甚賢未有不淪於汙下之習者太甲之<lb/>
　質中人而已不義惟王為小人所化也伊尹放之于<lb/>
　桐宫三年自怨自艾復歸于亳起而即位其為小人<lb/>
　所化之行已改而小人之情狀則盡知之矣伊尹訓<lb/>
　之曰無時豫怠太甲聽之是以能保惠庶民不敢侮<lb/>
　鰥寡民安樂之天眷顧之而降年有永享國久長也<lb/>
<pb n="KR4d0198_WYG_022-13a"/>
　夫鰥寡之人衆所易陵也惟聖人加意焉故帝堯則<lb/>
　不虐無告武王則不虐㷀獨成湯則子惠困窮文王<lb/>
　則政先四者葢天道至大未嘗擇物而覆之代天理<lb/>
　物不當使匹夫匹婦不被其澤又況衆所易陵之人<lb/>
　乎茍惟保形勢畏髙明貧者日貧富者日富使强陵<lb/>
　弱衆暴寡智詐愚勇苦怯疾病不養老幼孤獨不得<lb/>
　其所人心怨咨干動和氣水旱盜賊由是而作則大<lb/>
　亂之道矣此古人之言非臣之言也<lb/>
<pb n="KR4d0198_WYG_022-13b"/>
自時厥後立王生則逸生則逸不知稼穡之艱難不聞<lb/>
小人之勞惟躭樂之從自時厥後亦罔或克夀或十年<lb/>
或七八年或五六年或四三年<lb/>
　臣嘗觀民庶之家其辛勤創業者大率皆黄髮鮐背<lb/>
　既夀且康至其子孫一傳再傳之後膚革柔脆疾病<lb/>
　易入嗜慾放恣年命不永豈天使之然哉逸與不逸<lb/>
　之所致耳況於人君乎晉悼公漢昭帝皆明君也其<lb/>
　即位之日尚幼耳目口體之奉早矣亦無能夀考況<lb/>
<pb n="KR4d0198_WYG_022-14a"/>
　於求為逸樂之主乎或謂漢世宗唐明皇放情恣慾<lb/>
　而享年甚久則周公之言有時而不可信也臣曰冶<lb/>
　葛酖酒人食之必死而魏武帝唐太宗不死豈可遂<lb/>
　以冶葛酖酒為可食哉若漢世宗唐明皇葢千萬人<lb/>
　而一遇耳以其偶然乃欲以不貲之身而試之非愚<lb/>
　則狂而已矣臣因周公之言而思之五福一曰夀古<lb/>
　之聖人無不夀者臣子之願乎君父莫加於此矣而<lb/>
　周公獨以無逸為致夀之法者葢人君伐生殘形之<lb/>
<pb n="KR4d0198_WYG_022-14b"/>
　事有五曰酒曰色曰音曰遊觀曰田獵此五者皆生<lb/>
　於逸逸則不知戒懼無所用其心於五者必有一惑<lb/>
　焉惑則心移志易氣耗而形敝不得盡其天年必矣<lb/>
　後世人主目視極色耳聽極聲口嗜極味撞鐘美女<lb/>
　酒池肉林日力不足繼之以夜方且溺方士之說鏖<lb/>
　金化丹以祈不死秦漢之君行之莫效有唐以藥而<lb/>
　沒者三帝其亦不講無逸之過歟<lb/>
周公曰嗚呼厥亦惟我周太王王季克自抑畏<lb/>
<pb n="KR4d0198_WYG_022-15a"/>
　臣聞王季文王之父也太王王季之父也周公言非<lb/>
　特商之三宗為能無逸我之父祖莫不然克勤于德<lb/>
　世世相承此周之所以興隆而無替也抑有遏止之<lb/>
　意人所以肆行而無所畏者不能自抑也遏其妄情<lb/>
　止其私欲惟義理是從則必畏天命必畏祖宗必畏<lb/>
　師保必畏諫諍必畏謗讟必畏禍亂凡可以致治者<lb/>
　無不慕也凡可以致亂者無不畏也此非他人所能<lb/>
　與由我而已矣故曰克自抑畏言其心自為之不由<lb/>
<pb n="KR4d0198_WYG_022-15b"/>
　乎人也然畏一也而有當畏有不當畏者如前所陳<lb/>
　當畏者也雖聖人不敢不畏若夫逆理之臣子反道<lb/>
　之仇敵則當修明政刑以禳却之如舜征有苗周征<lb/>
　三監髙宗伐鬼方宣王伐玁狁亦何所畏哉<lb/>
文王卑服即康功田功<lb/>
　臣謂文王大聖人也不以美衣服為心其心在於安<lb/>
　民重農事耳組麗文繡之飾人心所同欲兒女子之<lb/>
　所尚士志於道而耻惡衣猶不足與議況為天下國<lb/>
<pb n="KR4d0198_WYG_022-16a"/>
　家而好潔其衣服必無逺大之慮矣古人發蜉蝣之<lb/>
　刺為是故也康功者安民之功也田功者重農事也<lb/>
徽柔懿恭懷保小民惠鮮鰥寡<lb/>
　臣謂徽柔懿恭者周公形容文王德美之言猶書稱<lb/>
　文武曰聰明齊聖語稱夫子曰温良恭儉讓之類也<lb/>
　人君執剛行徤威如雷霆故以徽柔為難尊無與比<lb/>
　天下奉之故以懿恭為難徽也懿也皆美也美于和<lb/>
　柔非强柔也美于謙恭非强恭也其德氣粹美如此<lb/>
<pb n="KR4d0198_WYG_022-16b"/>
　若慈父母焉所以能懷保小民惠鮮鰥寡也鮮乏少<lb/>
　者也鰥無妻者也寡無夫者也文王所施惠賜予者<lb/>
　乃乏少匹夫匹婦之類非補有餘損不足也天之道<lb/>
　損有餘而補不足虧盈而益謙君之道當抑兼并扶<lb/>
　貧弱裒多而益寡文王所為與天合德而不以私情<lb/>
　好惡為予奪也昔者子華使於齊冉子為其母請粟<lb/>
　子曰與之釡請益曰與之庾冉子與之粟五秉子曰<lb/>
　赤之適齊也乘肥馬衣輕裘吾聞之也君子周急不<lb/>
<pb n="KR4d0198_WYG_022-17a"/>
　繼富孔子之言豈特為子華發哉葢聖人用財之政<lb/>
　莫不如此是故髙爵厚禄之人而又分之以貨寳惟<lb/>
　恐不足陪之以土壤莫知紀極則繼富矣而匹夫匹<lb/>
　婦至於飢寒凍餒而莫之恤者必不能周其急也此<lb/>
　伯者之所不為而況文王如天之道乎<lb/>
自朝至于日中昃不遑暇食用咸和萬民<lb/>
　臣謂人過時而不食則飢寒之患立至文王獨何所<lb/>
　急而自朝至于日中昃猶不暇食哉葢其心以天下<lb/>
<pb n="KR4d0198_WYG_022-17b"/>
　為一家以百姓為一體言有不便於民事有不益於<lb/>
　治者切心思慮而改行之以民情和恱無有怨怒為<lb/>
　事誠有時而不暇食耳非虚言也禹曰啓呱呱而泣<lb/>
　予弗子伊尹曰先王昩爽丕顯坐以待旦孟子曰周<lb/>
　公有不合者仰而思之夜以繼日孔子曰吾嘗終日<lb/>
　不食終夜不寢大聖人憂世猶若是況不及聖人者<lb/>
　當如何哉雖然勤有二道於所當勤而勤之則事立<lb/>
　而功倍於所不當勤而勤之徒敝精神勞體膚而無<lb/>
<pb n="KR4d0198_WYG_022-18a"/>
　益也秦始皇衡石程書隋文帝衛士傳餐非不勤矣<lb/>
　而其治亂比之文王如天壤之相絶葢徒勤而已矣<lb/>
　冉子退朝孔子曰何晏也對曰有政子曰其事也如<lb/>
　有政雖不吾以吾其與聞之葢譏其勤勞於事而不<lb/>
　知為政也政與事相似而不同人君能識政事之異<lb/>
　親政而不親事則知所勤矣<lb/>
文王不敢盤于遊田以庶邦惟正之供<lb/>
　臣謂惟正之供者賦稅之常也所入有定數則所用<lb/>
<pb n="KR4d0198_WYG_022-18b"/>
　有定式一或妄費必將不給而加賦横斂之政出矣<lb/>
　遊田者一時之逸樂也以一時之逸樂使斯民困於<lb/>
　供億文王不忍也惟其不忍是以不敢盤于遊田其<lb/>
　自克如此嗚呼文王之德至矣哉<lb/>
文王受命惟中身厥享國五十年<lb/>
　臣聞文王年四十七賜斧鉞得專征伐為西方諸侯<lb/>
　之長雖身不有天下而後世推原得天下之始則自<lb/>
　為西伯時實受天命矣文王享夀九十有七年享國<lb/>
<pb n="KR4d0198_WYG_022-19a"/>
　五十年而曰受命惟中身者先儒謂舉全數也四十<lb/>
　七年之前為諸侯四十七年之後為方伯三分天下<lb/>
　有其二其權重矣其勢崇矣其富貴將極矣而文王<lb/>
　自奉未嘗加於昔日不侈衣服不遑暇食不盤遊田<lb/>
　以伐其生蕩其志克綏期頤之夀非德勝其氣性化<lb/>
　其欲不為權勢富貴所變何以至此此文王之所以<lb/>
　聖歟<lb/>
周公曰嗚呼繼自今嗣王則其無淫于觀于逸于遊于<lb/>
<pb n="KR4d0198_WYG_022-19b"/>
田以萬民惟正之供<lb/>
　臣謂嗣王者指成王也則者法也淫者過也文王于<lb/>
　觀逸遊田不敢有所過為成王者當法其不過于觀<lb/>
　逸遊田也何謂觀如魯隠公觀魚于棠莊公觀社于<lb/>
　齊齊景公觀于轉附朝儛之類臧孫所謂不軌不物<lb/>
　曹劌所謂後嗣何觀而晏子所謂流連荒亡為諸侯<lb/>
　憂則觀之過也何謂逸如魯文公三不㑹同而怠于<lb/>
　邦交四不視朔而怠于布政作主稽緩而怠于練祭<lb/>
<pb n="KR4d0198_WYG_022-20a"/>
　太室屋壞而怠于宗廟自正月不雨至於秋七月而<lb/>
　怠于憂旱魯國失政自文公始則逸之過也何謂遊<lb/>
　如周穆王欲肆其心周行天下將皆必有車轍馬跡<lb/>
　焉秦始皇隋煬帝作離宫别館不知其數千乘萬騎<lb/>
　極意巡行百姓嗟怨以亡其國則遊之過也何謂田<lb/>
　如夏太康畋于有洛之表十旬不返為羿所奪羿又<lb/>
　不監冐于原獸忘其國恤而思其麀牡為浞所殺漢<lb/>
　武帝微行出獵夜過栢谷渇而求漿為主人所辱則<lb/>
<pb n="KR4d0198_WYG_022-20b"/>
　田之過也故于觀于逸于遊于田則必輕費妄用萬<lb/>
　民正供之常賦不足以給之而重斂於民民力窮困<lb/>
　弱者死溝壑壯者為盜賊莫與守其國家而欲與之<lb/>
　偕亡矣其初特欲為快樂耳其終至此此聖人所以<lb/>
　長慮却顧而戒之於其漸也<lb/>
無皇曰今日躭樂乃非民攸訓非天攸若時人丕則有<lb/>
愆<lb/>
　臣謂無皇者不敢自暇也不敢自暇曰姑為今日之<lb/>
<pb n="KR4d0198_WYG_022-21a"/>
　樂後日不為也今日為之心必好焉安能忘之後日<lb/>
　欲不為得乎若曰姑為今日之樂耳則是逸意已萌<lb/>
　民心不從天意不順下得罪於民上得罪於天如此<lb/>
　之人大有過咎也若順也丕大也民以力事其上艱<lb/>
　難孰甚焉而我以躭樂臨之彼肯服乎杜牧之曰使<lb/>
　天下之人不敢言而敢怒者非民攸訓之謂也天行<lb/>
　健一日一夜周三百六十五度凡物之健者無以加<lb/>
　之故君子自强不息上法乎天畏天之威憲天聰明<lb/>
<pb n="KR4d0198_WYG_022-21b"/>
　庶乎其能則之也茍躭樂暇逸弗克若天天其眷顧<lb/>
　乎書曰紂自息乃逸天罔愛于殷非天攸若之謂也<lb/>
　天所不順民所不從人君之過咎無大於此矣凡此<lb/>
　皆以情慾自恕謂一日躭樂不足為害者也人情猶<lb/>
　水耳隄防謹固則水不得洩一有蟻穴之漏則千丈<lb/>
　之隄百尺之防亦將潰矣禮法嚴備則情不得放一<lb/>
　有自恕之意則經禮三百曲禮三千亦將廢矣故臣<lb/>
　竊謂無逸之君未有不謹於禮者能克己復禮逸何<lb/>
<pb n="KR4d0198_WYG_022-22a"/>
　從生乎<lb/>
無若殷王受之迷亂酗于酒德哉<lb/>
　臣謂紂之無道後世言惡者必稽焉周公方稱文王<lb/>
　之聖又及商紂之惡無乃不類乎葢人心無常也操<lb/>
　之則存舍之則亡罔念則狂克念則聖使成王聽周<lb/>
　公之訓則有及於文王之理使成王而忽周公之訓<lb/>
　則有同於商紂之道葢中人之性可上可下惟有志<lb/>
　之君乃能自克焉耳齊小白用管仲則九合諸侯一<lb/>
<pb n="KR4d0198_WYG_022-22b"/>
　匡天下用䜿刁易牙則身死在殯四隣謀動其國家<lb/>
　唐明皇用姚崇宋璟則海内晏然幾致刑措用李林<lb/>
　甫楊國忠則失國播遷出咸陽四十里而無食是故<lb/>
　明主兢兢憂畏必近君子必逺小人不諱亂亡不惡<lb/>
　逆耳雖比已為丹朱如禹之於舜方已以商紂如周<lb/>
　公之於成王亦所樂聞而喜聽銘心而永戒是以不<lb/>
　至於亂亡而能保其安逸也<lb/>
周公曰嗚呼我聞曰古之人猶胥訓誥胥保惠胥教誨<lb/>
<pb n="KR4d0198_WYG_022-23a"/>
民無或胥譸張為幻<lb/>
　臣謂古之人者周公稱往昔聖賢君臣也胥者相也<lb/>
　相誥訓以事而相啟迪相保恵以德而相安和相教<lb/>
　誨以道而相成就君有過舉臣則正之而無隠臣有<lb/>
　未盡君則求之而不蔽各務展盡不事形迹讒言不<lb/>
　入譖愬不行上下交而志意通物理明而人情達小<lb/>
　民所以不敢相與譸張為幻以誑惑其上也譸張誑<lb/>
　也幻惑也凡姦憸之人欲誑惑其上者必因其所好<lb/>
<pb n="KR4d0198_WYG_022-23b"/>
　惡之偏而入其說貪則誘之以貨財怯則導之以畏<lb/>
　懦是非不明則變亂邪正以遂其私賞罰不當則誣<lb/>
　罔功罪以壞其政自旁人觀之猶幻師施迷人之術<lb/>
　顛倒反易亂其耳目被幻者初不自覺乃以為誠然<lb/>
　是可歎也憸姦之人多矣周公欲成王不為所惑則<lb/>
　莫如受忠良之訓告求吉士之保恵師賢哲之教誨<lb/>
　姦憸逺屏誑惑何因而至哉<lb/>
此厥不聽人乃訓之乃變亂先王之正刑至于小大民<lb/>
<pb n="KR4d0198_WYG_022-24a"/>
否則厥心違怨否則厥口詛祝<lb/>
　臣謂正刑者正法也詩稱文王曰刑于寡妻古之王<lb/>
　者知命之不長是以為之律度陳之藝極引之表儀<lb/>
　告之訓典以遺後嗣保其國家所謂正法也後嗣之<lb/>
　賢者則監于成憲後臣之賢者則謹守前規天下所<lb/>
　以治安民心所以不怨謗言所以不作也至其子孫<lb/>
　不知前人之艱難不知小人之依恃不聽訓誥保惠<lb/>
　教誨之言於是姦憸之人因其所好而訓之曰先王<lb/>
<pb n="KR4d0198_WYG_022-24b"/>
　之法何必固守而不變也時既不同事與時並有損<lb/>
　有益同歸于治而已世主甘心而不察於是先王正<lb/>
　法自大至小無不更改違道咈民茍便一切之欲天<lb/>
　下騷動民不得安怨讟並興入於大亂而莫可捄止<lb/>
　矣原其所以皆出於人主自聖輕忽其臣不求忠良<lb/>
　以胥訓誥不求吉德以胥保惠不求賢哲以胥教誨<lb/>
　而姦憸之人譸張為幻故耳往在熙寧欲大有為王<lb/>
　安石譸張新法之說而為幻往在崇觀欲承考志蔡<lb/>
<pb n="KR4d0198_WYG_022-25a"/>
　京譸張紹述之說而為幻往在宣和欲文致太平王<lb/>
　黼譸張享上之說而為幻往在靖康欲好邊疆耿南<lb/>
　仲譸張講和之說而為幻皆以一言中人主之欲馴<lb/>
　致禍釁塗炭生民家國兩亡豈不痛哉方姦憸在位<lb/>
　之時與其徒黨唱和響應欺罔其君以竊富貴而志<lb/>
　士仁人觀之於隠微側陋之中與世俗幻師以術誑<lb/>
　惑迷人而取其金錢見笑於旁觀者無以異也前車<lb/>
　已覆後車當戒臣敢因是有獻焉臣聞天下有至正<lb/>
<pb n="KR4d0198_WYG_022-25b"/>
　之理自有天地生人以來至於今日不可改者存之<lb/>
　則為正心行之則為正道言之則為正論盡之則為<lb/>
　正人先王用是建立注措而謂之正法也何謂正天<lb/>
　尊地卑君臣之義不可易也比年以來縉紳大夫忘<lb/>
　君臣之義譸張為幻者又有甚焉尤可駭懼邦昌僭<lb/>
　君入尸天位天下大變也從之者則譸張為幻謂能<lb/>
　存宗廟活百姓矣苗劉握兵謀為簒逆天下大變也<lb/>
　助之者則譸張為幻請録用其黨使言者勿論矣豫<lb/>
<pb n="KR4d0198_WYG_022-26a"/>
　賊挾敵竊汙京邑天下大變也許之者則譸張為幻<lb/>
　欲通書問講隣好受禦餽以免其討矣稽之古訓無<lb/>
　有是事特出於庸人懦夫偷生茍活為持禄保位之<lb/>
　計滅三綱毀五常而不顧變亂先王之正法豈不逆<lb/>
　理之甚乎陛下深思所以致此者而求忠良相訓告<lb/>
　求吉德相保惠求賢哲相教誨愛日惜時不自暇逸<lb/>
　則所言所行無非正法而譸張為幻者猶雪見晛亦<lb/>
　何所施其說哉不然正法消亡邪法熾甚非國家之<lb/>
<pb n="KR4d0198_WYG_022-26b"/>
　福也<lb/>
周公曰嗚呼自殷王中宗及髙宗及祖甲及我周文王<lb/>
兹四人迪哲<lb/>
　臣謂哲者智也迪者由也由其天稟之智不以私欲<lb/>
　昏之則其明不蔽所以人莫得而欺之也中宗髙宗<lb/>
　祖甲文王四人者葢嘗苦其心志空乏其身行拂亂<lb/>
　其所為矣所以動心忍性兢兢業業不敢少有逸豫<lb/>
　故其智慧日開情偽盡知天下之理無不昭晰彼譸<lb/>
<pb n="KR4d0198_WYG_022-27a"/>
　張為幻者莫得投其隙葢無逸之功也哲非人所能<lb/>
　乃天所命也天命之而人不能自迪猶鑑之不拭塵<lb/>
　愈集之猶井之弗汲泥愈汩之則昏然而已矣傳說<lb/>
　告髙宗當念終始常主于學惟學可以順志于理能<lb/>
　務時敏速而不怠則其修勉乃有所至此亦迪哲之<lb/>
　道也故董子曰强勉學問則聞見博而智益明勉强<lb/>
　行道則德日起而大有功此皆聖賢之格言人主所<lb/>
　當自克以行之者也<lb/>
<pb n="KR4d0198_WYG_022-27b"/>
厥或告之曰小人怨汝詈汝則皇自敬德厥愆曰朕之<lb/>
愆允若時不啻不敢含怒<lb/>
　臣謂自常情觀之以小人而敢怨恨人君毁詈君父<lb/>
　罪不容於死此周厲王所以設監謗之官秦始皇所<lb/>
　以設偶語之禁或至於誅腹非戮反唇無所不至也<lb/>
　古之聖人所見廣大不自私其一身惟恐有一言一<lb/>
　事之不善故開闢言路使無壅蔽凡有口之人皆得<lb/>
　以其情上達故曰士傳言庶人謗商旅議于市工執<lb/>
<pb n="KR4d0198_WYG_022-28a"/>
　藝以諫夫惟如此是以身無擇行朝無粃政以成安<lb/>
　逸之功此周公所稱之意也皇大也大自敬德者責<lb/>
　已而不責人之甚也責已而不責人信美矣則將何<lb/>
　以驗之必曰朕之過失誠若是也心既樂聞之其形<lb/>
　於辭色者一無忿疾之可見也不特不敢含怒而已<lb/>
　夫然後人知其君納諫受言雖怨詈之至亦欣然接<lb/>
　之出於至誠而非矯飾四海之内皆將輕千里而來<lb/>
　告之以善而德庸有不至治庸有不成乎恭惟本朝<lb/>
<pb n="KR4d0198_WYG_022-28b"/>
　祖宗無不虚懷從善勉於改過所言言路未嘗蕪塞<lb/>
　太平百年自王安石得志好人之同乎已而惡人之<lb/>
　異乎已擯逺老成汲引輕薄風俗大壊蔡京繼之專<lb/>
　以朋黨一言禁錮忠臣義士或謂之詆誣宗廟或謂<lb/>
　之怨讟父兄或謂之指斥乘輿或謂之謗訕朝政行<lb/>
　之二十年天下之士不仕則已仕則必習為導諛相<lb/>
　師佞媚歌功頌德如恐不及防民之口甚于防川一<lb/>
　日戎馬在郊烟塵暗闕而人莫敢告也天下猶人之<lb/>
<pb n="KR4d0198_WYG_022-29a"/>
　一身言路猶闗膈也闗膈通則血氣流行而身體通<lb/>
　言路通則得失不蔽而政事治安石蔡京之化淪浹<lb/>
　乎三紀之外至今遺風餘俗未消殄也欲變革之在<lb/>
　陛下一人而已孔子曰天子有争臣七人雖無道不<lb/>
　失其天下以後世觀之劉安欲叛漢獨畏一汲黯而<lb/>
　不敢發使人主得如黯者七輩正色立朝昌言無隠<lb/>
　小人必退聽姦宄必息心豈特不失天下而已哉固<lb/>
　可以變危為安易亂為治矣又況能如周公所戒普<lb/>
<pb n="KR4d0198_WYG_022-29b"/>
　受天下之言者乎<lb/>
此厥不聽人乃或譸張為幻曰小人怨汝詈汝則信之<lb/>
則若時不永念厥辟不寛綽厥心亂罰無罪殺無辜怨<lb/>
有同是叢于厥身周公曰嗚呼嗣王其監于兹<lb/>
　臣謂人君信譸張疾怨詈是不以堯舜自待而以周<lb/>
　厲王秦始皇為可法也小人善於誑惑者未有不以<lb/>
　告怨詈為小心茍入其說則必以萬乘之重而計較<lb/>
　曲直於匹夫之口不從長思念其為君之道其心褊<lb/>
<pb n="KR4d0198_WYG_022-30a"/>
　隘記過不忘罰無罪殺無辜天下之怨舉集之矣孟<lb/>
　子曰無罪而殺士則大夫可以去無罪而戮民則士<lb/>
　可以徙恐其漸及於己也賢人君子衆心之所與也<lb/>
　小人欲肆其姦必忌君子君子無罪可指則必反指<lb/>
　為小人匿言潛譛以中傷之或以為退有後言或以<lb/>
　為賣直歸怨或以為取名於外或以為朋比欺君其<lb/>
　術雖多大要不出此數者人主一怒小則謫罰大則<lb/>
　誅殺不知其實則無罪徒默受天下之怨也隋煬帝<lb/>
<pb n="KR4d0198_WYG_022-30b"/>
　嘗謂左右曰吾性不喜人諫臣下知之恣為譸張以<lb/>
　憂國者為怨以忠言者為詈宇文士及虞世基之流<lb/>
　以此取寵至於大難忽作兩臣終得自全而煬帝獨<lb/>
　尸其禍則以衆怨所叢不怨言者而怨聽者故也或<lb/>
　曰罰一無罪殺一無辜何遽至此臣應之曰自秦皇<lb/>
　隋煬觀之所殺固多其亡非不幸也自葛伯觀之則<lb/>
　以殺一童子而滅其社稷自啇紂觀之則以殺一比<lb/>
　干而失其天下然則繫殺罰之當否耳豈在多寡乎<lb/>
<pb n="KR4d0198_WYG_022-31a"/>
　周公戒王無逸而及此則以心昏志蔽讒邪得入者<lb/>
　皆生於好逸求安不知警懼浸淫及亂而罔覺也是<lb/>
　以反復言之驗於成王躬致太平則其著心服行之<lb/>
　效不可誣已<lb/>
　<lb/>
　<lb/>
　<lb/>
　<lb/>
<pb n="KR4d0198_WYG_022-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　斐然集巻二十二<lb/>
</p>
<p>
</p>
  </div>
</body>
</text>
</TEI>
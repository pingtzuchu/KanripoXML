<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻二十一</head> <lb/>
    <p>
<pb n="KR4d0198_WYG_021-1a"/>
欽定四庫全書<lb/>
　斐然集巻二十一<lb/>
　　　　　　　　　　　　　宋　胡寅　撰<lb/>
　　復州重修伏羲廟記<lb/>
古祭法之義有報而無祈非仁與智孰能與於此哉徳<lb/>
莫盛於五帝而包犧為首蓋三千餘嵗於兹矣景陵廟<lb/>
祀未詳肇始考聖徳之所建萬世衣被而不能違則有<lb/>
土有民者亦何時而不可祀耶昔司馬遷作本紀列黄<lb/>
<pb n="KR4d0198_WYG_021-1b"/>
帝顓辛堯舜五人焉其言曰孔子所告宰予儒者或不<lb/>
傳及春秋國語發明五徳繫姓章矣書缺有間乃時見<lb/>
於他説善乎予弟宏之論曰判古昔之昏昏當折衷於<lb/>
仲尼仲尼繫易厯叙制器致用兼濟生民者獨稱羲農<lb/>
黄帝堯舜氏蓋以是為五帝也而顓辛無聞焉大史公<lb/>
所載特形容之虚語爾烏得與羲農比也豈遷有見於<lb/>
尚書之斷自唐堯而無見於易之稱首包犧歟故凡論<lb/>
道議事一折衷於仲尼則無失者置仲尼而取儒者所<lb/>
<pb n="KR4d0198_WYG_021-2a"/>
不傳及它説為據未有能臻其當也然則今以包犧為<lb/>
五帝首蓋祖諸仲尼爾謹按包犧風姓生於成紀母曰<lb/>
華胥以木徳繼天而王號曰太昊都於宛丘河龍負圖<lb/>
帝乃則之畫八卦分三才通神明之徳類萬物之情以<lb/>
著開物成務之道龜為卜蓍為筮時方洪荒人民呿吁<lb/>
禽獸同居未知倫理養生帝始推擇聖賢可共代天工<lb/>
者得金提鳥明視默紀通仲起陽侯以為輔佐始有書<lb/>
契代結繩之政始建官分職以龍紀名布之天下統民<lb/>
<pb n="KR4d0198_WYG_021-2b"/>
治事始教民稼穡用儷皮為禮始敎民作網罟佃漁豢<lb/>
馬牛羊豕狗雞充庖厨薦神祗在位百有一十年羣生<lb/>
和洽各安其性民到於今䝉頼日月之實非虚語也可<lb/>
謂盛徳也哉是宜載之祀典昭其報於罔極矣嗚呼漢<lb/>
唐而後道術不明異端並作學士大夫昧於鬼神之情<lb/>
狀凡戕敗倫理耗斁斯人下俚淫祠巫祝所託以竊衣<lb/>
食者則相與推尊祗奉徼冀福利至於古先聖帝明王<lb/>
有功有徳仁人義士輔世導民不可忘也則或堙沒而<lb/>
<pb n="KR4d0198_WYG_021-3a"/>
莫之承或文具而致其享郡邑長吏政教不善感傷和<lb/>
氣一有水旱蟲火之災顧汲汲然族緇旅黄擎跪數拜<lb/>
謁諸偶像適㑹災變自止因即以為土木之賜禳禱之<lb/>
效日滋日迷正禮大壊復守焦侯惟正秉心純撫民惠<lb/>
在郡三嵗人和年豐紹興十二年合宫赦令詔長吏修<lb/>
繕境内祠廟侯曰莫先於包犧氏矣鳩工藏事肅給告<lb/>
成有尊報之誠心無希望之諂意庻㡬於知古道憫俗<lb/>
失良二千石也乃推明帝徳之本列號之正經史是非<lb/>
<pb n="KR4d0198_WYG_021-3b"/>
使刻之堅珉以示來者<lb/>
　　永州重修學記<hi>甲子春</hi>
學孰難莫難於知道徳之本性命之正幽明之故死生<lb/>
之説鬼神之情狀矣今夫該洽九流攝貫百氏或有問<lb/>
焉其應如響强記者能之鋪張事物陶冶情思雄竒妙<lb/>
麗不專一長工文者能之莅官賦政以吏為師在邑最<lb/>
邑在國最國敏才者能之善斂散析秋毫充府實庫流<lb/>
錢地上足心計者能之揮羽扇仗將鉞指縱授略戰勝<lb/>
<pb n="KR4d0198_WYG_021-4a"/>
攻取有智勇者能之是皆秦漢而後時所必用人所鮮<lb/>
能者試考諸仲尼之教於門弟子嘗以此品目之矣而<lb/>
未之詔也仲尼豈不通世務固使門弟子為椎朴無用<lb/>
之器以見誚於便儇皎厲之俗哉蓋治其難則振領而<lb/>
裘舉澄源而流淸安於所易則耳目鼻口不可相借官<lb/>
而私意小智僥倖成功自以為是不合於道理者衆矣<lb/>
是故有志之士所存必大所期必逺譬彼涉海必窮其<lb/>
源譬彼登山必造其極凡外營末趨人所共騖無與乎<lb/>
<pb n="KR4d0198_WYG_021-4b"/>
我者一不留於太靈之舍顧且囂囂然誦詩書親師友<lb/>
反躬内省若不皇暇惟思知所當知而未知者勉所宜<lb/>
能而未能者如飢不可不食渴不可不飲也昔者誠然<lb/>
寐今者蘧然覺天高則著明動氣必麗焉地厚則流形<lb/>
賦生必託焉經綸酬酢輔相裁成之具蓋未始出吾宗<lb/>
無所求而不得無所處而不當則豈直智効一能才周<lb/>
一事區區見役於人交累於物老身童豁而不悔哉至<lb/>
於此必也釋然而笑曰鄒魯埀訓固不使我為覔舉干<lb/>
<pb n="KR4d0198_WYG_021-5a"/>
禄之用貧賤富貴命不可易者又何暇商得喪較利害<lb/>
戚戚而不欣欣也蓋飯疏飲水敝褐緼袍曵履而歌商<lb/>
頌鼓琴而思文王優哉游哉聊以卒嵗而已矣余曩者<lb/>
假守零陵郡嘗與士人講此又時作問目以求起予之<lb/>
益愛其勤勸者衆往往固窮恥為非義大抵遺風餘韻<lb/>
自三國以來人物表見於世理亦宜然也紹興十二年<lb/>
六月予奉祠埀去官有詔㫖令郡邑修復黌宇交代羅<lb/>
侯適至即因舊而增新之數數致書述二三子之請欲<lb/>
<pb n="KR4d0198_WYG_021-5b"/>
余一言以記本末夫有天下國家者不可一日而無學<lb/>
城闕之刺園蔬之誚廢毁為異則建置為常春秋之法<lb/>
凡文章制度克合典禮者常事也常事不書故於首善<lb/>
之化不敢施贊詞而於樂泮之觀不復薦諛語獨以鄙<lb/>
陋竊聞於先生君子者為靑衿申言之夫道徳有本而<lb/>
非殄彛倫也性命有正而非趨空寂也幽明有故而非<lb/>
天地之外復有天地也死生有説而非受形輪轉人獸<lb/>
同區也鬼神有情狀而非居處姓氏言語主掌之可名<lb/>
<pb n="KR4d0198_WYG_021-6a"/>
可接也不溺於此而得之可謂善學也已必於此求之<lb/>
適越而北轅歟曰吾於此得之畫餅而療饑歟<lb/>
　　祁陽縣學記<lb/>
祁陽令吕君堅中修書遣縣學講書周度來言縣東有<lb/>
先聖廟與浮屠氏居為鄰浮屠氏懐侵奄之計已久㡬<lb/>
廢而他徙者屢矣頼二三學子力爭而䕶存之堅中承<lb/>
乏邑事惟念敎化之本方欲增葺黌舍招徠後進㑹有<lb/>
詔㫖州縣學盡復置即諭士勸民稱力効助甫再閲月<lb/>
<pb n="KR4d0198_WYG_021-6b"/>
告成一新且叙二三子之意謂予嘗守是邦而記零陵<lb/>
東安之學矣斯邑也奚可以無述予不得辭則為之言<lb/>
曰建學校者必祀先聖示道業之有所宗也天下同知<lb/>
宗孔氏然自孟子而後曠千餘載居仁由義徳業備成<lb/>
卓然而為斯人之先覺者不越數君子而已是誠宜師<lb/>
而學士大夫鮮克師焉或且悻悻然曰孰為數君子吾<lb/>
知師孔氏而已予竊惡其説託是而濟非也今有人生<lb/>
乎遐方下域而欲至乎王者之國都必得知王都之所<lb/>
<pb n="KR4d0198_WYG_021-7a"/>
在者引而導之庻乎其可至焉弗逮中人之資豈特下<lb/>
域之比也孔氏之堂室豈特王都之逺也乃從未嘗知<lb/>
者導吾而前其不迷津而㝠途入叢棘而陷大澤也㡬<lb/>
希故欲學孔氏必求深乎孔氏之術居仁由義徳盛業<lb/>
大者志而潛之講而明之精而深之然後孔氏之堂室<lb/>
邇而弗逺造而弗差也昔者仲尼無位以行其道則綱<lb/>
紀典籍埀範來世雖然於易則繫之而已於書則序之<lb/>
而已於詩則刪之而已於禮樂則正之而已未嘗作也<lb/>
<pb n="KR4d0198_WYG_021-7b"/>
年七十致大夫而老道必不行矣乃始筆削魯史之文<lb/>
作為大典曰吾志在春秋是則易詩書禮樂前聖之所<lb/>
同而春秋仲尼之所獨也使仲尼君天下而南向為公<lb/>
師而北面所以經斯世燮大化致隆平而頌淸廟六五<lb/>
帝而四三王者不出乎春秋之志矣今也宗孔氏而廢<lb/>
春秋是猶子而叛父臣而背君尚稱闕里之門人耶宗<lb/>
孔氏而不知春秋於是以莊老為真以瞿曇為妙以稱<lb/>
貸取息為迓衡之王政以李斯小篆為道徳之㣲㫖劇<lb/>
<pb n="KR4d0198_WYG_021-8a"/>
秦美新者謂之合變厯相五代者謂之知道發於其心<lb/>
害於其亊與王衍淸談之禍異軌而同轍亦云酷矣本<lb/>
夫強項穿穴失所依歸無指南瞻斗者鄉導乎其前故<lb/>
顛倒謬亂至此極也是豈足以為人師邪彼既撰而無<lb/>
師吾又師之而不悟其非所宜師則亦將顛倒謬亂有<lb/>
甚於彼者矣和靖先生侍講尹公受道於河南夫子聖<lb/>
上尊其徳樂其義擢從布衣置之經帷俾發明論孟以<lb/>
啓告其進與退皆可法也吕君摳衣服勤尹公左右實<lb/>
<pb n="KR4d0198_WYG_021-8b"/>
有年數今以其行學試之政事則凡聖賢傳付師弟子<lb/>
授受當為二三子精言而深啓之使䕶存廟宇增葺黌<lb/>
舍不為虚文美觀而絃歌之聲學道愛人之效有光於<lb/>
武城異日英材秀民無待而興雖中人懦夫猶能敦亷<lb/>
恥勵風操可謂曰士則斯文也刻諸金石而無愧矣<lb/>
　　成都施氏義田記<lb/>
古明王之治計口授田俾人人各給乎衣食無甚貧甚<lb/>
富之患貧者不至於無以自存而富者不至於越制踰<lb/>
<pb n="KR4d0198_WYG_021-9a"/>
度兼人所養故井田之法以義取利公天下而致和平<lb/>
者也自秦開阡陌廢疆理用智力雄厚自封殖斯民則<lb/>
之交騖於物欲不極不已稽考後效城復於隍象焚其<lb/>
身貴賤雖殊其致一也唐虞封建侯邦其大小以里斷<lb/>
見於禹貢之書里則井地也周衰強吞弱衆奄寡千八<lb/>
百國併為六七此六七君猶未厭於心肆其詐謀礪其<lb/>
鋒刃殺人盈野流血成川而嬴氏為尤甚卒之未有不<lb/>
反及其所甚愛者蓋棄義爭利利壅則害從之天虧盈<lb/>
<pb n="KR4d0198_WYG_021-9b"/>
人好謙理所必然爾孟子深原其本以救其末極言義<lb/>
之不可不務利之不必圖而以正經界為仁政之先誠<lb/>
令有天下國家者皆以義為利分辨志定不至於猜嫌<lb/>
憎疾奪攘賊殺而相與安乎交足無求之域豈不善哉<lb/>
漢唐而後士大夫家能維持累世而不敗者非以淸白<lb/>
傳遺則亦制其財用著其禮法使處長者不敢私為卑<lb/>
者不敢擅凡祭祀燕享喪婚交際各有品節出分出贅<lb/>
之習不入乎其門而相養相生之恩浹洽於其族也今<lb/>
<pb n="KR4d0198_WYG_021-10a"/>
夫一鄉之師使東家窶西家厚行道必譏其頗况乎一<lb/>
家之聚伯也羨粱肉厭紈綺而叔也糠覈藍縷不免於<lb/>
飢寒心其謂何故善推其所為者由良心而充之本朝<lb/>
文正范公置義庄於姑蘇最為縉紳所矜式自家而國<lb/>
則文正公先天下之憂而憂後天下之樂而樂可知己<lb/>
吾同年兄左史施公揚休家素貧逮仕受禄共承甘㫖<lb/>
之外儉節而儲餘并其室齎送之奩辛勤積累二十餘<lb/>
載然後得田六百畝既資其弟及其從昆季矣又念經<lb/>
<pb n="KR4d0198_WYG_021-10b"/>
逺之計復割二頃為義田遵文正公舊規刻諸石而以<lb/>
予早同硯席知其孝友奮立之艱也俾為文以記焉予<lb/>
申言之曰聖賢自一衣食一居處之㣲而興澤被四海<lb/>
並育萬物之政者理義而已矣貪人鄙夫損彼益我謂肥<lb/>
其家乃隕其宗不利之究起於為利揚休亹亹蹈善<lb/>
景行前修以燕雲來夫豈茍然哉嗚呼不井地不封建<lb/>
不足以寢兵措刑保國而長世斯道也安知不有能復<lb/>
之者有能復之豈獨士大夫不必置義田而已哉然范<lb/>
<pb n="KR4d0198_WYG_021-11a"/>
公舊規亦庻㡬乎革薄從忠合族於悠久勿替引之則<lb/>
施氏子弟之任也<lb/>
　　武夷桂籍記<lb/>
古者取士雖多術大要有三曰徳進曰事舉曰言揚兩<lb/>
漢而上由前之二而能言者因以顯唐以來用後之一<lb/>
而才行者隨以奮然則奏言取士雖非得人之本倘詢<lb/>
之有道考之有權度詞樸而義正者不見遺藝工而理<lb/>
乖者無幸中則方諸度徳量能者亦不至甚失故進士<lb/>
<pb n="KR4d0198_WYG_021-11b"/>
科自唐中葉至本朝為最貴而元徳顯功計安宗社躋<lb/>
世隆平者光明碩大繼武輩出如二十八宿經紀乎天次<lb/>
森羅乎太淸而作為文章擅名天下之士反不多得僅<lb/>
晨星寥落相望焉乃有鼓篋操觚一趨試席睨棘闈出<lb/>
入之密且嚴也則浩然太息以為待己輕賤拂衣去之<lb/>
終其身斯人也視伏光範門三上書仰首鳴號者不啻<lb/>
賢矣曾未思三嵗一科天子先期下詔申勸舉子使亹<lb/>
亹勉焉以待有司之問將及期命部使者擇主文官即<lb/>
<pb n="KR4d0198_WYG_021-12a"/>
其州闢場以程之其限紓其法精其道公其預選者姓<lb/>
名文字上於宗伯於其行也郡守設賔筵勸為之駕歌<lb/>
鹿鳴以遣之明年春羣試於春官於是時主文柄者朝<lb/>
廷益加擇其預選者士林益稱之曰能矣天子尚慮其<lb/>
未詳也親御廣除策以經史當世之要務而提衡持鑑<lb/>
則又北門西掖蘭省蓬山一時英彦之極品奏申夜半<lb/>
上質明法駕坐雲帷臨香案大臣啓巻讀所對策臚傳<lb/>
姓名而賜之第錫之服蓋日下昃君與臣不敢倦既再<lb/>
<pb n="KR4d0198_WYG_021-12b"/>
拜出則頒少府金錢俾集期而館處越旬時勅太官供<lb/>
具太常張樂侍從近臣為獻主酒中遣中貴人賫御製<lb/>
詩章就賜舉首以下諭以致身事主之意益寵光之然<lb/>
後入吏部籍而器使加焉於是取士之禮畢其文實縟<lb/>
篤如而或者顧謂俟已輕賤不亦賢者過之也與是故<lb/>
進士設科功業如韓范徳行如司馬道學如程張文章<lb/>
如廬陵臨川南豐眉山數君子其究雖殊途其俶也皆<lb/>
由此其選也科目之貴重於世夫豈茍然哉建州七縣<lb/>
<pb n="KR4d0198_WYG_021-13a"/>
每應書者率四千而贏崇安固里絃閭誦家詩户書之<lb/>
邑也自淳化三年張倣始登第迄今纔六十有四人以<lb/>
設科之年應書之數大略計之無慮數十百人而得一<lb/>
豈科目貴則得之艱亦其理宜歟嗚呼此六十四人者<lb/>
其通塞顯晦與其賢材稱否或逺矣不得而知其近者<lb/>
鄉老先生所見所聞祖之所逮聞亦班班可道也山川<lb/>
英淑之氣蜿蟺磅礴未嘗間息則何世而無材去古雖<lb/>
益逺出於人心者猶在我欲仁斯仁至矣則何材而不<lb/>
<pb n="KR4d0198_WYG_021-13b"/>
可就後來之秀以一鄉取友為未足又尚論焉於此六<lb/>
十四人是非去取豈特三行一師而已哉况明天子留<lb/>
神校序善養樂育承學韋布追琢其章必有瑰偉傑特<lb/>
雖習詞藝而詞藝不能局雖由科舉而科舉不能拘者<lb/>
是謂竒材逺器可以主盟斯文扶持皇極為聖時之瑞<lb/>
則斯記也且將續書又書不一書蓋與我宋相昭乎永<lb/>
世矣<lb/>
　　建州重修學記<lb/>
<pb n="KR4d0198_WYG_021-14a"/>
建州守張侯銖伻來以書繪示泮宫新成之狀曰天子<lb/>
偃武修文留神敎化凡庠序之事已廢缺頹靡者咸振<lb/>
舉之仰惟明倫善俗徳意宣渥銖也既幸於欽承詔㫖<lb/>
而前後三漕使徐公馬公范公請於朝給錢二千萬聽<lb/>
郡司委吏屬敦匠董役告成藏事如圖所冩此侯藩大<lb/>
典也當書而君建人也能為建人書之否乎寅曰是則<lb/>
不敢辭其如樸學不文請改屬能者既再三不獲命乃<lb/>
次比所見聞而言曰吾鄉山川竒秀土狹人貧讀且耕<lb/>
<pb n="KR4d0198_WYG_021-14b"/>
者十家而五六三嵗大比於春官奏名射策視諸方取<lb/>
數為多蓋自唐常衮觀察本道以文藝興勸而昌黎先<lb/>
生表著歐陽詹之行義警動後進至於今而益盛風移<lb/>
俗易其來逺矣本朝學法無慮數變元豐中賜建州學<lb/>
田十頃增其序宇崇寧舍選之制隆洽則又斥大而華<lb/>
侈之嵗在丁未蕩於内訌紹興二年秘閣劉侯子翼來<lb/>
作守埽土剏立累政相因亦既就緒甲子五月巨浸冒<lb/>
城摧擊漂散其獲存者獨大成殿爾自是徐公經其始<lb/>
<pb n="KR4d0198_WYG_021-15a"/>
馬范二公圖厥中而張侯成厥終起乙丑之春盡冬十<lb/>
月為一堂十二齋閎廡庖庫成備最後建教官寓舍而<lb/>
峙閣其北以貯御書經籍雲漢之章與洙泗之風昭回<lb/>
薰播作新多士摳衣負笈來遊來處者䝉幸至厚一時<lb/>
盛觀震耀甌粤是可記也古之學者必有師師弟子莫<lb/>
嚴於顔氏子之於仲尼故始入學必釋奠用幣春若秋<lb/>
仲月上丁日必釋奠大合樂今學者往往訾病後世以<lb/>
為無足師也顧乃大言曰吾知師孔子而已茫乎泛然<lb/>
<pb n="KR4d0198_WYG_021-15b"/>
涉波而窺藩問其潛心請事就有道而正焉者謂何則<lb/>
瞠莫置對豈不忤於事師之名而歉夫為弟子之實也<lb/>
乎昔者顔氏子不遷怒不貳過不逺復不違仁見稱於<lb/>
聖人以為無能繼之者而回之自述則知堅高之難及<lb/>
而致鑽仰之功見卓爾之難親而興瞻忽之歎師弟子<lb/>
之相期如此彼於功蓋天下名載終古未數數然也况<lb/>
下此者寧足道耶一日問為邦聖人遂舉四代之美治<lb/>
兼一王之成法而告之是所以宰制大物弛張質文陶<lb/>
<pb n="KR4d0198_WYG_021-16a"/>
動植於中和措烝民於禮樂其事偉矣自世俗觀之瓢<lb/>
飲簞食蕭然陋巷孜孜克己之人而能與於此豈不大<lb/>
有徑庭乎曾不知理義悦心則關百聖俟千載而無疑<lb/>
權度在我則稱輕重揆長短而靡忒其舍藏之泊爾用<lb/>
行之粲然亦直寄焉耳然則學而成是徳用而見是效<lb/>
譬夫藝黍稷稻粱者不生荏菽麻麥之實决也河出崑<lb/>
崙則必經營中國而入於大海矣寅嘗即是以求學者<lb/>
之失蓋不尚志而親師一也膠陋䕶舊憚於擇善一也<lb/>
<pb n="KR4d0198_WYG_021-16b"/>
指記誦詞藻為事業一也用於覔舉干禄而已矣一也<lb/>
不得之或歎儒冠誤身弃而他從一也既得之視故習<lb/>
猶兔蹄蟬蜕焉一也効官庀職以柱後惠文支梧一切<lb/>
謂政材學術本自異科一也進乎此者知有上達之理<lb/>
矣乃不探索於語孟之㣲易之㡬詩之深書之要春秋<lb/>
之奥則取遁辭小道兀焉而宅心一也嗚呼豈無抗志<lb/>
大慮凌高厲逺晞顔苦孔之徒與誠得其門造其堂嚌<lb/>
其胾雖謂後世咸無足師而吾直以仲尼為師何不可<lb/>
<pb n="KR4d0198_WYG_021-17a"/>
之有寅既為侯記學之廢興又申言此以告子佩之同<lb/>
志者侯不以為言之贅也則請鑱之石<lb/>
　　麟齋記<hi>丙寅</hi>
麟龍鳳龜動物之殊尤者耳既以靈目之又稱瑞焉太<lb/>
平而後見非若凡物可力致也今易得莫如龜而龍也<lb/>
人亦多見之惟麟與鳳則自周已來未嘗有覩其羽毛<lb/>
色象者漢獲一角獸為之改元獸之一角者衆矣又安<lb/>
知麟之不兩角而斛觠䚘觡也故史氏曰獲一角獸蓋<lb/>
<pb n="KR4d0198_WYG_021-17b"/>
麟云者弗然之詞也惟鳳亦然宣帝時鳳凰婁集而少<lb/>
府宋疇因譏被貶不待後世然後知其為鶡爵矣孝宣<lb/>
治號中興然任刑餘尚法律不以中車府令為龜監四<lb/>
三良臣死非其罪而風俗尤薄水旱災異見於魏相之<lb/>
奏决不足以震珍産効九苞又况茂陵多欲奢泰窮兵<lb/>
四伐海内虚耗盜賊半天下㡬與祖龍同轍麟何為而<lb/>
至哉故必聖如虞舜簫韶九奏而後鳳凰來儀必道如<lb/>
文王關雎之化成而後麟為之應不可誣也由是觀之<lb/>
<pb n="KR4d0198_WYG_021-18a"/>
史載龍見於某江某水某井中當時以為美談者殆亦<lb/>
可豢之龍必非神龍而九疇所寓禹貢所錫寧王所寶<lb/>
之大龜定非卜人朝鑽暮灼枯腸朽骨之凡龜蓋物有<lb/>
同類而殊能者宰予所以興㧞萃之嘆也大龜神龍真<lb/>
鳳之不浪出審矣然則魯哀公之時周公之衰已久於<lb/>
是而獲麟何也曰麟非為魯哀乃為仲尼耳仲尼大聖<lb/>
之人也春秋聖治之法也以大聖之人立聖治之法雖<lb/>
享帝於郊未足以方其精神之所感動也雖升中於天<lb/>
<pb n="KR4d0198_WYG_021-18b"/>
未足以喻其和氣之所薰蒸也四靈皆至然後為宜曾<lb/>
是一麟而曰多乎惟麟為仲尼出所以仲尼識之不為<lb/>
魯哀公出所以魯人不識也仲尼厯聘七十餘國無所<lb/>
鈎用高蹈如耦耕貴卿如武叔從游如㣲生畝多智如<lb/>
晏嬰皆不能知也而麟乃獨知之謂彼不知者不如一<lb/>
麟是人而不靈也烏乎可謂彼聰明辯達萬物之靈也<lb/>
而曾不知孔子是果麟之弗若也烏乎不可麟乎麟乎<lb/>
得不為靈智之瑞乎韓退之曰麟之形不類非若馬牛<lb/>
<pb n="KR4d0198_WYG_021-19a"/>
犬豕豺狼麋鹿然故雖有麟亦不知其為麟也又曰麟<lb/>
之為麟以徳不以形然説麟之詩者謂其角端有肉無<lb/>
事於觸而其趾不踐生草其定題也亦必有異焉此既<lb/>
言其形矣若其徳非神靈智識何以名之先儒謂仲尼<lb/>
感而作春秋曰麟出非其時聖人以自况此説非也仲<lb/>
尼述憲乎帝王詔教乎萬代豈以身之不遇感而著書<lb/>
與憤世疾邪者比正使麟適不出春秋遂不作乎故知<lb/>
春秋非本於麟蓋經濟無施而寓於筆削性命道徳莫<lb/>
<pb n="KR4d0198_WYG_021-19b"/>
不中正禮樂法度莫不備善俊良賢傑莫不章陟讒惡<lb/>
慝姦莫不討棄璣衡七政莫不齊叙山川動植莫不繁<lb/>
廡横目黔首莫不率化蠻夷戎狄莫不賔服厥志既定<lb/>
同符於堯舜成康為天下萬世太平熙洽之原於是麟<lb/>
出而為之祥應此理昭灼炳著無可疑者以為未然則<lb/>
亦未得其門不嚌其胾耳沙陽張時子發治春秋學以<lb/>
麟名其所居齋謁余記之子發潛心日久聖人宏規大<lb/>
用妙意精義當自得之予無以進焉姑為麟説以表其<lb/>
<pb n="KR4d0198_WYG_021-20a"/>
在棷之珍而篤其下帷之趣云<lb/>
　　㑹享亭記<lb/>
太史公叙九流而隂陽家與其一至唐吕才乃立論非<lb/>
之夫此二端各有㫖趣司馬氏蓋取天地之大經弗順<lb/>
之無以為綱紀故曰不可失也吕才則摘摽末習背禮<lb/>
害義之事正子長所謂拘而多畏未必然者今以耳目<lb/>
所覩記幽明吉凶之效稽諸青囊撥沙諸説得失參半<lb/>
則其得者豈皆幸而中邪或曰人之興衰非智力所能<lb/>
<pb n="KR4d0198_WYG_021-20b"/>
為其形數氣燄適相值㑹爾或曰砥礪之石不孕和璧<lb/>
培塿之地不生杞梓是各一道也余遊武彛自崇安挾<lb/>
溪而南過芹口西望有山甚尊指以問居人對曰是名<lb/>
為研山乃甪里先生弟子華子期學仙之地墨池丹竈<lb/>
今尚無恙圖經可考也其下則高平范氏舊隱而先世<lb/>
宅兆在焉遂渡溪西行五六里至山麓見一峰巍然妥<lb/>
肩而揚衣袂冡塋所据在三岡内抱宛宛間左右巒陵<lb/>
起弭拱顧大勢隆傑中襟舒夷百祀喬林翠紺濃鬱芹<lb/>
<pb n="KR4d0198_WYG_021-21a"/>
水帶右阜前注於崇川予與范氏世交契也攝齊登隧<lb/>
修恭㑹享堂上周覽泛觀而歎曰古稱佳城不是過矣<lb/>
維范氏自太傅公以儒學起家仕不亨遂而五子森然<lb/>
為盛時聞人羽儀省臺步武廊廟各奮所長蜚聲騰實<lb/>
其後來秀諝嶄嶄輩出夫豈偶然無所自乎公雖居方<lb/>
城著姓五六十年而孝謹行乎閨門奉先尊祖之念奕<lb/>
葉濟美是故此堂由政和辛卯嵗長子祕閣而次遵用<lb/>
治命建立直太子少保墓前而少保寵贈之命則戊戌<lb/>
<pb n="KR4d0198_WYG_021-21b"/>
嵗右丞初拜疏恩及祖之彛典也後二十八年秋七月<lb/>
祕閣子寅秩元作將漕甌粤衣繡故里復加締葺以永<lb/>
祠事子孫繩繩有舉無墜嗚呼盛哉元作知予過而下<lb/>
馬以修堂本末見託紀述予考諸禮廟以存神墓藏體<lb/>
魄神伸魄死聖人達之故古者有廟享無墓祭而後世<lb/>
道晦禮失以寒食拜掃為達孝之典常先儒因謂禮雖<lb/>
未之有亦同乎俗而不害於理此説將以誘夫不知追<lb/>
逺者耳非經禮也然則昭榮祖考之道必區區然俎豆<lb/>
<pb n="KR4d0198_WYG_021-22a"/>
之於丘墟尸祝間而後為慊歟是不然昔者祕閣公宏<lb/>
才正誼不事權黨阨窮半世與余先君為同年弟兄先<lb/>
君於其生音問未嘗絶於其沒也久矣猶哭之以詩知<lb/>
其用不究材埀裕在後也而元作器業是則是似數為<lb/>
部刺史因所臨風俗注措施設咸有績譽其初入閩境<lb/>
建值人忿公帑吏厚㕓征鬨然赴愬立談之際去其疾<lb/>
苦拊而安之在公夙夜以首法除弊為急務㑹稽官緡<lb/>
錢之委於轉販者而賕請不行按致屬部吏之狃於貪<lb/>
<pb n="KR4d0198_WYG_021-22b"/>
戾者而郡縣知畏禽幻僧破妖黨消黄巾五斗之患於<lb/>
胚胎萌蘖中浮言莫搖風采堅重其功利之所浸博矣<lb/>
識者以是占范氏餘慶蓋繁衍未艾而期元作之顯庸<lb/>
於朝著也則元作所以為祖考之光糾合族屬俛伏拜<lb/>
興奉酒醴肴肉裕然而無愧者豈與勢榮俗尚同情而<lb/>
比事哉故為之書<lb/>
　　復齋記<lb/>
性不動而情或遷遷者善歟曰因物有遷古訓非之安<lb/>
<pb n="KR4d0198_WYG_021-23a"/>
得謂之善然則惡歟曰見善則遷聖人所取安得謂之<lb/>
惡夫一言而兩趣片語而數義奚適不然顧用之如何<lb/>
爾莫至乎道之為名而曰君子道長小人道憂莫中乎<lb/>
極之為道而皇極六極皆號之極焉是故讓一也不善<lb/>
用則之噲希堯舜而披其身儉一也大禹惡衣菲食孔<lb/>
子無間然墨翟禽滑釐勤苦大觳其行難為而天下不<lb/>
堪也子沈子謂子胡子曰古之學者目有銘戒耳有絃<lb/>
誦琴瑟躬有佩玉之節皆所以閑情而忍性正志而帥<lb/>
<pb n="KR4d0198_WYG_021-23b"/>
氣度也作齊房詩於是書於是游息於是榜之曰復蓋<lb/>
欲顧名思義也願遂聞復之説又將玩其文而既其實<lb/>
焉予曰復之説是亦不一而足者可不慎歟知吾違仁<lb/>
汲汲焉反之如不及者復也知不善之不可再而再焉<lb/>
者亦復也是吾所謂一言而兩趣者也復其可復不復<lb/>
其所不可復斯則真復而吾所謂善用者也故孔子曰<lb/>
克己復禮為仁孟子曰湯武反之也嗚呼有能一日用<lb/>
其力於復者乎累名則悲權勢之不尤貪利則憂貨財<lb/>
<pb n="KR4d0198_WYG_021-24a"/>
之不多溺於嗜慾屈於威武則荒乎其求慄乎其居一<lb/>
者為病方寸外馳靈臺雖存而神者不守之人也於復<lb/>
逺矣雖然亦豈誠逺也哉使其幡然致克視聽言動必<lb/>
禮之循其用力也如上汲如還轅如旋其面目則向之<lb/>
逺者一念而近於此四用以我命我於彼四病以物付<lb/>
物之人之於仁也若赤子之趨其親若旅人之赴其家<lb/>
惟恐其弗至也而其道日進徳日升猶日月之經乎太<lb/>
虚不離其次舍也猶水氣上騰為雲漢為雨露播乎萬<lb/>
<pb n="KR4d0198_WYG_021-24b"/>
物而歸乎其元未始不復也子沈子默堂之高弟而默<lb/>
堂蓋龜山之回騫也其授受不差而訓明有素矣子沈<lb/>
子之潛心也久矣尚奚待予言雖然予方從事於此請<lb/>
嘗試言之如向之云云者不以進所厭飫為凟相與終<lb/>
日乾乾復而不厭以致切磋之益不亦可乎<lb/>
　　觀瀾閣記<lb/>
水之變態多矣非其本然也淵然其渟油然其平漻然<lb/>
其淸者水之性也載而逝溉而浹浣而潔沃而滅者性<lb/>
<pb n="KR4d0198_WYG_021-25a"/>
之用也石齟齬之則激則蹙焉風震薄之則騰則湧焉<lb/>
性於是亂用於是失非水之正也故善觀水者愛其澄<lb/>
澹而不愛其渾潰喜其流衍而不喜其決溢是故浩浩<lb/>
湯湯神禹平之百川沸騰周大夫憂之斯閣瞰兩溪之<lb/>
會而以安瀾名者得非意出於此歟胡子曰美則美矣<lb/>
義則未盡夫水之流也沄沄然鱗鱗然若鯉之躍若鷺<lb/>
之翻差差之紋若漾沙疊疊之勢若層雲起伏追隨散<lb/>
漫無垠斯其浪之形乎曰波曰漾則浪之巨者也曰濤<lb/>
<pb n="KR4d0198_WYG_021-25b"/>
曰潮曰澐曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>則波之大者也惟瀾之為言古今未有<lb/>
訓而當其義者文中子曰吹波助瀾退之南山詩曰㣲<lb/>
瀾動水面其進學解曰逥狂瀾於既倒是則二子皆從<lb/>
趙岐顧野王以瀾為波特有大小之異而目之曰㣲者<lb/>
語雖近而意已逺矣夫瀾非波也謂水流動之狀也流<lb/>
動之狀汩汩衮衮冲融演迤浩乎其方來浟然而不窮<lb/>
惟有源之水為然蓋未嘗不安也彼其無源者雖萬頃<lb/>
之瀦非有激之則固安矣而求其瀾又不可得此義也<lb/>
<pb n="KR4d0198_WYG_021-26a"/>
惟孟子知之故曰觀水有術必觀其瀾蓋觀其有源也<lb/>
不觀其源而徒觀其波是猶觀人者不考其實觀道者<lb/>
不要其用觀政者不稽其心觀言者不質其事失之逺<lb/>
矣夫水之為物不盈科不行盈科而後進則放乎四海<lb/>
凡喻夫學者不可無本也君子任重道逺事業無涯古<lb/>
之祭川者先河而後海不造乎本而能濟者末矣閣上<lb/>
主人倘欲聞本之説請於孟子焉求之因易安曰觀而<lb/>
為之記<lb/>
<pb n="KR4d0198_WYG_021-26b"/>
　　伊山向氏有裕堂記<lb/>
裕之為義兼寛容優足而言見於易詩書而孟子以之<lb/>
其在易者訓人承父母也其在詩者訓人友兄弟也其<lb/>
在書者訓人燕子孫而覃百姓也若夫出處語黙從容<lb/>
而有餘浩乎其沛然則孟子之所以為孟子者也是道<lb/>
也𢎞而後能故曽子曰士不可以不𢎞毅以𢎞宅心所<lb/>
謂廣居以𢎞飬徳所謂大畜推己及物所謂放乎四海<lb/>
而準由邇傅逺所謂参乎萬世而純其為寛容優足也<lb/>
<pb n="KR4d0198_WYG_021-27a"/>
至矣如易詩書所載孟子所處宜其無施而不可矣是<lb/>
道也夫人皆具而有裕不裕異者充與不充之故也夫<lb/>
惟不能擴而充之於是局為淺局徳為細徳見為小見<lb/>
行為隘行雖不動聲色罔窺其際而險㣲忮狠氣象自<lb/>
露如是者周公目之為憸人人一也充則裕不充則憸<lb/>
其同源而殊𣲖乃爾此君子所以貴於學問也或者析<lb/>
文離字以衣受身谷受水發明裕之説其為裕也褊矣<lb/>
哉河内向公宣卿小隱於衡陽之伊山結茅為堂置書<lb/>
<pb n="KR4d0198_WYG_021-27b"/>
史其中茂竹幽蘭隂鬱前後春葩秋馥以時自獻猿啼<lb/>
近嶂鷗馴曲沼馬堁車喧杳然雲水之外寅與諫院潁<lb/>
川韓璜叔夏自天柱峰南襆被枝笻嵗一再往焉或商<lb/>
較文義或把醆賦詩逍遥襄羊興盡而後别蓋五柳先<lb/>
生所謂談諧無俗調所説聖人篇或有數斗酒閒飲自<lb/>
歡然者也宣卿曰堂不可無名請名而記之庻㡬後世<lb/>
知吾三人者常優游笑語於此不但使元伊笛聲穿雲<lb/>
裂石噴薄窈眇而流傳也公前後分部寄攝帥權仗部<lb/>
<pb n="KR4d0198_WYG_021-28a"/>
刺史節威宣惠播所至有遺愛在人久而猶未冺是時<lb/>
公解湖北憲印已七八年仕途憧憧獨無履跡未嘗有<lb/>
戚色愠懐寅乃取孟子進退綽綽之意以有裕名其堂<lb/>
宣卿四世祖大丞相文簡公也寅先君子喜宣卿資氣<lb/>
剛正授以左氏春秋傳且為之言大義故宣卿學古益<lb/>
力守義益固亢宗糾族樂多賢友不與惡人言若易詩<lb/>
書所載孟子所處宣卿蓋勉焉日有孜孜矣使其才見<lb/>
用雖有官守言責亦且裕如况無是二者乎人必富而<lb/>
<pb n="KR4d0198_WYG_021-28b"/>
後志醻必貴而後意愜必据權怙勢而後神肆體胖則<lb/>
顔回曾參無乃憂愁憔悴不聊其生耶二公陋巷一簞<lb/>
樂以忘憂曵履而歌若出金石蓋與天地同其量矣方<lb/>
諸衣中被甲壁後置人通夕婁徙牀一物不具則不敢<lb/>
出怒虚舟而怨飄瓦媢有技而違彦聖方寸營營不得<lb/>
須臾寧者其裕不裕何如哉由是言之居斯堂而以孟<lb/>
子為師可謂擇術處仁之美矣予既記之云爾又從而<lb/>
歌之曰六合無際此堂廓如四時行焉此堂為樞堂心<lb/>
<pb n="KR4d0198_WYG_021-29a"/>
日休堂路常坦堂智閑閑堂色侃侃池似黄陂孰撓澄<lb/>
之林動淸風執熱者披往蹇來碩阿槃獲考神具聽止<lb/>
百禄是保<lb/>
　　邵武重建軍治記<lb/>
國風載甘棠之詩其序曰美召伯也釋其事者曰召伯<lb/>
之教明於南國後之訓解者謂召伯聽訟不忍勞民<lb/>
使來故往之郊野即民而聽焉及其久也民歌思之因<lb/>
愛其樹相戒以勿翦勿伐曰此召伯所嘗憩息者也世<lb/>
<pb n="KR4d0198_WYG_021-29b"/>
之安此説也久矣而或者非之以為諸侯治國當有制<lb/>
度臨厥臣暨厥民固將尊而不逺親而不凟今以南面<lb/>
諸侯爵貴位崇車旗冕服禮絶一國而乃出舍于郊芘<lb/>
身茨草節則勤矣亦何異夫以乗輿濟人惠而不知為<lb/>
政者哉予嘗喜是言非識治道知大體者不能至也不<lb/>
然路寢之居塞門之儀臯應諸門之制何為載於春秋<lb/>
論語大雅之什而許行陳相以有倉廪府庫為厲民者<lb/>
又何見貶於孟子邪且四境之内比閭族黨衆矣使召<lb/>
<pb n="KR4d0198_WYG_021-30a"/>
伯去其朝説於此棠則民之趨之未免裹飯趼足之勞<lb/>
使召伯即民而屢遷則其休止固無常處召南之民東<lb/>
西南北不應覩一棠而寄懐也又是詩三章反復一意<lb/>
未嘗及聽訟之事訓解之言胡得焉然則詩人之㫖必<lb/>
有在特學者辨之未明爾今縣邑之地度袤挈廣何啻<lb/>
古公侯之邦雖中下郡猶或環四五縣方之儉於百里<lb/>
者蓋已遼絶而公家庭宇或庳褊蕞陋曾不眡豪舉大<lb/>
姓燕私之館豈事理所宜哉昭武固東南名壘扼飛猿<lb/>
<pb n="KR4d0198_WYG_021-30b"/>
峭石其險足恃自洪潭廣桂江漢巴屬之有事於東甌<lb/>
者道必出此蓋甌閩之西户也是以國朝太平興國四<lb/>
年革歴代之規陞縣為軍大守張侯度自故縣移今治<lb/>
凡西徙五里前据重岡後帶鹿水山川竒秀民力生業<lb/>
尚氣而服義承平既久儒學之風尤盛對大廷之問則<lb/>
有文冠天下者為言責近臣則有忠昭一時者致身丞<lb/>
弼則有光輔中興者至於孝義材學顯晦可紀皆不乏<lb/>
人四方之聞有是邦也蓋歆艷而談之其入境而問俗<lb/>
<pb n="KR4d0198_WYG_021-31a"/>
也君子則樂其善小人則阜其貨故凡有意乎斯人者<lb/>
受命作長不稱為難治而郡廨再火於建炎紹興之冦<lb/>
草創一切無復基序十一年太守左史王公始訪古問<lb/>
舊趾而建置之餘以百姓未裕未遑及也後五年今太<lb/>
守大夫江侯為政之明年嵗比有秋内無冦攘訟獄簡<lb/>
稀里閭康乂於是衣冠父老合詞言曰未有有州而無<lb/>
聽事之所者大夫其念之大夫雖重於興作其若蕃屏<lb/>
觀瞻使客臨過邦人之望何侯不得已令龜襲吉鳩工<lb/>
<pb n="KR4d0198_WYG_021-31b"/>
㑹材措畫規模一出心匠僚屬比志兵民勸勤經始於<lb/>
丙寅仲秋之戊申迄役於丁卯孟春之戊寅錢以緡計<lb/>
者萬一千有餘傭以日計者二萬八千有竒高明靚深<lb/>
體與名稱修廊傑閣衛以㦸閎儉而不削美而不汰落<lb/>
成之日衆大懽㑹詠侯之徳寛裕而肅歌侯之政簡靜<lb/>
而理贊侯斯舉得事之宜賦役舒徐下弗敢遲巍巍崇<lb/>
成民若不知以一觀百亶稱吏師郡從事謝沇叙廢興<lb/>
本末道邦人意來謁不腆之文鑱諸堅石庸示悠緬予<lb/>
<pb n="KR4d0198_WYG_021-32a"/>
患夫短於才者以因循不振為徳而涼於徳者以苛刻<lb/>
促辦為才於是有當為而不為不當為而為之者江侯<lb/>
則異乎此矣會予經從目擊輪奐耳熟謠譽非借示而<lb/>
傳聞也廼原古義訂時措而并書之<lb/>
　　新州州學御書閣記<lb/>
皇帝臨御之十有二年至徳既孚聿修文教首善賢関<lb/>
覃及外學廢墜之具罔不興振遴選儒臣典司訓廸於<lb/>
是長材秀民自藏於畔者摳衣鼓篋來遊來居濟濟乎<lb/>
<pb n="KR4d0198_WYG_021-32b"/>
衿佩之盛洋洋乎絃誦之富而賢能俊傑將不勝用矣<lb/>
聖心猶以為未也乃於淸閒之燕自易詩書春秋孝經<lb/>
語孟中庸篇左氏傳周六官之籍悉經宸筆刋諸琬琰<lb/>
而以墨本普賜學校厯考前代留神治要以善養人之<lb/>
君未有此舉亶乎懿哉眷兹新昌百粤陋郡煙嵐蒸漬<lb/>
瘴氣䝉濁車馬舟楫奏集艱隔平時士子欲見書籍之<lb/>
善者其道無由於是抃舞流傳矜戴上賜而未知所以<lb/>
處之也先是黌宇傾漏茂草延堂饔飱缺供士散城闕<lb/>
<pb n="KR4d0198_WYG_021-33a"/>
前郡守臣張棣嘗捐布緡俾加繕修繩板經端棣以擢<lb/>
去教授臣劉徳驥䟽剔弊本會計出内給用有羨即謹<lb/>
儲之日累月滋載營載作蠱壊汙萊革為大壯荒菆椎<lb/>
鄙粲為文物遂建重屋於㦸門之上直大成殿丌承御<lb/>
書起十九年之十一月迄十二年之孟冬檐宇騫翔丹<lb/>
碧華爛䧺傑之勢冠壓嶺海攝郡事臣黄齊傚陽氷書<lb/>
恭題榜揭涓良日率寮寀藏事奉安萬目咸覩陳迹遺<lb/>
編於焉增重臣徳驥以臣寅嘗習詞命見屬為記臣寅<lb/>
<pb n="KR4d0198_WYG_021-33b"/>
拜手稽首而言曰凡州若縣與浮屠老子之家各有勅<lb/>
札御書舊矣學校之有御書而專以經術詔多士也乃<lb/>
自皇帝始今夫鋟板賈貲捐金即得尚或怠而不觀其<lb/>
肯勤勩抄録能終巻帙者固以鮮矣何况天子之尊富<lb/>
貴之奉一日萬㣲弗敢皇暇乃能游意筆硯徧寫羣經<lb/>
為燈窻韋布之所難以激勸人材為急務而又天縱聖<lb/>
智妙解書法跳龍卧虎不足擬倫心畫所形顯道章徳<lb/>
精能之至入神出天如日如星如雲如漢文明在上煥<lb/>
<pb n="KR4d0198_WYG_021-34a"/>
飾在下故使爾諸生雖生遐服與七十二子追逐乎闕<lb/>
里而親炙夫子之文章無以異也是宜服膺至教毋善<lb/>
口耳毋趨利勢力求忠孝大端見於行事以不負聖主<lb/>
樂育之化然後為稱可不勉哉<lb/>
　　新州竹城記<lb/>
新昌郡自兩漢及南齊皆縣置號曰臨允至蕭梁時始<lb/>
升為新州廢於隋而復於唐本朝因之既七百年亦可<lb/>
謂古郡矣然有城而無郭無以攷其故惟城之北曰朝<lb/>
<pb n="KR4d0198_WYG_021-34b"/>
天門者斷墉翼之巋然猶存讀其記則政和中太守古<lb/>
公革承詔所為經始之績未就緖也城纔一里百有十<lb/>
二步耳僅容州治列廪獄餘官廨民居悉在城外莫為<lb/>
保障理不應爾紹興二十年八桂黄齊義卿由肇慶别<lb/>
駕來攝郡符值狗䑕盜數十輩依山為害官兵三討而<lb/>
未克坊市數驚最後受諭出降人猶洶洶義卿於是有<lb/>
興築之意㑹真拜郡乃俾推官朱洵權令黄熙廵行四<lb/>
周求古遺迹相今所宜摽示其處分委兵馬監押趙公<lb/>
<pb n="KR4d0198_WYG_021-35a"/>
傃廵檢董元縣尉周祺各督所部丁夫夷凹凸裨狹虚<lb/>
基址既堅取野竹駢植之環袤一千二百八十四丈再<lb/>
旬而畢不愆於素或曰闕土為城不易之道也恐其未<lb/>
堅則有登而築之者矣虞其易圮則有甓而石之者矣<lb/>
今也望固禦于檀欒蔽翳之間曽是以為可乎唐大中<lb/>
中王式為安南都䕶始至無城池式乃立木柵塹其外<lb/>
而栽竹焉是時詔蠻浸强莫能犯也孰謂竹不可恃哉<lb/>
凡物有同類而殊材者斯竹也引梢如鍼分枝如棘既<lb/>
<pb n="KR4d0198_WYG_021-35b"/>
衆且多森如蒺藜其叢則轇轕緻密望隔表裏及嵗久<lb/>
而愈繁雞鶩羔豚不能道也或者火之葉燬幹存乃益<lb/>
悍勁嗚呼異哉昔樊川子目於郊園賦所見者有曰竹<lb/>
林外襄兮十萬丈夫甲刃樅樅兮密陳而環衛始以為<lb/>
詞人之空言今施於實用乃如此物孰不然在人處之<lb/>
耳方言刺竹曰艻竹其音羅徳反蓋嶺南謂刺竹云然<lb/>
也工庸告成竹日盛長州之人歡喜晏然若有壁壘之<lb/>
恃咸曰後之來者與公同志本之以徳政重之以備豫<lb/>
<pb n="KR4d0198_WYG_021-36a"/>
申嚴戒令有培勿翦非特甘棠一召伯之思也其為斯<lb/>
民之惠所覃逺矣義卿勤於職業厚於愛民興利補弊<lb/>
甚衆新興户知之若推排丁口以均徭賦役不及士既<lb/>
新子城樓觀雉堞又作南門及竹城則其最大者也郡<lb/>
學正麥充等來道耆老之意恐久而無傳丐余為之記<lb/>
余憂患疹疾筆力衰乏不能兼載衆美獨取其最大者<lb/>
而書之云爾<lb/>
　　羅漢閣記<lb/>
<pb n="KR4d0198_WYG_021-36b"/>
邵陽西偏縣曰新化勅額禪寺是為承熙有大比丘智<lb/>
京其號明覺承嗣普融紹臨濟宗三返致書武夷居士<lb/>
具道承乏餘十載所行解淺薄有愧負荷惟是殿堂供<lb/>
養諸佛梵唄香燈齋魚粥板雲寮海㑹來者安隱内外<lb/>
四維室居器用罔不備具方丈之職如涵月水如應撞<lb/>
鐘以是因縁心未厭滿乃建崇屋延貯五百大阿羅漢<lb/>
信士楊茀曾衢劉璩楊甫羊㮚僉議營剏儒衣蘇林全<lb/>
山舍材紹興癸酉仲春上休鳩工經始明年七月十有<lb/>
<pb n="KR4d0198_WYG_021-37a"/>
五日百役告成所費緡錢溢三萬高明宏深升以飛梁<lb/>
下敞三門翼以行廡受任衲子與來賔客幽討棲集各<lb/>
有其處仰而瞻焉巍巍耽耽譬如海岸迦陵伽林滿月<lb/>
大樹穹然彌覆又如毗盧華藏莊嚴僧祗蓮界所化現<lb/>
事以是幻故三磨鉢提龕屏盤陀竒肖岩谷寶香所薰<lb/>
結成雲蓋幢旛鬘網蔽虧空色檐鈴風鐸擊觸妙響彼<lb/>
工師衆非得定慧特由善巧疑於神變彼五百像雖則<lb/>
木偶如喜如怒如美如醜如恭如肆如悲如智如入三<lb/>
<pb n="KR4d0198_WYG_021-37b"/>
昧如相諭授如泊無思如默有應如語未發如視久諦<lb/>
如數十輩同作一念如方寸地起百千想如以所執表<lb/>
示法度如得無漏過于辟支聲聞獨覺如未湼盤希慕<lb/>
三世大乗諸佛承上有云華嚴莊嚴得住處者纔以百<lb/>
數豈如此間舉眼即見山僧老矣形劬心耗誠不自料<lb/>
克果勝縁願求証明用語言施居士辭曰如來嘗説我<lb/>
滅度後有能尊信興隆像教種種嚴奉是人獲福應不<lb/>
可説而達摩師譏訶梁武寫經度人造寺無算人天小<lb/>
<pb n="KR4d0198_WYG_021-38a"/>
果有漏之因如影非實並無功徳今爾所作是佛非祖<lb/>
是祖非佛於意云何明覺答曰如智京見亦佛佛智亦<lb/>
祖祖法一萬萬一是大圓鏡於此鏡中無窮邊際一毛<lb/>
端相現出承熙羅漢傑閣事理真如不相留碍倘遇彌<lb/>
勒彈指開門善財童子隨引而入則此閣中乃是如來<lb/>
祕密藏海少林一𣲖從兹流出爾時居士忻然笑曰我<lb/>
異於是予欲無言以請之勤悉載來語謂之閣記亦云<lb/>
可哉<lb/>
<pb n="KR4d0198_WYG_021-38b"/>
　　新州重修㕔記<hi>丙子春</hi>
古者臨人之所居通曰堂顧以高庳為上下之等爾世<lb/>
逺俗移物名更變其用亦異於是官居之臨人者通曰<lb/>
㕔而燕息之寢閒曠之屋乃以堂為名夫所謂㕔者義<lb/>
取於處是而聽也陸徳明釋為治官處顧野王釋為客<lb/>
㕑以自唐而後命名之意攷之則顧説有所未喻而陸<lb/>
説得矣治官聽事必正位顯明然後賔客寮宷進退侍<lb/>
衛離坐離立從容不隘震風凌雨無飄濡覆壓之患凡<lb/>
<pb n="KR4d0198_WYG_021-39a"/>
臨涖官所皆當若是又况環地數百里分民而治二千<lb/>
石之尊重反可坐敝陋傾壊之下而不加葺乎新昌州<lb/>
㕔建剏無嵗月之志棟橈梁脱隨楹支拄行而仰矚焉<lb/>
岌岌乎惟恐武之不布也因循引久蓋有不得已者矣<lb/>
簽書英州判官劉君奉檄攝符至之三月慨然嘆曰嵗<lb/>
幸豐稔茍憚改作他時勞民費財當不啻倍蓰於今日<lb/>
乃命出木四山僦工鄰邑涓日庀徒撤而新之珍材輻<lb/>
湊斤削雷動民知君非厲己而營其私也衆工所恃以<lb/>
<pb n="KR4d0198_WYG_021-39b"/>
成屋之之用者咸勸趨焉無何大厦潭潭高明靜深稱<lb/>
子男邦君之居入公門而望之見檐宇之張而端序之<lb/>
直形勢之騫而丹雘之煥嚴畏祗肅已生於中則瞻使<lb/>
君之威容賦掾屬之職事一嚬一笑人知向方一號一<lb/>
令下有懼悕又當何如哉君謂予曰向者興廢已漫然<lb/>
無傳今若不加紀述此㕔雖大壯㑹有復修之日豈可<lb/>
使後人亦昧昧於稽攷耶予既美君之舉因為之言曰<lb/>
仲尼立教甚重民力為民上者必時視民之所勤民勤<lb/>
<pb n="KR4d0198_WYG_021-40a"/>
於力則功築罕民勤於財則貢賦少民勤於食則百事<lb/>
廢是故春秋於城邑門觀臺囿之作失其時制靡不書<lb/>
之若夫不可不修如魯之泮宫則於之示儀範昭孝道<lb/>
修其刑政以廣徳心折獄而慮囚遣師而受凱皆有國<lb/>
之急務也是故聖人取頌聲之揄揚而舍筆削之刺譏<lb/>
以埀訓戒俾後之有官君子識輕重先後緩急之事今<lb/>
劉君質直好義治尚安靜廷無留獄事不付曹既得百<lb/>
姓之歡心又於民無所勤時革故起弊一新公堂不以<lb/>
<pb n="KR4d0198_WYG_021-40b"/>
己之暫至而於此即為經久之慮可謂仁人之事循吏<lb/>
之績矣是皆可書者故為之書是役也始於紹興二十<lb/>
五年之仲冬逮明年某月某日落成若夫工役費用之<lb/>
數則有籍存不復道也君名藻字廷潔始興人以文學<lb/>
中紹興二年進士科今通籍朝列云<lb/>
　<lb/>
　<lb/>
　斐然集巻二十一<lb/>
</p>
<p>
</p>
  </div>
</body>
</text>
</TEI>
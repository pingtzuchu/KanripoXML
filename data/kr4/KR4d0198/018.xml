<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻十八</head> <lb/>
    <p>
<pb n="KR4d0198_WYG_018-1a"/>
欽定四庫全書<lb/>
　斐然集巻十八<lb/>
　　　　　　　　　　　　　宋　胡寅　撰<lb/>
　　寄張相<lb/>
即日秋凉恭惟鋒車入覲神天所相鈞候萬福某久違<lb/>
熒座瞻仰實勤去九月縁大人趨召至池陽忽得宫祠<lb/>
之命勢當就飬遂復丐閒冬初離去行朝間闗江西道<lb/>
中今夏才達湘潭侍下傳聞總師出闗已次襄漢即嘗<lb/>
<pb n="KR4d0198_WYG_018-1b"/>
修布尺牘少叙區區道途多艱未知得徹鈞聽否近有<lb/>
自㑹稽來者竊承上念忠勲已正爰立之拜遐方幽僻<lb/>
未覩制書然中外傾心為日已久建中興之茂業今也<lb/>
其時昔三老董公説漢王以滅項籍之道曰明其為賊<lb/>
敵乃可服晋文始伯登有莘以觀城濮之衆曰少長有<lb/>
禮其可用也立國治軍之要不過是二言矣若夫黜邪<lb/>
登正修明百度去亂從治鎮撫百姓所以成此者也相<lb/>
公今既當軸處中運動四海切惟成畫素定以次施行<lb/>
<pb n="KR4d0198_WYG_018-2a"/>
必有以大慰蒼生埀絶之望獨恨固陋莫由自近陪東<lb/>
閤後塵終日正言少禆知遇又不敢從事于刀筆未禮<lb/>
重以凂凟依歸之誠寔恃鍳照氣序向冷徒御逺勞仰<lb/>
兾上副睿𠂻精調鼎食<lb/>
　　寄折叅謀<lb/>
湖南向伯恭提衆駐耒水之上仗孤忠以遏犲虎旁無<lb/>
救援日乆情見為賊所執舂陵三路襟喉而賊據之韓<lb/>
京呉錫夲𨽻伯恭京屯回鴈錫屯桂陽頋望環睨而不<lb/>
<pb n="KR4d0198_WYG_018-2b"/>
敢進部使者移司逺徙徒以空文譸張列郡例經殘破<lb/>
惴然自守誰能合從以解紛難聞宣撫公已體頋憂慨<lb/>
然受命則部分将校掃清冦盗救連帥之危兵所從出<lb/>
當不愆素而逺近側耳未聞鼔行之聲有如緑林知用<lb/>
先人奪人之謀徑逾湘源超越嶠外以迎請大使為名<lb/>
遂将授人以柄束手遐裔耶以丞相元勲舊徳當此重<lb/>
寄承㫖嘉謀逺識叅决籌畫幕府所置諒多賢才豈其<lb/>
遷延坐取譏議何如速奮威聲即日引道以一軍出昭<lb/>
<pb n="KR4d0198_WYG_018-3a"/>
賀逼舂陵檄京錫两軍嚴兵俟命以為犄角元戎縂中<lb/>
權之重肅按全城勿使賊鋒乘勢猖獗然後文告擒縱<lb/>
之勢成而救難解紛之功立矣<lb/>
　　寄張相<lb/>
昨者姦庸乆據要路遂致仇敵亂常干紀警報初傳四<lb/>
方深恐朝廷冄蹈覆轍為退避之計及聞聖主獨斷登<lb/>
用相公下詔親征罪状衆著人心咸悦士氣自倍宗社<lb/>
再安係此一舉實天下幸甚然以乆驕不用之兵當蓄<lb/>
<pb n="KR4d0198_WYG_018-3b"/>
謀有援之賊以彼下駟當吾鋭鋒則小㨗未足喜而其<lb/>
前輕後重尚或可虞諸將勁兵盡䕶昇潤無他竒道難<lb/>
以立功似聞京西一帶空虛豈無精騎可以直搗宣武<lb/>
之巢穴乎竊料廟堂已有勝筭直欲攘却淮泗之聚擒<lb/>
豫馘麟不止列屯據險茍為自守之計而已相公既已<lb/>
任天下之重動干休戚注措非易更望體武侯用心不<lb/>
自滿假集衆思廣忠益誓戡大憝克成中興之烈乃副<lb/>
人願<lb/>
<pb n="KR4d0198_WYG_018-4a"/>
某學業未成方幸閒處得以討論古昔兾他日或有萬<lb/>
一可為世用而相公毎加論薦欲使暴其所短近奉堂<lb/>
帖再有柱史之命恭惟聖主宏度欲屈羣䇿相公旁招<lb/>
俊乂猥及非才艱虞之時不敢避免只候潭州差到兵<lb/>
級遵依聖㫖即日就道但執筆記注清切之地如某已<lb/>
試無狀豈敢冐處已具奏牘乞一閒散差遣少効尺寸<lb/>
伏望進呈之際更賜一言俾遂所請下情至願<lb/>
荆南自唐慤在任日修治城池亦極險固後縁允文千<lb/>
<pb n="KR4d0198_WYG_018-4b"/>
秋二憾攜之慤既出兵二部不援以至于敗然今險固<lb/>
尚如舊也解潜本合便入居之而留枝江累年是以無<lb/>
成王彦今移襄陽則兵必盡往而所種麥荆南必不得<lb/>
也則薛帥到官日雖有城池而無兵無食民何由歸業<lb/>
民不歸業則土雖沃衍而財無所生猶無有也竊恐當<lb/>
更出峡中耕牛仍徹瞿塘米禁二物通流民有所資矣<lb/>
襄鄂既皆宿兵則荆南乃是内援豈可無人為薛帥之<lb/>
助宜分監職司一員置治臺于城中則緩急謀議有商<lb/>
<pb n="KR4d0198_WYG_018-5a"/>
量處薛既佳士又美才當周旋其事乃可責功效耳千<lb/>
一之慮更在鈞念<lb/>
　　與制置叅政<lb/>
竊以世衰道廢公卿不下士乆矣雖其布衣之舊一旦<lb/>
相視絶等矧不逮此者乎昨者麾斾西來所為脩記叅<lb/>
問動静者直以事貴于禮當然固不敢少萌覬覦延佇<lb/>
報賜伏辱鈞翰所以慰藉者未忘世好欽戴徳度奉承<lb/>
誨言然後自愧淺之為丈夫也幸甚幸甚冬寒伏惟鈞<lb/>
<pb n="KR4d0198_WYG_018-5b"/>
候萬福謹啓不宣<lb/>
伏䝉諭以一路之資供一路之費此天下之正理仰服<lb/>
至論所以紓民而足兵者两得其道矣世所以亂縁拂<lb/>
理之事積而不治也以一路之資足以供一路之費推<lb/>
而廣之則一世之材可以周一世之用一世之民可以<lb/>
出一世之兵一世之物可以足一世之役而或以人材<lb/>
乏少調度不給兵威不振為今日之患者特于正理不<lb/>
眀焉耳矣頽波冺冺其效可見叅政所存如此不獨方<lb/>
<pb n="KR4d0198_WYG_018-6a"/>
隅之幸將天下實頼焉所恨僻居出無僕馬無由趨侍<lb/>
仰承餘教引領北望不勝拳拳<lb/>
　　寄叅政<lb/>
自聞追鋒入陪大政某以僻處未果修附慶問其于欣<lb/>
慰則與有識同之四月下旬忽奉堂帖䝉上恩記復俾<lb/>
入侍退省踈逖實自薦論已試不才方且懇免召㫖嚴<lb/>
峻亦既就途冐暑飲氷遂感瘧疾隂邪内冦正氣傾侵<lb/>
欲再露章躊躇未决忽見邸報已䝉改命在于愚陋則<lb/>
<pb n="KR4d0198_WYG_018-6b"/>
固宜然不敢更前重招譏議輙形奏牘丐從祠館爰自<lb/>
己酉去國逮兹六年僑寓流離雖獲粗定仰事俯育未<lb/>
免食貧自惴無庸敢萌過望眷焉微禄終頼國恩鈞照<lb/>
既深必䝉埀念倘得閒局不棄分隂求所未聞證其已<lb/>
學他日叅政精忠直道深格帝心正位鈞衡旁招俊彦<lb/>
其將曵裾東閤誠未為晩干冐威嚴下情皇恐<lb/>
近聞王師克復襄郢國威稍振志士増氣恐須及時收<lb/>
還湖北一路不以分鎮置帥司于荆南改付才望重臣<lb/>
<pb n="KR4d0198_WYG_018-7a"/>
仍須兼制䕫路出其鹽米耕牛又通湖南仰其均濟糧斛<lb/>
襄郢安峡分屯勁旅仍以襄陽割𨽻河北以成自南圖<lb/>
北全控上流之勢以紓行朝虞虢下陽之慮此誠存亡<lb/>
所係不論安危而已某往屡告當路聽者藐藐叅政若<lb/>
不以為然亊幾再失無可為者尚何言哉<lb/>
　　寄張相<lb/>
竊以今日人材最難得未用者則不易知不若于已用<lb/>
者舍短取長猶少失也左相及相公宏才盖世運量固<lb/>
<pb n="KR4d0198_WYG_018-7b"/>
有餘矣然周公孔明之心尚欲兼用天下之士終不自<lb/>
以為足而輕盖人材也李丞相心在王室威望已著使<lb/>
當一面則有折衝之勢矣秦丞相死生不動社稷臣也<lb/>
還侍經幄時有獻納其功不在汲黯之下矣李端明氣<lb/>
畧剛正奮不頋身内之六曹尚書外之藩方要害無施<lb/>
不可局促霅上何用之之淺也致仕向子諲才其通敏<lb/>
有扞衛我宋之赤心為偽臣所忌乆不見用精力未衰<lb/>
正可任使夫此四人者人品各不同皆今世難得者若<lb/>
<pb n="KR4d0198_WYG_018-8a"/>
薦之于上則秋防有十萬兵之形隐然在大江之南矣<lb/>
昨日竊聞論使劄子褒借之語尤美不勝皇悚某初論<lb/>
奏時未知相公有請也既上然後知之今兹陳謨顯仁<lb/>
藏用非小智所能窺測惟是昧暗于軍旅之事猶未之<lb/>
學故于措意尚有未曉焉耳謹俟還朝齋心以請進所<lb/>
不逮也水賊屡諼且復罪大自知不赦人之淺識咸謂<lb/>
無可招之理今聞相公威信已著令之必從則湖南雖<lb/>
宿重兵竭民力所謂一勞永逸亦何不可之有銓量之<lb/>
<pb n="KR4d0198_WYG_018-8b"/>
事在三湘則當以馬居中為首某所論特因修城差其<lb/>
親戚為提舉官及多差親戚在部下權攝耳固未盡百<lb/>
分之一也其人吕丞相所善也相公何從于湖南旬日<lb/>
間而遽知其無過乎鈞斾按行一方觀聽而以馬居中<lb/>
為無過某恐逺方自今得以輕議朝廷也願相公審之<lb/>
大旱嵗事可憂去虐吏逐不才為民害者亦召和氣之<lb/>
一䇿賢于致齋祈佛逺矣自五月四日不雨至今火雲<lb/>
烈日殊未有霑霈之意果成旱嵗民力已竭軍旅之費<lb/>
<pb n="KR4d0198_WYG_018-9a"/>
不貲于何從出如䖍賊水妖未平添一两火恐非國家<lb/>
之福惟相公深念深念<lb/>
聖上虛佇相公之朝羣公莫比此千載一時人臣難逢<lb/>
之㑹也所薦而賢所行而善中興之基也或有不合衆<lb/>
心而相公先入其言拂衆而舉之成敗之决也某區區<lb/>
之心豈有他哉誠以天下之事難成而易壊君子少而<lb/>
小人衆邪説熾而正法將㓕善惡二途無一視同仁之<lb/>
理相公得君當國而失大幾于人材進退何足道恐國<lb/>
<pb n="KR4d0198_WYG_018-9b"/>
家之大事自是不復振也好人同己惡人異己王介甫<lb/>
已有成效廓開心量用度外之人志義之士而屏逺議<lb/>
和失節之軰此自古先民所以建立世界垂譽無窮者<lb/>
也未信而言古人所戒相公于某不可謂未信也是以<lb/>
盡其誠<lb/>
人主之職在論相聖上既得之矣宰相之職任進賢退<lb/>
不肖知人而任當其才以坐收其功此則相公所當自<lb/>
勉也或曰孔眀不縂兵乎則將應之曰孔眀自先主在<lb/>
<pb n="KR4d0198_WYG_018-10a"/>
時左右國政而已及劉禅闇庸諸臣又皆不如己闗張<lb/>
相次淪䘮孔眀安得不以師旅為己任然其治軍尚嚴<lb/>
賞罰相稱亦非易及頃在長沙一一禀白相公改容而<lb/>
聽之矣若以大江險易及諸將軍伍必資歴覧區處固<lb/>
無不可若沿江而上以招安水賊為己任則望實俱䘮<lb/>
失大計費時月而未必有成非宰相職事亦與孔眀欲<lb/>
事北方先平南蠻之意異也左相居内孝友如張仲其<lb/>
意欲相公早還協恭和衷謀其逺者大者士大夫之望<lb/>
<pb n="KR4d0198_WYG_018-10b"/>
中外一也今國之大勢若綴旒然吏員猥多不敢裁損<lb/>
武爵雜遝無縁核實軍数汗漫請給不貲科歛百端民<lb/>
力已盡矣用兵之意本何謂哉以衛宗社復境土也宗<lb/>
社有民而後可安全視軍如民治民如軍倒行逆施之<lb/>
則剥膚次骨日長不已小有水旱雖殺之無所得而賞<lb/>
格給餉一切蕩然行煦濡之政謂以此收其心而兾其<lb/>
用竊恐與詰姦刑暴之意異也諸軍節次渡江車駕尚<lb/>
駐臨安荆襄上流合建大帥分屯兵馬亦未有次第前<lb/>
<pb n="KR4d0198_WYG_018-11a"/>
日陳桷尚能言之豈逺謀大慮而不及此耶願相公自<lb/>
眀職分勿為天下所窺<lb/>
呉錫一軍自成次第前年討曹成嘗暫𨽻岳飛壯士健<lb/>
馬精兵堅甲頗見選取故其心不樂為飛用今若俾聽<lb/>
飛節制不獨無功而已某昨論平賊利害似可施行望<lb/>
一閲之湖南憲馬居中湖北監軍董補之以言章汰去<lb/>
無不稱快衡守裴廪視民如禽獸已罷新守尚用之宣<lb/>
和間監司之下材也有向子忞者才刃如干將持身如<lb/>
<pb n="KR4d0198_WYG_018-11b"/>
氷蘖累作郡守皆有聲績頃縁取怒呂相無罪而罷若<lb/>
使守衡則一郡之事旬月便舉矣向子忞者為一路太<lb/>
守之最然諸司惡之而百姓不惡也揣度事勢邢儔趙<lb/>
子巖必按劾以窘之朝廷若主張得定則一郡受賜如<lb/>
不然則子忞以疾惡数遭口語不若遂其所欲與宫祠<lb/>
却令范寅秩守衡亦可了一郡爾呂安老與子巖是親<lb/>
頗右之子忞又與呂丞相不周旋亦難為也切乞鈞念<lb/>
便為更易不爾定致紛紛却欲主張亦無益矣<lb/>
<pb n="KR4d0198_WYG_018-12a"/>
伏承制命登進殊秩以相公勞勩之乆聖主隆異之恩<lb/>
體貎當然矣區區竊有獻焉誠以相公自任天下之重<lb/>
方平内冦一意外圖身率諸將建立功業若中原未復<lb/>
二聖未還相公必無受賞之心此有識之士窺覘舉措<lb/>
貪冐之人倚平凖則非可茍爾也竊計深志逺畧己力<lb/>
上辭不俟愚鄙之説矣近者左相縁史事遷官亦既懇<lb/>
危史館官属莫不然者二公亷于取賞風動天下以作<lb/>
忠義之氣而抑僥倖之習所補非小甚盛甚盛<lb/>
<pb n="KR4d0198_WYG_018-12b"/>
女真廢豫文字荷示下事亦可怪但未知彼别有所立<lb/>
耶抑自欲兼制南北也聖駕復還臨安恐廟謀未善某<lb/>
自來妄議凡立功立事須上意堅定不為浮議所移不<lb/>
然恐終無所成耳<lb/>
湖南縁大兵大旱之後繼以月樁重歛又州郡縣道鮮<lb/>
得人故民力大段困乏怨咨日甚村落窮民有私製緋<lb/>
衣巾以俟盗起者今道州之永明有冦未平桂陽之藍<lb/>
山為賊所據郴州之永興羣盗方作已犯衡之安仁安<lb/>
<pb n="KR4d0198_WYG_018-13a"/>
仁距衡百二十里耳帥司所遣兵折北不支遂避賊鋒<lb/>
過别縣帥司縁近年例不得兵州郡縁無錢粮招軍不<lb/>
得憲司憂恐計無所出若更無以善後加有桀黠者誘<lb/>
之鼔行而前直至長沙非難事今衆謂歩諒一軍元在<lb/>
本路若劉資深以事實請于朝暫乞歩軍徑自吉州過<lb/>
永新永興茶陵安仁掃除根本猶可及止資深受公厚<lb/>
知重言一發必可濟也<lb/>
論語一書自先哲人人為之説昨見李尚書語及此因<lb/>
<pb n="KR4d0198_WYG_018-13b"/>
問以第一句某問何謂時習荅曰諸家説不如先儒言<lb/>
日中時時中時身中時所謂日中時如昏定晨省中夜<lb/>
以興坐以待旦朝聽政晝訪問之類時中時如春夏學<lb/>
干戈秋冬學羽籥之類身中時如自十五志學至七十<lb/>
從心之類某曰是固善矣不審方其昏定晨省之時適<lb/>
在春夏則廢學干戈乎其學干戈適當三十則廢立乎<lb/>
恐有妨碍耳某又問學而時習何所學也曰學聖人之<lb/>
道某曰大道茫茫何處下工如是往復竟未有與决也<lb/>
<pb n="KR4d0198_WYG_018-14a"/>
又竊聞先哲言論語所載皆求仁之方試即其説考之<lb/>
仁凡六十餘處大抵言為仁也獨答樊遲之問曰愛人<lb/>
而已自韓退之而後皆以愛命仁則恐失之子思傳之<lb/>
曰仁者人也孟子傳之曰仁人心也此心何處不備獨<lb/>
指以為愛可乎漢唐以來名世儒學往往工于訓詁度<lb/>
数刑名而未必知此故曰軻之死不得其傳道術為天<lb/>
下裂乆矣不識何以幸教之<lb/>
䝉示乙邜論使劄子某至今思之未曉其理縱使盡歸<lb/>
<pb n="KR4d0198_WYG_018-14b"/>
土地及梓宫淵聖母后一無須索只是敵衰大讐不報<lb/>
于義有何榮乎又况王倫軰非忠信之人徃來簸㺯使<lb/>
者動獲厚賞而初去只是請諱日諱日不肯報却設没<lb/>
底之事畢竟恐墮姦計不然只是如某等軰愚䝉委不<lb/>
通曉而已矣如相公所論機權翕張之道此則宏規逺<lb/>
畧未易窺較也<lb/>
比者諸將㨗音繼上敵益斂退以誘我軍深入平地今<lb/>
秋氣已冷矣又聞遣楊殿前過淮必是見得可進但黠<lb/>
<pb n="KR4d0198_WYG_018-15a"/>
敵詐謀亦豈可不虞智慮淺短者毎用寒心惟公憂在<lb/>
天下譬如袖手觀棊畢見得失一日當局則諸人徃轍<lb/>
决不再蹈扶持興運逺迹前哲多士有望焉然則稽古<lb/>
謀道訪求人物以輔大業者未可恝然而空門寂地異<lb/>
學所歸又豈足永煩咨重以少貶盛徳哉<lb/>
聞敵人果有以河南地授我則應接當慎始十餘年間<lb/>
凡有詔令必以恢復中原為言所以繫百姓心也今乃<lb/>
于臨安増修母后淵聖宫殿是不為北遷之訃也然則<lb/>
<pb n="KR4d0198_WYG_018-15b"/>
居杭者乃實情而恢復者乃空言耳一未是也既下赦<lb/>
令免三年租税五年繇役軍兵依元年營分招收不知<lb/>
何處運物支給及官吏所請應有從出若取于民則赦<lb/>
令所言是罔新附之民也不取于民何以給之二未是<lb/>
也中原之地一是金人強暴所向凴陵二是為世間人<lb/>
不知有三綱動輙投拜甚則僣叛號令之初要當申明<lb/>
大義以示勸戒而張楚劉齊並以本非獲已處之自今<lb/>
而後誰不利此此三未是也不知公以為如何<hi>闕</hi>
<pb n="KR4d0198_WYG_018-16a"/>
</p>
<p>
<pb n="KR4d0198_WYG_018-17a"/>
</p>
<p>
<pb n="KR4d0198_WYG_018-18a"/>
</p>
<p>
<pb n="KR4d0198_WYG_018-19a"/>
</p>
<p>
<pb n="KR4d0198_WYG_018-20a"/>
</p>
<p>
<pb n="KR4d0198_WYG_018-21a"/>
　今嵗聞進十三萬緡比之逓年則為加数然㑹計公<lb/>
　私本用及脚運所費則當七八錢而後得一亦恐朝<lb/>
　廷未之知耳<lb/>
　　寄張相徳逺<lb/>
某四月十八日對于便殿面蒙天㫖俾列卿貳即心先<lb/>
父乆病未安之状不遑寜處乞一外祠上千宸聽聖㤙<lb/>
隆厚却其劄子惶恐而退欲俟旬月再有奏請不謂禍<lb/>
罰之速以五月四日訃音鼎來倉卒奔歸幾死道路此<lb/>
<pb n="KR4d0198_WYG_018-21b"/>
月二日僅逹䘮次慈顔杳邈攀慕無及罪逆至此何用<lb/>
生為伏惟鈞慈亦賜軫念先父自崇寕二年任湖南路<lb/>
學事應詔薦遺逸二人蔡氏以為范堯夫之客鄒志完<lb/>
所薦委两路提刑司置勘不得情實猶降特㫖除名勒<lb/>
停夫應詔而薦非自薦也謂之遺逸則非在學之人及<lb/>
趨時之士矣而行遣若此用以卜政治亂可知由是絶<lb/>
意仕宦經歴觀政重宣一任宫祠两年侍飬及二親終<lb/>
事即便掛冠靖康之初多士雲集用人迅速立致公卿<lb/>
<pb n="KR4d0198_WYG_018-22a"/>
先父時居荆門去京師纔半月程正月被召六月到闕<lb/>
七月除祠掖辭免至十月在職三十日不敢取容遍觸<lb/>
羣公之怒而去建炎紹興六年之間三命𤨏闈最後入<lb/>
覲五旬省闥又以罪斥四十年仕途興廢如此非特世<lb/>
味淡泊忘懐軒冕亦圓鑿方枘必不可行故甘就岑寂<lb/>
修葺遺文證明斯道以待後學亂離以來世途益隘喜<lb/>
怒軒輊寜可復道雖晩節抱疚不享遐夀所切幸者不<lb/>
蹈駭機獲没牖下而已先父韜晦潜耀舉世不知相公<lb/>
<pb n="KR4d0198_WYG_018-22b"/>
疇昔信愛于未識之前嘗有汲引使進為當世之意今<lb/>
而已矣豈特嗣子孱弱無所䝉頼在于門䦨桃李萎落<lb/>
人物之念寜不䀌傷無由訴陳但切零淚<lb/>
某歸伏䘮次視弔慰之問伏䝉相公鈞慈以先君捐館<lb/>
特遣使人貺致奠禮自致祭文發明其道所以期屬者<lb/>
甚重而傷悼之良切三復摧心言不能叙畧此具謝仰<lb/>
乞垂察<lb/>
　　寄趙秦二相<hi>戊午</hi>
<pb n="KR4d0198_WYG_018-23a"/>
某㓜承義方之訓才忝科第先父宦情乆寂即便掛冠<lb/>
雖時艱虞不令自逸教以致身事主而某資才凡下造<lb/>
事多窮不能出竒振䇿為親榮顯加以轉徙僑寓脆甘<lb/>
大藥所以輔飬老人之具徃徃不備自乙邜丙辰得疾<lb/>
日就衰耗某又從仕拘綴少得定省比及大故又不在<lb/>
左右扣地號天無所逮及痛貫五内何以生為言念父<lb/>
子乆荷眷憐伏惟聞之亦動鈞抱<lb/>
追念先父道學髙深徳行純懿潜心大典術業修明平<lb/>
<pb n="KR4d0198_WYG_018-23b"/>
生深自韜晦惟恐人知雖交逰至熟賞文析義而心相<lb/>
忌媢白首如新者多矣獨䝉相公信愛于未識之前屡<lb/>
降指揮賁其晩節還職西清寵除便郡閔勞從欲委訓<lb/>
經籍<hi>秦云獨䝉相公信愛知重屡加汲引欲使振耀乆而逾篤</hi>逮謗㷔薫灼之後引<lb/>
疾告老復被隆渥加職賜金益昭聖明崇儒重道之意<lb/>
皆近代儒臣所未嘗有先父存日感戴固深今諸孤藐<lb/>
然待盡苫塊論報厚徳未知其日血涕零隕言不能叙<lb/>
某上世世居武夷寸田不足以餬口逮先父起家名冠<lb/>
<pb n="KR4d0198_WYG_018-24a"/>
當代而廢黜之日十居其九晩遭離亂百念灰㓕獨以<lb/>
壯年守官湖外賞愛衡山有卜居之志己酉嵗自荆門<lb/>
避地遂來湘中兵革相尋又五年乃克息肩人生不可<lb/>
以無寝廟也即欲結茅数間族衆不可以吸風露也又<lb/>
欲買田二頃然僑寓力薄無由可成視公子荆之茍合<lb/>
猶未彷彿而讒疾之言靡所不至姑置是事但荆閩逺<lb/>
阻勢難歸𦵏禮有時制不敢踰越已于八月内克襄大<lb/>
事于湘潭縣之西山先妣祔焉送終之具雖不得不可<lb/>
<pb n="KR4d0198_WYG_018-24b"/>
以為悦然無財不可以為悦亦稱家之有無而已至于<lb/>
埋銘不獨先賢以謂非禮兼先父韜藴潜閟平昔號相<lb/>
從之乆者亦不知其涯畧莫有任此事者惟是節恵易<lb/>
名或云官品未應得乃䝉朝廷特降指揮哀榮之典始<lb/>
卒並舉豈惟先父沒身之幸寔自聖朝盛事耳哀感之<lb/>
情不能詳布<lb/>
某昨䝉收召列職天臺兼直禁林仍司勸講要津華貫<lb/>
委于一身切度相公愛念之意非徒欲富貴之也而在<lb/>
<pb n="KR4d0198_WYG_018-25a"/>
<hi>闕</hi>
<pb n="KR4d0198_WYG_018-26a"/>
</p>
<p>
<pb n="KR4d0198_WYG_018-27a"/>
</p>
<p>
<pb n="KR4d0198_WYG_018-28a"/>
　　職司亦可作武林守以代馬擴邵陽守以代王彦<lb/>
　　要之数為郡守不獲自伸莫若與一外臺俾詳讞<lb/>
　　刑獄捕治盗賊為當其才耳<lb/>
　　致李叔易<lb/>
叔易近日看閲何書侍下優游所得計益粹大人嘗言<lb/>
學詩者必分其義如賦比與古今論者多矣惟河南李<lb/>
仲䝉之説最善其言曰叙物以言情謂之賦情物盡也<lb/>
索物以託情謂之比情附物者也觸物以起情謂之與<lb/>
<pb n="KR4d0198_WYG_018-28b"/>
物動情者也故物有剛柔緩急榮悴得失之不齊則詩<lb/>
人之情性亦各有所寓非先辨乎物則不足以攷情性<lb/>
情性可考然後可以明禮義而觀乎詩矣舊見叔易要<lb/>
見此説故録以奉呈<lb/>
　　致單令<lb/>
両辱過訪良深慰感晡昃暑風伏惟徳覆頓䕃清涼日<lb/>
前聞蔡朝詢言欲為左右收淚某曰此俗俚之語也渠<lb/>
不知令子成人非殤報服斬衰三年恩義兼重豈為我<lb/>
<pb n="KR4d0198_WYG_018-29a"/>
軰謀一笑之樂而忘至情乎適又聞已致簡相招度用<lb/>
哀誠已拒之矣向來徳施朞䘮亦俟卒哭而後赴飯獠<lb/>
俗慢易不知禮節公為邑宰仍兼學事當如髙柴使薄<lb/>
俗矜式不待聲言也恃從游之乆忘其僣易然在仁人當<lb/>
有取焉耳<lb/>
　　致蔣教授<lb/>
某詜聞末學妄意窺測洙泗微言而為之説又不敢以<lb/>
簡約之語包括逺㫖反使觀者疑惑于此累年幸爾脱<lb/>
<pb n="KR4d0198_WYG_018-29b"/>
藁未嘗示人荷徳施好善不厭詢問毎及朋友道廢乆<lb/>
矣某今何幸其敢有隐輙往一策五篇如旬日過目却<lb/>
當易致其間有于公心未然者便望籖出續得請益也<lb/>
　　謝魏叅政<lb/>
某言念宣和辛丑幸忝桂堂末契而某仕途蹭蹬乃不<lb/>
少接英躅髙山仰止三紀于兹今者閤下上當天心叅<lb/>
與大論天下之士孰不願在下風而望餘光矧如某者<lb/>
宜如何哉<lb/>
<pb n="KR4d0198_WYG_018-30a"/>
恭以聖主收還威柄改用仁賢公于此時首被圖任十<lb/>
五年之大弊其事衆矣動干休戚注措非易伏惟精忠<lb/>
以副君上之委寄逺識以觀治亂之本原宏量以用度<lb/>
外之人敏材以濟萬微之務一正綱紀鞏固邦基不于<lb/>
閤下而誰望哉勝政流行傾耳以聽也<lb/>
某昨以無庸退即丘壑竟亦不能自免一墮瘴地踧踖<lb/>
六年蒸漬煙嵐氣血耗瘁若非大賢登進協賛風雷使<lb/>
赦令必行公道闡開則如某軰從蠻鬼之録必矣近者<lb/>
<pb n="KR4d0198_WYG_018-30b"/>
已被堂帖放令逐便恩徳之厚未知報所若夫拯㧞湮<lb/>
沈與繼千帆之後吹噓朽蠧俾同萬木之春願以晩年<lb/>
歸依鈞造<lb/>
　　謝湯侍御<lb/>
某疇昔仕路既已回環比及投荒與世益邈是故仰止<lb/>
賢誼雖劇區區而窺尋聲光其道無由也苐聞侍御踐<lb/>
更所至風績凛然范孟博蘇君章不能逺過向者分閫<lb/>
南州命下之日士民引領跂踵以俟届止欲解紱投劾<lb/>
<pb n="KR4d0198_WYG_018-31a"/>
而去者郡郡縣縣不下数人某于時雖正麗丹書懾懦<lb/>
之氣因以激昂髙山仰止心向徃之真若司馬子長之<lb/>
于晏平仲矣<lb/>
兹者聖上獨攬乾綱侍御首膺耳目之寄直言敷聞公<lb/>
道大闢收召志義之士屏黜凶邪之人敷宣貴肆之風<lb/>
變革賤拘之俗剗十五年之弊政崇千百祀之宏基侍<lb/>
御之功今為第一巖廊虛位注意有歸側耳柄除盡究<lb/>
賢業<lb/>
<pb n="KR4d0198_WYG_018-31b"/>
某一斥六年自分永已大恩曠蕩盡滌垢汚半月之間<lb/>
併還階品自非侍御哀閔堙厄協賛聖謨何以得此感<lb/>
篆肝鬲未知報効某謝事早嵗實有憂讒畏譏之心今<lb/>
則瘴癘薫蒸齒髮衰矣正合待盡丘林歌詠聖日惟公<lb/>
勉建勲業以幸區内乃所望也<lb/>
某嘗謂効忠莫先于薦士伏見右朝請大夫向子忞奉<lb/>
身守正持身如冰玉通才利刃遇事如發硎前後坐廢<lb/>
皆非其罪休閒既乆更練益深朝廷方念外任難得其<lb/>
<pb n="KR4d0198_WYG_018-32a"/>
人有如子忞正膺選舉若付以帥守監司之任定有殊<lb/>
績伏望侍御特與檢㑹落職之因及弃置之故敷奏于<lb/>
上改正過名亟加任使使直道不壅抑塞稍伸豈惟子<lb/>
忞之幸多士實有勸焉<lb/>
　　答張子韶侍郎<lb/>
冬春之交伏惟味道燕閒台履萬福近两拜教辱極慰<lb/>
瞻傃眚翳想已清瞭更廣訪毉藥為祝又聞健飯甚康<lb/>
不勝欣羡某痁疾已愈溲旋亦减但半年病後朘削為<lb/>
<pb n="KR4d0198_WYG_018-32b"/>
甚行將六十度亦難更充壯也每勤憂軫荷友朋之義<lb/>
復禮忠恕两段䝉不相鄙見既透徹言亦了逹珍拜珍<lb/>
拜何時得覩全書并尚書大學中庸孟子諸説渇飢莫<lb/>
喻也㑹之踵荆舒後塵以蔡京王黼為標凖以耿南仲<lb/>
李邦彦為宗𣲖其所願欲幾青出于藍矣溘然遽死遺<lb/>
臭奈何向以得君之専行政之乆依仿先民事業豈但<lb/>
小康東南固可開拓河北乃僻經反道迷誤本朝若非<lb/>
天佑宋室𠞰絶其命滋長禍亂何止于焚書坑儒而已<lb/>
<pb n="KR4d0198_WYG_018-33a"/>
遺材尚衆惟公最受聖主之知當戒舍人促裝以俟環<lb/>
賜益行正學副清議所望此外惟善衛興寝<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0198_WYG_018-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　斐然集巻十八<lb/>
</p>
<p>
</p>
  </div>
</body>
</text>
</TEI>
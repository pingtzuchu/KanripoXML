<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻三</head> <lb/>
    <p>
<pb n="KR4d0198_WYG_003-1a"/>
欽定四庫全書<lb/>
　斐然集巻三<lb/>
　　　　　　　　　　　　　宋　胡寅　撰<lb/>
　　古今豪逸自放之士鮮不嗜酒以其類也雖以此<lb/>
　　　致失者不少而清坐不飲醒眼看醉人亦未必<lb/>
　　　盡得蓋可攷矣予好飲而嘗患不給二頃種秫<lb/>
　　　之念徃來於懐世綱嬰之未有其㑹因作五言<lb/>
　　　酒詩一百韻以寄吾意雖寄古人陳迹并及酒<lb/>
<pb n="KR4d0198_WYG_003-1b"/>
　　　徳之大槩以為開闢醉鄉之羽檄參差反復不<lb/>
　　　能論次也同年兄唐仲章聞而恱之因録以寄<lb/>
　　　庶幾兹鄉他日不乏寳鄰爾<hi>辛亥</hi>
美禄無過酒星泉奠兩儀端由皆作聖意趣少人知肇<lb/>
命惟元祀迎春祝夀祺功深資藥石力厚起疲羸若羨<lb/>
千鍾美休嫌九醖遲忘情惟大禹無量乃宣尼抔飲觴<lb/>
初濫留連禍始基先王防以禮後世利其資黙識人情<lb/>
異叅稽俗習移放懐無事矣問口縱言之惑溺終長夜<lb/>
<pb n="KR4d0198_WYG_003-2a"/>
奢殘竟作池包茅齊服楚奏鼓𦙍征羲大澤斬地後當<lb/>
爐折劵時彭城正髙㑹睢水已填尸謫去憂占鵩歸來<lb/>
喜受釐缾盆感田父餔餟念湘纍壑谷中宵問糟丘一<lb/>
簣虧怒排樊噲盾吐卧允之順擊幘籠錢鳳爭權殺魏<lb/>
其脱靴慚力士飛燕忤楊妃司隷要殊切虞人獵已馳<lb/>
魏文敦信義王猛用鈐鎚有客言雖吃何人字識奇裸<lb/>
身荒已甚滌器事還卑軟飽深形頌醒狂屈受譏雖将<lb/>
齊物我亦合悼功緦渭水歌初闋髙陽伴蚤稀湖船回<lb/>
<pb n="KR4d0198_WYG_003-2b"/>
太白水殿燕西施薤露停杯唱鯨魚入海騎緬懐七子<lb/>
㑹悵望八仙期瀟灑斜川影風流曲水湄日斜休百拜<lb/>
罍恥便三辭頭上巾頻漉腰間鍤自隨諒難操北斗且<lb/>
復坐東籬西海桃埀實南山豆落萁無違商士誥宜葺<lb/>
杜康祠李脫朱温穽劉為石勒縻死生當有在王伯豈<lb/>
由斯五斗酲方解三人影對嬉髙談傾坐聽痛飲亦吾<lb/>
師責味曽圍魯提筒更憶郫安能洗晏粉聊復漲黄陂<lb/>
章子以孝顯酆舒因俊危夫妻不成屬父母或貽罹詎<lb/>
<pb n="KR4d0198_WYG_003-3a"/>
比華茵汚寧虞窟室隳壁懸疑角影車載號鴟夷口不<lb/>
掛臧否醯猶和薄醨立苗諷鋤惡種秫待充飢雨落香<lb/>
檀注春融緑髓脂雲輕浮蟻子金嫩寫鵝兒滴滴葡萄<lb/>
顆涵涵鸚鵡巵胸呑九雲夢筆走萬蛟螭風月江山好<lb/>
賔朋笑語宜繡簾初靜捲銀燭已髙埀儼雅神仙坐紛<lb/>
羅水陸竒色深迷琥珀光溢艷琉璃緑笛翻羅袖紅潮<lb/>
上玉肌獻酬俱繾綣沾洽盡融怡不問簷花落惟愁畫<lb/>
角吹初筵何抑抑屢舞忽僛僛寒食梨花發重陽菊蕊<lb/>
<pb n="KR4d0198_WYG_003-3b"/>
披龍山猶可想洛浦尚能追月滿倚瓊樹雨餘攀柳枝<lb/>
髙飛鴻鵠逺左手蟹螯持賢聖分清濁青齊辨等衰市<lb/>
沽難共食家釀恐成私算爵商壺矢忘杯泥夾棋資深<lb/>
酣道韻端的露天倪翠竹沉雲色酴醿浸玉㽔過咽輸<lb/>
浩渺赴吻重漣漪捲盡青荷葉顛飄白接籬埜畦供鼔<lb/>
吹幽鳥奏塤箎但看朱成碧那知玉作瓷長瓶卧荒草<lb/>
山郭颭青旗目井欣投轄窺門悵縶驪提壺留客住杜<lb/>
宇勸人歸碧嶂下紅日飛霜㸃黒髭邴原良自苦畢卓<lb/>
<pb n="KR4d0198_WYG_003-4a"/>
未為癡處士林泉適騷人景物悲放臣離國恨遷客去<lb/>
鄉思須藉杯中物聊舒鏡裏眉蹔時澆磊磈到處吐虹<lb/>
霓但戒零霜露無勞灑涕洟從教禁網宻莫遣醉鄉迷<lb/>
為沃塵生肺應防水尅脾破除閒病惱斷送老頭皮埋<lb/>
玉空煩酹揮金莫計貲三行何法制五齊孰官司喜怒<lb/>
或交作隂陽因并毗達人眇天地曲士謹毫釐夜汲文<lb/>
園井朝餐大谷梨渴心便渌醑大户怕甘酏滋味将何<lb/>
比經綸倘在兹一尊常準擬三頃要耘治吾道久榛莽<lb/>
<pb n="KR4d0198_WYG_003-4b"/>
世途多虎貔黄封憶内醖絺繡念宗彞傅說膺新命曹<lb/>
參守舊規羣生思覆䕶寰海厭澆漓倘負膏肓疾須慿<lb/>
國手毉欲傳方法者把盞詠吾詩<lb/>
　　送黎才翁往荆門<lb/>
聖道原來不易窮君今何處覓同風唐虞世逺精神在<lb/>
鄒魯人歸事業崇徳性未尊須强學道心纔勝即收功<lb/>
他時杯酒論暌濶應有微言激懦衷<lb/>
　　文定題范氏壁次韻<lb/>
<pb n="KR4d0198_WYG_003-5a"/>
四海兵戈裏一家風雨中逢人問消息䇿杖去西東歴<lb/>
數前朝亂何曽掃地空山居自有樂時對主人翁<lb/>
　　初至青湘聞安仁帥司為曹成所襲四首<hi>壬子</hi>
風急灘聲亂雲紅雪意酣空庭初霰集寒硯忽氷涵天<lb/>
造推移宻人情冷煖諳江頭聊問信春到一枝南<lb/>
稅鞅年華暮圍爐夜飲酣雪梅清共映沙水凍相涵逺<lb/>
意人誰㑹殊方俗未諳前令發湖北今日滯湘南<lb/>
有道持危國無人識素書屢驚時易失更覺意難如莽<lb/>
<pb n="KR4d0198_WYG_003-5b"/>
莽旌旗暗紛紛組綬紆白雲一天地今日又遷居<lb/>
結束趨安地征營報急書諸軍聞好在元帥竟何如嵗<lb/>
晏風雲慘天低嶺海紆悲歌撫長劍吾道敢懐居<lb/>
　　題嶽麓西軒三絶<lb/>
偶向紅塵得此生嵗寒松竹尚多情道人亦有生前契<lb/>
幽處開軒巧見迎<lb/>
月户風窗悄不扃靜中真樂故難名山泉未識幽人意<lb/>
自作穿林寫壑聲<lb/>
<pb n="KR4d0198_WYG_003-6a"/>
山雨冥濛久未晴袖中長笛為君横一聲吹破浮雲色<lb/>
歸去呼船載月明<lb/>
　　題指南軒二絶<lb/>
老屋蕭疎四五椽瓦爐香冷斷諸縁客來若問名軒意<lb/>
莫似維摩但黙然<lb/>
軒轅逸駕已旋歸赤水𤣥珠却背馳南去北來何處是<lb/>
坐令楊子泣多岐<lb/>
　　和鄧友直<lb/>
<pb n="KR4d0198_WYG_003-6b"/>
坐看嘉樹溢枯流快作南江汗漫遊曉岸林巒光寫鏡<lb/>
夜窗風露冷涵秋謏聞豈解論三豕澁思真如曳九牛<lb/>
但喜維舟時接席一篇珠玉勝封侯<lb/>
　　示黄岡長老二絶<lb/>
歸興逢山便解頥上人多思乞留詩千岩萬壑經行處<lb/>
他日煩師覓舊題<lb/>
落日溪橋佇立時溪雲歸盡月生遲溪聲漏洩真消息<lb/>
借問溪翁却不知<lb/>
<pb n="KR4d0198_WYG_003-7a"/>
　　題上饒半月岩四絶<lb/>
何年落月掛蒼山長似瑶梳插翠鬟擬琢半輪營魄處<lb/>
莫教如玦只如環<lb/>
瓊樓玉宇匝天開織女天孫靜往來月姊故應差老退<lb/>
譴除私館墮岩隈<lb/>
毎見雲端上下弦遥憐破鏡兩娟娟願移此景蟾宫去<lb/>
日月當令一再圓<lb/>
非闗狡兎月中藏肯與癡蟇飽寸腸只恐世人嫌冷看<lb/>
<pb n="KR4d0198_WYG_003-7b"/>
故依雲岫掩寒光<lb/>
　　題郭伯成畫竹月岩寺<lb/>
夫君自是雪霜姿落筆風生更不疑留向岩前弄明月<lb/>
桂枝相伴影參差<lb/>
　　題郭伯成畫竹道傍人家作雨勢<lb/>
可但文翁㑹寫真典型今見一枝新含風帶雨蕭然意<lb/>
共看林宗墊角巾<lb/>
　　過疎山題一覽亭梁谿公所書也二首<lb/>
<pb n="KR4d0198_WYG_003-8a"/>
手遮西日到疎山忽得昏鴉斂翅間未暇拈香叅佛祖<lb/>
且須襆被扣禪闗月林散影參差靜風磬傳音窈渺閒<lb/>
擬買一㕓通水竹杖藜他日寄疎頑<lb/>
林梢斜月墮金盆接影蒼茫白霧飜欲倚小欄收遯景<lb/>
試慿長嘯巻遐昏寒山濯濯空堆皺埜水瀰瀰不待源<lb/>
莫道此亭觀覽富未如賔日上天門<lb/>
　　同余汝霖遊西湖觀天竺觀音永懐林和靖三絶<lb/>
莫話蔣陵陳迹青松翠碧躋攀此别再遊何日夢魂長<lb/>
<pb n="KR4d0198_WYG_003-8b"/>
遶湖山<lb/>
岩前晴日䕃樹林下微風采蘭臨水更無塵想望雲時<lb/>
有遐觀<lb/>
刼火不燒大士寒泉誰薦先生跋馬與君弔古西風落<lb/>
日淒清<lb/>
　　初歸范伯達弟相㑹夜歸有成<lb/>
亂後風塵稍破昏歸來骨肉喜全存飲君竹葉醉不惜<lb/>
映我梅花香正繁問學據今宜了了唱酬從此定源源<lb/>
<pb n="KR4d0198_WYG_003-9a"/>
夜寒踏碎灘頭浪為篤平生友弟恩<lb/>
　　癸丑元日文定時留豐城今歸青湘唁家<lb/>
去年已向爆聲殘曉氣絪緼雨不寒玉佩想聞趨桂殿<lb/>
綵衣遥祝獻椒盤千齡帝運方更始一統王春正履端<lb/>
不與時光共流轉此心那更覓人安<lb/>
　　和仁仲春日十絶<lb/>
雪後雲收萬里天春從何處著山川紅邊緑外無窮思<lb/>
莫道今年似去年<lb/>
<pb n="KR4d0198_WYG_003-9b"/>
氣浹髙深物物蘇問言還有欠春無桃紅李白猶閒事<lb/>
麟鳳應來瑞此都<lb/>
雨細雲輕隠隠雷東君行樂正徘徊欲教遊客留連醉<lb/>
須放名花次第開<lb/>
莫笑遊人冷落時風光流轉不須疑去年草色空成恨<lb/>
今嵗花光又滿枝<lb/>
燕舞方酣鶯又啼草堂春睡日平西枝頭有酒尋花去<lb/>
小雨冥冥漸作泥<lb/>
<pb n="KR4d0198_WYG_003-10a"/>
行春對酒滿壺頻樂此春風自在身須信壺中春不老<lb/>
何人作計强留春<lb/>
年年緑水送殘紅不怨東君只怨風芳草連雲愁更逺<lb/>
勸君當醉萬花中<lb/>
萬卉千葩自不同吹開只是一般風對花不見花開處<lb/>
却恐嬉遊興易窮<lb/>
洛陽風俗事栽花流水園林眇一涯移得舊根春不老<lb/>
錯疑蜂蝶過隣家<lb/>
<pb n="KR4d0198_WYG_003-10b"/>
陋巷當年只屢空于今還詠舞雩風已推寶瑟鏗然後<lb/>
莫認青春醉眼中<lb/>
　　将次鍾鄉先寄處厚唐文癸丑<lb/>
試問雲山數嵗華寒梅吹盡兩年花倦遊吳楚六千里<lb/>
幸脫兵戈三四家那用有田從桀溺且欣無疾住毗耶<lb/>
欲将别後從頭說滿眼春酤盡更賖<lb/>
　　元院冠<lb/>
一行作吏擲分隂世路塵勞滿客襟三語風流埽夢想<lb/>
<pb n="KR4d0198_WYG_003-11a"/>
十年書問寄浮沉門前種柳春光好堂上鳴絃古意深<lb/>
别後新詩都覓取對哦湘渌醉還斟<lb/>
　　再遊嶽麓示法光其隣道林人言陶士衡舊居也<lb/>
　　　五絶<lb/>
雄城千雉壓江横倒影蛟龍十里明欲倚危欄舒逺眺<lb/>
東風無力暮雲平<lb/>
火宅清涼定幾時三車門外世終迷青蓮紺宇慿何住<lb/>
片雪紅爐只自知<lb/>
<pb n="KR4d0198_WYG_003-11b"/>
樓船東下啓扶桑千古英明日月光未必此心如古井<lb/>
且應蒼檜比甘棠<lb/>
舊詩不省作何言新句無奇墨亂飜要是雲山通宿契<lb/>
故将文字寄深論<lb/>
草堂何日傍雲根借問隣家兩足尊欲買漁舟繫江樹<lb/>
先慿屐齒記苔痕<lb/>
　　題湘西小景<lb/>
身在山中不見山山前行客未能閒何人水墨秋毫外<lb/>
<pb n="KR4d0198_WYG_003-12a"/>
十里湖西尺寸間<lb/>
　　題浯溪小景<lb/>
卜宅元郎豈偶然江山千古共流傳乾坤巨石知多少<lb/>
待看中興第二篇<lb/>
　　自勝業寺過銓徳觀<lb/>
出岫無心倦即還悠然信馬望南山忽驚蓮社青萍合<lb/>
却到蓬壺白日閒方士内丹論九轉導師平地設三闗<lb/>
不知洙泗真消息誰可相期一解顔<lb/>
<pb n="KR4d0198_WYG_003-12b"/>
　　題銓徳秋聲堂<lb/>
紫極題詩嵗月深秋風懐感重沉吟殷勤種此一庭玉<lb/>
回薄依然萬古心獨有佳名追綵筆誰将幽思入瑶琴<lb/>
蕭蕭醉掃筆池石水月光中覓至音<lb/>
　　和鍾漕汝强四首<lb/>
霧豹成文不厭深喧卑何事競翰音為言墨客誇三賦<lb/>
那似仙翁振八吟欲繼髙蹤其敢後下看浮世豈須臨<lb/>
何時蠟屐携笻杖來撥衡雲一萬尋<lb/>
<pb n="KR4d0198_WYG_003-13a"/>
丈人愛客酒杯深更和南山白石音大户不知濡首節<lb/>
逸才應笑撚髭吟箴規有過風雷益儆䇿無窮地澤臨<lb/>
每憶向來談讌處桃花流水路難尋<lb/>
風日薰薰草樹深黄鸝遷木送新音有懐春服成雩詠<lb/>
遥想青山伴醉吟詩老幽棲雖地僻聖君髙拱正天臨<lb/>
未須靜處論方藥㑹見蒲輪逺訪尋<lb/>
雲自髙閒水自深此間誰契不傳音倦飛偶作歸田賦<lb/>
髙卧時為梁甫吟為己宫牆當獨詣過門車馬肯相臨<lb/>
<pb n="KR4d0198_WYG_003-13b"/>
惟公知我迂愚甚狂直何曽較尺尋<lb/>
　　和曽漕吉甫<lb/>
本來秋月映澄潭牆面猶須學二南徑路枉尋難直尺<lb/>
巵言暮四等朝三文如楮葉何勞刻道在蒲團恐費叅<lb/>
玉帛雍雍王㑹處禹宫惆悵一精藍<lb/>
　　題雲峯齊雲閣示住山思達二絶<lb/>
舒捲髙低晴復隂澹然無滓亦無心不知底處相齊得<lb/>
且倚危欄一散襟<lb/>
<pb n="KR4d0198_WYG_003-14a"/>
秀色參差千萬端浩然無碍碧天寛上人若見相齊處<lb/>
試與慿欄指似看<lb/>
　　題浄明觀<lb/>
長官氷操正飄纓嘆息東流宰木青佳句不隨方士化<lb/>
故應留作換鵝經<lb/>
　　題劉練師屋壁<lb/>
誰言無路出塵氛丹灶初聞一語真窗外未堆千嶂玉<lb/>
坐中先盎一壺春<lb/>
<pb n="KR4d0198_WYG_003-14b"/>
　　題草衣岩<lb/>
石室流傳一草衣草衣消息了無違此山只是如如體<lb/>
休向山中覓祖師<lb/>
　　臘雷春雪示吉甫<hi>甲寅</hi>
曉色空明衡嶽南一塵那復隔仙凡貫時松竹色自好<lb/>
破臘雷霆聲未咸萬里鮫綃開歩障千金火浣試春衫<lb/>
漁舟不與人供畫獨駕雲濤月滿帆<lb/>
　　同邢子晉范伯達遊方廣二絶<lb/>
<pb n="KR4d0198_WYG_003-15a"/>
黄梅作雨暗朝曛山北山南路不分知我與君非俗駕<lb/>
曉天收盡五峯雲<lb/>
　　又<lb/>
瑶堦金殿湧青蓮此是南山小有天詩客若為深避酒<lb/>
道人無奈不叅禪<lb/>
　　仲秋赴伯達浴兒㑹不見月<lb/>
準擬清光滿十分論文那用醉紅裙天公有意韜隂采<lb/>
風伯無威掃曳雲東道浴兒方洗腆南齋留客更殷勤<lb/>
<pb n="KR4d0198_WYG_003-15b"/>
朦朧碧澗三更路衣袂翛然桂子芬<lb/>
　　将遊上封先寄南臺珏老<lb/>
淅淅風揺玉露秋尚懐分柿半山不衆香肯共維摩飯<lb/>
元亮聊同恵逺遊薈蔚彫零岩壑露佩環清越澗泉幽<lb/>
青鞋本自無泥滓更約諸峯最上頭<lb/>
　　登上封三絶<lb/>
仰止髙髙幾夢思躋攀乗興遂忘疲直須駐足青冥上<lb/>
方信前山次第卑<lb/>
<pb n="KR4d0198_WYG_003-16a"/>
山下隂晴只蔽虧山中烟靄更迷離天風忽與遊人便<lb/>
吳楚屯雲萬里披<lb/>
北斗回杓正指西丹梯從此與天齊為君挹注銀潢水<lb/>
一洗人間火宅迷<lb/>
　　和上封洪辯用明察院韻<lb/>
繡衣御史有前聞衲子禪師亦好文出稟聖謨蘇瘵俗<lb/>
坐持詩律戰魔軍訪尋水石閒招隠際㑹風雲偶筞勲<lb/>
喧寂兩忘歸一致此心何處不超羣<lb/>
<pb n="KR4d0198_WYG_003-16b"/>
　　同宣卿和仲仲達遊上封值雨而歸時上封辯病<lb/>
　　　南臺珏同行<lb/>
不到峯頭正一年兹遊新客更超然浄名不語元無病<lb/>
恵逺同行定有縁風雨不期相邂逅雲山未許獨留連<lb/>
歸途絶景何人見萬頃銀濤漲楚天<lb/>
　　酬宣卿見和<lb/>
不向杯中覓聖賢獨於山水意翛然相門事業方傳世<lb/>
官路升沉祗信縁萬巻圖書資博約九衢車馬任顛連<lb/>
<pb n="KR4d0198_WYG_003-17a"/>
翠微卜宅須相近且住蓬壺小有天<hi>宣卿不飲</hi>
　　謹次家君元日之韻<hi>乙卯</hi>
薰然和氣爆聲殘賀客充庭上慶牋令節共欣元㑹日<lb/>
本朝新數中興年仰觀北斗書王正合起東山付國權<lb/>
天祐斯文知有在稱觴還詠福如川<lb/>
　　和宣風寺壁間韻<lb/>
客夢到何許南山桃李園未能忘䗶屐何意謁金門願<lb/>
舉漢三傑盡戡周陸渾虎皮包劍㦸農務看村村<lb/>
<pb n="KR4d0198_WYG_003-17b"/>
　　遊三角寺<lb/>
再遊三角寺勝踐十人偕雨後林巒媚心同笑語諧碧<lb/>
蘭初秀畹紅藥漸飜階若問經行意春風寫客懐<lb/>
　　酬邦鑑見和<lb/>
恭誦親征詔戈矛與子偕叛徒三鼔竭凱奏八音諧上<lb/>
主開宣室羣公擁泰階慚無經濟學感激漫裝懐<lb/>
　　和路樞四首<lb/>
圖書雖是舊生涯翰墨那能掞國華戲綵便甘辭五馬<lb/>
<pb n="KR4d0198_WYG_003-18a"/>
退朝猶想覆千花先民事業髙三代将聖春秋自一家<lb/>
他日登門謝佳句劇談當許岸烏紗<lb/>
前籌初見翊元樞何事扁舟泛五湖脱屣紅塵誰肯辦<lb/>
挂冠黒髮世應無願陪几杖登南阜遥想氛埃暗北區<lb/>
晚節功名端不免雲臺依舊矗天都<lb/>
林壑蒼茫渺一涯辱公詞藻借光華大聲豈直金投地<lb/>
清夢懸知筆有花不似罷兵初度嶺應同奏疏早名家<lb/>
曳裾未愜平生志常恐追鋒侍絳紗<lb/>
<pb n="KR4d0198_WYG_003-18b"/>
進退行藏合道樞詎分廓廟與江湖願陪東閣留賔後<lb/>
定向南山卜宅無不為避喧隣懶瓉祗縁嘗藥訪臾區<lb/>
勉搜累句酬髙韻端似無鹽簉子都<lb/>
　　子正生日以黄柑為夀<hi>丙辰</hi>
正論風流不辱親髙文還稱掌絲綸豈惟補衮須詞伯<lb/>
自是安邦出諍臣嵗晚已回松柏操時來休愛水雲身<lb/>
欲為公夀倡優拙戲遣商山四老人<lb/>
　　和余汝霖雪七絶<lb/>
<pb n="KR4d0198_WYG_003-19a"/>
無數天花鬬舞風迷離玉色映寒空共誇破臈逾三白<lb/>
更喜新詩報屢豐<lb/>
雖無諧謔去相携且乏輿梁濟涉溪之子恵然須痛飲<lb/>
醉眠應夢鎮幃犀<lb/>
日日東園探早梅那知一席萬林開君詩還似揚州句<lb/>
掃盡因風柳絮才<lb/>
周宣闢國號中宗六月興師灑汗同莫為苦寒辭出塞<lb/>
采薇歸戍亦論功<lb/>
<pb n="KR4d0198_WYG_003-19b"/>
燕山大雪暗邊雲将士何人欲賜勲聞道玉宸温詔出<lb/>
絶勝純纊被三軍<lb/>
低唱誰家有女伶映窗那用讀書聲何當翠被同君獵<lb/>
得獸雄夸得句新<lb/>
朱老能詩更謹䖍葉公好學亦窮年飢寒共保凌霜操<lb/>
未羨重裘食萬錢<lb/>
　　再和<lb/>
紛紛狼籍下天風萬里寒光鏡色空莫學袁安但髙卧<lb/>
<pb n="KR4d0198_WYG_003-20a"/>
也須斗酒醉新豐<lb/>
逈眺層臺酒屢携千風攅玉映瑶溪南枝更有東風面<lb/>
未減爭妍燦瓠犀<lb/>
今年花是去年梅又對春風一笑開不似飛霙能頃刻<lb/>
香中更有和羮才<lb/>
埋玉腰間覓性宗儒冠謀道有誰同筆尖凍折新詩就<lb/>
但可徒收翰墨功<lb/>
猛将謀臣氣靄雲興邦雪恥在竒勛因思衛國瓊瑶報<lb/>
<pb n="KR4d0198_WYG_003-20b"/>
更憶吳人組練軍<lb/>
劍峯犀利拙優伶果聽淮南奏凱聲隂翳便隨朝雪盡<lb/>
東風還放曉光清<lb/>
自笑兵厨吏不䖍凍醅如蜜只年年却思踏雪江頭路<lb/>
屢費詩人一斗錢<lb/>
　　嵗除示汝霖三絶<lb/>
柏酒椒花又盍簮莫将談笑枉光隂自憐四十無聞者<lb/>
欲問如何不動心<lb/>
<pb n="KR4d0198_WYG_003-21a"/>
邂逅遮留閱嵗寒山肴溪䔩且同盤不憂絶學商量少<lb/>
只怕新詩屬和難<lb/>
紫蓋峯前萬壑流長松脩竹與雲浮欲分一半誰人可<lb/>
子若能來亦易謀<lb/>
　　和汝霖三首<hi>丁巳</hi>
客思如春日日深莫令鶗鴂損芳隂忽逢佳士能傾蓋<lb/>
那用髙眠有抱衾陌上正歌歸緩緩尊前聊酌夜沉沉<lb/>
君詩也得池塘夢沈謝風流尚可尋<lb/>
<pb n="KR4d0198_WYG_003-21b"/>
聖門功業海同深大禹猶曽惜寸隂知有詩書消永日<lb/>
不将狐貉愧寒衾定心應已觀川逝濶歩何須歎陸沉<lb/>
聞道北山蘭正好果堪紉佩即幽尋<lb/>
桃李無言春事深便看園樹欲交隂永懐北固吹長笛<lb/>
一醉春風典破衾金羽喜從幽谷出錦鱗貪引翠竿沉<lb/>
好傳消息睎曽㸃莫把平生問李尋<lb/>
　　和朱成伯<lb/>
刼刼官身未許收江山到處發詩愁弃繻西上今将老<lb/>
<pb n="KR4d0198_WYG_003-22a"/>
襆被東來又欲秋安得紫簫横鶴背漫從清釣覓羊裘<lb/>
黄梅正作冥冥雨每詠新篇興轉悠<lb/>
瀾飜筆墨浩難收妙處端能浣客愁落筆千章輕萬户<lb/>
思君一日勝三秋持身貴比琥璜爵得句精如狐白裘<lb/>
應有二南風骨在令人輾轉更優悠<lb/>
　　荷花<lb/>
夢到南塘翠蓋稠姹然得意斂然羞驚鴻逺映朝霞色<lb/>
白鷺先窺霽雨秋裊裊芳馨煩折贈霏霏涼吹想追遊<lb/>
<pb n="KR4d0198_WYG_003-22b"/>
天花欲試維摩病衣袂何曽一片留<lb/>
　　酬諸同官見和三首<lb/>
初看緑浄已紅稠有艷無情不障羞依倚鉛華閒寫鏡<lb/>
霏微風露早涵秋虎溪香社應難入玉井長梯未許遊<lb/>
同賦諸仙語皆妙坐令芳色句中留<lb/>
蘭塘清暑瞰稀稠早見排房結子羞照水華燈宜獨夜<lb/>
薰香翠被欲爭秋潜珍不薦霓裳歩凝佇誰同漢女遊<lb/>
欲種此花須摘實自憐踏藕漫淹留<lb/>
<pb n="KR4d0198_WYG_003-23a"/>
莫道同時岸卉稠背萱無態側葵羞金蓬未實猶韜日<lb/>
玉節深藏更耐秋肯把仙姿供鷺悦故標髙致待龜遊<lb/>
期君秀色蓮峯似終古名埀華岳留<lb/>
　　和信仲喜雨二首<lb/>
雲漢吁嗟墮杳冥徳音雷動走羣靈天心自契犧牲禱<lb/>
田畯先聞黍稷馨簾捲西山増爽氣水通南澗漫平汀<lb/>
一篇可嗣東坡記北榭今成喜雨亭<lb/>
天公知我亦頑冥不許山川借寵靈何事民謡為膏澤<lb/>
<pb n="KR4d0198_WYG_003-23b"/>
祇因君徳薦明馨楩楠未厭雲迷谷鷗鷺初便水漏汀<lb/>
試攬秋光澄北榭千峯爭翠岌岩亭<lb/>
　　禱雨<lb/>
久閟天公澤焦然品彚情遏雲虹屢飲擊海電空明禱<lb/>
祀山川遍薰修道釋并帝心終閔物國力未休兵帽覆<lb/>
烏龍頂軍移黒蟻營乍看雲葉宻遥想浪花平早熟攙<lb/>
先刈髙荒趁晚耕歸逋庭少訟交潤水無争喜氣連城<lb/>
洽餘波集澮盈蕉心重自展荷葉宻相傾菊映蘭兼茂<lb/>
<pb n="KR4d0198_WYG_003-24a"/>
松連竹共清杯觴初料理書帙尚縱横欲賦田園樂猶<lb/>
慚組綬縈隠淪千古重名利一絲輕釣客風流逺農師<lb/>
局次生庶幾逃責罰户户有坻京<lb/>
　　酬信仲見和二首<lb/>
數篇新雨意真見古人情當拜王靈及非闗祀事明雷<lb/>
聲空自碾雲氣不相并試為驅潜物安能役鬼兵曉來<lb/>
聞鵲唶座上掃蠅營地脉沾濡遍天心賦與平逺慚白<lb/>
水政坐想有莘耕各競千峯秀誰平兩港争稻花重撲<lb/>
<pb n="KR4d0198_WYG_003-24b"/>
撲蓮臉更盈盈但欲禾麻穟無令棟宇傾教心蘧叟化<lb/>
官況伯夷清霽電金虵掣晴霞綺鳳横仙人歸縹緲詩<lb/>
客思紆縈句屑餘霏妙人涵晚吹輕故園三徑緑新水<lb/>
半篙生遂有乗槎興秋風白玉京<lb/>
不作悲秋賦猶牽夢雨情人心空懇迫天聽自昭眀驟豈風<lb/>
能靡和非雹與并霤懸廬阜瀑山映羽林兵已灑臨菑汗將<lb/>
漂石勒營循良慚召父調燮賴陳平方士田俱溉先生道可<lb/>
耕亂飄絲未理急㸃射方争願補天無漏誰占坎不盈雲披<lb/>
<pb n="KR4d0198_WYG_003-25a"/>
心屢折雷屬耳常傾未說千箱滿聊欣八極清幸令鵝<lb/>
貰死那恤虹仍横銀竹森猶亞簷花落更縈昆陽萬矢<lb/>
盡滄海幾漚輕反照霞初散中秋月已生一杯相屬處<lb/>
憂慮洗京京<lb/>
　　以崇正辯示新仲<lb/>
不羨飛仙術仍修謗佛書知音鼓琴後覆瓿草𤣥餘龍<lb/>
象空相蹙鳶魚祗自如更煩君印可底處認吾廬<lb/>
　　酬新仲見和二首<lb/>
<pb n="KR4d0198_WYG_003-25b"/>
自喜逢端友初䝉賞異書不譏吾好辯更請慎其餘術<lb/>
業須三代宗風謝一如與公俱目擊紙上亦蘧廬<lb/>
蓬蒿翳環堵左右只圖書面壁知無累心齋諒有餘經<lb/>
綸今賈誼詞賦昔相如莫廣離騷意行看直禁廬<lb/>
　　賦向伯共五老小山六言五絶<lb/>
奇石來公几案參差仙掌規模遂欲强名五老逍遥鵬<lb/>
鷃羌廬<lb/>
聞說身依蓮社坐䝉勅賜薌林五老與公為六何須詩<lb/>
<pb n="KR4d0198_WYG_003-26a"/>
酒棋琴<lb/>
問法想應得髓好竒那復忘疲此石未同瓦礫耆年直<lb/>
是兒嬉<lb/>
山石詎聞變化蒼顔能復嬰孩想見輕葱秀色正如蘭<lb/>
玉陪堦<lb/>
文簡風流未冺公孫節氣誰班當與皐䕫佐舜莫尋黄<lb/>
綺商山<lb/>
　　和錢孫叔委心亭二絶<lb/>
<pb n="KR4d0198_WYG_003-26b"/>
交衢塵霧祗相煎回首山林去未縁安得委心無一事<lb/>
陪公清話許忘年<lb/>
寄傲羲皇以上人古今雖隔意常親聖時方欲詢黄髮<lb/>
未許公收致主身<lb/>
　　奉家君自勝業遷居書堂久雨乍晴道中口占<lb/>
五峯收巻萬層雲一水流通四海春南極有星天地久<lb/>
東風無際柳梅均<lb/>
　　謝人恵舂陵石山<hi>辛酉</hi>
<pb n="KR4d0198_WYG_003-27a"/>
何人蹙縮九疑山叠映公家几硯間欲識神魚閟凝湛<lb/>
試看雲氣出孱顔新蒲已結根千嵗舊蘚猶窺暈一斑<lb/>
舉餉敢辭歸載重要将竒絶寄幽閒<lb/>
　　和賈陶二老二首<lb/>
已愧名邦忝仍無秀句傳花光隨處好草色與愁連訟<lb/>
少庭常寂心閒地更偏先生肯乗興一醉賞風烟<lb/>
節物怱怱度邊烽幸不傳名花空雨墮秀樹已雲連孤<lb/>
負杯蓮倒蕭條燭蕊偏但欣民小泰凝寢有爐烟<lb/>
<pb n="KR4d0198_WYG_003-27b"/>
　　和邢子友<lb/>
可憐牒訟汩華年賴有神交肯惠然萬石同登髙柳外<lb/>
一尊相屬晚花前浮雲空解遮人境止水何曽染世縁<lb/>
安得小舟銜尾去風檣激箭不須鞭<lb/>
　　和趙生二首<lb/>
徧遊南北與西東欲訪人間國士風處世甚疎皆笑我<lb/>
宅心無累獨奇公詩才自愧非三上酒聖相從又一中<lb/>
芍藥待開應且住莫令清賞轉頭空<lb/>
<pb n="KR4d0198_WYG_003-28a"/>
冠月裾雲佩緑霞百年将此送生涯愁心别後無詩草<lb/>
病眼燈前有醉花落筆擅場聊寫意背山臨水遂成家<lb/>
也須南畆多栽秫休似東陵只種𤓰<lb/>
　　遊淡竹岩<lb/>
岩好城還近山南路却西淡交同魯衛新釀到青齊桑<lb/>
宻家家繭秧稠處處犂朱陵更清絶何必此幽棲<lb/>
　　題賈氏超然堂<lb/>
超然華榜照新堂兀爾忘機入醉鄉城外有山心共逺<lb/>
<pb n="KR4d0198_WYG_003-28b"/>
壺中無事日偏長月留粉壁檀欒影欄俯氷池菡萏香<lb/>
最愛南窗通北牖好風時送一襟涼<lb/>
　　又題迎月亭<lb/>
從來共惜隔年期剗却東山尚恐遲欲向塵中先得眼<lb/>
故應雲表屢揚眉停杯専待寒光舉起舞還愁素影移<lb/>
常與此亭相照耀更須佳什煥梁榱<lb/>
　　和賈閣老三首<lb/>
新柳逢秋葉尚隂晚蓮披露色難禁坐聽玉屑軒犀麈<lb/>
<pb n="KR4d0198_WYG_003-29a"/>
静對山爐颺水沉緑酒淺深皆有味白雲來去本無心<lb/>
辱公麗藻相留句且復追隨翰墨林<lb/>
來朝杲日破頑隂共指秋成喜不禁寸碧遥岑供眺望<lb/>
長空飛鳥自消沉四時景物千鍾酒萬古功名一寸心<lb/>
尚媿先生遊佛海兩忘軒冕與山林<lb/>
西雲十日結重隂葵箑桃笙自不禁書帙有縁燈耿耿<lb/>
酒杯無伴雨沉沉君恩未報空懐禄民瘼難醫只媿心<lb/>
為問埜麋何處好鸎鳴雕檻隔長林<lb/>
<pb n="KR4d0198_WYG_003-29b"/>
　　中秋寄賈閣老<lb/>
香霧沉秋氣迷雲捲暮天金篦撩眼浄玉斧斵氷圓無<lb/>
復霓裳舞空歌水調篇新亭偏得景一醉豈無縁<lb/>
　　和彥達九日<lb/>
滿頭黄菊鬬芳妍人與秋光兩静便試把杯觴論舊日<lb/>
未須筋力較明年詩慚戲馬臺頭客目斷歸鴻渚上天<lb/>
更愧白衣能送酒坐令彭澤意空傳<lb/>
　　和唐夀隆上元五首<hi>壬戌</hi>
<pb n="KR4d0198_WYG_003-30a"/>
滿城和氣在春臺玉漏沉沉鐵鎖開明月誰知千里共<lb/>
華燈同照萬人來市橋漸漲丰容柳江路猶殘的皪梅<lb/>
欲與先生拚醉賞未須歸去隠蒿萊<lb/>
　　二<lb/>
明月升天鏡上臺燈如蓮沼萬枝開恨無立部歌仍舞<lb/>
空有遊人往更來續法未能窺佛祖𢋫歌聊得繼歐梅<lb/>
壯心消盡嬉遊興矧復斑衣悵老萊<lb/>
　　三<lb/>
<pb n="KR4d0198_WYG_003-30b"/>
名章絡繹走陪臺得對春風一笑開樓外未知明月出<lb/>
袖中疑有夜光來秀如王子登門竹味勝曹公止渇梅<lb/>
已向歌謡挹和氣預知豐稔變汙萊<lb/>
　　四<lb/>
山褰雲色暗陽臺俄復晨曦萬里開行雨忽隨新夢斷<lb/>
春風還似故人來精神總屬陶潜柳燮理須歸傅說梅<lb/>
已共此邦同樂嵗更須躬稼辟田萊<lb/>
　　五<lb/>
<pb n="KR4d0198_WYG_003-31a"/>
幾年踪跡逺中臺夢想傳柑宴斚開懶擁牙旗穿市去<lb/>
縱看玉李墮天來從教獨照青藜炬莫使輕吹畫角梅<lb/>
也有江風浮綵巘坐令形勢巻東萊<lb/>
　　寄題吳郁養素軒<lb/>
到處風塵染素衣蜉蝣掘閱尚何知似聞掃雪開三徑<lb/>
可但移梅探一枝分我髙山彈舊曲乞君明月斵新詩<lb/>
幾時把酒臨窗檻借問如何湼不淄<lb/>
　　和次山遊朝陽岩<lb/>
<pb n="KR4d0198_WYG_003-31b"/>
畫船浮客到岩阿小閣經年又一過天逺恍如開翠幕<lb/>
江春渾似遶青羅雨晴風日山山麗花發園林處處多<lb/>
早喜四郊膏澤徧試從堯壤嗣農歌<lb/>
　　和范元作二首<lb/>
江北風塵靜江南水竹居世交論契厚嵗晩莫情疎斸<lb/>
雪重培菊臨溪易買魚瀟湘有舊約相就不投書<lb/>
　　二<lb/>
仇敵何須殺調和乃妙機又聞堅誓約不用講攻圍六<lb/>
<pb n="KR4d0198_WYG_003-32a"/>
月鵬南徙三春鴈北歸自知同斥鷃蓬艾且卑飛<lb/>
　　和李子楊題龍源田舎<lb/>
舊隠今何許新宫定幾間紅塵昏北道青壁睨南山若<lb/>
擬崧和潁猶勝蒯與菅居方二頃得我愛一生閒䕃石<lb/>
多雲樹行田有翠灣客來那更問門設不須闗世味浮<lb/>
雲薄顛毛小雪斑功名當未免亦念早來還<lb/>
　　又和湘濵卜居<lb/>
聞道園池各著名起予歸夢過臨蒸已開塵外尋山眼<lb/>
<pb n="KR4d0198_WYG_003-32b"/>
更曲堂中飲水肱有地且須多種秫好閒何必苦邀僧<lb/>
杖藜他日端來去但恐公朝正與能<lb/>
　　郭偉求鄙文<lb/>
少時文墨已非工漸老才情更覺䝉空有簿書相汩沒<lb/>
了無朋友共磨礲功名也只浮雲似富貴還應逝水同<lb/>
寄語宅心何處所晚春沂上舞雩風<lb/>
　　思歸八絶<lb/>
天柱峯前又一區已聞松菊漸荒蕪近來更草歸田賦<lb/>
<pb n="KR4d0198_WYG_003-33a"/>
敢以無功戀左符<lb/>
昨日春風花滿山回頭秋葉錦斑斑終年竊禄慚憂寄<lb/>
何事遲留久未還<lb/>
壯時嘗有意功名不覺星星白髪生眼亦漸花心更短<lb/>
歸與猶可事農耕<lb/>
夜夢俞音出帝闈朝來江雨已生肥扁舟載酒吹長笛<lb/>
未減遼東獨鶴歸<lb/>
上聖心唯赤子矜庶邦可以佐軍興自書政拙催科考<lb/>
<pb n="KR4d0198_WYG_003-33b"/>
今古舂陵復永陵<lb/>
屢督平反獄易空深慚龍斷貨誰籠後來倘念全齊寄<lb/>
應築虚堂致蓋公<lb/>
傳家素業祗圖書永日沉涵樂有餘方信此心無所著<lb/>
山林鐘鼎一蘧廬<lb/>
畫角聲中欸乃歌野人應未許雲和扣舩我欲𢋫餘唱<lb/>
更沐西風雨一蓑<lb/>
　　和孫竒父<lb/>
<pb n="KR4d0198_WYG_003-34a"/>
攬轡丹青久更恬掛冠髙處靜尤厭情田不是年年熟<lb/>
世味安能種種廉虎䑕乗時爭用舎鳶魚適意自飛潜<lb/>
也應及取仙舟下同向南山看水簾<lb/>
　　留别唐次山<lb/>
占君州土負沉痾飽聽溪山欸乃歌季路漫傳能折獄<lb/>
陽城元自拙催科茍逃譴責恩波厚更喜逢迎廩粟多<lb/>
珍重老人分手意論文何日再經過<lb/>
　　和次山贈别<lb/>
<pb n="KR4d0198_WYG_003-34b"/>
牧養惟聞政失中茇棠深愧召南風却歸舊隠三家市<lb/>
回望耆儒一畆宫蕙帳我今尋怨鶴蘋洲君復送驚鴻<lb/>
别懐不得同杯酒西柄居然挹大東<lb/>
　　留别賈閣老<lb/>
熈朝侍從老堂堂和氣如春與物昌未見峩冠真楚越<lb/>
思逢傾蓋在瀟湘放懐繾綣情何厚憂世艱難話更長<lb/>
果有南山求問意芷蘭猶冀襲清芳<lb/>
　　和任大夫贈别<lb/>
<pb n="KR4d0198_WYG_003-35a"/>
未老先衰負疾憂敢貪榮禄尚為州已慚騷客能招隠<lb/>
更愧疲民欲借留斤斧且應存夜氣江湖那得獻辰猷<lb/>
新詩滿把珠璣重歸艇全勝載石舟<lb/>
　　贈張徳餘<lb/>
平生骯髒孰如君破屋荒山飯煮芹不寐耿懐留落月<lb/>
有時扶杖看浮雲嚴平推測歸前定原憲家風飫舊聞<lb/>
欲挽鮒魚無氣力須知予是故将軍<lb/>
　　觀碁<lb/>
<pb n="KR4d0198_WYG_003-35b"/>
平地縱横十九條古今爭向此中消乾坤二䇿歸皇極<lb/>
愚智殊途祖帝堯競勝鮮能思自活臨機誰肯暫相饒<lb/>
旁觀有著如當局敢道今無國手超<lb/>
　　溪旁大楮為水所浸将蹶有感<lb/>
樹引江流得自滋不虞波浪齧根基願言捧土加培植<lb/>
長䕃行人暍暑時<lb/>
　<lb/>
　斐然集巻三<lb/>
</p>
<p>
</p>
  </div>
</body>
</text>
</TEI>
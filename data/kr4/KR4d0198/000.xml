<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>斐然集</head>
    <p>
<pb n="KR4d0198_WYG_000-1a"/>
欽定四庫全書　　　　　集部四<lb/>
　斐然集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案斐然集三十巻宋胡寅撰寅字宋<lb/>
　　　　史作明仲此集題曰仲虎樓鑰序又稱曰仲<lb/>
　　　　剛盖有三字也崇安人本胡安國弟之子其<lb/>
　　　　母以多男欲不舉安國妻取而育之遂為安<lb/>
　　　　國之子宣和三年登進士甲科南渡後官至<lb/>
<pb n="KR4d0198_WYG_000-1b"/>
　　　　徽猷閣直學士忤秦檜謫新州檜死乃復故<lb/>
　　　　官紹興二十一年卒事迹具宋史儒林傳是<lb/>
　　　　集端平元年馮邦佐刻於蜀樓鑰序之嘉定<lb/>
　　　　三年鄭肇之又刻於湘中章頴序之宋史本<lb/>
　　　　傳作三十巻與此本相合盖猶從宋槧繕録<lb/>
　　　　也寅父子兄弟篤信程氏之學寅尤以氣節<lb/>
　　　　著其晚謫新州乃右正言章復劾其不持生<lb/>
　　　　母服寅上書於檜自辨其文今載第十七巻<lb/>
<pb n="KR4d0198_WYG_000-2a"/>
　　　　中大意謂遺棄之子不同於出繼之子恩義<lb/>
　　　　既絶不更以本生論之然母子天屬即不幸<lb/>
　　　　遘人倫之變義無絶理章復之劾雖出於迎<lb/>
　　　　合秦檜假公以濟其私而所持之事則不可<lb/>
　　　　謂之無理寅存此書於集中所謂欲盖彌彰<lb/>
　　　　也至於秦檜之罪罄竹難書而集中上檜第<lb/>
　　　　一書苐規其不當好佛其細已甚又寅作崇<lb/>
　　　　正辨三卷闢佛不遺餘力資善堂崇奉佛像<lb/>
<pb n="KR4d0198_WYG_000-2b"/>
　　　　寅至形之繳奏載此集十五巻中而三十巻<lb/>
　　　　末乃有慈雲長老開堂疏嚴州報恩長老開<lb/>
　　　　堂疏光孝長老請疏光孝抄題疏龍山長老<lb/>
　　　　開堂疏龍山長老請疏六篇尤未免自亂其<lb/>
　　　　例然靖康元年金人議立張邦昌寅方為司<lb/>
　　　　門員外郎與張浚趙鼎均不肯署議狀邦昌<lb/>
　　　　立遂棄官而逃建炎三年為起居郎時詔議<lb/>
　　　　移蹕之所上萬言書力争其文今載第十巻<lb/>
<pb n="KR4d0198_WYG_000-3a"/>
　　　　中紹興四年為中書舍人時議遣使往雲中<lb/>
　　　　又抗疏力諫其文今載第十巻中並明白剴<lb/>
　　　　切樓鑰序所謂引誼劘上往往有敵已以下<lb/>
　　　　所難堪者殆非虛語又上言近年書命多出<lb/>
　　　　詞臣好惡之私使人主命德討罪之詞未免<lb/>
　　　　玩人喪徳之失乞命詞臣以飾情相悦含怒<lb/>
　　　　相訾為戒故集中十二巻至十四巻所載内<lb/>
　　　　外諸制並秉正不阿史稱所撰諸制詞多誥<lb/>
<pb n="KR4d0198_WYG_000-3b"/>
　　　　誡至寅之進用本以張浚後論兵與浚相左<lb/>
　　　　遂乞郡以去其父安國與秦檜為契交檜當<lb/>
　　　　國日眷眷欲相援引寅兄弟三人並力拒不<lb/>
　　　　入其黨寅更忤之至流竄其立身固具有始<lb/>
　　　　末者其文亦何可廢也乾隆四十四年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4d0198_WYG_000-4a"/>
斐然集原序<lb/>
長沙呉德夫間為予言胡仲剛氏學業行誼為世楷則<lb/>
出一編書名斐然集以授予曰其為我廣諸蜀予識之<lb/>
弗忘後守廣漢將以刻諸梓未皇然也厥二十又七年<lb/>
予歸自南旋起家渡瀘叙州馮侯邦佐已栞之求一言<lb/>
冠篇子又取而熟復之葢自公遊庠序已深詆王氏專<lb/>
尚闗洛諸儒之學舉宣和三年進士教授西京國子監<lb/>
與忠獻張公同被薦召入掖中書靖康改元金人深入<lb/>
<pb n="KR4d0198_WYG_000-4b"/>
與張公為當路䇿守禦甚著京師圍解始得省親荆潭<lb/>
建炎再造首以記注召還極陳三詔之不同論七事六<lb/>
條之利害娓娓數萬言如必罷和議必用君子必退小<lb/>
人必明賞罰必固本支必建藩輔必擇守令必討盜賊<lb/>
大抵監耿李汪黄誤國之不可再引誼劘上往往有敵<lb/>
巳以下所不能堪者高皇帝雖聽奉祠而簡注不忘既<lb/>
狩錢塘申命記注首論四維不張帷刑是從利在尼雅滿<lb/>
則欲釋怨以悦其心利在劉豫則欲友邦以通其好文<lb/>
<pb n="KR4d0198_WYG_000-5a"/>
定亟稱其得敷奏體張公以右相視師嘗議遣使公辯<lb/>
遏懇至謂堂堂天朝相率而為敵國之陪臣葢視胡公<lb/>
邦衡後日之疏有過之尋貳春卿兼掌書命如追廢<lb/>
王安石配享孔廟追謫章蔡誣謗宣仁后及褒表諫臣<lb/>
等事高文大筆大抵皆公發之暨趙張去而檜再相則<lb/>
公逺徙炎荒幾陷五十三家羅織之獄至檜死後得復<lb/>
官還里迹其平生任重道逺之死不渝實由文定為之<lb/>
父仁仲為之弟謀之家庭者固如此至其述崇正辯以<lb/>
<pb n="KR4d0198_WYG_000-5b"/>
闢異端纂伊洛緒言以闡正學著論語説以明孔門傳<lb/>
授之心法讀史管見以扶資治通鑑數千百家褒貶之<lb/>
實最後傳諸葛侯世以寓其討賊興漢之心葢公自宣<lb/>
靖炎興四十年間雖顛沛百罹而終始一説所以扶持<lb/>
三綱者其不謂大有功於斯世矣乎因馮侯之請摘其<lb/>
闗於世教者著於篇端平元年九月戊申鶴山魏了翁<lb/>
序<lb/>
天之生聖賢也豈偶然哉昔者洪荒之世人物混并<lb/>
<pb n="KR4d0198_WYG_000-6a"/>
賢不肖淆亂堯舜禹臯䕫稷契所以致力於此<lb/>
者亦云盡矣叙典秩禮命德討罪皆天意也天之所以<lb/>
命聖賢者孰大於此五品之未遜五教之未敷五刑之<lb/>
未明是雖飽食煖衣果能保其生哉由唐虞至於商周<lb/>
天下事亊物物凡當正名而辨分者無一之或闕及周<lb/>
之季聖賢之澤微矣聖如孔子不得位而無以行其志<lb/>
於是春秋作焉故曰春秋定天下邪正迹其功用不特<lb/>
被之當年實為萬世法程由漢迄唐大亂而後小治極<lb/>
<pb n="KR4d0198_WYG_000-6b"/>
危而後粗安飢渇者之於飲食以為得是不啻足矣而聖<lb/>
賢用力之地鮮致意焉故朝夕之安不能銷百年必至<lb/>
之患斯須之快不能償他日無窮之憂昧者安之智者<lb/>
懼焉皇宋作興文治燦然百餘年間賢人君子所以推<lb/>
明乎是者固已昭昭乎心目之間遏人欲之横流彰天<lb/>
理於既冺士生斯時抑何幸也兵革紛紜天下學者渙<lb/>
散而莫之統一文定胡先生始以春秋鳴而其子致堂<lb/>
繼之見於辭章著於賦詠陳於論諫莫非極治亂之幾<lb/>
<pb n="KR4d0198_WYG_000-7a"/>
謹名分之辨黜邪而與正尊王而賤伯明義利之分辨<lb/>
枉直之實取而誦之鑿鑿乎五穀之可以療飢斷斷乎<lb/>
藥石之可以治疾由其言以推其行事即其文以究其<lb/>
用心使其功化得盡顯於時則撥亂而反之正三光明<lb/>
於上民物育於下猶反掌也世方交競於利祿之途角<lb/>
勝負於得失之際滔滔馳騖不可救止古之聖賢所以<lb/>
孳孳焉者固已與之背馳矣此愚之所以中夜而起抱<lb/>
書而嘆也三山鄭君肇之持節湖湘得是文於致堂之<lb/>
<pb n="KR4d0198_WYG_000-7b"/>
猶子大時遂取而刋之木夫致堂之為是文夫豈知後<lb/>
世有揚子雲哉葢其露緼奥而寓諸言發憤懣而形諸<lb/>
書有不得已焉者鄭君之好尚亦豈為文章之美哉天<lb/>
理之明人心之正是書其標的也嘉定三年八月望日<lb/>
南郡章穎序<lb/>
</p>
<p>
</p>
  </div>
</body>
</text>
</TEI>
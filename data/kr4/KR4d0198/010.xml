<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻十</head> <lb/>
    <p>
<pb n="KR4d0198_WYG_010-1a"/>
欽定四庫全書<lb/>
　斐然集巻十<lb/>
　　　　　　　　　　　　　宋　胡寅　撰<lb/>
　　進萬言書劄子<hi>己酉</hi>
臣竊考古者人君巡狩本以省方觀民黜陟諸侯而考<lb/>
制度故舜以五載為節周以十二歲為節蓋有常制不<lb/>
然則詰戒戎兵征討不庭如高宗伐鬼方成王伐淮夷<lb/>
宣王伐玁狁無非事者先王之舉動惟此二端固不為<lb/>
<pb n="KR4d0198_WYG_010-1b"/>
茍也秦漢以來如始皇孝武乃好用兵外夷間以豫遊<lb/>
馳騁八荒國家病矣亦未有為敵人廹逐逃避奔潰而<lb/>
無所定止者也至唐明皇為安禄山所叛首以萬乗之<lb/>
君弃宗廟社稷而出奔如古失國諸侯寓公為笑萬世<lb/>
至其後嗣習為故常代宗德宗皆一再出狩不以為恥<lb/>
然猶所據得形勢之利又有謀臣猛將為之宣力扞患<lb/>
雖能克復不至滅亡而其剉志忍辱亦不少矣豈古所<lb/>
謂巡狩之意哉本朝受命太祖太宗躬擐甲胄以定大<lb/>
<pb n="KR4d0198_WYG_010-2a"/>
業無有寧歲卒平四方奠宅中土則與古戒兵戎征不<lb/>
庭伐鬼方淮夷玁狁之事可無媿矣至眞宗親駕澶州<lb/>
戡定北狄功尤俊偉自是以後坐致太平思欲告功神<lb/>
明昭示得意遂祀汾隂封太山則與古省方觀民黜陟<lb/>
諸侯而考制度之意雖未盡善亦庶幾焉夫此二端豈<lb/>
不費國勞民而國以益安民無怨咨者以其所舉凡欲<lb/>
為民非苦之也聖聖相繼至上皇凡五朝非以郊祀籍<lb/>
田未嘗警蹕城外軍民之情四方觀聽皆以為固當如<lb/>
<pb n="KR4d0198_WYG_010-2b"/>
此歴百餘年生長老死惟京師為安爾靖康之失既往<lb/>
難悔陛下嗣位則正商高宗周宣王所遇之時而遽循<lb/>
唐明皇代德奔走之跡遂不力圖興復抗志有為公卿<lb/>
大臣反以省方巡幸之美名而文飾之自南都至維揚<lb/>
自維揚至錢塘自錢塘至建康自建康至平江三年之<lb/>
間國益危勢益蹙敵益横人益恐回視過日但有不如<lb/>
况平江素無江山險固之强惟以陂澤沮洳數百里自<lb/>
保譬猶蹄涔坎井豈足以盤礴神龍一失波濤雖螻蟻<lb/>
<pb n="KR4d0198_WYG_010-3a"/>
猶能困之若又遠駕縱能緩于追侵而衆怨必生定有<lb/>
肘腋之變不待蓍龜所告理之必然者也故播越隱遁<lb/>
天下之人皆可惟陛下則不可臣自扈從以來日夜憂<lb/>
懼欲奮然陳論慕斷鞅之所為竊恐宸心積久多畏在<lb/>
朝議論决不僉諧虚凂聽聞無補于事欲冺黙度日又<lb/>
念備數近侍存亡休戚分義所同反覆思之不能自已<lb/>
輒以愚鄙之見條成一書綱舉七策别為二十事論巡<lb/>
幸之失畫撥亂之計冐昧塵獻其間切要輒用黄紙貼<lb/>
<pb n="KR4d0198_WYG_010-3b"/>
出以備省覽至于因議大體而泛及他事者難以槩舉<lb/>
則亦用紙表見之非敢自謂無不中者然今日大謀恐<lb/>
須如此乃能振起伏望陛下懇惻憂思特賜詳閱如可<lb/>
施行即乞降付三省宻院叅酌去取斷為國論即日改<lb/>
圖如或不然則臣所見亡奇止于如是雖備任用何能<lb/>
有補願從廢黜實所甘心至于狂戅之言觸犯顔色私<lb/>
自揣度理難寛貸陛下鴻慈天覆必能恕之震慄雖深<lb/>
恃以無恐所有臣書謹具進呈取進止<lb/>
<pb n="KR4d0198_WYG_010-4a"/>
　　謝御札促召家君劄子<hi>御札附</hi>
　　御札已降詔命召卿父赴行在于今未到卿可以<lb/>
　　　朕意催促俾疾速前來以副延佇之意押付胡<lb/>
　　　寅<lb/>
臣昨日䝉陛下頒降宸翰以臣父安國未到行在令臣<lb/>
宣諭催促早來臣已即時差人附書歸家具宣德意想<lb/>
惟臣父荷陛下眷記如此疾病雖久亦必勉力就道入<lb/>
覲清光自陳忠欵臣退伏思念臣父處身孤外實無左<lb/>
<pb n="KR4d0198_WYG_010-4b"/>
右之容而簡在天心從臣莫比豈非堙晦之跡藴蓄之<lb/>
懷遂將感㑹風雲以赴功名之盛際乎則其平生出處<lb/>
辭受之大致為衆所毁而忌疾隨之未盡達于聰聽者<lb/>
臣固不當隱黙而不自陳于君父也臣父于哲宗皇帝<lb/>
朝第三人賜第出官歴荆南府教授太學博士三舍之<lb/>
初例察提舉學事官到任未久論薦遺逸二人為屬吏<lb/>
所訴以為所薦之人乃元祐宰相范純仁門客黨人鄒<lb/>
浩素所厚善其時蔡京當國怒臣父沮毁學法俾湖南<lb/>
<pb n="KR4d0198_WYG_010-5a"/>
北兩路刑獄官置獄推治除名勒停臣父于是時已知<lb/>
是非倒置直道難用遂退伏閭里絶意仕宦後䝉敘復<lb/>
屢除監司差遣終不曾赴因求侍養乞宫觀至于致仕<lb/>
蓋自大觀以後凡歴宰相八九人如蔡京何執中鄭居<lb/>
正劉正夫余深王黼白時中李邦彥秉政之時以臣父<lb/>
才學名望稍加附㑹則富貴顯榮可以立致而守道不<lb/>
屈甘心丘園未嘗叨受恩寵及淵聖皇帝即位累加恩<lb/>
命召為太常少卿又除為起居郎臣父亦以為千載一<lb/>
<pb n="KR4d0198_WYG_010-5b"/>
時遂有捐身許國之意然謹守禮義遵昔賢進退之規<lb/>
四具辭免方始到闕淵聖召見面除中書舍人臣父于<lb/>
對劄之中嘗及淵聖嗣位日久而成效未見宜考古訓<lb/>
以圖功績若夫分章析句牽制文義無益于心術者非<lb/>
帝王之學今紀綱猶紊風俗尚衰施置乖方舉動煩擾<lb/>
大臣爭競而朋黨之患萌百爾窺觀而交間之姦作用<lb/>
人失當而名器愈輕出令數更而士民不信若不掃除<lb/>
舊迹乗勢更張則恐奸雄竊發于内不恭恣行侵侮大<lb/>
<pb n="KR4d0198_WYG_010-6a"/>
勢一傾不可復正遂為耿南仲所怒謂臣父有意譏之<lb/>
讒毁百端因臣父辭免中書舍人至于五奏指為傲慢<lb/>
誣以不臣幾陷大戮獨賴淵聖照知不以為罪至遣從<lb/>
臣宣諭臣父即日供職然終縁論事觸忤執政甫及一<lb/>
月黜領偏郡逮至陛下登極復賜收召繼有𤨏闥之除<lb/>
臣父適以舊疾加深未任奔走僻在遐遠纔兩具奏而<lb/>
給事中康執權已復祖述南仲之意劾敵國恭乞賜黜<lb/>
責又賴陛下寛大不行其請姑令罷免而已至于今日<lb/>
<pb n="KR4d0198_WYG_010-6b"/>
眷念不忘促使造朝恩禮隆異保全所守風動一世人<lb/>
非木石豈不知感竊縁世方右武儒學益衰守禮義廉<lb/>
恥者反加以悖慢之名䘮廉恥茍得者乃稱為恭順之<lb/>
行凟亂朝聽使四維不張深可痛惜非特臣父一身休<lb/>
戚所係也揚子曰周之士貴而肆秦之士拘而賤或貴<lb/>
或賤或肆或拘豈士自能哉皆上之所化而其所係則<lb/>
國家隆替隨之或曰孔子君命召不俟駕而行人臣之<lb/>
禮也然則孟子所謂大有為之君必有所不召之臣欲<lb/>
<pb n="KR4d0198_WYG_010-7a"/>
有謀焉則就之者豈孟子之非乎或曰郭子儀朝聞命<lb/>
夕引道人臣之禮也然則諸葛孔明高卧草廬蜀先主<lb/>
三往顧之然後與語者豈孔明之非乎臣父進德修業經<lb/>
綸當世年未六十鬢髪斑然憂國之深屢忘食寢察其<lb/>
用心非願枯槁巖穴而已素所蓄積既以古人自期則<lb/>
得志施為必以古人所以事君者仰事陛下亦安敢雷<lb/>
同流俗茍賤諂諛而負辱非常之知遇哉重念臣父退<lb/>
閒日久今在朝公卿知識絶少必無能以心之精微達<lb/>
<pb n="KR4d0198_WYG_010-7b"/>
于聰聽者若不謂之曲學迂僻則必謂之懷姦詐誕若<lb/>
不謂之愛身避禍則必謂之釣名要君考于衆情大率<lb/>
如此欲加之罪不患無辭若非仰恃日月之明何以俯<lb/>
察葵藿之向臣一介賤息䝉陛下寵待之厚忘其僭越<lb/>
輒具縷陳不勝惶恐惟陛下恕而察之取進止<lb/>
　　乙卯上殿劄子<hi>文定公云此章深得敷奏之體</hi>
臣聞大哉乾元萬物資始至哉坤元萬物資生成位乎<lb/>
兩間則與天地合其德故體元者人主之職而春秋謂<lb/>
<pb n="KR4d0198_WYG_010-8a"/>
一為元元即仁也仁人心也人君者正心以正朝廷則<lb/>
百官萬民莫不正而治道成矣堯舜禹傳心之言曰人<lb/>
心惟危道心惟微人心謂利欲之私也行乎私欲則背<lb/>
于義理豈不危乎道心謂義理之公也公與私在一念<lb/>
之間耳私欲蔽之雖離婁不能自見也豈不微乎惟危<lb/>
故安之為難惟微故知之為不易是故三聖研精審擇<lb/>
而懼其雜致一不二而懼其放不雜不放本心昭然然<lb/>
後能執守中道無所偏倚猶鑑明水靜于人之美惡無<lb/>
<pb n="KR4d0198_WYG_010-8b"/>
不知也猶權輕重度長短于事之舉措無不當也以此<lb/>
為元后而仁覆天下矣周道既衰孔子作春秋首明此<lb/>
心以示萬世人君南面之法更秦絶學異端並作言黄<lb/>
老者以虛無為心明申韓者以慘刻為心好攻戰者以<lb/>
權謀為心毁倫類者以寂滅為心心體既差其用遂失學<lb/>
士大夫謂誠不如詐謂正不如譎謂道德不賢于術數<lb/>
謂教化不捷于法令遺經雖在而帝王之迹熄矣陛下<lb/>
濬哲文明性與道合舉天子之事傳仲尼之心使斯文<lb/>
<pb n="KR4d0198_WYG_010-9a"/>
不䘮所謂天授非人力也夫源清者流澄本端者末正<lb/>
有諸内必形諸外為其事必有其功今士風陵夷四維<lb/>
未張惟利是從不顧義理利在尼雅滿則欲以釋怨悅其<lb/>
心利在劉豫則欲以友邦通其好利在迷國之宰輔則<lb/>
欲為之羽翼以助其飛利在怙權之將帥則欲為之疽<lb/>
囊以厚其毒奸邪回遹民之所惡者相與封殖之使不<lb/>
揺守道秉節天之所好者相與傾擠之使不立邪說爛<lb/>
漫人心不正未有甚于此時聖人所為懼春秋所由作<lb/>
<pb n="KR4d0198_WYG_010-9b"/>
也今陛下于仲尼百世以俟之意聖性既自得之若夫<lb/>
體元居正端本清源力行所知以收撥亂反正天下歸<lb/>
仁之效更加聖心焉則何畏乎女真何憂乎叛賊何難<lb/>
乎中興之業哉取進止<lb/>
　　輪對劄子<lb/>
臣聞設官分職凡以為民受官蒞職非以為身兵興以<lb/>
來衣冠失所者衆于是開奏辟之路置添差之闕廣宫<lb/>
廟之任增待次之除所以惠恤之者亦厚矣而奔競日<lb/>
<pb n="KR4d0198_WYG_010-10a"/>
昌不安義命方在責籍則乞敘雪已得敘雪則乞祠禄<lb/>
已得祠禄則乞差遣已得差遣則乞改替已得改替則<lb/>
乞近闕已得近闕則乞見任已在見任則乞超擢攀援<lb/>
進取肩摩輦下士風之弊莫甚此時人以私計不便為<lb/>
言豈有體國在公之念曲狥其意則闕少員多勢難均<lb/>
及漠然弗顧則造為譏謡有害治道伏見舊法已有差<lb/>
遣未滿任及方在貶謫者不得輒入國門所以杜貪躁<lb/>
清仕路存綱紀也臣愚伏望陛下明詔宰執舉行成憲<lb/>
<pb n="KR4d0198_WYG_010-10b"/>
有馳騖不悛者仍委御史臺覺察彈奏重懲治之庶幾<lb/>
澄清選授興崇廉恥合傅說惟治亂在庶官之戒無子<lb/>
產惠而不知為政之失誠中興急務也取進止<lb/>
　　二<lb/>
臣聞孔子定書載帝王典誥誓命之篇垂法萬世其要<lb/>
在于教戒箴警初無溢美溢惡之辭所謂大哉王言言<lb/>
之必可行也臣竊見比年以來書命所宣多出詞臣好<lb/>
惡之私意遇其所好則譽莊跖為夷齊遇其所惡則毁<lb/>
<pb n="KR4d0198_WYG_010-11a"/>
晉棘為燕石極意夸大有同牋啟快心摧辱無異詆罵<lb/>
使人主命德討罪之言未免于玩人䘮德之失是豈代<lb/>
言為命之法哉夫文者空言也言而當則為實用善者<lb/>
帖焉惡者懼焉其有益于治不在賞罸之後矣而非空<lb/>
言也曾謂是可忽乎臣愚伏望陛下申諭外制之臣以<lb/>
飾情相悅含怒相訾為戒褒嘉貶絀務合至公詞貴簡<lb/>
嚴體歸典重庶幾古昔誥命之意以成一代贊書之美<lb/>
取進止<lb/>
<pb n="KR4d0198_WYG_010-11b"/>
　　三<lb/>
臣恭覩陛下虛心求言日昃不倦凡職事官以上悉許<lb/>
面對資衆謀屈羣策以收恢復之功德意甚美而比來<lb/>
待對之人隔下班次有五六日至于旬時者卑官冗吏<lb/>
職有常守既爾徘徊不無妨廢其間嘉言讜論稽于上<lb/>
達乂無以稱陛下見賢若渴之心臣愚欲望特降指揮<lb/>
凡當面對臣僚若遇其日引對未及即令退具所欲論<lb/>
奏之言依祖宗時百官轉對故事實封于閤門進入則<lb/>
<pb n="KR4d0198_WYG_010-12a"/>
陛下有達聰之美臣子無底滯之嘆兩得之矣取進止<lb/>
　　四<lb/>
臣聞臯陶告舜曰天命有德五服五章哉天討有罪五<lb/>
刑五用哉視天好惡無私于其間而天下治矣古之世<lb/>
仕而有罪則廢黜之甚則流放竄殛之此堯舜之仁政<lb/>
非刻薄也今有罪者自非編置咸得食宫祠之禄夫禄<lb/>
之為物天生之地成之百姓奉于縣官王府賦于諸吏<lb/>
凡以養民而非養有罪之用也豈不與天意戻乎臣愚<lb/>
<pb n="KR4d0198_WYG_010-12b"/>
謂縱未能大有變革猶當為之分别使優賢養老均逸<lb/>
之美意不與得罪斥去者等則凡因得罪斥去而與宮<lb/>
觀者勿與理作自陳乃加權字于提舉主管之上而其<lb/>
俸給人從並當减半庶幾功罪不淆賞罰不偏人知所<lb/>
勸沮亦足少奉天討之公其于國政已非小補矣如合<lb/>
聖意乞降睿㫖立為定制施行取進止<lb/>
　　五<lb/>
臣聞天下之惡莫大于謀為反逆先王豈不知是為深<lb/>
<pb n="KR4d0198_WYG_010-13a"/>
可懲戒哉然止于未萌固亦多術而未有預懸重賞誘<lb/>
人使告者蓋知告訐之路一開則其禍不可勝言故也<lb/>
臣伏見昨來有言者以建昌軍人作過請降空名官告<lb/>
付下州郡誘人告變夫以反逆加人雖人情之所不忍<lb/>
然見官秩可以告變而得則淺思寡慮與夫凶猾怨家<lb/>
不忍小忿而致人于大惡非難事也故自令行以來適<lb/>
當防秋之際建處廬陵數郡相繼告發何昔日之絶無<lb/>
而今乃競有耶彼建昌之禍則有所本矣不治其本而<lb/>
<pb n="KR4d0198_WYG_010-13b"/>
禁其末見目前之小利昧經久之遠圖將使官吏軍民<lb/>
盻盻相伺在上者不敢治其下在下者得以持其上謀<lb/>
慮如此傳笑四方臣謂弭亂之要在于州郡得人至若<lb/>
告陳之法自來條制莫不備盡只合申明行下所有昨<lb/>
來已降指揮伏望聖慈特賜追寢庶幾人心不揺禍亂<lb/>
不作取進止<lb/>
　　六<lb/>
臣竊見靖康中孝慈皇帝以朔望分謁龍德寧德而用<lb/>
<pb n="KR4d0198_WYG_010-14a"/>
祀宗廟之儀以太常官贊道知禮者非之陛下思慕兩<lb/>
宮發于聖情每于朔望率羣臣遥拜七年于此可謂至<lb/>
德矣然禮以義起易窮則變正使二聖在宮無恙陛下<lb/>
孝友忻愉問寢侍膳固無常日而外廷臣子致恭瞻拜<lb/>
當有常時以義起禮變而通之必不至若是數也臣愚<lb/>
謂自今以後每遇朔旦陛下宜于宮中用家人禮北望<lb/>
遥拜宰臣宜率百官于東閤門奉表遥致起居既畢則<lb/>
陛下御殿受朝如常日然至于天寧乾龍二節及冬至<lb/>
<pb n="KR4d0198_WYG_010-14b"/>
歲旦然後陛下躬率親王宰執已下望拜于庭以表中<lb/>
外臣子上壽之意雖他日二聖南還綿蕝禮儀不過如<lb/>
此伏望聖斷詔大臣詳酌施行取進止<lb/>
　　七<lb/>
臣竊見近歲帥臣監司更易頻數雖使絶人之才居之<lb/>
號令未及信于民而已報除代矣建官分職皆以為民<lb/>
今二年成資徒欲為人擇官速于使闕非為民也為政<lb/>
而不為民茍循士大夫饕禄營私之計則非政矣臣愚<lb/>
<pb n="KR4d0198_WYG_010-15a"/>
欲望陛下明詔大臣凡前宰執侍從官為州郡未滿三<lb/>
年不許除代其庶官知州及轉運副使判官提㸃刑獄<lb/>
候到任一年方差替人其餘凡係堂除者除代以兩人<lb/>
而止仍皆以三年為任如此則官有宿業之志功緖可<lb/>
稽士息競奪之風廉恥可立乃中興急務也取進止<lb/>
　　八<lb/>
臣竊謂無功而受禄則有功者不服故曰士無事而食<lb/>
不可也今日有之宮觀嶽廟是也臣嘗論之矣夫既以<lb/>
<pb n="KR4d0198_WYG_010-15b"/>
禄養無事之人而磨勘轉官暗理資任與服勤職事積<lb/>
日累勞者無以異是以官爵益濫任子益衆賢士不勸<lb/>
而用人之資格廢矣是弊政之大者豈可不為之限制<lb/>
哉臣愚伏望睿斷詔大臣立法應宮觀嶽廟人並不許<lb/>
理磨勘日月入官資任庶幾名器稍重勞逸殊科于今<lb/>
日興事建功之政所補不小大臣侍從以身率之則人<lb/>
知僥冐之不可為而心自帖服矣所有臣前來奏論未<lb/>
䝉采用亦望聖慈指揮檢㑹特賜施行取進止<lb/>
<pb n="KR4d0198_WYG_010-16a"/>
　　九<lb/>
臣竊以州置通判佐守而治巡行屬縣號按察官其任<lb/>
重矣祖宗舊制必兩任知縣無罪犯有保舉然後關陞<lb/>
通判其難其愼如此近來由判司簿尉初改官人雖為<lb/>
京朝官而實不曾歴親民差遣者例皆不肯叅部便欲<lb/>
直為通判其意以為一經堂除即是資歴他時可以攀<lb/>
援越次差遣其人既不安于小吏之分而有驟升半刺<lb/>
之心則必作勢威凟貨賄為民之害無所不至茍徇其<lb/>
<pb n="KR4d0198_WYG_010-16b"/>
欲豈所以為治也伏望睿斷詔大臣嚴守格法不輕除<lb/>
授其已除未赴者亦乞别作施行庶幾息僥倖之風勵<lb/>
人材之操以稱陛下奉若成憲擇吏而愛民之意取進<lb/>
止<lb/>
　　十<lb/>
臣竊謂孔子孟子皆生于列國戰爭之時衞靈公問陳<lb/>
而孔子以爼豆為對滕文公問為國而孟子以庠序為<lb/>
言聖賢之謀必非迂濶究觀治亂可驗不欺自軍興以<lb/>
<pb n="KR4d0198_WYG_010-17a"/>
來布衣韋帶之士儒風掃地下無學賊民興此先哲之<lb/>
所深憂非國家之美事也方陛下潛心道奥日就月將<lb/>
發明經世之書以幸當世而承學之士未有可以仰副<lb/>
聖懷者豈亦教導之法有所未至哉臣愚謂諸州教授<lb/>
宜愼擇老成名士以充其選仍詔守臣留意學校則凡<lb/>
鄉舉遊學之科居處飲食之制生徒多寡之額師儒殿<lb/>
最之法皆在所議如合聖心即乞睿斷詔大臣施行取<lb/>
進止<lb/>
<pb n="KR4d0198_WYG_010-17b"/>
　　十一<lb/>
臣聞周公制法使民興賢出使長之使民興能入使治<lb/>
之以是致太平垂萬世後漢憙平時縁朝議以州郡相<lb/>
黨人情比周乃制婚姻之家及兩州人士不得對相監<lb/>
臨立三互法禁忌甚宻蔡邕上疏論其非且曰韓安國<lb/>
起自徒中朱買臣出于幽賤並以事宜還守本邦豈顧<lb/>
循三互繫以末制乎司馬光韙其言近年指揮監司郡<lb/>
守不得除用土人違周公之訓蹈憙平之失出于當時<lb/>
<pb n="KR4d0198_WYG_010-18a"/>
用事大臣私意非良法也夫得賢才使臨本邦知利害<lb/>
尤悉愛百姓尤切不賢不才者雖在他方以非吾土為<lb/>
害滋甚矣不知擇人而謬于立法此與三互同為後世<lb/>
笑也臣愚伏望陛下明詔大臣蠲除近禁盡公選授惟<lb/>
務得人有功則賞有罪則罰何憂其狥情亂政而以疑<lb/>
忌不廣示天下哉取進止<lb/>
　　十二<lb/>
臣竊見比來歲旱民力已竭而國用方滋縣令近民之<lb/>
<pb n="KR4d0198_WYG_010-18b"/>
官尤宜愼擇而賢才可用合入知縣之人往往禄隱于<lb/>
宫廟而自以為能者則未必不為民害此國用之所以<lb/>
日屈而民力之所以重困也臣愚謂宜籍中外已為臺<lb/>
省寺監官依倣漢制分宰百里俟有治績不次升擢則<lb/>
又増重事權優假其禮借以服色厚給餼廩凡軍馬屯<lb/>
駐本縣者許其節制其經由者悉從階級則又據今諸<lb/>
路縣分户口賦入分為三等上等自朝廷除授中等自<lb/>
吏部注擬下等令帥臣監司同共辟奏立為定格不得<lb/>
<pb n="KR4d0198_WYG_010-19a"/>
差誤則又用宋元嘉致治之法以六期為斷革去三年<lb/>
成任兩考成資與堂選數易之弊則又立四條為三等<lb/>
縣令考課之法曰糾正稅籍曰團結民兵曰勸課農桑<lb/>
曰敦勉孝弟俟及三年考其績效已就緖者就加旌賞<lb/>
未有倫者嚴行程督皆無善状則黜汰之則又命從臣<lb/>
各舉二人之能任亦刺舉二人之姦賍者皆籍于中書<lb/>
俟考按功實以次施行如是則縣令之選重仁人君子<lb/>
有愛民利物之心者胥為之安民固本為中興不拔之<lb/>
<pb n="KR4d0198_WYG_010-19b"/>
基其與用才取辦斵䘮元氣以成膏肓之疾者相去遠<lb/>
矣臣言或有可采伏望睿斷詔大臣詳酌而行之取進<lb/>
止<lb/>
　　十三<lb/>
臣聞昔冉有退朝孔子問其何晏也對曰有政孔子曰<lb/>
其事而已如有政雖不吾用吾必與聞之既譏冉有之<lb/>
以事為政又以明大夫之職當與政而不與事也列國<lb/>
之大夫尚以與政為先務而况天子之大臣乎夫審于<lb/>
<pb n="KR4d0198_WYG_010-20a"/>
音者聾于官明于小者暗于大而以庶事不舉必躬視<lb/>
而行之則于大政必有偏而不起之處矣聖人之言後<lb/>
世法也今左右大臣陛下之所委任以圖中興之丕烈<lb/>
而兼總六曹有司之事至于受詞訴閱案牘走卒賤史<lb/>
一有所求皆得自達窮日之力不得少息皆細故也而<lb/>
政事堂與州縣無以異矣自頃刀筆之吏偷安之人竊<lb/>
據此地勞心畢智于簿書期㑹之間以為稱當無足深<lb/>
怪而餘風尚在久弊未革此天下所以疑中興之無效<lb/>
<pb n="KR4d0198_WYG_010-20b"/>
也臣愚欲望陛下詔宰相大臣選補六部長吏凡有格<lb/>
法者一切付之使得各舉其職則大小詳要不相奪倫<lb/>
中書之務清有司之事治文移奏報各從簡省廟堂之<lb/>
上可以志其遠者大者久長之䇿恢復之功庶乎可冀<lb/>
矣取進止<lb/>
　　轉對劄子<lb/>
臣謹考歴古帝王保天下之要以民為本而得民心之<lb/>
道以食為先此腐儒之常談亦經邦之至論也舜命十<lb/>
<pb n="KR4d0198_WYG_010-21a"/>
二牧曰食哉惟時箕子陳八政一曰食二曰貨人之有<lb/>
食猶魚之有水水盛則魚繁减則魚耗涸則魚死至易<lb/>
見也民獨何以異此方七國爭雄之時爭地以戰爭城<lb/>
以攻尚權謀棄仁義謂可以朝諸侯有天下而孟子獨<lb/>
以農桑牧養之事告時君莫不以為迂濶無效是時惟<lb/>
秦兵力為强鞭笞四海卒立為帝孟子之言眞若迂濶<lb/>
矣秦惟兵之强而不恤百姓視民如草芥朝芟而夕刈<lb/>
之曾不三世而雍州之地崤函之固為他人所有則孟<lb/>
<pb n="KR4d0198_WYG_010-21b"/>
子之言乃至急至切而非迂濶也臣觀今日民力有水<lb/>
涸之勢其可憂不在尼雅滿之下願陛下勿以為腐儒常<lb/>
談使臣得畢其說趙充國西漢名將曹操三國英雄其<lb/>
用兵無不屯田積粟而今日之兵開口待哺此何理也<lb/>
自司馬法及戰國以來䝉恬白起頗牧信布之流臨敵<lb/>
制勝無不計首級而今日功状皆言不令斫級露布掩<lb/>
殺横屍幾里或入水不知其數此何理也自古臨敵有<lb/>
用命者有不用命者故藝祖皇帝嘗出入行間以劒斫<lb/>
<pb n="KR4d0198_WYG_010-22a"/>
士卒皮笠記其退縮者事定而誅之若其摧堅陷陣則<lb/>
賞不旋踵是謂有賞有刑旌别勇怯而今之賞功全隊<lb/>
轉授未聞有以不用命被戮者此何理也自古行賞其<lb/>
將帥勲伐尤異者則遷其官秩或封以國邑若其士卒<lb/>
則犒賜而已或以金帛予之而已今自長行以上皆以<lb/>
眞官賞之人挾劵厯請厚俸至于以官名隊此何理也<lb/>
自古利權盡歸公上予奪操縱惟君所命如李牧之軍<lb/>
市租如藝祖命邊將回易之類則衣粮器械賞設之費<lb/>
<pb n="KR4d0198_WYG_010-22b"/>
皆出其中今煮海𣙜酤之入遇軍屯所至則奄而有之<lb/>
闤闠什一之利半為軍人所取至于衣粮則日仰于大<lb/>
農器械則必取于武庫賞設則盡資于縣官此何理也<lb/>
自古制兵有事則付之將帥無事則歸之天子光武中<lb/>
興可謂馬上取之之時矣猶且不假將帥以久權鄧禹<lb/>
取三輔總數十萬衆一旦無功奪之如探囊中物今總<lb/>
兵者以兵為家厚自培植若不復肯捨者曹操曰若欲<lb/>
孤釋兵則不可也無乃類此乎自建炎以來易置宰執<lb/>
<pb n="KR4d0198_WYG_010-23a"/>
凡四十餘人矣謀慮不臧政事不善雖台衡之重股肱<lb/>
之親一言而去之何獨于將帥而不可進退以均勞逸<lb/>
之任拔沉滯之才乎此又臣所未曉也自古制兵必有<lb/>
實數戰鬬必有敗北平居則有死亡緩急則有散逸此<lb/>
不能免也今諸軍近者四五年遠者八九年未嘗開落<lb/>
死損折傷之數豈皆不死乎抑隨死隨補乎逃而不以<lb/>
告敗而不以告死而不以告補而不以告不可也以補<lb/>
者之姓名充死者之姓名以死者之妻子為補者之妻子<lb/>
<pb n="KR4d0198_WYG_010-23b"/>
不可也不然軍籍何自而無缺乎此又臣之所未曉也<lb/>
自古制兵必去冗食存精銳分為等級如所謂百金之<lb/>
士千金之士則戰之所恃以必勝者其餘充聲勢備輜<lb/>
重而已則所以食之役之者不敢與銳卒班焉雖其等<lb/>
如是然無非軍旅之用也今諸軍則無所不有矣避賦<lb/>
役免門户者往焉納賄賂求官爵者往焉有過咎不得<lb/>
仕者往焉犯刑憲畏逮捕者往焉違科舉失士業者往<lb/>
焉則又有鄉黨故舊之人百工手藝之人方技術數之<lb/>
<pb n="KR4d0198_WYG_010-24a"/>
人音樂俳戲之人彼所以輻凑雲萃者非有勢以庇之<lb/>
乎非有利以聚之乎不然人生各有業何必軍之從此<lb/>
又臣之所未曉也凡今日軍政之弊其大致如此其詳<lb/>
從可知矣恭惟陛下克己臨政惟儉惟勤無華衣美食<lb/>
之奉無嬪嬙柔曼之嬖無宮室臺榭之觀無撞鐘舞女<lb/>
之樂無匪頒賜予之濫寛詔屢下以民為心惟恐傷之<lb/>
若保赤子者九年于此矣加以東南諸路未嘗有數千<lb/>
里水旱之變民力宜足國用宜裕而上自宰相下至縣<lb/>
<pb n="KR4d0198_WYG_010-24b"/>
令鰓鰓然日以軍食不給為莫大之憂索之于帑藏則<lb/>
無終歲而不發之儲索之于計司則無運轉而不竭之<lb/>
貨索之于州縣則無陳積以待調發之物索之于百姓<lb/>
則無出力佐興有餘不匱之家然而贍軍之費歲歲增<lb/>
益日樁月樁急于星火要王官置審計以示覈實無隱<lb/>
之状而境土未拓叛敵未擒讐人未殱二帝未復不幸<lb/>
而旱蝗水潦方數千里連二三年因之以盗賊則不必<lb/>
尼雅滿㸃集劉豫犯順而國家之大事去矣是豈小故可<lb/>
<pb n="KR4d0198_WYG_010-25a"/>
不思所以善後之策乎今邊防無事之時則曰兵數衆<lb/>
多食不可缺也及疆埸小警則曰兵力不足敵不可當<lb/>
也情状蓋盡于此其智術機巧不施之于敵國而施之<lb/>
于朝廷大要在于自封而已官愈高則待之當益隆兵<lb/>
愈衆則畏之當益甚至于民力已竭國用已屈自彼觀<lb/>
之猶越人視秦人之肥瘠耳亦何足少概其心哉故臣<lb/>
謂兵政不修則水涸魚死之喻指日可見矣臣愚謂宜<lb/>
于諸軍中各選取壯勇京軍三二千人補宿衞之缺存<lb/>
<pb n="KR4d0198_WYG_010-25b"/>
祖宗三衙之制使兵政有考然後命諸將揀其軍為三<lb/>
等請給視之凡上功状依舊制論首級又命各舉所知<lb/>
可以為將帥者各若干人就以其軍分試之無事則分<lb/>
戍有警然後聽大將指揮凡疾病而死及失律散逸者<lb/>
即時具數申上缺額必聽朝㫖補塡屯軍所在不得侵<lb/>
奪在官之利以兩淮荒地分給頃畝責委大將率次軍<lb/>
下軍受田而耕其上軍則固䕶營屯閱習武藝諸大將<lb/>
宣力有年或告勞而有疾不當强使之宜每軍置副帥<lb/>
<pb n="KR4d0198_WYG_010-26a"/>
一人叅管軍馬以俟交代其謀議官許置兩人一聽自<lb/>
辟一從朝廷選授諸將總軍則于州縣之事都無干預<lb/>
雖建使置司其官屬猥多至數十人坐縻俸禄宜從减<lb/>
損凡監司守令皆係王官與陛下分民而治者也兵將<lb/>
官即不得輒有按削凡校用使臣自為隊伍者先㑹總<lb/>
數然後分番按試若不能挽强擊刺即黜去之勿令竄<lb/>
名冗食如此之類朝廷改紀法制示以必行則兵威自<lb/>
振民力自寛國用自足矣自古建官非為他也惟以為<lb/>
<pb n="KR4d0198_WYG_010-26b"/>
民也凡事皆本于有民無民則無事無事則無官而民<lb/>
終不能無也故因事建官使民出粟以養之事治則足<lb/>
矣而未有羣天下之人無所職任而禄之者也而未有<lb/>
以優局餼廩以待不才有罪之人者也今日宮觀嶽廟<lb/>
添差不釐務可謂姑息之極弊非修政事攘外患之先<lb/>
務也非寛民力足國用之要術也此其為害亦餽餉之<lb/>
次矣士大夫惟元臣故老有德有勞閔煩苦之役示恩<lb/>
意之人處以宫祠差遣自餘任事則食禄否則罷之而<lb/>
<pb n="KR4d0198_WYG_010-27a"/>
已矣猶慮貧寠可恤者據品秩給以閒田可也至于監<lb/>
當等官皆課利所出費用所資乃有一闕添差至五六<lb/>
人者為公乎為私乎若其為公則不當差也如為私者<lb/>
天下吏員猥多皆可以五六人而共一闕矣何獨監當<lb/>
而可乎故凡添差與所謂不釐務悉宜减罷也䘮亂以<lb/>
來士子廢學失業惟志于得平時則投匭函獻封事科<lb/>
塲則乞收試求恩免風俗大壞宜有率勵之道將來科<lb/>
塲宜降指揮特展三年且令進修以待後舉比年法制<lb/>
<pb n="KR4d0198_WYG_010-27b"/>
從寛遷官僥冐者衆人得任子仕流混濁當相時之宜<lb/>
稍澄其源凡任子之恩遞陞一等大禮奏薦者必至朝<lb/>
議大夫而後許自是率而上之不隔郊者仍須隔郊得<lb/>
者既艱又須嚴入仕之門守銓試之法未出官人勿令<lb/>
以恩例及奏辟入官必須試選合格乃聽注授如此之<lb/>
類朝廷改紀法制示以必行則流品漸清民力自寛國<lb/>
用自足矣則又遴選守令而又任之以拊循既困之民<lb/>
民各安業則生財之路廣公私皆濟無乏絶之患以守<lb/>
<pb n="KR4d0198_WYG_010-28a"/>
則固以戰則勝何為而不如志乎或謂如臣所陳乃今<lb/>
日大病也而無治之之方人徒能言之耳臣以為不然<lb/>
彼數人者自陛下拔擢用之非有世家根據難馭之形<lb/>
陛下灼見利害命大臣條具一幅詔書敢不從乎握兵<lb/>
而不從人主之命彼將何理以自白臣知其不敢違也<lb/>
若因循今日之事更加以歲月則唐末五代之禍眞可<lb/>
馴致矣夫濟大難之世必有拂衆之畧絶人之才乃立<lb/>
非常之功光武起兵誅討僭叛中興漢祚宜其蕩然施<lb/>
<pb n="KR4d0198_WYG_010-28b"/>
恩以收西京人心然考其所為則用法嚴宻未嘗以政<lb/>
悅人至于减天下吏員十存一二而已豈聞人懷怨咨<lb/>
欲充無厭之望乎孔明輔劉先主志在復漢倡大義于<lb/>
天下而所據險僻又出吳魏之後宜尚寛大以固蜀人<lb/>
也然考其行事限人以爵律人以法其始蜀人不安其<lb/>
後遺愛比之召公甘棠死之日百姓如䘮考妣而不聞<lb/>
有舍蜀而走吳魏者人心惟是之從耳處置盡公必自<lb/>
帖服不在溱洧之濟濡沬之惠也漢削諸侯七國同日<lb/>
<pb n="KR4d0198_WYG_010-29a"/>
反景帝憂其得山東豪傑袁盎曰吳王安得豪傑而用<lb/>
之所用皆鑄錢亡命耳如得豪傑亦且輔吳王為誼不<lb/>
反矣自頃以來朝廷稍欲裁制冗濫恤民便國小人不<lb/>
利輒從而譁之或造為謠言以駭動朝聽至謂無所得<lb/>
于此則攜持而北去胡不觀稱臣拜敵有一人賢智之<lb/>
士乎廟堂公卿無鎭浮之量亦從而改度輟令者踵相<lb/>
接也嗚呼曾謂如此而可以振頹敗之俗成中興之功<lb/>
哉太祖太宗櫛風沐雨東征西伐以平藩鎭之禍收養<lb/>
<pb n="KR4d0198_WYG_010-29b"/>
民之功而陛下倒持太阿高拱熟視以成不掉之勢為<lb/>
失民之事臣竊憂之伏望陛下出臣此章明詔大臣考<lb/>
其當否早議國制若以前人已壞之迹今不可為安知<lb/>
他日不又難于今日乎臣不勝納忠懇切之至取進止<lb/>
　<lb/>
　<lb/>
　<lb/>
　斐然集巻十<lb/>
</p>
<p>
</p>
  </div>
</body>
</text>
</TEI>
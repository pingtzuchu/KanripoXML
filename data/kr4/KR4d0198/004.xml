<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻四</head> <lb/>
    <p>
<pb n="KR4d0198_WYG_004-1a"/>
欽定四庫全書<lb/>
　斐然集巻四<lb/>
　　　　　　　　　　　　　宋　胡寅　撰<lb/>
　　楊秀才書屋有墨竹一枝為其添補數葉五絶<lb/>
老榦枯枝傲雪霜何人寫影向華堂為君補綴枝頭葉<lb/>
坐覺春風細細香<lb/>
葉染青雲節抱霜一枝聊寄墨君堂故園根撥依然在<lb/>
㑹見龍孫脫籜香<lb/>
<pb n="KR4d0198_WYG_004-1b"/>
穿壁扶蘇稍避霜干霄形勢自堂堂如何耿介琅玕色<lb/>
也帶雙鴉寶墨香<lb/>
莫驚緑葉襯𤣥霜更上幽人白玉堂為與蒼官論久要<lb/>
筆端應借逺烟香<lb/>
掃盡鵝溪匹練霜未知三尺映茅堂此君不是塵中物<lb/>
何必區區較色香<lb/>
　　和叔夏嵗除<lb/>
新年節物推排有舊嵗光隂掃蕩無白髮任教裝鬢換<lb/>
<pb n="KR4d0198_WYG_004-2a"/>
青春元自與心符茹芝休慕商山老舎瑟當睎魯國儒<lb/>
三益況逢天下士夷途從此得歸愚<lb/>
　　和叔夏水仙時見於宣卿坐上叔夏折一枝以歸<lb/>
　　　八絶<hi>癸亥</hi>
玉質檀心翠羽衣寒梅開後獨當時一枝折得将誰贈<lb/>
想見花容出霧帷<lb/>
梅後寧知花便無不從香草寄相如為君表出風流冠<lb/>
只有春蘭僅比渠<lb/>
<pb n="KR4d0198_WYG_004-2b"/>
葉是青霞剪作衣花如靜女不爭時豈應更浥薔薇露<lb/>
撩得窺園不下帷<lb/>
灑然仙意指虚無羅襪凌波定不如織女未忘銀漢㑹<lb/>
空煩濁水映清渠<lb/>
蓀橈蘭楫芰荷衣嫋娜愁予二八時嫁與湘君捐袂褋<lb/>
玉搔頭映白羅帷<lb/>
海岸仙人絶代無清揚白日坐如如若從妙色光香覓<lb/>
須信先生未識渠<lb/>
<pb n="KR4d0198_WYG_004-3a"/>
萱草盈堦是緑衣玉簮陪檻敢同時更餘濺水無聊賴<lb/>
都向仙姿共一帷<lb/>
為花求偶豈全無梅與山礬姊弟如我已㝠心薌澤觀<lb/>
何須江水對軒渠<lb/>
　　寄唐堅伯<lb/>
君詩平昔思如泉無事尋醫孰使然禮尚往來思報玖<lb/>
情深汲引屢抛甎豈能遽造忘言地應有沉吟得意聯<lb/>
待聽鐘聲撼清夜明朝紙貴萬人傳<lb/>
<pb n="KR4d0198_WYG_004-3b"/>
　　遊元陽觀<lb/>
矯首元陽觀崢嶸度十年忽逢塵外客因訪洞中仙横<lb/>
躡脩虵路低看破衲田縈紆篁竹嶺窈窕碧松川撫石<lb/>
齋壇古圍棋燒刼遷諒無飜榼術安得逺庖烟擗盡蒼<lb/>
麟脯彈餘别鶴絃晴香烘拆蕊暝色繞歸鞭太白浮橋<lb/>
上孤燈炫馬前黄冠紛雨散紫蓋杳雲連鳥爪休爬背<lb/>
鸞驂漫拍肩子真隨處隠何必大羅天<lb/>
　　早梅<lb/>
<pb n="KR4d0198_WYG_004-4a"/>
何事悲揺落空林有早春光輝一笑粲領畧萬花新看<lb/>
去疑山雪攀來效席珍妙香風送逺秀影月傳真肌冷<lb/>
氷難斵妝初粉未勻商量開瘦蕊剰得占芳辰<lb/>
　　和堅伯梅六題一孤芳二山間三雪中四水邊五<lb/>
　　　月下六雨後毎題二絶禁犯本題及風花雪月<lb/>
　　　天粉玉香山水字十二絶<lb/>
折綿威力漫相侵根暖怡然獨秀林萬紫千紅非我對<lb/>
為渠無有嵗寒心<lb/>
<pb n="KR4d0198_WYG_004-4b"/>
間錯浮筠冷更嚴長松低顧拂蒼髯清標總是君朋侣<lb/>
桃李相望幾陛㢘<lb/>
欣逢冷艷破冬温更待飛霙滌晝昏剰欲約君移酒處<lb/>
小橋斜過竹邊門<lb/>
未開疎蕊著詩催依約蜂聲欲隠雷姑射坐中親綽約<lb/>
嶺頭空有路縈迴<lb/>
六出誰人剪刻成侵凌飄灑正縱横仙姿不賴相黏綴<lb/>
浣盡浮埃艷更明<lb/>
<pb n="KR4d0198_WYG_004-5a"/>
潑落瓊華作雨濛迷離髙樹映寒空莫尋雲外瑶臺侣<lb/>
且對尊前鶴髮翁<lb/>
東閣題詩得緒餘溪頭千樹繞幽居來禽青李曽何算<lb/>
底事猶傳逸少書<lb/>
清溪練練影全呈絶勝斜梢出竹横便是霓裳臨曉鏡<lb/>
搔頭初揷未行行<lb/>
意態衝寒不自持桂華相伴亦多時未須細覩青春面<lb/>
且看扶疎寫影宜<lb/>
<pb n="KR4d0198_WYG_004-5b"/>
疇昔黄金入漢宫只今嬌額為誰容嫦娥也覓孤棲伴<lb/>
併照巫陽十二峯<lb/>
若道殘冬不是春洗妝那得一枝新杏園芳灑真顦顇<lb/>
爭似而今斂路塵<lb/>
博山湯氣馥籠寒裛盡啼痕作醉歡賞去角巾從小墊<lb/>
接䍦何惜一生酸<lb/>
　　馬擴作亭湘江之上來求名以飲江名之<lb/>
疇昔縱横虎豹韜斾旌悠緬馬蕭蕭飽聞國士無雙譽<lb/>
<pb n="KR4d0198_WYG_004-6a"/>
今見将軍第五橋秀句自堪消永日壯懐仍復在中朝<lb/>
樓前拍拍湘江緑安得從公舉一瓢<lb/>
　　中秋雨<lb/>
待賞今宵定幾人豈應於畢遽相親坐令華燭風頭捲<lb/>
却喜枯簷雨脚勻拱璧何妨藏韞櫝湛銅那得蔽遊塵<lb/>
明年記取瞻銀闕萬里秋光景更新<lb/>
　　憶端子三首<lb/>
當年夢賚見清伊勁氣全歸目與眉髫齓已能莊語笑<lb/>
<pb n="KR4d0198_WYG_004-6b"/>
嬉遊元只在書詩青松不及明堂用黄壤空餘白玉悲<lb/>
精爽有無何處去豈能知我痛心時<lb/>
不知埋玉已經年忽值生朝倍黯然空向夢魂期逺大<lb/>
謬於方技覓安全翩翩翰墨留身後炯炯精神在目前<lb/>
桂折蘭摧千古恨淚痕那得到黄泉<hi>兒解春秋首四段文字已成</hi>
不見佳兒正一年鍾情難遣故依然久知朝菌同年夀<lb/>
終惜童烏早棄捐篋裏詩書迷白日堂中珠玉墮黄泉<lb/>
汝翁去此知多少安得忘懐未死前<lb/>
<pb n="KR4d0198_WYG_004-7a"/>
　　又題草衣岩<lb/>
携手童烏三尺強已知經術勝文章可憐不見凌雲日<lb/>
逬灑西風泪幾行<lb/>
　　初冬快晴陪宣卿叔夏遊石頭菴過三生藏窮深<lb/>
　　　極峻遂登上封却下福嚴最愛廓然亭靜憩久<lb/>
　　　之乗興入後洞置酒雲莊榭徘徊方廣閣山行<lb/>
　　　崎嶇不可以馬雖筍輿傲兀小勞尚勝騎從之<lb/>
　　　煩也既歸山前之翌日復㑹於堅伯兄小閣同<lb/>
<pb n="KR4d0198_WYG_004-7b"/>
　　　安趙澗看北山餘雪披雲映日翠瑩瓏葱殆難<lb/>
　　　模狀因訪季父廟令歡飲而罷集記所見成十<lb/>
　　　五絶<lb/>
石滑梯山祗自疲誰云此法妙難思便教元亮荒三徑<lb/>
也勝楊朱泣兩岐<lb/>
衣薪難以大留形破石空山浪予名倘信此心無起滅<lb/>
一身那得有三生<lb/>
仰止春風潑黛山亦應秋色兩難攀祗嫌痼疾烟霞上<lb/>
<pb n="KR4d0198_WYG_004-8a"/>
且愛陶鎔水石間<lb/>
遊梁屐齒破蒼苔深沼笻枝駭蟄雷如海亂山争起伏<lb/>
碧波直欲撼蓬萊<lb/>
祝融朝日麗東天嫋嫋西風紫鴈前千玉散青攅叠巘<lb/>
萬雲流白漲晴川<lb/>
大明遺甃已荆生列宿名橋但板横宅險跨危能幾日<lb/>
空教狐兎飽經行<lb/>
寶樓香殿隘空山都謝茨亭竹石間静有客棋真掩映<lb/>
<pb n="KR4d0198_WYG_004-8b"/>
悄無僧話更清閒<lb/>
西嶺回看天柱峯却行山背蹴蒼龍雄竒未有詩章寫<lb/>
深秀惟将顧盼供<lb/>
大林深䕶棟梁材蔽日韜風萬壑哀不見斧斤尋谷去<lb/>
只看薪槱出山來<lb/>
茂樾初無一鳥鳴晴曦叅錯晝隂清楓林霜後未全赤<lb/>
岩菊冬來方自榮<lb/>
大壑谽谺十里寛雲莊髙榭渺雄觀西天日墮餘霞絇<lb/>
<pb n="KR4d0198_WYG_004-9a"/>
南嶂猿啼曉月寒<lb/>
誰聞玉磬即過門漫說金燈不破昏等是此身俱物化<lb/>
云何五百至今存<lb/>
山北山南久問津瘦藤芒屫最相親況逢日下雲間客<lb/>
那用驢前馬後人<lb/>
凍雨籠山秀木氷斜陽側鏡逺峯澄罷籹羣玉褰雲障<lb/>
寶髻珠花幾萬層<lb/>
鞭笞鸞鳳地行仙變化鵾鵬背負天他日寓言真十九<lb/>
<pb n="KR4d0198_WYG_004-9b"/>
只今功行已三千<lb/>
　　題叔夏樂谷<lb/>
君知至樂本難名何事猶令谷應聲植杖自鋤園草緑<lb/>
掛瓢時浥澗泉清了無歌吹娛賔從只有詩書養性情<lb/>
却恐仁人尚蒿目又須慿酒破愁城<lb/>
　　和叔夏田舍三絶<lb/>
尚恨山前塵土侵去耕山後白雲深下泉不使苞稂秀<lb/>
夫子寧忘濟物心<lb/>
<pb n="KR4d0198_WYG_004-10a"/>
作堨辛勤雨更遲桔橰誰語漢隂知不嫌機事侵純白<lb/>
一日何妨灌百畦<lb/>
日望雲霓手揠苗何時能和快哉謡不如且種陶公柳<lb/>
贏得長飢舞細腰<lb/>
　　又和松碧軒三絶<lb/>
欣此幽居惜未深時搴芳秀浣塵襟棟梁自是君材器<lb/>
鐵石空餘我寸心<lb/>
聞説鋤耰手自持力耕初不願天知却防有客携壺到<lb/>
<pb n="KR4d0198_WYG_004-10b"/>
杞菊應添一兩畦<lb/>
新陂剰水沃良苗想見當時相杵謡尚有荒餘須快犢<lb/>
何須塌具更懸腰<lb/>
　　和竒父壁間留題<lb/>
竹杖輕堅野服寛嵗寒應得見蒼官世情無限殘霜葉<lb/>
昨日青青今日丹<lb/>
　　冬至前半月赴季父梅花之集與韓蒲向憲唐幹<lb/>
　　　諸人唱和十首<lb/>
<pb n="KR4d0198_WYG_004-11a"/>
今年共嘆物華遲春信孤根獨早知未到書雲十五日<lb/>
已看綴雪兩三枝寒香宛是臨風好冷艷還於照水宜<lb/>
莫待江頭千樹暗只今携酒正當時<lb/>
天寒袖薄竹光侵溪轉橋横草閣深妃子定應來月窟<lb/>
寧馨誰說是瑶林顔開玉色春光滿香動氷姿冷不禁<lb/>
漫道江南好詩句只誇紅蠟與黄金<lb/>
南人慣識賞來遲北客相逢勝舊知何必粉圖争畫樣<lb/>
更勞餳糝亂粘枝天饒絶品千花外人換新籹一笑宜<lb/>
<pb n="KR4d0198_WYG_004-11b"/>
佳句定非横笛比温存疎蘂半開時<lb/>
不管霜威日夜侵肯教飛蝶到深深六花漫爾呈三白<lb/>
一蕚居然映萬林軟玉香氷空自惱芳心愁思遣誰禁<lb/>
市橋江路風流别枉費千顰買笑金<lb/>
追陪強韻思猶遲寄語疎林恐未知酒半尋香攀近蘂<lb/>
夜分然燭照髙枝莫愁花浪飜天逺且看鮫鮹剪玉宜<lb/>
冠冕衆芳歸獨步固應桃李不同時<lb/>
氷圍風戰雪交侵方是春工屬意深緑蕚已開栽樂谷<lb/>
<pb n="KR4d0198_WYG_004-12a"/>
一枝那得寄薌林依然照水如相媚粲者巡簷也未禁<lb/>
香白檀心誰解賦賴公戛玉更摐金<hi>薌林近書云病起方能䇿杖探梅樂</hi>
<hi>谷昔與薌林為隣故云</hi>
好花不恨好詩遲國色須䝉國士知漫比玉容歌璧月<lb/>
空将鷺羽鬬瓊枝旁無綽約天仙對中有甘酸鼎味宜<lb/>
聞說北枝開亦徧一尊相屬定何時<lb/>
愛花從使二毛侵嘆賞孤髙與靚深調䕶臘前珠結蘂<lb/>
蕩揺年後玉成林莫教三弄飄飄落剰把千篇得得禁<lb/>
<pb n="KR4d0198_WYG_004-12b"/>
姑射肌膚最温潤夜眠無用辟寒金<lb/>
的皪凝情開自遲風亭微馥許君知直須藉草傾松葉<lb/>
絶勝登樓唱竹枝韓夀香囊難取似何郎粉面且隨宜<lb/>
豈知萬顆埀黄實擢秀前村夜雪時<lb/>
不辭開後苦寒侵為與騷人托契深可但風光回嵗律<lb/>
更分華色掞儒林欲歌白雪詞難和試挽幽香力尚禁<lb/>
等是美名無玷染臘梅何事色如金<lb/>
　　和彥達至日木氷<lb/>
<pb n="KR4d0198_WYG_004-13a"/>
千林木稼苦低埀惟有長松不受欺蘭雪方懐蕭慤句<lb/>
河氷還讀鮑昭詩卧聞寫竹驚殘夢戲折寒枝調小兒<lb/>
寄語達官不須怕勉旃戈甲渡淮師<hi>隋蕭慤冬至應詔詩曰除雪出</hi>
<hi>蘭栽鮑昭至日木氷詩曰長河結闌干層氷如玉岸</hi>
　　寧鄉有感與仁仲彥達同行<lb/>
太和薫宇宙王旅不親征鴈北同兄弟鶯遷得友生正<lb/>
便春入望莫厭雨稽程何限山花發遥看為擬名<lb/>
　　過益陽<lb/>
<pb n="KR4d0198_WYG_004-13b"/>
僑寄家連楚歸遊鶴背衡川原漸舊國鮭菜愜平生淮<lb/>
海風難定江湖浪豈平春融一杯酒下馬且同傾<lb/>
　　和仁仲過澬江<lb/>
溈山未暇往石磴上雲端初識清修路遥憐菡萏寒野<lb/>
寛耕僅有民殄政猶殘總使林泉穏那能寢飯安<hi>小廬山一</hi>
<hi>名芙蓉寺曰清修</hi>
　　遇雨晚宿和彥達<lb/>
天以春歸野雲将雨暗山三人行甚樂五字句何艱毎<lb/>
<pb n="KR4d0198_WYG_004-14a"/>
喜詩償債還須酒破顔禽聲接芳樹和氣亦闗闗<lb/>
　　出益陽和仁仲<lb/>
兀夢三山馬投鞭四壁家暮天雲潑墨春樹雪添花遊<lb/>
宦初無補歸休漸有涯渺然江海興篷笠釣烟沙<lb/>
　　夜大風雪次日快晴<lb/>
造物非難料寒温本一家衝風來雨雪暖日放鶯花行<lb/>
矣春方嫩悠哉興未涯蘆蒿媚烟渚荻筍破江沙<lb/>
　　過鼎澧<lb/>
<pb n="KR4d0198_WYG_004-14b"/>
沅澧春風拂馬鞭客愁何事四無邊於今榛棘三州地<lb/>
自昔坻京百姓天安得鳴雞連比屋空餘歸鴈落平川<lb/>
一觴莫酹懐沙魄且對桃紅李白傳<lb/>
　　和仁仲過五溪<lb/>
沅水千年非舊波英風元自振闗河本懐國士知心早<lb/>
豈念檉函挾恨多龜固有神寧豫罔鴻雖髙舉畏虞羅<lb/>
椒蘭從古能如此何有沉湘作九歌<lb/>
　　和彥達至公安<lb/>
<pb n="KR4d0198_WYG_004-15a"/>
未識南陽有卧龍阿暪先已畏南風如何赤壁分三國<lb/>
不向神州決兩雄營峽晩圖千慮失截江初意一丸封<lb/>
蒼茫漢日西南落莫道無由却復中<lb/>
　　和仁仲至荆門<lb/>
虞帝當年闢四門三苗那更蠢迷昏茫茫舊楚祗芳草<lb/>
處處朱樓空斷垣不願耦耕招素隠要看良耜接深村<lb/>
韓公守戒誰能用虎豹難慿折柳樊<lb/>
　　清明風雪小酌莊舎示黎才翁<lb/>
<pb n="KR4d0198_WYG_004-15b"/>
月厭梨花墜風扶柳絮新故園寒食路回首踏青人萬<lb/>
竅方號籟千山忽湧銀擁衾聽窈眇舉盞寄經綸浩蕩<lb/>
寰中意逍遥物外身賡歌咸當律謔浪亦淘真又理沙<lb/>
邊棹將浮雪後春蘭亭非達者空嘆迹成陳<lb/>
　　拜大父中大塋和彥達<lb/>
仙翁真氣與神遊宰樹叅天也不樛悵念青春家塾日<lb/>
共聞規訓有源流<lb/>
　　和彥達過先公舊居有感<lb/>
<pb n="KR4d0198_WYG_004-16a"/>
論文斆學兩髫年訪舊同來雪上顛我步鯉庭心欲折<lb/>
公登龍坂足何縁後凋尚喜無雙士不韡真慚大少連<lb/>
桂楫又浮湘水去家山回首共悽然<lb/>
　　和玉泉達老餉笋<lb/>
籜龍孤介亦騈闐不比花嫣與柳眠雪裏頓超千佛地<lb/>
風來應上四禪天飽叅玉版頭頭是秀出薌林箇箇圓<lb/>
知我逺庖薇蕨少倒籠登俎共便娟<lb/>
　　留别王元治師中譚純益三首<lb/>
<pb n="KR4d0198_WYG_004-16b"/>
兒釣童遊幾夢思春風千里恨歸遲君今舊隠治三徑<lb/>
我尚他州寄一枝載酒猶慚來問字對花深欲共論詩<lb/>
不堪又聽陽闗曲想見酴醿噴雪時<lb/>
幸不當官也去思春江風日正舒遲少留畫鷁呼桃葉<lb/>
捲盡紅螺看柘枝三爵勸酬三益友四并除掃四愁詩<lb/>
渭城景色朝朝是不用丹青李伯時<lb/>
欲步夷途盍近思行尋捷徑却成遲大弨不必穿楊葉<lb/>
古樂何曽唱竹枝須信孔門無用賦也知髙叟漫為詩<lb/>
<pb n="KR4d0198_WYG_004-17a"/>
功名易立書難讀努力當乗少壯時<lb/>
　　酬師中見和<lb/>
亂定誰人不土思如何鄉井尚陵遲莫嗟釣艇重湖隔<lb/>
終待書堂一木枝彼美獨髙鸚鵡賦孔懐均契鶺鴒詩<lb/>
願君再起臨流閤約我花汀柳岸時<hi>兵火後惟我二家兄弟無故而師中</hi>
<hi>近日聲律甚工</hi>
　　酬任正叔見和<lb/>
莫嗤文子動三思我亦今來去魯遲潦草荷鋤開菊徑<lb/>
<pb n="KR4d0198_WYG_004-17b"/>
殷勤持酒對花枝韋編舊服精三易絳帳新開講四詩<lb/>
把釣不須嗟嵗久大魚端有上鈎時<lb/>
　　岳陽樓雜詠十二絶<lb/>
沅澧澬湘此並行漲流洄薄又東傾西南或與天為際<lb/>
禹貢如何不記名<lb/>
朱樓深穏可慿欄萬頃波光一目間不見驚鴻偏鳳髻<lb/>
空餘天鑑寫雲鬟<lb/>
黄帝鈞天曲未終至今烟浪舞魚龍臨風更欲吹長笛<lb/>
<pb n="KR4d0198_WYG_004-18a"/>
揺蕩波心碧玉峯<lb/>
祖龍遊豫亦荒哉風折雲颿促駕迴一怒赭山何所損<lb/>
依然蒼翠似蓬萊<lb/>
代馬超江又飲湖湖中今有卧龍無青虵袖手將何用<lb/>
漫說飛仙膽氣粗<lb/>
汩潭桂酒奠三閭尚想夷猶泛五瀦進退存亡皆有義<lb/>
懐沙處死是何如<lb/>
𤣥徳驍雄世所知蛟龍寧肯在汙池館于貳室謀何陋<lb/>
<pb n="KR4d0198_WYG_004-18b"/>
借與全荆意自奇<lb/>
風烈言言滕子京豈於荒怪未全明尼姑狡獪遥相幻<lb/>
雷電那知有姓名<lb/>
有時風浪戰城西何啻漁陽萬鼔鼙狎水蚩蚩忘墊溺<lb/>
誰人能續偃虹堤<lb/>
大手文章浪得名佐王功業亦何成獨餘不證元忠事<lb/>
努力還因宋廣平<lb/>
李杜詞源廣更深數篇春漲𣺌雲岑争如一首修樓記<lb/>
<pb n="KR4d0198_WYG_004-19a"/>
妙寫仁人出處心<lb/>
范公才具濟川舟翰墨居然第一流毎向遺文窺逺意<lb/>
願言憂樂繼前修<lb/>
　　泝江濡滯<lb/>
何處難忘酒舟行不進時漫流迷縴道數日誚篙師近<lb/>
樹久猶見逺山都未移此時無一盞吾意亦紓遲<lb/>
　　和仁仲舟中三絶<lb/>
異代紛争戰伐多樓船贏負倚蒼波如今天險如平地<lb/>
<pb n="KR4d0198_WYG_004-19b"/>
敵國深謀只用和<lb/>
支川千百欲歸東不得江湖不㑹同可但中流能擊楫<lb/>
也知髙浪要乗風<lb/>
湘君誰識是皇英占得君山冷淡青月滿湖平相照處<lb/>
姮娥應得見娉婷<lb/>
　　歸次湘西元作以詩見迎和之<lb/>
十載重湖閱使星坐令疲瘵灑然醒從來駿足輕千里<lb/>
豈但詞源蕩四溟笑我林間投倦翼辱公江上訪歸舲<lb/>
<pb n="KR4d0198_WYG_004-20a"/>
南山幸有為隣約何日來分一半青<lb/>
　　賦永寧嚴老幻菴<lb/>
物理初無妄云何以幻觀得非心有礙坐使肉生瘢日<lb/>
月當天久山河著地安波斯不别寶學道古來難<lb/>
　　題浄明觀用舊韻簡黎才翁<lb/>
得酒相逢笑絶纓而今雙鬢不全青蓬萊尚說三四淺<lb/>
何況方平與蔡經<lb/>
　　示詩僧了信<lb/>
<pb n="KR4d0198_WYG_004-20b"/>
伊誰遣了著袈裟幸自同源又一家尚喜深山閟珍璞<lb/>
曽看枯枿粲奇葩空言組繡真無用實際津途亦易差<lb/>
衣敝履穿頭欲雪定於何處作生涯<lb/>
　　春雪<hi>甲子</hi>
北客南來十五春今年春雪妙洪鈞梅花著子無堪比<lb/>
柳絮藏條未有因何限萌芽煩蹙縮幾多峯嶺倦顰伸<lb/>
紅桃頮面還添粉翠竹埀頭詎辱身争似松枝擎蒨絢<lb/>
恰如桂魄浄埃塵無人敢琢非牢玉有客曽歌是爛銀<lb/>
<pb n="KR4d0198_WYG_004-21a"/>
一夜東風吹地匝四簷甘雨落堦勻天公變化誰能測<lb/>
坐看郊原景物新<lb/>
　　謝諸友見和<lb/>
飛霙三日太欺春撲地鵝毛積萬鈞沙上幾人迷去迹<lb/>
風前何處問來因諒非天造夸工巧當是神機有屈伸<lb/>
松竹未應寒改操龍虵有喜蟄存身緑窗朱戸偏饒色<lb/>
瓊樹瑶林不染塵笑粲争妍人似玉狂歌先醉髪如銀<lb/>
方看衣袂天花集俄見庭除木屑勻多謝衆詩相映發<lb/>
<pb n="KR4d0198_WYG_004-21b"/>
筆端六出更尖新<lb/>
　　和李生九日二首<lb/>
節物休驚木葉催相逢佳節興悠哉尊如北海聊同醉<lb/>
菊傍東籬也自開烏帽任教吹脫落紫茰仍得看徘徊<lb/>
諸君合有登髙賦為繼當年戲馬臺<lb/>
騷客悲秋心易催主人醪醴正時哉登髙何必仙家術<lb/>
酬節聊慿笑口開鳳嶺勝遊詩自好龍山髙宴首空回<lb/>
獨餘眇莽梁園念想見黄花滿吹臺<lb/>
<pb n="KR4d0198_WYG_004-22a"/>
　　過明田寺㑹楊李二生於碧玉三首<lb/>
已宅連延紫蓋椒尋山依舊不辭遥借床未暇桑三宿<lb/>
解飯還須水一瓢風外野雲俱淡蕩雨餘秋氣亦蕭條<lb/>
故人適有登髙約又拄枯藤過埜橋<lb/>
騷人空自怨蘭椒更遣招辭歎逺遥争似夷齊飽薇蕨<lb/>
每同嵇阮醉觚瓢清歌窈眇成珠貫仙步虚徐按玉條<lb/>
最憶向來携手處雲平溪樹水平橋<lb/>
漿酒香浮桂與椒此間誰惜馬蹄遥愛君澗壑沉吟樹<lb/>
<pb n="KR4d0198_WYG_004-22b"/>
笑我江湖濩落瓢前日好風猶泛座只今零露已盈條<lb/>
東山妓女誠何算頗羨周郎得小橋<hi>楊携後房侑酒李方再醮而深鄙之</hi>
　　和叔夏視穫三首<lb/>
閒客何如樂聖時欣聞威鳳再鳴岐且將詩筆耕堯壤<lb/>
寧記書囊集漢帷日錯碎金歸埜菊風欺危緑戰棠梨<lb/>
殷勤雲將豐年問無奈鴻䝉謝不知<lb/>
莫嗤公子務農時后稷生民亦嶷岐稻割黄金䥥似月<lb/>
汗揮白雨袂連帷願趨座上雞和黍未種胸中棗與梨<lb/>
<pb n="KR4d0198_WYG_004-23a"/>
此樂若嫌兒輩覺後知何以賴先知<lb/>
天賜豐年豈不時閔公荒度傚徂岐經丘烈日能焦扇<lb/>
獨夜秋風已泛帷豈愧石兄推竹弟聊斟杜酒破張梨<lb/>
過門若有樊遲問老子於中正遍知<lb/>
　　和叔夏遊雙峰二首<lb/>
有佛留深境無僧闡大音殷勤五字句揺蕩衆香林自<lb/>
適登臨興誰窺隠顯心從來多暇日悔不早追尋<lb/>
　　二<lb/>
<pb n="KR4d0198_WYG_004-23b"/>
山擁交加翠風傳瑣碎音想聞尊有酒待得月穿林真<lb/>
樂難陪席蕪詞漫寫心要須専一壑散䇿每相尋<lb/>
　　阻雪慈雲有懐叔夏<lb/>
常恨山陽少籃輿故出郊𤣥冥方北鶩屏翳又南交勁<lb/>
氣將凝海寒威便折膠白雲揉盡碎黒壤勢全包著袂<lb/>
成花唾沉波異雨泡萬方齊穢潔一潤浹肥磽比色羞<lb/>
鉛粉量多誚斗筲禱神休奠璧謝佛寢鳴鐃獨鶴驚羣<lb/>
舞晨雞誤曉嘐峯巒䝉似禿溝隴劃如抓巧謝鹽相比<lb/>
<pb n="KR4d0198_WYG_004-24a"/>
甘宜蜜共抄戾天鳶凍跕嘯壑虎飢虓薏苡連車載<lb/>
珊瑚列樹敲鮫綃從剪製火布任焚炮埜漫鱗鱗磧林<lb/>
攅翯翯巢頗思馳駿足快意舎鳴髇及逺飜銀鴈搜潜<lb/>
動玉蛟出畋瞻翠被入賀聽紅鞘瑶席瑚玗器珠盤璪<lb/>
瑮肴一時簮琲蘂相與藉瓊茅莫計消并積聊平凸與<lb/>
凹可憐詩繫帶更有火烘骹斷手超三界堅氷上六爻<lb/>
飛霙終見晛素饌闕盈庖叠巘方名假團毬未忍抛要<lb/>
看朝日杲思達泮泥淆對飲宜空榼離羣奈繫匏似聞<lb/>
<pb n="KR4d0198_WYG_004-24b"/>
梅雪在猶冀挽香梢<lb/>
　　雪中寄黎才翁<lb/>
寒日已無暉饕風更擅威暝山雷虺虺隂壑雨霏霏酒<lb/>
緑思同酌爐紅憶共圍不辭泥徑逺要看雪花飛天與<lb/>
人情契春從草樹歸幻成銀世界偷取日光輝安得千<lb/>
金舞來飜六出衣南枝香破玉别有好芳菲<lb/>
　　和竒父叔夏雪五首<lb/>
不須十日照胥敖且要仙花麗隰臯集霰果然歸望望<lb/>
<pb n="KR4d0198_WYG_004-25a"/>
同雲因得蔽髙髙輝山玉璞韜虹氣亂眼烟霄隘羽毛<lb/>
欲叩小齋拚醉賞最憐纎玉勸持醪<lb/>
誰能逐獸搏于敖敏捷詩才笑魯臯桂魄梅花俱自好<lb/>
海山銀闕兩相髙回風最愛飜雙袖潤物全勝拔一毛<lb/>
打底和成真少味空慚清酎映甜醪<lb/>
懶把冬雷問告敖休將玉雪試方臯但驚梁苑風流在<lb/>
難繼陽春格調髙宫女妝梅皆妬色仙山花石總泠毛<lb/>
自慚涸思無多子糟粕何由更取醪<lb/>
<pb n="KR4d0198_WYG_004-25b"/>
乍霽初離房與敖又看雲氣壓神臯崑岡屢得因心友<lb/>
東郭真慚舉趾髙最愛謝兒方柳絮可憐漢使囓氊毛<lb/>
水晶鹽是何人得拜賜曽同御縹醪<lb/>
善遊不必慕閻敖避雨休尋夏后臯共喜九天羲馭整<lb/>
要登千仞祝融髙交情自分居龍尾酒算何妨劇蝟毛<lb/>
聞道雷池尚殘雪且携茗盌罷壺醪<lb/>
　　和奇父竹齋小池及遊春五絶<hi>乙丑</hi>
虚齋要使暑天寒移得扶疎愜靜觀不但好風生殿角<lb/>
<pb n="KR4d0198_WYG_004-26a"/>
已應春笋鬬春䦨<lb/>
緑竹叢邊築小塘泉來何處已洸洸未涵北戸星辰影<lb/>
斗覺南風藻荇香<lb/>
不瞻犀柄動經旬忽報巾車獨輾春曽作天津歌酒伴<lb/>
此間誰是識花人<lb/>
春事已驚飛柳絮香醪何日釀松脂要平萬㸃風前恨<lb/>
莫遣千鍾醒後知<lb/>
東風不放兩般春只繋胸懐故與新為問漆園蝴蝶夢<lb/>
<pb n="KR4d0198_WYG_004-26b"/>
何如沂水舞雩人<lb/>
　　和叔夏十絶一宿雲峯寺二到韓公莊三飯草衣<lb/>
　　　岩四泊東禪刹五六七八遊碧玉泉九訪楊秀<lb/>
　　　才十叔夏思歸<lb/>
醉騎生馬却扶輿雪灑春衫二月初行樂偶從山寺始<lb/>
他年重到未成虚<lb/>
久聞人境寄陶廬深約同遊駕小車文舉舊傳樽有酒<lb/>
馮驩寧歎食無魚<lb/>
<pb n="KR4d0198_WYG_004-27a"/>
前僧已著草茅培後死猶來瘞骨灰一醉劇談非為爾<lb/>
自澆胸次有崔巍<lb/>
馬飢人困日西昏無限歸鴉已著村記取東禪風雨夕<lb/>
卧無床薦闔無門<lb/>
不惜衝泥步步前為聞幽處有明川峯回路轉酬勞客<lb/>
一派琉璃春正姸<lb/>
跨溪臨岸各清真上客來臨景更新幽樹好花脩竹色<lb/>
相鮮浮動鏡中春<lb/>
<pb n="KR4d0198_WYG_004-27b"/>
種竹何時匝兩垠只今疎翠已情親會看染合全溪影<lb/>
照映來遊碧落身<lb/>
謔浪瀾飜間詆訶絶勝歌貫舞婆娑解順為聽談詩妙<lb/>
脫腕空傳草檄多<lb/>
莫笑田翁不任真好賢留客意殊親海棠半拆山丹重<lb/>
京洛何曽逺客身<lb/>
重按東臯豈自歸曽聞歸思勇如飛只因昨夜沉香帳<lb/>
蟣虱夤縁金縷衣<lb/>
<pb n="KR4d0198_WYG_004-28a"/>
　　赴宣卿牡丹之集和竒父二首<lb/>
勝業看花暖正繁玉仙洪福且休論初筵愛客尊俱盡<lb/>
落筆成詩水共飜京洛追遊真似夢風光流轉絶無言<lb/>
武林亦有西池否安得姚黄奉至尊<lb/>
移得仙丹手自封䕶花雲結秀隂濃未嫌芍藥爭時發<lb/>
却有酴醿作酒供喜見典型開朶朶寧須緋紫計重重<lb/>
定知禾黍勝桃李何似犁牛問老農<lb/>
　　和子楊雲峯留題<lb/>
<pb n="KR4d0198_WYG_004-28b"/>
夙有水雲趣倦遊塵土間衝山為誰秀几案我江山<lb/>
　　題能仁竹軒竹皆猫頭也<lb/>
負崖臨壑幾千竿掩映虚堂繞曲欄森矗翠幢叅玉槊<lb/>
毰毸緑鳳戲青鸞三冬已見龍孫起六月猶便虎嘯寒<lb/>
置酒㑹歌貍首節要令䑕子不相干<lb/>
　　和彥達<lb/>
扶藤有興即東西不用花驄向月啼閒看浮雲倚危嶠<lb/>
静臨流水瞰寒溪過頻幸樂雞豚社歸暮何憂虎豹蹊<lb/>
<pb n="KR4d0198_WYG_004-29a"/>
肯似世塵名利客班荆折柳悵分携<lb/>
　　上封登髙<lb/>
今朝的的是重陽獨步崔巍覓醉鄉飽日山楓千樹赤<lb/>
絢秋岩菊一枝黄幽禪出應耶城供倦客來迎宴寢香<lb/>
閒讀舊題嗟嵗月功名回首鬢毛蒼<lb/>
　　題石頭菴<lb/>
剥落烟雲秋晩晴身心無累此閒行正聽萬壑松風滿<lb/>
想見西南新月生<lb/>
<pb n="KR4d0198_WYG_004-29b"/>
　　送姜醫與能仁西堂印老能仁韋宙讀書之地<lb/>
韋公挾䇿漫荆榛牧子亡羊也未真百叠亂山秋思杳<lb/>
半岩脩竹嵗寒親不須招手遊蓮社且可冥心舎筏津<lb/>
山芋畦蔬正味好餉君薑醢助芳辛<lb/>
　　和唐堅伯留題莊舎<lb/>
無端世故若連環獨未忘懐畎畆間不問落花隨水逺<lb/>
最憐脩竹伴人閒非求垣屋須窮僻自愛巾車得往還<lb/>
已諭耕奴多蓺秫免教華髪變朱顔<lb/>
<pb n="KR4d0198_WYG_004-30a"/>
卧看月落半瑶環起喚清風紫翠間玩意詩書千古樂<lb/>
放懐天地一身閒幾多倦鳥歸何晩無限浮雲去未還<lb/>
不向此中真得趣更論盤谷與商顔<lb/>
　　和趙用明梅<lb/>
浄几寒窗日翛然萬慮忘詩筒忽到手花信已催籹茅<lb/>
舎斜斜彴氷溪短短牆仙膚下姑射嬌額映昭陽崔竹<lb/>
飜新畫龍涎出古香有金攅蘂細無緑認條長慰薦騷<lb/>
人寂挑撩酒態狂雪遊空泛剡蘭佩枉沉湘隔屋吹生<lb/>
<pb n="KR4d0198_WYG_004-30b"/>
麝盈枝縱夜光詎能煩驛使聊自占年芳渡盡鴻飛影<lb/>
迎開柳帶黄繁華收拾後結子又先嘗<lb/>
　　再次前韻<lb/>
經年與花别花意不相忘綽約素情在掃除時世籹楚<lb/>
人輕剪伐北客䕶垣牆半樹竹亭亞幾株溪水陽可模<lb/>
非絶代難學是生香當結珠宫伴休吹玉笛長賞心甘<lb/>
爛醉被惱漫顛狂正當映喬岳未應浮碧湘松筠共瀟<lb/>
灑雪月佐輝光自保孤根暖寧隨百草芳逺天方絢白<lb/>
<pb n="KR4d0198_WYG_004-31a"/>
細雨便埀黄佳實收功地君羮必可嘗<lb/>
　　用明有携酒賞梅之約久而未至復和以督之<lb/>
美酒名花並無情即易忘小槽應注瀑大樹欲殘籹雖<lb/>
則通達道其如隔繚牆寄人慚大庾求伴媿髙陽好傍<lb/>
枝間醉時聞醆面香已勤賡唱久未覩肆筵長月下疎<lb/>
疎映風餘片片狂可憐花似雪那得酒如湘夢作瑶林<lb/>
去斟浮玉斚光八仙當避席百卉定羞芳莫待松醪碧<lb/>
休尋蜜蕚黄風流貴公子火急傚原嘗<lb/>
<pb n="KR4d0198_WYG_004-31b"/>
　　和用明梅十三絶<lb/>
的皪輕臨宋玉牆世間顔色盡凡籹病夫欲作天花觀<lb/>
無奈時時得暗香<lb/>
若道南枝春信微如何開向雪飛時却堪謝女因風句<lb/>
休詠楊家膩肉肥<lb/>
寧須較短復論長拖白施朱亦兩忘有羨廣平能草賦<lb/>
病來無緒不成章<lb/>
雲消天氣一番新水際逢春淑且真未信長安多麗者<lb/>
<pb n="KR4d0198_WYG_004-32a"/>
定知空谷有佳人<lb/>
緑蕚全勝紅蕚好新枝爭亞舊枝長賞心未減春風蝶<lb/>
傍蘂穿花栩栩狂<lb/>
半開何惜恣追遊最怕風飄萬㸃愁倘是仙山有真籍<lb/>
待慿方士更遲留<lb/>
要寫横斜臨水枝應從淡墨見依稀畫師未必傳天巧<lb/>
爭似西廂月影微<lb/>
玉管吹殘滿地霜去年遺恨不能忘還來月下呈疎影<lb/>
<pb n="KR4d0198_WYG_004-32b"/>
先向風前試晚籹<lb/>
寒梅應不是甘棠我輩為詩豈面牆便對雪霜矜節操<lb/>
未妨雲雨下巫陽<lb/>
漫說瓊花淮海陽要知蘭蕙不能香人間草木如相對<lb/>
寧遣詩仙引興長<lb/>
醉把天葩嚼蘂香筆端翻水趁詩狂結成却薦和羮鼎<lb/>
妙手先從錡釜湘<lb/>
公子曽遊翰墨場詩成寒律帶春光杯中竹葉悠悠夢<lb/>
<pb n="KR4d0198_WYG_004-33a"/>
句裏梅花字字芳<lb/>
指數春回驅嵗寒催令花落鼻先酸要須晴昊開芳草<lb/>
亂插繁華足意看<lb/>
　　和趙廟欲携尊賞殘梅二絶<lb/>
為惜紛紛作雪飛忍看桃李便芳菲小瓶留得春風面<lb/>
尚可携壺一醉歸<lb/>
離離疎蘂抱寒條開晚渾疑雪未消風雨助君慳且澁<lb/>
吹將詩句淡相撩<lb/>
<pb n="KR4d0198_WYG_004-33b"/>
　　出門偶成<lb/>
飯已柴扉手自開杖藜三徑久徘徊忽驚無雨溪流漲<lb/>
遥認他山雪浪來葉暗青雲環舍竹樹團香玉繞池梅<lb/>
春光已近宜行樂未怕年華冉冉催<lb/>
　　寄竒父<lb/>
似聞北舎與南隣各向西疇答問津獨使丈人留閴寂<lb/>
更無佳客奉光塵思公待泛山隂雪破悶須携麯米春<lb/>
往行前言未多識古來元重老成人<lb/>
<pb n="KR4d0198_WYG_004-34a"/>
　　携酒訪竒父小酌竹齋以詩來謝次其韻<lb/>
優游林麓避塵沙杖䇿巾横一幅紗却老自燒金鼎藥<lb/>
醒心時進玉川茶鈎窗愛日頻遷坐䕃竹流泉屢滿窪<lb/>
當記此歡同醉處歈歌折柳舞傳巴<lb/>
　　和竒父再寄首韻竒父易用<lb/>
酒影何時有畫蛇燈光不必罩紅紗幸能真率時添菜<lb/>
未憶柔纎笑捧茶世路風波常起伏醉鄉田地絶隆窪<lb/>
愛公詩句如清瑟自比流魚感瓠巴<lb/>
<pb n="KR4d0198_WYG_004-34b"/>
　　碧泉芍藥四首<hi>丙寅</hi>
暈紫層紅各自花翠痕稠葉整還斜有情豈必含春泪<lb/>
自是殷勤管嵗華<lb/>
林影溪光風力微黄鸝隔葉囀還飛從教萬㸃飄浮去<lb/>
賴有庭花願不違<lb/>
春事紛綸去槐隂襞積來此花方靚麗待我正徘徊墮<lb/>
砌晨霞爛凌波錦帳開有懐能賦客把酒獨登臺<lb/>
樂水頻頻到尋花特特來餘春初自媚清賞未能回雨<lb/>
<pb n="KR4d0198_WYG_004-35a"/>
裹仙苞重風扶秀臉開寶刀移造化單葉變樓臺<lb/>
　　三月晦和唐人韻詩云三月正當三十日風光别<lb/>
　　　我苦吟身共君今夜不須寐未到五更猶是春<lb/>
一氣沖融轉大鈞四時舒巻見全身若云春向晨鐘斷<lb/>
須信詩人未識春<lb/>
　　和堅伯碧泉留題<lb/>
欲濯冠纓塵垢侵梁亭横占一源深碧紗演漾蒼魚色<lb/>
黛白因依翠木隂疏沼豈惟三鳳飲買山初聽一龍吟<lb/>
<pb n="KR4d0198_WYG_004-35b"/>
請君莫惜來遊屢耆舊風流尚可尋<lb/>
　　和毛生瑞香<lb/>
久雨妨園涉竒芬待客吹今朝搴翠幄晴日麗繁枝一<lb/>
一花相簇翩翩蝶未知薰篝䝉紫錦香過毎輕披<lb/>
　　贈劉仲固<lb/>
恭惟事契逾三紀一醉昇州十八年回念壯遊多契濶<lb/>
欣逢情話重留連珠庭骨相封侯在金奏詩章落筆傳<lb/>
預恐西風送離袂莫孤南阜好林泉<lb/>
<pb n="KR4d0198_WYG_004-36a"/>
　　謝彥脩携具見過<lb/>
識字深慚揚子雲載醪何以塞殷勤山騰海浪兼天碧<lb/>
雨薦秋聲映燭聞秘藏未能窺佛界劇談聊足張吾軍<lb/>
浮蛆玉色人間少判却陶然引十分<lb/>
　　和彥沖晩飲<lb/>
北澗霜飜浪南山翠竹堆早酣隨夢斷晩酌傍池開莫<lb/>
放清歡闕從教急管催精深與雄徤剰欲見天才<lb/>
　　和彥仲長汀鋪留題<lb/>
<pb n="KR4d0198_WYG_004-36b"/>
瘦馬鞭猶懶長亭室正虚五言留敗壁一飯飽新蔬閱<lb/>
世但如許浮生寧願餘茅簷與藻梲等觀是蘧廬<lb/>
　　和彥沖雲際院留題<lb/>
久聞幽寺𣺌雲間且向新詩見一斑不羨寶華承白足<lb/>
最憐澄水漾秋山飛車要度重重嶺繫艇還思淺淺灣<lb/>
彈指大千何逺近却將遊想付無還<lb/>
　　和彥沖茉莉二首<lb/>
易刻無瑕玉難勻不汗籹有誰同素絢無物比生香寶<lb/>
<pb n="KR4d0198_WYG_004-37a"/>
靨三年笑氷肌六月涼畹蘭何足佩懐瑾枉沉湘<lb/>
　　二<lb/>
謫墮天仙子生憎袨服籹華雲油潑碧花雪麝開香晒<lb/>
喜金鴉熱洗宜玉井涼芳根如可乞携取詫娥湘<lb/>
　　和彥沖新涼<lb/>
河朔時堪擬溟南意懶圖相羊逢勝地瀟灑似精廬暝<lb/>
翠千山合芳紅一雨濡跳金魚亦樂爍石暑全無昨夢<lb/>
暌神女沉疴問鬼臾無輪生四角有憤反三隅方羨溪<lb/>
<pb n="KR4d0198_WYG_004-37b"/>
塘滿俄趨岸柳疎共欣甘入稻仍喜脆歸蔬歌舞還縈<lb/>
座盤肴不趁虚放言庸喋喋引釂願徐徐有客敦農圃<lb/>
多憂出賦租但教魚菽具何必囷倉餘來巻千鍾盡歸<lb/>
乗萬竅呼御風非數數愛酒亦如如<lb/>
　　小飲武夷道士吳之竒竹坡兼示章副觀<lb/>
福地今身到𤣥天舊迹非溪聲寧有謂山意了無機儼<lb/>
立千雲纛同來二羽衣酒新良可飲棋妙不須圍<lb/>
　　遊武夷贈劉生<lb/>
<pb n="KR4d0198_WYG_004-38a"/>
六曲睎真館千松奪秀亭回橈失相值載酒約重經小<lb/>
雨裝圖畫紅塵隔杳冥更煩横鐵笛吹與衆仙聆<lb/>
　　十二月二十一日見雪於籍溪<lb/>
何事團爐一笑譁窮冬纔許見瓊花細論剪刻誰能解<lb/>
欲鬬輕明豈易加且共落梅紛沼鑑未須融玉掛簷牙<lb/>
知君素有陽春句可但梁園著賦夸<lb/>
　　謝道醇見和<lb/>
畏佳于喁處處譁先春吹出萬林花要看臘瑞三番白<lb/>
<pb n="KR4d0198_WYG_004-38b"/>
寧許霜威十倍加瓦隴未平俄淅瀝氷池難合漫槎牙<lb/>
若嫌吾土山川暖蜀客相逢尚可夸<lb/>
　　二十七日立春夜雪髙下盡白閩中所謂大雪也<lb/>
曉來兒女共諠譁喜見東風颺水花鶴羽賜衣方一襲<lb/>
小巔冠玉已三加髙眠有客闗蓬户低唱無人拍翠牙<lb/>
白帝出遊應最樂月旌蜺斾正豪夸<lb/>
　　二十八日快晴<lb/>
隂機誰使弄譁譁摽彼無梅漫有花銀海夜潮猶未落<lb/>
<pb n="KR4d0198_WYG_004-39a"/>
火輪朝馭早相加應慚餘潤歸麰麥未怯隆寒戰齒牙<lb/>
莫笑鬢毛輕㸃綴龍鍾姦黠兩矜夸<lb/>
　　讀禮至五十始衰有感示彥沖<lb/>
虚齋永晝玩陳編千古昭昭尚有傳昨夢飽經全盛日<lb/>
此生俄歎始衰年不須把鏡刪鬚雪且願疏封拓酒泉<lb/>
咫尺劉郎住仙境桃溪應許刺魚船<lb/>
　　和仲固<lb/>
多謝春風吹雨晴出遨今日計初程去隨碧澗䙰褷上<lb/>
<pb n="KR4d0198_WYG_004-39b"/>
歸與閒雲澹沲行順理以觀皆有趣㑹心之樂最難名<lb/>
山間桃柳寧知此斂笑舒顰亦自情<lb/>
　　春日幽居示仲固彥沖十絶<hi>丁卯</hi>
映空微雨不成絲約勒桃花欲動時爭奈東風有情思<lb/>
曉紅輕笑竹邊枝<lb/>
碧沙承水漾嬌春弱柳縈烟作淺顰正好追尋沂上侣<lb/>
未須攀贈灞橋人<lb/>
殘梅昨日尚盈盈一夜溪橋風雨聲不是微酸注香蒂<lb/>
<pb n="KR4d0198_WYG_004-40a"/>
箇中幽恨即難平<lb/>
人日春愁連上元薄寒吹雨罩花村傳柑說道昇平復<lb/>
夢斷鼇燈放五門<lb/>
微茫烟漵見人家四合青山雨遍遮畫出江鄉二三月<lb/>
河豚安得配蘆芽<lb/>
花事先從桃李來海棠紅杏即相催化工節度重重好<lb/>
䕶得山丹最後開<lb/>
紅含宿雨兩三枝浄插銅瓶浥注之不是靈芸初一見<lb/>
<pb n="KR4d0198_WYG_004-40b"/>
也非迷路武陵時<lb/>
晩菘爭上碧瑶簮芥也芳心苦復甘未見菜頭論白黑<lb/>
何人携鉢肯同參<lb/>
菊本離離趁雨栽杞根成壠更深培詩人自古無供給<lb/>
倘有敲門載酒來<lb/>
染溪曽是竹千竿嵗久生鱗化碧灘賴有龍孫振根撥<lb/>
且須深蟄捍濤瀾<lb/>
　斐然集巻四<lb/>
</p>
<p>
</p>
  </div>
</body>
</text>
</TEI>
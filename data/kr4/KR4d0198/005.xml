<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻五</head> <lb/>
    <p>
<pb n="KR4d0198_WYG_005-1a"/>
欽定四庫全書<lb/>
　斐然集巻五<lb/>
　　　　　　　　　　　　　宋　胡寅　撰<lb/>
　　和仲固春日村居即事十二絶<lb/>
臨流負巘百年居手植松楠合抱株傳寫春光入詩句<lb/>
味之如對輞川圖<lb/>
有興相尋即扣門不須招致簡書繁試從大雅歌鶯谷<lb/>
未羡詞人侈兔園<lb/>
<pb n="KR4d0198_WYG_005-1b"/>
欲駐長春學道家如何白雪是黄芽聊憑高士五株柳<lb/>
為問仙人三朶花<lb/>
舊花一一斬新春慰薦經行自在身且使緩開常照眼<lb/>
莫教輕墮恐傷神<lb/>
西園聞道徑封苔落落髯仙去不回安石中年離索意<lb/>
吾徒笑口且頻開<lb/>
春半曾無决定晴今朝初上九天明檻花莞爾窺人意<lb/>
林鳥嚶然求友聲<lb/>
<pb n="KR4d0198_WYG_005-2a"/>
陶公春日事西疇不是同羣沮溺流君亦荷鋤貪雨足<lb/>
誰知幽意在滄洲<lb/>
仙居何異武陵溪泛出殘紅春水肥擬欲泝流兼載酒<lb/>
應容艇子傍苔磯<lb/>
籜龍本是飛天物養鱉宜充照席珍一飯午窗春睡起<lb/>
義皇而上更何人<lb/>
栽培君子要添丁䕶惜龍兒出錦棚莫學當年饞太守<lb/>
直須脫粟伴藜羮<lb/>
<pb n="KR4d0198_WYG_005-2b"/>
正眼如君了了明未嘗沉醉本來醒自將周易規兒輩<lb/>
白馬空傳一藏經<lb/>
似聞寂寂帶經鋤老圃何知莫問渠况是漢隂機事息<lb/>
豈憂芳草翳嘉蔬<lb/>
　　題翁道人竹軒<lb/>
寄語東陽翁道人開軒種竹意何親經春又看龍孫上<lb/>
晚歲寕憂鳳食貧風月肯來聊競爽塵囂不到獨相親<lb/>
何時柱杖敲門去若比王猷懶更眞<lb/>
<pb n="KR4d0198_WYG_005-3a"/>
　　題斯行厚親庵世祀閣二首<lb/>
軒冕身猶寄金貲意不存永懷三釜樂當把一經繙靜<lb/>
室依松栢清規遺子孫里仁如長者眞使薄夫敦<lb/>
不用登臨趣憑高心重催龎公勤上冡束晳更循陔羊<lb/>
棗終身慕莪蒿鞠子哀年年拜寒食豈但數雲來<lb/>
　　贈李子揚<lb/>
洛社看花各妙年那知關塞起狼烟舊遊只有山川在<lb/>
佳政時聞嶺嶠傳對酒鮮歡吾老矣登高能賦子依然<lb/>
<pb n="KR4d0198_WYG_005-3b"/>
不忘雞黍平生約更泛瀟湘下水船<lb/>
　　和彥達落梅<hi>戊辰</hi>
為問東風有底忙吹成踈雪洒林塘應知剰馥歸香骨<lb/>
誰拾殘英試粉粧安得反魂三折臂漫披能賦九廻腸<lb/>
枝間賴有青青子不遣行人折過牆<lb/>
　　簡奇父<lb/>
累旬不見孫夫子聞學神農闔戸眠藥物諒能收近效<lb/>
精神應復類癯仙欲趨丈室求高論恐費華池溉下田<lb/>
<pb n="KR4d0198_WYG_005-4a"/>
指日春風動花柳也須乗興慕斜川<lb/>
　　從趙廟求菖蒲<lb/>
欲從蒲㵎問安期仙事茫茫不可知何許寸根仍概節<lb/>
解教霜鬢却青絲風流公子茝蘭伴憔悴騷人香草詩<lb/>
乞取蕭踈映窗几蒼然常揖歲寒姿<lb/>
　　和趙榮州<lb/>
兵戎暌隔幾春秋又向南州話北州一飯識君塵外趣<lb/>
三川回首夢中游可堪麗藻相華寵自斷沉疴合罷休<lb/>
<pb n="KR4d0198_WYG_005-4b"/>
安得卜隣如二老杖藜來往亦風流<lb/>
　　和奇父二首<lb/>
示病維摩體暫癯習閒中散禮誠踈已知道義能相與<lb/>
故使情交得自如前日又欣揮麈尾何時重見命巾車<lb/>
棲遲甘就衡門下不見龍章卧草廬<lb/>
　　其二<lb/>
丈室虛明了不扃寸田蕪廢正須耕容顏半歎年華改<lb/>
品目猶煩月旦評洗礪子荆眞可慕中庸伯始竟何成<lb/>
<pb n="KR4d0198_WYG_005-5a"/>
且將禮節規兒輩不止文書記姓名<lb/>
　　和洪秀才八首<lb/>
杖策紛紛是誰能志大猷觕衣與糲飯長夏及清秋辯<lb/>
論輕三耳齋明見兩眸聖門多要妙文藝不須游<lb/>
　　二<lb/>
自昔超羣者無非遠大猷要令心似鏡莫遣氣横秋末<lb/>
學多牆面深窺異瞽眸君看顔氏子何以過商游<lb/>
　　三<lb/>
<pb n="KR4d0198_WYG_005-5b"/>
愛酒希元亮敲門重子猷孤松將秀嶺萬竹已揺秋懶<lb/>
去手搔髪興來書映眸此生當皎皎毋作夢中游<lb/>
　　四<lb/>
于今聞議論自昔際風猷勁栢君凌雪衰蒲我望秋讀<lb/>
書欽滿腹歌舞倦回眸豈但人稱善無慚馬少游<lb/>
　　五<lb/>
栽花為事業種<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>是謀猷不羡兩蝸角從教雙鬢秋登<lb/>
樓山抹黛垂釣水澄眸此樂應誰侶雩風昔從游<lb/>
<pb n="KR4d0198_WYG_005-6a"/>
　　六<lb/>
鄙人聞道晚何以播芳猷未就三年刻還驚一葉秋論<lb/>
交無白足對客有青眸之子懷仙趣相期汗漫游<lb/>
　　七<lb/>
有煩推後覺未克繼先猷痼疾資醫緩心專慕奕秋遠<lb/>
遊方策足參倚在凝眸更仗磋磨力時時警惰游<lb/>
　　八<lb/>
聞說頻頻黨深遵秩秩猷題評歸月旦裁鑑比陽秋賦<lb/>
<pb n="KR4d0198_WYG_005-6b"/>
謝雕蟲手詩通美盼眸看君多直諒端似漢朱游<lb/>
　　示法輪長老<lb/>
人間膏火日烹煎塵外光隂可判年路轉峯回能幾許<lb/>
鳥啼花發故依然同遊多病空攜酒相對忘機不話禪<lb/>
請撤溪橋休送客却須多種遠公蓮<lb/>
　　題樟源嶺下老嫗井欄嫗百五歲<hi>己巳</hi>
嘻嘻呀呀三伏中投鞭拭汗一畝宮銅瓶擊深響鞺鞳<lb/>
翠綆引重聲璫東雪花下咽肌骨醒風腋泛駕仙靈通<lb/>
<pb n="KR4d0198_WYG_005-7a"/>
百年老嫗羽化久名與甘井垂無窮<lb/>
　　和楊秀才二首<lb/>
林下何所樂放懷天地中青山供客眼明月與君同靜<lb/>
聽蕉窗雨閒披芰沼風未忘蒿目意時一夢周公<lb/>
　　其二<lb/>
林下何所樂遊心書史中時窺言語外黙想聖賢同沂<lb/>
水有餘詠舞雩多好風區區守一介未肯易三公<lb/>
　　和仁仲<lb/>
<pb n="KR4d0198_WYG_005-7b"/>
岩壑風烟可寫憂千竿筠玉净脩脩弟兄無故兼三樂<lb/>
杯斚相歡第一秋豈似墨卿夸楚澤最宜從事到青州<lb/>
胸中固自春風在小試安能學太丘<lb/>
　　示延平日者<lb/>
萬物森然播大鈞一言鈎訣妙通神捲簾與客談忠孝<lb/>
袖手觀時任屈伸燕石勒名應有日凌烟圖像果何人<lb/>
且從冠蓋林中看莫滯天涯與水濱<lb/>
　　紹興壬子六月先公再被掖垣之命某時侍行自<lb/>
<pb n="KR4d0198_WYG_005-8a"/>
　　　清江登舟經祖印江口趨行在所未幾罷歸還憇<lb/>
　　　豐城之龍澤寺明年初夏歸隱南山己巳歲予<lb/>
　　　偶遊祖印畱宿寺僧惠嵩能道昔寓龍澤之梗<lb/>
　　　概兩寺相望蓋五十里時先公沒十有二年矣<lb/>
　　　予亦衰病投紱俯仰悲慨因成兩詩以遺嵩<lb/>
雲歸龍澤寺風引墨池船誰識行藏妙空驚歲序遷從<lb/>
行矜壯齒撫事嘆華顚約略人間世耆僧亦憮然<lb/>
　　二<lb/>
<pb n="KR4d0198_WYG_005-8b"/>
車騎紛來去帆檣競泝㳂雲閒天淡淡江靜竹娟娟恥<lb/>
學飛騰術慵叅寂滅禪春風常滿意無處不怡然<lb/>
　　宿餘干臨江高寺題清音寺<lb/>
閒身何事有塵勞憇息欣逢一榻高瀼水轉灣如玉玦<lb/>
曲洲斜抱記檀槽凭欄偶見飛鴻翼對酒仍持紫蟹螯<lb/>
疇昔未觀東滙澤片帆聊欲駕洪濤<lb/>
　　題中元觀次黎才翁韻<lb/>
掛了衣冠却問農幾回欹枕聽晨鐘壯懷不與浮雲𣺌<lb/>
<pb n="KR4d0198_WYG_005-9a"/>
宿疹猶資大藥功想像濠梁寧有趣追尋風馭豈無蹤<lb/>
道人要識春臺樂須向壺公問所從<lb/>
　　十二月酴釄盛開<lb/>
不虞集霰與飛霜可但寒梅度暗香翠碧重敷秋後葉<lb/>
玉明爭絢曉來粧應憐高架裊清艷誰道踈條無妙芳<lb/>
折向清尊沾賸馥與君冬日對春陽<lb/>
　　和仁仲治圃三首<lb/>
扶持嘉樹起條枚未覺風前齒髪頹深鑿坐邀千澗水<lb/>
<pb n="KR4d0198_WYG_005-9b"/>
縱觀如歩九層臺雲間秀巘濃還淡案上陳編闔又開<lb/>
莫似昔賢誇獨樂與人同處首應回<lb/>
　　二<lb/>
不遣身心同槁灰化工隨手自量裁一欄仙蘤端倪露<lb/>
九畹崇蘭次第栽生意可觀那畫得暗香難覔偶吹來<lb/>
柴門漫說何曾閉俗駕經過也未猜<lb/>
　　三<lb/>
憒瞀年來藥漸須喜君猶自手抄書塵冠固合懸圬壁<lb/>
<pb n="KR4d0198_WYG_005-10a"/>
羽扇何當出草廬勝景但逢詩發遣壯懷聊用酒驅除<lb/>
寄身擾擾膠膠者奇貨從來不可居<lb/>
　　謫居新昌過黄羆嶺<hi>庚午</hi>
昔年曾作守旌騎擁山頭省己無遺愛投荒歴舊遊妻<lb/>
兒相翼衞風雨漫淹留力學如何騐仁人乃不憂<lb/>
　　遊龍山寺六祖故居也<lb/>
范陽盧以仕南遷卜宅空山不計年間氣有鍾超象類<lb/>
美材無匠制方圓誰能判斷風旛話等是追隨粥飯縁<lb/>
<pb n="KR4d0198_WYG_005-10b"/>
攜客同來又同去浮屠依舊插蒼烟<lb/>
　　次劉坦見和<lb/>
君以苛留我罪遷鄉情相値且忘年歸心莫共孤雲遠<lb/>
定性當如皓月圓沂水舞雩方有詠曹溪尋派即無縁<lb/>
向來策杖經行地不礙渾如石壁烟<lb/>
　　喜雨<lb/>
聞說頻年旱先懷併日憂家書不易到囷米諒難求一<lb/>
雨連三夕千倉裕九秋若為知帝力鼔腹聽蠻謳<lb/>
<pb n="KR4d0198_WYG_005-11a"/>
　　治園二首<lb/>
渉圃親鋤草分畦賸種蔬潤通隣沼近色映野雲虛瘴<lb/>
重難求藥心閒易看書但令羮有梜那嘆食無魚<lb/>
　　其二<lb/>
萊菔瑶英體蕪菁翠羽叢壓黄千葉韭競秀一畦葱渰<lb/>
渰金莖露飜飜玉宇風不忘藏聚力醯醬有無同<lb/>
　　喜義卿得子端倅攝新守<lb/>
喜樂民宜甚平反笑屢春故應熊夢協還見鳳毛新桂<lb/>
<pb n="KR4d0198_WYG_005-11b"/>
籍他年繼桑弧舊俗因豈無湯餅㑹也合到窮賔<lb/>
　　和郡將勸農<lb/>
仁政惟敦本躬行豈好夸舞停衫颺雪盤藉綺如霞童<lb/>
馬爭騎竹村厖息吠花向來觀饁地和氣滿家家<lb/>
　　酬黄執禮見和<lb/>
聞從軺車出勤農不務夸歡謡驅宿霧飛蓋亂晨霞醉<lb/>
偃風前艸詩裝錦上花也將求二頃輸稅補公家<lb/>
　　再美勸農<lb/>
<pb n="KR4d0198_WYG_005-12a"/>
邦本古攸重民天辭匪夸詎能皆辟穀漫道獨餐霞一<lb/>
笑為良繭力耕無賣花信知豳七月于耜起周家<lb/>
　　觀諸人唱和<lb/>
五言雖窘歩才力競雄夸壑聳千章木霄霏五色霞聲<lb/>
諧金擲地夢到筆生花豈謂明珠貫清輝照蔀家<lb/>
　　和王維三首<hi>辛未</hi>
老矣雞栖愛一㕓生涯隨分不求全一杯那復思身後<lb/>
三爵聊將補食前<lb/>
<pb n="KR4d0198_WYG_005-12b"/>
素不能詩復戒吟辱君笙鶴墮清音何須風月三千首<lb/>
已洗塵埃一寸心<lb/>
蓬門相直是南山傍着丹梯尚可攀野興舊同流水遠<lb/>
道心今共白雲閒<lb/>
　　和黄執禮六首<lb/>
稅得東家一畝宮向來喧市馬牛風誓將尤悔加深省<lb/>
肯為飢寒嘆屢空十里溪山愁眼外數家梧竹畫屏中<lb/>
惠然更感無雙子時有高談發蔽䝉<lb/>
<pb n="KR4d0198_WYG_005-13a"/>
　　二<lb/>
賜牆那及仲尼宮妄意堅高立下風志士有求雖汲汲<lb/>
鄙夫無得漫空空詩鳴寡學安能善酒聖多愁詎敢中<lb/>
惟賴有朋想博約過情之譽豈宜䝉<lb/>
　　三<lb/>
浮生均是大槐宮永日聊便竹簟風若要語言求要妙<lb/>
猶將筆墨畫虛空一區聊寄塵囂外萬景皆歸眺望中<lb/>
敢似越雞孚鵠卵正慚雲將問鴻䝉<lb/>
<pb n="KR4d0198_WYG_005-13b"/>
　　四<lb/>
律呂旋相六十宮聲如佳句比南風自非詩印全提得<lb/>
難使言瑕一洗空已向襟靈窺致遠更從彪炳見弸中<lb/>
讀書有益非虛語請看孫權與阿䝉<lb/>
　　五<lb/>
尚德南宮勇北宮羡君兼有古人風無雙自昔稱江夏<lb/>
第一于今鄙解空㑹友更求三以上策名應簉二之中<lb/>
須慚纇語賡黄絹但可㕑人作醬䝉<lb/>
<pb n="KR4d0198_WYG_005-14a"/>
　　六<lb/>
文才久合歩蟾宮未肯爭摶九萬風賸欲論詩宗典樂<lb/>
故應憐我𨽻司空高山宛在緑琴裏白髪從多清鏡中<lb/>
要識起予眞賞意聖門千古望龜䝉<lb/>
　　送茶與執禮以詩來謝和之<lb/>
簟瓢曾不飽顏回何事新茶轉海來八餅尚懷經幄賜<lb/>
一苞聊對嶺雲開分君要使澆書腹待客應須罷酒罍<lb/>
自笑玉川空兩腋清風無夢到蓬萊<lb/>
<pb n="KR4d0198_WYG_005-14b"/>
　　黄倅生日送茶壽之<lb/>
北苑仙芽紫玉方年年包篚貢甘香願君飲罷風生腋<lb/>
飛到蓬萊日月長<lb/>
　　和李靖<lb/>
三間茅屋陋無人聊著投荒罪垢身此地相逢應有數<lb/>
他年重見復何因雅騷我豈堪嘉贈逸足君宜據要津<lb/>
更把一尊當雨霽坐看氷鑑拓秋旻<lb/>
　　寄題趙化州清白亭<lb/>
<pb n="KR4d0198_WYG_005-15a"/>
聞話維城刺史尊關西夫子是師門太清不取班超論<lb/>
堅白寧同惠子言棐几蕭然心似寄銀鈎精甚勢如鶱<lb/>
政成歸報蘧廬子常使甘棠庇本根<lb/>
　　和黄倅祈求有應<lb/>
海山和氣四時連太守賔僚自十仙明恕而行非茍爾<lb/>
感通之效固昭然萌心甘澤雲從地舉意晴暘日麗天<lb/>
可但南冠瓶有粟家家酣詠太平年<hi>新州有十仙圖謂州縣官只十員</hi>
　　又和錦阜登高<lb/>
<pb n="KR4d0198_WYG_005-15b"/>
久廢危亭也待時俄然榱棟出鎡基已應氣象軒城表<lb/>
更覺登臨冠海湄萬里秋風宜落帽四并高㑹稱傳巵<lb/>
幽人但把東籬菊坐看南山久未移<lb/>
　　再和前韻本欲創亭以穫時而止<lb/>
不因修築廢農時欲以仁心翊化基野草從來豐可藉<lb/>
量陂元自𣺌無湄登臨有愜三檛鼔衰病多慚一斗巵<lb/>
獨喜高秋對黄菊風吹烏帽看雲移<lb/>
　　和陳生三首<lb/>
<pb n="KR4d0198_WYG_005-16a"/>
此道存亡仁不仁遺編所載豈其眞若非象外㝠心契<lb/>
寧向環中得意新玉麈有文堪悟道錦囊無句不藏春<lb/>
簞瓢倘可分留客更欲聞君一語親<lb/>
　　二<lb/>
車塵馬足兩紛綸談叟渾如谷口眞閙裏光隂渠不駐<lb/>
靜中滋味我嘗新高眠展轉三竿日熟飲頻煩一甕春<lb/>
請看夏畦勞瘁者歲寒當與子相親<lb/>
　　三<lb/>
<pb n="KR4d0198_WYG_005-16b"/>
掛却衣冠把釣綸那知藏拙未全眞餘生意態無相顧<lb/>
未死工夫有自新弦絶誰傳流水曲瑟希曾對舞雩春<lb/>
晚交况得陳丘子不但波瀾子建親<lb/>
　　示程生二首<lb/>
利域名途較少多人生那用學燈蛾如君甘作長貧士<lb/>
視古寧慚獨行科鶴可羅時煩寵顧鳶嘗跕處重經過<lb/>
扁舟又指閩山隱奈此蒼凉别意何<lb/>
　　二<lb/>
<pb n="KR4d0198_WYG_005-17a"/>
柴桑風度極清眞地位當齊古逸民不為兒曹營飽暖<lb/>
聊將詩句寫經綸喜君自得超遥趣與世相忘寂寞濵<lb/>
正欲細論嗟遽别空慙祖謝響然臻<lb/>
　　和單普二首<lb/>
能向詞江挹彼清愛君詩句早知名百家懸鏡知妍醜<lb/>
一字提衡有重輕畫話豈淹三友益簡才方廓四聰明<lb/>
肯臨蔀屋相輝映自愧常談只老生<lb/>
　　二<lb/>
<pb n="KR4d0198_WYG_005-17b"/>
棄捐孤陋與誰隣插棘誅茅漫隱淪亂思詩書隨手揭<lb/>
慰懷風月逐時新慚無用舍行藏道有愧東西南北人<lb/>
久矣筆端塵土暗因君聊復擬心神<lb/>
　　謝朱推梅栽<hi>壬申</hi>
南國雖云有學堂了無松菊徑徒荒瘴痕元愛氷花洗<lb/>
衰鬢聊依玉樹芳便覺小池招秀影更令寒月映新粧<lb/>
從今賸醖萸香酒指擬春風摘子嘗<lb/>
　　示臨川曾革<lb/>
<pb n="KR4d0198_WYG_005-18a"/>
闕里三千盛參乎一唯優古來宗德業誰復繼風猷晚<lb/>
𣲖南豐衍賢名内相尤高文推大手奧學擅前修有美<lb/>
清江彥胡為瘴嶺陬宗盟標姓望海若富源流侯館甘<lb/>
魚食賔筵聽鹿呦㑹須題雁塔聊爾敝貂裘美玉宜深<lb/>
韞明珠謝暗投自嗟鳶跕墮空羡鶴夷猶三釜古云樂<lb/>
一簞今漫憂但令心了了那畏力仇仇繫馬行雲凈飛<lb/>
觴梅雪稠愧君相屬厚弱水詎勝舟<lb/>
　　寄陳生<lb/>
<pb n="KR4d0198_WYG_005-18b"/>
窮冬纔得雨梢梢梅已無餘柳漸包且把簡編遮病眼<lb/>
時拖衾絮擁寒骹譏訶駁雜懷張籍聨續詩章憶孟郊<lb/>
歸卧蕭齋諒安穩可無消息到衡茅<lb/>
　　謝趙戎惠白菘甚腴且再求之<lb/>
已是居無竹那堪食一簞煩君餉園茹使我助盤餐秀<lb/>
色春風早甘肥曉露漙美材今又闕小摘更相寛<lb/>
　　送黄熈赴韶推<lb/>
籯金不取義方嚴孝友家庭嶺海贍力古共推經笥富<lb/>
<pb n="KR4d0198_WYG_005-19a"/>
决科爭看筆鋒銛才非俗契心難展清畏人知德尚潛<lb/>
鵬翼埀天終九萬固應鳬舄未能淹<lb/>
　　送黄權守歸八桂三首<lb/>
展驥官良是憑熊職未專中和已成頌清淨豈無傳樓<lb/>
雘環新堞丁黄溢舊編聖朝方考績華寵定頒宣<lb/>
　　二<lb/>
樂物羇栖伴筋骸放逐餘自甘門有雀寧嘆食無魚傾<lb/>
蓋情文腆投醪笑語舒晚途多感慨賴此得時祛<lb/>
<pb n="KR4d0198_WYG_005-19b"/>
　　三<lb/>
雨岸溪紋蹙風亭柳帶縈借留無上策送别有兼程望<lb/>
杳雲間斾班餘野外荆路從簪玉去增我故山情<lb/>
　　迓黄守再來二首<lb/>
舊治重臨寵渥新聖朝因任慰斯民芾棠不拜隂如幄<lb/>
騎竹爭迎氣似春金重百斤兼賜爵車高一丈更施茵<lb/>
能名籍甚宜䝉此潁水盧溪共演深<lb/>
柴扉雖設悄無隣聽說君來氣又振鷗鷺㸃開愁意思<lb/>
<pb n="KR4d0198_WYG_005-20a"/>
詩書吟起病精神也知憔悴嫌杯酒可尚談諧對席珍<lb/>
旌斾悠悠將入眼爭除三徑待朱輪<lb/>
　　和黄秀才<lb/>
羮藜飯糗自無餘身世蕭條亦自如十里溪山連枕席<lb/>
一堂風月伴琴書畹蘭幸襲仙人佩徑草欣承長者車<lb/>
四海弟兄非浪語先生何恨九夷居<lb/>
　　寒食日約蔡生以雨不至<lb/>
細雨斜風惱㺯春荒郊不見踏青人傷心湖外松楸域<lb/>
<pb n="KR4d0198_WYG_005-20b"/>
弔影天涯露電身楊柳杏花何處好石泉槐火一時新<lb/>
舉杯幸有君相屬更待泥乾歩屧勻<lb/>
　　謝蔡生見和<lb/>
三分已過二分春尚想綿田一善人冷食未平千載恨<lb/>
浮雲何與百年身從教對雨攜壺阻自愛觀風得句新<lb/>
芍藥酴醿無復見花林芳草翠初勻<lb/>
　　二弟在遠經年無書張倩忽來相看蔡生以詩見<lb/>
　　　慶次其韻<lb/>
<pb n="KR4d0198_WYG_005-21a"/>
鴻雁分飛接翼難稻粱謀隔水雲寒千山路遠勞魂夢<lb/>
一紙書來强笑歡東榻人材慚潤玉西崑詩韻勝芳蘭<lb/>
從今更勵男兒操金鐵為心石作肝<lb/>
　　病中有感<lb/>
武侯輔世侔伊尹明道傳心繼孟軻五十四年而已矣<lb/>
小儒如此豈非多<lb/>
　　送英州推官<lb/>
素業平生筆硯交麄官何事管榜敲自傷放逐生中熱<lb/>
<pb n="KR4d0198_WYG_005-21b"/>
時對清風解外膠掞藻更窺青玉案分甘常記緑羅袍<lb/>
扁舟北上英州幕卜吉應逢㤗拔茅<lb/>
　　和單令<lb/>
炎州暑令比烝炊茅屋深更未掩扉倦鵲繞林飛又上<lb/>
流螢照水亂還稀寡尤正爾三緘口新浴又思一振衣<lb/>
獨怯詩壇把麾將欲摩堅壘費攻圍<lb/>
　　和周尉遊簡園<lb/>
敝屣稀行故不穿荒陬何處賞芳妍詩人邂逅能乗興<lb/>
<pb n="KR4d0198_WYG_005-22a"/>
野客勤劬便肆筵滿壁畫圖俱儼若一川風物更蕭然<lb/>
攀翻百樹梨花雪醉擬春風二月天<lb/>
　　簡單令<lb/>
十月絺無斁中冬木尚榮願為寒玉佩思灌閬風清之<lb/>
子牛刀暇尋餘免徑行已攜從事至旋覺大庖盈荒郡<lb/>
書雲節虛簷寫雨聲寂寥無一事浩蕩有閒情草樹環<lb/>
居宻雲山極望平羇愁添繡線鄉味得金橙獨酌臨空<lb/>
迥高歌徹晦明醉惟凴曲几窮不念方兄詩怕吟來拙<lb/>
<pb n="KR4d0198_WYG_005-22b"/>
書便讀後精紋楸忘勝負緑綺混虧成忽見江梅蕊如<lb/>
披瑞雪英旅中相慰薦箇裏自分明更待塗茨了仍看<lb/>
藝竹生茅柴如可壓為吾糝藜羮<lb/>
　　周尉以詩致霅鱠次韻為謝<lb/>
新興何事憶吳興因話鱸魚割素鱗不是南烹無口實<lb/>
要看西子授㕑人堆盤雪縷開花面泛艇秋風想釣綸<lb/>
玉醴浮來為鄉導金橙研破助芳辛老饕難繼蘇公賦<lb/>
一飽鮮腴敢更頻<lb/>
<pb n="KR4d0198_WYG_005-23a"/>
　　再謝見寄<lb/>
非關粮盡不能興自嘆車中蹭蹬鱗詩客頗能憐逐客<lb/>
饔人知復受鮫人為憐飛箸千條玉不忘牽潭百尺綸<lb/>
腹似鼓鼙無塌處詩如薑蒜有餘辛閿鄉少府新權爾<lb/>
爭比周郎美味頻<lb/>
　　周尉丹砂次其韻<lb/>
日鑷蒼浪鬢還童意未賖易衰如下阪難熟似烝砂不<lb/>
信三峯妄曾聞九轉誇刀圭何太少薏苡舊盈車<lb/>
<pb n="KR4d0198_WYG_005-23b"/>
　　和周尉立春二首<lb/>
筮易欣逢天地交送殘寒晷石光敲化工造物初施手<lb/>
天仗迎春已在郊一飯及辰堆細菜千花從此放香苞<lb/>
欲賡妙句無餘味久矣庖人不治庖<lb/>
　　其二<lb/>
新年仍復得詩交和氣排門不待敲藏谷寒氷猶北陸<lb/>
應時甘雨背西郊松筠挺挺浮烟色桃杏紛紛拆繡苞<lb/>
凖擬尋春多酒肆芳羶何必費良庖<lb/>
<pb n="KR4d0198_WYG_005-24a"/>
　　用前韻簡單令<lb/>
斑白欣逢子墨交懸知琴化息榜敲不從凍芋窺侯喜<lb/>
端向長松倚孟郊竄逐自甘藜不糝太平還見葦方苞<lb/>
全牛妙割須君手笑我鉛刀似族庖<lb/>
　　謝周尉用前韻致丹砂且見勸葆眞<lb/>
寒衾未暖睫先交曉漏那聞促㸃敲非有眞丹存下海<lb/>
詎同和氣滿春郊王𢎞頗亦知陶令仲達何勞誚石苞<lb/>
為報邇來幽意愜籜龍拳鱉漸充庖<lb/>
<pb n="KR4d0198_WYG_005-24b"/>
　　李簿攜具用前韻和之<lb/>
春禽遭凍息交交不及風箏迭遞敲睡起依然開白屋<lb/>
客來仍是俯青郊方兄無勢寧能熱窮鬼多羞祗自苞<lb/>
載酒刲羊煩厚意當年莘野尚烹庖<lb/>
　　和單令春日<lb/>
新厯自披展故交誰與歡顏容羞把鏡菘韭强登盤袖<lb/>
手籠東老侵肌料峭寒大鈞方播物吾道豈艱難<lb/>
　　金沙<lb/>
<pb n="KR4d0198_WYG_005-25a"/>
海棠開後數金沙誰料炎荒有此花青玉案頭張重錦<lb/>
碧雲堆裏漏彤霞高枝已寫清尊照嫩蘂猶須翠幕遮<lb/>
未信東風肯吹謝且教遊客看繁華<lb/>
　　簡單周二子<lb/>
回首清明遠矣哉和風還挾褉辰來麗人空憶行歌樂<lb/>
曲水難追翰墨才鬢髮飄蕭吾自祓形骸放蕩孰相開<lb/>
早知勝集荷塘上何不飛觴看恥罍<lb/>
音塵踈濶思悠哉有底忩忩不我來陳合鸛鵝須敵手<lb/>
<pb n="KR4d0198_WYG_005-25b"/>
詩成珠玉要奇才新荷雨定如蘭馥曲沼風閒作鏡開<lb/>
况是凉蟾方半璧清光應欲照金罍<lb/>
　　簡單令<lb/>
烝炊不奈瘴氛侵一霎微凉屬晚隂自軸疎簷掃堦砌<lb/>
却憑安几看雲林風中梧竹旌幢亂雨外江山水墨深<lb/>
來日小槽篘釃白眷言騷客肯相臨<lb/>
　　楊尉見招朱推單令與焉月色甚佳<lb/>
南郭無縁到北城却因招喚得同行四郊禾黍未全熟<lb/>
<pb n="KR4d0198_WYG_005-26a"/>
滿眼雲山何限情幸有好風能洒袂况無閒事稱揮觥<lb/>
藍輿欲去留還住愛此月凉河漢明<lb/>
　　七月十八日與諸人集眞于燕譽堂<lb/>
盍簪相與記春芳落去爭如桂影香故覔層臺延曠望<lb/>
可無尊酒泛寒光交揮玉麈傾懷盡半仄氷輪耿夜長<lb/>
坐到銀河分曉色彤霞金暈更蒼凉<lb/>
　　吳守祈雨有應<lb/>
延陵宿望冠三吳又見熈朝老大夫善政舊聞風偃草<lb/>
<pb n="KR4d0198_WYG_005-26b"/>
清規今信浦還珠山川毎應精神禱禾稼全憑潤澤蘇<lb/>
可但邦人歌五袴也知還客慰焦枯<lb/>
　　和單令自龍山迎月而歸<lb/>
招提爐上寳香氲問信浮屠作祖人想得妙心同水鏡<lb/>
故應歸路見氷輪清輝萬里無窮雪淨觀千山不隔塵<lb/>
欲識新詩惟累句頗慚曹植與君親<lb/>
　　重九簡單令<lb/>
殊方令節也堪憐可詠江涵雁影篇買得紫萸虛市裏<lb/>
<pb n="KR4d0198_WYG_005-27a"/>
種成黄菊小池邊相逢便是華胥國一醉寧慚玳瑁筵<lb/>
何必登臨追舊俗南山秋氣自超然<lb/>
　　和單令<lb/>
朝雨催寒細似毛賔鴻帶影朔雲高菊萸不分簪華髪<lb/>
糕酒無因拜赭袍笑我功名如墮甑愛君情義比投膠<lb/>
病衰阻趂芙蓉約木末搴飜獨詠騷<lb/>
　　吳守生朝<hi>十月二十二日</hi>
梅信初傳冬未深高門熊夢慶相尋三朝耆舊人皆仰<lb/>
<pb n="KR4d0198_WYG_005-27b"/>
一德純全衆所欽難老椿齡方演迤後凋松色正隂森<lb/>
願公常記茱萸釀每歲兹辰細細斟<lb/>
　　和蔡生遷居二首蔡學佛故用杜老與贊公故事蔡<lb/>
　　　常令一嫗持簡來<lb/>
浮生何處不蘧廬且喜飄然乍卜居一室未應忘洒掃<lb/>
四隣聊復認親疎荔蕉餉客還堪飽笋蕨登盤莫願餘<lb/>
有意相尋即扶杖無煩赤足致雙魚<lb/>
一壺村酒要同嘗脯醢葅肴取次將談話翠微修竹徑<lb/>
<pb n="KR4d0198_WYG_005-28a"/>
追隨斜照晚風岡梅花淡淡傳春意柳色依依作歲陽<lb/>
只麽往來成樂土豈知身世落南荒<lb/>
　　和單令除夕二首<lb/>
又聞幽谷有鶯遷况復山晴花向然泥犢戒耕呈歲歲<lb/>
户靈呵鬼換年年茅簷賸有三竿日<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>地曾無二頃田<lb/>
且買東江百花酒與君同棹十分船<lb/>
坐閱流年同擲梭未曾聞道合如何擊壺安用鐵如意<lb/>
愛酒猶須金叵羅重讀豳詩賡節物還師魯聖對鄉儺<lb/>
<pb n="KR4d0198_WYG_005-28b"/>
東風漸次開桃李之子寧能不我過<lb/>
　　新春即事二首<lb/>
竹爆臘寒盡桃符春事來和風已披拂暖日便徘徊曳<lb/>
杖閒挑菜攀枝齼摘梅太牢雖有味豈必勝登臺<lb/>
　　二<lb/>
恰賦春還柳俄聞地出雷雨絲分織作風籟急喧豗寂<lb/>
寂爐無火欣欣甕有醅臨寒插羔褎雪觀亦悠哉<lb/>
　　同蔣教授單令訪竹里<lb/>
<pb n="KR4d0198_WYG_005-29a"/>
遲日芳郊路寒暄氣已分共尋茅屋趣一醉竹光雲藴<lb/>
藉潘懷縣清修鄭廣文衰遲亦何幸併得友多聞<lb/>
　　即事<lb/>
梧葉經冬不識霜杞茅䝉潤已宜湯夜除愛日太和境<lb/>
衣袂輕風單薄裝盤綰翠絲春意近盞浮清艷臘容光<lb/>
東君又試芳菲手行樂寧嗟鬢轉蒼<lb/>
　　次德施見和<lb/>
頭如衰葆更加霜身似陳茶不奈湯春服又陪曾㸃詠<lb/>
<pb n="KR4d0198_WYG_005-29b"/>
歸心尤美陸生裝山川浮動風雲氣草木欣榮日月光<lb/>
賸種雞頭剥温軟不教無齒愧張蒼<lb/>
　　和單令<lb/>
曾歩雩風詠晚春肯教清鏡受纎塵詩書漸與心為一<lb/>
文字終慚筆有神奕局不爭先後手醉鄉常値聖賢人<lb/>
得時花卉千千狀須倩能詩為寫眞<lb/>
　　送朱推于水東口<lb/>
送客水東口散襟城北頭清風正駘蕩細雨忽飛浮荒<lb/>
<pb n="KR4d0198_WYG_005-30a"/>
傳少來燕平田多乳鳩何時理歸棹横笛下滄洲<lb/>
　　和德施賞金沙<lb/>
籠紗未暗塵錦幄又經春有艷曉酣酒無言時惱人後<lb/>
先爭絢倩開落自仍頻相對長松樹香心結蘂新<lb/>
　　令節即事簡晞仲德施<lb/>
寒食清明節令佳禁烟遺俗𣺌天涯清醇只向丹田暖<lb/>
料峭猶煩翠幕遮長短驟看森雨笋高低難覔旋風花<lb/>
小齋寂寂誰為伴水底初聞兩部蛙<lb/>
<pb n="KR4d0198_WYG_005-30b"/>
　　同單令遊延明寺<lb/>
下馬敲門扁蝠飛亂鴉啼晚客還歸村江淺可褰裳渉<lb/>
美酒清宜滿斚揮獨樹高花紅啄玉繁叢嫩蘂細編璣<lb/>
追隨冠者皆行樂借問何人鼔瑟希<lb/>
　　和單令簡園梨花四絶<lb/>
梅花如夢李成塵却伴酴釄過晚春未要烘晴千樹白<lb/>
且看帶雨一枝新<lb/>
野老山園未省開今朝何事客俱來炎荒有此清凉地<lb/>
<pb n="KR4d0198_WYG_005-31a"/>
剪水裝林絶㸃埃<lb/>
共傳嘉樹鎻山隂氷彩瑶光自一林未必甘滋追大谷<lb/>
照人風韻故能深<lb/>
清遊當日興怡融無奈如絲雨映空聞道只今方爛漫<lb/>
莫教飛趂棟花風<lb/>
　　和單令九日二絶<lb/>
爽氣深秋徹九霄憑高眼界迥寥寥凄風但可開黄菊<lb/>
零露行應到蓼蕭<lb/>
<pb n="KR4d0198_WYG_005-31b"/>
行樂從來貴及辰况逢節物一番新病夫久矣捐杯酌<lb/>
悵望臨風落㡌人<lb/>
　　題清遠峽山寺<hi>丙子</hi>
清遠峽山寺幾年聞汝名維舟得眺望滿目慰經行壁<lb/>
立巉天秀溪閒寫鏡清嶺雲方北上濤雪漫南傾罪垢<lb/>
三熏凈歸風兩腋輕皇慈天共大睿知日同明重起闕<lb/>
廷戀敢懷山水情生綃無畫手聊此寄眞形<lb/>
　　歸次義彬老人廖康吉惠靈壽杖以二十八字謝<lb/>
<pb n="KR4d0198_WYG_005-32a"/>
　　　之<lb/>
緑鬢投荒白髪歸瘴餘渾欲不勝衣煩將扶老殷勤贈<lb/>
未怕登高足力微<lb/>
　　魏漕彥成昔宰弋陽政績上聞召對改秩予適當<lb/>
　　　詞命後自臺郎出守滁墾荒田千二百頃柄國<lb/>
　　　者挾妻家私憾以為罔功將漕襄陽修築大堤<lb/>
　　　禦水患又以為妄作與洪興祖為程伯禹刋論<lb/>
　　　語解至周公謂魯公有太息流涕之言彥成遂<lb/>
<pb n="KR4d0198_WYG_005-32b"/>
　　　被竄于欽州柄國者死例逢赦宥歸道南嶽以<lb/>
　　　大篇侑酒十尊見遺因成七絶以謝之<lb/>
紹興乙卯選賢時弋水鳴琴有去思文石對敭言動聽<lb/>
演綸無愧改官詞<lb/>
滁萊千頃變嘉禾兩歲之中績效多賞格雖懸初不用<lb/>
柄臣何事有偏頗<lb/>
漢水縈州北且南大堤花映府潭潭若非刺史禆頹缺<lb/>
鴨緑澆成幾醉酣<lb/>
<pb n="KR4d0198_WYG_005-33a"/>
觧到周公謂魯公尚書深見古人風流傳頓廣誰之力<lb/>
千古須知魏與洪<lb/>
天涯羇枕看三山一日皇恩詔使還君子但知為善樂<lb/>
豈同餘臭滿人間<lb/>
名酒煩將一斛來瘴餘衰病不勝杯醉中獨愛舂容奏<lb/>
恰似春潮巻海廻<lb/>
聞說仙居窈復寛湖山全似畫圖看謫歸正値皇綱整<lb/>
莫向斯時詠考槃<lb/>
<pb n="KR4d0198_WYG_005-33b"/>
　　簡彥達<lb/>
别來魚雁半浮湛一日掀杯酒便深照水顏容皆欲老<lb/>
䕃門槐竹盡成隂驅山塞海成何事飯糗羮藜只此心<lb/>
但願歲豐人共樂扶笻有興即相尋<lb/>
　　將歸南嶽黎才翁命蕭復來相迎且以二詩見貺<lb/>
　　　因作一絶謝之<lb/>
涑水分攜首重回南山指日可徘徊殷勤問訊煩甥友<lb/>
更遣新詩兩詠來<lb/>
<pb n="KR4d0198_WYG_005-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0198_WYG_005-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　斐然集巻五<lb/>
</p>
<p>
</p>
  </div>
</body>
</text>
</TEI>
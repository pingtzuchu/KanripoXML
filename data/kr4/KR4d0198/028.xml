<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>斐然集巻二十八</head> <lb/>
    <p>
<pb n="KR4d0198_WYG_028-1a"/>
欽定四庫全書<lb/>
　斐然集巻二十八<lb/>
　　　　　　　　　　　　　宋　胡寅　撰<lb/>
　　跋髙宗御筆<lb/>
建炎三年夏四月上移蹕建康臣蒙賜對為尚書郎未<lb/>
幾擢司記註是時上鋭思致理招徠賢俊臣父安國以<lb/>
給事瑣闈再被嚴召六降敦促之命申以使人復因臣<lb/>
奏事坐旁開借玉色問及臣父造朝之期宸翰寵頒備<lb/>
<pb n="KR4d0198_WYG_028-1b"/>
形徳意而臣父抱疴寖久艱于入覲臣繼荷聖恩曲從<lb/>
所請退食祠館俾就色養仰惟急賢願治多士傾心孝<lb/>
愛之風形於四海豈臣父子獨受隆賜謹以雲漢之章<lb/>
寫之琬琰四年夏四月宣義郎直龍圖閣主管江州太<lb/>
平觀臣胡寅謹記<lb/>
　　跋唐十八學士畫像<lb/>
昔孔子語冉有曰衞庶矣冉有曰又何加焉曰富之曰<lb/>
富矣又何加焉曰敎之唐文皇不世出之君也房杜宗<lb/>
<pb n="KR4d0198_WYG_028-2a"/>
臣之魁也相與圖治至于斗米數錢行旅不齎粮則貞<lb/>
觀之功極矣其禮樂道化無傳焉千載一時而所成就<lb/>
止此可不深嗟而重惜哉故予嘗論三代而後獨漢光<lb/>
武明章之治庶幾于敎者可一變而王也因觀羅湜所<lb/>
藏唐十八學士畫像遂書其巻末<lb/>
　　跋劉殿院帖<lb/>
自新法禍民天下塗炭獨謀殺人者蒙首免之惠至於<lb/>
令人習知夫按問欲舉之便也其不忌之寖酷矣方王<lb/>
<pb n="KR4d0198_WYG_028-2b"/>
氏秉國之時闔闢雷風動揺山岳抗議而變之固難覩<lb/>
禍敗之後追賞盡言而於弊法則未之有改豈特首免<lb/>
一事而已哉此公卿大夫之恥也寄語公嗣孫駸駸萬<lb/>
世用尚克勉之<lb/>
　　跋唐質肅公詩巻<lb/>
質肅公父子以忠直為宋名臣天下知之不待贊譽也<lb/>
嘗聞道鄉鄒公語先君子曰子方送行詩惟王介甫為<lb/>
最獨記其一聨云薄俗易髙名已重壯圖難就學須强<lb/>
<pb n="KR4d0198_WYG_028-3a"/>
謂不止於歎詠而已二公名節始終俱美而介甫當權<lb/>
面斥質肅公使發憤而薨竄逐諫院使流落至死介甫<lb/>
之學非不强也其行事乃爾果孔孟之學耶今臨川集<lb/>
中此詩不存然言不可以人廢故書以附詩刻之末抑<lb/>
以見公於語言者未必能踐而重厚簡黙之人其所立<lb/>
必有大過人者如質肅公父子是可師也<lb/>
　　跋陳諫議書杜少陵哀江頭詩<lb/>
諫議陳公所書公外親臨江蕭君建功得而藏之云公<lb/>
<pb n="KR4d0198_WYG_028-3b"/>
之絶筆也公學行文章皆居第一流而尤顯白聳動于<lb/>
天下後世者則以知蔡京姦慝禍國于未用之前也此<lb/>
書信其絶筆是乃憂思至痛之情言不見用身且竄逐<lb/>
視國家將危而無可柰何後之覽者猶欲慟哭流涕而<lb/>
况其身親之者乎嗚呼悲夫<lb/>
　　跋畢文簡與冦忠愍帖<lb/>
古者人君將有事于四方必使知者慮義者行仁者守<lb/>
澶州之功用此道也夫應事于倉卒者其難有甚於耳<lb/>
<pb n="KR4d0198_WYG_028-4a"/>
聞目見切身經慮之熟也文簡諸公文昭武烈乃當晏<lb/>
粲右文之旦伏觀此帖詞平意和不見凌遽非有大過<lb/>
人者必不能成天下之大事也遐想其人願為之執鞭<lb/>
而不可得<lb/>
　　題畢西臺墓誌後<lb/>
西臺公與師垣恭氏為布衣交有同年之好蔡既擅國<lb/>
亟欲引公助已公謝絶之遂坐黨入籍後又數寄聲通<lb/>
殷勤公終不荅以此坎壈竟不得試彼富貴熏天忽與<lb/>
<pb n="KR4d0198_WYG_028-4b"/>
草木俱腐而公徳名義爵皭然不緇得喪榮辱果安在<lb/>
哉予晩生不及識然髙山仰止心誠好之與其子季我<lb/>
逰獲見銘文伏讀三歎因書其後<lb/>
　　跋楊龜山李丞相送鄧成材詩巻<lb/>
君臣之義與節義之辨在今日尤所當謹者成材為盱<lb/>
江幕金人檄至守以城降成材爭之不可乃弃官歸成<lb/>
材為小官所守已若是是宜先覺名臣深嗟而重賞之<lb/>
行且為世用矣願卒此志昔在仁祖時朝臣送唐子方<lb/>
<pb n="KR4d0198_WYG_028-5a"/>
詩皆譽其直諫之美王介甫詩獨曰薄俗易髙名已重<lb/>
壯圖難就學須强識者以為得古人相勸勉之意予於<lb/>
成材亦云<lb/>
　　跋胡待制詠古詩<lb/>
前事之不忘後世之師也古人求多聞將以建事貴多<lb/>
識所以畜徳至聖賢猶不敢不勉而後世之士有寸長<lb/>
片善則裕然若不啻足矣以儒士為無用以古學為迂<lb/>
僻非史洪肇之倫則原伯魯之流反理𡨕行身世兩敗<lb/>
<pb n="KR4d0198_WYG_028-5b"/>
吁可憫矣宗兄汝明有志當世不以材能自髙又尚論<lb/>
古之人形於詠歌觀其所否可以知其所不為味其所<lb/>
與可以見其所景行非特評史葢言志也如不用則已<lb/>
用則吾知其無率意而行揚已矜衆之事于昔人建立<lb/>
必有所到矣三復欽仰題其巻末<lb/>
　　跋李尚書路樞密送張元裕主簿序<lb/>
某識徳餘十有六年毎見之口道古今而未聞其論醫<lb/>
觀李尚書路樞密所與序跋則知徳餘兼通神農岐扁<lb/>
<pb n="KR4d0198_WYG_028-6a"/>
之術而有家學葢恥以藝名耳某曰醫已人病救人死<lb/>
君子之心無足恥者向使徳餘既富且貴而殃民害物<lb/>
其可恥豈不甚乎今仕而不偶曷若己人病救人死如<lb/>
君平賣卜稍可藥飢而止斯亦賢於受禄居位而為人<lb/>
病者逺矣徳餘試思鄙言<lb/>
　　跋葉君論語解<lb/>
學者得一官皇皇於進取若不及忽焉老死莫知自憐<lb/>
滔滔皆是也超然年將六十方且從事於童習之書忘<lb/>
<pb n="KR4d0198_WYG_028-6b"/>
其飢寒之困可不謂賢乎著書既難釋聖人之言尤非<lb/>
易要當多求博取以㑹至當驗之於心體之於身則考<lb/>
諸前言往行而不謬矣斯道也有志者殁身而後已超<lb/>
然其懋哉<lb/>
　　跋石洞霄傳<lb/>
死生之際為異學者名之曰一大事至于刳心没齒而<lb/>
不能辨而石虛一蹈履白刃有守無惴夫豈一日所能<lb/>
哉觀其被召不留得官不居見林生而不屈對人主之<lb/>
<pb n="KR4d0198_WYG_028-7a"/>
問而不諂其胸中葢有過人者得非讀南華之書而深<lb/>
造者耶使其早得所從知孔孟之正其所成就又豈止<lb/>
此哉<lb/>
　　示張醫<lb/>
一切有為法不可以利存心以利存心雖善亦惡務合<lb/>
於義雖有小失不害其為善也觀諸君譽張生者謂其<lb/>
有活人之術以濟物為心而無所取信斯言也可以為<lb/>
良醫矣雖然術無盡而心易倦利能動人而義難終也<lb/>
<pb n="KR4d0198_WYG_028-7b"/>
惟不以譽己者自足而思進吾所未足則岐和扁華亦<lb/>
將可及爾尚勉之哉<lb/>
　　題嚴子陵祠堂<lb/>
嚴子陵不屈于漢光武其襟度髙逺非世俗淺丈夫所<lb/>
知姑置勿論其告友人之詞曰懐仁抱義天下悦阿諛<lb/>
順㫖要領絶士大夫能奉此二言之戒庶幾往來祠下<lb/>
不㸃汙山水它亦何足道<lb/>
　　示雲瑞<lb/>
<pb n="KR4d0198_WYG_028-8a"/>
先祖父中大公隱約時聚徒敎授長老元嗣方童丱在<lb/>
衆中讀書最頴出其後為僧得法名振禪林有詩二十<lb/>
篇寄先君雖灰心槁形非欲以言語自名然竒氣秀發<lb/>
溢於翰墨終不可掩先君感舊歎今以兩絶句荅之嗣<lb/>
没將十年門人雲瑞開堂於永之報恩機縁密熟意象<lb/>
恬逺有師之遺風乃録兩絶句使刻之石則未知讀之<lb/>
者以為追隨香山之人歟抑以為不入蓮社之客歟紹<lb/>
興十一年七月望日武夷胡某書<lb/>
<pb n="KR4d0198_WYG_028-8b"/>
　　題草衣寺松碧軒<lb/>
此軒舊為曲廊趨惡濁之地脩老斷其去路闢南壁為<lb/>
小牖於是嶺谷蟠互大木森映盡在目中軒雖小葢草<lb/>
衣之勝處也林壑諸木惟松尤盛軒當樹半秀色如潑<lb/>
故以松碧名之凡材雖多不足數也胡明仲書<lb/>
　<lb/>
　<lb/>
　斐然集巻二十八<lb/>
</p>
<p>
</p>
  </div>
</body>
</text>
</TEI>
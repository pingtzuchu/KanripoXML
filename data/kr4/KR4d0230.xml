<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>方舟集卷一</head>
    <p>
<pb n="KR4d0230_WYG_001-1a"/>
欽定四庫全書<lb/>
　方舟集卷一　　　　　　　宋　李石　撰<lb/>
　　賦<lb/>
　　　梔子賦<lb/>
若夫梔子花者薝蔔花也天之生物物各有時時各有<lb/>
職職主一時時主一色威福之柄如君如臣如主如客<lb/>
不可紊也榴花妥簷與鶴頂鬭鮮芙蓉濯水與蜀錦争<lb/>
魄此非天運之叙乎祝融用威朱鳥奮翼火輪曳空炎<lb/>
<pb n="KR4d0230_WYG_001-1b"/>
炎赫赫異哉詫乎一花纎微東皇刻一氣浩大天皇織<lb/>
而乃與較瑞花虚名為六出乎紛紛披披霧霰争馳凛<lb/>
凛栗栗圭璧盈尺與陽俱升終嵗取食可以實百果可<lb/>
以瑞麰麥皎皎乎浩浩乎攘汾隂之瓊仙傾夀陽之粉<lb/>
額謬老李之鬚鬢奪蟾桂之標格六氣旋軫六月一息<lb/>
六而六之變化羲畫凡物待之曰此天數也物各有得<lb/>
汝自怙權與天争力上帝照臨汝不無責言畢夢一道<lb/>
士曰某即風霆之精雲雨之澤也炎黄苗裔皆吾子孫<lb/>
<pb n="KR4d0230_WYG_001-2a"/>
爰自典謨既逺有熊是宅漲風雷之浩渺攀星虹於倐<lb/>
忽巫咸之九神姬旦之土圭所不能測曰戊曰已吾之<lb/>
降聖也繼南離以述志植九土而立極西皥之殺物然<lb/>
洪波之滔天然吾之役使任為妃匹也佐禹治水我即<lb/>
黄魔翊漢帝儲我即黄公傳授兵略幃幄帝師赤松羽<lb/>
化者薝蔔之為梔子乎梔子之為薝蔔乎嵗晚後凋屈<lb/>
意樛陰有不改柯易葉者猶足以侣青青而嫓松栢也<lb/>
　　　四君子湯賦<lb/>
<pb n="KR4d0230_WYG_001-2b"/>
藥固多變味因以殊一出聖人之制四名君子之徒執<lb/>
徳而居豈但反隅之舉分方而治足供調鼎之須原夫<lb/>
神農既已著經黄帝因而治已七十毒也我固知味<lb/>
四百病也誰適可使力調造化謂君者為羣善之君心<lb/>
在扶持如子者乃通稱之子肩股具體齒齡可期喬松<lb/>
下兮負仙人之質百草魁兮荷國老之姿權衡自有輕<lb/>
重臭味何敢差池左右前後小人屬饜於此元亨利貞<lb/>
天下咸樂從之且以子桑裹飯兮以不貧為憂顔回飲<lb/>
<pb n="KR4d0230_WYG_001-3a"/>
瓢兮以獨樂為喜酥酪鴈行兮䝉起死之懿膏粱穉子<lb/>
兮有更生之美将軍㧞劒自割肉以就烹宰相隔墻悟<lb/>
飲醇於妙理大抵氣之運也或濕或燥人所感也有炎<lb/>
有凉得不按之以脉醫之以方伏羲致无妄之喜宣尼<lb/>
有未達之嘗最調和之得所縱瞑眩以何傷此治人之<lb/>
强弱况醫國之存亡遂令筯下安危因吐哺而歸漢鼎<lb/>
中强弱用滋味以干湯且以六官兮有國醫六職兮為<lb/>
尚藥由中及外為益不少自邇至逺其利甚博方劑之<lb/>
<pb n="KR4d0230_WYG_001-3b"/>
書若繁而簡經濟之用盖詳而約㕮咀之誠既至刀圭<lb/>
之仙可作化人之國繼周滿之遨遊聖夀無疆邁武王<lb/>
之安樂迹夫造化小兒固有百種膏肓童子豈無一薫<lb/>
常不死者此固有道羨久生者盍尊所聞以標本而為<lb/>
主以佐使之從君五福夀為先兹為皇極十全次為上<lb/>
永馭人羣異哉已然者治於未然有備者愈於無備藏<lb/>
室之抱一聖門之絶四大哉四君子湯乎此吾醫國之<lb/>
本意<lb/>
<pb n="KR4d0230_WYG_001-4a"/>
　　五言古詩<lb/>
　　　九里松<lb/>
荷花湖上船松影沙外渡松行又九里凉蘚引深步石<lb/>
橋枕溪斜中有入山路意行忘屈曲拄杖扣層户入門<lb/>
已欣然但恐所見阻更須上髙樓霽影䝉薄霧急風層<lb/>
巔起霧破山缺處青林一㸃明炯炯白鳥度獨坐不須<lb/>
禪山水得妙悟<lb/>
　　　山圖<lb/>
<pb n="KR4d0230_WYG_001-4b"/>
丹砂山中期交棃海上約﨑嶇九折坂准擬一丸藥至<lb/>
今山仙翁已跨紫霄鶴鶴去當歸來塵世憶如昨天使<lb/>
自天降招去遊五岳洞府日月長流水花片落我來似<lb/>
天意一官不足縛道氣迄未充何以痊瘴惡雲霞閟靈<lb/>
蘂霧雨罩仙萼臭稗雜菁英凡草混荃若未免七十毒<lb/>
誰敢試口嚼上焉憂國病下者念民瘼安得如昔人一<lb/>
舉翔寥落<lb/>
　　　同鄧使君賞雙頭牡丹<lb/>
<pb n="KR4d0230_WYG_001-5a"/>
兼金必貴雙珏玉不獨隻嫣然彼叢生佳處亦求匹沙<lb/>
寒水成練雪洞山立壁春回小洛陽淑氣自融液主人<lb/>
似維摩拈花許入室不礙清浄眼粉黛眩青赤聨香颯<lb/>
輕吹並影旭朝日有如猗蘭心相同不相敵偶來飲此<lb/>
酒對花情有激試哦常棣章反經道如一<lb/>
　　　黎墨<lb/>
少休大夫封應夢上公禄向來巖壑姿髙節嫓青竹低<lb/>
徊文繡地自謂遷進速邇者為客卿翰苑文史足炎炎<lb/>
<pb n="KR4d0230_WYG_001-5b"/>
雖可鄙炳炳有足録一朝汙濁流錢劵滿吾蜀<hi>黎州嵗應副印</hi>
<hi>錢引墨三千餘斤</hi>童山要進取萬石壓車軸通侯寵富民都尉<lb/>
侈搜粟雖䝉須臾榮不盖平生辱社櫟乃天全不及不<lb/>
才木春秋戒求名吾詩紀山麓<lb/>
　　　王顯之求名其二子曰忠厚曰忠恕<lb/>
有子固可賀無子誰為羞堯聖傳世念厲醜似已憂有<lb/>
子與無子人事天為謀王家烏衣巷葉葉追前修乃翁<lb/>
萬卷書一一手校讎厚恕命爾名萬金美田疇種徳日<lb/>
<pb n="KR4d0230_WYG_001-6a"/>
復日藨蓘期深秋字表名所出逺意孔與周陶公責端<lb/>
宣晉人警師仇君家膝上郎有如昔徐侯富貴二雛語<lb/>
豈有卑㣲休<lb/>
　　　西堂前老松状如偃盖或云即摩頂松也松産<lb/>
　　　茯苓為人竊去松今不存因栽數小松補其處<lb/>
　　　書此詩壁上<lb/>
阿師從何來最是兩肩苦一頭載梵書一頭荷慈母至<lb/>
今江上松東西隨仰俯此松豈有情摩頂記佛語松根<lb/>
<pb n="KR4d0230_WYG_001-6b"/>
白衣僊日夜瑞光吐<hi>或曰松産茯苓有瑞光見如菩薩像</hi>翩然紫霄上蟄<lb/>
龍起雷雨我來悟前縁父老指環堵風花即几席經草<lb/>
隨步武重栽渺生意合抱階尺土他年十八公此地記<lb/>
初祖<lb/>
　　　木芙蓉<lb/>
榮枯一氣内造化本自公春花與秋蔕孰云有不同試<lb/>
㸔木芙蕖雨露滋芳叢嫣然生百巧秀色傾房櫳婢子<lb/>
有不愜偃蹇霜枝紅溪栁疎其西池荷亞其東等作一<lb/>
<pb n="KR4d0230_WYG_001-7a"/>
物㸔曽是煩春工開闔寓至理嵗事號秋風惟有桃李<lb/>
場感歎無言中<lb/>
　　　人日集蟇頥視堰<lb/>
大江拆兩股小江分一支秋水七八月老蟇喜持頥往<lb/>
往自誇大未覺海若嗤灌溉雖小恵湮溺已可危父老<lb/>
指水跡棲苴掛林枝髙田混坑谷漠漠沙風吹城堞不<lb/>
數步長堤漫委蛇我非河洛想頗為梁益悲神禹豈不<lb/>
到吾蜀幾為池人日有故事敢後壺漿期野叟餽魚兔<lb/>
<pb n="KR4d0230_WYG_001-7b"/>
鼔舞亦致詞一笑謝父老何由救民饑但得麥早熟眼<lb/>
底無瘡痍老守為爾醉燈火江之湄老蟇亦放光跳月<lb/>
天南垂<lb/>
　　　小桃<lb/>
方春花氣蘇誰忍犯霜曉漫山千樹桃縮頸聴春鳥獨<lb/>
此開數株此桃也不小晨霞碎林霏絳雪壓枝裊梅魂<lb/>
正零落月影夜悄悄陳新接物態俯仰映池沼蓬萊有<lb/>
大桃嵗月較多少自從偷兒得弱水隔浩渺且與傾緑<lb/>
<pb n="KR4d0230_WYG_001-8a"/>
尊乍見喜圍繞尚有芥子微須彌寄毫杪<lb/>
　　　送張道士遊西山至道觀<lb/>
雪打牕外竹共卧牕間床起來忍饑凍對坐唯爐香寫<lb/>
之三尺琴遶屋聲琅琅相從無此好要俶西山装西山<lb/>
接飛鴻路入雲水鄉六月餘積雪冬木含春芳羣仙競<lb/>
來往御風騎鳯凰我昔曽見之瞳子瞭且光張子長鬛<lb/>
師沆瀣入肺腸為取橋下履仍傳枕中方此時覓刀圭<lb/>
念我雙鬢蒼<lb/>
<pb n="KR4d0230_WYG_001-8b"/>
　　　送浩姪成都學官<lb/>
憶昔官博士所得英俊多斥去典蜀學蜀士煩搜羅二<lb/>
井轉轆轤猶能挹餘波袍子白紛紛有如鏡重磨愛汝<lb/>
似二父此地曽經過分職有十師聖門嚴四科儻非一<lb/>
萬卷難取三百禾我有十詠詩考古煩吟哦鼔鐘樂髙<lb/>
文羽翼崇雄軻似聞禮殿栢久矣尋斧柯古物天為惜<lb/>
蒸薪鬼所呵堂堂公議地嵗月窮羲娥忍此恣横説後<lb/>
來敢誰何我集四庫書琬琰藏洛河此外有石經參酌<lb/>
<pb n="KR4d0230_WYG_001-9a"/>
正舛訛熟讀懋汝學師友相切磋汝有屋三間竹墅連<lb/>
松坡日夜望汝成門户髙嵯峩我貧自有道一竿釣漁<lb/>
蓑後生問老子守死山之阿<lb/>
　　　病中謝三山問訊<lb/>
我昔擇師友所至多朋儔道義自然合如以膠漆投一<lb/>
官既已得勢利尋戈矛向者市道交日親成日讎僅餘<lb/>
山林士共結方外游一語不及俗自是無悔尤况乃生<lb/>
死事同參無異謀何暇及汝曹惴惴性命憂此間地步<lb/>
<pb n="KR4d0230_WYG_001-9b"/>
窄椰子包山丘三山妙僧傑道眼寛處求憐我本逐客<lb/>
饑凍妻孥羞有如呼雲鶴拍拍青泥溝儻非香火縁詎<lb/>
肯相恤收阿璋栴檀林手挽銀河流便欲洗俗輩歡喜<lb/>
解我愁阿興兩隨我五湖盟白鷗對師思亡友中書爛<lb/>
銀鈎阿鑑殊可人出世依大侯禪學瑄演輩圭峯家法<lb/>
優人人蹵龍象一笑風馬牛死鼠豈鳯食徒然嚇鵂鶹<lb/>
行藏汝自用吾生去來休<lb/>
　　　大水寓武信二首<lb/>
<pb n="KR4d0230_WYG_001-10a"/>
前時布榖鳴早種不入土翻然變隂沴兩旬作淫雨半<lb/>
夜水囓堤一决不及禦貧民無燈火下牀已没股曉登<lb/>
樹杪呼出没見屋膂舟車或幸災桂玉豈易煮天數苟<lb/>
有定民患誰適與我窮一席地此憂豈暇汝為汝愁天<lb/>
公閉户不欲語<lb/>
民無穴居智不如彼狐狸奔流决户入尚懐囊槖資倉<lb/>
卒老穉計共此髙樹栖茫茫無舟筏渺渺失陵陂號呼<lb/>
性命急千鈞懸一絲引手幸免魚十五為流尸古今民<lb/>
<pb n="KR4d0230_WYG_001-10b"/>
父母唯有愷悌詩吾詩本不作聊以箴厥堤<lb/>
　　　齊人畫禮器<lb/>
　　　　齊永明十年刺史劉惔畫殿壁器服如三禮<lb/>
　　　　圖席益模本於石經堂<hi>惔或作悛或云劉悛所畫之壁今亡矣</hi>
漆器侈初俗長袖喧都城如何古䆳殿天開垂日星竒<lb/>
竒與怪怪惝怳不識名我嘗閲此畫肇自齊永明人間<lb/>
務備物未易窮丹青憶昨因郊丘盛禮嚴天庭器服各<lb/>
異數如此係大成仰瞻萬乘聖逺想三代英蟣蝨容著<lb/>
<pb n="KR4d0230_WYG_001-11a"/>
足鴛鷺參結綪西歸訪江梅鈞天夢初醒心焉感此畫眼<lb/>
角泫欲零所見恐未夥蜀都問君平<lb/>
　　　送吳道明推官并問趙荘叔何公禮兄弟<lb/>
送客涪水上我家珠水湄我適歸未得此别那不思髙<lb/>
才府從事芙蕖映清池堂堂萬卷書樂此簿領卑公退<lb/>
得繞膝戲綵笑脱頥山路宿雨乾籬落黄橘垂歸鞍三<lb/>
百里處處吟酒旗趙子與南陽衡門各棲遲下馬恐問<lb/>
及説與黄梅期尚念鴻鴈行冷落秋風吹<lb/>
<pb n="KR4d0230_WYG_001-11b"/>
　　　送黄安國同年<hi>同行先上峽</hi>
沙水夜仍白江月曉未收聨船共一岸撼枕聞開頭五<lb/>
湖翻然歸鳬鴈蘆花秋低徊弄氷雪笑面㑹有由有如<lb/>
此江波大小同一浮纎花不自惜風捲隨輕鷗誰能徇<lb/>
殘啄五羖肥㡬牛我欲知行津上峽詢耡耰<lb/>
　　　李漕和詩次韻<lb/>
斯文百官富未易衆目窺共此一鳥過誰其補三遺粗<lb/>
能述前輩抗説不敢卑一朝得印可寵若華衮辭神仙<lb/>
<pb n="KR4d0230_WYG_001-12a"/>
㸃金手為脱瓦礫姿微吟氷雪鏤落墨星虹垂老成今<lb/>
幾人縻以嵗月遲未用五字工䕶此兩鬢絲聖賢無盡<lb/>
藏一一生物滋丐公且藏舌尚結他時知<lb/>
　　　驟雨<lb/>
荒風吼其前大雷擊其後人言黄昏雨此意無乃驟飄<lb/>
飄豈惡聲側耳聴簷溜一睡喜暫凉破牕落星宿明朝<lb/>
㸔東方老火已復晝起行視畦隴微露泫深秀枯溝澁<lb/>
不流焦塊濡未透㸔㸔嵗云秋槁死念誰救濫興桑羊<lb/>
<pb n="KR4d0230_WYG_001-12b"/>
誅妄使土龍鬭彼巫乃誣爾拜舞雜符呪舉頭亦茫茫<lb/>
萬一幸天漏雲行則雨施坎畫自羲后為霖有真源中<lb/>
路困坑竇眼前蒼狗姿津潤豈能潄何當捲江海九萬<lb/>
廣天覆有禱恐未遲帝閽吾欲叩<lb/>
　　　王晦叔許恵歙硯作詩迫之<lb/>
書生總不羈豈是謬進取偶然一舟具初不作出處三<lb/>
年客江湖風浪恣掀舞君門九天上一一守莵虎是間<lb/>
無先容何忍棄外府萬卷久已破一字未及吐歸來賦<lb/>
<pb n="KR4d0230_WYG_001-13a"/>
蜀都筆下帶呉語傳聞兩坑石妙處天可補試遣長鬚<lb/>
來拜賜君已許<lb/>
　　　次韻何景山愛山亭<lb/>
好山在樓頭行人在樓下愛山乃貴名過者豈易假而<lb/>
况主與客君漫我亦且九峯紫閣間可玩不可把嵐光<lb/>
接雲氣溜溜溢杯斚兹山於吾人儻有一日雅從今兩<lb/>
舎地時復枉車馬何必滄洲圖醉語剩揮寫<lb/>
　　　攜子孫到四明洞節叙有感<hi>辛丑七月二日</hi>
<pb n="KR4d0230_WYG_001-13b"/>
四明本山名與洞屹相向取山以名洞足以迎景貺我<lb/>
非濟時才香火三遣放再為玉局吏聖恩覃曠蕩有如<lb/>
鑑湖乞均逸江海上圓也如乃翁歴歴耗心匠三徑同<lb/>
蒋詡五柳比元亮一日培壅力百年基址壮桃李遵舊<lb/>
蹊松竹縁疊嶂林花拂朝晴山鳥激清響園人收果實<lb/>
夏秋各有餉誰云槖駝種已有猢孫藏翁前攜客來未<lb/>
免䇿拄杖﨑嶇到洞門衰病筋力彊洞中亦虚白喜氣<lb/>
含萬象俎豆具倉猝一杯復一唱山果與山花足以備<lb/>
<pb n="KR4d0230_WYG_001-14a"/>
清賞杯盤㫖味薄筆墨醉語妄醉中忽擡眼雲巢仍在<lb/>
望投杯攬衣起涕淚立惆悵雲巢我師友白玉已黄壤<lb/>
相距洞與山風雨燈燭晃有如對牀夜了不隔尋丈他<lb/>
日吾子孫丹青二老像草堂洞山間二老忽來往<lb/>
　　　題三昧泉<hi>世傳悟逹國師訪第三尊者於此泉上即袁盎後身人面創晁錯仇也事</hi>
　　　<hi>具山中</hi>
乳崖霜雪根金地白蓮蘂泉上碧眼師秋月照清泚玉<lb/>
籢開明鏡肝膽兩寃鬼若為人面創如以佛手洗遂解<lb/>
<pb n="KR4d0230_WYG_001-14b"/>
七國仇化為三昧水我來愧塵纓與世無愧喜平生一<lb/>
瓢心屬饜豈為已定知蜀山龍雲雨髙卧裏微絲出游<lb/>
戲僧飯氷入齒灌溉丹穴深窈窕滄海底人怨旱火焦<lb/>
雷公費鞭箠請師拄杖頭攪山喚龍起<lb/>
　　　伊川祠呈程詠之<lb/>
彈我清風絃酌我明月罇栖遲元祐鬼零落伊水魂金<lb/>
玉百世師丹青㡬代孫氷雪耀荒谷雲霧迷空村斯人<lb/>
阨衰世吾道誰與論仙人白石溪夫子青山根<lb/>
<pb n="KR4d0230_WYG_001-15a"/>
　　　遊黄州東坡<lb/>
斯文元祐間一代人物好我生嗟已後不及見此老朅<lb/>
來東坡上雪堂亞荒草此州三家村大江流浩浩四海<lb/>
矜重名六丁䕶殘藁傷心逐客令失脚空山道昔為魑<lb/>
魅憎今作神明禱小橋行吟處風葉付誰掃<lb/>
　　　何司法恵示樂善新編賦詩為謝<lb/>
不讀非相篇人心謂如面隂機蜮窺影巧攫狙伺便誰<lb/>
於牛毛端萬念回一善此間有堂奥次第躬履踐自言<lb/>
<pb n="KR4d0230_WYG_001-15b"/>
不為惡凛凛三語掾世塗多疾人竒藥得瞑眩貽我南<lb/>
陽書補作東平傳魯國焉取斯為語宓子賤<lb/>
　　　三游洞<lb/>
危磴俯寒水隂崖擘蒼烟上開氷雪窟下垂珠玉淵何<lb/>
時雷斧手拓此壺中天自然渾沌竅不受百巧鐫地勝<lb/>
集靈氣木石含清堅三子果誰歟流輩孰後先我來叩<lb/>
玉扃欲訪雲雨仙呼龍龍未醒日髙貪睡眠<lb/>
　　　送王瞻叔總領<lb/>
<pb n="KR4d0230_WYG_001-16a"/>
呉山浮海青蜀山粘雪白兩山相西東渺渺萬里隔一<lb/>
官誰卑髙博士省中客嵗月成後先去住作分拆先生<lb/>
何時來六經尚遺澤衣鉢肯付我頗任弟子責鬚髯襄<lb/>
陽翁龍鳯出窟宅典刑耆舊内卿月耀詞伯歸路入西<lb/>
湖官梅已堪摘好将軟紅書博此千頃窄夷吾王郎孫<lb/>
江左書竹帛臨風失驚呼㸔刷九霄翮<lb/>
　　　題王氏欵竹亭<lb/>
夏蟲不知氷朝菌不見月吹息天地間隨分了寒熱誰<lb/>
<pb n="KR4d0230_WYG_001-16b"/>
為欵嵗晚久久嫓清節君家小令君千金僦别業不殊<lb/>
山隂宅孫子今幾葉勝取三百㕓共坐六十劫春林扇<lb/>
温風夏簟落蒼雪重來得更僕千偈不須説<lb/>
　　　湖嶼<hi>有序</hi>
　　　　東湖門西偏得小室前揖城堞花木隂茂如<lb/>
　　　　突出中址也曰湖嶼<lb/>
我昔泛洞庭白波大如屋水天兩相際渺渺浸坤軸小<lb/>
舟掀簸中嘔眩篷底伏忽然得島嶼便欲縋船宿西歸<lb/>
<pb n="KR4d0230_WYG_001-17a"/>
收驚魂且濯泥土足東湖一席地江脉自渟蓄烟雨相<lb/>
吐吞几席染湖渌汀洲紅白花游泳雜鳬鶩横流溢四<lb/>
海未暇較吳蜀駭我時世情風波戒平陸<lb/>
　　　海山堂<hi>有序</hi>
　　　　湖嶼之右有堂前有小池四時水不竭環以<lb/>
　　　　數小山竒怪詭異之觀隠見於疎竹幽花之<lb/>
　　　　間曰海山<lb/>
海水際天水海山蔚空青萬里供逺目隨處來户庭庭<lb/>
<pb n="KR4d0230_WYG_001-17b"/>
中森紫翠户内含虚明澄波汲引入螺黛疊甃成空光<lb/>
集雲氣岑碧延日星逍遥等一物大小隨所經髙霞渺<lb/>
三韓衆水涵四溟仙馭來何遲上天跨鯤鯨用意敢自<lb/>
隘萬慮凝秋清夙縁有悟契矯首鴻鵠征<lb/>
　　　盖公堂<hi>有序</hi>
　　　　海山堂對峙有堂東向到官之十日有嵩山<lb/>
　　　　異人見訪置榻延之問治道焉頗如盖公教<lb/>
　　　　曹參者僕非其才又恐取名之過聊記所本<lb/>
<pb n="KR4d0230_WYG_001-18a"/>
　　　　以從事曰盖公堂<lb/>
林静有集鳥水濶多潛魚未能急期㑹乃更談清虚吾<lb/>
家柱下史不讀城旦書偶挾一語契到官十日初僊人<lb/>
氷雪容訪我雲霞居掃地䕃修竹引水澆芙蕖吏最果<lb/>
不足丞負良有餘深文到穴鼠百巧呈山狙從今結繩<lb/>
内只可禁網疎雖非膠西室有此指南車<lb/>
　　　仙巢<hi>有序</hi>
　　　　盖公堂上有小樓以三仙山所在也天下二<lb/>
<pb n="KR4d0230_WYG_001-18b"/>
　　　　十四化而彭擅有其三曰仙巢<lb/>
仙人九天上驂鸞紲飛虬飄飄紫霄御下作人間遊二<lb/>
十四洞天海上横十洲乾門鑿井絡丹梯雲氣浮中有<lb/>
三仙山璫珮鳴琳璆羣仙各分化一笑芳菲留我作招<lb/>
仙詩披風上巢樓仙鳥銜玉書仙花拂人頭手挽北斗<lb/>
柄揖取銀河流六合正泥滓一洗蒼生憂<lb/>
　　　魚相忘亭<hi>有序</hi>
　　　　東湖有亭臨水魚游藻荇清泠中公退倚欄<lb/>
<pb n="KR4d0230_WYG_001-19a"/>
　　　　對之甚適扁曰魚相忘<lb/>
通塗合西南達人戒同異二魚各自魚是魚豈有二濶<lb/>
處海茫茫波濤適相戲笑我湖上亭鱗鬛紛族類情知<lb/>
我非魚此意魚或是欣然得所適相見不相遇魚行我<lb/>
無心我得魚亦遂藻荇披秋光水與天嫵媚明月貼湖<lb/>
心照見魚不寐我琴無殺聲螗蜋勿余忌<lb/>
　　　九日遊天竺<lb/>
霞影塔觜紅嵐光佛頭緑沙明疎柳外尋路遶湖曲逺<lb/>
<pb n="KR4d0230_WYG_001-19b"/>
客誰與俱斯遊未為獨佳處心自領未易語童僕應接<lb/>
敢憚煩山水相追逐此間有魚鳥怪我來不速都城無<lb/>
閒官旬謁廢休沐幸兹九日臨及此秋氣淑醺酣豈無<lb/>
分登眺寧免俗起行九里松試揷一枝菊西風莫欺客<lb/>
破帽雙鬢秃未敢醉向人藕泉潄新馥<lb/>
　　　秋曉<lb/>
床頭牕眼白秋曙溜以光暗蛩亦念曉唧唧話夜長披<lb/>
衣㸔天東誰與搴扶桑急風吹雲翳髙樹摇青蒼疎疎<lb/>
<pb n="KR4d0230_WYG_001-20a"/>
沍寒蘂散作菊雨凉此景豈虚屬老火候已藏一室清<lb/>
浄縁竹隂覆縑緗手拊霜雪枝隠几待衆芳<lb/>
　　　送范至能制置<lb/>
孔子不到秦右軍念西岷劒闗鐵嶺江與世隔紅塵天<lb/>
亦惜祕境我豈世間人天上紫㣲郎筆端演絲綸跨象<lb/>
桂林郡騎鯨芙蓉津五嶺與三峽縁雲躡星辰憶公玉<lb/>
帳初草木生華春豢龍赤城家長生定前身扁舟載西<lb/>
子五湖浮海濵莫作去來想雪山輕重均况從尺一招<lb/>
<pb n="KR4d0230_WYG_001-20b"/>
甘泉問鬼神廟謨蓍龜舊鼎味桃李新虞衡備編載<hi>至能</hi>
<hi>作虞衡志</hi>我亦願卜鄰<lb/>
　　　送楊徳源<lb/>
葛楠合翠盖上有菩提坊大江僅一線風動雲氣祥地<lb/>
靈生俊傑醖釀成文章墨池子雲家在蜀無他楊君家<lb/>
好兄弟接武遊名場我昔夢見之青衫水仙郎修亷貫<lb/>
白日孝義感雨暘官滿喜可賀綵衣得升堂遲君臺閣<lb/>
歸侍立香案傍寄書問衰疾老矣慰蒼浪<lb/>
<pb n="KR4d0230_WYG_001-21a"/>
　　　謝馮濟逺恵端硯<lb/>
學道本屢空所積豈為貧我生無長物有輒恐累身挾<lb/>
塊公子伯陶土帝者仁可惜氷玉姿下與瓦礫親吾子<lb/>
泮林舊文采含青春江湖挹餘波謂此席上珍方正自<lb/>
温潤玉徳如其人潦倒竟何用厚徳山岳均愧非筆札<lb/>
才不堪演絲綸三召已三逐琬琰甘猥塵抆拭置前列<lb/>
濯以天漢津斯文儻未喪六經要鋪陳大易伏羲祖春<lb/>
秋丘明臣琢磨三益友几案増日新定非注蟲魚與世<lb/>
<pb n="KR4d0230_WYG_001-21b"/>
書鳯麟<lb/>
　　　蜂蟻<lb/>
乳蜂十蟻圍小蜂兩翼弱三蟻掣蜂首四蟻曳蜂脚三<lb/>
蟻相後前捍圉行且却蜂母正凴怒有蠆無敢作相視<lb/>
母子心如被蛇豕虐蟻行蜂母隨衆力豈易撥彼嫌大<lb/>
樹小且幸神龍涸自謂無誰何利吻得所嚼蠅虎伺其<lb/>
便儇然才一躍中道取蜂去意外可遥度蟻羣不自量<lb/>
出力互相搏蠅虎跳擲髙細碎紛迸落餘黨尚未解尺<lb/>
<pb n="KR4d0230_WYG_001-22a"/>
寸歸路邈三師本伐戴反為鄭所掠孟明意取鄭二殽<lb/>
遭晉薄世路蜂蟻羣巇險逞攘攫向來騶虞仁未似蟻<lb/>
虎惡吾詩儻可佩捧腹聊一噱<lb/>
　　　次蒲尉韻<lb/>
斯言誠虚筌遮眼漫盈紙冷暖當自知此味如飲水誰<lb/>
肯落驕榮還來共枯悴待渠轉船頭著力與風值最憐<lb/>
氣炎炎可上不可下青天與白日信有覆杯夜空林鳥<lb/>
雀喧村巷牛羊窄童子候簷楹喜此扣門客客來踏青<lb/>
<pb n="KR4d0230_WYG_001-22b"/>
苔曳杖入林薄只許老梅官謂我門無雜我貧無娱客<lb/>
相視笑不止向來諸阮間容我亦與此陶然見天真客<lb/>
亦憐我醉罷休明復來酒賤肯勤置<lb/>
　　　贈楊教授<lb/>
讀書要身榮得禄為親喜端知絳帳華乃在綵衣裏冷<lb/>
官多澹泊有道足甘㫖登堂四壁餘發帙照案几尚有<lb/>
老孟光環以三穉子一笑扶鶴髪相見折屐齒出門顧<lb/>
諸生正事歌錫爾生朝適餘暇湯餅慶弧矢衆客集清<lb/>
<pb n="KR4d0230_WYG_001-23a"/>
辰好語塞兩耳我有海上方剩泛盃中蟻永為萱堂夀<lb/>
勝飲菊潭水<lb/>
　　　送陸務觀<lb/>
近别已不易逺别良更難莫作逺近想便覺宇宙寛聚<lb/>
散與出處等以道眼㸔君去便鄉國我留為親懽吳蜀<lb/>
視旅亭隨處寓以安誰能詫凡見鷃翮齊鵬摶是家好<lb/>
門地羽儀耀朝端竹西丞相客冀北幕府官清廟瑚璉<lb/>
器仙人承露盤談笑翰墨香芳佩雜茞蘭雪山笏拄頥<lb/>
<pb n="KR4d0230_WYG_001-23b"/>
碧玉髙巑岏鋒車促收召買舟繫江干瞿塘浪粘天怒<lb/>
濤駕風湍西湖軟紅路塔級層旃檀還來捧御床剖腹<lb/>
呈琅玕前修席玉鉉舊事追金鑾潦倒困災患名節空<lb/>
彫殘不假子夏盖敢彈貢禹冠隔濶如昨夢道義期嵗<lb/>
寒日邊一紙書時煩問加餐<lb/>
　　　楊徳彞立春日攜詩逺訪次韻<lb/>
鞭笞土牛子鼔舞勾芒神初開一嵗籥已有五日陳胡<lb/>
為松桂老强逐桃李新自言草𤣥客頗愛鄭子真雖云<lb/>
<pb n="KR4d0230_WYG_001-24a"/>
公卿貴虚名竟成塵况我已三黜素志無一伸遂去田<lb/>
舍畔得與漁樵親奉母缺禄食菜飽不敢嗔夫君亦人<lb/>
子等是我輩人青鞋裹白足烏帽遮長身襟期訪鄭老<lb/>
酒伴尋南隣吾文天未拯古道日以堙登壇要先㰱更<lb/>
約明年春<lb/>
　　　直方大<hi>有序</hi>
　　　　㕔事之右有明牕北向冬温暑凉公退求所<lb/>
　　　　箴規之地曰直方大<lb/>
<pb n="KR4d0230_WYG_001-24b"/>
梧桐角可磨江沙玉能錯由來剛强徒未易勝軟弱是<lb/>
在六二坤對病可為藥吾生任天真三者不自度中年<lb/>
坐齟齬出語遭擊搏官居寄委蛇晴牕傍林壑泉乳發<lb/>
深竇竹萌抱新籜不習其在兹玩爻情所託一字得一<lb/>
師聖賢如可作坐待韋編翁為我解禪縛<lb/>
　　　漢孝景時太守文翁始作石室西為文翁稍南<lb/>
　　　為髙朕比文翁石室差大皆有石像蜀守席旦<lb/>
　　　奏秩文翁髙眹于祀典竊疑二室者蜀人所以<lb/>
<pb n="KR4d0230_WYG_001-25a"/>
　　　祀二公之意非必自作<lb/>
來為人所愛去為人所思君㸔文與髙慈恵蜀之師至<lb/>
今窟中像凜凜建立時知非伯有室定是桐鄉祠蜀人<lb/>
愛二公逺與千載期其間幾灰刼付與一炬吹保此嵗<lb/>
峥嶸不動山四維東家好鄰里豈任惡少窺祠前二古<lb/>
柏外乾中不萎勿作剪伐想恐是神明遺可憐墻壁間<lb/>
峩冠劒拄頥烈士不平氣好在淮西碑<lb/>
　　　憂旱<lb/>
<pb n="KR4d0230_WYG_001-25b"/>
清和氣始交候火未可熾雨師偶失職焰焰使人畏東<lb/>
湖冷如氷捨此誰止沸猊吻呀不吐濁泥㸃枯翠農田<lb/>
不難料焦灼凜生意西南有重屯百萬方振臂自今數<lb/>
秋成一飽儻可冀蛟龍卧慵懶朱鳥誇羽翅吾生老文<lb/>
園肺渇不自慰安得挽天河併為洗兵氣<lb/>
　　　送王郁教授<lb/>
隂山多風埃白日下雨雹君子何必陋士氣見淳樸巴<lb/>
江亦能騷蘭陵善為學斯文隨所化後輩仰先覺褐衣<lb/>
<pb n="KR4d0230_WYG_001-26a"/>
懐美質隠隠含山璞先生來何遲絢秀待追琢板輿行<lb/>
不難雙鴈度雲邈未嫌一簞蔬頗勝五鼎渥教人此其<lb/>
本何異墊巾角我昔困虀鹽為子得妙斵王明躬孝治<lb/>
正要䕫典樂小試臺閣資還來侍經幄<lb/>
　　　次牟朝佐見贈韻<lb/>
郡齋冷秋菰飯客比僧供如何虀鹽厨便謂酒肉夢此<lb/>
間百戰塲肥瘠較輕重霜花氣未暖氷澌硯含凍牕梅<lb/>
眩書燈厭聴曉角弄鄉心競節物椒盤已可頌一堂元<lb/>
<pb n="KR4d0230_WYG_001-26b"/>
祐師翠竹忍留鳯取材有成約浮海誰與從翻然著鞭<lb/>
先逸足未易鞚他日仇池書為記小有洞<hi>朝佐為石編類拙稿十巻</hi>
<hi>甚有力故卒章及之小有洞郡圃新築</hi>
　　　芝草<lb/>
邊上秋風生衆芳感蕭瑟何由九地底一氣回暖脉官<lb/>
居類僧坊忽有芝草坼駢跗間紅紫合盖暈黄白秋菌<lb/>
苦争氣渠自凡眼窄此理豈人為信我匪天厄年餘竊<lb/>
邊廩菜飽固不擇謬政鬼所笑敢望神意格山中合歡<lb/>
<pb n="KR4d0230_WYG_001-27a"/>
桃隴上六歧麥一年獲三瑞<hi>曲水亭芝草分跗合盖桃麥皆今嵗所得之瑞</hi>助<lb/>
我動行色歸來及受釐藉口緩誅責從今歸商山舉手<lb/>
謝樵客<lb/>
　　　次范宰韻<lb/>
三仙白雲鄉地與人境異金巵老翁泉玉盤秋水芰誰<lb/>
歟肯下食三仙入夢寐一笑謂我言隨處類投畀蟇頥<lb/>
霜雪山危步踏森翠山間多君子一飯豈易致詩書寛<lb/>
褐姿曽何問名位家傳元祐學口語自嫵媚頗識李夫<lb/>
<pb n="KR4d0230_WYG_001-27b"/>
子一官若無意善惡政亦殊天心各縁類大哉聖人經<lb/>
春秋不書瑞但得好麥禾風雨煩筆記屢書不一書金<lb/>
玉文彩被物物胡為來根荄異形氣便欲獻天子明時<lb/>
乞宣示斯文儻有作士子歌既醉我亦採民言請付圖<lb/>
牒吏<lb/>
　　　嚴一飛恵余一唯圖書贊其上甚佳石更名忠<lb/>
　　　恕圖置之座右以為居官奉母之規再用眩字<lb/>
　　　韻<lb/>
<pb n="KR4d0230_WYG_001-28a"/>
善水沃沸焦善藥調瞑眩吾豈斯人徒屏開慈母面丹<lb/>
青解人意二字出素練孝哉耘𤓰子傷根豈所願升堂<lb/>
致一唯出門成兩見遂令李老書不入韓非傳吾家桃<lb/>
李園力行未敢倦明知政事拙稍覺言語賤四科定誰<lb/>
先袖手氷入硯㑹請無言師寛處著方便<lb/>
　　　覓徳醇菊花<lb/>
春秋書不雨十日九日乾向來陳菊根半掃黄葉殘施<lb/>
施蒼松獨耿耿秋竹單仙官轉物手半畝不作難芟籬<lb/>
<pb n="KR4d0230_WYG_001-28b"/>
扶弱幹團翠䝉朱欄一株萬寳釘風露鳴珊珊兒輩凡<lb/>
眼窄詫作舉首㸔折君清霜枝照我秋水寒年饑學辟<lb/>
糓准擬充朝餐<lb/>
　　　九日同胡子逺攜三子以重陽能揷菊花無分<lb/>
　　　韻<lb/>
去年萬里客仰㸔秋雲孤今年返南畝頗復懐西湖今<lb/>
日果何日淑氣天四隅慿髙送逺目風景未覺殊試問<lb/>
先生菊何如朝士萸莫作去來想渺渺同一區久客負<lb/>
<pb n="KR4d0230_WYG_001-29a"/>
隣里置酒煩招呼起登舍畔山山色定有無澹烟與晴<lb/>
日醉眼相糢糊我老腰脚頑健倒須兒扶<lb/>
　　　題黄筌牡丹花下貓<lb/>
紅英艶雲霞緑葉足風雨牡丹花未開生意妙誰主丹<lb/>
青强摸索閉目想未睹天巧非人工神凝志良苦竦然<lb/>
花下猫蜂喧聒如鼓醉眼不成睡花氣日亭午黄生與<lb/>
我意盤礡一轉語我老花無情鉛粉付兒女<lb/>
　　　次韻宇文守攜酒相訪<hi>宇文守名紹英</hi>
<pb n="KR4d0230_WYG_001-29b"/>
天雷裂山崖驟雨翻盆盎田畝懐政最草木知治状使<lb/>
君富經術暫屈乘一障黄堂燕清香比屋醉春釀文章<lb/>
出指授學校均幼壮獨我困樊籠老矣神不王尋醫詩<lb/>
未免勉力追絶唱滔滔原夫輩感此舍人様旌旗出幽<lb/>
扉俎豆忽迂訪小摘情益親村舂未忍相蜀叟初不識<lb/>
漢墨拜竒貺從今門張羅一任臺無餉<lb/>
</p>
<p>
</p>
  </div>
<div>
                <head>方舟集巻二</head>
    <p>
<pb n="KR4d0230_WYG_002-1a"/>
欽定四庫全書<lb/>
　方舟集巻二　　　　　　　宋　李石　撰<lb/>
　　七言古詩<lb/>
　　　次張益州芝草十二韻<lb/>
紹興己卯武成廟廟殿之棟三秀芝學官奔走暨多士<lb/>
日遶百匝不暫離欲奏九重望恩幸寒餓水火如切肌<lb/>
先期到堂白宰相宰相曰可甚易為樂工伶倫飾金玉<lb/>
擬薦清廟裁歌詩石時官忝博士職豈敢立論超等夷<lb/>
<pb n="KR4d0230_WYG_002-1b"/>
曰此五行金沴木木不曲直嘗聞之将軍鷹揚兆異氣<lb/>
弄兵往往憂潢池矧今裕民民未裕聖慮日軫天下饑<lb/>
斯言一出自拭目再召再逐彌嵗時山東山西将與相<lb/>
一天雨露均無私喜聞謀帥用鄉士乖崖以來無此竒<lb/>
目之所覩世有異口不敢言人更知頃年喋血岷峨下<lb/>
啟此厲階端自誰種芋從今我田喜漚麻却得吾水滋<lb/>
中和薫蒸感瑞物雪山増重隂雲披昔人佳政喜傳授<lb/>
便謂子産勝子皮江南諸子識我語帳下未忍驕羣兒商<lb/>
<pb n="KR4d0230_WYG_002-2a"/>
山一曲似可作出處恐笑山翁癡不如去學赤松子掉<lb/>
舌三寸為帝師<lb/>
　　　山舫<lb/>
　　　　毋廷老作船齋窓間兩小湖山甚佳因以山<lb/>
　　　　舫名之<lb/>
君家屋中作山舫開牕㸔山篷背上兩峯髙並玉玲瓏<lb/>
大孤小孤無此様主人釀酒書滿船讀書飲酒酣且眠<lb/>
應笑周郎赤壁下龍驤萬斛風動天<lb/>
<pb n="KR4d0230_WYG_002-2b"/>
　　　馮震野航<lb/>
蓬萊弱水三萬里片帆風便一日耳世間衆水集枯溝<lb/>
鼃黽自誇河伯秋况於平地鑿户牖此豈有水仍推舟<lb/>
先生彈鋏太不惡昔人野航今改作明知此意不為魚<lb/>
船頭船尾千巻書笭箵活計大如斗欲駕雷電凌空虚<lb/>
白波漲天須少待小刼未遲蒼鬢改安排去作踏浪兒<lb/>
㡬度桑田變成海<lb/>
　　　送僧南遊<lb/>
<pb n="KR4d0230_WYG_002-3a"/>
天下香火如東林雷劉勝迹猶可尋阿師跳出矮屋下<lb/>
萬里抱被雲水深汝家老演舊行處江梅樹樹前時吟<lb/>
可憐此老今已矣門户久冷懐語音去年送圭今送汝<lb/>
演子兩虎不易擒吾詩最慳亦何用且為向來衣鉢重<lb/>
逢圭問我强健時猶抱黄經戀虀甕<lb/>
　　　次韻何思召求中江縣學額<lb/>
九州多士各有貢大小之物隨土宜養材學校此其本<lb/>
背本逐末寧不悲偏将土木奉釋老盡室奔走愚無知<lb/>
<pb n="KR4d0230_WYG_002-3b"/>
君子居鄉有宓賤小人願學如樊遲聖門二者今戰勝<lb/>
文星不用天盤推一朝化出孔子廟唾手如有神明司<lb/>
文翁以來節度府羽翼此邑天西維春秋俎豆列二祀<lb/>
晝夜几硯嚴十師荀卿許從異户入子貢只得肩墻窺<lb/>
我生一官五講席所至凍雀栖寒枝自從上庠吏外學<lb/>
行徳自謂心無欺眼㸔旄頭拂紫彗左文右武今何時<lb/>
塗侯居鄉足領袖金橐相與傾其私自聞盛事喜欲舞<lb/>
出力敢後吾人期黄庭細書不足道籠鵞尚可尋羲之<lb/>
<pb n="KR4d0230_WYG_002-4a"/>
澹臺斬龍由搏虎書成有似二子為髙山仰止不無意<lb/>
鵬翼九萬雲天垂<lb/>
　　　王家亭池<lb/>
涪川勝處城之西萬松直上王家池池心有亭無四壁<lb/>
五月菡萏生淪漪向來城中望山上但見一抹深黛眉<lb/>
却從山中望諸處雲霧平野光參差飛鴻羣往山數㸃<lb/>
陣馬萬匹江東馳眼前景物費酬答中有隠几無言師<lb/>
題詩他日要人識君家有叔良不癡<lb/>
<pb n="KR4d0230_WYG_002-4b"/>
　　　次韻唐立夫永川五柳堂堂李齊年所建十年<lb/>
　　　間三易名立夫作令為復之<lb/>
我與李侯初不熟但聞弦歌政聲速永川鷄犬數山外<lb/>
迄今語言猶可録向來官舍卜清疎把酒横琴僅容足<lb/>
眼前可無起予者故作斜川著行録不妨奄有靖節名<lb/>
此堂岌岌栁英英易名伐樹公則去名尚可復栁易生<lb/>
唐侯初來理前事收拾神名還舊地坐令軒冕争奪心<lb/>
各有田園蕭散意古人陳迹那復論丈夫志氣髙入雲<lb/>
<pb n="KR4d0230_WYG_002-5a"/>
因知特起豪傑士不待西伯還明君<lb/>
　　　張紹賢以詩索佩刀次韻復還之<lb/>
喜不至流怒不悲句中銛鋒解人頥氷霜凛凛笑一吷<lb/>
三尺有喙金玉詞二恵肯來但獨歩明光殿中文繡具<lb/>
便當攜此上青雲天子方深南北慮吾今老矣君可思<lb/>
吹毛之珍何所施和詩反刀三歎息莫把神槌困鈍錐<lb/>
　　　題金馬碧鷄神祠<lb/>
持節使者來自天玉皇遣問金碧仙蜀山嵯峨九折外<lb/>
<pb n="KR4d0230_WYG_002-5b"/>
瓊樓絳闕迷風煙騑騑蹴踏長楸道喔喔下鳴芝草田<lb/>
漢家一瑞恐難致殺人自要身長年麒麟鳯凰不知愛<lb/>
僊物未忍隨拘牽至今滇昆水含怒怒迸海脉浮平川<lb/>
資中男子文章伯執筆金鑾殿中客碧鷄飛去却飛來<lb/>
此地遂為金馬宅<hi>金馬神祠俗傳以為諌議大夫王子淵也按子淵宣帝時持節祝三神於</hi>
<hi>益州韋齊休云拓東城兩山對峙東北為金馬西南為碧鷄昆池水出兩山下北折東注而滇池自嶲以西與</hi>
<hi>昆合而東注蠻人槩以滇池目之不復云昆河也二水皆出三危蜀江所本一云兩山時出光怪山形如二瑞</hi>
<hi>一云鷄出水中未知孰是子淵移文云持節使王褒敬移南崖金精神馬剽剽碧鷄處南之荒深溪回谷非土</hi>
<pb n="KR4d0230_WYG_002-6a"/>
<hi>之鄉歸來歸來漢徳無疆廣乎唐虞澤配三皇華陽國志云青蛉縣禺同山濮水所出子淵資人墓在資陽年</hi>
<hi>月日李石書</hi>
　　　謝楊夀卿恵香木拄杖<lb/>
夜郎溪中七香木長身一握如紫玉向來蠻村已自竒<lb/>
恥與龍涎鬭餘馥誓将膂力奉君子度越山巖走窮谷<lb/>
夫君得此不自珍要當助我扶衰獨憶昨與君騎竹馬<lb/>
健力隨羣走黄犢看看四十老形具此物胡為苦催促<lb/>
世間行險豈吾徒且卧方舟同結足<lb/>
<pb n="KR4d0230_WYG_002-6b"/>
　　　三藏梨<lb/>
沉黎㕔前三藏梨老虎鬚牙龍甲皮我來與國惜喬木<lb/>
尚幸出屋繁孫枝春風千花玉葉碎秋日萬子金圓垂<lb/>
問禪誰是栢樹子聴訟漫逐棠隂移雪香樓頭終日坐<lb/>
紙尾自書三百顆他時若問相公槐我為改名羅漢果<lb/>
<hi>俗多諱梨以梨為三藏刀予欲改名為羅漢果以便俗諱</hi>
　　　徐童子彈琴極聰慧詩勉其學<lb/>
髧如丫角垂兩耳口誦黄庭調緑綺諸公拂榻乃肯留<lb/>
<pb n="KR4d0230_WYG_002-7a"/>
疑是前時徐孺子我琴掛壁久不彈浙聲分作蜀聲看<lb/>
但得古人指下趣轉覺良工心事難欣然過我同一笑<lb/>
舊曲重聞如再少咸韶本自鳯凰鳴筝笛任誇蚯蚓竅<lb/>
孺子孺子年更癡十三大勝陶家兒阿端不識六與七<lb/>
隨分牽衣覓梨栗<lb/>
　　　贈墨手道人寄晁子止即用子止韻<lb/>
夷門道人墨為手藝如巫咸日中走逢人便與墨糢糊<lb/>
西里自妍東里醜不須更相邑中黔面比烏鴉色未深<lb/>
<pb n="KR4d0230_WYG_002-7b"/>
為擡墨手髙處問我手何如君子心<lb/>
　　　挽船<lb/>
羣兒生長輕江湖上船下船誰使驅江牽百丈沙水澁<lb/>
岸上風雪兼泥塗下循枯葦鵞鴨亂上控絶壁猿猱呼<lb/>
可憐進寸得退尺挽脚不住頭欲扶均之兩兩窮性命<lb/>
我自有罪非爾辜二年學省一不補天子幸赦憐其愚<lb/>
一船放歸小如葉滿載豈有海上珠琴書之外求長物<lb/>
去時未有來時無爾曹憐我共努力歸路尚逺天西隅<lb/>
<pb n="KR4d0230_WYG_002-8a"/>
泊船且醉花柳岸為爾尚肯滿眼沽<lb/>
　　　喜雨謡<lb/>
春氷摇凍春水肥小風卷沙梅雪飛東皇勸人作耕織<lb/>
天雨粒粒機中絲田家喜説新年話苔青映門竹枝亞<lb/>
有錢輸官官不嗔滿地黄金不論價<lb/>
　　　次韻趙彦膚栢梁體送張道録<lb/>
烊銅作梁劒棧編峽江百丈青雲縁峽山鳥道飛翩翩<lb/>
蜀仙自得壺中天丈人口訣誰與傳青城<hi>青城一名赤城</hi>一炷<lb/>
<pb n="KR4d0230_WYG_002-8b"/>
心香烟縈藤絡蔓紫翠牽清河鍊師天上仙玉華樓髙<lb/>
瞰平川白日下界黒鬼纒<hi>玉華樓髙處見平川人境出沒塵氛也</hi>帝曰汝<lb/>
往予詳延鼎轉九丹書八篇清風來翔明月前夏日不<lb/>
暍冬不綿青騾白鶴忘嵗年是家仙種張祖先<hi>張開光乘青騾</hi>
<hi>至資州玉案山張四郎在卭州白鶴山</hi>椒子紅熟丹浴泉釀成白酒斗十<lb/>
千先生日日貪醉眠為我寄語來日邊<lb/>
　　　遊銅梁縣雲巖<lb/>
我來雲巖夏初吉巖洞向晚開新蟾晴空飄飄雨花坐<lb/>
<pb n="KR4d0230_WYG_002-9a"/>
䕶此燕几垂飛簷老僧閉門一榻外但有瓶鉢雲火匳<lb/>
人間日車手可熱道上火繖官争炎不知此地䕃氷雪<lb/>
崖花石蔓駢濃纎傳聞仙人有蛻骨玉塔未許窺幽潛<lb/>
行人各走記名姓浪費粉板相黐黏不知蘇黄巖上字<lb/>
端有妙處垂緗縑至今巖泉瀉千仞似與二老争森嚴<lb/>
斯游與子固不薄一餉喜遂清賞兼稽首林間古石佛<lb/>
面目慈悲雄鬚髯狐狸騎項鼠遶膝蒼苔蘚剥侵裙襜<lb/>
我願石佛須少忍欺善怕惡神所殱君不見邇來石佛<lb/>
<pb n="KR4d0230_WYG_002-9b"/>
勝銅鬼㑹煑翁仲烹飛亷<lb/>
　　　余所藏李文才畫鶴甚竒偉嵗久縑爛各缺一<lb/>
　　　趾偶有善工為補之<lb/>
髙軒得意翔雲間妙畫匿迹縑素殘柱頭老丁留語後<lb/>
兀兀無趾如叔山不妨萬里戢六翮顧步下啄芝田寛<lb/>
方舟惜鶴並惜畫一䕫之足萬金價莫将凡筆補丹青<lb/>
謬作身輕一鳥下<lb/>
　　　郭宰生朝<lb/>
<pb n="KR4d0230_WYG_002-10a"/>
汾陽家世郎官星百里隠隠聞雷聲徳人所至有别様<lb/>
不向尺箠求能名上官嗔罵吏束濕日下廩庾堆如京<lb/>
此時桃李出談笑溪邑井井山風清東林香火逺公社<lb/>
長官得暇來尋盟雲間春茗試新瀹月裏禪心須細評<lb/>
今朝還有夀者相松椿龜鶴紛喧争髙人著意供一黙<lb/>
富貴浮雲雙眼明<lb/>
　　　夏旱<lb/>
四月旱火坤西維湫潭百丈滄江湄潭中老龍帝所御<lb/>
<pb n="KR4d0230_WYG_002-10b"/>
偃蹇不任世俗羈招呼頻費香火誠去則甚速來何遲<lb/>
炎官火繖日輪午一塵不動天琉璃火光之中興白霧<lb/>
風伯皷鞴雷奮椎黒雲壓城白晝暝倒瀉銀漢傾天池<lb/>
帝勅九烏以震死血飽龍吻紛淋漓再拜謂龍曷少霽<lb/>
龍與我職均有司商霖儻可通帝夢正直炯炯唯龍知<lb/>
　　　贈開元觀李法師<hi>以射虎得官棄官入道年九十</hi>
射虎将軍鬚髪白老作三茅洞中客羣仙呼去問姓名<lb/>
謂是前時李八百天孫乞與雲錦衣白日化為仙鶴飛<lb/>
<pb n="KR4d0230_WYG_002-11a"/>
赤城山下百花市賣符賣藥沽酒歸<lb/>
　　　放魚<lb/>
三年計日作放生薄俸時分及魚鳥别來湖山幽絶處<lb/>
下者遨遊上輕矯西歸短棹送春波忍見長魚困縈繞<lb/>
修鱗戢錦紛半破健尾舒紅時一掉不惟咫尺迷藻蘋<lb/>
正恐須臾觜葱蓼吾曹仁術隨所用圉圉洋洋誰不曉<lb/>
恥與雞蟲較得失况乃牛羊分大小只今命脱猛火燃<lb/>
不用口銜明月皎臨流祝魚從此去彈指寃親一時了<lb/>
<pb n="KR4d0230_WYG_002-11b"/>
要将頭角動風雷未厭藏身且深渺<lb/>
　　　周公禮殿<lb/>
　　　　漢人祀周公為先師故鍾㑹記云周公禮殿<lb/>
　　　　范蜀公鎮云屋制甚古非近世所為秦漢以<lb/>
　　　　來有也内翰王素云其屋制絶異今制後之<lb/>
　　　　葺者惜其古不敢改作<lb/>
蜀侯作頖錦水湄先聖先師同此室巍然夫子據此座<lb/>
殿以周公名自昔聖人兩兩如一家均是周人先後出<lb/>
<pb n="KR4d0230_WYG_002-12a"/>
想見東家中夜夢猶與公孫同衮舄斯文授受乃闗天<lb/>
不為漢唐加損益我時來視俎豆事重是漢人斤斧迹<lb/>
漢宫制度九天上散落人間此其一多因豐屋起戎心<lb/>
獨此數椽綿嵗厯規模<graphic n="KR3093" url="https://raw.githubusercontent.com/kanripo/KR-Gaiji/master/images/KR3093.png" mimeType="image/png"/>嵲東魯似氣象縹緲西岷敵<lb/>
竹松猶是斯干詩風雨方知隆棟吉雖然漢獻來至今<lb/>
閲世已多駒過隙中間豈無鳥鼠慮妙斵不知難輒易<lb/>
工師不揆亂如麻敢向般門言匠石詩書譬彼尚闕文<lb/>
後學如何補遺逸祖龍非意竊登牀蝌蚪有心來壊壁<lb/>
<pb n="KR4d0230_WYG_002-12b"/>
舊章僅在命如絲誰勒吾詩勝丹漆<lb/>
　　　禮殿聖賢圖<lb/>
　　　　耆舊傳云西晉太康中益州刺史張收畫而<lb/>
　　　　東晉王右軍已有書問蜀中事知有漢時講<lb/>
　　　　堂在知畫三皇五帝以來人物畫文精妙欲<lb/>
　　　　因摹取得廣異聞則疑非收所畫當是自漢<lb/>
　　　　以來畫至收輩遞増益其數耳然畫之後前<lb/>
　　　　既無可攷則當以收為正嘉祐中王素命摹<lb/>
<pb n="KR4d0230_WYG_002-13a"/>
　　　　寫為七卷總一百五十五人為成都禮殿聖<lb/>
　　　　賢圖蜀守席益又嘗摹其容貎名位可别識<lb/>
　　　　者一百六十八人於石經堂<hi>又按元豐郭吉虚圖畫見聞誌</hi>
　　　　<hi>云漢文翁學堂在益州昔經頽廢髙眹復繕葺圖畫古來聖賢之像及瑞物於壁未知孰</hi>
　　　　<hi>是則與耆舊傳小異</hi>
成都名畫窟所至妙宫墻風流五代餘軌躅參隋唐其<lb/>
間禮殿晉畫為鼻祖未數後來鴻鴈行畫者果誰歟或<lb/>
云名收人姓張右軍問蜀守墨帖求縑緗乃知前輩人<lb/>
<pb n="KR4d0230_WYG_002-13b"/>
不愛時世粧范瓊杜措李懐衮仙荒佛怪驅喝雷電筆<lb/>
意窺渺茫不若收所畫上自皮羽之服下至垂衣裳盤<lb/>
古衆支派帝霸皇與王君臣分聖賢有如虎豹龍鳯殊<lb/>
文章視之若有見日月星象空中垂耿光聴之如有聞<lb/>
衝牙玉佩鳴以鏘三古以降歴今世視聴所感猶一堂<lb/>
乃知此畫自神品碌碌餘子非所望吾道久已屈二氏<lb/>
争頡頏豈唯牧也見絀餘子下而有公議老我雙鬢蒼<lb/>
　　　蝦蟇碚<lb/>
<pb n="KR4d0230_WYG_002-14a"/>
水晶宫中玉蝦蟇多年栖息嫦娥家忍饑不及一夜啗<lb/>
明月天帝怒爾謫下三峽脚手猶爬沙婪酣大肚飽清<lb/>
氣但見瓊流珠液百尺垂唅呀峽人只作泉水看不知<lb/>
元和潄嚥猶是月之華從來至味不可説陸羽只作第<lb/>
四誇可憐提瓶肥羜子强飲百斛莫救肝膽邪我聞老<lb/>
蟾之酥乃仙藥能使風草化作黄金芽何如閉口自潤<lb/>
澤換爾醜質生角牙㑹當騎爾却上月宫去下看桑海<lb/>
渺渺凌蒼霞<lb/>
<pb n="KR4d0230_WYG_002-14b"/>
　　　題隂山七騎圖<lb/>
回巖客子賣墨人諸孫賣筆筆有神墨翁已入蓬萊殿<lb/>
筆孫有愧中書君邇來小孫兼好畫兩幅溪藤七匹馬<lb/>
虎狼避路狐兔藏朔風吹沙霜滿野卭崍闗頭大渡河<lb/>
使君五馬千丈坡獵将一圍㸔蠻走醉敲銅鼔蠻踏歌<lb/>
急收此畫人莫識矍鑠之翁誇筆墨不如再泛洞庭船<lb/>
袖中一劒隨飛仙<lb/>
　　　問趙有方乞琴<lb/>
<pb n="KR4d0230_WYG_002-15a"/>
公子年時尚竒偉大劒横腰髪衝起自言學道晚有得<lb/>
心静無波古潭水平戎萬卷喑不吐蟠向胷中作宫徴<lb/>
眼明慣識嶧陽材手製教成古緑綺人生㑹費幾兩屐<lb/>
巧處才容一張紙許多黒瘦肯忍饑枵腹悲鳴聒人耳<lb/>
公子公子贈我來明珠白璧遭沉埋我家老馬解仰秣<lb/>
渠家煑鶴充枯柴<lb/>
　　　宇文子友以詩來覓酒<lb/>
玻璃江深麥初熟引水細舂比炊玉老守齋鉢自有餘<lb/>
<pb n="KR4d0230_WYG_002-15b"/>
端為吾民憂不足荔枝堂前紅數栽倚樹讀書門不開<lb/>
收麥入厨催釀酒客問遣騎何時來<lb/>
　　　彭州行邑道中<lb/>
四月少雨百草熱山中小麥皆乾枯溪水不流牛缺飲<lb/>
連耞未動妻典襦布榖催耕鳩婦怨早得一雨淋汝面<lb/>
老夫枕書卧晚凉農自忍饑官飽飯<lb/>
　　　贈楊尉送湫水<lb/>
天上妥雨水鳴渠一龍任責固有餘今年水來雨不集<lb/>
<pb n="KR4d0230_WYG_002-16a"/>
彭民不及江中魚以堰致水髙百尺靈湫在淵爍紅日<lb/>
彭民怨龍不怨人龍則有職誰之失九峯仙官梅子真<lb/>
豢龍有術龍不嗔去年作堰今請湫二者兼得蘇彭民<lb/>
東湖别駕但捧腹卧聴蕭蕭響疎竹往來莫便輕泥塗<lb/>
軟脚有酒為君沽<lb/>
　　　東山行<lb/>
龍池山頭喚龍起見説花開龍亦喜喜将一雨洗山光<lb/>
曉漲初分兩谿水東山渡橋煙霞簇山半亭臺艷桃李<lb/>
<pb n="KR4d0230_WYG_002-16b"/>
入門一徑海棠花紅玉為枝霞作蘂仙花自有龍麝氣<lb/>
拂拂晴風香十里木蘭髙下色不同青紫朱緑黄白紅<lb/>
遊人隠映錦繡谷山鳥動摇霜雪叢我來酌泉弄花樹<lb/>
花光正在水影中君不見三碉城邊百草熱渡瀘将軍<lb/>
不得歇何似兩仙樵斧郎一局坐忘春晝長<hi>爛柯之地在黎州</hi>
　　　資聖㸔畫<lb/>
資聖名藍妙畫窟前佛峥嶸連後佛栴檀級上金琅璫<lb/>
五月寒風吹佛骨我來㸔畫瞻仙容丹青古殿開天龍<lb/>
<pb n="KR4d0230_WYG_002-17a"/>
薝蔔花開日亭午妙音破睡聞鳴鐘<lb/>
　　　送叔規<lb/>
鳯臺却望桑麻川殘僧孤客同一年我窮自取君更苦<lb/>
只有布襪青行纒松楠隂隂水邊寺一餉欵尋香火縁<lb/>
筆端落盡蔬笋氣胷次不留荆棘田窮冬衣褐露黒肘<lb/>
半夜風雪寒詩肩時於連牀乞被卧睡到日午鐘魚傳<lb/>
今朝别我眉色好得得西謁騎鯨仙自云老矣世塗熟<lb/>
獨有此老無人憐更須南去共舟楫竹火江茶譚夜禪<lb/>
<pb n="KR4d0230_WYG_002-17b"/>
　　　送范頴胄<lb/>
君之家為䕫龍氏龍之威神爪牙利豈肯因人下求食<lb/>
拏攫風雷隨所嗜問君世學今幾傳翰墨諸仙侈名位<lb/>
後來諸孫穎與路元祐衣冠相整治春秋大易蜀有師<lb/>
我獲升堂時問義江邊喬木殊未改重來忍唾成都地<lb/>
感君遺文逺相訪凜凜髙風今不墜梅花道路寛作程<lb/>
瓠葉杯盤同此味少年赤手弄霜雪想見倚門遲嵗餽<lb/>
還家莫道囊槖空客子夜寒仍少睡<lb/>
<pb n="KR4d0230_WYG_002-18a"/>
　　　送新趙宰<lb/>
身作涪江未歸客更送行人出南陌行人磊落髙皇孫<lb/>
桃李賨城㸔朱白髙才觸事無不爾百里莫嫌民社窄<lb/>
魯恭卓茂意何者豈有居官名赫赫不須打鴨驚鴛鴦<lb/>
抵几疾書呼五百阿奴公退在眼底可以彈琴把書册<lb/>
此時尚及詩筒來談笑千山萬山隔<lb/>
　　　贈張聴聲<lb/>
人言鼻聴無如龍聴不以耳乃反聾未若水母本無目<lb/>
<pb n="KR4d0230_WYG_002-18b"/>
隔水響應相鳴雄我持此理問張瞍廢目任耳偏能聰<lb/>
忍聞此聲亦憒憒俗囂政在羣鳴中枉将蟻動作牛鬭<lb/>
妄遣蚊聚成雷公昔人樂歸瞽其職五音六律詩人矇<lb/>
我琴三尺玉横膝欲廣舜孝歌時雍游魚舞獸解人意<lb/>
此意憂樂斯民同瞍乎洗耳試一聴莫似北客歌南風<lb/>
　　　石經堂<lb/>
　　　　偽蜀廣政七年其相母丘裔按雍都以舊本<lb/>
　　　　九經命平泉令張徳釗書而刻諸石是嵗實<lb/>
<pb n="KR4d0230_WYG_002-19a"/>
　　　　晉開運甲辰也蜀守胡宗愈作堂以貯石經<lb/>
　　　　席益増葺為記<lb/>
我來一登石經堂從以諸生行兩廡諸生讀經半白頭<lb/>
問以始終箝不語我聞此經昔中都郎中所𨽻乃其祖<lb/>
邇來離亂已亡失楷本僅能傳蜀土蜀王閏位供掃除<lb/>
獨此仍為盛時取為将嚴鐍守重扃䕶以繚垣崇䆳宇<lb/>
列之學官豈無意不但闕文存夏五大開明鏡别妍媸<lb/>
時扣洪鐘諧律吕後生不復事丹鉛抵死唯知守藤楮<lb/>
<pb n="KR4d0230_WYG_002-19b"/>
字音隨口妄蜺霓㸃畫分毫謬魚魯日月當天空委照<lb/>
盲俗相欺紛莫覩石經雖古奈爾何人競傳今不傳古<lb/>
行行矧肯捩眼覷蘚剥苔封費撐拄堅鑱僅免飽蟫魚<lb/>
隘道争來宅狐鼠此間鄒人儻借問為問石經誰是主<lb/>
憶昨敲門肆訶斥㡬度循墻誇傴僂登登閣閣隠金槌<lb/>
耳聒散空垂雹雨蠟薫煤染連作卷玉軸錦装如束杵<lb/>
豈無一物媚權豪㡬紙才堪博圭組爾之所得固么麽<lb/>
我則何由寛擊拊一槌只作一字訛訛至萬千那復數<lb/>
<pb n="KR4d0230_WYG_002-20a"/>
石經之害此其大縱有鬼神誰可禦憶昔嘗為博士官<lb/>
首善堂中容接武心知不是世間書雲漢森然城百堵<lb/>
恢恢帝所有餘地忍使石經留外府便當連舸下瞿塘<lb/>
飛上三山如揷羽縑緗舛謬鐘鼎暗天罅豈容無一補<lb/>
巍巍玉帝殿中央河洛東西翼龍虎雖然斯文屬興廢<lb/>
帝既有心天亦許作詩未用擬韓公考篆庶幾追石鼔<lb/>
　　　謝楊夀卿送雙鴨用香木拄杖韻<lb/>
我家羣雞真似木君家雙鴨重如玉情知此物不敢烹<lb/>
<pb n="KR4d0230_WYG_002-20b"/>
未忍戛羮求剩馥傳聞深村水田裏翠羽成羣蔽溪谷<lb/>
喬仙兩舄不用多尺紙長鬚慰幽獨墻頭瓠壺舍下筍<lb/>
喚作蒸鵝烹健犢前時饞客錯歡喜益水添薪費煎促<lb/>
主人此外北牕風飯後乳甌初睡足<lb/>
　　　舟中示開并寄圓<lb/>
三年獨客思親淚灑作錢塘大江水却乘此水得西歸<lb/>
兩淚急收成一喜庾公樓下江月春拍手中流逢小麟<lb/>
駸駸逼人出瘦骨懍懍似我今長身夜船燈火無乃是<lb/>
<pb n="KR4d0230_WYG_002-21a"/>
猶似夢中論夢事小鵬有翅未能來獨學膺門想憔悴<lb/>
一官外物等去留來未足喜去莫憂虀鹽敢有去國恨<lb/>
菽水未免還家羞峽江之人走雲雨送船迎船聞疊鼔<lb/>
君不見並舍紫薇郎頗願生還見鄉土我今歸來四壁<lb/>
空兩牕萬軸南北風杜門忍饑吾與汝文字穮蓘祈年<lb/>
豐<lb/>
　　　同韓子東賞牡丹<lb/>
嗚嗚曉角春風送日日官身隨鳥動但知敲榜負佳辰<lb/>
<pb n="KR4d0230_WYG_002-21b"/>
縱有芳菲難入夢起尋北郭新雨後愁見西山含雪凍<lb/>
茅茨雖暖豈宜花笑我此行真鑿空向來洛下定真譜<lb/>
只許姚花充物貢只今老病陪少年駑騎何能追駿鞚<lb/>
便将花祴問天女欲返田園尋二仲此花含笑我不言<lb/>
且揷一枝風帽重<lb/>
</p>
<p>
</p>
  </div>
<div>
                <head>方舟集巻三</head>
    <p>
<pb n="KR4d0230_WYG_003-1a"/>
欽定四庫全書<lb/>
　方舟集巻三　　　　　　　宋　李石　撰<lb/>
　　五言律詩<lb/>
　　　訪范師山房<lb/>
野步山圍合春生物自欣溪聲如聴雨松色欲摩雲謝<lb/>
客推門入支郎半坐分林間擕小隊不敢散鴉羣<lb/>
　　　送客<lb/>
送客川原路憐渠田舍秋沙晴分野徑林斷出溪流馬<lb/>
<pb n="KR4d0230_WYG_003-1b"/>
瘦諸公後鴟夷一醉謀泮林無酒伴頗為老兵留<lb/>
　　　送勾龍教授<lb/>
廣漢川原迥重江秋水多橋邊金作鴈湖上酒如鵝豈<lb/>
有雒書出轉添巴字訛泥塗滯行客之子惜經過<lb/>
　　　宿鍾陽僧寺<lb/>
逺客來投宿高人已閉門白沙分逺水紅樹帶烟村僻<lb/>
徑逢僧覔登山見佛尊清風惜秋稼積雨掃雲屯<lb/>
　　　謝劉韶美送酒<lb/>
<pb n="KR4d0230_WYG_003-2a"/>
别恨連湖海驚心閱嵗年思君愁北闕將母上西天更<lb/>
酌鵝黄酒如浮鴨緑川不須憂九折忠孝得雙全<lb/>
　　　與程端卿相别峽中共繫船瀼東留一日<lb/>
宦路隨驚鵲家山隔斷鴻荒椽秋雨過疎竹暗泉通千<lb/>
騎尋城北雙舟憶瀼東我詩雖未好聊為使君窮<lb/>
　　　送程榮州被召二首<lb/>
客向江南去人言冀北空賈生前席念嚴助薦賢衷畫<lb/>
舫摇澄緑飛車近軟紅舊遊應未改尺紙問歸鴻<lb/>
<pb n="KR4d0230_WYG_003-2b"/>
出處人情異寒暄節物殊脚輕貪逺路眼轉隔重湖近<lb/>
例占郎宿<hi>近例自郡守召皆除郎</hi>頻年已守符盛時人與地尺一<lb/>
費招呼<lb/>
　　　感懷<lb/>
五日轉一候百年能㡬春雨苔堆碧色風蘂委紅塵神<lb/>
晤又何説交疎莫强親杜門誰是伴杯酒聖賢人<lb/>
　　　眉州鹿鳴宴<lb/>
大比周三嵗登名蜀一涯聖賢元祐學父子老蘇家類<lb/>
<pb n="KR4d0230_WYG_003-3a"/>
省登槐市清秋艷桂華生平晁董業親䇿對褒嘉<lb/>
六六成鱗次呦呦賦鹿鳴三仙隨勸駕千佛要題名俎<lb/>
豆初筵秩衣冠習俗榮例須煩舉送我亦魯諸生<lb/>
　　　五更一㸃月照窻几以為曉也披衣視之雪厚<lb/>
　　　至尺許喜甚賦詩<lb/>
雪片成孤立蟾華與共㳺從教驚蜀犬曾是喘吳牛蹲<lb/>
石依松瘦寒溪映竹流遥知明嵗稔擕酒上南樓<lb/>
　　　諸葛菜<lb/>
<pb n="KR4d0230_WYG_003-3b"/>
郡圃耡荒雪家山斸淺沙只今諸葛菜何似邵平𤓰小<lb/>
摘情何厚長齋氣自華官烹與私炙隨處即生涯<hi>韋齊休記</hi>
<hi>孔明南征種菜於此名諸葛菜問黎人士皆不之識因閲本草即今之白芥郡圃日給此菜甚美亦一幸也</hi>
　　　次韻馮涪州見寄<lb/>
寄語巴中客頻頻鑷鬢霜峽雲春夢逺江月夜珍藏才<lb/>
刄應多暇詞鋒恨太剛僧鄰雨花地何日再升堂<lb/>
　　　寄賈元鎮并問楊似賢譚徳稱<lb/>
客子推移地聞雞敢晏眠酒樓春夜雨柳岸早行天龍<lb/>
<pb n="KR4d0230_WYG_003-4a"/>
卧風雷宅蠶叢錦繡川譚楊兩州教記我别時年<lb/>
　　　題鹿頭闗石鄉祠<hi>并序</hi>
　　　　石鄉祠白馬武安公龎將軍之祠也祠在資<lb/>
　　　　之銀山後因守黎見道中有祠土人云武安<lb/>
　　　　公為下馬炷香乃祀武侯以龎将軍配榜云<lb/>
　　　　武興非武安也過綿之白馬闗闗上有廟乃<lb/>
　　　　将軍為蜀守隘之地廟榜忠烈乃祥符所賜<lb/>
　　　　額碑亦可辨武安之稱無謂要之興安之誤<lb/>
<pb n="KR4d0230_WYG_003-4b"/>
　　　　耳或云姚萇入蜀避家諱改名地誌鹿頭白<lb/>
　　　　馬二名同出也山高八十丈下瞰平川蜀險<lb/>
　　　　盡此亦高崇文擒劉闢之地龎将軍之墓在<lb/>
　　　　焉<lb/>
古戍經秋暮危梯迸野泉鹿頭闗上廟驥足縣中仙山<lb/>
疊疑無地江寛欲放天英雄今已矣自喜慣風烟<lb/>
　　　題白塔古迹二首<lb/>
境物三禅勝叢林十里村寺僧晨掃地樵客夜過門瑞<lb/>
<pb n="KR4d0230_WYG_003-5a"/>
像西山映乾文北斗翻<hi>寺有三朝御書</hi>名場薰竈突悵望塔中<lb/>
尊<lb/>
塔倒峰巒影<hi>寺有古塔其影倒現于壁間</hi>鐘埋澗谷音<hi>掘溪得古鐘</hi>二賢<lb/>
苔像古<hi>寺側有王褒董均之祠</hi>四虎竹泉深<hi>寺有四虎井</hi>炬火攜歸路<lb/>
<hi>詵和尚初入寺山神以石炬照路</hi>經臺喚隔林<hi>有唐和尚譯經臺</hi>人頭連地脉<lb/>
<hi>人頭山名</hi>古迹備幽尋<lb/>
　　　天彭行縣<lb/>
公館靜寥寥園亭景物饒溪光明短彴樹影䕃危譙山<lb/>
<pb n="KR4d0230_WYG_003-5b"/>
鳥忽雙下池魚時一跳主人王事簡文酒日逍遥<lb/>
　　　過永夀縣<lb/>
驅馬上危坂暮鞭摇客愁峯巒驚滿目咫尺擬囬頭紅<lb/>
樹映野店白雲藏縣樓須知此北下地底見豳州<hi>杜老有豳</hi>
<hi>州入地底之句</hi>
　　　謝勝老恵胡桃<lb/>
浮海黄池近還山白雪高禪如石佛様學帶楚人騷我<lb/>
欲懷金橘師能遺木桃釣魚船上客此句可連鼇<lb/>
<pb n="KR4d0230_WYG_003-6a"/>
　　　金山驛<lb/>
晚泊金山驛風生玉宇秋荒苔蝕佳句喬木惜名流䑕<lb/>
穴飛泉入蛛絲積雨收何須嘆人物華屋與山丘<lb/>
　　　送澄師還昭覺<lb/>
逺出䝉霜雪重來歴嵗時贈師拄杖子似我簸箕兒芳<lb/>
草隨西度巖花向北垂莫忘香一瓣滄海白鷗期<lb/>
　　　夢西曹夜直<lb/>
再任雖祠禄多年本為親青縑猶夢寐綵服困風塵老<lb/>
<pb n="KR4d0230_WYG_003-6b"/>
境人情變韶華物色新只堪擕茗椀禪觀對幽人<lb/>
　　　雪二首<lb/>
客宦成分戍人誰笑牧蠻三碉横塞外兩澗拆雲間鳥<lb/>
與花爭樹春隨雪入山功名成索寞何以慰親顔<lb/>
嵗事頻年惡心知一飽難只愁無此雪得句不言寒酒<lb/>
薄何妨聖梅清合進官老兵憐我意赤脚唱平安<lb/>
　　　寒食<lb/>
夜泊依漁市天寒問酒家燼餘缸吐粟凘合硯生花月<lb/>
<pb n="KR4d0230_WYG_003-7a"/>
浸江妃冷波喧海若誇漂摇隨水宿鳬雁寄生涯<lb/>
　　　閒居二首<lb/>
七嵗投閒日渾如未第初牛衣困襤縷鶴飯愧麄疎聖<lb/>
有杯中露朝無别後書溫尋皆舊學風雨嵗時餘<lb/>
畎畆三畨聘林泉一客逋君方借唇吻我自惜頭顱日<lb/>
月松偕老江湖橘可奴昭文雖未鼔洗耳即良圖<lb/>
　　　黎州鹿鳴宴<lb/>
聖化如時雨吾門自教風文翁來蜀郡常衮在閩中䕫<lb/>
<pb n="KR4d0230_WYG_003-7b"/>
足無多用鼇頭只獨雄諸君擕手上名姓廣寒宫<lb/>
　　　九日類試院雨中制司送酒闗子二首<lb/>
學省三年别文闈九日同登高遲麴蘖避濕到芎藭田<lb/>
舍飄零後江湖震蕩中忍將憂國淚滴向菊花叢<lb/>
老去輕時節憂來稔嵗年黄花闗上戌青草渡頭船望<lb/>
眼知誰屬歸心只自憐僅霑㣲禄在未敢計良田<lb/>
　　　周參政恵書唁及亡兒開二首<lb/>
顙馬非才具蝸牛惜弊廬嵗時甘伏枕風雨阻來車藥<lb/>
<pb n="KR4d0230_WYG_003-8a"/>
裹衣巾内梅花酒盞疎江湖慰寂寞一紙故人書<lb/>
取士平軒鑑吾兒死布衣招魂荒草墓寃鬼泣松扉推<lb/>
挽無遺力擠排已覺非存亡佩陳誼舍此更誰歸<lb/>
　　　沉黎四首<lb/>
民俗瀕蠻詔邊城異土宜竹筒連水脉板屋怯風吹藥<lb/>
叟鵶隨噪樵童虎不窺愛山來九折人笑此翁癡<lb/>
蜀相披荒壘唐人拓宻林四川襟帶重六詔霧雲深鹽<lb/>
米成民業珠犀作吏箴官閒無一事閉閤念親心<lb/>
<pb n="KR4d0230_WYG_003-8b"/>
古屋雲栖洞深湖水拍橋吏閒知學稼民樂自歌樵官<lb/>
監頻添牧<hi>創監名龍淵</hi>蕃商不費招老夫便午睡風惡任飄<lb/>
摇<lb/>
九折山圍市雙溪水浸田號風吹客袖落雪舞蠻氈塞<lb/>
上尋歸馬波間畏跕鳶此生隨所適老去合乗邊<lb/>
　　　雙鶴<lb/>
積雨催寒早江湖渺障川黄花到十月白髪已三年酒<lb/>
盡遲村餉詩成得晝眠低囬看雙鶴鎩翮欲摩天<lb/>
<pb n="KR4d0230_WYG_003-9a"/>
　　　天彭受代遷靜正堂以代者未到漫興二首<lb/>
客宦去未得山風來不遲東湖霜後冷北斗夜深移老<lb/>
檜新翻葉狂花故著枝憂時恐無補祇益鬢絲垂<lb/>
罷戍成遷次投閒想故居風霜欺老大書信卜交疎黄<lb/>
葉頻供掃青山炯自如斯文身健在歸及嵗之餘<lb/>
　　　拌毫筆<lb/>
管城無别𣲖毛族競分支公子兎三穴大夫羊五皮端<lb/>
能開句眼未肯畫愁眉若問結繩祖先從六畫推<lb/>
<pb n="KR4d0230_WYG_003-9b"/>
　　　方舟二首<hi>有序</hi>
　　　　山有泉因障之以為池種藕養魚築室其上<lb/>
　　　　其伏流作瀑布而落勢可五六尺許其下别<lb/>
　　　　為小沼作李子溉硯學書之所李子居室中<lb/>
　　　　聴潺湲聲作江湖想屋四角故名方舟云易<lb/>
　　　　曰利涉大川吉此聖賢濟世之具也李子於<lb/>
　　　　世習不甚曉故動輒齟齬從此乗流遇坎而<lb/>
　　　　後止天下未有臻於斯者期以此舟濟之遂<lb/>
<pb n="KR4d0230_WYG_003-10a"/>
　　　　賦詩二首云<lb/>
頗笑方舟拙聊因拙自誇家無三日穀園有四時花池<lb/>
靜魚吞墨松高鶴護砂著書逢好處快癢得仙爬<lb/>
物我相軒輊乗除只自知兒臨池上字母養鏡中絲竹<lb/>
靜泉生乳花深地産芝舊時雙燕子來往亦儀儀<lb/>
　　　山亭三首<lb/>
春日山亭飯青枝古樹隂親朋知老病田舍豈初心月<lb/>
白水泉瑩花多煙霧深酒邊防惡俗醉語費披尋<lb/>
<pb n="KR4d0230_WYG_003-10b"/>
人誰憐老子我自類癡兒愛草留荒徑疏泉入小池春<lb/>
風隨處是晴日與花宜好客能相貸擕鋤出短籬<lb/>
小圃依山入危亭隱磴斜林塘掃寒雨籬落卧疎花處<lb/>
士七松宅先生五柳家柴門何所待倚杖數昬鵶<lb/>
　　　舟次湖口追憶任明府<lb/>
重來又十年山水故凄然獨鴈仍為旅雙鳬已作仙濁<lb/>
流分蜀𣲖青色聚淮烟石上罾魚者猶言縣令賢<lb/>
</p>
<p>
</p>
  </div>
<div>
                <head>方舟集巻四</head>
    <p>
<pb n="KR4d0230_WYG_004-1a"/>
欽定四庫全書<lb/>
　方舟集巻四　　　　　　　宋　李石　撰<lb/>
　　七言律詩<lb/>
　　　長松奉寄鄭察院<lb/>
漢使西來雪瘴深龍蛇窟宅費披尋只知笻竹通中國<lb/>
何似長松種上林槐省銜杯䝉舊識楓庭躡履聽歸音<lb/>
昔人九折回車地笑我何由慰母心<lb/>
　　　木蘭<lb/>
<pb n="KR4d0230_WYG_004-1b"/>
大渡河邊瘴霧濃卭崍闗下木蘭紅得州自昔連江雨<lb/>
<hi>杜牧之得州最荒僻更值連江雨</hi>此地仍多出竅風<hi>沉黎多風云有風穴</hi>一笑萱<lb/>
花親念逺<hi>廨舍前後萱草甚盛</hi>三生藜杖子心同<hi>三藏擔母取經今㕔前藜其植</hi>
<hi>杖成樹</hi>莫縁險阻欺方寸忠信元來處處通<lb/>
　　　謝人恵新火<lb/>
六龍杲杲㸔推移也有分光蔀屋時作古逺知燧人氏<lb/>
至今猶説介之推扣門自此人皆有暗室從來我不欺<lb/>
冷竈無煙知㡬日憑誰乞米試晨炊<lb/>
<pb n="KR4d0230_WYG_004-2a"/>
　　　題捫參亭<lb/>
林盤谷轉走縈紆兩腋乗風上太虚塵世似將𤣥圃隔<lb/>
仙宫元在赤城居著鞭欲跨鸞凰去䑛鼎曽嫌鷄犬餘<lb/>
尺帚何當上霄漢夜捫星斗歩庭除<lb/>
　　　至喜亭<lb/>
歸路巴人處處逢巴人舟楫語音同雪霜寒谷殘年後<lb/>
雲雨陽臺昨夢空沙水清能延月白峽林香欲試春紅<lb/>
飯山雖瘦無竒語至喜亭中著醉翁<lb/>
<pb n="KR4d0230_WYG_004-2b"/>
　　　羽扇亭<lb/>
十里山光紺碧圍瘴煙收盡溢春暉黄紬睡美聞衙唱<lb/>
白羽風髙入指揮樓角片雲隨鴈去谿頭驟雨送龍歸<lb/>
君王若問安邊䇿苜蓿漫山戰馬肥<lb/>
　　　蠻王妻俗呼縣君來黎州錦領烏氊自跨馬而<lb/>
　　　至<lb/>
一自昭君向北遷花魂千載却南旋歌聲不動先含笑<lb/>
粉面無施任自然羞整雲鬟多戴笠欲呈錦袖漫開氊<lb/>
<pb n="KR4d0230_WYG_004-3a"/>
夜來大渡河邊過青蓋金羈穏上船<lb/>
　　　禱雪堋口廟<lb/>
岷峨皎皎玉千峰只欠平川一尺融土霧不成雲外霰<lb/>
江沙半雜夜來風針頭可惜丘中麥堋口來祈應上公<lb/>
飽死侏儒果何意連年調度戰聲中<lb/>
　　　雪<lb/>
羡他雪色一般同㸃綴蒼蒼滓太空白比蝦蟆終蝕月<lb/>
輕如蝴蝶亂隨風不容著跡無人處漫借餘光似我窮<lb/>
<pb n="KR4d0230_WYG_004-3b"/>
翠竹疎梅成佛地未嫌凍立此山中<lb/>
　　　又<lb/>
大地纎毫色色空寥天望極一鴻濛夜凝冷浸梅魂月<lb/>
朝拂輕回縞帶風身世宻移塵境外乾坤收入玉壺中<lb/>
虚堂瑞草瓊林合壓盡蓬萊第一峰<lb/>
　　　同王䕫州探梅<lb/>
莫因紅紫媚樓臺潔白光中處處栽香骨未應春雪妬<lb/>
素心偏向暖風開清樽妙賞今誰健曉角年光不用催<lb/>
<pb n="KR4d0230_WYG_004-4a"/>
别後西歸玉堂約詩筒只有月邊來<lb/>
　　　送牟堯文<lb/>
别久無辭道路難敝裘依舊據征鞍五湖我已遭風逆<lb/>
三逕君能犯雪寒下榻莫嫌烹瓠葉倚門正及頌椒盤<lb/>
一杯少味仍相送折得梅花帶笑㸔<lb/>
　　　一笑<lb/>
一笑真成亟負余可人懶散費招呼忘言摩詰元無病<lb/>
健倒盧仝不用扶野葛三飡莫予毒桃花㡬度約吾徒<lb/>
<pb n="KR4d0230_WYG_004-4b"/>
杜門人與春偷老風雨聲中長白鬚<lb/>
　　　送虞樞宻還朝<lb/>
一官齒髮老侵尋金馬當年博陸沉樽俎笑談人不見<lb/>
璣衡造化我無心曾瞻玉鼎三嵎近便覺朱門百仞深<lb/>
忍使王陽行九折囚山未敢廢南音<lb/>
　　　次韻賈文學見贈<lb/>
方舟不似逆風船船上燒香穏坐禪五鼓紞如隨鳥動<lb/>
一春老矣學蠶眠黄梅半熟雨不止白髪也應天見憐<lb/>
<pb n="KR4d0230_WYG_004-5a"/>
頼有比隣賈詩老醉中相對聳詩肩<lb/>
　　　和楊子土牛之什<lb/>
陌上花開又一春起來酒伴覔南鄰煙霞笑我雖成疾<lb/>
霜雪於君恐不仁柏葉殊思金馬舊栁枝偏向土牛新<lb/>
相忘已約形骸外老守先能堕醉巾<lb/>
　　　禮殿<lb/>
雨老苔荒墨色昏漢人兩序姓名存六經絲竹升堂後<lb/>
千古衣冠此地尊但使髙文無廢祀只今揚馬未招魂<lb/>
<pb n="KR4d0230_WYG_004-5b"/>
寥寥蜀學誰為倡東去江流注海門<lb/>
　　　送周行可<lb/>
國風惆悵黍離離只有周郎五字詩得見大巫今索矣<lb/>
可憐小子孰裁之心如廢井慿誰汲語到修門未可期<lb/>
此别更須留好句梅花窻外見相思<lb/>
　　　東湖感事二首<lb/>
桃李洲中别一春雪山肯為障紅塵鬼神半夜應憐我<lb/>
魑魅今朝不喜人煙雨晦明窓外眼風霜來去樹邊身<lb/>
<pb n="KR4d0230_WYG_004-6a"/>
細思只合歸耕好並舍何由笑我貧<lb/>
一官職檄冷秋氷盡日量書接夜燈老去髭鬚無可染<lb/>
秋來面目自生憎湖通堰尾聽泉激日出山尖見雪層<lb/>
結習未除江海客不忘回首夢觚稜<lb/>
　　　黄筌畫屏<lb/>
　　　　屏已失其左右二幅獨中一山水屏在耳石<lb/>
　　　　到官驗問所失月日申府葢紹興三十年三<lb/>
　　　　月二十九日府下兵馬司捕賊不獲<lb/>
<pb n="KR4d0230_WYG_004-6b"/>
阿筌千頃本胷中學道分明畫手同筆削來追麟獲後<lb/>
丹青為洗馬羣空登堂欲與修遺履穴户何由返大弓<lb/>
尚有滄溟垂素壁且防蠅誤汚屏風<lb/>
　　　逺去親側浩然歸心再用韻<lb/>
指㸃西來海上峰此間魑魅我能逢果何所補身先老<lb/>
豈不懐歸意已濃騏驥羣中憐短褐龍蛇窟裏倚長松<lb/>
一堂四相經行處洒掃雲烟覔舊蹤<lb/>
　　　彭門春日<lb/>
<pb n="KR4d0230_WYG_004-7a"/>
不似閒人立道傍豈將老眼眩韶光溝塍緑漲春容潤<lb/>
籬落紅披曉吹狂薄有生涯隨處是苦無心緒逐人忙<lb/>
西歸官路成遷次囬指江湖似故鄉<lb/>
　　　又送馬氏兄弟歸彭門<lb/>
山程趼足肯相從未厭﨑嶇易道東二馬僊風還舊觀<lb/>
六鼇香餌㸔新功北田夜誦披蓮蘂東閣春歸折桂叢<lb/>
努力錦衣雙拜手夀盃堂上雪髯翁<lb/>
　　　食枸杞貓頭筍<lb/>
<pb n="KR4d0230_WYG_004-7b"/>
一毛沼沚未宜輕甘脆提携慰客情仙狗吠林堪小摘<lb/>
乳貓蹲竹得春萌齒牙風露雖云美口腹朝昏只旋營<lb/>
尚獻一芹裨玉食天庖回首隔重城<lb/>
　　　再次韻計教授<lb/>
糟丘盡醉國人狂誰似東家禮義鄉萬巻短檠磨嵗月<lb/>
一生寒硯敵氷霜飯牛坐待扶桑白戰馬初歸塞草黄<lb/>
奏牘三千君未晚殿幃正要上書囊<lb/>
　　　春水<lb/>
<pb n="KR4d0230_WYG_004-8a"/>
倚杖河邊記水痕眼明喜見白鷗羣雨聲夜向九峰瀉<lb/>
江勢朝來三堰分窟宅蛟龍元自擅鄰家鷄犬要相聞<lb/>
我師一飽闗天意收拾晴風放宻雲<lb/>
　　　次韻李判官見贈<lb/>
鬚髯殘雪兀陳編煬者何由更避煙榮宦君方收晚嵗<lb/>
論交我亦得忘年佐州相與營杯水有路從今出甕天<lb/>
一日尚能千里駕此間老驥不須鞭<lb/>
　　　寄知來弟<lb/>
<pb n="KR4d0230_WYG_004-8b"/>
霏霏寒日隕清霜勃勃隂風出土囊尺木未階龍久蟄<lb/>
銜蘆不穏鴈斜行仕塗田舍成三已世態江湖合兩忘<lb/>
無術憂民縁底瘦一杯豆粥爇心香<lb/>
　　　市進馬寒甚<lb/>
邊雲寒色與愁濃酒味何由入頰紅眼㸔飛鳶來堕水<lb/>
心隨去騎欲追風親朋立望千山外笑語殊思一餉同<lb/>
問舍求田吾已决不於湖海較窮通<lb/>
　　　到沉黎舉家瞶氣上如聾者踰月乃愈醫人云<lb/>
<pb n="KR4d0230_WYG_004-9a"/>
　　　此瘴氣也<lb/>
儋史之孫病耳翁人佯謂我與真同蚊飛鬢外年時事<lb/>
鵲噪愁邊晚更空老去鹿皮終可隠聴如龍鼻反能聰<lb/>
昭文不鼓非無意勉為慈親奏凱風<lb/>
　　　天彭得解<lb/>
一第楓宸嵗月深槐花杯酒喜同斟真成冀北空羣馬<lb/>
便作雙南滿地金計上八人才子數筆端四海狀元心<lb/>
蜀天九萬㸔鵬運側耳潮頭駕㨗音<lb/>
<pb n="KR4d0230_WYG_004-9b"/>
　　　李新仲圭同遊醮壇歸以詩告别次韻<lb/>
别去名場歎滯留肯來空谷話清幽知君有約趨金馬<lb/>
笑我無心對白鷗千頃量陂能却老一編家學莫他求<lb/>
相將杖履題詩處跨鹿山頭記舊遊<lb/>
　　　苦胃不出二首<lb/>
𦕈小酲醲總見欺顛狂苦訴有誰知五音鸎自調歌舌<lb/>
百藥蜂能釀蜜脾世態只堪春睡美鬢絲偏與落花宜<lb/>
欲因耆舊尋鄉路投劾翻然恐未遲<lb/>
<pb n="KR4d0230_WYG_004-10a"/>
鳴禽百囀栁三眠牕户隂晴任雨煙芍藥櫻桃春殿後<lb/>
芎藭麥麴病爭先奉親滿眼欠一飽去國憂心今五年<lb/>
南北風塵江兩岸不妨明月釣魚船<lb/>
　　　邊州警報<lb/>
翠圍矗矗亂山稠蜑雨蠻烟凍不收赤白囊來逢此嵗<lb/>
青黄榖熟又深秋一官忍恥隨人後數口全生敢自謀<lb/>
蟣蝨有心空地上蒼生難答兩宫憂<lb/>
　　　謝處道貺墨用與徳醇韻<lb/>
<pb n="KR4d0230_WYG_004-10b"/>
十八公家四十圍凌烟勲業在臨池掌中烏玉勞分餉<lb/>
世上𤣥經只自知頗覺陳人空面目誰能閙處損心脾<lb/>
又須什襲牢藏苦共㸔河沙指後期<hi>處道惠蒲墨蒲膠易敗而此殊可喜</hi>
<hi>石本以書求墨得又不忍使東坡云非人磨墨墨磨人此可嗟嘆陳希夷送紙筆與張忠定忠定云驅我欲閙</hi>
<hi>處</hi>
　　　送蘇漢傑<lb/>
萬里來歸道路長兩年身寄水雲鄉僅餘文字縑緗富<lb/>
猶帶湖山草木香從此定應懸箔去卑之且説踏槐忙<lb/>
<pb n="KR4d0230_WYG_004-11a"/>
逢君客地成乖隔相送江干問草堂<lb/>
　　　送處道<lb/>
上馬挑書束破裘宦情薄處不宜秋二年拄笏山雖好<lb/>
十舍浣花江合流此處移文尋舊社尚因竒字憶方舟<lb/>
西川儻有東來鴈莫道曽無截鐙留<lb/>
　　　重陽<lb/>
得得浮家帝里遊西歸節物共南州羣鷗自得水空闊<lb/>
逺客肯因船滯留千頃白蘋風掠岸一年黄菊雨深秋<lb/>
<pb n="KR4d0230_WYG_004-11b"/>
醉名未忍成狂率任脱烏紗笑白頭<lb/>
　　　再用九日韻答何邵卿二首<lb/>
老蝶凌風作晚狂小春爭得媚寒鄉池邊團碧擎殘雨<lb/>
林末輕紅拒薄霜笑我何時書竹帛似君依舊踏槐黄<lb/>
相尋一醉能來否枉費公家壓酒囊<lb/>
習氣仍餘酒後狂十年坐斥醉中鄉讀書牕外千堆雪<lb/>
利劍床頭一匣霜收拾微吟追李杜研摩小楷逼蘇黄<lb/>
他文消遣隨兒輩頗笑翁癡作一囊<lb/>
<pb n="KR4d0230_WYG_004-12a"/>
　　　挽沈提刑<lb/>
金馬堂堂有陸沉斯人出處可重尋豸冠議論回天力<lb/>
繡節平反念母心一代師承無别𣲖百年朋舊託遺音<lb/>
便當佳傳磨蒼翠桐桂森然欲出林<lb/>
　　　挽何與時<lb/>
留滯周南隔要津尚餘家傳付堅珉才髙未覺儒冠誤<lb/>
句好仍傳樂府新諸子尚能頻屈指一門今有㡬朱輪<lb/>
吾鄉水鏡君應恨聳壑昂霄㑹有人<hi>公寓城西日恨未識李石也</hi>
<pb n="KR4d0230_WYG_004-12b"/>
　　　留别何十五<lb/>
修程雲水遶蒼茫馬上春風薜荔香此去雞豚思舊社<lb/>
且憑魚鴈到他鄉窮途偪仄風波惡客路消磨嵗月長<lb/>
别後空堦聞夜雨令人還憶水曹郎<lb/>
　　　九日與一飛諸友飲菊<lb/>
五年去國若為歡九日逢秋强自寛樹攪氷霜驚嵗晚<lb/>
山圍霧雨試朝寒不闗烏㡌隨風落只把紅萸對俗㸔<lb/>
惟有東湖無可遣一杯香泛落英餐<lb/>
<pb n="KR4d0230_WYG_004-13a"/>
　　　送王應祥<lb/>
進取雖狂我不狂跨鼇今日鄭公鄉未偕西蜀三年計<lb/>
來訪東湖九月霜桃李山城漫紅白橘橙峽路㸔青黄<lb/>
修門萬里逢嚴助剰剖琅玕出錦囊<lb/>
　　　次韻誼夫九日憶去嵗共遊東林<lb/>
菜飽無期嵗已侵髙談何處著幽深二年旅寄不堪説<lb/>
九日盟寒那復尋此地有時容醉玉寒花無數吐秋金<lb/>
與君豈是無詩句聞道西山似竹林<hi>夷叔醇臣約九日泛舟是日往集西</hi>
<pb n="KR4d0230_WYG_004-13b"/>
<hi>山</hi>
　　　展峰亭<lb/>
起來蛛網罥茅簷脱葉飛飛却倒粘十月風光成嫵媚<lb/>
一林霜氣自深嚴幽花已老何人摘村酒無多喜客添<lb/>
収拾江湖閒望眼展峰亭上數山尖<lb/>
　　　禱雨<lb/>
吾家何必自耕耘淮上新添戰馬羣聖水洑流天漢永<lb/>
顛風扇雪地爐焚但教東海無寃氣便可西郊放宻雲<lb/>
<pb n="KR4d0230_WYG_004-14a"/>
浪遣虵醫與龍鬭邈然天聽若無聞<lb/>
　　　次韻喜雨<lb/>
雲色垂軒潑墨深夜聞蕭瑟振枯林自憐一榻清凉意<lb/>
想見千畦饜飫心共道蘇天私此澤後來商旱更誰霖<lb/>
公歸還記田田葉坐㸔荷珠自勸斟<lb/>
　　　公實公衍伯仲相訪云木犀再花香橘新摘也<lb/>
　　　併以為恵且將以佳篇因次韻<lb/>
桂屏立壁杳難攀畫舫層層碧玉欄未覺香風披蘂晚<lb/>
<pb n="KR4d0230_WYG_004-14b"/>
向來白雪避花繁秋深犀子仍奔殿夜迥珠星得走盤<lb/>
二妙沓来成伯仲恨無瓊玖出毫端<lb/>
　　　石䝉恩召還以病留滯度嵗賦此詩道别呈諸<lb/>
　　　同官<lb/>
三馳旌聘合翻然萬里君恩荷記憐肯許老饕同守嵗<lb/>
且因春酒介新年風傳鷁首五湖浪雪漲蟇頥一脉泉<lb/>
他日堂中元祐脚只堪誦説學蘇仙<lb/>
　　　謝彭守送花<lb/>
<pb n="KR4d0230_WYG_004-15a"/>
别去名園走路塵啼粧猶浥露痕新且陪東閣諸侯客<lb/>
粗了西湖一半春試與清泉召魂魄已驚黄蠟損精神<lb/>
回頭却憶風流守金粉珊珊墮舞茵<lb/>
　　　古柏二首<lb/>
　　　　古柏原委具成都古今記趙次公詳其事於<lb/>
　　　　東坡詩注有妄庸人請於府恐壊屋欲去之<lb/>
　　　　石曰屋壊可修伐此柏不可復且祠廟古跡<lb/>
　　　　林木條禁甚明併舉東坡柏堂詩爭之得全<lb/>
<pb n="KR4d0230_WYG_004-15b"/>
驕榮落盡雪霜浮偃蹇空貽社櫟羞濡染東家雖借潤<lb/>
風烟西爽亦宜秋皮災已覺神明露心在猶懐剪伐憂<lb/>
鐵鏁何當絆龍脚夜深雷雨捲潭湫<hi>石欲作鐵索絆之以防風雨之暴未</hi>
<hi>果僅能累石作籠固其足</hi>
思人誰復念婆娑窟室崖隂未易磨四十圍間㸔溜雨<lb/>
三千年後數恒河不堪與世供狙杙尚許遺民占鳥窠<lb/>
從此便名夫子樹匡人斤斧奈予何<hi>監者王朝辯進士年八十餘矣學官</hi>
<hi>憫其老不忍易之</hi>
<pb n="KR4d0230_WYG_004-16a"/>
　　　秋月<lb/>
望崖相送欲凌虚未擬邊州作陋居法令牛毛紛可笑<lb/>
使君馬尾自能書白雲度嶺愁方寸黃瘴埋沙費掃除<lb/>
列㦸横琴果何擇一牕秋月竹踈踈<lb/>
　　　除夕<lb/>
又是投閒嵗欲除閒中因得著工夫園林香雪梅先透<lb/>
庭院清風竹自呼未厭夜寒燒榾柮已貪曉色進屠蘇<lb/>
巧名尚喜新年在碌碌人應笑阿奴<lb/>
<pb n="KR4d0230_WYG_004-16b"/>
　　　陪韓守劉村㸔牡丹<lb/>
洛陽舊譜隔芳園姚魏尋香作返魂端為名花肯迂路<lb/>
定知春色落深村日中半醉如含恨雨後幽姿未忍言<lb/>
上苑分明有餘地野芹何獨遡金門<lb/>
　　　用之相訪忽憶漢孫不得一脉以死用前韻<lb/>
　　　　漢孫禱羅漢而生故以僧目之畫孔明像事<lb/>
　　　　之目為卧龍公柱上作鳯山堂大字有古意<lb/>
　　　　垂盡之語云五六醫人何得無一藥可漢孫<lb/>
<pb n="KR4d0230_WYG_004-17a"/>
　　　　之疾乎猶意用之一臨也<lb/>
叩門剥啄涕霑襟忽憶僧孫病骨侵壁上卧龍香線斷<lb/>
柱間題鳯墨痕深倉皇不瞑思君眼輾轉猶希住世心<lb/>
真意自天渠信否贈篇聊當閣中箴<lb/>
　　　到䕫門呈王待制<lb/>
手挈東風上水闗鳯書迎日㸔新班五湖家世烏衣巷<lb/>
三峽樓臺赤甲山畫㦸門開春晝永卧龍帳穏海波閒<lb/>
安危大計須公等天定應知即賜環<lb/>
</p>
<p>
</p>
  </div>
<div>
                <head>方舟集卷五</head>
    <p>
<pb n="KR4d0230_WYG_005-1a"/>
欽定四庫全書<lb/>
　方舟集卷五　　　　　　　宋　李石　撰<lb/>
　五言絶句<lb/>
　　　題師永錫知縣畫老竹枯木二首<lb/>
霜雪倚巖樹霧雲秋水槎且須髙著眼上有曇鉢花<lb/>
水墨三十年一枝更一節工夫不爭多儘立庭下雪<lb/>
　　　題李都畫枯木<lb/>
毫端㸔運斤筆老木亦老莫畫春風枝秋來厭枯槁<lb/>
<pb n="KR4d0230_WYG_005-1b"/>
　　　次韻趙榮州題蘆鴈畫<lb/>
畢弋横前路江湖寄此身平沙下雙鴈不見問津人<lb/>
　　　水仙花二首<lb/>
碧雲玉搔頭對景山月皎霜静在更深風香我先曉<lb/>
肌膚剪秋水垂雲出龍宫我意得子珮笑許無言中<lb/>
　　　叱馭橋<lb/>
鸞鳳飛縁壁虹蜺下飲溪一家蠻瘴裏九折夕陽西<lb/>
　　　謁武侯廟<lb/>
<pb n="KR4d0230_WYG_005-2a"/>
此地蛟龍伏中原虵豕多借君白羽扇萬馬飲黄河<lb/>
　　　蠟梅二首<lb/>
黄昏澹烟晴風健香骨透煉金呈赤心山月惜孤瘦<lb/>
莫學卧鬢花嬌黄媚粉額仙官道家粧静處立標格<lb/>
　　　鷄鳴關<lb/>
關路入雲平泥塗自送迎書生無馬癖客子效鷄鳴<lb/>
　　　次韻張當進題神君廟<lb/>
桂檝方東泛荷衣已出塵曲江尋相業猶是姓張人<lb/>
<pb n="KR4d0230_WYG_005-2b"/>
　　　子夜春歌二絶<lb/>
新挑錦字書倒指嵗月逺愁眉要深黛燈花巳堪剪<lb/>
瘦玉薄薄衫暈燈和月冷獨夜不禁春梨花碎簾影<lb/>
　　　題蘇氏巽風閣<hi>蘇楠作閣乞名李石以巽風名勉以不忘東來之意</hi>
巽風起東南大地萬物小呉門共延矚匹練横江表<lb/>
　　　扇子詩<lb/>
雨挹春紅淺風酣晚蘂稠㸔花不著意何事亦闗愁<lb/>
斯文悔少作自謂老更工不是舍人様合住此山中<lb/>
<pb n="KR4d0230_WYG_005-3a"/>
芳草逓春風三山立桂叢栁條隨駕緑花蘂上林紅<lb/>
釧動香飄麝簮低鬢拂鵶休遮笑裏面用比庭前花<lb/>
火老不知秋螢飛風露下和月立梧桐幽人宜獨夜<lb/>
竹影月來去荷香風送迎南窗枕書卧醉眼㸔山横<lb/>
水浸菩提坐風傳戒定香藕根金鎖骨花面玉毫光<lb/>
月下九九仙雲間七七泉喚起吹簫子跨鶴飛上天<lb/>
積雨莓苔色秋風松桂林莫隨蓬鬢改黄落見真心<lb/>
海濶千江輳風翻大浪隨六鼇元未足不是下鈎遲<lb/>
<pb n="KR4d0230_WYG_005-3b"/>
薫蒸香積厨精鑿午齋飰飰後且放參林下香一瓣<lb/>
黑風吹海立雲水𣺌三韓蓑笠漁舟裏無心下釣竿<lb/>
江海翺翔地舟行岸自移無心波浪裏鷗鳥不須疑<lb/>
引手折纎枝月邊簮玉兒好與一杯酒酒香知是誰<lb/>
衆水秋風勁羣鷗白雪和只宜閒坐釣湖海老烟蓑<lb/>
風雨樓上笛燒春寛作程眉峯須小蹙梅子彈丸青<lb/>
露冷蘂珠珮五湖雲水深一枝春好在先寄月邊心<lb/>
　　　秋月二首<lb/>
<pb n="KR4d0230_WYG_005-4a"/>
夜榻近虗簷獨卧玉蟾冷梧桐氣先奪端不礙清影<lb/>
江草半黄落江雨催授衣衣中有斷線客子秋念歸<lb/>
　　　感事<lb/>
一水遮金騎諸州辦甲衣書生投筆硯隨口説兵機<lb/>
老大年光廹纎花又一春鵲占風外嵗難唱雨中晨<lb/>
一徑清如掃柴門霽影多苔莓因鶴啄非是客經過<lb/>
三起復三眠吹花漲雨烟浮萍増采色輕壓緑池蓮<lb/>
苔掃彌旬雨花開數日晴蝶輕矜鬼翅鸎巧學僮聲<lb/>
<pb n="KR4d0230_WYG_005-4b"/>
綴綴復翹翹金絲並玉條<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿與楊栁結託上青霄<lb/>
踏碓村舂急繰車並舍忙雀桃紅綴吻鸎粟碧成嚢<lb/>
茶宼征商急偷生蔽緑林江湖自有備盗賊豈初心<lb/>
近日江西將常兵已駭聞不知蜂蠆陳敢抗虎貔軍<lb/>
請借三分勢仍分七路兵是兒雖乳臭莫近吕䝉營<lb/>
　　六言絶句<lb/>
　　　扇子詩<lb/>
節節荷風驛置疎疎竹雨龍慳欹枕幾聲鼔吹捲簾數<lb/>
<pb n="KR4d0230_WYG_005-5a"/>
筆湖山<lb/>
月樹吾人傾葢風蟬老子聞韶喚起江湖春夢幾番鼓<lb/>
角秋潮<lb/>
眼界琉璃鳥度腹中沆瀣蟬清猗蘭羲獻父子瘦竹夷<lb/>
齊弟兄<lb/>
冷著松聲似雨凍教井水成氷猛火燒天燒地清凉谷<lb/>
裏閒僧<lb/>
晴日淺深著栁暖風髙下吹花醉裏蝴蝶作夢醒後狂<lb/>
<pb n="KR4d0230_WYG_005-5b"/>
蜂報衙<lb/>
今古一場夢囈乾坤六博呼盧醉裏猩禽著屐醒後驪<lb/>
龍憶珠<lb/>
修竿其釣莫釣短艇似漁非漁欸乃一聲山水杏林夫<lb/>
子琴書<lb/>
蜂蜜新房日課燕泥舊壘年勞睡起香爐圓覺醉中山<lb/>
芋離騷<lb/>
蘄竹皮膚事業齊紈手腕工夫跳出二乘火宅直饒一<lb/>
<pb n="KR4d0230_WYG_005-6a"/>
段氷壺<lb/>
猛火横秋如爍銀河冷浸月脚三更獨立梧桐不恨夜<lb/>
涼衫薄<lb/>
東海夜潮舂枕西湖曉雪窺窗香佩幽蘭開國褐衣明<lb/>
月迷邦<lb/>
鷄蟲日得日失鵬鷃風髙風低天道先㸔隂隲人心何<lb/>
忍自欺<lb/>
月波半浸楊栁榖雨初勻牡丹夜酒只堪歡酌春羅不<lb/>
<pb n="KR4d0230_WYG_005-6b"/>
耐輕寒<lb/>
師資為學之規朋友為學之勸説與潤屋千金何似傳<lb/>
家萬卷<lb/>
錦煖海棠欲睡絮濃楊栁初眠蝶老鬭髙屢舞鸎雛學<lb/>
語如絃<lb/>
冷熱衰盾之日清和夷恵之風天運自有常度世態人<lb/>
情不同<lb/>
顔子見善則遷子路有過則改懶則鮎魚上竿勤則大<lb/>
<pb n="KR4d0230_WYG_005-7a"/>
鵬跨海<lb/>
茶交君子之淡酒飲聖人之清醉為天下大老睡則吾<lb/>
輩神兵<lb/>
負笈無他竒貨筆端有力躬耕僰道頗思山谷蘭陵一<lb/>
變荀卿<hi>舍妷叙州守學</hi>
葉葉深雲湛碧花花晴日摇紅當是身薫成種不干秋<lb/>
水香風<lb/>
栢樹庭前度夏荷花池上經秋若問西來拄杖何如南<lb/>
<pb n="KR4d0230_WYG_005-7b"/>
去輕舟<hi>僧扇</hi>
風輕匝破世界山僧如如自在箇中純白團圎洞然法<lb/>
香水海<lb/>
隱几今昔兩箇卧床左右一邊正要脚根著地莫教火<lb/>
焰燒天<lb/>
涪上拾遺今日泉聲一炷青雲㑹道傷春傷别世間惟<lb/>
有司勲<hi>杜謙夫扇</hi>
春煖錦棠覆徑夏凉紅藕盈池九蘂東籬綻菊一花南<lb/>
<pb n="KR4d0230_WYG_005-8a"/>
岸梅枝<lb/>
功徳海中遊戯菩提樹下清凉只有登山一醉嘯聲分<lb/>
付孫郎<hi>孫令扇</hi>
竹影千林一族此中孝子門家釋老曽經抱送詩書便<lb/>
是生涯<hi>陳恩孫扇</hi>
三召三逐去之老眼已不識路偶然得箇漁家此是桃<lb/>
溪西渡<lb/>
先睡也須先覺多文也須多學如此没量大人不知可<lb/>
<pb n="KR4d0230_WYG_005-8b"/>
畏可藐<lb/>
達摩一字無法惠子五車著書透關九重見虎離鈎三<lb/>
寸求魚<lb/>
　　七言絶句<lb/>
　　　黎㕔相並栽栢生意可喜<lb/>
一級寒堦不盡登齊腰立雪我何能庭前栢樹君知否<lb/>
便是西來兩代僧<lb/>
　　　眉州郡圃種穉栢三千<lb/>
<pb n="KR4d0230_WYG_005-9a"/>
三千穉翠遶池亭他日摩挲考嵗星為語邦人須耐久<lb/>
春紅何必似冬青<lb/>
　　　彭州送花<lb/>
市上芳菲小洛陽誰家細馬走紅粧名花未恨東風老<lb/>
只恨先生兩鬢霜<lb/>
　　　諸友惜别夜坐徳行堂飲茶<lb/>
一舟海角到天涯春信江南梅欲花莫道别時無酒語<lb/>
與君剪燭夜烹茶<lb/>
<pb n="KR4d0230_WYG_005-9b"/>
　　　東湖探梅<lb/>
短短青蒲淺淺沙春風不隔水仙家一枝未報江南信<lb/>
旋琢湖氷㸔雪花<lb/>
　　　軟條蠟梅<lb/>
南衙柔軟北縈紆霜碧霜青各立株但得東皇均一笑<lb/>
黄梅吹蠟白吹酥<lb/>
　　　蠟梅<lb/>
霜林作纈菊成衣只道花多縁葉稀辛苦為他成蜜後<lb/>
<pb n="KR4d0230_WYG_005-10a"/>
蠟蜂猶是趂花飛<lb/>
一株坐斷寳花臺氷雪光中眼倦開無事暗香浮鼻觀<lb/>
思量也自識花來<lb/>
　　　題馬仲友畵花下猫二首<lb/>
花相春歸畵錦仙輕雲羃羃䕶花天莫燒髙燭三更月<lb/>
自有真香一炷烟<lb/>
黄鷅鶹鳴處處聞花開時候度重門啄花莫啄枝頭錦<lb/>
留與東皇覆酒罇<lb/>
<pb n="KR4d0230_WYG_005-10b"/>
　　　别金顔老<lb/>
涪州一别十年彊君自游行幾退藏好是金顔無佛處<lb/>
却來鐵面坐禪牀<lb/>
笑傲叢林落托仙閒心不縛十方禪野狐豈是藏身處<lb/>
水牯真成豁鼻穿<lb/>
　　　謝夏彦博知縣惠落鴈木并紫筍茶緑菜二首<lb/>
紫筍先期火未鑽緑芹猶及薦春盤江湖别後渾忘味<lb/>
忍把南烹累長官<lb/>
<pb n="KR4d0230_WYG_005-11a"/>
入用定知材見伐不鳴仍以鴈遭烹漆園二物都疑著<lb/>
老去從軍得細評<lb/>
　　　趙權可許惠笻竹山峰佳者用前韻戯之<lb/>
使君未怕牧蠻官游戯邊藩不作難龍竹風霆驚物化<lb/>
鼇山贔屭照人寒<lb/>
　　　史宰北湫禱雨<lb/>
龍卧西山䕶宻隂肯來北洞禮觀音便分楊栁軍持水<lb/>
與作商巖旱嵗霖<lb/>
<pb n="KR4d0230_WYG_005-11b"/>
　　　贈釣車道人<lb/>
鐵彈牽絲響釣輪魚竿妙與易通神莫將瓦卜欺天眼<lb/>
誤㸔凡夫作道人<lb/>
　　　釣車道人逺來再以前韻贈之<lb/>
泥行草屩自扶輪來上平岡問谷神要識方舟老博士<lb/>
盧敖元是避秦人<lb/>
　　　紅梅閣二首<lb/>
天上佳人雲縷衣暗傳春恨入新詩樓頭玉笛闗情緒<lb/>
<pb n="KR4d0230_WYG_005-12a"/>
不念殘香結子時<lb/>
試來紅閣覔飛仙花落花開不記年未問庭前幾枯樹<lb/>
已將身世等桑田<lb/>
　　　梅花<lb/>
零落孤根玉雪團天孫剪月試天寒凡間諱白驕紅紫<lb/>
却把梅花作杏㸔<lb/>
　　　題薛公肅問梅圖<lb/>
湖風吹衣笻九節瘦如梅花骨欲折詩魂别後誰與招<lb/>
<pb n="KR4d0230_WYG_005-12b"/>
獨立西湖樹邊月<lb/>
　　　採桑<lb/>
籠鈎在手茜裙襦蠶老風暄日欲晡我是采桑菩薩女<lb/>
不煩下擔捋髭鬚<lb/>
　　　寒食<lb/>
街頭春栁弄疎柔閉户何曽一醉謀只道將家對寒食<lb/>
三千風雨隔松楸<lb/>
　　　荷花<lb/>
<pb n="KR4d0230_WYG_005-13a"/>
優曇寳樹作香林佛面輝光紫磨金峯頂蓮花髙十丈<lb/>
便敷妙座出花心<lb/>
　　　感事<lb/>
輕衫輕騎雪邊州不是書生戰不侯卧枕太阿龍夜吼<lb/>
夢隨氷凍截河流<lb/>
指謂名場結浄縁修行隨處䕶龍天只今挽下銀河水<lb/>
已汚緇塵四十年<lb/>
　　　大雨水憂三堰决壊且念吾挺之在病無與共<lb/>
<pb n="KR4d0230_WYG_005-13b"/>
　　　此憂者因走筆為問四首<lb/>
秋夏之交天雨水水來不少熱更多火光焰焰毒人肺<lb/>
不惜一濕傾天河<lb/>
滛雨不止已及月扊扅供爨無宿烟池蛙齊聲振鼓吹<lb/>
苔蘚一色堆金錢<lb/>
人道西山有龍穴雷霆動江二水深龍仙且莫壊我堰<lb/>
我堰一决人陸沉<lb/>
君今已作十日病我去頗覺三秋遲俸錢不來水破竈<lb/>
<pb n="KR4d0230_WYG_005-14a"/>
君自不飽我忍飢<lb/>
　　　墨池<lb/>
寂寞遺風草𤣥客載酒重來尋舊宅千年公議闃無人<lb/>
往往更嘲池水白<lb/>
　　　北田梅<lb/>
亂挿繁花霽影中忍教雪片掃狂風從今凖擬青梅子<lb/>
雨㸃梅尖醉頰紅<lb/>
　　　永兄作靈照寺墨梅兩紙殊佳仍書二絶其上<lb/>
<pb n="KR4d0230_WYG_005-14b"/>
　　　以為餉次韻謝之<lb/>
荒畦草棘暗霜秋菜飽無期那不愁去去携籃問靈照<lb/>
此間熟處要經由<lb/>
不干老眼眩生花自是詩人醉墨斜從此絳州烟水窟<lb/>
竹籬茅舍子真家<lb/>
　　　竹間讀書<lb/>
携書携酒秋竹根拂石讀書横酒罇只有梅花如我醉<lb/>
一枝和雪亞前村<lb/>
<pb n="KR4d0230_WYG_005-15a"/>
　　　鄧通城<lb/>
相公舊築與雲平千載氈裘尚震驚多少金錢滿天下<lb/>
不知更有鄧通城<hi>史記賜鄧通嚴道銅山得專自鑄錢城在黎雅之間銅山在黎</hi>
　　　題羅漢院畵像<lb/>
一任猜嫌極口憎布衫裹鐡面生棱何如乞與袈裟著<lb/>
畵作西山十七僧<lb/>
　　　贈龎玠術者<lb/>
難易如何是祖風却將性命問龎公向來一口西江水<lb/>
<pb n="KR4d0230_WYG_005-15b"/>
因甚談天不落空<lb/>
　　　悟仙庵<lb/>
擔頭活計任推移前世生身後世知瀝血山中留語句<lb/>
至今橛上繫驢兒<lb/>
　　　羅真人祠詩二首<lb/>
老木深龕閲嵗年我來何處覔飛仙葉邊蟬翳此其地<lb/>
根底龍蟠合上天<lb/>
龍舟萬騎入川來天上鮫綃水府開便與真妃充土物<lb/>
<pb n="KR4d0230_WYG_005-16a"/>
凌波香襪不須裁<hi>羅江舊為萬安明皇惡賊姓改焉意其以羅真人之故如羅村羅山羅公</hi>
<hi>亭皆縣誌所載其曰以二水相蹙成紋鄙俗甚矣</hi>
　　　再以韵謝呉美仲和篇茶罇之貺<lb/>
東屯花惱只顛狂五栁門前翠著行更遣大瓢來斷送<lb/>
忍教醒醉問漁郎<lb/>
　　　題草堂<lb/>
百花潭上轉踈松金碧彫殘古寺空只有草堂人不見<lb/>
淡烟暗日馬嘶風<lb/>
<pb n="KR4d0230_WYG_005-16b"/>
　　　白鹿得萱花<lb/>
白鹿山頭一望平歸來衣袂作風馨庭萱巖桂方争秀<lb/>
總入觀音净水瓶<lb/>
　　　潄玉軒為邑之佳處頃春祝寺僧少葺之重來<lb/>
　　　則眼界増眀矣因拉王和叟劉曼卿相與碎建<lb/>
　　　茗瀹之泉上石作觀音像通悟禪師手琢亦甚<lb/>
　　　靈異賦三絶<lb/>
毒露炎炎海瘴浮一軒誰與聒清秋雨花天上清凉手<lb/>
<pb n="KR4d0230_WYG_005-17a"/>
挽取銀河作玉流<lb/>
泉上觀音駕海潮白芙蕖裏碧雲飄便當踏月隨天歩<lb/>
環珮無風自動摇<lb/>
知是禪師琢玉工玉聲猶作水玲瓏琢成大士笑無語<lb/>
只在聲聞一悟中<lb/>
　　　堅老師相訪誦法華經如流<lb/>
八十童顛抹霜雪琉璃碧眼蓮華舌不將象歩蹵驢騾<lb/>
坐與如來過小刼<lb/>
<pb n="KR4d0230_WYG_005-17b"/>
　　　道衛甥送酒<lb/>
親旁未敢酌貪泉白髮風燈喜懼年渠輩相誇玉蘂珮<lb/>
我貧正欠杖頭錢<lb/>
　　　謝浩然以夢告且賦詩見贈次韻復之二首<lb/>
步遶西湖九里松歸來詩句有新工舊游開眼誰同夢<lb/>
又欲携君過浙東<lb/>
縛草徒然未若賢絶韋老矣定誰傳舞雩著我三千子<lb/>
華表須居五百年<lb/>
<pb n="KR4d0230_WYG_005-18a"/>
　　　謝浩然嘗為余作異夢余再被召浩然有詩次<lb/>
　　　韻復之二首<lb/>
舟檝風濤檜與松一堂白髮幾篙工江湖萬里吴天迥<lb/>
正在巴陵日本東<lb/>
巖棲誰似昔人賢好夢通靈莫浪傳號召我今成再往<lb/>
飛鳴君已及三年<lb/>
　　　石過青渠壁間有何人者詩欲梓潼神君戒殺<lb/>
　　　以從佛神君初以孝亷舉豈自汚於一飲一食<lb/>
<pb n="KR4d0230_WYG_005-18b"/>
　　　之間為哉后稷肇祀庶無罪悔以迄于今試以<lb/>
　　　此語為解嘲并賦小詩呈時發縣大夫一笑<lb/>
香茗麄蔬肯破慳相公日食萬羊山夫君何厚神何薄<lb/>
自取懸鶉一水間<lb/>
　　　武侯祠<lb/>
風弄波濤鼓角喧蜀江猶有陣圖存綸巾羽扇人何在<lb/>
眼㸔羣兒戯棘門<lb/>
　　　示郡南二孫<lb/>
<pb n="KR4d0230_WYG_005-19a"/>
虞初祕府六百本老子柱下五千言吾家道學天生種<lb/>
端有斯文示子孫<lb/>
　　　立春<lb/>
羣兒綵勝競芳菲我向新年補舊衣五十九年蘧伯玉<lb/>
不知誰是更誰非<lb/>
青菜青絲白玉盤西湖回首憶臨安竹籬茅舍逄春日<lb/>
樂得梅花帶雪㸔<lb/>
　　　瞿唐峽<lb/>
<pb n="KR4d0230_WYG_005-19b"/>
我行江南上峽來繫舟夜泊雲雨臺行到西川一萬里<lb/>
杜鵑聲急桃花開<lb/>
　　　試嚴志行筆<lb/>
龍跳虎卧王右軍蠶頭隼尾始逼真不恨臣無二人法<lb/>
但恨二人不似臣<lb/>
　　　題昇仙穚<lb/>
茂陵讀賦喜虗無不是題橋便丈夫漫説歸鄉誇駟馬<lb/>
也曽滌噐對當壚<lb/>
<pb n="KR4d0230_WYG_005-20a"/>
　　　題海棠二首<lb/>
百鳥啼春樹樹紅輕舟掠岸往來風江南江北花多少<lb/>
都在先生酒盞中<lb/>
林光皎皎弄青枝頗怪東風解凍遲一夜前溪流雪汁<lb/>
餘花别岸不須吹<lb/>
　　　謝王公才惠資陽梨二首<lb/>
老火丹田熱欲吹不妨氷雪重提携金多不用千頭橘<lb/>
刀割無嫌三藏梨<lb/>
<pb n="KR4d0230_WYG_005-20b"/>
滿盤氷玉豈虗投落筆瓊琚未易酬欲寫霜柑三百顆<lb/>
更尋火棗八千秋<lb/>
　　　公夀送蒲萄以酒荅之二首<lb/>
老眼黄昏眩著花鼻頭白晝夢南華一杯世味蒲萄熟<lb/>
薄薄分明勝煮茶<lb/>
一宿逡廵為酒忙暗泉傾乳聴糟牀南隣無物酬佳伴<lb/>
依舊巖花釀蜜香<lb/>
　　　小孤廟<lb/>
<pb n="KR4d0230_WYG_005-21a"/>
喚作孤姑恐未訛寄名櫟社不争多但云龍女來行水<lb/>
免使牛郎暗渡河<hi>楚地牽牛分野解彭郎之嘲云</hi>
　　　彭州上元二首<lb/>
蜀川東抱戰聲流元夕來監舍畔州莫把華燈照人淚<lb/>
只堪掩面替民愁<lb/>
河漢無塵碧玉傾萬枝燈裏仰天庭吾皇慈儉如堯舜<lb/>
應有天邊退舍星<lb/>
　　　夜讀韓子蒼文二首<lb/>
<pb n="KR4d0230_WYG_005-21b"/>
四海文章六一仙江西名派蜀人傳從今元祐無多子<lb/>
虎豹狐狸各斐然<lb/>
二河忠義雪山重元祐何由見古風一月羣星雖晚出<lb/>
斯人尚可殿諸公<lb/>
　　　聴水琴<lb/>
本自無絃奏凱風水流空洞作丁東虀鹽老向伊耆氏<lb/>
何必聞韶肉味中<lb/>
　　　周公帽<lb/>
<pb n="KR4d0230_WYG_005-22a"/>
　　　　周公山山頂雲合則必雨土人云周公帽<lb/>
山頭戴帽周公雨巖下生衣傅説霖莫道蠻州無此様<lb/>
可憐老我十分心<lb/>
　　　次韻孫翊尉<lb/>
口頭截斷不須工誰信春秋是國風筆下均調成一氣<lb/>
東屯喚起杜陵翁<lb/>
芻狗分明迹已陳鑿開七竅是天真低枝斥鷃從渠笑<lb/>
深水蛟龍得自神<lb/>
<pb n="KR4d0230_WYG_005-22b"/>
子佩青青得玉工先生老矣舞雩風仙官便擬輕藜藿<lb/>
我欲求為田舍翁<lb/>
　　　頌古塔祖勝二首<lb/>
蘆花岸下蓼灘頭上得鈎時便上鈎一曲漁歌川棹撥<lb/>
五湖烟水月輪秋<lb/>
天津橋上弄猢猻女子從來不出門却被㒺明穿鼻孔<lb/>
鬢邊香撼玉梅䰟<lb/>
　　　楊尉三和篇補其二以為答不敢虚盛意<lb/>
<pb n="KR4d0230_WYG_005-23a"/>
前時赤旱要刑鵝今日平田漲緑波不特蛟龍偏得意<lb/>
可知蚯蚓亦能歌<lb/>
湖亭飲酒對新鵝金錯杯中卷白波村鼓鼕鼕更堪憶<lb/>
畫船照水採菱歌<lb/>
　　　栽橘<lb/>
封君培壅百年心准擬霜秋色更深辦取數錢収一掬<lb/>
此奴隨處即成林<lb/>
　　　香橘二首<lb/>
<pb n="KR4d0230_WYG_005-23b"/>
霜餘裊裊擷秋芳露洗娟娟百寳光齒冷欲餐瓊樹玉<lb/>
手温誰握洞庭香<lb/>
千林獨覺一林芳穠碧攙先送曉光魯酒未妨杯雪冷<lb/>
麝蘭半雜袖風香<lb/>
　　　扇子詩<lb/>
無適無莫羲皇人不憂不懼擊壤民只有太平容易事<lb/>
更於何處費精神<lb/>
鼻端栩栩師南華脚歩落落邱東家一春多病守牕户<lb/>
<pb n="KR4d0230_WYG_005-24a"/>
仰㸔蛛網粘楊花<lb/>
吐火生熱風生凉自家富貴他人忙不為求蛇熏老䑕<lb/>
翻成打鴨驚鴛鴦<lb/>
楊栁飛時春睡濃老夫無力㸔春紅一杯徑盡卧禪榻<lb/>
髙下任意吹花風<lb/>
梅裏尋酸却得香舌根未舉鼻先嘗筭來大似輸他眼<lb/>
老去猶堪玩雪霜<lb/>
春江拍拍浴鵞兒一夜潮生水漸肥畵舫正將桃葉渡<lb/>
<pb n="KR4d0230_WYG_005-24b"/>
彩橋隨處栁花飛<lb/>
栁間坐鍜嵇叔夜過眼餘子何人哉卿亦安用識我輩<lb/>
所見所聞無去來<lb/>
也不悲噫也不歌只將恬淡養天和團蒲徙倚誰呼覺<lb/>
夢裏分眀被佛呵<lb/>
黄葉鳴林捲地風一天秋色鴈横空風狂吹作欹斜字<lb/>
似我遥書咄咄中<lb/>
機鋒相拄不争多父舞三臺子唱歌若問一時同啐啄<lb/>
<pb n="KR4d0230_WYG_005-25a"/>
菩提般若六波羅<lb/>
一卷赤松橋上老三杯玉案甕中仙騎驢出去知何日<lb/>
跨鶴歸來得幾年<lb/>
拈花示病元來怕遇酒逃禪却未真三古絶編徒自聖<lb/>
二王書法恐非臣<lb/>
世態一日添一病好書百過消百憂羲皇已上自可樂<lb/>
季孟之間何足求<lb/>
清凉谷裏苾蒭僧猛火叢中續佛燈車馬鹿羊隨大小<lb/>
<pb n="KR4d0230_WYG_005-25b"/>
不知何處是三乗<lb/>
蝶兒也解宿香叢蜂子尤能醉蜜紅幻景掃除餘結習<lb/>
自携茗椀潄花風<lb/>
無心已作不鳴鴈恃氣多慚反走鷄大道三杯仙落托<lb/>
隨齋一鉢佛菩提<lb/>
鼻中出入一毫端不論春温與夏寒十二時間無别法<lb/>
只將心事轉天盤<hi>王刻漏扇</hi>
香積盂中玉粒圓自然肥佛勝癯仙萬金有藥元非病<lb/>
<pb n="KR4d0230_WYG_005-26a"/>
一笑拈花却是禪<lb/>
桃花流水神仙地枯木寒巖自在春錯上磨成白玉質<lb/>
礦中仍現紫金身<lb/>
君子軍中萬户侯文章經史總兼収却將我輩毛錐子<lb/>
奪取將軍丈二矛<lb/>
春來誰不看花忙裓上仙風散佛香人面何如花面好<lb/>
贈君一㸃下禪床<lb/>
夜凉紅藕六銖衣露滴銀床樹影稀醉把玉簫風鬢亂<lb/>
<pb n="KR4d0230_WYG_005-26b"/>
乗鸞初自月歸來<lb/>
白團扇子合歡裁出水菱花鏡面開好是緱山明月夜<lb/>
大家騎鳯上天來<lb/>
神農醫王七十毒金粟如來四百病未如一卷混沌書<lb/>
淡飯麤羮學清净<hi>醫扇</hi>
芒鞋踏破江頭路日渴檀心猶未吐渾教開盡不成梅<lb/>
定應化作相思樹<lb/>
小小愚民豈易欺士夫妄論似相知業書若上天盤秤<lb/>
<pb n="KR4d0230_WYG_005-27a"/>
當用崑崙作秤鎚<lb/>
衆妙香中出佛身小兒造化不能嗔要知白塔降魔手<lb/>
黑鬼元來怕黒神<hi>白塔老賣黒神丸扇</hi>
戰葉初収雨㸃稀入簾花影碎晴暉莫留一物遮人眼<lb/>
展出青天放鶴飛<lb/>
山隂五月雪芬芳猛火叢中雪放光比似瑞花成六出<lb/>
夜深更與佛燒香<hi>薝蔔花扇</hi>
子美來投蜀錦坊蜀人滿口説文章卿雲已後成機杼<lb/>
<pb n="KR4d0230_WYG_005-27b"/>
不是無才賦海棠<lb/>
八尺藤床六月天林間風露飽鳴蟬手揮如意葛巾墮<lb/>
誰誦黄庭驚晝眠<lb/>
海鳥已飛空自苦池魚雖美可長欺白君鬚髮知多少<lb/>
是我山齋睡熟時<lb/>
白團扇子白紗衣怕見螢光作火吹屈指西風明日是<lb/>
㑹將束緼乞憐時<lb/>
一葉梧桐一片雲秋風江上日紛紛鵶來鵶去吾何預<lb/>
<pb n="KR4d0230_WYG_005-28a"/>
不向聲塵著意聞<lb/>
峽圍碧玉裹青天棧道凌虗迸出泉只有好山須强勉<lb/>
為渠開眼冒風烟<lb/>
止息未論山水音有絃無絃只此琴一杯山芋午茶罷<lb/>
膝上南風慈母心<hi>琴</hi>
蚤來晚去海波生蠻觸封疆不足争䄂手更須饒一著<lb/>
也知豎子要横行<hi>棋</hi>
硬黄細字不足橅積習水墨閒工夫膝上無心學李衛<lb/>
<pb n="KR4d0230_WYG_005-28b"/>
腕頭有訣付善奴<hi>書</hi>
十日五日愁良工白團扇子月面同一螺黛墨洞房手<lb/>
為君小筆開眉峯<hi>畵</hi>
野色橋邊緑草新小園勝絶可尋春花間蠟屐蜂隨步<lb/>
竹外題詩月傍人<lb/>
露葉涓涓泣素秋旗亭罇酒解忘憂别來頻寄加餐字<lb/>
莫遣新詩學四愁<lb/>
畜樊利口鸎成母張艾虗心雉作媒耐冷强書秋後扇<lb/>
<pb n="KR4d0230_WYG_005-29a"/>
餘醒更罰醉中杯<lb/>
六月三伏猛火燃卧龍無雨口生烟蜩蟬何事得美䕃<lb/>
聒聒不上髙樹顛<lb/>
秋扇秋風不怕寒喜攀眀月傲霜圑自知奪糈無他過<lb/>
造命何如活命丹<hi>術者扇</hi>
寒藤霜露又經秋夢入江湖戯白鷗二十年來行脚地<lb/>
耆婆天上㸔河流<lb/>
手栽楊栁喚春歸喚得黄鸝語碧枝驚起南牕一覺睡<lb/>
<pb n="KR4d0230_WYG_005-29b"/>
滿庭花影日髙時<lb/>
靈樞先生出三指㸔盡世間人作鬼我有一把黄昏根<lb/>
出君五臟為君洗<hi>醫人扇</hi>
春事曽㸔滿眼花樓髙不見玉人家峽雲夢斷無消息<lb/>
想像紅裙踏鴈沙<lb/>
行脚歸來馬簸箕重龍山上有駒兒鍬鋤底下無人問<lb/>
要見江湖船子師<hi>僧扇</hi>
薫絃早已迓秋鴻嵗事先生逆料中前宻後疎隨處改<lb/>
<pb n="KR4d0230_WYG_005-30a"/>
枉教楊栁怨西風<lb/>
三丈為樹八尺行花艶桃李葉柘桑元龍自是湖海客<lb/>
師徳去尋田舍郎<lb/>
一介吾儒孰重輕青天蜀道少人行芋魁豆飯吾儒事<lb/>
不若歸來谷口耕<lb/>
嶄然頭角翁家兒兒㑹讀書兒不癡桂樹圑欒五百丈<lb/>
月邊引手攀髙枝<lb/>
三秋桂子玉舒花天上樓臺出帝家只許阿㕙操杵臼<lb/>
<pb n="KR4d0230_WYG_005-30b"/>
不知更有玉蝦䗫<hi>范唐卿扇</hi>
飣餖蛛絲織網羅坐㸔牛女夜斜河只今頗怪人間巧<lb/>
見説天孫巧更多<lb/>
一葉浮蓮不動塵湖風吹水碧生鱗舟中喚鶴歸來晚<lb/>
手展黄庭卧白蘋<lb/>
缺月穿雲弄晚晴讀書燈影度㣲明梧桐未肯収殘雨<lb/>
猶作忩間打葉聲<lb/>
對使破琴良未達解衣撾鼓亦非真從來我輩豈同俗<lb/>
<pb n="KR4d0230_WYG_005-31a"/>
更遣阿戎來問津<lb/>
數竿修竹䕃庭宇上有真禽百般語避人飛去却怱怱<lb/>
驚落枝頭夜來雨<lb/>
秋蘂深紅勝菊黄拒霜却是最宜霜仲謀有子來江表<lb/>
先與喬娘醉晚粧<hi>孫生芙蓉扇</hi>
洞中龍老不知年榮隠先生穏著鞭大袖長歌出天漢<lb/>
信乎平地有神仙<lb/>
白白紅紅不直錢吹風吹雨逼殘年種桃自是非君子<lb/>
<pb n="KR4d0230_WYG_005-31b"/>
指李渠能著老仙<lb/>
拙眼捫星絶漢津只知仙跡混風塵天衣自是非針線<lb/>
此巧如何説向人<lb/>
烟雨青絲百尺樓江南樹樹拂人頭此間豈是藏罇處<lb/>
醉裏一聲黄鷅鶹<lb/>
危冠廣袖楚宫粧獨步閒庭伴夜郎自把玉簪敲砌竹<lb/>
清歌一曲月如霜<lb/>
彈指花前一念差東風未老鬢先華㸔花只得心隨眼<lb/>
<pb n="KR4d0230_WYG_005-32a"/>
心倦何由眼見花<lb/>
春去春來嵗嵗同花開花落任東風只堪美酒酬佳景<lb/>
莫把閒愁料化工<lb/>
亂紅亂紫滿林塘旋掃苔莓一逕香寒食年年新火令<lb/>
落花何必恨風狂<lb/>
四月四日夏令新餘花更饒三日春榴紅裙子凌波韈<lb/>
一曲南風花笑人<lb/>
親見廬山面目來翻經臺上月輪開山間長物渾無用<lb/>
<pb n="KR4d0230_WYG_005-32b"/>
多斫雲根入蜀栽<lb/>
素縑咫尺十分圓淡墨濃隂畵手傳惟恐動摇天地窄<lb/>
只應掌上握山川<lb/>
<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>艚市中漁者漁茅屋岸上居人居陽坡細草馬隨鹿<lb/>
烟水静花鷗趂魚<lb/>
嫋嫋腰肢翠拂眉河東栁家嬌女兒江南烟雨樓百尺<lb/>
樓上何人題好詩<lb/>
黄金坐擁佛衣紅風動荷花香動風鼻觀浮香誰領㑹<lb/>
<pb n="KR4d0230_WYG_005-33a"/>
嫦娥夜泊水晶宫<lb/>
芙蓉香泛白蘋州楊栁吹花玉雪浮且喜兩邊無一事<lb/>
五更鼓角月當樓<lb/>
花自為王橘自奴便應次苐問東湖芳菲未礙滄浪色<lb/>
照水吟詩鑷白鬚<lb/>
上頭圓盖下方盤中夾癡憨白肉圓九竅八骸渾不識<lb/>
更來底處覔心安<lb/>
誰將弱水隔蓬萊對酒思君眼倦開醉夢只堪逢故舊<lb/>
<pb n="KR4d0230_WYG_005-33b"/>
五更酒醒却歸來<lb/>
愛他國色艶傾城老衲心城百萬兵便使有情何足動<lb/>
幻花况是本無情<lb/>
未容榖雨淚胭脂且趂晴風小小吹鏡裏日髙酣睡起<lb/>
也須瘦了一分肌<lb/>
先生種栁懶低頭骯髒門前也可羞莫向東風弄霜雪<lb/>
且隨風勢衮成毬<lb/>
本來騎鶴上揚州不學老君誇白頭丈夫要活三百嵗<lb/>
<pb n="KR4d0230_WYG_005-34a"/>
獨在中書二十秋<lb/>
只教人喜莫教嗔此是天公最至仁吹落吹開俱有意<lb/>
閒花野草漫争春<lb/>
變將冬暖作春寒葉上霜痕苦未乾菜甲麥苖須少待<lb/>
扶輪何日上長安<lb/>
洞庭波浪五湖秋縹緲雲霄帝子樓樓上故人窮骨相<lb/>
簫韶聲裡認仙舟<hi>岳陽樓扇</hi>
碧海鯨魚掣釣綸後生立意要求新求新未必勝如舊<lb/>
<pb n="KR4d0230_WYG_005-34b"/>
蘇李元來是古人<lb/>
蠟面吹香細細斟青梅不厭緑杯深鸎兒燕子能饒舌<lb/>
要問先生學醉吟<lb/>
栩栩齁齁睡足仙華山濃睡一千年龜兒不食龍兒蟄<lb/>
睡裏人間變海田<lb/>
　　　一飛居憂題扇贈之<lb/>
南山雪色老於菟鏡裏功名鑷鬢鬚袖裹白巾渠信否<lb/>
罇前一擲㸔呼盧<lb/>
<pb n="KR4d0230_WYG_005-35a"/>
　　　王真畵桃花玉頰兒扇<lb/>
飛上桃花玉頰兒小紅輕踏碧萎蕤莫教啄破枝頭雨<lb/>
怕見臙脂淚㸃垂<lb/>
　　　犒蠻給衣<lb/>
　　　　蠻官云久不来漢聞太博是箇大人故來<lb/>
氈裘重譯裹風腥改襲衣冠拜舞輕不是兩階䝉聖化<lb/>
應將五餌笑書生<lb/>
　　　徳輝郎君名嘉橘其小字也書來云修嘉辰故<lb/>
<pb n="KR4d0230_WYG_005-35b"/>
　　　事並䝉惠二尊悵然有感二首<lb/>
風髙凖擬整烏巾簮菊難逢酒主人為語閉門投轄子<lb/>
一般麹糵萬家春<lb/>
逐客佳晨省醉眠出門未辦杖頭錢却因厨醸分雙榼<lb/>
添入詩圖作九仙<lb/>
　　　次韻季真留别<lb/>
即物那知身是客黄花空自委籬東淚痕已逐西風盡<lb/>
只有悲秋寫未窮<lb/>
<pb n="KR4d0230_WYG_005-36a"/>
　　　秋夜待月<lb/>
白毫光裏玉魂飛留㸔常娥醉魄迷一任簷牙沸蝙蝠<lb/>
忍將明鏡照狐狸<lb/>
　　　九日四首<lb/>
從來醒醉不闗渠肯為籬邉問所須冷笑淵明癡望眼<lb/>
只堪把菊佩茱萸<lb/>
癡兒索錢要沽酒吾豈紿兒囊已羞乃翁作詩須汝和<lb/>
覔句共登西北樓<lb/>
<pb n="KR4d0230_WYG_005-36b"/>
昔人卧聴門前雪我亦坐㸔籬下花不是雨多門自掩<lb/>
情知嵗惡酒難賖<lb/>
典裘貿布得杯觴俗認虗名作醉鄉溪雨山風妬酒色<lb/>
踈籬冷蘂逐人忙<lb/>
　　　大渡河魚甚美皆巨口細鱗鱖也本草以鱖為<lb/>
　　　石桂魚<lb/>
小躍氷泉玉不如細生仍得芼春蔬莫將北海金虀鱠<lb/>
輕比西江石桂魚<lb/>
<pb n="KR4d0230_WYG_005-37a"/>
　　　喚魚亭<lb/>
湖水涵空雪浸崖老龍以下聴差排從今分鉢供魚餅<lb/>
日與隨鐘具一齋<lb/>
　　　謝韞玉送炭<lb/>
佛頂分明火焰髙黒瑿何事助焦熬只銷一酌梅花雪<lb/>
我已官曹似水曹<hi>黒瑿黑玉也</hi>
　　　寄題用之太丞真意閣<lb/>
真醫曽活水中龍三巻竒書玉笈中酒熟定應登傑閣<lb/>
<pb n="KR4d0230_WYG_005-37b"/>
與龍對酌海螺紅<hi>用之居龍水故以孫真人活龍事實之紅螺觴名上所賜用之者今無恙</hi>
<hi>否</hi>
</p>
<p>
</p>
  </div>
<div>
                <head>方舟集卷六</head>
    <p>
<pb n="KR4d0230_WYG_006-1a"/>
欽定四庫全書<lb/>
　方舟集卷六　　　　　　　宋　李石　撰<lb/>
　　詩餘<lb/>
　　　如夢令<lb/>
橋上水光浮雪橋下桞隂遮月夢裏去尋香露冷五更<lb/>
時節蝴蝶蝴蝶飛過閒紅千葉<lb/>
　　　前調<hi>憶别</hi>
憶被金樽勸倒燈下紅香圍遶别後有誰憐一任春殘<lb/>
<pb n="KR4d0230_WYG_006-1b"/>
鶯老煩惱煩惱腸斷緑楊芳草<lb/>
　　　生查子<hi>春情</hi>
小桃小杏紅和雨和煙瘦不是㸃臙脂素面偏宜酒<lb/>
也是慣傷春可惜閒時候正要畵眉人與作雙娥鬭<lb/>
　　　前調<lb/>
新花上苑枝枝上嬌鶯語日日抱花心啄破臙脂雨<lb/>
鶯飛鶯去時誰與花為主守等却飛來再見花開處<lb/>
　　　前調<lb/>
<pb n="KR4d0230_WYG_006-2a"/>
今年花發時燕子雙雙語誰與捲珠簾人在花間住<lb/>
眀年花發時燕語人何處且與寄書來人徃江南去<lb/>
　　　前調<lb/>
荷花人面紅月影波心見扇子倒拈來敲落紅香片<lb/>
窻下剪燈花今日眉深淺留得鏡中㸔蹙破春山逺<lb/>
　　　搗練子<hi>送别</hi>
斟别酒問東君一年一度一囘新㸔百花飄舞茵　斟<lb/>
别酒問行人莫将别淚裛羅巾蚤歸來依舊春<lb/>
<pb n="KR4d0230_WYG_006-2b"/>
　　　前調<hi>佳人</hi>
腰束素鬢垂雅無情笑面醉猶遮扇兒搧瞥見些　雙<lb/>
鳯小玉釵斜芙蓉衫子藕花紗戴一枝薝蔔花<lb/>
　　　長相思<hi>暮春</hi>
花飛飛絮飛飛三月江南煙雨時樓臺春樹迷　雙鶯<lb/>
兒雙燕兒橋北橋南相對啼行人猶未歸<lb/>
　　　前調<hi>重午</hi>
紅藕絲白藕絲艾虎衫裁金縷衣釵頭雙荔枝　鬢符<lb/>
<pb n="KR4d0230_WYG_006-3a"/>
兒背符兒鬼在心頭符怎知相思十二時<lb/>
　　　前調<hi>佳人</hi>
花深紅花淺紅桃杏淺深花不同年年吹暖風　鸎語<lb/>
中燕語中喚起碧窻春睡濃日髙花影重<lb/>
　　　烏夜啼<lb/>
紅軟榴花臉暈緑愁楊桞眉踈日長院宇閒消遣荔子<lb/>
賭摴蒱　瑩雪凉衣乍浴裁氷素扇新書繡香薰被梅<lb/>
煙潤枕簟碧紗㡡<lb/>
<pb n="KR4d0230_WYG_006-3b"/>
　　　前調<lb/>
鸞鏡愁添眉黛羅裙瘦减腰肢一囘見了一囘病彈指<lb/>
悞佳期　醉裏懵騰淚洗夢中著摸魂飛一春多少閒<lb/>
風雨亭院落花時<lb/>
　　　前調<hi>送春</hi>
繡閣和煙飛絮粉墻映日吹紅花花桞桞成隂處休恨<lb/>
五更風　絮㸃鋪排緑水紅香收拾黄蜂留春盡道能<lb/>
留得長在酒杯中<lb/>
<pb n="KR4d0230_WYG_006-4a"/>
　　　朝中措<hi>聞鶯</hi>
飄飄仙袂縷黄金相對弄清音㡬度教人誤聴當窻緑<lb/>
暗紅深　一聲夢破槐隂轉午别院深沉試問緑楊南<lb/>
陌何如紫椹西林<lb/>
　　　前調<hi>贈趙牧仲歌姬</hi>
緑楊庭院覺深沉曽聴一鸎吟今夜却成容易雙蓮歩<lb/>
歩摇金　歌聲蹔駐嚬眉又去無計重尋應恨玉郎殢<lb/>
酒教人守到更深<lb/>
<pb n="KR4d0230_WYG_006-4b"/>
　　　前調<hi>贈别</hi>
凌波庭院藕香殘銀燭夜生寒兩㸃眉尖新恨别來誰<lb/>
畵遥山　南樓皓月一般瘦影兩處憑欄莫似桃花谿<lb/>
畔亂隨流水人間<lb/>
　　　一剪梅<hi>憶别</hi>
紅映欄干緑映階閒悶閒愁獨自徘徊天涯消息㡬時<lb/>
歸别後無書有夢來　後院棠梨昨夜開雨急風忙次<lb/>
第催羅衣消瘦怯春寒莫管紅英一任蒼苔<lb/>
<pb n="KR4d0230_WYG_006-5a"/>
　　　前調<lb/>
百濯香殘恨未消萬緒千絲蓮藕芭蕉臨岐猶自説前<lb/>
時輕剪烏雲解翠翹　雨意重來風已飄南陌行人折<lb/>
桞橋此間無計可留連枕上今宵馬上眀朝<lb/>
　　　醉落魄<hi>春雲</hi>
天低日暮清商一曲行人住著人意態如飛絮才泊春<lb/>
衫却被風吹去　朝期暮約渾無據同心結盡千千縷<lb/>
今宵魂夢知何處翠竹芭蕉又下黄昏雨<lb/>
<pb n="KR4d0230_WYG_006-5b"/>
　　　臨江仙<hi>佳人</hi>
煙桞踈踈人悄悄畵樓風外吹笙倚欄聞喚小紅聲薰<lb/>
香臨欲睡玉漏已三更　坐待不來來又去一方眀月<lb/>
中庭粉墻東畔小橋横起來花影下扇子撲飛螢<lb/>
　　　前調<hi>醉飲</hi>
八曲䦨干垂手處燭光花影踈踈一尊共飲記當初綵<lb/>
毫濃㸃雙帶要人書　日暮不來朱户隔碧雲髙掛蟾<lb/>
蜍琴心宻約總成虚醉中言語醒後憶人無<lb/>
<pb n="KR4d0230_WYG_006-6a"/>
　　　前調<lb/>
有宅一區家四壁年年花桞深村父兄隨處燕雞豚折<lb/>
腰歸去何苦傍侯門　擬射九烏留白日假饒立到黄<lb/>
昏卧龍老矣及三分不如把手堂上燕芳罇<lb/>
　　　前調<hi>老母太恭人三月二十一日生是日仍遇己夘本命作千嵗㑹祝壽子孫三十八人</hi>
九九之年逢降慶生年生日同時金花紫誥鬢銀絲乞<lb/>
身香火地日戲老萊衣　渾舍集成千嵗㑹子孫三世<lb/>
庭闈共将春酒祝金巵蟠桃三月暮莫怪㸔花遲<lb/>
<pb n="KR4d0230_WYG_006-6b"/>
　　　滿庭芳<hi>送别</hi>
江草抽心江雲弄碧江波依舊東流别筵初散行客上<lb/>
蘭舟休唱陽關舊曲青青桞無限輕柔應争記三年樂<lb/>
事珠翠擁鰲頭　離愁知㡬許花梢著雨紅淚難收㸔<lb/>
煙火呉天萬里悠悠一望珠宫絳闕蓬萊路應在皇州<lb/>
仍囘首蜀山萬㸃明月滿南樓<lb/>
　　　木蘭花<lb/>
轆轤軛軛門前井不道隔窻人睡醒柔絃無力玉琴寒<lb/>
<pb n="KR4d0230_WYG_006-7a"/>
殘麝徹心金鴨冷　一鶯啼破簾櫳静紅日漸髙槐轉<lb/>
影起來情緒寄遊絲飛絆翠翹風不定<lb/>
　　　前調<lb/>
一春閒却花時候小閣幽窻長獨守晴雲南浦夢還空<lb/>
初月西樓眉也皺　馬嘶何日門前桞脉脉盈盈相見<lb/>
後心頭有事不難知面上㸔誰真箇瘦<lb/>
　　　南鄉子<hi>十月海棠</hi>
十月小春天紅葉紅花半雨煙㸃滴紅酥真耐冷争先<lb/>
<pb n="KR4d0230_WYG_006-7b"/>
奪取梅魂鬭雪妍　坐待曉鸎遷織女機頭蜀錦川枝<lb/>
上緑毛么鳯子飛仙乞與雙雙作被眠<lb/>
　　　前調<hi>醉飲</hi>
裹帽撚吟鬚我是蓬萊舊酒徒除了茅君誰是伴麻姑<lb/>
洞裏仙漿不用沽　弱水𣺌江湖醉裏笙歌醉裏扶縱<lb/>
飲菊潭餐菊蘂茱萸醫得人間瘦也無<lb/>
　　　西江月<hi>漁父</hi>
一脉分谿淺緑數枝約岸欹紅小船横繫碧蘆叢似我<lb/>
<pb n="KR4d0230_WYG_006-8a"/>
江湖春夢　曬網漁歸别浦舉頭鴈度晴空短蓑獨宿<lb/>
月眀中醉笛一聲風弄<lb/>
　　　八聲甘州<hi>懐歸</hi>
向吳天萬里一葉歸舟嵗月儘悠悠有清歌一曲醉中<lb/>
自笑酒醒還愁㡬度春鸚囀午塞鴈横秋漁笛蓑衣底<lb/>
依舊勾收　多謝飛來雙鶴水邊林下伴我遨游笑老<lb/>
萊晨昏色笑為親留有向來素琴三尺枕一編周易在<lb/>
牀頭君知否家山夢寐渾勝瀛洲<lb/>
<pb n="KR4d0230_WYG_006-8b"/>
　　　雨中花慢<hi>次宇文吏部贈黄如圭韻</hi>
㶑灔雲霞空濛霧雨長堤桞色如茵問西湖何似粉面<lb/>
初勻盡道軟紅香土東華風月俱新舊游如夢塵縁未<lb/>
斷㡬度逢春　蓬萊閣上風流二老相携把酒論文最<lb/>
好是四娘桃李約近東隣别後使君鬚鬢十分白了三<lb/>
分是人笑道醉中文字更要紅裙<lb/>
　　　醉蓬萊<lb/>
望長江東去逐客西來㡬逢秋杪江草江花約鬢絲俱<lb/>
<pb n="KR4d0230_WYG_006-9a"/>
老朝士紅萸佳人雪藕别後忍孤歡笑楚水樓臺巫山<lb/>
宫殿五湖煙𣺌　又是征帆萬里行去舊恨鱸魚昔盟<lb/>
鷗鳥九日江南上蓬萊仙島三度劉郎黄花醉裏問我<lb/>
㡬時來到寄語西風饒他老子莫欺烏帽<lb/>
　　　漁家傲<hi>贈鼎湖官妓</hi>
西去征鴻東去水㡬重别恨千山裏夢繞緑窻書半紙<lb/>
何處是桃花溪畔人千里　瘦玉倚香愁黛翠勸人須<lb/>
要人先醉問道眀朝行也未猶自記燈前背立偷彈淚<lb/>
</p>
<p>
</p>
  </div>
<div>
                <head>方舟集卷七</head>
    <p>
<pb n="KR4d0230_WYG_007-1a"/>
欽定四庫全書<lb/>
　方舟集卷七　　　　　　　宋　李石　撰<lb/>
　　奏議<lb/>
　　　論荆鄂兩軍戰守勝勢䟽<lb/>
臣再蒙聖恩賜臣御筆知遇訓勉有加伏讀自勵敢不<lb/>
糜捐少圖報稱臣先日與趙撙等論戰守之策撙欲守<lb/>
湖陽其後王宣欲守順陽而王彦以公文欲取重兵於<lb/>
襄陽臣竊疑諸將各自為計凡境上士民軍中兵將曲<lb/>
<pb n="KR4d0230_WYG_007-1b"/>
折詢訪殆盡尋以道里逺近山川險夷繪為圖然後知<lb/>
三將所言未為盡善臣出圖共論議二將辭屈王彦亦<lb/>
以守湖陽順陽為非是當日再議用今日初八日以出<lb/>
獵為名同徃新野一帶踏勘勝勢意欲合兩軍之力則<lb/>
戰守俱利也戎事至重社稷安危將士生死之繫若事虚<lb/>
譚必䝉實禍無可疑者臣自知智力淺薄毎臨一事不<lb/>
敢不盡心憂深而思苦夙夜汲汲類如此仰奉詳審之<lb/>
戒益不敢懈弛俟王彦等回一一議定具圖并劄子奏<lb/>
<pb n="KR4d0230_WYG_007-2a"/>
知伏乞睿照<lb/>
　　　重名節䟽<lb/>
臣聞名節者士之所以自重亦以重國也上之人設為髙<lb/>
爵厚禄縻致天下之士士各挾其所養所學趨而赴之所<lb/>
趨者未必得徃徃失其所自重何也取以金玉棄以菅蒯<lb/>
擇以菁英廢以稊稗朝夷暮跖乍毁乍譽所取於世者重<lb/>
輕相絶矣先正司馬光曰臣不敢惜官職平生粗知名節<lb/>
夫士之所以自期者能以光之言為勸則上之人輕重予<lb/>
<pb n="KR4d0230_WYG_007-2b"/>
奪當須如何處之苟愛憎毁譽之未决千載論議之未白<lb/>
而一世誣衊鮮有不為風波之民者士亦進退去就於此<lb/>
矣且漢染秦汚俗時君侮慢待士詆訶及於貴近執縳加<lb/>
於士夫至有甘羞辱以就富貴多矣如不職不勝任帷簿<lb/>
簠簋不修不飾故為隠忍諱避之詞賈誼至慟哭太息為<lb/>
帝言之且曰上設亷恥禮義以遇其臣而臣不以節行報<lb/>
其上者非人類也今陛下容直言則循黙者勉表亷潔則<lb/>
貪墨者勸旌忠義則怯懦者勇崇孝弟則兇悖者化顧<lb/>
<pb n="KR4d0230_WYG_007-3a"/>
臣何説以贊願陛下令監司帥臣於逐路州縣歳舉亷<lb/>
吏各一二人朝廷籍記與陞陟差遣歳舉孝秀之士一<lb/>
人登名禮部以備召試為異時臺閣器使亦養名節風<lb/>
化之一助也豈唯門地科目之重而已哉可以飭士行<lb/>
矣臣久去闕庭不識忌諱惟陛下恕其萬死<lb/>
　　　革冗員䟽<lb/>
臣聞有事則有官官所以任事官之増减計事之多寡<lb/>
也昔人謂省官不如省事盖事煩則官冗必然之理也<lb/>
<pb n="KR4d0230_WYG_007-3b"/>
夏商之官倍於唐虞周之官又倍於二代者事煩而官<lb/>
増也以今之事况古之事凡㡬則其官可知矣仰惟國<lb/>
家因事建官以事之不可廢則官之不可省乃今欲為<lb/>
陛下省冗官豈有其説乎將遂廢其事以就官之省乎<lb/>
今官之冗又有出於一事一官之外者官之冗而無其事<lb/>
以處之盖以貟多為冗也今之吏部姓名之籍皆其員<lb/>
也且以三歳科舉取士之所當得賞賚任子之所當出<lb/>
至於流外推恩錫賞亦其所當授者且以所當得之官<lb/>
<pb n="KR4d0230_WYG_007-4a"/>
使之䝉其名而不得其事可乎官以員為冗又可知矣<lb/>
竊嘗謂用闕以處員量員而制禄闕有數而用亦有數<lb/>
是二者法不可紊也然則求所以為省之道復求所以<lb/>
處之者冝如何也且省數十小吏大吏一人之食小吏<lb/>
數十之食也有可併則併之有可罷則罷之但事不至<lb/>
廢而省於廪稍之給者此省大吏之術也任子之初補<lb/>
與文學之初攝誠能創祠廟百千以處之分省大吏之<lb/>
禄以養之俾得理為考任雖薄其禄無害盖時異事異<lb/>
<pb n="KR4d0230_WYG_007-4b"/>
入仕既衆而冗濫難革若是而冗員可革矣<lb/>
　　　營田䟽<lb/>
天下之利皆生於無所用旱之舟水之車此無用之利<lb/>
也夫有用者人知競而急趨之而無用者則不屑而棄<lb/>
之初不知無用乃有用之資㳂邊不耕之田乃無用之<lb/>
利也今之江漢與巴漢乃昔之人所嘗屯兵其地取其不<lb/>
耕者耕之以為食為息兵持重之計寛取民餽餉之勞<lb/>
國家知之置營田之官於其地盖得之矣恐言之未盡<lb/>
<pb n="KR4d0230_WYG_007-5a"/>
行行之未盡至願陛下詔有司悉出意而為之今有司<lb/>
所患者不過曰耒耜錢鎛之費耕耘芟築之人耳誠使<lb/>
有司稍借其費又蒐汰兵之老弱不任穿帶者募㳺手之<lb/>
閒民雜耕於其地寛以歳月之力視其歳入之厚薄而<lb/>
為田官之殿最此誠裕民之一術也且治人之疾則必<lb/>
為之藥而冀其愈陛下既知民之疾取有司寛剩之財<lb/>
以裕之是知其疾而為之也疾未愈而藥不繼陛下將<lb/>
何以憂之乎然則營田者亦裕民之一術也<lb/>
<pb n="KR4d0230_WYG_007-5b"/>
　　　武備䟽<lb/>
文武相為經緯之術二者要不可偏廢特所尚有緩急<lb/>
耳且人之身血氣為榮食氣為衛今特以榮氣之強健<lb/>
而廢其衛氣可乎國家弭兵無事既已有歳自以為尚<lb/>
文之世然求所謂輔成文治以裨益政體者則未之聞<lb/>
陛下以神武不殺為威寓六兵於詩書之教廟筭深逺<lb/>
非草野所當慮然以臣所慮特其粗者嘗謂虞舜干羽<lb/>
之舞人徒知其為文徳不知其以蹈厲之節而寓其擊<lb/>
<pb n="KR4d0230_WYG_007-6a"/>
刺之威以明不輕用武也今之教閲之法亦昔人干羽<lb/>
之意雖曰文徳無廢其武可也昔魚朝恩老於兵間已<lb/>
不識郝將軍之陣為李臨淮遺法况不習其教者乎州<lb/>
之禁軍縣之弓手所以為教閲之法者寄其緩急之用<lb/>
耳欲用其人必資其教且小人非居安於無事則必使<lb/>
之為蹴蹋蹷張運其筋力馳驟其血脉習為冒險赴危<lb/>
之狀目熟旌旗耳習金鼓而不懾怯者此教之以緩急<lb/>
之用也且自二十餘年之間邊圉綏靜其可擐甲挽强<lb/>
<pb n="KR4d0230_WYG_007-6b"/>
者皆以老簡汰其少壯者已不知戰陣為何等事甚可<lb/>
慮也今之州縣教閲者乃素備耳今又於教閲之法不<lb/>
得專意為之而廢其事所謂禁軍弓手州縣冒法差役<lb/>
趨走指呼與衆人同所謂教之者兵官廵尉以時一出<lb/>
按例為之遇春秋大閲有司未免有損經費而徒為玩<lb/>
習之具此何異棘門之戯哉臣願行下州縣禁軍弓手<lb/>
不得違法差出兵官廵尉教閲之籍時稽考之以示安<lb/>
不忘危之意<lb/>
<pb n="KR4d0230_WYG_007-7a"/>
　　劄子<lb/>
　　　學校劄子<hi>己夘上殿</hi>
臣聞學校者長育人材之地也如有美材必資之於良<lb/>
匠欲求人材之美而不為擇師雖有材而無所用矣教<lb/>
官者學校之師材之匠也祖宗之法率以科甲髙者為<lb/>
之又以試中學官者為之不輕付也頃歳以來凡有出<lb/>
身官不問可否皆得為學官作為文字語言求丐廟堂<lb/>
徃徃得之至有甚庸繆者僅曉句讀竊科目者亦得為<lb/>
<pb n="KR4d0230_WYG_007-7b"/>
之服几襲裳竊師長之寄為士子所侮笑有不登講席<lb/>
不説題目書考遷秩以去且師之不擇至此欲望人材之<lb/>
美可得乎陛下比年以來取藩府學之大者為堂除其<lb/>
餘則舉以付吏部依法差注是亦作新學校之意矣蜀<lb/>
逺萬里大郡所得堂除者不過三四人其餘方州則科<lb/>
甲當得者然後赴部今蜀士三歳一舉十名中所得者<lb/>
無㡬人且一郡必得一教官蜀之餘郡安能盡得科甲<lb/>
髙者與應格之人且安能人人裹糧萬里取一教官闕<lb/>
<pb n="KR4d0230_WYG_007-8a"/>
於部中乎不若略為之權衡以比其輕重髙下而進退<lb/>
之今欲乞令侍從以上歳薦才可為教官者各舉一二<lb/>
人籍記於吏部以俟堂除又三歳類試亦得試學官嚴<lb/>
其所取之目合格者登其名於吏部以次授之則濫吹<lb/>
之師不容簉迹矣<lb/>
　　　賑濟劄子<hi>庚寅上殿</hi>
臣間賑濟者朝廷仁政之一也要當以實恵行之務為<lb/>
虚文而實恵不至前日邛蜀擾擾是也且昔人荒政所<lb/>
<pb n="KR4d0230_WYG_007-8b"/>
用者常平義倉也頃年所至州郡徃徃應急那兊平糶<lb/>
之法名存實亡矣今朝廷所謂賑濟云者諸司遵奉行<lb/>
下州縣發陳廪設糜粥循習故事而已此外稍費支吾<lb/>
則束手無策不免臨時科於上戸饑民因執符檄以求<lb/>
飽上戸有不能給則攘竊爭奪之禍生嘯聚殺掠理之<lb/>
必至盖相夸虚文徒惑民聽反使饑民生心也况乎春<lb/>
夏青黄之不接秋冬新陳之或愆常歳有之萬一更乘<lb/>
以歉艱物價翔貴指常平義倉以為實恵足以寛上户<lb/>
<pb n="KR4d0230_WYG_007-9a"/>
之責慰饑民之心前日卭蜀之憂未見其可懲也仰惟<lb/>
陛下臨御以來軫念全蜀所以豐衣食之源為水旱之<lb/>
具亦至矣然常平義倉明知其僅存虚額而畫餅可足<lb/>
以療饑乎且如増料錢引給降度牒入粟補官此近歳<lb/>
州縣兼足裨補仁政之一也或更指定一項錢物再申<lb/>
明常平義倉糶糴之法如昔人富人倉之類可得一年<lb/>
糧歳備應用無窮而不求之臨時或可為善後計也臣<lb/>
言有可采乞自睿㫖行下戸部詳酌施行<lb/>
<pb n="KR4d0230_WYG_007-9b"/>
　　　邊報劄子<lb/>
伏覩四川宣撫司西陲九月内連有㨗音此皆國家威<lb/>
靈逺暨將士久蓄之憤激於一朝取勝為快雖曰可喜<lb/>
而有可慮者敵久懐詐心隠伏二十年其發必不遽第<lb/>
時出以誤我此其計不難破也天下之患曰久曰近而<lb/>
天下之兵曰竒曰正久者期之以歳月之外近者謀之<lb/>
於旬朔之間歳月之兵以其正而旬朔之兵時出其竒<lb/>
可也今敵情尚逺歳月而我以旬朔之竒恐彼未盡奮<lb/>
<pb n="KR4d0230_WYG_007-10a"/>
其隠伏之毒而我之力先屈矣近者敵寨纍纍近邊以<lb/>
為果動則未有必勝於我之術以為未動則屯聚鳴嘯<lb/>
異於常時此其心欲誘我以羸而困我以數我後戰則<lb/>
為其所制我先戰則致曲於我必然之勢也比者刼寨<lb/>
兩勝之又取秦州於一夕之戰皆我先戰而彼之大軍<lb/>
未動兵法所謂出其不意故勝之勝則勝矣不過旬朔<lb/>
之利歳月之外不可不深圖而熟慮之也譬夫以一壯<lb/>
士而與百穉子鬭以壯士之力驅而喝逐之無難乃求<lb/>
<pb n="KR4d0230_WYG_007-10b"/>
一搏而投之於頃刻之快則賁育之技至此亦竭矣今<lb/>
敵情悠悠巢穴幽深所驅者吾兩河之赤子與契丹渤<lb/>
海之遺類以嘗我而致隙而我悉力赴之無筭使果攻<lb/>
得其地能守乎此不可不過為之慮也且此特西陲耳<lb/>
其他並淮循江而上我之所以備禦者不可不盡至於<lb/>
敵為無窮而我亦為無窮敵為不測而我亦為不測量<lb/>
敵慮患制勝於廟堂之上而授成筭於將帥槩此一方<lb/>
可以類推也今者西陲三帥皆以大兵出有司帑藏隨<lb/>
<pb n="KR4d0230_WYG_007-11a"/>
費隨給更一再舉則累歳所儲告竭當一取於民民且<lb/>
憂矣敵以多方誤我惟深圖國家無彊之休勿以目睫<lb/>
近效為可常姑以為馴致尅復之漸可矣天下幸甚<lb/>
　　　乞小路蠻都王承襲劄子<lb/>
照㑹本州據小路蠻都王阿示狀乞依卭部川蠻王體<lb/>
例承襲父官統轄蠻部未䝉給降告勅并換印事本州<lb/>
契勘先於紹興三十年十二月據進義校尉小路都王<lb/>
郎即狀為年老願依卭部川都王例令長男阿示承襲<lb/>
<pb n="KR4d0230_WYG_007-11b"/>
官爵統轄蠻部探報虚恨蠻賊作過事所有見用印記<lb/>
係竹林錫窟鬼主朱記欲乞換作小路都王朱記為文<lb/>
本州保明具申本路帥司乞行申奏至紹興三十一年<lb/>
准本司劄子坐准尚書兵部牒凖紹興三十一年九月<lb/>
二十七日樞宻院劄子指揮依所乞關吏部出給小路都<lb/>
王阿示承襲父郎即進義校尉付身下本州給付所有<lb/>
印記自合就用元印行使劄付本州照㑹自後未凖降<lb/>
到告勅下本州給付縁阿示係是懐義嚮化專一探報<lb/>
<pb n="KR4d0230_WYG_007-12a"/>
蠻賊徃來作過委是忠欵可嘉及應副年額馬數不闕<lb/>
者今照得卭部川蠻都王嘉祐年内酋長牟墨進貢朝<lb/>
廷䝉賜官爵後來牟墨死長子苴克承襲苴克死長子<lb/>
韋則承襲韋則死長子阿菜於政和六年三月承襲阿<lb/>
菜年老長子䝉備承襲父封其䝉備見係勅授金紫光<lb/>
禄大夫行懐化校尉山前山後百蠻都鬼主今來小路<lb/>
都王阿示乞行承襲委有上項體例除已具申尚書省<lb/>
乞早賜施行<lb/>
<pb n="KR4d0230_WYG_007-12b"/>
　　　乞减科買墨煙劄子<lb/>
石比凖檄下本州和買印造七十四界錢引墨三千二<lb/>
百八十五斤石自到官後已節次買發過一千八百斤<lb/>
外尋檢照舊案牘見得日前毎界所買墨不過二千七<lb/>
百斤往徃買發不足而今次所買過於毎界五百餘斤<lb/>
縁本州墨工止有五户又所燒松煙率近生界比年以<lb/>
來燒煙人户多是藉口採斫禁山松木竊慮日久别致<lb/>
透漏見今黎州數十里外一望空山委是於邊防不便<lb/>
<pb n="KR4d0230_WYG_007-13a"/>
欲望台慈特賜指揮檢照舊科所買墨數量行裁减却<lb/>
均敷下諸州出墨去處立為中制貴慿買發久逺遵守<lb/>
豈惟嚴䕶禁山邊面亦不致透漏矣<lb/>
　　　乞科降鹽本錢劄子<lb/>
照㑹本州今月二十四日凖本路轉運司公牒坐據蒲<lb/>
江井監申契勘黎州乾道四年分冬衣賜鹽一百三十<lb/>
擔半并乾道四年分歳計鹽四百九十六擔零在監至<lb/>
今未見前來打請乞下黎州差人將柴茆錢取撥施行<lb/>
<pb n="KR4d0230_WYG_007-13b"/>
牒州差人前去關請施行契勘本州元凖本路轉運司<lb/>
遞年科降錢引四萬道應副支遣後來節次止以蒲州黒<lb/>
鹽一千七百九十擔零對折上件錢引四萬道今本州<lb/>
自備柴茆脚錢毎年計一萬二千餘貫前去搬運歸州<lb/>
科與民間納錢應副歳計支遣常是積壓敷賣不行後<lb/>
來更於紹興二十八年元立科約數外添差使臣二十<lb/>
餘員一年請給動以萬計無可那融指凖又兼運兵衣<lb/>
賜絹帛卭州近年别無正色亦是折支黒鹽毎匹不過<lb/>
<pb n="KR4d0230_WYG_007-14a"/>
六十斤上下又令本州自備脚費搬運縁自去年饑歉<lb/>
之後賣鹽遲滯凡百用度並以黑鹽凖折抵去年歲終<lb/>
積下鹽六百三十餘籠變轉不行并有未請去年秋冬<lb/>
季及冬衣賜鹽計一千二百四十餘籠合用柴茆脚錢<lb/>
三千八百九十餘貫亦無指凖至今未曽打請即因大<lb/>
段闕乏其官吏軍兵請給鹽不免自行變賣遂致侵射<lb/>
賣鹽人户月額徃徃破家逃竄誠可矜憫石竊詳前項<lb/>
蠲除閩山鈔鹽指揮其弊即與本州科配民間賣鹽事<lb/>
<pb n="KR4d0230_WYG_007-14b"/>
體相類在於窮邊尤繫利害理冝優恤欲望台慈特賜<lb/>
詳酌將今年合應副本州歲計鹽住行科支依舊年未<lb/>
措置折鹽已前時暫那融本錢引四萬道降下本州充<lb/>
今年一歳省計支遣所貴少蘓民間變賣急闕困苦之<lb/>
用所有蒲江合支本州黒鹽仍乞自使司均敷應副成<lb/>
都府或附近州縣支遣亦少減兩州支移脚錢之費<lb/>
　　　國子監㸔詳安鼎補韻畧錯誤劄子<lb/>
按禮部韻畧同亦作仝崇亦作崈疲亦作罷之類並係<lb/>
<pb n="KR4d0230_WYG_007-15a"/>
兩字一義禮部韻更不重出止附注其下今㸔詳到蠈<lb/>
字蟊蠈之蠈欲下注云亦作賊㸣字虡業之㸣欲下注<lb/>
云亦作業按經㫖雖借賊為蠈借業為㸣即是兩字兩<lb/>
意若更注亦作字於其下如禮部韻例是合兩意為一<lb/>
意兩字為一字也竊見蠈賊㸣業禮部韻自有本注分<lb/>
明只合依本注兩兩分押不合更添入亦作字與禮部<lb/>
韻所注亦作字以相溷亂轉使舉人疑惑委是難以施<lb/>
行<lb/>
<pb n="KR4d0230_WYG_007-15b"/>
　　表<lb/>
　　　賀冬至表<lb/>
乾用九於天下式顯帝符復來七於地中永隆化國光<lb/>
生黼扆歡動紳緌恭惟尊號皇帝陛下剛健日新聰明<lb/>
時憲觀文察變既望雲物而書齋心服形以待陰陽之<lb/>
定隆五日一朝之養享千秋萬歳之期臣出守邊符再奉<lb/>
召節仰瞻雙闕不違咫尺之威與從八能誓竭㳙埃之效<lb/>
　　　㑹慶節賀表<lb/>
<pb n="KR4d0230_WYG_007-16a"/>
中國其有聖人誕彌厥月大功而為天子於萬斯年舉<lb/>
得歡心同歸慶治恭惟尊號皇帝陛下循堯之道繼文<lb/>
之聲聖徳本於好生神武行乎不殺克嗣無疆之厯坐<lb/>
隆有永之期臣出守邊符入奉召節方寸玉陛雖阻奉<lb/>
於瑶觴咫尺威顔行伏瞻於象魏<lb/>
　　　天申節賀表<lb/>
聖人退藏於宻益顯重明天子必有所尊親逢盛旦舉<lb/>
歸慶治普洽歡心恭惟尊號皇帝陛下道妙難名功成<lb/>
<pb n="KR4d0230_WYG_007-16b"/>
不處撫二百載中天之運成三十年必世之仁厯數有<lb/>
歸知上皇之乃貴明聖迭作惟文王之無憂臣久去闕<lb/>
廷逺乗邊障屬堯蓂之初度騰嵩嶽之三呼斂福用錫<lb/>
厥民同臻有極大徳必得其壽仰祝無疆<lb/>
　　　黎州賀冬至表<lb/>
聖人有作先天而天弗違化國初長御日而日不失懽<lb/>
忭之極率普所同恭惟皇帝陛下復見天心乾行物首<lb/>
惨舒獨運辨六氣以儲神消長得冝協四時而觀妙雲<lb/>
<pb n="KR4d0230_WYG_007-17a"/>
物備書於魯史厯年永卜於周正孚恵而信在中斂福<lb/>
而皇作極臣身縻逺服目遡昌辰老歳月以乘邊未辭<lb/>
蜀道仰雲霄而稱慶尚想漢儀<lb/>
　　　謝厯日表<lb/>
出佩麟符中頒鳯厯大矣帝臨之赫粲然王度之新竊<lb/>
以天道有生育之權難於推測聖人敷簡易之徳所以<lb/>
範圍庸示邦條無輕民事恭惟皇帝陛下祈年有永嗣<lb/>
服無疆至誠與覆載相参大信如寒暑不失臣敢不益<lb/>
<pb n="KR4d0230_WYG_007-17b"/>
勤本務恪守遐封齒髪屢新任坤維之留滯毫釐勿爽<lb/>
奉乾造以周旋<lb/>
　　　又<lb/>
測土圭而正影再造慶基調玉燭以分光例頒逺服式<lb/>
循舊貫祇奉新書恭惟皇帝陛下久則生神積而化聖<lb/>
日遲速而有度天後先以弗違法象得堯舜之心律厯<lb/>
糾漢唐之步天下用九而治既底雍熙王者奉三無私<lb/>
靡容僣忒臣敢不周旋邊政勸課農功入奉晨昏視桑<lb/>
<pb n="KR4d0230_WYG_007-18a"/>
隂而自惜出分宵旰無黍晷之或欺<lb/>
　　　眉州謝厯日表<lb/>
王者奉三無私仰承堯運乾元用九而治爰及夏正遵<lb/>
舊貫以敷休拜新書而登受恭惟皇帝陛下賁文曽飭<lb/>
泰治方來淳者表王道之無疵熙者彰帝載之有永執<lb/>
兩端而恭已斂五福以錫民底日以授百官仰飛龍之<lb/>
在御次春而大一統頒治象以維新臣敢不仰對明時<lb/>
誓堅晚節惜奉親之寸晷激事主之孤忠鳯厯改元固<lb/>
<pb n="KR4d0230_WYG_007-18b"/>
以接千歳之統麟經紀事尚可補四時之書<lb/>
　　　又<lb/>
次春而大一統益茂聖時㡳日以御百官逺頒侯服惟<lb/>
皇錫福與世作程恭惟皇帝陛下天覆堯仁日躋湯徳<lb/>
御身以六氣之辨扇物以八風之和協星紀之方周考<lb/>
歳端而布閏陰陽大妙水土克平鳯紀千齡已遞煩於<lb/>
推策龍飛四海足可兆於豐年臣敢不視晷事親勉期<lb/>
奏計夏時協序仰舊貫之足慿魏闕馳神及新年之可<lb/>
<pb n="KR4d0230_WYG_007-19a"/>
賀<lb/>
　　　黎州到任謝表<lb/>
半刺新除濫叨申命一麾改授洊出誤恩既見吏民具<lb/>
宣徳意朝廷所以望臣者不薄孤生所以至此者有由<lb/>
祗荷寵靈尤深感涕竊念臣學惟泥古愚不適時偶奏<lb/>
第於乙科免力耕於丁籍間䝉召對叨寸進於上庠遂<lb/>
獲執經陪諸生於下坐教道無術糾率罔功為親補外<lb/>
者已跨十年去國思君者寖歴三任引遡龍飛之日課<lb/>
<pb n="KR4d0230_WYG_007-19b"/>
功馬政之秋許投老以乘邊豈自新之無路此盖伏遇<lb/>
皇帝陛下沉機獨運聖造無私因壘崇降秉文心而修<lb/>
教舞干苖格躬舜孝以通神知臣之持義或能守邊察<lb/>
臣之不貪或可互市致兹孱陋預有委掄臣敢不移孝<lb/>
為忠悦近來逺勉遂安輿之養不辭叱馭之勞六詔瘴<lb/>
煙誓竭殞身之報九霄日月尚餘奏計之期<lb/>
　　　淵聖皇帝慰表<lb/>
諱承萬里本自流聞義激羣心至於殞越功成不宰法<lb/>
<pb n="KR4d0230_WYG_007-20a"/>
在可傳重惟前人艱難播越之勤用肇今日恢復休明<lb/>
之運日車未返仙馭莫追皇帝陛下性穆堯仁心因周<lb/>
徳孝弟旁達雖足貫神明之幽熙洽所鍾更當思社稷<lb/>
之大益寧宸極務節聖情臣限以守藩無縁趨赴<lb/>
　　狀<lb/>
　　　進易䟽論語説狀<lb/>
性入者無形理入者無象性理二者聖人獨得之學述<lb/>
所自得修其語曰詞令以為斯文之懿也堯曰文思以<lb/>
<pb n="KR4d0230_WYG_007-20b"/>
思為用舜曰文明以明為用曰思曰明自内融洽而非<lb/>
外鑠謂不如是不足以發舒純粹敷為三綱五常經緯<lb/>
之具也陰陽象數深之而不精刑名法度述之而不盡<lb/>
盖徒迹一偏之文而昧於窮理盡性者聖人之道日逺<lb/>
矣顔子之於文欲罷不能其曰雖欲從之末由也已何<lb/>
説也子貢之於文可得而聞其曰不可得而聞者何説<lb/>
也且以六經觀之皆聖之文性理所寓日月大明有目<lb/>
者咸觀雷霆大聲有耳者咸聽不知其所謂不可得而<lb/>
<pb n="KR4d0230_WYG_007-21a"/>
聞與末由也已二子果何所晦昩於其所師承也得非<lb/>
以聖人性理為獨得之學歟循其所自得以求所傳之<lb/>
心則六經之文皆其寓也六經之文易為之深諸子所<lb/>
以紹述於六經者論語又為之藴學者欲有求於無形<lb/>
無象以究聖人之道未見有捨六經門户而造堂室者<lb/>
也曷亦次第量力以馴致其深淺所入於二書者雖未<lb/>
至於聖人忘象忘言之學然求之於帝王之心傳闕里<lb/>
之家法於性理悟入二書者其㡬是乎推修身緒餘而<lb/>
<pb n="KR4d0230_WYG_007-21b"/>
措之於天下國家其誰曰不然仰惟陛下以舜之文繼<lb/>
堯之文父子一學授受於六經日新矣巍乎其詞與天<lb/>
無極淵乎其㫖與海同深頒於教條諸侯之慮無所遁<lb/>
播之事物百姓之用莫能窺至其隠於常勝之道庸示<lb/>
不殺之武者積久生神皆此中流出雖使顔子子貢復<lb/>
生委質聖代於金華絶業尚不敢擬議况如臣輩碌碌<lb/>
膚受者哉静念向者備員上庠以學專席尋即外補以<lb/>
學為職躬自履踐因事施設未嘗一日不學而所與共<lb/>
<pb n="KR4d0230_WYG_007-22a"/>
之者所至羣生徒而教之相與<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>磨以㳺泳聖涯者實<lb/>
不敢欺於心以取愧於天下以流為非聖之習如是而<lb/>
已頃因生徒綴緝臣所説易與論語㡬成編次易則取<lb/>
六十四卦彖大象而槩之曰外䟽論語則以已見折以<lb/>
諸家所長而為之説不敢自謂於二書有得去朝十年<lb/>
再䝉收召無以仰裨聖治美芹之薦采薪之義或有取<lb/>
焉謹併臣近所撰五箴别紙繕冩隨状上進以聞<lb/>
　　策問<lb/>
<pb n="KR4d0230_WYG_007-22b"/>
問退之為蜀之日子厚為越之雪夫師至於二子可無<lb/>
憾也然尚以怪取吠是知師道固難矣師固以道教人<lb/>
也學者受其説行之終身非若今之傳授句讀僅能與<lb/>
乳褓爭長雖日更一師初不損益也言師人則亡矣其<lb/>
道果盡無傳乎諸弟子以有若似夫子而曽子有所不<lb/>
從如曽子之意必得孔子復生而後師之則師道廢矣<lb/>
然子夏曽子各以其説教授其所以授學者果出聖人<lb/>
之意乎秦人焚書而賴以不絶者師道在也漢興六經<lb/>
<pb n="KR4d0230_WYG_007-23a"/>
各習其師名為專門如匡衡有師道可觀如張禹有師<lb/>
法可試夫六經亦多説矣而所謂可觀可試者果何在<lb/>
乎諸君之學豈但句讀其必所傅有素試為言退之子<lb/>
厚所以取怪於人與夫曽子所不願於有若而漢儒各<lb/>
知有師傳者願共學焉毋畧<lb/>
問賈生董生漢所謂有用之學明於治亂安危者也劉<lb/>
向以賈生比伊管以董生比伊吕夫伊吕王者之佐管<lb/>
仲覇者之佐向舉以許與二子賈生表餌之説人以為<lb/>
<pb n="KR4d0230_WYG_007-23b"/>
䟽董生天人之説人以為緩夫二子之學不見試與夫<lb/>
試而未盡固已不幸而䟽緩之譏不免於世俗成敗之<lb/>
口今試優劣二子所學與夫所遇之主可以比擬於伊<lb/>
尹呂望管仲者以無輕劉向之言不然漢無士矣<lb/>
問仰惟國家兵興以來無利不<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>然皆有術不至浚我<lb/>
以生者鹽鐵𣙜酤有取於常賦之外民皆樂然輸之亦<lb/>
知其所不得已自以其力所當勉者也昔漢之所資者<lb/>
巴漢之粟唐之所資者江淮之財尚能各以一方之儲<lb/>
<pb n="KR4d0230_WYG_007-24a"/>
足用天下則欲合二代所資以為今日足用之計茍有<lb/>
可以寛紓吾民而不乏於公上者願聞其術<lb/>
問仰惟國家版圖之舊自河以南半淪敵境邇者天心<lb/>
悔禍以開神聖恢復之運王師所指民相與壺漿先道<lb/>
喜見漢官之臨江淮以北關隴以西復為王土輿地所<lb/>
志可考而知然知所以復之而未知所以守之則悠久<lb/>
之慮廟筭亦少勞矣竊計所復境土徃來敵衝鋒鏑踐<lb/>
躪荆棘荒蕪亦難乎其為彼民矣户口不足則無兵耕<lb/>
<pb n="KR4d0230_WYG_007-24b"/>
稼不復則無食事力交病計將安出焉欲分兵以守之<lb/>
乎則沿邊之屯勢各有不可分也欲移粟以實之乎則<lb/>
餉道之逺力有所不能支也然則建牧守命將帥重其<lb/>
權委之措置而責效於遲久諸君試迹昔人南北相控<lb/>
制所嘗講者亦一説也<lb/>
問賈誼陸贄之學搢紳先生喜稱誦之謂儒者之文有<lb/>
益於世用不徒為紙上空言莫二子若也竊謂誼在漢<lb/>
猶有縱横策士之風贄在唐猶有科舉進士之累不然<lb/>
<pb n="KR4d0230_WYG_007-25a"/>
何所言之多而施於世用如是之落落難合也世之讀<lb/>
二子書者未嘗不追咎時君用之不盡而歎二子所遭<lb/>
之屈抑自有説乎今國家崇尚史學誠欲得如二子者<lb/>
而盡其用使之無空言不遇之歎如昔人者諸公當自<lb/>
得之<lb/>
問天下事成者不可壊而弊者不可不革前後之相因<lb/>
唱和之相應鮮有不出於斯二者易曰幹父之蠱者事<lb/>
之不免於弊而裕父之蠱者則亦無壊其成因其成而<lb/>
<pb n="KR4d0230_WYG_007-25b"/>
新其弊足矣此所謂克家之子舉善去惡堯則知之而<lb/>
以累舜於耄勤總師之後者舜今日即位而明舉八元<lb/>
去四凶而天下安之如出一人不改其無為之治者天<lb/>
下事弊則新之而成者終不可壊此昔人論損益而不<lb/>
及二帝者有説也仰惟新天子即大位今甫周歳矣仰<lb/>
遵太上皇之政如堯舜父子授受一家未之有改也至<lb/>
於舉善去惡天下顒顒傾耳拭目以仰望於新政者事<lb/>
孰有先於此者乎寛大之令優恤之科以形於詔㫖者<lb/>
<pb n="KR4d0230_WYG_007-26a"/>
郡國奉行相望郵傳皆可考也願與諸生訂之<lb/>
</p>
<p>
</p>
  </div>
<div>
                <head>方舟集卷八</head>
    <p>
<pb n="KR4d0230_WYG_008-1a"/>
欽定四庫全書<lb/>
　方舟集卷八　　　　　　　宋　李石　撰<lb/>
　　論<lb/>
　　　刑獄論<lb/>
生者易之徳也易以是生天地生聖人聖人又以其徳<lb/>
之生保天地之生又以復於易之生生生不窮易之所<lb/>
以不息者生徳也且聖人權生物之柄以立於天地兩<lb/>
間烏能保其生而不殺也哉其所以殺者乃其所以生<lb/>
<pb n="KR4d0230_WYG_008-1b"/>
雖天地亦用此以為生之消息以時之代謝為物之榮<lb/>
枯也孔子曰古之聰明睿智神武而不殺者韓康伯釋<lb/>
之曰服萬物不以威刑其所謂神武者無刑之刑不殺<lb/>
之殺也大刑無刀鋸而化小刑無鞭朴而教肅然者得<lb/>
於不怒凛然者得於不誅凡吾之甚武者皆聰明睿知<lb/>
之運易道鼓舞不測之神此需訟師所由以次序相受<lb/>
為卦也飲食者人之所須以生民勤於求生不計所當<lb/>
得以至於兩競為訟其啟端甚微其取用甚細天地不<lb/>
<pb n="KR4d0230_WYG_008-2a"/>
禁聖人不呵凡以遂其欲生之意使不至於夭閼疵癘<lb/>
乃已故於訟之大象不過曰作事謀始以塞有事之爭<lb/>
心用獄勅法則寓之噬嗑噬嗑者猶自口吻餘食除去<lb/>
其間未果於殺此無刑之意非特無訟也然人之爭心<lb/>
寧復有既一訟不已衆訟之興衆訟則鬬矣此師之所<lb/>
以次於訟小刑不已必至大刑自然之理一殺不忍況<lb/>
衆殺乎鞭朴不忍況刀鋸乎故於師之大象不過曰容<lb/>
民蓄衆以見其所受之衆所生之繁爾至於萃然後除<lb/>
<pb n="KR4d0230_WYG_008-2b"/>
戎器於謙然後利侵伐於豫然後利行師亦未果於黷<lb/>
武也大抵易六十四卦而言刑獄者凡六卦皆易之生<lb/>
徳所寓天地資其生聖人權其生其為刑獄之詞槩之<lb/>
曰不殺之殺生中之殺也繫詞曰生生之謂易曰生生<lb/>
者生天地之生生聖人之生其生之大矣乎中孚則議<lb/>
而致信旅則審而不留豐則折之欲其不用解則宥之<lb/>
欲其無過賁則明其政而已於獄有所不敢者不以刑<lb/>
飾政故曰六卦者易之生徳也唯噬嗑一卦著之繇詞<lb/>
<pb n="KR4d0230_WYG_008-3a"/>
何也以明飲食所自除去口吻之間爭不至訟衆不至<lb/>
師則周仁之始基也文王生紂之世身被羑里之拘見<lb/>
炮烙之威肆虐吾民心有所弗忍著之繇詞異於他卦<lb/>
如是而已春秋之世失周家忠厚措刑惻怛之仁三千之<lb/>
刑日益煩而吕侯之刑日益甚以需致訟以訟致師何<lb/>
其紛如也然則孔子大象釋詞非特著文王之仁而聖<lb/>
人無刑不殺之仁備於此矣抑嘗論之易治天道春秋<lb/>
治人事以易之天治春秋之人天人之統相為用久矣<lb/>
<pb n="KR4d0230_WYG_008-3b"/>
而易為潔浄精微之教者孔子推易之無殺以止春秋<lb/>
之殺也而記禮者以其流失之於賊司馬遷至以申韓<lb/>
配之曰原道徳之意者以道徳之刻其潔浄精微流為<lb/>
申韓刑名之深嗚呼孔子象詞微矣抑亦史遷之誤歟<lb/>
　　　鬼神論<lb/>
無者有之極而易為之端也君子能探其端而致其知<lb/>
以知無之所自所謂極者天地萬物亦各有極會其極<lb/>
以歸於無則鬼神之道可自無而有也且易之肇端於<lb/>
<pb n="KR4d0230_WYG_008-4a"/>
無者氣也太始者氣之始太素者氣之質太極者氣之<lb/>
無而天地萬物因其氣而有始因其始而有質因其質<lb/>
而有極極之於無則漠然曠然卒歸於無形而有氣者<lb/>
鬼神無遁形矣能於鬼神致其知則可以知人人者天<lb/>
地萬物之一因氣而有形有形而極於無形是氣也繫<lb/>
詞精氣為物游魂為變知鬼神之情狀索之於㝠漠無<lb/>
眹不可測識之中則游魂之形猶人之形也由是知人<lb/>
之生死司命於天而統氣於易自伏羲畫卦八而索之<lb/>
<pb n="KR4d0230_WYG_008-4b"/>
而有三墳先儒謂人之始生騰光於天者為連山之艮<lb/>
艮為小石隕石則為星氣此則精氣為物也文王因八<lb/>
索而重之為六爻上下卦虧盈猶月之有魄魂即魄之<lb/>
化化分上下弦此則游魂為變也是二聖人者皆知易<lb/>
變化託鬼神以妙其道以詔天下後世不曰鬼神而曰<lb/>
卜筮者寓其妙於蓍龜也故孔子首於乾大人之釋曰<lb/>
與天地合其徳鬼神合其吉凶是以易之蓍龜知人之<lb/>
為鬼神也請以卦爻象考之曰上帝曰神道設教則神<lb/>
<pb n="KR4d0230_WYG_008-5a"/>
之槩也曰鬼方曰載鬼曰伐鬼則鬼之槩也曰先王曰<lb/>
祖考曰廟曰社稷此天人之鬼神也曰牛曰牲曰禴祭<lb/>
曰薦曰享曰祀此鬼神之食也曰史巫曰祭主曰二簋<lb/>
曰匕鬯曰用茅曰用圭此鬼神之器也凡人之有求於<lb/>
卜筮者則蓍龜告之以其祥使民心惕惕知所敬畏因<lb/>
蓍龜以信卜筮因卜筮以信鬼神因鬼神以信易而易<lb/>
道無餘藴矣且易之肇端於鬼神生則人之形死則鬼<lb/>
之氣廓廓然卦象所寓皆聖人之教易之探端也若乃<lb/>
<pb n="KR4d0230_WYG_008-5b"/>
子路問事鬼神而夫子答以未能事人安能事鬼諸子<lb/>
未能深窺聖意乃曰不語怪力亂神者不知夫子為春<lb/>
秋諸侯祭非其鬼逆祀郊禘非禮者設非以是為鬼神<lb/>
之教也因讀易知五經所以言鬼神之端皆原於此而<lb/>
有感焉故備論之以破世之言鬼神者之惑<lb/>
　　　龍虎論<lb/>
象以像為義卦爻之畫莫不皆以其象像之而萬物之<lb/>
體具矣且伏羲之畫三畫也而具五行以立天地之數<lb/>
<pb n="KR4d0230_WYG_008-6a"/>
以三為五而六體已具一為竒二為偶至三為五因五<lb/>
而五之則天地之數也天地之數具則五行之數具或<lb/>
以剛乘柔或以柔乗剛初與四二與五三與六相應為<lb/>
用而象中之像成矣雲龍者水木之像也風虎者木金<lb/>
之像也乾以純陽之卦而有龍虎風雲之像以二五君<lb/>
臣相應精神變化隂陽竒偶之用也以二為陽中之偶<lb/>
乗初承三則成離以五為隂中之竒乘四承六則為坎<lb/>
水火之會則二五中氣混然㝠乎五行之像此雲從龍<lb/>
<pb n="KR4d0230_WYG_008-6b"/>
風從虎所以具於乾之六畫矣以乾比坤取象猶是也<lb/>
坤六畫皆隂而有取扵馬之牝者馬火畜也上六取龍<lb/>
之戰者龍陽類也以天地之雜曰龍戰隂疑於陽也以<lb/>
乾坤二卦取象為他卦之例皆象之變化因卦爻而寓<lb/>
其像鱗介飛走□蠕肖翹有目有趾者無不具此乾坤<lb/>
卦例也乾坤取象之外他卦言馬者一繇九爻晉屯賁<lb/>
大畜明夷睽渙中孚八卦是也言牛者一繇七爻離无<lb/>
妄大畜遯革睽旅既濟八卦是也言豕者一繇三爻大<lb/>
<pb n="KR4d0230_WYG_008-7a"/>
畜睽姤中孚四卦是也言虎及豹者一繇五爻履頤革<lb/>
三卦是也言羊者四爻大壯夬二卦是也言狐者二爻<lb/>
解未濟是也言魚及鮒者一繇四爻剥姤中孚井四卦<lb/>
是也言龜者三爻頤損益三卦是也言鹿者一爻屯卦<lb/>
是也言䑕者一爻晉卦是也言雉者二爻旅鼎二卦是<lb/>
也言隼者一爻解卦是也言鴻及鶴者二爻漸中孚二<lb/>
卦是也凡此四十一卦乾坤龍虎馬牛以後所稱物類<lb/>
僅十六種因卦爻所占以别其象剛柔緩急巧譬精喻<lb/>
<pb n="KR4d0230_WYG_008-7b"/>
物無遁情者皆天地五行數之所囿非易孰能具之非<lb/>
聖人孰能知之哉尚有所可得而擬議者如説卦所載<lb/>
先儒幾以為占筮之學所未深悉學易者惑之有三焉<lb/>
何也言伏羲八索而不及文王他卦與經所引相反一<lb/>
也八卦所為物命凡八以震為龍不以乾為龍以乾為<lb/>
馬不為龍坤為牛不為馬震為馬之四種坎為馬之五種<lb/>
此二也兑為金而乾亦為金巽為木而乾亦為木果坎<lb/>
為木之多心離為木之科上槁艮為木之堅多節五行<lb/>
<pb n="KR4d0230_WYG_008-8a"/>
之數不定此三也施之卜筮穿鑿遷就似不可執一而<lb/>
巫祝得以牴牾聖説此不能不惑而先儒以其叢脞雜<lb/>
亂舉歸之卜筮可乎固有渉於性命氣血如坎為耳為<lb/>
加憂為心病震之為决躁巽之為躁卦似與素問黄帝<lb/>
岐伯問對相通不然伏羲用易以來黄帝堯舜禹湯所<lb/>
學專出於易以治身治天下豈無一語及易坐待文王<lb/>
孔子然後為全書併與學者辨之<lb/>
　　　利渉論<lb/>
<pb n="KR4d0230_WYG_008-8b"/>
易以象為主象以卜筮為主卜筮所至則意所至意至<lb/>
則忘象可也用易君子各以已意求易卜筮先之以為<lb/>
已利不利之符而吉凶悔吝所繫如禀命於父母受教<lb/>
於師友此象得以專之而致其信以契夫人意意得則<lb/>
象可忘矣且利渉大川云者象以水為險也以為取需<lb/>
之坎乎而意不在是象以舟楫為行險利渉之用而有<lb/>
取於渙之坎乎而意不在是象以為坎之水凡卦之坎<lb/>
者皆得以利渉不利渉為言而坎之重險乃不曰利渉<lb/>
<pb n="KR4d0230_WYG_008-9a"/>
不利渉則其意所取于卜筮先之者端有在也以經考<lb/>
之繇言利渉大川者七曰需曰蠱曰大畜曰同人曰益<lb/>
曰渙曰中孚繇言不可渉大川者特訟之一卦耳爻言<lb/>
利渉大川者二曰頤之上九曰未濟六三用渉大川者<lb/>
一曰謙之初六不可渉大川者特頤五耳曰繇詞曰爻<lb/>
詞初若以象為主乃不在於坎之水不在於舟楫之用<lb/>
不在於重坎之險一卦一爻各有定象以寓其利與不<lb/>
利似各有意唯君子所以用之者何如耳曰需者取其<lb/>
<pb n="KR4d0230_WYG_008-9b"/>
疑而有待曰蠱者取其弊而有幹曰大畜取其蓄徳以<lb/>
成其大曰同人取其立志而有所同曰益取其遷善以<lb/>
改其過曰渙取其難散而可以行曰中孚取其至信而<lb/>
有所格若夫訟者天水相違兩競以剛險為訟此繇意<lb/>
所不取也卦有六爻爻具六象則六意之寓不可槩也<lb/>
頤之六爻而意有可否之分頤以正為養在已者未正<lb/>
而拂人以為養不若上九養正得吉惕然居髙自危此<lb/>
二爻可不可之别也未濟則以三之過凶為憂謙則以<lb/>
<pb n="KR4d0230_WYG_008-10a"/>
初之得吉為福此爻詞意也大抵易者憂患之書而繇<lb/>
與爻皆文王之詞其曰利渉與否者擇利避險游世以<lb/>
求免憂患而已卦六十四而利渉之卦七爻三百八十<lb/>
四而利渉可渉之爻四皆以象寓意君子茍有得夫意<lb/>
之所先卜筮可無而象可忘也天下之險非特水也雖<lb/>
行平陸安車緩轡有不免者吾將以我之無心感於卦<lb/>
爻之無心此聖人得意忘象之法也<lb/>
　　　大人論<lb/>
<pb n="KR4d0230_WYG_008-10b"/>
聖人以立言為法非茍而已也大者小之積也易始於<lb/>
三畫八而八之三而重之以成六十四卦三百八十四<lb/>
爻易因是以定象立言聖人因是以制法取其變化不<lb/>
窮以推其所積之效非一日之力皆習而成之也傳曰<lb/>
性相近也習相逺也此人變化之習也繇之言大人者<lb/>
主一卦之義爻之言大人者主一爻之義其為大人則<lb/>
均其所以定象立言因言制法則有間矣乾者卦之首<lb/>
二五者爻之尊以乾統天則為天之大人以二五為君<lb/>
<pb n="KR4d0230_WYG_008-11a"/>
臣之大人以此調一天下亭毒萬物措諸事業而闗諸<lb/>
百世皆大人職也積此以臨涖於有作者大人之聖也<lb/>
積此而鼔舞於不測者大人之神也凡易所謂天之隂<lb/>
陽人之性命以探賾索隱極深研幾者大人聖神之運<lb/>
則總之曰易道之變化也且以文王重易而曰以繇立<lb/>
言明憂患所自以為大人者始於乾之爻故夫子釋大<lb/>
人之辭曰天地合徳日月合明四時合序鬼神合吉凶<lb/>
其極也先天後天天且不能違則其大之積為聖為神<lb/>
<pb n="KR4d0230_WYG_008-11b"/>
有不能名其大文王之説吾夫子之説唯孟子知之自<lb/>
可欲之善有諸已之信充實之美至於光輝之大人者<lb/>
已四其等矣皆積小成大之序則聖神者果易道之變<lb/>
化無疑矣且以文王之處憂患也皆因卦寓詞因詞寄<lb/>
意以為大者對小之稱也大人能容小人小人必不能<lb/>
包大人豈止倍蓰十百千萬之間哉否之六二曰包承<lb/>
小人吉大人否亨否則閉塞不出為義此大人容小人<lb/>
包承含忍無所不至以避其患害而已革之五則曰大<lb/>
<pb n="KR4d0230_WYG_008-12a"/>
人虎變上九則曰小人革面其始也大人用其大者以<lb/>
受小人小人自當悔罪革面聽命不暇大人特取其順<lb/>
上不責以全也故曰大者對小之稱也以訟則鬬以巽<lb/>
則順以小受大之術也其處困也守正以待時其處蹇<lb/>
也無終蹇不振之理此言大人能養成其大以受天下<lb/>
小人之託亦有時也其所謂時者處憂患消息之時天<lb/>
之時也若夫萃者文王受命之符也假廟用牲可以有<lb/>
為之時於其象曰君子以除戎器戒不虞此為文王設<lb/>
<pb n="KR4d0230_WYG_008-12b"/>
也於升則曰勿恤南征者文王為西伯紂猶在上太公<lb/>
未歸曰大人者以為紂與太公設如乾之二五不以紂<lb/>
為獨夫而忽之文王之以此授武王武王用十亂之佐<lb/>
君臣相為利見如乾二五也至釋離之象則昌言之曰<lb/>
大人繼明照四方以明武王為子繼其父西伯之明重<lb/>
光奕奕丕顯丕承以周代商易之大象言大人者異乎<lb/>
爻之詞唯此而已然則作易者之憂患乃文王憂患見<lb/>
於躬行者如此其審矣夫子潛心文王孟子願學夫子<lb/>
<pb n="KR4d0230_WYG_008-13a"/>
推明次序所積不可超躐而至曰聖曰神文王爻詞繇<lb/>
詞未嘗及之觀之彖曰聖人觀之彖曰神道而繫辭所<lb/>
稱聖神猶曰自畫易以來至文武相為授受以其聖聖<lb/>
神神妙易道於天下所以為立言制法者故曰文王之<lb/>
意夫子知之夫子之意孟子知之<lb/>
　　　世數論<lb/>
易之為八卦明矣以二索六為六子此伏羲之畫三墳<lb/>
之書初不待文王之重而後具也文王特因其八者索<lb/>
<pb n="KR4d0230_WYG_008-13b"/>
其八而八之自八以下以陽從剛之竒而為陽之羣曰<lb/>
隂中之陽也以隂從柔之偶而為隂之羣曰陽中之隂<lb/>
也隂陽剛柔錯綜成文而六十四卦具矣亦初未嘗有<lb/>
所加減損益於三墳之書獨於連山歸藏之中取其所<lb/>
謂易者因乾坤而定名由八已下八八而索之為繇詞<lb/>
為爻詞孔子為彖詞為大小象詞以文王之易為正而<lb/>
定名曰周易故曰吾得坤乾焉三墳未亡乃曰賛易道<lb/>
以黜八索者何也且以乾坤為父母以六子為子子各<lb/>
<pb n="KR4d0230_WYG_008-14a"/>
有子父昭子穆傳世之法也卦之有世必自其父母者<lb/>
始父乾而索震坎艮子之從父也母坤而索巽離兑子<lb/>
之從母也要之不出八索八之數三墳同實異名雖吾<lb/>
夫子有取焉而説者以為專出劉牧似未通也牧之論<lb/>
不過以乾索乾之重為一世以乾索震之重為二世以<lb/>
乾索坎之重為三世以乾索艮之重為四世以乾索巽<lb/>
之重為五世以乾索離之重為六世以乾索坤之重為<lb/>
七世以乾索兑之重為八世備矣以乾六爻為例則他<lb/>
<pb n="KR4d0230_WYG_008-14b"/>
七卦者八之世可槩為八索之法以卦而四維之隂陽<lb/>
各分其羣而按之以河圖之數似且三十年為一世人<lb/>
之昭穆之世也若乃易之世豈止三十年而已哉大用<lb/>
之則大小用之則小星翁日者所不能盡知天地萬物<lb/>
舉不逃於乾坤二篇之策者用此世也其大者日月星<lb/>
辰之行璿衡律度以古況今千歲之統世傳如一其小<lb/>
者一歲四時寒暑代謝圭黍不違大率以卦為主而以<lb/>
隂陽剛柔隨其所用為世之變爻以卦變為氣一氣斡<lb/>
<pb n="KR4d0230_WYG_008-15a"/>
旋為易道神化之運曷有窮已哉<lb/>
　　　歲月論<lb/>
易之有日月也由隂陽之分也六隂六陽以定一歲而<lb/>
各職其分隂與陽類以肇成歲功一卦軄六日六十四<lb/>
卦之數凡三百八十四爻因以歴日月之度以測其度<lb/>
之所底剛柔消長吉凶禍福之變故曰易之有日月者<lb/>
隂陽之分也且始子終已六陽也始午終亥六隂也此<lb/>
一歲十二月以立日月之經而以六日一卦者為之緯<lb/>
<pb n="KR4d0230_WYG_008-15b"/>
或計之卦或計之爻此日月歲之次序也且言終日之<lb/>
卦三乾豫既濟是也言三日之卦三蠱巽明夷是也言<lb/>
七日之卦三復震既濟是也言月之卦一臨是也言三<lb/>
年之卦七同人習坎困漸豐既濟未濟是也言十年之<lb/>
卦三頤屯復是也言三而不曰歲月日凡八需訟師比<lb/>
解損革巽是也繇詞言三者二䝉晉是也嘗以次叙論<lb/>
之陽生於子為復之初九繇言七日來復者起於中孚<lb/>
之六日至復初九則七日以一卦一爻為計陽之方來<lb/>
<pb n="KR4d0230_WYG_008-16a"/>
以會朔迎氣此進之也至於四陽為臨則恐其已過為<lb/>
隂所蹷故先期而告之曰八月有凶九四之陽變為六<lb/>
四之隂則為八月此以卦為月也乾言終日者乾九三<lb/>
一爻之計不終日者豫六二一爻之計此以爻為日也<lb/>
蠱之三日天下事至弊如幹以克家之子尚且幹之以<lb/>
漸況天下之事先後甲者巽木申命猶風之振山落木<lb/>
也先後庚者巽木兑金兑巽易位金木更相旺囚自巽<lb/>
至兑此以卦為爻之日例也喪貝喪茀所喪甚輕有不<lb/>
<pb n="KR4d0230_WYG_008-16b"/>
足逐坐待其歸一卦六爻之變而自得也三年者或在<lb/>
下卦之上或在上卦之上或在初或在中或在終一卦<lb/>
三爻三年之例也十年者一卦六爻之變頤之守正師<lb/>
之自用屯之女貞復之自迷一卦四爻之例也其不以<lb/>
歲月計而言三者皆三爻竒偶之數可以類推也大抵<lb/>
易道以數為本六隂六陽分職一歲之用震離兑坎分<lb/>
旺四仲餘六十卦歸竒為閏三百八十四爻曰歲曰月<lb/>
曰日如指諸掌矣<lb/>
<pb n="KR4d0230_WYG_008-17a"/>
　　　君子論<lb/>
易之為書也文王初為爻繇之詞吾夫子益以大象統<lb/>
一卦意而為之詞曰君子者謂天下後世君子公稱之<lb/>
也凡有三説焉一曰行道之君子二曰修身之君子三<lb/>
曰治世之君子而易之見於用者盡矣伏羲三畫索而<lb/>
八之文王六十四因而重之孔子十翼繫而翼之包六<lb/>
極統三才以倡其學於後世凡易之道率本三聖為五<lb/>
經所祖行道之君子也窮於性命達於死生洗濯徳業<lb/>
<pb n="KR4d0230_WYG_008-17b"/>
研極幾微咸恒以息其謬用之心損益以擇其可為之<lb/>
事六氣以調節四叙以消息出處語黙無一不在此修<lb/>
身之君子也五常所紀三王所尚文質不同剛柔各異<lb/>
禮樂法度律厯法象治亂之術安危之符愈取愈有受<lb/>
命如響此治世之君子也三君子者天下後世之君子<lb/>
其施於易甚公所以行道所以修身所以治世則有别<lb/>
矣吾夫子因以統一卦之體先總其數命之曰大象者<lb/>
六十四卦而君子用易之目特五十三而爻之所謂君<lb/>
<pb n="KR4d0230_WYG_008-18a"/>
子凡十爻八卦無預焉者蓋一卦以總其體一爻以散<lb/>
其用不可一槩莫不皆有序也禮曰潔浄精微易教也<lb/>
文王之淵懿孔子五十學易無大過君子先體易道之<lb/>
大以範圍此世斂以修身推以治世而體之為用無乎<lb/>
不在故大象所統君子之外有所謂先王者七有所謂<lb/>
后者三有所謂上者一且伏羲至周文武制作甚備所<lb/>
稱先王知其為周之王也告命省方亦知其為周之后<lb/>
也其所謂上者以上對下為義也周之衰也君子少而<lb/>
<pb n="KR4d0230_WYG_008-18b"/>
小人多猶剥以五隂剥一陽無難者故以君子容小人<lb/>
而為廬小人載君子而為輿上下相養茍於無事如春<lb/>
秋戰國之世孔子讀易傷周道之衰而有感於此故不<lb/>
復以君子統象而以上對下為言也嗚呼天下後世之<lb/>
君子盡矣自伏羲畫易以降五帝三王周公孔子凡有<lb/>
得於易者不論有位無位為君為臣皆其公稱也如詩<lb/>
人則以王者為君子左氏春秋則以人臣為君子或以<lb/>
孔子為君子論語則以子産子賤為君子此君子公稱<lb/>
<pb n="KR4d0230_WYG_008-19a"/>
之例也至於易之所謂君子往往間有對小人為言何<lb/>
也君子小人之辨亦天下後世公心之憂也文王憂之<lb/>
孔子亦憂之文王書之於爻繇孔子書之於大小象其<lb/>
於憂世之心一也其於否泰致其去來消長之勢於遯<lb/>
則曰君子以逺小人不惡而嚴若夫春秋筆削褒善貶<lb/>
惡於君子小人黑白涇渭之不啻易致其理春秋致其<lb/>
法此又專出吾夫子之意其憂又倍於文王也<lb/>
　　　四徳論<lb/>
<pb n="KR4d0230_WYG_008-19b"/>
道出於天以乾為體徳出於道以仁義禮智為用以天<lb/>
而統於道則一氣隂陽之分為四時曰元亨利貞者統<lb/>
之以乾也以道而分於徳曰仁義禮智者會之以信以<lb/>
肇乾道之分而四徳具矣文王之言曰元者善之長一<lb/>
氣之運自其元者始猶之春蠢萬物之發生也亨者嘉<lb/>
之會品彚相見盛大之期猶之夏假萬物之亨會也利<lb/>
者義之和氣之揫歛肅殺不可以過猶之秋裁制而收<lb/>
其利也貞者事之幹貞者止於貞猶之冬終歲而畢其<lb/>
<pb n="KR4d0230_WYG_008-20a"/>
務也此本文王之詞孔子再釋之則知四徳之為四時<lb/>
矣而統以乾者會於一元而人得之者為五常曰仁義<lb/>
禮智而合之於信也竊嘗槩之曰天者强名也又何徳<lb/>
之可名因天為乾因四時為元亨利貞因隂陽而為道<lb/>
因道為徳因徳而為仁義禮智此近世劉牧之學也牧<lb/>
之學不過以道為徳取其合於人心同體異用者為之<lb/>
名故以元為仁以禮為亨以義為利以智為貞因文王<lb/>
之言孔子之意叙而釋之也或曰天以其自然以合乎<lb/>
<pb n="KR4d0230_WYG_008-20b"/>
人之使然者故以一道為徳以四徳為仁義禮智之分<lb/>
皆彊名其天與人者此説非也天之與人自然之合也<lb/>
人豈有外鑠之天哉孔安國之疏子思之説曰天命之<lb/>
謂性率性之謂道修道之謂教云者天人自然氣質無<lb/>
礙冲融會通無或間斷其趣一也天以隂陽為道命人<lb/>
以為性性即道之出於天者未逺矣天以五行分四時<lb/>
而寓其鼓舞不測之神囚旺乗除其來無端其去無迹<lb/>
也木之神生仁火之神生禮金之神生義水之神生智<lb/>
<pb n="KR4d0230_WYG_008-21a"/>
故率道為教此合四徳以統乾合四端以統信易之中<lb/>
與中庸之中皆其自然非勉彊矯揉至也且六十四卦<lb/>
具四徳之卦凡七若非乾以統天以合於五行之土以<lb/>
元亨利貞合之於乾以仁義禮智合之於信為五常以<lb/>
土之中合信之中以應五行則六卦之所謂四徳者皆<lb/>
可以抗乾徳而天失其統然則乾之四徳者誠異乎他<lb/>
卦之徳矣自坤以下論之其配於乾具四徳曰坤元亨<lb/>
利牝馬之貞而已其他卦之四徳皆稱其卦之大小以<lb/>
<pb n="KR4d0230_WYG_008-21b"/>
為之徳一氣有所分而不足於天一卦有所統而不足<lb/>
於人自四以降或三或二或一或無或有或先或後或<lb/>
吉或凶離文以取義合詞以取意皆用此例也嗚呼在<lb/>
天則為道在人則為神易之所謂自然者大矣哉<lb/>
　　　時義論<lb/>
時者天之時也天可為時人不可為時人為天地之先<lb/>
後而奉時周旋者斯可矣且有治有亂有安有危小則<lb/>
一身大而天下所遭之時有不同者豈人為哉天之時<lb/>
<pb n="KR4d0230_WYG_008-22a"/>
也唯君子能御其時以探天之機因時移易者易之不<lb/>
常也所謂義者宜也無適不宜也用者通也無適不通<lb/>
也義而權其宜用而求其通一以適時為正猶曰天之<lb/>
四時也春而生之夏而長之秋而收之冬而藏之因卦<lb/>
取時以隨易變化者則繫之人矣故君子之於易也時<lb/>
先之義次之用又次之乾曰時乗六龍以御天者一唯<lb/>
其時而已君子渉世憂患思其義擇其用曰時者無適<lb/>
而不宜無適而不通轉禍為福消息盈虚之理凡繫命<lb/>
<pb n="KR4d0230_WYG_008-22b"/>
於天者人定得以勝之自非聖人君子疇能克此哉抑<lb/>
嘗論之吉人凶其凶不可謂凶凶人吉其吉不可謂吉<lb/>
此禍福倚伏之理唯聖人體道於易之變而知其天人<lb/>
之符也時義之卦凡五曰豫者恐其為逸豫之豫曰隨<lb/>
者恐其為詭隨之隨曰遯者恐以遯自懼曰姤者恐以<lb/>
姤自屈曰旅者恐以旅為處此五者皆當權其義之宜<lb/>
所以為大也時用之卦凡三曰坎者險之所當畏其亨<lb/>
之可恃者以其心也曰睽者乖之所可惡其同之可通<lb/>
<pb n="KR4d0230_WYG_008-23a"/>
者以其志也曰蹇者難之所當避其中之有利者以其<lb/>
知也此三者皆當求其用之通所以為大也若夫時之<lb/>
大者皆天道素定而不可易無義可宜無用可通一聽<lb/>
天運而已其卦凡三曰大過者無一而不過天下方亂<lb/>
天亂之也曰解者無一而不解大難方散天散之也曰<lb/>
革者無一不革天人混冥在治而亂在亂而治唯天時<lb/>
之定非義非用之所能拘故特曰時大而已大抵卦必<lb/>
有時時必繫於天而易之道出於天以神其變化而他<lb/>
<pb n="KR4d0230_WYG_008-23b"/>
卦者寄天之妙於一黙故不以時為言而十一卦獨以<lb/>
時為言者吾夫子自以已之憂患同衆人之憂患宜於<lb/>
義者五通於用者三言時而不及其用者亦三餘五十<lb/>
三卦不言時者於聖人彖象自無隱詞<lb/>
　　　古君臣論<lb/>
孔子定書斷自唐虞以及三代乃不及伏羲之書契伏<lb/>
羲畫易孔子作十翼而彖象言古君臣乃不及帝而獨<lb/>
言王者之代何也文王以憂患重易孔子傳文王之心<lb/>
<pb n="KR4d0230_WYG_008-24a"/>
而有得於易故取古之君臣專及王者之代以明學所<lb/>
授受不自他出也且先以文王明之文王以西伯重易<lb/>
商王受在上西伯羑里之囚故有憂患宜曰西伯不曰<lb/>
王也象之言君則果文王之疑也曰帝乙曰髙宗曰箕<lb/>
子吾知其為商之君臣曰王者知其為文王則周公之<lb/>
追王無疑也韓宣子適魯見易象與春秋曰周禮盡在<lb/>
魯吾乃知周公之徳則追書西伯為王者果周公之書<lb/>
以子王父之禮也太史公曰人更三聖世歴三古以一<lb/>
<pb n="KR4d0230_WYG_008-24b"/>
聖配一古及文王而遺周公以子統父之理也曰王用<lb/>
亨於帝王用亨於西山孔子釋之曰順事知文王以西<lb/>
伯事紂以臣事君惴惴然不敢少拂紂之怒心故能以<lb/>
西山之業有天下而自達於亨大也孔子於易誠潛心<lb/>
於文王得之矣象有文王則孔子之彖言文王象有箕<lb/>
子則孔子之彖言箕子象有湯武則孔子之彖言湯武有<lb/>
其詞則述其詞有其義則思其義大抵孔子因文王之<lb/>
作而有述猶周公文王父子之文相先後為全經也至<lb/>
<pb n="KR4d0230_WYG_008-25a"/>
繫詞十三卦制器以卦寓象則伏羲神農黄帝堯舜皆<lb/>
有所制一卦一器五聖人者先有其器然後别之而寓<lb/>
諸象以形容之此孔子傳以述詞而為義也且以帝乙<lb/>
歸妹言之泰之六五則以五之隂下應於二之陽為震<lb/>
兑之互體以歸妹為言此象也若夫雷澤之歸妹則以<lb/>
震之長男娶兑之少女亦以二五相應曰須曰娣則因<lb/>
爻隂陽以寓象不專於互體也互體之學非必出劉牧<lb/>
自畫卦以來即具之剛柔變化交相為用易道之所以<lb/>
<pb n="KR4d0230_WYG_008-25b"/>
神也必欲奪取之則湯文武箕子爻彖相戾是啓昔人<lb/>
以箕子為箕荄之説愚故曰有其詞則述其詞有其義<lb/>
則思其義施於彖象聖人心傳蓋相通矣或曰卜筮者<lb/>
神易之道聖人用易以卜筮為始可也文王處憂患見<lb/>
於日用曰王用曰南征曰南狩以此取紂而得天下曰<lb/>
得其大首至於公用圭公用射隼則公之為周公必矣<lb/>
若乃復之一卦則聖學之懿性命之極其於不逺復者<lb/>
則文王仁得之孔子仁得之顔子之仁又得之繫詞追<lb/>
<pb n="KR4d0230_WYG_008-26a"/>
釋之於後豈特卜筮而已哉<lb/>
　　　禦冦論<lb/>
易道之難行也人情或失於隱或傷於察隱者欲其不<lb/>
知察者欲其必用易道人情之變兩全之以求其通斯<lb/>
所以為難也其曰難者何也不知者欲其可知必用者<lb/>
欲其不用俾人之情各適於教化鼓舞不測之域君子<lb/>
所以神易道於天下也荀子曰害良曰賊竊貨曰盜賊<lb/>
盜者皆冦也且隱於不知其類有三險狠忮戾以陷害<lb/>
<pb n="KR4d0230_WYG_008-26b"/>
良善欲人之不知欺詐矯偽以沽掠名譽欲人之不知<lb/>
貪惏賄賂茍利貨財欲人之不知此三類者挾穿之姦<lb/>
乗扈之氣其實冦也彼以其隱我以其察彼以隱之不<lb/>
知我以察之必用勢必至於鬬興戎之漸召亂之由此<lb/>
玩易之君子所深致其憂也孔子曰不逆詐不億不信<lb/>
抑亦先覺者是賢乎兹神化之運孔子學易而知之久<lb/>
矣孟子又知之曰所過者化所存者神上下與天地同<lb/>
流夫唯神化鼓舞至與天地同流能使民不為盜者禦<lb/>
<pb n="KR4d0230_WYG_008-27a"/>
冦之利有大於此者乎且以禦冦之卦二曰䝉曰漸是<lb/>
也致冦之卦二曰需曰解是也䝉之上九以昏昧養冦<lb/>
則擊而去之漸之六二以隂長冦則順而取之此禦冦<lb/>
之利也需之九三據非其位以剛不中持疑而致冦解<lb/>
之六三取非其有下體負乗失中而致冦夫以䝉漸稔<lb/>
冦而長養之不能必其去又以需解誘冦而來之此必<lb/>
鬬之冦鬬之則天下亂矣吾易之憂也君子於此盍亦<lb/>
思所以解其鬬者因人情之變而神其化亦必有道矣<lb/>
<pb n="KR4d0230_WYG_008-27b"/>
且喜則親之怒則疎之人情之變也於是又有得於三<lb/>
卦焉曰屯曰睽曰賁屯之難睽之乖賁之無飾人情之<lb/>
至變易道之難行者吾能使之喜而不怒親而不疎仇<lb/>
讎之氷炭合而為姻婭之膠漆焉以冦為婚者易之神<lb/>
也曰匪冦而婚是矣昔季康子患盜孔子答以茍子之<lb/>
不欲雖賞之不竊昔之以無欲治民唯堯舜能之故能<lb/>
仁覆天下比屋可封豈唯不竊其賞而已哉三類者舉<lb/>
為可封之民矣嗚呼安得用易之君子而與為堯舜之<lb/>
<pb n="KR4d0230_WYG_008-28a"/>
治乎<lb/>
</p>
<p>
</p>
  </div>
<div>
                <head>方舟集卷九</head>
    <p>
<pb n="KR4d0230_WYG_009-1a"/>
欽定四庫全書<lb/>
　方舟集卷九　　　　　　　宋　李石　撰<lb/>
　　論<lb/>
　　　釋老論<lb/>
天下之人可與為善也乆矣聞釋氏之寂滅老氏之清<lb/>
浄則慕之盖將誘天下之人而納之於善雖聖人不能<lb/>
破也且以中國聖人堯舜文武周公孔子之道三綱五<lb/>
常可以修身可以治人粲然人倫具矣二氏者本物外<lb/>
<pb n="KR4d0230_WYG_009-1b"/>
為已之學初絶意於世然不即人而人即之何也人性<lb/>
之樂於為善二氏者適以為聖人之助甚多凡趨福而<lb/>
避禍惜生而惡死人情之所同其徒因此求售曰我可<lb/>
以致福我可以得生凡有求者無不獲於是始抗衡吾<lb/>
道有從之而熾其説者紛紛多吾儒矣佛氏者起於秦<lb/>
漢之金狄而其書肇於張騫傅毅蔡愔譯梵音以為華<lb/>
言其書則中國之書其真妄有無不辨也老氏者起於<lb/>
黄帝孔子猶及問禮其文五千言孔子未嘗及之至秦<lb/>
<pb n="KR4d0230_WYG_009-2a"/>
漢之君其徒得以簧鼓天下二氏之教因以流傳誠使<lb/>
中國倣其教以立治寂寞而自樂清淨而無為無亂兵<lb/>
以擾其耕稼無煩刑以濫其誅戮驅天下之民而納之<lb/>
於善雖堯舜文武周公孔子復生無以易此説也何至<lb/>
與之相矛盾而乍興乍廢乎悲夫<lb/>
或曰佛生於魯莊公之世昔人謂常星不見夜明是也<lb/>
老子孔子相先後以生皆周之末年三聖人者幾若並<lb/>
生間世一何盛也曰斯三教相抗也歟誠使三聖人易<lb/>
<pb n="KR4d0230_WYG_009-2b"/>
地而出必不黙黙忘言皆能倡教為百世師也孔子六<lb/>
經祖述憲章皆大中至正之道純帝而帝純王而王亘<lb/>
天地窮古今萬物共由出入之塗也老氏為周藏室史<lb/>
與彭籛相望史官也雖孔子知有其人列子莊子相與<lb/>
羽翼其説其流為虚無者非老氏本心也若乃佛氏左<lb/>
衽祝髪其棄五常廢人倫非與世大戾乎而舉世安之<lb/>
其徒今皆吾民則奈何文中子曰佛西方聖人亦以書<lb/>
為信也大抵窮理盡性使學者入道與周易頗合誠能<lb/>
<pb n="KR4d0230_WYG_009-3a"/>
去其不合而用其合則教通矣<lb/>
孔子以六經述堯舜文武周公之道以輔成中國之治<lb/>
其曰攻異端者恐其害治也漢唐諸子以六經所出尊<lb/>
孔子之教併取二氏者排斥之韓愈是也其曰今之言<lb/>
性者雜佛老而言之也二氏者導人以惡為性乎將以<lb/>
空寂虚無為雜也又曰老子之言道徳吾有取焉若其<lb/>
絶滅禮樂搥提仁義吾無取焉嗚呼墨翟尚同兼愛而<lb/>
愈取之佛不尚同乎佛不兼愛乎徇偏曲之私而忘其<lb/>
<pb n="KR4d0230_WYG_009-3b"/>
公持瑕疵之小而廢其大取墨去佛則愈於論性亦<lb/>
偏矣祠廟象設黄帝周公孔子以來有之不獨釋老寺<lb/>
觀也佛氏有祠起於鴻臚寺以待四夷賔客其流為白<lb/>
馬寺像則銅狄之遺也老氏有祠起於周穆王化人之<lb/>
宫成於蓬萊三山金玉之闕至唐以李氏所祖為𤣥元<lb/>
皇帝廟曰太極曰洪禧散之郡國各以其徒實之曰道<lb/>
士曰僧祇其教因以大振於世非特丹青金碧之美而<lb/>
又取山川嶽瀆勝處以敞其居唯人主之好惡去取不<lb/>
<pb n="KR4d0230_WYG_009-4a"/>
常至於風雨不動俎豆以時獨吾夫子之祠視二氏<lb/>
有間矣按唐六典道士觀總一千六百八十其號曰法<lb/>
師威儀師律師鍊師居之僧寺總五千三百五十八其<lb/>
號曰禪師法師律師居之僧道男女以别以有行業充<lb/>
住持主其事官給五戒祠牒有違教者官糾之以法方<lb/>
外離俗㫁愛名出家至麗之於法其於二聖人可羞乎<lb/>
或問佛以寂滅老以清浄為治氣養心之術以之修身<lb/>
則有餘矣其曰息門桑門息為胎息之息桑沙則息之<lb/>
<pb n="KR4d0230_WYG_009-4b"/>
訛音本佛氏出也曰神人曰至人曰異人其流為神仙<lb/>
轉丹煉氣按摩導引老氏出也渾之以鬼神行之以福<lb/>
業老氏本以靈寳十齋為度世曰三十三天二十八天<lb/>
三清上境三十六宫無極至尊不可思議果何説乎佛<lb/>
氏以六波羅蜜為戒定三千大千世界一十八天八萬<lb/>
四千由旬無有是處果何説乎凡此二氏欲用其教去<lb/>
其空虚詭幻無益於身而有害於教者可也<lb/>
　　　朋黨論上<lb/>
<pb n="KR4d0230_WYG_009-5a"/>
朋黨立論嘗起於小人而無預於君子何也君子者無<lb/>
心之心小人則有心之心也無心之心則於是非利害<lb/>
勝不勝無較焉小人則有心之心一切反是睚眦於錙<lb/>
銖頡頏於毫髪力以取勝勝以求鬬鬬不得其敵則如<lb/>
狂猘如蝮蛇不得一肆其毒則必嚙土木噬草棘以發<lb/>
其怒乃已此有心之心也故鬭不已則勝常在小人不<lb/>
勝常在君子此小人之指君子而為説出於有心之心<lb/>
也君子端不以是疑小人以幸一勝處以無心之心也<lb/>
<pb n="KR4d0230_WYG_009-5b"/>
在易渙之為卦渙散也君子不立黨以處小人而主於<lb/>
散也馬則乗之逃其黨於方來也机則据之拒其黨於<lb/>
適中也躬則安之求免其身以無悔也至於六四則曰<lb/>
渙其羣渙有丘匪夷所思何也不得已君子與小人並<lb/>
位内不招權外不幸名居髙明之地綽綽然於是非利<lb/>
害無所决擇不以小人為險陷而疑之處之以無心而<lb/>
已由是以知朋黨之論嘗起於小人以陷君子也向使<lb/>
君子亦以是指小人是敵也世之君子少而小人多鬭<lb/>
<pb n="KR4d0230_WYG_009-6a"/>
心一萌則讎君子者多而小人嘗勝君子嘗不勝是以<lb/>
勝不勝為分别也善乎箕子之言曰惟辟作福惟辟作<lb/>
威惟辟玉食臣無有作福作威玉食此威福之大柄不<lb/>
可一日假之臣下然則為小人竊弄所以兆成朋黨之<lb/>
禍誠使人主執其大柄於上以分别是非利害雖隂陽<lb/>
不得用其變矧小人乎夫如是則防萌杜漸漢唐之禍<lb/>
可不作矣<lb/>
　　　朋黨論下<lb/>
<pb n="KR4d0230_WYG_009-6b"/>
以治生亂兆於無形以成有形者朋黨之論也方其治<lb/>
也豈自意其必亂也哉其所謂無形者君子小人之不<lb/>
辨也君子指小人為黨小人亦指君子為黨其始也好<lb/>
惡是非之名異朋起而附和之日寖月滛因無形以兆<lb/>
有形而天下受其患而命之曰朋黨者好惡無別而是<lb/>
非得以相雜揉於無形之中此治之所以生亂也逮其<lb/>
既亂也天下後世有公議者出焉曰此君子此小人君<lb/>
子無黨小人指君子為黨則亦已晚矣方其隱於無形<lb/>
<pb n="KR4d0230_WYG_009-7a"/>
也離婁不能以目視師曠不能以耳聽而孟賁不能以<lb/>
力奪唯人主能操威福大柄而公其君子小人之辨以<lb/>
明是非之塗如堯舜禹湯文武之代則未始有朋黨立<lb/>
名者威福大柄獨攬之於上耳馬與鹿有形之物至易<lb/>
辨耳趙髙乃指鹿為馬取其疑似者以為之形以收秦<lb/>
人之權而用之御史不敢訶諫官不敢議者其兆在於<lb/>
以横議殺處士杜塞能言者之口以至是也漢之田蚡<lb/>
竇嬰各用其黨有首䑕兩秃翁而不敢正言其誰君子<lb/>
<pb n="KR4d0230_WYG_009-7b"/>
誰小人者此秦餘習氣漢黨之萌蘖也𢎞恭石顯殺蕭<lb/>
望之劉向力言以為君子必無黨而漢黨根株矣杜喬<lb/>
李固引頸就戮至使人甘心慕之蹈死以取名何也黨<lb/>
名既出命之曰李杜之黨為黨錮傳漢黨成林矣且自<lb/>
其治以生亂自其無形以兆於有形萌蘖之根株以迄<lb/>
成林尋斧之不及天下皆得以藉口正名曰朋黨之論<lb/>
自漢始至唐世之一治一亂而朋黨輙先之以黨出多<lb/>
門也女徳容其姦嬖幸誘其勢宦官怙其威姦則小人<lb/>
<pb n="KR4d0230_WYG_009-8a"/>
以汚君子勢則小人以脅君子君子袖手無術然後流<lb/>
竄誅戮隨之如曰牛僧孺李宗閔之黨唐人凡幾牛李<lb/>
耶張九齡曰小者茍得一變而為阿私大者分義再變<lb/>
而為朋黨又文帝曰去河北賊易去此朋黨難夫以黨<lb/>
比之賊更有甚者難易之别也嗚呼漢以朋黨兆成莽<lb/>
卓之禍唐以朋黨兆成藩鎮之禍皆以治生亂自其無<lb/>
形以兆於有形者然則朋黨之論大矣如之何其去之<lb/>
竊以兩漢唐終其説可使如漢不可使如唐何也漢之<lb/>
<pb n="KR4d0230_WYG_009-8b"/>
正論勝唐之正論不勝二者又從而溷溷焉勝之君子<lb/>
恃之以無恐不勝小人恃之以無恐則歸之曰天待其<lb/>
天定者然後為之謀不然雖上之人亦無如之何<lb/>
　　　時才論<lb/>
天有逆順人有去就逆則去之順則就之豈能以人勝<lb/>
天也哉亦因其時而已時者天之機也君子探其機而<lb/>
用之以為是非利害之擇以明禍福榮辱之由因其機<lb/>
而審其時足矣小人則反是也就逆以為順去順以就<lb/>
<pb n="KR4d0230_WYG_009-9a"/>
逆拂天以求人盖有幸而得之於其始者故其類靡然<lb/>
下風而從之其終也率至於敗績覆壓卒為天下後世<lb/>
笑唾之不免者拂天機以求勝而自謂彼時此時之不<lb/>
同也然則付之於自然之數各因類以持世足矣傳曰<lb/>
否泰反其類也且泰未必皆君子盖常在君子而變在<lb/>
小人否未必皆小人盖常在小人而變在君子彚征吉<lb/>
亨彚貞吉亨曰征曰貞此自然不可執不可易之數也<lb/>
且世豈有常君子常小人也哉各以其勢論之則彼一<lb/>
<pb n="KR4d0230_WYG_009-9b"/>
時此一時人才判然矣堯舜在上十六相與四凶並處<lb/>
文武在上十亂與二叔接迹此常在君子而變在小人<lb/>
也商紂在上箕子比干與飛㢘惡來共事漢成在上蕭<lb/>
望之劉向與𢎞恭石顯同朝此常在小人而變在君子<lb/>
也譬夫天之寒暑二氣之運自然之理也當寒不可使<lb/>
起蟄當暑不可使造氷世之所謂時才者盖亦隨時之<lb/>
去來也孔子曰用之則行捨之則藏不識則謂行藏何<lb/>
事而獨許顔子共之而自曾閔以下不得預何也盖諸<lb/>
<pb n="KR4d0230_WYG_009-10a"/>
弟子之從吾夫子也或仕或否不繫用捨非所以為行藏<lb/>
也若夫子與顔淵我爾一間不能以寸有道以處此其<lb/>
變者此道也其不變者亦此道也又非時彼此所可繫<lb/>
也孟子亦曰行天下之大道又曰得志與民由之不得<lb/>
志獨行其道既曰不得志不知大道何如其獨行也此<lb/>
聖賢一轍初不繫時之用捨也若夫所謂時才者時方<lb/>
尚武彼則高談將畧時方貴吏彼則鈎考簿書時方言<lb/>
利彼則力𣙜儲積時方論文彼則専事章句時方任法<lb/>
<pb n="KR4d0230_WYG_009-10b"/>
彼則刻意庻獄凡吾道之所謂無偏無黨立為皇極合<lb/>
衆人所長而用之彼隨時變化以幸得富貴君子少而<lb/>
小人多否泰之徃來所以治少而亂多也<lb/>
　　　崔浩髙允論<lb/>
君子之於天下事也欲求其通故學欲其博事通而學<lb/>
博則必揜衆取名名之所歸責之所生一身有所未安<lb/>
况欲以此謀天下之事乎所謂通者於文武則曰兼資<lb/>
於儒墨則曰並用於三才則曰無不知於六藝則曰無<lb/>
<pb n="KR4d0230_WYG_009-11a"/>
不習求欲揜衆人而直出其表者好名之累也殊不知<lb/>
昔之君子有其善而不居故能兼衆人之善棄其智而<lb/>
弗用故能合衆人之智其於名也退然不敢専美卒之<lb/>
天下以名歸之方且泛然受悠然辭若有不得已居此<lb/>
名者斯其所以安其身推其身之餘以及天下事則亦<lb/>
綽綽無難矣崔浩髙允二臣者魏之起燕代而伯中國<lb/>
二臣力居多事通而學博猶一體之人也崔浩不免殺<lb/>
身髙允獨能自全者史氏於浩傳不甚著其事於髙允<lb/>
<pb n="KR4d0230_WYG_009-11b"/>
傳明浩之所以死者加詳愚請合而論之談兵則有敗<lb/>
衂之禍為史則有漏洩之禍占天則有窺測之禍有一<lb/>
於是足以殺身况欲合三者以争名於三事也欲其無<lb/>
不通於三者之學也欲其無不博而欲以是幸免於亂<lb/>
世之禍乎浩固自取允亦有幸免者魏起燕代用兵中<lb/>
國浩為謀主帷幄坐勝所至䇿勲而允亦參樂平王軍<lb/>
以西破楊難當此其知兵相似也浩以三公領國史允<lb/>
奉詔分掌其事浩雖專其職而允用力居多此其述史<lb/>
<pb n="KR4d0230_WYG_009-12a"/>
相似也浩初以占天精於風角用以䇿敵而允以律厯<lb/>
為淺事以難浩説此其占天相似也夫合三説以相似<lb/>
然浩竟以此殺身而允獨幸免以令名始終者有由矣<lb/>
且二人以儒知兵浩之事魏三君課功居多允視浩為<lb/>
晚進適時少事得以雍容俎豆不由汗馬取名如占天<lb/>
星厯災異五行二人之學非獨相似人謂允過於浩也<lb/>
浩為三公允甫以著作起家同領國史所志太祖以下<lb/>
三朝多出允筆浩主其要而已竟以此受禍允獨恃景<lb/>
<pb n="KR4d0230_WYG_009-12b"/>
穆芘䕶不死者人固有幸不幸哉大抵以多事為通以<lb/>
多學為博浩則抗之以滿又為郄標之徒所誤如刻國<lb/>
史於石以彰直筆如以五星聚東井不欲東伐又援漢<lb/>
元年十月之占以自亂與允反覆辯論允則雖明災異<lb/>
之學不肯對人言之又知浩之必不免預形於言此其<lb/>
獨保令名夀考以終者得非以其㢘於取名者歟浩生<lb/>
平自比子房君臣相諛以為近似使其果有明哲保身<lb/>
之慮則有封留之足從赤松子隱去否則勇退急流不<lb/>
<pb n="KR4d0230_WYG_009-13a"/>
以名揜衆其庻幾乎嗚呼士大夫之心術平昔處學問<lb/>
居富貴者了了於性理不可不自厚也浩不信佛不談<lb/>
老莊未礙也其妻佞佛浩取其書裂投溷中夫佛書者<lb/>
華言而梵學與中國書同文之一豈糞腐之可汚乎又<lb/>
以殘酷殺李順一事其報應亦昭昭矣允心術所感誠<lb/>
有異於浩者㓜嘗為浮屠為塞上公詩有齊得䘮忘物<lb/>
我浩然世外之意其行諸州獄務矜恤多所貸縱以㢘<lb/>
平稱又挺身以明罪多於浩帝怒反免所坐僮吏數十<lb/>
<pb n="KR4d0230_WYG_009-13b"/>
百家五族之誅此何止千人之活而已乎因觀史氏所<lb/>
載崔浩髙允同罪異罰故合二人論之以為君子揜衆<lb/>
取名之戒<lb/>
　　　巧宦論<lb/>
君子之仕也其進曰有道其退曰有命道在人則審已<lb/>
之道深淺大小以為仕之所得於世之軒輊不茍進也<lb/>
命在天則安於天之所以予我者厚薄不自執以為已<lb/>
之累曰斯天也我何預焉如是則君子之仕進退之分<lb/>
<pb n="KR4d0230_WYG_009-14a"/>
决矣若夫小人之仕則反是以進為命而以退為道命<lb/>
則曰我當得之道則曰不合則去故為偽為佞為傾為<lb/>
險為幸為術皆巧於宦者也飾虚誕以為真曰偽崇諛<lb/>
媚以為智曰佞掩衆人以取名曰傾啓禍害以自利曰<lb/>
險多端倪以有卜曰幸立機數以罔上曰術六者異名<lb/>
而同巧也得其一二者已足為名世小人矧兼六巧之<lb/>
全者其禍害可勝諱哉何謂偽飾其外而忘其内陟其<lb/>
華而無其實衒死䑕以為璞售蠟箠以為鞭鯀以象恭<lb/>
<pb n="KR4d0230_WYG_009-14b"/>
欺堯少正卯以偽行欺魯此飾虚誕以為真也何謂佞<lb/>
順適逢君而自以為智乏骨鯁之操無忠亮之節祝鮀<lb/>
求容於衛而幸免禍害梁丘據取嬖於齊而無所可否<lb/>
此崇䛕媚以為智也何謂傾陷人之尤以爭名於朝者<lb/>
美錦覆穽而欲人不知含沙射影而欲人不寤王導殺<lb/>
周伯仁以博金印禇淵賣袁粲以取富貴此掩衆人以<lb/>
取名也何謂險面狠而愎心凶而戾人知惡之而無以<lb/>
勝之人欲殺之而無以先之如蝮虵之含毒鬼車之煽<lb/>
<pb n="KR4d0230_WYG_009-15a"/>
怪盧杞姦詭而主不知王莽簒逆而主不寤此啓禍害<lb/>
以自利者也何謂幸其説之晦昧於中其氣之凌蔑於<lb/>
外如甘酒之適口如美色之悦目公孫𢎞多陳事端馮<lb/>
道之脱兔備位此多端倪以有卜也何謂術挾主以為<lb/>
市不顧主之利害而以身試術也小者亂一國大者亂<lb/>
天下操術之不仁也踊賈則利人之刑棺肆則祈人之<lb/>
疫皆凶術也蘇秦以術亂六國張儀復以其術而轘之<lb/>
於燕晁錯以術削七國袁盎用其術而戮之於漢此立<lb/>
<pb n="KR4d0230_WYG_009-15b"/>
機數以罔上也嗟夫禄仕者名之所在君子小人之所<lb/>
同欲君子則有道以定命小人則巧以自致而唯六者<lb/>
之趨患得患失不顧利害是非營營求所以為干進之<lb/>
塗必有一於此者真天下之小人也孔子致嚴於懲小<lb/>
人者亦懔懔矣戰國㳺説大抵多六巧之志思有以大<lb/>
矯拂之曰先進於禮樂如用之則寧為野人不為君子<lb/>
利害是非徇吾道死生以定天命而已其以史魚為直以<lb/>
蘧伯玉為君子又曰三代之所以直道而行者専以懲<lb/>
<pb n="KR4d0230_WYG_009-16a"/>
小人之巧於仕也或曰有君子而猶不免於巧者是亦<lb/>
小人也巧於殺人以争名當世豈直道君子哉孟子所<lb/>
謂枉尋直尺可也叔孫通以五百弟子自援不能盖二<lb/>
生之愧董生以儒學名世不能掩殺主父偃之羞姚元<lb/>
崇不死武氏既為宰相偽疾以陷魏知古其巧尚何求<lb/>
故備論之以為小人之戒<lb/>
　　　蜀邊論<lb/>
天地逺近之不可窮乎古今見聞之不可盡乎不可窮<lb/>
<pb n="KR4d0230_WYG_009-16b"/>
而窮之以此之近而况彼之逺曰天地之限也不可盡<lb/>
而盡之以我之聞而接人之見曰古今之事也此四夷<lb/>
之殊宜制禦之異用也且以天地逺近既有一定之限<lb/>
一見之一聞之足矣而古今制禦之道有不可窮不可<lb/>
盡者以此之一隅反彼之三隅者猶是也故逺近復有<lb/>
逺近有不勝其聞不勝其見而欲窮之盡之四夷制禦<lb/>
之變舉積諸此也吾蜀之西南夷特以中國逺近見聞<lb/>
所及者自先王以來端以秦漢為兆亂之始浸滛乎唐<lb/>
<pb n="KR4d0230_WYG_009-17a"/>
人則受亂矣蜀不可無則西南夷不可絶其拓土之得<lb/>
孰與受亂之失哉秦以司馬錯通蜀造意宏大長城備<lb/>
胡以及他方漢初困於匈奴武帝征大宛䟽勒畨禺夜<lb/>
郎昆明獩貊則車馬踐蹂鋒鏑交横於四夷矣中國示<lb/>
以可來之塗服以必争之氣譬夫操杖而欲殺之彼能<lb/>
不反噬乎且武帝元鼎六年已開西南夷是嵗改元又<lb/>
攻滇王求善馬元封六年越巂為姚州為益州皆夷越之<lb/>
地其國志所謂九能傳實祚者今則雲南六詔或離或<lb/>
<pb n="KR4d0230_WYG_009-17b"/>
合矣且雲南與吐蕃以六城為距離合不常之國也越<lb/>
巂去吐蕃不數山可使之離不可使之合則中國利害<lb/>
之决也唐開元以前雲南未嘗畔漢爰自鮮于仲通李<lb/>
宓貪求邊功以致生事蕃蠻合而讎我者五十六年不<lb/>
觧閤羅鳯入冦成都是也大厯間雲南求再納欵張延<lb/>
賞懲前患拒其請至韋臯則開戎州路而許其來且前<lb/>
日越巂唐人封疆之内故臯得以拓土不已仰惟國家<lb/>
棄清谿闗外地以逺之此閉玉門之時也如臯復開一路<lb/>
<pb n="KR4d0230_WYG_009-18a"/>
其罅隙如開䑕穴不患其不來矣利其納欵之物而啟<lb/>
其内侮之心禍可勝諱哉嗚呼任生事之人而欲其無<lb/>
事用貪功之人而欲其不貪天下豈有此理當上體藝<lb/>
祖所以棄地懐逺之意擇人而任之則蜀邊可久於無<lb/>
事矣<lb/>
　　　淮蜀論<lb/>
言固有大小也大言之則為迂小言之則為跼量其時<lb/>
之安危事之是非而為言大小之制也厥今天下之勢<lb/>
<pb n="KR4d0230_WYG_009-18b"/>
宜何如言之曰淮曰蜀云者是不得已而有言也譬夫<lb/>
考作大室俾子孫世居之葺之以蕃育生養其中悠乆<lb/>
分裂破壊撐拄頺垣墮砌者大半則當量其家之力而<lb/>
為日補日葺以求復其初今天下之勢曰淮曰蜀云者<lb/>
是今日可合之勢也小言而不敢太跼大言而不敢太<lb/>
迂是亦不得已而為言也且誇誕而無當浮競而無極<lb/>
以茍悦上意而窺中主欲至使目語而心違之口順而<lb/>
腹非之樊噲願得兵五千横行匈奴而季布欲斬之臧<lb/>
<pb n="KR4d0230_WYG_009-19a"/>
宮願得騎五千以立功匈奴而光武笑之此二子者大<lb/>
言不切於用必有能知其説者賈誼曰聴言之道必以<lb/>
其事觀之况以天下之勢論天下之兵得不量其言之<lb/>
小大而致其聴之可不可乎摇摇中流以幸舟楫之得<lb/>
濟於風濤澒湧之中嗟夫聴者之不審言者得以幸免<lb/>
今士大夫相習為大言乆矣不可不折之以其事也所<lb/>
謂攻守者雖兵家預形然守淮守蜀二者可合而不可<lb/>
離亦不可偏舉此一定之論也且借三國之勢論之諸<lb/>
<pb n="KR4d0230_WYG_009-19b"/>
葛孔明之入蜀也曰曹操挾天子以令諸侯難與争鋒<lb/>
吳孫權可與為援而不可圖荆州連吳㑹巴蜀用武之<lb/>
國益州沃野千里髙祖因之以成帝業如亮之言合吳<lb/>
蜀之勢今日淮蜀一定之論也至曰用荆州以出宛洛<lb/>
用蜀以窺秦川而覇業可成夫孔明之言豈不欲大其<lb/>
言曰中原可復三國可合乎乃跼於一方而自守也善<lb/>
夫張華謂羊祜曰吳立令主雖百萬之衆長江未可越<lb/>
此守淮之説也然則天豈限絶南北乎我疆我土枕戈<lb/>
<pb n="KR4d0230_WYG_009-20a"/>
不忘以形為守以心為攻守必以人戰必俟時不徒取人<lb/>
之空言而責其已試之事其成否必有不可掩者嗟夫<lb/>
人意即天意也若以泛泛之言而輕用天下付成敗於<lb/>
一擲不幾於輕舉而失所重哉吾故舉淮蜀可合而不<lb/>
可離以為東西輕舉之戒為守淮蜀之當務云<lb/>
　　　建康形勢論<lb/>
愚謂天下要令有勢而後以道運之譬如善奕用棊不<lb/>
多而得勢已廣今日之建置他日之補就如絲貫繩聮<lb/>
<pb n="KR4d0230_WYG_009-20b"/>
不見閒隙可乗之處而後大勢定夫惟勢定故四方耳<lb/>
目趨於勢之所重以决其功之可立六朝以來其進取<lb/>
中原者不乏然而知進而不知所以為後顧之計如驅<lb/>
子弟以鬭之通衢不幸力竭反顧其家則逺而無所告<lb/>
訴殷浩陳慶之不足道也桓温謝𤣥劉裕吳明徹皆有<lb/>
破竹之勢而不知所以委重故一朝渙散前功盡廢世<lb/>
嘗謂項羽既取關中乃退都彭城以成沐猴之譏愚謂<lb/>
項羽不失䇿特悟之太晚故後世得以成敗立論耳方<lb/>
<pb n="KR4d0230_WYG_009-21a"/>
羽之既殺㑹稽假守也使之畧建立根本而後遣心腹<lb/>
渡江身據山東以觀中原之困徐起而乗之則伯業已<lb/>
成矣項羽剛躁欲速新得㑹稽客主未定乃驅人之子<lb/>
弟以渡江既得關中自覺其客寄之難乃復歸重於山<lb/>
東顧已無及矣凡今天下之勢所委重者何也長江之<lb/>
南建康為重頻年有望幸之意臨安駐驆已踰三十年<lb/>
兵民井邑卒未可動摇而應接江淮則疑於迂緩愚常<lb/>
觀太宗皇帝新一天下之心首以真宗皇帝判開封府<lb/>
<pb n="KR4d0230_WYG_009-21b"/>
事非徒使之知民間利害而已也監國撫軍以緩養急<lb/>
聖謀深逺其孰敢議又惟宋元嘉中王𤣥謨以彭城要<lb/>
兼水陸請以皇子為刺史至魏佛貍聲言渡江而建康<lb/>
列戍至於亘七百里所使佛貍不敢輕進者臧質在盱<lb/>
眙武陵王駿在彭城也方今建康左控姑孰而右引京<lb/>
口古來守禦勝䇿如膠柱調瑟茍非其人言之何益恭<lb/>
惟修復陵寝自是天家大事親王既出閣願付之以建<lb/>
康留鑰之權内增帝室之重外繫民心之一徐觀晉宋<lb/>
<pb n="KR4d0230_WYG_009-22a"/>
所以經營彭城之勢使其他日可以用山東而臨中原<lb/>
則廣陵淮隂以東可以列戍相望而制之於此矣凡天<lb/>
下之事圖之於目前者未若先定其勢之為不可勝也<lb/>
我有不可勝則彼欲求勝者所以成吾必勝之勢内法<lb/>
太宗之神謀近取彭城之制勝歸重建康其為先乎<lb/>
　　　以守養戰重方面論<lb/>
愚聞之東晉有弱中之强故江淮分守禦之勢李唐有<lb/>
强中之弱故河朔養腹心之憂夫外視弱矣而守禦有<lb/>
<pb n="KR4d0230_WYG_009-22b"/>
定論則未嘗不强外視强矣而制馭不自我則未嘗不<lb/>
弱夫知守而後可以謀戰茍惟守之無地則戰者雖百<lb/>
勝其能乆乎東晉雖戰不足而守則固是以聰勒苻堅<lb/>
之强不能逞南渡之欲李唐雖戰有餘而守則不力是<lb/>
以趙魏之地常鞠為盗賊之囿天下之勢其根本在守<lb/>
而其應在戰是知逺攻者必近守不可忽也劉宋元嘉<lb/>
七年到彦之等以舟師自淮入泗泝河西上碻磝滑臺<lb/>
虎牢金墉四鎮列兵分守魏主命悉衆北渡諸將莫不<lb/>
<pb n="KR4d0230_WYG_009-23a"/>
稱慶而王仲徳獨以為敵人仁義不足而凶狡有餘今<lb/>
斂戍北歸必并力全聚若河氷既合將復南來至十一月<lb/>
而四鎮復陷以檀道濟之威畧亦不過全軍而已此前<lb/>
事之鍳也徃者北人之歸河南五路也或傳北人之謀<lb/>
謂要得入川不難將陜西棄下三五年南兵决來守之<lb/>
道路已熟一發决去必取川蜀是知示弱以致吾之驕<lb/>
佯北以誘吾之進遺我以殘破之地使吾取之以分吾<lb/>
兵勢約我以和好之言俾吾信之以出吾不意我之前<lb/>
<pb n="KR4d0230_WYG_009-23b"/>
日所以失者猶元嘉也夫鞭雖長不及馬腹而强弓之<lb/>
末不能穿魯縞六朝之際河南之地隨得隨失盖地既<lb/>
平曠敵通其内淮南隔其外而制勝之重或又遥决於<lb/>
大江之南藉使得河南之地多置兵則糧運難通少置<lb/>
兵則不足以自固大軍稍逺士心便怯此宜可慮也愚<lb/>
謂今日悠乆之慮要以守而待戰兩淮之地形勢不相<lb/>
為應者願倣六朝兼督之制以重臣分臨之多者不過<lb/>
數州使諸將有以分屯而聴其節制如慶厯各以分委<lb/>
<pb n="KR4d0230_WYG_009-24a"/>
韓琦輩重其方面之權而申以春秋責帥之義無事則<lb/>
謀守有事則總之於府此所謂以守養戰而以弱養强<lb/>
也<lb/>
　　　分重地以委心腹論<lb/>
愚聞之用意於悠乆者視目前為輕而意外為重是故<lb/>
智者不以其所重易其所輕凡人之有所甚愛與夫有<lb/>
不欲者情也情用於所愛故目前之輕或享其逸情忽<lb/>
於所不欲故意外之重或廢於勞豈特人情之不自覺<lb/>
<pb n="KR4d0230_WYG_009-24b"/>
亦私欲勝而不自知耳孫武斬宫人穰苴刺莊賈魏絳<lb/>
戮楊干此所謂激之使奮盖善權輕重而深明勞逸者<lb/>
也夫居其輕且逸而不自憂此孫武穰苴之所不堪也<lb/>
方今天下輕重之權制之於上目前之所憂或不分任<lb/>
天下之重而意外之憂嘗以施之所不欲之人故任其<lb/>
重者或無激昻之意竊嘗羡慕於安逸愚嘗怪東晉其<lb/>
清談風流如温嶠庾翼謝尚謝安父子其於廟朝未嘗<lb/>
無蕭然出塵之意至於臨戎制勝率先武夫而使之信<lb/>
<pb n="KR4d0230_WYG_009-25a"/>
服溫嶠能制陶侃謝尚能撫姚萇庾翼能知桓溫謝𤣥能<lb/>
御牢之彼豈無所以素折其心哉六朝守禦要地如淮<lb/>
隂雍丘合肥鍾離歴陽雖外廹彊敵多以輕裘緩帯臨<lb/>
之而今顧盡以責踈逺之臣或遥𨽻於大府此於輕重<lb/>
勞逸或有可議也六朝之重地亦不常其重在鎮守或<lb/>
自江陵而移上明或自巴陵而移武昌惟因地制重耳<lb/>
今侍從而上豈無昔人溫庾王謝之望者特其功名未<lb/>
建耳愚願今日之重地分以委之許之各置親兵各假<lb/>
<pb n="KR4d0230_WYG_009-25b"/>
以兼督之權以分邊方之憂數年之後必有卓然可觀<lb/>
者此其所以權輕重勞逸也凡今天下有所謂重且勞<lb/>
者臨事之急而後託於非腹心之人則彼不怨必惰矣<lb/>
用意於悠乆則先託於吾之素愛而後可也<lb/>
　　　持戰守之勢使之定論<lb/>
愚聞之明主所以制俗非制於俗也大臣所以持勢非<lb/>
持於勢也挾大有為之心而制於俗則無以其憂輔大<lb/>
有為之功而持於勢則無以立事凡天下之俗喜於安<lb/>
<pb n="KR4d0230_WYG_009-26a"/>
静之名而養成姑息之實則勢因以不振是故以治軍則弛<lb/>
以治民則惰以興化則玩彼必有流於俗而不自知者又相<lb/>
與持天下之勢以幸吾之不立此聖明所宜禁而大臣之所<lb/>
當治也天下無事用兵之問雖至於廟堂而未嘗徧動於有<lb/>
位者之聴故不習而聞者必駭不樂而用者必憂發言盈庭<lb/>
誰肯執其咎其稔積則有自矣夫制俗之道無大於無私而<lb/>
持勢之權莫審於無心盖天下之所守者民也而與民為守<lb/>
者士大夫也喜怒不行則聴覽公毁譽不入則取舍定凡今<lb/>
<pb n="KR4d0230_WYG_009-26b"/>
之説未能盡一士大夫之心則天下之耳目必有所惑而不<lb/>
信今之所以欲致於富彊者非必决之戰勝而後為富彊也<lb/>
望之隠然有不可測之威而即之隆然有不可犯之勢譬如<lb/>
富家大室壮子愛弟彊奴悍猾各當其處則雖開門延冦誰<lb/>
肯輕入其奥哉愚願制異同之俗而使之一持戰守之勢而<lb/>
使之定天下之人茍有所見使之各盡然後養成可用之才<lb/>
以成不變之論則人心自得而天意自復此非所以保勝乎<lb/>
　　　合四勢以强天下論<lb/>
<pb n="KR4d0230_WYG_009-27a"/>
愚聞之天下之大亦恃吾有勢而已民者所以保此勢<lb/>
也財者所以養此勢也兵者所以持此勢也將者所以<lb/>
用此勢也合四者而一之則在於上是知有勢者彊無<lb/>
勢者弱天下有天下之勢一國有一國之勢一城有一<lb/>
城之勢諸葛孔明不鎮漢中而﨑嶇於梁蜀之郊不善<lb/>
法髙祖也劉裕置東秦州而負西北之望不善鑒項羽<lb/>
也天下之事既得此勢則因其民用其財役其兵取其<lb/>
將要皆有推赤心置人腹中之術貪則失其財怯則棄<lb/>
<pb n="KR4d0230_WYG_009-27b"/>
其民私則離其兵闇則敗其將是知勢之所在莫若一<lb/>
其歸重之地唐之藩鎮議者謂之授人以太阿之柄愚<lb/>
謂不然勝者所用敗者之棊使今而能復唐藩鎮之勢<lb/>
則分地而守得寸則付之寸得尺則付之尺將賴其守<lb/>
以成吾之事而何疑之有昔者漢髙祖之語張良也曰<lb/>
吾欲捐關以東棄之誰可與共功者大哉此言不曰捐<lb/>
關以東付之而曰棄之此其視刓印不授者成敗相去<lb/>
豈特目睫之間乎愚嘗謂唐人之法如宣歙池之為觀<lb/>
<pb n="KR4d0230_WYG_009-28a"/>
察岳鄂之為節度小者或不過三四州而自用其民率<lb/>
有以自固今江淮用武之近者權望俱輕若稍倣唐藩<lb/>
鎮之勢而無盡制其權使之有以自用其兵民則他日<lb/>
之能復中原視其有功者以髙祖之為心可也今江淮<lb/>
之州相去或七百里而僻小如蘄黄者緩急無以為固<lb/>
必其有事而後大將出於其郊則民心固已驚危矣如<lb/>
欲合四者之勢以强天下其可不慮此乎<lb/>
</p>
<p>
</p>
  </div>
<div>
                <head>方舟集卷十</head>
    <p>
<pb n="KR4d0230_WYG_010-1a"/>
欽定四庫全書<lb/>
　方舟集卷十　　　　　　　宋　李石　撰<lb/>
　　書<lb/>
　　　上宰相書<lb/>
某聞之天下之勢藏於天下之風俗而風俗之變成於<lb/>
士大夫之好尚勢有不可以偽為而風俗不可以驟革<lb/>
聖人非難乎革也以為首之之難也蓋天下事物之理<lb/>
惟其不能以相一則必舉其不一者而求於至神至宻<lb/>
<pb n="KR4d0230_WYG_010-1b"/>
之地以激成不變之勢夫勢之所激是果何以致此太<lb/>
平之世明聖垂衣拱手於上而宰相率百執事於其下<lb/>
習於寛緩和易之域以期天下之無擾心意之所積口<lb/>
語之所宣將以是納一世於君子長者而後已此其用<lb/>
意豈不甚善然天下之所樂與夫一世之所安則必將<lb/>
有不慮之變藏於其間而勢遂已成天下之人惟見乎<lb/>
勢之宜為此也則求其故而不能得獨不思向者之所<lb/>
樂與今日之所安皆習久而玩熟放弛而不力則稔成<lb/>
<pb n="KR4d0230_WYG_010-2a"/>
必然之勢也固宜君子處此惟其素所抱負求以振起<lb/>
天下之勢則將有不言而風行不動而雷聲者靡然變<lb/>
其前日之故以使之一新而又慮所樂所安之既熟蓋<lb/>
樂至於過而安至於弛則誰與任事而循名責實至於<lb/>
使之蹙額不寧則又非盛世道徳密庸之意恭惟真宰<lb/>
造化天藏而神運則今日之勢有不知其然而然者以<lb/>
自革於偷懦茍且之俗石雖不肖何敢議及此然重惟<lb/>
今日之治天下士大夫宜各竭精殫慮曰小曰大隨所<lb/>
<pb n="KR4d0230_WYG_010-2b"/>
處以自力於事功之急顧狃於所樂所安之習而視景<lb/>
偷日一切相戒以無為多事則吾君吾相未必肯許其<lb/>
如此而無害也蓋聖人之於天下也非習俗風氣為憂<lb/>
在乎紀綱法度之不立紀綱法度之在天下其所寓甚<lb/>
微而毫髮不戒則勢之所以養成者多有不虞之悔異<lb/>
時熙豐之盛以極於宣政之大過執事惟不知紀綱法<lb/>
度之所在而一切從事於虚文以侈天下之耳目勢既<lb/>
稔成而風俗如平川大波放潰發洩求其所以至此而<lb/>
<pb n="KR4d0230_WYG_010-3a"/>
不能得相激相作非一朝一夕之故也恭惟申興以來<lb/>
三十餘年矣生聚敎訓忠厚之澤所以浸溉天下之肌<lb/>
肉者不為不至石之私憂過計獨不及於天下之勢而<lb/>
以原於風俗者何也蓋昔漢文之世在位者皆以長者<lb/>
得名而天下無事亦有可憂之勢賈誼故獨喻以措火<lb/>
積薪火未然而謂之安誼之通達國體必有見於此矣<lb/>
夫以文帝之寛厚而大臣皆以長者自處誰肯與天子<lb/>
任其嚴以存天下之法蓋長者似仁而長者流於鄉愿<lb/>
<pb n="KR4d0230_WYG_010-3b"/>
不可不畏也今日天下之風俗所以作成天下之勢似<lb/>
不可忽也通其變使民不倦或者士大夫今有倦者矣<lb/>
齊威王所以賞罰阿即墨者雖非盛世忠厚之比而於<lb/>
今日天下之勢似當如此而後興起也石孤逺小官議<lb/>
輒及此不任死罪然一官晼晚垂垂五十饑寒凍餒之<lb/>
恤所不宜言而出其言則似非茍然也天下之事思之<lb/>
於山澤而或明於市朝石尚有敢言者執事其察之<lb/>
　　　上蔣丞相書<lb/>
<pb n="KR4d0230_WYG_010-4a"/>
憂大忽小急先緩後人之常情明者見之則其小者在<lb/>
所憂緩者所當先也石到沈黎有可言者事皆沿邊利<lb/>
害他日有識者來此則曰李石嘗用此州不略出一言<lb/>
為此州久逺慮是仰負朝廷與相公委寄之意竊見沈<lb/>
黎為州空城仰食卭雅鹽米日計一日官吏軍民僅能<lb/>
支撐城雉不葺器械不修糧無一月之儲為可憂至於<lb/>
禁軍弓手可以團結入敎閲者三四百人此又可憂也<lb/>
渡大渡河即有土丁二三千家習險阻之地形知蠻人<lb/>
<pb n="KR4d0230_WYG_010-4b"/>
之動息力足以抗變而敵之此外黎為州蓋搖搖也蕃<lb/>
蠻日有四五百人在城市毎毎市馬則相與傲睨知州<lb/>
㕔事前守倅率買馬官坐㕔事與互市左右編欄不過<lb/>
持梃嚴衛而已城堞甲仗兵籍倉猝可倚仗乎所賴者<lb/>
土丁隂制之於後而已石用此大段優恤土丁不他役<lb/>
以擾其家無追胥以廢其時土丁户下税米毎斛舊理<lb/>
一十三貫估石與毎斛減五貫其對折之錢以吏人之<lb/>
未請兵籍之詭名酒務糟水錢之羨凑合對減刻板列<lb/>
<pb n="KR4d0230_WYG_010-5a"/>
之㕔事以示久逺申諸司照㑹此寛土丁之一説也至<lb/>
其他城堞甲仗兵籍提刑鈐轄日檄本州增葺顧窮邊<lb/>
塞壘何力可辦欲從朝廷依前太守馮某所乞支降度<lb/>
牒二千來道為三事之費在相公介意即辦矣又兩蠻<lb/>
王甚向化其諸蠻如虚恨一族間有不測往來嘉黎兩<lb/>
州作過抄掠小路都王伺察來報意亦甚勤求有答其<lb/>
意本州何敢創例亦欲朝廷略有賞賚如衣服官封爵<lb/>
虚名之類此事亦與申朝廷看如何照見便民五事此<lb/>
<pb n="KR4d0230_WYG_010-5b"/>
間民事絶少有二三要節闗沿邊大體若䝉廟堂略賜<lb/>
主張豈惟一州受賜折衝壓難威徳所被豈曰小補之<lb/>
哉不宣<lb/>
　　　答鄭運使書論蜀中事體<lb/>
置中伏辱報答寵賜和篇方此申詠佩歎於作者不已<lb/>
專人又被誨劄副以乘尊且承巡問還臺風雪良苦台<lb/>
候勝健欣慰欣慰榮經一事特荷鐫警非照愛不及此<lb/>
但石所言豈為一夫曲直利害計邊面郡體要當如是<lb/>
<pb n="KR4d0230_WYG_010-6a"/>
不然太守逺不過二年近則朝來暮去特未可知何苦<lb/>
去其循習之易而求改作之難此可以理曉也數年前<lb/>
朝廷議行分𨽻偶有鄉官者在東郡求差遣謁執事謬<lb/>
沮之今此又鼓率計㑹不知天子之士天子之民在彼<lb/>
在此於渠何有割與不割皆不免移榮經之食飽黎之<lb/>
民移地不移民曷為此懐土紛紛耶矧以割𨽻縣邑古<lb/>
今有之吾蜀懐安石泉皆自國家割傍州為控扼之㑹<lb/>
取一時增損耳黎本三縣廢二雅管下五邑榮經便黎<lb/>
<pb n="KR4d0230_WYG_010-6b"/>
而於雅為贅黎受六詔諸族蕃蠻之敵雅特蕃人碉門<lb/>
一族蕃人往來互市仰食所求悉出於黎乃以無所綂<lb/>
攝之邑責之辦事如所轄輸賦不特馬路不脩雖迫於<lb/>
上司行移誰肯為動心哉此特其細耳邇來兵馬日急<lb/>
蕃蠻日驕萬一有如唐人西戎尚可南蠻殘我之説黎<lb/>
雅二州之守肉可食乎五七年前虚恨籠篷之禍可鑒<lb/>
也黎因山為城如斗進則薄大渡河退則阻九折若不<lb/>
少展脚當有事時為棄城拱手就縳可矣石自到官面<lb/>
<pb n="KR4d0230_WYG_010-7a"/>
調而心折之諸族頗知畏愛適以卭部都王䝉備死馬<lb/>
路幾絶殊費招來其讎曰保賽蠻都王欲來市因言曰<lb/>
卭部我讎也向殺我人欠我骨債為其所阻與漢絶十<lb/>
二年不通特來理㑹公事而卭部亦怙衆以拒其路保<lb/>
賽者與蕃姻婭介恃以逞蕃嫉卭部卭部畏蕃之反也<lb/>
因説與朝廷接待諸族恩意惟一宜體悉世世與漢互<lb/>
市不必因是相為猜間今此就城下打話椎牛為盟可<lb/>
保無虞也然自今視之蜀之多事民心搖搖孰與無事<lb/>
<pb n="KR4d0230_WYG_010-7b"/>
時微隙小罅自當長慮却顧何忍憒憒於道塗聾盲之<lb/>
夫言行則事立言不行則事不立昔人所共患石則非<lb/>
所患也度朝廷未必從誠如台諭但兩收宣樞書云諸<lb/>
司有異議尚當不一言之制帥亦云頃問張憲亦以為<lb/>
然終不知諸司果何所去取誠如沮者之説是石以一<lb/>
言之輕與雅人為聚訟可笑黎衣食卭鹽雅粟粟唐以<lb/>
來有之非創行也卭鹽理納錢今則正色又復減半而<lb/>
州自請一如丐然兵之一衣折黑鹽七升雅粟八斗之<lb/>
<pb n="KR4d0230_WYG_010-8a"/>
數計逐月支遣外尚闕兩月則州自那兑此外應副諸<lb/>
司窠名不缺然軍民久困且弊只可吝用省費既已寛<lb/>
土丁米估之半又勸上户和糴賑濟不唯備此艱嵗而<lb/>
軍食比常年可寛兩月借兑且以義倉一事雅之士孤<lb/>
寒闗節兠攬攜斛而輸毎斛九㪷五升如義倉鼠雀之<lb/>
耗將安所取黎受兩州支移之弊類此此外民夷帖帖<lb/>
盜賊日衰獄圄日清皆威令所及不即敗曠幸也苐以<lb/>
私計瓦裂災患頻併已露懇丐求便親養雖八改月於<lb/>
<pb n="KR4d0230_WYG_010-8b"/>
此不敢以私廢公麄糲度日僅如一僧襆被待去矣一<lb/>
二事稍似疚心若不布之左右是負屈沈寃於九折風<lb/>
雪中果何以自白於幽冥蒼蒼也言之忉怛春寒伏乞<lb/>
以道素倍保台重酒力甚健可以驅黎之風伯此去有<lb/>
燒春更得數酌以洗邊瘴如何不宣<lb/>
　　　答趙道源秀才為僧書<lb/>
趙君足下昨袖詩見訪對坐客讀詩知欲祝髮為浮屠<lb/>
事垂成欲謀扵僕謂僕有學校一日之知故不逺三舎<lb/>
<pb n="KR4d0230_WYG_010-9a"/>
地以來僕可無詞乎甚矣足下之未喻也伐國不問仁<lb/>
人斯言何為至於僕哉僕為人師以行道解蔽為業在<lb/>
成都時足下所聞僕敎諸生以何等言語乃欲相望以<lb/>
此乎僕固未嘗絶浮屠氏而不知有其説也特以朝儒<lb/>
而暮釋絶先世之祀信汗漫不根之説以流為茍且幸<lb/>
免之民如足下者僕所深諱也雖釋迦氏復生亦將絶<lb/>
足下而不友况僕乎足下家不至饑寒有田舎作業父<lb/>
母止一子傳世敎之為儒亦駸駸乎成矣不幸父母死<lb/>
<pb n="KR4d0230_WYG_010-9b"/>
便欲裂冠而髠毁服左衽以敗父母所遺之髮膚廢趙<lb/>
氏之後為餒鬼可乎足下無乃䘮心失志而錯謬至此<lb/>
乎僕觀足下舉止語言不至是也父母死隻身不堪人<lb/>
類中多有之所貴人子者以能竭力負薪任父母之責<lb/>
為孝乃欲宅心事外自逭其死以去將遂作佛度世乎<lb/>
將逐逐而羣碌碌而游與庸者曹居族處如今之僧也<lb/>
足下年方二十餘誠能自悔以卒儒業娶妻有子以無<lb/>
廢趙氏然後徐議之未晚也退之之於賈島魯直之於<lb/>
<pb n="KR4d0230_WYG_010-10a"/>
俞清老皆返釋為儒者畢豫承議棄祠牒再長髮入學<lb/>
與僕為同舎友涇已具祠牒欲去僕留之學校三年今<lb/>
登第方娶此近事足下知之不待僕言數日前吾友王<lb/>
迥有書云成都朋友多勸止至力爭不能囘足下之意<lb/>
乃翻然以來見僕足下非尋常間謬人何可不徐徐思<lb/>
之<lb/>
　　　論養生書<lb/>
辱書并十詩詞勤而禮厚誠專而意達斥逐西歸思見<lb/>
<pb n="KR4d0230_WYG_010-10b"/>
朋舊得此如面也僕丱角從鄉曲之師與士子游處至<lb/>
百十不少其能自託於道義使人惙惙於心不忘如足<lb/>
下者纔一二輩耳喜慰䝉敎以養生之説且欲有所資<lb/>
問於僕僕則不然也僕儒不知道者於易性命有得知<lb/>
中庸大學誠明止靜蓋出入呼吸間服其言而躬踐之<lb/>
也自少孱病而貧藥食不足自給而氣血筋骨欲有所<lb/>
用誠得不夭横自殘於一支不舉一脈不伸為全人以<lb/>
不辱為人子不虚生一世足矣此僕所以聞道之始也<lb/>
<pb n="KR4d0230_WYG_010-11a"/>
家苦貧甫冠逐食諸所至得一榻毎毎幽深窮寂少年<lb/>
所願樂初不能無思思不即得隨即灰冷不復燼於念<lb/>
慮也始而學學而習習而熟熟則入入則久此僕所以<lb/>
得道之堅也身多作客家居日少自丁先人憂出居廬<lb/>
既除喪不忍復寢内近二十年安然如一日體中寒暑<lb/>
小不佳不臥不呼醫靜以遣之大者一二日愈小者隨<lb/>
即愈官太學三年東南海瘴毒厲蒸濕薄人膚肉不過<lb/>
閉目靜坐或小不安為之一二日不食亦即愈性嗜書<lb/>
<pb n="KR4d0230_WYG_010-11b"/>
於雜交悠悠者一絶去不省用是得擯斥於朝買舟西<lb/>
泝風濤萬里幸此生還拜母顧兒女相拊存不復出州<lb/>
府且漸漸收魂魄入書卷中不知其為得喪榮辱之有<lb/>
二於我也此僕所以信道之誠也來書所謂水火坎離<lb/>
龍虎僕都不曉不知足下從何人説僕無乃誤足下之<lb/>
聴聞乎愧恐愧恐所須辰砂僕於草木尚不嗜食况金<lb/>
石乎在東南日遇一道人不説話在闗市中以手指胷<lb/>
出一藥贈僕索筆題云二月一日歸去半塗見我僕得<lb/>
<pb n="KR4d0230_WYG_010-12a"/>
之置香匳中蓋去年之春也今年春偶發匳視之適二<lb/>
月一日僕之舟已在江峽間方悟西歸之兆已前知於<lb/>
道人矣細看其藥則丹砂也僕尚不敢服亦足以見僕<lb/>
之勇於道學而審於從人如此餉果子荷逺意空書為<lb/>
報勿罪<lb/>
　　　答遂寧傅燮秀才書<lb/>
伏承傳訪三百里而逺意則勤矣袖出長書勢舉業以<lb/>
見其學意則厚矣僕得非所宜姑就所欲言者略陳之<lb/>
<pb n="KR4d0230_WYG_010-12b"/>
文章先立機杼機杼不立而欲組織成文章亦良難矣<lb/>
五行出於天者為天時施之於人者為人事孔氏疏子<lb/>
思之説甚詳禹之彞倫箕子大法其實一也費秦二誓<lb/>
孔子已自見大槩恐不專主兵法晁錯舎聖人之術欲<lb/>
敎太子以術數聖人之道皇極之道王道也安有術哉<lb/>
戰國以術亂秦以術亡晁錯者猶術士之遺類卒以誤<lb/>
國殺身此等題目不必作吾友不過失解後熱中憤憤<lb/>
歸咎有司以其所業之工求速化倚僕一語為重過矣<lb/>
<pb n="KR4d0230_WYG_010-13a"/>
欲學古文讀先秦古書與韓栁文取科第看應舉時文<lb/>
一唯吾友自擇貧寒嵗久無一物以塞行槖所業卷復<lb/>
歸納衰病無由面别道逺力學自愛<lb/>
　　　答胡龍學干紀瑞雪書<lb/>
伏辱惠示長牋至數百縱筆誠悃流出不倦敎以所不<lb/>
及望以所不能敎以所不及幸也望以所不能於石則<lb/>
何敢執事之文自然之文也而以下敎俾追學之是猶<lb/>
䇿跛希駿而以小支小川擬放於溟渤之大不敏者尚<lb/>
<pb n="KR4d0230_WYG_010-13b"/>
有意焉若謂有所撰述而以之望石則必吁喘僵蹶濫<lb/>
吹門牆間所未敢也况乎所書比希世絶塵之事他人<lb/>
選愞所不為執事為之循黙脂澤所不言執事言之人<lb/>
主所知天下所知書之國史著之令甲况施之蜀人有<lb/>
以格天瑞世駭心悦目者吾民欣欣如解縛弛擔不自<lb/>
意其生死肉骨以食息此稔嵗也甚惠甚惠且石自以<lb/>
為文者有嵗矣丱角篤好皆根本六經中來詩書求其<lb/>
聲氣禮樂求其制度春秋求其嚴易求其深如先秦古<lb/>
<pb n="KR4d0230_WYG_010-14a"/>
書聱牙有不能句者精微乎衆妙㑹融乎一理者往往<lb/>
得之人或以古文期之由此也加之師承血脈出前輩<lb/>
大老無疑極以心所自得如頃者唐文若張震劉儀鳳<lb/>
趙逵劉望之相與指摘一瑕一疵不許入紙孫樵所謂<lb/>
句句欲活者可見其苦澀艱棘於遣語成篇不易得之<lb/>
雖然某官獨欲以是假借而幸敎之誠能寛期旬日後<lb/>
可耳石自冬至後入室打坐唯不敢廢學所謂學性命<lb/>
道學也人誤以謂學神仙其説未必知知之未必是也<lb/>
<pb n="KR4d0230_WYG_010-14b"/>
伏惟坐進此道寒暑如傳置過目昔孔明治蜀二十罰<lb/>
以上身親之日啖飯二升半嗟嗟蜀非無事之國也惟<lb/>
尊生自重羊酒餽嵗㫖味及親矣且謝草草戰灼<lb/>
　　　囘新繁李尉書<lb/>
専人示書以駢緘為禮甚異敢泯黙受此棄流俗乎唐<lb/>
盧肇以畫一咨目禀事節度府至其流為累幅已過矣<lb/>
陸贄奏議為榜子集取便文之義今變為劄子非臣下<lb/>
通用至乃與公文參雜州縣行移有曰官員士人白劄<lb/>
<pb n="KR4d0230_WYG_010-15a"/>
子者抑又過矣如此細細未免流俗老僕將不得已當<lb/>
致皇恐百拜以答吾友無怪也徳秀失解而以難弟居<lb/>
官一家休戚同之不必分彼我如何人一家所積有淺<lb/>
深士人發迹有早晚一門三秀固佳似未可驟致以激<lb/>
貪得之心也向來石先忝第知來猶困布衣老僕寢食<lb/>
必祝至與許修黄壇告天逮兄弟偕仕心願未有知來<lb/>
僅脱選調死矣幸而浩姪以世科踵其後老僕得以少<lb/>
蘇息也甥姪屈指内外二十許更無一上進羞出面顏<lb/>
<pb n="KR4d0230_WYG_010-15b"/>
老僕招與飲眊矂而勉以天定勝人事在如是而已繁<lb/>
上子真仙風當無負否時様與鬼爭工吾輩底處立脚<lb/>
後跟勉之惠及茶紙皆蜀珍紫紗何用耶老僕近製深<lb/>
衣用十五升布極如法又向與亡兒服縗一領布衫冬<lb/>
温夏凉不忍易之過眼輕細殊覺長物耳圓羣父子赴<lb/>
類省徳秀云在衮臣處甚便其他三日送迎尉司一二<lb/>
得力照管之可乎徳秀自奉書餘惟宦學自愛<lb/>
　　　與景浚卿書辯徳行堂銘<lb/>
<pb n="KR4d0230_WYG_010-16a"/>
洊䝉貺書溢紙辯説如奔江放海老氣矍鑠所以敎病<lb/>
瘁不肖之友甚至感感浚卿以顏子所得易之徳行閔<lb/>
子以下不得與則四科徳行為二徳行矣故不得不辯<lb/>
今浚卿公持所得有淺深石亦得以畢其未盡之説也<lb/>
顏子不貳過聖人詳之有素其讀易至復初九不逺復<lb/>
無祇悔元吉此亦不貳過之意不待牽而後復敦而厚<lb/>
復甚者不至迷而不復此孔子所以感歎顏子也其殆<lb/>
庶幾乎以顏氏之子近復之初九也若乃復其見天地<lb/>
<pb n="KR4d0230_WYG_010-16b"/>
之心則又别一意乃復之全體若喬嶽滄海其一又如<lb/>
嶽之一石海之一波顏子售用不盡處在初九一爻而<lb/>
全體者尚有説在不可便説破文王周公孔子之於彖<lb/>
象其指一卦一爻以稱謂聖賢尚有數處泰之九五帝<lb/>
乙以是歸妹明夷六五箕子以是利貞升之六四文王<lb/>
以是享岐革彖言湯武明夷言箕子文王皆聖人讀易<lb/>
感寓三致其意其於顏子亦猶是矣今便謂其殆庶幾<lb/>
一句閔子以下不得與此吾輩尋常游戲設等級疑難<lb/>
<pb n="KR4d0230_WYG_010-17a"/>
以病餘子不是著脚處也若謂顏閔入道有淺深是具<lb/>
體而微孟子之説盡矣徳行一科凡三人如曽子之孝<lb/>
不得列此豈可便謂曽之徳行不如閔子徳行乎四科<lb/>
特陳蔡患難相從者尤不可以是窘諸子其升堂入室<lb/>
次序自不紊若妄議其間則孔門投牒求試糊名考校<lb/>
又鬨然爭前矣來敎云徳行便是著實處不是鬼神虚<lb/>
無之説此浚卿顧僕厚令得出其臆見多荷多荷石以<lb/>
病廢日遮眼不過數行秋夕燈火青熒窓户兒曹咿嚘<lb/>
<pb n="KR4d0230_WYG_010-17b"/>
昨夜半不覺䝉被坐聴萬卷心願猶未填還得盡空老<lb/>
我枵腹耶念此浚卿亦當惻然向冷珍愛<lb/>
　　序<lb/>
　　　西江集序<lb/>
士之所養關諸盛衰之運方其養之也氣類感召薰沃<lb/>
浸漬若有所受於天大小廣狹安於所賦不可强而得<lb/>
不可攘而致也雅頌之體博大洪深紆徐豐衍怨而不<lb/>
至誹喜而不至溢浩乎其和厚温恭之氣不可及也至<lb/>
<pb n="KR4d0230_WYG_010-18a"/>
於國風二南以降過則淫佚流蕩其不及則悲噫憔悴<lb/>
分量局促若一日無以自容豈其聲音語言以相絶為<lb/>
異哉蓋繫其所養關諸盛衰之運也國家嘉祐熙寧以<lb/>
至於元祐名輩金玉之音雖不及見其人其聞而知之<lb/>
亦異矣其大者尚何敢議其小者亦自燦然一家蓋其<lb/>
所鍾厚矣西江集蒲誠之文也其學雖不盡施而見於<lb/>
空言者唯此朴而雅深而明約而通近而理其左右所<lb/>
資者想見其人矣唐末司空圖自以其文出皇甫湜推<lb/>
<pb n="KR4d0230_WYG_010-18b"/>
而上之以及於退之以驗其所傳之自然則圖之文退<lb/>
之之末流但時有後先耳今江西集所載如李才元鮮<lb/>
于子駿文與可皆同時所常往來至東坡父子熟矣後<lb/>
世欲知其文所自與夫一代作成粹美尚考信於斯言<lb/>
　　　李晉壽詩敘<lb/>
君子之所恃以為學者至大至剛之氣氣之所藴不躁<lb/>
不競不欺不隠寛然一褐巽愞如無能雖三尺孺子得<lb/>
以狎而奪之至舉其所不得施於世發於語言文章者<lb/>
<pb n="KR4d0230_WYG_010-19a"/>
如雷厲山壓此何物使之曰此氣也學而知之其積習<lb/>
憂患非驟馳於一朝一夕間也至若少而鋭老而衰初<lb/>
而狂終而怯如春華秋潦榮枯虚實之不同得失汨其<lb/>
中哀樂怵其外此氣之所謂客者彊梁好鬬者足以摶<lb/>
而勝之非君子之所養也吾兄晉壽蓋豪於氣者也其<lb/>
發為語言文章充然肆毅然立沛然不可禦其所為詩<lb/>
特其一耳非世之所謂窮人之詩也孟郊盧仝終身盡<lb/>
力於詩其才不足當世之取舎故其憤悱鬱屈輸寫於<lb/>
<pb n="KR4d0230_WYG_010-19b"/>
詩者蓋窮之實吾晉壽則有不窮者迫之以事而不亂<lb/>
怖之以威而不奪所謂剛大之氣浩然盤結胷次蓋學<lb/>
道君子也晉壽抱負所學困於場屋老得一官為諸侯<lb/>
重客而經濟功名之念慷慨睥睨未嘗一日忘之及再<lb/>
被召官朝著不嵗許罷逐往來道䕫子晉壽初不作世<lb/>
俗高下出其所為詩卷相與把酒篤敘族屬説學問累<lb/>
日不倦故敘記其所得於晉壽之詩者於詩卷首而還<lb/>
其卷晉壽名喬年時為鈐司屬官<lb/>
<pb n="KR4d0230_WYG_010-20a"/>
　　　何南仲分類杜詩敘<lb/>
雅道不復作至於子美太白天下無異議退之晚尤知<lb/>
敬而仰之唐人多工巧退之以為餘事其有取於李杜<lb/>
者雅道之在故也近世楊大年尚西崑體主李義山句<lb/>
法往往摘子美之短而陋之曰村夫子語人亦莫或信<lb/>
何者子美詩固多變其變者必有説善説詩者固不患<lb/>
其變而患其不合於理理茍在焉雖其變無害也詩記<lb/>
十五國之風而吾夫子取其不齊者而齊之上而王公<lb/>
<pb n="KR4d0230_WYG_010-20b"/>
大夫下而庸散僕𨽻上而性命道徳下而淫佚流蕩此<lb/>
豈可一説盡之哉吾友南仲取子美之詩句分為十體<lb/>
體以類聚庶幾得子美之變者也南仲曷嘗以是為子<lb/>
美詩之盡然説詩者可以類起矣僕不敢求其盡試援<lb/>
此以從南仲<lb/>
　　　家譜後序<lb/>
祖父望子孫者甚厚吾為子孫而自薄其身是薄祖父<lb/>
也其可乎吾宗譜系先御史府君始修之一行之善一<lb/>
<pb n="KR4d0230_WYG_010-21a"/>
藝之長必為之傳而登官籍致饒給者則載其志銘焉<lb/>
所以從善勸後其意厚矣迄今二百年子孫益衆富若<lb/>
貴者志銘多夸詞處約者家傳亦或缺焉故稽志銘之<lb/>
所載求故老之所傳斂華就實自御史立傳之後皆續<lb/>
傳焉而志銘之實亦在是矣有不及載者則其後凋落<lb/>
無所考訂故不敢强為之辭大抵續傳之作皆本先御<lb/>
史崇善勸後之美意而其要則以行義為先而宦達次<lb/>
之致富饒者又次之欲使族人皆自力於知行並進之<lb/>
<pb n="KR4d0230_WYG_010-21b"/>
學而汲汲務外之習或稍息聿修厥徳毋忝爾所生吾<lb/>
族之人尚其勉之<lb/>
　　　代家德麟作重修家譜序<lb/>
家有譜所以别生分類以著不忘非欲相誇以門地也<lb/>
吾宗得姓受氏自洛而歙而睦蔓衍四出至於源同派<lb/>
别有不可考者故先御史府君實自𤣥英以下定其可<lb/>
知者為譜而先監場府君又續修之今踰百年生齒日<lb/>
繁昭穆失紀耆年宿徳問之茫然後生晚出將為途人<lb/>
<pb n="KR4d0230_WYG_010-22a"/>
譜其可不修乎徳麟不揣輒因舊譜訪問諸族補其未<lb/>
備者而續書之尊卑之序瞭然在目天理未泯或可以<lb/>
起其敦睦之良心焉嗟乎今吾為兄弟子姪者多至數<lb/>
百人逺或千里外原其所自皆出於一人之身也且以<lb/>
吾一身而子若孫或數人數人之愛吾未嘗有異也以<lb/>
吾愛子孫之心推之父祖則父祖之愛吾兄弟子姪者<lb/>
詎有異乎父祖之心未嘗異而吾蔽有已而越秦其視<lb/>
甚者或戕之以自厚則於父祖之心何如也吾族之人<lb/>
<pb n="KR4d0230_WYG_010-22b"/>
亦嘗有思於此乎故又併著其説於譜後云<lb/>
　　　自敘<lb/>
方舟子甫冠筮易得需之夬曰吉哉吾事濟矣需有所<lb/>
待而孚其兆也以夬為決決無疑也以姤為遇遇小人<lb/>
也需與訟對變䷄<hi>乾下坎上</hi>需䷅<hi>坎下/乾上</hi>訟夬與姤對變䷪<hi>乾下</hi>
<hi>兑上</hi>夬䷫<hi>巽下乾上</hi>姤需訟曰涉大川者利涉與不利凡十有<lb/>
一多以水為險君子進退取焉隂六六年陽九九年此<lb/>
進退也兑澤巽木舟楫之用膏澤下民如需夬焉可跬<lb/>
<pb n="KR4d0230_WYG_010-23a"/>
待也於是築書臺作方屋為方舟曰方舟子者石隠名<lb/>
也李姓知幾其字也方舟子九嵗舉童子幼逮老不一<lb/>
日不讀書病患寒暑不易或稍廢日補之第進士乙科<lb/>
成都户掾被召官太學循遷博士執政薦其文似黄庭<lb/>
堅而秀潤過之上皇曰朕知之是讀書至夜分者以多<lb/>
士鼓倡從之自試院論罷執政導意欲留官近州答以<lb/>
虎死不臥負琴書徑登舟還蜀太學之士數百扶送爭<lb/>
曰陽城去國矣除成都學官左右生至千二百員諸司<lb/>
<pb n="KR4d0230_WYG_010-23b"/>
増給學廩西邊二三大將相與義助倅彭州知黎州蕃<lb/>
蠻曰是天子學官來乎眼色不可犯再被召官都官權<lb/>
仇者毎見泚然面顏好言如飴而險穽乘之果再論罷<lb/>
知合州又罷知眉州嵗餘仍被㫖召還以母老懇辭就<lb/>
除西漕又論罷家居七年艱貞彌厲㑹吾兒開喪亡一<lb/>
慟曰天乎吾豈私吾子乎開好學能為古文長於楚詞<lb/>
訃聞生徒所至慟哭之老夫追縗毎毎涕淚薰炷無他<lb/>
度日作世系手記三卷一百篇者如漢人百兩篇之義<lb/>
<pb n="KR4d0230_WYG_010-24a"/>
出入六經網羅百氏學以易春秋為本蓋嘗統之曰易<lb/>
者春秋之天春秋者易之人天人合統而皇極立矣至<lb/>
於詩者春秋之世書者春秋之事二禮者春秋之制實<lb/>
則原於一也或問二經之學曰以易而讀春秋則嚴而<lb/>
理以春秋而讀易則潔而通問師曰心又問則曰易則<lb/>
探象數於釣道先生而出伊川之門人和靖先生尹焞<lb/>
焞之門人范淑自洛陽以經侍和靖入蜀時春秋廢於<lb/>
新學久矣岌岌乎絶業之餘也淑亦有經樞三卷行於<lb/>
<pb n="KR4d0230_WYG_010-24b"/>
世先是入官太學胥問經業曰易春秋矍然又問答如<lb/>
初諸生曰吾負笈十五年今得師矣嗚呼使吾生果窮<lb/>
槁死田畝亦復不恨俾尚有立於世宋魋魯倉今猶古<lb/>
也天乎人乎後之君子吾有藉口者乃為詩曰惟吾之<lb/>
學世先大夫大夫之隠邃於詩書手抄經説如哺小雛<lb/>
雛飽而嬉趨師於隅其長維舟舟衆羽翼誰弟誰兄雁<lb/>
行其習次參軍君孝弟以質次郪兹君有文甚力小者<lb/>
谷弟穉鳴嶷嶷惟郪兹君其學多通大夫曰汝維舟睦<lb/>
<pb n="KR4d0230_WYG_010-25a"/>
從先秦古文述其服膺不蹈陳言惟經是承扣牛永歌<lb/>
豈不律吕流為狎説嘔噦糞土人兄我師十九踵武有<lb/>
誤孔艱以文覔舉雕冰鈒雪有損無補舟顧曰巢歆向<lb/>
同異春秋一經父父子子向出公穀歆出左氏同為尊<lb/>
經異不殊軌人廢我興睽車載鬼衆目何疑從其師傅<lb/>
舟誦所聞元祐諸公歐陽盟寒蘇黄晁張一齊衆楚捨<lb/>
我誰憑孔孟以降不顏則韓聖訓可稽攻乎異端<graphic n="KR3093" url="https://raw.githubusercontent.com/kanripo/KR-Gaiji/master/images/KR3093.png" mimeType="image/png"/>嶫<lb/>
岋屼忍揮我門小舟一兒自善一家愛汝助予易與春<lb/>
<pb n="KR4d0230_WYG_010-25b"/>
秋倣予以馳派别江西有徒執經斤斤其儀小舟不幸<lb/>
夭死莫追雲巢小舟道不喪時衆子及孫藩其閈閎籯<lb/>
書未貧詔我後人<lb/>
　　　自贊<hi>附</hi>
老君諸孫西佛東丘神巫好看莫錯眼漲天之波一方<lb/>
舟<lb/>
黒風鼓海白波漲天鯨乎舟乎六爻鐵編日高睡眠幸<lb/>
此堯舜之年<lb/>
<pb n="KR4d0230_WYG_010-26a"/>
氣以守神心以運目黙以掩口<hi>或作緘口</hi>靜以止足不竿而<lb/>
漁不繩而牧自放於無涯之津如不繫之舟人或謂之<lb/>
曰僕<lb/>
</p>
<p>
</p>
  </div>
<div>
                <head>方舟集卷十一</head>
    <p>
<pb n="KR4d0230_WYG_011-1a"/>
欽定四庫全書<lb/>
　方舟集卷十一　　　　　宋　李石　撰<lb/>
　　記<lb/>
　　　張氏雪巖記<lb/>
士君子所居卜築環堵之室凡以況其徳之大小大德<lb/>
況大小徳況小窮逹利害寵辱得䘮何關於我初不以<lb/>
是自累一惟其學之逹綽乎其有餘裕浩乎其沛然者<lb/>
可以充之天下不獨虚名之取也五畝土木四壁甲乙<lb/>
<pb n="KR4d0230_WYG_011-1b"/>
茅茨丹堊無異用藍縷金碧無異塗緑野之比中書堂<lb/>
輞川之擬丞相府一竿之漁足以自娛於盤谷一杯之<lb/>
酒足以自適於彭澤所況大小十手十目於以審知君<lb/>
子所養也可乎哉顔囘原憲之學不謂其不堯舜也伯<lb/>
夷叔齊之學不謂其不文武也豈以是自累乎嗚呼出<lb/>
處語黙各學其學達其達人懸之以天下權衡之公可<lb/>
虚辱乎然則雪巖者吾友張氏子之徳有聞於國中其<lb/>
為學足以稱其所居也張氏子之世忠信孝友父子今<lb/>
<pb n="KR4d0230_WYG_011-2a"/>
幾傳矣陽施隂報凡幾事矣夫人知之天亦知之其曰<lb/>
雪巖者何取名況徳之亷也傳曰髙山仰止景行行止<lb/>
又曰虚室生白吉祥止止所謂止者其亦雪巖所止之<lb/>
居乎不華不陋不湫隘不壅塞吾儒素業足以澹祥風<lb/>
而瑩白日也名之所況不已多乎哉誠未多也昔齊宣<lb/>
王作雪宫孟子以賢者而後樂此為譏東坡子作雪堂<lb/>
執耒耜拾瓦礫與向者白玉堂中無異而忠義文章垂<lb/>
世永乆其視雪宫更何如人也冬餘則為几席光明之<lb/>
<pb n="KR4d0230_WYG_011-2b"/>
用庭户則為漸積氷霜之戒憂民則為牟麥豐稔之祥<lb/>
宦業則為臨涖潔白之懿春秋盈尺雖以大書君子其<lb/>
亦澟澟於此者乎惟如此他日可以充之天下無疑張<lb/>
氏子名煥字堯文年與予上下同婿何氏淳熙八年二<lb/>
月十五日方舟子李石記<lb/>
　　　廣錫堂記<lb/>
化城尉李君宜夀父年九十遇紹興已卯郊天霈恩叙<lb/>
封右承務郎致仕因摭訓詞以名所居之堂曰廣錫閣<lb/>
<pb n="KR4d0230_WYG_011-3a"/>
曰榮封菴曰介夀屬隴西李石為記石聞之恩義兩盡<lb/>
者君父之美忠孝兼得者臣子之事此出於自然之天<lb/>
全然有不能互舉並用者上有所偏得而下有所偏失<lb/>
也且自一命以上至宰相三公誰非人子不過推事親<lb/>
以及其君極其所以為孝者移而為忠性之自如而情<lb/>
之所必至無有二道此其所謂天全者也且上之人所<lb/>
以恩録天下人子而有及其親無間於一尉之卑則人<lb/>
臣思所以報其上者宜何如哉一身以及一家一家以<lb/>
<pb n="KR4d0230_WYG_011-3b"/>
及一國一國以及天下俾無偏得偏失之患足矣且李<lb/>
君世儒者讀書奮布衣豈但為富貴利禄計亦欲以其<lb/>
所以為子者為人臣今老矣一官自効於衆人後昔人<lb/>
葢有奉檄致喜者況日月所燭者逺而雨露所澤者大<lb/>
敢以是土木丹碧侈其私哉將假寵吾君恩意以儀形<lb/>
於幽遐僻陋蓬蓽田畝之微細以明孝治之所丕冒者<lb/>
初不限隔也昔孟孫父子皆問孝於聖人聖人答之葢<lb/>
不得不異懿子僭魯禮以侈其家庭武伯之父既老<lb/>
<pb n="KR4d0230_WYG_011-4a"/>
幾死於郎之戰至一怒以激成之有司成叛而武伯死<lb/>
以不忠為孝以不孝為忠孟氏父子於聖門則有愧矣<lb/>
雖然李君所居水竹之勝花木之珍山林園圃之幽趣<lb/>
雪月風雨之交㑹皆人子平日所以奉親杖屨容與委<lb/>
蛇之地芘其親則思所以芘其君芘其身則思所以芘<lb/>
其民芘其家則思所以芘天下忠孝大節所以仰答明<lb/>
時者尚當與李君勉之<lb/>
　　　安樂院飛輪藏記<lb/>
<pb n="KR4d0230_WYG_011-4b"/>
西州佛事簡為盛簡之諸邑各以佛祠宇相夸甘泉為<lb/>
盛甘泉之人以篤信於佛者甚多而楊氏饒於財非若<lb/>
他人妄施以徼福者其言曰吾此身此生由父母得之<lb/>
與其致無益之思孰若作有利之事與其竭有限之力<lb/>
孰若為不盡之託此安樂院寳藏之建所以專為楊氏<lb/>
追薦佛事也楊氏有名詵者肇其志而有貽於前其子<lb/>
深又率其志而有續於後父子再世如出一心寒署四<lb/>
時風雨不變此佛事所以日進一日有成而無壊也寳<lb/>
<pb n="KR4d0230_WYG_011-5a"/>
藏既建則思所以倡其教永為一方香火人天歸依之<lb/>
師者則又請成都超悟院僧了因為院宰住持因又勸<lb/>
誘士之豪秀曰羅覺民曰吳世安叔姪相與斥已田以<lb/>
廣卜築揮槖金以増雅飾由小以至大自狹以至廣凡<lb/>
楊氏父子有作而未就者皆落成於因之手此寳藏大<lb/>
槩也竊謂吾儒百行以孝為本而二氏亦以孝為本中<lb/>
不得不異而本則同者何也吾儒一髪一膚明其所受<lb/>
以無毀其全此樂正子春不忍一足之傷而悒悒乎三<lb/>
<pb n="KR4d0230_WYG_011-5b"/>
月之乆矣而老氏者亦以惜身愛生流為神仙不死之<lb/>
説獨佛氏者以割截為布施以毀棄為寂滅其說有飼<lb/>
飢虎委性命血肉而不悔者此其說之異也若夫吾儒<lb/>
以孝為徳老氏以孝為功行佛氏以為補報推已以利<lb/>
人盡心以及物未嘗不同本而出也吾不知楊氏父子<lb/>
果自吾儒出者乎方其勇於佛也以頭目髓腦茍可以<lb/>
致九原之痛者尚所不惜況金玉寳貨過眼土梗不啻<lb/>
何足計哉此楊氏之心當與佛同體而於吾儒不為背<lb/>
<pb n="KR4d0230_WYG_011-6a"/>
本也孟子曰逃墨必歸於楊逃楊必歸於儒此吾所以<lb/>
合三說而一以望於楊子者其庶乎若夫楊氏所施緡<lb/>
錢之數經圅之目常住田頃畝多少此了因住持事不<lb/>
足書年月日李石記<lb/>
　　　梅塢記<lb/>
石拙於學其施於吏亦拙也方㑹府多事英俊争竭其<lb/>
趨走之巧於大吏之前獨隠忍自守其前之拙不變大<lb/>
吏者亦察其一拙外無他能不怪也故於考覈文簿瑣<lb/>
<pb n="KR4d0230_WYG_011-6b"/>
瑣中比他人幸有曉夕須㬰之隙掾舍稍僻且陋邀求<lb/>
者所不至獨與學宫相比隣學中士子日集說學問庭<lb/>
户隘甚恐不足以辱乃撤去昔之屏伏蔽藏以為今之<lb/>
疏明曠逹得數席地俾客至不以隘為嫌而主人亦得<lb/>
以陋自安也屋簷之南有老梅株如柱軸一根别為三<lb/>
四股可䕃十許步環以數小竹外悉芟去之仍闢屋一<lb/>
角作一窓以即其䕃毎毎風日開闔煜然之光䔩然之<lb/>
聲往来几硯書帙間與静境相接如行村塢因以塢名<lb/>
<pb n="KR4d0230_WYG_011-7a"/>
之又植穉柏二百周墻之隂與梅為佳伴他日淩冬霜<lb/>
雪愛玩之樹是又其拙之拙者也後有我輩人或不免<lb/>
流落一試公退燕休於此為䕶此梅以待其柏之成仍<lb/>
勿笑其拙也<lb/>
　　　叢桂堂記<lb/>
桂生於土而云植於月中人不於土生之貴而極力於<lb/>
月中之植以是為桂是其未必有亦未易得然父子兄<lb/>
弟相語以為是可貴可求而必得之者學之於仕未易<lb/>
<pb n="KR4d0230_WYG_011-7b"/>
得也侈於得之日猶捫月得之噫亦貴矣懐安張氏父<lb/>
子兄弟學而仕也其學也食息詩書而夢寐几硯如墾<lb/>
而種焉其仕也得意青紫而唾手軒冕如種而刈焉是<lb/>
學其所當得而仕其所必至無他道也人有侈其名而<lb/>
問其所従得曰吾得之月中人終不以其名為紿已争<lb/>
欲得其所得曰是張氏一門之榮也有劉氏之父子而<lb/>
無異同有鄭人之兄弟而無儒墨是其封植之高扶立<lb/>
之茂欝欝乎家霄漢間也士夫過者式其居因以叢桂<lb/>
<pb n="KR4d0230_WYG_011-8a"/>
揭為其堂之名而俾記其事雖然張氏之先仕九卿也<lb/>
老先生字登孺者為詞塲名人吾昔拜其人曰審曰寗<lb/>
曰在廷曰過廷與石同年皆前進士<lb/>
　　　固存堂記<lb/>
丙寅嵗大水郡譙樓不没者三板官寺大毀水落官無<lb/>
所視事各即故基作新屋而録事參軍署距郡署西三<lb/>
十步鄧君處道至未受署間訪故基於西偏才一老屋<lb/>
棟桷相撐拄以立餘皆僵仆沙泥或大波捲去矣因即<lb/>
<pb n="KR4d0230_WYG_011-8b"/>
老屋為主向皆創新之慮指計工幾月屋落成得若干<lb/>
楹處道則又與客視新屋若㕔事若正寢若廊廡若庖<lb/>
廏吏僕居皆斲削磷磷斤斧匠石初去也而一小堂獨<lb/>
面西前有葦竹蕭然仰視其榱楹猶故面目黧黑袍褐<lb/>
灰土狀葢新進中老人大父行也處道曰物固有是哉<lb/>
此曏之河伯所留老屋也浪駭湍怒龍求石鬭洶湧激<lb/>
薄所當無不斃壓而此屋何恃而獨全處道忻然若有<lb/>
當其意因以書史列左右取古今石刻依其壁公退即<lb/>
<pb n="KR4d0230_WYG_011-9a"/>
居之因以固存題其顔石謂成毀形器常理也特有乆<lb/>
近此屋何恃君子當有以自存否則屋鄙也易曰成性<lb/>
存存孟子曰其為人也寡欲雖有不存焉者寡矣老子<lb/>
曰綿綿若存後之居此堂者能合三說而一存之庶無<lb/>
負此屋名處道成都人故家子文獻多學<lb/>
　　　善最樂齋記<lb/>
善最樂齋者吾友趙君書室也其自名者君之意而欲<lb/>
掲其所自名者於他人以為記則答曰昔兩漢淳厚之<lb/>
<pb n="KR4d0230_WYG_011-9b"/>
化忠質之教所以大庇其子孫而納之於無過之地可<lb/>
謂至矣間有所不免者皆自取於結客以固其垣墻下<lb/>
士以借其聲援所甚可賢者雖詩書義訓薫蒸於見聞<lb/>
服習與白屋士子無異然亦有所不能自別於膏梁富<lb/>
貴之族嗚呼至漢末而漢之公族羣公子由此岌岌矣<lb/>
此東平王蒼所以能以善自名者非以是茍邀聲譽葢<lb/>
心有所懲而以善自全也今趙君父子以科第再世取<lb/>
富貴人不以為過而以為當然惴惴自封殖日畏日憂<lb/>
<pb n="KR4d0230_WYG_011-10a"/>
降心於漢東平若慕用追逐而不可企及者何也吾知<lb/>
之矣衣服飲食人所共口甘而身美之至窮其所自得<lb/>
於衣服飲食則罔然有不知者且夫善者對惡之别聖<lb/>
賢入道之候也今日我不為惡是亦足為善矣而樂之<lb/>
焉樂之而取其最焉吾乃今知東平之所以自取者已<lb/>
侈而於趙君之所自名一何亷也垤澤之呼宋魯之君<lb/>
不謀而同葢其聲類感召有不得不爾君何不比於蒼<lb/>
而亷於善也哉吾將取孟子所論樂正子可欲之善以<lb/>
<pb n="KR4d0230_WYG_011-10b"/>
至於不可知之神期君以益其所學而大施於世次第<lb/>
由一善以行不驟以須其成不速以待其化如雞鳴之<lb/>
卒章者果欣然有得於樂乎哉<lb/>
　　　務本堂記<lb/>
逢掖之衣不奪於衮繡之貴環堵之室不陋於甲乙之<lb/>
雄士之所守有大於此者本之所在也且得之心修之<lb/>
身有餘矣乃欲因家以及國因國以及天下酬酢變化<lb/>
隨取隨有此其人豈易以外物誘怵之上之人乃設為<lb/>
<pb n="KR4d0230_WYG_011-11a"/>
利禄富貴以權衡錙銖為重輕士争以其所學騖䕃而<lb/>
集其下噫亦迫促矣有圖榮而得辱就利而反害踉然<lb/>
䘮其故步以失其所守者士可不知所擇哉此一節之<lb/>
士寧堅其所守以終其身以永其世子孫窮達死生禍<lb/>
福休咎不肯以彼易此彼若有所憚而不肯屈其守者<lb/>
本之所在也雅安胥敷道儒者也薄城郭而弗居厭市<lb/>
井而不接漠然思悠然忘白素垂領紅丹在頰遯食以<lb/>
自肥䝉飲以自潔詩書几硯圖史幛幄花竹葱蒨以為<lb/>
<pb n="KR4d0230_WYG_011-11b"/>
之映帶雲月晦明以為之焜燿確乎難哉計必有道而<lb/>
處素位而立者也有客過之指其所築堂以夸客曰此<lb/>
吾累世之守也据坐呼之了然穉子拱手出對客誦論<lb/>
語有子務本之詞以問客客笑曰大哉主人所守在此<lb/>
乎有子之於師特第二義也夫子於諸弟子豈有隠其<lb/>
說以待趨隅三反者葢自得之矣曽子有子皆聖門老<lb/>
生曾子專其授有子泛其傳而仁與道之說始汗漫於<lb/>
天下者無怪也習乎口注於耳土苴醇全雕琢渾沌所<lb/>
<pb n="KR4d0230_WYG_011-12a"/>
學既失何以為用所用既失何以為守此吾黨之懼而<lb/>
學者之責也且出孝入悌馴致其文足矣聖人豈有隠<lb/>
於仁與道哉曾子之避席不知而自託於一唯有子葢<lb/>
不得已發聖人之隠曰仁與道言之者自其所本孝弟<lb/>
二言充之也孟子曰未有仁而遺其親未有義而後其<lb/>
君學者之求孝悌宜自孟子始主人曰諾請書客語為<lb/>
務本堂記<lb/>
　　　隆州重修超覺禪寺記<lb/>
<pb n="KR4d0230_WYG_011-12b"/>
隆州者今隆興天子之賜名也仰惟龍飛御宇慈儉為<lb/>
寳而民自化不貪而國自富其易名井監以復隆郡之<lb/>
舊者豈惟黙契鳯厯所紀亦以作新雅俗阜成綏逺之<lb/>
實也矧以大丞相虞公當國道結主知功課吏治故守<lb/>
令必得一代才敏强濟孝道愛民者蒞其任而逓守此<lb/>
邦各務思所以仰稱吾君吾相眷安重意茍可以恢拓<lb/>
郡體俾不至沿襲簡陋不獨藻飾吾土文物之盛其贊<lb/>
化佐治即如二氏者亦得夤縁受賜與吾士均先是州<lb/>
<pb n="KR4d0230_WYG_011-13a"/>
有超覺僧舍凡歴三太守而院事甫集始也樊侯汝霖<lb/>
建雲章閣以奉安光堯太上皇帝御書其中也何侯耆<lb/>
仲請改律為禪以稱宸奎所藏至是史侯松老又大治<lb/>
棟宇因舊増新於以全十方氣象曰佛事如是足以望<lb/>
此州矣且州以跨鼇名者三嵎山也自治寺與民居如<lb/>
出鼇背負而欲飛此實佛地所種宜有竒傑樓觀稱一<lb/>
境華封聖人之祝當無甚難者而士民乃相與倡言曰<lb/>
是有三難地以險自障而難於取平僧以私自營而難<lb/>
<pb n="KR4d0230_WYG_011-13b"/>
於聚食院以貧自畏而難於致象此沿革禪律之是非<lb/>
分矣侯曰是有甚易者地則髙下為基而平之僧則立<lb/>
規矩嚴師而振之食則括隠剰田以給之舊址僅長二<lb/>
十丈跨山迤邐而下為屋二百楹凡六重其直衍深七<lb/>
十丈其廣三之一為重屋出深廣之中而陡所謂雲章<lb/>
閣者巍然與日月昭囘於上其他像繪雕鏤丹青金碧<lb/>
煥然次第一新其貽無窮之傳曷有涯涘哉嘗聞之或<lb/>
人曰天下名山大川率為二氏所攘以居耗地力而分<lb/>
<pb n="KR4d0230_WYG_011-14a"/>
民心無大此者是又不然生於天地之中者必有靈氣<lb/>
人先得之聖賢者先受之葢天所賦也且有宇宙便有<lb/>
此山今之三嵎岌然與岷争雄其靈氣融液尚可以通<lb/>
海脉而輸天府國寳所儲以擅富强於天下其賦於人<lb/>
又宜如何也且以忠誼之著勲業之美文章之懿與夫<lb/>
朴愿純厚之俗不藴利以自富不貪名以自勝不健訟<lb/>
以為能吏易於治國易於資異時竹帛所書垂範千載<lb/>
豈特一州之地甲乙全蜀而已哉二氏者得以仰聖世<lb/>
<pb n="KR4d0230_WYG_011-14b"/>
包容之度以風雨而自芘於境内者皆靈氣之餘也而<lb/>
又何隘於數椽之屋而已耶且史侯之政異矣愷悌所<lb/>
格補葺蠧弊者非一其視一土一木心巧目營休休然<lb/>
如善射者雋中而附汰輈也追逋粟以為食捜羡卒以<lb/>
為力合樊何二守之政而收其成向之所謂三難唧唧<lb/>
口語者乃今相與贊嘆奔走香火以為寳坊成就如佛<lb/>
之說從地湧出也僝工於某年月凡用日若干以某日<lb/>
落成寺本唐神龍所創以飛泉名乾符以超覺名國朝<lb/>
<pb n="KR4d0230_WYG_011-15a"/>
因之李順之亂民畏其險為盗資乃火之崇寧初復之<lb/>
僧百輩不少散徙後先名僧相似不必更書史侯字喬<lb/>
年某州人年月日記<lb/>
　　　潼川運使劉公生祠記<lb/>
有田則有征征之多寡視地美惡此制也使良有司世<lb/>
守雖禹貢九等今未改也自征地相戾而制始病國家<lb/>
征以兩稅皆視地市於民者曰和買民預取直時以責<lb/>
入猶征也亦視地大小美惡難悉則視地緡曰家業猶<lb/>
<pb n="KR4d0230_WYG_011-15b"/>
田也惟熈豐制以五等和買三等止其二等不與嵗乆<lb/>
避征者竄名二等而民不均是征地相戾也今天子以<lb/>
經界律天下田竄名者始得稅且均矣和買猶故豪民<lb/>
以賕幸於二等吏私蔽之株蔓不可動且遂為府五縣<lb/>
小縣户萬七千有畸和買户纔九百比他州縣弊特甚<lb/>
民有詞府縣府縣理於部使者劉公公以聞符下公如<lb/>
律即命府縣件具所欲行與民有詞者而沮成者多詭<lb/>
說以誤公公以五等舊制核其盈縮出入參用經界所<lb/>
<pb n="KR4d0230_WYG_011-16a"/>
得於竄名者户均之察之以明濟之以勇申之以信達<lb/>
之以嚴向之欲以說誤公者意塞而嵗乆不均之病瘳<lb/>
矣昔五循吏無智名勇功可書而太史公書之公用心<lb/>
如元氣游行神迹不露雖大被萬物猶不求徳肯顧皎<lb/>
皎名於遂之人然他人憒於吏案不即為為之必不終<lb/>
公能終為之且府縣㨗於奉承此遂人徳公期不忘相<lb/>
與作生祠請識其事俾後議政者知所考云年月日李<lb/>
石記<lb/>
<pb n="KR4d0230_WYG_011-16b"/>
　　　北巖記<lb/>
巖以石居如覆屋下棲十六士唐人所作石像也先是<lb/>
巖壁立百仭上垂瀑如縋下為方池以受水夏秋潦集<lb/>
池滙趨凹十六士汨於水無復金碧顔色好事者嘗徙<lb/>
像他處復棲於巖何也父老言巖本洞天所芘舊時松<lb/>
楠翳薈不容迹有怪物衛守故作像以鎮像徙則怪見<lb/>
像固安於栖不容徙今太守出一彈指作拯溺手疏渠<lb/>
洩池以逹濁潦於外重施金碧十六士者始一解顔而<lb/>
<pb n="KR4d0230_WYG_011-17a"/>
笑又砌像前數圅丈甃盆以受君子泉以便漱酌既成<lb/>
適夏大水太守與客瀹茗納涼瀑注如甚雨如海風撼<lb/>
潮聲可喜可愕不知㕓市火聚中有暍死人也太守成<lb/>
都宇文紹奕客郡簽陳鼎新普守郭郊新合守李石太<lb/>
守之兄紹弼攝祭酒為主人年月日石記<lb/>
</p>
<p>
</p>
  </div>
<div>
                <head>方舟集卷十二</head>
    <p>
<pb n="KR4d0230_WYG_012-1a"/>
欽定四庫全書<lb/>
　方舟集卷十二　　　　　　宋　李石　撰<lb/>
　　啟<lb/>
　　　謝解啟<lb/>
辛苦荆山已勞於三獻依棲楚舍忽遂於一飛初知公<lb/>
道之開且有親幃之慶捫心益恥賀徳有歸列棘外臺<lb/>
本優子弟挑囊中選粤有師儒限程較藝者止鬬七人<lb/>
濫進冒求者動踰十輩本是别嫌疑之地豈期成僥倖<lb/>
<pb n="KR4d0230_WYG_012-1b"/>
之門古詩率衍於鄒枚時務相髙於晁董百蠢動而春<lb/>
蠶競食九天淨而秋鶚爭飛冝多間世之英副此賔興<lb/>
之選如石者少雖力學志不為名地無三百㕓之禾家<lb/>
有五千卷之學親養未甘於藜藿衡門半掩於蓬茅自<lb/>
慙不是詩禮人意謂終為田舍子竊慕古人之祿仕潜<lb/>
驚壮志之功名軍再鼓而氣則不衰人未遇而足則有<lb/>
刖五陵仗劔幸喜夜㳺一榻横經何求晝卧漫棲遲於<lb/>
黄卷徒㳺戲於青衿但惟馬帳之風流豈有晁生之講<lb/>
<pb n="KR4d0230_WYG_012-2a"/>
誦一吟一酌半友半師勢雖借於王公譽盖由於鄉曲<lb/>
比因士論之収拾徃應有司之選掄對大手以不工畫<lb/>
廣眉而相似愧非士秀謬稱古學之多因預計偕偶占<lb/>
鄉書之數彈碁聊耳推轂有人揣分業之合宜非夤縁<lb/>
而奚自恭惟某官儒林師表學海老成孟軻之執徳不<lb/>
回伏湛之與人無競南門緩帯已髙七縱之謀東郡分<lb/>
符常覿一麾之政治良田而去螟螣磨石鑑而照狐狸<lb/>
踵躅前賢提携後進超溝中之萬木發爨下之五音致<lb/>
<pb n="KR4d0230_WYG_012-2b"/>
兹孱𤨏之㣲預在扳援之列念其進隗之始與其筮仕<lb/>
之初曲引晚生非公莫能耳不忘厚徳舍我其誰歟石<lb/>
敢不益勵前修勉思來效歌嘯江山之助辛勤燈火之<lb/>
餘用三冬之逺圖期六月之一息過禹門而成變化登<lb/>
漢殿而誦平生暖律已回喜透一時之氷雪飛梭欲化<lb/>
更煩半夜之風雷<lb/>
　　　又謝解啟<lb/>
四科取士方程度之甚嚴三載通經媿淵源之未博能<lb/>
<pb n="KR4d0230_WYG_012-3a"/>
書濫及末學何堪竊以人才盛衰係國家之强弱道術<lb/>
純駁關文風之廢興惟聖天子欲求經明行修之人詔<lb/>
良有司以公鄉舉里選之法冝得專門之學以寛側席<lb/>
之憂豈謂謬庸誤䝉采擇伏思石性資凡下智識迂踈<lb/>
粗知求至道之指歸不敢議先王之制作慨念周家太<lb/>
平之典文固閎深或謂戰國隂謀之書談何容易妄意<lb/>
姬公之夢庶幾宣子之知豈期於文字語言之間少得<lb/>
於訓詁傳註之外偶逢宗匠不棄散才雖無顔以見鄰<lb/>
<pb n="KR4d0230_WYG_012-3b"/>
里鄉黨之人幸有辭以塞父母昆弟之望其徼幸至如<lb/>
此者非教化孰使然哉兹盖伏遇某官談笑春風胸懐<lb/>
雲夢舌本吐忠厚之論筆端形典雅之文昔也魯公曽<lb/>
許侯芭之問字今焉潘縣不妨子賤之鼓琴士知所歸<lb/>
人皆用勸遂令狂簡得借吹嘘石敢不益謹操修更勤<lb/>
學問誦杞宋之遺禮獨識所從繼齊魯之諸生庶無可<lb/>
媿<lb/>
　　　遷博士謝祭酒啟<lb/>
<pb n="KR4d0230_WYG_012-4a"/>
萬里逺來誰為知者一言見借此豈偶然惟上庠教化<lb/>
之源有前輩薦㧞之法郭泰之於黄憲韓愈之於何蕃<lb/>
况乎以分守則屬僚以道義則師長兼二者之攸重處<lb/>
衆人之必爭自惟晚生不習時事但有念親之方寸聊<lb/>
復從事於斗升方將比其重輕擇所去就飯牛者豈問<lb/>
爵祿養鳥者當浮江湖伏遇某官端若神交油然心化<lb/>
魯國之雞可以伏鵠任公之犗可以得魚誘之於寂寞<lb/>
無涯之津収之於和易有容之地投名俊軌竊自愧於<lb/>
<pb n="KR4d0230_WYG_012-4b"/>
東郭之竽矢志師門未敢廢於曽㸃之瑟其如佩徳未<lb/>
易既言<lb/>
　　　上王宣諭啟<lb/>
天子明見萬里寛盛時西顧之憂地官用知九州尚使<lb/>
節東歸之緩惟去留輕重之注意故内外彼此之無心<lb/>
蜀道十年其已乆矣漢庭一札尚竊遲之安敢飾泛泛<lb/>
稱慶之言特願致區區逺來之說石聞仁義之論至近<lb/>
世言之而無補財賦之路在有司取之而益深十乗啟<lb/>
<pb n="KR4d0230_WYG_012-5a"/>
行大將誰知力辦千金取信一日安可緩圗疲心於木<lb/>
牛流馬之煩巧計於水舟陸馱之苦愛民則兵匱養兵<lb/>
則民窮古來計通變之才竟無兼兩全之䇿豈有兵出<lb/>
期年如太平無事之日財歸外府無一錢意外之求智<lb/>
名勇功清議甚白道王權伯㣲意不傳成規粲然端可<lb/>
百世而不易隂徳大矣豈宜千人之必封石又聞遣使<lb/>
實難在古甚重於平時導逹徳意尤不可忽矧兵間指<lb/>
授將帥豈曰姑行近者官軍卷甲敵境可為寒心茍非<lb/>
<pb n="KR4d0230_WYG_012-5b"/>
王人仗節軍門立致解體此何止吾蜀之利害固多擊<lb/>
宗社之安危唯公智識之髙當時擾攘之際不獨裴度<lb/>
淮蔡三州之重要是周公春秋四海之通乆留無嫌何<lb/>
以為報㑹且歸矣社而稷之恭惟某官學明而氣髙才<lb/>
博而意逺元祐以降得南豐豫章之正傳永嘉以還有<lb/>
茂𢎞安石之可恃如五福太一之臨蜀若長城百萬之<lb/>
折衝荷槖陞榮念法從貳卿之甚眷衮衣賜服當樞衡<lb/>
九府之乆虚石之此來公尚幸見陪下客以學為政庶<lb/>
<pb n="KR4d0230_WYG_012-6a"/>
㡬一言終身之依開東閣以招賢人端欲異時九鼎之<lb/>
重<lb/>
　　　謝執政啟<lb/>
逺來無補久次得遷拜命有光汗顔以愧竊以上庠謂<lb/>
之學省所以示臺閣班綴之未殊博士謂之清官所以<lb/>
明州縣走趨之有意雖秦廪品秩之㣲僅六百石而孔<lb/>
堂道義之樂有三千徒顧非專門輒据此坐誰是不叛<lb/>
北方中國之學彼曾未免西河夫子之疑石之妄庸衆<lb/>
<pb n="KR4d0230_WYG_012-6b"/>
所鄙笑天未絶於子思孟軻之後世有取於熈寧元祐<lb/>
以來本其所傳粗似有守顧行已則恐或未善於教人<lb/>
則誠所不能睨柱之夫方期全璧緯蕭之子敢意得珠<lb/>
伏遇某官心㳺六虚量受萬物此道伊周輔相之業斯<lb/>
文禹稷吁咈之詞主盟公朝作芘吾黨更磨嵗月尚敢<lb/>
圖重席之榮坐阻晨昏何以慰倚門之望<lb/>
　　　答史祕校啟<lb/>
濫尸粉省斥守黄堂尚容老子於此行自云父執之可<lb/>
<pb n="KR4d0230_WYG_012-7a"/>
敬伏惟某人學知所本仁以自存雖曰此三先生駕說<lb/>
之鄉遺經具在尚恐有百太守與聞之政珥筆相矜一<lb/>
介相先雙筠下逮即行披晤未易既言<lb/>
　　　答胡制置賀正啟<lb/>
亥豕渡河入室欣逢於改嵗申蟲伺隙杜門不礙於發<lb/>
春欲罄懽悰首勤慶問恭惟某官謙尊而受泰治以通<lb/>
惟君子之四時錫庶民之五福絲綸西掖方舊人圖任<lb/>
之良衮繡東歸及新年太平之慶衡門縻迹芘宇馳心<lb/>
<pb n="KR4d0230_WYG_012-7b"/>
　　　答范制置賀正啟<lb/>
乃睠西顧喜桃李之一新迎春東郊先甲庚之三日薰<lb/>
為叶氣盡出提封恭惟某官牧司坤維君子泰内遄致<lb/>
新年之慶聿臻有徳之歸出頗牧於禁中即期報政復<lb/>
文武之境土何必言兵<lb/>
　　　上王制置啟<lb/>
安危注意方一時多事之憂精神折衝増四方萬里之<lb/>
寄惟體國之心不異於内外則愛民之義豈計於去留<lb/>
<pb n="KR4d0230_WYG_012-8a"/>
參聽明綸倍懽逺俗石聞之今日之勢藉蜀以為緩急<lb/>
識者之論觀人以别重輕兵分於諸將而黙操其進退<lb/>
人材之權財付於有司而時問其出納金糓之數制勝<lb/>
樽俎之上救鬭纓被之間堅方面之長城料吾目之勁<lb/>
敵自非髙才足以了至煩之難偉望足以鎮易動之心<lb/>
則何以俾輿言之釋然惟上意之如此時惟求舊無以<lb/>
易公恭惟某官性資誠明氣宇博大文章先秦而下不<lb/>
論學術元祐大老以來發為爾雅深厚之辭蚤冠英科<lb/>
<pb n="KR4d0230_WYG_012-8b"/>
之首旋備明廷顧問之列直出諸公之間侍郎欲使何<lb/>
為尚冀折不測之敵夫子不容何病乃今伏大隱之言<lb/>
既已起公於近藩尚賖正席於二府奎文炳燿六閣垣<lb/>
乎西清齋鉞増權九圻門乎蜀道望作新於時弊用恭<lb/>
對於眷隆石一介晚生試吏大府竿牘惟謹敢忘乎善<lb/>
事上之心雲霄或披庶㡬以華終身之幸<lb/>
　　　上沈制置啟<lb/>
吳蜀兼天下嘆一時擇帥之難頗牧出禁中資萬里折<lb/>
<pb n="KR4d0230_WYG_012-9a"/>
衝之重惟去留深繫於國體故内外獨簡於上心明制<lb/>
誕敷逺俗改觀石聞之今日之勢當視其緩急之處君<lb/>
子之學欲見於盤錯之時以四川不易之民當三秦甚<lb/>
強之敵委兵權於諸將而外無所守總財計於有司而<lb/>
情不相通雖合五十郡兼制其重輕然視二三邉莫知<lb/>
其進退頃者陜西之深入主兵專意於倖功至於徳順<lb/>
之引還卷甲僅収於㣲利敵勢益張而不可遏蜀憂未<lb/>
艾而無與謀自非識足以審未然之機才足以解至煩<lb/>
<pb n="KR4d0230_WYG_012-9b"/>
之難却敵於談笑不言之地出力於優㳺不廹之間則<lb/>
何以料敵自中出人意表寛西顧之憂而仰對隆㫖勞<lb/>
東征之歸以下穆僉言有識所推非公莫可恭惟某官<lb/>
誠明而用邃氣剛而中虚貞觀以來風流永嘉而上人<lb/>
物蚤提妙筆追還三代灝噩之文旋結青荷入參西漢<lb/>
文詞之列君子不容何病顧屢出而望益髙斯人直道<lb/>
而行盖得公如朕親徃豈獨子思能安穆公之側庶㡬<lb/>
文帝不見賈生之思矧延閣萃乎西清直奎文於祖訓<lb/>
<pb n="KR4d0230_WYG_012-10a"/>
而長城臨乎方面収重抦於帥權參誦綸言作新時弊<lb/>
盖以期月亦可豈待三年不歸石青衿晚生白髪末吏<lb/>
九霄在望或假此以為終身之榮二天見臨其敢無以<lb/>
致私意之喜深春修路䟦渉良勞全蜀萬靈奔走傾切<lb/>
　　　又<lb/>
總十連而謀帥欲寛西顧之憂䕶諸將以籌邊益懋中<lb/>
權之寄惟今日之重既歸之蜀而上意所指無以易公<lb/>
參聽明綸倍歡逺俗竊以去天數萬里方拏兵無休息<lb/>
<pb n="KR4d0230_WYG_012-10b"/>
之期提封五十州又仰食有供須之急重以三路之深<lb/>
入致此四川之益憂自非愛養根本以深不㧞之基何<lb/>
以撫集瘡痍而圖善後之計上所注倚者其或在此公<lb/>
肯逺來者固欲安之向風知歸頓足自善恭惟某官聰<lb/>
明而夷粹肅括而宏深學術東遷孔孟以來人物南渡<lb/>
王謝而上昭回顯䇿助成西漢爾雅之淳剴切讜言夐<lb/>
出三代直道之懿向者乗軺不測之使屬聞造膝無疆<lb/>
之陳乃今利害之甚明豈惟是非之方定尚遲爰立再<lb/>
<pb n="KR4d0230_WYG_012-11a"/>
煩此行聖天子元年奉禮樂臨遣之寵太夫人萬福承<lb/>
板輿燕喜之懽矧六閣峻西清之華而元戎將北伐之<lb/>
舉徒得君重屈裴度親淮蔡之師無以公歸須成王正<lb/>
周召之位如石為生晼晚受性竒窮學省備員昔有青<lb/>
天披雲之幸泮林側翅今復飛鳥依人之心豈敢援嚴<lb/>
尹少陵之舊㳺庶㡬似東坡後山之前軌<lb/>
　　　眉州交代季侍郎啟<lb/>
光奉綸恩改膺閫寄蟇頥西指方接武以幸交鷁首東<lb/>
<pb n="KR4d0230_WYG_012-11b"/>
飛悵登仙之欲别辦嚴有相繁祉具冝恭以慶慰伏惟<lb/>
某官學妙傳心文髙具眼馳騁古今而詣於理經緯天<lb/>
地而立其誠再召漢庭氣壓諸公之上長哦蜀道益知<lb/>
禺里之難勞歸不待於三年報政肯稽於五月請近易<lb/>
逺捨舊圖新不特奏廿泉之計書便可膺宣室之召對<lb/>
顧我為婆娑之老強作此行為公留蔽芾之隂期於勿<lb/>
翦<lb/>
　　　回孫監茶啟<lb/>
<pb n="KR4d0230_WYG_012-12a"/>
半刺新除已煩申命一麾改授盡出誤恩方兹發軔之<lb/>
初喜有盍簮之便雙筠重問九折忘憂某官義篤吹嘘<lb/>
情深推挽留滯周南之迹幸此為寮招來冀北之羣期<lb/>
於成事<lb/>
　　　答田茂實解元啟<lb/>
齊韓毛鄭世守一經盧駱王楊名參四傑豈特有司之<lb/>
塞責庶幾為國而得人伏惟祕省明公妙於師傳自有<lb/>
家法解頥敢抗於雄辨志目果収於雋功方慶問之未<lb/>
<pb n="KR4d0230_WYG_012-12b"/>
遑辱惠音之先及意切相與賢於所聞白鶴山髙如三<lb/>
秋之可仰青雲路穩期一旦之相逢<lb/>
　　　答黄解元啟<lb/>
質文具美經行兼修収石室累年之功為青雲一步之<lb/>
始辱雋文之踵及仰喜氣於眉間天理豈在人為更宜<lb/>
勉力隂徳必有陽報仰副清心<lb/>
　　　答李解元啟<lb/>
備數文衡於何塞責登名貢篚僉謂得人祕省明公義<lb/>
<pb n="KR4d0230_WYG_012-13a"/>
薄雲天評髙月旦豈獨収雋功於槐市盖將奉大對於<lb/>
楓宸固已卜吾人所得於文字之間便可以此道相期<lb/>
於禮法之外更佩雙筠之重如懐十襲之珍青牛入關<lb/>
莫忘仙家之來裔白鶴舊社尚期華表之同歸<lb/>
　　　答黄解元啟<lb/>
四科十哲同瞻闕里之游三秀一門盡入鄉書之選祕<lb/>
校明公詞吐温潤氣質粹夷笑談取學校之功行藝推<lb/>
場屋之雋念再嵗窻户相從之益仰九霄岐路髙舉之<lb/>
<pb n="KR4d0230_WYG_012-13b"/>
初大詔鼎來髙文賁飾相期里閈已知江夏之無雙此<lb/>
去殿庭猶是潁川之第一<lb/>
　　　答張知錄啟<lb/>
招來麾去可見宦情用行舍藏何關吾黨嗟嵗月之如<lb/>
許幾江湖之相忘尚幸舂容或得晤語伏惟某官持心<lb/>
近厚陳義甚髙直道折餘子之雷同一笑乃吾儒之瓦<lb/>
合雙筠拜賜十襲珍藏老子登樓已有月邊之夙約都曹<lb/>
入幕未成山色之賦歸願興寢間為國家重<lb/>
<pb n="KR4d0230_WYG_012-14a"/>
　　　黎州與交代宇文知郡啟<lb/>
再試負丞安於逺次一麾假守冒此超除重惟同年兄<lb/>
弟之懽倍結他日子孫之好豈治嚴之敢後承入奏之<lb/>
云初馹召已來郵音先及遽拜雙筠之賜遂忘九折之<lb/>
難矧惟蜀險逺接蠻陲以博易之虚名収羈縻之實用<lb/>
以其虚名則宜識通變以其實用則全賴撫綏惟今昔<lb/>
是非不同故緩急弛張各異必資妙斷用續光塵况於<lb/>
斯文許其接武伏遇某官學大以給才敏而華世閥有<lb/>
<pb n="KR4d0230_WYG_012-14b"/>
來多二典絲綸之手科名自致有一經衣鉢之傳推三<lb/>
十年故人道義之情借一千里慈母㫖甘之便俾遂安<lb/>
輿之養敢辭叱馭之行惟是書生恐乖吏責幸舊貫之<lb/>
可守與前規之足憑許為雲霧之㳺益勵氷霜之操期<lb/>
恭乃事用答深知<lb/>
　　　答資州韓知郡啟<lb/>
分符千里喜聞賢守之來受地一㕓𨽻預編氓之數深<lb/>
兹欣幸逺有傾馳恭惟某官學老而通心恕而察惟風<lb/>
<pb n="KR4d0230_WYG_012-15a"/>
流文獻所傳最舊故慈惠温良所至可師冝入告之未<lb/>
賖屢外補而不厭刓印不予方明君西顧妙選之時彈<lb/>
冠請行遂老子東山髙卧之日已騰來暮之頌應有行<lb/>
春之詩願勿薄於淮陽即召還於宣室某頃伸一紙之<lb/>
慶輒拜雙筠之光宛若素交俾安旅迹為誰掃榻想燕<lb/>
寢之凝香何日驅車過里門而必下<lb/>
　　　又回資州李知郡啟<lb/>
九命作牧想開府之云初一㕓為氓豈望門之敢後慈<lb/>
<pb n="KR4d0230_WYG_012-15b"/>
祥所至茀祉具宜恭惟某官學敏而通才周而大故家<lb/>
人物具瞻尺五之天舊物經綸宜應半千之運尚稽迅<lb/>
召來屈左符矧王子淵之故居乃令狐綯之治績奏刀<lb/>
未幾已無全牛賣劍無庸便當佩犢報政五月喜騰霹<lb/>
靂之聲奏計三年應即鬼神之問某縻身官次矚目輝<lb/>
躔渭北論文悵望春天之隔隴西通譜尚尋他日之盟<lb/>
願興寢間為國家重<lb/>
　　　答任判官啟<lb/>
<pb n="KR4d0230_WYG_012-16a"/>
郎曹再召罷逐以還郡寄冒恩揄揚有自方圖隻字之<lb/>
報更辱雙筠之光伏惟某官直道有容公議不茍弟兄<lb/>
半面不隔同年母子此心共知愛日尚憶懐黄之舊許<lb/>
親泛綠之游冀北張羅已重幕中之客江南飛檄足誇<lb/>
帳下之兒<lb/>
　　　答眉山知縣啟<lb/>
郎曹再召罷逐以還郡寄冒恩揄揚有自方圖謝臆首<lb/>
辱慶緘伏惟某官直道有容公議不茍東坡故里無異<lb/>
<pb n="KR4d0230_WYG_012-16b"/>
過鄒魯禮義之鄉西曹舊人或許竊龔黄惠愛之譽未<lb/>
委頓溝坑之日冀㫖甘升斗之榮暫屈花封許親樾芘<lb/>
恤民則食自足愛士則刑不煩州縣一家幸彼此臭味<lb/>
無甚相逺君親二議尚緩急筋力可以自持<lb/>
　　　答黄安國知縣啟<lb/>
䇿名南省兄弟不隔於同年乗興西歸父子相㸔於累<lb/>
月向者江潮猝猝之别付以道路悠悠之談念國之與<lb/>
家相視老矣而州之與縣交臂幾何尚望薦嚴助於鄉<lb/>
<pb n="KR4d0230_WYG_012-17a"/>
人其敢吏朱㳺於黨友<lb/>
　　　回百丈馬知縣啟<lb/>
貳政蜀都已煩申命一麾筰郡洊出誤恩方乗障之云<lb/>
初喜寳鄰之有託雙筠重問九折忘憂某官義篤素交<lb/>
情深宻契空城仰哺慚無一夕之儲候館論心頓積三<lb/>
秋之恨益祈興寢以重朝家<lb/>
　　　回馮縣丞啟<lb/>
奉天子命佩太守章戢吏愛民庶幾省事求師擇友期<lb/>
<pb n="KR4d0230_WYG_012-17b"/>
於得人恭遇某官學則有朋徳惟莫助自州視縣如四<lb/>
肢在體自令視丞如六翮欲飛循良非俗吏所能愷悌<lb/>
乃吾儒之職逐鹿之掎角羔羊之委蛇方涓日之有期<lb/>
已聞風而相悦百朋書錫十襲珍藏展驥足以髙驤如<lb/>
君可耳指蟇頥而自誓從我誰歟<lb/>
　　　成都府學教授謝啟<lb/>
學省備員已從罷免泮宫濫數遽辱薦延自疑罪垢之<lb/>
未除幸此寂寥之足慰一言唱重十倍増髙竊惟學校<lb/>
<pb n="KR4d0230_WYG_012-18a"/>
興廢之由率以師儒得失為慎人非其任即有若之似<lb/>
有所不從道茍可傳雖蘭陵之文至今有法矧此方揚<lb/>
觶以觀士心向背聚散之始何敢覬重席以爭講説勝<lb/>
負雌雄之塗儻或得名何以塞謗石則甚謬天或見憐<lb/>
骫骳之丈識者謂為髙古鄙拙之性君子以為直方惟<lb/>
曏者収召陛對以來終坐此斥逐鄉校而去人誰見恤<lb/>
盖増辱天子之上庠世或為榮乃更陪諸生於下坐及<lb/>
今砥礪或出泥塗伏遇某官道倡羣經學關百聖清議<lb/>
<pb n="KR4d0230_WYG_012-18b"/>
恃之以無恐㣲言由是以有傳出處乃大類於韓公行<lb/>
藏肯不同於顔子尚桑榆之未晚識藨蓘之有年憐其<lb/>
最舊登門乃令堕衆人之後察其自新無路特為占諸<lb/>
公之先敢不佩司敗之夙箴聞嘲師而自警公方與弟<lb/>
子三十輩徃定漢儀石獨取冠者五六人共新㸃服<lb/>
　　　答何道夫教授啟<lb/>
博士昔避秦自知㣲罪夫子中分魯仰戴誤恩襲裳未<lb/>
免於羣嘲袒裼豈容於獨笑恭惟某官聖域自得文場<lb/>
<pb n="KR4d0230_WYG_012-19a"/>
先鳴孟郊與薦士之詩盖嘗竊意伍舉有驚人之語曷<lb/>
亦少須計來此姑日月之淹俾拙者䝉雲霧之益未忘<lb/>
情於濠上猶記面於牖間粲然十襲之珍厚矣百朋之<lb/>
錫念四海兄弟㡬廢此道而一門父子知有吾人公能<lb/>
過我與阿戎談我亦待公理邯鄲歩一經專席向來士<lb/>
子仰望以為温故之師二老鄰牆此去逐客相須以開<lb/>
自新之路<lb/>
　　　賀都大啟<lb/>
<pb n="KR4d0230_WYG_012-19b"/>
陞華延閣連東壁之圖書増重使權煥西征之禮樂上<lb/>
以内外迭更之異數下以士夫望用之公心弭節云初<lb/>
搢紳交慶竊惟朝廷專任之寵皆以兵民逺寄為憂謂<lb/>
摘山以通民商而國用豐於貿易有無之際市駿以壯<lb/>
軍實而馬政班於蕃息牧養之間外空六詔之資中益<lb/>
二邊之備兹事體之所係盖利害之不輕自非逹識足<lb/>
以明利害之機長才足以周出入之數則何以寛宵旰<lb/>
之慮交民夷之懽惟衆所難非公莫可恭惟某官中和<lb/>
<pb n="KR4d0230_WYG_012-20a"/>
裕物雅厚鎮浮出羲獻風流之餘行孔孟正大之道通<lb/>
明光籍早嘗驚何自為郎賦皇華詩昔亦列於選出使<lb/>
倣木牛流馬之遺利洗棘林肺石於不寃雖淹延萬里<lb/>
暫煩一行然倐忽四年頻易三節行即追鋒之召直躋<lb/>
清禁之遊次舍益髙風雲漸際而石竒窮罪迹流落餘<lb/>
生來官大府之初獲𨽻軺車之下少棲徳宇雖幸公作<lb/>
坤維旬月之留亟正巖瞻實欲上促天下老成之入<lb/>
</p>
<p>
</p>
  </div>
<div>
                <head>方舟集卷十三</head>
    <p>
<pb n="KR4d0230_WYG_013-1a"/>
欽定四庫全書<lb/>
　方舟集卷十三　　　　　　宋　李石　撰<lb/>
　　辯<lb/>
　　　老子辯上<lb/>
道有嚴乎曰嚴唯其嚴故渾然大矣曰仁曰義云者因<lb/>
人所不同各一其道而自為散亂其大者故在不小矣<lb/>
韓子以老子為小仁義老子豈不知仁義與道渾然中<lb/>
物因其失而致其嚴以為散亂之防非小也此不可以<lb/>
<pb n="KR4d0230_WYG_013-1b"/>
不辯<lb/>
　　　老子辯下<lb/>
道有通乎曰通唯其通故渾然大矣曰清淨曰寡欲云<lb/>
者豈唯老氏聖人宅心於虚以受萬物之託寂然自冥<lb/>
於無所思慮俾百姓日用以給而救其過者此吾儒之<lb/>
正道太史公乃始以為老氏之學自别於儒寡欲清淨<lb/>
於是乎在此不可以不辯<lb/>
　　　列子辯上<lb/>
<pb n="KR4d0230_WYG_013-2a"/>
劉向以列子湯問穆王二篇非君子之言湯問則莊子<lb/>
湯之問棘以大椿鯤鵬變化列子作夏革晉張湛注莊<lb/>
子以革作棘穆王篇論西極有化人來又仲尼篇稱孔<lb/>
子答商太宰稱西方之聖意其說佛也然佛出漢明帝<lb/>
時湛乃謂列子語與佛相㕘蓋指其幻學也豈西方之<lb/>
佛幻已肇於列子時為穆王化人事乎必有能辯之者<lb/>
　　　列子辯下<lb/>
孟子距楊墨以楊近墨逺為序於儒以楊為為我之學<lb/>
<pb n="KR4d0230_WYG_013-2b"/>
一毫不㧞於天下可也如禽滑釐對朱之言則以墨翟<lb/>
大禹為為人之學老𥅆關尹為為已之學似以朱况於<lb/>
黄帝闗尹此列子之有取也劉向云楊子之篇唯貴放<lb/>
逸與力命篇乖背豈放逸近道乎其何以近於儒不然<lb/>
力命自力命放逸自放逸耳必有能辯之者<lb/>
　　　飲食鮮能知味辯<lb/>
子思曰人莫不飲食也鮮能知味先儒以别薪辯鮓食<lb/>
鷄知露棲食鵝知黒白釋之非也天之生物自五榖草<lb/>
<pb n="KR4d0230_WYG_013-3a"/>
木鮮蔬皆有精華苾芬具天地中和之氣資生於人特<lb/>
人未知之耳飽者陳方丈水陸之産於前食且厭之而<lb/>
饑者飲啖茹生雖麤糲草具丼之過於八珍非味之正<lb/>
也飢飽惑之也誰能捨去飢飽而味飲食之正乎且鹽<lb/>
止於醎醯止於酸椒桂止於辛食者皆能言之若以此<lb/>
為味則味止此耳若以此為非味之正則昔人用意於<lb/>
飲食之表者其必有說也神農蓄百藥而嘗之皆經口<lb/>
所嗜也今人食五榖草木而酸醎辛苦雜然其間取適<lb/>
<pb n="KR4d0230_WYG_013-3b"/>
於口失其正味往往以是死者况欲使之如神農之於<lb/>
味寒暑隂陽燥濕有所弗遺雖遇毒不死豈可得哉周<lb/>
官曰春多酸夏多苦秋多辛冬多醎夏小正各辨四時<lb/>
麻麥菽稻犬豕羊雞之所冝此教人知味也其益於生<lb/>
者則取之損於生者則去之惜乎人終日飲食而弗知<lb/>
也其得之以生者亦弗知也其失之以死者亦弗知也<lb/>
若夫先儒所以釋經特一法耳非聖人本意欲用是以<lb/>
教世人世人必不能寧終此世而必不知也因觀本草<lb/>
<pb n="KR4d0230_WYG_013-4a"/>
思及先儒之未盡故備論之<lb/>
　　　月法辯<lb/>
三代之厯惟以夏為厯之正顓帝始作厯而後三代為<lb/>
遞用之乃子丑寅之相承也行夏之時杞不足徴杞雖<lb/>
夏之後有不足稽考也春秋之年月日則周正朔也七<lb/>
月陳王業周公之詩一二三四日曰日不曰月以其時<lb/>
之氣令有不協於月當與吾夫子之意合也如曰七八月<lb/>
之間雨集溝澮皆盈七八月周之五月六月也無疑以<lb/>
<pb n="KR4d0230_WYG_013-4b"/>
皇宋所用夏時推之氣令已正矣曰周之七八乎夏之<lb/>
七八乎以周之月則流火之月授衣之月進在今之五<lb/>
月七月進數八九之月蟄者未畢何以為火伏以為金<lb/>
柔火老乎此行夏之時吾夫子有不足於周而夏小正<lb/>
吕令以秦正㕘錯其間如曰孟春行夏令釋者曰已之<lb/>
氣加寅之氣此月法也不可以不辯<lb/>
　　説<lb/>
　　　放生説<lb/>
<pb n="KR4d0230_WYG_013-5a"/>
佃漁之利天所以資人之生葢許其殺而不許其過乎<lb/>
殺者以其害仁也於是有暴殄之戒江湖水産魚蛤蝦<lb/>
蠏細大之族民忍於殺而不恤者資以生也而有過焉<lb/>
君子哀之恐人自愛其生以殘物之生而害於仁因取<lb/>
其可生者縱之非敢以小仁小恵求異於人以希惻隠<lb/>
之實庶幾推而放諸天下亦君子自然之志也李子去<lb/>
親官萬里外食不敢飽况殺乎日以俸緡作放生供自<lb/>
紹興二十八年二月朔始作放生説<lb/>
<pb n="KR4d0230_WYG_013-5b"/>
　　　三蟲説<lb/>
　　　　凉秋既乆忩扉留月光摇草樹接於几席一<lb/>
　　　　室澹如也炷香誦書既夜分矣獨坐無人靜<lb/>
　　　　念感觸可喜可怪同一化物在天地間雖㣲<lb/>
　　　　可録也苟有聖賢仁義之質充之則人否則<lb/>
　　　　不如作三蟲説<lb/>
蟋蟀鳴竹間日聴一日初逺而漸近也一夕自投几下<lb/>
鳴聲聒聒驅去復來如有所訴不可止遏如所當至此<lb/>
<pb n="KR4d0230_WYG_013-6a"/>
不可却因感七月在野在户在牀下之句鄭氏釋之曰<lb/>
以漸也士君子之學自可欲之善充之可及聖神之域<lb/>
雖樂正子有不可驟而以其漸彼學未至於善與其至<lb/>
而不循其序夷居於聖人之堂以求躐等曾蟲之不如<lb/>
爾雅曰螢火即灼詩人謂之熠燿唐人謂之蛢䗲通釋<lb/>
螢也毛氏誤以䗲為燐孔氏舉牛馬血鬼火以䟽其誤<lb/>
䗲之非燐審矣螢亦非獨腐草出也或曰濕生之蟲多<lb/>
夜明余坐席下背燈處摇摇如寸金爛徹視之則蟲如<lb/>
<pb n="KR4d0230_WYG_013-6b"/>
蛹狀首尾銳而薄黄黒色不翼而足腹下有光其亦螢<lb/>
屬乎彼固胚胎於朽腐潤澤以自表見於土壤黯暗謂<lb/>
足為光華矣士君子不務其輝光日新憒憒中如黒漆<lb/>
自暗隠蔽日月曽蟲之不如<lb/>
禽棲竹間暝夕嘖嘖引手可接聞弹琴聲時一作振奮<lb/>
鳴和之音日為常略不怖也因感聖人弋不射宿之仁<lb/>
與夫忘機以狎海鳥者吾之仁於彼弋與忘機於殺於<lb/>
汝皆可保也世屯道否徃徃肉至親而食之彼固知擇<lb/>
<pb n="KR4d0230_WYG_013-7a"/>
於人以為依宿乎固有不擇所依網罟畢弋發於幽隠<lb/>
不慮昵於私而比於愛自以為永可恃也曽蟲之不如<lb/>
　　　主民如主鳥説<lb/>
食於技者以擾鳥凡烏鵲鴿鷃慧如鸜鵒貪如竊脂皆<lb/>
籠飼教之陳於稠人通衢聲鉦鼓噪呼先之使不怖且狎<lb/>
其飛鳴隨主指顧翾羽利觜各用其伎節奏俯仰徐疾<lb/>
折旋主操杖次第口授如律則㣲飼以勞其成嗚呼鳥<lb/>
何知焉唯利飼而忘其擾之苦也周官四翟之𨽻掌養<lb/>
<pb n="KR4d0230_WYG_013-7b"/>
鳥而阜蕃教擾之掌與鳥言與獸言夫鳥獸之距人逺<lb/>
矣而與之言又以四翟官之豈以淳固鷙戾之性可邇<lb/>
鳥獸耶夫因物之性雖鳥獸可邇違物之性雖人有所<lb/>
不從况鳥獸乎羽者必不使之觸飛者必不使之蹄因<lb/>
性為教善術也誠使主民者如主鳥者别其教而勿傷<lb/>
之察其意而惠以飼之俾有以自忘其苦而服從其上<lb/>
化其有不行乎<lb/>
　　題䟦<lb/>
<pb n="KR4d0230_WYG_013-8a"/>
　　　蘇文忠集御叙䟦<lb/>
臣竊聞之王安石以新説行學者尚同如聖門一貫之<lb/>
説僭也先正文忠公蘇軾首闢其説是為元祐學人謂<lb/>
蜀學云時又有洛學本程頥朔學本劉摯皆曰元祐學<lb/>
相羽翼以攻新説卒之不勝稔成亂階尚同之過也仰<lb/>
惟靖康定正國是投其徒於四裔凡悉力以尊崇元祐<lb/>
學者皆得為專門名家軾其倡也逮紹興至淳熈四十<lb/>
餘年堯父舜子授受聖學一出天縱猶夫子一貫之説<lb/>
<pb n="KR4d0230_WYG_013-8b"/>
無彼此異同之尚先日拒王氏説以䇿勲聖門者皆録<lb/>
用其後子孫蘇氏一家尤被旌眷挺挺遺習典刑相望<lb/>
世有人矣曰遲曰符曰籍擢用於上皇之朝特以世學<lb/>
為學者矩範非若他人徒然先閥之矜也今侍御公嶠<lb/>
以直道受知以懿文進用其施設語言自世學中出兩<lb/>
宫隆眷振輝九牧不特其鄉之人也邇者追錫文忠公<lb/>
美諡以御叙賁其集眷眷於蘇氏至矣其子孫所以報<lb/>
荅朝廷重意以侈耀厥世又宜如何臣假守其鄉詩書<lb/>
<pb n="KR4d0230_WYG_013-9a"/>
耕稼衣冠不替以道徳性命之歸為忠信孝悌之實文<lb/>
不浮質不塞知法而易親曉禮而易誘共知師用蘇氏<lb/>
者以聖學之勸也敬於郡圃作堂以元祐學榜之奉御<lb/>
叙與侍御公嶠之䟦刻龕之堂上與蜀士大夫共之守<lb/>
臣職分也具位臣李石謹記<lb/>
　　　䟦蘇帖<lb/>
東坡初得筆意於顔湖州此帖是也蓋嘉祐中任鳯翔<lb/>
幕官所書子由時在陳州其次韻子由云舊隠三年别<lb/>
<pb n="KR4d0230_WYG_013-9b"/>
松杉好在不<hi>缺</hi>
　　　䟦潞公清獻公帖<lb/>
文趙二大老前後典蜀蜀人至今愛而思之惟均然潞<lb/>
公未滿四十為蜀遨頭有飛語中傷至遣御史何聖從<lb/>
㢘之獨清獻乃以一琴一鶴遺蜀人其以清為諡冝哉<lb/>
此帖蓋以資殿自政府出知杭州也蜀人李石獲觀於<lb/>
亷靜齋公三世孫藴以亷靜名江陵官寺書史之室張<lb/>
孝祥為書揭其顔上清下亷家法也<lb/>
<pb n="KR4d0230_WYG_013-10a"/>
　　　䟦富公帖<lb/>
富曽再入相而清獻㕘大政此帖蓋自尹蜀日除諫院<lb/>
以蜀政之美為異時鼎軸張本然介甫執政晦叔入為<lb/>
言官諸公者皆去矣<lb/>
　　　䟦謝君所収帖<lb/>
吾友謝君出此卷云得之岷下屈指已二十一年矣石<lb/>
時居先君憂王巨濟張彦清王仲衡相與撫存徃来俾<lb/>
得以自忘於憂患無聊而栖心塵外乃如此三人者今<lb/>
<pb n="KR4d0230_WYG_013-10b"/>
皆為古人獨石排擯無用奔馳宦海不復如向日為無<lb/>
事人可嘆也蒲山本知来舍弟自潼川牛頭寺以馬載<lb/>
歸今尚在知來處此山與吾兄弟㡬為三頑物以老知<lb/>
來出仕此本閉空屋花竹間然亦不得數見之讀詩凄<lb/>
然乆之因書卷尾復還謝君年月日䟦<lb/>
　　　䟦范伯文所藏帖<lb/>
太原之戰昔人河東之䇿中興椎輪之治欽聖料敵之<lb/>
明將臣奉以從事乃一跌至此世有登廣武而嘆者乎<lb/>
<pb n="KR4d0230_WYG_013-11a"/>
范氏子多賢他日讀父書境土不難復七廟之恥不難<lb/>
雪仰惟在天之靈尚照臨之<lb/>
　　　䟦西湖唱和詩<lb/>
右臨安西湖唱和詩石向備員學省率以休沐日獨游<lb/>
西湖時有篇什以陶寫伊欝初不敢出以示人而同舍<lb/>
有知之者往往假寵教以和章殆盈卷軸倉猝罷免萬<lb/>
里以歸水火焚溺有所不免僅餘此數詩凡十四人閒<lb/>
居閱故書得之因葺北田草屋刻之屋之壁雖然石去<lb/>
<pb n="KR4d0230_WYG_013-11b"/>
朝跨九年矣升沉出處之異用死生寵辱之殊致此理<lb/>
之必然者至於筆勢句法如玉如金亦足以想見一時<lb/>
人物之勝年月日䟦<lb/>
　　　䟦王金州送贍學錢書<lb/>
學以養為義校以教為義養當有食而教當有書二者<lb/>
皆先王之成憲學官所資以立焉者也頃嵗學校徃徃<lb/>
有養無教食而廢書多矣故學校所至不復藏書雖曾<lb/>
經朝廷賜書亦復散漫不收他可知也毎三嵗取士考<lb/>
<pb n="KR4d0230_WYG_013-12a"/>
官所要書率科之書肆文具而已至學校兩季補試或<lb/>
旬日發題多隨意摸索不復檢閲無幽逺靖深之意間<lb/>
有粗淺凡俗傳笑士子者或曰此非學官之過學無書<lb/>
之過也石罪放為成都教授始因試諸生日援上庠例<lb/>
求觀書至無可得則以學力所及自市書既得數千卷<lb/>
而所闕甚多㑹金州帥節使王公送五百貫贍學則以<lb/>
二伯貫補書數之缺而經史子集大藏稍富於巾篋矣<lb/>
先是學有韓退之文板本獨缺桞子厚集板因以三伯<lb/>
<pb n="KR4d0230_WYG_013-12b"/>
貫刻板并韓文並行豐其本息以給膳養不足之用竊<lb/>
聞公典方面所至多為學官市書今成都學自此有書<lb/>
庶乎公之心所霑丐甚逺豈特五百貫而已哉惟公倥<lb/>
偬戰陣以恢復中原為已任而能玩意儒術文武並用<lb/>
勲名竹帛宜與國垂於無窮士子筆端但知賛美以飽<lb/>
公之惠於學校間也謹勒公手墨於翠琰永為學宫光<lb/>
寵<lb/>
　　　䟦安氏教子五説<lb/>
<pb n="KR4d0230_WYG_013-13a"/>
厲之所以望其子者與堯同堯子固不肖厲之子亦未<lb/>
必不善皆天也五説皆聖賢仁孝之質學者之事豈惟<lb/>
安氏子所得於親者而已乎勉之<lb/>
　　　題許道寧畫<lb/>
許道寧寒林怪石老硬殊多佳處但不甚惜水墨徃徃<lb/>
有斧鑿痕琳兄喜説許道寧畫更參此一轉語三十年<lb/>
後有味趙乆道亦學許道寧者<lb/>
　　　題李道明畫出山佛<lb/>
<pb n="KR4d0230_WYG_013-13b"/>
先君子棄諸孤谷弟甫六嵗當不復詳記其音容試為<lb/>
炷香作想其端方靖重渾然紫金光聚如畫此佛出山<lb/>
時則可見其人矣此李道明筆石書之於天彭之東湖<lb/>
泫然乆之<lb/>
　　簡<lb/>
　　　答杜敏教授<lb/>
邇日徂暑肇凉伏惟横經師席尊履佳勝未嚴召間所<lb/>
冀綏愛<lb/>
<pb n="KR4d0230_WYG_013-14a"/>
　　　又<lb/>
分士而治此州師儒之尊三蘇先生其照臨之六經麗<lb/>
澤與天同功吾人其勉諸石預受賜矣甚幸<lb/>
　　　又<lb/>
泮林别去嵗月如許其事則付之道塗㳺談其道則吾<lb/>
輩貫冬青青未之有改也石老矣行當與公細論臨書<lb/>
馳引<lb/>
　　　又<lb/>
<pb n="KR4d0230_WYG_013-14b"/>
專介雙緘禮意優寵如見敬畏於他人者非朋舊所望<lb/>
數語為謝殊愧崖略<lb/>
　　　與眉山知縣<lb/>
即日嚴秋向冷伏惟撫字多相台履佳勝未間珍愛伏<lb/>
審髙才劇邑前無全牛美最華塗未應縶驥召擢有日<lb/>
翹引以之<lb/>
　　　又<lb/>
欽遲英譽積稔嵗時茲獲為僚同一城郭日有欵奉之<lb/>
<pb n="KR4d0230_WYG_013-15a"/>
幸預慰此情<lb/>
　　　與費通判<lb/>
比日秋半已凉伏惟典賛藩條神人安穏台候萬福謹<lb/>
奉此候記𨽻<lb/>
　　　又<lb/>
銅梁請違曠嵗不復記崦嵫餘年所得朋舊例如是要<lb/>
之佛氏三宿桑下滯念所感况欲臨鏡剪白而與人較<lb/>
量是非以益其老乎懐仰曩時竊覘風矩詞吐几席觴<lb/>
<pb n="KR4d0230_WYG_013-15b"/>
豆問曷勝依依<lb/>
　　　又<lb/>
伏䝉以雙筠為賜此近世公牘之贅者至於累繭細札<lb/>
不知可略去乎厚意所屬以奬借為重而以凉薄罪垢<lb/>
之餘䝉此愧怍亦大矣下情第切感慰<lb/>
　　　又<lb/>
石抆拭除郡尚有前日非據之憂所恃者福徳和厚坦<lb/>
易明白如挹眉宇秋陽中得以自洗瀹於無涯之津思<lb/>
<pb n="KR4d0230_WYG_013-16a"/>
過半矣石略出雍府事回即得伏謁預有欣喜<lb/>
　　　與交代季侍郎<lb/>
邇辰秋瘴未消凉氣折暑仰惟君子四時天道已行世<lb/>
態冷熱有出隂陽二㓂之外者一飯自重姑如彛儀之<lb/>
祝<lb/>
　　　又<lb/>
伏惟兩川桃李相接資之鄉山不能數歩徃來者説尹<lb/>
在口且一昨朝著飫服盛美欲一見未得乃今以郡左<lb/>
<pb n="KR4d0230_WYG_013-16b"/>
符為交承石區區此願破矣不勝欣喜石再召再逐分<lb/>
為田里廢棄之民何敢自比下塵聖恩寛宥再試名郡<lb/>
豈其所冝踵武君子承挹其告新之政庻可以免其戾<lb/>
矣幸甚<lb/>
　　　又<lb/>
伏承新渥鼎來揚舲大江知有日矣共以懽慰石尚及<lb/>
稱一觴之慶於公送江入海矣小啟蓋飾説之贅非所<lb/>
以干匠目皇恐皇恐<lb/>
<pb n="KR4d0230_WYG_013-17a"/>
　　　與蘇給事<lb/>
恭以斯文持世以道事君出處雍容賢名愈白即日台<lb/>
候萬福請外偃息不薄淮陽計已氛祲廓然朝著清明<lb/>
復為兩地之歸此三宫所倚重天下公論所係屬非特<lb/>
石之私伏乞保重<lb/>
　　　又<lb/>
一昨䝉示照牒給事舉自代此古薦士也石至愚且賤<lb/>
何足以辱此昔退之舉侯喜自喜望退之間不能寸非<lb/>
<pb n="KR4d0230_WYG_013-17b"/>
獨喜自貶人物品級天下公議以為當然於給事不失<lb/>
為愛士石則自以為過且愈速其罪垢也二十餘年見<lb/>
仇於權者亦既甘心而猶望望未已自來通義日畏一<lb/>
日危行側視恐不免以去今則稍可息肩矣人知給事<lb/>
之舉何啻九鼎一扛石親老身亦老矣捨公道其焉依<lb/>
不任此情<lb/>
　　　與陳大諫<lb/>
去秋黎卒行上状未見回程一向曠於動静苐切瞻仰<lb/>
<pb n="KR4d0230_WYG_013-18a"/>
比日逺惟台候萬福温凊色養晨夕告猷君親之奉兩<lb/>
極其美甚休石乘障且閲嵗於公無絲髮之補而親舍<lb/>
阻逺稔山崖之惡私計可知矣日以速譴生還為幸未<lb/>
間伏乞保重<lb/>
　　　又<lb/>
今之士氣植黨以固位立監以䕶謗忌克之風勝而凌<lb/>
誇之俗成國家忠厚之福鍾積已深法制深嚴是𤨏𤨏<lb/>
者何能為然區别邪正明白是非為四海端本溯源伏<lb/>
<pb n="KR4d0230_WYG_013-18b"/>
惟有可言之地可行之時大諫無愛焉石曷勝為斯文<lb/>
願望日夕東跽禱而祈者<lb/>
　　　又<lb/>
敬問國太夫人夀體康健新婦兒輩敬致百拜起居之<lb/>
禮令季大郎今官何地郎娘各計均福沉黎有委寵示<lb/>
李成書來已拜珍餉矣感感<lb/>
　　　回資守<lb/>
伏辱板教下情感慰比日恭承台候萬福戒飯甚寵仰<lb/>
<pb n="KR4d0230_WYG_013-19a"/>
佩謙眷委曲於罪戾退藏之人至矣第石見苦赤目方<lb/>
熾來介具見之昨晚方掛家舅服郡齋禮法所以風示<lb/>
千里而不肖者向來亦濫迹儒宫彼此舉動似當愛䕶<lb/>
儻䝉矜從俾安迹於蓬陋與朝夕奉燕豆無異也死罪<lb/>
　　　答賈子春<lb/>
専使辱書甚恵富於藻繢而秀於語言若欲跨人頭角<lb/>
而傑出其上者此豈細事但不知僕何以當吾子之意不<lb/>
然於禮亦過矣謂僕欲行聖人六經之道而與四方英<lb/>
<pb n="KR4d0230_WYG_013-19b"/>
俊共之則然矣必欲使僕如孔孟以降荀楊韓子數聖<lb/>
賢者髙其閈閎而推用其徒以張皇羽翼則僕有所未<lb/>
敢也數聖賢者皆天之所授以續堯舜三代帝王不傳<lb/>
之業爛漫季世又厚畀其徒而隂相之俾相與維持於<lb/>
萬死流浪以有立於千載者皆天也此豈人所為哉雖<lb/>
然僕固不敢議誠得數聖賢者復生今世僕將率平日<lb/>
所與共學者而㳺其門亦未敢便溟涬而列於羣弟子<lb/>
之下如升堂入室亦次第可學而至也僕所得於賢朋<lb/>
<pb n="KR4d0230_WYG_013-20a"/>
友誠多誠厚度他人未能有此僕得之亦私以此自賀<lb/>
自樂不知天亦有意於我者乎誠得天假以餘年未即<lb/>
委頓坑谷更如吾子之教雖然亦未敢侈用吾心而輕<lb/>
出人力以速誚取罵也近日趙鶚有書來令僕多著書<lb/>
意亦如吾子之教而庻幾尚可勉者太𤣥法言原道等<lb/>
篇如諸子不難作也易曰修詞立其誠誠立則詞立如<lb/>
吾子之文固佳矣凡所以望於僕者篤實用而略浮華<lb/>
崇理趣而省虛偽茍可施於身而立於世幸以悠乆可<lb/>
<pb n="KR4d0230_WYG_013-20b"/>
傳為念無貽他日不誠之戚僕終受賜矣因入城見訪<lb/>
閒居對客談道亦一樂也遲竢不宣<lb/>
　　　答王景文<lb/>
九年之别一再寓書應不免浮沉頃聞從軍入蜀初亦<lb/>
未審徃來者亦不之及不即奉訊乃䝉教劄先辱愧悚<lb/>
愧悚比日具承台況佳勝慰喜乆之賢東道相處逺客<lb/>
可忘索寞跬歩梯級更當勉力有如修名欝欝非乆此<lb/>
者石杜門奉母貧甚有可營甘㫖執飽而止老矣敢更<lb/>
<pb n="KR4d0230_WYG_013-21a"/>
决擇他覬乎沈黎改授已出誤恩近闕入手小濡枯涸<lb/>
吹嘘有自知感未間厚珍重自愛<lb/>
　　　又<lb/>
石西歸頗多暇日有易外疏論語集傳二書或可藉手<lb/>
故舊此外隨筆應手皆不計其文之工拙與今人之好<lb/>
惡愛憎所謂道學初不曾夢恐亦只如是説也景文有<lb/>
他文得一一見寄如何彼有可過從説學問否俊場年<lb/>
少多有其人至如臭味語出肺肝當自得於吾人眸子<lb/>
<pb n="KR4d0230_WYG_013-21b"/>
間不必僕説思之思之近文一二紙嗢噱擲去之湯朝<lb/>
美一再收書未有順便可作答或以此紙寄似亦佳<lb/>
　　　答郭綱秀才論稱呼<lb/>
去秋承書来介委之而去不報非有他也便人再辱賜<lb/>
教詞句峭立當是深造自得否則一字説不成也喜慰<lb/>
喜慰志彭氏稱孺人特以范氏貴仕名門眉之彭亦如<lb/>
之亦猶子呼承務婦稱孺人生已過稱如此死何可廢<lb/>
春秋君夫人其不得稱夫人者特曰君氏其於夫人可<lb/>
<pb n="KR4d0230_WYG_013-22a"/>
輕稱乎唐自一品以下曰國夫人郡夫人其他郡君鄉<lb/>
君縣君外㪚官通稱縣君婦人不因夫子而加邑號則<lb/>
曰夫人所謂孺人則國之庶子之妻秩亦似優於縣君<lb/>
非今之所謂孺人也今之孺人乃婦人之初封頃年顯<lb/>
仁太母恩賚士人之母年八十皆得封之其施之范太<lb/>
師家諸婦不為過否韓桞誌夫人之例極是考據得出<lb/>
且援例異時恐不經且非正名之法如何子有子奭皆<lb/>
廷傑之子革父為兄弟子初槩為佳士豈可以廢學遂<lb/>
<pb n="KR4d0230_WYG_013-22b"/>
不士范氏子弟乎革父之書異於其伯氏更審觀之可<lb/>
也知邇來寓處房氏面壁功用以不倦終之勤種多穫<lb/>
名第在髙才無難起居比何如畏暑如疾惟君子消息<lb/>
常理不宣<lb/>
</p>
<p>
</p>
  </div>
<div>
                <head>方舟集卷十四</head>
    <p>
<pb n="KR4d0230_WYG_014-1a"/>
欽定四庫全書<lb/>
　方舟集卷十四　　　　　　宋　李石　撰<lb/>
　　銘<lb/>
　　　大成井銘<lb/>
　　　　外學吏李石作二井於成都先筮得㢲揲之<lb/>
　　　　六䷸九而老之☵坎焉曰井祥也陽摇其精<lb/>
　　　　隂開其明木湛乎深土溢乎津順所汲以免<lb/>
　　　　於險吾井其濟乎乃闕甃三尋有咫得食焉<lb/>
<pb n="KR4d0230_WYG_014-1b"/>
　　　　分東西為亭以大成名据象辭也嵗大荒落<lb/>
　　　　日清明大餘一十二小餘一千七百七十一<lb/>
　　　　銘曰<lb/>
一竒而精六偶而盈此天地合水所未形我浚其源如<lb/>
海之溟派挹華滋分注以清我則不驟待其淵渟爾綆<lb/>
之修此險之行爾汲爾學無敗其成<lb/>
　　　誠齋銘<lb/>
　　　　子思子誠明似二事為聖賢入道深淺之候<lb/>
<pb n="KR4d0230_WYG_014-2a"/>
　　　　學者豈可躐至如人飲食量口腹所受有不<lb/>
　　　　可强而誠之淺深見矣令狐大受以誠名齋<lb/>
　　　　景浚卿為之記資人李石作銘曰<lb/>
彼孰為物執摶形似彼孰為誠於身則是夫豈不知是<lb/>
有四體一指不伸隠憂厥中是中有誠執摶則空彼空<lb/>
非物守以吾躬躬之所基忠信孝友人且有疑日用引<lb/>
久豈無水旱曰嵗其有父母師保倚為輟作試歸此齋<lb/>
舉束髙閣斂之毫芒散之山嶽何必讀書以身為學<lb/>
<pb n="KR4d0230_WYG_014-2b"/>
　　　思誠堂銘<lb/>
　　　　學子勾龍復成作誠齋求銘懼其汰也敬為<lb/>
　　　　益一字曰思誠其銘曰<lb/>
以指指空空本未立説空向人信指所及吾性如空空<lb/>
中有誠引性説誠如指空名水之方諸火之陽燧本諸<lb/>
日月空則不匱爾盍不思誠厥有因思以自導渺乎爾<lb/>
身馬則思馳鴻則思射誰無父兄貽我一室聖門幽深<lb/>
性天之師為弟為子淵冰其思<lb/>
<pb n="KR4d0230_WYG_014-3a"/>
　　　著存堂銘<lb/>
　　　　古渝王令徳作著存堂以思親取禮記著存<lb/>
　　　　不忘乎心之義銘曰<lb/>
心極則思目極則睹心目兩極何恃何怙始終惟一永<lb/>
肩慈慕感心泣目滴滴后土誠敬自中覿焉笑語豈不<lb/>
四時遷變風雨齋祭以孝親天芘汝曷著曷存燕此寢<lb/>
宇<lb/>
　　　藝林銘<lb/>
<pb n="KR4d0230_WYG_014-3b"/>
　　　　藝猶技也自道已降技等爾學其技君子不<lb/>
　　　　可不擇作藝林銘曰<lb/>
學必有師誠心所寓心固有傳以學為聚大小髙下靡<lb/>
不畢具藝乎林乎材以待取<lb/>
　　　戲綵堂銘<hi>為趙扶以其親賜髙年爵作</hi>
人子之仕以祿致美親年之髙子心則喜萊也此心誰<lb/>
不人子其爵伊何一級自天白髮華簪三壽之先子學<lb/>
而仕綵戲蹁躚色笑之養昔人未老父前子後樂此華<lb/>
<pb n="KR4d0230_WYG_014-4a"/>
好扶也勉諸詩書共道<lb/>
　　　葛仙井銘<lb/>
　　　　仙猶蜕也蟬以殻蜕蛇以皮蜕至於龍獨以<lb/>
　　　　骨蜕者得非江海靈物儲蓄既大不為□蝡<lb/>
　　　　小技以幸速化顯晦動静與元氣合一出入<lb/>
　　　　生死唯氣之存其於形也若將遺之故能玩<lb/>
　　　　息古今踔躍天地翻波濤走雲霧是氣也而<lb/>
　　　　形從之人因鍊形以仙者猶龍乎乃今執蜕<lb/>
<pb n="KR4d0230_WYG_014-4b"/>
　　　　以議仙縛之故棲索之環堵塵滓之市謂其<lb/>
　　　　陳迹在此且仙者之形尚不可執况其居處<lb/>
　　　　作止之細乎是窺潭洞竅穴以求與龍戯也<lb/>
　　　　天彭大智僧坊昔謂葛璝之宅井故在焉汲<lb/>
　　　　者甘此井謂仙嘗浴丹此水疾者飲之平疥<lb/>
　　　　者飲之清或云兹大葯餘馥伏龍眢井也住<lb/>
　　　　持惠祖淘井郡丞李石銘銘曰<lb/>
仙棲千山今葛璝是也而亦宅夫塵滓之市有不為市<lb/>
<pb n="KR4d0230_WYG_014-5a"/>
人所洿者泠泠乎仙人之泉歴梁宋以來刼灰變遷井<lb/>
不改也渺莫記其嵗年嗟夫雲霞獨往仙躅上天彭民<lb/>
愈飲而愈有味者兹非其鼎中之餘瀝而大葯之九還<lb/>
者乎<lb/>
　　　靈泉寺慈氏閣銘<lb/>
　　　　靈泉寺僧了緣始以紹興己卯建慈氏閣其<lb/>
　　　　徒覺普逺來東南乞銘李石合掌作禮敬為<lb/>
　　　　銘曰<lb/>
<pb n="KR4d0230_WYG_014-5b"/>
昔有化人來云是西方佛提掖周天子足躡雲雨上怳<lb/>
若鈞天居俯視人宮殿如累蘇積塊化人云此幻與王<lb/>
特神遊大哉佛一心廣大包四極我以一心觀諸佛等<lb/>
虚空誰令作宮殿臺榭如祇園金碧丹砂青荘嚴具五<lb/>
色幻中益以幻形容諸佛心耳目所見聞何者為國土<lb/>
而况慈氏閣空中樓一塵佛身無邊雲無數諸眷屬有<lb/>
幾多羅樹八萬千由旬如何于一塵便作見佛想緣師<lb/>
老比丘一念重山嶽辛苦成佛事只以此心觀袈裟裹<lb/>
<pb n="KR4d0230_WYG_014-6a"/>
虚空無一不是佛云此毗盧舍磊落古道塲權輿自唐<lb/>
人父老斤斧跡層雲起傑觀繪出華嚴境香火諸梵唄<lb/>
隠隠鐘磬聲一粒與一衣檀度歡喜捨穿井得甘脉誠<lb/>
非一日事以此布施力報佛父母恩梯級登上方隨方<lb/>
即見佛我喜縁此事隠忍如我心頭目及髓腦一痛皆<lb/>
可捨佛事倘可作先以此心觀<lb/>
　　　名世堂銘<hi>為馬潼川作</hi>
湯湯之江赫赫之文吾蜀吾文與江東渾我相西南孕<lb/>
<pb n="KR4d0230_WYG_014-6b"/>
離至坤火虚而明土静以敦麗照通中二義斯存長卿<lb/>
君平曰雲曰淵涪潼並流金華之山子昂故居髙鬰天<lb/>
藍誰主盟之有嚴列藩帝實命之爾昔代言相此蜀宇<lb/>
三蘇後先爾去我取扶築隠垣丹青昔人凛乎面顔此<lb/>
天誰欺盜食人肝越人章甫施於髢髠堂堂吾道𨽻乎<lb/>
益尊聖人不作誰習其傳名之翹之吾詩可絃<lb/>
　　　桂林硯銘<lb/>
方以堅其操平以礪其心硯於墨圃惟谷惟深兹為桂<lb/>
<pb n="KR4d0230_WYG_014-7a"/>
之林<lb/>
　　　用拙堂銘<lb/>
　　　　成都黄瓌作拙賦隴西李石以用拙名瓌之<lb/>
　　　　堂且為銘銘曰<lb/>
百巧不如一拙有餘天地之拙寓有於無生物不測雕<lb/>
鎪榮枯吾拙孰用通天地儒渾沌未死妙樸誰模以拙<lb/>
用巧蟄龍深居以巧用拙捷中以狙吾於黄子擇此二<lb/>
塗晚食當肉安步當車孔拙則黙顔拙則愚不用之用<lb/>
<pb n="KR4d0230_WYG_014-7b"/>
褐蔵空虚吾斯人徒亦拙矣夫<lb/>
　　　遁菴銘<lb/>
其出為揚其入為伏一出一入誰絆風足聲不見形拔<lb/>
山之木象罔兩間日月燈燭自顧可憐相背而逐我食<lb/>
我薇我飲我谷佛則避佛俗則避俗二人相同相語相<lb/>
目心遊天關脚峙山軸菴中之人以遁為卜<lb/>
　　　義砥銘<hi>黎州學</hi>
土不沉根則深磨而不磷嶷乎士林金砥其刃義砥其<lb/>
<pb n="KR4d0230_WYG_014-8a"/>
心<lb/>
　　　自牧齋銘<lb/>
　　　　潼上喻謙以謙名以為未足又以自牧名其<lb/>
　　　　讀書之室曰非敢躐取也於謙願學焉李石<lb/>
　　　　嘉其果於謙也為銘諸銘曰<lb/>
唯謙能尊唯尊能卑本自不尊曷卑之為爾學之初自<lb/>
謙之基自之一身以繫以羈如彼牛羊勿佚勿遺爾學<lb/>
爾牧恐然來思汝今誰自驁乎四支空腹説食罔罔渴<lb/>
<pb n="KR4d0230_WYG_014-8b"/>
饑曷不多學盈其嵗時是之既尊牧以自持未卑而牧<lb/>
謙自誰欺六畫之一謙學之辭<lb/>
　　　誠樂堂銘<lb/>
夫物之生大哉天覆惟天能誠惟誠能有人物之一對<lb/>
物以偶物致號萬身曷盡取朝暮衆狙徇物以走君子<lb/>
憲天不息在久九竅玲瓏誰則户牖物物塵沙誠虚而<lb/>
受忍此為役日與心鬬人憂我笑夷則不陋誰出誰處<lb/>
䕫龍牧守一堂坤維日月星斗社稷司之如臨俎豆我<lb/>
<pb n="KR4d0230_WYG_014-9a"/>
固天全其樂不茍曾子子思孰先孰後蜀山吾文吾師<lb/>
孟叟<lb/>
　　　量庵銘<hi>為慧海師作</hi>
世有幾刹刹有幾塵一塵大地風水火輪中藏虚空廣<lb/>
大由旬敢以籧篨邊畔四鄰區區釡鍾尺丈寸分滄海<lb/>
幾斗須彌幾斤無量唯佛有量唯人有量無量同一法<lb/>
身<lb/>
　　贊<lb/>
<pb n="KR4d0230_WYG_014-9b"/>
　　　明覺大師贊<lb/>
世界無有魔誰以魔自礙是故名魔者浴我香水海<lb/>
　　　觀音贊<lb/>
華蔵世界香水海清凉山上功徳林白衣大士阿毗曇<lb/>
六度萬行亦如是<lb/>
　　　十六羅漢贊<lb/>
　　　　第一賓度羅跋羅墮尊者雙垂足兩手横楖<lb/>
　　　　標据膝二鳥銜花一飛一墮<lb/>
<pb n="KR4d0230_WYG_014-10a"/>
給園三千我為第一垂足不言横据楖標此法付誰不<lb/>
請而得飛飛雪衣委花近席<lb/>
　　　　第二迦諾迦代蹉尊者趺坐右手執爐左手<lb/>
　　　　拈香胡奴發香以進闡帙在側<lb/>
貝葉誰書粲釋迦文枯木誰香布功徳雲我坐爾立湛<lb/>
兮中存扣以兩邊内修外薰<lb/>
　　　　第三迦諾迦跋梨墮闍尊者龎眉袒右結跏<lb/>
　　　　左手托梵夾左顧二白猿獻果一禮一立<lb/>
<pb n="KR4d0230_WYG_014-10b"/>
大士心相兩足甚尊拈起句子河傾海翻瞬目問誰是<lb/>
二王孫因華成果莫忘本原<lb/>
　　　　第四蘇頻陀尊者左手執麈尾右手置膝若<lb/>
　　　　欲結印雙垂足坐童捧經侍側<lb/>
我觀我身兩足兩手手既執攫足欲馳驟童子捧笈是<lb/>
中安有八萬四千弗如閉口<lb/>
　　　　第五諾矩羅尊者盤右足加左膝上右手支頥<lb/>
　　　　若有思左手按足指而坐崑崙奴從左炷香<lb/>
<pb n="KR4d0230_WYG_014-11a"/>
　　　　爐中<lb/>
我取我與不吝不貪一炷薰心萬法和南我為汝思非<lb/>
五非三知風之自鼻觀先參<lb/>
　　　　第六跋陁羅尊者收足曲右膝抱之加其左<lb/>
　　　　臨水坐崑崙奴蹲挹水於琉璃浄瓶<lb/>
水性本空不風自渙湛然鬚眉誰使汨亂挹彼注兹一<lb/>
派天漢無言阿師抱膝永觀<lb/>
　　　　第七迦理迦尊者龎眉碧瞳朱衣趺坐右手<lb/>
<pb n="KR4d0230_WYG_014-11b"/>
　　　　按膝左握拳據之如結印作呪鉢水湧沸中<lb/>
　　　　有小龍出頭角<lb/>
燕坐冥心靈源自在其中有物蜿然濤瀨雄其牙角能<lb/>
小能大收之一鉢放之四海<lb/>
　　　　第八伐闍羅弗多尊者趺坐右執如意左手<lb/>
　　　　托之膝上<lb/>
以身循手脈絡支節以手循心如雲蔵月心上起意三<lb/>
者黑業此意自如非玉非鐵<lb/>
<pb n="KR4d0230_WYG_014-12a"/>
　　　　第九戒博迦尊者脱履收足右按立膝左盤<lb/>
　　　　袒左垂肩握拳按地而坐侍者地上補磨衲<lb/>
我衣自然貼體具相自補自絍采章物象一線無迹是<lb/>
虚空様我足非歟生平幾兩<lb/>
　　　　第十半託迦尊者雪眉垂肩收膝左拄曲肘<lb/>
　　　　據上盤右足右掌按地猛虎舔掌在側觀空<lb/>
　　　　不顧<lb/>
我觀虚空色無有二蹲猛在側有不及視蒼蒼非邪空<lb/>
<pb n="KR4d0230_WYG_014-12b"/>
亦非是汝舔我掌嚥我法味<lb/>
　　　　第十一羅怙羅尊者雙跣收右足立膝左執<lb/>
　　　　扇据膝上垂左足踐屨上左顧看蓮花池<lb/>
六月火聚宅中熾然是清凉池著芙蕖仙掌中穆如有<lb/>
冽彼泉無垢法身一念現前<lb/>
　　　　第十二那迦犀那尊者東面收足立左膝展<lb/>
　　　　臂膝上手執金剛數珠圈子崑崙奴西蹲向<lb/>
　　　　瀑布洗鉢<lb/>
<pb n="KR4d0230_WYG_014-13a"/>
我法不説心珠自光念念相續如圈金剛垂瀑百尺煙<lb/>
霏露蒼浄洗齋盂聞魚赴堂<lb/>
　　　　第十三因揭陀尊者趺坐兩手憑几前有金<lb/>
　　　　甲帶劒人捧書加額禮請侍者搭袈裟立若<lb/>
　　　　欲可其請<lb/>
燕坐不動如寶玉山雨施十萬雲心自閒龍華諸天任<lb/>
君往還慇懃致詞肯來人間<lb/>
　　　　第十四伐那婆斯尊者垂左收右轉眄據几<lb/>
<pb n="KR4d0230_WYG_014-13b"/>
　　　　通袖而坐<lb/>
佛趺坐時問有禪句一收一放二義來去不動如如倚<lb/>
几轉踞袖手旁觀無有是處<lb/>
　　　　第十五阿氏多尊者收足右立膝斜盼右執<lb/>
　　　　麈尾以支頥左袖憑几盤左膝崑崙奴僂而<lb/>
　　　　放龜<lb/>
舍爾靈龜觀我朶頥爾智爾用我頥我持思於無思妙<lb/>
鉢闡提龜則靈矣童子何知<lb/>
<pb n="KR4d0230_WYG_014-14a"/>
　　　　第十六注茶半託迦尊者定身開目䝉頭趺<lb/>
　　　　坐槁木中木旁出小枝<lb/>
身既有根木亦有株身木兩冥誰榮誰枯附枝生春外<lb/>
槁内腴脱然一念渺乎八區<lb/>
　　　　石未第時夢所居壁中現一羅漢自言求贊<lb/>
　　　　應手贊之曰以手按膝兩足甚尊西天諸宮<lb/>
　　　　備聞此言贊畢羅漢即隠入壁久之復出求<lb/>
　　　　益數語或曰此聖羅漢也庚午待試信相僧<lb/>
<pb n="KR4d0230_WYG_014-14b"/>
　　　　舍日到佛殿炷香讀書瞻十六尊像其一榜<lb/>
　　　　曰應夢羅漢與向所夢無異既而石以是年<lb/>
　　　　忝第比來假守沉黎風雪瘴煙摧折辛苦子<lb/>
　　　　母兄弟分裂災患收恤不及静念所得薄俸<lb/>
　　　　嘗恐叨竊致災因令士人王愿同畫師甯煕<lb/>
　　　　載以善本橅臨自贊其上以示不忘尊者慈<lb/>
　　　　䕶大恩仰以追先世冥福乾道五年八月二<lb/>
　　　　十一日先君朝請忌日男石謹跋<lb/>
<pb n="KR4d0230_WYG_014-15a"/>
　　　又眉州圜通閣十六羅漢贊<lb/>
　　　　一趺坐手舉眉毫相<lb/>
汝觀我眉毫莫作壽者相願以毫端力引接諸衆生<lb/>
　　　　二策九節拄杖相<lb/>
挑起四大海以此杖頭力龍神為法故來獻祕密藏<lb/>
　　　　三兩手作彈指相<lb/>
彈指微贊歎大地師子吼衆生如夢覺皆作見佛想<lb/>
　　　　四側坐手捧香山相<lb/>
<pb n="KR4d0230_WYG_014-15b"/>
視側世界無有側者手擡須彌能住持故<lb/>
　　　　五執拂子相<lb/>
𥪡起拂子我義隨堕悲願如海無有盡故<lb/>
　　　　六執如意相<lb/>
非心非佛而况意識我法如如安心已竟<lb/>
　　　　七觀自在相下有猿獻果<lb/>
有佛與無佛不作有無想惟能空一切受此獻果供<lb/>
　　　　八半趺坐看經相<lb/>
<pb n="KR4d0230_WYG_014-16a"/>
無情説法有情藏面我破微塵出此經卷<lb/>
　　　　九手輪數珠相<lb/>
諸天未有佛要從心佛起此非第一義而能轉衆生<lb/>
　　　　十捧舍利塔相<lb/>
未嘗起此座云何湧寶塔問訊塔中佛乃先見我手<lb/>
　　　　十一交膝執拂相<lb/>
我起不定故坐作正偏相意中互賔主此義無交涉<lb/>
　　　　十二側坐看虎相<lb/>
<pb n="KR4d0230_WYG_014-16b"/>
以慈悲力生勇猛心我眼如月無有恐怖<lb/>
　　　　十三捧鉢相内有龍湧出<lb/>
稽首娑竭多金翅昔所困容以七寳鉢眷屬皆安穏<lb/>
　　　　十四握錫杖相坐下有一虎<lb/>
汝本無殺心而况有殺者黑風不能吹故還汝佛性<lb/>
　　　　十五垂足虚捧經卷相<lb/>
口掛墻壁作磨磚想忽於虚空受持此經<lb/>
　　　　十六趺坐入定相<lb/>
<pb n="KR4d0230_WYG_014-17a"/>
是定不定相名為衆生佛我從三昧起非佛非衆生<lb/>
　　疏文<lb/>
　　　儀真齋僧功徳疏<lb/>
某伏以荷國寛恩有周嵗二萬里之往復奉親逺役負<lb/>
全家三十口之生成懔然性命之憂厚矣髮膚之託仰<lb/>
資仙䕃聊課齋功伏願終惠長塗蚤瞻先壠溫溫江瘴<lb/>
掃疫癘以潛消節節風灘戢波神而無聳<lb/>
　　　癸巳二月四日齋僧疏<lb/>
<pb n="KR4d0230_WYG_014-17b"/>
衆生業力未免億刼迷塵諸佛願心務求一切苦趣恭<lb/>
惟無上之正覺乃是去識之資糧明晦既殊薦嚴敢昧<lb/>
伏願某人以平時之素履仗今日之良因沈冥不滯於<lb/>
闇途安養常居於樂國玉毫光裏親聞解脱之音金色<lb/>
界中永陪清浄之衆<lb/>
　　　請正老住保福疏<lb/>
不忍囘頭趙州住處本無佛且煩出手大唐國裏幸有<lb/>
禪許時化鶴今始歸到此騎虎不得下某師定眼具足<lb/>
<pb n="KR4d0230_WYG_014-18a"/>
覺心光明十二世孫臨濟下不斷如線三千弟子圓悟<lb/>
老已親付衣矧惟三業之昔游常給十方之遺愛想往<lb/>
還之同日任興廢之關天紅蓼灘頭舟楫未存於東下<lb/>
碧蘆岸上鉗鎚請舉於西來不妨再理舊規模又是一<lb/>
番新厯日已曾熟識不用牢辭<lb/>
　　　父母諱日功徳疏二通<lb/>
災患相仍倍覺念親之痛慈悲有託敢輕事佛之誠爰<lb/>
薦薄齋仰資厚䕃伏願先考朝請真天不昧報地轉增<lb/>
<pb n="KR4d0230_WYG_014-18b"/>
頓悟前緣永綏後福<lb/>
母憶子子憶母不隔幽明心即佛佛即心無分彼此望<lb/>
松楸有千里之逺對藜藿無一日之安自課齋功仰承<lb/>
親諱伏願先妣蹇氏安人英靈如在鑒格不違雖頭目<lb/>
髓腦之可捐如何補報尚身體髮膚之未毁誓竭驅馳<lb/>
　　　京觀功徳疏<lb/>
不安巢穴自向死門大建津梁為開生路國家盡包容<lb/>
於逺邇佛法垂薦拔於幽明伏願孤魂䝉率土之仁朽<lb/>
<pb n="KR4d0230_WYG_014-19a"/>
骨被漏泉之澤三碉城下修嵗貢之獒雙澗水邊無夜<lb/>
吠之犬<lb/>
　　偈<lb/>
　　　觀音殿偈<lb/>
　　　　資聖道人作觀音殿嵗月落成鄉人李石歡<lb/>
　　　　喜説偈<lb/>
大士徳如天天髙萬物下如何尋丈室收拾萬由旬天<lb/>
既大不容大士著何許作室道人逺先得大士心能於<lb/>
<pb n="KR4d0230_WYG_014-19b"/>
一毫端浩刼萬物數百花香水海妙寳莊嚴光燕坐栴<lb/>
檀林種種具足相大士在掌握八窻見天光願以平等<lb/>
心見聞薰一切是故道人逺作室藏虚空我以歡喜心<lb/>
為説布施法<lb/>
　　　朴菴偈<lb/>
我觀天地初渾沌未分剖一土與一木何有於雕琢况<lb/>
我血肉身便乃名作佛因佛作土木口耳眼鼻具金碧<lb/>
朱紫青肖像如我比土木非真實血肉人更癡三業六<lb/>
<pb n="KR4d0230_WYG_014-20a"/>
根中潛伏諸業識欲求返其朴當見天地初土木血肉<lb/>
身方便亦如是<lb/>
　　　贈超上人經藏偈<lb/>
血者人絡脈經者佛語言人血作佛經强名華嚴藏我<lb/>
觀此藏義天地日月光山河諸草木無數妙寳花一一<lb/>
諸嚴具如我所受用清浄一法身髓腦皮肉血放大光<lb/>
明雲便具此藏義一痛念罔極流血如江河香水黄金<lb/>
塗蟣虱毛髮許雷聲師子音是則佛説法是故道人超<lb/>
<pb n="KR4d0230_WYG_014-20b"/>
歡喜成法施阿軫為出力平地轉法輪稽首諸龍天護<lb/>
此華嚴藏<lb/>
　　　金銀字合論偈<lb/>
　　　　華嚴者佛富貴境界也聚衆妙寳成一佛地<lb/>
　　　　金銀琉璃車渠瑪瑙珊瑚琥珀真珠等物以<lb/>
　　　　為校飾或曰此外境界也佛之一心自為華<lb/>
　　　　嚴輝光焜耀出一切竒産遍布周匝具一切<lb/>
　　　　受用如須彌山如大海水不假外物自然富<lb/>
<pb n="KR4d0230_WYG_014-21a"/>
　　　　貴其法端自布施中來以布施故得富貴相<lb/>
　　　　而華嚴境界具矣彭州普覺院僧法煇以清<lb/>
　　　　浄身入華嚴藏故得經以經故得論因求所<lb/>
　　　　以為富貴者初不可得且曰吾法有布施一<lb/>
　　　　説化貪吝為慈悲誘嗔恚為歡喜摩以嵗月<lb/>
　　　　寳書盈笈金光銀光如二佛相凡合論十二<lb/>
　　　　函奔走道路相與讃嘆作禮請紀其事隴西<lb/>
　　　　李石彈指説偈<lb/>
<pb n="KR4d0230_WYG_014-21b"/>
凡物在天地唯一具足相衆寳和合成是名佛富貴金<lb/>
銀琉璃珠車渠玉琅玕瑪瑙珊瑚枝煜然華嚴光此則<lb/>
外境界不如自心相了了光明蔵譬如慳貪子惜物甚<lb/>
眼睛不博奕飲酒不忍一錢費碎破終于貧我以清浄<lb/>
身與佛同布施頭目及髓腦地水火風大欲愛三業根<lb/>
我當歡喜捨作一金銀書一書千萬言日月函明星字<lb/>
字華嚴蔵阿煇菩薩子善友五十三外物與法身二相<lb/>
隨所擇吾家大長者具此無言書捨物得法身身中足<lb/>
<pb n="KR4d0230_WYG_014-22a"/>
富貴八萬四千偈彈指如懸河寳座華嚴師證此布施<lb/>
法<lb/>
　　祝文<lb/>
　　　黎州謁先聖廟祝文<lb/>
石被命守邊茍可以施所學於民使近者悦逺者來吾<lb/>
夫子不鄙葉公諸梁而賜之教石得以服膺遺訓其在<lb/>
於此敬薦芳潔以告其來<lb/>
　　　黎州謁諸廟文<lb/>
<pb n="KR4d0230_WYG_014-22b"/>
石所恃以行九折之險者寸心也凡視民如子夷如客<lb/>
仁義禮信如飢渴珍異之貨如糞土而摧折壓伏於貪<lb/>
淫之吏者如讎伏惟聰直之鑒克相其來敬薦芳馨始<lb/>
筮之禮也<lb/>
　　　告廟文<lb/>
惟神福綏一方祀綿百世屬天子慶太上之新嵗廣推<lb/>
異恩凡爾大神有功吾民悉膺重祭吏奉制敢不恪恭<lb/>
神享急圖報稱<lb/>
<pb n="KR4d0230_WYG_014-23a"/>
　　　黎州辭先聖廟祝文<lb/>
石向以天子學官斥為外學吏逮倅彭守黎皆以學為<lb/>
事廣學宮增弟子員抑其細者耳至於明先聖之道革<lb/>
逺士用夷之習身所至則道所在如日照臨無有間斷<lb/>
被㫖召還姑志其有懐於黎俾知神者則無往而不在<lb/>
也<lb/>
　　　辭諸廟文<lb/>
石十年去國再召以還神賜君恩相符如一東浮萬里<lb/>
<pb n="KR4d0230_WYG_014-23b"/>
尚克芘助敬展薄芻以告其去<lb/>
　　　祀王董二賢祠祝文<lb/>
文起二典止于兩京蜀吠正狺此鳳鏘鳴相如三賦鄉<lb/>
人已傾子雲扶衰乃收其成唐暨我宋文物後生子昂<lb/>
蘇氏父子弟兄蜀江濫觴流大以横嗟嗟王公揭是儀<lb/>
刑以董侯配自我正名右像荒寒補綴丹青此祠誰欺<lb/>
尚畏幽㝠神肯聯食指此新楹陋學羣嬉媚詞乞靈酌<lb/>
水布芻亦謂芳馨斯言不鐫有如日明<lb/>
<pb n="KR4d0230_WYG_014-24a"/>
　　　彭州謁諸廟文<lb/>
石罪放乎此學道愛民茍可藉口於神者聰直之鑒如<lb/>
臨左右視事之始敢不以告<lb/>
　　　諸廟祈晴祝文<lb/>
未雨而祈既雨而厭雖民心之所欲好惡不常諒天意<lb/>
之弗違慘舒可冀念此封疆土地之守豈無山川鬼神<lb/>
之靈一吏之責而病或及民一方之憂而害將及國尚<lb/>
資㝠力共保嵗功<lb/>
<pb n="KR4d0230_WYG_014-24b"/>
柔風初布務在發生尺雪致災豈堪摧折伸者反屈榮<lb/>
者反枯去嵗所入甚微新年亦望少稔常寒致罰無曰<lb/>
邊州土地所宜以過獲書要是聖人春秋之法吏則有<lb/>
罪神均其憂儻如所祈不敢忘報<lb/>
情有喜怒氣有慘舒變怒為喜易慘而舒人猶難之神<lb/>
可知矣憂心累月喜色一朝捷如鼓桴應不旋軫肇此<lb/>
春物臻於嵗功敢薦明禋以永終譽<lb/>
　　　教官廨舍後都官祠祝文<lb/>
<pb n="KR4d0230_WYG_014-25a"/>
石官廨後依牆叢竹間有都官祠官廨後非祠之所宜居<lb/>
則當遷或曰已改祠他處則當撤然神像甚偉中更葺<lb/>
治蓋祠所傳甚古而靈異自全故來官此者不敢遷亦<lb/>
不敢撤是用築垣周之以防䙝慢且潔其丹青而掃除<lb/>
之神與學官道義相依安於湫隘㑹當有通衢大軌奔<lb/>
走香火時也敢藉芳馨告於祠下<lb/>
　　　告堰廟祝文<lb/>
挹下流之潤以為高原之滋水或不至種且不入父老<lb/>
<pb n="KR4d0230_WYG_014-25b"/>
云神居水衝制水出納神曠其祀水汨其源水田無收<lb/>
民食半菽三年於此然神祀廢興吏之責也民何罪焉<lb/>
　　　辭武威廟祝文<lb/>
石去朝十年再被㫖召謬典此州甫及浹嵗所未盡施<lb/>
於黎之政者邊虚而不知備民急而不知救此後儻可<lb/>
終事而為黎長久之策者神愛此州與人不相逺芳潔<lb/>
之意視去如來<lb/>
　　　祈雨祝文<lb/>
<pb n="KR4d0230_WYG_014-26a"/>
比者時雨有愆吏不敢以旱言懼以為瀆也迺今日轉<lb/>
盛而勢未囘辭欲陳而情以迫者嵗大旱民何以生兹<lb/>
用不敢不告神其相之霈為三日之霖以惠此一方吏<lb/>
敢不敬神之休<lb/>
　　　謝雨祝文<lb/>
日者不雨民以為旱吏亟走祠下致禱雨既至矣以為<lb/>
未足吏日夜祗懼今雷雨既作膏澤下敷倍費神之力<lb/>
以至於此敢不頓首以謝繼今雨暘以時稼穡以登終<lb/>
<pb n="KR4d0230_WYG_014-26b"/>
惠之休吏與民猶有望神者也敢併以告<lb/>
　　　祭顔子廟祝文<lb/>
士有能傳世行道者言語文章政事而已後夫子而生<lb/>
先夫子而死未聞得志行乎中國不以政事論也自衛<lb/>
反魯之時公墓之木拱亦不克與六經之議論蓋無見<lb/>
於文章也與夫子處終日如愚言語又不可得而聞也<lb/>
然聖人以為好學人以為不如事之以為亞聖人以為<lb/>
亞聖人以為先師則士志於學必有所本矣此諸生之<lb/>
<pb n="KR4d0230_WYG_014-27a"/>
所願欲以從事於斯者不敢不有所獻焉<lb/>
　　　府學祭井祝文<lb/>
石到官未幾士子以闕飲告為掘二井隨禱而獲新甃<lb/>
既成矣豈惟神哀其愚以罪廢來此黙有以相其衷蓋<lb/>
亦知朝廷惠訓仁義之澤士子不可一日無食爰薦芳<lb/>
甘以侈神無窮之賜<lb/>
　　　祭諸葛武侯廟祝文<lb/>
嗚呼定中原之鹿斬海上之鯨可與共天下大事者古<lb/>
<pb n="KR4d0230_WYG_014-27b"/>
今一人天灰赤帝之火夜殞轅門之星馬未飲於河洛<lb/>
牛絶餫於褒斜天不憗遺而使已志不伸古今孺子幸<lb/>
而集事以叨日月之末光辱旂常之後塵伊侯之志莫<lb/>
與擬倫彼其據形勢之上游操徳澤之權輿故能功滿<lb/>
天下而惠徧於生民侯乃起僻左扶漢於衰緒間關百<lb/>
戰未能九州一鼎而吳魏為賓忍使八陣蕪没翠栢黯<lb/>
慘悲風泣雨空遺恨於蜀江之濱故不生於垂衣之世<lb/>
值舞羽之代賡歌都兪與舜為鄰股肱耳目使侯作臣<lb/>
<pb n="KR4d0230_WYG_014-28a"/>
蓋志嘗感激乎知己而心期乎致身爾能折節北面聴<lb/>
言不聞豈關張之見蓄而魚水之情親誠九死之不恤<lb/>
恐髙臥之未仁蜀西南陬既弱且貧侯能使之有勞無<lb/>
怨千載之下猶思詠於甘棠之春我生何艱逢天不辰<lb/>
恨不得親拜隆中而周旋談笑邇公威徳直所望不能<lb/>
郡守刺史何足辱侯之友而攀龍之鱗閔禾黍之蕭條<lb/>
悼江漢之淪湮既無英雄可以聞倜儻之論樵夫漁父<lb/>
酒巵豚蹄争求媚於明神騎箕尾於光芒弄陽律之浩<lb/>
<pb n="KR4d0230_WYG_014-28b"/>
蕩雖幽顯異路而忠魂烈魄不違寤寐如影響之相親<lb/>
儻斯言之可復特一酹而問津<lb/>
　　　西歸祭甘將軍廟祝文<lb/>
石一紀之間再召再逐雖蹈瑕積釁固所自貽然挾讒<lb/>
復仇亦已太甚蛟龍風濤以水險試人之心况神平衡<lb/>
人心以伺其去來儒名商行隠匿於囊槖舟檝於神不<lb/>
容以不直欺也奉親一舟數月二萬里至祠下神能鼓三<lb/>
軍之怒不能直一士之寃乎敬致薄酹以明此心神生<lb/>
<pb n="KR4d0230_WYG_014-29a"/>
自蜀挺身事吳限以鼎峙南北則殊今一大江呉蜀同<lb/>
軌幽明受職臣子無貳神之受食往呉來蜀私其鄉人<lb/>
誰曰不得風水舟檝豈唯此行再被恩召奉親以來艱<lb/>
苦不忘數日有卜芳潔之意惟神綏福之<lb/>
</p>
<p>
</p>
  </div>
<div>
                <head>方舟集卷十五</head>
    <p>
<pb n="KR4d0230_WYG_015-1a"/>
欽定四庫全書<lb/>
　方舟集卷十五　　　　　　宋　李石　撰<lb/>
　　墓誌銘<lb/>
　　　龔漢卿墓誌銘<lb/>
龔冠從隴西李石授春秋大易其人專黙静篤謂可與<lb/>
為皇王帝霸之學既而習為古文凡所以讀書一惟文<lb/>
之求其說自先秦古書至遷固以下不論其詞務為深<lb/>
峭險刻絶人數等至使人讀之不能句龔從旁睨之捧<lb/>
<pb n="KR4d0230_WYG_015-1b"/>
腹呐呐亦自不能疾聲乃始快幸以為篇之得意處其<lb/>
為詩尤甚以意立句以句立字以去聲病視他人陳語<lb/>
不啻疥穢著體必欲爬剔洒濯摘去乃已時出之以誇<lb/>
坐人人至捩眼不喜反憎嫉之至其好處又相與思而<lb/>
味之於别後以為可愛嘗謂龔曰文章聖賢中和道徳<lb/>
發越於聲音語言而乃格磔聱牙於肝肺如落湍驚濤<lb/>
於碪竇穿穴之中何以自毓於清明坦蕩之地乎嗚呼<lb/>
龔之所以不夀乎龔舉進士輒罷宋逺孫賈敦夫教授<lb/>
<pb n="KR4d0230_WYG_015-2a"/>
簡州龔往從之率程其試於舉子為第一死之日大呼<lb/>
自指其腹曰此腹學何所不有才何所不可用以卒聞<lb/>
者哀之年若干卒以某年某月葬以某年某月龔世不<lb/>
仕娶楊氏未及月龔死無子改嫁龔一名齊褒字漢卿<lb/>
父某先卒殯既久龔死貧甚其徒為市棺以殯其父之<lb/>
側不能葬平日知龔者多名人率欲葬之而未果㑹太<lb/>
守鮮于侯侃舊識龔相與告之諾出金又相與賻者勾<lb/>
龍惠趙傳其學徒王珉劉棠王巖與持無服䘮以蕆其<lb/>
<pb n="KR4d0230_WYG_015-2b"/>
事舉其父䘮而祔以龔愛友以及其親禮也龔之文可<lb/>
傳者百許篇其母老弟弱讀其文必有終哀龔之身後<lb/>
者銘曰文可編貽其世之傳吁柰何乎天<lb/>
　　　王九成夷仲墓誌銘<lb/>
君諱九成字夷仲石初因君亡友劉子夷叔而得其人<lb/>
蓋誠厚樂善知好吾輩者也始余與劉子皆居東州少<lb/>
交西州士未甚為西州士所知或足一至西州率睥睨<lb/>
諸公間少有一語合其他可知也劉子從李公璆為辟<lb/>
<pb n="KR4d0230_WYG_015-3a"/>
客舟行碎舟石佛灘下僅以身脫無一人哀之者過二<lb/>
江得君父子館於其家如素所熟劉子心怪之既而果<lb/>
為人排擠卒不合掉臂東歸謂余曰殆哉此行賴王君<lb/>
父子多矣且言君之賢能誦吾二人之文因勸余交其<lb/>
人余官成都君果挾劉子之知以來且自言從臨卭黄<lb/>
源學讀易久矣幸以劉子故得印證可乎自是率四十<lb/>
里間一早來暮去其來遇坐客劇談君抗身揖客坐席<lb/>
上欣欣若有得不出聲以去余固竒君之為人也後二<lb/>
<pb n="KR4d0230_WYG_015-3b"/>
年劉子與余偕官東南時各出一文示人輒聱不能句<lb/>
至使人含怒裂去不顧以是多得唾罵益甚吾二人竊<lb/>
竊自語曰是前日東西州也况萬里吳乎此文王夷仲<lb/>
却知容吾輩也劉子死於館職余亦罷學官以歸官成<lb/>
都君之子知方來泣告葬日謁銘余曰是平日愛吾文<lb/>
者劉子死矣非石誰宜銘按君世雙流人曽祖某祖某<lb/>
父某卒以紹興二十九年某月葬以三十二年十二月<lb/>
年五十八娶袁氏一子即知方也所居竹勝處館有師<lb/>
<pb n="KR4d0230_WYG_015-4a"/>
几有書觴豆琴奕非獨自娛亦以娛客每客至多四方名<lb/>
士相與說學問文章子弟立侍几杖斤斤蓋一義方門<lb/>
也至君沉厚和緩望望若欲有施於世惜夫不工場屋<lb/>
舉子業而樂從吾輩為迂濶左計其卒止此也銘曰佩<lb/>
明月之旗不若紵絮之易衣饜九房之芝不若黍榖之<lb/>
易糜人棄我收爽世所宜二江合流泝海以西匪君曷<lb/>
思惟友之悲有窆其幽請相吾詩<lb/>
　　　王志逺墓誌<lb/>
<pb n="KR4d0230_WYG_015-4b"/>
王君諱宏字志逺以紹興二十五年月日卒卒之五年<lb/>
其子謀葬而甚貧作貧無以葬賦泣血哀求於人人讀<lb/>
之至有為之出涕者呼為王孝子往往出錢助之又不<lb/>
能多其子得錢即買地既竁穴為墓材工徒皆集事垂<lb/>
十八九成或强家遣人出語怖憾罵言曰是我鄰為青<lb/>
龍臂不應穴堙塞之斥工徒皆散走王孝子又自作書<lb/>
咨聞强家必欲葬葬日益迫不得退炷香於得道山張<lb/>
仙翁求哀仙翁告之未言也李石適㳺山見王孝子者<lb/>
<pb n="KR4d0230_WYG_015-5a"/>
癯然咿咿語若含哽不能出時作悲怨聲傍人至為叙<lb/>
所哀以告王孝子者泣石亦泣取其賦與書讀之問之<lb/>
則鄉先生王君之子也嗚呼誰非人子天下之至善極<lb/>
於堯舜之孝天下之至不善極於桀跖之暴今以堯舜<lb/>
之孝雖桀跖不敢以所暴加之至於一禽一魚猶知格<lb/>
心弭耳以聽者况於士類乎因呼王孝子手飯飯之囑<lb/>
之令改卜庶以是日克葬因携賦與書示人共得錢别<lb/>
買地竁穴為墓材工徒如初王孝子乃始拭淚視成事<lb/>
<pb n="KR4d0230_WYG_015-5b"/>
舉柩衣衾而納之壙先是志逺之父母未葬並舉二柩<lb/>
同穴而以志逺附而窆焉實三十年十月二十九日娶<lb/>
文氏二子一女孝子名翔即長子也次曰某女未嫁翔<lb/>
傭以養其母而能自立於文嗚呼志逺為名進士困場<lb/>
屋以死今幸有子如翔者可謂孝矣王氏資中人唐功<lb/>
庭蘭之後因書之為誌云<lb/>
　　　勾龍府君墓誌<lb/>
惟勾龍持正氏世種徳不逢至其孫復成始唾手掇取<lb/>
<pb n="KR4d0230_WYG_015-6a"/>
科第筮官成都撫屬自惟父祖槁項死場屋不振得一<lb/>
官無以致九泉之奉適其祖葬日逼自叙其世所出與<lb/>
其大母行實大軸謁銘隴西李石念與其祖為布衣交<lb/>
諸父為舊游復成則十年前泮林生徒也因謂之曰志<lb/>
其文則復成之文為己華矣何必更求若曰父死以子<lb/>
承重則諸父在以孫承重則二兄在若以已仕父祖不<lb/>
逮以遲於禄養則自言為甚難且至親無容至哀無文<lb/>
至痛發於涕淚聲音足矣復成之文不過徼取他人之<lb/>
<pb n="KR4d0230_WYG_015-6b"/>
文以益其文有餘矣昔叔氏以禮許人人譏其忲且専<lb/>
曽申之於禮曰吾聞諸申之父且以孫文其祖之死不<lb/>
自専而聞有所從借以予為父祖之執也其言可不可<lb/>
者則有慿則應曰諾持正諱權為舎學名進士卒於某<lb/>
年月葬以某年月袝以周氏子若干孫若干墓在資陽<lb/>
縣某鄉他日併復成狀刻諸壙為誌<lb/>
　　　勾龍府君墓誌銘<lb/>
君諱某字持國姓勾龍氏昔有令於資陽諱偃者君其<lb/>
<pb n="KR4d0230_WYG_015-7a"/>
後也方三舎法行蚤奮名場屋既升内舎適舎法罷後<lb/>
有㫖免省當出官曰尚可老主簿乎卒低回不試或謂<lb/>
君隠於貲初無必仕姑以儒學媚世以毓徳齎志云耳<lb/>
故其處已也退然若無所營毅然若不可犯其居鄉也<lb/>
以謹恭降其心以禮義和其色惴惴恐人之議其後而<lb/>
以貲名衊之也資陽之南為東津東津之西有巨壑巉<lb/>
壁千尺有古鑿崖腹曰佛頭君擇勝處築屋曰此吾莵<lb/>
裘也每時節衣冠杖履長先㓜從鄰里往來濟濟睦睦<lb/>
<pb n="KR4d0230_WYG_015-7b"/>
相推敬或客至則争為具務豐侈為驩客去則巾篚裒<lb/>
率為餞多君倡之也以門塾教同里有文學相輩行者<lb/>
必咨問之為詩文或暮夜推户索酒吟賦喧鬨至挽袖<lb/>
奪筆不醉不去余被丁丑號召携家艤舟訪其居君之<lb/>
内子錢於余之曽祖為姑姪相與團聚俎豆燈燭青熒<lb/>
子弟出屏拜客袖卷口誦近作詩賦求可否君曰吾自<lb/>
覺此是衮衮者差强耳余以是愧君年若干以卒曽祖<lb/>
某祖某父某娶錢氏先卒二子立夫徳方皆從余游孫<lb/>
<pb n="KR4d0230_WYG_015-8a"/>
若干人卒以乾道某年月日葬以某月日墓在縣某地<lb/>
余竊自哂君不余負而余負君何也始余以先君子䘮<lb/>
居方舟君兄弟携子姪指環曰從賢師為致<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡恱親<lb/>
可乎君之郎君亦亹亹下筆有序惜其不克卒吾業負<lb/>
老子所期所幸姪孫復成教授廣漢亦吾徒能書翁行<lb/>
實得以藉手為君銘銘曰内之有餘外之不願山林之<lb/>
華髪孰與黄埃之槁面及吾游從詩書履踐嘗欲以資<lb/>
中數君子者為耆舊傳矢銘厥幽一鄉之善<lb/>
<pb n="KR4d0230_WYG_015-8b"/>
　　　支興道墓誌銘<lb/>
張子寛先生易師也以小學教授雖童稚勝衣者登其<lb/>
門皆以蓍數授之凡前輩讀易有聲場屋者自其門出<lb/>
石年九嵗與支君興道吳君德駿同遊先生之門先生<lb/>
遇之不以童稚句讀也君長余三嵗率能誦師說退即<lb/>
抗聲作色以鼓舞羣稚人争竊其說以復於師而幸免<lb/>
者未幾與君各更師他門里巷不逺往來每示題義講<lb/>
說不異向來時然回視昔年淳和樸厚之氣已比比為<lb/>
<pb n="KR4d0230_WYG_015-9a"/>
聲病舉子剽竊之文余則知之君則未知也一日君若<lb/>
有所憂曰親老家貧未即振發可若何余曰勉來相就<lb/>
坐羣兒間提秃筆掖公於敗亡未晚君以為夸而笑之<lb/>
君每試不廢輒不遇余登第興道姪壻趙逵以狀元歸<lb/>
鄉支門爛然自榮君一日獨致僕曰他人飯新先輩禮<lb/>
也某於吾人豈敢泛泛於衆客杯酒僕仕成都學官興<lb/>
道以疾告未幾卒卒以某年月日年若干葬以某年月<lb/>
日石家居其子某兄弟袖卷不敢言而以泣拜出卷則<lb/>
<pb n="KR4d0230_WYG_015-9b"/>
君之從弟全州户曹日中狀云支氏其先出合陽詳仕<lb/>
唐為許州節度子師友官於資為資之祖資祖四世名<lb/>
漸者元祐八年以孝旌其門曽祖諱某則孝子之兄弟<lb/>
也祖成父翊皆不仕娶楊氏先卒再娶馬氏四子皆儒<lb/>
業三女一適侯播一適黄庭一許適侯棫孫五人君孝<lb/>
友溫豫喜慍不見於色龎然福厚君子也長於治生幾<lb/>
以致富四子各占大第以處之病中召諸子誦書曰吾<lb/>
老手未嘗釋卷老病聞書聲則胷次廓廓矣汝曹勉而<lb/>
<pb n="KR4d0230_WYG_015-10a"/>
持之以正學而不成不失為鄉之善人以卒君諱時起<lb/>
興道字也銘曰吾率夢與君遊小學如平生師操扑据<lb/>
坐君從傍也發笈執卷以立吾凛凛以驚夢覺則君死<lb/>
矣嗚呼君夢乎吾夢乎吾俾吾兒與君之子修再世之<lb/>
盟義久則重勢久則輕不忘素交以為君銘<lb/>
　　　王承信墓誌銘<lb/>
承信郎王椿卒以某年月日葬以某年月日祔以妻郭<lb/>
氏併其兄堂其長子下班祗應槩之妻田氏凡四䘮皆<lb/>
<pb n="KR4d0230_WYG_015-10b"/>
其子令望之舉也令望以左廸功郎合江縣尉状來告<lb/>
曰屬襁兄弟父死緩葬且以疾不及來繼以其兄鄉貢<lb/>
進士令徳書來又繼以其子壻前嘉州峨眉簿尉田俊<lb/>
心親來任令望不來之責且言其故甚有禮則按狀云<lb/>
承信君以其祖文至道間以南夷擾邊募子弟軍守禦<lb/>
朝廷旌其忠賜印名其所守山為青山許世襲為土主<lb/>
以主其子弟軍文之長子堂政和六年又募子弟軍與<lb/>
石泉夷人戰死事賜一子官以無嗣承信君以其兄陣<lb/>
<pb n="KR4d0230_WYG_015-11a"/>
亡恩補官校尉該建炎登極恩轉承信郎知横江寨未<lb/>
赴丁母辛氏憂登峨眉山一跪一拜事佛以致念母之<lb/>
痛乃曰吾所以執檄致喜者為親也吾縱未能執一矢<lb/>
效死戰陣忍坐視多事之世及䑕雀簿領間乎吾幸不<lb/>
至貧此生一㕓地足矣性倜儻自適孝於親睦於族黨<lb/>
仁於里鄰而厚於賔客人有緩急捐金不惜幾至破産<lb/>
然好客飲酒自適林泉不衰享年若干以卒妻郭氏以<lb/>
某年卒二子槩前長寧軍巡乾道五年五月日卒次曰<lb/>
<pb n="KR4d0230_WYG_015-11b"/>
令望業進士二女長適田俊心次適前資州司理參軍<lb/>
黄思立槩無子以令望之子榮祖為後嘗致論今之邊<lb/>
豪自募鄉丁守其地豈惟其父母墳墓之愛出死力不<lb/>
惜至其知山川險阻利害非他兵之比此李衞公雄邊<lb/>
子弟法也瀘之王氏世守忠義不變青山之褒恩未艾<lb/>
也而承信君其力可以自致而父子一官止此耶吾友<lb/>
正字劉夷叔漢嘉守白麟皆以文誄之其可不銘銘曰<lb/>
一俎之容勇不如陣一錐之舌銳不如刃吾寧去彼取<lb/>
<pb n="KR4d0230_WYG_015-12a"/>
此對青山飲酒以佩青山之賜印乎吾固知君之豪而<lb/>
銘諸重以客之言為信<lb/>
　　　范叔源墓誌銘<lb/>
范氏自忠文蜀國公以名節大其家至猶子榮國公淵<lb/>
深質正不見圭角而太史唐鑑公凛然可畏克肖蜀國<lb/>
凡范氏食之而不盡者非一世之積故蜀之言家法者<lb/>
首以范氏而蘇氏次之石蚤客於范氏獲交其羣從子<lb/>
弟頗多賢而有文不相依藉各欲自立而叔源諱漼以<lb/>
<pb n="KR4d0230_WYG_015-12b"/>
贈太尉鍇為曾祖以榮國公百禄為祖以贈太中大夫<lb/>
祖述為父其世代著於天下人知尊敬而叔源能知上<lb/>
世之可學者以滋其性初以太中公恩得官年未冠頗<lb/>
欲深却以收文字之績始試吏為仙井監録事參軍以<lb/>
鹽法與長史競不屈於勢有識者益知范氏之有子以<lb/>
從兄塤將漕本路換榮州録事參軍其辨金氏獄直數<lb/>
十年之寃金氏素傴以喜故失杖而起一州推其神叔<lb/>
源自挾世學不少與當路要人屈故宦薄不甚進辟監<lb/>
<pb n="KR4d0230_WYG_015-13a"/>
蜀州黑水鎮酒稅監成都府王店鎮酒稅監成都府商<lb/>
稅雖筦庫間不為茍計如減虚額核羡緡類不觀大吏<lb/>
顔色故始知叔源者終益不合晚乃用舉者得右宣教<lb/>
郎覃恩轉右通直郎知簡州平泉縣未幾而叔源引疾<lb/>
去矣疾少間轉右奉議郎知雅州廬山縣縣扼制夷蠻<lb/>
以互市畧相羈縻叔源増碉門掎角之戍而嚴禁姦民<lb/>
之私為市至今為法未幾疾復作遂以不起凡廬山之<lb/>
民哭之者廢其市實乾道丙戌九月十二日年五十二<lb/>
<pb n="KR4d0230_WYG_015-13b"/>
方叔源年少時欲起榮國太史之絶學以上襲忠文滿<lb/>
口故家典型而問學淵源内有師友蓋所至薄其官若<lb/>
泛然者已有聲如此而乃不克夀其可哀已叔源有子<lb/>
仲黼清苦而甚修久從石游將以乾道辛夘十月二十<lb/>
三日甲子葬叔源於雙流縣宜城鄉諸葛里曹池山之<lb/>
原以其母王氏之命求石書其墓石於叔源父子蓋數<lb/>
世之交且斯文相與不薄石其敢辭叔源二子長仲黼<lb/>
次仲芸鄉貢進士出繼仲兄之後女三人適王晞孟程<lb/>
<pb n="KR4d0230_WYG_015-14a"/>
師䕫餘未笄凡墓誌之所不及者仲黼家傳為詳此不<lb/>
復著銘曰世可以髣髴王道者惟故家為然世益久而<lb/>
益有所慿藉宜其孫子多賢如蜀之范蘇誕后稷之穡<lb/>
者蓋踰百年矣文獻可考豈與夫崛起者校其後先哉<lb/>
如叔源氏欲永其世而或勝其天尚有諸子能力於學<lb/>
以大其傳<lb/>
　　　文溪居士墓誌銘<lb/>
文溪居士者楊紹肯堂也肯堂資之銀山人文溪銀山<lb/>
<pb n="KR4d0230_WYG_015-14b"/>
之佳處肯堂之隠居也故太史邵公博曰東園公以所<lb/>
居得名肯堂終將隠於文溪雖名不嫌故肯堂得以名<lb/>
始肯堂為進士意行行欲唾手取富貴不得試則又以<lb/>
其康濟皇王帝霸之學移之於樹藝果蓏之細自以當<lb/>
世軒冕之榮不博此丘壑林泉之勝其有取於文溪之<lb/>
名若甚廉凡世人所必争者在所不屑而世或不信何<lb/>
也初肯堂家所資不薄所交皆豪右聨車馬接杯觴所<lb/>
至人争後先延納聲稱豈遽甘為山中之癯顧所争於<lb/>
<pb n="KR4d0230_WYG_015-15a"/>
一試有不獲已者然則隠於文溪而士名之居者於肯<lb/>
堂蓋屈也曽祖翺祖恕父中邵山谷所志寛之墓寛之<lb/>
恕字也肯堂與其兄綰皆及見山谷故肯堂兄弟所藏<lb/>
山谷篇章筆蹟為多交游以經前輩所推許者益歸重<lb/>
焉娶何氏生二子曰璋曰某皆卒二孫曰某曰某方璋<lb/>
未死時謁銘以葬其父甚急念不敢虛人子既往之心<lb/>
於九原也則為銘銘曰我訪文溪溪花始開鳥鳴花間<lb/>
相客酒杯居士拍手顧客以咍曰此過眼如風中埃别<lb/>
<pb n="KR4d0230_WYG_015-15b"/>
日幾何視此溪水人則不遇溪名之侈一經品題斯為<lb/>
可恃彰厥有來棲鳯之址<lb/>
　　　鄭隠君墓誌銘<lb/>
美原為虚以鹽為實蓋江溉之市地隔江望葛仙山在<lb/>
拱揖間人騖其市為井故環井以居僅數十主其地以<lb/>
致富多詩書大家惟鄭氏富而學者故以衣冠持世久<lb/>
且不廢其子弟羣從文雅欝欝視仙山俱秀為秀民惟<lb/>
鄭氏為石之母太恭人杜有對假兩姨親甫冠獲至鄭<lb/>
<pb n="KR4d0230_WYG_015-16a"/>
氏有簪帽扶杖白鬚鬢狀甚古立受拜問訊諸生學業<lb/>
如前輩不倦其家塾多騷士詞人為教授其後生郎君<lb/>
裘馬鮮明呵喝出入好場屋聲名毎每釃酒為聚㑹夜<lb/>
炬火吹竽擊鼓逹旦笑語其一種豪尚可喜其間又有<lb/>
澹然自得几硯不羣則今鄭丞君粹道也粹道於余有<lb/>
十年之長凡至粹道必陞堂致拜其母多曉客語或曰<lb/>
向年少郎話有味宜交之後四十年與粹道相視官路<lb/>
各為翁矣一日粹道執石泣曰父母未葬父不及見公<lb/>
<pb n="KR4d0230_WYG_015-16b"/>
而母氏知敬重於公敢請銘則按張緒主簿狀云君諱<lb/>
某字某其先滎陽人唐宰相諱絪生二子曰臯官榮之<lb/>
資遂為榮人曽祖某祖某父某世譜相聨不以仕名唐<lb/>
四姓之一也隠君世儒不善治生業卜别墅美原江上<lb/>
以牢盆致富常恐遂墮素風故雖逾修先業而於什伯<lb/>
錐刀不屑也其家範儀矩付之儒術而教子丁寜委之<lb/>
師友而施予不倦付之道塗醫巫卜相技藝者之口故<lb/>
視諸人蘊利自封者獨能不衰又有一事甚異一日廣<lb/>
<pb n="KR4d0230_WYG_015-17a"/>
漢得危疾或勸以作大願力可逭死君曰吾鄉之龍灘灘<lb/>
磧髙如狼牙羊角舟不戒多覆溺儻得不死當竭家財<lb/>
除去之後還鄉方興役一夜失磧所在今為平川往來<lb/>
者以為君孝友誠實之感娶景氏後十五年卒年六十<lb/>
八以卒卒以某年月葬以某年月以某氏祔墓於某山<lb/>
子女若干銘曰水鑿鑿盆牢手作山峩峩仙風不磨塾<lb/>
孰利詩書不墜惟父惟兄九原幽竁永世之銘<lb/>
　　　范隠君墓誌銘<lb/>
<pb n="KR4d0230_WYG_015-17b"/>
先君子與鄉大夫謝廷直善石毎念㓜穉時廷直過門<lb/>
先君子呼出侍側誦書及詩文廷直喜之因言其三范<lb/>
甥之賢以相勉且約日携三范甥入城見先君子曰此<lb/>
范君之諸郎也呼石出揖拜如通家子弟禮又指子駿<lb/>
曰此與汝齊年其人才過於汝數等矣可善交之後子<lb/>
駿伯仲連薦石兄弟獨後先君子每舉子駿兄弟以垂勸<lb/>
激訓勵甚至間三嵗場屋未嘗不相逐各叙兩家嚴君<lb/>
責望之意以相警各駭然流汗抱卷屏氣帖息廊廡下<lb/>
<pb n="KR4d0230_WYG_015-18a"/>
既而石兄弟忝一第而子駿兄弟始以恩榜奏名然兩<lb/>
家禄養皆銜痛莫及先君子去世二十年子駿乃始謁<lb/>
其父葬銘嗚呼夙世尚何敢辭按君諱某字某范氏出<lb/>
髙平之系自五世祖居龍水為聞家自成都范淳夫氏<lb/>
令此邑與諸范通譜講學問文章而龍水范亦有累世<lb/>
科第文鳴當世他人莫及也君在羣從間慷慨風節退<lb/>
然一丘一壑有輕去富貴之意任人之急成人之事闢<lb/>
館以重客推財以恤人孝愛而溫文謙厚而篤實使得<lb/>
<pb n="KR4d0230_WYG_015-18b"/>
遂其志少見其所施於世豈特一鄉士君子而已哉嗚<lb/>
呼君既髙蹈濳伏銳意於教子其子亦蹭蹬場屋天必<lb/>
有以處此今未可量也卒以紹興戊辰夏五月十七日<lb/>
年六十四後十七年隆興甲申仲冬乃克葬娶承務郎<lb/>
謝天隠之女三子亦辨亦驥皆奏名文學出官鼎四舉<lb/>
不第以卒二女嫁貢士謝時習進士謝時舉孫男九人<lb/>
銘曰惟龍水范以世學名君乃退然廉於取榮曰吾有<lb/>
子人授一經一門三秀㨗於飛鳴其種之良其萟之成<lb/>
<pb n="KR4d0230_WYG_015-19a"/>
有來不遲天意豈輕後將大之以韌詩銘<lb/>
　　　范元功墓誌銘<lb/>
圭字元功更字信仲以舊字行於黨友間丙午潁冒敵<lb/>
禍敵以元功是年㧞解為有名進士乃縛載駝背入燕<lb/>
山厚館之與讀書郎君處時宇文虚中叔通司馬朴文<lb/>
叔朱芾輩皆朝中名流相與說中國學問間得炷香南<lb/>
望慟哭敵欲屈之不能然亦不忍殺又欲更轉入北地<lb/>
乘間脫去入府州折氏可求世襲遵中國正朔義元功<lb/>
<pb n="KR4d0230_WYG_015-19b"/>
為人壻之元功既得婦盡得折氏所藏中國四庫書讀<lb/>
之固非所樂折氏知之因題其所著書曰歸蜀集而名<lb/>
其所生子曰蜀孫居頃之李顯忠自延州擒羅索不殺<lb/>
與盟而縱之欲與借兵西夏俾為内應以恢復五路既<lb/>
而夏人先破麟府二州元功避亂入晉山軍夏人又夾<lb/>
圍晉山軍急外援已絶時中國和議詔適至元功縋城<lb/>
出謁李顯忠曰公所為此舉者為中國五路恢復計也<lb/>
今和議之詔已至願約夏人解甲拜詔公之忠誼豈惟<lb/>
<pb n="KR4d0230_WYG_015-20a"/>
惠此一城因出詔與顯忠讀之泣下夏人果解去顯忠<lb/>
歸國元功亦迤邐至蜀走行在所自列朝廷以顯忠忠<lb/>
節因以及元功也録而官之為右廸功郎監潭州嶽祠<lb/>
郭浩帥金州才其人辟為録事參軍又辟洵陽簿關陞<lb/>
從事郎以賞循文林郎知閬州奉國縣以舉主改宣教<lb/>
郎監興元府稅姚公仲欲招而客之元功冒大暑携家<lb/>
赴之卒於梓潼驛舎年四十九元功先蜀人親忠文公<lb/>
之曽孫生於許負汝潁竒氣流落兵間有幽燕豪俠之<lb/>
<pb n="KR4d0230_WYG_015-20b"/>
風至其發為文章和厚清深則元祐子孫家法也方元<lb/>
功西歸石亦客成都時蘇子籍程子揆王子灼譚子拂<lb/>
雲與石羣從多俊人日夕文字往來或頃不見折簡遣<lb/>
人杯酒相鈎致酒半能轉喉音作南北胡漢語言至天<lb/>
下事兵家利害所歴山川道里可攻可守此勝此負如<lb/>
析毫髪指掌間能使人意感神馳而恱其言也嘗曰國<lb/>
家能用度外士則大功業成矣長轡短馭而欲求天下<lb/>
馬乎曽祖忠文公諱鎮祖某父某先娶折氏以卒再娶<lb/>
<pb n="KR4d0230_WYG_015-21a"/>
樊氏二子某某卒以某年某月日葬以隆興二年十二<lb/>
月日有文集十卷藏於家銘曰甲戌之冬再見元功於<lb/>
太城已怪其火浮土濁喉中軋軋如逆流挽舟之聲問<lb/>
之則食乾腊飲酒而龎然以重其形此距其死無幾日<lb/>
矣文章功業得失重輕在元功特一瞬目也若雀之與<lb/>
蚊虻嗚呼元功曷難厥生岷山不磨有風吾銘<lb/>
　　　蒲隠君墓誌銘<lb/>
閬中蒲氏多父兄子弟各能推其先閥詩書世傳以矜<lb/>
<pb n="KR4d0230_WYG_015-21b"/>
耀於人檢束繩墨自有一種風氣大受自號漫叟仕不進<lb/>
而性學甚明詩甚有句法足以傾時輩凡蒲氏俊少皆<lb/>
習其傳大觀大淵經學義理益邃詩如漫叟之工雖困<lb/>
於布韋而聲名所壓不減王公之貴所至稱為佳士脫<lb/>
去塵外可珍也大觀者諱某中奉公仲子法當得官而<lb/>
推避引去不屑欲自致科第卒不如志隠峨眉山下築<lb/>
室榜曰心逺漫叟為之記許之曰仲氏吾見其止之也<lb/>
大觀亦自信不疑飄然處油然忘林泉勝處澹然如禪<lb/>
<pb n="KR4d0230_WYG_015-22a"/>
人幽子抱被裹帽即往茹蔬飲水落落所至不問真盛<lb/>
時遺逸難進之君子歟年四十七卒於洪雅曽祖某官<lb/>
祖某官父中奉公某娶某氏二子棠槩以年月日葬某<lb/>
地其子槩以其兄懿文修職君狀來請銘石知其人且<lb/>
交修職兄為深銘曰䘏焉逸足車下之不屬㝠焉竒翼<lb/>
樊中之不畜士有說焉於或進或退者所不能名而銘<lb/>
以誌其獨其藏為隠君子之谷<lb/>
　　　馮主簿墓誌銘<lb/>
<pb n="KR4d0230_WYG_015-22b"/>
己卯冬石以太學博士罷宰相憐其無罪俾典成都學<lb/>
且寄聲曰此小司業也到官喻以朝廷養育意示以成<lb/>
均舊規生徒負笈至千人以上諸司大吏與一二大將<lb/>
相與贊喜出金助成時吾友馮懋適為錢糧官曰此盛<lb/>
事也吾黨可以餔餟來傾廪以給無難事比之囊槖䑕<lb/>
雀靳靳者有間石以是賢其人㑹懋舉父䘮事遣其弟<lb/>
恕躡屩泥塗數百里不憚自其兄官上携其叔中江亟<lb/>
之狀謁銘且恕亦泮林生徒也其忍違諸惟普之馮氏<lb/>
<pb n="KR4d0230_WYG_015-23a"/>
世為聞家其父子兄弟以詩書相頡頏雖甚貧不破業<lb/>
雖至老不廢學其為名卿才大夫者踵武以至代有人<lb/>
也主簿君雖老於縣曹然有子登第能文其季二子亦<lb/>
俊於學問其所得比於諸馮者未可涯也喜藏書至萬<lb/>
卷四庫之目甚富有一錢即惟書之市曰有一不惜蠧<lb/>
滛吾書非儒門子也累薦晚年乃與郎聨輟場屋以特<lb/>
恩調官人固哀其不遇也年三十五以卒先娶李氏再<lb/>
娶張氏再娶趙氏三子懋為昌州教授季郎曰思曰恕<lb/>
<pb n="KR4d0230_WYG_015-23b"/>
皆李甥也二女嫁牟某六世祖太保公諱知微曽祖某<lb/>
奉議郎祖某父某依雙溪李氏以居今居樂至葬安岳<lb/>
縣祖域卒以某年月日葬以某年月日銘曰余嘗過主<lb/>
簿君之故居其所以畀其後森然一水一竹足為久大<lb/>
之模想其父子兄弟吟嘯翔步於風雨淡泊之不渝尤<lb/>
恨不及把酒登堂以發其屋壁之書銘其幽竁其忍忘<lb/>
諸<lb/>
　　　塗勉仲墓誌銘<lb/>
<pb n="KR4d0230_WYG_015-24a"/>
按元稹傳載嚴礪節度東川沒入居民塗山甫等八百<lb/>
餘家田産奴婢為稹所劾礪與山甫皆東川人豈有怙<lb/>
用其勢以暴其鄉之人如此蓋以素仇所私非一日耶<lb/>
今塗氏嚴氏皆為梓望姓兩家阡陌相接如昔時而詩<lb/>
書家法葉葉相與通姻婭甚歡塗出山甫而嚴出礪無<lb/>
疑也嗚呼退之援同姓於毛仙翁孔文舉記通家於李<lb/>
元禮吾儒以冦為婚以明易之變浮屠氏以平等視寃<lb/>
親痛一念之由失至百刼相讐不悟可悲也夫中江塗<lb/>
<pb n="KR4d0230_WYG_015-24b"/>
勉仲者娶嚴氏兩家有佳子弟多從余游而勉仲尤厚<lb/>
者勉仲之弟端卿於余為同年進士而勉仲兩郎曰森<lb/>
曰柄亦得以藉口意愛如通家骨肉余為學官成都勉<lb/>
仲嵗遣兩郎修執經禮逮倅彭至閒居資中兩郎子往<lb/>
來不絶森柄得於二禮大小戴氏學亦出父之親授也<lb/>
森以治禮兩預賔薦柄更從余讀春秋勉仲倉卒得腹<lb/>
病森留侍父病柄適留資未知也勉仲且死執森手曰<lb/>
汝力學無以怠惰汝等李氏門終可依以卒森訃書<lb/>
<pb n="KR4d0230_WYG_015-25a"/>
詞來資速柄歸云爾也端卿狀云勉仲兄葬有日森視<lb/>
竁辦大事不及來舁柄挾狀以謁銘余固不以森為不<lb/>
敏而痛柄之請詞苦苦再三為得禮也縣有塗使君祠<lb/>
則勉仲世為中江人曽祖某祖某父某三世業儒不仕<lb/>
勉仲儒者於生事不疎而有理以自給其所樂予則里<lb/>
鄰吉凶緩急佛道祠廟橋梁營造首倡悉力不吝惜至<lb/>
焚劵市義又不知幾何人然其人剛介有守凌轢非意<lb/>
如丘山欲壓者一毫不挫也至今牛翁争蹊與里胥之<lb/>
<pb n="KR4d0230_WYG_015-25b"/>
珥筆者猶佩勉仲髙誼以自慴伏其晚進鄉校小生服<lb/>
膺善訓於勉仲者可忘哉年五十六卒葬以某年月日<lb/>
銘曰兒日讀書翁喜傾耳兒今嗚嗚哭翁淚洗垂盡之<lb/>
言兒奚不知清懷之葬使君之祠<lb/>
　　　陳次雲墓誌銘<lb/>
次雲陳氏生資中下邑少為學不若章句儒獨好春秋<lb/>
喜說王霸縱横大畧家業雄於財次雲因累世之資施<lb/>
與四方遊士頗襲闗中大俠名迹是時敵再入中原張<lb/>
<pb n="KR4d0230_WYG_015-26a"/>
甚次雲謂功名可致日與其客雜論史漢形勢復間以<lb/>
春秋談劇索酒歡呼顧一邑若不足容我其英槩凛然<lb/>
聲播國中有聞士多遊其門賢卿大夫過者願交不得<lb/>
交者率以為恨士之聚㑹嵗中數十百人不惟此客之<lb/>
死喪婚祭學之未有成與寃之不伸者皆以望次雲獨<lb/>
身任之必滿其望以成我之能事乃已坐此貲益落然<lb/>
猶假貸其族以為義不悔也次雲博衣大袖過市人無<lb/>
少長拱立屏氣以過其車蓋尊敬之如此其或少争語<lb/>
<pb n="KR4d0230_WYG_015-26b"/>
必取訂焉有隠惟恐次雲之知也故所居人無越禮踰<lb/>
檢一鄉率賴以多修䕶之士次雲蚤以春秋薦上凡三<lb/>
登名輒外省報罷以為是不足溷我嵗戊寅辦舟東去<lb/>
且裒所有書欲扣闕下舟具夜與客飲縱談萬里所欲<lb/>
為者霜月清洌脫帽解衣得酒豪甚不知寒氣之侵人<lb/>
深也以是得疾越七日死適嵗除矣士友聞之失聲其<lb/>
里中至為端月廢相慶次雲有祖母栁年髙供養甚備<lb/>
次雲死栁鬱鬱不樂援太母恩得封太孺人以慰其心<lb/>
<pb n="KR4d0230_WYG_015-27a"/>
後亦卒次雲父母未葬欲營寛敞地以待置守塜有念<lb/>
甚大而不幸死矣次雲名泌年四十二曽祖可之祖翺<lb/>
父奎皆不仕子仲郜一女適李圓次雲有弟濤亦卒兩<lb/>
房孤孀以乾道辛夘十二月己酉舉三世五䘮葬於資<lb/>
陽縣三江鎮丁山之原次雲久與石游石謂次雲氣宇<lb/>
不碌碌真可託而次雲亦謂石可為好者故以吾子圓<lb/>
娶次雲之女石老矣屏居田園思得與次雲把酒論文<lb/>
追道少年逸氣以為樂而不可得矣其尚忍銘銘曰以<lb/>
<pb n="KR4d0230_WYG_015-27b"/>
氣養學擴之浩然豪邁不羈其才可賢屈折下士其性<lb/>
則天與之以彼靳之以年天地之大而人有憾也亦不<lb/>
容言乎<lb/>
</p>
<p>
</p>
  </div>
<div>
                <head>方舟集卷十六</head>
    <p>
<pb n="KR4d0230_WYG_016-1a"/>
欽定四庫全書<lb/>
　方舟集卷十六　　　　　　宋　李石　撰<lb/>
　　墓誌銘<lb/>
　　　李隱君墓誌銘<lb/>
君諱騤字致逺姓李氏年六十五卒卒以隆興元年八<lb/>
月二十三日𦵏以乾道三年十月二十七日先𦵏期其<lb/>
子厚次序君狀實謁銘曰幸同出簡譜不敢以屬他自<lb/>
簡道資一再往返拜請愈力辭不得且厚夫婦嘗剔股<lb/>
<pb n="KR4d0230_WYG_016-1b"/>
肉愈母疾是宜得銘則按君與余同出唐隠太子小字<lb/>
芝蘭者其子諱文釋遷蜀之簡𦵏之為始祖由簡以别<lb/>
平泉貴平資之北門為三由資以合於平泉由平泉以<lb/>
合貴平世數昭穆君于余為諸父行君之猶子鼎為同<lb/>
年進士與平泉羣從兄弟往來知君家詩禮儒學所自<lb/>
盖以孝友誠實信於鄰里而聞於道塗有巖穴竒異之<lb/>
行而不窘險以自困有豪俠邁往之氣而不矜尚以自<lb/>
用士大夫之過貴平者聞君之名必欵其廬而求識君<lb/>
<pb n="KR4d0230_WYG_016-2a"/>
面曰此隠君子也有夜持杖入為盗人殺之里保以殺<lb/>
人告君以暮夜殺盗有法反以殺人論将獄及非辜力<lb/>
止之曰苟有坐吾任之官嵗大作禄津橋隨作隨壊君<lb/>
曰苟役病也與其嵗以苟役病民請以身視役庀成潦<lb/>
不能壊嵗役乃寛折劵以市周急之仁譲畔以平牛翁<lb/>
之訟至所緩急不以有無為解且曰乾餱既愆民甘於<lb/>
不仁吾特倡力以愧吝嗇貪鄙之心非以富沽市井名<lb/>
也聞者愧之曽祖世長祖交父堯封不仕娶文氏先君<lb/>
<pb n="KR4d0230_WYG_016-2b"/>
五年卒祔君䘮以𦵏於隆州仁夀鄉三子厚将仕郎金<lb/>
州司户㕘軍次曰厯曰厦皆業儒三女適士人王孜文<lb/>
廉能文尚能右厚狀之詞云爾狀又云八世祖諱堪節<lb/>
度正散将充陵州軍事押衙左一将銀青光禄大夫死<lb/>
事其母誄而碣之云涪江静㓂沱水遏兇譽播兩川功<lb/>
髙受禍自古以來名將不得其死又曰迎靈柩以歸鄉<lb/>
大置墳之所則八世自簡以别於貴平為鄉其乆審矣<lb/>
其曰節度正散將陵州押衙左一将者當是西川節度<lb/>
<pb n="KR4d0230_WYG_016-3a"/>
陳敬瑄牙将也佐髙仁厚與楊師立戰於涪城豈遂死<lb/>
師立之戰於涪沱間乎其曰不得其死者或遂以功髙<lb/>
併與仁厚為敬瑄所不容也唐紀載僖宗五年駕至自成<lb/>
都以正月改元光啟誄八月猶曰中和者蜀亂正朔隔<lb/>
絶未通誄文可觀特考正而表出之銘曰儒俠並用學<lb/>
且藝将種弗耀豈其世衆山一雲念含涕矢銘厥幽尚<lb/>
永裔<lb/>
　　　李隠君墓誌<lb/>
<pb n="KR4d0230_WYG_016-3b"/>
石家本唐李氏自為兒時聞大父行言𦵏於簡之平泉<lb/>
其入蜀之鼻祖也雖居資而於資為孤族五世昭穆所<lb/>
與親親之恩不絶者視簡族為之本故簡之諸李皆得<lb/>
以譜通䕫中者其女兄嫁三江陳泌吾遣吾兒娶泌女<lb/>
則蘷中之甥故䕫中與余為兄弟行䕫中曰吾𦵏父矣<lb/>
請謁銘按䕫中父隠君諱某字某本太學生先世大父<lb/>
某進五經義天子嘉之命直講太學故君得侍大父乆<lb/>
留太學肄業幾十年年甫十八程藝率抗衡英俊燕雲<lb/>
<pb n="KR4d0230_WYG_016-4a"/>
兵起朝廷訪材武甚急君曰吾三世儒者困場屋一官<lb/>
幸㨗中何擇哉即習武舉亦屢中程未幾罷武舉西歸<lb/>
㑹靖康下詔復武舉州家以君應詔有㫖令直赴殿試<lb/>
至中道京城破而返卜築林泉作亭名逍遙以老焉卒<lb/>
年六十六娶張氏先卒再娶楊氏生二子䕫中粹中粹<lb/>
中亦卒五女皆適進士其一即陳泌也<lb/>
　　　景徳友墓誌銘<lb/>
壬午夏考試臨卭景徳友適為臨卭縣因見之徳友面<lb/>
<pb n="KR4d0230_WYG_016-4b"/>
目有憔悴不任之憂問之則曰令以撫摩愛養為職而<lb/>
誅求暴横者得以擾之令以慈恵循良為心而掊克彊<lb/>
禦者得以勝之今将逢大吏之怒不免於此必矣語别<lb/>
未兩月徳友以訃聞嗚呼徳友魁然丈夫大腹長幹笑<lb/>
談折衝俗子間獨不能容細碎米鹽計乃以令一邑死<lb/>
乎徳友曏侍親官上庠學天下文章不能自致一第而<lb/>
以世為官是困其所學也試吏三十年以才業䇿畧所<lb/>
至為東閣重客卒碌碌不盡見是貶其所施也與之語<lb/>
<pb n="KR4d0230_WYG_016-5a"/>
色和而不暴與之處氣龎而不亂不至褊淺肝鬲謂必<lb/>
能寄煩任劇乃反死矣是嗇其所賦也徳友𦵏有日其<lb/>
子大同以其弟鑄狀乞銘徳友諱某姓景氏世普慈人<lb/>
曽祖某祖某父某以紹興五年郊恩補將仕郎辟川陜<lb/>
茶屬闗陞右從事郎江津令未滿除秦司茶屬秦司罷<lb/>
除瀘南帥屬未滿又改除四川茶屬以舉主改宣教郎<lb/>
以茶賞循通直郎潼川郪縣丞丁中奉公憂服除知中江<lb/>
縣覃恩轉奉議郎賜五品服循承議郎卒以隆興元年<lb/>
<pb n="KR4d0230_WYG_016-5b"/>
某月日𦵏以二年十月年五十七娶張氏贈孺人三子<lb/>
大中右廸功郎瀘川尉後一年卒大同右修職郎眉山<lb/>
尉大亮業進士六女長嫁右承事郎鄧樞次適楊元行<lb/>
餘未笄𦵏於導江長樂鄉從先域也銘曰以榖治病誠<lb/>
不如蓼之苦以麟為捕誠不如貓之武服膺禮義而仁<lb/>
以行之誠不能見人捩目而含怒嗚呼徳友死乎吾以<lb/>
銘其墓<lb/>
　　　任承信墓誌銘<lb/>
<pb n="KR4d0230_WYG_016-6a"/>
君諱衍字達夫姓任氏本眉之諸任為望族侍其父黄<lb/>
中徙黎再世矣丞相虞雍公允文守黎黎瘴鄉以薄寒<lb/>
中人如瘧狀皆瘠黄上浮下弱土無藥醫得君甚喜因<lb/>
令診視屢效問以所得君曰人稟於天而氣血有肥瘠<lb/>
多寡適天之寒暑小變人以所禀感之彊為弱疾弱為<lb/>
彊疾以違天中和之氣為醫者或偏陽以治陰或偏陰<lb/>
以治陽一毫千里經絡從之是以藥殺人雍公曰此昔<lb/>
人醫國之説也未幾雍公當國呼與俱經所療治國醫<lb/>
<pb n="KR4d0230_WYG_016-6b"/>
無出其右尋命以官為承信郎幹辦官雍公進退天下<lb/>
士善善惡惡君宻為蜀士道地不少如與黎士置科場<lb/>
取士所得士與中州比人以是賢之㑹雍公宣撫四川<lb/>
君卒於漢中年六十四卒以乾道九年五月十一日𦵏<lb/>
以淳熙二年三月初九日𦵏黎之漢源縣某地二子長<lb/>
子某以樞府恩補登仕郎次沇承信郎二女長適進士<lb/>
范仁次適鄉貢進士樊燁余守黎得瘴疾命診之曰表<lb/>
腠風邪投劑即愈又曰使君於黎厚矣兩邊不聳治之<lb/>
<pb n="KR4d0230_WYG_016-7a"/>
寛猛猶吾之對病為藥余首肯之㑹余被召去黎君送<lb/>
出卭崍闗夜分呼與語知君有性理學且知佛書其通<lb/>
於醫信矣君孝友好義傾貲以救人緩急前後𦵏遺胔<lb/>
放生皆可書銘曰一棟之隆不如礎萬里之翼不如風<lb/>
吾學岐篇妙與天通言可醫國瑣瑣疥蟲有不足攻銘<lb/>
韌其窆水複山重<lb/>
　　　程通判墓誌銘<lb/>
石嵗壬午被命倅彭與程子伯友為代先日伯友以書<lb/>
<pb n="KR4d0230_WYG_016-7b"/>
往來平昔相好也至期伯友坐累對移不得以倅事交<lb/>
手相付每每以為恨而深致嘆息者州賴伯友以濟以<lb/>
善其後者甚多且彭三邑廣袤百里嵗費二百萬是将<lb/>
安取未酤而催酒息未摘而須茶課夏秋未熟而前期<lb/>
探賦甚於履畆籍苗而取者自非苟且權辟為名與减<lb/>
舉員定賞格至無人敢令此邑民急則操吏吏急則持<lb/>
官摸棱齷齪幸免以去者其為員丞如我輩不武多矣<lb/>
伯友一事一件皆有條目可考如築芳菲館特其游戲<lb/>
<pb n="KR4d0230_WYG_016-8a"/>
自言如見錢流地上後來者以母權子酒本續續不絶<lb/>
而息亦僅集至令他人以成能名伯友乃不免官坐嗚<lb/>
呼誰適階此耶嗚呼使伯友不死與今之為吏者比量<lb/>
材具未必不過竟止此耶伯友死𦵏有日其友榮州李<lb/>
使君以書屬銘則按伯友姓程氏眉州人諱某伯友字<lb/>
也以祖寳學公廕補登仕郎以右廸功郎監雅州馬務<lb/>
奏差綿州推官監味江鎮税循右從事郎知威逺縣任<lb/>
滿舉主改右宣教郎知簡州平泉縣轉右通直郎簽書<lb/>
<pb n="KR4d0230_WYG_016-8b"/>
合州軍事判官轉右奉議郎以年勞賜五品服丁母碩<lb/>
人憂外除通判彭州轉右承議郎該今天子登極恩轉<lb/>
右朝奉郎通判閬州轉右朝散郎卒以某年月𦵏以某<lb/>
年月年五十九先娶史氏先卒追贈安人再娶王氏二<lb/>
子畏蚤卒次子以徳知為文以父廕當補官七女長適<lb/>
資州右修職郎前階州録事㕘軍何師文次適眉山故<lb/>
右廸功郎臨卭縣尉吕道乆次適隆州鄉貢進士陳厚<lb/>
次許字卭州将仕郎李某三未行君幼孤奉母孝而能順<lb/>
<pb n="KR4d0230_WYG_016-9a"/>
諸父以色詞性倜儻有膽畧呐呐不能出口據坐對衆<lb/>
閉目若欲瞑臨事則决然抵掌蹋足不少回忌此其耳<lb/>
目習熟天姿英敏異乎以政學者也且如論馬政以杜<lb/>
蕃蠻之隙焚腐茶以弛官吏之欠綿州軍變則就察首<lb/>
謀者陰戮之以安反側之心平泉量田則曲循有詞者<lb/>
少更之以全經界之令其他學校之立橋梁之建所至<lb/>
皆好士愛民切切有過人者攝守事凡三懐安廣安彭<lb/>
州初不以時暫苟於攝以快其意是又可嘉者曽祖某<lb/>
<pb n="KR4d0230_WYG_016-9b"/>
祖某父某伯友者張丞相浚席參政益趙待制聞皆欲<lb/>
交章論薦卒不賴其用自以有得於荆吳佳山水歸卜<lb/>
勝處作載書亭與英俊游曰此吾菟裘也銘曰借他之<lb/>
車或得而馳乘副之馬或縶而維挾短箠以自竭孰若<lb/>
抱長䇿而勿施載書亭中萬卷凛凛乎世授之師有韌<lb/>
其竁以詠銘詩<lb/>
　　　知均州常朝奉墓誌銘<lb/>
常子大防與余善始余館成都范氏常子與范氏中表<lb/>
<pb n="KR4d0230_WYG_016-10a"/>
率蚤莫往來時常子以新進士解褐眸子炯炯慢視他<lb/>
人意不能趨繩墨局促相與論天下事至抵掌奮髯出<lb/>
語無一顧忌或時酒半面熱則雜以歌嘯仙佛文章巧<lb/>
出竒見無一不有或時遇俗士則斂袵下氣惘然若孺<lb/>
子緘口坐隅欲睡余固竒之而人莫測也一日謂余曰<lb/>
今天下用兵蜀大如斗吾輩豈能戢翼小啄籬落間乎<lb/>
吾從父方得君立朝為中執法或階此吐一語取富貴<lb/>
無難時江湖路梗蜀士嵗率不能一二至而時相方以<lb/>
<pb n="KR4d0230_WYG_016-10b"/>
吳蜀易地而仕雖名開之而實抑之蜀士寧困窮吏州<lb/>
縣不肯去仕一郡守或丞舍此無過望常子毅然以行<lb/>
至會中丞公以言不合委去居秀州之海鹽常子往拜<lb/>
之中丞曰固望吾子以門戶事吾方炙眉忍痛尚有言<lb/>
哉既至扣丞相府言事人固知常子之為蜀人中丞公<lb/>
姪料其必不合常子口囁嚅含機牙度不中不妄發時<lb/>
相亦務以常子收名聲因令盡所言常子逆知之而實<lb/>
不輕也因慷慨言曰相公誠愛蜀士請三言而退一曰<lb/>
<pb n="KR4d0230_WYG_016-11a"/>
察孝廉以厚風俗二曰容直辭以廣言路三曰謹邊防<lb/>
以備敵㓂時相方務文致太平自待以無事竒其言而<lb/>
不能用得倅閬中再倅洋川人皆以常子進不得意常<lb/>
子胸中蓋浩然也因著文曰榮歸録尋除均州未赴以<lb/>
疾卒年五十常子諱城大防其字也世居華陽為詩書<lb/>
聞家曽祖某故左朝議大夫贈銀青光禄大夫祖某右<lb/>
宣徳郎父右奉議郎常子登紹興二年進士第龍安酒<lb/>
官龍安縣令閬洋二州倅官至左朝奉郎其居官勤敏<lb/>
<pb n="KR4d0230_WYG_016-11b"/>
公廉務大體畧細故愛民戢吏有銜寃至獄具欲死者<lb/>
破械而申之以得活者數人其文慕退之之竒嘗注退<lb/>
之集藏於家娶某氏二子曰有終鄉貢進士曰有開女<lb/>
五人長適新政尉梁及之次適進士李光實次適将仕<lb/>
郎張觀餘未嫁卒以紹興二十四年十一月某日𦵏於<lb/>
綿州巴西之龍溪則某年月日也有終以其叔父堪狀<lb/>
請銘以石為知常子者不得辭則為銘銘曰鄭刀宋斤<lb/>
土物有善此材之良胡以蜀限豈憚於行鄙蜀以逺言<lb/>
<pb n="KR4d0230_WYG_016-12a"/>
吾如醫視其陰陽中則不欲外何以臧開實抑之蜀天<lb/>
一方麾去不留我則游戲詩書混混如水方至濡之沫<lb/>
之有懐未試既嗇其廩曷永厥年天意惘惘後當有傳<lb/>
龍溪之窆吾銘其堅<lb/>
　　　鄧承直墓誌銘<lb/>
嵗庚申金人陷順昌以驚吳會士論皆欲迎戰時相猶<lb/>
執和議不變天子惑之時鄧君昻以布衣走行在所上<lb/>
書論天下事其言曰願陛下勿聴樊噲之空言納婁敬<lb/>
<pb n="KR4d0230_WYG_016-12b"/>
之逆耳蓄財養師以為後日之舉時相頗采其言奏上<lb/>
曰此非特某之意公議亦知出此於是和議遂决尋欲<lb/>
命君以官俾君出見邊将喻指君由漢汾梁洋以行盡<lb/>
得地形控扼虗實與軍食多寡還再上屯田八䇿即補<lb/>
右廸功川陜宣撫司措置屯田行㳂邊數州隙田得一<lb/>
千三百四十二頃有畸嵗省四十萬斛時營田使即鄭<lb/>
公剛中也君之説未盡施會營田司罷君去官再上増<lb/>
修營田二十䇿且曰今營田罷司分𨽻諸将總領財賦<lb/>
<pb n="KR4d0230_WYG_016-13a"/>
者抱文具而地力之盡不盡不問莫若専置一司以𨽻<lb/>
戶部又曰湖北有可耕之田川蜀有可耕之民可誘民<lb/>
以耕實寛鄉補以軍功要民均田盡乃止書屢上不報<lb/>
循文林郎䕫州觀察推官參議官張士襄以勢援自豪<lb/>
君詣鼓暴其惡㑹士㐮入為監察御史君不少回忌幸<lb/>
其説之或中時相雖嘉其直不能用授成都税官滿代<lb/>
循儒林郎以賞當轉承直郎以卒實紹興二十八年九<lb/>
月十四日年六十有一君系出南陽宋有諱藻者巴西<lb/>
<pb n="KR4d0230_WYG_016-13b"/>
令遂為資人曽祖某祖某父某皆不仕妣勾龍氏繼母<lb/>
謝氏封太孺人娶謝氏家本儒素才中人産而不能力<lb/>
學自立萬里往返襆被勇往不為宿儲計雖屢沮抑而<lb/>
剛介自許以抱負經濟惘惘於世冀有所用卒不盡施<lb/>
可哀也已文集若干卷藏於家母太孺人謝氏李氏之<lb/>
甥於君有中表余被丁丑召東下君來同舟余讀書君<lb/>
草牘盖晨夕不輟也余為太學官君被疾逆旅余日往<lb/>
問醫藥至卒治殯斂所貲雖枕篋遺墜捜得之納櫬西<lb/>
<pb n="KR4d0230_WYG_016-14a"/>
上至䕫俾其子國華㑹石於君死生之義至矣其忍辭<lb/>
銘銘曰哆口修幹見其人而聞其名論事發䇿儒之書<lb/>
而武之兵曰和曰戰孰敗孰成韌君之藏以永詩銘<lb/>
　　　鄧文學墓誌銘<lb/>
某年月日某州文學鄧君皥暴卒於資州之客位先是<lb/>
朝廷以慈寧宫慶賚大恩覃及士大夫之親皆得級爵<lb/>
君以親年例當得爵請於州州吏以㣲文格沮君九頓<lb/>
首日往候太守之顔色詞益危請益急守怒至不顧君<lb/>
<pb n="KR4d0230_WYG_016-14b"/>
忿憤氣勃勃填咽以死州之士無賢不肖知哀其死於<lb/>
親而憫其蹭蹬不遇君舉進士蚤有聲場屋豈不能得<lb/>
一第以華其親乃冉冉七舉恩科自度其親日月且喜<lb/>
且懼不得已猶覬大恩之弗遺此豈人子過望而一跌<lb/>
至此可哀也已春秋郎之戰聖人憫童踦之死君之孝<lb/>
於親以死不猶愈於童乎君字熙民皥其名也鄧世資<lb/>
人為資望族曽祖某祖某父某娶某氏年若干子女若<lb/>
干君之子未艾亦鄉貢進士以其兄國華狀來乞銘以<lb/>
<pb n="KR4d0230_WYG_016-15a"/>
𦵏實乾道七年十一月二十五日墓域在盤石縣某山<lb/>
之原予嘗與君共坐棘闈時連席喜君筆詞翩翩若欲<lb/>
脱去舉子窠臼蓋為夙學薫染以自困踣苦海中以死<lb/>
寜非命乎且國華兄弟之請一再拒之不獲銘曰一杯<lb/>
之未辱三釜之未榮心乎於養忍取是為不知者之重<lb/>
輕而汲汲於此名也嗚呼附塊而生以愴其天者忍啜<lb/>
其羮是為君墓中之銘<lb/>
　　　程隠君墓誌銘<lb/>
<pb n="KR4d0230_WYG_016-15b"/>
吾友程驤𦵏其親問禮於隴西李石答曰父官九品未<lb/>
禄以未命士禮𦵏之驤曰諾又請銘答曰昔之人子有<lb/>
文備論譔以華其親可也驤曰欲其傳故以請答曰所<lb/>
傳者為其人或其文乎驤曰人以文重故能傳敬跽以<lb/>
泣手出大編則其父狀實按君世書生少年有名詞場<lb/>
靖康禍變朝廷詔捜草萊竒偉君酒酣慷慨投筆大言<lb/>
曰非志功名之秋乎即游邊自効俄以扞邊補官人往<lb/>
賀之曰子虗上林薦材未晚司馬長卿何薄乎君竟鬱<lb/>
<pb n="KR4d0230_WYG_016-16a"/>
鬱雖黨友素期以所學逺到者亦為不滿或勸以少屈<lb/>
意州縣君曰士出處二致耳吾本世隠紫筠溪先墅松<lb/>
菊故在曷緼袍卧去素能詩時出佳句從名勝林泉詩<lb/>
酒適意每客至命驤侍曰吾傾家待士以為汝資驤登<lb/>
第曰吾願足矣君諱某字某姓程氏世眉人為望姓年<lb/>
若干卒以隆興二年五月乙酉𦵏以淳熙元年十二月<lb/>
壬申祔以其配某氏男一人即驤新漢州綿竹縣尉女<lb/>
二人長適通直郎監成都府糧料院師祖慶次適鄉貢<lb/>
<pb n="KR4d0230_WYG_016-16b"/>
進士韓廷圭孫男二人諾詔墓在彭山縣漢安鄉逺祖<lb/>
從吉隠居紫筠溪號紫筠居士曽祖可節祖資父發深<lb/>
於春秋悟性理而不喜佛學事繼母史氏盡孝史視之<lb/>
如已出一介不妄取予然亦不靳貧者倒廩負者折劵<lb/>
故多得道塗鄰里之譽先是眉之三蘇氏以元祐學排<lb/>
王氏為蜀倡天下知師之重之間有折入他門而㨗出<lb/>
以媚時好人謂俗學石來守眉方天子尊尚蘇氏求所<lb/>
以敷揚聖學以激士氣而廣風俗首得驤登門能誦説<lb/>
<pb n="KR4d0230_WYG_016-17a"/>
蘇氏學無一語預吾官事國人曰幸哉君子矣銘曰嗚呼蟇<lb/>
頥山之門有老翁仙乎泉上有臺焉而太白讀書仙乎<lb/>
神乎麟翊而鳯趨中開紫筠隠士之廬吾銘厥世斯為<lb/>
窆諸<lb/>
　　　資州程使君墓誌銘<lb/>
資州程使君以疾卒於治寝在法終於位則以官書州<lb/>
之人愛使君猶曰吾州使君云李石於民之一也公子<lb/>
師蘷執經石門用是走使以訃至未幾以弟援狀以𦵏<lb/>
<pb n="KR4d0230_WYG_016-17b"/>
𦵏緩銘亦緩非他志也石嘗評公之文凡三變始以經<lb/>
術中以議論終以叙述經術之文淵而㫖議論之文陳<lb/>
而肆叙述之文理而盡凡向之以文字往來者如大蘇<lb/>
尚書公符小蘇博士公籍喻駕部汝礪運副范公瓚檢<lb/>
討邵公博石與使君日處其間其諸公之羣從子弟執<lb/>
門生弟子禮者多名人日沓沓説文不離口而所得於<lb/>
淵源有自者未論其人文可知也如公人猶以富貴功<lb/>
名期之公亦自負以當世意語温厚而氣寛舒學道之<lb/>
<pb n="KR4d0230_WYG_016-18a"/>
士君子也時固有隂忌而軋之者公不為少屈故以文<lb/>
自昌而卒亦不逹石被丁丑召官太學朝路多知公葉<lb/>
樞宻公義問都御史公民望謂石曰蜀秀如程君引重<lb/>
諸公俾來此而公以書來告曰誠有東下意終不能隨<lb/>
金帛之舟以幸㨗出既而石被罪上峽值公舟留一夕<lb/>
飲酒賦詩去來彼此無礙也公既得州石亦倅彭書問<lb/>
不間㫁如昨未幾以訃至彭矣嗚呼士有艱於一進如<lb/>
公而衮衮者肆焉悲夫公諱揆字端卿始祖浚儀令鐸<lb/>
<pb n="KR4d0230_WYG_016-18b"/>
唐末入蜀家眉之武陽曽大父賢良公諱希甫大父沂<lb/>
熙寧間以經學教授犍為因為犍為人父植右承事郎<lb/>
累贈右朝㪚大夫君宣和初以博士宋公齊愈挈之入<lb/>
太學補中舎與趙雍姚孝寜熊彦詩王晞亮孫汝翼為同<lb/>
舍生諸博士如孫逢者傾遲公以為上庠之重未幾以<lb/>
春秋科登建炎二年進士第任彭州司户㕘軍試中學<lb/>
官潼川府教授以十䇿干樞宻張公浚奏差榮州軍事<lb/>
推官再除成都府學教授循左文林郎以舉員改宣教<lb/>
<pb n="KR4d0230_WYG_016-19a"/>
郎通判瀘州轉左奉議郎丁父大夫公憂服除轉左承<lb/>
議郎通判成都軍府除知昌州未赴丁母夫人憂轉左<lb/>
朝奉郎知資州覃恩轉左朝請郎感疾致其事以卒年<lb/>
六十一卒以隆興二年某月日𦵏以乾道五年某月日<lb/>
初娶黃氏給事公哲之女先卒再娶王氏左中奉大夫<lb/>
咸之孫五子長師契從政郎次師稷師蘷師望師岳三<lb/>
女長適將仕郎何震次適承直郎張仲堅次適承直郎<lb/>
王子然公為政一切以推行所學為本崇大體畧細故<lb/>
<pb n="KR4d0230_WYG_016-19b"/>
愛民惜物為務所至有能稱崇學校以養士蓄帑廩以<lb/>
足兵敦儉約以革浮用清静以矯俗抗益瀘兩帥之橫<lb/>
則義動於色而有貳郡之禮革資中擾政之弊則權出<lb/>
於一而得専城之舉自筮仕至老不衰其有志未盡見<lb/>
於事功亦一世竒傑之氣終不没也文集五十卷通鑑<lb/>
發揮十卷春秋外傳十卷尚書外傳五卷史評二卷雜<lb/>
誌三卷佛心印三卷藏於家公疾革屬其子必欲得石<lb/>
銘銘曰程眉聞家如蜀之文有來犍為山之一雲雲有<lb/>
<pb n="KR4d0230_WYG_016-20a"/>
五色孕為斯文不亟以徐厥用將大指我如風所觸無<lb/>
礙文之用舍闗天成敗浩乎廓然有志永齎是碌碌者<lb/>
吾文曷施著書滿家父則已菑後將穫之以永銘詩<lb/>
　　　先君墓誌銘<lb/>
惟李氏諱芝蘭者吾世所本也本而上之係唐蔣王諱<lb/>
惲盖四世本而下之六世無聞其無聞者盖隠也或曰<lb/>
無大事業史逸之石聞諸曽大父行曰家本古雍得一<lb/>
坊五公入蜀諱廷贊唐末五季官資之銀山縣吾族别<lb/>
<pb n="KR4d0230_WYG_016-20b"/>
者自銀山始也銀山生二子曰𤣥易墓在何胡壩今為<lb/>
何胡壩李曰𤣥詔卒於我宋之康定墓距州東北高埡<lb/>
今為北門李祖生惟素惟素生旦旦生仲舒娶張氏錢<lb/>
氏錢氏於府君為祖考妣生三子長諱佐娶王氏於府<lb/>
君為考妣府君幼孤幹度夙成奉孀母與女弟居惟孝<lb/>
惟友祖考妣老矣惸苦赤立難於色養而家緩急身任<lb/>
以濟履人所不堪地則安之雖阨於遇貧以老無恨也<lb/>
幼學不推於用乃藴積以厚其子亦不肖不孝不能媚<lb/>
<pb n="KR4d0230_WYG_016-21a"/>
時速科第歸悦其親俾其親終老無食息寧然府君慈<lb/>
於子終不鄙謂子為弗能父子啜菽飲水廓然也一日<lb/>
命其子以酒曰飲斯吾為父不汝負矣勉旃呼具洗易<lb/>
服誦觀音名危坐没紹興十四年八月二十一日享年<lb/>
五十七諱某字某娶蹇氏先十九年卒再娶杜氏四男<lb/>
子石占召谷女四人孫男七人十六年正月十八日𦵏<lb/>
盤石縣北五里先域也卜告繇曰坤阜衍宅塍水壬入<lb/>
乙主辛客伏壌如日壙中丈五尺有畸土若丹止焉窆<lb/>
<pb n="KR4d0230_WYG_016-21b"/>
之嗚呼人子忍沽其親之美哉先君子於書藝多通清<lb/>
謹混俗陰若有所封殖以待其生棄諸孤日家無夙儲<lb/>
鄉之君子其必有知之人未必知之知之者天也雖然<lb/>
死生禍福天得以權之矣先君子勤於生以不獲下夀<lb/>
痛哉觀堂劉望之作碣以發幽潛不肖子石忍死銜痛<lb/>
序卒𦵏大槩銘之銘曰我隴西李不掩厥先六世不譜<lb/>
别於銀山來隱北門莫名其賢惟考君子惸苦克立孝<lb/>
友清浄薫然成習利委於路人趨以急我則有子去而<lb/>
<pb n="KR4d0230_WYG_016-22a"/>
不屑子何能為堅信曰類天之於人而豈終否祖考府<lb/>
君水複山深三世幽宅來者可尋言誰信諸有刻墓陰<lb/>
　　　穆承奉墓誌銘<lb/>
惟國家靖康用兵以來急於邊餉許人以輸邊補官與<lb/>
理選限士有艱於科舉每指為㨗徑往往階此躋顯仕<lb/>
而不以一進之為汚國中之士往往各挾所有折而從<lb/>
之銓選益廣品流益雜間有仕不得試試不得盡如吾<lb/>
友穆深之其人也深之幼負竒志舉九經童子至京師<lb/>
<pb n="KR4d0230_WYG_016-22b"/>
會科罷西歸専意禮學與弟湘俱有名場屋累舉不售<lb/>
尋以邊勞補廸功郎鎖闈是嵗果以周禮為運司首選<lb/>
既下第㑹張魏公宣撫四川深之挾文謁轅門為所稱<lb/>
賞辟綿州司理㕘軍又辟劔州某縣主簿欲要致幕屬<lb/>
會罷司不果又從總領待制趙公辟撥發船運深之蹭<lb/>
蹬州縣乃歎曰吾書生假此求仕况仕本為貧吾不屑<lb/>
此忍鬱鬱向來下第習氣乎襡衣冠隱焉俄以恩轉承<lb/>
奉郎牙緋致仕士論髙之世豪於貲至所自處如寒儒<lb/>
<pb n="KR4d0230_WYG_016-23a"/>
士與之交不厭深之藏書萬卷博學喜讀書好議論性<lb/>
理通貫二氏多藏法書名畫竒玩動至數千又有園亭<lb/>
甲乙勝處持是以交四方名輩人知深之儒者不知其<lb/>
富也如提刑馮時行當可侍講程敦厚子山皆其素交<lb/>
虞雍公入蜀聞其隱退辟深之子為屬欲因致之深之<lb/>
以老辭雍公曰逹人也姓穆氏世為彭望族諱某字某<lb/>
年六十九卒以淳熙元年正月己亥𦵏以二年三月丙<lb/>
戌域某縣山原深之孝友治家可法喜施不妄予毎公<lb/>
<pb n="KR4d0230_WYG_016-23b"/>
私借貸率為彭豪倡州縣賴以濟多得往來賔客之譽<lb/>
余倅彭與深之游日説學哦詩炷香啜茶出所藏縑緗<lb/>
評第髙下真贋歴環堵觀明牕棐几所居澹如也彭堰<lb/>
務本民私自出力至以水利致訟熙寧以來乃始委官<lb/>
督部民倚官多出緡募夫嵗夫不集益調春夫余改令<lb/>
民出米飯夫尅以嵗前一月辦事食水家與胥曺利於<lb/>
裒掠與春夫之再起争沮其説獨深之贊余説倡諸家<lb/>
出米至是省三十萬夫而春夫不復起矣深之嘗欲俾<lb/>
<pb n="KR4d0230_WYG_016-24a"/>
予書之未果故併叙其末曽祖某祖某父某娶某氏三<lb/>
子曰某曰璋曰璵某後數月以毁卒祔𦵏二女長適修<lb/>
職郎景大同次適從政郎雍夀寜孫二人紹孫重孫深<lb/>
之臨死屬其子璋璵曰當得方舟子銘吾𦵏且璵游學<lb/>
吾門友人蘇楠於牀前聞其語助其請甚力銘曰四楠<lb/>
堂上炷香瀹茗誰賔誰主練江分流遶於花竹樂此春<lb/>
莫嗚呼桑下之嗟樹下之踞吾不欣戚於其毁譽盍窆<lb/>
而藏銘以為固<lb/>
<pb n="KR4d0230_WYG_016-24b"/>
　　　忠州文學趙君墓誌銘<lb/>
趙君諱樗年字難老一字子夀世為蒙陽大姓其先名<lb/>
驤者以卧龍賦擅名朝廷復詞賦科人猶指為卧龍趙<lb/>
氏父子世習此科時出其長以傾蜀士輩學者亦樂從<lb/>
君父子求指教為場屋繩墨君之父録事㕘軍以是登<lb/>
科君亦以是為鄉首選尤長於春秋其説破凡例得注<lb/>
以尊聖人之經嘗曰優柔厭飫用心如是足矣四薦該<lb/>
免恩敕補忠州文學以卒士論屈之以君負有用之學<lb/>
<pb n="KR4d0230_WYG_016-25a"/>
而跼於程度之文挾可施之才而躓於寂寞不試之地<lb/>
至其窮性命蹈仁義孝友温裕浩然㝠心於道而廓然<lb/>
達識於萬一不以榮辱得失累所守乃反不逮下夀豈<lb/>
天所以畀君者自有理而君所以自取者庸彼易此而<lb/>
相為乘除乎年五十五卒以紹興三十年五月𦵏以乾<lb/>
道二年四月某日墓在某地曽祖某祖某父某漢州録<lb/>
事㕘軍娶王氏賢良之孫女二子恕愿四女皆適士人<lb/>
石曾識録事㕘軍因得交君為文字之友時席公益典<lb/>
<pb n="KR4d0230_WYG_016-25b"/>
成都范公塤鮮于公翰為漕君父子與二漕中表親游<lb/>
諸公間甚得俊譽席公稱其文李寘欲館致之不能石<lb/>
來官成都則君皤然鬢矣自號廣莫野人且曰幾與故<lb/>
舊相忘况懐刺他謁乎家藏千卷書自丹鉛鈎提至老<lb/>
不衰精於古律詩多竒語至其他文皆有法成集藏於<lb/>
家恕以春秋世傳其學銘曰草衣提贄何必徑三年奏<lb/>
篇士莫聘酬未當價夫何病脱然幽棲見天性廉江東<lb/>
逝圭璧瑩臯如填如銘所敬<lb/>
<pb n="KR4d0230_WYG_016-26a"/>
　　　趙郡王墓誌銘<lb/>
仰惟太宗皇帝顧念幽燕靈夏皆我舊民淪於羌狄思<lb/>
有以羈縻之適夏人繼捧納地來歸因賜姓得升屬籍<lb/>
賜名保吉保忠至於西邊能自㧞於羌落皆得援保忠<lb/>
故事此趙君亦得賜姓名用此例也一日君之子威州<lb/>
兵馬監押趙某以狀來告曰吾父死朝廷遣中使宣諭<lb/>
給錢百萬以𦵏父子兄弟世蒙國恩外固可畧而内不<lb/>
可無書則按君狀云君之先出姜姓春秋為陸渾漢為<lb/>
<pb n="KR4d0230_WYG_016-26b"/>
鄯善唐為吐蕃牙帳在金城為西平郡魏為鄯州隋仍<lb/>
為西平郡皇朝為西寧州君世寧州君之世在夲朝者<lb/>
為温希結生二子曰温希錫勒君曽祖曰罝勒斯賚祥<lb/>
符間求内屬為莽沁首領授寜逺大將軍以敗元昊<lb/>
功加河西節度使生三子董戩檢校工部尚書轄戩英<lb/>
宗時襲爵莽沁公賜推誠順化功臣元豐中封威武郡<lb/>
王夏人許割地以畀且間之不從神宗朝獻圖夏人之<lb/>
䇿詔褒其忠其子黙正獻洮河二州地賜姓名趙思<lb/>
<pb n="KR4d0230_WYG_016-27a"/>
忠是也贈洮岷軍節度留後其子懐義元豐八年以蘭<lb/>
州進討功加左藏庫副使祖曰温錫沁元豐中以圖果<lb/>
莊功遷𤓰州團練使考曰錫巴衮元祐六年亦以果莊<lb/>
功為滕州刺史賜姓名法温封西平王以子恩屢封安<lb/>
康王君舊名尼瑪丹怎宣和間以其世有之地至西海<lb/>
内屬請賜於朝賜姓趙氏名懐恩授武功大夫留京師<lb/>
欽宗即位加右武大夫思州觀察夏人合諸羌犯西寧<lb/>
王師乆不利有㫖令君往喻禍福降者數萬計光堯夀<lb/>
<pb n="KR4d0230_WYG_016-27b"/>
聖皇帝登極封隴右郡王加食邑先是君之母兄隆咱爾<lb/>
獻土賜姓名趙懐徳大觀初以招降藏希卜得功遷雄<lb/>
武軍節度使死贈開府儀同三司安化郡王至是金兵<lb/>
至陜其子忠順専兵河外全家與金人戰死君逃岷州<lb/>
山間烏珠訪君所在曰若歸我函谷以西可得也君曰<lb/>
我世受南朝厚恩義不負宋烏珠以兵脅而追之君遁<lb/>
走二丈溝間君泣曰我不負國死此命乎馬一躍獲免<lb/>
宣撫張公浚即以君節義表於朝留主管随軍機宜朝廷<lb/>
<pb n="KR4d0230_WYG_016-28a"/>
以君不從偽命備見忠節除熙州觀察使都總領河南<lb/>
兵將紹興初有㫖居成都朝議欲收復熙河制置席公<lb/>
某宣撫吳公某薦以君招撫以和議寝之二十三年改<lb/>
鼎州觀察使仍隴右郡王加食邑二十七年充成都府<lb/>
路兵馬鈐轄三任九年前後食邑至三千一百户實封三<lb/>
百戶君精騎射馬上盤兩石弓的不虗發雖起邊羌世<lb/>
陶中國冠帶禮義而性資忠孝故惓惓臣節雖迫以九<lb/>
死莫屈也先是君之造朝也賜對便殿徽宗問疆埸安<lb/>
<pb n="KR4d0230_WYG_016-28b"/>
否狀君曰獨苦童貫擾邊生事時貫本兵柄意務恢拓<lb/>
百計撫存禮意固結君以傾諸羌以張大邊勢雖陽與<lb/>
唯諾而内沈鷙不變宦者楊戬至奏君謗訕大臣欲徙<lb/>
逐之故異日訓詞有抑於權臣之語君憤夏人以本朝<lb/>
故為世仇必欲佐恢復以償夙恨宣撫張公得之置之<lb/>
腹心以所服戎服金帶贈之紹興間敵揚聲一出盧甘<lb/>
一出南山一出虗秦以疑我師君白吳玠以盧甘道寒<lb/>
不可行决來成鳯不若重屯成鳯扼褒斜已而敵至和<lb/>
<pb n="KR4d0230_WYG_016-29a"/>
尚原以敗玠奏君料敵之功君力辭敵再和君謂和議<lb/>
决不乆不若先事制勝為永利時相方大主和議有告<lb/>
君之言外臺觀望以君摇撼誕謾生事械致君獄賴尚<lb/>
書張某保全已而言者伏辜君自此絶口不言兵而専<lb/>
意於浮屠竺乾之書矣㑹完顔亮渝盟議者服君先見偶<lb/>
三路㨗至君酌酒自賀曰太平可待王師駐順徳不進<lb/>
敵屯鳯翔川邊摇動制置使王公剛中訪君以近事君<lb/>
閉目不答强之君不得已曰始併力鳯翔則五路不必<lb/>
<pb n="KR4d0230_WYG_016-29b"/>
下今我師已老鳯翔之屯甚堅非我之利可知所得賜<lb/>
賚前後散施事佛給貧餘則奉賔道塗無虗日有不願<lb/>
於君者曰是羌兒種習結客將何為且縻高官厚俸安<lb/>
用欲稍裁制减削至誣以獄乃憤憤卒卒以某年某月<lb/>
𦵏以某年某月年若干娶包氏馬氏楊氏先卒再娶馬<lb/>
氏王氏皆封碩人三子長曰某秉義郎叙州兵馬監押<lb/>
次安國成忠郎皆先卒次寧國敦武郎威州兵馬都監<lb/>
二女長適忠翊郎黃師閔次適忠翊郎王褒孫九人康<lb/>
<pb n="KR4d0230_WYG_016-30a"/>
朝忠翊郎慶朝昌朝顯朝皆成忠郎拱朝光朝翊朝皆<lb/>
該奏未出官世朝熙朝早卒孫女長適成忠郎王延章<lb/>
早卒次適王珏二人在室竊謂禹貢之法叙等春秋始<lb/>
而地中而人終而子有進無退無絶法也國家務復境<lb/>
土而嘉君之世其有感於君之死而給復其窀穸事甚<lb/>
寵石宜侈其書不得辭銘曰國之用材初不擇地金玉<lb/>
珠貝以遠而致一善或進有縻其類我徳無疆爾世不<lb/>
墜其自伊何神鑒在天其來伊何有土有田豈利爾私<lb/>
<pb n="KR4d0230_WYG_016-30b"/>
馮類而遷舊壌吾民一視同然材不棄遐武諝惟傑陶<lb/>
染一新冠帯就列我豈爾徒誰則猖獗闔門死事有全<lb/>
其節奕奕其氏滔滔其源籍國之屬父子弟昆爵秩惟<lb/>
王儀大爾門既華厥躬凡百子孫惟孝惟忠其漸未止<lb/>
天心雨露南北赤子跬武歸疆如隗之始誰刋吾語以<lb/>
告諸史<lb/>
　　　孝廉先生墓誌銘<lb/>
孝廉先生者吾鄉錢造父也鄉人私先生故以名孝廉<lb/>
<pb n="KR4d0230_WYG_016-31a"/>
國舉也以私故冒所國於士以有二者之實名下彰雖<lb/>
私猶國也得以所舉為稱先生有懐不耀業詩書求一<lb/>
官不見試悠然自足田舍雖六萬粟義所不顧何愛於<lb/>
名而為是翦翦蓋國之人私先生也朝廷許嵗舉孝廉<lb/>
未有的出應此選或者名未掲於公卿鄉曲清議已竊<lb/>
指其如羊頭馬脯至先生則曰某事孝某事廉若干條<lb/>
摭實可名是宜舉不謬頃嵗李公璆制置四川首以先<lb/>
生應選先生憮然曰孝者不違親以狥禄廉者不輕生<lb/>
<pb n="KR4d0230_WYG_016-31b"/>
以貪糈使吾䝉其名而敗其實可乎識者髙之年六十<lb/>
二卒以某年月日𦵏以某年月日曽祖某祖某父某娶<lb/>
杜氏三子某某某一女適鄉貢某有文集四十卷藏於<lb/>
家許下劉子望之與先生交游其舉孝廉之詞曰孝友<lb/>
之行著見頗多狷㓗之姿一毫不苟劉子以文信於蜀<lb/>
人重劉子之詞於先生也又加重焉銘曰士實考素名<lb/>
從而榮世或溷之雜其渭涇嗟嗟孝廉忍避此名列此<lb/>
窆詞百世儀刑<lb/>
<pb n="KR4d0230_WYG_016-32a"/>
　　　樂先生墓誌銘<lb/>
先生諱才字子美姓樂氏系出微子後宋公子樂以名<lb/>
為氏十一代祖山通禦張林叛以功授資州别駕因家<lb/>
於資其處蜀處卭皆其支也始日蜀之樂侯名夏者來<lb/>
典資訪資族與通譜得先生兄弟二人方少年秀於經<lb/>
業因館之使與其子弟學號大小樂君以鄉諸生出入<lb/>
禮法自持人不知其為太守族子也故私謁不得入而<lb/>
守益器其為人曰是足為吾子弟範矣未幾大樂君以<lb/>
<pb n="KR4d0230_WYG_016-32b"/>
舍選貢因留辟雍乆之解褐授官歸先生猶鬱鬱鄉校<lb/>
士論稱屈歎曰吾伯氏足任門戶責矣誠得挾卷山間<lb/>
水涯以樂吾年不猶愈於得失榮辱以自累一試乎時<lb/>
先生猶奉老府君在堂甘㫖伏臘僅給而老府君喜賔<lb/>
客好散施為人子未嘗顧望後日計奉其佚樂而佐其<lb/>
所未足公私辦治一髪不以累親心先是大樂君三游<lb/>
上庠裹糧送迎皆老府君為之費大樂君不幸且屬諸<lb/>
子曰吾既以學破家不得更希覬田業以為己分先生<lb/>
<pb n="KR4d0230_WYG_016-33a"/>
曰吾義門兄不以非理乾没且廉於自取吾忍使衆子<lb/>
長貧無一藉手以奉祀吾兄乎故老府君身後所遺悉<lb/>
均之衆子無留私所居營亭館水竹之勝對客觴酒笑<lb/>
談手未嘗一日廢書教二子親授句讀而厚於擇師故<lb/>
二子得以奉承儒素之業於今不墜也先生邃於書鄉<lb/>
曲後生尚能言其指授以法焉年五十八卒實紹興癸<lb/>
酉四月八日娶蹇氏後七年卒生二子蘷進武校尉益<lb/>
將仕郎三女長適錢某先卒次適蹇某季適蹇某孫男<lb/>
<pb n="KR4d0230_WYG_016-33b"/>
四人蘷益以隆興二年十一月九日舉君之䘮祔以蹇<lb/>
氏𦵏盤石縣之月山鄉乞銘以窆石與蘷益道誼意愛<lb/>
不薄且皆蹇甥也每從諸舅行時節往來致禮輒泫泫<lb/>
不能視三頓首以請焉嗚呼其忍辭之其忍辭之銘曰<lb/>
借鋤不嗔矜然於百年之親紾臂得飽傲然於一日之<lb/>
老孝悌以刑儒門之清如樂氏子父子兄弟一褐空山<lb/>
足以為世授之榮盍固其藏風吾詩銘<lb/>
</p>
<p>
</p>
  </div>
<div>
                <head>方舟集卷十七</head>
    <p>
<pb n="KR4d0230_WYG_017-1a"/>
欽定四庫全書<lb/>
　方舟集卷十七　　　　　　宋　李石　撰<lb/>
　　墓誌銘<lb/>
　　　雲巢子墓誌銘<lb/>
雲巢子者故左奉議郎郪縣府君之道號也雲巢子築<lb/>
室資之丹神山將隠焉不得已而仕仕不進行東南以<lb/>
辛卯九月己丑卒於湖州之舟中自繪像授學徒牟灼<lb/>
權後事以旅柩西泝適其子浩奏名東去與䘮值謹具<lb/>
<pb n="KR4d0230_WYG_017-1b"/>
卒日以訃至蜀卒之明年春也雲巢上有母兄柩未至<lb/>
以衣復屋上設位如平生妻子踐蓐袒括食粥如始死<lb/>
奉其像成服以訃告州太守宇文侯紹奕為同年率州<lb/>
縣官朋舊者㑹哭親戚黨友㑹哭學徒匍匐百十㑹哭<lb/>
哀動里巷以雲巢為君子故愛之深哭之哀而莫知止<lb/>
則其母兄妻子至愛至痛又不知其如何可忘也耶雲<lb/>
巢幼依其兄方舟子修古學學古文行古道學則曰孔<lb/>
習周顔孟習孔以習為學也文則典之嚴雅之正語如<lb/>
<pb n="KR4d0230_WYG_017-2a"/>
先秦不陋不華左氏戰國䇿以下不問也道則曰中庸<lb/>
心傳皇極大法帝王作者無過不及賢不肖所共由也<lb/>
二氏比吾道非不學特空耳喜談經性理淹貫視俗學<lb/>
浮剽曰此牧豎兒糞土語行丐可耳其用心與方舟子<lb/>
多同兄弟窘步進取然雲巢尤不屑故舍人趙公達謂<lb/>
曰吾薦方舟㑹當掖君俱升大監楊公樸上殿薦其學<lb/>
問被㫖記姓名嘗以説干時相曰吳困於淫侈淮困於<lb/>
盜賊蜀困於窮匱時相韙其説取其盜賊論増兵戍守<lb/>
<pb n="KR4d0230_WYG_017-2b"/>
皆其倡也史公浩招至第夜與隔壁呼曰棄淮所得地<lb/>
人謂斯何答曰江淮版圖力戰得之尋棄之尚何言以<lb/>
書干蔣丞相竒其人歎其議論可用丞相虞公允文殊<lb/>
有意曰以近制改秩當作邑姑還蜀超擢至矣登紹興<lb/>
二十七年進士第初筮左迪功郎廣都簿再任永川尉<lb/>
關升左從政郎成都府路提刑司幹辦攝渠州學官皆<lb/>
有能名府委治路胔㑹有以殺相誣者即縱去不問不<lb/>
肯以永川捕獲理賞曰寘人於死自利耶其為憲屬多<lb/>
<pb n="KR4d0230_WYG_017-3a"/>
平反以舉主制置王公剛中晁公武㕘政王公之望提<lb/>
刑晁公公遡張公行成改左宣教郎轉左奉議郎知郪<lb/>
縣服緋魚袋以疾卒年五十四娶何氏先卒再娶趙氏<lb/>
五子浩辛卯年正奏名圻鄉貢進士彛禀出繼弟唐後<lb/>
毅禀㽦禀皆篤學一女未笄孫男三人永孫提孫觀孫<lb/>
雲巢子姓李氏諱占字知來唐隠太子小字芝蘭之後<lb/>
大墓在簡平泉號軍井李家為望族曽祖仲舒祖祐父<lb/>
嗣宗贈右朝奉大夫先妣蹇贈安人蚤世今繼母太宜<lb/>
<pb n="KR4d0230_WYG_017-3b"/>
人杜在堂尤所鍾愛安人之死三子一女方舟子未娶<lb/>
仲弟十六嵗已娶雲巢九嵗勾龍妹甫十嵗病疳翳方<lb/>
舟子負妹挈弟以土瓦自炬火炊陳粟雜獖肝菊葉餉<lb/>
之獲愈毎晨夕臨手按弟首髦髧毿毿埀肩穿縗執桐<lb/>
瞪目視母像見者埀涕先大夫手抄論語孝經命其兄<lb/>
為師教之甫冠何先生三捷授徒鄉舍壻之徃依焉尋<lb/>
即返丹神山以一僕一狗自隨親荷鋤種蒔時寄僧舎<lb/>
夜誦寺僧至誤聲曉鐘警之乃睡或時綴思行田舍至<lb/>
<pb n="KR4d0230_WYG_017-4a"/>
墮坑墜岸不省不喜食肉曰此脂障也壊道氣益昏睡<lb/>
耳然極貧婚嫁孤寡子女存立門户典書質琴未嘗以<lb/>
貧為靳兄弟姊妹八人時節侍飲二老側義風煒然相<lb/>
後先今亡矣吾家豈復有此弟哉方舟子被丁丑召命<lb/>
雲巢落第西歸值於峽曰兄少貶詞色向俗即已再被<lb/>
己丑召命罪斥西歸雲巢方東下值於荆渚拜母兄外<lb/>
掩泣若欲訴輒止曰兄順受而已方舟子每念此哭慟<lb/>
欲絶臨死寄詩清婉以雲巢之桃李為祝訃至之一日<lb/>
<pb n="KR4d0230_WYG_017-4b"/>
而吾漢孫死又五日而雲巢觀孫死皆竒童葬以乾道<lb/>
九年十二月庚午墓在丹神之左一里文集五十卷藏<lb/>
於家方舟子即石也抆淚為銘銘曰著書滿車雲山以<lb/>
為家風杉雨花寛褐以為華嗚呼巢豈真亡爾耶挽玉<lb/>
斗凌紫霞侍吾先君子杖屨距丹神故棲不數步一丘<lb/>
之窆于于乎居居乎巢乎其樂無涯<lb/>
　　　小舟墓誌銘<lb/>
小舟子名開字去非卒以淳熙三年三月十一日越除<lb/>
<pb n="KR4d0230_WYG_017-5a"/>
祥之一月乃克葬其子南幼貧力未任襄事父為子縗<lb/>
則葬之雖緩葬禮也其父為方舟子故開以小舟自號<lb/>
以明世學之傳初授以元祐諸公先天皇極以拒新説<lb/>
為專門其季父雲巢子教以先秦古書章句開因之擷<lb/>
菁華去秕稗一本聖人之正絢六經之詞以為之文尤<lb/>
深大易春秋能合傳注變化其文嚴而通深而明機杼<lb/>
宛然成一家法多不駮放不流如奔海之波如逸鞅之<lb/>
駟砥柱不能遏其勢掣電不能方其躅鋪張叙述皇王<lb/>
<pb n="KR4d0230_WYG_017-5b"/>
帝霸無一不具傲乎蔑然俗學間綽綽也俾得少施於<lb/>
用可涯哉幼習童子舉於書無不讀人有遺忘問之應<lb/>
口某書某卷行綴字次無一或差然亦苦怵心肺懆懆<lb/>
戚戚悱憤極矣天啓其悟而嗇其成亦極矣未冠應鄉<lb/>
舉輒居第一舉子多蹈襲其語攘臂場屋者徃徃怙黨<lb/>
中傷以幸其去引親避之又多惎之坐累四舉不利方<lb/>
舟子三召三逐小舟徃返江湖風波患難同之方舟子<lb/>
西漕罷歸小舟又首薦避親析入南宫試又避妻黨嫌<lb/>
<pb n="KR4d0230_WYG_017-6a"/>
入别頭考官竒其文至謄誦擬置巍級有觀望疵其卷<lb/>
者終作末卷黜知舉憐之謀申理留以賢良科官之㑹<lb/>
知舉者出不果轉客諸公間雅為蘇公嶠所知㑹蘇遷<lb/>
臺端蜀士目語睽睽小舟懼還蜀尋侍行漢中感目疾<lb/>
三日喪明類有蠱之者醫者投凉劑胃損氣浮又誤服<lb/>
附子流汗如注猝以卒年四十二貧無衣以斂方舟僅<lb/>
辦一縑束其幹哀哉天資孝友不習邊幅退然若不勝<lb/>
衣其臨事鯁亮雷厲山壓不能奪其氣其所自期止此<lb/>
<pb n="KR4d0230_WYG_017-6b"/>
耶小舟姓李出唐隠太子後諱文釋遷蜀簡池大墓在<lb/>
焉後官資之銀山為資人以父夢五色雲而生幼名麟<lb/>
兒小名正禀更名方或謂慕栁仲塗之文更名開非也<lb/>
曽祖祐祖嗣宗贈朝請大夫妣宜人蹇氏父朝請郎前<lb/>
尚書都官員外郎方舟也母何氏安人娶趙氏生三子<lb/>
山孫四嵗而殤南孫九嵗生臨安母蓐三日浴血擁以<lb/>
登舟乞艘婦乳飲歸蜀眉孫未晬不育四女長適彭州<lb/>
蘇謙次適從政郎王舟次許婚未行次幼未字竊聞之<lb/>
<pb n="KR4d0230_WYG_017-7a"/>
父昭子穆世適大小之别曰祖曰禰所由以分也石之<lb/>
祖為適長昭也先君朝請下逮不肖子石及孫開皆繼<lb/>
昭而立以别支庶開不幸死自今為五世遷適别無禰<lb/>
矣父母為元子報服執杖斬衰以明繼祖自出禮與法<lb/>
惟均惟石有繼母太宜人杜氏在堂年八十餘計年而<lb/>
除逼禫而葬禮與法之權也方舟子有不能盡文其痛<lb/>
者小舟所交所訓授俾其弟圓詳甲乙姓名可以傳小<lb/>
舟業不畔吾門者所著書若干卷籍之左方或訝其著<lb/>
<pb n="KR4d0230_WYG_017-7b"/>
書太蚤惟中書舎人趙達品其文曰千聖下風正字劉<lb/>
望之曰可以世居徳行堂矣李氏讀易堂望之為記銘<lb/>
曰曰朔曰洛曰蜀折衷堯舜六經誰師嗚呼小舟文在<lb/>
兹乎一慟永窆豈惟父子之私<lb/>
　　　右宣教郎李公墓誌銘<lb/>
故承奉郎致仕皇贈右宣義郎李公卒以某年月日葬<lb/>
以某年月日其子如晦叙父行實謁銘曰不孝不令既<lb/>
事而銘惟其傳之逺愈於活也請追銘資人李石與公<lb/>
<pb n="KR4d0230_WYG_017-8a"/>
家同出唐譜於如晦為布衣場屋交四十年為無服族<lb/>
弟兄則按公諱某字某文正公五世孫惟文正公再相<lb/>
太宗皇帝因上元召入親酌御罇以賜謂曰李卿可謂<lb/>
善人君子再相朕十年未嘗有傷人害物之事嗚呼天<lb/>
之所與於善人君子世數所歴視先徳積累則李氏子<lb/>
孫所藉於其先不薄而宣義公距公世未幾所得止此<lb/>
耶或曰宣義一官﨑嶇不進所以昌其身而傳於後善<lb/>
人君子之報未艾在天之語如在耳也且學問自悟而<lb/>
<pb n="KR4d0230_WYG_017-8b"/>
以詩文陶冩為樂道妙禪趣以調適性理至於投之閒<lb/>
散而不悶嬰以亂離而不苟安然有作者避世之風子<lb/>
孫猶恪謹靜退以篤於詩書術業用持其世永久以此<lb/>
較彼重輕又何如也為三舎優等進士竟以宰相張文<lb/>
忠公商英外孫遺澤補將仕郎非其本志初筮右迪功<lb/>
郎陜州刑曹以親當守蜀之合不復顧望已而陜右陷<lb/>
没人服其先識丁父工部公憂服除歴任合州酒官長<lb/>
寧司理昌州司理廣安酒官潼川税官雖簿書筦庫所<lb/>
<pb n="KR4d0230_WYG_017-9a"/>
至稱能其為酒官不肯以増羡理賞轉官曰網利斗筲<lb/>
非吾人也其為獄也不肯撓法以徇長吏意如長寧夷<lb/>
宻庫穆以嵗饑擾境上長吏張皇以幸邊功曰夷亦吾民<lb/>
也竟以失出坐免官仁孝天性其侍工部公疾不解帶<lb/>
逮執喪至毁瘠丁母文昌張夫人憂感腹疾因請老加<lb/>
右承奉郎致仕竟以此疾不起年七十有四娶畢氏宰<lb/>
相士安之孫仲莊之女再娶孫氏一子如晦右承議郎<lb/>
資州僉書軍州事判官一女適進士栁庭芬孫男五人<lb/>
<pb n="KR4d0230_WYG_017-9b"/>
鼐謙各預薦書鼎震艮皆業儒孫女一人曽孫五人知<lb/>
佛書喜與其徒游自云所得於無盡公為入室號無還<lb/>
居士有文集十卷有日録自紀日用動作曰不可書之<lb/>
事誓不可為也成帙號毛頴日識曽祖某左中大夫贈<lb/>
左金紫光禄大夫祖某左朝議大夫贈金紫光禄大夫<lb/>
父某工部員外郎自文正公逮工部凡五世進士及第<lb/>
盛矣哉銘曰天之報人視其所施徐計其施待其自來<lb/>
惟文忠公昔施已大善人君子源源未艾惟宣義公既<lb/>
<pb n="KR4d0230_WYG_017-10a"/>
種而收是穮是蓘世克有秋隠乎仕乎濮巖小築銘韌<lb/>
其藏永綏後福<lb/>
　　　龎氏母墓誌銘<lb/>
乾道四年四月二十一日雙流李府君之配龎氏母卒<lb/>
先日母無疾且浴振衣洒掃中外叱避童僕若將有祭<lb/>
祀賔客之事既入闔户頃之子孫省之已寂矣逺邇驚<lb/>
愴涕淚且歎曰異哉此母化佛也生平學佛之功夀不<lb/>
及佛者才四嵗至是效矣越五年其孫簡州推官嘉謀<lb/>
<pb n="KR4d0230_WYG_017-10b"/>
以文述事代父將仕君謁銘則答曰石亦聞之女子之<lb/>
性自然與佛心㑹者凡三恤物愛人顰頞嗟戚者佛之<lb/>
慈嗇用約出自居菲陋者佛之儉户庭幄帟出入不妄<lb/>
跬步者佛之靜視他女子不習佛説於三者尚可彷彿<lb/>
况所得漸次於其學以證性悟入如龎氏母乎始也夫<lb/>
為太學生悉力負荷家責能使之堅意進取不惰不復<lb/>
顧慮其私終也夫蚤世二十三年自以未亡人紃織補<lb/>
綴輯睦應對俾李門儒業有盛不衰兹亦三者自然之<lb/>
<pb n="KR4d0230_WYG_017-11a"/>
得至於慈而能決儉而能施靜而能應有達於佛氏之<lb/>
權者非已一毛不肯取予無辜蚍蜉性命不忍踐躒乃<lb/>
自謂頭目髓腦毅然可捨了了至死不亂雖烈丈夫不<lb/>
及也享年七十七一子將仕郎大年五女長適左通直<lb/>
郎致仕費振次適進士韓紳次適忠訓郎趙伯誠次適<lb/>
武翼郎夏永次適進士張振内外孫若干人乙酉進士<lb/>
榜内外孫四人奏名拜堂下母曉之曰先世之積無以<lb/>
一得自驕而中輟爾學以某年某月合祔李府君諱某<lb/>
<pb n="KR4d0230_WYG_017-11b"/>
之兆曽祖某祖某父某世儒嘉謀兄弟皆吾泮林舊徒<lb/>
銘曰我居士家龎佛之派來相李門詩書未艾視他母<lb/>
柔其毒如蠆銘窆諸幽鞶帨之戒<lb/>
　　　田氏墓誌<lb/>
惟我李氏在蜀出唐隠太子之裔太子曰芝蘭者其小<lb/>
名譜之説云爾或曰五公子入蜀眉遂恭簡資其後也吾<lb/>
家譜在資為孤族由太子以來世數與簡譜多合其於<lb/>
他族未見有合者獨於恭僅有合焉恭之族文炳者嘗<lb/>
<pb n="KR4d0230_WYG_017-12a"/>
從故正字劉夷叔故中書舎人趙莊叔游因二友得交<lb/>
其人援譜叙世數於文炳為兄弟行後過恭以子姪禮<lb/>
拜其親於堂如無服叔父母恭距資千里兩家老穉安<lb/>
否之問無歲不通以文炳故驩然也丁丑石東下至恭<lb/>
炳父死母病文炳遂出不及面唁之己卯冬被罪泝流<lb/>
過恭問訊欲致敬如前日文炳辭以母病増劇足不能<lb/>
良行須扶掖乃出且竊竊憂之又一年則以訃至蓋隆<lb/>
興改元之七月某日也文炳母姓田氏諱某字某為故<lb/>
<pb n="KR4d0230_WYG_017-12b"/>
李府君某之妻為第三娶祖氏先嘗為本州教授某之<lb/>
子名勸者以學行為丞相無盡居士深知以文字獲交<lb/>
於山谷老人嗚呼所鍾於田氏詩書義訓甚厚其所施<lb/>
惠於李氏之門相其良人而教其子再世父子為名進<lb/>
士藹然可知也年七十九卒通六經子史諸書晚讀佛<lb/>
書於性理自能悟入預告其子以死日至日危坐不亂<lb/>
如浮屠之教二子長曰文蔚次曰文炳其出也二女皆<lb/>
嫁士人葬以二年某月日於州之某山祔李府君墓嗚<lb/>
<pb n="KR4d0230_WYG_017-13a"/>
呼文炳足以自吐其危苦痛切以文其母之葬遽詞而<lb/>
請焉姑為叙其大概而納諸壙為志<lb/>
　　　蘇茂母穆氏墓誌銘<lb/>
某者鄉貢進士蘇某之妻府學生蘇茂蘇葵之母也始<lb/>
茂葵來成都學宫欲從隴西李石為學且言父與其母<lb/>
穆遣之之意答以西蜀學之盛西蜀之士食於學宫歲<lb/>
無慮千輩彭之為州距成都不能兩舎止有四人入學<lb/>
彭豈無士可來乎或曰彭士温飽易足苟可以自用不<lb/>
<pb n="KR4d0230_WYG_017-13b"/>
急於師友者皆閉門坐守以須其成今二蘇子獨翩然<lb/>
以來亦可以卜其父兄矣未幾日不告而去繼以其母<lb/>
訃音且告葬期謁銘始以其人徃來之遽靳之不即答<lb/>
二蘇子復及門拜跽以請益勤不懈且曰無以自贖其<lb/>
不孝不學之罪至三請如禮按穆氏世為彭望族來嬪<lb/>
詩書之家相其夫為士不卒成又教其二子求師游學<lb/>
未效而卒是可書也婦性吝嗇算數及鄰里之雞犬而<lb/>
裒取至農佃之耡犂獨能推財於蘇氏父子為義舉逮<lb/>
<pb n="KR4d0230_WYG_017-14a"/>
於四方賔客至其門者具腆而不薄意誠而不吝又以<lb/>
其餘及釋老二教穀米金帛丹碧土木如布施法無算<lb/>
是又可書也年若干卒以隆興元年某月越明年冬十<lb/>
月葬子男二人即茂葵也茂官承信郎兄弟業進士益<lb/>
力銘曰夫射不雋婦愠見眉折箠向子笑而含飴反是<lb/>
二者鞶帨書詩甚樂而毅有嚴以慈再世之種爾穫不<lb/>
遲銘以俟之信其窆期<lb/>
　　　曹氏令人墓誌銘<lb/>
<pb n="KR4d0230_WYG_017-14b"/>
吾友薛仲邕以書抵隴西李石曰母死請銘其葬且仲<lb/>
邕不孝有大恨三向奉母出蜀官都下未幾以論事忤<lb/>
執政意坐斥海嶠相抱持泣國門謂母子死生永訣凡<lb/>
八年隔晨昏省侍於蜀此其一恨今天子作新洗濯例<lb/>
䝉恩霈放還俾丞郡廣漢便親以養泝峽數日見母面<lb/>
且喜且愕如夢寐中不旬日母死不得板輿一日之養<lb/>
此其二恨謬以朝籍該封母為太令人告下距母死才<lb/>
數日跪奠捧哭欲絶無以自達於深泉此其三恨且筮<lb/>
<pb n="KR4d0230_WYG_017-15a"/>
日既迫守草土至以書徃一不得請再再不得請三餘<lb/>
生支持誓死不以勢改圖他門必得銘則按所編次太<lb/>
令人姓曹氏諱某字某武惠王彬之四世孫譜系先芬<lb/>
皆載國史曽祖某榮州刺史贈儀同三司吳王祖某任<lb/>
左藏庫使贈左衛大將軍考任節度使侍衛馬軍贈開<lb/>
府儀同三司太令人年十九歸為工部郎中薛雅州之<lb/>
配工部喜功名練邊務其知邠陽以一邑抗賊鋒入蜀<lb/>
從軍為重客以智術韜畧自任而令人贊其決其居官<lb/>
<pb n="KR4d0230_WYG_017-15b"/>
臨民御下持法遇事明敏以嚴而令人佐其恕工部喜<lb/>
客其游多四方名士潔籩豆豐肴核以具須其徃來至<lb/>
於投閒居官蓋如一日未嘗以闕急為解而應其倉卒<lb/>
之用令人蓋以儉贊其亷而以儲蓄副其求也子男二<lb/>
人仲邕仲侃女三人年六十八以卒乾道二年四月日<lb/>
殯於簡州陽安寓居之子舎越九月日葬於州之某鄉<lb/>
祔工部公之墓方工部公閒居資州七年築堂名餘閒<lb/>
資州守程揆為之記某以文字友徃來者亦堂中舊客<lb/>
<pb n="KR4d0230_WYG_017-16a"/>
與仲邕相處二十年於令人有升堂一拜之敬銘曰易<lb/>
以易簡配於至徳惟薛惟曹相匹以國有歸其宜其徳<lb/>
之克柔閑淑順服是壼則凡百儉易一惟厥心自梁而<lb/>
蜀由蜀以南萬里中外安於織絍中道孤嫠摧痛日深<lb/>
來歸板輿色養且㫖此意自天一見以喜如夢而覺秩<lb/>
命委已我銘其幽凡百有子<lb/>
　　　范孺人墓誌銘<lb/>
孺人范氏諱某字某吾友范廷傑之妻鄉貢進士子有<lb/>
<pb n="KR4d0230_WYG_017-16b"/>
之母也卒以某年月日葬以某年月日隴西李石久游<lb/>
范氏門逮三任官成都與廷傑父子道誼相處徃來如<lb/>
骨肉不翅休日之范氏廷傑伯仲同居異爨環堵尋丈<lb/>
地户牖几案書籍圖史盡在其屏障閫奥肅然嚴君所<lb/>
治盥帨掃灑炷香一室茗果酒肴為客歡子弟問難學<lb/>
問文章侍立無敢譁雖廷傑亦若懔懔縮頸畏忌無敢<lb/>
忽問之廷傑則曰吾内子某君竊聽賔主語久之以某<lb/>
條為是某條為非且俾子有輩識之其賢如此卒年若<lb/>
<pb n="KR4d0230_WYG_017-17a"/>
干葬成都某縣曽祖某祖某父某廷傑名仲寶子二人<lb/>
子有子奭皆佳士范為蜀名門衣冠禮法人所屬目家<lb/>
無貧富守以詩書仕無窮達持以禮法故其羣從男女<lb/>
相與處睦如也僕𨽻臧獲相與言欣如也一有為非則<lb/>
競攻之必悛悔乃已嗚呼為婦為母如孺人者可無愧<lb/>
矣惜乎廷傑父子累薦送未得官孺人不得食夫子之<lb/>
禄而隘其所施今未艾也宜為銘銘曰石頃再過成都<lb/>
見范老子者白鬚學道安坐如禪人兩郎子者文益工<lb/>
<pb n="KR4d0230_WYG_017-17b"/>
行日進身日貧悵念徃昔則孺人所以相其夫子者無<lb/>
愧名門後將大之銘其存之<lb/>
　　　杜氏太孺人墓誌銘<lb/>
許下劉望之夷叔與石善夷叔曰鄉兄陳堯文才而文<lb/>
今且官西鄉信夷叔久則有意交陳亦久既謁入相與<lb/>
刺刺説汝潁間元祐諸公之美頗怪今之士不盡如律<lb/>
其人亷静而學聞見有自矣一日以狀辱焉曰吾母將<lb/>
窆事次誰宜銘答以交友則夷叔可諉㑹夷叔有官事<lb/>
<pb n="KR4d0230_WYG_017-18a"/>
石敢自外狀書杜氏太孺人諱某字某世為鄢陵大姓<lb/>
昭憲皇太后族子也曽大父大父之諱闕書父某朝散<lb/>
郎河北東路提㸃刑獄公事與丞相張商英為文字友<lb/>
以丞相吕大防薦累持節為時名宿孺人幼嫻義訓落<lb/>
落有林下簡静風氣幼不茹葷妙涉理悟讀佛書笄年<lb/>
歸宣教公蚤卒誓志自撫二子為師慈而以儉儀其家<lb/>
其子克立年六十六卒以紹興十三年五月六日子男<lb/>
二人炳右修職郎煥右通直郎簽書資州軍州事判官<lb/>
<pb n="KR4d0230_WYG_017-18b"/>
㕔公事以煥陞朝封太孺人孫男若干人越十七年三<lb/>
月二十一日葬昌州大足縣陔山鄉華刃山下銘曰惟<lb/>
鄢陵杜去天尺五閨中詩書幼聽其父來歸兩髦矢志<lb/>
忘苦手撫二鶵一天其母人子之親誰其不慈儀儀母<lb/>
尊以慈為師其慈如春不病以滋視而子才可知壼彛<lb/>
佛書齋心妙悟此理大化大千何者生死其引虞殯此<lb/>
鄉故里鐫詩幽宫以風女美<lb/>
　　　故宜人薛氏墓誌銘<lb/>
<pb n="KR4d0230_WYG_017-19a"/>
宜人薛氏者故贈右朝散大夫楊公之配今榮州使君<lb/>
之母也年六十一卒以紹興元年二月二十三日葬以<lb/>
是年九月庚申既葬使君以書告曰母氏窀穸事向者<lb/>
貧取具卒哭不忍廢禮越日月以何暹狀刻諸壙以葬<lb/>
未銘請待至今不輕屬他庶幾母子存亡心吾子盍為<lb/>
銘石於使君有門人之敬且春秋於法追書無嫌則按<lb/>
狀云宜人諱某字某甫笄歸大夫公事曽王母以及舅<lb/>
姑以孝於叔仲妯娌敬愛以睦相其夫以靖順潔巾帨<lb/>
<pb n="KR4d0230_WYG_017-19b"/>
以奉兩堂之饋祀空奩資以公一門之婚嫁至賔俎僕<lb/>
飯皆身親之至以母道臨其子左右大夫公之意雖不<lb/>
出閨壼儀然母師之道矣以子通籍贈孺人再贈安人<lb/>
又贈宜人皆以子及其父而以夫及其婦恩秩之序禮<lb/>
也曽祖某祖某父某皆不仕世嘉州人生三子曰某具<lb/>
官曰某曰某二女長適勾龍廷俊次適魏萬四孫某等<lb/>
墓在龍游縣之漢川鄉祔祖域也竊謂一婦澤被三世<lb/>
否則反是且男子行四方更得察父哲兄法家拂士以<lb/>
<pb n="KR4d0230_WYG_017-20a"/>
成其患難悱憤至呐呐婦人間宜得一恭儉禮法者為<lb/>
之對否則妬險賊悍以禍其良以敗其子者豈惟三世<lb/>
蓋足踐竈突而不知義訓者何翅比比然也且薛楊兩<lb/>
族為世儒者宜人生長儒門不獨女訓扵經傳子史以<lb/>
及子美樂天東坡語皆成誦婉約之資而以禮法為之<lb/>
文悟入之性而以釋老為之輔其所習逺矣哉其言曰<lb/>
家人利女貞而繼之以睽者以二女同居不相得嚴君<lb/>
御家而先以女貞一有不貞則二女之同居者為之間<lb/>
<pb n="KR4d0230_WYG_017-20b"/>
雖嚴君亦睽且敗矣吾特表其言為世婦訓銘曰蔓附<lb/>
修幹頎然質其長也莠雜嘉穀叢然傾其良也二者之<lb/>
澤成敗存亡也蜀固有薛而亦無他楊也秩命之渥追<lb/>
而碣之永永以䕶其藏也<lb/>
　　　錢氏太孺人墓誌銘<lb/>
牛鞞漢邑治在今東津其對瀕江為佛頭山重崖複谷<lb/>
林樹茂密相接聨舟行江心望之鬱然一螺與煙雲俱<lb/>
青者佛頭也佛頭近有燕王墓僧寺與埧皆以燕王名<lb/>
<pb n="KR4d0230_WYG_017-21a"/>
不知自何代徃徃於其地得漢瘞錢與漢銅器意其跨<lb/>
深負險耕鑿漁樵殆附邑曠古一聚落如髙人幽子隠<lb/>
遁之居其居僅數十家半勾龍氏錢氏二族世世相婚<lb/>
嫁不絶皆資族之望者二家之老坐治生事了賦輸少<lb/>
壯者出從師游學未嘗謁公府履城市其閨門禮法族<lb/>
黨風義敦文以蓄用尚徳而寡怨申申然儒素樸厚登<lb/>
薦書齒仕版相望蓋其闢館致餼於徃來賔客自廣於<lb/>
聞見濡染厥有自也二族子弟從隴西李石為學問文<lb/>
<pb n="KR4d0230_WYG_017-21b"/>
章不少勾龍氏子惠夫者以狀告其母葬日且謁銘按<lb/>
狀云母姓錢氏諱某即三舎進士樑之妻而惠夫母也<lb/>
樑以舎法恩當補官不就惠夫舉進士甚力父子以儒<lb/>
相繼為善士則其婦順母慈道可知矣石以惠夫故且<lb/>
吾祖錢甥也自庚午迄丁丑艤舟一再訪其居因升堂<lb/>
致先世之敬對客諄諄一語不及他惟説教子圖功名<lb/>
進取凛如嚴父師燈火下諸子諸婦環侍煜然珠翠繢<lb/>
繡中鶴髪柴立者時呻吟以病辭於酒食杯盤間未幾<lb/>
<pb n="KR4d0230_WYG_017-22a"/>
果卒享年六十七二子長立夫惠夫次也孫五人淵浚<lb/>
溥浩渾皆業儒卒以紹興三十年三月一日葬以隆興<lb/>
元年十二月九日以立夫婦錢祔葬歸化鄉山原銘曰<lb/>
余訪勾龍氏翁媪對客舉酒諸郎爭推挽出幄帟立侍<lb/>
誦詩賦數僮者間吹笛擊鼓堂下以為客懽别今幾年<lb/>
老勾龍君白首悼亡其子亦嗚嗚哭母欣慨死生有異<lb/>
於前嗟夫人子所以塞責於九原者良難曷亦念母在<lb/>
日之言請銘諸幽有韌其鐫<lb/>
<pb n="KR4d0230_WYG_017-22b"/>
　　　清僧母葬誌<lb/>
佛者清葬其親或謂不髪何以括不拜何以踊割愛於<lb/>
親何以子不子何以葬不成喪是清以所賤葬其親而<lb/>
吾儒諱言之李石曰是無嫌於葬也清母死昆弟亦死<lb/>
諸孫承重有不任喪責於親非路人泚然汗面則請以<lb/>
佛徒事以儒其親之喪且清辭生母走東南學佛至多<lb/>
與吾儒游今秘監劉子自㑹稽遣來都下問道於李子<lb/>
李子以博士報罷與俱西還清曰心動矣母其憂乎至<lb/>
<pb n="KR4d0230_WYG_017-23a"/>
則母卒俾吾書其壙李子姑以所宜葬者慰清意而書<lb/>
其碑之隂<lb/>
　　　皇甫孺人墓誌<lb/>
黄瓌母死行九折坂以來泣告葬日於黎太守李石曰<lb/>
忍忘諸石向掌蜀學瓌與兄琮琮二子壬仲壬叔皆𨽻<lb/>
學弟子員至千餘春煽疫同舎畏厲鬼不肯視病石日<lb/>
視病琮以儒補學醫生早暮調藥不廢手而瓌為學究<lb/>
兄弟日左右學宫謹出入不捨士子怙衆競黨瓌挺身<lb/>
<pb n="KR4d0230_WYG_017-23b"/>
指遏遭詆毁擊觸則泣曰忍以此身犯羣囂貽八十母<lb/>
憂瓌與壬仲壬叔同壬午薦書人謂一門三秀所施力<lb/>
於學校之報琮病瀕死石嘗親至其牀視藥飲死則哭<lb/>
之葬則許銘之以示於其父子兄弟不忘其忍忘瓌母<lb/>
姓皇甫氏雙流人諱某字某歸黄君諱某為繼室先娶<lb/>
程生琮甫幼程卒母撫愛琮多於瓌門户賔客以饋以<lb/>
祀至屈力以佐其良雖簪珥不靳瓌家素貧課生徒朱<lb/>
墨以養每每與學官㑹食輟甘惜珍包去遺母瓌食頃<lb/>
<pb n="KR4d0230_WYG_017-24a"/>
尚念此苦痛凡兩被薦一第遲入手以孤其滫瀡所急<lb/>
石亦人子也忍更孤瓌念母之勤卒以年月日葬以年<lb/>
月日享年八十一瓌有子仲卿亦泮林髙弟未娶先卒<lb/>
今生子未名瓌年五十以知命名是為皇甫母適孫知<lb/>
榮徳吕紹謩狀其事為詳石姑書納壙中為誌<lb/>
　　　袁氏墓誌銘<lb/>
袁氏者故王夷仲之妻也夷仲卒不數月妻竟以毁卒<lb/>
惟一子知方負父母大戚一身恐不任日夕雪涕視喪<lb/>
<pb n="KR4d0230_WYG_017-24b"/>
事卜兆域日月皆吉登門再拜起跪執書泣告隴西李<lb/>
石曰將合葬矣請銘若父若母難於二銘則為一銘石<lb/>
曰合葬非古其如一銘春秋書公及夫人與雙雙而俱<lb/>
來惡其詞之瀆也敢以不敏於二銘而厚人子責知方<lb/>
泣曰謁銘得禮雖然受賜豈惟知方銘曰袁為舜裔系<lb/>
出於濮温江幾傳氏望西蜀黄裳暨洙曽昭祖穆玠則<lb/>
其父三世幽躅二十以歸配厥詩書惟孝惟謹有嚴舅<lb/>
姑饋祀賔客時節物須由闑以内有閑不踰曰彼有求<lb/>
<pb n="KR4d0230_WYG_017-25a"/>
人所緩急雖家所無猶當悉力尚且贏餘而色於徳贊<lb/>
夫之良實婦之職告我妯娌人有弟兄如手如足同財<lb/>
共生豈無他人柔言易傾斥其私襦以燔以烹婦事有<lb/>
初雞鳴而盥薰香佛書梵唄齋旦先其藥醫計及薪爨<lb/>
僕媵走趨叙無敢亂一子女三子惟知方婚嫁云畢五<lb/>
孫成行五十有六齡曷不長淑靜柔睦夫死繼亡辛巳<lb/>
二月丁未金母是其卒日葬以壬午蜡臘將除甲子乃<lb/>
舉有銘其鄉沉犀在浦<lb/>
<pb n="KR4d0230_WYG_017-25b"/>
　　　蔡氏母墓誌<lb/>
蔡氏母者彭士童君貺母也君貺自彭走資五百里告<lb/>
隴西李石曰母死竁穴筮日得吉將有事於窀穸不孝<lb/>
子庶幾焉乃拜跪飲淚呐呐若含哽徐申言之曰必得<lb/>
文且吾父託讀書閣記以傳今閣有遺事請併書之吾<lb/>
父向作閣母有疾病異人過之曰可就某地吉婦當愈<lb/>
且饗其世母贊之屋於練江雪峯多收書以牣其閣而<lb/>
寄其神明於粹美空闊以怡怡於家人母臨死執君貺<lb/>
<pb n="KR4d0230_WYG_017-26a"/>
手曰吾子勉卒汝父志此閣此書足饗汝子孫為宦學<lb/>
功名閣中當有劒氣出斗牛間可驗君貺感念吾母平<lb/>
生言不學不文死且有罪不自贖出所自編次曰母姓<lb/>
蔡氏世彭望族為童隠君之配齋於其室蘋藻修潔嬪<lb/>
於其家盡姑舅之孝睦於其良為詩書之助静順淑柔<lb/>
惟慈惟敬不媢忌於媵僕諸御而惠施於里鄰族黨無<lb/>
他苦惱一日呼子婦膝下謂猶子雍允婦曰而善歌歌<lb/>
以送我以卒以某年月葬於隠君墓南五步年七十九<lb/>
<pb n="KR4d0230_WYG_017-26b"/>
一子君貺孫三人敬為特書塞君貺千百哀祈俾歸刻<lb/>
壙中為誌仍列其事於閣記之隂<lb/>
　　祭文<lb/>
　　　祭凌竹溪文<lb/>
維連司馬之淑𦙍兮挺竹溪而炳靈亶靈襟之春融兮<lb/>
系詩禮於延平克勤儉以自裕兮衍雲仍之相馨羌造<lb/>
端於閨房兮藹賔敬之典刑伊唱予其和汝兮爰相尊<lb/>
而家成嗚呼大化之迴斡兮每屈伸之相乗慨任運而<lb/>
<pb n="KR4d0230_WYG_017-27a"/>
履常兮見天地之常經駕靈輀於霜風兮翩雙旐之盈<lb/>
盈閟雙璧於真宅兮愴大夜之不晨蹇姻連於肺腑兮<lb/>
余何以為情陳祖奠於道周兮有淚如傾庶精爽之皎<lb/>
然兮尚其來歆<lb/>
　　　祭趙莊叔舎人文<lb/>
與尊府公同壻何氏我則于公輩行道義五年之長情<lb/>
好兄弟唱名楓宸誰後誰先彼此歲寒豈惟官聨公則<lb/>
鼎貴昇于詞垣嗟我而收曰此公舉三人偕升獨我誰<lb/>
<pb n="KR4d0230_WYG_017-27b"/>
主中道聞訃不及一語我留上庠送公柩歸孑立無素<lb/>
顧念以悲我則不才有負所期罪斥西還視公在殯母<lb/>
老婦嫠稚子前引入門非昔哭則不忍嗚呼哀哉元祐<lb/>
絶派炳然蜀文誰其嗣之用以得君所施幾何負志莫<lb/>
伸人知貴公生死今昔我則不然感念如一豈惟其私<lb/>
為天下惜<lb/>
　　　祭王錫祉制幹文<lb/>
錫祉之禍天假手河伯以逞此毒耶何至上累厥親下<lb/>
<pb n="KR4d0230_WYG_017-28a"/>
不遺育也一母三子併徃獨内子幸脱天欲俾之尚有<lb/>
覬於世絶而復續耶不然傳家著書有文幾束祭誰主<lb/>
而葬誰卜也嗚呼哀哉耿耿負義謂可蹈海至所狎玩<lb/>
於三十仞者獨不能以一葦託宿乎舉頭夾山有異楚<lb/>
蜀交游永已錯愕痛恨寓奠以去有未可盡其哭者嗚<lb/>
呼哀哉<lb/>
　　　祭范和仲運使文<lb/>
蘇范世好兄弟雍睦靖康禍變自許歸蜀存者㡬人<lb/>
<pb n="KR4d0230_WYG_017-28b"/>
晨星孤鶩惟我女弟嬪公則歸十餘年間謂才是依公<lb/>
止此耶子孤婦嫠嗚呼哀哉石禄春官公亦抗節去國<lb/>
忝郡引矚鄉樾公來涪上申叙何闊既嗟以喜謂我有<lb/>
得我亦期公相視華髪一辭坐阻竟此永訣嗚呼哀哉<lb/>
器業自期逸軌屢柅泛舟之役渠寧得已江州乍濟訃<lb/>
音駭耳寓奠以哭老淚如洗<lb/>
　　　祭舅氏文<lb/>
石官上庠距蜀萬里念我外氏舅存今幾時因家書訊<lb/>
<pb n="KR4d0230_WYG_017-29a"/>
及以喜庶幾再見别語在耳三年來歸鄰牆易徙誰衾<lb/>
誰棺貧甚衆子嗚呼哀哉幽幽深泉痛溢心髓我禄可<lb/>
將此味誰㫖嗟我舅氏不待永已迎我笑言訪我步履<lb/>
怒髯目張醉語中理今失舅師來拊筵几尚飲此巵血<lb/>
淚如洗<lb/>
　　　祭雲巢子文<lb/>
吾與君生艱於至親一痛且忍驀如路塵隨風江湖嗟<lb/>
嘆甚貧敢輕其生以殞厥身嗚呼哀哉家則我躬食則<lb/>
<pb n="KR4d0230_WYG_017-29b"/>
我力念親所自肯任憂責百死不計既竭爾力簞瓢可<lb/>
營一笑親色世之他人誰不弟兄我曰朋友爾曰師生<lb/>
陋哉俗學蟫蠧聖經曽不遺力一門長城嗚呼哀哉萬<lb/>
里東南徃來㕘差再召再逐中途喜悲荆渚執手才得<lb/>
一詞念爾逺客誰藥誰醫嗚呼哀哉四人鴈行我獨將<lb/>
母斷不可續手足斤斧隻影自憐弔此遲暮痛欲叫天<lb/>
茹不復吐嗚呼哀哉念爾定期我適官居孀妻拊棺羣<lb/>
兒泣呱雲巢之山桃李成株一奠遥訣宿草莫耡嗚呼<lb/>
<pb n="KR4d0230_WYG_017-30a"/>
哀哉<lb/>
　　　祭程端卿使君文<lb/>
念昔識君斯文云初自二蘇子曰交不䟱捧腹笑談岸<lb/>
然魁梧青雲倚竢九軌之衢飛黄驊騮不縶而趨三十<lb/>
年間嵗月寥闊君先我鳴一前一却我何敢望忍死溝<lb/>
壑晚得一官排擯留落去來萬里繋船送迎一夕之語<lb/>
今隔平生嗚呼哀哉我丞彭門若守我鄉夢寐見君數<lb/>
山相望憂時之論憤物之章如玉如金盈溢縑緗俄聞<lb/>
<pb n="KR4d0230_WYG_017-30b"/>
訃音舉家倉皇嗚呼哀哉情相後先義均彼此文字之<lb/>
樂兩家父子恩意骨肉不替終始善類吾徒零落無幾<lb/>
嗚呼哀哉健於詞筆書成幾車幸哉有子亦可傳家翠<lb/>
巖深栖吐吞雲霞死生不隔月印泥沙哭淚欲枯老眼<lb/>
三巴<lb/>
　　　祭張子覺文<lb/>
先生之喪兩紀於兹後豈無人顧憐以悲行路欲掩義<lb/>
則我師我則老矣不忘角羈奮然其家告我窆期禮既<lb/>
<pb n="KR4d0230_WYG_017-31a"/>
不廢緩則可追後猶義之天或未衰嗚呼哀哉我欲臨<lb/>
穴吏書繋縻夢想如昨奠以寓詞嗚呼哀哉<lb/>
　　　祭張氏姑文<lb/>
先君弟兄同氣二人兩家往來分災恤貧式好無尤有<lb/>
嚴而親念昔襁褓惟姑之仁先考及妣相望去世所幸<lb/>
有姑恩愛未替姑老多病甘㫖誰計我有㣲禄念念曷<lb/>
濟江湖西歸姑疾在牀省問及門拜姑於堂自云見汝<lb/>
不樂而良來官成都臨别淚浪到官一年俄以訃至心<lb/>
<pb n="KR4d0230_WYG_017-31b"/>
喪自我制以恩意豈惟吾姑鉅痛所寄一奠遥訣重泉<lb/>
永閟嗚呼哀哉<lb/>
　　　祭陳氏婦文<lb/>
三江陳氏以孝名門兒婦惟陳歸吾兒圓琅玕瑩秀擢<lb/>
自其根中外惟孝一無間言夙夜望汝亢吾後昆嗚呼<lb/>
哀哉三任隨侍貧窮百艱饋祀隨宜俎實盤餐未嘗告<lb/>
匱諾曰有原櫛沐未明管鑰倡先童奴畏愛睦睦以歡<lb/>
嗚呼哀哉吾典沉黎千里瘴烟委汝吾母喜懼親年家<lb/>
<pb n="KR4d0230_WYG_017-32a"/>
未可將數日而遷臨别告病老稚潜然到黎聞汝寧親<lb/>
而奔自夏達秋訃來蠻村嗚呼哀哉四子一女羽翼飛<lb/>
翩汝實親哭女成男田舟死秀州歸泝蜀船漢立聰慧<lb/>
汝所甚憐憶母至死母柩云遄惟羣泣呱血如迸泉自<lb/>
云衆子今唯一存老懐甚惡摧裂膺肝嗚呼哀哉汝死<lb/>
郎伯圓身恫瘝以姜繼汝汝後其蕃吉竁惟卜昭穆新<lb/>
阡生死幻境祔以漢孫惟汝子母同歆一樽嗚呼哀哉<lb/>
　　　又<lb/>
<pb n="KR4d0230_WYG_017-32b"/>
翁翁婆婆以庻羞之奠告於近故陳氏婦八十四孺人<lb/>
吾四月初别汝來守沉黎以汝之夫與汝二子行汝之<lb/>
病寒熱增减醫藥緩急不唯舅姑不及視而汝之夫與<lb/>
二子者亦復省問曠廢俾汝以死吾心痛恨有所不足<lb/>
嗚呼哀哉汝之死未知日辰而以嘉陽十叔書為信為<lb/>
汝携二子并嬭輩發哀如禮汝之夫與汝母汝弟以吾<lb/>
親老在堂若有所憚不敢以訃不知衣衾之陳柩殯之<lb/>
所齋祭之用得如禮否嗚呼哀哉汝今年生一子復喪<lb/>
<pb n="KR4d0230_WYG_017-33a"/>
一子於生者未必喜而於死者甚悲臨别見汝涕淚出拜吾心<lb/>
怪之且囑汝秋冬來官上日望汝佳不謂永已嗚呼哀<lb/>
哉吾二子二婦舅姑所恃以永此世汝又婉順孝敬吾<lb/>
許汝以終昌艾而止此夫遣人告汝殯致一齋以見舅<lb/>
姑哭汝痛汝之心汝二子川孫漢孫與乳母在此甚安<lb/>
當歸卜葬於李氏尚歆此巵無怖無忽<lb/>
　　　祭簡姐文<lb/>
知郡李博士宜人何氏抗孫娘等以清酌素羞告於趙<lb/>
<pb n="KR4d0230_WYG_017-33b"/>
氏簡姐之靈汝妾於李氏嵗逾二紀勞力巨細辛苦終<lb/>
始自吾以布衣立門户汝則同其戚喜賔客慶弔出入<lb/>
綱紀有察有臨豈惟佐其饋祀乆稽汝留為汝擇配間<lb/>
欲去而輒止付汝以後亦云有子自黎歸資跨數百里<lb/>
他日葬汝法雲山下汝之幽潔長齋其終為佛法之依<lb/>
示不㤀平生之義嗚呼哀哉<lb/>
</p>
<p>
</p>
  </div>
<div>
                <head>方舟集卷十八</head>
    <p>
<pb n="KR4d0230_WYG_018-1a"/>
欽定四庫全書<lb/>
　方舟集卷十八　　　　　　宋　李石　撰<lb/>
　　雜著<lb/>
　　　古漁詞<lb/>
　　　　楚江二負擔請濟於漁子求㨗行約償未當<lb/>
　　　　漁子邀市不即濟二人解衣負擔亂流以去<lb/>
　　　　漁子不恤也作弔古漁詞其詞曰<lb/>
古之漁兮命為漁而非漁今之漁兮利於漁而跖徒乘<lb/>
<pb n="KR4d0230_WYG_018-1b"/>
人於險兮義惠有所不受因攫而獲兮虐乃甚於穿窬<lb/>
楚岸倉皇兮人絶楚波杳𣺌兮日晡慘欲濟兮誰廹徒<lb/>
使舟繫葦兮睨來者之于于行路無數兮誰不緩急尚<lb/>
有鄰里請而靳兮敢薄勞而重須石齧人足兮淺不可<lb/>
掲蛟饜人血兮深不可踰水生稜兮沙凍風作氣兮浪<lb/>
粗凛凛兮白肉溜溜兮赤膚裸而負兮乍隱乍見亂中<lb/>
流兮輕人命於鴨鳬虣吻雖利兮私有所愛胡彼忍兮<lb/>
甘蟲類之不如昔人不惜引手以徇惻惻之義曷為邀<lb/>
<pb n="KR4d0230_WYG_018-2a"/>
數錢之市亦陷為一世之愚爾釣爾罟兮此多取而不<lb/>
汝吝也朝魚暮魚兮足以廪厥家而肥爾孥此江之水<lb/>
兮汝不盡之府小人之腹日酌幾何兮欲饜分外於有<lb/>
餘茫茫大江兮雖非畏塗市於不競之野貨於無人之<lb/>
墟豈楚俗之固然將古今之各殊漁乎漁乎尚恐有方<lb/>
來問津解劒之丈夫也<lb/>
　　　巫山凝真仙人詞<lb/>
㳂峽岸以南征纜余舟兮水之湄蔓翠壁之無路捫星<lb/>
<pb n="KR4d0230_WYG_018-2b"/>
虹兮為梯敞晨闔以肅歩將欵事於仙之祠延絳宫兮<lb/>
雲衢聳玉壇兮煙霏七華兮鳯羽五色兮翟褘穆婦質<lb/>
以要妙中有嚴兮坤儀子萬物兮氣母矧髪膚之或遺<lb/>
椒桂兮瀝芳茝蘭兮餁潔君親兮危衷祇天地而有謁<lb/>
此意難於弗答也含素孕形擢秀太清支配位兮天干<lb/>
衍三書兮月蓂摩穹漢以矗立峙氷玉於帝庭星娥兮<lb/>
前𨗳湘配兮萃靈指岷山而羣牧受職引蜀江而海音<lb/>
赴節山祇兮皇皇水怪兮帖帖雲乎雨乎開闔晦明於<lb/>
<pb n="KR4d0230_WYG_018-3a"/>
十二峯者誰得以强名也彼塗山毓聖自我委化而江<lb/>
渚思匹反質含情者非不敢亦不暇而乃凡夢是踐塵<lb/>
慮中熱慘不畏乎震霆以漫漫衆說者何人斯夏禹楚<lb/>
襄君兮殊世鬻熊宋玉臣兮異德玉笈兮執瑞以佐治<lb/>
采章兮摛筆而蠱心人固分大小古今哉嘘陽翕陰萬<lb/>
籟聲沉山頭喚鶴以笑以吟聽去來於環珮爾音者其<lb/>
仙乎歌曰鶴來兮霞開鶴去兮日浮天扉兮海闕玉龍<lb/>
兮金虯從萬妃兮以息以㳺風東西兮安流迷雲雨兮<lb/>
<pb n="KR4d0230_WYG_018-3b"/>
我舟人福祿兮仙之休<lb/>
　　　放烏詞<lb/>
　　　　歲庚午四月五日曉有烏自投於門視之則<lb/>
　　　　矢貫其腹及股㧞其矢作文放之其詞曰<lb/>
彼靈者烏兮伺凶以前民靈不自况兮以兆菑於厥身<lb/>
矢集爾目兮雋一中之為神機牙疾至兮豈意外之無<lb/>
因爾下啄兮敞閒野與水濵族黨匹妃兮號千萬而為<lb/>
羣反爾朝哺兮寧不饑於爾親翾翾不戒兮獨逢禍於<lb/>
<pb n="KR4d0230_WYG_018-4a"/>
未仁飲羽穴腹兮寄微命於逡廵乍翔乍止兮俄自下<lb/>
以闖門若訴予以急兮慘毛血於銛筠矢可立去兮視<lb/>
痛迹之尤新一痛且忍兮免湯火之炮薫汝速去兮無<lb/>
謂言之莫聞世隘道險兮弋四面以畢陳向棲執鏃兮<lb/>
幸汝瞑於方曛十禽並饜兮曽鳬鸞之不分爾其友鵬<lb/>
運於長風兮侣鴻冥於高雲學十歩以飲啄兮隨九苞<lb/>
而屈伸彼主雖好兮胥謂爾惡朱火兆瑞兮有聖人作<lb/>
縱下土之不食行日中之可託<lb/>
<pb n="KR4d0230_WYG_018-4b"/>
　　　論釋奠儀注<lb/>
　　　　昨日上丁釋奠為贊唱所悞於儀注多不合<lb/>
　　　　欲鉗口不吐恐諸生安於素習以為當然以<lb/>
　　　　失仍失以陋就陋無有已歳二仲之祀缺然<lb/>
　　　　不修輒為具行禮始終之失與陋者為諸生<lb/>
　　　　言之<lb/>
一預日行事官以常服入省牲視饌以次分序立於廟<lb/>
門虛揖為容繋牲廟門外執事省牲告充然後入立殿<lb/>
<pb n="KR4d0230_WYG_018-5a"/>
下東序北面以次立㸃饌素稱在虛揖而退即齋居待<lb/>
事此致齋禮也今貴學乃視饌於殿西廡視牲於殿下<lb/>
且廟之中庭豈牲牢所繋萬一羊豕驚奔觸穢不知何<lb/>
以復行掃洒乎此一節不知用甚儀注<lb/>
一常服陞殿視牲品滌濯供張乃監祭者之職預日事<lb/>
也至日則獻官祭服結佩以俟質明今貴學乃於更衣<lb/>
之次唱云時至請行事又請執事者各入就位既已乃<lb/>
輒請初獻官常服陞殿唱云請初獻官常服陞視陳設<lb/>
<pb n="KR4d0230_WYG_018-5b"/>
此一節不知用甚儀注<lb/>
一罍洗盥洗當在殿户外東位西向執事以次立獻官<lb/>
以次就盥陞殿所謂陞殿者升歌作樂明與神接今乃<lb/>
以二洗陳殿之阼階之東序序出入升降之所也又有<lb/>
奏樂去處則既陞殿樂作矣始盥於樂作之後得無失<lb/>
時乎先聖以自盥而往有不欲觀今盥則失之不知何<lb/>
以為觀其失又甚於昔人矣此一節不知用甚儀注<lb/>
一獻官各就位二贊唱則相對拱立虚揖而請既事復<lb/>
<pb n="KR4d0230_WYG_018-6a"/>
位不復虚揖公然相逐自陞殿虚行升降往復一遭然<lb/>
後再請亞獻每一獻官即虚行一遭如是者三飛翔衣<lb/>
袂如適私室此一節又不知用甚儀注<lb/>
一三獻官畢獻則二贊唱者如上儀對揖於分奠十哲<lb/>
與兩序諸子分奠官之左右十哲官則云分奠十哲官<lb/>
東西序則云東西序以明禮之有升降也今乃不復對<lb/>
揖二贊唱一云請東序分奠官一云請西序分奠官不<lb/>
復為容如僕𨽻然既事不復𨗳分奠官而還此一節不<lb/>
<pb n="KR4d0230_WYG_018-6b"/>
知用甚儀注<lb/>
一酒樽所當在階阼上北面曰醴樽而三别之今乃入<lb/>
殿牖與俎豆雜陳於兩柱問不辨位置獻官至惝恍索<lb/>
摸乃得之又樽口小而勺大預酌於勺以待爵至此一<lb/>
節不知用甚儀注<lb/>
一祭器多寡有數先後有位列之側階之北簠簋為前<lb/>
登鉶次之籩豆又次之屈陳而下以南為上乃今先聖<lb/>
前設大案不復徹去如常日祭器混雜其位其數不復<lb/>
<pb n="KR4d0230_WYG_018-7a"/>
辨也又照饌用短燭乃今擎燭距地五六尺牲饌脯修<lb/>
獻官但知拜跪為謹目不復睹也此一節不知用甚儀<lb/>
注<lb/>
一望瘞畢贊唱獻官復位之廟門行事官以序立如初<lb/>
至之儀贊唱者降徹饌闔户畢乃各退乃今望瘞畢即<lb/>
就易衣入學堂諸生者攘奪酒果肴肉喧呵入耳不復<lb/>
禁呵此一節不知用甚儀注<lb/>
一受胙飲福當於阼階之東序西向所以貴神胙尊初<lb/>
<pb n="KR4d0230_WYG_018-7b"/>
獻明福祉冠禮亦用此位也今既贊合爵俎即降階於<lb/>
東廊下設位以罍洗之位而易受胙飲福之位此一節<lb/>
不知用甚儀注<lb/>
　　　　右九節皆祀事之急而禮之大天下之所通<lb/>
　　　　用令典諸生皆失之其𤨏細不較也不知諸<lb/>
　　　　生何所承受何所肄習而為此乎誰無父兄<lb/>
　　　　不知所以詔誰無師友不知所以教諸生安<lb/>
　　　　於此有日矣諸生以石為可欺可罔可掩而<lb/>
<pb n="KR4d0230_WYG_018-8a"/>
　　　　取乎凡官此者二仲之祀必身履之豈不知<lb/>
　　　　其失與陋葢畏彭士之多口挾持寧泯黙而<lb/>
　　　　從之婆娑其容以隨諸生而不知變鄙野其<lb/>
　　　　狀以隨諸生而不知改非愛諸生也蓋聾瞽<lb/>
　　　　彭之士而愚彭之俗先聖先師實照臨之石<lb/>
　　　　不敢為是也傳譏叔氏專以禮許人石固失<lb/>
　　　　之矣敢專諸生以為得禮乎石中外四為學<lb/>
　　　　官凡祀事所見如一未有如彭之所見也既<lb/>
<pb n="KR4d0230_WYG_018-8b"/>
　　　　畢事往往竊痛而深恨之何此身不幸而一<lb/>
　　　　逢諸生之至此也向任上庠日郊天為執事<lb/>
　　　　官博士攝監察御史行禮於學非曰能之葢<lb/>
　　　　粗知問俎豆之事矣間以罪斥為成都學官<lb/>
　　　　三年成都四孟月舊有菜禮中廢不修至為<lb/>
　　　　復之得與四蜀英俊習而熟行之三年間二<lb/>
　　　　仲之祀六習而六行之彭之士亦有二三輩<lb/>
　　　　常獲見此禮可說而訪之無曰我彭州自有<lb/>
<pb n="KR4d0230_WYG_018-9a"/>
　　　　釋奠禮執而不變如䕶瘡痏如疾膏肓朋友<lb/>
　　　　忠告不可則止雖聖人復起亦無如之何况<lb/>
　　　　石之耿耿乎向者已具公移求儀注以益耳<lb/>
　　　　目之未悟幸諸生無靳敬竚回教<lb/>
　　　祀事私志<lb/>
郡國祀孔子用日出禮也是日有司行事及未明猶闇<lb/>
祭也欲廢火不得而燭燎不如古執事者多陋先日作<lb/>
篝䝉以朱碧紙内燈其中置簷廡上下熒熒猶燈市戯<lb/>
<pb n="KR4d0230_WYG_018-9b"/>
也往往州索諸縣縣唯充事則雜陳之與前芻狗無異<lb/>
學者耳目成熟不復再問是何蔑吾文物之代輕先聖<lb/>
之禮俾謂吾先聖不吐此而下食也哉眉山蘇公守遂<lb/>
寧仲月上丁先一日即學問禮掌儀生主故常以對公<lb/>
曰門外燎門内燭猶不知司烜火令乎且薪蒸麻葦官<lb/>
辦此待事無難是敢以褻器凟神乎亟撤棄之稍知禮<lb/>
者則驩於將事且官無甚華費易汚為潔變俚而雅寧<lb/>
不使後生抉目中之昧而觀禮之大全也歟向公官春<lb/>
<pb n="KR4d0230_WYG_018-10a"/>
官治神人和上下於禮為熟皆一意講飭必合於古而<lb/>
有以黙得於心又嘗隆太乙之祀謂不當降列羣祀先<lb/>
是止以常僚初獻公毅然自降一等為初獻君子韙之<lb/>
則公之素重於禮也豈唯遂寧竊謂禮嘗責於其所知<lb/>
而畧於其所不知鄙夫執玉服帛而㒺其名聖人蓋許<lb/>
其不知而不責其知不幸而亂則又與之經營覆匿以<lb/>
歸於禮乃已若夫其所知者而必曰不知是真亂也其<lb/>
經營覆匿誰復任之商之季也太師以樂祭器歸於周<lb/>
<pb n="KR4d0230_WYG_018-10b"/>
秦之季也孔子之後以祭器歸於張楚夫此器也而以<lb/>
去就為輕重則天下之禮必有謹其微者既感公之為<lb/>
因嗟世之未喻者書之命曰私志雖然豈其私<lb/>
　　　辯謗文<lb/>
　　　　名者謗之根名立則謗立根立則枝葉蕃矣<lb/>
　　　　且我者人之敵也以我敵人有勝不勝而愛<lb/>
　　　　憎之心生愛憎生則毁譽立夫以天下公議<lb/>
　　　　彼衆我寡寧有盡知之人一人知而譽之以<lb/>
<pb n="KR4d0230_WYG_018-11a"/>
　　　　幸區區之名名未必是謗毁隨之謗根一萌<lb/>
　　　　知者且衆衆則枝葉衮衮有不勝其蕃如是<lb/>
　　　　則公議果何恃既曰公議容或有可恃之理<lb/>
　　　　然君子不以為可恃然終以為恃者向使果<lb/>
　　　　以名得謗公議果然無所恃雖聖賢畢世以<lb/>
　　　　至千萬世且不獲為全人况下流衆惡之易<lb/>
　　　　集哉孔子毁於武叔纍然䘮家狗耳孟子沮<lb/>
　　　　於臧倉從者竊履耳聖賢行道得謗果不能<lb/>
<pb n="KR4d0230_WYG_018-11b"/>
　　　　全名君子於此不免權其得名得謗榮辱輕<lb/>
　　　　重寧辭其名以執讒慝之口而免其謗何也<lb/>
　　　　以天下後世公議之果可恃也然可恃與不<lb/>
　　　　可恃尚何恤唯力於行道以待其天者定自<lb/>
　　　　然謗不待辯而自白也且謗之立也君子乎<lb/>
　　　　小人乎君子知必無謗使出君子則君子亦<lb/>
　　　　小人使出小人則似不必辯而天之愛道久<lb/>
　　　　矣道者天所靳我先得之堯舜禹湯文武周<lb/>
<pb n="KR4d0230_WYG_018-12a"/>
　　　　公孔子又從而畀之我之所恃者豈惟公議<lb/>
　　　　之果可恃恃其道之自天天既愛吾道與堯<lb/>
　　　　舜文武周公孔子在天之靈何忍欝欝俾行<lb/>
　　　　道君子久此䝉汚名之謗然謗在他人尚有<lb/>
　　　　可辯者曽參殺人我則以孝陳平盜嫂我則<lb/>
　　　　非滛顔含被劾我則以悌不疑竊金我則非<lb/>
　　　　盜况乎所負如九鼎如萬鈞自重自愛肯俯<lb/>
　　　　首一介以名易謗哉可生可殺可禍可福吾<lb/>
<pb n="KR4d0230_WYG_018-12b"/>
　　　　道初不損益計是皆天也借曰少忍以待其<lb/>
　　　　天者定君子曰諾作辯謗<lb/>
方舟子向坐西曹吏馳白曰謗聞乎曰聞辯乎曰烏用<lb/>
辯疾乎如風過河不見其迹迅乎如雷震山不睹其形如<lb/>
塵如冥如注如傾陰用其晦陽用其明芒乎芴乎夫又<lb/>
其誰與聽吏曰然則盍歸乎曰歸哉吏請買舟望潮門<lb/>
岸下吏白舟具乃卜日奉母束書負琴登舟駕帆倚篙<lb/>
舉酒酹江神而祝之曰萬里招客挈家宦寓無最可書<lb/>
<pb n="KR4d0230_WYG_018-13a"/>
有大逋負天子貸而不誅赫震霆乎含怒牽百丈以泝<lb/>
天舟飄飄而逐去指三峽於參星棹五湖之煙雨尚有<lb/>
神之來格𣺌莫知其死所祝未畢舟師進曰舟楫有神<lb/>
神各有司濆怒渤涌而羊角用觸澎湃突沸而狼牙吐<lb/>
威蜀鬼蜀巫請易祝誦方舟子嘆曰吾知之矣是謗鬼<lb/>
也素名有聞吳鬼則子胥之忠魄楚鬼則屈平之義魂<lb/>
負石之鬼勃勃不遇捉月之鬼聒聒申寃其他則道路<lb/>
之鬼為癘寒熱之鬼為瘟乘狐作媚因豕見形吾知其<lb/>
<pb n="KR4d0230_WYG_018-13b"/>
名是𤨏𤨏屑屑又烏足論吾將列謗鬼名仰干帝閽帝<lb/>
既許我矣且我之伏膺者堯舜禹湯文武周公孔子六<lb/>
經之道我之率履者堯舜禹湯文武周公孔子之文鬼<lb/>
不即去寧可復言汝神乎則周公之秩神有禮蓽路藍<lb/>
縷不在此秩也汝鬼乎則我孔子之祭鬼有法鶢鶋海<lb/>
鳥不在此祭也可薦則薦我則不䙝行潦蘋芷之味可<lb/>
享則享我則不謟苾芬馨香之達夫如是鬼可以已乎<lb/>
鬼之情狀伏羲可以知鬼之面目詩人可以察其乘車<lb/>
<pb n="KR4d0230_WYG_018-14a"/>
為寵耶則睽之弧可以射以陰方為拒耶則震之戈可<lb/>
以伐如伯有之醉窟鬼何足憑如實沈之食俎鬼何必<lb/>
竊且鬼以謗人為職則亦鬼之細細者耳凶如<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>武如<lb/>
虎媚如魅苦如蠱吾皆知之吾將使十二惡神自甲已<lb/>
下禀帝命以數汝執汝斬汝斮汝折幹拉脅抽腸磔膂<lb/>
用鬼肉以備十二神之朝脯顧不可耶於是鬼魁者戒<lb/>
徒出門以返其堯所封之故鄉魑魅魍魎四裔之地是<lb/>
也背汗者喘流眄者淚嬰嬰者聲呀呀者氣願益巵酒<lb/>
<pb n="KR4d0230_WYG_018-14b"/>
請命貰死從此逝矣舟師語塞方舟子酧地一笑遣之<lb/>
曰所不汝恕有如白水<lb/>
　　　黎州勸農文<lb/>
父老等沉黎為州控扼邊境居民多為客户土地盡是<lb/>
山田挾蕃蠻以取資交商賈以通貸不務本業專事末<lb/>
㳺以致衣食仰給他州鹽米困於日用今國家累聖以<lb/>
勸農為富足之本太守等以勸農為倡率之官方茲春<lb/>
耕舉行故事宣布德意具述詔條父老不得視為虚文<lb/>
<pb n="KR4d0230_WYG_018-15a"/>
循習舊態父兄勉力子弟究心男習耕耘女親蠶織上<lb/>
慈下順内睦外親共篤孝悌之風同趨禮義之俗太守<lb/>
專以清靜恭儉為治雖若寛恕拊存百姓然國法不可<lb/>
犯也宜自愛重仰副明時勸課之意毋忽<lb/>
　　　眉州勸農文<lb/>
父老等眉為衣冠禮義之鄉士俗以詩書為耕以筆硯<lb/>
為富往往薄於農桑窘索於衣食者非歳之罪也頃來<lb/>
多事征取無藝又且雜以緇素二氏之㳺民困以工賈<lb/>
<pb n="KR4d0230_WYG_018-15b"/>
兩塗之末作隄防不葺災沴相乘民告病矣雖衣冠禮<lb/>
義何恃仰惟聖天子崇重本業勸農為務俾守令奉行<lb/>
詔意無曰此歲例也而忽之父老各歸教訓子弟以勤<lb/>
儉為本以篤實為用無鬬於隣無訟於庭無悖爾父母<lb/>
師長俾田與孝同力稼與學並興所謂勸農之官者守<lb/>
令之責塞矣若乃不穡以收禾不菑而欲穫王賦不集<lb/>
家事日朘饑凍切膚汨䘮廉恥以自陷為姦則有司之<lb/>
法在<lb/>
<pb n="KR4d0230_WYG_018-16a"/>
　　　題青渠驛<lb/>
青渠驛記云唐開元道士觀因改渠為池為青池寺今<lb/>
為青渠驛其土平衍夾路斷磚古瓦出牛蹊間有雙闕<lb/>
隠隠豈利綿舊尚水利鑿渠引泉以溉田其曰青渠何<lb/>
耶巴濮二水出青蛉縣禺同山王子淵入蜀祠金馬碧<lb/>
鷄嶲即其地唐志云二水源出三危山下蜀地理有兩<lb/>
三危一出積石一出滇池昆明此豈禹所導始末出入<lb/>
乎抑秦漢所紀與唐郡異志也嘗歷梓以按視二水此<lb/>
<pb n="KR4d0230_WYG_018-16b"/>
其出積石三危為巴濮二水乎青渠恐為青蛉之寓名<lb/>
即爾雅蜉蝣渠畧之渠俗謂水蛉也博物志青蛉端午<lb/>
埋其頭土中化為青珠其以蛉名縣者以瑞應也周人<lb/>
祠萇𢎞之血為碧其曰青蛉者豈碧鷄之屬耶觀恐遂<lb/>
為𢎞祠蟲之渠水之渠不可無辨也禺同意其為魚洞<lb/>
今在恭南正巴水所自歲久地改名訛乎聊書此以備<lb/>
攷古之闕資人李石題<lb/>
　　　羅僰傳<lb/>
<pb n="KR4d0230_WYG_018-17a"/>
羅僰蔡州人也其先燧人始以火化為不羮令庖犧治<lb/>
庖為膳宰其世職也神農聚蓄百藥以救民疾僰官尚<lb/>
藥奉御乃上書曰臣累世奕葉忝食舊德鄭圃治爨文<lb/>
園病渴有年於此仰惟大烹殊養旰食焦心觀頥六氣<lb/>
之調爽口十全之藥倚須鼎渥不戛釜羮竊謂藥之有<lb/>
君臣佐使也君一臣二佐之使之誰陰誰陽品對餁分<lb/>
各有等差度量刀圭㕮咀刲剥雜乎渾然著為方論以<lb/>
幸惠學者特以仁義乖裂性命爛漫違天理蔑人和氣<lb/>
<pb n="KR4d0230_WYG_018-17b"/>
血異劑髪膚殊證蒹葭困吾之形蓬蒿亂吾之種鷄壅<lb/>
豕苓君非其君若乃二臣以下佐之使之風動草靡日<lb/>
出葵側於以長育中和補緝造化而孝子焦然於色七<lb/>
族嗚嗚有不勝哭死者何耶臣僰葑菲下體蘋藻微毛<lb/>
每恐枵然霜露無以仰備採摘春酸夏苦秋辛冬鹹物<lb/>
有一㫖㫖各一味稼穡於中調四序者甘草被國老之<lb/>
號人參茯苓䝉君子之稱臣竊慕之况忝職奉御植立<lb/>
仙班醫國之誠活人之用臣僰不勝榮願帝曰可乃下<lb/>
<pb n="KR4d0230_WYG_018-18a"/>
制曰帝命冒下土㒺有遐遺天造利建侯宜承眷渥矧<lb/>
兹鼎鉉之寄盍致絲綸之褒前尚藥奉御蔡國公羅僰<lb/>
淡泊以養道腴潔白而富才質啓心沃朕剖析於精㣲<lb/>
苦口愛君薫蒸於瞑眩上以追累世之績下以濟率土<lb/>
之民褒錫隆名陪敦幹食滋味事朕爾則何求草芥視<lb/>
臣我則不暇於戲需者天位之孚宴豈一食之間哉師<lb/>
者國醫之寓名本三錫之寵也進班五等之秩往懋一<lb/>
品之勲可特封中和國師持節袁州軍州事蔡國公勲<lb/>
<pb n="KR4d0230_WYG_018-18b"/>
階如故羅於春秋為國與州蓼伐楚勝之來服為采邑<lb/>
羅氏來氏支庶叢然盛矣邠風下衰斷壺薦篚秦人㳺<lb/>
食看𤓰入穽有乾沒營利者有淹藏㫖蓄者慆滛渾殽<lb/>
真風蕩散至負薫目白鬚滑中洞下之謗墜國醫清白<lb/>
之傳唯東坡子玉糝羮見於世<lb/>
論曰聖人以道御氣以氣御物雖天地之大亦道物之<lb/>
一也况於一草一木之别哉善乎神農之嘗藥也日遇<lb/>
七十毒自非聖質體道六氣交戰外氣與内氣寒暑燥<lb/>
<pb n="KR4d0230_WYG_018-19a"/>
濕乘之雖五榖得以殺之矣况藥乎嗚呼識藥為上用<lb/>
藥次之以毒攻毒制其後害者氣有以御之也天下之<lb/>
醫知用藥而不知識藥曰藥之殺人者有由矣蘿蔔名<lb/>
萊菔根而又有蘆菔爾雅釋之通為一用至誤釋為菘<lb/>
而物性乖矣子思子曰中和贊天地之化育僰之所以<lb/>
自薦者庶幾乎<lb/>
贊曰國醫之師曰中曰和天地化育不偏不頗誰適左<lb/>
右惟師之多儻可度世來乎老坡<lb/>
<pb n="KR4d0230_WYG_018-19b"/>
　　　書吕不韋傳後<lb/>
太史公載吕不韋說華陽夫人之詞云不以繁華時樹<lb/>
本即色衰愛弛後雖欲開一語尚可得乎則孝文王為安<lb/>
國君時也子楚質於趙秦昭王五十年吕不韋行金於<lb/>
邯鄲守者得脫以至子楚得立凡六七年事戰國策云<lb/>
王年高矣王后無子王一旦山陵子傒立士倉用事王<lb/>
后之門必蓬蒿是時子楚猶在趙未歸若在孝文未立<lb/>
之前不應稱后稱山陵也若以孝文既立所稱之王為<lb/>
<pb n="KR4d0230_WYG_018-20a"/>
孝文王則楚之得歸與不韋之說特一年事與太史公<lb/>
所載不同不韋周旋兩國之謀不應成於一年之頃也<lb/>
高誘註云秦王后為孝文華陽夫人至王之春秋高注<lb/>
云昭王年老則安國君未立昭王尚在位其子之妃乃<lb/>
曰王后以配其舅為稱何耶又曰陛下嘗軔車於趙注<lb/>
云陛下謂孝文王昔嘗質趙以為子楚之詞前昭王而<lb/>
後孝文王耶昭王生十九年立五十六年薨則七十五<lb/>
歲孝文生五十三年立一年薨則五十四歲太史公所<lb/>
<pb n="KR4d0230_WYG_018-20b"/>
說華陽夫人非繁華時也<lb/>
　　　忍忠嘉<lb/>
忍忠嘉一名忍太平云成都人㓜入華山師陸修靜體<lb/>
生綠毛頭面及胸腹間見人自云貧子客萬里橋徐秀<lb/>
才家余與蘇季文同往謁之起立云我合下你兩箇來<lb/>
你兩箇都是八月生季文八月二日余即八月二十三<lb/>
日指季文云好門户可惜胸次極窄指余云一片好心<lb/>
來成都作官去余再三謝之云此身可以與仙翁供薪<lb/>
<pb n="KR4d0230_WYG_018-21a"/>
水得否渠小碟中拈一枚栗子云可喫此栗你家中生<lb/>
子嚼開栗子中有一圓藥後來累訪范和仲家就口贈<lb/>
和仲一詩云三箇孩兒是你精你身憔悴你兒榮情知損<lb/>
壊元陽力何不留來養你形余命之坐再三師問之就<lb/>
口贈余詩云揖我歸位坐禮數無乃過長生久視術看<lb/>
取爐中火又云還㑹得爐中火否又云無事盤龍坐書<lb/>
來祇讀破䝉董作一塊聰明不如過又自指云我即䝉<lb/>
董官人患聰明太多其人向在華山獵人以之為野人<lb/>
<pb n="KR4d0230_WYG_018-21b"/>
異獸作籠檻獻之州府而以烟火食飼之至是其毛稍<lb/>
落說累朝事知人家父母先祖自云曽見之在華山日<lb/>
冬月食一味木根柏葉掃落蘂置之木樹下以燒之生<lb/>
出木根芽子號為木䭔子至是歸成都諸司爭迎致師事<lb/>
之寢卧在一火焙止隔壁燒火藉其暖氣而已毎喫粥<lb/>
飲少酒細嚼飯咽之云五榖精華天以養人須是細嚼<lb/>
過始得是年一百三十六歲矣石到家乃丁巳李圓生<lb/>
年栗子中一圓藥如其言<lb/>
<pb n="KR4d0230_WYG_018-22a"/>
　　　馮氏三鬼求葬<lb/>
言鬼近怪必言之以其可知也孰曰可知以其情也有<lb/>
鬼自言甄舒仲情至廋也鄒湛原其廋而知之死而欲葬<lb/>
鬼之情也欲葬不得而巧自託以說其情鬼之急也湛<lb/>
知以意而釋其字曰舎西土瓦中人鬼之用情也馮氏<lb/>
三䘮不舉不記年而舉於吾友楊伯逺之手則鬼之用<lb/>
廋尤其巧者且人之所甚信者莫若妻子所聽左右以<lb/>
入其言者莫如乳媪輩一昨馮氏三鬼以夢自列於伯<lb/>
<pb n="KR4d0230_WYG_018-22b"/>
逺之妻胡云必葬我則又怖撼伯逺之兒夜啼不止乳<lb/>
媪輩葢若有睹三鬼也畏而祝之則又夢夢覺兩言之<lb/>
同則以告伯逺儒者不尚鬼曰是兒女之疑也胡與乳<lb/>
媪言益力伯逺曰曷明告我以骨或柩所在并姓氏則<lb/>
信鬼巧也而區區怵吾婦兒乎於是三鬼以夢告伯逺<lb/>
如祝既夢之黎明有母丘久道來謁伯逺心怪與母丘<lb/>
生言之生慘然曰此故姊夫馮君諱某字某也初娶某<lb/>
氏再娶某氏皆死不葬與伯逺行覘三柩草棘間宛然<lb/>
<pb n="KR4d0230_WYG_018-23a"/>
與昨夢合伯逺問其後子息皆絶憫其終無歸具衣衾<lb/>
如禮坎而窆焉紹興十六年十月某日也墓在小溪縣<lb/>
某鄉某山下伯逺名深遂寧人從景陶浚卿學春秋<lb/>
　　　書顔含傳後<lb/>
史氏不廢顔含孝友顔含以孝聞叔畿死而復甦存亡<lb/>
不辨含侍疾不出户十三年事寡嫂有異感其立行如<lb/>
此王導以含為東閣祭酒居叔父䘮嫁女為劉隗所劾<lb/>
史氏不以一疵掩其平昔叙含於孝友傳此史氏忠厚<lb/>
<pb n="KR4d0230_WYG_018-23b"/>
也然所貴乎君子者要當謹䕶細行細行之於人初若<lb/>
可忽君子嘗於其所忽者失之以蹈終身之悔以集不<lb/>
知者之謗彼素無行檢則又何足深責惟有平日素履<lb/>
如太清白璧一朝自輕而滓穢之豈不大可惜耶晉人<lb/>
蕩而廢禮以此為俗居䘮而用原壌之教如謝安朞功<lb/>
之慘而聽歌樂阮籍母服而飲酒食肉含居叔服而嫁<lb/>
女此俗豈例有所受邪隗之劾含誠是史氏不廢含素<lb/>
履亦是然含之自處得不為初心之愧<lb/>
<pb n="KR4d0230_WYG_018-24a"/>
　　　蜀楮<lb/>
蜀楮今之冷金牋是也非善書者不敢使敗墨滑筆堅<lb/>
耐山谷老人喜使之真草多傳蜀中不貴粉牋小幅可<lb/>
以結字不耐收藏也前輩亦時有一二小幅往往招蠧<lb/>
壊凋落也<lb/>
　　　長松<lb/>
長松東坡所賦葢出河東方書以蜀瓦屋所出為上今<lb/>
此所得瓦屋真産也長松四兩入檀芎茯苓甘草各一<lb/>
<pb n="KR4d0230_WYG_018-24b"/>
分作湯勝芎藭湯逺甚此僊方云<lb/>
</p>
<p>
</p>
  </div>
<div>
                <head>方舟集卷十九</head>
    <p>
<pb n="KR4d0230_WYG_019-1a"/>
欽定四庫全書<lb/>
　方舟集卷十九　　　　　宋　李石　撰<lb/>
　　周易十例畧<lb/>
　　春秋有例者起於杜預易有例者起於王弼二<lb/>
　　　例之作以吾夫子立一定之論如乾坤二卦則<lb/>
　　　諸卦之倡謹始之例也後之學者因而例之故<lb/>
　　　作十例畧<lb/>
无咎者有咎而卒於无咎也乾之九三曰君子終日乾<lb/>
<pb n="KR4d0230_WYG_019-1b"/>
乾夕惕若厲无咎者剛失中道為亢之漸坤之六四括<lb/>
囊无咎者陰進薄陽臣强侵主下卦之上括囊以幸免<lb/>
孔子繫之曰无咎者善補過過而補之可免於咎矣易<lb/>
爻言无咎者九十九爻而何咎者三何咎者本自无咎<lb/>
而猶畏之无大咎者未能無過何咎者徒自憂於咎一<lb/>
以乾坤為例作无咎例<lb/>
利有攸往者可以往而往不冒險而往也始於乾之利<lb/>
見大人猶曰可往見矣坤之繇曰君子有攸往者先昩<lb/>
<pb n="KR4d0230_WYG_019-2a"/>
所向後有所歸猶曰可以往矣乾坤為例利有攸往之<lb/>
卦十一繇言其八爻言其三繇言有攸往者一爻言有<lb/>
攸往者三繇言小利有攸往者一繇言勿用有攸往者<lb/>
一爻言勿用有攸往者一繇言無攸利者二爻言無攸<lb/>
利者八無不利者十二卦十三爻槩之以不冒險為利<lb/>
也乾之彖曰乾始能以美利利天下不言所利大矣哉<lb/>
有利不言盖無適不利也他卦爻之利不利勿用有所<lb/>
待者倣此作利有攸往例<lb/>
<pb n="KR4d0230_WYG_019-2b"/>
孚者信也始於需之有孚而訟之有孚次之需者疑也<lb/>
因疑而待其信可以無疑訟者爭也因爭而求其信可<lb/>
以止訟或曰去就從違信不信之决也需訟之外繇言<lb/>
孚者三爻言有孚者十三卦十八爻繇因事言孚者三<lb/>
爻言孚者九卦十一爻爻言匪孚者一言㒺孚者一其<lb/>
曰中孚者信之由中而豚魚細物亦被其賜凡信之有<lb/>
疑有爭者莫不釋然於此謹信之始起於需訟作孚<lb/>
例<lb/>
<pb n="KR4d0230_WYG_019-3a"/>
悔吝者君子求免於世之憂患一夲於正心誠意慮而<lb/>
後動迫而後應俾不由於悔吝之塗乃已然時有不免<lb/>
者一身萬物隨時所值因易自忘可也繫辭曰憂悔<lb/>
吝者存乎介介者㣲小尚可以追惟之竊嘗考悔吝為<lb/>
二道則悔大吝小也吝尚可追惟而悔有不及者亢龍<lb/>
有悔此治亂休戚天下所繫孰有大於此者哉若夫屯<lb/>
鹿之不得往則取吝䝉以刑為發往則取吝屯䝉二吝<lb/>
吝乃非悔之比大小隨卦爻所寓不可一概且以乾之<lb/>
<pb n="KR4d0230_WYG_019-3b"/>
悔况之豫蠱困之悔誠有間矣若乃革之悔亡則以湯<lb/>
武革命幾於繫天下事甚大如乾之悔也他言悔十<lb/>
五卦十八爻無悔無祇悔七卦八爻言悔二卦二爻言<lb/>
吝者自屯䝉而下十七卦十八爻小吝者二卦二爻曰<lb/>
小者尚有大於此者乎貞吝四卦四爻吝無咎者四<lb/>
卦四爻此悔吝之別君子所以自忘於憂患者如此而<lb/>
有大小者以乾與屯䝉為謹始作悔吝例<lb/>
厲者君子以人心自危而日進乎道心之㣲惴惴自畏<lb/>
<pb n="KR4d0230_WYG_019-4a"/>
未嘗一日不以憂患自警也乾以惕為厲訟以貞為厲<lb/>
皆厲也孔子於乾以危為辭獨於艮之九三曰艮其限<lb/>
列其夤厲薰心夤心之上下憂患有所限止文王之<lb/>
辭也孔子釋之曰危薫心者人心道心危㣲之兩間正<lb/>
如夤之上下也且言厲自乾以下二十三卦二十六爻<lb/>
貞厲者八卦八爻厲无咎者八卦八爻厲无咎者以乾<lb/>
為例貞厲者以訟為例作厲例<lb/>
心情者人之有心有情也以人之有心有情見天地萬<lb/>
<pb n="KR4d0230_WYG_019-4b"/>
物之無心無情情顯而易見心隠而難測君子以易洗<lb/>
濯其心雖天地之大萬物之繁如對鑑妍醜無遁形矣<lb/>
繫辭曰聖人以此洗心與民同患是也然此專出孔子<lb/>
彖辭也言天地之心者一言天地之情者一言天地萬<lb/>
物之情者三復則取其静以自復故能以復之心見天<lb/>
地之心不待觀而見之大壯則以剛大而能正不但用<lb/>
壮為天地之情况其在人者至於咸之虛恒之常萃之<lb/>
聚皆天地萬物共由斯路此甚易見者以我之情度<lb/>
<pb n="KR4d0230_WYG_019-5a"/>
而測之也用易君子宜以復之心為心曰咸曰恒曰萃<lb/>
思慮所孚可不勞矣作心情例<lb/>
八象者始天地大象以求其類也類乎天者天象雲雷<lb/>
風雨日月是也類乎地者地象山水泉澤木火是也并<lb/>
天地為八卦十四象剛柔奇偶各以卦爻所象為類也<lb/>
陰卦取天象陽卦取地象錯綜為爻變化為用文王重<lb/>
易而立辭孔子立大象而釋之自其八者衍之為十四<lb/>
也以説卦考之取象凡一百一十三而大象所象特一<lb/>
<pb n="KR4d0230_WYG_019-5b"/>
卦一象為主而乃衍為十四坎衍其三離衍其四㢲衍<lb/>
其一其寓諸爻者為九十九所用未如説卦之數而名<lb/>
物有不及象者用易之君子以意逆志斯得矣作眀八<lb/>
象例<lb/>
貞悔者鄭氏云内卦為貞外卦為悔卜筮所用也然伏<lb/>
羲三畫有内無外有貞無悔雖三墳八索以步氣迎日<lb/>
亦未見其為占筮之用抑亦文王所重以蓍龜所定胥<lb/>
變而為卜筮乎周官三易鄭氏所言盖稽諸此也且以<lb/>
<pb n="KR4d0230_WYG_019-6a"/>
伏羲為貞文王為悔内外奇偶剛柔以初為四以二為<lb/>
五以三為六始中終之義變化酬酢而卦之上下二體<lb/>
具矣其為貞悔互相應用不亦可乎占筮所用有以<lb/>
内為主有以外為主内變者為内主外變者為外主眀<lb/>
取其變以為吉凶則易之神化也作貞悔例<lb/>
彖卦名者卦一名名一字盡矣非聖人孰能説之如曰<lb/>
乾健坤順非聖人彖之則世有不能名之者八卦八名<lb/>
伏羲名之益以五十六名文王名之孔子又因彖之益<lb/>
<pb n="KR4d0230_WYG_019-6b"/>
以六十四名其意以釋幾㣲幽深之義以廣二聖立言<lb/>
之法然皆强名也曰天地止矣又强名曰乾坤乾坤止<lb/>
矣而又强名以八卦乾坤之變者健順具一氣之元晝<lb/>
夜四時代謝摩盪命之曰易而槩之曰道故曰皆强名<lb/>
也揚子雲作太𤣥準易曰一元之統方州部家三摸九<lb/>
据因氣盈縮晝夜分之九九為八十一贊以御氣之變有<lb/>
一卦而三名之者出三聖人所作意表易道或幾乎息<lb/>
矣作彖卦名例<lb/>
<pb n="KR4d0230_WYG_019-7a"/>
繫辭者易之詞也易之有詞自文王始繫辭爻辭均曰<lb/>
詞也孔子既為彖大小象以釋文王之詞謂之繫辭者<lb/>
以繫其辭所自不徒作也故曰繫辭焉以盡其言然則<lb/>
辭者言之盡而有未可盡者易之意深矣嘗試分繫辭<lb/>
上下未盡之意以韓康伯所注十五章上繫之章七下<lb/>
繫之章八盖隨意求盡饜飫思慮而有得焉可以合<lb/>
而一之詞之統者如中孚同人至大有七釋自咸至損<lb/>
十一釋此可以合之為十八釋而乃分之於上下繫何<lb/>
<pb n="KR4d0230_WYG_019-7b"/>
也大衍之數五十而又合之以天地之數五十有五二<lb/>
篇之策而為揲法矣其下又再言天地之數何也至於<lb/>
十三卦制器三陳九卦隔章分釋已無可疑而學者以<lb/>
孔子十翼之分有可疑者彖一也大象二也小象三也<lb/>
上繫四也下繫五也説卦六也序卦七也雜卦八也十<lb/>
翼幾為八翼矣得無取文王繇辭爻辭二翼併足為十<lb/>
翼乎竊疑文王以西伯作易王為追書之王而繇辭<lb/>
爻辭有稱王者曰王假之曰王假有廟曰王用享於西<lb/>
<pb n="KR4d0230_WYG_019-8a"/>
山曰王用享於帝吉将遂為文王乎以大象所稱之王<lb/>
况之似出孔子或曰文言之釋為一翼而爻辭出周公<lb/>
作繫辭例<lb/>
　　　右十例者據王弼例畧而續之既具之論其有<lb/>
　　　可立一定之説於無定之中曰體曰用二説體<lb/>
　　　即易詞所謂無體之體用則勿用之用此常説<lb/>
　　　也惟易主變移易不可常者於例具之如弼<lb/>
　　　之例可互見矣<lb/>
<pb n="KR4d0230_WYG_019-8b"/>
　　周易互體例<lb/>
　　　易者以天地五行而生數由數而生卦因三而<lb/>
　　　成六貞悔内外以數通於天地五行而八卦相<lb/>
　　　資為用以三而五而五行互體以六而八而八<lb/>
　　　卦互體若非互體則易之變化内外上下不相<lb/>
　　　應數有所窮數窮則生成之理或幾乎息矣易<lb/>
　　　之有互體出漢人二鄭學易者以互體出劉牧<lb/>
　　　非也因取説卦占象與卦爻相通者為互體以<lb/>
<pb n="KR4d0230_WYG_019-9a"/>
　　　應天地五行之數作互體例<lb/>
䷀<hi>乾下乾上</hi>乾　九五風　九二雲<lb/>
　右乾上下體以乾合坤奇偶既立五行致用於天地<lb/>
　風出於㢲之木九三也雲出於坎之水初九也從龍<lb/>
　從虎之象成矣<lb/>
䷁<hi>坤下坤下</hi>坤　上六龍戰　六三含章<lb/>
　右坤上下體以坤合乾為天地之雜陰盛勝陽龍戰<lb/>
　見血五以陰包陽故坎象為血三以陰居陽故含章<lb/>
<pb n="KR4d0230_WYG_019-9b"/>
䷂<hi>震下坎上</hi>屯　艮　坤<lb/>
　右屯上下體互體為艮坤九五屯膏止而不得施六<lb/>
　二六四坤體為馬亦止於艮而不行故邅如班如為<lb/>
　有所待<lb/>
䷃<hi>坎下艮上</hi>䝉　坤　震<lb/>
　右䝉上下體互體為坤震震為長子故九二克家<lb/>
　以二陽包坤故納婦以坤止艮故六三之女勿取<lb/>
䷄<hi>乾下坎上</hi>需　離　兌<lb/>
<pb n="KR4d0230_WYG_019-10a"/>
　右需上下體互體為離兌兌為口舌故九二小有言<lb/>
　為澤故需泥離中虚為穴進遇坎為血也<lb/>
䷅<hi>坎下乾上</hi>訟　㢲　離<lb/>
　右訟上下體互體㢲離初以柔承九四之剛順上不<lb/>
　争故眀辨晳九二以坎剛遇乾剛臣忤君子競父掇<lb/>
　患之道然㢲順離眀皆可無訟四陽之健而一人帶<lb/>
　三奪之矣<lb/>
䷆<hi>坎下坤上</hi>師　坤　震<lb/>
<pb n="KR4d0230_WYG_019-10b"/>
　右師上下體互體坤震律聴軍聲初六伏於重坤<lb/>
　之土不常失律九二上應六五重坤之順以陽應陰<lb/>
　六五得震故長子帥師得坤故弟子輿尸衆主則<lb/>
　非丈人矣<lb/>
䷇<hi>坤下坎上</hi>比　艮　坤<lb/>
　右比上下體艮坤互體初六上應重坤順之又順坎<lb/>
　水在前艮止不流盈缶之吉六二比於九五以内為<lb/>
　限不自失也重坤之順不待誡令<lb/>
<pb n="KR4d0230_WYG_019-11a"/>
䷈<hi>乾下㢲上</hi>小畜　離　兌<lb/>
　右小畜上下體離兌互體初九上應六四以剛畜柔<lb/>
　而乃反已自畜於離無所附麗九三見説於六四之<lb/>
　兌説輻不行若夫婦而反目不能正室㢲正室離側<lb/>
　室<lb/>
䷉<hi>兑下乾上</hi>履　㢲　離<lb/>
　右履上下體㢲離互體離為目三寄眀於兑眇而能<lb/>
　視二以陽居陰有震之足㢲為股弱於足跛而能履<lb/>
<pb n="KR4d0230_WYG_019-11b"/>
　成卦之體專在六三兑居五陽之間兑為口不咥人<lb/>
䷊<hi>乾下坤上</hi>泰　震　兑<lb/>
　右泰上下體震兌互體九二應六五長男少女為帝<lb/>
　乙歸妺兌為口食之象四悦以求鄰雖富不富雖交<lb/>
　通之世反失其實<lb/>
䷋<hi>坤下乾上</hi>否　㢲　艮<lb/>
　右否上下體㢲艮互體二為艮以止為得故大人否<lb/>
　㢲承乾故小人吉以㢲順處髙位苞桑之危<lb/>
<pb n="KR4d0230_WYG_019-12a"/>
䷌<hi>離下乾上</hi>同人　乾　㢲<lb/>
　右同人上下體㢲重乾互體九二㢲順病夏畦以求<lb/>
　於同褊隘于族非野之同重乾之剛伏戎致敵九四<lb/>
　應上九重乾三嵗不興<lb/>
䷍<hi>乾下離上</hi>大有　兌乾<lb/>
　右大有上下體兌乾互體九二重乾應兌以車能載<lb/>
　以臣載君六五以離體主卦以兌説主信威行於下<lb/>
　與同人相内外他倣此也<lb/>
<pb n="KR4d0230_WYG_019-12b"/>
䷎<hi>艮下坤上</hi>謙震　坎<lb/>
　右謙上下體震坎互體初六以謙柔越坎險之剛故<lb/>
　可涉水六五以震懼處坤得衆故侵伐九三主卦曰<lb/>
　勞<lb/>
䷏<hi>坤下震上</hi>豫　坎　艮<lb/>
　右豫上下體坎艮互體謙鳴於二豫鳴於初以坎險<lb/>
　髙下而鳴以求應和艮為山為小石止靜不動故先<lb/>
　見九四主一卦以不疑致朋簮之衆<lb/>
<pb n="KR4d0230_WYG_019-13a"/>
䷐<hi>震下兑上</hi>隨　㢲　艮<lb/>
　右隨上下體㢲艮互體初九悦以應四動以隨静艮<lb/>
　得所止之官不至失節六二不能上應於五而止於<lb/>
　㢲詞求悦係陰失陽大小不得兼得九四之㢲體長<lb/>
　女長男得其隨矣其守在貞<lb/>
䷟<hi>㢲下震上</hi>蠱　兌　乾<lb/>
　右蠱上下體兌乾互體以九二之乾幹以長子之震<lb/>
　父子㢲順蠱敝之家不足憂主之以乾悦之以兌順<lb/>
<pb n="KR4d0230_WYG_019-13b"/>
　之以㢲其幹濟矣㢲兌二女母之象六四之裕六五<lb/>
　之譽漸以無事<lb/>
䷒<hi>兌下坤上</hi>臨　坤　震<lb/>
　右臨上下體坤震互體臨陽長之卦而以兌坤為體<lb/>
　震動不静故二陽以大臨之然羣小亦可畏矣甘者<lb/>
　苦之對兌為口故知味長而不已則泰道也<lb/>
䷓<hi>坤下㢲上</hi>觀　艮　坤<lb/>
　右觀上下體艮坤互體初六應四以陰應陰穉陰應<lb/>
<pb n="KR4d0230_WYG_019-14a"/>
　㢲㢲為寡髮童之象艮為少男坤為重坤故利女貞<lb/>
　若不知正則醜矣㢲以求艮二以應五㢲為白眼窺<lb/>
　女求匹不可不正<lb/>
䷔<hi>震下離上</hi>噬嗑　坎　艮<lb/>
　右噬嗑上下體坎艮互體初九以震動而艮止之震<lb/>
　足滅屨不行以坎險在前以乾三陽錯坤之三陰未<lb/>
　能除間滅鼻滅耳耳坎象金乾象黄坤土中象獄<lb/>
　之有械猶頥中有物<lb/>
<pb n="KR4d0230_WYG_019-14b"/>
䷕<hi>離下艮上</hi>賁　震　坎<lb/>
　右賁上下體震坎互體震足初動而艮止之為趾坎<lb/>
　為輿而止險故舍車六五艮山為丘坤土為園束帛<lb/>
　質素五數曰束<lb/>
䷖<hi>坤下艮上</hi>剝　重坤<lb/>
　右剝上下體重坤互體剝之一卦以上九為主剝者<lb/>
　陰極復陽牀以置身曰足曰辨曰膚抑陰進陽三得<lb/>
　其應重坤為順貫魚小人之象以上九為宫以芘寵<lb/>
<pb n="KR4d0230_WYG_019-15a"/>
　可免於尤<lb/>
䷗<hi>震下坤上</hi>復　重坤<lb/>
　右復上下體重坤互體復之一卦以初九為主復陰<lb/>
　極陽復仁者重坤柔之仁四應於初為中行<lb/>
䷘<hi>震下乾上</hi>无妄　㢲　艮<lb/>
　右无妄上下體㢲艮互體震動而艮止之以不可妄<lb/>
　動天命亦可畏震為稼艮山不耕不可以富以陽繫<lb/>
　陰㢲為艮止陰牛之繫<lb/>
<pb n="KR4d0230_WYG_019-15b"/>
䷙<hi>乾下艮上</hi>大畜　震　兑<lb/>
　右大畜上下體震兌互體以陽畜一陰為小以陽畜<lb/>
　二陰為大小畜則九三應上九為輿大畜則九二為<lb/>
　輿皆脱其軸畜而有養也兌悦震動以艮而止六四<lb/>
　為童牛六五為豶豕皆止健有待<lb/>
䷚<hi>震下艮上</hi>頥　重坤<lb/>
　右頥上下體重坤互體震動艮静虚中如頥以求<lb/>
　口實二陽初終之智以貪飲食非養也艮為山為小<lb/>
<pb n="KR4d0230_WYG_019-16a"/>
　石附坤土為丘頥<lb/>
䷛<hi>㢲下兊上</hi>大過　重乾<lb/>
　右大過上下體互體重乾九二上應九五之兌為少<lb/>
　女老夫女妻九五下應初六之㢲為長女老婦士夫<lb/>
　過唯謹其小不至於大藉茅於初乾乾自危也<lb/>
䷜<hi>坎下坎上</hi>習坎　艮　震<lb/>
　右習坎上下體艮震互體九二震動而艮止之與五<lb/>
　險陷未出所得亦小二簋納約其中有誠坎水眀水<lb/>
<pb n="KR4d0230_WYG_019-16b"/>
　之薦<lb/>
䷝<hi>離下離上</hi>離　兌　㢲<lb/>
　右離上下體兌㢲互體兌澤㢲廣顙目為涕泣離以<lb/>
　柔順附麗兌㢲錯然之敬於始可也九四下卦之應<lb/>
　風鼓其火而澤之猶死灰然<lb/>
䷞<hi>艮下兌上</hi>咸　乾　㢲<lb/>
　右咸上下體乾㢲互體艮少男兌少女乾陽㢲隂男<lb/>
　下於女無心之感初六咸其拇拇施於足可止而静<lb/>
<pb n="KR4d0230_WYG_019-17a"/>
　六二則上應五為腓行則凶居則吉九三㢲體應乾<lb/>
　躁其股為艮所執矣<lb/>
䷟<hi>㢲下震上</hi>恒兌　乾<lb/>
　右恒上下體兌乾互體長男長女以匹相應二五之<lb/>
　應君臣之道五以兌體之陰委質於九二之陽則相<lb/>
　及矣九四下應上比雖禽不獲<lb/>
䷠<hi>艮下乾上</hi>遯　乾　㢲<lb/>
　右遯上下體乾㢲互體以艮駸駸為㢲自厲其尾否<lb/>
<pb n="KR4d0230_WYG_019-17b"/>
　則致災乾變為坤二應乎五黄中坤牛剛革君子<lb/>
　固志以逺小人<lb/>
䷡<hi>乾下震上</hi>大壯　兌　乾<lb/>
　右大壮上下體兌乾互體重乾附兌入震初應於<lb/>
　震説以為進壯足為趾必窮可信九三入兌觸藩必<lb/>
　决六五之喪羊九三之羊上六之羊以兌體也坤為<lb/>
　大輿為腹以陽包陰<lb/>
䷢<hi>坤下離上</hi>晉　坎　艮<lb/>
<pb n="KR4d0230_WYG_019-18a"/>
　右晉上下體坎艮互體晉進而有所摧見險而止六<lb/>
　二之愁以險遲留王母六五之陰三陰附之九四鼫<lb/>
　䑕艮體穴離<lb/>
䷣<hi>離下坤上</hi>眀夷　震　坎<lb/>
　右眀夷上下體震坎互體眀夷傷也附麗越險以求<lb/>
　出地其傷宜矣離為雉初附於震則飛矣左股以<lb/>
　震足越險以坤震坎皆拯馬故為壯九三越險得陽<lb/>
　震長子故大首挾南離故南狩上六上卦之上如登<lb/>
<pb n="KR4d0230_WYG_019-18b"/>
　天回附於四故反入地<lb/>
䷤<hi>離下㢲上</hi>家人　離　坎<lb/>
　右家人上下體離坎互體㢲長女離中女附麗柔媚<lb/>
　宜家以女貞故以險為一家之閑初之應四離之又<lb/>
　離以四陽主二陰甚嚴且節二婦一男婦子也<lb/>
䷥<hi>兌下離上</hi>睽　坎　離<lb/>
　右睽上下體坎離互體悅以附麗而以坎乘其交二<lb/>
　女四男其睽乃其合也初應於四坎體為馬乘而喪<lb/>
<pb n="KR4d0230_WYG_019-19a"/>
　之於惡人勿逐自復六三應九牛扼於輿坎為輿六<lb/>
　五坤牛也上九應四遇坎坎豕兌澤泥塗之水坎北<lb/>
　方鬼方車載鬼也弧矢取睽先張後脱坎為雨故遇<lb/>
　雨反吉<lb/>
䷦<hi>艮下坎上</hi>蹇　離　坎<lb/>
　右蹇上下體離坎互體西南離方東北艮坎二方以<lb/>
　艮自止於難則西南可無慮也往者重險在前来者<lb/>
　止而有譽有喜有待六二王臣䝉難以冒重險自出<lb/>
<pb n="KR4d0230_WYG_019-19b"/>
　於文眀之方大人者来蹇以應離體<lb/>
䷧<hi>坎下震上</hi>解　坎　離<lb/>
　右解上下體坎離互體東北之勢離眀而震動難之<lb/>
　散也坎穴三陰為土田為狐故九二獲之以狐羣自散<lb/>
　也重坎為輿陰乘陽為負乗髙墉上六應四離體<lb/>
　為雉出險而擊為隼故射獲之<lb/>
䷨<hi>兌下艮上</hi>損　坤　震<lb/>
　右損上下體坤震互體震以動入坤静而艮止之<lb/>
<pb n="KR4d0230_WYG_019-20a"/>
　損剛益柔一人則艮上九應六三為友三人則三陽<lb/>
　兌說震動坤順以求益損一陽之友<lb/>
䷩<hi>震下㢲上</hi>益　艮　坤<lb/>
　右益上下體艮坤互體陽極反陰必至之理初九决<lb/>
　可不用壮則趾之不立也九二應五勇於必進乾乾<lb/>
　之惕莫夜之行有戎者兌陰在前三則色厲内荏雨<lb/>
　也羊也言也以兌陰而决陰莽之在田者為莧陸<lb/>
䷫<hi>㢲下乾上</hi>姤　重乾<lb/>
<pb n="KR4d0230_WYG_019-20b"/>
　右姤上下體重乾互體以柔附剛牝豕敵豭羸而用<lb/>
　躁乾金㢲木牽於金柅以陽抑陰也魚陰類也九二<lb/>
　以剛乗柔曰有魚四雖下比於初困於重剛失中故<lb/>
　无魚以五陽受一陰包含如天<lb/>
䷬<hi>坤下兌上</hi>萃　㢲　艮<lb/>
　右萃上下體㢲艮互體萃以聚集初應於四以止以<lb/>
　說止則號說則笑巽坤柔順三陰三陽亂次求聚為<lb/>
　艮所限孚不克終勿恤可也萃得萬物大牲之餘二<lb/>
<pb n="KR4d0230_WYG_019-21a"/>
　以中應五薄祭亦可<lb/>
䷭<hi>㢲下坤上</hi>升　震　兌<lb/>
　右升上下體震兌互體㢲震合誠皆通神明用禴<lb/>
　可也虚邑陰幽無人之境以㢲順而說得民震以主<lb/>
　祭岐山之享文王以此歟<lb/>
䷮<hi>坎下兌上</hi>困　㢲　離<lb/>
　右困上下體㢲離互體冒險懦柔困而附麗㢲兌邅<lb/>
　廻求脱坎谷初應於四之㢲木也故株木九二應五<lb/>
<pb n="KR4d0230_WYG_019-21b"/>
　之兌為口故飲食六三據剛應柔二女在前夫妻反<lb/>
　目三陰三陽相反不順<lb/>
䷯<hi>㢲下坎上</hi>井　離　兌<lb/>
　右井上下體離兌互體水坎出也䝉養源於下井則<lb/>
　泉於上木可汲矣初之應四水附離兌燥濕相違則<lb/>
　泥禽且不飲九二應於五坎陷為谷鮒離網中物六<lb/>
　四兌澤受水之谷宜修之<lb/>
䷰<hi>離下兌上</hi>革　乾　㢲<lb/>
<pb n="KR4d0230_WYG_019-22a"/>
　右革上下體乾巽互體初與四二剛相應柔體中堅<lb/>
　革之難也三就乾剛也虎豹之鞹以離之文炳蔚不<lb/>
　同也六二㢲風從虎之象<lb/>
䷱<hi>㢲下離上</hi>鼎　兌　乾<lb/>
　右鼎上下體兌乾互體乾為金鑄鼎也初為鼎足中<lb/>
　窒則否㢲兌長少二女附乾子妾兌為妾也九四近<lb/>
　君而下比於折足渥形六五居中黄耳離象盖離<lb/>
　為雉<lb/>
<pb n="KR4d0230_WYG_019-22b"/>
䷲<hi>震下震上</hi>震　坎　艮<lb/>
　右震上下體坎艮互體震長子主祭以恐懼致福初<lb/>
　應四艮山也為九陵七日六爻周而復也四遂泥坎<lb/>
　為水水在山為泥或曰坎豕淫泥<lb/>
䷳<hi>艮下艮上</hi>艮　震　坎<lb/>
　右艮上下體震坎互體初應四之震為足止弱不隨<lb/>
　震躁艮静坎心病也故二不快震厲薫心三出險自<lb/>
　反敦之又敦静重如山<lb/>
<pb n="KR4d0230_WYG_019-23a"/>
䷴<hi>艮下㢲上</hi>漸　離　坎<lb/>
　右漸上下體離坎互體鴻離鳥之附坎水者㢲風<lb/>
　而干木冒險自麗危之也九三應㢲上六艮夫巽婦<lb/>
　附麗為大腹夫征子不育婦失其道㢲木之桷髙而<lb/>
　免咎陵艮山也婦雖不孕止静得吉離者羽之文章<lb/>
䷵<hi>兌下震上</hi>歸妺　坎　離<lb/>
　右歸妺上下體坎離互體震長兌少為歸妺離其<lb/>
　一娣也震為足冒險而上故跛六三上應上六幾成<lb/>
<pb n="KR4d0230_WYG_019-23b"/>
　坤母為須嬃也離為目故𦕈震長子得位為帝乙坎<lb/>
　為月得中故幾望上六下應六三為兌之羊坎附離<lb/>
　水赤血也<lb/>
䷶<hi>離下震上</hi>豐　兌　㢲<lb/>
　右豐上下體兌㢲互體初九上應九四以陽應陽二<lb/>
　體皆陰卦實離㢲兌三女不無其配豐日中之照<lb/>
　旬則十日過旬非中則灾中之已昃也震蒲葦㢲<lb/>
　木蔀屋蔽日兌為毁折右肱㢲股之上<lb/>
<pb n="KR4d0230_WYG_019-24a"/>
䷷<hi>艮下離上</hi>旅　兌　㢲<lb/>
　右旅上下體兌㢲互體艮止離麗兌㢲欲自媚説<lb/>
　物順人而不得行旅寓之甚六二應五過信為次兌<lb/>
　為妾故得童僕三則離火焚次童僕無留行雉者離<lb/>
　也牛者三陰之坤也<lb/>
䷸<hi>㢲下㢲上</hi>㢲　離　兌<lb/>
　右㢲上下體離兌互體㢲為進退為不果初附麗<lb/>
　求説勇扵甚武其躁於兵故重以㢲命申申為戒㢲<lb/>
<pb n="KR4d0230_WYG_019-24b"/>
　為木牀下致恭兌為巫故用史巫兌為金故先庚後<lb/>
　庚凡六如爻之數資斧離為戈兵<lb/>
䷹<hi>兌下兌上</hi>兌　㢲　離<lb/>
　右兌上下體㢲離互體初曰和二曰孚三曰來九四<lb/>
　獨曰商者以言議之寧小介焉非病也其說物之多<lb/>
　通不如介也澤及朋友離文眀之益也兌講習語言<lb/>
　之益也<lb/>
䷺<hi>坎下㢲上</hi>渙　艮　震<lb/>
<pb n="KR4d0230_WYG_019-25a"/>
　右涣上下體艮震互體震内動而艮外止之以静止躁<lb/>
　震巽皆為躁卦也初六用拯馬以震坎皆為馬也机者<lb/>
　㢲之木二應五机以静止躁也艮為山冒險挺質不<lb/>
　顧羣以渙君之難大號㢲命血者坎為血為水<lb/>
䷻<hi>兌下坎上</hi>節　艮　震<lb/>
　右節上下體艮震互體初說以應四之止艮以險止<lb/>
　之兌以言議震以足動艮木之多節坎木之多心兌<lb/>
　通艮塞艮為門闕閽寺初不出户庭是也九二既已<lb/>
<pb n="KR4d0230_WYG_019-25b"/>
　知節安於所止不求脱險以苦失中也安者不求甚<lb/>
　說下比於初以承上甘者口悅之味苦則衆口不悦<lb/>
　矣<lb/>
䷼<hi>兌下㢲上</hi>中孚　艮　震<lb/>
　右中孚上下體艮震互體初九之虞先見之信上<lb/>
　應於四之艮以静止動為機先之卜鳴鶴二五以陽<lb/>
　聲同唱艮山兌澤九臯之禽信之中也六三應上九為<lb/>
　非敵二陰二陽以㢲進退不果也六四以震為馬㢲<lb/>
<pb n="KR4d0230_WYG_019-26a"/>
　應上六㢲雞登山以兌而鳴登天之音失中也<lb/>
䷽<hi>艮下震上</hi>小過　兌　㢲<lb/>
　右小過上下體兌㢲互體小過中孚之變可以復不<lb/>
　可以小過宜下不宜上逆順之勢㢲為雞猶中孚之<lb/>
　遺音初六之飛鳥也六二過艮遇㢲兌為妣過君遇<lb/>
　臣西伯事紂君臣之道嚴矣九三防之以艮執法可<lb/>
　順不可逆戕之漸可防矣<lb/>
䷾<hi>離下坎上</hi>既濟　離　坎<lb/>
<pb n="KR4d0230_WYG_019-26b"/>
　右既濟上下體坎離互體三陽三陰之變上下體坎<lb/>
　離其互體離坎亂以求濟其濟猶亂初之曳輪以脫<lb/>
　險水濡其尾可戒六二離婦䘮茀以坎盗也髙宗伐<lb/>
　鬼方離為甲胄戈兵於北方之坎也九五下比於二二<lb/>
　陰為牛西隣文王也<lb/>
䷿<hi>離上坎下</hi>未濟　坎　離<lb/>
　右未濟上下體坎離互體未濟既濟之變而互體<lb/>
　亦坎離者數窮而亂所當辨也小狐坎隠伏之物出<lb/>
<pb n="KR4d0230_WYG_019-27a"/>
險而疑水濡其尾水曳坎輪震伐坎鬼濡尾濡首隂陽<lb/>
　之極既濟猶未濟者乾坤用九用六之數君子知其數<lb/>
　之不可涯者既猶未乎<lb/>
　　象統<lb/>
傳曰物生而後有象象而後有滋滋而後有數數者猶<lb/>
曰一二三四者此易之始肇於畫矣欲求易者自其畫<lb/>
欲求畫者自其滋滋者猶曰蕃滋以一成二成三者是<lb/>
矣而蕃其象各以其類為象天下凡物莫不皆有象類<lb/>
<pb n="KR4d0230_WYG_019-27b"/>
物而通其象之次序可迎刄解矣物之生者自然之天<lb/>
其象其滋其數因是而畫之為三衍而六之八之則<lb/>
人也人者人為之以其使之然以合乎天之然天人相<lb/>
符毫釐錙銖之不爽而易成矣此象之次序不可忽<lb/>
也盖嘗以物之繫於易者原之以類而推其象其變化<lb/>
者乃其象之通而以易為神此兎蹄魚筌如王弼之論<lb/>
得意忘言得言忘象端有次序可驟而語乎乾坤者<lb/>
天地之二象剛柔奇偶其象通於八卦自八卦通於六<lb/>
<pb n="KR4d0230_WYG_019-28a"/>
十四此象可以類起矣以乾為龍坤為龍震亦為龍必<lb/>
欲求龍所在則曰天曰田曰潜曰野象雖可類而有不<lb/>
盡者似未可遽悉也至曰乾為馬坤為牝馬震㢲坎皆<lb/>
為馬坤為牛而他卦言牛㢲為雞離為雉而他卦之言<lb/>
鳥者可以類求之無遁情矣譬夫味之適口者必名其<lb/>
物然後知味之酸鹹衣之蔽身者必名其物然後知衣<lb/>
之長短數之未知象之未眀而欲眀之不已僣乎繫詞<lb/>
曰神無方易無體又曰剛柔有體以體天地之撰故因<lb/>
<pb n="KR4d0230_WYG_019-28b"/>
其互體者為無體之體伸劉牧之說而與王弼辨且天<lb/>
地生成五行五十五之數與大衍五十之數相通此蓍<lb/>
龜之用易之祖也易不有四象乎言動制器卜筮皆象<lb/>
之變化體有不同則可以互體推也弼乃以五行汗漫取<lb/>
四象者合而一之未盡而忘易之所祖是欺人父祖愚<lb/>
而㤀之以聖賢其子孫是又其僣者故因繫辭説卦立<lb/>
象以互體例類而求易因孔子以知文王因文王以知<lb/>
伏羲所謂象者儻不至牽合遷就十可得七八其他天<lb/>
<pb n="KR4d0230_WYG_019-29a"/>
人之奥性命之理如弼之作眀象得意㤀象者以俟後<lb/>
世用易之君子作象統<lb/>
　　眀閏<lb/>
正月<lb/>
　小過　䝉　益　漸<lb/>
二月<lb/>
　泰<hi>三</hi>需　隨　晉　解<lb/>
三月<lb/>
<pb n="KR4d0230_WYG_019-29b"/>
　大壯　豫　訟　蠱　革<lb/>
四月<lb/>
　夬<hi>五</hi>旅　師　比　小畜<lb/>
五月<lb/>
　乾<hi>六</hi>大有<hi>内外</hi>家人　井　咸<lb/>
六月<lb/>
　姤<hi>一</hi>鼎　豐　涣　履<lb/>
閏月<lb/>
<pb n="KR4d0230_WYG_019-30a"/>
　遯<hi>二</hi>恒<hi>内外</hi>節　同人<lb/>
七月<lb/>
　損　否<hi>三</hi>㢲<hi>内外</hi>萃　大畜<lb/>
八月<lb/>
　賁　觀<hi>四</hi>歸妺　无妄　明夷<lb/>
九月<lb/>
　困　剝<hi>五</hi>艮　既濟　噬嗑<lb/>
十月<lb/>
<pb n="KR4d0230_WYG_019-30b"/>
　大過　坤<hi>六</hi>未濟<hi>内外</hi>蹇　頥<lb/>
十一月<lb/>
　中孚　復<hi>一</hi>屯<hi>内外</hi>謙　睽<lb/>
十二月<lb/>
　升　臨<hi>二</hi>小過　䝉　益<lb/>
　傳曰履端扵始舉正於中歸餘於終此置閏<lb/>
　之法也一歳三百六十有六日以六十四卦三<lb/>
　百八十四爻為之主以伏羲之三畫者分十二<lb/>
<pb n="KR4d0230_WYG_019-31a"/>
　月二十四氣朔望日月弦晦之候天然之正舉<lb/>
　囿吾易卦爻之數為一定法以嵗始為端嵗中<lb/>
　為中嵗終為終乎或以始子午終己亥合六陰<lb/>
　六陽為嵗乎三代異正其所履之端所舉之中<lb/>
　所歸之餘亦異則置閏之厯三代異用眇乎不<lb/>
　見其端茫乎不知其終其中猶是也我知之矣<lb/>
　大抵以中氣為母以均其始中終三際一唯其<lb/>
　厯而已余将竊取顓帝之乾象厯以建寅為<lb/>
<pb n="KR4d0230_WYG_019-31b"/>
　厯端以合乎夏正則千嵗之統幾在兹乎且以夏時<lb/>
　為正以孟春為厯端則置陰陽子午不問不知何以<lb/>
　為氣之母而㑹其中或曰無中氣者為餘厯之大小<lb/>
　餘則置閏之數也所謂乾象厯者堯舜禹相承施<lb/>
　行至湯止以立春為節而以冬至為元首周人遂以<lb/>
　十一月為正以正六陰六陽之氣吾夫子論四代禮<lb/>
　樂欲行夏時於春秋盖有所歎矣謂其欲修商厯<lb/>
　非也乃乾象厯耳按魯襄公二十七年十一月乙<lb/>
<pb n="KR4d0230_WYG_019-32a"/>
　亥朔日有食之傳以為辰在申司厯過為再失閏以<lb/>
　星度知之則魯厯之失自周厯之失也劉歆乃以漢<lb/>
　厯正之以眀傳誤班固則以春秋魯厯不正故置厯<lb/>
　之失班固劉歆皆漢儒豈能以漢厯折衷於千餘<lb/>
　嵗之後於是七厯真偽之論更起矣魏黄初専取法<lb/>
　乾象酌斗分麤細之中以合春秋日蝕以正朔晦朔<lb/>
　既朔為定而杜預乃以七厯皆非王者之術何也七<lb/>
　厯多歸咎斗分二十六日幾一月之度湯厯乃以四<lb/>
<pb n="KR4d0230_WYG_019-32b"/>
　分一為度之一且天度經星可以意増減之乎此杜<lb/>
　預之所以疑也經星二十八宿以緯之五星變度如<lb/>
　春秋所謂辰在申者以水星之在申也按晉武帝因<lb/>
　魏之景初厯更以泰始名厯如泰始之三年閏六月<lb/>
　二十五日丁亥水星晨見乾象則閏月九日辛未見<lb/>
　先十六日黄初則以閏月八日先十七日如春秋之<lb/>
　辰左申者相先後三日其差氣三候有奇不知順<lb/>
　數春秋置閏至是凡幾失乎如是則杜預之疑審<lb/>
<pb n="KR4d0230_WYG_019-33a"/>
　矣夏正之四月周人之六月正陽建已之月雖無中<lb/>
　氣而大小餘之積似未可閏而閏之可乎惟我宋以<lb/>
　六月置閏凡三淳熈嵗著雍閹茂月則且置閏與<lb/>
　晉泰始合嵗月而用易之姤以兆六陰之氣則亦六<lb/>
　月而不在五月來則幸其速去則幸其遲至于任<lb/>
　法咎天之日月如劉歆春秋五行之說多矣因以<lb/>
　易一氣之遯合之以俟後世眀厯之君子<lb/>
</p>
<p>
</p>
  </div>
<div>
                <head>方舟集卷二十</head>
    <p>
<pb n="KR4d0230_WYG_020-1a"/>
欽定四庫全書<lb/>
　方舟集卷二十　　　　　　宋　李石　撰<lb/>
　　左氏卦例<lb/>
　　　春秋易以立例為通宜矣葢韓宣子所見二經<lb/>
　　　者魯人所用周人之禮不刋之典也左氏所載<lb/>
　　　於易雖周人卜筮之用無幾其所資於學者非<lb/>
　　　特杜預王弼之説也然杜預所得汲冢科斗云<lb/>
　　　師春作春秋所載易卦一卷今不傳石為補之<lb/>
<pb n="KR4d0230_WYG_020-1b"/>
　　　作左氏卦例<lb/>
䷓<hi>坤下㢲上</hi>觀䷋<hi>坤下乾上</hi>否<lb/>
陳敬仲方少周史所筮之卦也至桓子五世而始大八<lb/>
歳而成子得政弑君其始也利用賔于王其終也山嶽<lb/>
配天則亦太逼矣卜筮可知目睫之近不能保八世之<lb/>
徃乎不然南蒯卜亂臧㑹卜亂同矣<lb/>
　　右觀六四爻變而之否曰坤土曰巽風曰乾天風<lb/>
　　為天於土上則曰山自否之六二至九四為艮之<lb/>
<pb n="KR4d0230_WYG_020-2a"/>
　　互體則艮為山也故曰山嶽配天坤為異國艮為<lb/>
　　太嶽為姜齊艮為門庭乾為金玉坤為布帛故有<lb/>
　　庭實玉帛諸侯朝王之象觀則其後之子孫期在<lb/>
　　八世之遠此説卦雜占八者之例他皆倣此<lb/>
䷂<hi>震下坎上</hi>屯䷇<hi>坤下坎上</hi>比<lb/>
畢萬以晉滅魏以地賞萬為大夫晉大夫辛廖所筮之<lb/>
卦也萬之先為畢公高晉獻公滅魏至六國魏猶列諸<lb/>
侯為大國此公侯子孫必復其先畢公高之始也其後<lb/>
<pb n="KR4d0230_WYG_020-2b"/>
六卿分而為魏則終春秋之世矣其年世遠矣哉<lb/>
　　右屯初九變而之比曰震以坤以坤故為土震為<lb/>
　　車坤為馬震變為坤故車從馬足居之以震故兄<lb/>
　　長之以震故母覆之以坤故衆歸之以坤故是為<lb/>
　　六體不易以下體之下也若曰比合屯固坤安震<lb/>
　　殺則以意取象無象之象説卦雖有例未必能盡<lb/>
　　卦變之意他皆倣此<lb/>
䷍<hi>乾下離上</hi>大有䷀<hi>乾下乾上</hi>乾<lb/>
<pb n="KR4d0230_WYG_020-3a"/>
魯桓公將生成季卜楚丘之父既卜又筮此卦也魯之<lb/>
重輕由季氏之存亡其曰季氏亡則魯不昌又執政為<lb/>
周社亳社之輔皆如卜之言而筮特言同復于父敬如<lb/>
君所而已其合卜筮蓍龜為一用乎將有詳畧乎自桓<lb/>
公下順數終春秋之世三家子孫旣微而魯弱如卜楚<lb/>
丘之父蓍龜之告<lb/>
　　右大有六五離變為乾乾為君為父曰同復于父<lb/>
　　敬如君所以臣為君之象以離麗為同者亦以意<lb/>
<pb n="KR4d0230_WYG_020-3b"/>
　　取義<lb/>
䷑<hi>㢲下艮上</hi>蠱<lb/>
秦穆公伐晉秦掌龜卜徒父所筮之卦也秦人不通三<lb/>
易而以龜為筮龜卜為官而以蓍筮乎晉閉秦糴負秦<lb/>
曲多矣韓原之戰晉侯之馬還濘取敗執晉侯以歸故<lb/>
卜徒父先以千乘雄狐為告<lb/>
　　右蠱巽艮二體不變而貞悔内外之象已具杜預<lb/>
　　乃以秦人不通三易之占而以龜卜為筮乎不然<lb/>
<pb n="KR4d0230_WYG_020-4a"/>
　　卦亦易之一也巽春夏之交艮冬春之交秋落山<lb/>
　　木之實而取材以為克晉之期山木逢秋而落杜<lb/>
　　預乃以周九月夏七月為言按春秋書秦韓之戰<lb/>
　　在十一月亦歳晚之秋非九月七月之秋明矣又<lb/>
　　曰獲其雄狐以狐蠱為君蠱蟲也又皿也病也若<lb/>
　　以説卦象取之則未有以狐為君象解未濟二卦<lb/>
　　之爻雖言狐解言三狐未濟繇言小狐初六言濡<lb/>
　　尾解以坎離互體取象未濟亦坎離互體取象蠱<lb/>
<pb n="KR4d0230_WYG_020-4b"/>
　　之艮巽不變其互體者九二至六四為兑九三至<lb/>
　　六五為震不為狐象將以巽之為進退不果為臭<lb/>
　　如狐與艮為狗鼠之屬乎其必有知者以龜卜為<lb/>
　　筮與卦之不變者他皆倣此<lb/>
䷵<hi>兌下震上</hi>歸妹䷥<hi>兌下離上</hi>睽<lb/>
晉獻公嫁伯姬於秦史蘇所占之卦也晉侯敗于韓秦<lb/>
執之以歸于秦晉侯曰先君若從史蘇之占吾不及此<lb/>
夫易天數也一定於天數不可逃雖人謀無及如晉侯<lb/>
<pb n="KR4d0230_WYG_020-5a"/>
之悔吝于先君之取秦女疑有可免之理是以人勝天<lb/>
也可乎卜筮者天假之以權禍福使人知所避就愈於<lb/>
恬不知畏而欲以人勝天也穆姬晉女之適秦者晉侯<lb/>
得歸國賴穆姬之力太子罃洪與女簡璧晉甥履薪登<lb/>
臺免服衰絰以示必死<lb/>
　　右歸妹之睽歸妹上六外卦隂變為陽故為睽繇<lb/>
　　謂刲羊無血士無其功承筐無貺女失其職以震<lb/>
　　為離以妹得睽有責無償無助者秦晉姊妹甥舅<lb/>
<pb n="KR4d0230_WYG_020-5b"/>
　　相失之象以震為離故以雷為火雷車也震雷説<lb/>
　　其輻離火焚其旗睽為弧矢必戰之象姪其從姑<lb/>
　　恵公敗從穆公於秦之象高梁之死明年謂恵公<lb/>
　　死之明年謂重耳歸晉殺懷公子圉而入也史蘇<lb/>
　　之占歴獻公恵公文公凡三世協若符劵杜預曰<lb/>
　　臨時占者或取於象或取於氣或取於時日互相<lb/>
　　符㑹構虛不經非易之所當用他皆倣此以為占<lb/>
　　筮淺近於易者之戒<lb/>
<pb n="KR4d0230_WYG_020-6a"/>
䷶<hi>離下震上</hi>豐䷝<hi>離下離上</hi>離<lb/>
鄭伯廖告人以公子曼滿求為卿伯廖告以豐之離之<lb/>
卦也晉楚方爭鄭公子曼滿不能内固其國乃幸亂而<lb/>
貪無德而禄伯廖以意測卦而告以其祥伯廖鄭大夫<lb/>
之知易者智如蓍龜雖不筮而神矣曼滿卒如其言<lb/>
　　右豐之離上六變而為離以陽芘隂屋之大也以<lb/>
　　隂受芘户之蔀也説卦震離無屋户象互體㢲兌<lb/>
　　亦無屋户象剥之卦曰小人剥廬以陽芘隂也剥<lb/>
<pb n="KR4d0230_WYG_020-6b"/>
　　以艮為門闕故取陽以為隂之芘或曰離以附麗<lb/>
　　為安故為屋豐以明盛在上位而謀隠幽蔀閉塞<lb/>
　　不通如大屋翔天而暗户無人豐爻言三歳不覿<lb/>
　　凶而伯廖之言一歳而曼滿死者以豐數之極日<lb/>
　　昃之離一年之象不待三歳以二卦九六對變也<lb/>
䷆<hi>坎下坤上</hi>師䷒<hi>兌下坤上</hi>臨<lb/>
知莊子告人以邲之戰先縠中軍以三師敗績之卦也<lb/>
晉楚爭鄭為日已久晉不能勝夷狄之楚以芘鄭同姓<lb/>
<pb n="KR4d0230_WYG_020-7a"/>
之親旬有七日之圍守陴之哭楚退師而復圍之肉袒<lb/>
牽羊以九縣自比楚又退三十里而與之平楚之於鄭<lb/>
其亦優游不迫鄭亦窮蹙矣為晉者可以少愧而又有<lb/>
救鄭之師師出荀林父士㑹欲中道班師不為失䇿先<lb/>
縠請以中軍佐濟知莊子䇿其必敗者以其負曲於楚<lb/>
抱愧於鄭雖不待卜筮而吉凶判於未戰然則知莊子<lb/>
者春秋深於易之君子也其先見與鄭伯廖同<lb/>
　　右師之臨師之初六變而之臨以二陽而薄四隂<lb/>
<pb n="KR4d0230_WYG_020-7b"/>
　　坎險坤衆遇險失衆臨有甚此者乎否臧者不順<lb/>
　　而無律律師律也律法也或曰以聽軍聲詔吉凶<lb/>
　　也坎為川流兌為澤壅三師之令不行律竭法亡<lb/>
　　之象其互體為震為重坤以師臨對變師九二曰<lb/>
　　未順命臨九二無功則凶中吉則免於咎臨九二<lb/>
　　則八月有凶期在於此此知莊子又知先縠雖幸<lb/>
　　免於楚有大咎於晉者以此夫<lb/>
䷳<hi>艮下艮上</hi>艮䷐<hi>震下兌上</hi>隨<lb/>
<pb n="KR4d0230_WYG_020-8a"/>
穆姜將薨所筮之卦不言其所筮之史也穆姜成公之<lb/>
母淫於僑如介晉國以禍其子又禍季孟幾無魯矣賴<lb/>
范文子郤犫以免東宮之囚埀死之筮乃始悔悟是歳<lb/>
襄公之九年也襄公穆姜之適子繼成即位始四歳季<lb/>
孟在朝主少國疑以筮自亡疑史乃請姜速出亡而姜<lb/>
亦知其死之審矣僑如佞人也其奔齊又淫齊君之母<lb/>
所止之國以佞濟淫何獨穆姜之辱<lb/>
　　右艮之隨上下卦六爻皆變所存者互體艮㢲皆<lb/>
<pb n="KR4d0230_WYG_020-8b"/>
　　不以象為占而獨以變卦繇詞為隨之四德而以<lb/>
　　乾文王之言釋之也其曰元亨利貞者姜之自知<lb/>
　　以答史之筮也不可謂元者以人在下位而有不<lb/>
　　仁禍其子成公虎狼之不若也不可謂亨者俾僑<lb/>
　　如外結晉援以執成公止季孫魯不靖者久之誰<lb/>
　　適召之也不可謂利者通於僑如東宮之居幾於<lb/>
　　囚辱失母子之愛非所以芘其身不可謂貞者國<lb/>
　　君之母棄位而姣以淫蕩聞於國人婁豬艾豭之<lb/>
<pb n="KR4d0230_WYG_020-9a"/>
　　比也四德皆失何以為隨以卦自揣其死宜矣史<lb/>
　　謂艮之八者杜預有二疑雜用三易以七八為占<lb/>
　　一疑也史以古易不利再以周易折之二疑也余<lb/>
　　亦有二疑焉七八者或在三多之數葢三揲之所<lb/>
　　當計二四而為八也一疑也八如臨八月之八隨<lb/>
　　互體即艮體隨之六二二疑也必有能辨之者<lb/>
䷮<hi>坎下兌上</hi>困䷛<hi>㢲下兌上</hi>大過<lb/>
崔武子所筮筮史阿告以吉之卦也齊棠公死武子弔<lb/>
<pb n="KR4d0230_WYG_020-9b"/>
之窺棠公妻美而欲介其弟東郭偃以取之弔人之䘮<lb/>
幸人之禍挾急以攘死鬼之妻豈惟偃以齊姜同姓拒<lb/>
之雖死鬼亦怒矣瀆筮以求吉筮之所不告也武子欺<lb/>
死而得姜莊公欺生而淫姜姜以色召禍傾人家國崔<lb/>
子逆弑蒙千古不令之名豈獨攘鬼妻之惡哉筮史之<lb/>
阿告以吉者齊禍出於天數為不可逃<lb/>
　　右困之大過困六三變為㢲以坎中男娶㢲長女<lb/>
　　固已非匹陳文子所謂風隕妻風奔也隕墜也奔<lb/>
<pb n="KR4d0230_WYG_020-10a"/>
　　墜之妻冒險取之且困之繇曰入于其宮不見其<lb/>
　　妻者謂莊公入崔武子之室崔子稱疾不見之象<lb/>
　　且以卦變言之大過九二至九五為乾互體二女<lb/>
　　一夫巽長兑少本末皆弱二女者武子莊公皆嘗<lb/>
　　有是二女也一夫一婦一婦再適亦二女也武子<lb/>
　　莊公兩淫之象嗚呼武子莊公於姜皆為同姓禽<lb/>
　　獸夷狄不若哉妾不知姓則卜之況妻乎<lb/>
䷗<hi>震下坤上</hi>復䷚<hi>震下艮上</hi>頤<lb/>
<pb n="KR4d0230_WYG_020-10b"/>
鄭子太叔還自楚告子展測楚康王將死之卦也晉楚<lb/>
以鄭故不和楚矜然於晉豈復知鄭鄭小國惟大是聽<lb/>
命而乃以宋之盟載之言是賴夫子太叔旣知之而猶<lb/>
以易測之以明楚康王之不賴盟而以大屈小死不免<lb/>
矣楚子竟死於魯襄公之二十八年雖然子太叔不因<lb/>
筮史得之亦知易之君子<lb/>
　　右復之頤復上六外卦變而為頤楚迷不知復鄭<lb/>
　　既從晉楚迷而失道以求復如其願楚王必死之<lb/>
<pb n="KR4d0230_WYG_020-11a"/>
　　象也復之初也顔子得之曰不遠復無祇悔是矣<lb/>
　　其既極矣以隂反陽而猶迷而不返楚康王得之<lb/>
　　曰迷復凶反君道是矣子太叔曰楚不幾十年未<lb/>
　　能恤諸侯吾乃休吾民者以復之上六曰以其國<lb/>
　　君凶至於十年不克征而測之也是年禆竈占星<lb/>
　　亦知楚子之死與易同占者杜預曰歳星所在有<lb/>
　　福歳星當在星紀而寄於元枵失次在北對冲在<lb/>
　　南鳥謂南方朱鳥周楚分野楚康王死之歳周靈<lb/>
<pb n="KR4d0230_WYG_020-11b"/>
　　王亦死此卜筮相為用他皆倣此<lb/>
䷑<hi>㢲下艮上</hi>蠱<lb/>
秦醫和視晉侯疾以此卦答趙孟之問也晉侯求醫於<lb/>
秦秦使醫和視之曰疾不可為是謂近女室疾如蠱六<lb/>
氣隂陽風雨晦明蠱為晦六疾之一和謂惑疾惑則沉<lb/>
溺女色而蠱實生之猶器皿之蠧而生蟲為蠱猶榖之<lb/>
朽而飛蟲亦為蠱既曰女淫為蠱非鬼非食是不可為<lb/>
也和之言曰女陽物而晦時晦謂昬也陽物謂巽離兌<lb/>
<pb n="KR4d0230_WYG_020-12a"/>
三女皆二陽一隂陽中之隂内熱之疾所自淫則内熱<lb/>
而蠱生矣杜預釋之曰婦人從陽非也和又曰良臣將<lb/>
死天命不祐謂趙孟為良臣以大夫僭諸侯力可以諫<lb/>
晉侯之淫於女而莫之救故和及之其曰良臣者反言<lb/>
之也宜趙孟以蠱為問而以良醫答和也晉平公彪即<lb/>
位於魯襄十六年卒於魯昭之十年噫亦沉疾矣内有<lb/>
同姓之四姬醫所不治欲使之受諫乎<lb/>
　　右蠱一卦醫和言之非筮所及㢲長女艮少男老<lb/>
<pb n="KR4d0230_WYG_020-12b"/>
　　婦士夫惑非其匹老隂少陽其類為偏象則蠱矣<lb/>
　　然四姬一男豈特老隂而已耶醫和之神幾以苦<lb/>
　　口為藥惜乎晉君臣不悟也是歳昭公之二年風<lb/>
　　落山木與秦卜徒父同占<lb/>
䷣<hi>離下坤上</hi>明夷䷎<hi>艮下坤上</hi>謙<lb/>
叔孫莊叔生穆子自筮得之卜楚丘告之以其卦之詞<lb/>
也初穆子辟僑如之難奔齊私客婦而生子曰牛又取<lb/>
齊之國氏生孟丙仲壬穆子夢天壓已弗勝夢既告之<lb/>
<pb n="KR4d0230_WYG_020-13a"/>
矣此先筮而得之也夢與筮皆天之定告之以未然而<lb/>
皆不寤魯之禍媒於穆姜而成於牛僑如出奔穆子得<lb/>
歸國氏之二甥以母改適遲遲其歸逮其歸也牛又間<lb/>
其父子殺孟而逐仲穆子二子一殺一逐叔孫思仲子<lb/>
不得見不食三日死仲雖歸牛又以邑賂南遺使不得<lb/>
入卒之昭子得立不以南遺為德而以牛為禍牛出奔<lb/>
而孟仲之子殺之投其首於寜風之棘上如楚丘之告<lb/>
　　右明夷之謙明夷之初九内卦變而為謙明夷者<lb/>
<pb n="KR4d0230_WYG_020-13b"/>
　　明之傷也謙者減也兩卦貞悔通筮矣明夷之象<lb/>
　　為日日入地中則明傷於地陽傷於隂君父傷於<lb/>
　　臣子其象之意也天以十日十時為度在人則十<lb/>
　　等杜預謂王公卿士皁輿𨽻臺僚圉牧也一曰王<lb/>
　　二曰公三曰卿中天為王食時為公旦日為卿以<lb/>
　　離為日夷則日傷矣以豹為卿在三之位則知穆<lb/>
　　子當為莊叔祀也其傷則謙謙則傷減以離日為<lb/>
　　鳥方故曰明夷于飛君子于行三日不食則餒矣<lb/>
<pb n="KR4d0230_WYG_020-14a"/>
　　離初九之陽變艮初六之隂以火焚山也明夷之<lb/>
　　初曰主人有言牛以讒逐孟仲叔孫不食也牛之<lb/>
　　名深目豭喙兆於夢又見於筮坤離皆牛象自莊<lb/>
　　叔穆子至牛三世以淫賈禍吁可畏哉箕子文王<lb/>
　　得明夷䝉難為聖賢叔孫得之殺身敗族<lb/>
䷂<hi>震下坎上</hi>屯䷇<hi>坤下坎上</hi>比<lb/>
衛襄公嬖人婤姶生子元孔成子筮之得屯又筮之遇<lb/>
屯之比之卦也孟縶與元皆嬖人子縶長而元次縶跛<lb/>
<pb n="KR4d0230_WYG_020-14b"/>
而元㓜皆屯也屯皆難也孔成子初以立長未决史朝<lb/>
贊以立元是為靈公初元之將生也已得於孔成子之<lb/>
夢康叔名之曰元使孔圉與史苟相之史朝所夢皆協<lb/>
以再筮襲二夢廢長立次廢病立㓜似非偶然者<lb/>
　　右屯之比屯初九内卦變而為比也且史朝之言<lb/>
　　曰繇云利建侯者嗣即非建建即非嗣使縶當嗣<lb/>
　　即不待建所建者猶二屯之難元以次當建遲疑<lb/>
　　不决故以筮决之筮不當再猶之不决之故也比<lb/>
<pb n="KR4d0230_WYG_020-15a"/>
　　之繇詞曰原筮元永貞原筮者以再筮决意於元<lb/>
　　之意雖然靈公之立失德為多以國多君子賴之<lb/>
　　以立比輔之象也然筮以襲夢與再筮之决此其<lb/>
　　例也<lb/>
䷁<hi>坤下坤上</hi>坤䷇<hi>坤下坎上</hi>比<lb/>
南蒯謀以費叛枚筮以示子服惠伯之卦子服告之以<lb/>
其事也蒯遺之子也遺逐叔孫之子仲以立昭子蒯亦<lb/>
立季平子幾於再世禍魯也昭子為魯卿以功加三命<lb/>
<pb n="KR4d0230_WYG_020-15b"/>
為季氏媢忌昭子欲與季氏訟本出南蒯間諜南蒯懼<lb/>
以費叛費者季氏之邑以蒯宰其地也以地叛主神所<lb/>
不許筮所不告子服惠伯猶告之者幸其悛止而有畏<lb/>
於筮也其曰吾嘗學此者以明學易有素必欲塞其不<lb/>
逞之謀而教之以忠信之事也春秋不書南蒯之叛杜<lb/>
預曰不以告廟非也費為季氏分地不主於魯久矣昭<lb/>
公十三年書叔弓帥師圍費者不罪費叛而罪帥師以<lb/>
明季氏叛魯而家臣南蒯叛季氏無怪也越明年費人<lb/>
<pb n="KR4d0230_WYG_020-16a"/>
逐南蒯於齊司徒老祁慮癸以地歸魯亦不書者地從<lb/>
主人春秋私相予奪去來非法也至公山弗擾則費再<lb/>
畔故孔子墮三都<lb/>
　　右坤之比坤六五外卦變而之比也坤以六順為<lb/>
　　義六五變而為坎順變為逆筮則知之曰不可占<lb/>
　　險坎之水為險其互體為艮之山山水之險非一<lb/>
　　險也坤以順為吉而比亦以相輔為吉蒯乃枚筮<lb/>
　　誤指其吉而逆圖之乎黄裳元吉者黄者中色地<lb/>
<pb n="KR4d0230_WYG_020-16b"/>
　　有主也裳者下飾上有衣也元者善長長有君也<lb/>
　　皆非逆圖也供養三德為善供養黄裳元之三德<lb/>
　　杜預釋以洪範三德曰剛柔正直非也曰參成可<lb/>
　　筮者子服惠伯欲南蒯參其三說之備而用之惜<lb/>
　　乎蒯不悟卒為齊之叛夫也<lb/>
䷀<hi>乾下乾上</hi>乾<lb/>
蔡墨以答韓宣子龍見于絳之問非占筮所及而援卦<lb/>
以告之也龍者人君之象乾九五乃其位乃今見于晉<lb/>
<pb n="KR4d0230_WYG_020-17a"/>
郊猶之東遷以來狩於河陽與夫南征水濵此春秋之<lb/>
所當書不書者晉不以告也蔡墨以易之乾以釋乾坤<lb/>
之言龍又及其爻之變以豢龍御龍二氏明虞夏之德<lb/>
劉范之世服厥官以譏世衰道䘮何足以致龍<lb/>
　　右乾六爻言龍者四爻而以一陽為龍之變者四<lb/>
　　卦併坤為六何也以明五行所實而明五官之職<lb/>
　　備見於乾所變之龍也初九曰潛龍勿用其變為<lb/>
　　姤䷫<hi>㢲下乾上</hi>姤天風之爻木澤之氣也九二曰見龍<lb/>
<pb n="KR4d0230_WYG_020-17b"/>
　　在田其變同人䷌<hi>離下乾上</hi>同人火之氣也九五曰飛<lb/>
　　龍在天其變大有䷍<hi>乾下離上</hi>大有金火之氣也上九<lb/>
　　亢龍有悔其變為夬䷪<hi>乾下兌上</hi>夬亦金水之氣也坤<lb/>
　　之上六曰龍戰于野者坤上六之變其變為剥䷖<lb/>
　　<hi>坤下艮上</hi>剥土之氣也五行以御四時而重該修熙分<lb/>
　　職四時而無曠官此眞龍之出人得以豢御而馴<lb/>
　　擾之豈特陽氣而已哉杜預釋之乃曰乾龍以象<lb/>
　　陽氣蔡墨以謂眞龍似未審也說卦八卦皆有象<lb/>
<pb n="KR4d0230_WYG_020-18a"/>
　　馬牛龍豕雉雞狗羊皆象也何獨於龍而疑之蔡<lb/>
　　墨曰重該修熙少皥四叔職金木及水修熙相代<lb/>
　　為水官顓帝之子犂為祝融共工氏之子為后土<lb/>
　　火土之職舉而社稷五祀無曠此致龍之德也<lb/>
䷡<hi>乾下震上</hi>大壯<lb/>
史墨以此答趙簡子之卦也昭公出奔死於乾侯季氏<lb/>
實逐之三家之於魯猶六卿之於晉其亦太逼矣趙孟<lb/>
乃以季氏出其君而民服諸侯予之已似失言史墨知<lb/>
<pb n="KR4d0230_WYG_020-18b"/>
其指意曰王有公諸侯有卿各有二也天生季氏以貳<lb/>
魯侯誰能恤之又曰三后之姓於今為庶至援卦以寓<lb/>
其神曰天之道者定數之不可逃<lb/>
　　右大壯不以筮得之而以意測之以震主祭如副<lb/>
　　君乾王位也反屈其下故曰雷車乘乾震為諸侯<lb/>
　　乾為天子無周之象魯昭公何足道哉墨又以季<lb/>
　　文子之卜為襲至曰東門遂殺嫡立庶魯君於是<lb/>
　　乎失國<lb/>
<pb n="KR4d0230_WYG_020-19a"/>
䷊<hi>乾下坤上</hi>泰䷄<hi>乾下坎上</hi>需<lb/>
宋伐鄭晉趙鞅卜救鄭伐宋陽虎所筮之卦也鄭武子<lb/>
之嬖許瑕求邑無以予之請自圍宋雍丘因是取鄭師<lb/>
于雍丘又報雍丘之役故伐鄭則師之曲直可見救鄭<lb/>
之吉凶不難辨矣何卜筮之紛紜乎趙鞅欲動諸侯之<lb/>
師以占諸史趙史墨史龜三史者各答以不可伐宋而<lb/>
可以伐齊齊火也宋子姓水位也晉盈姓亦水名也伐<lb/>
齊則以水勝火請專伐齊然魯新與齊平又有呉人江<lb/>
<pb n="KR4d0230_WYG_020-19b"/>
淮之憂故陽虎筮之者葢徙倚觀釁於呉楚齊晉之間<lb/>
志不在宋幸筮意之出此此疑而筮之也<lb/>
　　右泰之需泰六五之坤變而為需九五之坎也需<lb/>
　　者疑而不進也坎者險在前也持疑冒險用兵非<lb/>
　　所以為魯之利需則有不安於泰者此陽虎之意<lb/>
　　似未可以襲晉三史之占魯自敗齊人之交日負<lb/>
　　齊曲為呉歳受兵於齊者由此也且帝乙歸妹者<lb/>
　　微子啓為帝乙之元子以互體之兌為少女以乾<lb/>
<pb n="KR4d0230_WYG_020-20a"/>
　　娶兌元子娶妹之象方得吉配天福祉於元子者<lb/>
　　未可以兵伐之也趙鞅竟用三史之卜伐齊取犂<lb/>
　　轅二城毁高唐及賴而還呉楚方爭衡鞅有所不<lb/>
　　能敵也<lb/>
　　　右左氏卦例凡十七例各援其所本以明吉凶<lb/>
　　　禍福所自有筮而得之者有不筮而得之者筮<lb/>
　　　而得之出於筮史不筮而得出於用易君子引<lb/>
　　　經據義而以義測之也春秋易聖人之經左氏<lb/>
<pb n="KR4d0230_WYG_020-20b"/>
　　　親授於聖人其間見隨家國所占所用不同其<lb/>
　　　為例則一此王弼杜預得以例言也傳曰卜筮<lb/>
　　　不相襲以明龜䇿異用而亦有相襲者世亂道<lb/>
　　　䘮寡誠敬薄信義吉凶禍福往往相反淫巫瞽<lb/>
　　　史因以汗漫為説雖例亦復無用易者君子所<lb/>
　　　深懼也<lb/>
</p>
<p>
</p>
  </div>
<div>
                <head>方舟集卷二十一</head>
    <p>
<pb n="KR4d0230_WYG_021-1a"/>
欽定四庫全書<lb/>
　方舟集卷二十一　　　　　宋　李石　撰<lb/>
　　左氏詩如例上<lb/>
　　　詩之有例杜預之説也吾夫子刪之子夏序之<lb/>
　　　又與子貢親聞其言於夫子例之説如預者舊<lb/>
　　　矣預之立例曰詩人之作各以情言君子論之<lb/>
　　　不以文害意春秋引詩不皆與今説詩者同他<lb/>
　　　皆倣此此如例也嗚呼此説舊矣凡所援據縁<lb/>
<pb n="KR4d0230_WYG_021-1b"/>
　　　情為類左氏所載一件一事裒拾之得一百六<lb/>
　　　十八篇作詩如例<lb/>
孝子不匱永錫爾類<hi>大雅</hi>
　　鄭莊公以弟太叔誓其母姜氏然孝心不忘不然<lb/>
　　一羮之頃亦自難以激其終身之誓太叔不絶於<lb/>
　　其兄如春秋則潁谷封人誠有力於莊公為不盡<lb/>
　　之孝也<lb/>
風有采蘩采蘋雅有行葦洞酌<lb/>
<pb n="KR4d0230_WYG_021-2a"/>
　　謹始之傳母子用誓君臣用質人道悖甚矣其曰<lb/>
　　交質子不及二伯是也且周君也鄭臣也此君臣<lb/>
　　用質也人道不順而以忠信責之可乎四詩出君<lb/>
　　子之意忠信之責也蘩蘋薄物之可羞葦者牛羊<lb/>
　　之不踐洞酌之潦可供祭祀也<lb/>
商頌曰殷受命咸宜百禄是荷<lb/>
　　頌者詩之盛徳況商頌之難得者乎穆公以姑息<lb/>
　　小仁以禍其國殤公立十年十一戰杜預以兄<lb/>
<pb n="KR4d0230_WYG_021-2b"/>
　　終弟及飾其説君子亦以頌美宣公非所䝉也公<lb/>
　　子馮不帥父義何所逃罪然以商湯武丁美宣公<lb/>
　　君子之言亦過矣<lb/>
碩人<hi>衛風</hi>
　　國之儲貳天所建也天下之望在是矣莊公娶齊<lb/>
　　女賢淑無子以桓公為子早定其位以明天所建<lb/>
　　而係人望可也不然嫡庶之分繼及無序國本亂<lb/>
　　矣州吁之弑君是也莊姜以桓公為子莊公又寵<lb/>
<pb n="KR4d0230_WYG_021-3a"/>
　　州吁母賤而嬖子寵而好兵賢母不能制嬖妾賢<lb/>
　　兄不能制寵弟碩人之賦衛人逆知其然知桓公<lb/>
　　之必不免託碩人以憫莊姜為賢不見答故無子<lb/>
　　於州吁書為弑君又以殺臣下為詞此春秋微意<lb/>
　　杜預乃以州吁未列於㑹故不稱君妄矣<lb/>
自求多福<hi>大雅</hi>
　　詩叙狂狡之刺鄭忽皆不足以當之何也狂者進<lb/>
　　取不已之謂也狡者如狡兎三窟之謂也鄭忽以<lb/>
<pb n="KR4d0230_WYG_021-3b"/>
　　救齊敗戎成功乃矜伐自居戍齊之餼又以班後<lb/>
　　鄭為有郎之師固辭齊婚是禦福也乃援文王大<lb/>
　　雅之賦曽狂狡之不若也卒之三公子爭立受權<lb/>
　　臣之欺失大國之助君子以為善自為謀則可謀<lb/>
　　國則不可也<lb/>
君子屢盟亂是用長<hi>小雅</hi>
　　鄭莊公後忽突爭立鄭以宋女之故突入忽出宋<lb/>
　　執祭仲為竒貨連年於此矣十一年惡曹之盟宋<lb/>
<pb n="KR4d0230_WYG_021-4a"/>
　　與盟而不書杜預以為缺文意者忽猶在位也忽<lb/>
　　出突入然後宋人得以横役鄭人故為折之盟至<lb/>
　　榖丘之盟凡再盟矣其為㑹者四曰夫鍾曰闞曰<lb/>
　　虛曰龜至伐宋而戰宋則宋絶而鄭得以小瘳君<lb/>
　　子以小雅屢盟譏之<lb/>
本支百世<hi>大雅</hi>
　　本根也支葉也文王子孫百世相傳以長久享國<lb/>
　　者本根盛支葉從而茂也衛惠公播越七年於此<lb/>
<pb n="KR4d0230_WYG_021-4b"/>
　　矣魯莊公㑹齊宋陳蔡之兵伐衛而納之非天子<lb/>
　　意六年書王人子突救衛則惠公朔失國以國逆<lb/>
　　為文當納與不當納情可見矣朔既得入放新君<lb/>
　　黔牟放大夫寗跪殺公子洩公子職然後即位君<lb/>
　　子譏二公子之立黔牟為不度者以本之不强而<lb/>
　　支之不足自芘非文王所以傳世之意然惠公之<lb/>
　　惡亦不悛矣<lb/>
翹翹車乘招我以弓豈不欲徃畏我友朋<hi>逸詩</hi>
<pb n="KR4d0230_WYG_021-5a"/>
　　帝舜明徳百世之祀也其後之人賢不肖何足以<lb/>
　　廢絶其後之祀哉陳殺其太子春秋以國討為文<lb/>
　　曰陳人者不與其殺也公子完奔齊齊侯使之為<lb/>
　　卿此則八世之後敬仲開國於齊之符也至桓子<lb/>
　　而陳始大至成子而陳得政皆天也方子完之奔<lb/>
　　齊也有賢覇主為之依歸子完亦能雍容遜順降<lb/>
　　其色詞於俎豆之間其賦詩可觀矣弓招之禮士<lb/>
　　之聘禮其不欲徃者天意於明徳子孫尚有待乎<lb/>
<pb n="KR4d0230_WYG_021-5b"/>
豈不懐歸畏此簡書<hi>小雅</hi>
　　文王以辛受之命遣兵以守中國以西北夷狄為<lb/>
　　慮其職猶諸侯覇主之職也東遷以來夷狄之患<lb/>
　　日熾齊桓公圖覇之始管仲相之肯置西北之慮<lb/>
　　於度外者乎小雅之賦文王為西伯時勞來諸侯<lb/>
　　西有昆夷北有玁狁所謂簡書之畏不敢一日即<lb/>
　　安以辛受之命為畏也邢者武王之子孫為狄所<lb/>
　　伐覇主之所當憂管仲一言之贊齊桓得以九合<lb/>
<pb n="KR4d0230_WYG_021-6a"/>
　　諸侯實發軔於此矣閔公元年正月書齊人救邢<lb/>
　　僖公元年書齊師宋師曹師次于聶北救邢前人<lb/>
　　後師人者㣲而不及事師則將尊師衆所以大邢<lb/>
　　於中國以夸耀覇主之威於諸侯也曰次者勉而<lb/>
　　進之於懐歸簡書之畏也至於遷邢城邢以明狄<lb/>
　　人之勢方盛齊人之於邢不可緩也<lb/>
載馳<hi>衛風</hi>
　　婦人女子知有國家患難亦其義槩之激於中此<lb/>
<pb n="KR4d0230_WYG_021-6b"/>
　　載馳之所為作也許穆公夫人衛女也父母之國<lb/>
　　為狄所滅曹邑之遷幾不祀其曰歸唁於禮有不<lb/>
　　得者父母既終無歸寧其兄之禮也許小不足以<lb/>
　　救衛抗狄徒憂之而作況諸侯為伯主而不一動<lb/>
　　心乎此則齊桓公攘戎楚丘之封文公他日再造<lb/>
　　之業歸夫人魚軒之張本彤管靜女之章亦出衛<lb/>
　　志有不及此<lb/>
清人<hi>鄭風</hi>
<pb n="KR4d0230_WYG_021-7a"/>
　　鄭受楚敵而輕於授鉞推轂之任其亦難乎為兵<lb/>
　　矣春秋書鄭棄其師鄭自棄也非將之罪也故吾<lb/>
　　夫子於論語㣲發其端曰不教民戰是謂棄之不<lb/>
　　以罪髙克也夫以髙克之罪正典刑誅戮之可也<lb/>
　　孰有憎惡於其將而猶假以兵柄哉子夏序詩乃<lb/>
　　曰久而弗召自莊公二十八年楚入鄭以來今閔<lb/>
　　公之二年凡七年矣髙克奔陳不書者非春秋與<lb/>
　　吾夫子之意<lb/>
<pb n="KR4d0230_WYG_021-7b"/>
懐徳維寧宗子維城<hi>大雅</hi>
　　申生死于女戎之譛方其蒲屈之築也申生已游<lb/>
　　魂新城矣夷吾尚以寘薪為訴重耳以不校父命<lb/>
　　幾不免斬袪僅能奔翟然重耳覇業有異於夷吾<lb/>
　　者其用心大小有間矣士蒍之諫非獨為蒲屈之<lb/>
　　城亦知申生出伐羣公子皆不免維城之詩先見<lb/>
　　之明乎<lb/>
白圭之玷尚可磨也斯言之玷不可為也<hi>大雅</hi>
<pb n="KR4d0230_WYG_021-8a"/>
　　獻公得罪國人雖其諸子親出肺腑如異類也荀<lb/>
　　息不量力欲保奚齊以一死抗三怨以一嬖敵輔<lb/>
　　晉之諸侯不狂則愚矣晏子曰君為社稷死則死<lb/>
　　之奚齊之死里克殺之其平生許君宜矣已非社<lb/>
　　稷之計而又從里克逆謀立卓子里克又殺卓子<lb/>
　　荀之死已非向者許君之志明矣其與溝瀆之經<lb/>
　　何異大雅白圭之玷非所以責荀息<lb/>
不識不知順帝之則<hi>大雅</hi>又曰不僣不賊鮮不為則<lb/>
<pb n="KR4d0230_WYG_021-8b"/>
　　秦伯之問公孫枝之對惠公求入之情偽盡矣唯<lb/>
　　重賂以求助則忌克之情見矣秦伯豫防惠公之<lb/>
　　反噬是以他日重耳覇業而望夷吾非所宜也不<lb/>
　　識不知者文王所以順天之法不忌克者可以為<lb/>
　　法矣惠公忌克適足以資吕甥郤芮背秦之謀啟<lb/>
　　㔻鄭賣國於秦以納重耳者天所以開覇圖於晉<lb/>
　　似有㝠數<lb/>
愷悌君子神所勞矣<hi>大雅</hi>
<pb n="KR4d0230_WYG_021-9a"/>
　　齊桓公以鮑叔一言忘其平生之讎舉管仲而用<lb/>
　　之一則仲父二則仲父君臣相信不復有疑雖三<lb/>
　　代直道不過如是也乃曰仲尼之門三尺童子羞<lb/>
　　稱管晏至有廢其所長而求其所短不知所以絶<lb/>
　　管晏者果何罪後世以是洗垢吹毛以瑕疵士人<lb/>
　　者不知吾夫子自管晏以下如子産子西皆有定<lb/>
　　論管仲以平戎之功辭髙就下君子有大雅之賦<lb/>
　　如吾夫子之意世祀者以其平戎之功可以格神<lb/>
<pb n="KR4d0230_WYG_021-9b"/>
　　也<lb/>
下民之孽匪降自天噂沓背憎職競由人<hi>小雅</hi>
　　韓之戰秦獲惠公以獲書如俘囚無異甚易之詞<lb/>
　　也晉以女女秦其資秦徳非一也三施不報以負<lb/>
　　秦史蘇之占尚何尤乎史蘇能以象數占天之吉<lb/>
　　凶而不能變吉凶者以人事召之也僔沓面語而<lb/>
　　背相憎疾韓簡所以告惠公惠公不悟以死此豈<lb/>
　　非人為哉<lb/>
<pb n="KR4d0230_WYG_021-10a"/>
刑于寡妻至于兄弟以御于家邦<hi>大雅</hi>
　　宋襄公不度徳欲以仁義之師圖伯於春秋子魚<lb/>
　　又以文王降崇侯于因壘之間刑于寡妻及兄弟<lb/>
　　以太姒為教推此及家邦以無禮責曹而執鄫子<lb/>
　　殺之如犬豕然果仁義之師乎孔子商人宋商之<lb/>
　　後也其書曰執宋公以伐宋其亦隠忍為恕詞矣<lb/>
　　公爵執之而人楚告㨗不許夷狄執中國之君也<lb/>
　　又書諸侯而不書楚猶曰諸侯自釋之此吾夫子<lb/>
<pb n="KR4d0230_WYG_021-10b"/>
　　恕於鄉人之詞也<lb/>
豈不夙夜謂行多露<hi>召南</hi>
　　諸姬盡於楚人吞噬有日矣非特漢東諸姬憤之<lb/>
　　中國之人亦共憤之矣楚人日熾隨日削者有由<lb/>
　　矣楚自武王以來隨絞州蓼欲伐其師有不能得<lb/>
　　今又叛之如䝉露夜行不免濡衣汚辱之病此君<lb/>
　　子之重為隨惜召南行路之賦有㫖哉<lb/>
協比其鄰婚姻孔云<hi>小雅</hi>
<pb n="KR4d0230_WYG_021-11a"/>
　　王子帯惠王之子也時襄王在位帯召揚拒泉臯<lb/>
　　伊雒之戎伐京師欲行簒襲頼秦晉伐戎以免子<lb/>
　　帯因是奔齊齊使仲孫湫欲復之諸侯戍周王室<lb/>
　　之不靖者至是十年矣富辰力諌襄王以子帯為<lb/>
　　言協比其鄰以齊為婚姻也兄弟即襄王及帯也<lb/>
　　王信富辰之言可矣然王子帯介恃夷狄與齊之<lb/>
　　援勢不兩立王子帯入則天王出居於鄭矣春秋<lb/>
　　意罪襄王顧匹夫小節以天下之大避其母弟天<lb/>
<pb n="KR4d0230_WYG_021-11b"/>
　　子無外而以出為言譏之也王子帯居温富辰亦<lb/>
　　不免<lb/>
戰戰兢兢如臨深淵如履薄冰<hi>小雅</hi>又曰敬之敬之天<lb/>
維顯思命不易哉<hi>周頌</hi>
　　邾者魯附庸小國也恃宋以抗魯故魯伐之且其<lb/>
　　執鄫子以畀宋宋殺之於社僖公伐之又伐而取<lb/>
　　其須句邾肯忘之遂有升陘之戰内不可言戰言<lb/>
　　戰則敗此春秋内諱也臧文仲預以雅頌諷公不<lb/>
<pb n="KR4d0230_WYG_021-12a"/>
　　悟大抵魯奔馳大國之郊無嵗不兵無嵗不役重<lb/>
　　外輕内其藐邾久矣兠鍪之辱何怪乎<lb/>
河水<hi>逸詩</hi>六月<hi>小雅</hi>
　　重耳復國楚秦及狄之功也自楚之秦納之晉二<lb/>
　　詩之賦可以見其志矣皆子犯趙衰之力也古者<lb/>
　　享禮賓主賦詩見意其賦全章則以首章為重此<lb/>
　　杜預之説也然預以河水為逸詩而又以朝宗于<lb/>
　　海為義則沔彼流水朝宗于海見於詩非逸也六<lb/>
<pb n="KR4d0230_WYG_021-12b"/>
　　月則以佐宣王北伐為義以贊重耳復國尊周也<lb/>
　　此又賦全章之例<lb/>
常棣之華鄂不韡韡凡今之人莫如兄弟其四章曰兄<lb/>
弟鬩于墻外禦其侮<hi>小雅</hi>
　　周鄭交惡自入春秋不君不臣胥失之矣周寡恩<lb/>
　　無御臣之方鄭念徳失事君之畧今又以一滑之<lb/>
　　小而執二王人欲以狄伐鄭者以忿兵加鄭亦胥<lb/>
　　失之矣小雅常棣召穆公燕族人於東都閔管蔡<lb/>
<pb n="KR4d0230_WYG_021-13a"/>
　　而念周公此富辰舉之以戒襄王也<lb/>
彼其之子不稱其服<hi>曹風</hi>自詒伊戚<hi>小雅</hi>
　　甚矣子臧之為惡不悛也其兄子華以嬖寵殺身<lb/>
　　而子臧奔亡宋受其奔反以鷸冠自侈所以殺之<lb/>
　　者鄭伯鄭伯不自殺使盗誘而殺之何也自詒者<lb/>
　　自取也國人惡以寵嬖出奔長惡不悛兄死而弟<lb/>
　　繼之宋鄭不相平又恐其介恃宋人反禍其國不<lb/>
　　然一冠非法小人之服何足深誅<lb/>
<pb n="KR4d0230_WYG_021-13b"/>
惠此中國以綏四方<hi>大雅</hi>
　　春秋賞罰之權詩者著春秋襃貶所自出其於聖<lb/>
　　之經則一也是以君子貴之晉文公圖覇之始必<lb/>
　　有大號令以尊天子令諸侯者此三罪民服雖舜<lb/>
　　受堯禪誅放四凶以収天下之心不過如是也然<lb/>
　　帝覇之業所以不同者去取之異也文公始入伐<lb/>
　　曹衛以地主失禮而以兵伐人不過假公義以復<lb/>
　　私怨而已旌僖負羈之忠可矣顛頡魏犫同罪異<lb/>
<pb n="KR4d0230_WYG_021-14a"/>
　　罰可服人乎祁瞞風于澤亡左旃不登時戮之於<lb/>
　　軍既敗楚而又殺人可服人乎舟之僑奔亡之餘<lb/>
　　而俾為戎右濟河先歸輕用之而輕殺之可服人<lb/>
　　乎君子大雅之賦曰賞曰刑權春秋之法著之於<lb/>
　　詩者欲以廣覇主之徳於天下文予而實不予也<lb/>
采葑采菲無以下體<hi>國風</hi>
　　父子罪不相及堯舜之仁用此道也郤芮畏偪謀<lb/>
　　殺晉侯以至焚宫以求晉侯不獲豈自知重耳之<lb/>
<pb n="KR4d0230_WYG_021-14b"/>
　　覇哉胥臣但知其子之賢而舉之文公信而用之<lb/>
　　以縣賞胥臣之舉讎而復命以父之舊邑此覇者<lb/>
　　盛徳事也葑菲下體雖惡無以惡而棄其美此胥<lb/>
　　臣之説詩者小異<lb/>
大風有隧貪人敗類聽言則對誦言如醉匪用其良覆<lb/>
俾我悖<hi>大雅</hi>
　　晉負秦曲秦亦念徳不忘殽之役穆公違蹇叔而<lb/>
　　用孟明三年之間三敗之辱晉則曲矣秦亦未免<lb/>
<pb n="KR4d0230_WYG_021-15a"/>
　　以責於晉為貪也故舉芮良夫刺厲王之詩以自<lb/>
　　警卒得孟明之用雪殽師之恥者以信任孟明為<lb/>
　　終始而不以兵家之成敗為作輟也若夫汪之役<lb/>
　　以晉宋陳鄭四卿之貴書曰人者將尊師衆不能<lb/>
　　舉一秦夷狄之勝中國之恥也而左氏反以人四<lb/>
　　卿以尊秦不知人四國之卿亦以人秦也風之有<lb/>
　　隧者君貪間可乘故無形之風得以入之聽言者<lb/>
　　悦耳諛詞也誦言者雅正逆耳之言也良而悖之<lb/>
<pb n="KR4d0230_WYG_021-15b"/>
　　謂蹇叔也此詩乃人主聽言之法<lb/>
君子如怒亂庶遄沮<hi>小雅</hi>王赫斯怒爰整其旅<hi>大雅</hi>
　　萊駒以斬秦囚失職狼瞫代之遂以為右箕之役<lb/>
　　先軫黜之以續簡伯代之狼瞫怒其友誘之為亂<lb/>
　　不從以未獲死所也竟死于彭衙之師晉襄公得<lb/>
　　以幸勝秦師君子不多晉襄公之用狼瞫不罪先<lb/>
　　軫之失士而有取於狼瞫者以其不尤其君不信<lb/>
　　其友不妄用其勇踐夙昔之言以求死所也君子<lb/>
<pb n="KR4d0230_WYG_021-16a"/>
　　以狼瞫為君子舉二詩以證之至比之以文王之<lb/>
　　怒嗚呼匹夫之勇而有六師止亂之氣其亦勇於<lb/>
　　義乎<lb/>
毋念爾祖聿修厥徳<hi>大雅</hi>
　　嗟夫秦穆公悔過以不用蹇叔之言孟明自以屢<lb/>
　　敗不死必復雪其國之深恥以答穆公之知此念<lb/>
　　爾祖之説晉趙成子所以取之也毋念者念之深<lb/>
　　也念祖考之徳以自修其徳晉未可以輕敵也<lb/>
<pb n="KR4d0230_WYG_021-16b"/>
春秋匪懈享祀不忒皇皇后帝皇祖后稷<hi>魯頌</hi>問我諸<lb/>
姑遂及伯姊<hi>邶風</hi>
　　臣繼君位為先後義猶父子也僖兄閔弟以兩臣<lb/>
　　言之則可以兩君言之則義有先後一君一臣不<lb/>
　　以兄弟也臧文仲之不仁夏父弗忌成之也其曰<lb/>
　　新鬼大故鬼小此巫祝之見其何以為廟社典禮<lb/>
　　之官乎仲尼春秋以大事書之何也明其躋僖抑<lb/>
　　閔失後先之義以時以月以曰為謹不及為内諱也<lb/>
<pb n="KR4d0230_WYG_021-17a"/>
　　又舉二詩以明其非義曰鯀曰契曰不窋雖無君<lb/>
　　位猶當以祖禮推配矧僖公以郊禮祖稷魯有禮<lb/>
　　之可法乎諸姑伯姊亦以先後父子先後之義也<lb/>
　　杜預謂㣲子父帝乙鄭桓公父厲王二國不以為<lb/>
　　不肖肖之與不肖以子肖父乃倒置其意乎<lb/>
于以采蘩于沼于沚于以用之公侯之事<hi>國風</hi>夙夜匪<lb/>
懈以事一人<hi>大雅</hi>詒厥孫謀以燕翼子<hi>大雅</hi>
　　聖人立言足以為世重也秦穆公悔過吾夫子取<lb/>
<pb n="KR4d0230_WYG_021-17b"/>
　　之今之秦誓是也不逺復無祇悔於顔子謂庶幾<lb/>
　　近之以其不貳過也子路聞有過則喜不與此也<lb/>
　　至於穆公悔違蹇叔之言則録之為誓幾與三王<lb/>
　　之誓無異因以成覇功左氏取之蓋吾夫子好之<lb/>
　　丘明亦好之三詩者皆君子之意也一人悔過一<lb/>
　　人舉善一人効力雖天下受其利可也况一秦之<lb/>
　　覇乎<lb/>
菁菁者莪<hi>小雅</hi>嘉樂<hi>大雅</hi>
<pb n="KR4d0230_WYG_021-18a"/>
　　及者上及下之詞又為汲汲之詞其一直壓以及<lb/>
　　為文其一危出以汲為文卒之晉侯自悔二年之<lb/>
　　無禮又踰年公如晉懼其無禮而改盟公其屢盟<lb/>
　　之書前之及猶後之及無以異也晉侯賦菁莪取<lb/>
　　既見君子樂且有儀之義公賦嘉樂取顯顯令徳<lb/>
　　受禄于天之義然文公降拜賦答亦兢兢然矣文<lb/>
　　公二年之冬如晉四年之春飲至告廟不已遲遲<lb/>
　　其歸乎<lb/>
<pb n="KR4d0230_WYG_021-18b"/>
畏天之威于時保之<hi>周頌</hi>
　　女子在塗稱婦卿以國逆之以吾君故尊之也今<lb/>
　　不書卿而以逆婦為文是無祔姑之禮以其始為<lb/>
　　不令終之卜曰出姜可也畏天之威以配夫為天<lb/>
　　也君子謂之曰不允者以不信也不信則不保卒<lb/>
　　之文公死而歸此其兆也<lb/>
維彼二國其政不獲維此四國爰究爰度<hi>大雅</hi>
　　齊桓公之伯力足以尊周而服夷狄也貫之㑹江<lb/>
<pb n="KR4d0230_WYG_021-19a"/>
　　人黄人以蕞爾小國能自通于中國二國者楚之<lb/>
　　與國服江黄者斷楚右臂也桓公死楚滅黄以報<lb/>
　　宿憾江人所恃以立者以晉為伯者之可依勢亦<lb/>
　　岌岌矣楚伐江晉力欲芘江有不得者至秦穆公<lb/>
　　既敵晉覇西戎江人既同盟而楚滅之此覇者之<lb/>
　　深恥恥齊晉之不若也降服出次徹膳過禮君子<lb/>
　　援大雅之詩者美秦穆公不唯自反已之不能芘<lb/>
　　江思其政事以自警也<lb/>
<pb n="KR4d0230_WYG_021-19b"/>
湛露　彤弓<hi>小雅</hi>
　　衛侯鄭楚之姻親也寗俞衛之忠臣也衛棄同姓<lb/>
　　之懿婚於夷狄之楚此重耳所以討而分其地頼<lb/>
　　寗俞以得復國者凡三衛侯被執京師俞納槖饘<lb/>
　　一也晉欲殺衛侯俞貨醫以薄其酖二也不肯祀<lb/>
　　相以全成王周公之命祀三也負三大節孔子以<lb/>
　　為有道則智無道則愚何也來聘於魯魯衛兄弟<lb/>
　　非無道之邦杜預遽以不答二詩之賦為愚似未<lb/>
<pb n="KR4d0230_WYG_021-20a"/>
　　盡其愚其節在晉楚爭衛之間耳湛露天子燕諸<lb/>
　　侯之禮也諸侯敵愾則賜弓矢然後征伐魯人失<lb/>
　　賦以欺衛非所以為愚知也<lb/>
黄鳥<hi>秦風</hi>人之云亡邦國殄瘁<hi>大雅</hi>
　　秦穆公以三良殉究非穆公之過三良自取之也<lb/>
　　桑與棘黄鳥猶知所止而止之今不擇死所而止<lb/>
　　於桑棘曽鳥不若也此其與嬖幸何異君子舉大<lb/>
　　雅之詩以哀其死罪穆公之用殉似未盡也晉小<lb/>
<pb n="KR4d0230_WYG_021-20b"/>
　　臣夢負晉侯登天晉人亦以為殉亦自取也孟子<lb/>
　　罪象人而用曰備象俑猶不可不知三良之殉豈<lb/>
　　特象俑而已乎<lb/>
葛藟<hi>周南</hi>
　　宋成公卒穆襄之族以昭公之立因攻之以殺公<lb/>
　　孫固公孫鄭昭公不平於二族而欲圖之故樂豫<lb/>
　　以為言而有及於葛藟之詩也昭公不聽自作弗<lb/>
　　靖以及二族書曰宋人以衆殺為文者惡其首禍<lb/>
<pb n="KR4d0230_WYG_021-21a"/>
　　於公以誘成衆人之亂也曰右師曰左師曰司馬<lb/>
　　曰司徒曰司城曰司㓂六卿之去皆公族也樂豫<lb/>
　　雖有言疑若自為容身故以司馬讓與昭公弟公<lb/>
　　子卭也卒之六卿和穆襄之族然後公乃安葛藟<lb/>
　　之芘本根效矣此詩本平王東遷棄其族人故詩<lb/>
　　以葛藟尋斧枝葉為刺<lb/>
板之三章<hi>大雅</hi>
　　晉人以姑息一婦人之故立靈公靈公不君晉鬼<lb/>
<pb n="KR4d0230_WYG_021-21b"/>
　　幾不祀秦師以晉使而來秦晉相讎不靖累嵗而<lb/>
　　先蔑士㑹之奔皆趙宣子失於聽言昧於託孤禍<lb/>
　　可勝諱哉板之三章以詢于芻蕘以負薪者之語<lb/>
　　尚有可採此荀林父以曉先蔑之使秦也士㑹在<lb/>
　　秦不見先蔑非特誤其身以其誤國也嗚呼伊尹<lb/>
　　相太甲立之放之復之不動聲色措天下於泰山<lb/>
　　之安古今一人而已<lb/>
剛亦不吐柔亦不茹<hi>大雅</hi>毋縱詭隨以謹㒺極<hi>大雅</hi>
<pb n="KR4d0230_WYG_021-22a"/>
　　楚小宋大其不敵久矣宋聽華御事之言示弱以<lb/>
　　納侮勢之必至也夙燧之載何足以辱國君宋公<lb/>
　　承命於始而違命於終可乎子舟自以當官而行<lb/>
　　是亦牽牛蹊田之説而乃援仲山甫之詩以自文<lb/>
　　又曰詭隨罔極者將軍之令一至此乎其恃大國<lb/>
　　欺小國聖人所不予也宋人卒殺子舟以雪國恥<lb/>
　　曰楚子曰蔡侯以子敵侯狄楚國蔡春秋之㣲意<lb/>
　　宋孔子所生長之國也孟諸宋之大藪澤厥貉之<lb/>
<pb n="KR4d0230_WYG_021-22b"/>
　　次楚距宋亦不逺矣<lb/>
鴻鴈<hi>小雅</hi>四月<hi>小雅/</hi>載馳四章<hi>鄘風/</hi>采薇四章<hi>小雅</hi>
　　鄭衛得罪於晉者以恃楚而蔑同姓也魯文公如<lb/>
　　晉欲因公為根柢以請平於晉公皆成之故明年<lb/>
　　為新城盟其叙晉趙盾於七國諸侯之下亦以抑<lb/>
　　趙盾之專晉而喜公能成兩公之託也沓與棐衛<lb/>
　　鄭二君異地為㑹然獨鄭伯禮公賦詩也以公子<lb/>
　　歸生之文故以賦詩答盛意也鴻鴈求哀季文子<lb/>
<pb n="KR4d0230_WYG_021-23a"/>
　　以同憂答之又以公久在行賦四月為詞子家又<lb/>
　　以載馳為賦以明急欲求助於同姓之國文子賦<lb/>
　　采薇以許其情宛然賓主之禮形於俎豆酬酢可<lb/>
　　觀也哉<lb/>
胡不相畏不畏于天<hi>小雅</hi>畏天之威于時保之<hi>周頌</hi>
　　齊魯之不睦以邾之争也趙盾隂制晉侯俾受齊<lb/>
　　賂扈之盟自陷於無能之地其何以表率諸侯哉<lb/>
　　謀伐齊者八國諸侯各以爵書魯文公初不與此<lb/>
<pb n="KR4d0230_WYG_021-23b"/>
　　書諸侯之盟于扈不唯為内諱其不能終事於齊<lb/>
　　者亦魯之深恥也齊人又有西鄙之侵以曹之來<lb/>
　　朝于我又伐之季文子援二詩以明其不畏天道<lb/>
　　何有於人事哉欺魯之小是欺天也以行賂求免<lb/>
　　於晉而逞志於魯魯不得已有畏於齊公子遂明<lb/>
　　年卒盟之始齊侯不及盟卒為郪丘之盟郪丘齊<lb/>
　　地入其國而盟之不幾要盟乎<lb/>
人之無良<hi>小雅</hi>
<pb n="KR4d0230_WYG_021-24a"/>
　　飲食之人人賤之矣子公之染指嘗黿羊斟不與<lb/>
　　食羊悻然顔面以敗國事事固有大於此者乎小<lb/>
　　雅以不遜之詞以為犯上之漸本於飲食以及夫<lb/>
　　爵禄也不然何至懐一食不與以宿怨殺人乎宋<lb/>
　　華元之御者耳君子援小雅之賦譏之又曰敗國<lb/>
　　殄民又曰殘民以逞者以言其怨也甚微其害也<lb/>
　　甚大嗚呼百乘之車百駟之馬與一食之羊孰多<lb/>
　　有以見宋華元無統衆之才杜預釋之以華元寛<lb/>
<pb n="KR4d0230_WYG_021-24b"/>
　　而容衆非也<lb/>
靡不有初鮮克有終<hi>大雅</hi>衮職有闕惟仲山甫補之<hi>大</hi>
<hi>雅</hi>
　　晉國之禍以靈公其得立者皆天也趙盾初無曲<lb/>
　　突徙薪之謀於先乃欲圖之於焦頭爛額之後果<lb/>
　　何及哉二詩皆諌詞也既失於初又安知其終又<lb/>
　　曰補衮之缺如仲山甫能補過也庸君不悛雖鋤<lb/>
　　麑之賊有不忍者以盾之不正其始而欲効忠於<lb/>
<pb n="KR4d0230_WYG_021-25a"/>
　　終區區全身於狂猘之口而卒不免惡名者人謀<lb/>
　　不臧天報之也弑君趙穿而史氏書之以為趙盾<lb/>
　　兹非天乎君子惜其不能越境免禍非其説也此<lb/>
　　可以為人臣欺天之戒二詩與今説詩大異<lb/>
我之懐矣自詒伊戚<hi>逸詩</hi>
　　春秋書許世子弑父不嘗藥也晉趙盾弑君不討<lb/>
　　賊也皆出史氏直筆孔子採其意以作春秋為天<lb/>
　　下後世亂臣賊子之戒防微杜漸非一朝一夕易<lb/>
<pb n="KR4d0230_WYG_021-25b"/>
　　之所謂履霜堅冰者早辨之術也然則趙盾逸詩<lb/>
　　之賦心則知之蓋趙穿自出其族已為晉卿内不<lb/>
　　能制之於家又縱之於朝吾夫子曰趙宣子為法<lb/>
　　受惡古之良大夫此一語可以贖宣子之罪也於<lb/>
　　春秋之書畧不少恕者於以公天下大法<lb/>
民之多辟無自立辟<hi>大雅</hi>
　　春秋者聖人直筆詩者聖人雅言皆聖人之經也<lb/>
　　洩冶書大夫以殺又援詩之大雅以證其死其亦<lb/>
<pb n="KR4d0230_WYG_021-26a"/>
　　惜其人之忠而骯髒於滛亂之門也歟紂殺王子<lb/>
　　比干武王封其墓孔子仁之與微子箕子比其為<lb/>
　　仁則一也杜預乃以洩冶不為春秋所貴反以孔<lb/>
　　寧儀行父道楚入陳討賊為能補過失聖人懲勸<lb/>
　　之義因并正之<lb/>
文王既勤止<hi>周頌</hi>
　　狄為周患自太王以來有之不獨文王也周公方<lb/>
　　且膺之東遷之後春秋赤狄最强吞噬衆狄欑函<lb/>
<pb n="KR4d0230_WYG_021-26b"/>
　　之盟衆狄始服者潞子娶晉之女為甥舅之國幾<lb/>
　　於和親也赤狄侵侮齊晉非一日如先縠之不忠<lb/>
　　以邲戰之敗徃徃賣國於狄赤狄日熾欑函之盟<lb/>
　　狄之支黨既已翦去赤狄有必滅之勢故欑函之<lb/>
　　盟以文王之勤自比者文王事狄不絶愠問成周<lb/>
　　室之業也子孫忍忘諸乎晉師滅赤狄潞氏以潞<lb/>
　　子嬰兒歸近在五年之後以晉女歸以狄臣千室<lb/>
　　賞荀林父者欑函之盟始之也<lb/>
<pb n="KR4d0230_WYG_021-27a"/>
汋曰於鑠王師遵養時晦<hi>頌</hi>武曰無競惟烈<hi>頌</hi>
　　晉楚爭鄭久矣鄭伯肉袒牽羊以請命於楚人晉<lb/>
　　人之恥也猶欲救之楚人乘勝為邲之戰以至敗<lb/>
　　績者晉之自取也荀林父士㑹本以中上二軍之<lb/>
　　將初無必戰之意固欲其還先縠以中軍佐不從<lb/>
　　三帥之謀此主令不一必敗之勢也尚何以追鄭<lb/>
　　於既勝之楚哉然楚人初甚憚之亦屈而求成二<lb/>
　　詩為諌有取於武王汋武二頌欲囘先縠之意而<lb/>
<pb n="KR4d0230_WYG_021-27b"/>
　　卒不從遵養以須晦昧者惡積而後取之兼弱攻<lb/>
　　昧以成周家無疆之業杜預所釋經意也<lb/>
元戎十乘以先啟行<hi>小雅</hi>
　　晉楚戰陳之形元戎者楚趙旃魏錡二子皆晉之<lb/>
　　不得意者怒楚師楚王以左廣親逐趙旃適與苟<lb/>
　　林父遇林父親鼓已不知所為氣先敗矣舟中之<lb/>
　　指中軍下軍蓋趙括趙嬰齊士季先縠之軍行也<lb/>
　　一鼓則狠愎而甚怒再鼓則怯懾而先奔晉軍罪<lb/>
<pb n="KR4d0230_WYG_021-28a"/>
　　人三人者同三帥果何恃哉十乘元戎以明楚子<lb/>
　　之以身率人善陳也是役也晉倉皇易師而行是<lb/>
　　以甚敗<lb/>
載戢干戈載櫜弓矢我求懿徳肆于時夏允王保之<hi>周</hi>
<hi>頌</hi>武之卒章曰耆定爾功<hi>周頌</hi>鋪時繹思我徂惟求定<lb/>
<hi>周頌</hi>綏萬邦屢豐年<hi>周頌</hi>
　　楚子縣陳定鄭席累勝之氣與晉為邲之戰又幸<lb/>
　　勝焉楚子自反而知之曰晉罪無所而羣臣侈心<lb/>
<pb n="KR4d0230_WYG_021-28b"/>
　　初未知之也如潘黨欲収晉尸以為京觀夫楚狄<lb/>
　　也如莊王不幾王者之仁乎詩頌以武王自許豈<lb/>
　　潘黨所能以諛悦取媚者七徳之賦詩頌武王之<lb/>
　　徳也其三其六三六之數楚樂歌次序與今詩篇<lb/>
　　次不同杜預云<lb/>
亂離瘼矣爰其適歸<hi>小雅</hi>
　　鄭以小國介乎晉楚必爭之地已不幸矣又有重<lb/>
　　不幸者内有怙亂賣國之臣以利自封而求市如<lb/>
<pb n="KR4d0230_WYG_021-29a"/>
　　子服者死有餘戮矣子服先入楚師欲分鄭以立<lb/>
　　魚臣楚莊王前後滅九縣曰息曰鄧曰弦曰黄曰<lb/>
　　䕫曰江曰六曰蓼曰庸又曰武王克權使鬬緡尹<lb/>
　　之文王縣申息故子服以是生心鄭人殺之君子<lb/>
　　以史佚怙亂之語又以詩小雅闢之言禍亂至此<lb/>
　　不晉則鄭果何所歸<lb/>
陳錫哉周<hi>大雅</hi>
　　周人所以禦夷狄者歴世出一法無有二也狄之<lb/>
<pb n="KR4d0230_WYG_021-29b"/>
　　種性所欲於我者太王以來子女玉帛文王不殞<lb/>
　　厥問竭力事之是豈有二哉計赤狄者衆狄之長<lb/>
　　雄者也潞氏甲氏一姓而異族晉人初以女女之<lb/>
　　繼即滅潞氏又滅甲氏服二赤狄於二年之間此<lb/>
　　天運闗夷狄盛衰乎不然何其威懐之得術也庸<lb/>
　　庸祗祗用可用而敬文王也晉人賞荀林父因及<lb/>
　　士貞子蓋士貞子進荀林父故貞子受進賢之賞<lb/>
　　陳錫哉周之詩言文王以惠利錫天下無間夷狄<lb/>
<pb n="KR4d0230_WYG_021-30a"/>
　　造周家無窮之業其子孫遵用之晉始事狄而終<lb/>
　　滅之其家法如是也此詩與欑函之盟専以文王<lb/>
　　為言以明春秋雖亂其禦夷狄之法未之有改<lb/>
戰戰兢兢如臨深淵如履薄冰<hi>小雅</hi>
　　傳曰苟子之不欲雖賞之不竊此孔子教季康子<lb/>
　　禦盗之法也穿攻靈公而有桃園之弑賊也靈公<lb/>
　　使鉏麑殺趙盾不克亦賊也先縠召外狄以禍其<lb/>
　　國亦賊也士㑹受繞朝之策遯秦而歸其心蓋知<lb/>
<pb n="KR4d0230_WYG_021-30b"/>
　　盗矣一旦以獻狄俘於天子請命於周晉以為中<lb/>
　　軍將以代荀林父林父方受狄臣千家之賞曽不<lb/>
　　旋踵士㑹挾狄俘之寵中權之遷得以攘其政柄<lb/>
　　豈不欲之賞哉晉盗之奔秦不知士㑹止盗之術<lb/>
　　何以感之也戰兢淵冰之戒不善人者果何如人<lb/>
　　哉<lb/>
君子如怒亂庶遄沮君子如祉亂庶遄已<hi>小雅</hi>
　　齊晉與國二伯之流風餘澤未逺也一郤克何足<lb/>
<pb n="KR4d0230_WYG_021-31a"/>
　　以煩諸侯哉屈晉求齊出於輕舉雖無婦人其笑<lb/>
　　宜矣跛眇之疾豈蕭同叔子之為哉郤克必欲讎<lb/>
　　齊以傷人子之心其悖禮害義甚矣原郤子之意<lb/>
　　不過欲速取政柄幸士㑹之老而求代之耳士㑹<lb/>
　　則知之故以詩喜怒為言昔人以喜怒已亂也<lb/>
孝子不匱永錫爾類<hi>大雅</hi>
　　質子可也質母可乎郤克幸於一勝矜其豕突之<lb/>
　　氣於齊以婦人之笑還以辱人子之母可乎徒言<lb/>
<pb n="KR4d0230_WYG_021-31b"/>
　　何益其何以今於諸侯哉齊人援孝子不匱之詩<lb/>
　　非所施於無類之小人也漢髙祖曰吾翁即汝翁<lb/>
　　必欲烹太公幸分我一杯羮蜀姜維之母曰千頃<lb/>
　　之地豈計一畆王陵之母伏劒以送使者三人者<lb/>
　　以私恩害公義今則非其説矣晉人徒言之左丘<lb/>
　　明徒載其事累説詩者之㫖多矣此與頴谷封人<lb/>
　　一詩二義<lb/>
我疆我理南東其畆<hi>小雅</hi>布政優優百禄是遒<hi>商頌</hi>
<pb n="KR4d0230_WYG_021-32a"/>
　　先王之命諸侯各有分地物土之宜以修職貢或<lb/>
　　南或北經界正榖禄平也齊南而晉東也春秋以<lb/>
　　來大吞小强并弱壤地不明職貢不修晉以鞌戰<lb/>
　　幸於一勝欲使齊之耕者盡東其畆不唯意在無<lb/>
　　齊其亦無周天子矣夫以紀甗玉磬者器之從名<lb/>
　　紀國之寳也地從主人則汶陽之田者魯田也齊<lb/>
　　以悖取晉亦悖得復以歸魯故魯衛之諌晉侯足<lb/>
　　為盛徳之舉也欲質人母欲併人國徒以空言喝<lb/>
<pb n="KR4d0230_WYG_021-32b"/>
　　齊然亦凉薄矣小雅商頌二章皆齊人求哀之詞<lb/>
　　也故為爰婁之盟三帥既各受命服既歸郤克自<lb/>
　　以得意皆以不伐為功豈亦有所愧耶<lb/>
濟濟多士文王以寧<hi>大雅</hi>
　　蜀之盟以公㑹楚人以下十一國于蜀楚之卿至<lb/>
　　是始列於中國故以公㑹壓之人其卿而不名以<lb/>
　　微者告也不欲以夷狄之卿而公為㑹也是嵗楚<lb/>
　　共王年十二三强冠之子重與為陽橋之役以救<lb/>
<pb n="KR4d0230_WYG_021-33a"/>
　　齊者以晉楚争齊也共王之弱不如莊王子重之<lb/>
　　賢不如子玉故以用衆為安文王以寧者以濟濟<lb/>
　　之衆也是役也蔡許二君皆弱强冠而行不書者<lb/>
　　乘楚車失位嗚呼君弱臣强夷狄盛而中國衰一<lb/>
　　至此乎<lb/>
不懈于位民之攸塈<hi>大雅</hi>
　　蔡許之君二孺子也强冠之與為蜀之㑹乘楚人<lb/>
　　之車如兒弄爾責在師傅之臣不在君也伊尹之<lb/>
<pb n="KR4d0230_WYG_021-33b"/>
　　於太甲周公之於成王可以任此責二孺子何足<lb/>
　　道哉朝廷表著之位如山不動君思其尊臣思其<lb/>
　　卑如是則大雅之詩謂之不懈民賴之以息肩無<lb/>
　　失其所可也何有於蔡許之君哉君子必援此為<lb/>
　　賦者以為有位之戒攸所也塈息也<lb/>
敬之敬之天惟顯思命不易哉<hi>周頌</hi>
　　成公即位之年臧孫許及晉侯為赤棘之盟以魯<lb/>
　　卿而晉侯也乞師以備齊楚鞌之戰因以歸汶陽<lb/>
<pb n="KR4d0230_WYG_021-34a"/>
　　之田三年如晉拜田之賜又受荀庚之聘而盟之<lb/>
　　矣成公至是欲貳心於楚者恐晉不能終芘之晉<lb/>
　　侯亦疑之故不加敬於公季文子因援周頌為賦<lb/>
　　者何也盟㑹者神天之質信也可不敬乎今晉侯<lb/>
　　輕易之非所以敬天命也敬人則敬天命矣<lb/>
不弔昊天亂靡有定<hi>小雅</hi>
　　春秋有進夷狄之法聖人嘗以有君許之有戎有<lb/>
　　荆楚有秦有狄今又有呉其睥睨陵跨相屬也自<lb/>
<pb n="KR4d0230_WYG_021-34b"/>
　　周公膺之征之孔子有取於管仲者取其可以繼<lb/>
　　周公之志也呉之始入中國也郯因以成其惡何<lb/>
　　也郯内受魯晉齊邾之師郯已疾矣何敢與呉為<lb/>
　　抗不得不請吏於呉以申公巫臣之教侵楚近地<lb/>
　　諸國呉始大矣季文子有賦於小雅之篇哀郯受<lb/>
　　呉之兵以禮義之國䝉夷狄之侵莫適為主欲號<lb/>
　　天告亂有莫獲者不相弔恤也<lb/>
女也不爽士貳其行士也罔極二三其徳<hi>衛風</hi>猶之未<lb/>
<pb n="KR4d0230_WYG_021-35a"/>
逺是用大諫<hi>大雅</hi>
　　汶陽田魯之分地為齊所侵晉以忿兵不義而取<lb/>
　　之齊魯以無功而復故疆於晉人之手何也以呉<lb/>
　　楚為急也楚取鄭呉取郯魯與齊晉同為馬陵之<lb/>
　　盟其欲歸汶陽田於齊者齊事晉且為呉楚之備<lb/>
　　也凡田曰取言易也今又曰言許其言而不許其<lb/>
　　取其言又易於取也七年之中一予一奪魯不能<lb/>
　　自有而屬之齊齊又不能有而失之晉晉齊爭以<lb/>
<pb n="KR4d0230_WYG_021-35b"/>
　　市道魯人因以俯仰避就于一田之間蓋女晉而<lb/>
　　士齊二三之行可恥也謀之未逺人臣當諌之此<lb/>
　　大雅之君臣也韓穿之徒何足以責此<lb/>
愷悌君子遐不作人<hi>大雅</hi>
　　君子之於言也必有已信之效故上之人得以信<lb/>
　　之此平生之言也繞角之役欒書從知莊子范文<lb/>
　　子韓獻子不與楚戰之言此已信之效也且欒子<lb/>
　　得政嘗用三子之言以為可信而終身信之不復<lb/>
<pb n="KR4d0230_WYG_021-36a"/>
　　有疑侵蔡侵楚侵沈未嘗無獲者以三子之言也<lb/>
　　君子因取文王之詩以為上之人愷悌樂易以來<lb/>
　　天下之言而作成之於必信以収其必信之效其<lb/>
　　言之可從者豈唯三子之言而已哉又非特三國<lb/>
　　之獲也<lb/>
韓奕之五章<hi>大雅</hi>緑衣之卒章<hi>邶風</hi>
　　宋共公之立使華元來聘欲娶魯女以厚為援也<lb/>
　　納幣來逆宋公無主婚皆華元為之故稱使也衛<lb/>
<pb n="KR4d0230_WYG_021-36b"/>
　　晉皆來媵同姓姬也魯遣季文子如宋致女復命<lb/>
　　公賦大雅韓奕之五章取莫如韓樂穆姜出拜樂<lb/>
　　詩賦緑衣之卒章取其實獲我心宋魯二姓之好<lb/>
　　宛然成文婚禮之隆也<lb/>
雖有絲麻無棄菅蒯雖有姬姜無棄蕉萃凡百君子莫<lb/>
不代匱<hi>逸詩</hi>
　　莒之不量力凡三也以小敵大一也殺貴公子二也<lb/>
　　恃城無備三也渠丘城莒城二城皆惡鄆又無備<lb/>
<pb n="KR4d0230_WYG_021-37a"/>
　　振螳蜋之臂以當楚之車轍十二日而楚克其三<lb/>
　　都君子賦詩以為譏絲麻菅蒯絲麻為貴而自棄<lb/>
　　於菅蒯之賤也以姬姜之妍而㤀其蕉萃之醜也<lb/>
　　渠丘而至莒莒而至鄆次叙進兵三日克渠丘三<lb/>
　　日克莒三日克鄆十二日而莒國去矣尚敢以不<lb/>
　　量力之莒抗大國之楚哉吾夫子刪詩止有三百<lb/>
　　五篇尚有逸詩如新宫之篇此篇不知其孰風孰<lb/>
　　雅要在三百五篇之外夫子之所刪去左丘明傳<lb/>
<pb n="KR4d0230_WYG_021-37b"/>
　　春秋與聖人同時豈在未刪之前乎<lb/>
</p>
<p>
</p>
  </div>
<div>
                <head>方舟集卷二十二</head>
    <p>
<pb n="KR4d0230_WYG_022-1a"/>
欽定四庫全書<lb/>
　方舟集卷二十二　　　　　宋　李石　撰<lb/>
　　左氏詩如例中<lb/>
赳赳武夫公侯干城赳赳武夫公侯腹心<hi>國風</hi>
　　晉郤至如楚涖盟以宋華元合晉楚之成蓋前此<lb/>
　　一年矣楚子享以金奏如兩君之禮郤至辭之是<lb/>
　　矣而子反之意怖晉以一矢之遺幾於蔑晉不可<lb/>
　　保其終故郤至賦周南之詩以曉之治則武夫與<lb/>
<pb n="KR4d0230_WYG_022-1b"/>
　　公侯捍難亂則公侯資武夫以為己腹心股肱爪<lb/>
　　牙此一詩而始終二章相反治亂之反也是年冬<lb/>
　　公子罷來報郤至之聘晉侯又與楚子為赤棘之<lb/>
　　盟是嵗魯成公之十二年也至十五年楚果敗盟<lb/>
　　兆師侵鄭衛以擾晉子囊譏子反之語是矣<lb/>
兕觥其觩㫖酒思柔彼交匪傲萬福來求<hi>小雅</hi>
　　苦成叔之敢傲衛君者恃大國之晉也晉受衛奔<lb/>
　　亡之臣兩見之於衛君廢衛君臣之義衛定公雖<lb/>
<pb n="KR4d0230_WYG_022-2a"/>
　　强受之晉厲公獨不自為後日之謀哉郤錡郤犫<lb/>
　　郤至死而厲公弑天道好還不君不臣之報也小<lb/>
　　雅兕觥之罰衛寗子蓋知之其以此詩為先見之<lb/>
　　兆乎<lb/>
立我烝民莫匪爾極<hi>周頌</hi>
　　鄢陵之戰晉勝楚敗楚殺子反此申叔時賦詩已<lb/>
　　知楚之必敗子反之取死於未然也烝衆也極中<lb/>
　　也楚人怙衆失其中道子重子反之相惡齊秦狄<lb/>
<pb n="KR4d0230_WYG_022-2b"/>
　　三强之已服晉人以勝氣策勲之時也晉用其極<lb/>
　　楚失其極此兵家勝負之機周人皇極所由以立<lb/>
　　建也<lb/>
其惟哲人告之話言順徳之行<hi>小雅</hi>為酒為醴烝畀祖<lb/>
妣以洽百禮降福孔偕<hi>周頌</hi>
　　婦姑尊卑不可紊也穆姜成公之母齊姜則成公<lb/>
　　之婦也穆姜為襄公之祖母齊姜則襄公之嫡母<lb/>
　　其母則姒氏也襄公即位甫四嵗襁褓之託何異<lb/>
<pb n="KR4d0230_WYG_022-3a"/>
　　此季文子之憂責主小國疑而成公與其夫人相<lb/>
　　繼而亡一年間既葬成公又葬其夫人成公五月<lb/>
　　而葬謂之書順夫人三月而葬恐其不得葬也此<lb/>
　　大臣憂責未可俱以為非既出速葬則用穆姜䘮<lb/>
　　具以葬齊姜虧姑成婦君子有感於大雅周頌之<lb/>
　　言也是年仲孫蔑會諸侯之大夫謀鄭又會諸侯<lb/>
　　之大夫城虎牢以逼鄭其速葬新君之母似可藉<lb/>
　　口然亦非禮之正也<lb/>
<pb n="KR4d0230_WYG_022-3b"/>
惟其有之是以似之<hi>小雅</hi>
　　祁奚舉善君子有小雅之賦端以父子之故有之<lb/>
　　則似之無者何似焉祁奚之子則午也羊舌職之<lb/>
　　子則赤也父有此則子宜有此也詩人之意祁奚<lb/>
　　以此答晉侯之問可也杜預乃以有徳之人能舉<lb/>
　　似已者得無有未盡乎若夫讎之得舉有國之公<lb/>
　　道大臣事君以人者要當不以私害公如是而已<lb/>
　　故君子引書之無偏黨杜預釋以平正無私是矣<lb/>
<pb n="KR4d0230_WYG_022-4a"/>
　　中軍尉以其子其偏佐以其黨至公無私者能之<lb/>
文王<hi>大雅</hi>鹿鳴<hi>小雅之首/</hi>四牡<hi>小雅/</hi>皇皇者華<hi>小雅</hi>
　　文王之三文王大明綿也鹿鳴之三鹿鳴四牡皇<lb/>
　　皇者華也三者十篇之三舉首篇言之則槩見矣<lb/>
　　魯叔孫豹聘晉以襄公初立通嗣君之禮晉侯偃<lb/>
　　然自髙輕藐魯侯僭歌文王樂詩宜穆叔之不敢<lb/>
　　當也至於鹿鳴之三一則拜二則重拜三則又重<lb/>
　　拜者以五咨之獲為五善皇皇者華之一詩亦不<lb/>
<pb n="KR4d0230_WYG_022-4b"/>
　　細矣不意韓獻子之未曉也詩人以三百之誦使<lb/>
　　四方為専對其以此乎<lb/>
周道挺挺我心扃扃講事不令集人來定<hi>逸詩</hi>
　　陳受楚厄非一日諸侯力欲芘之夫以中國之衆<lb/>
　　諸侯而不能芘一小國之陳於夷狄之楚蓋陳自<lb/>
　　反覆而楚共王内自弗靖陳不知所擇楚亦不能<lb/>
　　保陳之去就其殺公子壬夫以貪陳之故也殺壬<lb/>
　　夫而陳去楚愈速此聖人之意也君子引詩交譏<lb/>
<pb n="KR4d0230_WYG_022-5a"/>
　　楚君臣之失援此詩為證以楚八年而殺三卿子<lb/>
　　反子申壬夫皆賢也集賢之多以定國而又殺之<lb/>
　　以逞非周道之正直也扃扃明察也雖然此逸詩<lb/>
　　也不名其風雅所自止以左氏之文而杜預之釋<lb/>
　　為據曰逸詩云他倣此例<lb/>
豈不夙夜謂行多露<hi>國風</hi>弗躬弗親庶民弗信<hi>小雅</hi>靖<lb/>
共爾位好是正直神之聴之介爾景福<hi>小雅</hi>
　　三詩者韓厥長子韓穆子之賦也韓厥以老謝事<lb/>
<pb n="KR4d0230_WYG_022-5b"/>
　　欲立穆子穆子以廢疾為辭疾則不可行多露疾<lb/>
　　則不可親民事以示不欲立也小雅之賦専以韓<lb/>
　　起為才非已不才廢疾者之比也曰徳曰正曰直<lb/>
　　曰仁以此契神表韓起之三徳也厥遂告老晉侯<lb/>
　　以穆子為仁使之為公族之師曰公族大夫者既<lb/>
　　長且賢雖疾無害也<lb/>
退食自公委蛇委蛇<hi>召南</hi>
　　傳曰懼而思降乃得其階君子有不盡一級者况<lb/>
<pb n="KR4d0230_WYG_022-6a"/>
　　君臣之際乎魯衛兄弟國也衛之臣猶魯之臣也<lb/>
　　今乃以臣抗衡於登階之禮不復思降孫文子敢<lb/>
　　傲魯則無衛君也故叔孫穆子責之於召南之詩<lb/>
　　有感焉委蛇者出入公私敬順之容也衡而委蛇<lb/>
　　何以能免卒之十四年林父逐衛君斯其張本云<lb/>
俟河之清人夀幾何<hi>逸詩</hi>謀夫孔多是用不集發言盈<lb/>
庭誰敢執其咎如匪行邁謀是用不得于道<hi>小雅</hi>
　　晉楚爭鄭為日久矣晉之於鄭近在肘腋而力不<lb/>
<pb n="KR4d0230_WYG_022-6b"/>
　　足以芘之楚之於鄭長鞭馬腹而陵轢至此者以<lb/>
　　鄭人内自潰亂羣公子謀殺子駟子駟先之因弑<lb/>
　　僖公殺羣公子由是有背晉從楚之心子孔子蟜<lb/>
　　子展欲待晉子駟賦逸詩子展爭之子駟又有小<lb/>
　　雅之賦明年鄭果受諸侯之兵鄭人改圖未卒嵗<lb/>
　　楚師已至虎牢之境矣虎牢晉地也<lb/>
摽有梅<hi>國風</hi>角弓<hi>小雅/</hi>彤弓<hi>小雅</hi>
　　晉為鄭謀不為不善鄭人終無寧嵗者晉黨雖熾<lb/>
<pb n="KR4d0230_WYG_022-7a"/>
　　楚競已甚也范宣子來聘告魯欲伐鄭蓋曲在鄭<lb/>
　　也僖公被弑不討賊一也冒䘮侵蔡二也新與晉<lb/>
　　為邢丘之會三也不唯不能免子囊之師范匄之<lb/>
　　來晉兵且至矣然魯襄公甫冠十二歳何知焉季<lb/>
　　孫宿强挾之以如晉范匄行聘意在兵不在聘摽<lb/>
　　有梅者欲魯兵之及時季武子之賦角弓答以兄<lb/>
　　弟之義遲速唯命武子之賦彤弓以送客宣子答<lb/>
　　以晉文公受彤弓之賜于襄王其専征世職也是<lb/>
<pb n="KR4d0230_WYG_022-7b"/>
　　時晉悼公修文公霸業彤弓之賦君子以為知禮<lb/>
有力如虎<hi>弼風</hi>
　　春秋成人之美者法也叔梁紇聖人之父也因紇<lb/>
　　而著秦堇父以秦丕兹遊聖人之門二父以勇力<lb/>
　　相尚二子以徳相髙君子因著其美者以聖人故<lb/>
　　也孔子生於魯襄公二十一年乃在十年之後或<lb/>
　　云老鄹大夫七十三嵗娶徵在生仲尼三嵗而父<lb/>
　　死計其年則紇已六十三嵗而尚筋力如此其勇<lb/>
<pb n="KR4d0230_WYG_022-8a"/>
　　何也豈聖賢天姿所禀自有異於人乎即詩如虎<lb/>
　　之賦不獨秦堇父杜預釋以二父以力相尚二子<lb/>
　　以徳相髙是矣此偪陽之滅也以遂書者春秋著<lb/>
　　其因柤之會以滅人之國傳以夷俘書者惡其會<lb/>
　　吳猶曰吳之俘也<lb/>
樂只君子殿天子之邦<hi>小雅</hi>樂只君子福祿攸同便蕃<lb/>
左右亦是帥從<hi>小雅</hi>
　　晉悼公自以八年九合諸侯者五年戚又城棣救<lb/>
<pb n="KR4d0230_WYG_022-8b"/>
　　陳七年鄬八年邢丘九年戲十年柤伐鄭城虎牢<lb/>
　　十一年亳城北以年計之則十一以會計之則七<lb/>
　　有一年三合者戚之會與柤之會是也孔子曰桓<lb/>
　　公九合諸侯不以兵車管仲之力悼公所願效於<lb/>
　　齊侯者意欲自比於桓公而以魏絳比管仲也然<lb/>
　　管仲不以兵車晉則以兵抗楚伐鄭桓公不受賂<lb/>
　　晉乃受鄭人兵車樂師歌鐘女樂自以為樂故魏<lb/>
　　絳以小雅之賦規之欲其樂不忘憂也殿天子之<lb/>
<pb n="KR4d0230_WYG_022-9a"/>
　　邦尊周也如是則同福禄來逺人可以受便蕃之<lb/>
　　賜而君臣同樂可也惜夫晉人不悟是年果敗績<lb/>
　　於櫟以秦人之戰也<lb/>
儀刑文王萬邦作孚<hi>火雅</hi>大夫不均我從事獨賢<hi>小雅</hi>
　　春秋治兵擇將未有如晉悼公之得禮且法所當<lb/>
　　然而公議所自出也上者蒐簡而求其才下者謙<lb/>
　　遜而居其位至於無其人則缺之晉悼公之霸業<lb/>
　　修矣且荀罃士魴之卒繼者難其人士匄辭以伯<lb/>
<pb n="KR4d0230_WYG_022-9b"/>
　　游韓起辭以趙武欒黶之佐至於新軍無帥則併<lb/>
　　卒乗官屬以從下軍俾欒黶魏絳兼其任上下君<lb/>
　　臣雍容進退粲然可觀雖帝王之舉不過如是况<lb/>
　　春秋之際乎大小雅二詩之賦取文王幽王為治<lb/>
　　亂之别治則文王之儀刑亂則幽王之矜伐此君<lb/>
　　子之言足以為有國馭將之戒<lb/>
不弔昊天亂靡有定<hi>小雅</hi>
　　䘮者人之大戚天亦知哀之况於人乎楚共王可<lb/>
<pb n="KR4d0230_WYG_022-10a"/>
　　謂賢君矣其死也懲鄢之敗自反其過雖天命有<lb/>
　　不能揜其平生之善矣乃乘其䘮而行暮夜穿窬<lb/>
　　之舉此養由基逆料未萌三覆設竒吳卒墮其計<lb/>
　　中庸浦之敗公子黨為獲夫吳自取至此雖以狄<lb/>
　　攻狄然兵之曲直不可不論君子以不恤天道譏<lb/>
　　其伐䘮宜矣<lb/>
青蠅<hi>小雅</hi>
　　堲讒殄行雖堯舜不能不震驚於此也且朝以忌<lb/>
<pb n="KR4d0230_WYG_022-10b"/>
　　媚致讒如蘇公暴公可也巷伯之倫何有焉以寺<lb/>
　　人汚腐之質可也夷狄之人何有焉言語不通嗜<lb/>
　　欲不同異氣所禀荒裔絶徼不治之治可也晉人<lb/>
　　乃剖田食之其納侮有自非戎之罪也范宣子乃<lb/>
　　因向之會而欲執之駒支青蠅之賦取君子以愷<lb/>
　　悌信讒也既曰愷悌父母之心猶是也伯奇之父<lb/>
　　曾參之母均此心也於讒不能不惑况他人之心<lb/>
　　乎<lb/>
<pb n="KR4d0230_WYG_022-11a"/>
匏有苦葉<hi>邶風</hi>
　　晉侯報櫟之役非其本意何也欒黶之意也晉侯<lb/>
　　故守境上不進晉六卿帥諸侯之大夫以進者以<lb/>
　　欒黶之倡也叔向豈不之知幾與叔孫穆子目語<lb/>
　　故為邶風之賦於涇水之上也匏有苦葉者深厲<lb/>
　　淺揭於浮沈緩急無必濟之意鄭人則知之子蟜<lb/>
　　謂北宫懿子曰與人而不固取惡莫甚焉魯莒先濟<lb/>
　　鄭衛次之叔向不敢違者廹於欒黶强令無如之<lb/>
<pb n="KR4d0230_WYG_022-11b"/>
　　何涇上之毒魯莒鄭衞之人實死之既而荀偃欒<lb/>
　　黶中軍下軍二帥不和一進一退魏絳首鼠從欒<lb/>
　　黶以待荀偃此何説也哉晉人自謂遷延之役誠<lb/>
　　是也欒鍼約士鞅同死鍼先死而鞅獨生欒黶誣<lb/>
　　以殺其弟此士鞅之所以奔秦也嗚呼師惰而將<lb/>
　　貪惰則觀望貪則擇利兵家之忌也戒之哉<lb/>
甘棠<hi>召南</hi>
　　欒氏之惡三世矣晉厲之弑書則階之晉政歸之<lb/>
<pb n="KR4d0230_WYG_022-12a"/>
　　晉民畏之以其久且専也黶則以虐盈則不足道<lb/>
　　仍世下軍之職士鞅乃對秦伯以召伯甘棠之子<lb/>
　　孫豈所儗乎召伯之廿棠遺愛也欒氏三世稔惡<lb/>
　　也至盈卒為范鞅所讎出奔於楚此豈甘棠之比<lb/>
　　與周匹休於八百年之久乎<lb/>
巧言<hi>小雅</hi>
　　衛之君臣相失非特一食之間也獻公猜貳於孫<lb/>
　　文子有素太師歌巧言之卒章失之不密故文子<lb/>
<pb n="KR4d0230_WYG_022-12b"/>
　　得以先事為謀亦疑忌之積也不然臣朝服而君<lb/>
　　皮冠君臣相從園囿田獵未害其為禮者雖相忘<lb/>
　　可也孫文子乃悻悻於君懐怒如戚嘻亦甚矣至<lb/>
　　使其子蒯入使太師歌巧言之卒章居河之麋欲<lb/>
　　以戚地兆亂亦其不密之失乎文子果以戚地要<lb/>
　　其君先殺羣公子獻公請盟求和無所不至而卒<lb/>
　　為所逐獻公奔齊文子猶用兵以敗公徒於阿澤<lb/>
　　然衛侯所以得歸者子展子鮮蘧伯玉皆衛之君<lb/>
<pb n="KR4d0230_WYG_022-13a"/>
　　子也蘧伯玉之言曰君制其國臣敢奸之斯言也<lb/>
　　文子所宜愧也是嵗襄公之十五年孔子未生<lb/>
行歸于周萬民所望<hi>小雅</hi>
　　楚人殺三大夫子反子申壬夫以其欲侵小國伐<lb/>
　　吳之舉所獲不如所亡故子囊於是得政懲前日<lb/>
　　之弊救陳伐蔡日惟凛凛也且所以敵楚者吳也<lb/>
　　晉也陳鄭魯衛實羽翼之共王之䘮吳人為庸浦<lb/>
　　之戰大敗而去吳又報之有臯舟之勝子囊之所<lb/>
<pb n="KR4d0230_WYG_022-13b"/>
　　以城郢者以遷都避吳也君子以是賦小雅之章<lb/>
　　以子囊為忠於君而信於民忠信之臣事君始終<lb/>
　　子囊兼之矣然楚人篳路藍縷以啟山林漢陽諸<lb/>
　　姬楚實吞噬而有之乃今為吳所乘附之以晉城<lb/>
　　郢之遷得之矣子庚代之即公子午也故子囊以<lb/>
　　城郢為垂死之囑<lb/>
嗟我懐人寘彼周行<hi>周南</hi>
　　子庚代子囊之政其可觀者擇才而任類能而使<lb/>
<pb n="KR4d0230_WYG_022-14a"/>
　　各當其職也且自王圻以下其在五服則曰侯甸<lb/>
　　男采衛五百里一服楚以夷狄進之中國僭稱王<lb/>
　　矣其官人次叙君子比之周南而有周行之賦蓋<lb/>
　　勉而進之左氏之書亦聖人春秋之法雖文王能<lb/>
　　官人不過如是也且令尹執政柄也右尹其貳也<lb/>
　　大司馬緫戎也左右司馬楚軍之左右廣也莫敖<lb/>
　　以降箴尹連尹宫廏尹粲然有叙君子於是嘉子<lb/>
　　庚之政以周南之詩比之以明春秋進夷狄之法<lb/>
<pb n="KR4d0230_WYG_022-14b"/>
　　不一而足<lb/>
古詩<lb/>
　　詩言志者前乎為帝者之詩也三百五篇者後乎<lb/>
　　為王者之詩也晉侯與諸侯為温之宴使大夫舞<lb/>
　　歌詩杜預釋以歌古詩不知其孰後孰前曰古詩<lb/>
　　何也無乃三百五篇之類乎且宴者以飲酒為禮<lb/>
　　有禮則樂隨之詩亦樂也長言之則為歌聲音與<lb/>
　　人之情偽相通此晉平公新立欲以是通齊楚之<lb/>
<pb n="KR4d0230_WYG_022-15a"/>
　　使以魯故執邾莒之君意甚善矣髙厚之詩有所<lb/>
　　不類而荀偃知之不知其詩如何其不類也嗚呼<lb/>
　　禮樂之中雅道存焉昔人肄業及之何昔人為之<lb/>
　　而今人不為也揚雄曰中正則雅多哇則鄭學者<lb/>
　　其識之<lb/>
圻父<hi>小雅</hi>鴻雁之卒章<hi>小雅</hi>
　　諸侯各有分地以敵王所愾魯以晉故受齊兵為<lb/>
　　日既久亦晉之所深憂也况天子所以封諸侯之<lb/>
<pb n="KR4d0230_WYG_022-15b"/>
　　分地晉平公新即位欲修悼公霸業率諸侯以尊<lb/>
　　周亦必計其撫封之職所當為者前年為温之宴<lb/>
　　髙厚逃歸魯人懼而以穆叔聘晉以晉新得諸侯<lb/>
　　足以厚芘之也未一年而受齊師者二圍桃圍防<lb/>
　　皆魯北鄙之地天子所以封魯而齊之君臣一嵗<lb/>
　　以兵再至齊侯先之髙厚繼之魯之臧堅實死之<lb/>
　　其何以為尊王之舉哉圻父鴻雁之賦雖魯人性<lb/>
　　命之急又間一嵗齊師再至然後晉人為魯會十<lb/>
<pb n="KR4d0230_WYG_022-16a"/>
　　國之師圍齊荀偃士匄皆有獲焉亦可以塞前日<lb/>
　　二詩之賦也是嵗襄公之十八年<lb/>
黍苗<hi>小雅</hi>六月<hi>小雅</hi>
　　甚矣晉日驕而魯日屈也十八年報齊資晉以逞<lb/>
　　夙憾幸而勝焉季武子如晉拜師平公之享魯使<lb/>
　　亦禮之當然者賔主酬酢二詩之賦皆周天子盛<lb/>
　　時之禮胡為乎諸侯之庭哉大國益以驕小國益<lb/>
　　以屈二詩之意可見矣黍苗者宣子以召伯自比<lb/>
<pb n="KR4d0230_WYG_022-16b"/>
　　晉侯六月者季武子以尹吉甫佐天子征伐六月<lb/>
　　車徒以匡王國至齊靈公卒齊晉復平魯之有求<lb/>
　　於晉者未已前日季武子欲以林鐘銘魯功者獨<lb/>
　　不愧於臧武仲之言<lb/>
載馳四章<hi>鄘風</hi>
　　齊人䘮君新君方立内難未已也齊改轍事晉晉<lb/>
　　受之為大隧之盟晉知有齊不知有魯氣矜矜然<lb/>
　　矣穆叔乃見范宣子為柯之會見叔向而有載馳<lb/>
<pb n="KR4d0230_WYG_022-17a"/>
　　之賦雖控告之急叔向許以為齊之救者亦料齊<lb/>
　　人之盟必敗許以承命救助也魯人既城武城明<lb/>
　　年又預澶淵之盟是盟也齊魯二君同歃是年冬<lb/>
　　叔老如齊者盟會既絶之久至是復通君子以為<lb/>
　　得禮<lb/>
常棣<hi>小雅</hi>魚麗<hi>小雅/</hi>南山有臺<hi>小雅</hi>
　　襄公二年叔孫豹如宋十五年宋向戍報之二十<lb/>
　　年季武子又如宋報向戍之聘是將約為明年商<lb/>
<pb n="KR4d0230_WYG_022-17b"/>
　　任之盟也宋之所畏者楚與鄭合也宋華元嘗合<lb/>
　　晉楚之盟矣其於魯也無會不來無盟不與者凡<lb/>
　　以此也其使人受宋享閒閒然雍容如無事時其<lb/>
　　禮有足觀吾夫子以為殷禮吾能徴之者兹非其<lb/>
　　一乎三詩之賦蓋享禮之酬酢也常棣季武子之<lb/>
　　賦宜家之好如兄弟也宋人悦以重賄宋公享又<lb/>
　　以魚麗四章備物及時此二詩者季武子酬也南<lb/>
　　山有臺宋公之賦以厚使人也以季武子之賢不<lb/>
<pb n="KR4d0230_WYG_022-18a"/>
　　辱君命以詩専對能為國光輝也其他晉楚爭宋<lb/>
　　以為成敗自魚石以來謂之宋志者非魯之所敢<lb/>
　　知<lb/>
優哉游哉聊以卒嵗<hi>小雅</hi>
　　范與欒讎也欒與羊舌黨也欒氏之禍成於欒祁<lb/>
　　之滛於外羊舌虎之禍及其兄叔向叔向得囚方<lb/>
　　以幸免不死自適或勸以奔亡叔向因有小雅之<lb/>
　　賦此雖叔向之知而亦宣子之仁所以得政於晉<lb/>
<pb n="KR4d0230_WYG_022-18b"/>
　　也或曰父子兄弟罪不相及欒黶逐范鞅而以欒<lb/>
　　祁之淫逐懐子奔楚懐子范氏甥也羊舌虎之死<lb/>
　　囚及叔向叔虎之兄也無乃罪相及乎此可為宣<lb/>
　　子惜也不如是何以為春秋之亂<lb/>
有覺徳行四國順之<hi>大雅</hi>恵我無疆子孫保之<hi>周頌</hi>
　　直哉叔向之為臣也方其在難不肯求救於樂王<lb/>
　　鮒而伸於祁奚何也以樂王鮒之貪而祁奚賢也<lb/>
　　樂王鮒面伸情於叔向欲請救之不應遂反陷以<lb/>
<pb n="KR4d0230_WYG_022-19a"/>
　　不忘欒氏之親祁奚不待叔向之求救乘急驛而<lb/>
　　往救之叔向不死祁奚不求徳於叔向叔向亦不<lb/>
　　往謝而朝大雅之賦者叔向之賦言祁之正直非<lb/>
　　樂王鮒之比也周頌之賦者祁奚之賦有請於宣<lb/>
　　子言文武以恵訓不倦訓子孫向之徳不可忘十<lb/>
　　世宥之可也嗚呼三代直道庶幾見於二詩之賦<lb/>
　　乎<lb/>
謹爾侯度用戒不虞<hi>大雅</hi>
<pb n="KR4d0230_WYG_022-19b"/>
　　春秋之名節掃地矣自天子以至庶人莫不皆有<lb/>
　　求賻求車求金求玉求鼎蓋貪淫之俗也甚至裂<lb/>
　　帶示褊納璧免死者其名節可稱如季文子相魯<lb/>
　　無衣帛之妾晏嬰相齊肉不掩豆鄭之公孫黒肱<lb/>
　　告老歸邑足以興㢘激懦立名節於貪淫之俗也<lb/>
　　黑肱之言曰貴而能貧民無求焉又曰生在敬戒<lb/>
　　不在富也以此為其二三子之囑此君子舉大雅<lb/>
　　之詩以為善戒也度者法度也不虞者未然也是<lb/>
<pb n="KR4d0230_WYG_022-20a"/>
　　時晉楚爭鄭鄭人奔命不暇如黑肱之敎子者足<lb/>
　　以為世戒<lb/>
樂只君子邦家之基<hi>小雅</hi>上帝臨女無貳爾心<hi>大雅</hi>
　　子産之善為辭令也鄭以小國介乎大國之間所<lb/>
　　賴以立者有日矣春秋之諸侯會數則兵煩兵煩<lb/>
　　則賦重如晉國之强范宣子為政有所不免者此<lb/>
　　子産之書所為作也小雅大雅二詩之賦皆周人<lb/>
　　以此為國以此事天以此為基而立其徳以此為<lb/>
<pb n="KR4d0230_WYG_022-20b"/>
　　心而得其名不聞其大國是恃而取重幣於諸侯<lb/>
　　也宣子説其言而輕其幣辭令之不可已也如是<lb/>
　　夫<lb/>
我躬不閲皇恤我後<hi>小雅</hi>夙夜匪懈以事一人<hi>大雅</hi>
　　伊尹放太甲于桐三年必俟其改過而後復之衛<lb/>
　　獻公以虐得罪國人出奔於齊至是十年今之衛<lb/>
　　侯猶昔之衛侯無復悛心也孫文子以一飯之惡<lb/>
　　逐之寗子又以一言之許而復之然公孫剽之立<lb/>
<pb n="KR4d0230_WYG_022-21a"/>
　　者甯喜也既立剽晉因而定之今又許衎之入廢<lb/>
　　置不定弑君立君天下其謂之何嗚呼太甲之復歸<lb/>
　　於亳苟非伊尹則甯喜之弑也甯喜以弑剽書衛<lb/>
　　侯以國納為文罪在甯氏也太叔儀二詩之賦其<lb/>
　　先見之明乎不恤其後不令終也以事一人臣節<lb/>
　　不固二君出入由之也衛侯衎既復甯喜死孫文<lb/>
　　子以戚召亂動諸侯之兵然書衛侯會夷儀之嵗<lb/>
　　齊人為之城郟當在二十四年乃在二十五年者<lb/>
<pb n="KR4d0230_WYG_022-21b"/>
　　起弑剽之張本先經始事之一與魯隠公傳同杜<lb/>
　　預之釋以為誤妄説也并表出之<lb/>
嘉樂<hi>大雅</hi>蓼蕭<hi>小雅/</hi>緇衣<hi>鄭風/</hi>轡之柔矣<hi>逸詩</hi>將仲子<lb/>
兮<hi>鄭風</hi>
　　孫文子之不臣非特甯喜也文子有愬於晉晉趙<lb/>
　　武宋向戍因為澶淵之會以疆戚田且以三百人<lb/>
　　戍守衛侯甘心殺之以召齊晉鄭三國之君甯喜<lb/>
　　執而衛侯囚故齊鄭之請欲免之晉侯享之嘉樂<lb/>
<pb n="KR4d0230_WYG_022-22a"/>
　　之賦以周天子令徳宜人民福祿足以及諸侯主<lb/>
　　盟者之意國景子子展齊鄭之臣相其君以答賦<lb/>
　　也一則天子之澤蓼蕭也一則緇衣之賦善善之<lb/>
　　功也叔向命晉侯拜二君之貺是矣其意晉以孫<lb/>
　　林父故執其君晉肯鬱鬱䝉此名乎故以殺戍之<lb/>
　　虐藉口以明不為林父也國子逸詩之賦以寛衛<lb/>
　　望晉子展將仲子之賦以衆言可畏晉侯許歸衛<lb/>
　　侯者以子展之賦曰儉而壹者以其詩之有諷體<lb/>
<pb n="KR4d0230_WYG_022-22b"/>
　　也杜預之釋以歸美晉不及天子過矣<lb/>
人之云亡邦國殄瘁<hi>大雅</hi>不僭不濫不敢怠皇命于下<lb/>
國封建厥福<hi>商頌</hi>
　　以人反間此兵家利害也聲子雖用此以勸子木<lb/>
　　還伍舉其實利害之急者析公雍子子靈苗賁皇<lb/>
　　皆楚亡命楚之所棄晉之所收也楚以失士懐殄<lb/>
　　瘁之憂湯以賞罰忠厚天命錫之福祿二詩之賦<lb/>
　　晉楚用兵利害之决人才去就之分不難見也於<lb/>
<pb n="KR4d0230_WYG_022-23a"/>
　　是楚人聴之請伍舉而復之仍使其子逆之伍舉<lb/>
　　世為楚臣二詩之諷宜矣<lb/>
相鼠<hi>鄘風</hi>
　　齊慶封以景公即位來聘於魯通嗣君之好也飾<lb/>
　　其車以自矜耀意在以使命夸魯故孟孫叔孫皆<lb/>
　　知惡之叔孫謂其服美不稱必以惡終叔孫又與<lb/>
　　之食不敬夫衣服飲食君子以此觀威儀省禍福<lb/>
　　也而皆惑之獨不為後日奔亡之地哉今日相鼠<lb/>
<pb n="KR4d0230_WYG_022-23b"/>
　　之刺他日茅鴟之刺其前後不悛如此夫鄭子臧<lb/>
　　奔宋而以鷸冠為夸不免維鵜之刺慶封聘魯不<lb/>
　　免相鼠之刺二詩足以謹君子威儀之戒<lb/>
草蟲<hi>召南</hi>鶉之賁賁<hi>鄘風/</hi>黍苗<hi>小雅/</hi>隰桑<hi>小雅</hi>野有蔓<lb/>
草<hi>鄭風</hi>蟋蟀<hi>唐風/</hi>桑扈<hi>小雅</hi>
　　五音異聲而求同同則合矣天下之樂猶是也鄭<lb/>
　　衛之聲樂之滛也欲求其正而不滛者文武之相<lb/>
　　應君臣之相和孔子語魯太師者用此道也趙孟<lb/>
<pb n="KR4d0230_WYG_022-24a"/>
　　於七子之賦者豈知此乎其為鄭風一也七子異<lb/>
　　賦不専於鄭志志異則聲不同也而鄭之為鄭介<lb/>
　　乎晉楚二强國之間此晉趙孟以盟主强合異為<lb/>
　　同此五音之樂滛正相雜矣草蟲以晉為君子子<lb/>
　　展也鶉之賁賁自言國君之滛伯有也黍苗比趙<lb/>
　　孟為召伯子西也隰桑以見君子為樂子産也野<lb/>
　　有蔓草以喜於相遇子太叔也蟋蟀以儉禮自居<lb/>
　　印段也桑扈以禮文自保公孫段也趙孟皆因以<lb/>
<pb n="KR4d0230_WYG_022-24b"/>
　　答其詩之意且鄭伯享趙孟七子以詩相禮是以<lb/>
　　樂侑食也而伯有獨暴其國之滛樂以娛客此趙<lb/>
　　孟知良霄之不免<lb/>
彼其之子邦之司直<hi>鄭風</hi>何以恤我我其收之<hi>逸詩</hi>
　　晉楚以兵敵也晉為盟主趙文子得政宋向戍欲<lb/>
　　弭諸侯之兵晉既許之因以强令廹諸侯而從之<lb/>
　　齊秦之大亦從之其餘小國靡然從風無疑矣於<lb/>
　　是有宋之會凡諸侯之大夫與邾滕曹之君無不<lb/>
<pb n="KR4d0230_WYG_022-25a"/>
　　至者大抵春秋有厭兵之實雖弭兵虛文且可息<lb/>
　　吾民於年嵗亦一幸也楚人衷甲入宋彼其君臣<lb/>
　肯置晉於度外乎既曰成言又曰齊言亦既信矣<lb/>
　　乃又有宋之盟乎楚人衷甲不肯履齊秦他國之<lb/>
　　地則有疑於諸侯間矣諸侯亦有不與盟者弭兵<lb/>
　　虛名果何恃為久利乎宋左師乃欲以此幸賞命<lb/>
　　之曰免死之邑以書為請子罕削而投之君子於<lb/>
　　是有二詩之賦鄭風司直謂子罕也逸詩知過謂<lb/>
<pb n="KR4d0230_WYG_022-25b"/>
　　向戍也此弭兵之舉起於宋向戍趙文子主其事<lb/>
既醉<hi>大雅</hi>
　　諸侯弭兵息民盛徳之舉也宋人之請晉人主盟<lb/>
　　之賜也雖楚人倔强亦將屈而受盟者周家忠厚<lb/>
　　之懿有征無戰矣爰自文王以文徳傳子孫武王<lb/>
　　繼代耀徳以廣文王之聲初無戰也楚薳罷如晉<lb/>
　　涖盟報荀盈之聘以弭兵而來晉侯享之賦既醉<lb/>
　　以晉侯為太平君子如成王之持盈守成偃武修<lb/>
<pb n="KR4d0230_WYG_022-26a"/>
　　文不失周家忠厚之懿意不薄矣故叔向知詩㫖<lb/>
　　以能養民許之夫能養民則知政矣楚政將焉歸<lb/>
　　哉<lb/>
賦詩<lb/>
　　盧蒲氏慶氏皆姜姓也盧蒲癸娶慶舍之女為同<lb/>
　　姓或人以為譏故有詩斷章之賦説詩章者或三<lb/>
　　或四或卒皆有其數而所謂斷章者特取其一不<lb/>
　　責其全矣春秋各以詩見意於享燕之樂者用此<lb/>
<pb n="KR4d0230_WYG_022-26b"/>
　　道也説詩者之例可以互用昭然於此雖然此盧<lb/>
　　蒲癸之厚自文飾其實非周道也傳春秋云質家<lb/>
　　娶同姓唐杜劉范何韓不容辟也文家娶異姓周<lb/>
　　人娶子氏姜氏牟氏為異姓也昭公之廢禮娶吳<lb/>
　　女起於盧蒲癸為張本云<lb/>
茅鴟<hi>逸詩</hi>
　　君子無終食之間違仁説者曰此先飯之祭也設<lb/>
　　食先飯黍所以辯祭示不敢頃刻違仁也慶封何<lb/>
<pb n="KR4d0230_WYG_022-27a"/>
　　知焉酣淫貪亂召盧蒲癸而使其子慶舍臣之速<lb/>
　　死自取其無上之心與崔氏等且其嗜酒迷惑以<lb/>
　　飾其不仁之實其受叔孫穆子之食汜祭不共固<lb/>
　　其宜也雖以茅鴟之賦徒强聒之其志不在是客<lb/>
　　不足責而主人所以曉客者當如是乎茅鴟為逸<lb/>
　　章其亦相鼠無禮之比乎二詩前後如一意皆出<lb/>
　　慶封故并列之以為後日殺慶封張本<lb/>
行潦<hi>大雅</hi>采蘋采藻<hi>召南</hi>
<pb n="KR4d0230_WYG_022-27b"/>
　　行潦召穆公之詩采蘋采藻國風之賦采蘋藻酌<lb/>
　　行潦之水有齊季女尸之以供祭祀此皆詩人語<lb/>
　　也魯襄公過鄭鄭伯適出故伯有迋勞魯君不敬<lb/>
　　夫魯鄭同姓諸侯也所過地主之禮可忽乎嗚呼<lb/>
　　伯有方嗜酒荒淫其死亡無日矣後二年鄭殺良<lb/>
　　霄此其張本<lb/>
式微<hi>邶風</hi>
　　三家之無君復何所顧忌説者謂襄公出葬楚康<lb/>
<pb n="KR4d0230_WYG_022-28a"/>
　　王乘國之無人季武子因以取卞乃使公冶問公<lb/>
　　反誣卞人之叛襄公不難於失卞而難于復入也<lb/>
　　公賜冶冕服之賞不幾於賞僭乎式微之賦榮成<lb/>
　　伯之意亦微矣公冶辭邑絶口於季氏亦足以愧<lb/>
　　季氏無君之心其曰無以冕服斂者竟何益哉<lb/>
王事靡盬不遑啟處<hi>小雅</hi>
　　周靈王死於魯襄公之二十八年之十二月至二<lb/>
　　十九年之五月公猶在楚會楚康王之葬天王之<lb/>
<pb n="KR4d0230_WYG_022-28b"/>
　　葬魯曾不知葬之月日故有缺焉鄭亦以城杞之<lb/>
　　役上卿不在子展使印段攝行伯有以為不可子<lb/>
　　展由是有小雅之賦其曰堅事晉楚以蕃王室其<lb/>
　　實知有晉楚而不知有王室天子弱而無威諸侯<lb/>
　　强以怙衆也傳書魯陳鄭許四國之君與十一國<lb/>
　　之大夫皆會楚葬四君至西門外十一國大夫皆<lb/>
　　至墓何暇問天子哉杜預言周襄卑於晉楚是矣<lb/>
協比其鄰婚姻孔云<hi>小雅</hi>
<pb n="KR4d0230_WYG_022-29a"/>
　　周平王之戍許母家也晉平公之城杞母家也豈<lb/>
　　有内虛其國而外治他人之國哉平王以此失王<lb/>
　　族諸侯晉宜少懲不可效尤也晉乃以盟主自恃<lb/>
　　偃然坐役諸侯豈復知有周天子哉不知其政駸<lb/>
　　駸乎六卿之分矣子太叔見衛太叔文子援小雅<lb/>
　　之賦譏其輕近族而重逺姻鄰之不協是不鄰也<lb/>
　　婚姻可知矣是嵗晉侯又治杞田其母以司馬女<lb/>
　　叔侯取貨為怒嗚呼雖王者之後文獻有所不足<lb/>
<pb n="KR4d0230_WYG_022-29b"/>
　　終以夷禮自陷其取地亦夷禮之一也<lb/>
周南召南<hi>國風</hi>邶鄘衛<hi>國風/</hi>王<hi>國風/</hi>鄭<hi>國風/</hi>齊<hi>國風</hi>豳<lb/>
<hi>國風</hi>秦<hi>國風/</hi>魏<hi>國風/</hi>唐<hi>國風/</hi>陳<hi>國風/</hi>鄶<hi>國風</hi>小雅大雅<lb/>
頌<lb/>
　　嗚呼三百五篇之詩孔子刪之子夏定之言則其<lb/>
　　志也經也歌則其聲也樂也無以逃於一瞬目一<lb/>
　　歴耳此季札所以傳聖賢之心也是時孔子在孩<lb/>
　　提之童子夏未生其曰聖賢者堯舜文武周召之<lb/>
<pb n="KR4d0230_WYG_022-30a"/>
　　心孔子子夏刪序之意取諸此也美哉者七思深<lb/>
　　哉者一廣哉者一至矣哉者一舞樂之美哉者三至<lb/>
　　矣哉者一周公之東者二周之舊者一陳淫不君<lb/>
　　鄶小不譏後之學詩者蔑以加之矣非特以意逆<lb/>
　　志之得也至於二南始基衛之憂王之懼鄭之細<lb/>
　　齊之大豳之樂秦之舊魏之可為明主儉而易行<lb/>
　　唐則猶有遺民逺有令徳陳也鄶也曹也為甚微<lb/>
　　小雅為周衰大雅為文王嗚呼孔子子夏之所刪<lb/>
<pb n="KR4d0230_WYG_022-30b"/>
　　序聖賢之心學其備矣乎<lb/>
文王陟降在帝左右<hi>大雅</hi>淑慎爾止無載爾偽<hi>逸詩</hi>
　　春秋書人者微詞也衆詞也爵則微之國則衆之<lb/>
　　此法也以其人之大小緩急麗之以法者而書之<lb/>
　　宋人以天災人䘮有訴於晉晉為主澶淵之會會<lb/>
　　者十一國齊魯衛鄭附以曹滕邾莒薛杞小邾人<lb/>
　　等大夫也而皆人之槩之於法人且衆矣果何益<lb/>
　　於事哉君子責之以信又有二詩之賦以明信之<lb/>
<pb n="KR4d0230_WYG_022-31a"/>
　　不可已也且人之所難辦者莫難於義財也晉趙<lb/>
　　武主會其力可以辦此而卒無財歸宋主會者之<lb/>
　　罪罪當在趙武然魯亦不為無責不人而名之曰叔<lb/>
　　孫豹者是也其他小國自謀不暇役役大國之間<lb/>
　　何益於恤鄰之義乎大雅者言文王以信上通於<lb/>
　　天以啟周家忠厚之業逸詩之賦則不順所止輗<lb/>
　　軏載偽不信而行此二詩之别然淑慎爾止不愆<lb/>
　　于儀見於詩而曰逸者豈疑乎又曰恭儉惟徳無<lb/>
<pb n="KR4d0230_WYG_022-31b"/>
　　載爾偽即見於書非詩也<lb/>
詞之輯矣民之協矣辭之繹矣民之莫矣<hi>大雅</hi>
　　葬魯襄公之十二月即夏之十月也是月子産相<lb/>
　　鄭伯以如晉趙文子老政多偷惰重以襄公之䘮<lb/>
　　不出見鄭之君臣可乎哉子産舉晉文公之伯以<lb/>
　　責之且以銅鞮役民一也盗賊公行二也夭癘不<lb/>
　　戒三也其國内不自憂何暇憂魯䘮乎士文伯自<lb/>
　　以盟主之尊責鄭之君臣者以其壊垣納幣也以<lb/>
<pb n="KR4d0230_WYG_022-32a"/>
　　士匄為失詞則子產為善於詞矣趙文子悔悟厚<lb/>
　　禮鄭之君臣叔向於是有大雅之賦是亦直道公<lb/>
　　議民事所在非特語言得失也且晉大以欺鄭小<lb/>
　　慢其君臣外責幣入而内怯壊垣雖曰盟主不能<lb/>
　　終芘之於齊楚此又出三失之外者<lb/>
誰能執熱逝不以濯<hi>大雅</hi>
　　衛北宫文子因如楚過鄭其銜命經從意在楚不<lb/>
　　責鄭以使人之禮也鄭待之其禮有加如聘客一<lb/>
<pb n="KR4d0230_WYG_022-32b"/>
　　也用郊勞之詞二也北宫文子因覘國而知鄭子<lb/>
　　産之政所以免於晉楚之爭衡於鄭者如執熱之<lb/>
　　得濯因有大雅之賦也竊謂此詩之賦以鄭之人<lb/>
　　才比熱之得濯也子産知政引類得人印段子羽<lb/>
　　馮簡子子太叔此北宫文子所知以歸復於衞侯<lb/>
　　也是時孔子生甫十嵗論語所載則文子既童而<lb/>
　　冠得見子産故有嘉其人曰禆諶草創世叔討論<lb/>
　　行人子羽修飾東里子産潤色凡四君子也左氏<lb/>
<pb n="KR4d0230_WYG_022-33a"/>
　　又廣孔子之意傳之春秋良以聞見之及也然論<lb/>
　　語所書本得之於魯史所書也并表出之杜預曰<lb/>
　　仲尼以襄公二十二年生至是年十嵗子産已代<lb/>
　　子皮知政矣<lb/>
靡不有初鮮克有終<hi>大雅</hi>敬慎威儀惟民之則<hi>大雅</hi>威<lb/>
儀棣棣不可選也<hi>弼風</hi>朋友攸攝攝以威儀<hi>大雅</hi>不識<lb/>
不知順帝之則<hi>大雅</hi>
　　楚夷狄也春秋進之於中國爵曰子者班之於五<lb/>
<pb n="KR4d0230_WYG_022-33b"/>
　　等諸侯魯晉鄭曹之下而許莒邾之上其亦幸於<lb/>
　　超躐矣今乃自王之僭也君子以其夷狄漸被中<lb/>
　　國詩書禮義責之北宫文子五詩之賦如責賢者<lb/>
　　之備不已過乎令尹子圍無君之心見於顔色者<lb/>
　　可望而知北宫文子得其人於未然能審其吉凶<lb/>
　　禍福雖神巫之察人肝膽不過如是其曰威儀之<lb/>
　　賦者此中國詩書禮義之訓既久猶幸進之以此<lb/>
　　也圍自言共王長子圍此其無君之芽孽也卒之<lb/>
<pb n="KR4d0230_WYG_022-34a"/>
　　縊殺其君而以疾赴於諸侯北宫文子之言驗于<lb/>
　　是矣卒章文王順帝之則文王事商紂順天意以<lb/>
　　事惡人庶幾小國之意哉<lb/>
不僭不賊鮮不為則<hi>大雅</hi>
　　犯上之謂僭害民之謂賊僭賊則幽隠而無信反<lb/>
　　是則信矣澶淵之會以宋故也以子木之知政猶<lb/>
　　不免衷甲况令尹圍之果於犯上虐於害良有甚<lb/>
　　於子木僭賊之尤者文子自以其仁可法則者信<lb/>
<pb n="KR4d0230_WYG_022-34b"/>
　　不信之别也其曰不為人下者晉猶欲爭衡於楚<lb/>
　　也然圍既以不信怙强文子老矣雖曰信可法則<lb/>
　　自此其小弱哉坎牲加書於牲上恐晉先㰱加書<lb/>
　　牲上其蔑晉甚矣<lb/>
小旻<hi>小雅</hi>
　　七國之大夫既盟楚公子圍又相與議其後以其<lb/>
　　為臣而君圖簒逆之不終已兆於容止威儀之僭<lb/>
　　非特蒲宫二執戈也伯州犂為隠其惡以為假之<lb/>
<pb n="KR4d0230_WYG_022-35a"/>
　　寡君鄭之公子羽以為假而不反州犂又譏子羽<lb/>
　　以子晳背誕卒之圍既逆弑犂亦為圍所殺何也<lb/>
　　大抵小人情偽可敬亦可畏敬者事之以禮也畏<lb/>
　　者避之以色也終不可言語譏評此樂王鮒小旻<lb/>
　　卒章之賦取喻于暴虎馮河公子羽知其為字而<lb/>
　　敬字者慈愛不犯凶人而敬畏之也其餘國大夫<lb/>
　　或代憂或樂憂或招憂或無憂而憂皆知不免者<lb/>
　　此其善料士與北宫文子同<lb/>
<pb n="KR4d0230_WYG_022-35b"/>
大明<hi>大雅</hi>小宛<hi>小雅/</hi>赫赫宗周襃姒滅之<hi>小雅</hi>
　　嗚呼犯上之逆臣未有如芈圍之烈者也為楚孽<lb/>
　　子官則令尹果於犯上如此夫其享趙孟賦大明<lb/>
　　之首章不唯蔑趙孟亦以夸晉也其以文王自比<lb/>
　　者懐無君無父之心駸駸乎逆天意也趙孟賦小<lb/>
　　宛之二章其以天之所命深抑其驕大之氣然亦<lb/>
　　不敢正言其非者圍虎狼也不得不畏而奉之自<lb/>
　　此圍得志而楚强趙孟老而晉少懦矣賓主二詩<lb/>
<pb n="KR4d0230_WYG_022-36a"/>
　　之意可見襃姒之賦似為巴姬設共王無子而寵<lb/>
　　巴姬五孽之立適以兆芈圍之禍<lb/>
瓠葉<hi>小雅</hi>鵲巢<hi>召南/</hi>采蘩<hi>召南/</hi>野有死麕<hi>召南/</hi>常棣<hi>小雅</hi>
　　昭公元年十一國大夫為會者以楚公子圍娶鄭<lb/>
　　之公孫段氏女也趙孟叔孫豹曹大夫以會畢過<lb/>
　　鄭鄭伯兼享之戒者猶曰筮日筮賓先日為戒禮<lb/>
　　畢然後致享也瓠葉者義取薄物也一獻也子皮<lb/>
　　不敢乃具五獻者重客也趙孟力辭私請於子產<lb/>
<pb n="KR4d0230_WYG_022-36b"/>
　　止受一獻則已畢享禮然後受宴穆叔賦鵲巢以<lb/>
　　晉君有國而趙孟以鳩居也采蘩以趙孟不受五獻<lb/>
　　之享而受小國之蘩以為信也子皮賦野有死麕者<lb/>
　　以喻芈圍新婚印段恐其禍鄭欲託芘於趙孟也<lb/>
　　趙孟以常棣答子皮之賦以晉鄭兄弟可以相安<lb/>
　　以圍異姓婚姻猶尨之可使無吠故穆叔子皮與<lb/>
　　曹大夫興拜曰小國知免者以晉之足以抗楚也<lb/>
　　三詩粲然有章曰享曰宴並用賓主有禮學詩學<lb/>
<pb n="KR4d0230_WYG_022-37a"/>
　　禮者可以義起矣<lb/>
無競維人<hi>周頌</hi>
　　莒魯附庸小國也所得分地不多魯以其亂叔弓<lb/>
　　因取鄆之田務婁瞀胡滅明二子又以大厖常儀<lb/>
　　靡奔則莒幾空國也春秋書展輿奔吳不書國爵<lb/>
　　者國非其國爵非其爵至於去疾雖自齊入莒亦<lb/>
　　以國逆為文者猶曰失地諸侯故名之也展輿以<lb/>
　　小國不量力而奪羣公子秩羣公子召去疾立之<lb/>
<pb n="KR4d0230_WYG_022-37b"/>
　　展輿奔吳君子有周頌之賦以明有國而亡乎人<lb/>
　　之義<lb/>
不侮鰥寡不畏强禦<hi>大雅</hi>
　　右尹子干之奔晉以圍之簒弑也秦伯之子鍼先<lb/>
　　奔晉以車千乘子干五乘貧富多寡以車數觀之<lb/>
　　相絶矣叔向使二公子同餼者祿食之秩不害其<lb/>
　　為同后子意欲以富先子干故以臣與羇齒為愧<lb/>
　　臣者自比晉之臣羇則寓客也趙文子以為疑叔<lb/>
<pb n="KR4d0230_WYG_022-38a"/>
　　向答之以徳不以祿徳鈞年同則以尊者之國以<lb/>
　　平日晉待秦楚之序其實皆狄人因以中國禮法<lb/>
　　分别之也大雅之賦以鰥寡處子干以强禦處后<lb/>
　　子此一詩二意不可不辨<lb/>
</p>
<p>
</p>
  </div>
<div>
                <head>方舟集卷二十三</head>
    <p>
<pb n="KR4d0230_WYG_023-1a"/>
欽定四庫全書<lb/>
　方舟集卷二十三　　　　宋　李石　撰<lb/>
　　左氏詩如例下<lb/>
綿之卒章<hi>大雅</hi>角弓<hi>小雅/</hi>節之卒章<hi>小雅/</hi>甘棠<hi>召南</hi>
　　魯以周公之故以諸侯之邦而用天子禮樂魯之<lb/>
　　所有而諸侯所無者韓宣子之聘觀太史所藏之<lb/>
　　書則周天子禮樂盡在魯矣魯之所有晉之所無<lb/>
　　則他諸侯之國亦無書矣此韓宣子之詫見也或<lb/>
<pb n="KR4d0230_WYG_023-1b"/>
　　曰楚之左史倚相能讀三墳八索者今之易也五<lb/>
　　典九丘者今之書也古者入國知六經之敎何獨<lb/>
　　二經哉猶今以堯舜三代之典孔子所祖述憲章<lb/>
　　者大鳴於天下何啻左史倚相楚人之讀哉蓋孔<lb/>
　　子之所取三絶編於易象始隠終麟於春秋者本<lb/>
　　韓之所見太史所藏周天子禮樂盡在是矣是嵗<lb/>
　　孔子甫十嵗童而讀之幼學之年也韓子以二經<lb/>
　　知周公之徳者述文王重易之心行天之四時以<lb/>
<pb n="KR4d0230_WYG_023-2a"/>
　　繫日繫月為春秋天子禮樂備於魯晉無此書則<lb/>
　　諸侯之邦亦無此書也昭公享韓子季武子賦綿<lb/>
　　之卒章以晉比文王以韓子比四輔也韓子以角<lb/>
　　弓答賦兄弟同姓親親也季武子又賦節之卒章<lb/>
　　以晉徳可以惠養萬邦非特魯之私也季武子又<lb/>
　　賦甘棠召伯所憩之木以比韓子所玩其國之木<lb/>
　　以答角弓之意大哉周天子周公之徳備於此詩<lb/>
　　則禮樂之聲音也韓子初知晉政為平公如齊娶<lb/>
<pb n="KR4d0230_WYG_023-2b"/>
　　婦納幣因修聘於魯汲汲於太史氏之觀此晏子<lb/>
　　知其為君子者有以夫<lb/>
淇澳<hi>衛風</hi>木瓜<hi>衛風</hi>
　　子夏之序淇澳曰有文章又能聴其規諫入相于<lb/>
　　周韓宣子聘魯以其觀書太史一事足以見其文<lb/>
　　矣其與魯季孫宿酬答之賦輕重適宜今之深於<lb/>
　　詩者有不能窺其趣也淇澳之詩美衛武公之父<lb/>
　　子也是行如齊以其子須逆少姜父子偕行淇澳<lb/>
<pb n="KR4d0230_WYG_023-3a"/>
　　之賦義取諸此北宫文子蓋善言詩者豈茍而已<lb/>
　　哉其子須亦晉之上大夫也木瓜衛人報齊桓公<lb/>
　　之賦其取意逺矣<lb/>
敬慎威儀以近有徳<hi>大雅</hi>
　　晉之使美使也魯之報聘亦難乎其才矣晉來而<lb/>
　　魯往之國大小之不敵也韓宣子以知政而來叔<lb/>
　　弓以叔老之子而往無乃强弱之果不敵乎晉以<lb/>
　　宣子之舊於禮有加叔弓惴惴遜避不暇今之循<lb/>
<pb n="KR4d0230_WYG_023-3b"/>
　　牆降階之容可觀也毎毎先君後臣先國後已其<lb/>
　　曰無敢為賓又曰下臣來繼舊好自審其小强弱<lb/>
　　不敵叔向大雅之賦許之以知禮近徳豈誣乎人<lb/>
　　哉嗚呼春秋之亂襄昭之世晉楚齊魯鄭衛之間<lb/>
　　何其君子之多天運至此以生聖人任斯文之責<lb/>
　　其亦層衆山以為太華積衆流以為溟渤吾未嘗<lb/>
　　不歎息於斯<lb/>
君子如祉亂庶遄已<hi>小雅</hi>
<pb n="KR4d0230_WYG_023-4a"/>
　　威福者喜怒之謂也威則其怒也福則其喜也威<lb/>
　　則刀鋸甲兵刑之屬也福則錫賜爵禄賞之屬也<lb/>
　　齊景公濫刑而晏子能感之以一言福齊國君子<lb/>
　　小雅之賦以晏子為君子也為仁人也祉者福也<lb/>
　　其喜也以其所以福喜者止齊景公之刑所謂以<lb/>
　　祉已亂者乎晏嬰如晉請再以齊女繼室張趯知<lb/>
　　之幾於逢君之惡矣嘗與叔向語而稱之杜預以<lb/>
　　傳䕶晏子不與張趯同譏者以其請繼室以成晉<lb/>
<pb n="KR4d0230_WYG_023-4b"/>
　　平公之過也鄭子太叔曰張趯有知猶在君子之<lb/>
　　後謂此平公在位二十六年至是三娶晉將分於<lb/>
　　六卿而不悟也悲夫是嵗魯昭公之三年晉平公<lb/>
　　之十八年齊景公之八年<lb/>
人而無禮胡不遄死<hi>相鼠</hi>
　　有禮者無禮之别禮之所始以義起也然則義者<lb/>
　　其禮之本歟州縣欒豹之邑也欒氏以此邑亡范<lb/>
　　氏韓氏趙氏皆欲之有義不當得者晉侯以賜印<lb/>
<pb n="KR4d0230_WYG_023-5a"/>
　　段以印段之相鄭伯可以得州之田故以䇿賜之<lb/>
　　三卿則各有縣田義所不當得也印段鄭之臣楚<lb/>
　　靈王之妻黨子豐則印段之父也鄭雖小國以印<lb/>
　　段之忲以楚圍新立晉侯録子豐舊勞賜印段以<lb/>
　　田以其禮足以得田也以忲聞於鄭而以禮如晉<lb/>
　　晉方畏其忲乃能自屈於禮不以圍之勢驕晉食<lb/>
　　父舊徳此受州田之曲折也相鼠之詩君子意譏<lb/>
　　三卿義不當得州田而印段之不以其忲而失禮<lb/>
<pb n="KR4d0230_WYG_023-5b"/>
　　一章之刺其嚴矣乎<lb/>
吉日<hi>小雅</hi>
　　芈圍之惡子産既知之於數年前矣始娶鄭之豐<lb/>
　　氏欲以兵逆婦子産使子羽折之一也游吉聘靈<lb/>
　　王新立既歸謂子産具行器子産期以數年二也<lb/>
　　至是鄭伯如楚以子産相靈王賦吉日以宣王自<lb/>
　　比子産探其意具田器待事與田江南三也夫以<lb/>
　　靈王侈心始末子産皆知之以鄭小國立於楚大<lb/>
<pb n="KR4d0230_WYG_023-6a"/>
　　國之間以子産而與惡人處鄭亦多君子哉不然<lb/>
　　印段之忲逢圍之惡鄭且不免矣<lb/>
七月之卒章<hi>豳風</hi>
　　春秋書昭公之三年冬雹又正月大雨雹者冬雹<lb/>
　　則周十月正月周十一月也宜雪而雹隂盛陽微<lb/>
　　以災書雹也季武子欲求禦災之道申豐為言以<lb/>
　　藏冰之道何也冰者至隂之積以救陽疾隂陽相<lb/>
　　和則雪而不雹矣唯聖人可以感此禦災之道也<lb/>
<pb n="KR4d0230_WYG_023-6b"/>
　　七月豳詩周公作之鑿冰窖之凌室祭祀百官之<lb/>
　　用取給焉夫有冰則隂氣致用於陽不為災矣隂<lb/>
　　盛陽衰則夷狄盛而中國衰之象是嵗昭公四年<lb/>
　　楚靈王主申之㑹率十一國之師而徐戎淮夷並<lb/>
　　在就㑹而執徐子又生八國之師因淮夷以伐吳<lb/>
　　夫夷狄之盛中國之衰也隂氣之盛陽氣之微也<lb/>
　　禦雹救災如周公之詩其可乎<lb/>
禮義不愆何恤於人言<hi>逸詩</hi>
<pb n="KR4d0230_WYG_023-7a"/>
　　子産以惠愛見稱於聖人著於後世蠆尾之謗足<lb/>
　　以累其親雖子寛之賢不能不疑者何也周公之<lb/>
　　典什一之賦井田之法也鄭以小國介乎晉楚無<lb/>
　　嵗不兵無日不役加丘賦之數一牛三馬以備車<lb/>
　　乘雖魯之田賦履畝而税者何知於周公哉春秋<lb/>
　　亂世也無一國不富無一國不貪何獨子産之尤<lb/>
　　民各有心而議其上非豪傑之士也周公之心召<lb/>
　　公不知子寛不知子産之心亦宜矣逸詩之賦禮<lb/>
<pb n="KR4d0230_WYG_023-7b"/>
　　義所存萬世公議以聖人為重足矣<lb/>
有覺徳行四國順之<hi>大雅</hi>
　　大哉吾夫子之言也公賞公罰不徇其私君子以<lb/>
　　此為徳行修身之具豈特為政以順一國人情哉<lb/>
　　雖天下之大四國之衆亦將順之而不敢有違也<lb/>
　　仲尼以下七語者吾夫子援其所聞於先達者本<lb/>
　　之周任之言又本之大雅之賦髙明博厚與天地<lb/>
　　同其大叔孫昭子一何幸哉豎牛既殺兄又囚父<lb/>
<pb n="KR4d0230_WYG_023-8a"/>
　　餓之三日而死不孝不悌則梟首寧風之棘上有<lb/>
　　餘戮矣叔孫昭子之立牛之功牛又相之牛之死<lb/>
　　以昭子之請於國人不以其私以公天下賞罰此<lb/>
　　吾夫子所以大之也是嵗昭公四年孔子甫十三<lb/>
　　嵗蓋春秋追述之也<lb/>
儀式刑文王之典日靖四方<hi>大雅</hi>儀刑文王萬邦作孚<lb/>
<hi>大雅</hi>
　　子産於襄公末年得政褚衣冠伍田疇敎子弟已<lb/>
<pb n="KR4d0230_WYG_023-8b"/>
　　獲民譽仲尼曰人謂子産不仁吾不信是國人既<lb/>
　　謂其慈惠循良不特他人如叔向之詒書也自伯<lb/>
　　有公孫黒之死二族奔亡多謗幾欲以刑止亂也<lb/>
　　其答叔向書曰吾以救世是矣其曰不及子孫而<lb/>
　　乃鑄其言於鼎名之曰書以為鄭不刋之常法此<lb/>
　　豈三代亂政作刑之意乎叔向援二詩以文王望<lb/>
　　之夫文王之刑則周公三千之屬成康措而不用<lb/>
　　無一人之獄者四十餘年三辟之作果此意乎不<lb/>
<pb n="KR4d0230_WYG_023-9a"/>
　　然則子産當任此謗矣<lb/>
宗子維城毋俾城壊毋獨斯畏<hi>大雅</hi>
　　坎用牲埋書此漢人造蠱類也寺人栁欲以是殺<lb/>
　　華合比以撼太子佐太子佐幸免而合比以此奔<lb/>
　　衛傳坎牲埋書以盟書如漢人之蠱書皆詛祝也<lb/>
　　宋太子幸免衛太子不幸者宋平公漢武帝明不<lb/>
　　明之别也平公僅逐華合比武帝用此殺衛太子<lb/>
　　寺人栁江充皆起於畏他日太子之立故為此以<lb/>
<pb n="KR4d0230_WYG_023-9b"/>
　　疏間人父子也嗚呼華氏之族左師向戍之言是<lb/>
　　矣逐兄而弟代之兄奔亡而弟代右師之位其不<lb/>
　　義於其族一至是耶向戍大雅維城之賦知右師<lb/>
　　之必不免矣<lb/>
爾之敎矣民胥效矣<hi>小雅</hi>
　　諸侯賓客以禮相酬酢為重輕豈止語言笑貌之<lb/>
　　間為哉贈遺幣帛如紵衣縞帶報復可也晉楚之<lb/>
　　敵以讐為交其使命通聘自宋之盟以來未久也<lb/>
<pb n="KR4d0230_WYG_023-10a"/>
　　楚公子棄疾如晉者報韓宣子之聘也宣子之使<lb/>
　　不逆於楚晉欲以不逆復棄疾此輕重人情之常<lb/>
　　也叔向乃以是矯之者蓋芈圍以來楚强晉弱欲<lb/>
　　不逆客不可得也况棄疾有欲王之理乎叔向小<lb/>
　　雅之賦不欲效楚人之辟而以大國使命待棄疾<lb/>
　　曰國君者其畏之之詞歟<lb/>
普天之下莫非王土率土之濱莫非王臣<hi>小雅</hi>
　　楚之君臣不君不臣兩失之矣築章華之臺為離<lb/>
<pb n="KR4d0230_WYG_023-10b"/>
　　宫竭民力而實罪人靈王不君之失也闌入王宫<lb/>
　　自執其閽不為有司所與乃自請諸王此芋尹無<lb/>
　　宇不臣之失也王飲酒以慢無宇芘一閽而慢令<lb/>
　　尹其失之尤者芋尹以王匿盜器與盜同坐而以<lb/>
　　紂比其君其失之尤者夫以楚夷狄也獲敘進於<lb/>
　　中國僭稱王號不君不臣何足深責而無宇乃以<lb/>
　　小雅之賦以周家全盛大一統之勢自况何不度<lb/>
　　徳量力哉<lb/>
<pb n="KR4d0230_WYG_023-11a"/>
彼日而食于何不臧<hi>小雅</hi>
　　夷狄呉楚之僭進之於人而謫之於天人不勝天<lb/>
　　久矣春秋末年呉楚之盛人不能抗之晉侯之問<lb/>
　　蓋有感於此也尚何魯衛分地之拘哉衛君諸侯<lb/>
　　也叔孫豹上卿也日者人君天子之象也如魯衛<lb/>
　　何足以盡天變晉侯有問於小雅十月之交之詩<lb/>
　　三務之答臧不臧之政此詩人本意何有於魯衛<lb/>
　　哉癰疽膏肓心腹洞潰一方病一方痛士文伯非<lb/>
<pb n="KR4d0230_WYG_023-11b"/>
　　所答也周之四月夏之二月周之十月夏之八月<lb/>
　　前以分地而後以政之不善乎春秋日食例三十<lb/>
　　六宜廣以此意可乎哉<lb/>
䳭鴒在原兄弟急難<hi>小雅</hi>死喪之威兄弟孔懐<hi>小雅</hi>
　　晉衛兄弟同姓之國也晉受孫林父之奔又受其<lb/>
　　戚田之入晉以大國欺衛小國晉負衛曲者二尚<lb/>
　　何以為同姓兄弟哉當親者疎其疎者可知也已<lb/>
　　是時呉楚偃然抗衡上國晉力不能支反更疎所<lb/>
<pb n="KR4d0230_WYG_023-12a"/>
　　當親以自取削弱者職此之由也夫以衛襄公之<lb/>
　　卒人知哀其喪况同姓兄弟乎范獻子因是以告<lb/>
　　韓宣子有小雅䳭鴒之賦其曰逺人誰敢歸之意<lb/>
　　謂吳楚桀驁晉非其敵亦人情之易感也弔死歸<lb/>
　　疆范韓二氏所以分有晉國者兹其漸云<lb/>
君子是則是效<hi>小雅</hi>
　　左丘明之於吾夫子豈唯好惡同之其助吾夫子<lb/>
　　多矣且張本之説先經始事是嵗魯昭公之七年<lb/>
<pb n="KR4d0230_WYG_023-12b"/>
　　距孟僖子卒之年孔子三十五嵗則昭公之二十<lb/>
　　四年矣以孟僖在鄭相昭公不如儀在楚不能答<lb/>
　　郊勞既歸魯乃始講學吾夫子是年止十五嵗志<lb/>
　　學之年而先經所始乃二十年前事此左氏之助<lb/>
　　吾夫子也曰孔丘聖人之後必為達人一也鼎銘<lb/>
　　二也援臧武仲之言以重之三也明孟懿子南宫<lb/>
　　敬叔之得師為同門生四也記吾夫子之言以明<lb/>
　　孟僖子之補過為君子五也小雅之賦乃二十年<lb/>
<pb n="KR4d0230_WYG_023-13a"/>
　　後事左氏助吾夫子之意其以此夫<lb/>
或燕燕居息或憔悴事國<hi>小雅</hi>
　　左氏論日食前後二詩相戾也衛侯叔孫豹果卒<lb/>
　　魯衛君臣同譴既得之矣燕燕居息盡瘁事國則<lb/>
　　人臣勞逸不均意指叔孫豹之為人臣始終不常<lb/>
　　自速天譴也又言日月一嵗十二月㑹合朔曰辰<lb/>
　　隂盛陽微則日食十二次分野當之此詩意也夫<lb/>
　　前後二詩折衷十月之交前後相戾如此學者所<lb/>
<pb n="KR4d0230_WYG_023-13b"/>
　　未曉<lb/>
哀哉不能言匪舌是出唯躬是瘁哿矣能言巧言如流<lb/>
俾躬處休<hi>小雅</hi>
　　君子小人之分能言不能言之别也君子能言言<lb/>
　　之嘉也以安其身小人不能言言之僭也以災其<lb/>
　　身叔向援此以稱師曠為君子而有小雅之賦也<lb/>
　　石言于晉有無未辨也而乃因此以託諷於晉虒<lb/>
　　祈之築以召非言之物師曠能言之叔向能知之<lb/>
<pb n="KR4d0230_WYG_023-14a"/>
　　其曰子野者字之以為君子者以别他人之有言<lb/>
　　紛紛於世强聒而無補於事叔向非唯知言又知<lb/>
　　詩杜預以為與今説詩者小異昔之説詩専以為<lb/>
　　讒言亂聴也哿嘉也巧言者非正言也<lb/>
經始勿亟庶民子來<hi>大雅</hi>
　　文王創周之業於商之天下三分有二民去商即<lb/>
　　周去苛俗而即樂土其於靈臺靈沼也芻蕘之采<lb/>
　　雉兔之獲文王未嘗不與民人共此囿之樂詩人<lb/>
<pb n="KR4d0230_WYG_023-14b"/>
　　大雅之賦以歌文王靈徳之及不以地為廣不以<lb/>
　　囿為夸也魯政歸三家三分公室而各有其一郎<lb/>
　　囿之築公乎私乎叔乎季乎魯史之公豈私之囿<lb/>
　　叔孫昭子之譏勦民且援文王之詩罪在昭公不<lb/>
　　在季氏也傳釋之以為書土功之時豈春秋之意<lb/>
　　乎南蒯欲以費逐季氏歸其室於公必季氏囿也<lb/>
陳錫哉周<hi>大雅</hi>
　　欒髙陳鮑齊之四族强弱之不侔矣欒髙怙强欲<lb/>
<pb n="KR4d0230_WYG_023-15a"/>
　　攻陳鮑謀之不宻為陳鮑所先能以弱為强者何<lb/>
　　也欒髙逐六子陳桓子皆反之分三邑益其禄也<lb/>
　　且以欒髙凡四敗來奔於魯陳鮑分有其室殺之<lb/>
　　而受其利仁者不為也桓子乃能聴晏子之言致<lb/>
　　諸公而請老於莒景公予以莒之旁邑又辭之穆<lb/>
　　姬君母也以髙唐予之然後受傳敘其事而以大<lb/>
　　雅之賦比之且大雅文王創周之業也小白用之<lb/>
　　猶足以霸陳氏卒有立於齊者能施之心也昭公<lb/>
<pb n="KR4d0230_WYG_023-15b"/>
　　八年楚滅陳蓋自陳哀公之死陳亂楚滅陳而縣<lb/>
　　之九年復書楚㑹於陳又書陳災者以明虞舜之<lb/>
　　後不予楚滅也<lb/>
徳音孔昭視民不佻<hi>小雅</hi>
　　莒者魯附庸邑也三家分有公室而取其地莒有<lb/>
　　不服者季平子倡兵柄而二子從之春秋以三人<lb/>
　　者書之不欲季氏専之以明莒為公室之附庸也<lb/>
　　左氏乃専之季氏時有毫社之祭執莒俘用之以<lb/>
<pb n="KR4d0230_WYG_023-16a"/>
　　明示得意是甘心為忍人者臧武仲小雅之賦以<lb/>
　　周公之不饗為言知魯祀周公以天子禮樂而用<lb/>
　　人之祭自三家始也然宋用鄫子祭祀楚用蔡侯<lb/>
　　世子祭山犬豕之牲無異也魯祀周公不應有此<lb/>
　　莒可殺不可用也悲夫<lb/>
不自我先不自我後<hi>小雅</hi>
　　齊之欒高二氏同出惠公為二公子也春秋書欒<lb/>
　　施來奔而不及髙彊彊即子尾之子也慶封之亡<lb/>
<pb n="KR4d0230_WYG_023-16b"/>
　　子尾多受邑而稍致諸君以示不貪及其將死也疾於<lb/>
　　公宫輦而歸君親推其車而送之其子髙彊弗克負<lb/>
　　荷以奔於魯嗚呼髙氏自慶封以來累世之惡至<lb/>
　　髙彊尤甚非獨一身之積昭子小雅之賦傷髙彊<lb/>
　　自以一身集累世之惡不自我先後者其一身負<lb/>
　　此惡名也悲夫<lb/>
蓼蕭<hi>小雅</hi>
　　天子之詩魯非所予而宋非所受也以周天子之<lb/>
<pb n="KR4d0230_WYG_023-17a"/>
　　恩澤惠及四海猶零露之被草木也華定以宋元<lb/>
　　公新立銜命使魯豈懵然於詩之専對者哉既不<lb/>
　　知所取其不答賦者亦宜也是時魯昭公以莒人<lb/>
　　取郠之愬畏晉之罪三家亦將不免華定之意輕<lb/>
　　魯國君臣也蓼蕭之四章出於杜預之釋果當時<lb/>
　　享禮之所當賦乎宋魯異姓非宜兄宜弟如同姓<lb/>
　　之親者華定固不免而魯昭公君臣可免乎昭子<lb/>
　　所謂工於料人拙於謀已者<lb/>
<pb n="KR4d0230_WYG_023-17b"/>
祈招<hi>逸詩</hi>
　　小人固有終身為惡自悔於一日之善有不得者<lb/>
　　以天道好還也芈圍之惡極力終身僅乃得國凡<lb/>
　　十三年豈不知子干之逼助之以晉如抱火積薪<lb/>
　　求所以逭死者此子革之言所以易感也方其乾<lb/>
　　谿之次愛周鼎貪鄭田大城陳蔡不羮其勃勃凶<lb/>
　　焰豈易震撼一聞祈招之音廢寢與食者知一死<lb/>
　　之不免天理之不容也不然雖百子革摩厲一夕<lb/>
<pb n="KR4d0230_WYG_023-18a"/>
　　何益哉是嵗昭公十三年吾夫子年甫冠顔子少<lb/>
　　孔子二十嵗方生之年也其曰克己復禮為仁者<lb/>
　　當後來追感靈王自克其不仁以成其仁因以敎<lb/>
　　顔子也不然靈王之死距顔子之問仁嵗年亦逺<lb/>
　　祈招者祭公謀父作祈父為周之司馬以止穆王<lb/>
　　滿之蕩祇宫則免死之地或曰靈王羽衣執鞭欲<lb/>
　　以車轍馬跡周四海如穆王滿之長年非畏死也<lb/>
樂只君子邦家之基<hi>小雅</hi>
<pb n="KR4d0230_WYG_023-18b"/>
　　子皮以鄭國之政授子産交手相付如父子繼述<lb/>
　　也子皮死子産哭之哀國人徒善其哀知己之死<lb/>
　　後此無與為善者誠然之説也且以子産徳業之<lb/>
　　美學述之奥改作不失為惠愛剸裁不流為苛刻<lb/>
　　其曰有徳能以寛服民其次莫如猛者此子産心<lb/>
　　術也吾夫子重之又稱其為惠人又稱其仁以止<lb/>
　　其不仁之謗子産之所以取重聖門者誰適之自<lb/>
　　哉知有子皮則知有子産也且以小雅之賦特以<lb/>
<pb n="KR4d0230_WYG_023-19a"/>
　　平丘之㑹爭承自日中至昏以折晉人之貪雖子<lb/>
　　太叔亦凜然奪氣於其側子産特以憂國為樂兹<lb/>
　　所以為邦家之基也其曰合諸侯者齊服於晉為<lb/>
　　盟也藝貢事爭承也<lb/>
宗周既滅靡所止戾正大夫離居莫知我肄<hi>小雅</hi>
　　夷狄之患周家八百之業於以啓聖也太王避之<lb/>
　　文王成之周公膺之至於春秋始終見於書者一<lb/>
　　一可懲也曰戎曰荆楚曰赤白狄曰秦曰徐戎曰<lb/>
<pb n="KR4d0230_WYG_023-19b"/>
　　淮夷曰呉曰蠻戎曰茅戎二伯所以成霸功諸侯<lb/>
　　所以敵王愾者用此藉口成熟也昭公十六年中<lb/>
　　國無霸主吳楚自相讎敵齊伐徐楚殺戎蠻蒲隧<lb/>
　　之盟齊人取甲父鼎之賂以夸示雋威兹叔孫昭<lb/>
　　子所以興無伯之歎而有小雅之賦也幽王時驪<lb/>
　　戎滅周鎬京舊地為秦奄有東遷以來伊洛被髮<lb/>
　　而祭皆戎也尚何周文武之業哉其所責執政大<lb/>
　　夫以訴其勞如昭子之賦者非所恤也<lb/>
<pb n="KR4d0230_WYG_023-20a"/>
野有蔓草<hi>鄭風</hi>羔裘<hi>鄭風/</hi>褰裳<hi>鄭風/</hi>風雨<hi>鄭風</hi>有女同<lb/>
車<hi>鄭風</hi>蘀兮<hi>鄭風/</hi>我將<hi>周頌</hi>
　　鄭聲者歌聲長言之蓋詩之淫風也吾夫子與顔<lb/>
　　淵言四代禮樂有及於放鄭聲者惡其聲之淫也<lb/>
　　若乃以詩言之所謂六卿之賦雖曰鄭詩其曰不<lb/>
　　以辭害意者斯其别也一别之正烏在其所謂多<lb/>
　　淫者乎竊嘗以其國風二十一篇觀之大率夫婦<lb/>
　　男女如溱洧之類簉雜其間至於闗乎美刺者不<lb/>
<pb n="KR4d0230_WYG_023-20b"/>
　　害其正之體也六卿之賦鄭志者皆有擇也野有<lb/>
　　蔓草者子皮之子子齹之賦也羔裘者子産之賦<lb/>
　　也褰裳者子太叔之賦也風雨者駟偃之賦也有<lb/>
　　女同車者子旗之賦也蘀兮者子栁之賦也韓宣<lb/>
　　子以六卿賦不出鄭志以為君子數世之主者一<lb/>
　　一隨其所賦審訂其語而答之唯子齹子産子太<lb/>
　　叔三人耳是嵗韓宣子聘鄭鄭伯享之既畢因六<lb/>
　　卿之餞以觀其志之向背果何如也是嵗四月宣<lb/>
<pb n="KR4d0230_WYG_023-21a"/>
　　子聘鄭晉侯以八月卒六子之心所以望晉殊岌<lb/>
　　岌矣宣子賦頌之我將以馬將意且以天威為畏<lb/>
　　子産率五卿拜貺賓主之禮粲然可觀矣<lb/>
采菽<hi>小雅</hi>菁菁者莪<hi>小雅</hi>
　　竊謂周官三百六十詩三百五篇昔人所為禮經<lb/>
　　三百無乃通稱之數乎孔子家庭之訓退而學詩<lb/>
　　退而學禮與周南召南之學非特以授伯魚亦孔<lb/>
　　子雅言諷誦之常也所謂三百者豈二經之槩乎<lb/>
<pb n="KR4d0230_WYG_023-21b"/>
　　不然孔子生晚周未有六經以前韓宣子所見於<lb/>
　　舊典禮經如易象春秋者皆周公制作如之何以<lb/>
　　辨之其或同或異也小邾穆公朝魯昭公燕之因<lb/>
　　詩以觀禮者賓主小雅二詩相為獻酬自今視之<lb/>
　　皆有體要主人求所以重客客思所以報主人者<lb/>
　　何昔人能之今人不能也嗚呼六經既作吾夫子<lb/>
　　以來學者有白首不能窮一經者舊典之學今廢<lb/>
　　矣悲夫<lb/>
<pb n="KR4d0230_WYG_023-22a"/>
亦有和羮既戒既平鬷假無言時靡有爭<hi>商頌</hi>徳音不<lb/>
瑕<hi>豳風</hi>
　　嬖幸給使與奴𨽻等耳豈可使之與聞政事必不<lb/>
　　得已如左右僕臣亦必辨其和同二義正人端士<lb/>
　　之所以事君者梁丘據嬖幸之人耳晏子則齊之<lb/>
　　執政也景公遄臺之田徒樂其語言軟美而悦之<lb/>
　　其同者亦未必是也而况和乎二詩之賦可也非<lb/>
　　所以責梁丘據如曰鬷假大政也曰徳音不瑕王<lb/>
<pb n="KR4d0230_WYG_023-22b"/>
　　言無瑕玷若乃嬖幸奴𨽻之人語以大政宥宻則<lb/>
　　非其職况其人為奄腐寺人與聞徳音此豈人君<lb/>
　　任用美事晏子乃以是望據過矣後世分南衙北<lb/>
　　衙廢立征伐進退人物至有國老門生天子者其<lb/>
　　始禍於此乎韓愈贊梁丘據或猶之可也<lb/>
民亦勞止汔可小康惠此中國以綏四方<hi>大雅</hi>無縱詭<lb/>
隨以謹無良式遏冦虐慘不畏明柔逺能邇以定我王<lb/>
<hi>大雅</hi>不競不絿不剛不柔布政優優百祿是遒<hi>商頌</hi>
<pb n="KR4d0230_WYG_023-23a"/>
　　書之九徳士徳之全也三徳而有家六徳而有邦<lb/>
　　然亦難乎其全矣所謂九者曰寛曰柔曰愿曰擾<lb/>
　　曰亂曰直曰簡曰剛曰强皆士之吉徳必有以調<lb/>
　　節宣暢然後用之槩之以寛猛二者寛則濟之以<lb/>
　　猛猛則濟之以寛不固執以自陋為不該不偏之<lb/>
　　士此子産所以授子太叔之政也子産以刑書封<lb/>
　　洫致蠆尾之謗上累其親人不曰子皮敎之何也<lb/>
　　子皮之舉子産傳之以心知其為吉徳君子子産<lb/>
<pb n="KR4d0230_WYG_023-23b"/>
　　之政則子皮之政其所以取馮簡子禆諶子太叔<lb/>
　　者合衆徳以為全豈特三徳而有家者哉逮其告老<lb/>
　　傳政於子太叔則所賦之詩寛濟猛猛濟寛其曰<lb/>
　　和曰平者心傳之術即子産所授之術初得之於<lb/>
　　不言能言子皮則可與言子産不然子太叔以寛<lb/>
　　徳致盜豈心傳之學庸有未盡乎子皮即公孫舎<lb/>
　　之子也<lb/>
不解于位民之攸塈<hi>大雅</hi>
<pb n="KR4d0230_WYG_023-24a"/>
　　位者車也道者載也君子以位載道而行如車遵<lb/>
　　路不可失也一失其位如覆車臭載無以行道也<lb/>
　　然君子有不得其位者如蔡世子朱豈知所守之<lb/>
　　位可以君其蔡之民哉自周公封蔡仲蔡之為蔡<lb/>
　　可知矣楚靈王滅蔡平王之立復立蔡蔡人以失<lb/>
　　國之久褫魄於此蠢蠢矣自保不暇敢計其位位<lb/>
　　不自安敢言息民乎如世子朱有不足責矣春秋<lb/>
　　之責君子叔孫昭子之言大雅之賦足以為有位<lb/>
<pb n="KR4d0230_WYG_023-24b"/>
　　君子之戒也世子國之儲君平公死朱當嗣位不<lb/>
　　以適子之位自居何以靖蔡國之民他日出奔不<lb/>
　　終兆於此矣<lb/>
無念爾祖聿修厥徳<hi>大雅</hi>
　　楚人篳路籃縷以啓山林一同之地方百里也厯<lb/>
　　四賢君不以拓土役民為事謹守其國以徳為險<lb/>
　　不以城也芈圍憑陵上國滅陳滅蔡城不羮之地<lb/>
　　乾溪之辱誰適兆之囊瓦之政有懲於此可也欲<lb/>
<pb n="KR4d0230_WYG_023-25a"/>
　　以城郢效尤此沈尹戍大雅之賦止述四賢君為<lb/>
　　爾祖之念者可以想見四君以來欲大而反小欲<lb/>
　　强而反弱城郢非守險持久之術也嗚呼夷狄入<lb/>
　　中國中國不足以敵之則必有夷狄者更出迭入<lb/>
　　以勝之吳滅巢沈尹戍又言之郢雖地强且大何<lb/>
　　能自保乎<lb/>
缾之罄矣惟罍之恥<hi>小雅</hi>
　　缾小而罍大也缾以為汲罍以為洗此祭祀禮器<lb/>
<pb n="KR4d0230_WYG_023-25b"/>
　　也王室子朝之亂敬王出居諸侯當任其責主盟<lb/>
　　者之憂也春秋晚周諸侯自憂不暇何暇憂王室<lb/>
　　哉鄭子太叔見范獻子言之獻子又與韓宣子言<lb/>
　　之欲㑹諸侯謀之嗟夫白大人然後救火何益於<lb/>
　　焦頭爛額哉嫠之於緯也當恤不恤當憂不憂也<lb/>
　　憂固有大此者乎子太叔小雅之賦缾罍之喻其<lb/>
　　言懇切足以聳動獻子之心者兹所謂美秀而文<lb/>
　　者乎是時子産既死子太叔新知鄭政蓋昭公之<lb/>
<pb n="KR4d0230_WYG_023-26a"/>
　　二十四年也<lb/>
誰生厲階至今為梗<hi>大雅</hi>
　　吳楚雖習水軍之利皆不知兵也楚貪吳人之疆<lb/>
　　以舟師略地者恃越與巢首尾腹背緩急可如左<lb/>
　　右之蔽彼其兵之出也有輕吳之心吳人襲其後<lb/>
　　者楚人之所不知越大夫越公子以舟應之而二<lb/>
　　帥從王則公子倉與壽夢也竟不能出楚地而還<lb/>
　　者吳人襲其後反喪其所得春秋書曰吳滅巢者<lb/>
<pb n="KR4d0230_WYG_023-26b"/>
　　如受大兵之滅人國也鍾離楚之附邑皆其所恃<lb/>
　　以應援者所謂二姓之帥此也杜預以巢及鍾離<lb/>
　　為二姓之帥誤矣吳人䑛糠及米前日城郢適所<lb/>
　　以致吳也沈尹戍不能救徒懐厲階之憂不為無<lb/>
　　罪卒之十年後吳入郢者此其張本<lb/>
新宫<hi>逸詩</hi>車舝<hi>小雅</hi>
　　禮樂征伐文武二者天子之權也權出天子猶不<lb/>
　　免十世之失自諸侯大夫陪臣其世數或五或三<lb/>
<pb n="KR4d0230_WYG_023-27a"/>
　　可知者非其出而出之孔子之所親見春秋之書<lb/>
　　所謂禮樂征伐者權出於天消息盈虚之理也詩<lb/>
　　者禮樂之音生於人心者晚周之世士大夫心術<lb/>
　　日急一日有不足録者魯叔孫婼之聘宋也為季<lb/>
　　孫逆婦以卿出境已為非禮安能怪桐門右師之<lb/>
　　賤其族人為非禮乎宋公享昭子以新宫之詩猶<lb/>
　　曰新室許以女適季孫叔孫賦車舝以媚宋婦也<lb/>
　　賓主對泣俎豆間樂祁者桐門右師之諸父行也<lb/>
<pb n="KR4d0230_WYG_023-27b"/>
　　因佐賓主禮而知其喪心必死卒如其言<lb/>
人之云亡心之憂矣<hi>小雅</hi>
　　卿為君逆婦而乃用於大夫之家尚何有於君臣<lb/>
　　之際哉春秋書叔孫婼如宋而不曰聘者以逆婦<lb/>
　　示貶也且其於人倫有甚悖理者季孫公若季平<lb/>
　　子之諸父行也乃從昭子行以聘於宋是為猶子<lb/>
　　娶婦也公若之姊為小邾夫人生宋元夫人公若<lb/>
　　從行者以其甥之為宋妻其意在敗其猶子之婚<lb/>
<pb n="KR4d0230_WYG_023-28a"/>
　　曰勿與之説者幾以國事謀之婦人也政在季氏<lb/>
　　四世昭公朝夕自保不暇公若之敗婚何益於昭<lb/>
　　公中外之計適所以速魯禍也樂祁大雅之賦蓋<lb/>
　　傷昭公搖搖將出以臣逐君猶為國有人乎是年<lb/>
　　公孫于齊以明公之出不復入若遜位然也<lb/>
惟此文王小心翼翼昭事上帝聿懐多福厥徳不回以<lb/>
受方國<hi>大雅</hi>我無所監夏后及商用亂之故民卒流亡<lb/>
<hi>逸詩</hi>
<pb n="KR4d0230_WYG_023-28b"/>
　　五星緯天而行其變者彗也其所變之度分野之<lb/>
　　國當之不必専主一緯之變見不見昏明為候也<lb/>
　　曰彗曰孛曰攙搶曰蚩尤旗曰天狗皆緯星之變<lb/>
　　也譴謫示人大者亡國小者覆軍殺將故人君畏<lb/>
　　之然春秋書彗亦少矣天子弱諸侯强彗不為周<lb/>
　　出而為諸侯諸侯以凶徳相濟分野十二國所次<lb/>
　　一緯之變雞犬相聞齊變而魯不書者亦理之當<lb/>
　　然也齊則彗矣齊侯禳之何預於魯杜預乃以見<lb/>
<pb n="KR4d0230_WYG_023-29a"/>
　　不見為釋妄矣晏子答齊侯二詩之賦蓋明文王<lb/>
　　基周以徳格天而䝉其福夏商末年不能修徳格<lb/>
　　天而失其民亦周之所監乃天下之大也天子畏<lb/>
　　天之戒豈一齊一魯所能拘之哉晏子言齊當以<lb/>
　　彗為畏不以彗為患二詩所以勉之也<lb/>
雖無徳與女式歌且舞<hi>小雅</hi>
　　春秋二百四十二年天子諸侯大夫世凡三變矣<lb/>
　　天子東遷一變也諸侯更霸二變也大夫分國三<lb/>
<pb n="KR4d0230_WYG_023-29b"/>
　　變也豈唯世數之不免要亦天道消息盈虚之數<lb/>
　　也春秋末年盟㑹皆大夫専之齊晉楚衛皆有變<lb/>
　　所變之國無國不為大夫也齊景公路寢之歎景<lb/>
　　公得之目睫而為後日心腹之慮豈暇計其子孫<lb/>
　　齊為陳氏景公之憂然以齊大夫視他國大夫一<lb/>
　　律也景公徳不足以芘一國之民而陳氏豆區釜<lb/>
　　鍾公私異用取予異數恃其勸分小數以是為徳<lb/>
　　未足多也陳氏用之以移齊民晏子小雅之賦無<lb/>
<pb n="KR4d0230_WYG_023-30a"/>
　　徳與女者義有取此乎至於四民不易業以禮嚴<lb/>
　　君臣之分景公自以為不能者雖然晏子不能容<lb/>
　　吾夫子於國何區區禮之足云嗚呼其君千駟之<lb/>
　　馬無徳而稱也其臣聖門三尺之童羞道之其曰<lb/>
　　禮者君臣徒相䝉也<lb/>
民之多辟無自立辟<hi>大雅</hi>
　　晉三卿之家横矣祁奚之善叔向之直乃不能芘<lb/>
　　其子孫乎祁盈殺祁勝以其淫也家政何預國事<lb/>
<pb n="KR4d0230_WYG_023-30b"/>
　　楊食我叔向之子盈之黨也荀躒受勝賂反陷之<lb/>
　　於晉頃公頃公懵然受其訴者以三卿利十縣之<lb/>
　　地而欲吞噬之如此雖公室有不免矣司馬叔游<lb/>
　　大雅之賦以世亂為憂卒殺勝以快主心者度知<lb/>
　　不免一死於三卿之手共利在十縣之地非以専<lb/>
　　殺也是嵗魯昭公二十八年公在乾侯<lb/>
唯此文王帝度其心莫其徳音其徳克明克明克類克<lb/>
長克君王此大邦克順克比比于文王其徳靡悔既受<lb/>
<pb n="KR4d0230_WYG_023-31a"/>
帝祉施于孫子<hi>大雅</hi>
　　文王周始基之王也三分天下有二猶事商受以<lb/>
　　福其後之子孫至於平王東遷賴諸侯之伯功以<lb/>
　　扶持衰緒日已逺矣晉政之在大夫計所得分地<lb/>
　　比之文王孰多其所積累比之文王孰得披兩族<lb/>
　　十縣以自利此魏獻子代韓宣子之政也挾公室<lb/>
　　之勢封殖親黨以厚其藩牆者凡七大夫乃以舉<lb/>
　　親賢藉口成鱄以文王之徳比之大雅之賦得無<lb/>
<pb n="KR4d0230_WYG_023-31b"/>
　　以是託諷乎<lb/>
永言配命自求多福<hi>大雅</hi>
　　春秋立法權賞罰也唯其公而已魏獻子分祁氏<lb/>
　　羊舌氏十縣以自利私也其舉七大夫公也賈辛<lb/>
　　司馬烏又以納敬王之功魏獻子舉之仲尼聞賈<lb/>
　　辛得舉援大雅之賦以為一忠足以與國匹休垂<lb/>
　　名無窮是嵗魯昭公二十八年孔子已四十九嵗<lb/>
　　矣其賦大雅以明賈辛之忠者豈徒然哉<lb/>
<pb n="KR4d0230_WYG_023-32a"/>
敬天之怒無敢戲豫敬天之渝無敢馳驅<hi>大雅</hi>
　　魏獻子不臣之心幸禍於周以挾晉室行南面之<lb/>
　　禮馴致有國其子宣子其孫文侯其漸於此也敬<lb/>
　　王出居以子朝之亂至徙洛陽避之東遷至是凡<lb/>
　　三徙都鎬京以來周不為周矣其曰戍周城成周<lb/>
　　不過合諸侯大夫為盟㑹以行天子威令如是而<lb/>
　　已而乃據所非據不唯上欺公室彼知有王室乎<lb/>
　　南面之位不臣之心以為幸此禍㑹可揜而取也<lb/>
<pb n="KR4d0230_WYG_023-32b"/>
　　衛彪徯則知之大雅之賦以天戒為言知其一而<lb/>
　　未知其二也其一者猶若假之其二者不臣之心<lb/>
　　必然之理也戲豫馳驅豈特慢君令瀆天威而已<lb/>
　　哉是嵗昭公之三十二年孔子已五十三嵗韓趙<lb/>
　　魏并范氏中行氏知氏乃在孔子既卒敬王之後<lb/>
　　元王之立魏已立國遂并晉為文侯孔子弟子子<lb/>
　　夏猶及為文侯師南面之僭履霜之漸可不懲乎<lb/>
高岸為谷深谷為陵<hi>小雅</hi>
<pb n="KR4d0230_WYG_023-33a"/>
　　春秋嚴一王之法以大一統也是可二乎一王以<lb/>
　　下曰公曰諸侯曰卿皆曰王臣諸臣各以官為二<lb/>
　　可也謂之曰王則春秋大一統之法曰王正月者<lb/>
　　以天統三辰以一氣統四時無有二也晚周法壊<lb/>
　　王之有二吳楚之僭春秋抑之曰人曰子不以王<lb/>
　　書者法在故也趙簡子問史墨意以三家逐君自<lb/>
　　况其無君之心史墨淫巫也以魯况晉援小雅之<lb/>
　　賦以媚趙簡子後世亂臣賊子接迹無國無之誰<lb/>
<pb n="KR4d0230_WYG_023-33b"/>
　　適啟之陵谷遷變天地災異非以王之有二數之<lb/>
　　當然也史墨之巫三卿分晉之兆也悲夫<lb/>
柔亦不茹剛亦不吐不侮鰥寡不畏强禦<hi>大雅</hi>
　　吳入郢之禍烈矣然楚王之奔幸以身免者得士<lb/>
　　之力也吾得五人焉司馬戍敗呉師三戰皆傷竟<lb/>
　　死之忠也季芈楚王之妹鍾建負之以從王于鄖<lb/>
　　盜攻王于寢王孫由于以背代王受戈義也鄖公<lb/>
　　辛之弟懐以楚平王殺其父蔓成然而欲讎之其<lb/>
<pb n="KR4d0230_WYG_023-34a"/>
　　兄辛止之反欲殺其弟仁也鬭辛兄弟以王奔隨<lb/>
　　吳人追之間之以隨呉欲復楚累世之怨勢將不<lb/>
　　免王之兄子期貌似昭王請代於隨人卒芘楚王<lb/>
　　而以好詞答吳吳人義之乃退孝悌也嗚呼楚幾<lb/>
　　亡國而不絶者孰謂夷狄而無士乎大雅仲山甫之<lb/>
　　賦鬭辛以敎詔其弟於此詩可無愧矣<lb/>
無衣<hi>秦風</hi>
　　楚之伍員申包胥二臣相友善也於君親之義惟<lb/>
<pb n="KR4d0230_WYG_023-34b"/>
　　忠惟孝春秋之法所當褒之也伍員自楚奔呉敎<lb/>
　　吳兵法因吳兵以復父奢之讎鞭平王之墓此其<lb/>
　　孝也申包胥初與子胥期曰爾復之我必能興之<lb/>
　　致秦兵以全楚於草莽播越之餘此其忠也或問<lb/>
　　二人忠孝孰先曰子胥先吳用子胥之法與楚抗<lb/>
　　衡上國如創業之臣也吳入郢楚王僅免死賴秦<lb/>
　　兵以興楚國楚之忠臣羽翼者衆或推或挽非特<lb/>
　　包胥一人如中興之臣也無衣之賦秦人以答包<lb/>
<pb n="KR4d0230_WYG_023-35a"/>
　　胥之忠或曰為包胥出師而作則與序詩者意小<lb/>
　　異秦康公在魯文公十年立無衣之賦則秦哀公<lb/>
　　也卒葬在魯定公九年<lb/>
靜女之三章<hi>邶風</hi>竿旄<hi>鄘風</hi>蔽芾甘棠勿翦勿伐召伯<lb/>
所茇<hi>召風</hi>
　　寛猛相濟二者為政之徳也寛則濟之以猛猛則<lb/>
　　濟之以寛二者未有偏任而為政者鄭政自子皮<lb/>
　　授子産子産授子太叔子太叔授駟歂凡四傳政<lb/>
<pb n="KR4d0230_WYG_023-35b"/>
　　柄矣子皮於子産得之於忘言子産躬行之始鑄<lb/>
　　刑書不免蠆尾之謗上累其親吾夫子命之曰仁<lb/>
　　命之曰惠所以救其猛政之謗而約之以寛也其<lb/>
　　終也子産明言之以授子太叔曰有徳則一之於<lb/>
　　寛次則以猛子太叔不能用其寛又失其所謂猛<lb/>
　　以致多盜逮於駟歂之嗣政也幾欲以猛懲太叔<lb/>
　　之政故有取於鄧析竹刑者刻之竹簡書不知鄭<lb/>
　　所鑄之刑有不足歟世輕世重之制又當如何竊<lb/>
<pb n="KR4d0230_WYG_023-36a"/>
　　意駟歂之政亦殺人之政也殺人而攘其善盜其<lb/>
　　法君子援三詩之賦凡以明其猛政之偏也靜女<lb/>
　　之彤管三章不以女淫壊史書之法也竿旄取其<lb/>
　　忠之可以告人也甘棠取召伯之決訟也嗚呼駟<lb/>
　　歂之忍人如此濫於用刑何益於鄭削弱之政乎<lb/>
　　杜預釋之以不受君命而私造刑書不知果何所<lb/>
　　據<lb/>
人而無禮胡不遄死<hi>鄘風</hi>
<pb n="KR4d0230_WYG_023-36b"/>
　　晉齊爭衛衛之不幸也趙鞅圍衛晉以齊故也兵<lb/>
　　之曲直可知矣衛人自作弗靖而猶求之其伐邯<lb/>
　　鄲午是也午晉大夫也助晉為宜衛一朝而受二<lb/>
　　敵涉佗猶挟前日捘衛侯之勇門焉師乃退<lb/>
　　既而執涉佗以求成於衛者以捘衛侯手衛得以<lb/>
　　藉口叛晉遂殺涉佗成何奔燕君子有鄘風之賦<lb/>
　　不過譏涉佗以無禮自速其死也嗚呼晉不能抗<lb/>
　　齊又不能芘衛又歸罪其國之二大夫晉之無政<lb/>
<pb n="KR4d0230_WYG_023-37a"/>
　　甚矣猶謂國有人乎<lb/>
揚水卒章之四言<hi>唐風</hi>
　　縱横之言所謂鬼谷術者盛於戰國芽蘖於此駟<lb/>
　　赤之取郈地是也始侯犯以郈地叛叔孫也徒以<lb/>
　　不從叔孫之謀殺公若公若死侯犯以郈地致齊<lb/>
　　師者駟赤之謀也且叔孫之言曰郈地社稷之患<lb/>
　　乃援揚水卒章四言為賦四言者我聞有命不敢<lb/>
　　以告人心知侯犯之謀而宻以圖之可也其反覆<lb/>
<pb n="KR4d0230_WYG_023-37b"/>
　　捭闔非唯侯犯墮其計中齊人亦為之出兵以逆<lb/>
　　侯犯卒之郈地入魯侯犯奔齊此不幾於戰國縱<lb/>
　　横之言乎其所賦唐詩憂深思逺真唐之遺風歟<lb/>
爰始爰謀爰契我龜<hi>大雅</hi>
　　衛之父子吾夫子有所不為者父子不正則君臣<lb/>
　　之分不明其他可知吾夫子言之曰正名者兹其<lb/>
　　是也靈公有子而逐之欲立郢也郢不應夫人欲<lb/>
　　立亡人之子輒已不知有蒯聵趙簡子乃欲以兵<lb/>
<pb n="KR4d0230_WYG_023-38a"/>
　　納之戚之戰曰世子云者以子未忍絶之於父也<lb/>
　　趙簡子以一衛世子之入戚也一朝而受三敵鄭<lb/>
　　也范也知也外則立衛君内則并二卿又與鄭為<lb/>
　　戰兵名之不立尚何卜之問樂丁援大雅之賦且<lb/>
　　曰謀協以故兆詢者取人謀之同也乃受三敵并<lb/>
　　二卿背腹為患其取勝者幸也且其誓師之詞簡<lb/>
　　子則以范氏中行氏藉口蒯聵則生名晉鄭二君<lb/>
　　以三祖為禱此豈三王誥誓之語乎車下之投與<lb/>
<pb n="KR4d0230_WYG_023-38b"/>
　　車下之踣不以一死茍免為幸乃振振然以勝為<lb/>
　　矜其鄙也夫<lb/>
不懈于位民之攸塈<hi>大雅</hi>不僭不濫不敢怠皇命以多<lb/>
福<hi>商頌</hi>
　　嬖大夫者君側之佞幸人也一以將順柔媚逢君<lb/>
　　之惡所謂以水濟水誰能食之如梁丘據者於吾<lb/>
　　夫子有助焉齊人夾谷之㑹孔子誅齊優其為禮<lb/>
　　甚嚴齊要魯車三百乘孔子欲歸其所侵田以待<lb/>
<pb n="KR4d0230_WYG_023-39a"/>
　　命齊人之詞既屈猶欲以禮享孔子孔子因梁丘<lb/>
　　據以達意齊侯乃不果享據之為嬖庸有益於君<lb/>
　　不専於佞幸也今駟秦之在鄭為嬖大夫以佞幸<lb/>
　　而得車服前日戚之戰鄭以敗績書而嬖大夫以<lb/>
　　富侈聞以致殺身必有以稔成國惡而不知恥者<lb/>
　　鄭人惡之子思二詩之賦豈無意哉是時鄭方懲<lb/>
　　敗衄之餘又有晉宋之憂而嬖人乃以侈富自媚<lb/>
　　二詩所以懲之也<lb/>
</p>
<p>
</p>
  </div>
<div>
                <head>方舟集卷二十四</head>
    <p>
<pb n="KR4d0230_WYG_024-1a"/>
欽定四庫全書<lb/>
　方舟集卷二十四　　　　　宋　李石　撰<lb/>
　　左氏君子例<lb/>
　　　君子者當世君子之論左丘明取之或孔子也<lb/>
　　　然有孔子又有君子君子者似出左氏品藻似<lb/>
　　　例非例凡七十三作君子例<lb/>
頴考叔君子曰頴考叔純孝也<lb/>
周鄭交惡君子曰信不由中質無益也<lb/>
<pb n="KR4d0230_WYG_024-1b"/>
宋殤公即位君子曰宋宣公可謂知人矣<lb/>
衛殺石厚君子曰石碏純臣也惡州吁而厚與焉<lb/>
鄭二公子敗燕師君子曰不備不虞不可以師<lb/>
陳桓公失鄭君子曰善不可失惡不可長其陳桓公之<lb/>
謂乎長惡不悛<lb/>
鄭取郜防以歸魯君子曰鄭莊公扵是乎可謂正矣不<lb/>
貪其土<lb/>
鄭莊公舍許君子謂鄭莊公扵是乎有禮許服而舍之<lb/>
<pb n="KR4d0230_WYG_024-2a"/>
無累後人<lb/>
鄭莊公詛射頴考叔君子謂莊公失政刑矣邪而詛之<lb/>
何益<lb/>
鄭息有違言息伐鄭君子是以知息之將亡犯五不韙<lb/>
　　　右隱公十一年凡十例<lb/>
祝聃射王鄭伯曰君子不欲多上人況敢陵天子乎社<lb/>
稷無隕多矣<lb/>
鄭太叔忽辭齊婚君子曰善自為謀<lb/>
<pb n="KR4d0230_WYG_024-2b"/>
魯平宋鄭宋辭平而盟君子曰茍信不繼盟無益也屢<lb/>
盟無信<lb/>
鄭以髙渠彌為卿弑昭公君子曰鄭昭公知所惡矣公<lb/>
子達曰高伯復惡已甚<lb/>
　　　右桓公十八年凡四例<lb/>
衛侯朔入放公子黔牟寗跪乃即位君子以二公子之立<lb/>
黔牟為不度矣<lb/>
魯伐郕降齊師還君子是以善魯莊公<lb/>
<pb n="KR4d0230_WYG_024-3a"/>
楚以息媯故伐蔡君子曰商書所謂惡之易也如火之<lb/>
燎於原其如蔡哀侯乎<lb/>
鄭伯自櫟入刖強鉏君子謂強鉏不能衛其足<lb/>
鬻拳以兵諫楚子自刖為閽君子曰鬻拳可謂愛君矣<lb/>
自納於刑<lb/>
齊桓公就家飲陳敬仲酒卜晝不卜夜君子曰酒以成<lb/>
禮不繼以淫弗納於淫義與仁也<lb/>
　　　右莊公三十二年凡六例<lb/>
<pb n="KR4d0230_WYG_024-3b"/>
　　　右閔公二年<hi>闕</hi>
里克殺公子卓荀息死之君子曰詩所謂斯言之玷荀<lb/>
息有焉<lb/>
隨叛楚楚伐隨取成而還君子曰隨之見伐不量力也<lb/>
楚子過鄭文夫人芊氏姜氏勞之楚示之俘馘君子曰<lb/>
非禮也戎事不邇女器<lb/>
鄭子臧鷸冠奔宋鄭使盗殺之君子曰服之不衷身之<lb/>
災也不稱也夫<lb/>
<pb n="KR4d0230_WYG_024-4a"/>
王子虎盟諸侯於王庭君子謂是盟也信謂晉於是役<lb/>
也能以徳攻<hi>攻楚也</hi>
晉殺顛頡祁瞞舟之僑君子謂文公能用刑三罪而民<lb/>
服<lb/>
　　　右僖公三十三年凡六例<lb/>
彭衙之戰狼瞫馳秦師死焉君子謂狼瞫於是乎君子<lb/>
怒不作亂可謂君子<lb/>
魯大事太廟躋僖公君子以為失禮逆祀也皇皇后稷<lb/>
<pb n="KR4d0230_WYG_024-4b"/>
君子曰禮謂其后稷親而先帝也問我諸姑君子曰禮<lb/>
謂其姊親而先姑也<lb/>
秦伯伐晉濟河焚舟封殽尸君子是以知秦穆公之為<lb/>
君舉人之周也<lb/>
魯逆婦姜卿不行君子是以知出姜不允於魯貴聘賤<lb/>
逆<lb/>
楚滅江秦伯降服出次君子曰惟彼二國其政不獲惟<lb/>
此四國爰究爰度秦穆之謂矣<lb/>
<pb n="KR4d0230_WYG_024-5a"/>
秦伯任好卒以三良殉君子曰秦穆之不為盟主宜哉<lb/>
邾文公卜遷於繹利民不利主以卒君子曰知命<lb/>
　　　右文公十八年凡七例<lb/>
宋華元殺羊食士不及羊斟以敗君子謂羊斟非人也<lb/>
以私怨敗國<lb/>
邲之戰鄭石制入楚師欲分鄭而立魚臣鄭殺之君子<lb/>
曰史佚謂毋怙亂謂是類也<lb/>
晉宋衛曹四大夫盟清丘宋非其君之意君子曰清丘<lb/>
<pb n="KR4d0230_WYG_024-5b"/>
之盟唯宋可免焉<lb/>
　　　右宣公十八年凡三例<lb/>
宋文公卒厚葬用殉君子謂華元樂舉於是乎不臣生<lb/>
則縱其惑死又益其侈<lb/>
蜀之盟蔡侯許男乗楚車為失位君子曰位其不可不<lb/>
慎也乎蔡許失位不列於諸侯<lb/>
蜀之盟晉辟楚畏其衆君子曰衆之不可以已也大夫<lb/>
為政猶以衆克況明君善用其衆乎<lb/>
<pb n="KR4d0230_WYG_024-6a"/>
晉侵沈獲沈子揖從知范韓也君子曰從善如流<lb/>
呉伐郯以夷狄入伐季文子曰吾亡無日矣君子曰知<lb/>
懼<lb/>
僑如叔孫也不書姓婦姜書姓舍族尊夫人也君子曰<lb/>
春秋之稱㣲而顯志而晦婉而成章盡而不汚懲惡而<lb/>
勸善非聖人誰能修之<lb/>
　　　右成公十八年凡六例<lb/>
穆姜為櫬輿頌琴季文子取以葬君子曰非禮也虧姑<lb/>
<pb n="KR4d0230_WYG_024-6b"/>
成婦為逆<lb/>
楚子重伐吳呉人要擊取駕獲鄧廖君子謂子重所獲<lb/>
不如所亡<hi>組甲三百免者八十被練三千免者三百</hi>
祁奚請老晉侯問嗣君子謂祁奚能舉善建一官而三<lb/>
物成<lb/>
定姒襄公母也賤而無櫬匠慶畧季孫蒲圃之檟季孫<lb/>
不能禁君子曰志所謂多行無禮必自及<lb/>
楚共王以陳叛而自殺其大夫公子壬夫君子謂楚共<lb/>
<pb n="KR4d0230_WYG_024-7a"/>
王於是為不刑不明扵法教也<lb/>
季文子卒無衣帛之妾君子是以知其忠於公室<lb/>
范宣子來聘告用師於鄭季武子賦彤弓宣子曰敢不<lb/>
承命君子以為知禮<lb/>
新軍無帥晉侯以卒乘官屬從下軍君子曰范宣子讓<lb/>
欒黶為汰弗敢違也<lb/>
吳乘楚䘮伐之養由基設三伏誘之敗呉師君子以吳<lb/>
為不弔<lb/>
<pb n="KR4d0230_WYG_024-7b"/>
吳立太子札願附曹子臧以無失節君子曰能守節君<lb/>
義嗣也<lb/>
楚公子午為令尹用公子槖師等八人以靖國人君子<lb/>
謂楚於是能官人官人國之急也<lb/>
鄭公孫黑肱將卒歸邑於公曰二三子生於亂世貴而<lb/>
能貧不在富也君子曰善哉<lb/>
鄭伯歸自晉使子西聘晉辭曰寡君懼不免於戾使夏<lb/>
謝不敏君子曰善事大國<lb/>
<pb n="KR4d0230_WYG_024-8a"/>
晉執衛侯衛以女女晉乃釋之君子是以知平公之失政也<lb/>
宋左師以弭兵請賞子罕削而投之君子曰邦之司直<lb/>
樂善之謂乎<lb/>
澶淵之㑹謀歸宋財失信君子曰信其可不慎乎卿不<lb/>
書不信也<lb/>
襄公薨子野毁而卒立公子禂生十九年矣猶有童心<lb/>
君子是以知其不能終也<lb/>
　　　右襄公三十一年凡十七例<lb/>
<pb n="KR4d0230_WYG_024-8b"/>
莒展輿立奪羣公子秩去疾入而展輿奔吳君子曰莒<lb/>
展不立棄人也夫<lb/>
齊景公問市貨貴賤景公繁於刑有鬻踊者故對曰踊<lb/>
貴屨賤君子曰晏子一言齊侯省刑<lb/>
鄭伯如晉公孫段相禮敬而不違受賜命之策君子曰<lb/>
禮人之急也伯石汰不失禮猶荷其禄<lb/>
印段以父子豐受州田之賜初欒氏亡三卿皆欲之及<lb/>
文子為政其子欲取勿許君子曰弗知實難<lb/>
<pb n="KR4d0230_WYG_024-9a"/>
楚子合諸侯於申用召陵之禮問禮於宋鄭左師獻合<lb/>
諸侯禮六子産獻伯子男㑹公之禮六君子謂左師善<lb/>
守先代子産善相小國<lb/>
昭公如晉晉以為知禮女叔齊曰是儀也不可謂禮君<lb/>
子謂叔侯於是乎知禮<lb/>
鄭葬簡公弗毁游氏廟日中而塴君子謂子産知禮<lb/>
許悼公飲世子止之藥以卒君子曰盡力以事君舍藥<lb/>
物可也<lb/>
<pb n="KR4d0230_WYG_024-9b"/>
邾黒肱以濫來奔重地故名君子曰名之不可不慎也<lb/>
　　　右昭公三十二年凡九例<lb/>
鄭駟歂殺鄧析而用其竹刑君子謂子然扵是不忠茍<lb/>
可以加於國家棄其邪可也<lb/>
晉人討衛之叛由涉佗殺之君子曰此之謂棄禮必不<lb/>
鈞為遄死<lb/>
　　　右定公十五年凡二例<lb/>
巴伐楚子國卜之曰如志卜師王曰如志何卜遂敗巴<lb/>
<pb n="KR4d0230_WYG_024-10a"/>
師封子國於析君子曰惠王知志志曰聖人不煩卜筮<lb/>
　　　右哀公十八年凡一例<lb/>
　　左氏聖語例<lb/>
　　　左丘明於傳春秋也以吾夫子一言遂以好惡<lb/>
　　　同於聖人凡傳所謂君子者或謂其尊所聞於<lb/>
　　　吾夫子也而又有仲尼孔子並稱或追述所聞<lb/>
　　　親見其事然後為好惡乎其曰吾夫子與君子<lb/>
　　　如二例以杜預所釋三事起於踐土皆曰違凡<lb/>
<pb n="KR4d0230_WYG_024-10b"/>
　　　變例以起大義危疑之理示後學以褒貶大法<lb/>
　　　聖人作經之意凡三十二條附之君子如例<lb/>
晉文公重耳召王以諸侯見且使王狩仲尼曰以臣召<lb/>
君不可以訓書曰天王狩於河陽言非其地且明徳也<lb/>
趙穿攻晉靈公於桃園宣子未出山而復杜預曰穿趙<lb/>
盾之從父昆弟子也太史書曰趙盾弑其君以示於朝<lb/>
孔子曰董狐古之良史也書法不隐趙宣子古之良大<lb/>
夫也為法受惡惜也越境乃免<hi>宣子使趙穿逆文公子黑臀而立之</hi>
<pb n="KR4d0230_WYG_024-11a"/>
新築人仲叔於奚救孫桓子得免衛人賞之辭邑請曲<lb/>
縣繁纓以朝仲尼曰惜也不如多與之邑唯器與名不<lb/>
可以假人君之所司也名以出信信以守器器以藏禮<lb/>
禮以行義義以生利利以平民政之大節也若以假人<lb/>
與人政也政亡則國家從之弗可止也已<lb/>
晉伐偪陽秦堇父輦重如役郰人紇抉門以出門者杜<lb/>
預曰堇父孟獻子家臣紇郰邑大夫仲尼父二父以力<lb/>
相尚堇父生秦丕兹事仲尼<lb/>
<pb n="KR4d0230_WYG_024-11b"/>
齊侯問臧紇欲伐晉而與之田臧孫激怒不受仲尼曰<lb/>
知之難也有臧武仲之智而不容扵魯國抑有由也作<lb/>
不順而施不恕也夏書曰念兹在兹順事恕施也<lb/>
宋向戍謀弭諸侯之兵享趙文子叔向為介司馬置折<lb/>
俎為禮仲尼使舉是禮也以為多文辭<lb/>
鄭然明以學校謗國政欲毁之子産曰是吾師也若之<lb/>
何毁之仲尼聞是語也曰以是觀之人謂子産不仁吾<lb/>
不信也<hi>杜預曰仲尼以二十二年生扵是始十歳長而後聞之</hi>
<pb n="KR4d0230_WYG_024-12a"/>
叔孫牛囚父以死殺仲孫昭子即位不以為勞牛奔齊<lb/>
孟仲之子殺之仲尼曰叔孫昭子之不勞不可能也周<lb/>
任有言曰為政者不賞私勞不罰私怨<lb/>
周穆王欲周行天下祭公謀父作祈招之詩子革為楚<lb/>
靈王誦之王不能自克以有乾谿之辱仲尼曰古也有<lb/>
志克己復禮仁也信善哉楚靈王若能如是豈其辱於<lb/>
乾谿<lb/>
晉雍子與邢侯争鄐田叔魚攝理雍子納其女邢侯殺<lb/>
<pb n="KR4d0230_WYG_024-12b"/>
叔魚與雍子扵朝宣子問其罪扵叔向叔向曰昏墨賊<lb/>
殺臯陶之刑也乃施邢侯而尸雍子與叔魚於市仲尼<lb/>
曰叔向古之遺直也治國制刑不隱於親三數叔魚之<lb/>
惡不為末減曰義也夫可謂直矣平丘之㑹數其賄也<lb/>
以寛衛國晉不為暴歸魯季孫稱其詐也以寛魯國晉<lb/>
不為虐邢侯之獄言其貪也以正刑書晉不為頗三言<lb/>
而除三惡加三利殺親益榮猶義也夫<lb/>
郯子來朝昭子問曰少皥以鳥名官何故郯子曰吾祖<lb/>
<pb n="KR4d0230_WYG_024-13a"/>
也黄帝以雲炎帝以火共工以水太皥以龍少皥以鳯<lb/>
鳥顓頊為民師而命以民事則不能故也仲尼聞之見<lb/>
於郯子而學之既而告人曰吾聞之天子失官學在四<lb/>
夷猶信<lb/>
衛公孟縶狎齊豹作亂齊氏用戈擊公孟宗魯以背蔽<lb/>
之皆殺之琴張<hi>名開字子牢</hi>將往弔之仲尼曰齊豹之盗而<lb/>
孟縶之賊女何弔焉君子不食姦不受亂不為利疚於<lb/>
回不以回待人不盖不義不犯非禮<lb/>
<pb n="KR4d0230_WYG_024-13b"/>
齊侯田於沛招虞人以弓不進曰虞人不見皮冠故不<lb/>
敢進仲尼曰守道不如守官君子韙之<lb/>
鄭子産謂子太叔曰我死子必為政有徳能以寛服民<lb/>
其次莫如猛太叔不忍猛而寛故多盗仲尼曰善哉政<lb/>
寛則民慢慢則糾之以猛猛則民殘殘則施之以寛寛<lb/>
以濟猛猛以濟寛政是以和詩曰民亦勞止汔可小康<lb/>
惠此中國以綏四方施之以寛也母縦詭隨以謹無良<lb/>
式遏冦虐慘不畏明糾之以猛也柔逺能邇以定我王<lb/>
<pb n="KR4d0230_WYG_024-14a"/>
平之以和也又曰不競不絿不剛不柔布政優優百禄<lb/>
是遒和之至也<lb/>
子産卒仲尼聞之出涕曰古之遺愛也<lb/>
韓宣子卒魏獻子為政分祁氏田為七縣羊舌氏為三縣<lb/>
凡十大夫仲尼聞魏子之舉也以為義曰近不失親逺<lb/>
不失舉可謂義矣又聞其命賈辛也以為忠詩曰永言<lb/>
配命自求多福忠也魏子之舉也義其命也忠其長有<lb/>
後於晉國乎<lb/>
<pb n="KR4d0230_WYG_024-14b"/>
晉趙鞅荀寅取陸渾地賦晉國一鼓鐡以鑄刑鼎著范<lb/>
宣子所為刑書仲尼曰晉其亡乎失其度矣夫晉國將<lb/>
守唐叔之所受法度以經緯其民卿大夫以序守之民<lb/>
是以能尊其貴貴是以能守其業貴賤不愆所謂度也<lb/>
文公是以作執秩之官為被廬之法以為盟主今棄是<lb/>
度也而為刑鼎民在鼎矣何以尊貴貴何業之守貴賤<lb/>
無序何以為國且夫宣子之刑夷之蒐也晉國之亂制<lb/>
也若之何以為法<lb/>
<pb n="KR4d0230_WYG_024-15a"/>
魯陽虎自齊載葱靈車寢扵其中而逃自宋適晉趙氏<lb/>
仲尼曰趙氏其世有亂乎<lb/>
夾谷之㑹犂彌言扵齊侯曰孔丘知禮而無勇若使萊<lb/>
人以兵劫魯侯必得志焉齊侯從之孔丘以公退曰士<lb/>
兵之兩君合好而裔夷之俘以兵亂之非齊君所以命<lb/>
諸侯也裔不謀夏夷不亂華俘不干盟兵不偪好於神<lb/>
為不祥於徳為愆義於人為失禮君必不然齊侯聞之<lb/>
遽辟之<lb/>
<pb n="KR4d0230_WYG_024-15b"/>
齊人加載書曰齊師出境而不以甲車三百乗從我者<lb/>
有如此盟孔丘使兹無還揖對曰而不反我汶陽之田<lb/>
吾以共命者亦如之齊人來歸鄆讙龜隂之田<lb/>
齊侯將享公孔丘謂梁丘據曰齊魯之故吾子何不聞<lb/>
焉事既成矣而又享之是勤執事也且犧象不出門嘉<lb/>
樂不野合享而既具是棄禮也若其不具用秕稗也用<lb/>
秕稗君辱棄禮名惡子盍圗之夫享所以昭徳也不昭<lb/>
不如其已也乃不果享<lb/>
<pb n="KR4d0230_WYG_024-16a"/>
仲由為季氏宰將墮三都叔孫氏墮郈季氏將墮費公<lb/>
山不狃叔孫輒帥費人以襲魯公與三子入於季氏費<lb/>
人弗克入及公側仲尼命申句須下伐二子奔齊遂墮<lb/>
費杜預云仲尼時為司寇定公十二年叔孫州仇帥師<lb/>
墮郈季孫斯仲孫何忌帥師墮費書帥師者言用衆也<lb/>
不言伐而言墮者毁其險固也<lb/>
定公十五年春邾隱公來朝邾子執玉高其容仰公受<lb/>
玉卑其容俯子貢曰以禮觀之二君者皆將有死亡焉<lb/>
<pb n="KR4d0230_WYG_024-16b"/>
君為主其先亡乎公薨仲尼曰賜不幸言而中是使賜<lb/>
多言者也<lb/>
魯司鐸宫火踰公宫桓僖災孔子在陳聞火曰其桓僖<lb/>
乎杜預曰親盡而廟不毁也<lb/>
楚子將救陳卜戰不吉卜退不吉王曰然則死也不移<lb/>
疾於令尹司馬卜河為祟又不祭孔子曰楚昭王知大<lb/>
道矣其不失國也宜哉夏書曰惟彼陶唐帥彼天常有<lb/>
此冀方今失其行亂其紀綱乃滅而亡又曰允出兹在<lb/>
<pb n="KR4d0230_WYG_024-17a"/>
兹由已率常可矣<lb/>
郊之戰孟武伯帥右師冉求帥左師管周父御樊遲為<lb/>
右左師入齊師右師奔孟之側殿公為昭公子也與其<lb/>
嬖童汪錡乗皆死皆殯孔子曰能執干戈以衛社稷可<lb/>
無殤也冉有用矛於齊師故能入其軍孔子曰義也<lb/>
孔文子之將攻太叔也訪諸仲尼曰胡簋之事則嘗學<lb/>
之矣甲兵之事未之聞也退命駕而行曰鳥則擇木木<lb/>
豈能擇鳥文子遽止之曰圉豈敢度其私訪衛國之難<lb/>
<pb n="KR4d0230_WYG_024-17b"/>
也将止魯人以幣召之乃歸初衛太叔疾出奔宋其妻<lb/>
宋子朝之女孔文子使疾出其妻而妻之後疾嬖其初<lb/>
妻之娣文子怒欲攻之仲尼止之疾出臣向魋<hi>欲害孔子者</hi>
季孫欲以田賦改法重賦也使冉有訪諸仲尼仲尼曰<lb/>
丘不識也三發卒曰子為國老待子而行若之何子之<lb/>
不言也仲尼不對而私於冉有曰君子之行也度扵禮<lb/>
施取其厚事舉其中斂從其薄如是則以丘亦足矣若<lb/>
不度於禮而貪冐無厭則雖以田賦將又不足且子季<lb/>
<pb n="KR4d0230_WYG_024-18a"/>
孫若欲行而法則周公之典在若欲茍而行又何訪焉<lb/>
弗聽十二年春用田賦<lb/>
冬十二月螽季孫問諸仲尼仲尼曰丘聞之火伏而後<lb/>
勢者畢今火猶西流司厯過也<hi>九月厯官失一閏</hi>
哀公十四年春西狩於大野叔孫氏之車子鉏商<hi>車子㣲者</hi>
<hi>鉏鬲名</hi>獲麟以為不祥以賜虞人仲尼觀之曰麟也然後<lb/>
取之<lb/>
蒯聵入衛侯輙來奔石乞孟黶以戈擊子路結纓而死<lb/>
<pb n="KR4d0230_WYG_024-18b"/>
孔子聞衛亂<hi>渾良夫通孔文子妻伯姬所致也</hi>曰柴也其來由也死矣<lb/>
孔悝立莊公<lb/>
十六年夏四月己丑孔丘卒公誄之曰旻天不弔不憗<lb/>
遺一老俾屏余一人以在位煢煢余在疚嗚呼哀哉尼<lb/>
父無自律子貢曰君其不沒於魯乎夫子之言曰禮失<lb/>
則昏名失則愆失志為昏失所為愆生不能用死而誄<lb/>
之非禮也稱一人非名也君兩失之杜預曰仲尼既告<lb/>
老去位猶書卒者魯之君臣宗其聖徳殊而異之魯襄<lb/>
<pb n="KR4d0230_WYG_024-19a"/>
公二十二年生至今七十三也四月十八日乙丑無己<lb/>
丑己丑五月十二日日月必有誤也公羊糓梁終獲麟<lb/>
之一句弟子欲記聖人之卒以續夫子之經故經終於<lb/>
此二十二年庚戌則七十三二十三年辛亥則七十二<lb/>
兩説小異也<lb/>
　　詩補遺<lb/>
　　　繇詞<lb/>
專之渝攘公之羭一薰一蕕十年尚猶有臭<hi>驪姬為夫人事在僖</hi>
<pb n="KR4d0230_WYG_024-19b"/>
<hi>四年</hi>
　　　賦<lb/>
狐裘尨茸一國三公吾誰適從<hi>士蒍作詩也築蒲屈事僖五年</hi>
　　　童謡<lb/>
丙之晨龍尾伏辰均服振振取虢之旂鶉之賁賁天策<lb/>
焞焞火中成軍虢公其奔<hi>晉伐虢事僖五年</hi>
　　　筮詞<lb/>
千乘三去三去之餘獲其雄狐<hi>秦伐晋僖十五年</hi>
<pb n="KR4d0230_WYG_024-20a"/>
　　　繇詞<hi>歸妹</hi>
士刲羊亦無衁也女承筐亦無貺也西鄰責言不可償也<lb/>
歸妹之言猶無相也震之離亦離之震為雷為火為嬴<lb/>
敗姬車說其輻火焚其旗不利行師敗於宗丘歸妹睽<lb/>
孤寇張之弧姪其從姑六年其逋逃歸其國而棄其家<lb/>
明年其死扵高梁之虚<hi>惠公死之明年重耳入僖十五年</hi>
　　　器銘<hi>禮至滅邢之器</hi>
余掖殺國子莫余敢止<hi>殺國子僖二十五年</hi>
<pb n="KR4d0230_WYG_024-20b"/>
　　　輿入誦<hi>占民言</hi>
原田每每舍其舊而新是謀<hi>晉侯城濮之戰僖二十八年</hi>
　　　古人有言<hi>鄭執訊詞</hi>
畏首畏尾身其餘幾又曰鹿死不擇音<hi>文十七年</hi>
　　　城者謳<lb/>
睅其目皤其腹棄甲而復于思于思<hi>多鬚也</hi>棄甲復來<hi>宣二</hi>
<hi>年</hi>
　　　驂乘答<lb/>
<pb n="KR4d0230_WYG_024-21a"/>
牛則有皮犀兕尚多棄甲則那<hi>宣二年</hi>
　　　役人再謳<lb/>
從其有皮丹漆若何<hi>宣二年</hi>
　　　謬語<hi>楚伐蕭軍中不敢正言</hi>
有麥麴乎曰無有山鞠窮乎曰無河魚腹疾奈何叔展<lb/>
言曰目於眢井而拯之若為茅絰哭井則已<hi>宣十二年</hi>
　　　筮詞<hi>晉欲伐楚卦遇復卜者詞也</hi>
南國蹙射其元王中厥目<hi>成十六年</hi>
<pb n="KR4d0230_WYG_024-21b"/>
　　　夢歌<hi>聲伯夢涉洹淚下化為珠玉盈懐三年言夢而卒</hi>
濟洹之水贈我以瓊瑰歸乎歸乎瓊瑰盈吾懐乎<hi>成十七年</hi>
　　　虞人之箴<hi>周太史辛甲命百官為箴辛甲武王太史也</hi>
芒芒禹跡畫為九州經啟九道民有寢廟獸有茂草各<lb/>
有攸處徳用不擾在帝夷羿冒於原獸忘其國恤而思<lb/>
其麀牡武不可重用不恢於夏家獸臣司原敢告僕夫<lb/>
<hi>襄四年</hi>
　　　國人誦<hi>臧紇救鄫敗於狐駘此逆䘮者之誦也</hi>
<pb n="KR4d0230_WYG_024-22a"/>
臧之狐裘敗我於狐駘我君小子朱儒是使朱儒朱儒<lb/>
使我敗於邾<hi>襄四年</hi>
　　　繇詞<hi>孫文子卜詞</hi>
兆如山陵有夫出征而䘮其雄<hi>襄十年</hi>
　　　築者謳<hi>宋皇國父為平公築臺子罕請俟農功畢勿許</hi>
澤門之晳實興我役邑中之黔實慰我心<hi>襄十七年</hi>
　　　輿人誦<hi>子産從政一年</hi>
取我衣冠而褚之<hi>畜也</hi>取我田疇而伍之孰殺子産吾其<lb/>
<pb n="KR4d0230_WYG_024-22b"/>
與之<hi>襄三十年</hi>
　　　又誦<hi>子産從政及三年</hi>
我有子弟子産誨之我有田疇子産殖之子産而死誰<lb/>
其嗣之<hi>襄三十年</hi>
　　　讒鼎銘<hi>叔向語晏子</hi>
昧旦丕顯從世猶怠況日不悛其能久乎<hi>昭三年</hi>
　　　鼎銘<hi>正考父廟之鼎</hi>
一命而僂再命而傴三命而俯循牆而走亦莫余敢侮<lb/>
<pb n="KR4d0230_WYG_024-23a"/>
饘於是鬻於是以餬余口<hi>昭七年孔子生已十八年</hi>
　　　投壺<hi>晉穆子詞穆子荀呉也</hi>
有酒如淮有肉如坻寡君中此為諸侯師<hi>昭十二年</hi>
　　　齊侯舉矢答詞<lb/>
有酒如澠有肉如陵寡人中此與君代興<hi>齊君有弱晉君之意昭十</hi>
<hi>二年</hi>
　　　鄉人歎<hi>南蒯以費叛</hi>
恤恤乎湫乎攸乎深思而淺謀邇身而逺志家臣而君<lb/>
<pb n="KR4d0230_WYG_024-23b"/>
圗有人矣哉<hi>昭十二年</hi>
　　　鄉人歌<hi>南蒯飲鄉人酒</hi>
我有圃生之杞乎從我者子乎去我者鄙乎倍其鄰者<lb/>
恥乎已乎已乎非吾黨之士乎<hi>昭十二年</hi>
　　　童謡<hi>鸜鵒魯大夫師已聞之文武之世</hi>
鸜之鵒之公出辱之鸜鵒之羽公在外野往饋之馬鸜<lb/>
鵒跦跦公在乾侯徵褰與襦鸜鵒之巢逺哉遥遥禂父<lb/>
䘮勞宋父以驕鸜鵒鸜鵒往歌來哭<hi>昭二十五年</hi>
<pb n="KR4d0230_WYG_024-24a"/>
　　　野人歌<hi>宋人歌衛夫人南子也</hi>
既定爾婁豬曷歸吾艾豭<hi>定十四年</hi>
　　　萊人歌<hi>齊景公老而無子欲立嬖人子茶寘羣公子於萊</hi>
景公死乎不與埋三軍之事乎不與謀師乎師乎何黨<lb/>
之乎<hi>景公既葬稱謚而歌哀五年</hi>
　　　三占詞<hi>趙鞅卜救鄭遇水適火</hi>
史龜曰是謂沈陽可以興兵利以伐姜不利子商伐齊<lb/>
則可敵宋不吉<lb/>
<pb n="KR4d0230_WYG_024-24b"/>
史墨曰盈水名也子水位也名位敵不可干也炎帝為<lb/>
火師姜姓其後也水勝火伐姜則可<lb/>
史趙曰是謂如川之滿不可㳺也鄭方有罪不可救也<lb/>
救鄭則不吉不知其他<hi>哀九年</hi>
　　　筮詞<hi>陽虎筮泰之需</hi>
宋方吉不可與也㣲子啟帝乙之元子也宋鄭甥舅也<lb/>
祉祿也若帝乙之元子歸妹而有吉祿我安得吉焉乃<lb/>
止<hi>哀九年</hi>
<pb n="KR4d0230_WYG_024-25a"/>
　　　乞糧隱語<hi>呉申叔儀乞糧扵魯大夫公孫有山氏二人舊相識</hi>
佩玉蘂兮余無所繫之㫖酒一盛兮余與褐之父睨之<lb/>
<hi>哀十三年</hi>
　　　對語<hi>有山氏</hi>
梁則無矣麤則有之若登首山以呼曰庚癸乎則諾<hi>哀十三年</hi>
　　　尼父誄詞<lb/>
旻天不弔不憗遺一老俾屏余一人以在位煢煢余在<lb/>
疚嗚呼哀哉尼父無自律<hi>子貢以生不能用死而誄之非禮哀十六年</hi>
<pb n="KR4d0230_WYG_024-25b"/>
　　　繇詞<hi>衛侯夢渾良夫呌天無辜貞卜之詞</hi>
如魚竀尾衡流而方羊裔焉大國滅之將亡闔門塞竇<lb/>
乃自後踰<hi>哀十七年</hi>
　　　齊歌<hi>魯人不答齊人稽首齊人責之因歌此詞</hi>
魯人之臯數年不覺使我髙蹈唯其儒書以為二國憂<lb/>
<hi>哀二十一年</hi>
　　　右詩類共三十六事以繼詩之刪序所不及者<lb/>
　　　附為詩類補六義之遺云占筮詞八賦一童謡<lb/>
<pb n="KR4d0230_WYG_024-26a"/>
　　　二銘三誦四謳三答一虞箴一古人言一投壺詞二<lb/>
　　　歎一歌五謬隱語三誄詞一凡三十六事<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>五代詩話巻一</head> <lb/>
    <p>
<pb n="KR4i0064_WYG_001-1a"/>
欽定四庫全書<lb/>
　五代詩話巻一<lb/>
　　　　　　　　　　兖州府知府鄭方坤撰<lb/>
　　國主　宗室<lb/>
　　　梁太祖<lb/>
宋元詞曲有出於唐者如清平調水調歌柘枝菩薩蠻<lb/>
八聲甘州楊栁枝詞是也朱溫歸鎭昭宗以詩餞之溫<lb/>
進楊栁枝詞五首今雖不傳其詞彼時度曲多是七言<lb/>
<pb n="KR4i0064_WYG_001-1b"/>
絶也以全忠之兇悍而能為歌詩可與青陵嗣響矣<hi>筆麈</hi>
德宗皇帝好為詩以賜容州戴叔倫文宗宣宗皆以詩<lb/>
賜大臣昭宗駐蹕華州以歌詞賜韓建以詩及楊栁枝<lb/>
詞賜朱全忠所賜一也或以敬或以憚受其賜者得不<lb/>
求其義焉<hi>北夢瑣言</hi>
　　　唐莊宗<lb/>
唐莊宗時禁旅王慶乞敘功賞曰侍從齊河日臣係第<lb/>
一隊入汴又屬前鋒乞遷補莊宗頷之他日又言亦不<lb/>
<pb n="KR4i0064_WYG_001-2a"/>
納李嗣源亦言其勞莊宗曰知慶薄有功但每見慶則<lb/>
憤然安得更有賜與之意因舉唐太宗詩曰待予心肯<lb/>
日是汝運通時夫主天下生靈賞罰之柄而所言如此<lb/>
則進退誠有命也<hi>翰府名談</hi>
後唐明宗戒秦王從榮曰吾見先皇在藩時愛自作歌<lb/>
詩將家子文非素習未能盡妙諷於人口恐被諸儒竊<lb/>
笑吾老矣不能勉强於此惟書義尚欲耳裏頻聞時從<lb/>
榮方聚雜進士浮薄之子以歌詩吟咏為事上以此言<lb/>
<pb n="KR4i0064_WYG_001-2b"/>
規諷之一日秦王進詩上説於俳優敬新磨新磨贊曰<lb/>
勿訝秦王詩好他阿爺平生愛作詩上大笑<hi>北夢瑣言</hi>
莊宗公子時雅好音律又能自撰曲子詞其後凡用軍<lb/>
皆以所撰詞授之使揚聲而唱謂之御製至於入陣不<lb/>
論勝負馬頭纔轉則衆齊作故人忘其死斯亦用軍之<lb/>
一奇也<hi>五代史補</hi>
莊宗喜音聲歌舞俳優之戲自度曲云曾宴桃源深洞<lb/>
一曲舞鸞歌鳯長記别伊時和淚出門相送如夢如夢<lb/>
<pb n="KR4i0064_WYG_001-3a"/>
殘月落花烟重或曰莊宗修内苑掘得斷碑有此三十<lb/>
三字<hi>詞統</hi>
東坡言如夢曲本唐莊宗製一名憶仙姿嫌其不雅改<lb/>
云如夢莊宗作此詞卒章云如夢如夢和泪出門相送<lb/>
取以為名<hi>漁隱叢話</hi>
李存朂搽畫粉墨與敬新磨等日閙優場粗獷之極豈<lb/>
有清思者乃其作如夢令詞云曾宴桃源深洞一曲舞<lb/>
鸞歌鳯長記别伊時和淚出門相送如夢如夢殘月落<lb/>
<pb n="KR4i0064_WYG_001-3b"/>
花烟重抑何婉麗如此又黄幡綽亦是詼諢之雄未聞<lb/>
嫺於藻翰而手書霓裳羽衣曲刻石河中府大有韻致<lb/>
<hi>堅瓠集</hi>
唐晚五代小令塡詞用韻多詭譎不成文者聊為之可<lb/>
耳不足多法尊前集載唐莊宗歌頭一首為字一百三<lb/>
十六此長調之祖然不能佳<hi>爰園詞話</hi>
　　　晉出帝<lb/>
晉出帝不善詩時為俳諧語詠天詩曰髙平主監碧翁<lb/>
<pb n="KR4i0064_WYG_001-4a"/>
翁<hi>清異錄</hi>
　　　周世宗<lb/>
楊文公談苑載周世宗嘗為小詩示竇儼儼言今四方<lb/>
僭偽主各能為之若求工則廢務不工則為所窺世宗<lb/>
遂不復作度當時所作詩必不甚佳故儼云爾非世宗<lb/>
英偉識帝王大畧豈得不以儼言為忤又安能即棄去<lb/>
信為天下者在此不在彼也<hi>避暑錄話</hi>
陶器柴窰最古今人得其碎片亦與金翠同價矣蓋色<lb/>
<pb n="KR4i0064_WYG_001-4b"/>
旣鮮碧而質復瑩薄可以妝飾玩具而成器者杳不可<lb/>
復見矣世傳柴世宗時燒造所司請其色御批云雨過<lb/>
青天雲破處這般顔色做將來然唐時已有秘色陸龜<lb/>
䝉詩九天風露越窰開奪得千峰秘色來惜今人無見<lb/>
之耳<hi>五雜組</hi>
　　　周恭帝<lb/>
慶厯中李淑罷翰林學士知鄭州㑹奉祠柴陵作詩三<lb/>
絶其恭帝詩最涉嫌忌曰弄楯牽車晚鼓催不知門外<lb/>
<pb n="KR4i0064_WYG_001-5a"/>
倒戈回荒墳斷壠逾三尺猶認房陵半仗來旣為仇家<lb/>
陳述古抉其事以聞褫一職<hi>臨漢詩話</hi>
　　　吳譲皇楊溥<lb/>
讓皇泰州永寕宫嘗賦詩云江南江北舊家鄉三十年<lb/>
來夢一場吳苑宫闈今冷落廣陵臺榭亦荒凉烟凝遠<lb/>
岫愁千㸃雨滴孤舟淚數行兄弟四人三百口不堪回<lb/>
首細思量<hi>江表志</hi>
　　　南唐烈祖<lb/>
<pb n="KR4i0064_WYG_001-5b"/>
李昪徐溫養子冒徐姓名知誥為昇州刺史時童謠詩<lb/>
曰東海鯉魚飛上天後乃繼温<hi>詩話總龜</hi>
時又有謠云江北楊花作雪飛江南李樹玉團枝李花<lb/>
結子可憐在不似楊花無了期徐知誥本姓李後遂應<lb/>
此謠<hi>十國春秋</hi>
南唐烈祖在徐溫家咏燈詩云一㸃分明直萬金開時<lb/>
惟怕冷風侵主人若也勤挑撥敢向尊前不盡心<hi>古今詩話</hi>
李昪竹詩曰棲鳯枝梢猶軟弱化龍形狀已依稀唐宣<lb/>
<pb n="KR4i0064_WYG_001-6a"/>
宗瀑布詩曰溪澗豈能畱得住終歸大海作波濤王霸<lb/>
之意自見<hi>詩史</hi>
　　　南唐元宗<lb/>
上友愛之分備極天倫登位之初大弟遂燕王逷齊王<lb/>
達出處遊宴未嘗相捨軍國之政同為參决保大五年<lb/>
元日大雪上詔大弟以下登樓展宴咸命賦詩令中使<lb/>
就私第賜李建勲建勲方㑹中書舍人徐鉉勤政殿學<lb/>
士張義方於溪亭即時和進元宗乃召建勲鉉義方同<lb/>
<pb n="KR4i0064_WYG_001-6b"/>
入夜艾方散侍臣皆有興詠徐鉉為前後序大弟合為<lb/>
一圖集名公圖繪曲盡一時之妙御容髙冲古主之大<lb/>
弟以下侍臣法部絲竹周文矩主之樓閣宫殿朱澄主<lb/>
之雪竹寒林董源主之池沼禽魚徐崇嗣主之圖成無<lb/>
非絶筆侍宴詩纔記數篇而已御詩云珠簾髙捲莫輕<lb/>
遮徃徃相逢隔歲華春氣昨朝飄律管東風今日散梅<lb/>
花素姿好把芳姿比落勢還同舞勢斜座有賔朋樽有<lb/>
酒可憐情味屬儂家建勲詩云紛紛忽降當元㑹著物<lb/>
<pb n="KR4i0064_WYG_001-7a"/>
輕明似月華狂灑玉墀初放仗宻粘宫樹未妨花迴封<lb/>
雙闕千尋峭冷壓南山萬仞斜寧意晚來中使出御題<lb/>
宣賜老僧家鉉詩曰一宿東林正氣加便隨仙仗放春<lb/>
華散飄白獸惟分影輕綴青旗始見花落砌更依宫舞<lb/>
轉入樓偏向御衣斜嚴徐幸待金門詔願布堯言賀萬<lb/>
家義方詩曰恰當歲月紛紛落天贊瑤華助物華自古<lb/>
最先標瑞牒有誰輕擬比楊花宻飄粉署光同冷靜壓<lb/>
庭枝勢欲斜豈但小臣添興詠狂歌醉舞一千家<hi>江表志</hi>
<pb n="KR4i0064_WYG_001-7b"/>
李璟遊西湖賞蓮花作詩曰蓼花蘸水火不滅水鳥驚<lb/>
魚銀梭投滿目荷花千萬頃紅碧相雜敷清流孫武已<lb/>
斬吳宫女琉璃池上美人頭識者謂雖佳句然宫中有<lb/>
美人頭非吉也<hi>摭遺</hi>
李璟有詞云手巻眞珠上玉鈎後人改作珠簾此非知<lb/>
音者<hi>溫叟詩話</hi>
花間猶傷促碎至南唐李王父子而妙矣風乍起吹皺<lb/>
一池春水干卿何事曰未若陛下小樓吹徹玉笙寒此<lb/>
<pb n="KR4i0064_WYG_001-8a"/>
語不可聞隣國然固是詞林本色佳話雲破月來花弄<lb/>
影郎中紅杏枝頭春意閙尚書意似祖述之而句稍不<lb/>
逮然亦佳<hi>藝苑巵言</hi>
王感化善謳歌聲韻悠揚清振林朩繫樂部為歌扳色<lb/>
元宗嘗作浣溪沙詞二闋手寫賜感化曰菡萏香消翠<lb/>
葉殘西風愁起碧波間還與容光共憔悴不堪看細雨<lb/>
夢回雞塞逺小樓吹徹玉笙寒簌簌泪珠多少恨倚闌<lb/>
干手捲珠簾上玉鈎依前春恨鎖重樓風裏落花誰是<lb/>
<pb n="KR4i0064_WYG_001-8b"/>
主思悠悠青鳥不傳雲外信丁香暗結雨中愁回首綠<lb/>
波三峽暮接天流後主即位感化以其詞札上之後主<lb/>
感動賞賜甚優<hi>南唐書</hi>
南唐二主詞一巻中主李璟後主李煜撰巻首四闋應<lb/>
天長望遠行各一浣溪沙二中主所作重光嘗書之墨<lb/>
跡在盱江鼂氏題云先皇御製歌詞予嘗見之於麥光<lb/>
紙上作撥鐙書有鼂景迂題字今不知何在矣餘詞皆<lb/>
重光作<hi>文獻通考</hi>
<pb n="KR4i0064_WYG_001-9a"/>
楊花飛者保大初居樂部元宗初嗣位春秋鼎盛畱心<lb/>
内寵宴私擊鞠畧無虚日常乘醉命花飛奏水調詞進<lb/>
酒花飛惟歌南朝天子愛風流一句如是者數四元宗<lb/>
悟覆杯大懌厚賜金帛以旌敢言且曰使孫陳二主得<lb/>
此一語固不當有銜璧之辱也<hi>十國春秋</hi>
元宗割地之後金陵對岸即為敵境因遷都豫章舟車<lb/>
之盛旌旂絡驛凡數千里上每北顧忽忽不樂澄心堂<lb/>
承㫖秦裕臧徵多引屏風幛之嘗吟御製詩云靈槎思<lb/>
<pb n="KR4i0064_WYG_001-9b"/>
浩𣺌老鶴憶崆峒<hi>江表志</hi>
周文矩畫重屏圖江南李中主兄弟四人圍棋紙上著<lb/>
色人皆如生前有宣和御書白居易偶眠一章云放杯<lb/>
書案上枕臂火爐前老愛尋思事慵多取次眠妻敎卸<lb/>
烏帽婢為展青氊便是屏風樣何勞畫古賢<hi>研北雜記</hi>
　　　李後主<lb/>
李後主宫中未嘗㸃燭每至夜則懸大寶珠光照一室<lb/>
如日中嘗賦玉樓春宫詞曰晚粧初了明肌雪春殿嫦<lb/>
<pb n="KR4i0064_WYG_001-10a"/>
娥魚貫列笙簫吹斷水雲間重按霓裳歌遍徹臨春誰<lb/>
更飄香屑醉拍闌干情未切歸時休照燭花紅待放馬<lb/>
蹄清夜月王阮亭南唐宫詞云花下投籖漏滴壺秦淮<lb/>
宫殿浸虚無從兹明月無顔色御閣新懸照夜珠極能<lb/>
道其遺事<hi>詞苑叢談</hi>
畢景儒有李重光黄羅扇寫詩一首云風情漸老見春<lb/>
羞到處銷魂感舊遊多謝長條似相識強埀烟態拂人<lb/>
頭後細字云賜慶奴慶奴似宫人小字詩似栁詩<hi>西溪叢話</hi>
<pb n="KR4i0064_WYG_001-10b"/>
後主於黄羅扇上書一詩賜宫人慶奴云風情漸老見<lb/>
春羞到處銷魂感舊遊多謝長條似相識强埀烟態拂<lb/>
人頭宋時猶傳玩賞家今亡矣<hi>六硯齋三筆</hi>
王師圍金陵唐使徐鉉來鉉伐其能欲以口舌解圍謂<lb/>
太祖不文盛稱其主博學多藝有聖人之能使誦其詩<lb/>
曰秋月之篇天下傳誦之其句云云太祖大笑曰寒士<lb/>
語爾吾不道也鉉内不服謂大言無實可窮也以請殿<lb/>
上驚懼相目太祖曰微時自秦中歸道華下醉臥田間<lb/>
<pb n="KR4i0064_WYG_001-11a"/>
覺而月出有句曰未離海底千山黒纔到天中萬國明<lb/>
鉉大驚殿上稱壽<hi>後山詩話</hi>
荆楚歲時記河鼓謂之牽牛黄姑即河鼓也古詩云黄<lb/>
姑織女時相見李後主詩云迢迢牽牛星渺在河之陽<lb/>
粲粲黄姑女耿耿遙相望則又以黄姑為織女不知何<lb/>
據<hi>香祖筆記</hi>
張文懿家有春江釣叟圖上有李後主漁父詞二首其<lb/>
一曰浪花有意千里雪桃花無言一隊春一壺酒一竿<lb/>
<pb n="KR4i0064_WYG_001-11b"/>
鱗世上如儂有幾人其二曰一掉春風一葉舟一綸蠒<lb/>
縷一輕鈎花滿渚酒滿甌萬頃波中得自由<hi>古今詩話</hi>
清凉寺在江寧府西北石城門内清凉山吳順義中建<lb/>
為興教寺南唐為文益禪師道場後主嘗畱宿寺中有<lb/>
未能歸去宿龍宫之句明洪武初賜今額左上為清凉<lb/>
臺俯視大江即南唐翠微亭舊址登覽最勝<hi>江南通志</hi>
内庫書中金樓子有李後主手題曰梁元帝謂王仲宣<lb/>
昔在荆州著書數十篇荆州壞盡焚其書今在者一篇<lb/>
<pb n="KR4i0064_WYG_001-12a"/>
知名之士咸重之見虎一毛不知其斑後西魏破江陵<lb/>
帝亦盡焚其書曰文武之道盡今夜矣何荆州焚書一<lb/>
語前後一轍也詩以弔之曰牙籖萬軸裹紅綃王粲書<lb/>
同付火燒不是祖龍畱面目遺篇那得到今朝巻皆薛<lb/>
濤箋所鈔惟今朝字誤作金朝徽廟惡之以筆抹去後<lb/>
書竟如讖入金也<hi>楓窓小牘</hi>
心事數莖白髪生涯一片青山空山有雪相待野路無<lb/>
人自還李主好書神仙隱遁之詞豈非遭罹多故欲脱<lb/>
<pb n="KR4i0064_WYG_001-12b"/>
世網而不得者耶<hi>東坡全集</hi>
從鎰元宗第八子也開寶初出鎭宣州後主率近臣賦<lb/>
詩餞綺霞閣而自為序以送之畧云秋山滴翠暮壑澄<lb/>
空愛公此行暢乎遐覽後主詩有云咫尺烟江幾多地<lb/>
不須懷抱重凄凄徐鉉詩云滿坐清風天子送隨車甘<lb/>
雨郡人迎最為佳句<hi>十國春秋</hi>
乾德四年後主遣弟韓王從善入朝畱京師國主表求<lb/>
從善還國不許自從善不還四時宴㑹皆罷登髙賦文<lb/>
<pb n="KR4i0064_WYG_001-13a"/>
以見意曰原有鶺兮相從飛嗟嗟季兮不來歸<hi>馬令南唐書</hi>
仲宣後主四子也乾德二年裁四歲一日戲佛像前有<lb/>
大琉璃燈為猫觸墮地劃然作聲仲宣因驚癎得疾竟<lb/>
薨時昭惠后已疾甚聞仲宣夭悲哀更劇數日而絶初<lb/>
仲宣殁後主恐傷昭惠后心常黙坐飲泣因為詩以寫<lb/>
志詩曰永念難消釋孤懷痛自嗟雨深秋寂寞愁劇病<lb/>
增加咽絶風前思昏䑃眼上花空王因念我窮子正迷<lb/>
家吟咏數四左右為之泣下又挽昭惠后詞曰珠碎眼<lb/>
<pb n="KR4i0064_WYG_001-13b"/>
前珍花彫世外春未銷心裡恨又失掌中身玉笥猶殘<lb/>
藥香奩已染塵前哀將後感無泪可沾巾艷質如芳樹<lb/>
浮危道畧同正悲春落實又苦雨傷叢穠麗今何在飄<lb/>
零事已空沈沈無問處千載謝東風皆並其母子悼之<lb/>
<hi>十國春秋</hi>
後主昭惠后周氏大司徒宗之女甫十九歲歸於王宫<lb/>
通書史善音律尤工琵琶元宗賞其藝取所御琵琶時<lb/>
謂之燒槽者賜焉後主即位册為國后後主嘗演念家<lb/>
<pb n="KR4i0064_WYG_001-14a"/>
山破后復作邀醉舞恨來遲新破皆行於時季子仲宣<lb/>
后尤鍾愛忽暴疾卒后病遂亟以元宗所賜琵琶及繫<lb/>
臂玉環親遺後主沐浴正妝自内含玉殂於瑤光殿之<lb/>
西室享年二十九後主哀苦骨立杖而後起每於花朝<lb/>
月夕無不傷懷如又見桐花發舊枝一樓烟雨暮凄凄<lb/>
凭闌惆悵人誰㑹不覺潸然淚眼低層城無復見嬌姿<lb/>
佳節纒哀不自持空有當年舊烟月芙蓉池上哭蛾睂<lb/>
皆因后作又嘗與后移植梅花於瑤光殿之西及花時<lb/>
<pb n="KR4i0064_WYG_001-14b"/>
而后已殂因成詩見意曰殷勤移植地曲檻小欄邊共<lb/>
約重芳日還憂不盛姸阻風開步障乘月溉寒泉誰料<lb/>
花前後蛾睂却不全此不特敘其幽思且以興内助之<lb/>
艱難而不得與之同樂又云失却烟花主東君自不知<lb/>
清香更何用猶發去年枝此足以見光景於人無情而<lb/>
人於景物不可認而有之也又書靈筵手巾云浮生苦<lb/>
憔悴壯歲失嬋娟汗手遺香漬痕眉染黛烟書琵琶背<lb/>
云侁自肩如削難勝數縷絛天香畱鳯尾餘煖在檀槽<lb/>
<pb n="KR4i0064_WYG_001-15a"/>
觸物寓意類如此<hi>馬令南唐書</hi>
江南偽後主李煜字重光蚤慧精敏審音律善書畫其<lb/>
作大字不事筆巻帛而書之皆能如意世謂撮襟書復<lb/>
喜作顫掣勢人又目其壯為金錯刀尤喜作行書落筆<lb/>
瘦硬而風神溢出然殊乏姿媚如窮谷道人酸寒書生<lb/>
鶉衣而鳶肩畧無富貴之氣要是當我祖宗應運之初<lb/>
揭雲漢奎璧昭囘在上彼竊據方郡者皆奄奄無氣不<lb/>
復英偉故見於書畫者如此方煜歸本朝我藝祖嘗曰<lb/>
<pb n="KR4i0064_WYG_001-15b"/>
煜雖有文只一翰林學士才耳乃知筆力縱或可尚方<lb/>
之雄才大畧之君亦幾何哉今御府所藏行書二十有<lb/>
四淮南子春草賦義天秤尺記浩歌行克已處分批元<lb/>
奏狀禮三寶衆聖賢儀八師經宫相詩李璟草堂等詩<lb/>
髙秋等詩牡丹等詩古風詩二論道帖招賢詩帖樂章<lb/>
羅帖樂府三臨江仙雜文藁<hi>宣和書譜</hi>
頃見江南後主金錯書題藏眞書千字曰戴叔倫詩云<lb/>
詭形怪狀翻合宜誠哉是言今見藏眞自序乃有叔倫<lb/>
<pb n="KR4i0064_WYG_001-16a"/>
全章此巻眞迹豈亦江南集賢所蓄書乎<hi>東觀餘論</hi>
宋南渡祕書省名賢墨蹟五代十四軸南唐李後主書<lb/>
誦經囘向詞一詩詞一招賢詩一楊凝式記崔處士一<lb/>
徐鉉送凈公上人東遊詩一南唐人序洛詩稿一<hi>中興館閣</hi>
<hi>錄</hi>
南唐後主在圍城中作長短句未就而城破詞云櫻桃<lb/>
落盡春歸去蝶翻金粉雙飛子規啼月小樓西曲闌珠<lb/>
箔惆悵掩金泥門巷寂寥人去後望殘烟草低迷藝祖<lb/>
<pb n="KR4i0064_WYG_001-16b"/>
云李煜若以作詩工夫治國事豈為吾擒也<hi>雪舟脞語</hi>
予觀太祖實錄及三朝正史云開寶七年十月詔曹彬<lb/>
潘美等帥師伐江南八年十一月拔昇州今後主詞乃<lb/>
詠春景決非十一月城破時作然王師圍金陵凡一年<lb/>
後主於圍城中春間作此詞則不可知<hi>漁隱叢話</hi>
宣和間蔡寶臣致君收南唐後主書數軸來京師以獻<lb/>
蔡絛約之其一乃王師攻金陵城垂破時倉黄中作一<lb/>
疏禱於釋氏願兵退之後許造佛像若干身菩薩若干<lb/>
<pb n="KR4i0064_WYG_001-17a"/>
身齋僧若干萬員建殿宇若干所其數皆甚多字畫潦<lb/>
草然皆遒勁可愛蓋危窘急中所書也又有看經發願<lb/>
文自稱蓮峰居士李煜又有長短句臨江仙云櫻桃結<lb/>
子春光盡蝶翻金粉雙飛子規啼月小樓西玉鈎羅幕<lb/>
惆悵捲金泥門巷寂寥人去後望殘烟草低迷而無尾<lb/>
句劉延仲為補之云何時重聽玉驄嘶撲簾飛絮依約<lb/>
夢囘時東坡四時冬詞云眞態生香誰畫得玉奴纎手<lb/>
嗅梅花每疑於奴字殊無意味若以為潘淑妃小字則<lb/>
<pb n="KR4i0064_WYG_001-17b"/>
當為玉兒亦非故實劉延仲嘗見東坡手書本乃作玉<lb/>
如纎手方知上下之意相貫愈覺此聯之妙也<hi>墨莊漫錄</hi>
蔡絛作西清詩話載江南李後主臨江仙云圍城中書<lb/>
其尾不全以予考之殆不然予家藏李後主七佛戒經<lb/>
又雜書二本皆作梵葉中有臨江仙塗註數字未嘗不<lb/>
全其後則書太白詞數章是平日學書也本江南中書<lb/>
舍人王克正家物歸陳魏之孫世功君懋予陳氏婿也<lb/>
其詩云櫻桃落盡春歸去蝶翻輕粉雙飛子規啼月小<lb/>
<pb n="KR4i0064_WYG_001-18a"/>
樓西玉鈎羅幕惆悵暮烟埀别巷寂寥人散後望殘烟<lb/>
草低迷爐香閒裊鳯凰兒空持羅帶囘首恨依依後有<lb/>
蘇子由題云凄凉怨慕眞亡國之音也<hi>耆舊續聞</hi>
項羽夜聞漢軍四面皆楚歌泣數行下歌曰力拔山兮<lb/>
氣蓋世時不利兮騅不逝騅不逝兮可奈何虞兮虞兮<lb/>
奈若何東坡志林載李後主去國之詞云四十年來家<lb/>
國八千里地山河曾幾識干戈一旦歸為臣虜沈腰潘<lb/>
鬢消磨最是倉黄辭廟日教坊猶奏别離歌揮淚對宫<lb/>
<pb n="KR4i0064_WYG_001-18b"/>
娥東坡謂後主當慟哭於九廟下謝其民而行却乃揮<lb/>
淚宫娥聽教坊離曲哉歌辭悽愴同歸一揆然項王悲<lb/>
歌慷慨猶有喑嗚叱咤之氣後主直是養成兒女子態<lb/>
耳<hi>希通錄</hi>
東坡書李後主去國之詞云最是倉黄辭廟日教坊猶<lb/>
奏别離歌揮淚對宫娥以為後主失國當慟哭於廟門<lb/>
之外謝其民而後行乃對宫娥聽樂形於詞句予觀梁<lb/>
武帝啟侯景之禍塗炭江左以致覆亡乃曰自我得之<lb/>
<pb n="KR4i0064_WYG_001-19a"/>
自我失之亦復何恨其不知罪已亦甚矣竇嬰救灌夫<lb/>
其夫人諫止之嬰曰侯自我得之自我捐之無所恨梁<lb/>
武用此言而非也<hi>容齋随筆</hi>
李後主於清微歌樓上春寒水四面學士刁衎起奏陛<lb/>
下未覩其大者遠者耳人疑其有規諷訊之云風乍起<lb/>
吹皺一池春水又作紅羅亭子四面栽紅梅花作艷曲<lb/>
歌之韓熙載和云桃李不須誇爛漫已輸了風吹一半<lb/>
時淮南已歸周<hi>江隣幾雜志</hi>
<pb n="KR4i0064_WYG_001-19b"/>
南唐書載後主繼室周后即昭惠后之妺也昭惠感疾<lb/>
后嘗在禁中先與後主私後主作菩薩蠻云花明月暗<lb/>
飛輕霧今宵如向郎邊去剗襪步香階手提金縷鞋畫<lb/>
堂南畔見一晌偎人顫奴為出來難教郎恣意憐此詞<lb/>
遂傳播於外至納后乃成禮而已大讌群臣韓熙載以<lb/>
下皆為詩諷焉後主不之譴<hi>詞苑叢談</hi>
詞家多翻詩意入詞雖名流不免吾嘗愛李後主一斛<lb/>
珠末句云繡床斜凭嬌無那爛嚼紅絨笑向檀郎唾楊<lb/>
<pb n="KR4i0064_WYG_001-20a"/>
孟載春繡絶句云閒情正在停針處笑嚼紅絨唾北窗<lb/>
此却翻詞入詩彌子瑕竟效顰於南子<hi>詞筌</hi>
唐詞眼重眉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不勝春李後主詞多少淚斷臉復横頤<lb/>
元樂府眼餘眉剰皆祖唐詞之語<hi>詞品</hi>
粉牋書字不經乆近年作者殊鹵莽不精不一二年字<lb/>
畫已漫漶矣康伯可謂向薌林出李重光金花牋手書<lb/>
長短句歲乆剝落其詞不全亦一證也古人於藝必精<lb/>
到尚復若此矧鹵莽者乎<hi>霏雪錄</hi>
<pb n="KR4i0064_WYG_001-20b"/>
杜詩丹霞一縷輕李後主漁父詞蠒縷一鈎輕胡少汲<lb/>
詩隋隄烟雨一帆輕至若騷人於漁父則曰一蓑烟雨<lb/>
於農夫則曰一犂春雨於舟子則曰一篙春水皆曲盡<lb/>
形容之妙也<hi>螢雪叢記</hi>
曹彬破金陵李煜舉族冒雨乘舟煜渡江望石城泣下<lb/>
自賦詩曰江南江北舊家鄉三十年來夢一場吳苑宫<lb/>
闈今冷落廣陵臺殿已荒涼雲籠遠岫愁千片雨撻孤<lb/>
舟淚萬行兄弟四人三百口不堪閒坐細思量著雜説<lb/>
<pb n="KR4i0064_WYG_001-21a"/>
百篇時人以為可繼典論妙於音律舊曲有念家山親<lb/>
演為念家山破其聲噍殺而名不祥乃敗徵也<hi>馬書</hi>
江南李煜旣降太祖嘗因曲燕問聞卿在國中好作詩<lb/>
因使舉其得意者一聯煜沈吟乆之誦其詠扇云揖讓<lb/>
月在手動搖風滿懷上曰滿懷之風却有多少他日復<lb/>
燕煜顧近臣曰好一個翰林學士<hi>石林燕語</hi>
李後主落花詩云鶯狂應有限蝶舞已無多未幾亡國<lb/>
宋子京亦有落花詩云香隨蜂蜜盡紅入燕泥乾亦不<lb/>
<pb n="KR4i0064_WYG_001-21b"/>
久下世詩讖蓋有之矣<hi>老學菴筆記</hi>
李煜暮歲乗醉書於牖曰萬事到頭歸一死醉鄉葬地<lb/>
有髙原醒而見之大悔不久謝世<hi>翰府名談</hi>
帝王文章自有一般富貴氣象國朝江南遣徐鉉來朝<lb/>
欲以求勝至誦後主風月詩云云太祖皇帝但笑曰此<lb/>
寒士語耳吾不為也吾㣲時夜自華隂道逢月出有句<lb/>
云未離海底千山暗纔到中天萬國明鉉聞不覺駭然<lb/>
驚服太祖雖無意為文然出語雄健如此以予觀李氏<lb/>
<pb n="KR4i0064_WYG_001-22a"/>
據江南全盛時宫中詞曰簾日已髙三丈透金爐次第<lb/>
添香獸紅錦地衣隨步皺佳人舞徹金釵澑酒惡時拈<lb/>
花蘂嗅别院時聞簫鼓奏議者謂與時挑野菜和根煮<lb/>
旋砍生柴帶葉燒者異矣然太祖一日與朝臣議論不<lb/>
合嘆曰安得桑維翰者與之謀事乎左右曰維翰愛錢<lb/>
大祖曰措大家眼孔小賜與十萬貫則塞破屋矣以此<lb/>
言之不知彼所謂金爐香獸紅錦地衣當費幾萬貫此<lb/>
語得無是措大家眼孔乎<hi>捫蝨新語</hi>
<pb n="KR4i0064_WYG_001-22b"/>
金陵語中酒曰中惡則知李後主詩酒惡時拈花蕊嗅<lb/>
用鄉人語也<hi>侯鯖錄</hi>
南唐李後主歸朝後每懷江國且念嬪妾散落鬱鬱不<lb/>
自聊常作長短句云簾外雨潺潺春意闌珊羅衾不耐<lb/>
五更寒夢裏不知身是客一餉貪歡獨自暮凭欄無限<lb/>
關山别時容易見時難流水落花春去也天上人間含<lb/>
思悽惋未幾下世<hi>西清詩話</hi>
顔氏家訓言别易㑹難古人所重江南餞送下泣言離<lb/>
<pb n="KR4i0064_WYG_001-23a"/>
北間風俗不屑此事岐路言離歡笑分手李後主蓋用<lb/>
此語耳故長短句云别時容易見時難<hi>復齋漫錄</hi>
後主樂府詞曰故國夢重歸覺來雙淚埀又小樓昨夜<lb/>
又東風故國不堪囘首月明中皆思故國者也<hi>南唐書注</hi>
歸來休放燭花紅待踏馬蹄清夜月致語也問君能有<lb/>
幾多愁却似一江春水向東流情語也後主直是詞手<lb/>
<hi>藝苑巵言</hi>
王斿平甫之子嘗云今語例襲陳言但能轉移耳世稱<lb/>
<pb n="KR4i0064_WYG_001-23b"/>
秦詞愁如海為新奇不知李國主已云問君能有幾多<lb/>
愁恰似一江春水向東流但秦以江為海耳<hi>後山詩話</hi>
後山詩話載王平甫子斿謂秦少游愁如海之句出於<lb/>
江南李後主問君還有幾多愁恰似一江春水向東流<lb/>
之意僕謂後主之意又有所自樂天詩曰欲識愁多少<lb/>
髙於灧澦堆劉禹錫詩曰蜀江春水拍山流水流無限<lb/>
似儂愁得非祖此乎則知好處前人皆已道過後人但<lb/>
翻而用之耳<hi>野客叢書</hi>
<pb n="KR4i0064_WYG_001-24a"/>
紫竹愛綴詞一日手李後主集其父𤣥伯問曰後主詞<lb/>
中何處最佳答曰問君能有幾多愁恰似一江春水向<lb/>
東流<hi>瑯嬛記</hi>
荆公問山谷云作小詞曽看李後主詞否云曽看荆公<lb/>
云何處最好山谷以一江春水向東流為對荆公云未<lb/>
若細雨夢囘雞塞遠小樓吹徹玉笙寒又細雨濕流光<lb/>
最妙<hi>雪浪齋日記</hi>
亡國之音信然不止玉樹後庭花也南唐後主精於音<lb/>
<pb n="KR4i0064_WYG_001-24b"/>
律凡度曲莫非奇絶開寶中國將除自撰念家山一曲<lb/>
既而廣念家山破其讖可知也宫中民間日夜奏之未<lb/>
及兩月傳滿江南<hi>雁門埜記</hi>
徐鉉歸朝為左散騎常侍遷給事中太宗一日問曽見<lb/>
李煜否鉉對以臣安敢私見之上曰卿第詣之但言朕<lb/>
令卿徃見可矣鉉遂徑詣其居望門下馬但一老卒守<lb/>
門徐言願見太尉卒言有旨不得與外人接鉉云奉旨<lb/>
來見老卒進報徐入立庭下巻之老卒遂取舊椅子相<lb/>
<pb n="KR4i0064_WYG_001-25a"/>
對鉉遥見止之曰但正衙一椅足矣頃間李主紗帽道<lb/>
服而出鉉方拜而遽下階引其手以上鉉辭賔主之禮<lb/>
李主曰今日豈有此禮鉉引椅少偏乃敢坐後主相持<lb/>
大笑及坐黙不言忽長吁嘆曰當時悔殺了潘佑李平<lb/>
鉉既去有旨召對詢後主何言鉉不敢隱遂有秦王賜<lb/>
牽機藥之事牽機藥者服之前却數十囘頭足相就如<lb/>
牽機狀又後主七夕在賜第命故妓作樂聲聞於外太<lb/>
宗聞之大怒又傳小樓昨夜又東風及一江春水向東<lb/>
<pb n="KR4i0064_WYG_001-25b"/>
流之句並坐之遂被禍云<hi>黙記</hi>
李煜歸朝後鬱鬱不樂見於詞語在賜第七夕命故妓<lb/>
作樂聞於外太宗怒又傳小樓昨夜又東風併坐之遂<lb/>
被禍龍衮江南錄云李國主小周后隨後主歸朝封鄭<lb/>
國夫人例隨命婦入宫每一入輙數日出必大泣罵後<lb/>
主聲聞於外後主多宛轉避之又韓玉汝家有李國主<lb/>
歸朝後與金陵舊宫人書云此中日夕只以眼淚洗面<lb/>
<hi>避暑漫抄</hi>
<pb n="KR4i0064_WYG_001-26a"/>
南唐李後主以七月七日生亦以七月七日死吳越王<lb/>
俶以八月二十四日生亦以八月二十四日死兩王生<lb/>
死相同如此海鹽姚叔祥云後主以故國不堪囘首句<lb/>
及徐鉉所探語賜牽機藥死忠懿荷禮最優宜無他顧<lb/>
兩王皆以生辰死者蓋銜忌未消各借生辰賜酒隂斃<lb/>
之耳<hi>因樹屋書影</hi>
李後主亡國最為可憐宋徽宗其後身也神宗一日幸<lb/>
祕書省見江南國主像人物儼雅再三嘆訝適後宫有<lb/>
<pb n="KR4i0064_WYG_001-26b"/>
娠者夢李主來謁而生端王及北狩金人用李主見藝<lb/>
祖故事亦異矣李主再為人君而再亡國深為不幸亦<lb/>
以雪其小樓昨夜之寃也殆於倒行逆施矣<hi>艮齋雜説</hi>
司馬君問劉禪頗思蜀否應此間樂不思蜀及再問云<lb/>
云曰何乃似郤正語禪驚視誠如尊命人笑禪騃不知<lb/>
禪黠小樓昨夜又東風歌聲未畢牽機隨至即善諛如<lb/>
降王長亦不免宋祖且然何况司馬禪蓋夙奉失箸家<lb/>
法又漸染於申韓之書故機警猝發若此彼嗜驢肉飲<lb/>
<pb n="KR4i0064_WYG_001-27a"/>
盡一石者伯仲之間見伊吕矣<hi>蓉槎蠡説</hi>
李重光深院靜小令一闋升奄曰詞名搗練子即咏搗<lb/>
練也復有雲髩亂一篇其詞亦同衆刻無異常見一舊<lb/>
本則俱係鷓鴣天二詞之前各有半闋其雲髩亂一闋<lb/>
云節候雖佳景漸闌吳綾已暖越羅寒朱扉日暮隨風<lb/>
掩一樹藤花獨自看雲鬢亂曉粧殘帶恨睂兒逺岫攢<lb/>
斜托香腮春笋嫩為誰和淚倚闌干其深院靜一闋云<lb/>
塘水初澄似玉容所思還在别離中誰知九月初三夜<lb/>
<pb n="KR4i0064_WYG_001-27b"/>
露似珍珠月似弓深院靜小庭空斷續寒砧斷續風無<lb/>
奈夜長人不寐數聲和月到簾櫳<hi>詞苑辨證</hi>
南唐李後主烏夜啼一詞最為悽惋詞曰無言獨上西<lb/>
樓月如鉤寂寞梧桐深院鎖清秋剪不斷理還亂是離<lb/>
愁别是一般滋味在心頭所謂亡國之音哀以思也<hi>詞苑</hi>
<hi>叢談</hi>
鍾隱入汴後春花秋月諸詞與此中日夕只以眼淚洗<lb/>
面一帖同是千古情種較長城公煞是可憐<hi>花草䝉拾</hi>
<pb n="KR4i0064_WYG_001-28a"/>
唐人詩句不一固有采取前人之意亦有偶然暗合者<lb/>
如太白詩河陽花作縣秋浦玉為人武元衡詩河陽縣<lb/>
裏玉人閒許渾詩百年便作千年計李後主云人生不<lb/>
滿百剛作千年畫此類甚多<hi>野客叢書</hi>
李後主號能詩偶承先業據有江南亦僭稱帝數十州<lb/>
之主也集中多有病詩五言律云風威侵病骨雨氣咽<lb/>
愁腸夜鼎惟煎藥朝髭半染霜眞所謂衰颯憔悴豈大<lb/>
風横汾之比乎宜其亡也或謂此乃已至大興之後即<lb/>
<pb n="KR4i0064_WYG_001-28b"/>
不然矣七言有云衰顔一病難牽復曉殿君臨頗自羞<lb/>
又云冷笑秦皇經遠畧靜怜姬滿苦時廵蓋君臨之時<lb/>
也<hi>瀛奎律髓</hi>
李後主病中詩病身堅固道情深宴室清香思自任月<lb/>
照靜居惟搗藥門扄幽院只來禽庸醫懶聽詞何取小<lb/>
婢將行力未禁賴問空門知氣味不然煩惱萬塗侵此<lb/>
詩八句俱有味然不似人主之作只似貧士大夫詩也<lb/>
<hi>瀛奎律髓</hi>
<pb n="KR4i0064_WYG_001-29a"/>
賈魏公尹京日忽有人來展謁刺曰前江南國主李煜<lb/>
相見則一清癯道士耳公曰太師已物故何得及此曰<lb/>
某幼時探釋氏未達誤有所見今為師子國王偶思鍾<lb/>
山而來懷中取一詩授公曰異國非所志煩勞殊清閒<lb/>
驚濤千萬里無乃見鍾山公讀之隨手灰滅<hi>詩話總龜</hi>
　　　前蜀主王建<lb/>
唐道襲閬州人始以舞童事髙祖美睂目便佞有心計<lb/>
已而寖預謀畫為馬軍都指揮使俄遷樞宻使永平元<lb/>
<pb n="KR4i0064_WYG_001-29b"/>
年岐王茂貞兵臨東鄙髙祖命道襲為招討使帥兵以<lb/>
伐岐臨發御大安樓製詩送之有丱歲便將為肘腋二<lb/>
紀何曽離一日句未幾兵敗青泥嶺<hi>十國春秋</hi>
周德權汝南人建之妻弟從建入蜀以戰功累遷睂州<lb/>
刺史梁祖旣簒德權上表曰案讖文李祐西王逄吉昌<lb/>
土德兌興丹莫當李祐者唐主也西王者王氏興於西<lb/>
方也丹莫當者丹朱也言朱梁不敢與殿下抗也願稽<lb/>
合天命仰膺寶籙使天地有主人神有依建大悦曰成<lb/>
<pb n="KR4i0064_WYG_001-30a"/>
我者叔舅也<hi>蜀檮杌</hi>
　　　前蜀後主王衍<lb/>
後主名衍童年即能屬文甚有才思尤酷好靡麗之詞<lb/>
常集艷體詩二百篇號曰烟花集凡有所著蜀人皆傳<lb/>
誦焉<hi>十國春秋</hi>
上梓潼山少主有詩云喬巖簇冷烟幽逕上寒天下瞰<lb/>
峨嵋嶺上窺華嶽巓馳驅非取樂按幸為遊邊此去將<lb/>
登陟歌樓路幾千宣令從官繼和中書舍人王仁裕和<lb/>
<pb n="KR4i0064_WYG_001-30b"/>
曰綵仗拂寒烟鳴騶在半天黄雲生馬足白日下松巔<lb/>
盛德安疲俗仁風扇遠邊前程問成紀此去尚三千至<lb/>
劍州西二十里夜過一磎山忽聞軍人振革鳴金聲動<lb/>
磎谷有鷙獸自叢林間躍出千萬人中攫取一夫而去<lb/>
少主至行宫尋命從臣賦詩王仁裕詩曰劍牙釘舌血<lb/>
毛腥窺筭勞心豈暫停不與大朝除患難惟於當路食<lb/>
生靈從教户口資嚵口未委三丁税幾丁今日帝王親<lb/>
出狩白雲岩下好藏形翰林學士李洪弼進詩曰巖下<lb/>
<pb n="KR4i0064_WYG_001-31a"/>
年年自寢訛生靈飡盡意如何爪牙衆後民隨减溪壑<lb/>
深來骨已多天子紀綱猶被弄客人窮獨固難過長塗<lb/>
莫怪無人蹟盡被山王稅殺他少主覽詩大笑過白衛<lb/>
嶺韓昭進詩曰吾王巡狩為安邊此去秦亭尚數千夜<lb/>
照路岐山店火晚通消息戍瓶烟為雲巫峽雖神女跨<lb/>
鳯秦樓是謫仙八駿似龍人似虎何愁飛過大漫天少<lb/>
主和曰先朝神武力開邊畫斷封疆四五千前望隴山<lb/>
登劍㦸後憑巫峽鎖烽烟軒王尚自親平冦嬴政徒勞<lb/>
<pb n="KR4i0064_WYG_001-31b"/>
愛學仙想到隗宫尋勝出正應鶯語暮春天王仁裕和<lb/>
曰龍斾飄颻指極邊到時猶更二三千登髙曉蹋巉巖<lb/>
石冒冷朝衝斷續烟自學漢王開土宇不同周穆好神<lb/>
仙秦民莫道無恩及大散關東别有天<hi>王氏見聞錄</hi>
王承休妻有殊色後主絶加寵愛秦州之行頗以嚴故<lb/>
臨幸焉至則賜以粧鏡銘曰鍊形神冶瑩質良工當睂<lb/>
寫翠對臉傅紅如珠出匣似月停空綺窗繡幌俱涵影<lb/>
中其䙝昵有如此<hi>十國春秋</hi>
<pb n="KR4i0064_WYG_001-32a"/>
王衍五年宴飲無度衍自唱韓琮栁枝詞曰梁苑隋堤<lb/>
事已空萬條猶舞舊春風何須思想千年事惟見楊花<lb/>
入漢宫内侍宋光溥詠胡曾詩曰呉王恃霸棄雄才貪<lb/>
向姑蘇醉綠醅不覺錢塘江上月一宵西送越兵來衍<lb/>
怒罷宴<hi>全唐詩話</hi>
後主宫詞曰輝輝赤赤浮五雲宣華池上月華新月華<lb/>
如水浸宫殿有酒不醉眞癡人嘗宴近臣於宣華苑命<lb/>
宫人李玉蘭歌此詞侑嘉王宗壽酒音節抑揚一座傾<lb/>
<pb n="KR4i0064_WYG_001-32b"/>
倒嘉王懼禍為之盡觴<hi>樓村詩注</hi>
李唐伶奴取當時名士詩句入歌曲蓋常事也蜀王衍<lb/>
召嘉王宗壽飲宣華苑命宫人李玉蘭歌衍所撰宫詞<lb/>
五代猶有此風今亡矣<hi>碧雞漫志</hi>
蜀王衍宫詞曰輝輝赫赫浮五雲宣華池上月華春月<lb/>
華如水浸宫殿有酒不醉眞癡人近世詞曲月華如水<lb/>
浸樓臺祖此然水浸樓臺雖有形容而乏藴藉入詞曲<lb/>
可入詩則不可乃知杜詩四更山吐月殘夜水明樓眞<lb/>
<pb n="KR4i0064_WYG_001-33a"/>
古今絶唱也<hi>焦氏筆乘</hi>
衍嬖幸韓昭顧珣潘迎等為狎客競乂手搖頭令唐師<lb/>
入境遏其報而遊幸師至利州方知將士紛然曰且打<lb/>
乂手搖頭衍念周宣帝歌曰自知身命促把燭夜行遊<lb/>
令宫女連臂而歌<hi>北夢瑣言</hi>
蜀王衍俘繫入秦至劍閣見山川之美賦詩云不緣朝<lb/>
闕去來此結茅廬時人笑之至咸陽又作曲子云盡是<lb/>
一場嬴得與夫無愁入井者所較無多也<hi>北夢瑣言</hi>
<pb n="KR4i0064_WYG_001-33b"/>
蜀王衍常裹小巾其尖如錐宫妓多衣道服簪蓮花冠<lb/>
施胭脂夾臉號醉粧衍作醉粧詞云者邊走那邊走只<lb/>
是尋花栁那邊走者邊走莫厭金杯酒<hi>北夢瑣言</hi>
九月奉太后太妃禱青城山宫人皆衣雲霞之衣自製<lb/>
甘州曲令宫人唱之其詞哀怨聞者悽慘詞曰畫羅裙<lb/>
能結束稱腰身栁眉桃臉不勝春薄媚足精神可惜許<lb/>
淪落在風塵後主之意本以神仙而在凡塵耳後降中<lb/>
原宫妓多淪落人間始騐其語<hi>十國春秋</hi>
<pb n="KR4i0064_WYG_001-34a"/>
衍在蜀時童謠曰我有一帖藥其名為阿魏賣與十八<lb/>
子其後衍兄宗弼果賣國歸唐而宗弼乃王建養子本<lb/>
姓魏氏此其應也<hi>青箱雜記</hi>
　　　後蜀主孟昶<lb/>
乾德四年重陽節曲宴羣臣於宣華苑後主唱韓琮栁<lb/>
枝詞詞曰梁苑隋堤事已空萬條猶舞舊春風何須思<lb/>
想千年事惟見楊花入漢宫内侍宋光浦欲以諷為諫<lb/>
遂詠胡曾詩曰吳王恃霸棄雄才貪向姑蘇醉綠醅不<lb/>
<pb n="KR4i0064_WYG_001-34b"/>
覺錢塘江上月一宵西送越兵來聲節悽惋後主不樂<lb/>
而罷<hi>十國春秋</hi>
蜀後主昶字保元道號玉霄子性明敏孝慈仁義在位<lb/>
三紀以來人生三十有不識米麥之苗者浣花溪香錦<lb/>
浦百花潭諸王功臣皆置林亭兵部王尚書珪詩曰十<lb/>
字水中分島嶼數重花外見樓臺皆此類也蜀主能文<lb/>
章好博覽有詩才嘗為箴戒頒諸司各令刋刻坐隅謂<lb/>
之頒令箴曰朕念赤子旰食宵衣云云<hi>野人閒話</hi>
<pb n="KR4i0064_WYG_001-35a"/>
爾俸爾祿民膏民脂下民易虐上天難欺太宗皇帝書<lb/>
此以賜郡國立於㕔事之南謂之戒石銘按成都人景<lb/>
煥有野人閒話一書乾德三年所作其首篇頒令箴載<lb/>
蜀主孟昶為文頒諸邑云朕念赤子旰食宵衣言之令<lb/>
長撫養惠綏政存三異道在七絲驅雞為理畱犢為規<lb/>
寛猛得所風俗可移無令侵削無使瘡痍下民易虐上<lb/>
天難欺賦輿是切軍國是資朕之賞罰固不踰時爾俸<lb/>
爾祿民膏民脂為民父母莫不仁慈勉爾為戒體朕深<lb/>
<pb n="KR4i0064_WYG_001-35b"/>
思凡二十四句昶區區愛民之心在五季諸僭僞之君<lb/>
為可稱也但語言皆不工惟經表出者詞簡理盡遂成<lb/>
王言蓋詩家所謂奪胎換骨法也<hi>容齋續筆</hi>
楊文素作本事曲記洞仙歌氷肌玉骨自清涼無汗水<lb/>
殿風來暗香滿繡簾開一㸃明月窺人人未寢欹枕釵<lb/>
横髩雲亂起來攜素手庭户無聲時見疎星渡河漢試<lb/>
問夜如何夜已三更金波淡玉繩低轉細屈指西風幾<lb/>
時來又不道流年暗中偷換錢塘有一老尼能誦後主<lb/>
<pb n="KR4i0064_WYG_001-36a"/>
詩首章二句後人為足其意以塡此詞余嘗見一士人<lb/>
誦全篇云冰肌玉骨清無汗水殿風來暗香滿簾開明<lb/>
月獨窺人欹枕釵横髩雲亂起來瓊户悄無聲時見疎<lb/>
星渡河漢屈指西風幾時來只恐流年暗中換<hi>漫叟詩話</hi>
蜀主孟昶夜起避暑摩訶池上作玉樓春云冰肌玉骨<lb/>
清無汗水殿風來暗香滿繡簾一㸃月窺人欹枕釵横<lb/>
雲髩亂起來瓊户啟無聲時見疎星渡河漢屈指西風<lb/>
幾時來只恐流年暗中換按蘇子瞻洞仙歌本檃括此<lb/>
<pb n="KR4i0064_WYG_001-36b"/>
詞然未免反有㸃金之憾<hi>詞綜</hi>
栁色黄金嫩梨花白雪香隂鏗詩也李太白取用之杜<lb/>
子美太白詩云李侯有佳句徃徃似陰鏗後人謂以此<lb/>
譏之然子美詩有蛟龍得雲雨鵰鶚在秋天一聨已見<lb/>
晉書載記矣如冰肌玉骨清無汗水殿風來暗香滿孟<lb/>
蜀主詩東坡先生度以為詞昔人不以蹈襲為非<hi>揮麈餘話</hi>
帝好學為文皆本於理居恆謂李昊徐光溥曰王衍浮<lb/>
薄而好輕艷之詞朕不為也常敇史館集古今韻㑹五<lb/>
<pb n="KR4i0064_WYG_001-37a"/>
百巻<hi>十國春秋</hi>
孟昶嘗立石經於成都又恐石經流傳不廣易以朩版<lb/>
宋世書稱刻本始於蜀今人求宋版尚以蜀本為佳昶<lb/>
好文有功後學誠未可以成敗論嘗言不效王衍作輕<lb/>
薄小詞而其詞自工<hi>邊州聞見錄</hi>
先是歲除故事學士為辭題桃符置寢門左右前一年<lb/>
學士幸寅遜撰詞後主以其非工自操筆署云新年納<lb/>
餘慶嘉節號長春已而以正月納降宋太祖命吕餘慶<lb/>
<pb n="KR4i0064_WYG_001-37b"/>
知成都府而長春又太祖誕節名其符合有如此<hi>十國春秋</hi>
蜀之末年百官競執長鞭自馬至地婦人競戴髙冠子<lb/>
皆謂之朝天又製新曲名之曰萬里朝天意謂萬里皆<lb/>
朝於已及歸降之後崎嶇川陸至於京師乃萬里朝天<lb/>
之騐矣<hi>五國故事</hi>
嘉州之西有花將軍廟將軍英武見於杜子美之詩廟<lb/>
史以匣藏唐至德元年十月鄭丞相告又出本朝乾德<lb/>
三年二月二十六日僞蜀主孟昶以降入朝舟過廟下<lb/>
<pb n="KR4i0064_WYG_001-38a"/>
祭文二紙墨色如新其窘急悲傷之詞讀之亦令人歎<lb/>
息云<hi>聞見前錄</hi>
　　　南漢王劉襲<lb/>
大有元年欽州民掘羅浮山得古劍以獻篆曰已與水<lb/>
同宫王將耳口同尹來居口上山岫䕶重重後宋平南<lb/>
漢解者云太宗以已亥降誕是已水同宫也於文耳口<lb/>
王為聖尹口為君重山為出蓋已亥年聖君出云<hi>十國春秋</hi>
南漢劉隱僭據廣州傳四世皆昏虐多立疑冢以虞發<lb/>
<pb n="KR4i0064_WYG_001-38b"/>
掘今北郭外有之𢎞治壬子余覓壽藏白雲之麓有攜<lb/>
磚來售者方二尺厚五寸上有篆識曰景定辛酉預備<lb/>
磚尋又有售碗碟盤盂者其色黒而潤若饒磁然詢其<lb/>
所由來曰得諸劉王冢往觀藏處實大墓也然景定乃<lb/>
宋理宗年號其非南漢物明矣廖山人飛卿居西城外<lb/>
荔枝灣犂田得長刀其銛已盡而嵌銀文彩如繡猶新<lb/>
豈當時昌華苑之遺物與又北十里多甃石亦指為劉<lb/>
王冢發之惟水涓滴而已蓋所謂明月峽玉液池也余<lb/>
<pb n="KR4i0064_WYG_001-39a"/>
詠西城古跡云江水東流西日斜劉郎綦跡尚天涯昌<lb/>
華苑外裙腰草玉液池邊鼔吹蛙隔隴牛羊聞牧笛遙<lb/>
林烟火見樵家當年翠輦曾游地畱與東風長稻花<hi>雙槐</hi>
<hi>歲鈔</hi>
　　　吳越王錢鏐<lb/>
咸通中京師有望氣者言錢塘有王氣乃遣侍御史許<lb/>
渾齎璧來瘞秦望山之腹以厭之又郭璞撰臨安地志<lb/>
云天目山前兩乳長龍飛鳯舞到錢塘海山門起横為<lb/>
<pb n="KR4i0064_WYG_001-39b"/>
案五百年生異姓王至是果騐<hi>吳越備史</hi>
吳越國王錢鏐杭州臨安人倜儻有大度意氣雄傑乗<lb/>
唐末亂離依里閈董昌嘯聚烏合之衆名為禦冦而實<lb/>
自蹈之然卒能用僖宗詔命削平江浙而據有也當時<lb/>
以鎭海軍節度使復領鎭東節制精兵三萬昭宗即位<lb/>
加太師中書令封本郡王梁室繼興為尚父進封吳越<lb/>
國王至於後唐遂獨有方面號令一十三郡埀四十年<lb/>
脩中國貢賦籍無虚日風物繁庶族系侈靡浙人俚語<lb/>
<pb n="KR4i0064_WYG_001-40a"/>
目之曰海龍君言富盛若彼也方其與羣雄争逐横槊<lb/>
馬上何暇議文墨耶然喜作正書好吟詠通圖緯學晚<lb/>
歲復降已下士幕客羅隱雅好譏評雖及鏐微時事怡<lb/>
然不怒人以大度稱之狀貌凜凜亦人間英物也<hi>宣和書譜</hi>
開平元年梁大祖即位封錢武肅鏐為吳越王時有諷<lb/>
錢拒其命者錢笑曰吾豈失為一孫仲謀耶拜受之改<lb/>
其鄉臨安縣為臨安衣錦軍是年省塋壟延故老旌鉞<lb/>
鼓吹振耀山谷自昔游釣之所盡䝉以錦繡或樹石至<lb/>
<pb n="KR4i0064_WYG_001-40b"/>
有封官爵者舊貿鹽肩擔亦裁錦韜之一鄰媼九十餘<lb/>
攜壺漿角黍迎於道鏐下車亟拜媼撫其背猶以小字<lb/>
呼之曰錢婆畱喜汝長成蓋初生時光怪滿室父懼將<lb/>
沈於了溪此媼酷留之遂字焉為牛酒大陳鄉飲别張<lb/>
蜀錦為廣幄以飲鄉婦凡男女八十已生金樽百歲已<lb/>
上玉樽時黄髪飲玉者尚不减十餘人鏐起執爵於席<lb/>
自唱還鄉歌以娛賔曰三節還鄉兮挂錦衣吳越一王<lb/>
駟馬歸臨安道上列旌旗碧天明明兮愛日輝父老遠<lb/>
<pb n="KR4i0064_WYG_001-41a"/>
近來相隨家山鄉眷兮㑹時稀斗牛光起兮天無欺時<lb/>
父老雖聞歌進酒都不之曉武肅覺其歡意不甚浹洽<lb/>
再酌酒髙揭吳喉唱山歌以見意詞曰你輩見儂底歡<lb/>
喜别是一般滋味子長在我儂心子裏歌闋合聲賡贊<lb/>
呼笑振席歡感閭里今山民尚有能歌者<hi>湘山野錄</hi>
武肅王還臨安與父老飲有三節還鄉之歌父老多不<lb/>
解王乃髙揭吳音以歌曰你輩見儂底歡喜别是一般<lb/>
滋味子長在我儂心子裏至今狂童游女借為奔期問<lb/>
<pb n="KR4i0064_WYG_001-41b"/>
答之歌呼其宴處為歡喜地<hi>楓窗小牘</hi>
或有述李頻詩於錢尚父曰只將五字句用破一生心<lb/>
尚父曰可惜此心何所不用而破於詩句苦哉<hi>北夢瑣言</hi>
吳越王妃每歲歸臨安王以書遺妃云陌上花開可緩<lb/>
緩歸矣吳人用其語為歌含思宛轉聽之凄然蘇子瞻<lb/>
為之易其詞蓋清平調也調云陌上花開蝴蝶飛江山<lb/>
猶是昔人非遺民幾度埀埀老遊女長歌緩緩歸陌上<lb/>
山花無數開路人争看翠軿來若為畱得堂堂去且更<lb/>
<pb n="KR4i0064_WYG_001-42a"/>
從教緩緩囘生前富貴草頭露身後風流陌上花已作<lb/>
遲遲君去魯猶歌緩緩妾囘家<hi>委巷叢談</hi>
錢武肅王目不知書然其寄夫人書云陌上花開可緩<lb/>
緩歸矣不過數言而姿制無限雖復文人操筆無以過<lb/>
之東坡演之為陌上花云陌上花開蝴蝶飛江山猶是<lb/>
昔人非遺民幾度埀埀老遊女還歌緩緩歸五代時列<lb/>
國以文雅稱者無如南唐西蜀非吳越所及賴此一條<lb/>
足以解嘲<hi>香祖筆記</hi>
<pb n="KR4i0064_WYG_001-42b"/>
五代時吳越文物不及南唐西蜀之盛而武肅王寄妃<lb/>
書云陌上花開可緩緩歸矣二語艷稱千古東坡又演<lb/>
為陌上花云陌上花開蝴蝶飛江山猶是昔人非遺民<lb/>
幾度埀埀老游女還歌緩緩歸生前富貴草頭露身後<lb/>
風流陌上花已作遲遲君去魯猶歌緩緩妾歸家鼂無<lb/>
咎亦和八首有云娘子歌傳樂府悲當年陌上看芳菲<lb/>
曼聲更緩何妨緩莫似東風火急歸荆王夢罷已春歸<lb/>
陌上花隨暮雨飛却喚江船人不識杜秋紅淚滿羅衣<lb/>
<pb n="KR4i0064_WYG_001-43a"/>
二公詩皆絶唱入樂府即小秦王調也<hi>漁洋詩話</hi>
武肅將築捍海塘患江濤衝激命彊弩五百以射潮頭<lb/>
又親築胥山祠禱之曰願息忠憤之氣暫收洶湧之濤<lb/>
函詩一章置海門云傳語龍王並水府錢塘借與築錢<lb/>
城既而濤頭遂趨西陵<hi>吳越備史</hi>
每讀西湖書不耐板蕩黍禾之語楊鐵崖故宫詩用紅<lb/>
兠字輙欲舉筆抹之今觀鷓鴣竹枝百首雖復慷慨歴<lb/>
落别有托寄而所敘列多不可了吾意吾祖武肅王築<lb/>
<pb n="KR4i0064_WYG_001-43b"/>
錢塘詩云傳語神龍並水府錢塘今擬作錢城去今千<lb/>
餘年英雄之氣尚在毎吟鷓鴣一絶輙曼聲歌此詩以<lb/>
亂之<hi>有學集</hi>
是歳廣杭州城大修臺館築子城南曰通越門北曰雙<lb/>
門錢塘富庶由是盛於東南有何人夜署府門曰沒了<lb/>
期沒了期修城纔了又開池王出見之命易其句云沒<lb/>
了期沒了期春衣纔罷又冬衣士卒嗟怨者遽息<hi>十國春秋</hi>
王稍暇則命子孫諷誦詩賦或以所製詩賜丞相及將<lb/>
<pb n="KR4i0064_WYG_001-44a"/>
吏以下亦間能書寫畫墨竹然不以佔畢廢正務<hi>十國春秋</hi>
集注坡詩有未廣者如看潮詩曰安得夫差水犀手三<lb/>
千彊弩射潮低自注吳越王嘗以弓弩射潮與海神戰<lb/>
自爾水不近州趙次公注三千彊弩字杜牧寧陵縣記<lb/>
中語不知此語已先見前漢張騫傳曰漢兵不過三千<lb/>
人彊弩射之即破矣又五代世家亦有三千彊弩事何<lb/>
但牧言<hi>野客叢書</hi>
徐彦海鹽人前後從征伐有功及李彦徽奔淮南王親<lb/>
<pb n="KR4i0064_WYG_001-44b"/>
巡吳興題詩嬰蘭堂在湖州東南溪次末云須將一片<lb/>
地付與有心人衆不測王將登舟顧彦曰以此郡付汝<lb/>
<hi>吳越備史</hi>
錢氏鐵券玉册國除日進内帑宋季兵亂券沈渭水中<lb/>
者五十六年元至順二年漁父獲而售之錢氏之後居<lb/>
天臺者曰世珪明洪武二年大封功臣取其券以為式<lb/>
尋還其家髙季迪為之歌云妖兒初下含元殿天子仍<lb/>
居少陽院諸藩從此擁連城朝貢皆停事攻戰岐王已<lb/>
<pb n="KR4i0064_WYG_001-45a"/>
去梁王來長安宫闕生蒿萊天目山前異人出金戈雙<lb/>
舉風烟開羅平惡鳥鳴初起犀弩三千射潮水歸來父<lb/>
老拜旌旗釀酒搥牛宴鄉里輕裘駿馬驕春風錦袍玉<lb/>
帶眞英雄詔書特賜誓終始黄金鏤字旌殊功虎符龍<lb/>
節彤弓矢後嗣猶令赦三死盡言恩寵冠當時天府册<lb/>
書未踰此摩挲舊物四百年古色滿面凝蒼烟天佑宰<lb/>
相署名在尋文再讀心茫然古來保族須忠節受此幾<lb/>
人還覆滅王家勲業至今傳不在區區一方鐵人生富<lb/>
<pb n="KR4i0064_WYG_001-45b"/>
貴知幾時泰山作礪徒相期行人曽過表忠觀風雨斲<lb/>
蘚埋殘碑<hi>西湖遊覽志</hi>
寺塔之建呉越武肅王倍於九國按咸淳臨安志九廂<lb/>
四壁諸縣境中一王所建已盈八十八所合一十四州<lb/>
悉數之且不能舉其目矣當日嘗於宫中冶烏金為瓦<lb/>
繪梵夾故事塗之以金合以成塔鄱陽姜堯章得其一<lb/>
版乃如來舍身相陽糓周晉仙賦長歌紀其事有云錢<lb/>
王本自英雄人白蓮花見國主身蛇鄉虎落狗脚朕何<lb/>
<pb n="KR4i0064_WYG_001-46a"/>
如錦袍玉帶稱功臣考羅平僭號王遺董昌書曰與其<lb/>
閉門作天子九族塗炭不若開門作節度使終身富貴<lb/>
無憂晉仙即演其辭使聞者足戒此詩人之善於取材<lb/>
者已<hi>曝書亭集</hi>
有言表忠觀碑在錢王祠者因過觀之考表忠觀在龍<lb/>
山之麓觀毁遷其碑來祠然碑皆露立且有仆者及觀<lb/>
畢欲憩祠右一廢寺不得入按地當湧金門外為錢王<lb/>
故苑苑曽產靈芝因捨苑宅作靈芝寺南渡後建祠寺<lb/>
<pb n="KR4i0064_WYG_001-46b"/>
傍新進士放榜訖每題名於寺而開宴焉眞勝地也今<lb/>
祠止三楹坐錢氏三世五王而寺已頽然不可問矣詩<lb/>
曰舊苑畱壞墻荒碑臥行路欲採雲母芝草長不知處<lb/>
日落移舟晚春明啟宴遲誰憐臨水宅猶是曲江池<hi>西河</hi>
<hi>詩話</hi>
錢王祠在湧金門外舊名表忠觀祀呉越王錢鏐鏐子<lb/>
文穆王元瓘瓘子忠獻王𢎞佐忠遜王𢎞倧忠懿王俶<lb/>
宋時觀在龍山熙寧十年知杭州趙抃請於朝建蘇軾<lb/>
<pb n="KR4i0064_WYG_001-47a"/>
作碑記元時燬明嘉靖三十九年以靈芝寺改建祠蓋<lb/>
王故苑也陳子龍錢王祠詩草草羣雄事紛紛割據年<lb/>
斗牛占王氣屠販出豪賢地屈孫劉勢形支江海邊爪<lb/>
牙多健勇㕘佐集神仙本奉中州朔時分屬國天錦城<lb/>
開邸第大朩擁旌旃受册三樓下歌風四馬前自從納<lb/>
土後終見舉宗遷青蓋方朝洛丹書改賜田金輿何日<lb/>
去玉椀不曾還守墓新恩重荒祠舊德傳冕旒皆壯麗<lb/>
子姓特綿聯晚樹騰鼯鼠空簷響杜鵑崇功銘版碣遺<lb/>
<pb n="KR4i0064_WYG_001-47b"/>
恨滿山川異代還祠廟當年入管絃竇融應貴寵張軌<lb/>
共周旋錫禮何妨盛王侯豈易捐誰言脱屣便不見誓<lb/>
書堅宋室諸陵在南枝更可憐<hi>西湖志</hi>
　　　呉越王錢俶<lb/>
王博覽經史手不釋巻平生好吟咏在國中編三百餘<lb/>
篇目曰政本國相元德昭翰林學士陶穀皆撰序後文<lb/>
僖公搜尋遺墜總集為十巻撰後序行於世<hi>吳越備史</hi>
唐人崇尚文墨臺閣公卿未有不工此者風俗既成雖<lb/>
<pb n="KR4i0064_WYG_001-48a"/>
藩帥節將如于頔髙駢之流皆以吟咏自喜如羅紹威<lb/>
王智興則兼逞詞翰當時有李陵章句右軍書之佞頔<lb/>
智興一字不傳無以騐工拙駢紹威所作存者信工予<lb/>
讀絳帖有錢忠懿王使院律詩一首練句結字不在駢<lb/>
紹威之下後於墨林方氏見忠懿與其子遺墨五幅草<lb/>
聖奇古簡而不煩得鍾王意時忠懿方自杭朝京師每<lb/>
書必云吾極無事又云不用憂心事已如此識天下之<lb/>
有歸知王者之無敵脱屣去之無一毫失國之恨異乎<lb/>
<pb n="KR4i0064_WYG_001-48b"/>
時窮勢迫然後面縛奉降牋揮淚對宫娥者矣忠懿書<lb/>
語旣忠孝筆法又精妙恭惟熙陵評入神品前世帝王<lb/>
多與臣下争長故有用拙筆書或為累句蕪辭以求免<lb/>
禍者熙陵雲章奎畫前無古人而推重忠懿翰墨如此<lb/>
始知王僧虔沈約薛道衡輩所遭之不幸也初天聖中<lb/>
文僖公嘗刋忠懿十八帖與墨林此帖草法酷似碑本<lb/>
已足貴况眞蹟乎<hi>劉後邨集</hi>
錢思公謫居漢東日撰一曲曰城上風光鸎語亂城下<lb/>
<pb n="KR4i0064_WYG_001-49a"/>
烟波春拍岸綠楊芳草幾時休淚眼愁腸先已斷情懷<lb/>
漸變成衰晚鸞鑒朱顔驚暗換昔年多病厭芳樽今日<lb/>
芳樽惟恐淺每歌之酒闌則垂涕時後閣尚有故國一<lb/>
白髪姬乃鄧王俶歌鬟驚鴻者也曰吾憶先王將薨預<lb/>
戒挽鐸中歌朩蘭花引紼為送今相公其將亡乎果薨<lb/>
於隋鄧王舊曲亦有帝鄉烟雨鎖春愁故國山川空淚<lb/>
眼之句頗相類<hi>湘山野錄</hi>
宋邵伯溫曰南唐李煜以太平興國三年七月七日卒<lb/>
<pb n="KR4i0064_WYG_001-49b"/>
吳越王錢俶以雍熙四年八月二十四日卒二君歸宋<lb/>
奉朝請於京師其卒之日俱其始生之辰太宗於是日<lb/>
遣中使賜以器幣與之燕飲皆飲畢卒蓋太宗殺之也<lb/>
余按野史李後主以七夕誕辰命故妓於賜第作樂侑<lb/>
飲聲聞於外太宗聞之太怒又傳其小詞有小樓昨夜<lb/>
又東風故國不堪囘首夢魂中之句由是怒不可解是<lb/>
李之禍詞語促之也因記錢鄧王有句云帝鄉烟雨鎖<lb/>
春愁故國山川空淚眼其感時傷事不減於李然則其<lb/>
<pb n="KR4i0064_WYG_001-50a"/>
誕辰之禍豈亦緣是耶<hi>稗史彚編</hi>
太宗以王善於草𨽻遣中使取王草書筆迹王以風恙<lb/>
手不能握筆命將往時所書絹圖草字遣世子惟濬同<lb/>
中使以進下詔奬諭仍賜金匣玉硯一付龍鳯墨一百<lb/>
挺紅綠筆一千管盈丈紙二百軸細白絹三百疋幕府<lb/>
宰相洎朝中大臣文士撰恩賜漢南國王金匣玉硯詩<lb/>
文進上觀覽命黄絹圖本遣賜王夏四月召王宴於後<lb/>
苑帝曰春風暄和萬物暢茂四海安寧朕當以天下之<lb/>
<pb n="KR4i0064_WYG_001-50b"/>
樂為樂宜令賞花賦詩<hi>吳越備史</hi>
呉越後王來朝太祖為置宴出内伎彈琵琶王獻詞云<lb/>
金鳯欲飛遭掣搦情脈脈看即玉樓雲雨隔太祖起拊<lb/>
其背曰誓不殺錢王<hi>后山詩話</hi>
侍郎鮑約頗從臾忠懿王納土及王歸宋約竄處海上<lb/>
王以詩追之曰東遐追兮西遐追鮑約何如罷釣歸迄<lb/>
今有遐追廟焉<hi>十國春秋</hi>
錢氏之後自中原奉三世柩窆於越土諸公皆為哀挽<lb/>
<pb n="KR4i0064_WYG_001-51a"/>
茶山獨云摸金千騎去埋玉幾人歸可謂妙於用事<hi>後邨</hi>
<hi>詩話</hi>
　　　楚王馬殷<lb/>
唐末劉建峰定長沙遣馬殷領衆浚城濠得石碣有古<lb/>
篆十八其文曰龍舉頭豭掉尾羊為兄猴作弟羊歸穴<lb/>
猴離次解者以殷乾寧三年甲辰歲代立乃龍舉頭也<lb/>
至乾祐辛亥歲國亡乃豭掉尾也殷子希範以已未歲<lb/>
生又以開運丁未歲薨乃羊歸穴也又子希崇壬申歲<lb/>
<pb n="KR4i0064_WYG_001-51b"/>
生後為江南所俘乃猴離次也馬希振亦殷之子清泰<lb/>
中卒葬長沙之陶浦掘得石碣其文曰亂石之壤絶世<lb/>
之岡谷變庚戌馬氏無王蓋馬氏諸王雄於周廣順辛<lb/>
亥歲遷於江南然其國之變實在庚戌歲故也<hi>青箱雜記</hi>
劉言世為馬氏宿將節度朗州號劉齩牙及馬氏將亂<lb/>
民間謡曰馬去也不用鞭齩牙過今年其後邊鎬入長<lb/>
沙盡俘諸馬歸於金陵而鎬亦為王逵所逐言是歲亦<lb/>
為潘叔嗣所殺皆其應也<hi>青箱雜記</hi>
<pb n="KR4i0064_WYG_001-52a"/>
　　　閩主王審知<lb/>
光啟中陳巖為福建觀察使童謠曰潮水來山巖沒潮<lb/>
水去矢口出其後王潮果代巖而審知襲位乃其應也<lb/>
<hi>青箱雜記</hi>
洪州上藍院和尚失其名精於術數所言輙驗王審知<lb/>
齋供豫章問國休咎和尚以十字囘報云不怕羊入屋<lb/>
只怕錢入腹時楊行宻方盛常有併吞東南之志審知<lb/>
歎曰腹者福也得非福州之患不在行宻而在錢氏乎<lb/>
<pb n="KR4i0064_WYG_001-52b"/>
至延羲之亂江南來伐兩浙乗之福州果為錢氏所有<lb/>
又審知時有䜟云風吹楊菜鼓山下不得錢郎戈不罷<lb/>
王氏末年錢忠獻王佐遣兵伐閩敗淮將楊業蔡遇等<lb/>
盡取福建之地<hi>全唐詩話</hi>
閩忠懿王及夫人任氏初葬於閩縣靈岫鄉鳯池上後<lb/>
唐長興三年改葬永福山今蓮花峰是也宣德四年有<lb/>
屯軍三十人盜發王塜壙門甚堅鑿上角一孔以巨繩<lb/>
腰一人先下忽中絶呼之不應衆愕然乃以松脂燃火<lb/>
<pb n="KR4i0064_WYG_001-53a"/>
照壙中用長梯魚貫而入見先入者死矣壙制廣如屋<lb/>
前祀王像凡列五供罏瓶燭臺皆以金玉為之後寢紅<lb/>
棺二王與夫人也隨將器物珍寶盜出死者之妻夢其<lb/>
夫泣告發塜時先入被大蛇咬死欲分盜物一半其妻<lb/>
以夢告羣盜不肯控於管屯百户王傑傑受賂不問又<lb/>
控於懷安縣典史朱玉得其金鐲玉帶又不問復控於<lb/>
憲司副使李素僉事鄒穆窮治其事捕盜繫獄典史大<lb/>
怖以為匿帝王物欲自縊或教以自首乃以金鐲玉帶<lb/>
<pb n="KR4i0064_WYG_001-53b"/>
呈官郡諸生王琨者稱王後裔當領所盜物有司未之<lb/>
信閲其家譜壙中物悉載焉按譜追物物畢出堂上懸<lb/>
王畫像方面大耳巨目弓鼻紫面修髯儼然可畏有水<lb/>
碗瑩如金色不識為何寶召囘囘人辨之曰此玻瓈鏡<lb/>
也壙中盜物藏庫以十之一併畫像與王琨領囘王墓<lb/>
官為修治時庫役鄭浩督工為予言親見壙中懸棺推<lb/>
之即動棺蓋為盜所開隨即封固墳前石人石獸製極<lb/>
工巧嗟歎久之乃為詩曰蓮花之峰髙如雲巍峩下有<lb/>
<pb n="KR4i0064_WYG_001-54a"/>
前王墳松圍翁仲如相語草暗麒麟似出羣當時卜築<lb/>
嗟埋玉春色開殘紅躑躅曉雨初晴呌鷓鴣寒烟欲掩<lb/>
遊麋鹿憶昔朱連兩搆凶層城如昨霸圖空故宫總付<lb/>
蒼茫外羨道都歸寂寞中寢園祕器期千古宣德初年<lb/>
發行伍金罏瓈椀落人間玉帶眞容歸御府吾聞發者<lb/>
三十人一人墜死其妻嗔互相告首殞囹圄無人得脱<lb/>
王憾伸所幸官司即修繕舊時塋域皆安奠富沙派出<lb/>
來中州蘋藻時思致明薦惟王秀挺英雄姿保障東西<lb/>
<pb n="KR4i0064_WYG_001-54b"/>
建鼓旗軍中王氣誠非偶五百年來德政碑古松老樹<lb/>
多遺愛濯濯英靈宛如在後來勿學屯田軍踏破苔花<lb/>
愼勿再<hi>如齋類藁</hi>
　　　閩主王繼鵬<lb/>
繼鵬元妃梁國夫人李氏同平章事敏之女繼鵬寵春<lb/>
鷰欲廢夫人内宣徽使㕘政事葉翹諫曰夫人先帝之<lb/>
甥聘之以禮奈何以新愛易乎繼鵬不聽翹復上書極<lb/>
争繼鵬批其疏後曰春色曾看紫陌頭亂紅飛盡不禁<lb/>
<pb n="KR4i0064_WYG_001-55a"/>
秋人情自厭芳華歇一葉隨風落御溝放翹歸永泰梁<lb/>
國竟廢<hi>金鳯外傳</hi>
　　　閩主王延羲<lb/>
朱文進連重遇旣獲罪康宗時懼國人見討相與結婚<lb/>
自固帝果於誅殺又常酒酣詠白居易詩以誚文進重<lb/>
遇詩云惟有人心相對間咫尺之情不能料因舉酒屬<lb/>
二人二人起流涕再拜曰臣子事君父安有他志帝不<lb/>
應二人大懼<hi>十國春秋</hi>
<pb n="KR4i0064_WYG_001-55b"/>
　　　南平王高從誨<lb/>
晉學士王仁裕來聘王出十妓彈琴以樂之韻府羣玉<lb/>
載從誨有句云紅粧齊抱紫檀槽一抹朱絃四十條<hi>十國</hi>
<hi>春秋注</hi>
　　　秦王從榮<lb/>
秦王從榮之為元帥輕佻淺露狎近浮薄列坐將帥而<lb/>
與判官論詩未躋大位而許人禍福上聞從榮伏誅悲<lb/>
駭幾落御榻氣絶復甦者再自云我今日自作劉窟頭<lb/>
<pb n="KR4i0064_WYG_001-56a"/>
也<hi>北夢瑣言</hi>
　　　李景遂<lb/>
晉王景遂先主第三子美容止性和厚讓皇殂於丹陽<lb/>
遣送葬望柩哀慟雨淚觀者為之垂涕兄璟繼位立為<lb/>
儲副固讓不從改字退夫以見志接人物得人歡心喜<lb/>
與賔僚宴談投壺賦詩<hi>玉壺清話</hi>
贊善大夫張易峭直喜盡言景遂常賦詩纎麗易面規<lb/>
之景遂敬納又常怒碎玉杯於坐景遂亟推謝無忤色<lb/>
<pb n="KR4i0064_WYG_001-56b"/>
<hi>十國春秋</hi>
景遂赴潤州鎭謝餞詩云路指丹陽分虎節心存雙闕<lb/>
戀龍顔<hi>江表志</hi>
　　　李𢎞茂<lb/>
李𢎞茂字子松元宗第二子早卒追封慶王有詠雪句<lb/>
云甜於泉水茶須信狂似楊花蝶未知病中云半牕月<lb/>
在猶煎藥幾夜燈閒不照書<hi>江表志</hi>
　　　李從謙<lb/>
<pb n="KR4i0064_WYG_001-57a"/>
吉王從謙元宗第九子風采峭整喜為詩動有規誨後<lb/>
主常與侍臣奕從謙甫數歲侍側後主命賦觀棋詩曰<lb/>
竹林二君子盡日意沈吟相對雖無語争先各有心恃<lb/>
强知易失守分固難侵若算機籌處滄溟想未深<hi>馬令南唐</hi>
<hi>書</hi>
　　　王延彬<lb/>
延彬圭之子忠懿之猶子也圭死襲其父封於泉州性<lb/>
多藝而奢縱日服一巾櫛日易一汗衫能為詩亦好説<lb/>
<pb n="KR4i0064_WYG_001-57b"/>
佛理詞人禪客謁見多為所沮宅中聲妓皆北人將求<lb/>
妓必圖已形而書其歌詩於圖側題曰才如此貌如此<lb/>
以是冀其見慕進士徐寅常為人生幾何賦後因修合<lb/>
求藥於延彬延彬即書賦詞於札尾報之其風流多此<lb/>
類也圭初領兵至泉州舍於佛寺始生延彬於寺之堂<lb/>
旣生而有白雀一栖於堂中迄延彬之終方失其所在<lb/>
凡三十年仍歲豐年每發蠻舶無失墜者人因謂之招<lb/>
寶侍郎朝廷贈延彬雲州節度使及卒復葬雲臺山迄<lb/>
<pb n="KR4i0064_WYG_001-58a"/>
今閩人謂之雲臺侍中其詩有尤者曰兩衙前後訟堂<lb/>
清軟錦披袍擁鼻行雨後綠苔侵履迹春深紅杏鎖鸎<lb/>
聲因攜久醖松醪酒自煑新抽竹笋羮也解為詩也為<lb/>
政儂家何似謝宣城人多誦之<hi>五國故事</hi>
徐寅興化軍莆田人以袐書正字歸老鄉里旣死節度<lb/>
使王延彬以詩哭之曰延壽溪頭歎逝波古今人事半<lb/>
消磨昔除正字今何在所謂人生能幾何<hi>詩史</hi>
泉州𢎞則禪師林性簡素不求贏餘刺史王延彬贈句<lb/>
<pb n="KR4i0064_WYG_001-58b"/>
有莫怪我來偏禮足蕭宫無箇似吾師之語<hi>閩書</hi>
　　　馬希振<lb/>
希振武穆王嫡長子也歴官至武順節度使加侍中工<lb/>
詩句躭吟咏常延詩僧虚中於齋閣酬答不厭頗築别<lb/>
墅憩息以為樂虚中常題其池亭云嘉魚在深處幽鳥<lb/>
立多時蓋紀實也衡陽王故希振庶弟因母寵得立希<lb/>
振遂棄官為道士清泰中卒葬長沙之陶浦掘得石碣<lb/>
其文曰亂石之壤絶世之岡谷變庚戌馬氏無王蓋馬<lb/>
<pb n="KR4i0064_WYG_001-59a"/>
氏諸子於辛亥歲遷江南而其國變實在庚戌也<hi>十國春秋</hi>
希振為鼎州節度使與門下客何致雍僧貫休聯句希<lb/>
振曰青蛇毎用腰為力貫休曰紅莧時將葉作花希振<lb/>
又曰蟻子子銜蟲子子致雍曰猫兒兒捉雀兒兒<hi>續歸田錄</hi>
　　　錢元懿<lb/>
元懿武肅王第五子也累官賔睦二州刺史清海武勝<lb/>
等軍節度使封金華郡王廣順元年薨於婺州年六十<lb/>
有六元懿治郡三十年初涖新定時有卜士方氏者時<lb/>
<pb n="KR4i0064_WYG_001-59b"/>
人號曰龜精常以卜數貽之曰太乙接天河金華寶貝<lb/>
多郡侯六十六别處不經過至是其言果騐<hi>十國春秋</hi>
　　　錢𢎞僔<lb/>
世子𢎞僔文穆王第五子與忠遜王同出魯國夫人鄜<lb/>
氏初梁沙門寶誌銅牌記云有眞人在冀州開口張弓<lb/>
左右邊子子孫孫萬萬年自是南唐以𢎞冀名子文穆<lb/>
王諸子皆連𢎞字以應之𢎞僔所由名也<hi>十國春秋</hi>
　　　錢𢎞億<lb/>
<pb n="KR4i0064_WYG_001-60a"/>
顯德中王命括民丁以益軍旅州縣長吏因之多所殘<lb/>
刻𢎞億手疏其弊辭理切直王感悟乃罷王常與丞相<lb/>
以下論民之勞逸都由人君奢儉裁詩二章以寓志𢎞<lb/>
億亦謂北方侯伯多貢滛巧蠱君心因獻詩諷刺王嘉<lb/>
歎久之仍賜詩褒美<hi>十國春秋</hi>
　　　錢仁侃<lb/>
仁侃尚父之孫也為元帥府中書檢校司徒與中軍都<lb/>
虞侯金沼鄰居沼所居堂東植牡丹花一本著花三百<lb/>
<pb n="KR4i0064_WYG_001-60b"/>
朶其色如血如金含稜頂上有碎金絲如自然蛺蝶之<lb/>
狀一城以為殊異每歲花開張宴仁侃與焉開寶七年<lb/>
春三月花纔一兩朶開仁侃一夕洪飲擊劍程服中單<lb/>
背負大籃左手攜鋤腰藏六匕首踰牆而過沼中外無<lb/>
知者鋤取牡丹置籃中乃平其地空中聞有吁歎之聲<lb/>
細微若遊蜂音辭曰一花三百朶含笑向春風明年三<lb/>
月裏朶朶斷腸紅仁侃異之移植於庭後明日沼覺失<lb/>
花為非人力所及來年花盛開乃宴召沼沼一見無語<lb/>
<pb n="KR4i0064_WYG_001-61a"/>
得疾以歸至夜憤悶不已以刀决腸而卒腸皆寸寸斷<lb/>
果符空中之語<hi>洞微志</hi>
　　　錢昱<lb/>
昱與從父儼皆以文章知名中朝比之二陸又雅善琴<lb/>
畫聰明能覆棋飲酒至斗餘不亂尤好學喜聚書多所<lb/>
吟詠恆與中朝卿大夫唱酬一日對沙門贊寜𨽻竹事<lb/>
迭錄所記昱得百餘條因集為竹譜三巻<hi>十國春秋</hi>
　　　錢昆<lb/>
<pb n="KR4i0064_WYG_001-61b"/>
淮陰侯廟題者甚多惟諫議錢公昆最為絶唱詩曰築<lb/>
壇拜日恩雖厚躡足封時慮已深隆準早知同鳥喙將<lb/>
軍應起五湖心<hi>青箱雜記</hi>
小説記事亦多舛誤豈復可信雖事之小者如一詩一<lb/>
詞亦謬耳淮陰侯廟詩築壇拜日恩雖重之句青箱雜<lb/>
記謂是錢昆作桐江詩話謂是黄好謙作是一詩而有<lb/>
二説也小詞春光好待得鸞膠續斷絃是何年之句江<lb/>
南野錄謂是曹翰使江南贈妓詞本事詞謂是陶糓使<lb/>
<pb n="KR4i0064_WYG_001-62a"/>
錢塘贈驛女詞冷齋夜話謂是陶糓使江南贈韓熙載<lb/>
歌姬詞是一詞而有三説也其他類此者甚衆殆不可<lb/>
遍舉<hi>漁隱叢話</hi>
宋初置通判分知州之權謂之監州有錢昆者性嗜蟹<lb/>
常求外補曰但得有蟹無監州處則可此語風味似晉<lb/>
人歸田錄及捫蝨新話皆載其事東坡詩云欲問君王<lb/>
乞符竹但憂無蟹有監州昆去東坡未遠即用其事為<lb/>
詩良愛其語也<hi>稗史彚編</hi>
<pb n="KR4i0064_WYG_001-62b"/>
　　　錢易<lb/>
薛九江南富家子得侍宫中善歌嵇康嵇康江南曲名<lb/>
也學舞於鍾離氏建業破零落於江北余遇於洛陽福<lb/>
善坊趙春含飲酣於是歌嵇康其詞即後主所製焉嘗<lb/>
感激坐人皆泣春舉酒請舞謝曰老矣腰腕衰硬無復<lb/>
舊態乃强起小舞終曲而罷座有王生者請余為嵇康<lb/>
小舞詞曰薛九三十侍中郎蘭香花態生春堂龍盤王<lb/>
氣變秋霧淮聲哭月浮秋霜宜城酒烟濕羈腹與君强<lb/>
<pb n="KR4i0064_WYG_001-63a"/>
舞當時曲玉樹遺辭莫重聽黄塵染鬢無前綠我聞襄<lb/>
陽白銅鞮荒情古艷傳幽悲凄涼不抵亡國恨座中苦<lb/>
淚飛柔絲洛陽公子擎銀觴跪奴和曲生𤣥光茂陵旅<lb/>
夢無春蚤彤管含羞裁短章<hi>侍兒小名錄</hi>
杜子美居蜀累年吟詠殆徧海棠奇艷而詩章獨不及<lb/>
何耶鄭谷詩云浣花溪上空惆悵子美無心為發揚是<lb/>
已本朝名士賦海棠甚多往往皆用此為實事如錢易<lb/>
詩云子美無情甚都官著意頻李定詩云不霑工部風<lb/>
<pb n="KR4i0064_WYG_001-63b"/>
騷力猶占勾芒造化權獨王荆公用此作梅花詩最為<lb/>
有意所謂少陵為爾牽詩興可是無心賦海棠也<hi>韻語陽秋</hi>
紹興二十四年甲戌先銀青部綱過儀眞時七伯父方<lb/>
以漕使兼揚州出示書畫巻有草書一軸末云居家世<lb/>
世為好官後書錢希白蓋三經堂帖歌也希白名易呉<lb/>
越國王俶之子與其兄昆隨俶歸朝願從科舉年十七<lb/>
舉進士御試三題日中而就太宗嘗語蘇易簡曰朕恨<lb/>
不與李白同時易簡對曰有錢易者李白才也太宗喜<lb/>
<pb n="KR4i0064_WYG_001-64a"/>
曰若然當如唐故事召入禁林㑹盜起劍南不果官翰<lb/>
林學士為文數千言頃刻而就又善行草有文集在祕<lb/>
閣觀此巻可知其人也宋諫議敏求著東京記載崇慶<lb/>
坊司空李昉有孝經道德經為三經堂家有東京圖崇<lb/>
慶坊在城之東北有司空李昉宅則詩所謂夾城盡北<lb/>
十里衡者也黒幡蓋用漢舊儀丞相兩黒幡故事司空<lb/>
子宗諤為翰林學士宗諤子昭廷為侍讀學士從子昭<lb/>
道為天章閣待制世世為好官非虚語也<hi>樓攻愧集</hi>
<pb n="KR4i0064_WYG_001-64b"/>
祥符中日本國忽梯航稱貢非常貢也蓋因本國之東<lb/>
有祥光現其國素傳中原天子聖明則此光現眞宗喜<lb/>
勅本國建一佛祠以鎭之賜額曰神光朝辭日上親臨<lb/>
遣夷使囘乞令詞臣撰一寺記時當直者雖偶中魁選<lb/>
詞學不甚優贍居常止以張學士君房代之蓋假其稽<lb/>
古才雅也既傳宣令急撰寺記時張尚為小官醉飲於<lb/>
樊樓遣人徧京城尋之不得而夷人在閤門翹足而待<lb/>
又中人三促之紫微大窘後錢楊二公玉堂暇日改閒<lb/>
<pb n="KR4i0064_WYG_001-65a"/>
忙令大年曰世上何人最得閒司諫拂衣歸華山蓋种<lb/>
放得告還山養藥之時也錢希白曰世上何人最得忙<lb/>
紫微失却張君房時傳此事為雅笑<hi>湘山野錄</hi>
錢内翰希白晝景詩云雙蜂上簾額獨鵲裊庭柯裊字<lb/>
最其所用意處然韋蘇州聽鶯曲有時斷續聽不了飛<lb/>
去花枝猶裊裊已落第二義矣<hi>復齋漫錄</hi>
錢希白作擬唐詩百篇備諸家之體自序曰今之所擬<lb/>
不獨其詞至於題目豈欲抛離本集或有事疏斯亦見<lb/>
<pb n="KR4i0064_WYG_001-65b"/>
之本傳故其擬張籍上裴晉公詩曰午橋莊上千竿竹<lb/>
綠野堂中白日春富貴極來惟歎老功名髙後轉輕身<lb/>
嚴更未報皇城裏勝賞時遊洛水濵昨日庭趨三節度<lb/>
淮西曾是執戈人又作擬盧㒰詩云門前飛楊花屋後<lb/>
惡水鳴青蛙案上兩巻書堯典與舜典畱與添丁作生<lb/>
涯擬古當如此相似方可傳<hi>許彦周詩話</hi>
　　　錢惟治<lb/>
惟治好學家聚法帖圖書萬餘巻多異本生平慕皮陸<lb/>
<pb n="KR4i0064_WYG_001-66a"/>
為詩有集十巻又有寶子垂綬連環詩迴文體也世多<lb/>
稱之<hi>十國春秋</hi>
錢鎭州詩雖未脱五季餘韻然囘旋讀之固自娓娓可<lb/>
觀題者多云寶子弗知何物以余考之乃迦葉之香爐<lb/>
上有金華華内乃有金臺即臺為寶子則知寶子乃香<lb/>
爐耳亦可為此詩證但圜若重規然豈漢丁緩被中之<lb/>
製乎<hi>東觀餘論</hi>
吳越迴文綬帶連環詩碑在法華寺節度使錢惟治作<lb/>
<pb n="KR4i0064_WYG_001-66b"/>
九十首其一首云聖主欽崇教千光顯紺容映雲窗綺<lb/>
暖籠月箔花重淨刹香風遠危䦨碧霧濃勝因良以詠<lb/>
華國一斯逢又一首云碧天臨迥閣晴雪㸃山屏夕烟<lb/>
侵冷箔明月斂閒亭<hi>湖州府志</hi>
　　　錢惟演<lb/>
惟演字希聖幼有俊才俶嘗使賦遠山詩有髙為天一<lb/>
柱秀作海三峰之句俶深器之<hi>東都事畧</hi>
咸平景德中錢惟演劉筠首變詩格而楊文公與之鼎<lb/>
<pb n="KR4i0064_WYG_001-67a"/>
立號江東三虎詩格與錢劉亦絶相類謂之西崑體大<lb/>
率傚李義山之為豐富藻麗不作枯寂語故楊文公在<lb/>
至道中得義山詩百餘篇至於愛慕而不能釋手公嘗<lb/>
論義山詩以為包藴宻緻演繹平暢味無窮而炙愈出<lb/>
鑽彌堅而酌不竭使學者少窺其一斑若滌腸而浣胃<lb/>
是知文公之詩得於義山者為多矣又嘗以錢惟演詩<lb/>
二十七聯如雪意未成雲著地秋聲不斷雁連天劉筠<lb/>
詩四十八聯如溪牋未破冰生硯爐酒新燒雪滿天之<lb/>
<pb n="KR4i0064_WYG_001-67b"/>
類皆表而出之<hi>丹陽集</hi>
錢劉首變詩格錢詠漢武云立堠東溟邀鶴駕窮兵西<lb/>
極待龍媒劉詠明皇云棃園法部兼胡部玉輦長亭復<lb/>
短亭工則工矣余按首變詩格者文公也文公亦詠漢<lb/>
武云力通青海求龍種死諱文成食馬肝詠明皇云河<lb/>
朔叛臣驚舞馬渭橋遺老識眞龍比之錢劉尤老健<hi>後邨</hi>
<hi>詩話</hi>
楊文公云錢惟演劉筠首變詩格學者慕之得其格者<lb/>
<pb n="KR4i0064_WYG_001-68a"/>
蔚為佳句集中麗語頗多如惟演奉使塗中云雪意未<lb/>
成雲著地秋聲不斷雁連天又云客亭厭見名長短村<lb/>
酒那能辯聖賢送僧遊楚云宿舍孤烟起行衣夢雨凉<lb/>
張并州詩云戈矛巡霧夕鐃皷宴蕭晨章衢雨詩云平<lb/>
檻曉波吳榜渡遶城春樹越禽飛章南安云離人南浦<lb/>
多春草越鳥棲枝有蚤梅劉潭州云坐激鮮颷湘竹曉<lb/>
樹含涼雨越禽歸李太僕北使云漢幟隨移帳燕鴻半<lb/>
解鞍何袁州云疎鐘靜起軍城晚華表雙髙水國秋陳<lb/>
<pb n="KR4i0064_WYG_001-68b"/>
江陵云深沈蛛網通歸夢紫翠春山接去舟太乙宫云<lb/>
神庭古柏啼烏起齋室虚簾宿霧通送人云思滿離亭<lb/>
酒魂驚客舍烏髙泉州云東南地迥宵烽息西北樓髙<lb/>
晚望迷章分寧云小雨郊原連苦霧夕陽樓閣照丹楓<lb/>
東封應制云羽毛襄野駕宴喜魯郊民送予知處州云<lb/>
輕颷使車遠明月直廬空張僕射判河陽云綠野桑麻<lb/>
連四水黄堂歌吹擁千兵孫永興云魚尾故宫迷草樹<lb/>
龍鱗平隰自風烟漢武云立堠東溟邀鶴駕窮兵西極<lb/>
<pb n="KR4i0064_WYG_001-69a"/>
待龍媒公子云歌番南國桃根曲馬過章臺杏葉韀槿<lb/>
花云欲作飛烟散猶憐反照遲荷花云泪有鮫人見魂<lb/>
須宋玉招禁中鶴云天淵風雨多秋思遼海烟波阻舊<lb/>
期畱題云有時盤馬看尤懶盡日投壺笑未迴又云春<lb/>
痩已寛連理帶夜長誰有辟寒金元夜云九枝火樹連<lb/>
金狄萬里霜輪上璧璫馬延州云沃野桑麻涵細雨嚴<lb/>
城皷角送斜陽<hi>詩話總龜</hi>
祥符天禧中楊大年錢文僖晏元獻劉子儀以文章立<lb/>
<pb n="KR4i0064_WYG_001-69b"/>
朝為詩皆宗尚李義山號西崑體後進多竊義山語句<lb/>
賜宴優人有為義山者衣服敗敝告人曰吾為諸館職<lb/>
撏撦至此聞者歡笑<hi>中山詩話</hi>
錢思公漢武詩立堠東溟邀鶴駕窮兵西極待龍媒甘<lb/>
泉祭罷神光㓕更遣人間識玉杯夫東求蓬島西求宛<lb/>
馬亦志大心勞矣葬地玉杯遄出人間悲之也亦理之<lb/>
所不能免也人君而鑒此則修德人臣而感此則盡心<lb/>
以事主聽其運於天也<hi>瀛奎律髓</hi>
<pb n="KR4i0064_WYG_001-70a"/>
錢思公秦皇詩天極周環百二都六王鍾鐻接流蘇金<lb/>
椎謾築甘泉道匕首還隨督亢圖已覺副車驚博浪更<lb/>
攜連弩望蓬壺不將寸土封諸子劉項由來是匹夫督<lb/>
亢之亢作平聲作仄聲用亦可末句尤妙天下事毎出<lb/>
於智之所不能料有天下者修德而已人主往往知懲<lb/>
前代之失至於矯枉過正則其禍必伏於人之所不能<lb/>
見者劉項匹夫而亡秦又豈必封建地大者足為患耶<lb/>
此崑體詩一變亦足以革當時風花雪月小巧呻吟之<lb/>
<pb n="KR4i0064_WYG_001-70b"/>
病非才髙學博未易到此久而雕篆太甚則又有能言<lb/>
之士變為别體以平淡勝深刻時勢相因亦不可一律<lb/>
立論也<hi>瀛奎律髓</hi>
錢文僖公畱守西洛嘗對竹思鶴寄李和文公詩云瘦<lb/>
玉蕭蕭伊水頭風宜清夜露宜秋更教仙驥旁邊立盡<lb/>
是人間第一流其風致如此淮寧府城上莎猶是公所<lb/>
植公在鎭每宴客命㕔行分行剗襪步於莎上傳唱踏<lb/>
莎行一時勝事至今稱之<hi>能改齋漫錄</hi>
<pb n="KR4i0064_WYG_001-71a"/>
元獻晏公為丞相時作新第於城南時錢思公鎭西洛<lb/>
晏求牡丹於思公公以絶句并花寄晏云名花封植在<lb/>
秋期翠石丹萱幸可依華館落成和氣動便隨桃李共<lb/>
芳菲<hi>能改齋漫錄</hi>
錢思公雖生長富貴而少所嗜好在西洛時嘗語僚屬<lb/>
平生惟好讀書坐則讀經史臥則讀小説上厠則閲小<lb/>
詞蓋未嘗頃刻釋巻也<hi>歸田錄</hi>
謝希深歐陽永叔官洛陽時同遊嵩山自潁陽歸暮抵<lb/>
<pb n="KR4i0064_WYG_001-71b"/>
龍門香山雪作登石樓望都城忽於烟靄中有䇿馬渡<lb/>
伊水來者既至乃錢相遣厨傳歌妓至吏傳公言曰山<lb/>
行良苦當少畱龍門賞雪府事簡無遽歸也錢相遇諸<lb/>
公之厚如此後錢相謫漢東諸公送别至彭婆鎭錢相<lb/>
置酒作長短句俾妓歌之甚悲錢相泣下諸公皆泣下<lb/>
<hi>聞見前錄</hi>
花品序云余居府中時嘗謁思公見一小屏立坐後細<lb/>
書字滿其上思公指之曰欲作花品此是牡丹名凡九<lb/>
<pb n="KR4i0064_WYG_001-72a"/>
十餘種然余所見而今人熟稱者纔三十許不知思公<lb/>
何從得之多也思公即錢惟演東坡云惟演為西都畱<lb/>
守始置驛貢洛花識者鄙之此宫妾愛君之意也故於<lb/>
荔支歎云洛陽相君忠孝家可憐亦進姚黄花蓋為思<lb/>
公惜之也<hi>漁隱叢話</hi>
　　　錢昭度<lb/>
錢昭度能詩嘗作吕申公夷簡生日詩云磻溪重得吕<lb/>
維嶽再生申當時詩格律止此然可謂著題也已<hi>彦周詩話</hi>
<pb n="KR4i0064_WYG_001-72b"/>
郭平振武舊將分配錢塘給官屋居之屋在修文坊舊<lb/>
為白校書尤賃燒丹藥未欲往而官吏丁疎因逐之乃<lb/>
破爐而去白因召丁疎同飲謂疎曰大藥為吾子所破<lb/>
有小戲術醒酒乃取盤一面置於膝上以指敲腕出五<lb/>
色彈子兩枚化為雙燕而飛白曰僕射髭甚繁可減些<lb/>
言未畢二燕化為二小劒長五寸餘鋒刃如雨交舞於<lb/>
疎之頤頷間髭落如雪疎懼甚白呼劒下盤中依前成<lb/>
二丸納於左右腕而去錢昭度贈白詩云袖裏青鋒秋<lb/>
<pb n="KR4i0064_WYG_001-73a"/>
水寒誰疑雙燕是金丸出門風雨知何去空有霜髭在<lb/>
玉盤<hi>洞㣲志</hi>
北方有焉支山上多紅藍北人採其花染緋取其英鮮<lb/>
者作胭脂婦人妝時用此顔色殊鮮明可愛匈奴名妻<lb/>
閼氏言可愛如胭脂也錢昭度作王昭君詩云閼氏纔<lb/>
聞易妾名歸期長似俟河清則誤讀氏字為姓氏之氏<lb/>
矣<hi>稗史彚編</hi>
錢昭度有食棃詩云西南片月充腸冷二八飛泉繞齒<lb/>
<pb n="KR4i0064_WYG_001-73b"/>
寒余讀樂府解題井謎云二八三八飛泉仰流蓋二八<lb/>
三八為五八五八四十也四十為井字<hi>聞見後錄</hi>
王安國作詩好用酒樓字嘗謂吳處厚曰子詩有幾酒<lb/>
樓吳曰有二其一夜泊潯陽宿酒樓二後夜錢塘酒樓<lb/>
上云云安國曰足矣然不如錢昭度長憶錢塘江上望<lb/>
酒樓人散雨絲絲<hi>六硯齋筆記</hi>
宋初人佳句如楊徽之春望云杳杳香蕪何處盡搖搖<lb/>
風栁不勝垂江行云新霜染楓葉皓月借蘆花嘉陽川<lb/>
<pb n="KR4i0064_WYG_001-74a"/>
云青帝已教春不老素娥何惜月長圓元夜云雪歸萬<lb/>
年樹月滿九重城徐鉉病中云向空咄咄頻書字舉世<lb/>
滔滔莫問津梁周翰山居云宿雨一番蔬甲拆春山幾<lb/>
處茗旗香鄭文寶春郊云百草千花路斜風細雨天送<lb/>
别云杜曲花光濃似酒灞陵春色老於人送人去云滿<lb/>
帆西日催行客一夜東風落楚梅劉師道寄别云南浦<lb/>
未傷春草碧北山仍愧曉猿驚歎世云野馬窗邊日醯<lb/>
鷄甕裏天李宗鄂春郊云一溪晚綠浮鸂鶒萬樹春紅<lb/>
<pb n="KR4i0064_WYG_001-74b"/>
呌杜鵑李維渚宫亭云故宫荒草在往事暮江流送人<lb/>
越州云風樵若邪路霜釣洞庭秋丁謂送章南云梅花<lb/>
過嶺路桃葉渡江船芭蕉云綠章封事緘初啟青鳯求<lb/>
凰尾乍開晏殊云東陽詩骨痩南浦别魂銷錢昭度村<lb/>
居云黄蜂衙退海潮上白蟻戰酣山雨來自詠云剛腸<lb/>
欺竹葉衰鬢怯菱花春晝云人歸漢后黄金屋燕在盧<lb/>
家白玉堂登樓云遠水淨林色微雲生夕陽皆可誦也<lb/>
<hi>稗史彚編</hi>
<pb n="KR4i0064_WYG_001-75a"/>
錢昭度村居云黄蜂衙退海潮上白蟻戰酣山雨來大<lb/>
寒云雨被北風吹作雪水愁東海亦成冰金陵云西北<lb/>
髙樓在東南王氣銷梅花云東北風吹大庾嶺西南日<lb/>
映小寒天鴈云三年别館風吹入萬里長沙月照來秋<lb/>
遊華山云人間路到三峰盡天下秋隨一葉來<hi>詩話總龜</hi>
錢昭度燈詩云繡帔夢驚中酒處朱門人語上朝時未<lb/>
若船中聞鴈洞庭夜牀下有蛩長信秋意格清遠<hi>詩話總龜</hi>
昭度又有聞角詩云風欲抛髙雨壓沈黄昏前後五更<lb/>
<pb n="KR4i0064_WYG_001-75b"/>
深議者云此亦句之優者<hi>詩話總龜</hi>
蔡絛西清詩話記荆公有殘菊飄零滿地金之句而文<lb/>
忠非之荆公以文忠不讀楚辭之過也以予觀之夕餐<lb/>
秋菊之落英非零落之落落者始也如築室始成謂之<lb/>
落成爾雅曰俶落權輿始也至若錢昭度詩云蕎麥花<lb/>
殘小雪飛乃為詩病<hi>能改齋漫錄</hi>
張平子四愁詩云美人贈我金錯刀何以報之英瓊瑤<lb/>
錢昭度詩云荷揮萬朶玉如意蟬弄一聲金錯刀即王<lb/>
<pb n="KR4i0064_WYG_001-76a"/>
莽所鑄錢名莽居攝變漢制以周錢有子母相權於是<lb/>
更造大錢徑寸二分重十二銖文曰大錢五十又造契<lb/>
刀其環如大錢身形如刀長二寸文曰契刀五百錯刀<lb/>
以黄金錯其文曰一刀直五千與五銖錢凡四品並行<lb/>
杜子美對雪詩金錯囊徒罄銀壺酒易賒韓退之潭州<lb/>
泊船詩聞道松醪賤何須怯錯刀此謂是也或注四愁<lb/>
詩引續漢書佩刀諸侯王以黄金錯環恐與王莽所鑄<lb/>
錯刀又别<hi>藝苑雌黄</hi>
<pb n="KR4i0064_WYG_001-76b"/>
　　　錢熈<lb/>
錢熙字大雅南安人登甲科獻四夷來王賦萬餘言太<lb/>
宗奇之直史館熙好學善談精筆札苐負氣猿躁後以<lb/>
事罷職憤恚卒嘗撰三酌酸文世稱精絶畧曰渭川凝<lb/>
碧蚤抛釣月之流髙嶺排青不逐眠雲之客又曰年年<lb/>
落第春風徒泣於遷鶯處處羈游夜雨空悲於斷鴈其<lb/>
卒也鄉人李慶孫哭之曰四夷妙賦無人誦三酌酸文<lb/>
舉世傳<hi>閩書</hi>
<pb n="KR4i0064_WYG_001-77a"/>
錢熙送人金陵拜掃有云鶴歸已改新城郭牛臥重尋<lb/>
舊墓田<hi>詩話總龜</hi>
　　　李賛華<lb/>
契丹安巴堅死長子東丹王托雲不得立自登州泛海<lb/>
歸唐於海岸刋朩立碑大書二十字詩曰小山壓大山<lb/>
大山全無力羞見故鄉人自此投外國<hi>契丹國志</hi>
　<lb/>
　<lb/>
<pb n="KR4i0064_WYG_001-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代詩話巻一<lb/>
</p>
<p>
</p>
  </div>
<div>
<head>五代詩話巻二</head> <lb/>
    <p>
<pb n="KR4i0064_WYG_002-1a"/>
欽定四庫全書<lb/>
　五代詩話巻二<lb/>
　　　　　　　　　　兖州府知府鄭方坤撰<lb/>
　　中朝<lb/>
　　　司空圖<lb/>
司空圖與李生論詩云文之難而詩之難尤難古今之<lb/>
喻多矣而愚以辨於味而後可以言詩也江嶺之南凡<lb/>
是資於適口者若醯非不酸也止於酸而已若醝非丕<lb/>
<pb n="KR4i0064_WYG_002-1b"/>
鹹也止於鹹而已華之人所以充饑而遽輟者知其鹹<lb/>
酸之外醇羙者有所乏耳彼江嶺之人習之而不辨者<lb/>
宜哉詩貫六義則諷諭抑揚渟蓄淵雅皆在其間矣然<lb/>
直致所得以格自竒前輩諸集亦不専工於此矧其下<lb/>
者耶王右丞韋蘇州澄澹精緻格在其中豈妨於遒舉<lb/>
哉賈閬仙誠有警句視其全篇意思殊餒大抵附寒澁<lb/>
方可置才亦為體之不備也矧其下者哉噫近而不浮<lb/>
逺而不盡然後可以言韻外之致耳愚幼嘗自負既乆<lb/>
<pb n="KR4i0064_WYG_002-2a"/>
而愈覺缺然得於春早則有草嫩侵沙長氷輕著雨消<lb/>
又人家寒食月花影午時天又雨㣲吟思足花落夢無<lb/>
聊得於山中則有坡暖冬生筍松涼夏健人又川明虹<lb/>
照雨樹宻鳥衝人得於江南則有戍鼓和潮暗船燈照<lb/>
島幽又曲塘春盡雨方響夜深船又夜短猿悲减風和<lb/>
鵲喜靈得於塞下則有馬色經寒慘鵰聲帶晩饑得於<lb/>
䘮亂則有驊騮思故第鸚鵡失佳人又鯨鯢人海涸魑<lb/>
魅棘林幽得於道宫則有棋聲花院閉幡影石壇髙得<lb/>
<pb n="KR4i0064_WYG_002-2b"/>
於夏景則有地涼清鶴夢林靜肅僧儀得於佛寺則有<lb/>
松日明金像苔龕響朩魚又解吟僧亦俗愛舞鶴終卑<lb/>
得於郊園則有逺坡春旱慘猶有水禽飛得於樂府則<lb/>
有晩粧留拜月春睡更生香得於寂寥則有孤螢出荒<lb/>
池落葉穿破屋得於愜適則有客來當意愜花發遇歌<lb/>
成雖庶幾不濱於淺涸亦未廢作者之譏訶也七言云<lb/>
逃難人多分隙地放生鹿大出寒林又得劍乍如添健<lb/>
僕亡書乆似憶良朋又孤嶼池㾗春漲滿小䦨花韻午<lb/>
<pb n="KR4i0064_WYG_002-3a"/>
晴初又故國春歸未有涯小欄髙檻别人家五更惆悵<lb/>
迴孤枕猶自殘燈照落花又甲子今重數生涯只自憐<lb/>
殷勤元昨日旁午又明年皆不拘一槩也蓋絶句之作<lb/>
本於詣極此外千變萬狀不知所以神而自神也豈容<lb/>
易哉今足下之詩時輩固有難及儻復以全羙為上即<lb/>
知味外㫖矣<hi>唐詩紀事</hi>
與王駕評詩云末伎之工雖蒙譽於賢哲未足自信必<lb/>
俟推於其類而後神躍而色揚今之贄藝者反是若卽<lb/>
<pb n="KR4i0064_WYG_002-3b"/>
醫而靳其病也唯恐彼之善察藥之我攻耳以為率人<lb/>
以謾莫能自振痛哉且工之尤者莫若伎於文章其能<lb/>
不死於詩者比他伎猶寡豈可容易校量哉國初主上<lb/>
好文雅風流特盛沈宋始興之後傑出於江寕宏肆於<lb/>
李杜極矣右丞蘇州趣味澄夐若清沇之貫逵大厯十<lb/>
數公抑又其次焉元白力勍而氣孱乃都市豪估耳劉<lb/>
公夢得楊巨源亦各有勝㑹閬仙無可劉得仁輩時得<lb/>
佳致亦足滌煩厥後所聞愈褊淺矣然河汾蟠鬱之氣<lb/>
<pb n="KR4i0064_WYG_002-4a"/>
宜繼有人今王生者寓居其間沈漬益乆五言所得長<lb/>
於思與境偕乃詩家之所尚者則前所謂必推於其類<lb/>
豈止神躍色揚哉經亂索居得其所録尚累百篇其勤<lb/>
亦至矣吾適又自編一鳴集且云撐霆裂月劼作者之<lb/>
肝脾亦當吾言之無怍也<hi>唐詩紀事</hi>
唐司空圖一鳴集十巻雜著八巻碑版二巻前有自序<lb/>
云所撰蜜史别編又有絶麟集述亦其自著也其與王<lb/>
駕論詩曰國初雅風特盛沈宋始興之後傑出於江寜<lb/>
<pb n="KR4i0064_WYG_002-4b"/>
宏肆於李杜右丞蘇州趣味澄夐如清沇之貫逵大厯<lb/>
十數公抑又其次元白力勍而氣孱乃都市豪估耳又<lb/>
與李生論詩曰江嶺之南凡是資於適口者若醯非不<lb/>
酸也止於酸而已若鹺非不鹹也止於鹹而已酸鹹之<lb/>
外醇美者有所乏耳王右丞韋蘇州澄澹精緻格在其<lb/>
中豈妨於遒舉哉晩唐詩以表聖為冠觀此二書持論<lb/>
可見其所詣矣<hi>池北偶談</hi>
王禹偁五代史缺文云圖字表聖自言泗州人有俊才<lb/>
<pb n="KR4i0064_WYG_002-5a"/>
咸通中登進士第雅好為文躁於進取頗自矜伐端士<lb/>
鄙之從事使府洎登朝驟厯清顯巢賊之亂車駕播遷<lb/>
圖有先人舊業在中條山極林泉之美圖自禮部員外<lb/>
郎避地焉日以詩酒自娛屬天下板蕩士人多徃依之<lb/>
互相推奬由是聲名藉甚昭宗反正以戸部侍郎召至<lb/>
京師圖既負才慢世謂已當為宰輔時人惡之稍抑其<lb/>
鋭圖憤憤謝病復歸中條與人書疏不名官位但稱知<lb/>
非子又稱奈辱居士其所居在禎貽谿之上結茅屋命<lb/>
<pb n="KR4i0064_WYG_002-5b"/>
曰休休亭嘗自為亭記云云謹按圖河中虞鄉人少有<lb/>
文采未為鄉里所稱㑹王凝自尚書郎出為絳州刺史<lb/>
以文謁之大為凝知入知制誥遷中書舍人知貢舉擢<lb/>
圖上第頃之凝出為宣州觀察使辟圖為從事既渡江<lb/>
御史府奏圖監察下詔追之圖感凝知已之恩不忍輕<lb/>
離幕府滿百日不赴闕為臺司所劾遂以本官分司乆<lb/>
之召拜禮部員外郎俄知制誥故集中有文曰戀恩稽<lb/>
命黜繫洛師於今十年方忝綸閣此豈躁於進取者耶<lb/>
<pb n="KR4i0064_WYG_002-6a"/>
舊史不詳一至於是圖見唐政多僻中官用事知天下<lb/>
必亂即棄官歸中條山㝷以中書舍人召拜禮部戸部<lb/>
侍郎皆不起及昭宗播遷華下圖以宻邇乘輿即時奔<lb/>
問復歸還山故其詩曰多病形容五十三誰憐借笏趂<lb/>
朝叅此豈有意干相位耶河中節度使王重榮請圖撰<lb/>
碑得絹數千匹圖致於虞鄉市中恣鄉人所取一日而<lb/>
盡是時盗賊充斥獨不入王官谷河中士人依圖避難<lb/>
獲免者甚衆昭宗東遷又以兵部侍郎召至洛下為桞<lb/>
<pb n="KR4i0064_WYG_002-6b"/>
璨所沮一謝而退梁祖受禪以禮部尚書召辭以老病<lb/>
卒時年八十餘又案梁室大臣如敬翔李振杜曉楊涉<lb/>
等皆唐朝舊族本以忠義立身重侯累將三百餘年一<lb/>
旦委質朱梁其甚者贊成弑逆唯圖以清直避世終身<lb/>
不仕梁祖故梁史拾圖小瑕以泯大節者良有以也裴<lb/>
晉公赴敵淮西題名華嶽之闕門大順中圖以一絶紀<lb/>
之云岳前大隊赴淮西從此中原息戰鼙石闕莫敎苔<lb/>
蘚上分明認取晉公題題休休亭之楹曰咄諾休休休<lb/>
<pb n="KR4i0064_WYG_002-7a"/>
莫莫莫伎倆雖多性靈惡賴是長敎閒處著休休休莫<lb/>
莫莫一局棊一爐藥天意時情且料度白日偏催人快<lb/>
活黄金難買堪騎鶴若曰爾何能答云耐苦莫桞璨為<lb/>
相臣僚多被放逐圖為監察御史猶加畏慎昭宗郊禮<lb/>
畢上章懇乞致仕曰察臣本意非為官榮可驗衰羸庶<lb/>
全名節上特賜歸山其詔畧曰既養髙以傲世類移山<lb/>
以釣名心惟樂於潄流仕非顓於食禄匪夷匪惠特忘<lb/>
反正之朝載省載思當狥遯棲之志宜放歸中條山詔<lb/>
<pb n="KR4i0064_WYG_002-7b"/>
辭乃璨之文也時多以四皓二疏譽之惟僧虚中云道<lb/>
裝汀鶴識春醉野人扶言其操履檢身非傲世者也又<lb/>
云有時㸔御札特地掛朝衣言其尊戴存誠非邀君也<lb/>
<hi>唐詩紀事</hi>
劉貢父以司空圖詩中咄喏二字辯晉書所載石崇豆<lb/>
粥咄嗟而辦為誤以喏為嗟非也孫楚詩自有三命皆<lb/>
有極咄嗟不可保之語此亦豈是以喏為嗟古今語言<lb/>
固有各於一時本不與後世相通者咄嗟皆聲也自晉<lb/>
<pb n="KR4i0064_WYG_002-8a"/>
以前未見有言咄殷浩所謂咄咄逼人蓋拒物之聲嗟<lb/>
乃嘆聲咄嗟猶言呼吸疑是晉人一時語故孫楚亦云<lb/>
爾<hi>石林詩話</hi>
表聖論詩有二十四品予最喜不著一字盡得風流八<lb/>
字又云采采流水蓬蓬逺春二語形容詩境亦絶妙正<lb/>
與戴容州藍田日暖良玉生烟八字同㫖<hi>香祖筆記</hi>
張道濟手題王灣海日生殘夜江春入舊年一聨於政<lb/>
事堂王元長賞桞文暢亭臯朩葉下隴首秋雲飛書之<lb/>
<pb n="KR4i0064_WYG_002-8b"/>
齋壁皇甫子安子循兄弟論五言推馬戴猿啼洞庭樹<lb/>
人在朩蘭舟以為極則又若王籍蟬噪林逾靜鳥鳴山<lb/>
更幽當時稱為文外獨絶孟浩然㣲雲澹河漢疎雨滴<lb/>
梧桐羣公咸閣筆不復為繼司空表聖自標舉其詩曰<lb/>
囘塘春盡雨方響夜深船玩此數條可悟五言三昧<hi>香祖</hi>
<hi>筆記</hi>
唐司空圖詩云昨日流鶯今日蟬起來又是夕陽天六<lb/>
龍飛轡長相窘更忍乘危自著鞭戒色自戕者也楊誠<lb/>
<pb n="KR4i0064_WYG_002-9a"/>
齋善謔嘗謂好色者曰閻羅王未曽相喚子乃自求押<lb/>
到何也即此詩之意<hi>鶴林玉露</hi>
司空表聖自論其詩以為得味外味緑樹連村暗黄花<lb/>
入麥稀此句最善又云棋聲花院閉幡影石壇髙吾嘗<lb/>
獨遊五老峰入白鶴觀松隂滿地不見一人惟聞棋聲<lb/>
然後知此句之工也但恨其寒儉有僧態若杜子美云<lb/>
暗飛螢自照水宿鳥相呼四更山吐月殘夜水明樓則<lb/>
才力富健去表聖之流逺矣<hi>東坡志林</hi>
<pb n="KR4i0064_WYG_002-9b"/>
司空圖唐末竟能全節自守其詩有緑樹連村暗黄花<lb/>
入麥稀誠可貴重又云四座賓朋兵亂後一川風月笛<lb/>
聲中句法雖可及而意甚委曲<hi>彦周詩話</hi>
唐詩自咸通而下不足觀矣亂世之音怨以怒亡國之<lb/>
音哀以思氣䘮而語偷聲煩而調急甚者忿目褊吻如<lb/>
㦸手交罵大抵王化習俗上下俱䘮而心聲隨之不獨<lb/>
士子之罪也其來有源矣司空圖輩傷時思古退已避<lb/>
禍清音泠然如世外道人所謂變而不失正者也余故<lb/>
<pb n="KR4i0064_WYG_002-10a"/>
盡取晩唐之作庶知律詩末技初若虚文可以知治之<lb/>
盛衰<hi>唐詩紀事</hi>
唐失河湟未久司空圖有詩記之燕山自石晉割棄至<lb/>
本朝宣和歴年多矣議者猶以燕人思漢藉口卒召狄<lb/>
難<hi>後邨詩話</hi>
忍事事堪喜杜牧之遣興詩也吕居仁官箴引此誤以<lb/>
為少陵俗言忍事敵災星司空表聖詩也<hi>困學紀聞</hi>
釋䛒光江南人也潛心草字名重一時吳融贈其歌曰<lb/>
<pb n="KR4i0064_WYG_002-10b"/>
忽時飛動更驚人一聲霹靂龍馳活司空圖亦為之歌<lb/>
曰㸔師逸跡兩師宜髙適歌行李白詩當時稱美著於<lb/>
篇籍者不可勝數茍非研精覃思詎能至是耶<hi>宣和書譜</hi>
余少嗜書苦家貧不能多致時從人借本諷之顧性顓<lb/>
愚隨諷隨忘有未盡忘者往來胷臆又不能舉其全為<lb/>
恨表聖之詩不云乎亡書乆似憶良朋真余意中事也<lb/>
庚辰讀書有感葛稚川語遇㑹心處輒以片紙記之甫<lb/>
二嵗計偕北上因罷去殘藁委於篋笥塵埃漫滅不復<lb/>
<pb n="KR4i0064_WYG_002-11a"/>
省視乆矣李君士龍見之謂其可以資文字之引用備<lb/>
遺忘之萬一也乃手自整理取世説篇目括之其不盡<lb/>
者括以他目譬之溝中之㫁文以青黄則士龍之為也<lb/>
<hi>焦氏類林</hi>
司空圖菩薩蠻謂棃花為瀛洲玉雨<hi>清異録</hi>
鄭谷幼負名譽司空圖見而竒之問之答曰大夫曲江<lb/>
晩望㫁萹云村南斜日閒迴首一對鴛鴦落渡頭意深<lb/>
矣司空撫背曰當為一代風騷主<hi>郡閣雅談</hi>
<pb n="KR4i0064_WYG_002-11b"/>
　　　吳淑<lb/>
吳淑冬日招客詩云曉羮沉玉杵寒鮓叠金綿杵謂小<lb/>
截山蕷綿乃黄雀脂膏<hi>清異録</hi>
　　　殷文圭<lb/>
文圭應舉嘗經大澤中驟雨震電衆駭躓獨安詳如不<lb/>
聞雨定傍人見其兩耳中鬼神以泥封之後為内翰草<lb/>
司空李徳誠麻潤毫乆不至為詩督之云紫殿西頭月<lb/>
欲斜曽草臨淮上相麻潤筆已曾經奏謝更將章句問<lb/>
<pb n="KR4i0064_WYG_002-12a"/>
張華時論少之<hi>唐詩紀事</hi>
瑟瑟殷紅也碧也殷文圭云水靣風吹瑟瑟羅白樂天<lb/>
云半江瑟瑟半江紅又文圭詩一篷秋雨睡初起半硯<lb/>
冷雲吟未成儘有思致<hi>㽜青日札</hi>
　　　杜荀鶴<lb/>
荀鶴字彦之遇知於朱温送名春官於裴贄侍郎下第<lb/>
八人登科大順三年正月十日荀鶴生日也九華王希<lb/>
羽以詩獻曰金榜曉懸生世日玉書潛記上生時九華<lb/>
<pb n="KR4i0064_WYG_002-12b"/>
山色髙千尺未必髙於第八枝<hi>洞㣲志</hi>
梁祖之初兼四鎮也英烈剛狠視之若乳虎左右小忤<lb/>
其㫖立殺之梁之軄史每日先與家人辭訣而入歸必<lb/>
相賀賔客對之不寒而慄進士杜荀鶴以所業投之且<lb/>
乞一見掌客以事聞於梁祖黙無所報荀鶴住大梁數<lb/>
月先是凡有求謁梁祖如已通姓名而不得見者雖踰<lb/>
年困躓於逆旅中寒餓殊甚主者留之不令私去不爾<lb/>
即公人輩及禍矣荀鶴逐日詣客次一日梁祖在便㕔<lb/>
<pb n="KR4i0064_WYG_002-13a"/>
謂左右曰杜荀鶴何在左右以見在客次為對未見間<lb/>
有馳騎者至梁祖見之至巳午間方退梁祖遽起歸宅<lb/>
荀鶴謂掌客曰某饑甚告欲歸公人輩為設食且曰乞<lb/>
命若大王出要見秀才言已歸館舍即某等求死不暇<lb/>
至未申間梁祖果出復坐於便㕔令取盆骰子來既至<lb/>
梁祖擲數十擲意似有所卜擲且乆終不愜㫖怒甚屢<lb/>
顧左右怖懼縮頸重足若蹈湯火湏臾梁祖取骰子在<lb/>
手大呼曰杜荀鶴遂擲之視之六隻俱赤乃連聲命屈<lb/>
<pb n="KR4i0064_WYG_002-13b"/>
秀才荀鶴為主客者引入令趨驟至階陛下梁祖言曰<lb/>
秀才不合趨階荀鶴聲喏恐懼流汗在背叙謝訖命坐<lb/>
荀鶴慘悴戰慄神不主體梁祖徐曰知秀才乆矣荀鶴<lb/>
欲降階拜謝梁祖曰不可於是再拜復坐梁祖顧視階<lb/>
下謂左右曰似有雨㸃下令視之實雨也然仰首視之<lb/>
天無片雲雨㸃甚大霑階簷有聲梁祖自起熟視之復<lb/>
坐謂杜曰秀才曽見無雲而雨否荀鶴答言未曾見梁<lb/>
祖笑曰昔所謂無雲而雨謂之天泣不知是何祥也又<lb/>
<pb n="KR4i0064_WYG_002-14a"/>
大笑命左右將紙筆來請秀才題一篇無雲雨詩杜始<lb/>
對梁祖坐身如在燃炭之上憂悸殊甚復令賦詩不敢<lb/>
辭立成一絶獻之梁祖覽之大喜立召賔席共飲極歡<lb/>
而㪚且曰來日特為秀才開一筵復拜謝而退杜絶句<lb/>
云同是乾坤事不同雨絲飛灑日輪中若敎隂朗都相<lb/>
似爭表梁王造化功由是大獲見賞杜既歸驚惶成疾<lb/>
水㵼數十度氣貌羸絶幾不能起客司守之供侍湯藥<lb/>
若事慈父母明晨再有主客者督之且曰大王欲見秀<lb/>
<pb n="KR4i0064_WYG_002-14b"/>
才請速上馬不獲已巾櫛上馬比至凡促召者五七輩<lb/>
杜困頓無力趨進遲緩梁祖自起大聲曰杜秀才爭表<lb/>
梁王造化功杜頓忘其病趨走如飛連拜叙謝數四自<lb/>
是梁祖特設帳賔舘賜之衣服錢物待之甚厚<hi>洛陽舊聞</hi>
唐杜荀鶴嘗游梁獻太祖詩三十章皆易曉也因厚遇<lb/>
之洎受禪拜翰林學士五日而卒朱崖李太尉奬㧞寒<lb/>
俊至於掌誥率用子弟乃曰以其諳練故事以濟緩急<lb/>
也如京兆尹者一篇一詠而已經國大手非其所能幸<lb/>
<pb n="KR4i0064_WYG_002-15a"/>
而殂逝免貽伊耻也制貶平曾賈島以其僻澁之才無<lb/>
所採用皆此類也<hi>北夢瑣言</hi>
張曙崔昭緯中和初同舉相與詣日者問命曙時自負<lb/>
才名籍甚以為將來狀元崔亦分居其下日者殊不顧<lb/>
曙苐目崔曰將來萬全高第曙有愠色日者曰郎君亦<lb/>
及第然湏待崔拜相當此時過堂既而曙果不終場昭<lb/>
緯首冠曙以篇什刺之云千里江山陪驥尾五更風水<lb/>
失龍鱗昨夜浣花溪上雨緑楊芳草為何人後七年昭<lb/>
<pb n="KR4i0064_WYG_002-15b"/>
緯為相曙方登第果於昭緯下過堂杜荀鶴同年生也<lb/>
酬曙詩云天上書名天下傳引來齊到玉皇前大僊録<lb/>
後頭無雪至藥成來竈絶烟笑躡紫雲金作闕夢抛塵<lb/>
世鐡為船九華山叟驚凡骨同到蓬萊豈偶然<hi>全唐詩話</hi>
六一居士詩話云唐之晩年詩人無復李杜豪放之格<lb/>
然亦務以精意相髙加周朴者抒思尤難每有所得必<lb/>
極雕琢故詩人稱朴詩月鍜季煉未及成篇已播人口<lb/>
其名重當時如此而今不復傳矣余少時猶見其集中<lb/>
<pb n="KR4i0064_WYG_002-16a"/>
有句云風煖鳥聲碎日髙花影重又云曉來山鳥閙雨<lb/>
過杏花稀誠佳句也苕溪漁隱曰余讀隱居詩話云此<lb/>
一聨非朴詩也乃杜荀鶴之句然猶未敢以六一詩話<lb/>
為誤後又㸔幕府燕閒録云杜荀鶴詩鄙俚近俗惟宫<lb/>
詞為唐第一云早被嬋娟誤欲粧臨鏡慵承恩不在貌<lb/>
教妾若為容風暖鳥聲碎日髙花影重年年越溪女相<lb/>
憶采芙蓉故諺云杜詩三百首惟在一聨中風煖鳥聲<lb/>
碎日髙花影重是也<hi>漁隱叢話</hi>
<pb n="KR4i0064_WYG_002-16b"/>
風煖鳥聲碎日髙花影重杜荀鶴詩為人膾炙其全篇<lb/>
諸家相傳今具在也而六一翁以為周朴之句朴集翁<lb/>
自謂少時及見則當日已無存者豈編録之誤耶<hi>餘冬序録</hi>
杜荀鶴春宫怨詩早被嬋娟誤欲粧臨鏡慵承恩不在<lb/>
貎敎妾若為容風煖鳥聲碎日髙花影重年年越溪女<lb/>
相憶采芙蓉譬之事君而不遇者初亦恃才而卒為才<lb/>
所誤愈欲自衒而愈不見知蓋寵不在貎則難乎其容<lb/>
矣女為悦已者容是也風景如此不思從平生貧賤之<lb/>
<pb n="KR4i0064_WYG_002-17a"/>
交可乎<hi>瀛奎律髓</hi>
陳了翁喜左經臣一别又經無數日百年能得幾多時<lb/>
句以為非特辭意清逺可玩味也老於世幻逝景迅速<lb/>
讀之能無警乎然此乃古人已道之句戴叔倫寄朱山<lb/>
人云此别又萬里少年能幾時杜荀鶴送人逰江南云<lb/>
能禁幾度别即到白頭時但經臣語猶婉而不廹爾<hi>林中</hi>
<hi>偶談</hi>
唐人有以俗字入詩中用者如張祜詩銀注紫衣擎許<lb/>
<pb n="KR4i0064_WYG_002-17b"/>
渾詩橘邊沽酒半壜空元㣲之詩櫓窡動揺妨客夢杜<lb/>
子美詩遮莫隣雞下五更權徳輿詩遮莫雪霜撩亂下<lb/>
杜荀鶴詩子細㝷思底模様曰帝鄉吾土一般般曰萬<lb/>
般無染耳邊風張祜詩歸來不把一文錢曰酒引嬌娃<lb/>
活牡丹戴叔倫詩秋風裏許杏花開杏樹旁邊醉客來<lb/>
王建詩楊桞宫前忽地春曰萬事風吹過耳輪曰朝囘<lb/>
不向諸餘處曰若敎更解諸餘語曰新晴草色暖温暾<lb/>
白樂天詩池水暖温暾此類甚多旁邊二字見徐陵雜<lb/>
<pb n="KR4i0064_WYG_002-18a"/>
曲<hi>埜客叢書</hi>
俗有耳邊風之語杜荀鶴詩云百嵗有涯頭上雪萬般<lb/>
無染耳邊風<hi>群碎録</hi>
杜荀鶴池州人官至翰林學士善作詩辭句切理有舉<lb/>
鞭揮桞色隨手失蟬聲之句為時所稱然尤工草字而<lb/>
無末俗之氣且書學之廢莫甚於五代篆籀之輩不可<lb/>
得見矣得見兩漢之典刑斯可矣兩漢之法又不可得<lb/>
見矣得見晉唐之遺風斯可矣觀荀鶴之書雖未能跨<lb/>
<pb n="KR4i0064_WYG_002-18b"/>
越前古筆力遒健猶有晉唐之遺風<hi>宣和書譜</hi>
荀鶴嘗有舊衣灰絮絮新酒竹篘篘或稱於相國韋說<lb/>
曰我道印將金鎖鎻簾用玉鈎鈎<hi>古今詩話</hi>
荀鶴朱梁時作時世吟十首録其二云夫因兵亂守蓬<lb/>
茆麻苧裙衫髩髪焦桑柘廢來猶納税田園荒盡尚征<lb/>
苖時挑野菜和根煮旋斫生柴帶葉燒任是深山更深<lb/>
處也應無計避征徭八十衰翁住破村村中牢落不堪<lb/>
論因供寨朩無桑柘為㸃鄉兵絶子孫還似昇平催賦<lb/>
<pb n="KR4i0064_WYG_002-19a"/>
税未曽州縣畧安存至今雞犬皆星㪚日落西山哭倚<lb/>
門<hi>䂬溪詩話</hi>
嘗讀杜荀鶴詩其亂後逄村叟曰經亂衰翁居破村村<lb/>
中何事不傷魂因供寨朩無桑柘為著鄉兵絶子孫還<lb/>
似平寜徴賦税未嘗州縣畧安存至於雞犬皆星㪚日<lb/>
落前山獨倚門山中寡婦曰夫因兵死守蓬茆麻苧衣<lb/>
衫鬢髪焦桑柘廢來猶納税田園荒後尚徴苖時挑野<lb/>
菜和根煑旋斫生柴帶葉燒任爾深山更深處也應無<lb/>
<pb n="KR4i0064_WYG_002-19b"/>
計避征徭旅泊遇郡中亂曰握手相㸔誰敢言軍家刀<lb/>
劒在腰邊徧搜寳貨無藏處亂殺平人不怕天古寺拆<lb/>
為修寨朩荒墳掘作甃城磚郡侯逐去渾閒事正是鑾<lb/>
輿幸蜀年然方之今日始信其非寓言也<hi>輟耕録</hi>
經生多有不省文章嘗一邑有兩人同官其一或舉杜<lb/>
荀鶴詩贊也應無計避征徭之句其一難之曰此詩誤<lb/>
矣野鷹何嘗有征徭乎舉詩者解曰必是當年科取翎<lb/>
毛耳<hi>續耳談</hi>
<pb n="KR4i0064_WYG_002-20a"/>
紫菊之名見於孫真人種花法又見於諸譜中此品傳<lb/>
植已久故唐宋詩人稱述亦多蕭穎士菊榮篇紫英黄<lb/>
蕚照耀丹墀杜荀鶴詩雨勻紫菊叢叢色趙嘏詩紫艷<lb/>
半開籬菊靜夏英公詩落盡西風紫菊花韓忠獻公詩<lb/>
紫菊披香碎曉霞則紫花定是佳品<hi>花史</hi>
張碧農父詩云運鋤耕斸侵晨起隴畔豐盈滿家喜到<lb/>
頭禾黍屬他人不知何處抛妻子杜荀鶴田翁詩云白<lb/>
髮星星筋骨衰種田猶自伴孫兒官苖若不平平納任<lb/>
<pb n="KR4i0064_WYG_002-20b"/>
是豐年也受饑讀之使人愴然以今觀之何啻倍蓰也<lb/>
<hi>容齋五筆</hi>
高齋詩話曰山谷嘗云杜荀鶴詩舉世盡從愁裡老正<lb/>
好對韓退之詩誰人肯向死前休僕考荀鶴詩元有是<lb/>
對其詩曰南來北去二三年年去年來兩髩斑舉世盡<lb/>
從愁裡老誰人肯向死前閒退之易閒字為休字耳退<lb/>
之在前荀用其語僕謂誰人肯向死前休與誰人肯向<lb/>
死前閒二句皆當理然豈可誣舉世之人盡從愁裡老<lb/>
<pb n="KR4i0064_WYG_002-21a"/>
邪葢有春風和氣中過一生者但不多耳不若曰浮世<lb/>
多從忙裏老<hi>埜客叢書</hi>
今世所道俗語多唐以來人詩何人更向死前休韓退<lb/>
之詩也林下何曾見一人靈徹詩也長安有貧者為瑞<lb/>
不宜多羅隠詩也世亂奴欺主年衰鬼弄人海枯終見<lb/>
底人死不知心杜荀鶴詩也事向無心得章碣詩也但<lb/>
有路可上更高人也行龔霖詩也忍事敵災星司空圖<lb/>
詩也一朝權入手看取令行時朱灣詩也自已情雖切<lb/>
<pb n="KR4i0064_WYG_002-21b"/>
他人未肯忙裴說詩也但知行好事莫要問前程馮道<lb/>
詩也在家貧亦好戎昱詩也<hi>老學庵筆記</hi>
唐人詩句中用俗語者惟杜荀鶴羅隠為多杜荀鶴詩<lb/>
如曰秪恐為僧僧不了為僧得了盡輸僧曰乍可百年<lb/>
無稱意難教一日不吟詩曰啼得血流無用處不如緘<lb/>
口過殘春曰舉世盡從愁裏老誰人肯向死前閒曰世<lb/>
間多少能言客誰是無愁行睡人曰逢人不說人間事<lb/>
便是人間無事人曰莫道無金空有壽有金無壽欲何<lb/>
<pb n="KR4i0064_WYG_002-22a"/>
如羅隠詩如曰西施若解亡人國越國亡來又是誰曰<lb/>
今宵有酒今宵醉明日愁來明日愁曰能消造化幾多<lb/>
力不受陽和一㸃塵曰只知事逐眼前去不覺老從頭<lb/>
上來曰時來天地皆同力運去英雄不自由曰採得百<lb/>
花成蜜後不知辛苦為誰甜曰明年更有新條在繞亂<lb/>
春風卒未休今人多引此語往往不知誰作<hi>野客叢書</hi>
杜荀鶴贈僧詩云安禪不必須山水滅得心頭火自清<lb/>
又云利門多路兩何憑百嵗風前短焰燈只恐為僧心<lb/>
<pb n="KR4i0064_WYG_002-22b"/>
不了為僧心了又輸僧<hi>鑑戒録</hi>
荀鶴題八駿圖云丹雘傳真未必真那知筋骨與精神<lb/>
祇今市駿憑毛色騄駬驊騮賺殺人<hi>聲畫集</hi>
今日鄉塾教子弟未讀之書謂之生書已讀之書謂之<lb/>
熟書生熟二字本用在飲食上今用在子弟書上亦竒<lb/>
杜荀鶴詩云出為覊孤營糲食歸同弟姪讀生書則此<lb/>
二字唐時已然<hi>知新録</hi>
放翁云膽薄沽官釀瞳昏讀監書杜荀鶴云欺春祇愛<lb/>
<pb n="KR4i0064_WYG_002-23a"/>
和醅酒諱老猶看夾注書二聯皆佳<hi>後邨詩話</hi>
荆公晩年詩精巧如云水落山林成自獻潮囘洲渚得<lb/>
横陳一水䕶田將綠遶兩山排闥送青來之類皆琢句<lb/>
工夫然論者猶恨其雕刻太過公嘗讀杜荀鶴詩云江<lb/>
湖不見飛禽影岩谷惟聞折竹聲改云宜作禽飛影竹<lb/>
折聲<hi>捫蝨新話</hi>
世人作詩以敏捷為竒以連篇累冊為富非知詩者也<lb/>
老杜云語不驚人死不休葢詩須苦吟則語方妙不特<lb/>
<pb n="KR4i0064_WYG_002-23b"/>
杜為然也賈閬仙云兩句三年得一吟雙淚流孟東野<lb/>
云夜吟曉不休苦吟鬼神愁盧延遜云險覓天應悶狂<lb/>
搜海亦枯杜荀鶴云生應無輟日死是不吟時余由是<lb/>
知詩之不工以不用心之故葢未有苦吟而無好詩者<lb/>
唐山人題詩瓢云作者方知吾苦心亦此意也<hi>南濠詩話</hi>
池陽集載杜牧之守郡時有妾懷姙而出之以嫁州人<lb/>
杜筠後生子即荀鶴也此事人罕知余過池嘗有詩云<lb/>
千古風流杜牧之詩材猶及杜筠兒向來稍喜唐風集<lb/>
<pb n="KR4i0064_WYG_002-24a"/>
今悟樊川是父師<hi>二老堂詩話</hi>
有不調子恒以滑稽為事輩流間有慧黠過人性識機<lb/>
警者皆被誘而翫之嘗與一秀士同舟泛江湖中將欲<lb/>
登路同船客有驢瘦劣尾仍偏不調子堅勸秀士市之<lb/>
秀士鄙其瘦劣勉之曰此驢有異相不同常等不得已<lb/>
高價市之旣捨檝登途果尫弱不堪乘跨而苦尤之不<lb/>
調曰勿悔此不同他等其夕忽值雪不調曰得之矣請<lb/>
貰酒三五盃然後奉為話其故事秀士又僶俛貰而飲<lb/>
<pb n="KR4i0064_WYG_002-24b"/>
之及舉爵言之曰君不聞杜荀鶴詩云就船買得驢偏<lb/>
羙踏雪沽來酒倍香乎請君買驢沽酒者葢為杜詩言<lb/>
之非無證據秀士被買而翫之殊不知覺至是方悟<hi>玉堂</hi>
<hi>閒話</hi>
顧雲序其詩曰大順初皇帝命小宗伯河東裴公掌邦<lb/>
貢次二年逺者來隠者出異人雋士大集都下於羣進<lb/>
士中得九華山人杜荀鶴拔居上第諸生謝恩日列坐<lb/>
旣定公揖生謂曰聖上歉文教未張思得如高宗朝射<lb/>
<pb n="KR4i0064_WYG_002-25a"/>
洪拾遺陳公作詩出沒二雅馳驟建安削苦澁僻碎畧<lb/>
淫靡淺切破豔冶之堅陣擒雕巧之酋帥皆摧犝折角<lb/>
崩潰解散埽蕩詞場豁清文䘲然後有戴容州劉隨州<lb/>
王江寧率其徒揚鞭按轡相與呵樂來朝於正道矣以<lb/>
生詩有陳體可以潤國風廣王澤故擢以塞詔竟勉為<lb/>
中興詩宗生謝而退明年寧親江表以僕故山借隠者<lb/>
出詩三百篇見其雅麗激越之句能使貪吏廉邪臣正<lb/>
父慈子孝兄友弟悌人倫之紀備矣其壯語大言則决<lb/>
<pb n="KR4i0064_WYG_002-25b"/>
起逸發可以左攬工部袂右拍翰林肩吞賈喻八九於<lb/>
胸中曾不蠆介情動於中則極思㝠搜神遊希夷形兀<lb/>
枯朩五聲勞於呼吸萬象貧於抉剔信詩之雄傑者也<lb/>
美哉裴公之知人為不誣矣於戲旌別淑慝史臣之職<lb/>
僕幸得為之叙錄視其人齒尚壯才力未盡謳吟之興<lb/>
方酣俟其繼作得如周頌者目之為唐風集<hi>唐詩紀事</hi>
文闈有挾書傳義之禁舊矣竊怪李揆為考官大陳經<lb/>
史於庭令學者縱觀和凝為考官開門徹棘令學者自<lb/>
<pb n="KR4i0064_WYG_002-26a"/>
便如此則真賢實能孰辨耶余知其故矣葢自唐以來<lb/>
主司重素望故文塲一啟而投巻紛然舉子之升黜固<lb/>
自有定議矣雖禁挾書傳義奚為哉朝向公卿說暮向<lb/>
公卿說誰謂黄鍾宫化為君子舌此孟郊有祈於知已<lb/>
也而吕渭取之擬動如浮海凡言似課詩終身事知已<lb/>
此後復何為此杜荀鶴有祈於知已也而裴贄取之砌<lb/>
下芝蘭新滿徑門前桃李舊埀陰却應囘念江邊草放<lb/>
出春烟一寸心此鄭谷有祈於知已也而柳玭取之舉<lb/>
<pb n="KR4i0064_WYG_002-26b"/>
子祈之於前主司錄之於後公論何在乎<hi>韻語陽秋</hi>
項斯云因詩壁重泥葢言因壁上題詩故珍重而不忍<lb/>
泥也重讀作去聲若今之題歪詩者泥之重題又重泥<lb/>
之當作平聲讀可也可發一笑梁園有富家子杜四郎<lb/>
號杜荀鴨比杜荀鶴有詩即題壁親賔或汙墁之即云<lb/>
三十年來塵拂面如今始得一杴泥<hi>留青日扎</hi>
杭州華麗雖盛於唐時然其題詠自白舍人張處士之<lb/>
外亦不多見獨杜荀鶴方元英温飛卿諸詩頗得風物之<lb/>
<pb n="KR4i0064_WYG_002-27a"/>
勝杜荀鶴錢塘寄姚中丞詩豈謂無心求上第難居帝里<lb/>
為家貧江南江北閒為客潮去潮來老却人兩岸雨収鶯<lb/>
語柳一樓風滿角吹春花前不獨垂鄉淚曽是朱門寄食<lb/>
身方元英旅次錢塘詩此處是鄉國堪為朝夕吟雲藏吳<lb/>
相廟樹隠越山禽潮落海人散鐘遲秋寺深我來無舊識<lb/>
誰見寂寥心詩中四句即不書題日一吟可知其為錢塘<lb/>
也温飛卿錢塘詩錢塘岸上春如織淼淼寒湖帶晴色淮<lb/>
南遊客馬連嘶碧草迷人歸不得風飄客意如吹烟纖指<lb/>
<pb n="KR4i0064_WYG_002-27b"/>
殷勤傷鴈絃一曲堂堂紅燭筵金鯨瀉酒如飛泉<hi>西湖志餘</hi>
杜荀鶴鸕鷀詩云深水有魚銜得出看來却是鸕鶿饑<hi>零陵</hi>
<hi>總記</hi>
水滸傳有一歌赤日炎炎似火燒野田禾稻半枯焦農<lb/>
夫心内如湯煑公子王孫把扇揺與杜荀鶴雪詩擁袍<lb/>
公子休言冷中有樵夫跣足行同意<hi>堅瓠集</hi>
杜荀鶴贈秋浦張明府詩人事旋生當路縣吏才難展<lb/>
用兵時農夫背上題軍號賈客船頭揷戰旗語俗而事<lb/>
<pb n="KR4i0064_WYG_002-28a"/>
或切唐末之亂如此縣令之難可知也<hi>瀛奎律髓</hi>
阮籍千秋萬嵗後榮名安所之老杜客愁全為減捨此<lb/>
欲何之萬方聲一概吾道竟何之干戈猶未已弟妹各<lb/>
何之稍弱又出門轉盼已陳蹟藥餌扶吾隨所之差可<lb/>
至杜荀鶴干人不得已非我欲為之白髮多生矣青山<lb/>
可住乎五言律長城壞矣<hi>蠖齋詩話</hi>
吳埜人曰杜荀鶴四海十年人殺盡似君埋少不埋多<lb/>
漑堂輓胡彦逺結句殺戮眼中半名士君今安穩到黄<lb/>
<pb n="KR4i0064_WYG_002-28b"/>
泉遂與同慘<hi>漑堂集</hi>
　　　韓敞<lb/>
書空匠者乾祐中冷金亭賞菊分賦秋鴈族子秘書丞<lb/>
敞先就詩曰天掃閒雲秋淨時書空匠者最相宜云云<lb/>
<hi>清異錄</hi>
　　　高蟾<lb/>
高蟾詩思雖清務為奇險意疎理寡實風雅之罪人薛<lb/>
能謂人曰倘見此公欲贈以掌然而落第詩不向東風<lb/>
<pb n="KR4i0064_WYG_002-29a"/>
怨未開守寒素之分無躁競之心公卿間許之終以榮<lb/>
名<hi>北夢瑣言</hi>
鄭谷嘗贈蟾詩云張生故國三千里知者惟應杜紫微<lb/>
君有君恩秋後葉可能更羡謝元暉葢蟾有宫詞云君<lb/>
恩秋後葉日日向人疎今全什亡<hi>全唐詩録</hi>
　　　李山甫<lb/>
李山甫數舉進士被黜依魏博幕府嘗有詩云勸君莫<lb/>
用誇頭角夢裏輸贏總未真譏執政也巢冦之亂翰林<lb/>
<pb n="KR4i0064_WYG_002-29b"/>
待詔王敬遨者游鄴遇於道觀山甫謂曰幽蘭綠水可<lb/>
得聞乎遨應命奏之曲終澘然曰憶在咸通玉亭秋夜<lb/>
供奉至尊不意流離至此也山甫賦詩曰幽蘭緑水耿<lb/>
清音歎息先生枉用心世上幾時曽好古人前何必獨<lb/>
霑襟句未成亦自黯然悲其不遇也<hi>全唐詩録</hi>
項王廟有李山甫題詩云為虜為王盡偶然有何羞見<lb/>
渡江船平分天下猶嫌少可要行人贈紙錢俗傳有云<lb/>
仗劒為何懷舊恨漢家今已屬他人平分天下猶嫌少<lb/>
<pb n="KR4i0064_WYG_002-30a"/>
一紙金錢值幾文雖非韻亦自好嘗謂項王之死正在<lb/>
不渡江方有些氣槪一下船便索然生為擒虜死為怯<lb/>
鬼矣何者初起兵時氣盛決死席巻而前自然成功今<lb/>
一番英雄業已做過業為逃虜氣竭情盡勿論自家羞<lb/>
見人江東子弟亦決不來助杜牧之詩真是可笑惟王<lb/>
介甫獨窺其深<hi>湧幢小品</hi>
一菊詩也陳叔達云但令逢採摘寧辭獨晚榮婉厚乃<lb/>
爾朱灣云受氣何曽異開花獨自遲費較量矣李山甫<lb/>
<pb n="KR4i0064_WYG_002-30b"/>
云栽處不容依玉砌要時還許上金樽更似毒口罵將<lb/>
來豈非時代為之<hi>唐詩統籤</hi>
世豈有國號國姓可入詩者哉然如盧照鄰人歌小嵗<lb/>
酒花舞大唐春李山甫但經春色還秋色不覺楊家是<lb/>
李家非佳句乎觀此事無不可使只巧匠少耳<hi>唐詩統籤</hi>
廣川書跋云初僕固懷恩之叛其女没入宫大厯四年<lb/>
囘紇請婚因封為崇徽公主降可汗道汾州以手掌托<lb/>
石壁遂有手痕今靈石有崇徽公主手痕碑李山甫詩<lb/>
<pb n="KR4i0064_WYG_002-31a"/>
云一拓纖痕更不収翠微蒼蘚幾經秋誰陳帝子和番<lb/>
䇿我是男兒為國羞寒雨洗來香已盡澹烟籠著恨長<lb/>
留可憐汾水知人意旁與吞聲未忍休<hi>全唐詩錄</hi>
李山甫牡丹詩云邀勒春風不蚤開衆芳飄後上樓臺<lb/>
數苞仙艷火中出一片異香天上來曉露精神妖欲動<lb/>
暮烟情態恨成堆知君也解相輕薄斜凭䦨干首重迴<lb/>
司空表聖有絶句云芙蓉騷客空留怨芍藥詩家只寄<lb/>
情誰似天才李山甫牡丹屬思亦縱横葢指此詩也<hi>全唐</hi>
<pb n="KR4i0064_WYG_002-31b"/>
<hi>詩錄</hi>
　　　于兢<lb/>
于兢梁相國善畫牡丹幼年從學因覩學舍前檻中牡<lb/>
丹盛開命筆倣之不浹旬奪真矣後遂酷思無倦動必<lb/>
増竒貴達之後非尊親旨命不復含毫有人贈詩曰看<lb/>
時人步澀展處蝶爭來有寫生全本折枝傳世<hi>圖畫見聞志</hi>
　　　姚垍<lb/>
梁太祖受禪姚垍為翰林學士上問及裴延裕行止曰<lb/>
<pb n="KR4i0064_WYG_002-32a"/>
頗知其人文思甚捷垍曰向在翰林號為下水船太祖<lb/>
應聲曰卿便是上水船魯直詩曰花氣薰人欲破禪心<lb/>
情其實過中年春來詩思何所似八節灘頭上水船山<lb/>
谷㸃化前人語而其妙如此詩中三昧手也<hi>竹坡詩話</hi>
　　　羅紹威<lb/>
鄴王羅紹威喜文學好儒士每命幕客作四方書檄小<lb/>
不稱旨壞裂抵棄自劈牋起草下筆成文又癖於七言<lb/>
詩江東有羅隠為錢鏐客紹威申南阮之敬隠以所著<lb/>
<pb n="KR4i0064_WYG_002-32b"/>
文章詩賦酬寄紹威大傾慕之乃目其所為詩集曰偷<lb/>
江東今鄴中人士多有諷誦<hi>北夢𤨏言</hi>
羅紹威唐末襲父洪信為魏博節度使喜為詩江東羅<lb/>
隠有詩名紹威厚禮之與通屬籍目已所為詩號偷江<lb/>
東集如樓前淡淡雲頭日簾外蕭蕭雨脚風無愧隠矣<lb/>
紹威形貌魁偉有英傑氣好招延文學士開舘聚書萬<lb/>
巻每歌酒宴㑹與賔佐賦詩頗有情致羅隠贈紹威詩<lb/>
云寒門雖得在諸宗棲北巢南恨不同馬上固慙銷髀<lb/>
<pb n="KR4i0064_WYG_002-33a"/>
肉幄中猶美愈頭風蹉跎嵗月心仍切迢遞江山夢未<lb/>
通深荷吾人有知已好將筆力當英雄<hi>唐詩紀事</hi>
　　　韓定辭<lb/>
定辭為鎮州王鎔書記聘燕帥劉仁恭舍於賔舘命幕<lb/>
客馬彧延接馬有詩贈韓云燧林芳草綿綿思盡日相<lb/>
攜陟麗譙別後巏嵍山上望羨君時復見王喬彧詩清<lb/>
秀然意在試其學問韓於座酬之曰崇霞臺上神仙客<lb/>
學辨癡龍藝最多盛德好將銀筆述麗詞堪與雪兒歌<lb/>
<pb n="KR4i0064_WYG_002-33b"/>
座賔靡不欽訝然亦疑銀筆之僻也他日彧持燕帥之<lb/>
命答聘常山亦命定辭接於宫舘彧從容問韓以雪兒<lb/>
銀筆之事韓曰昔梁元帝為湘東王時好學著書常紀<lb/>
忠臣義士及文章之美者筆有三品或以金銀雕飾或<lb/>
以斑竹為管忠孝全者用金管書之德行清粹者用銀<lb/>
筆書之文章贍麗者以斑竹書之故湘東之譽振於江<lb/>
表雪兒者李密之愛姬能歌舞每見賓僚文章有竒麗<lb/>
入意者即付雪兒叶音律以歌之又問癡龍出自何處<lb/>
<pb n="KR4i0064_WYG_002-34a"/>
定辭曰洛下有洞穴曽有人誤墮於穴中因行數里漸<lb/>
見明曠見有宫殿人物凡九處又見有大羊羊髯有珠<lb/>
人取而食之不知何所後出以問張華華曰此地仙九<lb/>
舘也大羊者名曰癡龍耳定辭復問彧巏嵍山當在何<lb/>
處彧曰此隨郡之故事何謙光而下問由是兩相悅服<lb/>
結交而去<hi>全唐詩話</hi>
唐末詩人韓定辭仕為鎮冀深趙等州觀察判官尚書<lb/>
祠部郎中兼侍御史為王鎔聘劉仁恭與馬彧倡和所<lb/>
<pb n="KR4i0064_WYG_002-34b"/>
謂崇霞臺上神仙客學辨癡龍藝最多者事載全唐詩<lb/>
話按安陽集重修五代祖塋域記定辭乃忠獻王琦四<lb/>
世伯祖忠獻五代祖又賔稱庶子府君歴仕鎮帥王紹<lb/>
鼎景崇鎔三世有子二人長定辭次昌辭昌辭仕為鼓<lb/>
城令即忠獻王高祖也東坡嘗書前詩而云定辭不知<lb/>
何許人豈未考其家世耶<hi>池北偶談</hi>
　　　馬彧<lb/>
全唐詩話唐詩紀事并載馬彧贈韓定辭詩云燧林芳<lb/>
<pb n="KR4i0064_WYG_002-35a"/>
草綿綿思盡日相攜陟麗譙別後巏<graphic n="KR2932" url="https://raw.githubusercontent.com/kanripo/KR-Gaiji/master/images/KR2932.png" mimeType="image/png"/>山上望羡君時<lb/>
復見王喬按字書<graphic n="KR2932" url="https://raw.githubusercontent.com/kanripo/KR-Gaiji/master/images/KR2932.png" mimeType="image/png"/>音務顏氏家訓云栢人城東北有<lb/>
孤山闞駰九州志以為舜納於大麓即此山世俗或呼<lb/>
為宣務山余嘗為趙州佐共太原王邵讀栢人城西門<lb/>
内碑碑是漢桓帝時縣人為令徐整所立銘云上有巏<lb/>
務山王喬所仙方知此巏務山也巏字遂無所出務字<lb/>
依諸字書即旄丘之旄也旄字字林一音忘付反今依<lb/>
附俗名當音權務耳入鄴為魏収道之収大嘉歎其作<lb/>
<pb n="KR4i0064_WYG_002-35b"/>
趙州莊嚴寺碑銘云權務之精即謂此也余按此則馬<lb/>
詩當作莫毫反耳定辭即忠獻曽祖行東坡書此詩乃<lb/>
云不知何許人豈一時失於考據耶<hi>池北偶錄</hi>
五代馬彧贈韓定辭詩巏<graphic n="KR2932" url="https://raw.githubusercontent.com/kanripo/KR-Gaiji/master/images/KR2932.png" mimeType="image/png"/>山見顏氏家訓余池北偶<lb/>
談已詳之其首句云燧林芳草綿綿思盡日相攜陟麗<lb/>
譙燧林未詳出處考拾遺記云燕昭王遊於西王母燧<lb/>
林之下說燧皇鑽火之事在申彌國近燧明國去都萬<lb/>
里則非燕地明矣王子年著書皆杜撰韓馬特引此以<lb/>
<pb n="KR4i0064_WYG_002-36a"/>
矜竒炫博非事實也<hi>居易錄</hi>
裴秀冀州記云王喬犍為武陽人為栢人令於緱氏山<lb/>
登仙按今唐山縣即漢之栢人巏<graphic n="KR2932" url="https://raw.githubusercontent.com/kanripo/KR-Gaiji/master/images/KR2932.png" mimeType="image/png"/>山在其城北故馬<lb/>
彧贈韓定辭詩云別後巏<graphic n="KR2932" url="https://raw.githubusercontent.com/kanripo/KR-Gaiji/master/images/KR2932.png" mimeType="image/png"/>山上望羡君時復見王喬<lb/>
後漢書王喬河東人顯宗時為葉令或云即古仙人王<lb/>
子喬<hi>居易錄</hi>
　　　張䇿<lb/>
梁相張䇿嘗為僧返俗應舉亞台鄙之或曰劉軻蔡京<lb/>
<pb n="KR4i0064_WYG_002-36b"/>
得非僧乎亞台曰劉蔡輩雖作僧未為人知翻然貢藝<lb/>
有何不可張䇿衣冠子弟無故出家不能叅禪訪道抗<lb/>
跡塵外乃於御簾前進詩希望恩澤如此行止豈掩人<lb/>
口某十度知舉十度斥之清河公乃東依梁主而求際<lb/>
㑹葢為天水拒棄竟為梁相也<hi>北夢𤨏言</hi>
　　　孫偓<lb/>
閣皂山舘有天復四年孫偓李洞宋齊丘沈彬孟賔于<lb/>
徐鉉陶淵詩牌得道之士伊夢昌有詩常平周彥質二<lb/>
<pb n="KR4i0064_WYG_002-37a"/>
詩亦好<hi>三山老人語錄</hi>
唐相國孫公偓寛裕通簡不事矯異常話於親友曰凡<lb/>
人許已務在得中但士行無虧不必太苦以我之長彰<lb/>
彼之短以我之清彰彼之濁幸勿為之後謫居衡山情<lb/>
抱坦然不以放逐而懷戚戚毎對客座而厮僕輩紛詬<lb/>
毆拽仆於面前相國凝然似無所睹謂客曰若以怒心<lb/>
逢彼即方寸自撓矣其偉度皆此類也相國曽乘軺至<lb/>
蜀詣杜光庭先生受籙乃曰嘗遇至人話及時事每有<lb/>
<pb n="KR4i0064_WYG_002-37b"/>
高樓之約爾後雖登宰輔竟出官於南岳有詩寄杜先<lb/>
生其要句云蜀國信難遇楚鄉心更愁我行同范蠡師<lb/>
舉效浮丘他日相逢處多應在十洲唐末朝達罹榖水<lb/>
白馬驛之禍唯相國獲免焉<hi>北夢𤨏言</hi>
　　　張喬<lb/>
張喬九華人也詩句清雅夐無與倫咸通末京兆府解<lb/>
李建州時為京兆叅軍主試同試有許棠與喬及俞坦<lb/>
之劇燕任濟吳罕張蠙周繇鄭谷李栖逺温憲李昌符<lb/>
<pb n="KR4i0064_WYG_002-38a"/>
謂之十哲其年府試月中桂詩喬擅塲詩曰與月長洪<lb/>
濛扶疎萬古同根非生下土葉不墜秋風每以圓時足<lb/>
還隨缺處空影高羣朩外香滿一輪中未種青霄日應<lb/>
虛白兎宫何當因羽化細得問神功其年頻以許棠在<lb/>
塲席多年以為首薦喬與俞坦之復受許下薛能尚書<lb/>
深知因以詩唁二子曰何事盡參差惜哉吾子詩日令<lb/>
銷此道天亦負明時有路當重振無門即不知何曽見<lb/>
堯日相與啜澆漓<hi>摭言</hi>
<pb n="KR4i0064_WYG_002-38b"/>
張喬送人遊蜀云劍閣緣空去西過第幾州丹霄行客<lb/>
語明月杜鵑愁露帶山花落雲隨野水流相如曽醉地<lb/>
莫戀少年遊<hi>全蜀藝文志</hi>
喬遊終南白鶴觀詩云上徹鍊丹峰求𤣥意未窮古壇<lb/>
青草合往事白雲空仙境日月外帝鄉烟霧中人間足<lb/>
煩暑欲去戀清風<hi>唐詩紀事</hi>
唐張喬詩逺公窻下蓮花漏猶向山中禮六時按佛藏<lb/>
逺公弟子惠要患山中無刻漏乃於水上製十二銅葉<lb/>
<pb n="KR4i0064_WYG_002-39a"/>
芙蓉因波隨轉分別旦夕以為行道之節名蓮花漏何<lb/>
兆詩芙蓉十二池心漏薝蔔三千灌頂香是也六時僧<lb/>
規以六時經行六時燕坐經行六時曰幽谷時寅也高<lb/>
山時卯也日照高山平地時辰也可中時巳也正中時<lb/>
午也鹿苑時未也至申則旦過而退劉長卿詩亦云六<lb/>
時行徑空秋草<hi>焦氏筆乗</hi>
張喬云已老金山頂無心上石橋講移三楚遍梵譯五<lb/>
天遥板閣懸秋月銅瓶汲夜潮自慙塵世客來坐亦通<lb/>
<pb n="KR4i0064_WYG_002-39b"/>
宵世稱汲夜潮句最工謂中冷泉在江心故也今寺僧<lb/>
以井代操舟犯險之勢失其舊矣愚謂清而有味江心<lb/>
之水若云夜潮是海水也海水鹹澁豈堪烹茗余自𤓰<lb/>
歩乗潮漲而渡江久慕江心之水而不知其為潮也亟<lb/>
命舟人汲一瓶俟到岸取茶煑之則刺舌而不可飲乃<lb/>
始知向者所汲是潮也非江水也因記張喬之詩索讀<lb/>
而改之曰板閣懸流月銅瓶汲退潮夫月印江中與水<lb/>
俱流謂之流月正切金山徒云秋月凡山寺不在江中<lb/>
<pb n="KR4i0064_WYG_002-40a"/>
者皆可通用矣海潮已退江流始復汲而飲之味始可<lb/>
口故改一流字退字便使此詩生色末聯云自慙塵世<lb/>
客來坐亦通宵語俗而意淺愚亦為改云渾忘塵世味<lb/>
閒坐忽通宵<hi>敬君詩話</hi>
　　　鄭在華<lb/>
鄭徵君為詩皆袪淫靡逈絶囂塵如富貴曲云美人梳<lb/>
洗時滿頭間珠翠豈知兩片雲戴却數鄉税又詠西施<lb/>
云素面已云妖更著花鈿飾臉横一寸波浸破吳王國<lb/>
<pb n="KR4i0064_WYG_002-40b"/>
又七言傷時云㠶力劈開滄海浪馬蹄踏破亂山青浮<lb/>
名浮利過於酒醉得人心死不醒又題霍山秦尊師云<lb/>
老鶴𤣥猿伴採芝有時長嘯獨移時翠蛾紅粉嬋娟劍<lb/>
殺盡世人人不知又偶題似鶴如雲一箇身不憂家國<lb/>
不憂貧擬將枕上日高睡賣與世間富貴人又思山詠<lb/>
因賣丹砂下白雲鹿裘怕惹九衢塵不如將爾入山去<lb/>
萬是千非愁殺人又景福中作云悶見戈鋋匝四溟恨<lb/>
無竒䇿救生靈如何飲酒得長醉直到太平時節醒又<lb/>
<pb n="KR4i0064_WYG_002-41a"/>
招友遊春云難把長繩繫日烏芳時偷取醉工夫任堆<lb/>
金璧磨星斗買得花枝不老無又山居云閒見有人尋<lb/>
移庵更入深落花流澗水明月照松林醉勸頭陀酒閒<lb/>
教孺子吟身同雲外鶴斷得世塵侵又詩云㝠心棲木<lb/>
室散髮浸流泉採栢時逢麝㸔雲忽見山夏狂衝雨戲<lb/>
春醉戴花眠絶頂登雲望東都一㸃烟又詩不求朝野<lb/>
知臥見嵗華移採藥歸侵夜聽松飯過時荷竿尋水釣<lb/>
背局上嵓棊祭廟人來說中原正亂離<hi>全唐詩話</hi>
<pb n="KR4i0064_WYG_002-41b"/>
五代之亂干戈日㝷而鄭雲叟隠於華山與羅隠終日<lb/>
怡然對飲有酒詩二十章好事者繪為圖以相餽遺<hi>稗史</hi>
<hi>彚編</hi>
雲叟僖宗時應百篇舉不利遂隠華山月到君山酒半<lb/>
醒朗吟疑有水仙聽無人識我真閒事贏得高秋㸔洞<lb/>
庭雲叟宿洞庭詩也<hi>唐詩紀事</hi>
　　　任濤<lb/>
任濤豫章人詩名早著有露漙沙鶴起人臥釣船流他<lb/>
<pb n="KR4i0064_WYG_002-42a"/>
皆倣此李隲廉問江西與放鄉里之役民俗互有論列<lb/>
隲判江西界内凡有詩得似濤者即予免役<hi>摭言</hi>
唐筠州任濤咸通進士常侍李隲見其詩有露漙沙鶴<lb/>
起人臥釣船流之句特與免役鄉民訟之隲判云江西<lb/>
界内有詩似濤者並與免役又辛元龍字慶甫號松垣<lb/>
先生有氣節以詩援任濤例求免稅丁太守判云松垣<lb/>
筆力破滄溟欲援任濤免稅丁一段風流好公案錦江<lb/>
重寫入圍屛<hi>堅瓠集</hi>
<pb n="KR4i0064_WYG_002-42b"/>
　　　王易簡<lb/>
易簡唐末進士梁乾化中及第名居榜尾不看榜却歸<lb/>
華山尋就山釋褐授華州幕職後召入拜左拾遺及辭<lb/>
官歸隠留詩一絶曰汨没朝班愧不才誰能低折向塵<lb/>
埃青山得去且歸去官職有來還自來及再召為郎遷<lb/>
諫垣臺閣三十年歸華山十年而終<hi>全唐詩話</hi>
　　　路德延<lb/>
路德延儋州巖相之猶子數嵗賦芭蕉詩曰一種靈苖<lb/>
<pb n="KR4i0064_WYG_002-43a"/>
異天然體性虛葉如斜界紙心似倒抽書詩成翌日傳<lb/>
於都下㑹儋州坐事誅故德延久不能振光化初方就<lb/>
舉擢第又為感舊詩曰初騎竹馬詠芭蕉嘗忝名卿誦<lb/>
滿朝五字便容趨絳帳一枝尋許折丹霄豈知流落萍<lb/>
蓬逺不覺推遷嵗月遥國境未安身未立至今顏巷守<lb/>
簞瓢天祐中授拾遺㑹河中節度使朱友謙領鎮辟掌<lb/>
書記友謙甚禮之然德延浮薄動多忤物友謙解體德<lb/>
延乃作小兒詩五十韻以刺友謙聞而大怒乃因醉沈<lb/>
<pb n="KR4i0064_WYG_002-43b"/>
之黄河詩曰情態任天然桃紅兩頰鮮乍行人共看初<lb/>
語客多憐臂膞肥如瓠肌膚軟勝綿長頭纔覆額分角<lb/>
漸埀肩散誕無塵慮逍遥占地仙排衙朱閣上喝道畫<lb/>
堂前合調歌楊柳齊聲踏採蓮沿堤行細雨奔巷趂輕<lb/>
烟嫩竹乘為馬新蒲折作鞭鸚雛金鏇繫猫子綵絲牽<lb/>
擁鶴歸晴島驅鵞入暖泉楊花争弄雪榆葉共収錢錫<lb/>
鏡當胸掛銀珠對耳懸頭依蒼鶻裹袖學柘枝揎酒殢<lb/>
丹砂暖茶催小玉煎頻邀籌箸掙時乞繡針穿寳篋拏<lb/>
<pb n="KR4i0064_WYG_002-44a"/>
紅豆妝奩拾翠鈿戲袍披按褥尖㡌戴靴氊展畫趨三<lb/>
聖開屛笑七賢貯懷青杏小垂額綠荷圓驚滴沾羅淚<lb/>
嬌流汚錦涎倦書饒婭姹憎藥巧遷延弄帳燕綃暎藏<lb/>
衾鳳綺纒指敲迎使鼓筯撥賽神絃簾拂魚鈎動筝推<lb/>
鴈柱偏棊圖添路畫笛管欠吹鑴惱客初酣睡驚僧半<lb/>
入禪尋蛛窮屋瓦採雀遍樓椽抛果忙開口藏鈎亂出<lb/>
拳夜分圍榾柮朝聚打鞦韆折竹裝泥燕添絲放紙鳶<lb/>
互誇輪水碓相教放風旋旗小裁紅絹書幽載碧牋逺<lb/>
<pb n="KR4i0064_WYG_002-44b"/>
鋪張鴿網低控射蠅弦詀語時時道謳歌處處傳匿窻<lb/>
睂乍曲遮路臂相連鬬草當春逕爭毬出晩田柳旁慵<lb/>
獨坐花底困横眠等鵲前籬畔聽蛩伏砌邊旁枝粘舞<lb/>
蝶隈樹捉鳴蟬平島誇趫上層崖逞捷緣嫩苔車跡小<lb/>
深雪履痕全競指雲生岫齊呼月上天蟻窠尋逕劚蜂<lb/>
穴遶堦填樵唱迴深嶺牛歌下逺川壘柴為屋朩和土<lb/>
作盤筵險砌高臺石危跳峻塔塼忽陞隣舍樹偷上後<lb/>
池船項橐稱師日甘羅作相年明時方任德勸爾減狂<lb/>
<pb n="KR4i0064_WYG_002-45a"/>
顛<hi>唐詩紀事</hi>
　　　裴說<lb/>
裴説裴諧俱有詩名說官至補闕諧終於桂頗假官宰<lb/>
自作湘江吟說詩云吟餘潮入浦坐久燒移山諧詩云<lb/>
風囘山火斷潮落岸氷高經杜甫墳說云擬掘孤墳破<lb/>
重教大雅生諧曰名終埋不得骨且朽何妨景同而語<lb/>
意俱别<hi>詩話總龜</hi>
廖凝目裴說為刼墓賊裴弔杜陵墓擬鑿孤墳破重教<lb/>
<pb n="KR4i0064_WYG_002-45b"/>
大雅生裴非真賊也唯渠自向沈約集中作賊乃真賊<lb/>
耳然古今猾賊不可數計南華老仙云儒以詩禮發冡<lb/>
楞嚴亦云云何賊人假我衣服禆販如來舉世盡賊誅<lb/>
容勝誅乎<hi>蓉槎蠡說</hi>
唐舉子先投所業於公卿之門謂之行巻說只行五言<lb/>
十九首至來年秋賦復行舊巻人有譏之者說曰只此<lb/>
十九首苦吟尚未有人見知何假別行巻哉識者以為<lb/>
知言天復六年登甲第其詩以苦吟難得為工且拘格<lb/>
<pb n="KR4i0064_WYG_002-46a"/>
律嘗有詩曰苦吟僧入定得句將成功又贈僧貫休云<lb/>
總無方是法難得始為詩又云是事精皆易唯詩㑹却<lb/>
難遭亂故官不達<hi>全唐詩話</hi>
　　　周知微<lb/>
有周知微者字明老為晉州縣尉到官不數月不告於<lb/>
州而徑來京師人問其故云我欲求教授至京求知已<lb/>
不得大醉一夕而卒然為詩有可喜者如觀臨淮雙頭<lb/>
白蓮圖云旣不學叔隗季隗南歸晉又不學大喬小喬<lb/>
<pb n="KR4i0064_WYG_002-46b"/>
東入呉一種桃根與桃葉若為化作雙芙蕖臨淮政成<lb/>
有餘暇坐令華屋生瀟灑鵞溪一幅萬里寛移得斷江<lb/>
入圖畫天空水濶江茫茫相見女英與娥皇九嶷雲深<lb/>
蒼梧逺氷姿泣露不成粧苦心抱恨何年了香骨應甘<lb/>
没秋草不如囘首謝秋風分作尹邢來漢宫又作上巳<lb/>
日寒食云疾風暮雨悲遊子峻嶺崇山非故鄉亦可賞<lb/>
而其狂未見其比<hi>古今詩話</hi>
　　　吳靄<lb/>
<pb n="KR4i0064_WYG_002-47a"/>
唐吳靄字廷俊連山人母浣帛於江觸沈鯉而孕旣生<lb/>
膞上有肉鱗隠起七嵗能詩嘗詠野燒云烟隨紅燄斷<lb/>
化作白雲飛識者器之登光化二年進士後歸朱全忠<lb/>
<hi>小草齋詩話</hi>
　　　陳用拙<lb/>
唐陳用拙高良人天祐二年進士未官而卒用拙有詩<lb/>
名嘗賦登臨湟樓云浮世自無閒日月高樓長有好山<lb/>
川送長沙史君云人說洞庭波浪險使君自有濟川舟<lb/>
<pb n="KR4i0064_WYG_002-47b"/>
有集八巻不傳<hi>小草齋詩話</hi>
　　　范攄子<lb/>
吳人范攄處士之子七嵗能詩贈隠者云埽葉隨風便<lb/>
澆花趂日陰方干曰此子他年必成名又吟夏日云閒<lb/>
雲生不雨病葉落非秋干曰惜哉必不享壽果十嵗卒<lb/>
<hi>全唐詩話</hi>
　　　劉山甫<lb/>
唐彭城劉山甫中朝仕族也其先官於嶺外侍從北歸<lb/>
<pb n="KR4i0064_WYG_002-48a"/>
泊船於青草湖登岸見有北方毘沙門天王因詣之見<lb/>
廟宇摧頽香燈不續山甫少年而有才思乃題詩曰壞<lb/>
墻風雨幾經春草色盈庭一座塵自是神明無感應盛<lb/>
衰何得却由人是夜夢神見責云我非天王故南嶽也<lb/>
主張此地汝何相侮俄而驚覺風濤陡起倒檣絶纜沉<lb/>
溺在即遽起悔過令撤詩牌然後已山甫自序<hi>北夢𤨏言</hi>
　　　王貞白<lb/>
貞白唐末大播詩名御溝為巻首云一派御溝水緑槐<lb/>
<pb n="KR4i0064_WYG_002-48b"/>
相蔭清此波涵帝澤無處濯塵纓鳥道來雖險龍池到<lb/>
自平朝宗心本切願向急流傾自謂冠絶無瑕呈僧貫<lb/>
休休曰甚好只是剩一字貞白揚袂而去休曰此公思<lb/>
敏書一字於掌中逡巡貞白迴忻然曰已得一字云此<lb/>
中涵帝澤休將掌中字示之一同天祐年中内試貞白<lb/>
扎翰狼籍帝覽拂下玉案有黄門奏此舉人有詩名御<lb/>
批曰麤通放<hi>唐詩紀事</hi>
王貞白御溝一律吟家喜談其事亦繇微含比興故佳<lb/>
<pb n="KR4i0064_WYG_002-49a"/>
咏葦排句輕趣可追姚監餘概少快心<hi>唐音癸籤</hi>
元薩天錫地濕厭聞天竺雨月明來聽景陽鐘山東一<lb/>
老易聞為看薩詰所出對唐句林下老僧來看雨齊已<lb/>
改張逈虬須白也無以在易也蕭楚材易乖崖獨恨大<lb/>
平無一事之恨為幸昌黎更閬仙僧推月下門為敵鄭<lb/>
谷更齊已早梅昨夜數枝開之數為一貫休更王貞白<lb/>
此波涵帝澤之波為中皆一字師按南枝纔放兩三花<lb/>
安在必一與也波二字可不改受三字師者為之赧顏<lb/>
<pb n="KR4i0064_WYG_002-49b"/>
<hi>蓉槎蠡說</hi>
唐有一種色謂之退紅王建牡丹詩云粉光深紫膩肉<lb/>
色退紅嬌王貞白娼樓行云龍腦香調水教人染退紅<lb/>
花間集牀上小薰籠昭州新退紅葢退紅若今之粉紅<lb/>
髹器亦有作此色者今無之矣紹興末縑帛有一等似<lb/>
皂而淡者謂之不肯紅亦退紅之類也<hi>老學庵續筆記</hi>
建帥陳誨之子德誠罷管沼江水軍入掌禁衛頗患拘<lb/>
束方晏客貞白在坐食蟹德誠請咏之貞白云蟬眼龜<lb/>
<pb n="KR4i0064_WYG_002-50a"/>
形脚似蛛未曾正面向人趨如今飣在盤筵上得似江<lb/>
湖亂走無衆客皆笑<hi>五代詩話</hi>
貞白寄鄭谷曰五百首新詩緘封寄與誰祇憑夫子鑒<lb/>
不要俗人知火鼠重収布氷蠶乍吐絲直須天上手裁<lb/>
作領巾披<hi>唐詩紀事</hi>
　　　戴司顏<lb/>
景福中江西節度使鍾傳遣僧從約進法華經一千部<lb/>
上待之恩渥有加宣從約入内賜齋面錫紫衣一副將<lb/>
<pb n="KR4i0064_WYG_002-50b"/>
行太常博士戴司顏以詩贈行畧曰逺來朝鳳闕歸去<lb/>
戀元侯時吳子華任中諫司顏仰公之名志在屬和以<lb/>
為從約之資融覽之拊掌大笑曰遮阿師更不要見便<lb/>
把拽出得其承奉如此矣<hi>摭言</hi>
　　　李濤<lb/>
李濤長沙人也篇詠甚著如水聲長在耳山色不離門<lb/>
又掃地樹留影拂床琴有聲又落日長安道秋槐滿地<lb/>
花膾炙人口温飛卿任太學博士主秋試濤與衞丹張<lb/>
<pb n="KR4i0064_WYG_002-51a"/>
郤等詩賦皆榜於都堂<hi>全唐詩話</hi>
世言社日飲酒治聾不知其何據五代李濤有春社從<lb/>
李昉求酒詩云社公今日没心情乞為治聾酒一瓶惱<lb/>
亂王堂將欲徧依稀巡到第三㕔昉時為翰林學士有<lb/>
日給内庫酒故濤從乞之則其傳亦已久矣社公濤小<lb/>
字也唐人在慶侍下雖官高年長皆稱小字濤性疎達<lb/>
不覊善諧謔與朝士言亦多以社翁自名聞者無不以<lb/>
為笑然亮直敢言後官亦至宰相<hi>石林詩話</hi>
<pb n="KR4i0064_WYG_002-51b"/>
李濤相國性滑稽為布衣時往來京洛間泥水闕有僧<lb/>
舍曰不動尊院中有僧不出院十餘載濤毎過嘗謁其<lb/>
院必省其僧未幾寺焚僧散濤再過之但有門扇而已<lb/>
因題詩曰走却坐禪客移將不動尊世間顛倒事八萬<lb/>
四千門<hi>談苑</hi>
　　　楊凝式<lb/>
黄秘書長睿父之子詔紀其尊人建炎庚戌在平江圍<lb/>
城中失去楊凝式書一册並其先人手書楊傳以無別<lb/>
<pb n="KR4i0064_WYG_002-52a"/>
本念念不忘是嵗四月復寓饒之德興太寧資福寺偶<lb/>
錄遺文遂見之喜甚予偶得其本恐終失墜今紀其年<lb/>
譜家譜傳贊於此唐咸通十四年癸巳凝式是年生故<lb/>
題識多自稱癸巳人唐天祐四年丁卯是年夏朱全忠<lb/>
簒唐凝式諫其父唐相涉宜辭押寶使涉懼事泄凝式<lb/>
自此遂佯狂時年三十五代史補言時年方弱冠誤也<lb/>
晉天福四年已亥三月有洛陽風景四絶句時年六十<lb/>
七據詩云到此念經三紀春葢自丁卯至已亥實三十<lb/>
<pb n="KR4i0064_WYG_002-52b"/>
年則自全忠之簒凝式即居洛矣真蹟今在西都唐故<lb/>
大聖善寺勝果院東壁字畫尚完亦有石刻書側有畫<lb/>
像亦當時畫又廣愛寺西律院有壁題云後嵗六十九<lb/>
亦當是此年所題此書凡兩壁行草大小甚多真蹟今<lb/>
存但多漫暗故無石刻天福六年辛丑是年六月有天<lb/>
宫寺題名稱太子賓客時年六十九真蹟今在此寺東<lb/>
序題維摩詰後又吏部郎榮輯家有石刻一帖無年但<lb/>
云太子賔客楊凝式暮春奉板輿至自真原等語其末<lb/>
<pb n="KR4i0064_WYG_002-53a"/>
云清和之月復至當是此年前後也天福七年壬寅是<lb/>
年有真定智大師詩二首時年七十真蹟在文潞公家<lb/>
刻石在從事郎蘇太寧家晉開運元年甲辰是年嵗在<lb/>
甲辰四月十五日有看花八韻時年七十二題於洛陽<lb/>
一僧舍書勝上後云維晉九載今刻石在湖州前殿中<lb/>
侍御史劉燾家開運二年乙巳是年五月於天宫寺題<lb/>
壁論維摩經等語八月再題太子少保時年七十三真<lb/>
蹟今在此寺東序並辛丑題同刻石開運四年丁未是<lb/>
<pb n="KR4i0064_WYG_002-53b"/>
年二月前七月有寄惠才大師左郎中詩三首稱㑹同<lb/>
丁未嵗㑹同即契丹入晉改元之號也時年七十五稱<lb/>
太子少傅真蹟在文潞公家刻石在蘇太寧家周廣順<lb/>
三年癸丑是年於長壽寺華嚴東壁題名時年八十一<lb/>
後又題院似禪心靜等二詩稱太子少師亦應是此年<lb/>
真蹟今為人移去石刻亦不存人或得舊本耳<hi>游宦紀聞</hi>
凝式詩什亦多雜以詼諧少從張全義辟故作詩紀全<lb/>
義之德云洛陽風景實堪哀昔日曽為瓦子堆不是我<lb/>
<pb n="KR4i0064_WYG_002-54a"/>
公重葺理至今猶自一堆灰他類若此石晉時張從恩<lb/>
尹洛凝式自汴還時飛蝗蔽日偶與之俱凝式先以詩<lb/>
寄從恩曰押引蝗蟲到洛京合消郡守逺相迎從恩弗<lb/>
恠也然凝式詩句自佳其題壁有院似禪心靜花如覺<lb/>
性圓自然知了義争肯學神仙清麗可喜也<hi>游宦紀聞</hi>
凝式仕後周晉漢間落魄不自檢束自號楊風子終能<lb/>
以智自脫書法高妙傑出五代今洛中僧寺尚多有其<lb/>
遺跡題華嚴院一詩云院似禪心靜花如覺性圓自然<lb/>
<pb n="KR4i0064_WYG_002-54b"/>
知了義争肯學神仙用筆尤奔放竒逸李西臺建中平<lb/>
生師凝式書題詩於旁曰枯杉倒檜霜天老松烟麝煤<lb/>
陰雨寒我亦生來有書癖一囘入寺一囘看<hi>蔡寛夫詩話</hi>
楊少卿凝式旣不大用佯狂自穢游寺觀遇水竹幽勝<lb/>
之地吟咏忘歸墻壁之上筆迹殆遍馮吉題云少卿真<lb/>
迹滿僧居祇恐鍾王也不如為報逺公須愛惜此書書<lb/>
後更無書安鴻漸題云端溪石研宣城管王屋松烟紫<lb/>
兎毫更得孤卿老筆札人間無此五般高<hi>洛陽舊聞</hi>
<pb n="KR4i0064_WYG_002-55a"/>
右楊景度行書山谷有云俗書衹識蘭亭面欲換凡骨<lb/>
無金丹誰知洛陽楊風子下筆便到烏絲䦨為前輩推<lb/>
重如此王欽若在祥符天祝節尚有暇及此邪此帖絶<lb/>
無發風動氣處尤可寶也鮮于樞獲觀信筆書<hi>珊瑚網</hi>
　　　和凝<lb/>
和魯公有艷詞一編名香奩集凝後貴乃嫁其名為韓<lb/>
偓今世傳韓偓香奩集乃凝所為也凝生平著述分為<lb/>
演綸游藝孝悌疑獄香奩籯金六集自為游藝集序云<lb/>
<pb n="KR4i0064_WYG_002-55b"/>
余有香奩籯金二集不行於世凝在政府避議論諱其<lb/>
名又欲後人知故於游藝集序述之此凝之意也予在<lb/>
秀州其曽孫和惇家藏諸書皆魯公舊物末有印記甚<lb/>
完<hi>夢溪筆談</hi>
晉相和凝少年時好為曲子詞布於汴洛洎入相專託<lb/>
人焚毁不暇然相國厚重有德終為艷詞玷之契丹入<lb/>
夷門號為曲子相公所謂好事不出門惡事行千里士<lb/>
君子得不戒之乎<hi>北夢𤨏言</hi>
<pb n="KR4i0064_WYG_002-56a"/>
楊柳枝即古折楊柳義也本歌亡隋之曲故陳子昻有<lb/>
詩云萬里長江一帶開岸邊楊柳幾千栽錦㠶未落干<lb/>
戈起惆悵龍舟去不囘劉禹錫曰楊子江頭烟景迷隋<lb/>
家宫樹拂金隄嵯峨猶有當時色半蘸波中水鳥栖又<lb/>
韓琮云昌樂隋堤事已空萬條猶舞舊東風晉和凝云<lb/>
萬枝枯槁怨亡隋似弔吳臺各自埀是也<hi>稗史彚編</hi>
朱檢討竹垞貽所刻十家宫詞為倪檢討鴈園家宋刻<lb/>
本唐陜州司馬王建蜀花蕊夫人石晉丞相和凝宋宣<lb/>
<pb n="KR4i0064_WYG_002-56b"/>
和御製丞相王珪珪子仲修學士宋白中大夫張公庠<lb/>
直秘閣周彥質又胡偉集句凡十家<hi>居易錄</hi>
　　　馮道<lb/>
世譏馮瀛王道依阿詭隨不能死節王荆公雅愛道謂<lb/>
其能屈身以安人如諸佛菩薩行其所作詩雖淺近而<lb/>
多理語詩云窮達皆有命何須發歎聲但知行好事莫<lb/>
要問前程冬去冰須泮春來草自生請君觀此理天道<lb/>
甚分明又偶作云莫為危時便愴神前程往往有期因<lb/>
<pb n="KR4i0064_WYG_002-57a"/>
須知海嶽歸明主未省乾坤䧟吉人道德幾時曽去世<lb/>
舟車何處不通津但教方寸無諸惡豺虎叢中也立身<lb/>
<hi>宋類苑</hi>
惡詩相傳流為里諺此真風雅之厄也如世亂奴欺主<lb/>
時衰鬼弄人唐杜荀鶴詩也今朝有酒今朝醉明日愁<lb/>
來明日當羅隠詩也但知行好事莫要問前程五代馮<lb/>
道詩也閉門不管庭前月分付梅花自主張南宋陳隨<lb/>
隠自述其先人藏一警句為真西山劉漫塘所賞擊者<lb/>
<pb n="KR4i0064_WYG_002-57b"/>
也<hi>香祖筆記</hi>
晉天福三年與戎和當遣輔相為使趙璟桑維翰同堂<lb/>
皆未言以戎反覆難測咸懼於將命馮道與諸公中書<lb/>
食訖堂吏前白北使事色變手顫道索一幅書云道去<lb/>
即遣寫勅道舍都亭驛不復歸家彼以道有重名命與<lb/>
其國相同列戎賜臣下牙笏及臈月賜牛頭皆為殊禮<lb/>
道皆得之以詩謝云牛頭偏得賜象笏更容持北地大<lb/>
寒賜錦襖貂襖羊狐貂衾各一每入謁悉服四襖宿舘<lb/>
<pb n="KR4i0064_WYG_002-58a"/>
中併覆三衾有詩曰朝披四襖專藏手夜葢三衾怕露<lb/>
頭及還京師作詩五章述北使之意首章云去年今日<lb/>
奉皇華只為朝廷不為家殿上一杯天子泣門前雙節<lb/>
國人嗟龍荒冬往時時雪兎苑春歸處處花上下一行<lb/>
如骨肉幾人身死掩黄沙<hi>叢苑</hi>
契丹主達魯河釣牛魚以其得否占嵗好惡近世周茂<lb/>
振使金金主賜之魚曰手所親釣者金亦用遼制也王<lb/>
易燕北錄云牛魚嘴長鱗硬頭有脆骨重百斤即南方<lb/>
<pb n="KR4i0064_WYG_002-58b"/>
鱏魚也鱏鱘同然本草既有鱘魚又別有牛魚云生東<lb/>
海頭如牛則牛魚別是一種非鱘也馮道使契丹詩曰<lb/>
曽叨臈月牛頭賜史謂契丹真以牛頭賜之非也契丹<lb/>
主率以臈月打圍因敲氷釣魚則臘月牛頭者正本草<lb/>
所著東海之魚其頭如牛者也非真牛頭也<hi>演繁露</hi>
馮瀛王鎮南陽郡中宣聖廟壞有酒户十餘輩投狀乞<lb/>
修瀛王未及判有幕客題狀後云槐影參差覆杏壇儒<lb/>
門弟子盡高官若教酒户重修廟覺我慙惶也大難瀛<lb/>
<pb n="KR4i0064_WYG_002-59a"/>
王遽罷其請出已俸重修<hi>古今詩話</hi>
馮瀛王性仁厚家有一池每得魚放池中其子監丞每<lb/>
竊釣之瀛王聞之不悅於是高其墻垣鑰其門户作詩<lb/>
書其門曰高却墻垣鑰却門監丞從此罷埀綸池中魚<lb/>
鼈應相賀從此方知有主人<hi>詩話總龜</hi>
唐主與馮道從容語及年榖屢登四方無事道曰臣昔<lb/>
在先皇幕府奉使中山歴井陘之險臣憂馬蹶執轡甚<lb/>
謹幸而無失逮至平路放轡自逸俄至顛隕凡為天下<lb/>
<pb n="KR4i0064_WYG_002-59b"/>
者亦猶是也唐主深以為然又問道今嵗雖豐百姓贍<lb/>
足否道曰農家嵗凶則死於流殍嵗豐則傷於榖賤豐<lb/>
凶皆病者惟農家為然臣記進士聶夷中詩云二月賣<lb/>
新絲五月糶新榖醫得眼前瘡剜却心頭肉語雖鄙俚<lb/>
曲盡田家之情狀農於四民之中最為勤苦人主不可<lb/>
不知也唐主悅命左右録其詩常諷誦之<hi>通鑑綱目</hi>
樞密邵公堯嘗謂余詩淺切似白樂天一日閲相藍書<lb/>
肆得馮瀛王詩一帙而歸以語公公戲語余曰子詩格<lb/>
<pb n="KR4i0064_WYG_002-60a"/>
似樂天今又愛馮瀛王將來拈取個豁達李老慶厯中<lb/>
京師有人號豁達李老好吟詩而詩多鄙俚以此戲之<lb/>
遂皆大笑然余賦才鄙拙不能强為豪爽今齒已老而<lb/>
詩格定時時遣興實有李老之風足見公之知言也<hi>青箱</hi>
<hi>雜記</hi>
　　　馮吉<lb/>
馮瀛王道德度凝厚事累朝體貌山立其子吉特浮俊<lb/>
無檢為少卿善琵琶妙音律樂府世無及者父酷戒之<lb/>
<pb n="KR4i0064_WYG_002-60b"/>
畧不少悛一日家宴因欲辱之處賤伶之列衆執器立<lb/>
於庭奏數曲罷例以纒頭縑鏹隨衆伶給之吉置縑鏹<lb/>
於左肩抱琴瑟按膝長跪厲聲呼謝而退家人大笑於<lb/>
薄囘首謂父曰能為吉進此技於天子否凡賔僚飲聚<lb/>
長為不速酒酣即彈彈罷起舞舞罷作詩昻然而去自<lb/>
謂曰馮三絶及撰昭憲太后諡議舉朝嘆服乾德四年<lb/>
郊禮容樂奏節刋正漸備有司奏其缺典但少宗廟殿<lb/>
庭宫懸三十六架加鼓吹熊羆十二按禮樂朝㑹登歌<lb/>
<pb n="KR4i0064_WYG_002-61a"/>
用五端郊廟奠獻用四端迴伏至樓前奏採茨之曲御<lb/>
樓奏隆安之曲各用樂章又八佾之舞以象文德武功<lb/>
請用𤣥德升聞天下大定之舞率從其請<hi>玉壺清話</hi>
　　　李翰<lb/>
李翰及第於和凝榜下後與座主同任學士㑹凝作相<lb/>
翰為承旨適當批詔次日於玉堂輙開和相舊閣悉取<lb/>
圖書器玩留一詩於榻攜之盡去詩曰座主登庸歸鳳<lb/>
閣門生批詔立鰲頭玉堂舊閣多珍玩可作西齋潤筆<lb/>
<pb n="KR4i0064_WYG_002-61b"/>
不<hi>玉壺清話</hi>
　　　裴皞<lb/>
皞以文學在朝廷久宰相馬𦙍孫桑維翰皆皞禮部所<lb/>
放進士也後𦙍孫知舉放榜引新進士詣皞皞喜作詩<lb/>
曰門生門下見門生世傳以為榮<hi>五代史</hi>
後唐裴尚書年老致政清泰初其門生馬裔孫知舉放<lb/>
榜後引新進士謁謝於裴裴歡宴永日書一絶云官途<lb/>
最重是文衡天與愚夫作盛名三主禮闈今八十門生<lb/>
<pb n="KR4i0064_WYG_002-62a"/>
門下見門生時人榮之事見蘇耆開譚錄余以五代登<lb/>
科記攷之裴在同光中三知舉四年放進士八人裔孫<lb/>
預焉後十年裔孫為翰林學士以清泰三年放進士十<lb/>
三人兹所書是已裔孫尋拜相新史亦載此一句云<hi>容齋</hi>
<hi>五筆</hi>
後唐裴尚書年老致政其門生馬裔孫知舉放榜後引<lb/>
諸進士謁謝裴賦詩云三主禮闈今八十門生門下見<lb/>
門生按此即今榜下引見之禮然門生門下見門生今<lb/>
<pb n="KR4i0064_WYG_002-62b"/>
詞林相隔僅兩科即已有之不足異也<hi>居易録</hi>
　　　王仁裕<lb/>
仁裕喜為詩其少也嘗夢剖其腸胃以西江水滌之顧<lb/>
見江中沙石皆成篆籀之文由是文思日進生平作詩<lb/>
滿萬首蜀人呼曰詩窖子<hi>十國春秋</hi>
荆南高從誨季興嫡子也季興先時建渚宫於府庭西<lb/>
北隅延袤十餘里亭榭鱗次從誨紹立尤加完葺從誨<lb/>
明音律好彈胡琴女樂數十皆擅其技王仁裕使荆渚<lb/>
<pb n="KR4i0064_WYG_002-63a"/>
從誨出十輩彈胡琴仁裕詩曰紅粧齊抱紫檀槽一抹<lb/>
朱絃四十條湘水凌波慙鼓瑟秦樓明月罷吹簫寒敲<lb/>
白玉聲偏晩暖逼黄鶯語自嬌丹禁舊臣來側耳骨清<lb/>
神爽似聞韶又曰玉纎挑落折氷聲散入秋空韻轉清<lb/>
二五指中過塞鴈十三絃上囀春鶯譜從陶室偷將妙<lb/>
曲向秦樓寫得成無限細腰宫裏女就中偏愜楚王情<lb/>
<hi>天下大定録</hi>
王仁裕嘗從事於漢中家於公署巴山有採捕者獻猿<lb/>
<pb n="KR4i0064_WYG_002-63b"/>
兒焉憐其小而慧黠使人養之名曰野賔呼之則聲聲<lb/>
應對經年則充博壯盛縻縶稍解逢人必齧之頗亦為<lb/>
患仁裕叱之則弭伏而不動餘人縱鞭箠亦不畏其公<lb/>
衙子城繚繞並是榆槐雜樹漢高廟有長松古栢上鳥<lb/>
巢不知其數時仲春日野賔解逸躍入叢林飛趠於樹<lb/>
梢之間遂入漢高廟破鳥巢擲其雛卵於地是州衙門<lb/>
有鈴架羣鳥遂集架引鈴主使令尋鳥所來見野賔在<lb/>
林間即使人投瓦礫彈射皆莫能中薄暮腹枵方餒而<lb/>
<pb n="KR4i0064_WYG_002-64a"/>
就縶乃遣人送入巴山百餘里溪洞中人方囘詢問未<lb/>
畢野賔已在厨内謀餐矣又復縶之忽一日解逸入主<lb/>
帥厨中應動用食器之屬並遭掀撲穢汙而後登屋擲<lb/>
瓦拆磚主帥大怒使衆箭射之野賔騎屋脊而毁拆磚<lb/>
瓦箭發如雨野賔目不妨視口不妨呼手拈足擲左右<lb/>
避箭竟不能損其一毫有使院老將馬元章曰市上有<lb/>
一人善弄胡猻乃使召至指示之曰速擒來於是大胡<lb/>
猻躍上衙屋趕之踰垣驀巷擒得至前野賔流汗沾體<lb/>
<pb n="KR4i0064_WYG_002-64b"/>
而伏罪主帥亦不甚詬怒衆皆看而笑之於是頸上係<lb/>
紅綃一縷題詩送之曰放爾丁寧復故林舊來行處好<lb/>
追尋月明巫峽堪憐靜路隔巴山莫厭深栖宿免勞青<lb/>
嶂夢躋攀應愜碧雲心三秋果熟松梢健任抱高枝徹<lb/>
曉吟又使人送入孤雲兩角山且使縶在山家旬日後<lb/>
方解而縱之不復再來矣後罷職入蜀行次嶓<graphic n="KR1815" url="https://raw.githubusercontent.com/kanripo/KR-Gaiji/master/images/KR1815.png" mimeType="image/png"/>廟前<lb/>
漢江之壖有羣猿自峭巖中連臂而下飲於清流有巨<lb/>
猿捨羣而前於道畔古朩之間埀身下顧紅綃彷彿尚<lb/>
<pb n="KR4i0064_WYG_002-65a"/>
在從者指之曰此野賔也呼之聲聲相應立馬移時不<lb/>
覺惻然及聳轡之際哀呌數聲而去及陟山路轉壑囘<lb/>
溪之際尚聞嗚咽之音疑其腸斷矣遂繼之一篇曰嶓<lb/>
<graphic n="KR1815" url="https://raw.githubusercontent.com/kanripo/KR-Gaiji/master/images/KR1815.png" mimeType="image/png"/>祠邊漢水濵飲猿連臂下嶙峋漸來仔細窺行客認<lb/>
得依稀是野賔月宿縱勞羈絏夢松餐非復稻梁身數<lb/>
聲腸斷和雲呌識是前年舊主人<hi>王氏見聞録</hi>
興元南有路通巴州深谿峭巖捫蘿摸石三日始達於<lb/>
山頂復登措大嶺葢稍平處也其絶頂謂之孤雲兩角<lb/>
<pb n="KR4i0064_WYG_002-65b"/>
彼中諺云孤雲兩角去天一握淮陰侯廟在焉昔韓信<lb/>
亡去蕭何追及於兹山王仁裕題詩云孤雲不掩興亡<lb/>
䇿兩角曽懸去住心<hi>玉堂閒話</hi>
五代王仁裕知貢舉王丞相溥為狀元時年二十六後<lb/>
六年遂相周世宗猶及本朝以太子太保罷歸班年纔<lb/>
四十二前此所未有也溥初拜相仁裕猶致仕無恙嘗<lb/>
以詩賀溥云一戰文塲援趙旗便調金鼎佐無為白麻<lb/>
驟降恩何極黄髮初聞喜可知跋勅按前人到少築沙<lb/>
<pb n="KR4i0064_WYG_002-66a"/>
堤上馬歸遲立班始得遥相見親洽争如未貴時溥在<lb/>
位毎休沭必詣仁裕從容終日葢唐以來座主門生之<lb/>
禮尤厚今王丞相將明霍侍郎端友榜南省奏名時知<lb/>
舉四人安樞密處厚劉尚書彥修與今鄧樞密子常范<lb/>
右丞謙叔吾亦忝㸃檢試巻官鄧范不唯及見其登庸<lb/>
可以繼仁裕且同在政府則仁裕所不及也<hi>石林詩話</hi>
乾祐元年户部侍郎王仁裕放王溥狀元及第溥不數<lb/>
年拜相仁裕時為太子少保有詩賀曰一戰文塲援趙<lb/>
<pb n="KR4i0064_WYG_002-66b"/>
旗便攜金鼎贊無為白麻驟降恩何厚黄閣初聞喜可<lb/>
知跋勅案前人到少築沙堤上馬行遲押班長幸遥相<lb/>
見親狎争如未貴時溥和曰揮毫文戰偶搴旗待詔金<lb/>
華亦偶為白社遽當宗伯選赤心旋遇聖人知九霄得<lb/>
路榮雖極三接承恩出每遲職在臺司多少暇親師不<lb/>
及舞雩時<hi>廣卓異記</hi>
先生嘗言恩門王公終於太子太保七十後精力不衰<lb/>
每天氣和暖必乗小駟從三四老蒼頭攜照袋以皮為<lb/>
<pb n="KR4i0064_WYG_002-67a"/>
之四方有葢其中可容一斗以來中貯筆硯韻畧刀子<lb/>
礪石箋紙數十幅並小樂器之屬備酒炙三四人之具<lb/>
門生侍行出郊野遇園亭有竹樹之處燕賞終日賦詩<lb/>
品小管盡醉而歸吾忝左拾遺日適暮春與同門生五<lb/>
六人從公登繁臺即梁孝王吹臺也公飲酒賦詩甚歡<lb/>
抵夜方散公詩曰柳陰如霧絮成堆其天才縱逸風韻<lb/>
閒適皆此類也<hi>宋類苑</hi>
公燕合樂每酒行一終伶人必唱催酒然後樂作此唐<lb/>
<pb n="KR4i0064_WYG_002-67b"/>
人送酒之辭本作碎音今多為平聲文士亦或用之王<lb/>
仁裕詩淑景易從風雨去芳樽須用管絃催<hi>石林燕語</hi>
李文正公言少保王仁裕與諸門生飲出一詩板樹於<lb/>
坐次云二百一十四門生春風初長羽毛成擲金換得<lb/>
天邊桂鑿壁偷將榜上名何幸不才逢聖世偶將疎網<lb/>
罩羣英衰翁漸老兒孫小異日知誰畧有情又與諸門<lb/>
生飲於繁臺賦詩云柳陰如霧絮成堆又引門生飲吹<lb/>
臺好景即隨風雨去芳樽宜命管絃來漫誇列鼎鳴鐘<lb/>
<pb n="KR4i0064_WYG_002-68a"/>
貴寧免朝烏夜兎催爛醉也須詩一首不能空放馬頭<lb/>
囘<hi>摭遺</hi>
嗺酒一作<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>酒即催酒也元有喝盞之儀李涪刋誤言<lb/>
<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>酒三十拍促曲名三臺<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>合作啐葢送酒也資暇録<lb/>
言與涪同程大昌言内燕抗聲索樂但云<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>酒字書<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>
屈破也當是啐酒之轉名賢詩話王仁裕詩芳尊毎命<lb/>
管絃嗺又趙勰交趾事跡言嗺酒逐歌可知嗺酒乃唐<lb/>
人熟語宋相沿不改也義當用催而別作<graphic n="KR2012" url="https://raw.githubusercontent.com/kanripo/KR-Gaiji/master/images/KR2012.png" mimeType="image/png"/>嗺何必强<lb/>
<pb n="KR4i0064_WYG_002-68b"/>
引啐字三臺者作樂時部首拍版三聲然後管色振作<lb/>
李濟翁以為鄴中三臺劉公嘉話言高洋築三臺愚謂<lb/>
乃曲名耳<hi>通雅</hi>
　　　鄭遨<lb/>
五代時鄭遨茶詩云嫩芽香且靈吾謂草中英夜臼和<lb/>
烟搗寒壚對雪烹惟憂碧粉散常見緑花生最是堪珍<lb/>
重能令睡思清范文正公詩云黄金碾畔緑塵飛碧玉<lb/>
甌中翠濤起茶色以白為貴二公皆以碧緑言之何耶<lb/>
<pb n="KR4i0064_WYG_002-69a"/>
<hi>三山老人語録</hi>
　　　劉郇伯<lb/>
唐求劉郇伯有詩名唐求臨池洗硯詩云恰似有龍深<lb/>
處臥被人驚起黒雲生又漸寒沙上路欲暝水邊村早<lb/>
行云沙上鳥猶睡渡頭人已行詩思不出二百里間劉<lb/>
郇伯為范鄭郎中詩友范得句云嵗盡天涯雨久而難<lb/>
對劉郇伯曰人生分外愁范賞之然老於新津之東渡<lb/>
非隠非吏二子亦可凌厲名塲而死丘樊所謂蜀人無<lb/>
<pb n="KR4i0064_WYG_002-69b"/>
志懷土正此也<hi>北夢𤨏言</hi>
　　　王溥<lb/>
王溥自周太祖之末為相至國朝乾德二年罷嘗作自<lb/>
問詩述其踐歴其序云余年二十有五舉進士甲科從<lb/>
周祖征河中改太常丞登朝時同年生尚未釋褐不日<lb/>
作相在廊廟凡十有一年歴事四朝去春恩制改太子<lb/>
太保毎思菲陋當此榮遇十五年間遂躋極品儒者之<lb/>
幸殆無以過今行年四十三嵗自朝請之暇但宴居讀<lb/>
<pb n="KR4i0064_WYG_002-70a"/>
佛書歌詠承平因作自問詩十五章以志本末此序見<lb/>
三朝史本傳而詩不傳頗與長樂叙相類亦可議也<hi>容齋</hi>
<hi>三筆</hi>
張翼善詩常投詩王相溥王謝以詩曰清河詩客本賢<lb/>
良惠我清吟六十章詩格渾同羅給諫工夫深似賈司<lb/>
倉登山始覺天高廣到海方知浪淼茫好去蟾宫是歸<lb/>
路明年應折桂枝香<hi>雅言系述</hi>
　　　竇儀<lb/>
<pb n="KR4i0064_WYG_002-70b"/>
龍鐲字琢成乾德初任邠州守有仁政一日羣鶴翔於<lb/>
公庭州民繪來鶴圖以頌其德時學士竇儀以使過邠<lb/>
留題云多少樊籠不敢開强拘物性要相陪何時得似<lb/>
邠州守德政臨民鶴自來<hi>萬姓統譜</hi>
　　　竇儼<lb/>
竇禹鈞生五子儀儼偁偘等相繼登科馮瀛王贈禹鈞詩<lb/>
有靈椿一樹老丹桂五枝芳時號竇氏五龍昆仲才業儀<lb/>
儼尤著儼素藴大學為周世宗所重判太常寺校管籥鐘<lb/>
<pb n="KR4i0064_WYG_002-71a"/>
磬辨清濁上下之數分律吕還相之法去京房清宫一管<lb/>
調之二年方合大律又喜樂章凡三絃之通七絃之琴十<lb/>
二絃之筝二十五絃之瑟三漏之籥七漏之笛八漏之箎十<lb/>
七管之笙二十三管之簫皆立譜調接通而合之器雖異而<lb/>
均和不差編於歴代樂章之後目曰大周正樂譜<hi>玉壺清話</hi>
　　　張昭<lb/>
夜吟竇鞏集追思夷門題處已三稔矣悽然感興書之<lb/>
往嵗記時梁苑夜今宵題處洛城秋浮生瞥電人何在<lb/>
<pb n="KR4i0064_WYG_002-71b"/>
懷舊傷心淚迸流三徑竹風鄰笛怨一庭霜月井梧愁<lb/>
妻兒未㑹予惆悵只恠燈前不舉頭北海王崧跋云余<lb/>
家藏和峴所校五竇詩世少其本和所跋甲子嵗乾德<lb/>
二年也祕監尹公者尹拙也致政大夫者吏部尚書致<lb/>
仕張昭也昭字潛夫題鞏詩一篇稱潛夫者即昭也刑<lb/>
部員外郎兼太常和者即峴也<hi>宋詩紀事</hi>
　　　符彥卿<lb/>
大丞相李公昉嘗言當日目外鎮為麤官符彥卿知汴<lb/>
<pb n="KR4i0064_WYG_002-72a"/>
州有詩云全軍十萬擁雄師正是酬恩報國時汴水波<lb/>
濤喧鼓角隋隄楊柳拂旌旗前驅紅斾關西將環坐青<lb/>
蛾趙國姬為報長安冠葢道麤官到底是男兒公之詩<lb/>
意葢有憾之詞爾<hi>青𤨏高議</hi>
　　　熊皦<lb/>
劉夢得言八音與政通文章與時高下昔人是之五季<lb/>
道衰文喪當時操筆牘士率皆哇俚淺下亂雜無章其<lb/>
間能逺不忘君志在憂國文雖膚近而忠誠可取若皦<lb/>
<pb n="KR4i0064_WYG_002-72b"/>
者葢鮮儷也余讀其上國音書絶二十篇及晉末感興<lb/>
諸詩而悲之蘇君又出當時集藁示余雖不脫爾日風<lb/>
範亦時有佳語自可傳後無疑<hi>東觀餘論</hi>
　　　李成<lb/>
李成字咸熙唐之後裔五代時避地徙家營丘嗜酒善<lb/>
琴弈妙畫山水好為歌詩周世宗時樞密使王朴與之<lb/>
友善此宋白所撰志文大畧云云王著書徐鉉篆子覺<lb/>
字仲明仕太宗至國子博士列三朝國史儒學傳覺子<lb/>
<pb n="KR4i0064_WYG_002-73a"/>
宥仕至諫議大夫知制誥有傳載兩朝史云祖成五代<lb/>
末以詩酒遊公卿間善摸寫山水至得意處殆非筆墨<lb/>
所成歐公歸田録乃云李成仕本朝官尚書郎誤矣<hi>揮麈</hi>
<hi>前錄</hi>
　　　郭恕先<lb/>
建隆初詔五代時命官投狀叙理復命之郭恕先詩云<lb/>
為逢末刼歸依佛不就新恩叙理官飛龍在天利見大<lb/>
人而猶不屈其志如此<hi>困學紀聞</hi>
<pb n="KR4i0064_WYG_002-73b"/>
郭忠恕戲嘲聶崇義云近貴全為聵攀龍即是聾雖然<lb/>
三箇耳其奈不成聰崇義應聲反以忠恕二字解嘲云<lb/>
勿笑有三耳全勝畜二心<hi>漁隠叢話</hi>
　　　胡嵪<lb/>
胡嵪詩缾裏數枝婪尾春時人罔喻其意桑維翰曰唐<lb/>
末文人有謂芍藥為婪尾春者婪尾酒乃最後之杯芍<lb/>
藥殿春亦得是名<hi>清異録</hi>
芭蕉詩最難作胡邰陽嵪一篇云野人無帳幄愛此緑<lb/>
<pb n="KR4i0064_WYG_002-74a"/>
參差云云<hi>清異録</hi>
　　　王仲舉<lb/>
王仲舉營道人母嘗夢挾兩子入月仲舉修進士業長<lb/>
興二年赴舉謁秦王登第後有詩謝秦王曰三千里外<lb/>
抛漁艇二十人前折桂枝太平興國中仲舉有子曰嗣<lb/>
全亦中進士第乃挾兩子入月之祥<hi>青𤨏集</hi>
　　　李度<lb/>
李度顯德中舉進士工詩有醉輕浮世事老憶故鄉人<lb/>
<pb n="KR4i0064_WYG_002-74b"/>
之句人多誦之王朴為樞密止以此一聯稱於申文炳<lb/>
知舉遂擢為第三人嘲曰主司只誦一聯詩<hi>玉壺清話</hi>
王師下蜀時䕶送孟㫤血屬輕重之衆百里不絶至京<lb/>
猶然詩人李度作平蜀詩畧曰全家離錦里五月下瞿<lb/>
塘繡服青娥女雕鞍白面郎纍纍輕重富杳杳路岐長<lb/>
是也<hi>能改齋漫錄</hi>
　　　孟貫<lb/>
周世宗幸廣陵孟貫以詩獻之云不伐有巢樹多移無<lb/>
<pb n="KR4i0064_WYG_002-75a"/>
主花謂貫曰弔民伐罪何有巢無主之有遂釋褐授官<lb/>
<hi>江南野録</hi>
孟浩然詩不才明主棄多病故人疎唐𤣥宗聞之曰卿<lb/>
自棄朕朕何嘗棄卿孟貫詩不伐有巢樹多移無主花<lb/>
周世宗聞之曰朕伐叛弔民何謂有巢無主二子正坐<lb/>
詩窮所謂轉喉觸諱<hi>漫叟詩話</hi>
閩嶺孟貫性疎野喜篇章不以名宦為意大諌楊徽之<lb/>
稱之如寄張山人草堂云掃葉林風後拾薪山雨前<hi>詩史</hi>
<pb n="KR4i0064_WYG_002-75b"/>
　　　李昉<lb/>
李文正公昉深州饒陽人太祖在周朝已知其名及即<lb/>
位用以為相常語昉曰卿在先朝未嘗傾䧟一人可謂<lb/>
善人君子故太宗遇昉亦厚年老罷相每曲宴必宣赴<lb/>
賜坐昉嘗獻詩曰微臣自愧頭如雪也向鈞天侍玉皇<lb/>
昉詩務淺切效白樂天體晩年與叅政李公至為唱和<lb/>
友而李公詩格亦相類今世傳二李唱和集是也<hi>青箱雜記</hi>
宰相李昉罷政家居每宴必宣赴坐昉獻詩曰微臣自<lb/>
<pb n="KR4i0064_WYG_002-76a"/>
媿頭如雪也向鈞天侍玉皇上俯和云珍重老臣純不<lb/>
已我慙寡昧繼三皇時皆榮之<hi>庚溪詩話</hi>
孟賔于歸南唐為塗陽令黷貨當死時李昉事皇朝為<lb/>
翰林學士乃賔于同年進士聞賔于縲紲以詩遺之曰<lb/>
幼攜書劒別湘潭金榜標名第十三昔日聲塵喧洛下<lb/>
近年詩價滿江南長為邑令情終屈縱處曹郎志未甘<lb/>
莫學馮唐便休去明君晩事未為慚後主見詩貸之復<lb/>
其官<hi>馬令南唐書</hi>
<pb n="KR4i0064_WYG_002-76b"/>
昉所畜五禽名五客仙客鶴雪客鷺閒客白鷴南<lb/>
客孔雀西客鸚鵡仙客詩云胎化仙禽性本殊何人攜<lb/>
爾到京都因加美號為仙客稱向閒庭伴野夫警露秋<lb/>
聲雲外遠翹沙晴影月中孤青田萬里終歸去暫處雞<lb/>
羣莫歎吁<hi>青箱雜記</hi>
御書飛白玉堂之署四字頒賜禁苑今懸挂巳畢輙述<lb/>
惡詩一章用歌盛事玉堂四字重千金宸翰親揮賜禁<lb/>
林地望轉從今日貴君恩無似此時深宴囘上苑花初<lb/>
<pb n="KR4i0064_WYG_002-77a"/>
發麻就中宵月未沈衣惹御香拖瑞錦筆宣皇澤灑春<lb/>
霖院門不許閒人入仙境寧教外事侵我直承明踰二<lb/>
紀臨川實動羡魚心昉頃在禁林前後出處凡二十有<lb/>
五載不逢今日之盛事者有七新學士謝恩日賜襲衣<lb/>
金帶寶鞍名馬一也十月朔改賜新様錦袍二也特定<lb/>
草麻例物三也改賜内庫法酒四也月俸並給見錢五<lb/>
也特給親事官隨從六也新學士謝恩後就院賜宴設<lb/>
雖為舊事而無此時供帳之盛七也凡此七事並前例<lb/>
<pb n="KR4i0064_WYG_002-77b"/>
特出異恩以見聖君待文臣之優厚也臨川之羡其在<lb/>
兹乎<hi>翰苑羣書</hi>
李昉吕端同踐文館後各登臺輔吕公贈李公詩曰憶<lb/>
昔僦居明德坊官資俱是校書郎青衫共直昭文舘白<lb/>
首同登政事堂佐國廟謨君巳展避賢榮路我猶妨主<lb/>
恩至重何時報老眼相看涙兩行<hi>青箱雜記</hi>
李文正公昉少時常以詩呈叔侍中覽而喜贈之詩曰<lb/>
及觀西里盛世世秉鈞衡李氏自五代至本朝世居將<lb/>
<pb n="KR4i0064_WYG_002-78a"/>
相<hi>翰林名贊</hi>
李文正進永昌陵挽詞云奠玉五囘朝上帝御樓三度<lb/>
納降王當時諸臣皆進惟文正詞最為首出所謂三降<lb/>
王者廣南劉鋹西蜀孟昶江南李煜也<hi>詩話總龜</hi>
太祖嘗顧近侍曰五代干戈之際猶有詩人今太平日<lb/>
久豈無之也中官宋永圗于僧寺園亭中得詩百篇以<lb/>
進有丞相李文正公昉宰相僧閣閒望一聨云水光先<lb/>
見月露氣早知秋<hi>詩話總龜</hi>
<pb n="KR4i0064_WYG_002-78b"/>
李昉禁林春直詩一院有花春晝永八方無事詔書稀<lb/>
合是宋朝善言太平第一人故不以入朝省類而置之<lb/>
昇平選中<hi>瀛奎律髓</hi>
　　扈戴<lb/>
扈戴畏内特甚未仕時欲出則謁假於細君細君滴水<lb/>
於地指曰不乾須前歸若去逺則燃香印搯至某所以<lb/>
為還家之驗因筵聚方三行酒戴色欲逃遁朋友黙曉<lb/>
譁曰扈君恐砌水隠形香印過界耳是當罰也吾徒人<lb/>
<pb n="KR4i0064_WYG_002-79a"/>
撰新句一聨勸請酒一盞衆以為善乃俱起一人捧甌<lb/>
吟曰解禀香三令能遵水五申逼戴飲盡别云細彈防<lb/>
事水短爇戒時香别云戰兢思水約匍匐赴香期别云<lb/>
出佩香三尺歸防水九章别云命繫逡巡水時牽决定<lb/>
香戴連沃六七巨觥吐嘔淋漓旣上馬羣譟曰若夫人<lb/>
恠遲但道被水香勸盞留住<hi>清異錄</hi>
　　　劉兼<lb/>
雲間朱氏得宋刻唐百家詩劉兼集中有長春節詩長<lb/>
<pb n="KR4i0064_WYG_002-79b"/>
春為宋太祖誕節葢五代人而入宋者詩曰聖朝佳節<lb/>
遇長春跪奉金爐祝又焚寶藏發來天地秀兵戈銷後<lb/>
帝皇尊太平基址千年永混一車書萬古存更有馨香<lb/>
滿芳檻和風遲日在蘭蓀<hi>唐音統籖</hi>
　　　潘慎修<lb/>
太宗棊品第一待詔有賈元者臻於絶格時人以為王積<lb/>
薪之比元嗜酒病死楊希粲蔣元吉李應昌朱懷辟皆國<lb/>
手然非元之敵晚有李仲元棊絶勝可侔于元歲餘亦卒<lb/>
<pb n="KR4i0064_WYG_002-80a"/>
朝士有蔣居中潘慎修亦善棊至三品内士陳好元四品<lb/>
多得侍棊自元而下皆受三道慎修受四道好元受五道<lb/>
慎修獻詩云如今縱得仙翁術也怯君王四路饒<hi>談苑</hi>
　　　陶榖<lb/>
陶榖自五代至國初文翰為一時之冠然其為人傾險<lb/>
狠媚太祖雖不喜藉其詞華足用尚置翰苑榖自以久<lb/>
次舊人意希大用仍俾其黨與因事薦引以為久在詞<lb/>
禁宣力實多亦以微伺上㫖太祖笑曰頗聞翰林草制<lb/>
<pb n="KR4i0064_WYG_002-80b"/>
皆檢前人舊本改換詞語此乃俗所謂依様畫葫蘆耳<lb/>
何宣力之有榖聞之乃作詩書於玉堂之壁曰官職須<lb/>
由生處有才能不管用時無堪笑翰林陶學士年年依<lb/>
様畫葫蘆太祖益薄其怨望遂决意不用矣<hi>東軒筆錄</hi>
玉堂嘉話載陶榖草范質拜相制有云十年居調燮之<lb/>
司一旦得變通之術質得之泣訴藝祖由是薄之然袖<lb/>
中禪文亦變通之尤者榖可謂明於責人而不知自責<lb/>
矣瞿宗吉香臺集有詩云受禪文成識變遷閒情猶到<lb/>
<pb n="KR4i0064_WYG_002-81a"/>
煮茶邊可憐畫盡葫蘆様不與鸞膠續斷絃<hi>堅瓠集</hi>
陶榖來使忠懿王宴之因食蝤蛑詢其族類王命自蝤<lb/>
蛑至蟚<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>凡十餘種以進榖曰真所謂一蟹不如一蟹<lb/>
葢以譏王也王因命進葫蘆羮曰此先王時有此品味<lb/>
庖人依様造者榖在中朝或作詩嘲之曰堪笑翰林陶<lb/>
學士年年依様畫葫蘆故王以此戲焉<hi>順存錄</hi>
陶榖嘗奉使兩浙獻詩二十韻於錢俶其末云此生頭<lb/>
巳白無路掃王門時榖官是丞郎職為學士奉命小邦<lb/>
<pb n="KR4i0064_WYG_002-81b"/>
獻詩巳是失體復有掃門之句何辱命之甚也<hi>國老談苑</hi>
又浙帥開宴置金鍾以為罰爵榖後因臥病浙帥使人問<lb/>
其所欲榖以金鍾為請浙帥以十副贈之乃以詩謝云乞<lb/>
與金鍾病眼明其茍得無恥之情如此及復命将出其境<lb/>
即賦詩於郵亭云井蛙休恃重溟險澤馬曽嘶九曲濵請<lb/>
令人傳誦冀掩前詩之失榖之狡譎多此類也<hi>國老談苑</hi>
陶榖使呉越錢王因舉酒令曰白玉石碧波亭上迎仙<lb/>
客榖對曰口耳王聖明天子客錢塘<hi>雲麓漫抄</hi>
<pb n="KR4i0064_WYG_002-82a"/>
今人不用厮字唐人作平音五代時作入聲陶榖詩云<lb/>
尖簷㡌子卑凡厮是也歐陽公記陶榖詩末厥兵不曉<lb/>
其義余謂今人呼秃尾犬為厥尾衣之短者亦呼為厥<lb/>
然則此兵正謂其末賤耳今人不以末厥相連言之其<lb/>
義則是也不然則不可對卑凡厮<hi>中山詩話</hi>
朝廷使陶榖使江南以假書為名既至崖岸高峻讌席<lb/>
談笑未嘗啟齒韓熙載謂所親曰觀秀實公妄也非端<lb/>
人介士其守可隳夜遣歌妓秦弱蘭詐為驛卒之女敝<lb/>
<pb n="KR4i0064_WYG_002-82b"/>
衣持帚灑掃驛庭五栁乘隙因詢其迹翌日以詞贈之<lb/>
曰好姻緣惡姻緣只得郵亭一夜眠别神仙琵琶撥盡<lb/>
相思調知音少安得鸞膠續斷絃是何年後數日讌於<lb/>
澄心堂李主命玻璃巨鍾滿酌之榖毅然不顧乃出蘭<lb/>
於席歌前闋以侑之榖慚笑不敢不釂釂罷復灌倒載<lb/>
吐茵尚未許罷後大為主所薄還朝日止遣數小吏餞<lb/>
於郊亭逮歸京卒不大用<hi>玉壺清話</hi>
世傳陶學士風光好詞是奉使江南日作近見沈叡達集<lb/>
<pb n="KR4i0064_WYG_002-83a"/>
有任秋娘傳書其事甚詳始知陶使吳越非江南也<hi>研北雜志</hi>
陶榖尚書使江南遇秦弱蘭作風光好詞見宋人小説<lb/>
或有以為曹翰者翰能作老將詩其才固有之終非武<lb/>
人本色沈叡達雲巢編謂陶使吳越惑娼女任秋娘因<lb/>
作此詞任大得陶貲後用以創仁王院落髪為尼李唐<lb/>
吳越未審孰是要之近陶所為耳<hi>藝苑巵言</hi>
明初唐肅題陶榖郵亭圗云紫鳯檀曹綠髪娼玉堂見慣<lb/>
可尋常作歌未必腸能斷明日聽歌更斷腸徐惟和有題秦<lb/>
<pb n="KR4i0064_WYG_002-83b"/>
弱蘭一首云莫笑郵亭一夜春此身原巳落風塵韓家亦有<lb/>
如花女枕畔衣裳著向人此詩足為陶學士解嘲<hi>堅瓠集</hi>
　　　陶彛<lb/>
猶子彛年十二歲余讀胡嶠茶詩愛其造語新竒因令<lb/>
效法之近晩成篇有云生凉好喚雞蘇佛囘味宜稱橄<lb/>
欖仙對佛而言則雞蘇為凡夫對仙而言則橄欖為俗<lb/>
士非茗荈之竒安可當此<hi>清異錄</hi>
　　　符昭逺<lb/>
<pb n="KR4i0064_WYG_002-84a"/>
余嘗以鴨卵及蓮枝一稔紅餉符昭逺介還送一詩云<lb/>
聖胎初出赤誌翁醜杖旁扶赤誌翁<hi>清異錄</hi>
　　　范質<lb/>
和魯公凝梁貞明三年薛庭珪下第十三人及第後唐<lb/>
長興四年知貢舉獨愛范魯公質程文語范曰君文合<lb/>
在第一輙居第十三人用傳老夫衣鉢時以為榮其後<lb/>
相繼為相當時有贈詩者曰從此廟堂添故事登庸衣<lb/>
鉢盡相傳<hi>澠水燕談錄</hi>
<pb n="KR4i0064_WYG_002-84b"/>
衣鉢二字始自佛氏五祖傳心印於盧行者謂之傳衣<lb/>
鉢五代和凝應舉自以榜首期待後乃第五及知選舉<lb/>
見范質之文尤為驚賞即以第五處之語范曰欲君傳<lb/>
老夫衣鉢爾後范歴官皆與和同因而塲屋間謂之傳<lb/>
衣鉢時有詩曰從此廟堂添故事登庸衣鉢亦相傳及<lb/>
後馮當世知貢舉特擢彭器資為首而彭官後不如馮<lb/>
有詩云當時已自傳衣鉢羞愧猶為食肉僧乃為科第<lb/>
云然今人動以衣鉢傳言錯矣<hi>稗史彚編</hi>
<pb n="KR4i0064_WYG_002-85a"/>
周祖自鄴舉兵向闕京師亂魯公隠於民間一日坐封<lb/>
丘巷茶肆中有人貌恠陋前揖曰相公無慮時暑中公<lb/>
所執扇偶書大暑去酷吏清風來故人詩二句其人曰<lb/>
世之酷吏寃獄何止如大暑也公他日當深究此弊因<lb/>
攜其扇去公惘然久之後至祅廟後門見一土偶短鬼其貌<lb/>
肖茶肆中見者扇亦在其手中公心異焉亂定周祖物<lb/>
色得公遂至大用公見周祖首建議律條繁廣輕重無<lb/>
據吏得以因緣為姦周祖特詔詳定是為刑統<hi>聞見前錄</hi>
<pb n="KR4i0064_WYG_002-85b"/>
范魯公戒子孫詩其畧曰戒爾學立身莫若先孝悌怡<lb/>
怡奉親長不敢生驕易戰戰復兢兢造次必於是戒爾<lb/>
學干祿莫若勤道藝嘗聞諸格言學而優則仕不患人<lb/>
不知惟患學不至戒爾逺恥辱恭則近乎禮自卑而尊<lb/>
人先彼而後已相鼠與茅鴟宜鑒詩人刺戒爾勿曠放<lb/>
曠放非端士周孔垂名教齊梁尚清議南朝稱八達千<lb/>
載穢青史戒爾勿嗜酒狂藥非佳味能移謹厚性化為<lb/>
兇險類古今傾敗者歴歴皆可記戒爾勿多言多言衆<lb/>
<pb n="KR4i0064_WYG_002-86a"/>
所忌茍不慎樞機災戹從此始是非毁譽間適足為身<lb/>
累舉世重交游擬結金蘭契忿怨從是生風波當時起<lb/>
所以君子性汪汪淡如水舉世好奉承昻昻増意氣不<lb/>
知奉承者以爾為玩戲所以古人疾籧篨與戚施舉世<lb/>
重任俠俗呼為氣義為人赴急難往往䧟刑制所以馬<lb/>
援書勤勤告諸子舉世賤清素奉身好華侈肥馬衣輕<lb/>
裘揚揚過閭里雖得市童憐還為識者鄙恭惟祖宗所<lb/>
用宰輔皆忠厚篤實之士獨魯公為之稱首余讀國史<lb/>
<pb n="KR4i0064_WYG_002-86b"/>
得其詩録以為子孫之戒<hi>聞見前録</hi>
　　　楊徽之<lb/>
徽之少通羣經尤刻意於詩與邑人江文蔚江為齊名<lb/>
嘗肄業廬山白鹿洞時李氏據有江表徽之恥官偽廷<lb/>
乃潛服至汴洛以文投竇儀王朴深賞遇之周顯德中<lb/>
舉進士<hi>閩書</hi>
楊侍讀徽之以能詩聞太宗知其名索其所著以百篇<lb/>
獻上卒章曰少年牢落今何幸叨遇君王問姓名太宗<lb/>
<pb n="KR4i0064_WYG_002-87a"/>
和賜且語近臣曰徽之文雅可尚操履端正拜禮部侍<lb/>
郎選十聯冩於御屏梁周翰詩曰誰似金華楊學士十<lb/>
聯詩在御屏風者是也其江行云犬吠竹籬沽酒客鶴<lb/>
隨苔岸洗衣僧寒食云天寒酒薄難成醉地逈樓高易<lb/>
斷魂塞上云戌樓烟自直戰地雨長腥嘉陽川云青帝<lb/>
已教春不老素娥何惜月長圓又云浮花水入瞿塘峽<lb/>
帶雨雲歸越巂州哭江為云廢宅寒塘水荒墳宿草烟<lb/>
花夜云春歸萬年樹月滿九重城僧舍云偶題巖石雲<lb/>
<pb n="KR4i0064_WYG_002-87b"/>
生筆閒繞松庭露濕衣湘江舟行云新霜染楓葉皓月<lb/>
借蘆花宿東林云開盡菊花秋色老落遲桐葉雨聲寒<lb/>
<hi>宋稗類鈔</hi>
楊徽之侍讀奏御獻詩太宗選十聯書於御屏間僧文<lb/>
瑩嘗謂楊公必以天池浩𣺌滌筆於氷甌雪椀中則方<lb/>
與公詩神骨相副<hi>稗史彚編</hi>
廖融隠於衡山湘守楊徽之代歸闕枉道南嶽宿融山<lb/>
齋贈詩云清和春尚在歡醉日何長谷鳥隨柯轉庭花<lb/>
<pb n="KR4i0064_WYG_002-88a"/>
奪酒香初晴巖翠滴向晩樹陰涼別有堪吟處相留宿<lb/>
草堂<hi>郡閣雅談</hi>
　　　韋重過<lb/>
施璘字仲寶京兆藍田人善畫生竹為當時絶技余嘗<lb/>
觀璘畫十幅竹圖凡老根薄石笋枝附籜扶疎交映青<lb/>
翠滿庭宛得三湘高秋之野色後周起居郎韋重過留<lb/>
題曰枯籜危根繳石頭千竿交映近清流堪珍仲寶窮<lb/>
幽筆留得荆湘一片秋<hi>五代名畫補遺</hi>
<pb n="KR4i0064_WYG_002-88b"/>
　　　范杲<lb/>
范杲魯公質之姪好學有文宋藝祖収河東杲叩馬進<lb/>
詩曰千里版圖來浙右一聲金鼓下河東上愛慕不已<lb/>
増秩贈章服<hi>宋類苑</hi>
范杲閥閱之家能刻志於學以文名而不善治生再入<lb/>
史館家益貧端坐終日不知計所出史稱人皆笑之母<lb/>
兄晞性嗇居京兆殖貨鉅萬不肯恤杲然則時人何為<lb/>
不笑其兄杲可憫不可笑晞不足笑者也魯公質在時<lb/>
<pb n="KR4i0064_WYG_002-89a"/>
杲求奏遷秩質作詩曉之時人傳誦以為勸戒李昉作<lb/>
相杲乃自言先公嘗授制誥一編許其才堪此職太宗<lb/>
書玉堂額賜翰林杲又上記因請備職竟用躁競改官<lb/>
不得意而卒杲若誦其先公所授之詩安有是事是則<lb/>
其深可笑者也<hi>餘冬序録</hi>
　　　方為<lb/>
武昌節度掌書記周彬公余同僚一硯四圍有少金紋<lb/>
如䧟製者處士方為獻詩曰金稜玉海比連城假借文<lb/>
<pb n="KR4i0064_WYG_002-89b"/>
章取盛名<hi>清異録</hi>
　　　權審<lb/>
今朝有酒今朝醉明日愁來明日愁余嘗以俚俗所作<lb/>
偶閲抒情集乃知權常侍審詩也上兩句得則高歌失<lb/>
則休何須多恨太悠悠權又題山院云萬樹風聲厲一<lb/>
山秋氣寒曉霜浮碧瓦薄日度朱欄<hi>能改齋漫録</hi>
　　　曽庶幾<lb/>
吉水與敝邑接境有曽庶幾者隠士也五代時中朝累<lb/>
<pb n="KR4i0064_WYG_002-90a"/>
有聘召不起故老有能記其放猿絶句云孤猿鎻檻嵗<lb/>
年深放出城南百丈林緑水任君連臂飲青山不用斷<lb/>
腸吟<hi>能改齋漫録</hi>
　　　李花開<lb/>
陶岳五代史補載馮道鎮同州有酒務吏乞以家財修<lb/>
夫子廟道以付判官判官素滑稽書一絶句於判後云<lb/>
荆棘森森遶杏壇儒官高貴盡偷安若教酒務修夫子<lb/>
覺我慚惶也大難道有愧色因出俸修之又李榖為陳<lb/>
<pb n="KR4i0064_WYG_002-90b"/>
州防禦使三日謁夫子廟惟破屋三間中有聖像有伶<lb/>
人李花開進口號曰破落三間屋蕭條一旅人不知負<lb/>
何事生死厄於陳榖驚嘆遽出俸以修之五代學校廢<lb/>
壞如此頼滑稽之言始得復故可為浩歎<hi>香祖筆記</hi>
　　　周朝士某<lb/>
曹翰性貪侈為周世宗樞密承旨常著錦襪金線絲履<lb/>
有朝士某者托無名子作詩嘲之云不作錦衣裳裁為<lb/>
十指倉千金包汗脚慚媿絡絲娘<hi>少室山房筆叢</hi>
<pb n="KR4i0064_WYG_002-91a"/>
　　　周季年大雪謡<lb/>
周季年東漢國大雪盛唱曰生怕赤真人都來一夜春<lb/>
後大宋受命<hi>清異錄</hi>
　<lb/>
　<lb/>
　<lb/>
　<lb/>
　<lb/>
<pb n="KR4i0064_WYG_002-91b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代詩話巻二<lb/>
</p>
<p>
</p>
  </div>
<div>
<head>五代詩話巻三</head> <lb/>
    <p>
<pb n="KR4i0064_WYG_003-1a"/>
欽定四庫全書<lb/>
　五代詩話巻三<lb/>
　　　　　　　　　　兖州府知府鄭方坤撰<lb/>
　　南唐<lb/>
　　　宋齊丘<lb/>
宋齊丘相江南李先主昪及事中主璟二世皆為右僕<lb/>
射璟愛其才而知其不正一日選景於華林廣席獻羯<lb/>
鼓詩曰巧斵牙牀鏤紫金最宜平稳玉槽深因逢淑景<lb/>
<pb n="KR4i0064_WYG_003-1b"/>
開佳宴為出花奴奏雅音掌底輕憁孤鵲噪杖頭乾快<lb/>
亂蟬吟開元天子曾如此今日將軍好用心又嘗獻鳯<lb/>
凰臺詩中有我欲烹長鯨四海為鼎鑊我欲羅鳯凰天<lb/>
地為矰繳之句皆欲諷其跋扈也而主終不聴不得意<lb/>
上表乞歸九華其略云千秋載籍願為知足之人九朶<lb/>
峰巒永作乞骸之客主知其詐也一表許之賜號九華<lb/>
先生以青陽一縣輿賦給之怨毁萬狀後放歸田里鎖<lb/>
之穴其牆以給膳遂自經年七十三<hi>湘山野録</hi>
<pb n="KR4i0064_WYG_003-2a"/>
紹興壬子夏隨侍先公應副都督駐軍建康寓寳寧寺<lb/>
登鳯凰臺有小碑在亭上云五言三十韻詩一首題鳯<lb/>
凰山亭子陳獻司空鄉貢進士宋齊丘上嵯峨壓洪泉<lb/>
岝峉生碧落宜哉秦始皇不驅亦不鑿上有布政臺八<lb/>
顧皆城郭山蹙龍虎健水黒螭蜃作白虹欲吞人赤驥<lb/>
相摶㩧畫棟泥金碧石路盤墝埆倒挂哭月猿危立思<lb/>
天鶴鑿池養蛟龍栽桐棲鷟鸑梁間燕教雛石罅蛇懸<lb/>
殻養花如養賢去草如去惡日晚嚴城鼓風來蕭寺鐸<lb/>
<pb n="KR4i0064_WYG_003-2b"/>
埽地驅塵埃剪蒿除鳥雀金桃帯葉摘緑李和皮嚼貞<lb/>
竹無盛衰媚柳先搖落塵飛景陽井草合臨春閣芙蓉<lb/>
如佳人回首似調謔當軒有直道無人肯駐脚夜半鼠<lb/>
窸窣天隂鬼<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>椓松枯不易立石醜難安著自憐啄木<lb/>
鳥去蠧終不錯晚風吹梧桐樹頭鳴嚗嚗峩峩江令石<lb/>
青苔何淡薄不話興亡事舉首思𣺌邈吁哉未到此褊<lb/>
劣同尺蠖籠鶴羨鳬毛猛虎愛蝸角一日賢太守無我<lb/>
觀橐籥往往獨自語天帝相唯諾風雲偶不來寰宇銷<lb/>
<pb n="KR4i0064_WYG_003-3a"/>
一畧我欲烹長鯨四海為鼎鑊我欲取大鵬天地為矰<lb/>
繳安得長羽翰雄飛上寥廓後題云前朝天祐八年二<lb/>
月二十一日題後唐昇元三年二月八日奉勑勒石崇<lb/>
英殿副使知院事檢校工部尚書兼御史大夫上柱國<lb/>
王紹顔奉勅書銀青光禄大夫兼監察御史王仁壽鐫<lb/>
大宋治平四年九月望日重摹上石後月一夕風雨亭<lb/>
頽倒石斷裂<hi>西溪叢話</hi>
齊丘好學工屬文尤喜縱横長短之說烈祖為昇州刺<lb/>
<pb n="KR4i0064_WYG_003-3b"/>
史齊丘因騎將姚克瞻得見暇日陪燕游賦詩以獻曰<lb/>
養花如養賢去草如去惡松竹無時衰蒲栁先秋落烈<lb/>
祖竒其志待以國士<hi>陸游南唐書</hi>
江南宋齊丘智謀之士也自以謂江南有精兵三十萬<lb/>
士卒十萬大江當十萬而已當十萬江南初主本徐温<lb/>
養子及僭號遷徐氏於海陵中主繼統用齊丘謀徐氏<lb/>
無男女少長皆殺之其後齊丘嘗有一小兒病閉閣謝<lb/>
客中主置宴召之亦不出有老樂工且雙瞽作一詩書<lb/>
<pb n="KR4i0064_WYG_003-4a"/>
紙鳶上放入齊丘第中詩曰化家為國實良圖總是先<lb/>
生畫計謨一箇小兒抛不得上皇當日合何如海陵州<lb/>
宅之東至今有小兒墳數十皆當日所殺徐氏之族也<lb/>
<hi>夢溪筆談</hi>
　　　嚴球<lb/>
球夜宿金山嘗有詩云淮船分螘㸃江市聚蠅聲烈祖<lb/>
性多嚴忌宋齊丘因而興譖以竹籠盛之沈於江口<hi>江表</hi>
<hi>志</hi>
<pb n="KR4i0064_WYG_003-4b"/>
　　　李建勲<lb/>
李建勲字致光元宗即位拜司空以司徒致仕賜號鍾<lb/>
山公先是宋齊丘退居青陽號九華先生未幾一徴而<lb/>
起時論薄之或謂曰公未及老遽有是命欲復為九華<lb/>
先生耶建勲因為詩以見志曰桃花流水須相信不學<lb/>
劉郎去又來建勲博覽經史其為詩清淡平易見稱於<lb/>
時<hi>馬令南唐書</hi>
李建勲送八分書與友人詩云跁跒為詩跁跒書不封<lb/>
<pb n="KR4i0064_WYG_003-5a"/>
將去寄仙都仙翁拍手應相笑得似秦朝次仲無<hi>書苑菁華</hi>
元宗嗣位李建勲出師臨川將行謂所親曰今主上寛<lb/>
仁大度比於先帝逺矣但性習未定左右獻替必得方<lb/>
正之士若如目前所圖終恐不守舊業及馮延魯陳覺<lb/>
出師閩中徴督軍糧急於星火建勲以詩寄延魯曰粟<lb/>
多未必為全計師老須防有援兵既而福州之軍果為<lb/>
越人所敗歸遷司空累表致政自稱鍾山公詔授司徒<lb/>
不起學士湯悅致狀賀之建勲以詩答曰司空猶不作<lb/>
<pb n="KR4i0064_WYG_003-5b"/>
那敢作司徒幸有山公號如何不見呼捐館之夕告門<lb/>
人曰時事如此吾得保全為幸已甚吾死不須封樹立<lb/>
碑塜土任民耕鑿無致他日毁斵其後甲戌之難公卿<lb/>
塋域為兵發遍獨建勲莫知葬所訖不及禍<hi>江表志</hi>
八庚之清與九青不分故清部中偏傍多從青從令而<lb/>
令屏熒聲諸字則清青二部均有之宋韻以刪重之令<lb/>
刪青部聲字而唐詩往往多見此斷宜増入者今但舉<lb/>
唐詩聲韻如李白短律胡人吹玉笛一半是秦聲五月<lb/>
<pb n="KR4i0064_WYG_003-6a"/>
南風起梅花落敬亭杜甫客舊館五律重來棃葉赤依<lb/>
舊竹林青風幔何時巻寒砧昨夜聲李建勲留題愛敬<lb/>
寺五律空為百官首但愛千峰青斜陽惜歸去萬壑鳥<lb/>
啼聲喻鳬酬王擅見寄五律夜月照巫峽秋風吹洞庭<lb/>
竟晚蒼山詠喬枝有鶴聲裴硎題石室七律文翁石室<lb/>
有儀刑庠序千秋播德聲古柏尚留今日翠高山猶靄<lb/>
舊時青類可驗<hi>韻學要指</hi>
韓垂唐之詩人也題金山云靈山一峰秀岌然殊衆山<lb/>
<pb n="KR4i0064_WYG_003-6b"/>
盤根大江底揷影浮雲間雷霆常間作風雨時往還象<lb/>
外懸清景千載長躋攀其時偶為庸僧所毁江南時李<lb/>
鍾山留一絶云不嗟白髮曽遊此不歎征帆無了期盡<lb/>
日憑欄誰㑹我只悲不見韓垂詩鍾山公建勲也<hi>唐詩紀事</hi>
李建勲鎮臨川方與僚屬㑹飲郡齋有送九江帥周宗<lb/>
書至者訴以赴鎮日近器用儀注或闕求掇於臨川李<lb/>
無復報簡但乘醉大批一絶云偶罷阿衡來此郡固無<lb/>
閒物可應官憑君為報羣胥道莫作循州刺史看<hi>南唐近事</hi>
<pb n="KR4i0064_WYG_003-7a"/>
賈島有落葉滿長安之句蘇拯云落葉滿長道李建勲<lb/>
云落葉滿長川皎然云秋風落葉滿空山皆好<hi>留青日札</hi>
進士李冠子善吹中管妙絶當代上饒郡公常聞於元<lb/>
宗元宗甚欲召對屬淮甸多故盤桓期月戎務日繁竟<lb/>
不獲見出闗日李建勲贈一絶云韻如古澗長流水怨<lb/>
似秋枝欲斷蟬可惜人間容易聴新聲不到御樓前<hi>十國</hi>
<hi>春秋</hi>
李建勲雖居極品然惜花憐酒解吐婉媚辭如預愁多<lb/>
<pb n="KR4i0064_WYG_003-7b"/>
日謝翻怕十分開空庭悄悄月如霜獨倚䦨干伴花立<lb/>
如肺傷徒問藥髮落不盈梳攜酒復攜觴朝朝一似忙<lb/>
足見得花酒風味<hi>留青日札</hi>
李司徒建勲蔣山寺詩樓臺雖少景何深滿地青苔勝<lb/>
布金松影晚留僧共坐水聲閒與客同尋清凉㑹擬歸<lb/>
蓮社沈湎終須棄竹林長愛寄吟經案上石林秋霽向<lb/>
千岑又題道林詩雖向鐘峰數寺連就中竒勝出其間<lb/>
不教幽樹妨閒地别著高牕向逺山蓮沼水從雙澗入<lb/>
<pb n="KR4i0064_WYG_003-8a"/>
客堂僧自九華還無因得結香燈社空倚王門玷玉班<lb/>
<hi>金陵舊事</hi>
李建勲年八十謁宋齊丘於洪州題信果觀壁云春來<lb/>
流水漲而活曉起西山勢似行玉洞主人經刼在攜竿<lb/>
步步就長生歸高安無病而卒<hi>青瑣集</hi>
李建勲梅花詩雲鬢自黏飄處粉玉鞭誰指出牆枝對<lb/>
句有風味别有一詩次聯云北客見皆驚節氣郡寮癡<lb/>
欲望杯盤不佳<hi>瀛奎律髓</hi>
<pb n="KR4i0064_WYG_003-8b"/>
余每中酒欲尋佳句不可得偶見隴西公春雨詩云惟<lb/>
稱乖慵多睡者掩門中酒覽閒書若為余言者<hi>留青日札</hi>
小雅正月本音政周正履端舉正之義也自避秦始皇<lb/>
諱乃音征詩人多不能改正如嚴維海上新正逢故人<lb/>
皇甫冉客裏新正阻舊歡岑參正月今欲半李建勲更<lb/>
堪正月過孟浩然新正柏酒傳杜審言欲向正元歌萬<lb/>
壽韓退之共驚爛漫開正月薛逢相逢但祝新正壽又<lb/>
王十朋答賀正啓賦椒花之頌獻雖後於元正占茅茹<lb/>
<pb n="KR4i0064_WYG_003-9a"/>
之爻亨必同於他日是也獨晉王沈正㑹賦伊月正之<lb/>
元吉兮應三統之中靈高常侍十月朝宴詩歳時當正<lb/>
月甲子入初寒則撥亂反正矣今之人孰能改之<hi>留青日札</hi>
章孝標飲酣杯有浪李建勲新酒欲生波<hi>留青日札</hi>
今人止知錢塘江風濤甚險故名為羅刹江不知其江<lb/>
之中舊有數石横截江濤舟楫經此多為所壊因呼為<lb/>
羅刹石故江亦名之唐李建勲詩云何年遺禹鑿半里<lb/>
大江中正謂此也咸淳志曰五代開平中為潮沙漲沒<lb/>
<pb n="KR4i0064_WYG_003-9b"/>
今不知所在<hi>七修類藁</hi>
　　　陳陶<lb/>
劍浦陳陶唐末隱西山步虛引云小隠山人十洲客莓<lb/>
苔為衣雙耳白青編為我忽降書暮雨虹蜺一千尺赤<lb/>
城門閉六丁直曉日已燒東海色朝天半夜聞玉雞星<lb/>
斗離離礙龍翼竒峭不減李賀<hi>筆精</hi>
扶桑山有玉雞鳴則金雞鳴而後石雞鳴天下雞皆鳴<lb/>
所謂天雞也李詩半壁見海日空中聞天雞温庭筠詩<lb/>
<pb n="KR4i0064_WYG_003-10a"/>
漏轉霞高滄海低玻璃枕上聞天雞俱用天雞耳陳陶<lb/>
詩朝天半夜聞玉雞星斗離離礙龍翼蓋用玉雞矣詩<lb/>
人獨無用石雞者毋乃貴玉賤石歟<hi>稗史彚編</hi>
陶劍浦人居南昌之西山宋齊丘守南昌因有蒲安之<lb/>
覲乃自詠云中原莫道無麟鳯自是皇家結網疎與水<lb/>
曹任畹郎中友善寄畹詩云好向明時薦遺逸莫教千<lb/>
里又靈均江南後主即位知其運祚衰替以修養為事<lb/>
故詩云乾坤見了文章懶龍虎成來印綬疎嚴尚書宇<lb/>
<pb n="KR4i0064_WYG_003-10b"/>
鎮豫章遣小妓蓮花者往西山侍陶陶殊不顧妓為詩<lb/>
曰蓮花為號玉為腮珍重尚書遣妾來處士不生巫峽<lb/>
夢虚勞神女下陽臺陶答之曰近來詩思清如月老大<lb/>
心情薄似雲已向昇天得門户錦衾深媿卓文君<hi>唐詩紀事</hi>
陶少與水曹任畹相善寄之詩云好向明時薦遺逸莫<lb/>
教千古弔靈均又自詠云近來世上無徐庶誰向桑麻<lb/>
識卧龍<hi>十國春秋</hi>
處士陳陶者有逸才歌詩中似負神仙之術或露王霸<lb/>
<pb n="KR4i0064_WYG_003-11a"/>
之說雖文章之士亦未足憑而以詩見志乃宣父之遺<lb/>
訓也其詩句云江湖水深淺不足掉鯨尾又云飲氷狼<lb/>
子痩思日鷓鴣寒又云中原不是無麟鳯自是皇家結<lb/>
網疎又云一鼎雄雌金液火十年寒暑鹿麑衣寄與東<lb/>
流任斑鬢向隅終守鐵梭飛諸如此例不可殫記著癖<lb/>
書十巻聞其名而未嘗見之<hi>北夢瑣言</hi>
陶唐末自稱布衣開寳中人或見之或云已得仙矣蟬<lb/>
聲將月短草色與秋長比屋歌黄竹何人撼白榆右張<lb/>
<pb n="KR4i0064_WYG_003-11b"/>
為取作主客圖<hi>唐詩紀事</hi>
漢賈捐之議罷珠厓疏云父戰死於前子鬬傷於後女<lb/>
子乘亭障孤兒號於道老母寡婦飲泣巷哭遥設虚祭<lb/>
想魂乎萬里之外後漢南匈奴傳唐李華弔古戰塲文<lb/>
全用其語意總不若陳陶詩云誓掃匈奴不顧身五千<lb/>
貂錦喪胡塵可憐無定河邊骨猶是春閨夢裡人一變<lb/>
而妙真奪胎換骨矣<hi>丹鉛録</hi>
陳陶詩可憐無定河邊骨猶是春閨夢裡人按無定河<lb/>
<pb n="KR4i0064_WYG_003-12a"/>
在今青澗縣東六十里南入黄河一名奢延水又名銀<lb/>
水輿地記唐立銀州東北有無定河即圁水也後人因<lb/>
潰沙急流深淺無定故更今名又唐陳祐詩無定河邊<lb/>
暮笛聲赫連臺畔旅人情函闗歸路千餘里一夕秋風<lb/>
白髮生<hi>丹鉛録</hi>
南唐書陳陶傳陶所遯西山先産藥物數十種陶採而<lb/>
餌之開寳中常見一叟角髮被褐與一老媪貨藥於市<lb/>
獲錢則市鮓對飲旁若無人既醉行舞而歌曰籃采禾<lb/>
<pb n="KR4i0064_WYG_003-12b"/>
籃采禾塵世紛紛事更多爭如賣藥沽酒飲歸去深厓<lb/>
拍手歌或疑為陶夫婦云按此即晚唐詩人陳陶賦一<lb/>
將功成萬骨枯者觀本傳則知俗繪八仙中之藍采和<lb/>
豈人名哉以禾為和以籃為藍謬矣<hi>因樹屋書影</hi>
陳陶詠竹詩青嵐帚亞思君祖緑潤編多憶蔡邕陳張<lb/>
君祖竹賦青嵐運帚碧空掃烟蔡邕竹賛云緑潤碧鮮<lb/>
紺文紫錢<hi>丹鉛録</hi>
西山産靈藥陶與妻日劚而餌之而二子小字柤棃或<lb/>
<pb n="KR4i0064_WYG_003-13a"/>
問其優劣答曰味雖不同皆可於口陶有詩云磻溪老<lb/>
叟無人問閒列柤棃教六韜葢指二子也<hi>十國春秋</hi>
世傳陳陶詩數百篇間有佳語如中原不是無麟鳯自<lb/>
是王家結網疎可憐無定河邊骨猶是春閨夢裡人之<lb/>
類人多傳誦之龍衮江南野録為陶傳稱其得道不死<lb/>
開寳間猶無恙然唐末人曹松方干之徒皆有哭陶詩<lb/>
則陶之死久矣不知衮何據乎陶見於唐末而集中乃<lb/>
有贈高閒歌若爾亦自當年百餘歳唐詩人劉商亦傳<lb/>
<pb n="KR4i0064_WYG_003-13b"/>
為仙去固不可知但既有哭之人則知其死不誣耳<hi>蔡寛</hi>
<hi>夫詩話</hi>
　　　沈彬<lb/>
沈彬字子文高安人也天性狂逸好神仙之事少孤西<lb/>
遊以三舉為約常夢著錦衣貼月而飛識者言雖有虚<lb/>
名不入月矣洪州解至長安初舉納省巻夢仙謠云玉<lb/>
殿大開從容入金桃爛熟沒人偷鳯驚寳扇頻翻翅龍<lb/>
悟金鞭忽轉頭第二舉憶仙謡云白榆風颯九天秋王<lb/>
<pb n="KR4i0064_WYG_003-14a"/>
母朝廻宴玉樓日月漸長雙鳯睡桑田欲變六鼇愁雲<lb/>
翻簫管相隨去星觸旌幢各自流詩酒近來狂不得騎<lb/>
龍却憶上清遊第三舉納省巻贈劉象為首云曾應大<lb/>
中天子舉四朝風月鬢蕭踈不隨世祖重攜劍却為文<lb/>
皇再讀書十載戰塵銷舊業滿城春雨壞貧居一枝向<lb/>
事於君惜仙桂年年幸有餘時劉象孤寒三十舉無成<lb/>
主司覽彬詩其年特放象及第彬乾符中值駕遷三峰<lb/>
四方多事南遊嶺表二十餘年回呉中江南偽命吏部<lb/>
<pb n="KR4i0064_WYG_003-14b"/>
郎中致仕彬詩有九衢冠蓋暗爭路四海干戈多異心<lb/>
之句<hi>全唐詩話</hi>
桂林山皆平地拔起千百尺石如染黛陽朔縣尤佳沈<lb/>
彬有詩曰陶潜彭澤五株栁潘岳河陽一縣花兩處爭<lb/>
如陽朔好碧蓮峰裏住人家<hi>詩史</hi>
郴州城東有山高秀神仙蘇躭修真之所唐封為蘇仙<lb/>
山沈彬詩眼穿林罅見郴州井里相逢側局楸味道不<lb/>
來閒處坐勞生更欲幾時休蘇仙宅古烟霞老義帝墳<lb/>
<pb n="KR4i0064_WYG_003-15a"/>
荒草朩愁千古是非無處問夕陽西去水東流<hi>摭遺</hi>
法華寺在永州東南一里城郭林巒互相掩映名士多<lb/>
題咏之沈彬云地偎一水巡城轉天約羣山負郭來孟<lb/>
寳于云匝地人家凭檻見逺山秋色巻簾㸔可謂得其<lb/>
狀<hi>零陵總記</hi>
潘天錫員外與沈彬郎中同遊古觀分題潘云風便磬<lb/>
聲逺日斜樓影長沈云松歌晚影離壇草鐘撼秋聲入<lb/>
殿風<hi>郡閣閒談</hi>
<pb n="KR4i0064_WYG_003-15b"/>
江南野史云彬知先主欲取楊氏因獻觀畫山水圖詩<lb/>
須知手筆安排定不怕山河整頓難先主夙聞其名覽<lb/>
之而喜遂授秘書郎<hi>十國春秋注</hi>
廬山康王觀道士李谷神言沈彬郎中袁州宜陽山即<lb/>
谷神鄉里之隣伍也趨尚高邈嘗謂簮組為梏身具狀<lb/>
卒年自卜葬地子孫不敢違既兆穴開之下至七尺間<lb/>
得大石數片既啓之下有隧道漸次闢之乃造成石墓<lb/>
一所其中高九尺前後一丈二尺濶與高等靈座前有<lb/>
<pb n="KR4i0064_WYG_003-16a"/>
青石蓮花臺三樹上有石青蓮花燈碗三枝皆覆之後<lb/>
列數樹如前者其鐫鑱之工妙絶於世靈席中又得青<lb/>
石銘記一片朱字篆若方填云開成二年間雖開不葬<lb/>
埋漆燈猶未爇留待沈彬來乃就葬之<hi>采異記</hi>
王定保唐光化三年及第呉子華侍郎臠為婿子華即<lb/>
世定保南遊湖湘無北歸意吳假緇服自長安來訪其<lb/>
良人白於馬武穆王令引見定保吳隔簾誚之曰先侍<lb/>
郎重先輩以名行俾妾侍箕帚侍郎歿慮先輩以妾改<lb/>
<pb n="KR4i0064_WYG_003-16b"/>
適是以不逺千里來明侍郎之志定保不勝慙赧致書<lb/>
武穆乞為偦吳確乎不拔定保為盟亦畢世不婚矣吳<lb/>
歸吳中外家沈彬有詩贈王云仙桂曾攀第一枝薄游<lb/>
湘水阻佳期臯橋已失齊眉願蕭寺行逢落髪師廢苑<lb/>
露寒蘭寂寞丹山雲斷鳯參差聞公已有平生約謝絶<lb/>
女蘿依兔絲定保後為馬不禮奔五羊依劉氏官至卿<lb/>
<hi>郡閣雅談</hi>
沈彬游長沙㑹武穆方霸彬獻頌德詩云金翅動身摩<lb/>
<pb n="KR4i0064_WYG_003-17a"/>
日月銀河轉捩洗乾坤覽而喜之<hi>五代史補</hi>
沈彬工詩而未嘗喜名如再過金陵詩云玉樹歌終王<lb/>
氣收鴈行高送石城秋江山不管興亡事一任斜陽伴<lb/>
客愁又都門送客詩云岸栁蕭蕭野荻秋都門行客莫<lb/>
回頭一條灞水清如劍不為離人割斷愁皆盛稱於士<lb/>
大夫<hi>馬書本傳</hi>
荆公詩云一水䕶田將緑遶兩山排闥送青來蓋本五<lb/>
代沈彬詩地偎一水巡城轉天約羣山附郭來彬又本<lb/>
<pb n="KR4i0064_WYG_003-17b"/>
唐許渾山形朝闕去河勢抱闗來之句<hi>能改齋漫録</hi>
　　　陳黯<lb/>
陳黯東甌人才思敏速年十三袖巻謁本部牧時面上<lb/>
有斑瘡新愈其痕炳然郡牧戲之曰藻才而花貌何不<lb/>
詠歌黯應聲曰玳瑁寧堪比斑犀詎可加天嫌未端正<lb/>
敷面與裝花<hi>五代史補</hi>
　　　何昌齡<lb/>
何宰廬陵郡有衙將楊克儉能媚州牧而移其權昌齡<lb/>
<pb n="KR4i0064_WYG_003-18a"/>
以兄事之嘗游其池館貽之詩曰經旬因雨不重來門<lb/>
有蛛絲徑有苔再向白蓮亭上望不知草木為誰開未<lb/>
幾克儉連延範貸死而刑其家破焉識者以為其詩之<lb/>
䜟也<hi>詩話總龜</hi>
　　　丁咸序<lb/>
丁咸序未第時嘗夢乘龍而起回顧又有一駱駝在其<lb/>
後後二十年方捷科舉作詩曰嘗憶金陵應舉時壯心<lb/>
頻望折丹枝蹉跎二十年中夢一度思量一淚垂殿試<lb/>
<pb n="KR4i0064_WYG_003-18b"/>
榜出亞咸序之名者乃龍起又亞之者乃駱起方悟其<lb/>
夢<hi>詩話總龜</hi>
　　　孫魴<lb/>
遯齋閒覽謂金山寺佳句絶少張祜樹影中流見鐘聲<lb/>
兩岸聞孫魴天多剩得月地少不生塵亦未為工熈寧<lb/>
中荆公有天末海雲横北固烟中沙㟁似西興之句始<lb/>
為中的余謂孫魴詩過櫓妨僧定驚濤濺佛身下一句<lb/>
金山何其卑也前輩已能議之今不以入選張祜詩無<lb/>
<pb n="KR4i0064_WYG_003-19a"/>
可議矣荆公此詩恐亦未能壓倒張處士也<hi>瀛奎律髓</hi>
李益云馬汗凍成霜孫魴云驚濤濺佛身人謂冬月豈<lb/>
有汗馬驚濤不入佛寺然竒妙處正在此以理論詩失<lb/>
之逺矣<hi>筆精</hi>
潤州金山寺張祜孫魴留詩為第一篇山居大江中逈<lb/>
然孤秀詩意難盡羅隠云老僧齋罷闗門睡不管波濤<lb/>
四面生孫生句云結宇孤峰上安禪巨浪間又曰萬古<lb/>
波心寺金山名日新天多剩得月地少不生塵過櫓妨<lb/>
<pb n="KR4i0064_WYG_003-19b"/>
僧定驚濤濺佛身誰言張處士題後更無人魴夜坐句<lb/>
云劃多灰漸冷坐久席成痕沈彬曰此田舎翁火爐頭<lb/>
之作爾魴南昌人唐末鄭谷避亂歸宜春魴往依之頗<lb/>
為誘掖後有能詩聲終於南唐魴父畫工也王徹為中<lb/>
書舎人草魴誥詞云李陵橋上不吟取次之詩顧凱筆<lb/>
頭豈畫尋常之物魴終身恨之<hi>全唐詩話</hi>
金山寺號為勝景張祜吟詩有僧歸夜船月龍出曉堂<lb/>
雲之句自後詩人閣筆孫魴復吟一詩云山載江心寺<lb/>
<pb n="KR4i0064_WYG_003-20a"/>
魚龍是四鄰天多剩得月地少不生塵過櫓妨僧定驚<lb/>
濤濺佛身誰言張處士詩後更無人時號絶唱<hi>陸游南唐書</hi>
張祜詩云一宿金山頂微茫水國分僧歸夜船月龍出<lb/>
曉堂雲樹影中流見鐘聲兩岸聞因悲在朝市終日醉<lb/>
醺醺祜詩全篇皆好魴詩不及之有疵病如驚濤濺佛<lb/>
身之句則金山寺何其低而且小哉誰言張處士二句<lb/>
仍自矜衒如此尤可嗤鄙也<hi>漁隠叢話</hi>
孫魴字伯魚性聰敏好學故唐末都官員外郎鄭谷避<lb/>
<pb n="KR4i0064_WYG_003-20b"/>
亂江淮魴從之遊盡得其詩歌體法呉時文雅之士駢<lb/>
集魴遂與沈彬李建勲為詩社彬好評詩建勲常與彬<lb/>
議詩魴不在席以魴詩詰之彬曰此非有風雅製度但<lb/>
得人間烟火氣多爾魴遽出讓彬曰非有風雅固然而<lb/>
謂得人間烟火氣何邪彬笑曰子夜坐句云劃多灰雜<lb/>
蒼虬跡坐久煙消寳鴨香非爐上作而何一坐大笑<hi>十國</hi>
<hi>春秋</hi>
　　　夏寳松<lb/>
<pb n="KR4i0064_WYG_003-21a"/>
南唐書云夏寳松與詩人劉洞俱顯名節度使陳徳誠<lb/>
以詩美之曰建水舊傳劉夜坐螺川新有夏江城蓋劉<lb/>
洞嘗有夜坐詩最為警策而寳松有江城詩云鴈飛南<lb/>
浦砧初斷月滿西樓酒半醒又云晚來羸駟依前去雨<lb/>
後遥山數㸃青皆佳句見警戒録<hi>漁隠叢話</hi>
寳松吉陽人少學詩江為為羇旅卧病寳松躬嘗藥餌<lb/>
夜不解帶為德之與處數年盡發其祕寳松雖善詩而<lb/>
性黷貨每授弟子未嘗㑹講唯貲帛厚者私為指授且<lb/>
<pb n="KR4i0064_WYG_003-21b"/>
紿曰詩之旨訣我有一葫蘆兒將以待賈由是多私賂<lb/>
焉<hi>十國春秋</hi>
　　　劉洞<lb/>
劉洞廬陵人少遊廬山學詩於陳貺精思不懈或至浹<lb/>
日不盥居廬山二十年長於五字唐律自競五言金城<lb/>
得賈島遺法後主嗣位尤屬意詩人或以洞言者洞遂<lb/>
獻詩百篇巻以石城篇為首其詞石城古渡頭一望思<lb/>
悠悠幾許六朝事不禁江水流後主讀之感愴不怡者<lb/>
<pb n="KR4i0064_WYG_003-22a"/>
久之因棄去洞亦不復見省金陵受圍洞猶在城中署<lb/>
於道旁云千里長江皆渡馬十年養士得何人國亡洞<lb/>
過故宫闕徘徊賦詩多感慨悲傷不以不遇故作怨懟<lb/>
語開寳八年卒有遺集行世<hi>十國春秋</hi>
劉洞嘗以詩獻李煜首篇名石城懐古云石城古㟁頭<lb/>
一望思悠悠幾許六朝事不禁江水流後主覽之掩巻<lb/>
改容金陵將危為七言詩大榜於路旁曰千里長江皆<lb/>
渡馬十年養士得何人又云翻憶潘郎章奏内愔愔日<lb/>
<pb n="KR4i0064_WYG_003-22b"/>
暮好沾巾蓋潘佑表云家國愔愔如日將暮也<hi>江南野録</hi>
　　　史虛白<lb/>
史虚白與韓熙載歸江南宋齊丘方柄用虚白曰彼可<lb/>
取而代也齊丘不平欲窮其技能召與宴飲設倡樂奕<lb/>
棋博戲酒數行雜出書檄詩賦碑頌使製之虚白方半<lb/>
醉命數人執紙口占筆不停綴俄而衆篇悉就詞采磊<lb/>
落坐客驚服<hi>焦氏筆乘</hi>
保大初熈載為史館修撰薦虚白可用元宗召見訪以<lb/>
<pb n="KR4i0064_WYG_003-23a"/>
國事對曰草野之人漁釣而已安知國家大計賜宴便<lb/>
殿醉溺於殿陛元宗曰真隠者也賜田百頃放還山及<lb/>
淮甸不寧元宗獻江北地求成虛白乃為割江賦以諷<lb/>
曰舟車有限沿汀島以俱閒魚鼈無知尚交遊而不止<lb/>
已而遷都南昌元宗舟次蠡澤虚白鶴裘藜杖迎謁道<lb/>
旁元宗駐蹕勞問曰處士居山亦曾有所賦乎曰近得<lb/>
谿居詩一聯使誦之曰風雨揭却屋渾家醉不知元宗<lb/>
變色厚頒粟帛又知其嗜酒别賜御醖數壺徐鉉高越<lb/>
<pb n="KR4i0064_WYG_003-23b"/>
謂之曰先生高不可屈可使二子仕乎虚白曰野人有<lb/>
子賢則立功業以道事明主愚則負薪捕麋以養其母<lb/>
僕未嘗介意也不敢以累公鉉越媿歎卒年六十八<hi>十國</hi>
<hi>春秋</hi>
　　　李匡堯<lb/>
宋齊丘鎮鍾陵有布衣李匡堯累贄謁於宋知其忤物<lb/>
托以它故終不與之見一日宋公喪子匡堯隨弔客造<lb/>
謁賓司復却之乃就賓次大署二十八字云安排唐祚<lb/>
<pb n="KR4i0064_WYG_003-24a"/>
挫强吳盡見先生設廟謨今日喪雛猶自哭讓皇宫眷<lb/>
合何如<hi>江表志</hi>
　　　宋勰<lb/>
宋勰仕江南為縣令甚疎逸有詩云好是晚來香雨裏<lb/>
擔簦親送綺羅人李璟聞之處以閒曹又有僧庭實獻<lb/>
詩云吟中雙鬢白笑裏一生貧璟曰詩以言志終是寒<lb/>
薄束帛遣之<hi>詩史</hi>
　　　左偃<lb/>
<pb n="KR4i0064_WYG_003-24b"/>
江南韓熙載稱左偃能詩有集千餘首偃不仕居金陵<lb/>
寄廬山白上人云潦倒門前客閒眠歳又殘連天數峰<lb/>
雪終日與誰㸔萬丈高松古千尋落水寒仍聞有新作<lb/>
懶寄入長安又昭君怨云胡笳聞欲死漢月望還生寄<lb/>
韓侍郎云謀身謀隱兩無成拙計深慙負耦耕漸老可<lb/>
堪懐故國獨愁翻覺厭浮生言詩幸偶名公許守拙甘<lb/>
遭俗者輕今日况聞搜草澤獨悲憔悴卧昇平韓得詩<lb/>
感歎不逾月果病卒年二十四王<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>有詩哭之曰高堂<lb/>
<pb n="KR4i0064_WYG_003-25a"/>
垂白日稚子欲行時<hi>雅言雜錄</hi>
　　　高越<lb/>
高越燕人也將舉進士文價藹然器宇森挺時人無出<lb/>
其右者鄂帥李公賢之待以殊禮將妻以愛女越竊諭<lb/>
其意因題鷹一絶書於屋壁云雪爪星哞衆鳥歸摩天<lb/>
專待振毛衣虞人莫謾張羅網未肯平原淺草飛遂不<lb/>
告而去後過范陽王盧文納之為壻與王南歸烈祖累<lb/>
居清顯終禮部侍郎與江文蔚俱以詞賦著名故江南<lb/>
<pb n="KR4i0064_WYG_003-25b"/>
士人言體物者以江高為稱首焉<hi>南唐近事</hi>
　　　朱匡業<lb/>
朱匡業劉存忠雖無勲略然以宿舊嚴整皆處環衛之<lb/>
長劉彦貞壽陽既敗我師屢北京師危之元宗臨軒旰<lb/>
食問其守禦之方匡業對曰時來天地皆同力運去英<lb/>
雄不自由遂忤旨流撫州存忠在側贊美匡業之言不<lb/>
已流饒州<hi>南唐近事</hi>
　　　唐仁傑<lb/>
<pb n="KR4i0064_WYG_003-26a"/>
唐仁傑全州人好苦吟陳德誠出守池陽仁傑貽詩云<lb/>
紅斾渡江霞蘸水青萍出匣雪侵衣德誠善之勉之入<lb/>
金陵㑹休沐朝達集昇元寺酒行請仁傑賦登閣詩有<lb/>
句云雲散便宜千里望日長斜占半城隂嘗贈嘉禾寺<lb/>
僧云只住此山能有意向來求佛本無心時論與之<hi>鑑戒</hi>
<hi>録</hi>
　　　孟賓于<lb/>
孟賓于磻溪懷古云良哉呂尚父深隠始歸周釣石千<lb/>
<pb n="KR4i0064_WYG_003-26b"/>
年在春風一水流松根蟠蘚石花影卧沙鷗誰更憐韜<lb/>
術追思古渡頭又懐連上舊居云閒思連上景難齊樹<lb/>
遶仙鄉路遶溪明月夜舟漁父唱春風平野鷓鴣啼城<lb/>
邊寄信歸雲外花下傾盆到日西更憶海陽垂釣侶昔<lb/>
年相遇草萋萋<hi>雅言系述</hi>
賓于字國儀連州人天福中自湖湘越京洛應舉逺人<lb/>
無援遂卜命於華山神珓一年乞一珓凡六擲乃得上<lb/>
上大吉第一年云蟾宮空手下澤國更誰來二年云水<lb/>
<pb n="KR4i0064_WYG_003-27a"/>
國二親應探榜龍門三月又傷春三年云仙島却回空<lb/>
說夢清朝未達自嫌身四年云失意從他桃李春嵩陽<lb/>
經過歇行塵雲僧不見塵中事問是今年第幾人五年<lb/>
云因逢日者教重應忍被雲僧勸即歸天福九年禮部<lb/>
侍郎符蒙下及第果六舉後徃江南官至水部郎中<hi>郡閣</hi>
<hi>雅談</hi>
孟賓于湖湘連上人有詩百篇號金鼇集獻於李若虚<lb/>
侍郎使賓于馳詣洛陽獻於朝其譽藹然明年與李昉<lb/>
<pb n="KR4i0064_WYG_003-27b"/>
同舉進士第後事李後主為滏陽令抵法當死㑹昉遷<lb/>
翰林學士以詩寄賓于曰初攜書劍别湘潭金榜標名<lb/>
第十三昔日聲塵喧洛下近來詩價滿江南長為邑令<lb/>
情終屈縱處郎曹志未甘莫學馮唐便休去明君晚事<lb/>
未為慙主見昉詩宥之復官<hi>江南野録</hi>
馬令南唐書云李若虛侍郎㢘察沅湘賓于以詩數百<lb/>
篇獻之若虛採警策數聮譽諸朝廷由是詩名益振王<lb/>
禹偁嘗云古詩人有三水部謂何遜張籍及賓于也<hi>全唐</hi>
<pb n="KR4i0064_WYG_003-28a"/>
<hi>詩錄</hi>
五代孟賓于少遊鄉校力學不怠父以家貧且鮮兄弟<lb/>
題詩壁上云他家養兒三四五我家養兒獨且苦賓于<lb/>
歸見之續曰衆星不如孤月明牛羊滿山獨畏虎父竒<lb/>
之晉天福二年登進士厯官水部郎嘗作公子行云錦<lb/>
衣紅奪彩霞明侵曉春遊向野亭不識農夫心力苦驕<lb/>
驄馳處麥青青有詩數百篇號金鼇集與李昉同年相<lb/>
友善昉入宋官翰林而孟仕南唐為郎昉寄詩曰幼攜<lb/>
<pb n="KR4i0064_WYG_003-28b"/>
書劍别湘潭金榜標名第十三昔日聲名喧洛下只今<lb/>
詩價滿江南後隠玉笥山中號羣玉峰叟<hi>小草齋詩話</hi>
詡謝魯公之後所居有泉石松竹剏亭延客孟賓于留<lb/>
題云園林瀟灑聞來久欲往因循二十秋今日開襟吟<lb/>
不盡碧山重疊水長流<hi>江南野録</hi>
孟賓于獻主司詩云那堪雨後更聞蟬溪隔重湖路七<lb/>
千憶昔故園楊柳岸全家送上渡頭船當年中第興國<lb/>
中致仕歸過廬陵吉守贈以詩云曾聞洛浦綴神仙火<lb/>
<pb n="KR4i0064_WYG_003-29a"/>
樹南樓幾十年白首自忻丹桂在詩名已得四方傳行<lb/>
隨秋渚將歸鴈吟傍梅花欲雪天今日還家莫惆悵不<lb/>
同初上渡頭船<hi>雅言系述</hi>
　　　王轂<lb/>
王轂宜春人南唐初登第長於樂府有玉樹曲云内宴<lb/>
明朝日玉樹新妝逞嬌逸三閣霞明天上開靈鼉鼓罷<lb/>
神仙出天花數朶風吹綻對舞輕盈瑞香散金管紅絃<lb/>
旖旎隨霓裳玉珮參差轉璧月夜瓊樓春蓮舌泠泠詞<lb/>
<pb n="KR4i0064_WYG_003-29b"/>
調新當時狎客盡尸禄直諫犯顔無一人歌未闋晉王<lb/>
殿上黏腥血君臣猶在醉鄉中一曲已無陳日月聖唐<lb/>
馭宇三百祀濮上桑間宜禁止請停此曲歸正聲願將<lb/>
雅樂調正氣為一時所膾炙轂未第時常負氣忤人人<lb/>
欲毆之轂揚聲曰莫無禮我便是吟君臣猶在醉鄉中<lb/>
一曲已無陳日月者其人慙謝而退<hi>小草齋詩話</hi>
　　　江為<lb/>
緗素雜記載江南野録云江為者宋世淹之後先祖仕<lb/>
<pb n="KR4i0064_WYG_003-30a"/>
於建陽因家焉余觀南史江淹傳淹濟陽考城人宋少<lb/>
帝時黜為建安吳興令終於梁天監中左衛將軍又呉<lb/>
均傳云濟陽江洪工屬文為建陽令坐事死竟陵王子<lb/>
良開西邸招文學洪以美詞藻游焉淹與洪俱出考城<lb/>
又俱仕齊梁間淹為建安吳興令而後他遷洪為建陽<lb/>
令而死於建陽疑為之乘出於洪非出於淹為工詩如<lb/>
天形圍澤國秋氣露人家之句極膾炙人口少遊江南<lb/>
有詩云吟登蕭寺栴檀閣醉倚王家玳瑁筵後主見之<lb/>
<pb n="KR4i0064_WYG_003-30b"/>
曰此人大是富貴家而劉夜坐夏江城等並就傳句法<lb/>
後以讒死今建陽縣之西七里有靖安寺即為之故居<lb/>
留題者甚衆惟陳師道洙一篇最佳云處士亡來幾百<lb/>
年舊居牢落變祗園詩名長伴江山秀寃氣上摩星斗<lb/>
昏臺榭幾人留雅句漁樵何處問曾孫當時泉石生涯<lb/>
地日暮寒雲古寺門<hi>藝苑雌黄</hi>
南唐書云江為其先宋人避亂建陽遂為建陽人為有<lb/>
題白鹿寺詩云吟登蕭寺栴檀閣醉倚王家玳瑁筵元<lb/>
<pb n="KR4i0064_WYG_003-31a"/>
宗南遷駐於寺見其詩稱美久之為由是放肆自謂俯<lb/>
拾青紫乃詣金陵求舉屢黜於有司為怏怏不能自已<lb/>
欲東亡吳越㑹同謀者上變按得其狀伏罪余以二書<lb/>
考之藝苑謂後主見為詩有富貴家之語及為後以讒<lb/>
死其言悉非是當以南唐書為正也<hi>漁隠叢話</hi>
江為山水障歌云適來一觀山水障萬里江山在其上<lb/>
逺近猶如二月春咫尺分成百般象一巖嵯峨在雲際<lb/>
七賢鎮在青松裏潭水澄泓不見波孤帆晃漾張風勢<lb/>
<pb n="KR4i0064_WYG_003-31b"/>
釣魚老翁無伴侶孑然此地經寒暑灘頭坐久鬢絲垂<lb/>
手把漁竿不曾舉樹婀娜山崔嵬片雲似去又不去雙<lb/>
鶴如飛又不飛良工巧匠多分布筆頭寫出江山路垂<lb/>
栁風吹不動條樵夫負重難移歩<hi>聲畫集</hi>
江為岳陽樓詩云倚樓高望極展轉念前途晚葉紅殘<lb/>
楚秋江碧入吳雲中來鴈急天末去帆孤明月誰同我<lb/>
悠悠上帝都<hi>唐詩紀事</hi>
江為有詩吟登蕭寺栴檀閣醉倚王家玳瑁筵或謂作<lb/>
<pb n="KR4i0064_WYG_003-32a"/>
此詩者决非貴族或又評軸裝曲譜金書字樹記花名<lb/>
玉篆牌乃乞兒口中語<hi>漫叟詩話</hi>
江為詩竹影横斜水清淺桂香浮動月黄昏林君復只<lb/>
改二字為疎影暗香以詠梅遂成千古絶調詩字㸃化<lb/>
之妙如丹頭在手瓦礫皆金<hi>紫桃軒雜綴</hi>
殘雪未消雙鳯闕新春先入五侯家晩唐張蠙詩也劉<lb/>
孟熙易殘以霽易新春以春風攘為已作遂以此得名<lb/>
人或少之然竹影横斜水清淺桂香浮動月黄昏非江<lb/>
<pb n="KR4i0064_WYG_003-32b"/>
為詩乎林君復易疎暗二字竟成千古名句所云一字<lb/>
之師與活剥生吞者有别也<hi>靜志居詩話</hi>
楊徽之哭江為詩云廢宅寒塘水荒墳宿草烟<hi>宋稗類鈔</hi>
　　　劉素<lb/>
劉素字仲華不事科舉通遷固壽曄之書嘗有人貽之<lb/>
詩曰不甘五等諸侯薦直肯九重天子知然卒不及仕<lb/>
<hi>江南野録</hi>
　　　周顓<lb/>
<pb n="KR4i0064_WYG_003-33a"/>
周顓處士鴻儒奥學偶不中第旅浙西與從事歡飲而<lb/>
昧於章程座中皆戲之有賓從贈詩曰龍津掉尾十年<lb/>
勞聲價當時鬬月高惟有紅粧回舞手似持雙刃向猿<lb/>
猱周和曰十載文場敢憚勞宋都回鷁為風高今朝甘<lb/>
伏花枝笑任道尊前愛縛猱<hi>抒情詩</hi>
　　　魏明<lb/>
南唐魏明好吟詩動即數百言而氣格卑下嘗袖以謁<lb/>
韓熈載熙載辭以目暗且置几上明曰然則某自誦之<lb/>
<pb n="KR4i0064_WYG_003-33b"/>
可乎曰適耳忽瞶明慙而去<hi>善謔集</hi>
　　　陳貺<lb/>
陳貺閩人性澹漠孤貧力學積書至數千巻隠廬山幾<lb/>
四十年慶弔人事都未暫往衣食乏絶不以動心有季<lb/>
父為桑門時時賴其資給苦思於詩得句未成章已播<lb/>
逺近學者多師事之元宗聞其名以幣帛徃徴貺入見<lb/>
襆巾絛帶布裘鹿鞟進止閒雅有度時方祁寒元宗見<lb/>
其衣單薄降手札曰欲以綾綺衣賜卿卿必不受今賜<lb/>
<pb n="KR4i0064_WYG_003-34a"/>
朕自服紬縑衣三十事卿其領之貺獻景陽宫懐古詩<lb/>
元宗稱善賜粟帛遣還山卒<hi>十國春秋</hi>
陳貺南閩人性沈澹志操古樸而不茍於仕進一卧廬<lb/>
山三十年學者多師事焉元宗以幣致之布裘鹿鞟進<lb/>
止閒肆因獻景陽臺懐古詩云景陽六朝地運極自依<lb/>
依一㑹皆同是到頭誰論非酒濃沈逺慮花好失前機<lb/>
見此尤宜戒正當家國肥元宗稱善欲授以官貺固不<lb/>
受賜粟帛遣還舊隠卒年七十<hi>南唐書</hi>
<pb n="KR4i0064_WYG_003-34b"/>
貺有詩數百首骨格強梗出於常態<hi>江南野史</hi>
陳貺咏蟬云年年聞爾者未有不傷情畫虎云入夜雖<lb/>
無傷物意向明還有動人心又有句云出得風塵者合<lb/>
知岐路人又云拂榻燈未來開門月先入又云忽生雲<lb/>
是匣高以月為臺<hi>吟牕雜錄</hi>
葛敏修南華竹軒絶句獨拳一手支頥卧偷眼看雲生<lb/>
未生蓋用五代時陳貺詩醒眼看諸峰白雲開又集然<lb/>
唐呉融亦有深感卞峰顔色好晚雲才散又當門之句<lb/>
<pb n="KR4i0064_WYG_003-35a"/>
<hi>能改齋漫錄</hi>
　　　鍾蒨<lb/>
鍾蒨字德林仕為勤政殿學士死國難按徐鉉有保大<lb/>
五年送德林員外赴東府亞尹詩序鉉等餞於石頭城<lb/>
分題為詩蒨有賦山别諸知已詩云暮景江亭上雲山<lb/>
日望多只愁辭輦轂長恨隔嵯峨有意圖功業無心憶<lb/>
薜蘿親朋將逺别且共醉笙歌又有得新鴻别諸同志<lb/>
詩云隨陽來萬里㸃㸃度遥空影落長江水聲悲半夜<lb/>
<pb n="KR4i0064_WYG_003-35b"/>
風殘秋辭絶漠無定似驚蓬我有離羣恨飄飄類此鴻<lb/>
蒨之才譽亦可見矣<hi>陸書音注</hi>
　　　李詢<lb/>
翰府名談載寇萊公妾蒨桃贈歌者詩云一曲清歌一<lb/>
束綾美人猶似意嫌輕不知織女寒窓下幾度抛梭織<lb/>
得成余嘗記南唐李詢贈織錦詩云扎扎機聲曉復晡<lb/>
眼穿力盡意如何美人一曲成千賜心裏猶嫌花様疎<lb/>
蒨桃詩意本此而不及也<hi>能改齋漫録</hi>
<pb n="KR4i0064_WYG_003-36a"/>
　　　江文蔚<lb/>
江文蔚建陽人長於詞賦仕南唐拜御史中丞坐劾宰<lb/>
相貶江州治柴車奉母欣然就道嘗作詩曰屈原若幸<lb/>
高堂在終不懐沙葬汨羅<hi>尚友錄</hi>
　　　徐延休<lb/>
徐鉉父延休博物多學嘗事徐温為義興縣令縣有後<lb/>
漢太尉許馘廟廟碑即許劭記歳久字多磨滅至開元<lb/>
中許氏諸孫重刻之碑隂有八字云談馬礪畢王田數<lb/>
<pb n="KR4i0064_WYG_003-36b"/>
七時人不能曉延休一見為解之曰談馬言午言午許<lb/>
字礪畢石卑石卑碑字王田乃千里千里重字數七是<lb/>
六一六一立字此亦楊修辨虀臼之比也詩以言志言<lb/>
以知物信不誣矣<hi>青箱雜記</hi>
　　　劉仁瞻<lb/>
王旐遊金陵昇元寺見僧房壁上有繪金紫大夫題詩<lb/>
云陣前仙琕生無媿鼓下蠻奴死合羞三尺呉縑暗塵<lb/>
土凛然蒼鶻欲横秋不能解巻畫歸示其父平甫曰此<lb/>
<pb n="KR4i0064_WYG_003-37a"/>
劉仁瞻像袁世弼詩也此詩俊拔可喜琕實呼璸袁誤<lb/>
呼也<hi>漁隠叢話</hi>
　　　羅頴<lb/>
羅頴開寳中詣金陵舉進士第例以黄衣守選及王師<lb/>
問罪後主銜璧頴再應鄉舉下第道經漢高祖廟題詩<lb/>
落句云嫚侮羣豪誇大度可憐容得辟陽侯少頃輒自<lb/>
免冠鞠伏廟廷口陳自咎之言掖去數日卒<hi>馬令南唐書</hi>
　　　陳喬<lb/>
<pb n="KR4i0064_WYG_003-37b"/>
陳喬張俄重陽日登高北山湖亭不奏聲樂因吟杜工<lb/>
部九日宴藍田崔氏莊詩云明年此㑹知誰健醉把茱<lb/>
茰仔細看員外郎趙宣父時亦在集感慨流涕者數四<lb/>
舉坐異之未幾趙卒<hi>南唐近事</hi>
　　　刁彦能<lb/>
刁彦能上蔡人徙宣城元宗即位出為饒信二州刺史<lb/>
彦能喜讀書亦好篇詠嘗與李建勲贈答建勲奏之元<lb/>
宗笑曰吾不知彦能乃西班學士也<hi>馬令南唐書</hi>
<pb n="KR4i0064_WYG_003-38a"/>
　　　陳沅<lb/>
陳沅廬山人立性僻野不接俗士黄損熊<graphic n="KR3728" url="https://raw.githubusercontent.com/kanripo/KR-Gaiji/master/images/KR3728.png" mimeType="image/png"/>虚中師事<lb/>
之寒食後云罷却兒女戲放他花朩生閒居云掃地雪<lb/>
枯帚耕山鳥怕牛題水云㸃入旱雲千古仰力浮塵世<lb/>
一毫輕齊已贈沅云四海方磨劍深山自讀書<hi>雅言雜載</hi>
廬山九天使者廟有道士忘其姓名體貌魁偉飲啖酒<lb/>
肉有兼人之量晚節服餌丹砂躁於冲舉魏王之鎮潯<lb/>
陽也郡齋有雙鶴因風所飄憩於道館迴翔嘹唳若自<lb/>
<pb n="KR4i0064_WYG_003-38b"/>
天降道士且驚且喜焚香端簡前瞻雲霓自謂當赴上<lb/>
天之召命仙童控而乘之羽儀清弱莫勝其載毛傷背<lb/>
折血灑庭除抑按久之是夕皆斃翌日馴養者詰知其<lb/>
狀訴於公府王不之罪處士陳沆聞之為絶句以諷云<lb/>
啗肉先生欲上昇黄雲踏破紫雲崩龍腰鶴背無多力<lb/>
傳語麻姑借大鵬<hi>南唐近事</hi>
　　　李羽<lb/>
李羽能詩五十方擢第嘗獻江淮郡守詩云塞詔東來<lb/>
<pb n="KR4i0064_WYG_003-39a"/>
淝水濱時情惟望秉陶鈞將軍一陣為功業忍見沙場<lb/>
百戰人<hi>南唐近事</hi>
　　　馮延已<lb/>
余徃在中都見一士大夫家收南唐李後主一詞下有<lb/>
馮延巳三字詩中復云聖壽南山永同恐延已作也詞<lb/>
云銅壺漏滴初盡高閣雞鳴半空催啓五門金鎻猶垂<lb/>
三殿珠櫳階前御栁搖綠仗下宮花散紅鴛瓦數行曉<lb/>
日鸞旗百尺春風侍臣蹈舞垂拜聖壽南山永同<hi>侯鯖錄</hi>
<pb n="KR4i0064_WYG_003-39b"/>
南唐元宗優待藩邸舊僚馮延已自元帥府書記至中<lb/>
書侍郎遂相時論以為非才江文蔚因其弟延魯福州<lb/>
敗亡請從退削乃出撫州秩滿還因赴内宴進詩曰青<lb/>
樓阿監應相笑書記登壇又却回<hi>詩史</hi>
馮延已著樂章百餘闋其鶴冲天詞云曉月墜宿雲披<lb/>
銀燭錦屏圍建章鐘動玉繩低宫漏出花遲又歸國謡<lb/>
云江水碧江上何人吹玉笛扁舟逺送瀟湘客蘆花千<lb/>
里霜月白傷行色明朝便是闗山隔見稱於世元宗樂<lb/>
<pb n="KR4i0064_WYG_003-40a"/>
府詞云小樓吹徹玉笙寒延巳有風乍起吹皺一池春<lb/>
水之句皆為警策元宗嘗戲延巳吹皺一池春水干卿<lb/>
何事延己曰未如陛下小樓吹徹玉笙寒元宗恱<hi>馬書本傳</hi>
杜子美黑白二鷹詩干人何事網羅求南唐元宗謂馮<lb/>
延己云吹皺一池春水干卿何事舊唐書明皇謂楚王<lb/>
叱金吾將軍武懿宗曰吾家朝堂干汝何事敢廹吾騎<lb/>
從此語在前見本紀<hi>香祖筆記</hi>
丹浦欵言云杜詩於人何事網羅求當作干人杜牧之<lb/>
<pb n="KR4i0064_WYG_003-40b"/>
詩自摘階前大梧葉干君何事動哀吟按此說則南唐<lb/>
元宗戲馮延已云吹皺一池春水干卿何事語固有本<lb/>
然千家注劉㑹孟本只作千字錢本注云晉作干或作<lb/>
于于字恐無義干字對上句在字亦未切子田之說是<lb/>
也<hi>池北偶談</hi>
古今詩話云江南成文幼為大理卿詞曲妙絶嘗作謁<lb/>
金門云風乍起吹皺一池春水中主聞之因按獄稽滯<lb/>
召詰之且謂曰卿職在典刑一池春水又何干於卿文<lb/>
<pb n="KR4i0064_WYG_003-41a"/>
幼頓首又本事曲云南唐李國主嘗責其臣曰吹皺一<lb/>
池春水干卿何事葢趙公所撰謁金門詞有此一句最<lb/>
為警策其臣即對曰未如陛下小樓吹徹玉笙寒若本<lb/>
事曲所記但云趙公初無其名所傳必誤惟南唐書古<lb/>
今詩話二說不同未詳孰是<hi>漁隠叢話</hi>
梅用南枝事共知青瑣云云李嶠云云南唐馮延巳詞<lb/>
云北枝梅蕊犯霜開則南北枝事其來逺矣<hi>猗覺寮雜記</hi>
南唐馮延巳詞有鬬鴨闌干獨倚之句人疑鴨未嘗鬬<lb/>
<pb n="KR4i0064_WYG_003-41b"/>
余按三國志孫權傳注引江表傳魏文帝遣使求鬬鴨<lb/>
羣臣奏宜無與權曰彼居諒隂中所求若此豈可與言<lb/>
禮哉具以與之陸遜傳建昌侯盧作鬬鴨闌遜曰君侯<lb/>
宜勤覽經典用此何為南史王僧達傳僧達為太子舎<lb/>
人坐屬疾而往揚州橋觀鬬鴨為有司所劾新唐書齊<lb/>
王祐善養鬬鴨方未反時狸咋鴨四十餘絶其頭去及<lb/>
敗牽連誅死者四十餘人則古葢有之唐田令孜傳僖<lb/>
宗好鬬鵞數往六王宅興慶池與諸王鬬鵞直五千萬<lb/>
<pb n="KR4i0064_WYG_003-42a"/>
則鵞亦能鬬也<hi>說郛</hi>
南唐宰相馮延已有樂府一章名長命女云春日宴緑<lb/>
酒一杯歌一遍再拜陳三願一願郎君千嵗二願妾身<lb/>
長健三願如同梁上燕歳歳長相見其後有以其詞改<lb/>
為雨中花云我有五重深深願第一願且圖久逺二願<lb/>
恰如雕梁雙燕嵗歳後長相見三願薄情相顧戀第四<lb/>
願永不分散五願奴收園結果做箇人宅院味馮公之<lb/>
詞典雅豐容雖置在古樂府可以無愧一遭俗子竄易<lb/>
<pb n="KR4i0064_WYG_003-42b"/>
不惟句意重複而鄙惡甚矣<hi>詞苑叢談</hi>
　　　胡元龜<lb/>
胡元龜世為廬陵人居永新少有俊才常謁本邑令見<lb/>
其風貌瓌傑因障間繪戲珠龍屬元龜詠之時邑令多<lb/>
所受貽元龜題句云翻身騰白浪探爪攫𤣥珠葢諷之<lb/>
也令為設飲食盡歡而罷㑹有發其意者令大怒追捕<lb/>
之元龜亡入金陵館吏曹郎徐某家為其子作催粧詩<lb/>
立就而徐有同舎郎雅自用欲以詞賦窘元龜元龜裂<lb/>
<pb n="KR4i0064_WYG_003-43a"/>
牋㨿案為迴文體嘲之郎一辭莫措謝去由是知名<hi>十國</hi>
<hi>春秋</hi>
　　　李中<lb/>
孟賓于作碧雲集序云昔者仲尼刪三百篇梁太子選<lb/>
十九首厥後沿朝垂名者不少苦志者彌多入室升堂<lb/>
有其數矣然六藝之旨二南之風後來未甚窮目沈淪<lb/>
者怨刺傷多取事者雅頌一貫亂後江南鄭都官王貞<lb/>
白用情創志不共轍不同塗俱不及矣今觀淦陽宰隴<lb/>
<pb n="KR4i0064_WYG_003-43b"/>
西李中字有中縁情入妙麗則可知出示全編備多竒<lb/>
句祗如乾坤一夕雨草木萬方春此乃王澤所均春風<lb/>
廣扇姑蘇懐古云歌舞一塲夢烟波千古愁因想繁華<lb/>
之日引成興歎之詞書王秀才壁句貧來賣書劍病起<lb/>
憶江湖詩人興歎時政如何聽鄭道士琴秋月空山寂<lb/>
淳風一夜生乃景清虚真風迴返徐司徒池亭句扶疎<lb/>
皆竹樹冷澹似瀟湘心匠所到景致尤疎落花句酷恨<lb/>
西園雨生憎南陌風阻公子歡動旅人感寒江莫泊寄<lb/>
<pb n="KR4i0064_WYG_003-44a"/>
左偃云烟火人家逺汀洲莫雨寒詩人之作客况凄然<lb/>
秋雨句秋聲在梧葉潤氣逼書幃廬山句谷春攢錦繡<lb/>
石潤疊瓊林比興之言搜羅尤異江行夜泊句半夜風<lb/>
雷過一天星斗寒恐怖一塲虚明徹曉寄劉鈞云閒花<lb/>
半落處幽客未來時得故人消息句夢歸殘月曉信到<lb/>
落花時肺腸難述懐想可知訪龍光謙上人云相留看<lb/>
山雪竟日論風騷見請道之相於望寒山之不舎又七<lb/>
言宿廬山白雲峰重道者院句雲開碧落星河近月出<lb/>
<pb n="KR4i0064_WYG_003-44b"/>
滄溟世界秋又海上從事秋日書懐句千里夢隨殘月<lb/>
斷一聲蟬送早秋來又夜泊寄詩友魚龍不動澄江逺<lb/>
烟霧皆收皎月高東林寺逺大師句杉檜已依靈墖老<lb/>
烟霞空鏁影堂深登毗陵青山樓有感句千里呉山青<lb/>
不斷一邊遼海浸無窮訪洞仙宮不遇邵道者句羽客<lb/>
不知何處去洞前花落立多時憶溪居句杜若菰蒲烟<lb/>
雨歇一溪春色屬何人又六言句半落銅臺月曉亂飄<lb/>
金谷風多客中春思云又聴黄鳥綿蠻月斷家鄉未還<lb/>
<pb n="KR4i0064_WYG_003-45a"/>
春水引將客夢悠悠繞遍闗山賦泉句誰當秋霽後獨<lb/>
聴月明中柴司徒亭前假山句螢影夜潛疑曉起茶烟<lb/>
朝出認雲歸衆目所觀他心不到春莫懐故人句池館<lb/>
寂寥三月莫落花重疊葢莓苔惜春眷戀不忍掃感物<lb/>
心情無計開贈王道士云槎流海上波濤濶酒滿壺中<lb/>
天地春論𤣥酒太羮常徒肯愛述神龍真虎賢者則知<lb/>
負勤苦值干戈從軍之後受命已來上表中朝乞歸故<lb/>
國以同氣沒世二親在堂棄一宰於淮西獲安家於都<lb/>
<pb n="KR4i0064_WYG_003-45b"/>
邑公之忠孝彰矣賢彦稱之載被朱衣猶思丹桂乃為<lb/>
言曰且名隨牓上者衆藝逐雲高者稀今之人祗儔方<lb/>
干處士賈島長江何須第一者哉公理淦民飲淦水清<lb/>
白著矣歌詠興焉况今賢為寳以禮示人必當閨籍將<lb/>
書清庭即踐愚生於邂逅得遂披承時也素月流天澄<lb/>
江如練對滄洲而援筆乏麗藻以當仁以公五七言兼<lb/>
六言二百篇目曰碧雲集癸酉年八月五日序<hi>五代文鈔</hi>
　　　鍾謨<lb/>
<pb n="KR4i0064_WYG_003-46a"/>
鍾謨建安人為李璟奉表於周孫晟遇害獨赦謨為輝<lb/>
州司馬有詩與州將云翩翩歸盡塞垣鴻隠隠初聞蟄<lb/>
戸蟲渭北離愁春色裏江南家事戰塵中還同逐客紉<lb/>
蘭佩誰聴縲囚奏土風多謝賢侯振古道免令搔首泣<lb/>
途窮後畫江為界世宗召為衛尉卿放還因作詩以獻<lb/>
畧云三年耀武羣雄伏一日回鸞萬國春南北通歡永<lb/>
無事謝恩歸去老陪臣世宗恱<hi>談苑</hi>
　　　孫晟<lb/>
<pb n="KR4i0064_WYG_003-46b"/>
孫晟初名鳯又名忌好學尤長於詩為道士居廬山簡<lb/>
寂宫嘗畫賈島像置屋壁晨夕事之人以為妖<hi>資暇錄</hi>
　　　伍喬<lb/>
伍喬張洎少相友善張為翰林學士寵優異伍為歙州<lb/>
通判作詩以寄張戒僕曰張游宴時投之一日張近郊<lb/>
㑹讌歡甚僕投詩張得詩動容為言於上召還為考功<lb/>
員外郎詩曰不知何處好消憂公退攜壺即上樓職事<lb/>
久㕘侯伯幕夢魂長遶帝王州黄山向晚盈軒翠黝水<lb/>
<pb n="KR4i0064_WYG_003-47a"/>
含春繞郡流遥想玉堂多暇日花時誰伴出城遊<hi>詩史</hi>
　　　韓熙載<lb/>
南唐書韓熈載自江南奉使中原為感懐詩題於館壁<lb/>
云僕本江北人今作江南客再來江北遊舉目無相識<lb/>
秋風吹我寒秋月為誰白不如歸去來江南有人憶余<lb/>
家有韓熈載家宴圖圖中題此詩後四句嘗以問相識<lb/>
云是古樂府今覽此書方知其悞也<hi>漁隠叢話</hi>
韓熙載高密人顯仕江南奉貢入都都絶知舊題詩館<lb/>
<pb n="KR4i0064_WYG_003-47b"/>
壁云未到故鄉時將謂故鄉好及至親得歸爭如身不<lb/>
到目前相識無一人出入空傷我懐抱風雨瀟瀟旅館<lb/>
秋歸來窓下和衣倒夢中忽到江南路尋得花中舊居<lb/>
處桃臉蛾眉笑出門爭向前頭擁將去<hi>江南埜録</hi>
韓熙載字叔言事江南三主時謂之神仙中人風彩照<lb/>
物每縱轡春城秋苑人皆隨觀談笑則聴者忘倦審音<lb/>
能舞善八分及畫筆皆冠絶簡介不屈舉朝未嘗拜一<lb/>
人每獻替多嘉納吉凶儀制不如式者隨事稽正制誥<lb/>
<pb n="KR4i0064_WYG_003-48a"/>
典雅有元和之風屢欲相之為宋齊丘深忌終不進用<lb/>
陳覺以福州之敗齊丘庇之特赦不誅熈載上疏廷爭<lb/>
必請寘法齊丘益怒誣以縱酒少檢貶和州司馬其實<lb/>
平生不飲璟覺其譖非久召還年六十九拜中書侍郎<lb/>
卒煜嘗恨不得熈載為相贈平章事諡文靖嚴僕射續<lb/>
以位高寡學為時所鄙又江文蔚嘗作蟹賦譏續略曰<lb/>
外視多足中無寸腸又有口裏雌黄每失途於相沫胸<lb/>
中戈甲嘗聚衆以横行之句續深赧之強自激昂以熙<lb/>
<pb n="KR4i0064_WYG_003-48b"/>
載有才名固請撰其父神道碑欲茍稱譽取信於人以<lb/>
珍貨幾萬緡仍輟未勝衣一歌鬟質冠洞房者為濡毫<lb/>
之贈意其獲盼必可深諷熈載納贈愛姬遂納其請文<lb/>
既成但敘譜裔品秩及薨葬褒贈之典而已無㸃墨道<lb/>
及續之事業者續嫌之封還尚冀其改竄熈載亟以向<lb/>
所贈及歌姬悉還之臨登車止寫一闋於泥金雙帶曰<lb/>
風栁搖搖無定枝陽臺雲雨夢中歸他年蓬島音塵斷<lb/>
留取樽前舊舞衣<hi>湘山埜錄</hi>
<pb n="KR4i0064_WYG_003-49a"/>
裴䖍詩曰滿額鵞黄金縷衣翠翹浮動玉釵垂從教水<lb/>
濺羅襦濕疑是巫山雲雨歸廣韻集韻韻略垂與歸皆<lb/>
不同韻此詩為落韻矣韓熈載云風栁搖搖無定枝陽<lb/>
臺雲雨夢中歸他年蓬島音塵絶留取樽前舊舞衣此<lb/>
詩既言陽臺又言蓬島何用事重叠如此二詩並載小<lb/>
說稱為佳句余謂疵病如此殆非佳句也<hi>漁隠叢話</hi>
韓熙載初知貢舉人皆以為巨題熙載是夕自賦五首<lb/>
旦視諸生皆有可觀及著格言五十餘篇時輩罕及誘<lb/>
<pb n="KR4i0064_WYG_003-49b"/>
掖後進號韓夫子性好謔浪有投贄荒惡者使妓炷艾<lb/>
薫之侯來嗅曰子之巻軸何多艾氣也<hi>江南埜録</hi>
韓熈載本高密人後主即位頗疑北人鴆死者多而熙<lb/>
載且懼愈肆情坦率不遵禮法破其財貨售集妓樂迨<lb/>
數百人日與荒樂蔑家人之法所受月俸至即散為妓<lb/>
女所有而熈載不能制之以為喜而日不能給遂敝衣<lb/>
屨作瞽者持獨絃琴俾舒雅執板挽之隨房歌鼓求丐<lb/>
以足日膳旦暮亦不禁其出入或竊與諸生糅雜而淫<lb/>
<pb n="KR4i0064_WYG_003-50a"/>
熈載見之趨過而笑曰不敢阻興而已及夜奔客寢者<lb/>
其客詩云苦是五更留不住向人頭畔著衣裳時人議<lb/>
謂北齊徐之才豁達無以過之故東坡詩云欲教乞食<lb/>
歌姬院故與雲山舊衲衣葢用熈載求丐事也<hi>緗素雜記</hi>
大觀初有危氏葬於西塔山踰月雨過視墳側有痕掘<lb/>
之得銀杯二銅水缶及鏡一又得埋銘石其文曰瑯琊<lb/>
王氏女江南熈載妻丙申閏七月葬在石城西云按熙<lb/>
載北海人南唐時為中書侍郎有才氣多藝能談笑風<lb/>
<pb n="KR4i0064_WYG_003-50b"/>
流為當時冠然少年疎傲老忽細謹畜妓四十輩縱其<lb/>
與客雜居曰以自汙避禍後主短其少檢貶右庶子分<lb/>
司東都乃盡斥諸妓後主喜留為祕書監俄復故官欲<lb/>
遂大用之而去妓悉還今未知熈載妻是姓王與否豈<lb/>
在四十餘人之列者乎<hi>夷堅志</hi>
　　　潘佑<lb/>
潘佑有文而容陋其妻右僕射嚴續之女有絶態一日<lb/>
晨妝佑潛窺於鏡臺面落鏡中妻怖遽倒佑怒其惡已<lb/>
<pb n="KR4i0064_WYG_003-51a"/>
因棄之佑方冠未入學已能文命筆題壁曰朝遊滄海<lb/>
東暮歸何太速祗因騎折玉龍腰謫向人間三十六果<lb/>
當其歳誅死<hi>湘山埜録</hi>
宋子京曰古人語有椎拙不可掩者樂府曰何以銷憂<lb/>
惟有杜康僕觀束晳賦杜康咥其胃樂天詩杜康能解<lb/>
悶潘佑詩直擬將心付杜康葢祖此意文士有因其人<lb/>
名遂為事用者如東坡詩獨對紅蕖傾白墮按洛陽伽<lb/>
藍記白墮春醪自是造酒者江東人姓劉名白墮或謂<lb/>
<pb n="KR4i0064_WYG_003-51b"/>
因其能造酒遂為酒名又近時稱主簿為仇香似此之<lb/>
類甚多其與湯燖右軍醋浸曹公之說何異<hi>野客叢書</hi>
前輩謂深院無人杏花雨之句極佳此非四雨之數當<lb/>
作去聲呼此句正祖南唐潘佑之意佑有詩曰誰家舊<lb/>
宅春無主深院簾垂杏花雨佑兩句意此作一句言耳<lb/>
然佑句作上聲非去聲也其下曰香飛緑鎖人未歸巢<lb/>
燕承塵燕無語豈語字亦當作去聲耶唐花間集亦曰<lb/>
紅窓寂無人語黯淡棃花雨<hi>埜客叢書</hi>
<pb n="KR4i0064_WYG_003-52a"/>
余記太白有詩云野禽啼杜宇山蝶舞莊周後又見潘<lb/>
佑有感懐詩幽禽喚杜宇宿蝶夢莊周席地一樽酒思<lb/>
與元化浮但莫孤明月何必秉燭游余謂才思暗合古<lb/>
今無殊不可怪也<hi>法藏碎金</hi>
太白夜懐有句云宴坐寂不動大千入毫髪潘佑獨坐<lb/>
有句云凝神入混茫萬象成空虚予愛二子吐詞精敏<lb/>
之力入道深密之狀合而書之聊資已用<hi>法藏碎金</hi>
南唐潘佑嘗應李後主令作辭云樓上春寒山四面桃<lb/>
<pb n="KR4i0064_WYG_003-52b"/>
李不須誇爛漫已失了春風一半葢諷其地漸侵削也<lb/>
李元膺詞到清明時候百紫千紅花正亂已失了春風<lb/>
一半脫胎於此<hi>詞綂</hi>
晏叔原詞今宵剰把銀釭照猶恐相逢是夢中葢出於<lb/>
老杜夜闌更秉燭相對如夢寐之意謝無逸詞我共扁<lb/>
舟江上兩萍葉出於樂天與君相遇知何處兩葉浮萍<lb/>
大海中之意魯直詩趂此花開須一醉明朝化作玉塵<lb/>
飛出於潘佑勸君此醉直須歡明朝又是花狼藉之意<lb/>
<pb n="KR4i0064_WYG_003-53a"/>
此類極多<hi>埜客叢書</hi>
　　　張泌<lb/>
畫家有罨畫雜彩色畫也宜興有罨畫溪然其字當用<lb/>
<graphic n="KR2594" url="https://raw.githubusercontent.com/kanripo/KR-Gaiji/master/images/KR2594.png" mimeType="image/png"/>罨乃魚網非其訓也左思蜀都賦罨翡翠釣鰋鯉張<lb/>
泌詩罨岸春濤打船尾謂魚網遮岸也此用字最得字<lb/>
義<hi>丹鉛録</hi>
張泌淮南人初官句容尉上書言治道後主徴為監察<lb/>
御史官至内史舎人入宋後歸家毗陵詩一巻後主壬<lb/>
<pb n="KR4i0064_WYG_003-53b"/>
申歳泌知貢舉試天雞弄和風泌但以文選中詩句為<lb/>
題未嘗詳究有進士白云爾雅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>天雞䮧天雞未知孰<lb/>
是泌大驚不能對亟取爾雅檢一在釋蟲一在釋鳥果<lb/>
有二因自失放進士三人學士張洎言泌多遺復命洎<lb/>
試放五人金陵破後主以藏金私遺近臣辦裝泌得金<lb/>
二百詣曹彬陳首請奏其事彬薄之以金輸官而不以<lb/>
聞<hi>全唐詩録</hi>
張泌仕南唐為内史舎人初與隣女浣衣相善作江神<lb/>
<pb n="KR4i0064_WYG_003-54a"/>
子詞云浣花溪上見卿卿眼波明黛眉輕高綰緑雲低<lb/>
簇小蜻蜓好是問他知得麽和笑道莫多情後經年不<lb/>
復相見張夜夢之寄絶句云别夢依依到謝家小廊回<lb/>
合曲闌斜多情只有春庭月猶為離人照落花<hi>詞苑叢談</hi>
　　　黄可<lb/>
進士黄可字不可孤寒朴野深於雅道詩句中多用驢<lb/>
字如獻高侍郎詩云天下傳將舞馬賦門前迎得跨驢<lb/>
賓之類又嘗謁舎人潘佑潘教服槐子云豐肌却老明<lb/>
<pb n="KR4i0064_WYG_003-54b"/>
旦潘公趨朝天階未曙見槐樹烟霧中有人若猿狙之<lb/>
狀追而視之即可也怪問其故乃擁條而謝曰昨蒙明<lb/>
公教服槐子法故今日齋戒而掇之潘大噱而去<hi>南唐近事</hi>
　　　張洎<lb/>
張洎文章清贍在江南日將命入貢還作詩以詆北言<lb/>
京師風物有一堆灰之句蘇易簡得其親書洎歸朝為<lb/>
學士與易簡同院爭寵不相下易簡語同列曰清河更<lb/>
相矛盾即將一堆灰之句進呈矣洎聞為之屈<hi>金坡遺事</hi>
<pb n="KR4i0064_WYG_003-55a"/>
張洎㕘知政事江南李後主時為大臣國亡受知太宗<lb/>
復作輔臣時王元之禹偁為翰林學士洎手書古律詩<lb/>
兩軸與之元之以啟謝云追縱季札辭賢盡變為國風<lb/>
接武韓宣適魯獨明於易象謂其自他國入中朝也<hi>四六</hi>
<hi>話</hi>
寇萊公給事中知吏部選時張洎亦為給事中掌考功<lb/>
官序雖齊視洎乃為屬曹寇少年進用才銳氣勇復為<lb/>
首曹嫌洎不以本司長官奉洎以老儒宿德聞望自持<lb/>
<pb n="KR4i0064_WYG_003-55b"/>
不屑委節事寇整巾對書終日危坐伺候於省門一揖<lb/>
而退不交一談寇一日忽作庭雀詩示洎畧云少年挾<lb/>
彈多狂逸不用金丸用蠟丸葢譏洎在江南重圍中為<lb/>
李煜草詔於蠟丸中追上江救兵之事也洎不免強顔<lb/>
附之後稍親暱<hi>玉壺清話</hi>
張洎家居城外有一隠士名乃呂仙翁姓名洎倒屣見<lb/>
之索紙筆八分書七言詩一章留與洎頗言將作鼎鼐<lb/>
之意其末句云功成當在破瓜年俗以破瓜字為二八<lb/>
<pb n="KR4i0064_WYG_003-56a"/>
洎六十四而卒乃其䜟也<hi>談苑</hi>
樂府碧玉破瓜時而談苑載吕洞賓謁張洎贈詩云功<lb/>
成應在破瓜年洎後以六十四卒破瓜者二八也老少<lb/>
男女皆可稱破瓜亦竒<hi>香祖筆記</hi>
　　　毛炳<lb/>
豐城毛炳好學不能自給入廬山與諸生曲講獲鏹即<lb/>
市酒盡醉時彭㑹好茶而炳好酒時人為之語曰彭生<lb/>
作賦茶三片毛氏傳經酒半升<hi>天禄識餘</hi>
<pb n="KR4i0064_WYG_003-56b"/>
炳常醉卧道旁里首張谷掖炳而起炳曰毛炳不干於<lb/>
張谷張谷不學於毛炳醉者自醉醒者自醒後徙居南<lb/>
臺山數年忽書齋壁曰先生不住此千載惟空山因大<lb/>
醉一夕卒<hi>十國春秋</hi>
　　　廖凝<lb/>
廖凝字熙績隠居南嶽為彭澤令遷連州刺史與李建<lb/>
勲為詩友相善集中中秋月聞蟬為絶唱中秋月云九<lb/>
十日秋色今宵已半分孤光吞列宿四面絶微雲衆朩<lb/>
<pb n="KR4i0064_WYG_003-57a"/>
排疎影寒流疊細紋遥遥望丹桂心緒正紛紛聞蟬云<lb/>
一聲初應候萬木已西風偏感異鄉客先於離塞鴻日<lb/>
斜金谷靜雨過石城空此處不堪聴蕭條千古同凝初<lb/>
宰彭澤有句云風清竹閣留僧宿雨濕莎庭放吏衙解<lb/>
印有句云五斗徒勞漫折腰三年兩鬢為誰焦今朝官<lb/>
滿重歸去還挈來時舊酒瓢江左學詩者競造其門<hi>郡閣</hi>
<hi>雅談</hi>
史虚白嵩洛人廖凝寄之詩云飯僧春嶺蕨醒酒雪潭<lb/>
<pb n="KR4i0064_WYG_003-57b"/>
魚<hi>雅言系述</hi>
西頭供奉官錢昭度嘗作詠方池詩云東道主人心匠<lb/>
巧鑿開方石貯漣漪夜深却被寒星照恰似山翁一局<lb/>
棋有輕薄子見而笑曰此所謂一局黒全輸也葢唐廖<lb/>
凝有詠棊詩云滿汀鷗不散一局黒全輸之句<hi>遯齋閒話</hi>
黄琬代祖瓊對日食之餘如月之初慧絶古今僅七齡<lb/>
也乃潮陽蘇福八歳咏初月却於無處分明有恰似先<lb/>
天太極圖尤覺竒絶異哉洩隂陽之房此兩童子也又<lb/>
<pb n="KR4i0064_WYG_003-58a"/>
廖凝十歳咏白滿汀鷗不散一局黒全輸<hi>蓉槎蠡說</hi>
　　　鍾輻<lb/>
江南鍾輻者金陵之才生氣豪體傲一老僧相之曰先<lb/>
輩壽則有矣若及第則家亡記之生大誖曰吾方掇高<lb/>
第以起家何亡之有時樊若水女才質雙盛愛輻之才<lb/>
而妻之始燕爾科詔遂下時後周都洛輻入洛應書果<lb/>
中選甲科第二得意不還攜一女僕曰青箱過華州之<lb/>
蒲城其宰故人亦藴藉之士淹留久之一夕追凉縣樓<lb/>
<pb n="KR4i0064_WYG_003-58b"/>
痛飲而卧青箱侍之是夕夢其妻出一詩為示怨頗深<lb/>
詩曰楚水平如練雙雙白鳥飛金陵幾多地一去不言<lb/>
歸夢中懐愧亦戲答一詩曰還呉東下過蒲城樓上清<lb/>
風酒半醒想得到家春已暮海棠千樹欲凋零既寤頗<lb/>
厭之因理歸裝將至采石青箱暴卒生感悼無奈匆匆<lb/>
藳葬於一新墳之側急圖歸家則門巷空闃妻亦亡已<lb/>
數月其亡日乃夢於縣樓之夕也後數日親友具舟攜<lb/>
輻致奠於葬所即青箱藁葬之側新墳乃是惟海棠數<lb/>
<pb n="KR4i0064_WYG_003-59a"/>
枝方葉凋蕚謝正合詩中之句因拊膺長慟曰信乎浮<lb/>
屠師及第家亡之告因不仕隱鍾山著書守道壽八十<lb/>
餘潘佑集有樊氏墓誌與此稍同<hi>湘山埜錄</hi>
　　　劉吉<lb/>
劉吉江左人事李主為傳詔承旨以忠於所事歸朝供<lb/>
奉官有刺字自稱南人不忘本也有詩三百首目為釣<lb/>
鰲集徐鉉為序其首篇隠者詩云一箭不中鵠五湖歸<lb/>
釣魚人多誦之以塞河有方人目為劉跋河<hi>叢苑</hi>
<pb n="KR4i0064_WYG_003-59b"/>
　　　楊鸞<lb/>
宋宣和中進士永福吳元美作夏二子傳畧云天命商<lb/>
以伐夏是以伊尹相湯伐桀而聲其刻剝之罪當是時<lb/>
清商飈起義氣播揚勁風四掃宇宙清廓夏告終於鳴<lb/>
條二子之族無大小長少皆望風殞滅殆無遺類天下<lb/>
之民始得安食酣飲而鼓舞於清世矣夏二子謂蚊蠅<lb/>
也其鄉人鄭瑋得之徃訴秦檜謂其譏毁大臣編管容<lb/>
州尋謫死於南雄按韓昌黎雜詩曰朝蠅不可驅暮蚊<lb/>
<pb n="KR4i0064_WYG_003-60a"/>
不可拍蠅蚊滿八區可盡與相格得時能幾時與汝恣<lb/>
啖咋凉風九月到掃不見蹤跡意正如元美所云偶閲<lb/>
鄭文寳江表志楊鸞詩曰白日蒼蠅滿飯盤夜間蚊子<lb/>
又成團每到更深人靜後定來頭上咬楊鸞鸞即南唐<lb/>
湯悅校文時舉子問欲用堯舜字不知是幾事者也適<lb/>
友人棗陽王進士良璧琰至相與質之良璧謂曰子謂<lb/>
元美本昌黎安知鸞不本昌黎邪二十八字真非茍作<lb/>
者元美致禍而鸞則倖免耳余曰子可謂善為鸞解嘲<lb/>
<pb n="KR4i0064_WYG_003-60b"/>
矣相與大笑因書之<hi>雙槐歳抄</hi>
　　　孟歸唐<lb/>
南唐孟歸唐能詩肄業廬山國學常得瀑布詩練色有<lb/>
窮處寒聲無盡時隣房生亦得此聯遂交爭之助教不<lb/>
能辨訟於江州各以全篇意格定之而歸唐為勝後歸<lb/>
京師累遷大理丞江州羣吏徃京師猶指曰訟詩生也<lb/>
<hi>廬山雜記</hi>
　　　徐鉉<lb/>
<pb n="KR4i0064_WYG_003-61a"/>
鉉嘗奉御札賦茱萸詩御札云新酒初熟偶與鄭王諸<lb/>
公開嘗於清宴堂廡之間既覽秋物復矚霜牋因賦茱<lb/>
萸一題以遣此時之興卿鴻才敏思不可獨醒宜應急<lb/>
徴同賦前旨鉉因進詩云萬物慶西成茱萸獨擅名芳<lb/>
排紅結小香透夾衣輕宿露霑猶重朝陽照更明長和<lb/>
菊花酒高宴奉西清又和御製詩末云今朝聖藻偏流<lb/>
詠黄菊無由更敢鄰<hi>詩史</hi>
臨川郡圃舊名金柅今則沒其名徐鉉鼎臣送從兄赴<lb/>
<pb n="KR4i0064_WYG_003-61b"/>
臨川幕詩云石頭城下春潮滿金柅亭邊緑栁繁謂此<lb/>
也荆公集句送呉顯道詩亦云臨川樓上柅園中<hi>能改齋漫</hi>
<hi>録</hi>
徐鉉謫居舒州贈彭芮云賈生去國已三年裋褐閒吟<lb/>
皖水邊終日野雲生砌下有時京信到門前無人與和<lb/>
投湘賦愧子來浮訪戴船醉裏新詩好歸去莫隨騷客<lb/>
住林泉<hi>詩史</hi>
徐鉉事江南後主為文理院學士隨煜納圖卒於鄜晚<lb/>
<pb n="KR4i0064_WYG_003-62a"/>
年詩愈工遊木蘭亭云蘭橈破浪城隂直玉勒穿花苑<lb/>
樹深觀習水戰云千帆日助隂山勢萬里風馳下瀨聲<lb/>
病中云向空咄咄頻書字與世滔滔莫問津謫居云野<lb/>
日蒼茫悲鵩舎水風隂濕敝貂裘送陳祕監歸泉州云<lb/>
三朝恩澤馮唐老萬里江山賀監歸宿山寺云落月依<lb/>
樓閣歸雲擁殿廊<hi>玉壺清話</hi>
徐鉉仕宦海州蒯亮為録事㕘軍多與徃還未幾亮受<lb/>
代徐餞之詩曰昔年聞有蒯先生二十年來道不行抵<lb/>
<pb n="KR4i0064_WYG_003-62b"/>
掌曾談天下事折腰尤忤俗人情老還上國風光薄貧<lb/>
理歸裝結束輕遷客臨流重惆悵晚風黄葉滿孤城<hi>詩史</hi>
太平興國中呉王李煜薨太宗詔侍臣撰吳王神道碑<lb/>
時有與徐鉉爭名而欲中傷之者面奏曰知呉王事迹<lb/>
莫若徐鉉為詳太宗未悟遂詔鉉撰碑鉉遽請對而泣<lb/>
曰臣舊事李煜陛下容臣存故主之義乃敢奉詔太宗<lb/>
始悟讓者之意許之故鉉之為碑但推言厯數有盡天<lb/>
命有歸而已其警句云東隣遘禍南箕扇疑投杼致慈<lb/>
<pb n="KR4i0064_WYG_003-63a"/>
親之惑乞火無里婦之談始勞因壘之師終復塗山之<lb/>
㑹又有偃王仁義之比太宗覽讀稱歎異日復得鉉所<lb/>
撰呉王挽詞三首尤加歎賞每對宰臣稱鉉之忠義吳<lb/>
王挽詞今記者二首曰倐忽千齡盡𡨕茫萬事空青松<lb/>
洛陽陌芳草建康宮道德遺文在興衰自古同受恩無<lb/>
補報反袂泣塗窮土德承餘烈江南廣舊恩一朝人事<lb/>
變千古信書存哀挽周原道銘旌鄭國門此生雖未死<lb/>
寂寞已銷魂李主葬北邙江南錄乃鉉與湯悅奉詔撰<lb/>
<pb n="KR4i0064_WYG_003-63b"/>
故有鄰國信書之句東隣謂錢俶也<hi>東軒筆録</hi>
梅堯臣贈朝集院隣居詩云壁隙透燈光籬根分井口<lb/>
徐鉉亦有喜李少保卜隣詩云井泉分地脉砧杵共秋<lb/>
聲此句尤高逺矣<hi>臨漢詩話</hi>
茅山玉晨觀許長史舊宅有井色白而甘徐鼎臣作銘<lb/>
云長史含道棲神九天人非色改丹井存焉射兹谷鮒<lb/>
冽彼寒泉分甘玉液流潤芝田我來自西尋真紫陽若<lb/>
愛召樹如升魯堂敬刋翠琰永識銀牀噫嗟後學挹此<lb/>
<pb n="KR4i0064_WYG_003-64a"/>
餘光<hi>焦氏筆乘</hi>
詩中有字音平仄借讀者既經前人用過亦可據以諧<lb/>
律今就所見拈出之杜牧詩南朝四百八十寺白居易<lb/>
詩紅闌三百九十橋十讀平聲姚合詩每月請錢共客<lb/>
分白居易詩請錢不早朝又紅樓許住請銀鑰又當時<lb/>
綺季不請錢請讀平聲包佶詩曉潄瓊膏氷齒寒氷讀<lb/>
去聲武元衡詩惟有白鬚張司馬不言名利尚相從白<lb/>
居易詩四十著緋軍司馬男兒官職未蹉跎又一為軍<lb/>
<pb n="KR4i0064_WYG_003-64b"/>
司馬三見歳重陽司讀去聲<hi>容齋隨筆讀入聲野客叢談據集韻作去聲</hi>盧<lb/>
綸詩人主人臣是親家親讀去聲陸龜蒙詩莫把榮枯<lb/>
異但知上下包又得失任渠但取樂不曾生箇是非心<lb/>
徐鉉詩莫折紅芳樹但知盡意㸔但讀平聲杜甫詩恰<lb/>
似東風相欺得夜來吹折數枝花白居易詩為問長安<lb/>
月誰教不相離相讀入聲王建詩綠窓紅燈酒初醒燈<lb/>
讀去聲杜甫詩㑹須上番看成竹獨孤及詩舊日霜毛<lb/>
一番新番讀去聲李商隠詩可惜前朝元菟郡菟讀去<lb/>
<pb n="KR4i0064_WYG_003-65a"/>
聲白居易詩燭淚粘盤累蒲萄又燕姬酌蒲萄蒲讀入<lb/>
聲李羣玉詩紅芳㸃袈裟袈讀去聲白居易詩金屑琵<lb/>
琶槽又四絃不似琵琶聲張祜詩宫樓一曲琵琶聲方<lb/>
干詩語慙不及琵琶槽琵讀入聲獨孤及詩徒言漢水<lb/>
纔容刀纔讀去聲白居易詩况對東溪野枇杷張祜詩<lb/>
生摘枇杷酸枇讀入聲白居易詩金盃翻汚麒麟袍李<lb/>
賀詩銀韉刺麒麟李山甫詩誌公偏愛麒麟兒麒讀去<lb/>
聲白居易詩三年隨例未量移量讀平聲蘓軾詩聞道<lb/>
<pb n="KR4i0064_WYG_003-65b"/>
已許談其粗又寂寞閒窓易粗通粗讀上聲陶穀詩尖<lb/>
簷㡌子卑凡厮短靿靴兒末厥兵厮讀入聲今北地親<lb/>
家之親讀去聲吾吳蒲萄之蒲枇杷之枇讀入聲詩人<lb/>
皆隨方言入律四聲遂無定位矣<hi>叢殘小語</hi>
明皇雜錄云道士葉法善嘗引上至月宮聆天樂上自<lb/>
曉音律黙記其音為霓裳羽衣曲此說雖怪然唐人大<lb/>
抵如此言按唐有兩霓裳曲開成初尉遲璋嘗倣古作<lb/>
霓裳羽衣曲以獻詔以曲名賜貢院為題此自一曲也<lb/>
<pb n="KR4i0064_WYG_003-66a"/>
是歳榜首李肱所試詩即此題其詩始言開元太平時<lb/>
萬國賀豐歳棃園獻舊曲玉座流新製末言蓬壺事已<lb/>
空仙樂功尤替詎肯聴遺音聖功知善繼則亦是祖述<lb/>
開元遺聲耳此曲世無譜好事者毎惜之江表志載周<lb/>
后獨能按譜求之徐常侍鉉有聴霓裳羽衣曲紀以詩<lb/>
云此是開元太平曲莫教編作别離聲則江南時猶在<lb/>
也<hi>漁隠叢話</hi>
江南馮延已曰凡人為文皆事竒語不爾則不足觀惟<lb/>
<pb n="KR4i0064_WYG_003-66b"/>
徐公率意而成自造精極詩冶衍遒麗具元和風律而<lb/>
無淟涊纎阿之習初嗣主以讒貶移饒州適周世宗兵<lb/>
過淮鉉即榜小舟歸昇州賦詩有云一夜黄星照官渡<lb/>
本初何面見田豐其伉直如此大梁以後氣稍衰薾矣<lb/>
葢情鬱為聲悽楚宛折則難言之意多焉<hi>宋詩鈔小傳</hi>
鄧王從益元宗第八子警敏有文開寳初出鎮宣州後<lb/>
主率近臣餞於綺霞閣自為詩序以送之徐鉉詩云禁<lb/>
裏花光似水清林烟池影共離情暫移黄閣只三載却<lb/>
<pb n="KR4i0064_WYG_003-67a"/>
望紫垣都數程滿座清風天子送隨車甘雨郡人迎綺<lb/>
霞閣上題詩在從此還應有頌聲<hi>南唐馬令書</hi>
　　　徐鍇<lb/>
徐鍇字楚金仕江左至中書舎人時吳淑為校理古樂<lb/>
府中摻字多改為操字葢章草之變鍇曰非可一例言<lb/>
若漢陽摻者三撾鼔也禰衡作漢洋摻古歌云城中宴<lb/>
聞漢陽摻黄塵蕭蕭白日暗淑歎服<hi>彦周詩話</hi>
徐鍇年十餘歳羣從宴集賦詩令為秋詞援筆立成其<lb/>
<pb n="KR4i0064_WYG_003-67b"/>
畧曰井梧紛墮砌塞鴈逺横空雨久莓苔紫霜濃薜荔<lb/>
紅<hi>詩史</hi>
初鍇久次當遷中書舎人游簡言當國毎抑之鍇乃詣<lb/>
簡言簡言從容曰以君才地何止一中書舎人然伯仲<lb/>
竝居清要亦物忌太盛不若少違之鍇頗怏怏簡言徐<lb/>
出妓佐酒所歌詞皆鍇所為鍇大喜乃起謝曰丞相所<lb/>
言乃鍇意也歸以告鉉鉉歎息曰汝癡絶乃為數闋歌<lb/>
換中書舎人乎<hi>陸游南唐書</hi>
<pb n="KR4i0064_WYG_003-68a"/>
王師弔伐江左城未破時或夢緋衣女子行空中以巨<lb/>
簁簁物散落如豆著地皆成人問之曰此當死於難者<lb/>
後見一貴人盛冠服繼墮於地云徐舎人也既寤聞徐<lb/>
鍇歿王文公兄弟在金陵和王微之登高齋詩押簁字<lb/>
平甫曰當時徐氏擅筆墨夜圍夢墮空中簁此事竒譎<lb/>
而語崛強可謂摶虎手也<hi>金玉詩話</hi>
　　　邵拙<lb/>
邵拙字拙之鴈門人好學博通經史水曹郎趙慶有詩<lb/>
<pb n="KR4i0064_WYG_003-68b"/>
贈之曰邁古文章金鷟鸑出羣行止玉麒麟仕宦不達<lb/>
而卒有詩傳於時其中有云萬國不得雨孤雲猶在山<lb/>
此其驗歟<hi>江南野録</hi>
　　　李古<lb/>
李古少貧賤一舉成名不二十年自副樞除本州刺史<lb/>
有登祝融峰云欲登祝融峰先登古石橋鑿開巇嶮處<lb/>
取路到丹霄<hi>南唐近事</hi>
　　　周延翰<lb/>
<pb n="KR4i0064_WYG_003-69a"/>
江南太子校書周延翰性好道頗修服餌之事嘗夢神<lb/>
人以一巻示之其文皆七字為句惟記末句云紫髯之<lb/>
伴有丹砂延翰寤而自喜以為必得丹砂之效後從事<lb/>
建業卒葬吳大帝陵側無妻子惟一婢名丹砂<hi>稽神錄</hi>
　　　李平<lb/>
李平闗右人讀武帝内傳云龍髯已斷嬪嬙老豹尾不<lb/>
來岐路長閒書云至人無夢夢不到天意惡盈盈有餘<lb/>
<hi>雅言系述</hi>
<pb n="KR4i0064_WYG_003-69b"/>
　　　鄭文寳<lb/>
鄭工部文寳謫監郢州京山縣稅過信陽軍白馬驛作<lb/>
絶句郢州工部詩集無之詩云得罪前朝出粉闈五原<lb/>
功業有誰知年餘放逐無人識白雪闗前一望時在京<lb/>
山又有寒食紆秀上人禪房詩云花時懶看花來訪野<lb/>
僧家勞師擊新火勸我雨前茶詩篆書刻石多寳寺中<lb/>
<hi>塵史</hi>
鄭文寳字仲賢南唐近事江表志二書其所作也律詩<lb/>
<pb n="KR4i0064_WYG_003-70a"/>
多佳句惜其全集不傳郊居云百草千花路斜風細雨<lb/>
天送枝江秦長官云官嫌容易達家愛等閒貧送曹緯<lb/>
云小舟聞笛夜微雨養花天長安别友云杜曲花香濃<lb/>
似酒灞陵春色老於人又綠埜堂云水暖鳬鷖行哺子<lb/>
春深桃李卧開花歐陽公亟稱之謂不減王維杜甫<hi>寒夜</hi>
<hi>錄</hi>
鄭文寳郊居云百草千花路斜風細雨天重經貶所云<lb/>
過闗已躍樗蒱馬悮喘尤驚顧兔奔洛城云星沈㑹節<lb/>
<pb n="KR4i0064_WYG_003-70b"/>
歌鐘早天半上陽烟樹㣲贈張靈州云越絶曉殘蝴蝶<lb/>
夢單于秋引畫龍聲長安送别云杜曲花光濃似酒灞<lb/>
陵春色老於人送人歸湘中云滿帆西日催行客一夜<lb/>
東風落楚梅南行云失意慣中遷客酒多年不見侍臣<lb/>
花棲靈隠寺云舊井霜飄仙界橘雙溪時落海邊鷗送<lb/>
人知韶州云碧落春風老朱陵古渡頭永熈陵云承露<lb/>
氣寒駒送日觚稜人靜鳥呼風邊上云鬢間相似雪峰<lb/>
外寂寥烟<hi>詩話總龜</hi>
<pb n="KR4i0064_WYG_003-71a"/>
西洛故都荒臺廢沼遺迹依然見於詩者多矣惟錢文<lb/>
僖公一聯最為警絶云日上故陵烟漠漠春歸空苑水<lb/>
潺潺裴晉公綠野堂在午橋南徃時嘗屬張僕射齊賢<lb/>
家僕射罷相歸洛日與賓客吟宴於其間惟鄭工部文<lb/>
寳一聯最為警絶云水暖鳬鷖行哺子春深桃李卧開<lb/>
花人謂不減王維杜甫也錢詩好句尤多而鄭句不惟<lb/>
當時人莫及雖其集中自及此者亦少<hi>六一詩話</hi>
亭亭畫舸繫寒潭直到行人酒半酣不管烟波與風雨<lb/>
<pb n="KR4i0064_WYG_003-71b"/>
載將離恨過江南嘗有人客舎壁間見此詩莫知誰作<lb/>
或云鄭兵部仲賢也然集中無有好事者或填入樂府<lb/>
仲賢當前輩未貴杜詩時獨知愛尚徃徃造語警拔但<lb/>
體小弱多一律可恨耳歐陽文忠公稱其張僕射園中<lb/>
一聯以為集中少比恐公未嘗見其全編大抵仲賢情<lb/>
致深婉比當時輩流能不專使事而尤長於絶句如一<lb/>
夜西風旅鴈秋背身調鏃索征裘闗山落盡黄榆葉駐<lb/>
馬誰家唱石州又江雲薄薄日斜暉江館蕭條獨掩扉<lb/>
<pb n="KR4i0064_WYG_003-72a"/>
梁燕不知人事改雨中猶作一雙飛若此等類須在王<lb/>
摩詰伯仲之間劉禹錫杜牧之不足多也<hi>蔡寛夫詩話</hi>
余於叢話前集云鄭兵部仲賢鄭工部文寳不知其果<lb/>
一人耶果二人耶今觀歐陽永叔詩話云鄭工部文寳<lb/>
於張僕射園吟詩一聯最為警絶云水暖鳬鷖行哺子<lb/>
春深桃李卧開花蔡寛夫詩話云鄭兵部仲賢歐陽文<lb/>
忠公稱其張僕射園中一聮以為集中少比即前一聯<lb/>
詩是也以此考之則文寳仲賢葢是一人名與字耳但<lb/>
<pb n="KR4i0064_WYG_003-72b"/>
工部兵部之稱不同西清詩話云緱山王子晉祠詩是<lb/>
鄭工部文寳題則工部之稱與歐公同但寛夫誤作兵<lb/>
部耳<hi>漁隠叢話</hi>
緱山王子晉昇仙之地有祠在焉鄭工部文寳常題一<lb/>
絶云秋隂漠漠秋雲輕緱氏山頭月正明帝子西飛仙<lb/>
馭逺不知何處夜吹笙後晏元獻守洛過見之取白樂<lb/>
天語書其後云此詩在在處處有神物䕶持<hi>西清詩話</hi>
余弟姚安太守未奄慥字用能酒邊誦一絶句云亭亭<lb/>
<pb n="KR4i0064_WYG_003-73a"/>
畫舸繫春潭只待行人酒半酣不管烟波與風雨載將<lb/>
離恨過江南兄以為何人詩余曰按宋文鑑是張文潛<lb/>
詩也未奄取草堂詩餘周美成尉遲杯注云唐鄭仲賢<lb/>
詩余因歎唐之詩人姓名隱而不傳者何限或文潛愛<lb/>
而書之遂以為文潛作耳<hi>藝林伐山</hi>
杜甫終於耒陽藁葬之至元和中其孫始改葬於鞏縣<lb/>
元微之為誌而鄭刑部文寳謫官衡州有經耒陽子美<lb/>
墓詩豈但為誌而不克遷或已遷而故塜尚存耶<hi>溫公詩話</hi>
<pb n="KR4i0064_WYG_003-73b"/>
雷州及海外瓊崖多香木夷民以為槽飼雞犬鄭文寳<lb/>
詩曰沈檀香植在天涯賤等荆衡水面槎何必為槽飼<lb/>
雞犬不如煨燼向豪家<hi>談苑</hi>
郢中寺壁有鄭文寳詩親筆寒食訪僧舎云客舎愁經<lb/>
百五春雨餘溪寺綠無塵金花何處鞦韆鼓粉頰誰家<lb/>
鬭草人水上碧桃流片叚梁間歸燕語逡巡高僧不飲<lb/>
客攜酒來勸先朝放逐臣<hi>詩話總龜</hi>
臨潼縣靈泉觀唐華清宫也自唐迄今題詠不可紀惟<lb/>
<pb n="KR4i0064_WYG_003-74a"/>
張文定及進士楊正倫詩最佳文定詩云當時不是不<lb/>
窮奢民樂昇平少歎嗟姚宋未亡妃子在塵埃那得到<lb/>
中華正倫詩云休罪明皇與貴妃大都衰盛兩相隨唯<lb/>
憐一派温泉水不逐人心冷暖移又鄭文寳詩云只見<lb/>
開元無事久不知貞觀用功深皆為知音所賞<hi>詩話總龜</hi>
　　　唐鎬<lb/>
窅娘纎麗善舞後主作金蓮高六尺飾以寳物細帶纓<lb/>
絡蓮中作品色瑞蓮命窅娘以帛繞足令纎小屈上作<lb/>
<pb n="KR4i0064_WYG_003-74b"/>
新月狀素襪舞蓮花中回旋有凌波之態由是人皆效<lb/>
之唐鎬詩云蓮中花更好雲裏月長新為窅娘作也<hi>十國</hi>
<hi>春秋</hi>
　　　金昌宗<lb/>
鍾隠天台人少清悟不嬰俗事嘗卜居閒曠結茆室好<lb/>
畫花竹禽鳥以自娯凡舉筆寫像必致精絶時無擬者<lb/>
又善畫鷂子白頭翁鶡鳥斑鳩皆有生態兼長草棘樹<lb/>
木升元中齊安張校尉得隠畫鶡鳥二幅張之賓次時<lb/>
<pb n="KR4i0064_WYG_003-75a"/>
金昌宗題詩曰為厭翻翔下葦叢戢翰側腦思何窮侍<lb/>
童莫便褰簾過只恐驚飛入碧空其為人珍賞多類此<lb/>
<hi>尚友錄</hi>
　　　李家明<lb/>
南唐書云李家明詼諧敏給善為諷詞元宗賞花後苑<lb/>
臨池垂釣臣下皆得魚唯元宗獨無所獲家明進詩曰<lb/>
玉甃垂鈎興正濃碧池春暖水溶溶凡鱗不敢吞香餌<lb/>
知是君王合釣龍元宗大喜賜宴極歡嘗見牛晩卧美<lb/>
<pb n="KR4i0064_WYG_003-75b"/>
䕃元宗曰牛且熱矣家明乘詼諧曰曾遭甯戚鞭敲角<lb/>
又被田單火燎身閒向斜陽嚼枯草近來問喘更無人<lb/>
輔相皆慙宋齊丘無子晚年一子輒死逾月猶哭齊王<lb/>
景達勸之不止家明云臣能止之乃作大紙鳶署其上<lb/>
云欲興唐祚革強呉盡是先生起廟謨一箇孩兒拚不<lb/>
得讓皇百口欲何如扈延範族呉氏齊丘為謀因以誚<lb/>
焉乘風放之故墮齊丘中庭齊丘見之哭乃止後元宗<lb/>
遷南都已失江北十四郡舟楫多行南岸至趙屯因輟<lb/>
<pb n="KR4i0064_WYG_003-76a"/>
樂停觴北望皖公山謂家明曰好青峭數峰不知何名<lb/>
也家明應聲對曰龍舟輕颭錦帆風正值宸遊望逺空<lb/>
回首皖公山色翠影斜不到壽杯中元宗慙之俛首而<lb/>
過緗素雜記云楊文公談苑以苑中詠牛詩及皖公山<lb/>
詩為王感化作江南野錄以前二詩為李家明作談苑<lb/>
以感化為建州人野録以家明為廬州人談苑為中主<lb/>
野録為嗣主未詳孰是余以南唐書考之則談苑所記<lb/>
皆誤也惟野錄與南唐書合家明廬江西昌人前二詩<lb/>
<pb n="KR4i0064_WYG_003-76b"/>
皆其所作但不載感化為何處人江南建國傳三世而<lb/>
滅中主即嗣主也諡號元宗緗素雜記不曾見南唐書<lb/>
故未詳孰是今是正之<hi>漁隠叢話</hi>
馬令南唐書元宗賞花後苑率近臣臨池垂釣臣下皆<lb/>
登魚惟元宗獨無所獲優人李家明因進詩曰玉甃垂<lb/>
鈎興正濃碧池春暖水溶溶凡鱗不敢吞香餌知是君<lb/>
王合釣龍元宗大喜賜宴極歡歐陽公歸田錄真宗一<lb/>
日集羣臣賞花釣魚臨池久之而御釣不食丁晉公應<lb/>
<pb n="KR4i0064_WYG_003-77a"/>
制詩曰鶯驚鳯輦穿花去魚畏龍顔上釣遲真宗稱賞<lb/>
羣臣皆自以為不及也按李家明者優人元子所謂諧<lb/>
臣顐官怡愉天顔耳然其進詩有風道焉夫緡微餌明<lb/>
大魚且不食之况龍乎若謂之詩則徒以捷給取寵解<lb/>
人主顔面其用意厝辭且不及一優人羣臣皆自以為<lb/>
不可及何耶歐公言過矣<hi>金罍子</hi>
　　　王感化<lb/>
緗素雜記云楊文公談苑載伶人王感化少聰敏未嘗<lb/>
<pb n="KR4i0064_WYG_003-77b"/>
執巻而多識故實口諧捷給滑稽無窮㑹中主引李繼<lb/>
勲嚴續二相游苑中適見繫牛於株枿上令感化賦詩<lb/>
應聲曰曾遭甯戚鞭敲角幾被田單火燎身獨向斜陽<lb/>
嚼枯草近來問喘更無人因以譏二相也又中主徙豫<lb/>
章潯陽遇大風中主不悅命酒獨酌指北岸山問舟人<lb/>
云皖公山愈不懌感化獨前獻詩曰龍舟萬里駕長風<lb/>
漢武潯陽事正同珍重皖公山色好影斜不落壽杯中<lb/>
中主大悅賜束帛<hi>漁隠叢話</hi>
<pb n="KR4i0064_WYG_003-78a"/>
江南李氏樂人王感化建州人𨽻光州樂籍建州平入<lb/>
金陵教坊善為詞時本鄉節帥更代餞别感化前獻詩<lb/>
曰旌斾赴天臺溪山曉色開萬家悲更喜迎佛送如來<lb/>
至金陵宴苑中有白野鵲李璟令賦詩應聲曰碧雲深<lb/>
洞恣逰遨天與蘆花作羽毛要識此來棲息處上林瓊<lb/>
樹一枝高又題怪石凡八句皆用故事但記其一聯云<lb/>
草中誤認將軍虎山上曾為道士羊<hi>談苑</hi>
　　　敬新磨<lb/>
<pb n="KR4i0064_WYG_003-78b"/>
郭景純江賦龜有六眸宋太始二年八月六眼龜見於<lb/>
東陽太守劉勰得之以獻唐睿宗先天三年江州獻靈<lb/>
龜六眼腹下有𤣥文又嶺南欽州出六眼龜實止兩眼<lb/>
餘四目乃斑紋與真目排比端正不偏唐莊宗時有進<lb/>
六目龜者敬新磨獻口號曰不要閙不要閙聴取龜兒<lb/>
口號六隻眼兒睡一覺抵别人三覺又說儲載常熟水<lb/>
墩大士庵前曾出六目龜九十三翁繆道山得而畜之<lb/>
又廣聞錄載嘉靖二十年興寧西河水漲有大龜長丈<lb/>
<pb n="KR4i0064_WYG_003-79a"/>
餘六目金光射人泝河而上所過田陂皆壞<hi>堅瓠集</hi>
　　　唐朝美<lb/>
莊宗小酌進新橘命諸伶咏之唐朝美詩先成曰金香<lb/>
大丞相兄弟八九人剝皮去滓子若箇是汝人帝大笑<lb/>
賜所御軟金盃<hi>清異錄</hi>
　　　李廷珪<lb/>
李廷珪藏墨訣曰贈爾烏玉玦泉清硯須潔避暑懸葛<lb/>
囊臨風度梅月<hi>焦氏類林</hi>
<pb n="KR4i0064_WYG_003-79b"/>
晁叔用嘗作李廷珪墨詩君不見江南星官有諸奚老<lb/>
超尚不如廷珪後來承晏頗秀出喧然父子名相齊百<lb/>
年相傳紋破碎彷彿尚見蛟龍背電光燭天星斗昏雨<lb/>
痕倒海風雷晦却憶當年清暑殿黄門侍立才人見銀<lb/>
鈎灑落桃花牋牙牀磨拭紅絲硯同時書畫三萬軸二<lb/>
徐小篆徐熈竹御題四絶海内傳祕府毫芒惜如玉君<lb/>
不見建隆天子開國初曹公受詔行掃除王侯舊物人<lb/>
今得更寫西天貝葉書<hi>焦氏類林</hi>
<pb n="KR4i0064_WYG_003-80a"/>
　　　劉東叔<lb/>
劉東叔賦臘月雨云且雨且凍山徑滑是誰作此琉璃<lb/>
變<hi>清異録</hi>
　　　李善寧子<lb/>
臨川李善寧之子十歳能即席賦詩親友嘗以貧家壁<lb/>
試之畧不搆思吟曰椒氣從何得燈光鑿處分拖涎來<lb/>
藻飾惟有篆愁君拖涎指蝸牛也<hi>清異録</hi>
　　　鍾傅客<lb/>
<pb n="KR4i0064_WYG_003-80b"/>
鍾傅鎮西江日客有以覆射之法求謁傅以厯日包一<lb/>
橘致袖中使射之客口占一歌以掲之云太歳當頭立<lb/>
諸神莫敢當其中有一物常帶洞庭香<hi>南唐近事</hi>
　　　南唐人<lb/>
漢臯張君詩話謂鮑當吟孤鴈詩云更無聲接續空有<lb/>
影相隨當時號為鮑孤鴈凡物有聲而孤者皆然何獨<lb/>
鴈乎此人論詩正如王君卿以林和靖梅花詩亦可作<lb/>
桃李杏花之類宜取東坡之笑也余觀司馬温公詩話<lb/>
<pb n="KR4i0064_WYG_003-81a"/>
乃謂當為河南法曹常忤知府薛映因獻孤鴈詩所謂<lb/>
天寒稻粱少萬里孤難進不惜充為庖為帶邊城信薛<lb/>
大嗟賞時號鮑孤鴈張君所記不同而詞句亦非前句<lb/>
可及余後因讀江南野録乃知張君所記是南唐人詩<lb/>
<hi>能改齋漫録</hi>
　　　唐智民<lb/>
偽唐贓臣褚仁規竊禄泰州刺史惡政不可縷舉有智<lb/>
民請吻儒為二詩為隠語凡寫數千幅詣金陵粘貼事<lb/>
<pb n="KR4i0064_WYG_003-81b"/>
乃上聞詩曰多求囊白昧蒼蒼兼取人間第一黄云云<lb/>
白黄隠金銀字<hi>清異録</hi>
　　　南唐伶人<lb/>
李先主以國用不足稅民間鵞卵出雙子者柳花為絮<lb/>
者伶人獻詞云唯願普天多瑞慶栁條結絮鵞雙生<hi>天中</hi>
<hi>記</hi>
　　　江南樂人<lb/>
金陵有樂官山相傳城下之日軍營開宴南唐樂人數<lb/>
<pb n="KR4i0064_WYG_003-82a"/>
輩大慟奏不成曲怒而殺之聚埋此山詩云城破轅門<lb/>
宴賞頻伶倫執樂淚沾巾駢頭就死縁家國愧殺南朝<lb/>
結綬人<hi>紫桃軒雜綴</hi>
　<lb/>
　<lb/>
　<lb/>
　<lb/>
　<lb/>
<pb n="KR4i0064_WYG_003-82b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代詩話巻三<lb/>
</p>
<p>
</p>
  </div>
<div>
<head>五代詩話巻四</head> <lb/>
    <p>
<pb n="KR4i0064_WYG_004-1a"/>
欽定四庫全書<lb/>
　五代詩話巻四<lb/>
　　　　　　　　　　兖州府知府鄭方坤撰<lb/>
　　前蜀　後蜀<lb/>
　　　韋莊<lb/>
詩之作也窮通之分可觀韋莊詩壯故至台輔何贊詩<lb/>
愁未幾而卒莊感懐云長年方悟少年非人道新詩勝<lb/>
舊詩十畝野塘留客釣一軒春雨對僧棋花間醉任黄<lb/>
<pb n="KR4i0064_WYG_004-1b"/>
鸝語池上吟從白鷺窺大道不將爐冶去有心重立太<lb/>
平基何贊書事云果决生涯向洛中西投知已話恩容<lb/>
雲遮劍閣三千里水隔瞿塘十二峰濶步文翁坊底月<lb/>
閒尋杜甫宅邊松到頭須卜林泉隠自愧無能繼卧龍<lb/>
<hi>鑑戒錄</hi>
感懐詩云長年方悟少年非人道新詩勝舊詩十畆野<lb/>
塘留客釣一軒春雨對僧棋花間醉任黄鶯語池上吟<lb/>
從白鷺窺大道不將爐冶去有心重築太平基或謂此<lb/>
<pb n="KR4i0064_WYG_004-2a"/>
詩包括生成果為台輔<hi>全唐詩話</hi>
先是李逺有詩云人事三盃酒流年一局棋唐宣宗以<lb/>
其非牧人之才不與郡守宰相為言然始俞允蜀相韋<lb/>
莊應舉時遇黄寇犯闕著秦婦吟一篇内一聯云内庫<lb/>
燒為錦繡灰天街踏盡公卿骨爾後公卿亦多垂訝莊<lb/>
乃諱之時人號秦婦吟秀才他日撰家戒内不許垂秦<lb/>
婦吟障子以此止謗亦無及也<hi>北夢瑣言</hi>
莊應舉時遇巢寇犯闕著秦婦吟云内庫燒為錦繡灰<lb/>
<pb n="KR4i0064_WYG_004-2b"/>
天街踏盡公卿骨公卿多垂訝莊乃諱之時號秦婦吟<lb/>
又有帝子夢魂烟水濶謝公詩思碧雲低最為警策至<lb/>
若閒卧詩云誰知閒卧意非病亦非眠又手從彫扇落<lb/>
頭任漉巾偏識者知其不祥後誦子美詩白沙翠竹江<lb/>
村暮相送柴門月色新吟諷不輟是歳卒於花林坊葬<lb/>
於白沙<hi>唐詩紀事</hi>
韋端已讀書數米而炊秤薪而爨應舉時遇黄巢犯闕<lb/>
著秦婦吟云内庫燒為錦繡灰天街踏盡公卿骨時號<lb/>
<pb n="KR4i0064_WYG_004-3a"/>
秦婦吟秀才又有贈新進士詩新馬杏花色緑袍春草<lb/>
香杜荀鶴曾得句云舊衣灰絮絮新酒竹篘篘韋曰我<lb/>
道印將金𤨏𤨏簾用玉鈎鈎舉乾寧進士後以才名寓<lb/>
蜀王建割據遂羈留之莊有寵姬姿質豔麗兼善詞翰<lb/>
建托以教内人為詞強奪去莊作謁金門云空相憶無<lb/>
計得傳消息天上嫦娥人不識寄書何處覔新睡覺來<lb/>
無力不忍把伊書跡滿院落花春寂寂斷腸芳草碧情<lb/>
意悽怨人相傳播姬後聞之遂不食而卒<hi>詞統</hi>
<pb n="KR4i0064_WYG_004-3b"/>
韋又有荷葉杯詞云絶代佳人難得傾國花下見無期<lb/>
一雙愁黛逺山眉不忍更思惟閒掩翠屏金鳯殘夢羅<lb/>
幕畫堂空碧天無路信難通惆悵舊房櫳詞意凄婉亦<lb/>
為姬作也<hi>古今詞話</hi>
陸機文賦清麗千眠轉作芊綿韋莊可憐芳草更芊綿<lb/>
<hi>蓉槎蠡說</hi>
韋莊詩西園公子名無忌南國佳人字莫愁莫愁為南<lb/>
國佳人此實語也選詩公子敬愛客終宴不知疲清夜<lb/>
<pb n="KR4i0064_WYG_004-4a"/>
游西園飛葢相追隨則西園公子乃子建事謂名無忌<lb/>
可乎此詩流利可喜獨以一語之疵終損連城之價<hi>焦氏</hi>
<hi>筆乘</hi>
韋莊窮時賴内外奴僕之用作詩慰之有曰努力且為<lb/>
田舎客他年為爾覔金魚又曰他年待我門如市報爾<lb/>
千金與萬金其言雖俚其事難期而其情則可悲後唐<lb/>
亡入蜀為平章不知能報此二人否百韻詩亦起於莊<lb/>
<hi>湧幢小品</hi>
<pb n="KR4i0064_WYG_004-4b"/>
自漢以來官曹冗濫之極者如更始竈下養中郎將爛<lb/>
羊頭闗内侯晉趙王倫貂不足狗尾續北史周世員外<lb/>
常侍道士比肩唐武后補闕連車拾遺平斗之諺皆顯<lb/>
顯著見者中葉以後尤為泛濫張巡在雍邱纔領一縣<lb/>
千兵而大將六人官皆開府特進然則大將軍告身博<lb/>
一醉誠有之矣德宗避難於奉天渾瑊之童奴曰黄苓<lb/>
力戰即封渤海郡王至於僖昭之世遂有捉船郭使君<lb/>
看馬李僕射周行逢據湖湘境内有漫天司空遍地太<lb/>
<pb n="KR4i0064_WYG_004-5a"/>
保之譏李茂正在鳯翔内外持管籥者亦呼為司空太<lb/>
保韋莊浣花集有贈僕者楊金詩云半年勤苦葺荒居<lb/>
不獨單寒腹亦虚努力且為田舎客他年為爾覔金魚<lb/>
是時人奴腰金曳紫者葢不難致也<hi>容齋三筆</hi>
櫻桃有白者韋莊詩云王母階前種九株水晶簾外看<lb/>
如無只應漢武金盤上瀉得珊瑚白露珠<hi>湧幢小品</hi>
莊浣花集弟藹編録序略云家兄自庚子亂離前凡著<lb/>
歌詩父章數十通屬兵火迭興簡編俱墜惟餘口誦者<lb/>
<pb n="KR4i0064_WYG_004-5b"/>
所存無幾爾後流離漂泛寓目縁情迄於癸亥歳又綴<lb/>
僅千餘首辛酉春應聘為蜀奏記明年浣花溪尋得杜<lb/>
工部舊址結茆為室思其人欲成其處藹因録兄藁或<lb/>
黙誦者次為十巻目之曰浣花集亦杜陵所居之義也<lb/>
後所製用繼於右時癸亥六月九日<hi>全唐詩録</hi>
莊又常取唐人麗句勒成又𤣥集其自序云謝元暉文<lb/>
集盈編止誦澄江之句曹子建詩名冠古惟吟清夜之<lb/>
篇是知美稼千箱兩岐奚少繁弦九變大濩殊稀入華<lb/>
<pb n="KR4i0064_WYG_004-6a"/>
林而珠樹非多閲衆籟而紫簫唯一所以擷芳林下拾<lb/>
翠巖邊沙之汰之始辨辟寒之寳載雕載琢方成瑚璉<lb/>
之珍故知頷下採珠難求十斛管中窺豹但取一斑思<lb/>
食馬留肝徒云染指豈烹魚去乙或至傷鱗自慙乎鼴<lb/>
鼠易盈非嗜其熊蹯獨美然則律者既采繁者是除何<lb/>
知黑白之鵞強識淄澠之水左太冲十年三賦未必無<lb/>
瑕劉穆之一日百函焉能盡麗班張屈宋亦有蕪辭沈<lb/>
謝應劉猶多累句雖遺妍可惜而備載斯難亦由執斧<lb/>
<pb n="KR4i0064_WYG_004-6b"/>
伐山止求嘉木挈瓶赴海但汲井泉等同於風月烟花<lb/>
各是其樝梨橘柚魚兔雖存筌蹄是弃金盤飲露惟挹<lb/>
沆瀣之精花界食珍僅享醍醐之味<hi>十國春秋</hi>
余邵武寒食詩有幕府健兒猶白打之句按王建詩寒<lb/>
食内人常白打庫中先散與金錢韋莊詩内官初賜清<lb/>
明火上相閒分白打錢揚用修曰打錢戲名未明指為<lb/>
何事焦弱侯曰按齊雲論白打蹴踘戯也兩人對踢為<lb/>
白打三人角踢為官場余謂白打即今之手搏名短打<lb/>
<pb n="KR4i0064_WYG_004-7a"/>
者是也昔人目手不持寸鐵為白戰似即其意武藝十<lb/>
八終以白打以白打為終明乎其不持寸鐵也以為蹴<lb/>
踘者非<hi>閩小紀</hi>
有步打有跌打有白打能懸空觔斗脚不及地者謂之<lb/>
跌打不在馬上能與人角力謂之步打唐僖宗好蹴毬<lb/>
鬬雞自以為能於步打謂俳優石野猪曰朕若作步打<lb/>
進士亦合得一狀元野猪對曰若遇堯舜禹湯作禮部<lb/>
侍郎陛下不免且落第帝笑而已王建宫詞云寒食内<lb/>
<pb n="KR4i0064_WYG_004-7b"/>
人長白打庫家先散與金錢又唐詩云上相閒分白打<lb/>
錢按武林舊事云宋理宗祗應人有女厮撲十人此即<lb/>
唐時步打之遺意齊雲論曰白打蹴毬戲也兩人對踢<lb/>
為白打三人角踢為官塲<hi>知新録</hi>
余每客游寄息野店中得句云酒香人欲歇野店日初<lb/>
斜因思店字可入詩料韋應物楚山明月滿淮店夜鐘<lb/>
微岑參野店臨官路重城壓御堤温庭筠雞聲茅店月<lb/>
人跡板橋霜陳羽都門雨歇愁分處山店燈殘夢到時<lb/>
<pb n="KR4i0064_WYG_004-8a"/>
韋莊詩明日五更孤店裏醉醒何處各沾巾皆佳句也<lb/>
如蘇子瞻黙數來時店真擔夫語耳<hi>留青日札</hi>
唐韋莊金陵圖詩江雨霏霏江草齊六朝如夢鳥空啼<lb/>
無情最是臺城栁依舊烟籠十里堤謝疊山云臺城梁<lb/>
武餓死之地國亡身滅陵谷變遷惟草木無情只如前<lb/>
日無情依舊四字最妙端平中北使王檝詩到處江山<lb/>
是戰塲淮民依舊說耕桑梅花不識興亡恨猶向東風<lb/>
笑夕陽譏本朝臣子不知邊事之危急景定間北將胡<lb/>
<pb n="KR4i0064_WYG_004-8b"/>
諮議留江州詩寂寞武磯山上廟蕭條羅伏水中船垂<lb/>
楊不管興亡事依舊青青兩岸邊亦譏本朝將相不知<lb/>
國家將亡猶隨時取樂如平安無事時皆從前詩變化<lb/>
來<hi>堅瓠集</hi>
杜少陵詩雨脚但仍舊雨脚如麻未斷絶白玉蟾詩雨<lb/>
脚初收起暮烟江公著詩雲葉紛紛雨脚匀汪信民詩<lb/>
雨脚晨可歇蔡啟詩城響濤頭入江昏雨脚斜雨脚二<lb/>
字本齊民要術少陵始用之少陵又有日脚下平地句<lb/>
<pb n="KR4i0064_WYG_004-9a"/>
韋莊詩逺水斜牽日脚流石曼卿詩花影長隨日脚流<lb/>
陳輔詩白下風輕日脚斜李賀詩露脚斜飛濕寒兔喻<lb/>
鳬詩鴈天霞脚雨東坡詩月脚垂孤光日月霧露稱脚<lb/>
俱新<hi>堅瓠集</hi>
韋莊應天長詞云想得此時情切淚沾紅袖<graphic n="KR2031" url="https://raw.githubusercontent.com/kanripo/KR-Gaiji/master/images/KR2031.png" mimeType="image/png"/>
                    <graphic n="KR2031" url="https://raw.githubusercontent.com/kanripo/KR-Gaiji/master/images/KR2031.png" mimeType="image/png"/>字義<lb/>
與涴同而字則讀如涴字入聲始得其叶然說文玉篇<lb/>
俱無<graphic n="KR2031" url="https://raw.githubusercontent.com/kanripo/KR-Gaiji/master/images/KR2031.png" mimeType="image/png"/>字惟元詞中馬驟<graphic n="KR2031" url="https://raw.githubusercontent.com/kanripo/KR-Gaiji/master/images/KR2031.png" mimeType="image/png"/>人語喧北音作平聲四轉<lb/>
作入聲正叶<hi>丹鉛錄</hi>
<pb n="KR4i0064_WYG_004-9b"/>
韋莊詩靜極却嫌流水閙閒多翻笑野雲忙本於老杜<lb/>
之水流心不競雲在意俱遲但多著一嫌字笑字覺非<lb/>
真閒真靜耳<hi>唐詩統籖</hi>
記事曰許渾紀夢詩序云余嘗夢登山有宫室凌雲人<lb/>
云此崑崙也既入見數人方欲招之至暮而罷詩云曉<lb/>
入瑤臺露氣清坐中唯有許飛瓊塵心未盡俗縁在十<lb/>
里山前空月明或云改第二句為天風飛下步虚聲韋<lb/>
莊讀渾詩云江南才子許渾詩字字清新句句竒十斛<lb/>
<pb n="KR4i0064_WYG_004-10a"/>
真珠量不盡惠休空作碧雲詞<hi>全唐詩録</hi>
小詞以含蓄為佳亦有作决絶語而妙者如韋莊誰家<lb/>
年少足風流妾擬將身嫁與一生休縱被無情棄不能<lb/>
羞之類是也牛嶠須作一生拚盡君今日歡抑亦其次<lb/>
栁耆卿衣帶漸寛終不悔為伊消得人憔悴亦即韋意<lb/>
而氣加婉矣<hi>詞筌</hi>
　　　盧延讓<lb/>
盧延讓光化三年登第先是延讓師薛許下為詩詞意<lb/>
<pb n="KR4i0064_WYG_004-10b"/>
入僻時人多笑之呉翰林融為侍御史出官峽下延讓<lb/>
時薄遊荆渚貧無巻軸未遑贄謁㑹融表弟滕籍者偶<lb/>
得延讓百篇融覽大竒之曰此無他貴不尋常耳於是<lb/>
稱之於府主成汭時故相張公職大租於是邦常以延<lb/>
讓為笑端及融言之咸所改觀延讓深所感激然猶因<lb/>
循竟未相面後值融赴急徴入内廷孜孜於公卿間稱<lb/>
譽不已光化戊午歳來自湘南融一見如舊相識延讓<lb/>
嗚咽流涕於是攘臂成之矣<hi>摭言</hi>
<pb n="KR4i0064_WYG_004-11a"/>
盧延讓業僻澁詩呉翰林雖以賦巻擢第然八面受敵<lb/>
深知延讓之能延讓始投贄巻中有說詩一篇斷句云<lb/>
因知文賦易為下得之乎子華笑曰上門惡罵來<hi>摭言</hi>
按北夢瑣言盧有詩云不同文賦易為是者之乎復入<lb/>
翰林閣筆而已同列戲之曰不同文賦易為是者之乎<lb/>
竟以不稱職數日而罷是延讓曾官翰林矣附識此<hi>十國</hi>
<hi>春秋注</hi>
盧延讓苦吟詩云莫話詩中事詩中難更無吟安一箇<lb/>
<pb n="KR4i0064_WYG_004-11b"/>
字撚斷數莖鬚險覔天應悶狂摉海亦枯不同文賦易<lb/>
為著者之乎夫之乎也矣兮哉在古俱不為韻如左右<lb/>
流之寤寐求之俟我於著乎而河水清且漣漪何其處<lb/>
也必有以也顔之厚矣出自口矣其實七兮迨其吉兮<lb/>
反是不思亦已焉哉是究是圖亶其然乎諺云之乎者<lb/>
也矣焉哉用得成章好秀才後之文人則徃徃用之叶<lb/>
韻矣劉琨詩芻狗之談其最得乎<hi>留青日札</hi>
盧延讓有詩云不同文賦易為有者乎哉予以為不然<lb/>
<pb n="KR4i0064_WYG_004-12a"/>
嘗見張右史記衢州人王介字仲甫以制舉登第作詩<lb/>
多用助語足句有送人應舉詩落句云上林春色好攜<lb/>
手去來兮又贈人落第詩云命也豈終否時乎不暫留<lb/>
勉哉藏素業以待歳之秋且云此格古所未有予是以<lb/>
知延讓之詩未盡<hi>能改齋漫錄</hi>
古今詩人摹寫覔句景象有極工者如吟安五箇字撚<lb/>
斷數莖鬚如險覔天應悶狂搜海亦枯如竟日覔不得<lb/>
有時還自來如句向夜深得心從天外歸如是事精皆<lb/>
<pb n="KR4i0064_WYG_004-12b"/>
易惟詩㑹却難如窮理多瞑目含毫靜倚松如終篇渾<lb/>
不寐危坐到晨鐘如兩句三年得一吟雙淚流如夜吟<lb/>
曉不休苦吟神鬼愁如生應無輟日死是不吟時如五<lb/>
七字中苦百千年後清如宿客嫌吟苦乖童恨睡遲宋<lb/>
林逋云只縁吟有味不覺坐勞神此非深於詩者不能<lb/>
道也<hi>筆精</hi>
盧延遜<hi>漁洋詩話延遜當即延讓宋避讓字故也</hi>詩淺近人多笑之惟呉融<lb/>
獨重之且云後必垂名延遜詩亦有佳處宿東林云兩<lb/>
<pb n="KR4i0064_WYG_004-13a"/>
三條電欲為雨七八箇星猶在天旅舎言懐云名紙毛<lb/>
生五門下家僮骨立六街中蜀路云雲間閙鐸騾䭾去<lb/>
雪裏殘骸虎曳來寄人云吟成一箇字撚斷數莖髭又<lb/>
樹上諮諏批頰鳥窓間壁剝叩頭蟲余在翰林常召對<lb/>
上舉延遜詩云臂鷹健卒懸氊㡌騎馬佳人巻畫衫雖<lb/>
淺近亦自成一體<hi>談苑</hi>
延遜吟詩多著尋常容易語如送周大保赴浙西云臂<lb/>
鷹健卒懸氊㡌騎馬佳人巻畫衫又寄友人云每過私<lb/>
<pb n="KR4i0064_WYG_004-13b"/>
第邀看鶴長著公裳送上驢然於數篇見境尤妙有松<lb/>
寺云山寺取凉當夏夜共僧蹲坐石階前兩三條電欲<lb/>
為雨七八箇星猶在天衣汗稍停牀上扇茶香時潑澗<lb/>
中泉通宵聴論蓮華義不藉松窓一覺眠又苦吟云莫<lb/>
話詩中事詩中難更無吟安一箇字撚斷數莖鬚險覔<lb/>
天應悶狂搜海亦枯不同文賦易為著者之乎又贈僧<lb/>
云浮世浮華一斷空偶抛煩惱到蓮宫高僧解語牙無<lb/>
水老鶴能飛骨有風野色吟餘生竹外山隂坐久入池<lb/>
<pb n="KR4i0064_WYG_004-14a"/>
中禪師莫問求名苦滋味過於食蓼蟲<hi>唐詩紀事</hi>
天下事有意為之輒不能盡妙而文章尤然文章之間<lb/>
詩尤然世乃有日鍛月鍊之說此所以用功者雖多而<lb/>
名家者終少也晚唐諸人議論雖淺俚然亦有暗合者<lb/>
但不能守之耳所謂盡日覔不得有時還自來者使所<lb/>
見果到此則采菊東籬下悠然見南山之句有何不可<lb/>
為惟徒能言之此禪家所謂語到而實無見處也徃徃<lb/>
有好句當面蹉過若吟成一箇字撚斷數莖鬚不知何<lb/>
<pb n="KR4i0064_WYG_004-14b"/>
處合費許辛苦正恐雖撚盡鬚不過能作藥杵聲中搗<lb/>
殘夢茶鐺影裏煮孤燈句耳人之相去固不逺哉<hi>蔡寛夫詩</hi>
<hi>話</hi>
唐崔國輔詩松雨時復滴寺門清且涼語最妙宋初潘<lb/>
閬詩夜涼疑有雨院靜若無僧亦佳然不免作意五代<lb/>
盧延遜山寺詩兩三條電欲為雨四五箇星猶在天延<lb/>
遜好為俚語此一聯乃差有致余門人崔華有句云一<lb/>
寺千松内飛泉屋上行又宿山寺云此中枕簟客初到<lb/>
<pb n="KR4i0064_WYG_004-15a"/>
夜半梧桐風起時不減古人<hi>居易錄</hi>
延遜一聯元文宗早行詩勦取之<hi>居易録</hi>
何光逺鑒戒錄載王蜀盧侍郎延讓獻王建詩巻中有<lb/>
栗爆燒氊破猫跳觸鼎翻之句後建與潘峭在内殿平<lb/>
章邊事令宫人於爐中煨栗栗爆出燒損繡褥子建多<lb/>
疑每於爐中燒金鼎子惟徐妃二姊妹侍茶湯而已是<lb/>
夜宫猫誤觸鼎翻建曰栗爆燒氊破猫跳觸鼎翻憶延<lb/>
讓詩有此一聯先輩裁詩信無虚境來日遂有六行之<lb/>
<pb n="KR4i0064_WYG_004-15b"/>
拜以俚鄙之詞遂獲顯擢與孟公松月夜牕虚迥異如<lb/>
此人生窮通豈非命乎或云是盧延遜獻宋太宗詩潘<lb/>
峭作潘美<hi>池北偶談</hi>
盧延遜五舉方登第嘗作詩云狐衝官道過犬刺客門<lb/>
開租庸張相誦之又曰餓猫臨鼠穴饞犬䑛魚砧成中<lb/>
令撃賞之又曰栗爆燒氊破猫跳觸鼎翻王忠懿愛之<lb/>
盧嘗謂人曰平生投謁公卿不意得猫兒狗子力也<hi>詩話</hi>
<hi>總龜</hi>
<pb n="KR4i0064_WYG_004-16a"/>
盧延遜詩目為容易如每過私第邀看鶴長著公裳送<lb/>
上驢高僧解語牙無水老鶴能飛骨有風其殆庶幾又<lb/>
如栗爆猫跳而楊文公愛之不知何謂<hi>詩史</hi>
學詩者動輒言唐詩便以為好不思唐人有極惡劣者<lb/>
如薛逢戎昱乃盛唐之下者晩唐亦有數等如羅隠杜荀鶴<lb/>
晚唐之下者李山甫盧延遜又其下下者望羅杜又不<lb/>
及矣其詩如一箇禰衡容不得又一領青衫消不得之<lb/>
句其他如我有心中事不向韋三說昨夜洛陽城明月<lb/>
<pb n="KR4i0064_WYG_004-16b"/>
照張八又如餓猫窺鼠穴饑犬䑛魚砧又如莫將閒話<lb/>
當閒話徃徃事從閒話生又如水牛浮鼻渡沙鳥㸃頭<lb/>
行此類皆下賤優人口中語而宋人方採以為詩法入<lb/>
全唐詩話使觀者曰是亦唐詩之一體也如今稱燕趙<lb/>
多佳人其間有跛者眇者羝氲者疥且痔者乃專房寵<lb/>
之曰是亦燕趙佳人之一種可乎<hi>丹鉛總録</hi>
唐御膳以紅綾餅餤為重昭宗光化中放進士榜得裴<lb/>
格等二十八人以為得人㑹燕曲江乃令大官特作二<lb/>
<pb n="KR4i0064_WYG_004-17a"/>
十八餅餤賜之盧延讓在其間後入蜀為學士既老頗<lb/>
為蜀人所易延讓詩素平易近俳乃作詩云莫欺零落<lb/>
殘牙齒曾喫紅綾餅餤來王衍聞知遂命供膳亦以餅<lb/>
餤為上品以紅羅裹之至今蜀人工為餅餤而紅羅裏<lb/>
其外公厨大燕設為第一<hi>避暑錄話</hi>
盧延讓哭邊將詩曰自是硇砂發非干礟石傷牒多身<lb/>
上職盌大背邊瘡人謂此是打脊詩也世傳逸詩云牕<lb/>
下有詩留客宿室中無事伴僧眠號曰自落便宜詩<hi>北夢</hi>
<pb n="KR4i0064_WYG_004-17b"/>
<hi>瑣言</hi>
　　　韓琮<lb/>
太白詩天山三丈雪豈是逺行時又云水國秋風夜殊<lb/>
非逺别時豈是殊非變幻二字愈出愈竒孟蜀韓琮詩<lb/>
晚日低霞綺晴山逺畫眉青青河畔草不是望鄉時亦<lb/>
祖太白句法<hi>丹鉛總録</hi>
　　　張曙<lb/>
唐張偉侍郎朝望甚高有愛姬早逝悼念不已因入朝<lb/>
<pb n="KR4i0064_WYG_004-18a"/>
未迴其猶子右補闕曙才俊風流因增大阮之悲乃製<lb/>
浣溪紗其詞曰枕障薫爐隔繡幃二年終日兩相思好<lb/>
風明月始應知天上人間何處去舊歡新夢覺來時黄<lb/>
昏微雨畫簾垂置於几上大阮朝退憑几無聊忽觀此<lb/>
詩不覺哀慟乃曰必是阿灰所作阿灰即中諫小字也<lb/>
然於風教似亦不可以其叔侄年顔相侣恕之可耳諺<lb/>
曰小舅小叔相追相逐謔戲固不免也<hi>北夢瑣言</hi>
詩人有沿襲而不失為佳者張曙途中聞蟬前四句云<lb/>
<pb n="KR4i0064_WYG_004-18b"/>
每歳聴蟬處那將此際同孤村寒色裏野店夕陽中李<lb/>
中正聞子規前四句云何處正當聞聲聲欲斷魂暖風<lb/>
芳草㟁殘日落花村蔣鈞孤鴈後四句云葦㟁風吹雨<lb/>
沙汀月照霜還同我兄弟零落不成行<hi>能改齋漫錄</hi>
　　　張蠙<lb/>
張蠙字象文清河人唐乾寧中進士厯任校書郎櫟陽<lb/>
縣尉遷犀浦令高祖開國拜膳部員外郎已出為金堂<lb/>
令後主踐阼奉太后遊大慈寺見壁間題句云牆頭細<lb/>
<pb n="KR4i0064_WYG_004-19a"/>
雨垂纎草水面回風聚落花太后深加欣賞顧問寺僧<lb/>
僧以蠙對乃賜霞光牋五百幅令寫所業詩以進蠙攟<lb/>
篋中藏得詩二百章獻焉後主善之將召為知制誥内<lb/>
侍宋光嗣以其輕傲沮之止賜白金奬勞而已蠙生而<lb/>
頴秀性喜為詩咸通時與張喬許棠喻坦之劇燕任濤<lb/>
呉宰周繇鄭谷李棲逺温憲李昌符謂之十哲童年有<lb/>
白日地中出黄河天上來之句盛為當世所稱<hi>十國春秋</hi>
沈君攸羽觴飛上苑云石徑斷絲闌蔓草山流細沫擁<lb/>
<pb n="KR4i0064_WYG_004-19b"/>
浮花外史檮杌載張蠙詩牆頭細雨垂纎草水面回風<lb/>
聚落花葢本於沈耳<hi>能改齋漫錄</hi>
昭宗皇帝頗為寒進開路崔合州牓放但是子弟無問<lb/>
文章厚薄鄰之金瓦其間屈人不少孤寒中惟程晏黄<lb/>
滔擅塲之外其餘以呈試考之濫得亦不少矣然如王<lb/>
貞白張蠙詩趙觀文古風之作皆臻前輩之閫閾者也<lb/>
<hi>摭言</hi>
蜀江三峽中水波圓折者名曰盤盤音漩杜詩盤渦鷺<lb/>
<pb n="KR4i0064_WYG_004-20a"/>
浴底心性張蠙黄牛峽詩盤渦逆入嵌崆地斷壁高分<lb/>
繚繞天<hi>丹鉛總錄</hi>
張蠙共看今夜月獨作異鄉人善狀離别者塞深行客<lb/>
少家逺識人稀善狀邊地者又宫詞云日透珠簾見冕<lb/>
旒六宫爭逐百花毬回頭不覺君王去已聴笙歌在逺<lb/>
樓甚工<hi>後村詩話</hi>
徐獻忠曰蠙詩稍通格調力去補衲之弊遂不復用事<lb/>
然天才本少英旨未竒至於寫物象情乃多肖似<hi>全唐詩録</hi>
<pb n="KR4i0064_WYG_004-20b"/>
唐之詩人惟陳子昂張說<hi>闕</hi>　集中間有幽州之作此<lb/>
外游宦於諸土者寡宋則非奉使不至故題詠亦無多<lb/>
王之渙九日送别詩云薊庭蕭瑟故人稀何處登高且<lb/>
送歸今日暫同芳菊酒明朝應作斷蓬飛竇鞏薊門詩<lb/>
云自從身屬富人侯蟬噪槐花已四秋今日一莖新白<lb/>
髮懶騎官馬到幽州馬戴詩云荆卿西去不復返易水<lb/>
東流無盡期日暮蕭條薊城北黄沙白草任風吹張耒<lb/>
詩云十月北風燕草黄燕人馬飽風力强虎皮裁鞍雕<lb/>
<pb n="KR4i0064_WYG_004-21a"/>
羽箭射殺隂山雙白狼四詩俱工其餘雜見於出塞送<lb/>
行之作如屢戰橋恒斷長氷塹不流徐陵詩也塞禽惟<lb/>
有鴈闗樹但生榆王褒詩也萬里寒光生積雪三邊曙<lb/>
色動危旌祖詠詩也日生方見樹風定始無沙裴說詩<lb/>
也沙河流不定春草凍難青王貞白詩也風折旗竿曲<lb/>
沙埋樹杪平馬戴詩也黄雲戰後積白草暮來看釋皎<lb/>
然詩也塞館皆無簟儒裝亦有弓已行難避雪何處合<lb/>
逢花項斯詩也戍樓承落日沙塞礙征蓬張蠙詩也有<lb/>
<pb n="KR4i0064_WYG_004-21b"/>
雪常經夏無花空到春下營雲外火驅馬月中塵于鵠<lb/>
詩也野燒孤蓬旋沙風匹馬衝黄滔詩也兒童能走馬<lb/>
婦女亦彎弓歐陽修詩也邊日照人如月色野風吹草<lb/>
作泉聲范鎮詩也皆善狀燕中風景者<hi>淥水亭雜識</hi>
　　　張道古<lb/>
昭宗時拾遺張道古貢五危二亂表黜居於蜀後聞駕<lb/>
走西岐又遷東洛皆契五危之事悉歸二亂之源因吟<lb/>
一章上蜀王詩曰封章才達冕旒前黜詔俄離玉座端<lb/>
<pb n="KR4i0064_WYG_004-22a"/>
二亂豈由明主用五危終被佞臣彈西巡鳯府非為固<lb/>
東播鑾輿卒未安諫疏至今如尚在誰能更與讀來看<lb/>
<hi>全唐詩話</hi>
道古臨淄人景福中進士釋褐為著作郎遷右拾遺播<lb/>
遷之後方鎮阻兵道古上危亂疏云只今劉備孫權已<lb/>
生於世矣謫施州司戸㕘軍後入蜀王氏聞而憾之乃<lb/>
變姓名賣卜導江青城市中建開國召為武部郎中至<lb/>
玉壘闗謂所親曰吾唐室諫臣終不能拳跽與雞犬同<lb/>
<pb n="KR4i0064_WYG_004-22b"/>
食雖召必再貶於死之日葬我於闗東不毛之地題曰<lb/>
唐佐輔補闕張道古墓後遇害妻亦繼亡蜀主憫之俾<lb/>
祔葬焉鄭雲叟在華聞之有詩哭之曰曾陳章疏忤昭<lb/>
皇撲落西南事可傷豈使諫臣終屈辱直疑天道惡忠<lb/>
良生前賣卜居三蜀死後馳名遍大唐誰使後來修史<lb/>
者言君力死正頽綱<hi>全唐詩話</hi>
　　　劉隠辭<lb/>
劉隠辭仕高祖累官員外郎王宗憲鎮寧江日辟隠辭<lb/>
<pb n="KR4i0064_WYG_004-23a"/>
為節度掌書記宗憲起家武人頗務誅求多為恣横隠<lb/>
辭數數進諫宗憲頗不平無復賓客之禮對將吏咄責<lb/>
之隠辭求退職又不許遂詠白鹽山灔澦堆詩刺之宗<lb/>
憲聞而發怒忽一日於江干飲酣仰視白鹽斜睨灧澦<lb/>
曰剛有破措大欲於此死遂令壯士拽隠辭離席縶手<lb/>
足於砂石上暴之䕶軍賓幕多方救之不可得宗憲顧<lb/>
左右曰待吾飲罷投入水中隠辭厲聲曰昔鸚鵡洲致<lb/>
溺禰處士今灧澦堆欲害劉隠辭我雖不及禰衡足下<lb/>
<pb n="KR4i0064_WYG_004-23b"/>
爭同黄祖豈有不存天子塗炭賢良但得留名死亦宜<lb/>
矣宗憲怒漸解良久舎之明日軍府請宗憲召隠辭引<lb/>
謝隠辭竟託疾遁歸白鹽山詩曰占斷瞿塘一峽烟危<lb/>
峰逈出衆峯前都縁頑梗揎浮世這莫崢嶸倚半天有<lb/>
樹只知因鳥雀無雲不易駐神仙假饒突兀高千丈爭<lb/>
及平平數畝田灧澦堆詩曰灧澦崔嵬百萬秋年年出<lb/>
沒幾時休未容寸玉生纎草能向當江覆巨舟無事便<lb/>
騰千丈浪與人長作一堆愁都縁不似磻溪石難使漁<lb/>
<pb n="KR4i0064_WYG_004-24a"/>
翁下釣鈎<hi>十國春秋</hi>
　　　蔣貽恭<lb/>
巴蜀三紀以來藝能之士精於詩話者衆矣沙門曇彧<lb/>
學李陽氷篆道士張昭嗣學柳公權書工部元員外昭<lb/>
嘏仿韓擇木八分皆杜光庭門人也僧曉巒攻張芝草<lb/>
書黄少監荃學邊鸞花竹處士滕昌祐擬梁廣花草野<lb/>
人張道隠學張璪松石相國李昊為著名李司議文才<lb/>
繼閻立本寫真書畫常代野人平生讀莊老書好圖龍<lb/>
<pb n="KR4i0064_WYG_004-24b"/>
之真形飄飄然雲隂雨氣有蜿蜒之勢撰龍證筆訣三<lb/>
巻彭州倅鄭昭請畫龍於州西門泰山府君祠其夕三<lb/>
更風雨大作蔣貽恭留題詩曰世人空解競丹青惟子<lb/>
通𤣥得墨靈應有鬼神看下筆豈無風雨助成形咸疑<lb/>
噴浪歸滄海勢欲拏雲上杳㝠靜閉綠堂深夜後曉來<lb/>
簾幙似聞腥<hi>野人閒話</hi>
蔣貽恭蠶詩云辛苦得繭不盈筐燈下繅絲恨更長著<lb/>
處不知來處苦但貪衣上繡鴛鴦<hi>古今詩話</hi>
<pb n="KR4i0064_WYG_004-25a"/>
　　　馮涓<lb/>
馮涓初除京兆府㕘軍恩地杜相審權有江西之拜制<lb/>
未出召涓密語延辟之命戒勿泄涓漏其言於友人鄭<lb/>
寛寛尋捧刺詣賀杜遂鄙涓淺薄不預初選及亷車發<lb/>
日涓候别於長樂杜長揖曰勉旃後分符眉州不得之<lb/>
任在西川重圍中跼蹐於陳田之間羇愁六年徒步餬<lb/>
口著懷秦賦有南冠龍吟等集皆傷蹭蹬也集有蜀䭾<lb/>
引其要云昂藏大步蠶叢國曲頸微伸高九尺卓女窺<lb/>
<pb n="KR4i0064_WYG_004-25b"/>
窓莫我知嚴仙據案何曾識又題支機石云不隨俗物<lb/>
皆成土只待明時却補天惜知已之不遇也<hi>唐詩紀事</hi>
涓性滑稽語多譏誚高祖嘗問擊掄之戲剙自何人涓<lb/>
對曰丘八所製高祖為大笑又與司空王鍇等小酌鍇<lb/>
舉令一字三呼兩物相似曰樂樂樂冷淘似餺飥涓曰<lb/>
已已已驢糞似馬矢坐中大噱涓但長嘯而已<hi>十國春秋</hi>
馮涓蜀䭾引云自古皆傳蜀道難爾何能過拔蛇山忽<lb/>
驚登得雞翁磧又恐碍著鹿頭闗昂藏大步蠶叢國曲<lb/>
<pb n="KR4i0064_WYG_004-26a"/>
頸微伸高幾尺卓女窺窓莫我知嚴仙據案何曾識題<lb/>
支機石云不隨俗物皆成土祗待良時却補天苦雨行<lb/>
云釡魚化為池中物禾履浮為天際船蜀城析體之際<lb/>
幾至殍殕因投鬻米家活有詩云取水郎中何日了破<lb/>
柴員外幾時休早知蜀地區娵與<hi>乃訓如此與也</hi>悔不長安大<lb/>
比丘<hi>即收足大坐也  北夢瑣言</hi>
　　　閻選<lb/>
閻選故布衣也酷善小詞有臨江仙詞云晝簾深殿香<lb/>
<pb n="KR4i0064_WYG_004-26b"/>
霧冷風殘又云猿啼明月照空灘時人目為閻處士<hi>十國</hi>
<hi>春秋</hi>
　　　張立<lb/>
張立雅善吟詠性樸直無忌諱後主常於羅城上徧植<lb/>
芙蓉每至秋間四十里盡鋪錦繡高下相照立作詩以<lb/>
豳風七月為刺詩曰四十里城花發時錦囊高下照坤<lb/>
維雖粧蜀國三秋色難入豳風七月詩及廣政末朝政<lb/>
已亂立又作詩規諷詩曰去年今日到成都城上芙蓉<lb/>
<pb n="KR4i0064_WYG_004-27a"/>
錦繡舒今日重來舊遊處此花憔悴不如初國人稱為<lb/>
詩諫<hi>十國春秋</hi>
復齋漫錄云辨蜀論云自頃諸公議論頗以蜀人為疑<lb/>
茍可以防閑沮遏無不為矣吾不知其說也以公孫述<lb/>
嘗有蜀乎是時王郎據邯鄲盧芳據九原劉永據梁宋<lb/>
隗囂據秦隴而秦豐李憲之屬不可勝數何獨蜀也以<lb/>
劉氏嘗有蜀乎是時曹氏據河南袁紹據河朔袁術據<lb/>
九江劉表據荆州孫氏據江表而公孫度呂布之屬不<lb/>
<pb n="KR4i0064_WYG_004-27b"/>
可勝數何獨蜀也以王孟嘗有蜀乎是時劉隠稱南漢<lb/>
李景稱南唐錢鏐稱吳越劉崇稱東漢而馬殷王審知<lb/>
高季興之屬不可勝數何獨蜀也其大畧如此余後因<lb/>
讀外史檮杌見五代時後唐魏王代蜀之後朝廷頗疑<lb/>
蜀人凡有勢力貲産之族悉令遣入洛隱士張立為詩<lb/>
以諷曰朝廷不用憂巴俗稱伯何曾是蜀人乃知子西<lb/>
用其意凡子西數百言而立以十四字盡之可謂簡而<lb/>
當矣<hi>漁隠叢話</hi>
<pb n="KR4i0064_WYG_004-28a"/>
後唐張立嘗為詩曰朝廷不用憂巴蜀稱霸何曾是蜀<lb/>
人人以為名言至本朝張次公序蜀檮杌天覺送凌戡<lb/>
歸蜀大抵亦皆為蜀人辯數者也忠義固臣子之常分<lb/>
知不知庸何恤而蜀人之大節表表在人亦豈狂圖者<lb/>
之所能溷三子者之撰亦不洪矣故不若東溪辯蜀都<lb/>
賦葢不專為蜀辯將以發左思抑蜀黜吳借魏諛晉之<lb/>
罪真有功於名教也士之生蜀者其自今宜知所愛重<lb/>
毋使後人辯今猶今辯昔焉<hi>鶴山題跋</hi>
<pb n="KR4i0064_WYG_004-28b"/>
　　　楊玢<lb/>
蜀楊玢仕至顯官隨王衍歸唐以老致仕歸長安舊居<lb/>
多為隣里侵占子弟欲詣府訴玢自批狀尾云四隣侵<lb/>
我我從伊畢竟須思未有時試上含元殿基望秋風秋<lb/>
草正離離子弟不敢復言<hi>天中記</hi>
　　　陳詠<lb/>
唐前進士陳詠眉州青神人有詩名善奕棋昭宗刼遷<lb/>
駐蹕陜郊是歳策名歸蜀韋書記莊以詩賀之又有鄉<lb/>
<pb n="KR4i0064_WYG_004-29a"/>
人拓善者屬和為詩其略云讓德已聞多士伏沽名還<lb/>
得世人聞譏其比滌器當壚也謬稱馮副使涓詩以涓<lb/>
多諧戲故也或云蜀之拓善者作此詩假馮公之名也<lb/>
潁川嘗以詩道自負謁荆幕鄭凖凖亦自負雄筆謂潁<lb/>
川曰今日多故不暇操染有三數處回緘祈為假手潁<lb/>
川自旦及暮起草不就葢欲以高之其詩巻首有一對<lb/>
云隔岸水牛浮鼻渡傍溪沙鳥㸃頭行京兆杜光庭先<lb/>
生謂曰先輩佳句甚多何必以此為巻首潁川曰曾為<lb/>
<pb n="KR4i0064_WYG_004-29b"/>
朝貴見賞所以刻於巻首都是假譽求售使然也<hi>北夢瑣言</hi>
　　　徐振<lb/>
徐振雷塘詩云九重城闕悲凉盡一聚園林怨恨長花<lb/>
憶所為猶自笑草知無道更應荒詩名占得風流在酒<lb/>
興催教運祚亡若問皇天惆悵事只應斜日照雷塘古<lb/>
意云擾擾都城曉又昏六街車馬五侯門箕山渭水空<lb/>
明月可是巢由絶子孫右二詩韋莊取為又𤣥集<hi>唐詩紀事</hi>
　　　裴鉶<lb/>
<pb n="KR4i0064_WYG_004-30a"/>
乾符五年鉶以御史大夫為成都節度副使題石室詩<lb/>
曰文翁石室有儀形庠序千秋播德聲古柏尚留今日<lb/>
翠高岷猶藹舊時青人心未肯抛羶蟻弟子依前學聚<lb/>
螢更歎沲江無限水爭流祗願到滄溟時高駢為使時<lb/>
亂矣故鉶詩有願到滄溟之句有微旨也鉶作傳竒行<lb/>
於世<hi>唐詩紀事</hi>
　　　顧敻<lb/>
顧敻醉草詞云高柳數聲蟬魂銷似去年陳聲伯愛之<lb/>
<pb n="KR4i0064_WYG_004-30b"/>
擬作一絶句云擁被忽聴門外雨山中又作去年秋甚<lb/>
脫化<hi>花間集</hi>
顧太尉換我心為你心始知相憶深自是透骨情語徐<lb/>
山民妾心移得在君心方知人恨深全襲此然已為桞<lb/>
七一派濫觴<hi>花草蒙拾</hi>
杜陵月夜詩明是公憶鄜州之閨中及小兒女却代閨<lb/>
中憶已又分别之曰某解憶某不解憶明是公憶鄜州<lb/>
閨中及小兒女遂於月下佇立不覺長久却云閨中看<lb/>
<pb n="KR4i0064_WYG_004-31a"/>
月許久鬟必濕臂必寒也明是公憶閨中久立月下而<lb/>
淚不乾却云何時偕閨中倚幌雙照淚痕身在長安神<lb/>
游鄜州恍若身亦在鄜州神馳長安矣曩讀顧敻訴衷<lb/>
情詞云換我心為你心始知相憶深是此一派神理<hi>知本</hi>
<hi>堂讀杜</hi>
詞中佳語多從詩出如顧太尉蟬吟人靜斜日傍小窓<lb/>
明毛司徒夕陽低映小窓明皆本黄奴夕陽如有意偏<lb/>
傍小窓明若蘇東坡之與客攜壺上翠微賀東山之秋<lb/>
<pb n="KR4i0064_WYG_004-31b"/>
盡江南草木凋皆文人偶然游戲非向樊川集中作賊<lb/>
<hi>花草蒙拾</hi>
畫家七十二色有檀色淺赭所合古詩所謂檀畫荔枝<lb/>
紅也而婦女暈眉色似之唐人詩詞多用之試舉其略<lb/>
徐凝宫中曲云檀粧惟約數條霞花間詞云背人匀檀<lb/>
注又鈿昏檀粉淚縱横又臂留檀印齒痕香又斜分八<lb/>
字淺檀蛾是也又云卓女燒春醲美小檀霞則言酒色<lb/>
似檀色伊孟昌黄蜀葵詩檀㸃佳人噴異香杜衍雨中<lb/>
<pb n="KR4i0064_WYG_004-32a"/>
荷花詩檀粉不匀香汗濕則又指花色似檀色也<hi>丹鉛錄</hi>
顧敻善小詞有醉公子曲為一時艷稱尤善詼諧常於<lb/>
前蜀時見隸武秩者多拳勇之夫戲造武舉牒以譏之<lb/>
人以為滑稽云<hi>十國春秋</hi>
蜀光天元年太祖寢疾經旬文州進白鷹茂州貢白兔<lb/>
羣臣議曰聖人本命是兔鷹兔至甚相刑貢二禽非以<lb/>
為瑞退鷹留兔帝疾必痊敇命不從是歳晏駕又通正<lb/>
年有大秃鶖鳥颺於摩訶池上顧太尉敻時為小臣直<lb/>
<pb n="KR4i0064_WYG_004-32b"/>
於内庭遂潛吟二十八字咏之曰昔日曾看瑞應圖萬<lb/>
般祥瑞不如無摩訶池上分明見仔細看來混兩矑至<lb/>
光天元年帝崩乃秃鶖事之徴也<hi>鑑戒錄</hi>
　　　陳裕<lb/>
陳裕秀才下第遊蜀誓棄舉業唯事脣喙覩物便嘲其<lb/>
中數篇亦堪采擇雖無教化於當代誠可取笑於一時<lb/>
詠渾家樂云晨起梳頭午不休一窠精魅閙啾啾阿家<lb/>
解舞清平樂新婦能抛白水毬著綠挑牌吹觱篥賜緋<lb/>
<pb n="KR4i0064_WYG_004-33a"/>
盟器和梁州天晴任爾渾家樂雨下還須滿舎愁又北<lb/>
郡南州處處過平生家業一驢䭾囊中錢物衣裝少袋<lb/>
裏胭脂胡粉多滿子面聒窮措大蕭娘身痩鬼姮娥怪<lb/>
來喚作渾家樂骨子猫兒盡唱歌過舊居云昔日顔回<lb/>
宅今為果飯家不聞吟秀句只㑹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>胡麻豉汁鍋中沸<lb/>
粕糕案上葩朝朝宜早起擔從自誰家有一秀才忽贖<lb/>
酒家青衣為婦裕嘲之曰秀才何事太怱怱琴瑟無媒<lb/>
便自通新婦旋裙纔離體外姑托布尚當胸菜闌箇箇<lb/>
<pb n="KR4i0064_WYG_004-33b"/>
皆鉗項粳米頭頭盡剪鬃一自土和逃走後至今失却<lb/>
親家翁又咏大慈寺齋頭鮮于闍黎云酒熟終朝沒缺<lb/>
時高堂大舎養肥屍行婆滿院多為婦童子成行半是<lb/>
兒半折掇齋窮措大笑迎搽粉阿尼師一朝若也無常<lb/>
至劒樹刀山不放伊又大慈寺東地有放生池蜀人競<lb/>
以三元日多將鵞鴨放在池中裕當門書絶句自此放<lb/>
生者稍息矣鵞鴨同羣世所知蜀人競送放生池比來<lb/>
養狗圖雞在不信闍黎是野狸裕後咏天王一絶因暴<lb/>
<pb n="KR4i0064_WYG_004-34a"/>
疾而終亦由神折天年抑又神之靈也詩曰暏眉努目<lb/>
張乾嗔便作閻浮有力神禍福豈由泥揑漢燒香供養<lb/>
弄蛇人<hi>鑑戒録</hi>
　　　歐陽炯<lb/>
唐沙門貫休本婺州蘭溪人能詩善書妙畫王氏建國<lb/>
時來居蜀中龍華之精舎因縱筆用水墨畫羅漢一十<lb/>
六身並一大士巨石縈雲枯松帯蔓其諸古貌與他人<lb/>
畫不同或曰夢中所覩覺後圖之謂之應夢羅漢門人<lb/>
<pb n="KR4i0064_WYG_004-34b"/>
曇彧曇弗等甚祕重之蜀主曾宣入内歎其筆跡狂逸<lb/>
供養經月翰林學士歐陽炯亦曾觀之贈以歌曰西嶽<lb/>
高僧名貫休孤情峭拔凌清秋天教水墨畫羅漢魁岸<lb/>
古容生筆頭時捐大絹泥高壁閉目焚香坐禪室或然<lb/>
夢裏見真儀脫去袈裟㸃神筆高擡節腕當空擲窸窣<lb/>
毫端任狂逸逡巡便是兩三軀不似畫工虚費日怪石<lb/>
安排嵌復枯真僧列坐連跏趺形如痩鶴精神健頂似<lb/>
伏犀頭骨麤斜倚松根傍巖縫曲錄腰身長欲動看經<lb/>
<pb n="KR4i0064_WYG_004-35a"/>
弟子擬聞聲瞌睡山童疑有夢不知夏臘幾多年一手<lb/>
搘頥偏袒肩口開或若共人語身定復疑初坐禪案前<lb/>
卧象低垂鼻崖畔戲猿斜展臂芭蕉花裏刷輕紅苔蘚<lb/>
文中暈深翠硬笻杖矮松牀雪色眉毛一寸長繩開梵<lb/>
夾兩三片線補衲衣千萬行林間亂葉紛紛墮一印殘<lb/>
香斷烟火皮穿木屐不曾拖笋織蒲團鎮長坐休公逸<lb/>
藝無人加聲譽喧喧遍海涯五七字句一千首大小篆<lb/>
書三十家唐朝厯厯多名士蕭子雲兼呉道子若將書<lb/>
<pb n="KR4i0064_WYG_004-35b"/>
畫比休公只恐當時浪生死始自江南來入秦於今到<lb/>
蜀無交親詩名畫手皆竒絶覷你凡人爭是人瓦棺寺<lb/>
裏維摩相舎衛城中辟支佛若將此畫比量看總在人<lb/>
間為第一<hi>野人閒話</hi>
五代歐陽炯應天寺門左壁天王畫歌曰匡山處士名<lb/>
稱樸頭骨高竒連五嶽曾持象簡累為官又有蛇珠常<lb/>
在握昔年長老遇竒蹤今日門師識景公興來便請泥<lb/>
高壁亂搶筆頭如疾風<hi>野人閒話</hi>
<pb n="KR4i0064_WYG_004-36a"/>
蜀多紅豆樹堅綴紋如蠃土人不甚愛惜每於成都市<lb/>
得之收紅豆樹底纎纎擡素手歐陽舎人詞也<hi>邊州聞見録</hi>
孟蜀武德軍節度判官歐陽炯撰花間集序云鏤玉雕<lb/>
瓊擬化工而迥巧裁花剪葉奪春艷以爭鮮是以唱雲<lb/>
謡則金母詞清挹霞醴則穆王心醉名高白雪聲聲而<lb/>
自合鸞歌響遏青雲字字而偏諧鳯律楊栁大堤之句<lb/>
樂府相傳芙蓉曲渚之篇豪家自製莫不爭歌門下三<lb/>
千瑇瑁之簪競富尊前數十珊瑚之樹則有綺筵公子<lb/>
<pb n="KR4i0064_WYG_004-36b"/>
繡幌佳人遞葉葉之花牋文抽麗錦舉纎纎之玉指拍<lb/>
按香檀不無清絶之詞用助嬌嬈之態自南唐之宮體<lb/>
扇北里之倡風何止言之不文所謂秀而不實有唐已<lb/>
降率土之濱家家之香徑春風寧尋越豔處處之紅樓<lb/>
夜月自鎖嫦娥在明皇朝則有李太白應制清平樂詞<lb/>
四首近代温飛卿復有金筌集邇來作者無愧前人今<lb/>
衛尉少卿字𢎞基以拾翠洲邊自得羽毛之異織綃泉<lb/>
底獨殊機杼之功廣㑹衆賓時延佳論因集近來詩客<lb/>
<pb n="KR4i0064_WYG_004-37a"/>
曲子詞五百首分為十巻以炯麄預知音辱請命題仍<lb/>
為序引昔郢人有歌陽春者號為絶唱乃命之為花間<lb/>
集庶以陽春之曲將使西國英哲用資羽葢之歡南國<lb/>
嬋娟休唱蓮舟之引時大蜀廣政三年四月日序<hi>四川通志</hi>
　　　鹿䖍扆<lb/>
鹿䖍扆不知何地人歴官至檢校太尉與歐陽炯韓琮<lb/>
閻選毛文錫等俱以工小詞供奉後主時人忌之者號<lb/>
曰五鬼䖍扆思越人詞有雙帶繡窠盤錦薦淚侵花暗<lb/>
<pb n="KR4i0064_WYG_004-37b"/>
香消之句詞家推為絶唱<hi>十國春秋</hi>
鹿䖍扆宮詞云金鎖重門荒院靜綺窓愁對秋空翠華<lb/>
一去寂無蹤玉樓歌吹聲斷已隨風烟月不知人事改<lb/>
夜闌還照深宫藕花相向野塘中暗傷亡國清露泣香<lb/>
紅花有歎聲史識之矣<hi>詞統</hi>
周美成西河詞云燕子不知何世向尋常巷陌人家相<lb/>
對如說興亡斜陽裏瞿宗吉西湖十景詞云鈴音自語<lb/>
也似說成敗許伯揚咏隋河栁詞云如將亡國恨說與<lb/>
<pb n="KR4i0064_WYG_004-38a"/>
路人知哀感頑豔都與此詞末句一例<hi>詞品</hi>
　　　毛文錫<lb/>
復齋漫録云予讀唐楊巨源詩江邊楊栁麴塵絲之句<lb/>
不知所本後讀劉夢得楊柳枝詞云鳯闕輕遮翡翠幃<lb/>
龍池遥望麴塵絲御溝春水相暉映狂殺長安年少兒<lb/>
乃知巨源取此今巨源集作緑烟絲非也苕溪漁隱曰<lb/>
唐毛文錫詞云鴛鴦對浴銀塘暖水面蒲梢短垂楊低<lb/>
拂鞠塵波然則鞠塵亦可於水言之也或云周禮鞠衣<lb/>
<pb n="KR4i0064_WYG_004-38b"/>
注云黄桑服也色如鞠塵象桑葉始生鞠者草名花色<lb/>
黄世遂以鞠塵為麴塵其說非是<hi>漁隠叢話</hi>
　　　李珣<lb/>
李珣字德潤梓州人昭儀李舜弦兄也珣以小詞為後<lb/>
主所賞常製浣溪紗詞有早為不逢巫峽夜那堪虚度<lb/>
錦江春詞家互相傳誦所著有瓊瑶集若干巻<hi>十國春秋</hi>
李珣巫山一段雲詞古廟依青嶂行宫枕碧流水聲山<lb/>
色鎻粧樓徃事思悠悠雲雨朝還暮烟花春復秋啼猿<lb/>
<pb n="KR4i0064_WYG_004-39a"/>
何必近孤舟行客自多愁黄叔䁑云唐詞多縁題所賦<lb/>
臨江仙則言仙事女冠子則述道情河瀆神則咏祠廟<lb/>
大概不失本題之意爾後漸變去題逺矣如珣此作實<lb/>
唐本來詞體如此<hi>詞綜</hi>
　　　毛熙震<lb/>
墨莊漫録考婦女弓足起於李後主按樂府雙行纒其<lb/>
詞云新羅繡行纒足趺如春妍他人不言好獨我知可<lb/>
憐以此知起於六朝然史記云臨淄女子彈弦纒足又<lb/>
<pb n="KR4i0064_WYG_004-39b"/>
云揄修袖躡利屣意古已有之再考襄陽耆舊傳云盜<lb/>
發楚王冡得宫人玉屣晉世履有鳯頭重臺分梢之制<lb/>
陶南村謂唐人題詠畧不及之亦未博考杜牧詩鈿尺<lb/>
裁量減四分碧琉璃滑裹春雲五陵年少欺他醉笑把<lb/>
花前出畫裠段成式詩云醉袂幾侵魚子纈彯纓長戛<lb/>
鳯凰釵知君欲作閒情賦應願將身作錦鞵花間集毛<lb/>
熈震詞云慢移弓底繡羅鞋亦屢見於詩詠矣<hi>天禄識餘</hi>
　　　薛昭藴<lb/>
<pb n="KR4i0064_WYG_004-40a"/>
宋柳如京塞上詩鳴骹直上一千丈天靜無風聲正乾<lb/>
碧眼健兒三百騎盡提金勒向雲看其詩宋人盛稱之<lb/>
好事者多圖於屏幛今猶有其稿本唐人好畫蕃馬於<lb/>
屏花間詞云細草平沙蕃馬小屏風是也又曲名伊州<lb/>
梁州氐州其後卒有禄山吐蕃之變宋人愛圖鳴骹健<lb/>
兒卒有金元之禍元人曲有入破急煞之名未幾而亂<lb/>
<hi>丹鉛録</hi>
　　　牛嶠<lb/>
<pb n="KR4i0064_WYG_004-40b"/>
婦人匀面古惟施朱傅粉而已至六朝乃兼尚黄幽怪<lb/>
録神女智瓊額黄梁簡文帝詩同安鬟裏撥異作額間<lb/>
黄唐温庭筠詩額黄無限夕陽山又黄印額山輕為塵<lb/>
又詞蘂黄無限當山額牛嶠詞額黄侵膩髪此額粧也<lb/>
北周靜帝令宮人黄眉墨粧温詩栁風吹盡眉間黄張<lb/>
佖詞依約殘眉理舊黄此眉粧也段氏酉陽雜俎所載<lb/>
有黄星靨遼時燕俗婦人有顔色者目為細娘面塗黄<lb/>
謂之佛粧温詞臉上金霞細又粉心黄蘂花靨宋彭汝<lb/>
<pb n="KR4i0064_WYG_004-41a"/>
礪詩有女夭夭稱細娘真珠落髻面塗黄此則面粧也<lb/>
<hi>西神脞説</hi>
牛嶠有集三十巻歌詩三巻自言竊慕李賀長歌舉筆<lb/>
輒效之尤善製小詞女冠子云繡帶芙蓉帳金釵芍藥<lb/>
花菩薩蠻云山月照山花夢回燈影斜皆佳句也<hi>十國春秋</hi>
古人詠栁必比美人詠美人必比栁不獨以其態相似<lb/>
亦柔曼兩相宜也若松檜竹柏用之於美人則乏婉媚<lb/>
耳唐牛嶠栁枝詞云吳王宫裏色偏深一簇纎條萬縷<lb/>
<pb n="KR4i0064_WYG_004-41b"/>
金不憤錢塘蘇小小與郎松下結同心亦謂美人不宜<lb/>
松下也譽栁貶松殊有深興<hi>筆精</hi>
牛嶠楊栁枝詞吳王宮裏色偏深一簇烟條萬縷金不<lb/>
分錢塘蘇小小引郎松下結同心按古樂府小小歌有<lb/>
云妾乘油璧車郎乘青驄馬何處結同心西陵松柏下<lb/>
牛詩用此意詠栁而貶松唐人所謂尊題格也後人改<lb/>
松下作枝下語意索然矣<hi>丹鉛總録</hi>
　　　牛希濟<lb/>
<pb n="KR4i0064_WYG_004-42a"/>
牛希濟後主時累官翰林學士御史中丞國亡入洛唐<lb/>
明宗宣宰相王鍇張格庾傳素及希濟各賜一韻試蜀<lb/>
主降唐詩五十六字鍇等皆諷後主僭號荒淫失國獨<lb/>
希濟得川字詩意但述數盡不謗君親明宗得詩嘆曰<lb/>
如希濟才思敏妙不傷兩國逈存忠孝者罕矣即拜雍<lb/>
州節度副使詩曰滿城文物欲朝天不覺隣師犯塞烟<lb/>
唐主再懸新日月蜀王還却舊山川非干將相扶持拙<lb/>
自是吾君數盡年古徃今來亦如此幾曾歡笑幾澘然<lb/>
<pb n="KR4i0064_WYG_004-42b"/>
<hi>十國春秋</hi>
希濟素以詩詞擅名所撰臨江仙二闋有云月斜江上<lb/>
征棹動晨鐘又云風流皆道勝人間須知狂客拚死為<lb/>
紅顔特為詞家之隽又次牛嶠女冠子四闋時輩嘖嘖<lb/>
稱道女冠子故唐駱賓王代王靈妃贈李榮長篇因取<lb/>
以為名<hi>十國春秋</hi>
　　　張琳<lb/>
張琳許州人唐末官眉州刺史修堰溉田民被其惠歌<lb/>
<pb n="KR4i0064_WYG_004-43a"/>
曰前有章仇後張公疏決水利秔稻豐南陽杜詩不可<lb/>
同何不用之代天工入蜀卒節度使<hi>十國春秋</hi>
　　　李堯夫<lb/>
梓潼山人李堯夫吟咏尚譏刺謁蜀相李昊昊戲曰何<lb/>
名之背時耶堯夫厲色對曰甘作堯時夫不樂蜀中相<lb/>
因是為昊所擯知蜀主國柄隳紊吟苦熱詩云炎暑鬱<lb/>
蒸無處避凉風消息幾時來一云太祖采聴明逺邊事<lb/>
纎悉必知有使者自蜀還上問劍外有何事對曰但聞<lb/>
<pb n="KR4i0064_WYG_004-43b"/>
成都滿城誦朱山長苦熱詩曰煩暑鬱蒸無處避凉風<lb/>
清冷幾時來上曰蜀民望王師也<hi>古今詩話</hi>
歐陽公愛王君玉燕詞烟徑掠花飛逺逺曉窓驚夢語<lb/>
匆匆梅聖俞以為不若李堯夫花前語澁春猶冷江上<lb/>
飛高雨乍晴<hi>遺珠</hi>
堯夫大内盆池詩云向外疑無地其中别有天又贈滕<lb/>
郎中云方外共推為道友闗中獨自占詩家<hi>古今詩話</hi>
　　　楊勛<lb/>
<pb n="KR4i0064_WYG_004-44a"/>
楊勛不知其家世自號僕射能於空中請自然還丹其<lb/>
丹立降又能召九天𤣥女后土夫人經宿而去後主以<lb/>
其妖妄折其一足戮之西市畢命時咏詩言失國事不<lb/>
數歳國果亡詩曰聖主何曾識仲都可憐社稷在須臾<lb/>
市西便是神仙窟何必乘槎泛五湖<hi>十國春秋</hi>
　　　蒲禹卿<lb/>
安重霸等請後主東巡禹卿上表諫幾二千言韓昭得<lb/>
禹卿表大怒叱之曰俟主上西歸當使獄吏字字問汝<lb/>
<pb n="KR4i0064_WYG_004-44b"/>
未幾唐師大至從後主歸唐及後主被誅禹卿慟哭曰<lb/>
蜀人自此重不幸也題詩於驛門而逃不知所終詩曰<lb/>
我王銜璧遂稱臣何事全家併殺身漢捨子嬰名尚在<lb/>
魏封劉禪事猶新非干大國渾無識自是中原未有人<lb/>
獨向長安儘惆悵力微何路報君親<hi>十國春秋</hi>
　　　勾龍逢<lb/>
知祥入梓州舉子勾龍逢獻賀捷詩知祥嘉納之詩曰<lb/>
脣齒論交歳月長豈其率意忽顛狂元戎統領三軍戰<lb/>
<pb n="KR4i0064_WYG_004-45a"/>
巨業奔衝一陣亡莫訝潼江剛入寇都縁錦浦合興王<lb/>
武功葢世光前後堪向青編萬古揚<hi>十國春秋</hi>
　　　王廷珪<lb/>
帝遊浣花溪御龍舟觀水嬉時百姓饒富夾江皆剙亭<lb/>
榭都人士女傾城遊玩珠翠羅綺名花異卉馥郁十里<lb/>
望者有若神仙之境帝謂左右曰曲江金殿鎖千門殆<lb/>
未及此兵部尚書王廷珪賦詩曰十字水中分島嶼數<lb/>
重花外見樓臺帝稱善久之<hi>十國春秋</hi>
<pb n="KR4i0064_WYG_004-45b"/>
　　　劉義度<lb/>
孟蜀工部侍郎劉義度判雲安日有押衙覃隲夢與友<lb/>
人胡鍼同在一官署㕔前見有數人引入劉公則五木<lb/>
備體孑然音旨說理分解似有三五人執對久而方退<lb/>
於行廊下坐見進食者皆是鮮血覃因問旁人答曰公<lb/>
為斷刑錯誤所致追來亦數日矣遂覺及早見胡鍼話<lb/>
之鍼曰余昨夜所夢一與君叶豈非同夢乎因共秘之<lb/>
劉公其日果吟感懐詩十韻其一首曰昨日方髽髻如<lb/>
<pb n="KR4i0064_WYG_004-46a"/>
今滿頷髥紫閣無心戀青山有意潛今其詩皆刋於石<lb/>
上人皆訝其詩意不數日而卒豈非斷刑之有錯誤乎<lb/>
<hi>太平廣記</hi>
　　　徐光溥<lb/>
光溥有辨才遇事輒發㑹李昊等疾之後有議論光溥<lb/>
熟睡而已時號睡相官學士時常與侍郎劉羲叟分直<lb/>
賦庭中筍詩羲叟以光溥本蜀士語涉刺譏光溥遂切<lb/>
齒由是終不相協世或病其隘云光溥詩曰迸出班墀<lb/>
<pb n="KR4i0064_WYG_004-46b"/>
數十株更添幽景向蓬壺出來似有凌雲勢用作丹梯<lb/>
得也無羲叟詩曰徐徐出土非人種枝葉難投日月壺<lb/>
為是姻縁生此地從他長養譬如無<hi>十國春秋</hi>
僧贊寧為筍譜掎摭古人詩咏自梁元帝至唐楊師道<lb/>
皆詩中言及筍者惟孟蜀學士徐光溥等二人絶句亦<lb/>
可謂勤篤然未盡也如退之和侯協律咏筍二十六韻<lb/>
不收何耶<hi>塵史</hi>
　　　李如實<lb/>
<pb n="KR4i0064_WYG_004-47a"/>
李如實初事梁末帝於東宮素以清直著名及末帝嗣<lb/>
位數數有所規諌貶汝州副使如實至汝州自製一卧<lb/>
車常於車置酒一瓢琴一具書數巻命小僮十餘輩載<lb/>
入衝衢四顧朗吟觀者多竊笑焉久之梁無内召意如<lb/>
實心頗不平裁落韻詩以譏之梁亡後入成都高祖知<lb/>
其賢拜户部侍郎卒落韻詩曰炎蒸不可度賴爾生凉<lb/>
風在物成非器於人還有功殷勤九夏内寂寞三秋中<lb/>
想君應有語弃我如秋扇<hi>十國春秋</hi>
<pb n="KR4i0064_WYG_004-47b"/>
　　　何瓚<lb/>
瓚常有蜀城書事詩云到頭須卜林泉隠自愧無能繼<lb/>
卧龍題詩後十旬遂得篤疾<hi>十國春秋</hi>
　　　卞震<lb/>
卞震蜀人嘗吟即事云雨壁長秋菌風枝落病蟬又老<lb/>
笻搘痩影寒木凭吟身春日偶題云詩債到春無處避<lb/>
離愁當醉暫時無即事云茶香解睡磨鐺煮山色牽懐<lb/>
著屐登<hi>雅言系述</hi>
<pb n="KR4i0064_WYG_004-48a"/>
　　　掌聿修<lb/>
掌聿修春秋魯黨氏之後也性豪縱不羈厯仕太子左<lb/>
贊善大夫與同官家述雅相親愛兩人皆滑稽聿修一<lb/>
日伺述酒罋將竭叩門求飲既而尊罍果罄聿修書壁<lb/>
曰酒客乾喉去惟存呷大夫宋有掌禹錫者相傳即其<lb/>
後<hi>十國春秋</hi>
　　　韋縠<lb/>
韋縠少有文藻夢中得軟羅纈巾由是才思益進仕蜀<lb/>
<pb n="KR4i0064_WYG_004-48b"/>
累遷監察御史嘗輯唐人詩千首為才調集十巻其書<lb/>
盛行當世自為序曰余少博羣言常取得志雖秋螢之<lb/>
照不逺而雕蟲之見自佳古人云自聽之謂聰内視之<lb/>
謂明也又安可受誚於愚鹵取譏於書厨者哉暇日因<lb/>
閲李杜集元白詩其間大海混茫風流挺特遂採摭奥<lb/>
妙並諸賢達章句不可備錄各有編次或閒窓展巻或<lb/>
月榭行吟韻高而桂魄爭光詞麗而春色鬬美但貴自<lb/>
樂所好豈敢垂諸後昆今纂諸家歌詩共一千首每一<lb/>
<pb n="KR4i0064_WYG_004-49a"/>
百首成巻分之為十目曰才調集庶幾來者不謂多言<lb/>
他代有人無嗤薄鑒云爾<hi>十國春秋</hi>
　　　令狐嶠<lb/>
令狐嶠仕高祖父子官至祕書監工吟咏兼擅敏才口<lb/>
占詩句多所嘲謔好事者時傳其詩嶠一日遇明慶節<lb/>
散後贈左右兩街命服僧𤣥詩曰却羨僧門與道門無<lb/>
年今日紫衣新可憐州縣祁評事盡向荷衣老却身<hi>十國</hi>
<hi>春秋</hi>
<pb n="KR4i0064_WYG_004-49b"/>
　　　向瓚<lb/>
向瓚初事高祖為行軍司馬後累加僕射亦以謔詞著<lb/>
名常有詠乘烟觀蔣鍊師詩蔣狀貌甚偉不類婦人瓚<lb/>
詩頗嘲之一時絶倒詩曰怪得盤跚不上昇白雲蹋綻<lb/>
紫雲崩龍腰鳯背猶嫌軟須問麻姑借大鵬<hi>十國春秋</hi>
　　　幸夤遜<lb/>
幸夤遜仕偽蜀孟㫤為學士王師將致討之前歳除昶<lb/>
令學士作詩兩句寫桃符上夤遜題曰新年納餘慶嘉<lb/>
<pb n="KR4i0064_WYG_004-50a"/>
節號長春明年蜀亡呂餘慶以㕘知政事知益州長春<lb/>
乃太祖誕聖節名也<hi>說苑</hi>
幸夤遜䕫州人仕後蜀為翰林學士有梨詩云嚼處春<lb/>
氷敲齒冷嚥時雪液沃心寒栁詩云纔聞暖律先偷眼<lb/>
既待和風始展眉<hi>事文類聚</hi>
又有岷山句云若教作鎮居中國爭得泥金在泰山<hi>吟窓</hi>
<hi>雜錄</hi>
　　　趙休<lb/>
<pb n="KR4i0064_WYG_004-50b"/>
趙休幸夤遜同時人侍宴句云金莖來白露玉宇起秋<lb/>
風<hi>吟窓雜錄</hi>
　　　楊鼎夫<lb/>
楊鼎夫成都人舉進士為安思謙幕吏嘗遊青城山過<lb/>
皂江中流過暴風船抵巨石覆洪濤間同儕盡沒鼎夫<lb/>
似有物扶助達岸有老人以枝接引鼎夫未及致謝旋<lb/>
失所之因作詩以記之云青城山峭皂江寒欲渡當時<lb/>
作等閒櫂逆狂風趨近岸舟逢怪石碎前灣手攜弱杖<lb/>
<pb n="KR4i0064_WYG_004-51a"/>
倉皇處命出洪濤頃刻間今日深恩無以報令人羞記<lb/>
雀銜環<hi>吟窓雜録</hi>
　　　王著<lb/>
王著字知微一字成象成都人偽蜀明經及第蜀平赴<lb/>
闕太宗以字書訛舛辟士人刪定有以著薦者加著作<lb/>
佐郎令摸閣帖著有研格書奩銘云爰有愚叟棲此陋<lb/>
室風雨可蔽户庭不出知足為富娯老為逸貂冠蟬冕<lb/>
虎皮羊質處之勿疑永爾終吉<hi>宋稗類鈔</hi>
<pb n="KR4i0064_WYG_004-51b"/>
　　　楊義方<lb/>
楊義方眉山人少舉進士第已而還蜀仕高祖為祕書<lb/>
郎性強毅長於吟咏自謂才過羅隠常有春詩云海邊<lb/>
紅日半離水天外暖風輕到花為時人所稱許後主時<lb/>
九頭鳥見成都義方作詩有好惜羽毛還鬼窟莫留災<lb/>
害與蒼生之句宋光嗣疑其刺已奏譴於沈黎<hi>十國春秋</hi>
贈王樞密云兩聲鞭自禁門出一簇人從天上來<hi>異聞録</hi>
　　　朱長文<lb/>
<pb n="KR4i0064_WYG_004-52a"/>
藝祖聞蜀人詩云煩暑鬱蒸無處避洗天風雨幾時來<lb/>
曰此蜀人思我之來也此乃蜀人朱長文詩然唐許昌<lb/>
節度使薛能漢南春望詩已有自古浮雲蔽白日洗天<lb/>
風雨幾時來之句<hi>能改齋漫録</hi>
古今詩話云云太祖采聴明逺每邊事纎悉必知有間<lb/>
者自蜀還上問劍外有何事間者曰但聞成都滿城誦<lb/>
朱山長苦熱詩曰煩暑鬱蒸無處避凉風清冷幾時來<lb/>
上曰此蜀民思吾伐也然予考睦台符岷山異事云梓<lb/>
<pb n="KR4i0064_WYG_004-52b"/>
潼山人李堯夫吟咏尤尚譏刺謁蜀相李昊昊戲曰何<lb/>
名之背時耶堯夫厲色對曰甘作堯時夫不樂蜀中相<lb/>
因是為昊所擯知蜀主國柄隳紊生民肆擾吟苦熱詩<lb/>
云炎暑鬱蒸無處避凉風消息幾時來以是知此兩句<lb/>
乃李堯夫詩非朱山長也清冷兩字不逮消息甚逺<hi>能改</hi>
<hi>齋漫録</hi>
　　　王正已<lb/>
櫟樹多生岡阜之上大則偃亞小則聳岐伐為薪鍛為<lb/>
<pb n="KR4i0064_WYG_004-53a"/>
炭力倍常木王正已詩云未可輕樗櫟尤能濟雪霜<hi>詩史</hi>
　　　王承旨<lb/>
前蜀王衍降後唐王承旨作詩云蜀朝昏主出降時銜<lb/>
璧牽羊倒繋旗二十萬人齊拱手㬰無一箇是男兒其<lb/>
後花蘂夫人記孟㫤之亡作詩云君王城上豎降旗妾<lb/>
在深宮那得知二十萬人齊解甲寧無一箇是男兒陳<lb/>
無已詩話載之乃知沿襲前作<hi>能改齋漫録</hi>
　　　趙節<lb/>
<pb n="KR4i0064_WYG_004-53b"/>
蒲中趙節博贍剛直鄉人敬之嘗作爐火詩云近冬附<lb/>
火為泰火透春擁爐成否爐用否隨時有輕重進身君<lb/>
子合知無<hi>清異録</hi>
　　　張振祖<lb/>
沙門愛英住池陽村示人之語曰萬論千經不如無念<lb/>
無營時郡娼滿瑩娘多姿而富情真妓女中麟鳯進士<lb/>
張振祖以無念無營有情有色製一聮云門前草滿無<lb/>
無老牀底錢多有有娘<hi>清異録</hi>
<pb n="KR4i0064_WYG_004-54a"/>
　　　家樂<lb/>
王衍伶官家樂侍燕小池水澄天見家樂應制云一段<lb/>
聖琉璃<hi>清異錄</hi>
　<lb/>
　<lb/>
　<lb/>
　<lb/>
　<lb/>
<pb n="KR4i0064_WYG_004-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代詩話巻四<lb/>
</p>
<p>
</p>
  </div>
<div>
<head>五代詩話巻五</head> <lb/>
    <p>
<pb n="KR4i0064_WYG_005-1a"/>
欽定四庫全書<lb/>
　五代詩話巻五<lb/>
　　　　　　　　　　兖州府知府鄭方坤撰<lb/>
　　吳越　南漢<lb/>
　　　羅隐<lb/>
隠字昭諌新登縣人本名横凡十上不中第遂更名始<lb/>
謁武肅王不見用以所為夏口詩標於巻首云一箇禰<lb/>
衡容不得思量黄祖漫英雄王覽之大笑因加殊遇復<lb/>
<pb n="KR4i0064_WYG_005-1b"/>
命簡書辟之曰仲宣逺託劉荆州都縁亂世夫子辟為<lb/>
魯司寇只為故鄉王初授鎮海節度命沈崧草謝表盛<lb/>
言浙西繁富以示隠隠曰今浙西兵火之餘日不暇給<lb/>
朝廷執政方切賄賂此表入奏豈無意要求耶乃請更<lb/>
之略曰天寒而麋鹿常遊日暮而牛羊不下朝廷見之<lb/>
曰此羅隠之詞也及為賀昭宗更名表曰左則虞舜之<lb/>
全名右則姬昌之半字當時京師稱為第一<hi>吳越備史</hi>
羅隠與桐廬章魯風齊名錢武肅崛起以魯風善書札<lb/>
<pb n="KR4i0064_WYG_005-2a"/>
召為表奏孔目官魯風不就執之後以羅隠為錢塘令<lb/>
因宴賦詩一箇禰衡云云自是始厚之<hi>古今詩話</hi>
隠字昭諫餘杭人隠池之梅根浦自號江東生為唐相<lb/>
鄭畋李蔚所知畋女覽隠詩諷誦不巳畋疑有慕才意<lb/>
隠貌寢陋女一日簾窺之自此絶不詠其詩<hi>全唐詩話</hi>
唐人尤重進士其末也如李振勸朱温一日殺司空裴<lb/>
贄等百餘人於白馬驛蘇楷駁昭宗諡李山甫教樂從<lb/>
訓害王鐸一家三百口皆不得志於塲屋者為之乃至<lb/>
<pb n="KR4i0064_WYG_005-2b"/>
巢冦亦進士也科目之弊如此當時惟羅隠有詩名屢<lb/>
擯於名塲然逢世亂離依錢氏以庇身未嘗失節五言<lb/>
云四海霍光第六龍張奉營此必是諸鎮皆封王賜功<lb/>
臣號及岐汴刼質天子之時又云陪臣無以報西望不<lb/>
勝情又聞幸蜀七言云静憐貴族謀身易危惜文皇創<lb/>
業難尤有惓惓本朝之意<hi>後村詩話</hi>
羅昭諫咏松曰陵遷谷變須高節莫向人間作大夫其<lb/>
志亦可悲矣唐六臣彼何人哉昭諫説錢鏐舉兵討梁<lb/>
<pb n="KR4i0064_WYG_005-3a"/>
見通鑑其忠義可見視奴事朱温之杜荀鶴猶糞土也<lb/>
<hi>困學紀聞</hi>
曽庭聞曰羅隠京口見李侍郎有句云屈指不堪言甲<lb/>
子披風常記是庚申未若溉堂夀晏夫人詩雖然眉夀<lb/>
逢丁酉只是心傷憶甲申轉語之妙<hi>溉堂集</hi>
吾杭附郭錢塘縣舊有吳越時羅江東隠手植海棠一<lb/>
本王黄州元之嘗題詩云江東遺跡在錢塘手植庭花<lb/>
滿縣香若使當年居顯位海棠今日是甘棠觀此則杭<lb/>
<pb n="KR4i0064_WYG_005-3b"/>
州海棠亦香矣不特昌州然也但恐詩人重稱過實徒<lb/>
誇其韻不能慰彭淵材之恨耳<hi>蓉塘詩話</hi>
鄴都羅紹威學隠為詩自號其文為偷江東集青州王<lb/>
師範遣使齎禮幣求一篇隠以詩寄之曰盛業傳家有<lb/>
寳刀况聞餘力更揮毫腰間印綬黄金貴巻内文章白<lb/>
雪高宴罷佳賓吟鳳藻獵回諸將問龍韜登壇甲子纔<lb/>
三十猶擬回頭奪錦標王得詩大喜昭宗欲以甲科處<lb/>
之有大臣奏曰隠雖有才然多輕易明皇聖德猶横遭<lb/>
<pb n="KR4i0064_WYG_005-4a"/>
乎譏謗將相臣僚豈能免乎凌轢帝問譏謗之詞對曰<lb/>
隠有華清詩曰樓殿層層佳氣多開元時節好笙歌也<lb/>
知道德勝堯舜争奈楊妃解笑何其事遂寢<hi>唐詩紀事</hi>
顧雲依淮南高駢隠譏之夏飲於海風亭雲曰青蠅被<lb/>
扇扇離席隠遽曰白澤遭釘釘在門隠在浙幕沈崧得<lb/>
新榜示隠隠題其末曰黄土原邊狡兎肥犬如流電馬<lb/>
如飛灞陵老將無功業猶憶當時夜獵歸又昭宗欲以<lb/>
甲科處隠有大臣舉隠華清宫詩云也知道德勝堯舜<lb/>
<pb n="KR4i0064_WYG_005-4b"/>
争奈楊妃解笑何其事遂寢<hi>詩話總龜</hi>
隠有江東集十巻其詩自光啓以後廣明以前海内亂<lb/>
離乗輿播遷艱難險阻之事多見之賦詠時魏府節度<lb/>
使王智興學隠詩自號詩巻為偷江東集<hi>吳越備史</hi>
鍾陵妓雲英隠舊見之一日譏隠猶未第隠嘲之曰鍾<lb/>
陵醉别十餘春重見雲英掌上身我未成名君未嫁可<lb/>
能俱是不如人<hi>全唐詩話</hi>
宣宗時相國令狐綯最受恩遇而怙權尤忌勝已曽以<lb/>
<pb n="KR4i0064_WYG_005-5a"/>
故事訪於温岐對以其事出南華且曰非僻書也或冀<lb/>
相公燮理之暇時宜覽古綯益怒之乃奏岐有才無行<lb/>
不宜與第㑹宣宗私行為温岐所忤乃授方城尉所以<lb/>
岐詩云因知此恨人多積悔讀南華第二篇又李商隠<lb/>
綯父楚之故吏也殊不展分商隠憾之因題㕔閣落句<lb/>
云郎君官重施行馬東閣無因許再窺亦怒之官止使<lb/>
下員外江東羅隠亦受知於綯畢竟無成有詩哭相國<lb/>
云深恩無以報底是事柴荆以三才子怨望即知綯之<lb/>
<pb n="KR4i0064_WYG_005-5b"/>
遺賢矣<hi>北夢𤨏言</hi>
令狐滈趙公綯之子也登進士隠以詩賀之趙公謂滈<lb/>
曰吾不喜汝及第喜汝得羅公一篇耳<hi>唐詩紀事</hi>
錢氏時西湖漁者日納魚數觔謂之使宅魚其捕不及<lb/>
額者必市以供頗為民害一日羅隠侍坐壁間有磻溪<lb/>
垂釣圗武肅索詩隠應聲曰吕望當年展廟謨直鈎釣<lb/>
國更誰如若教生得西湖上也是須供使宅魚武肅大<lb/>
笑遂蠲其役<hi>閒談錄</hi>
<pb n="KR4i0064_WYG_005-6a"/>
江東集中有淚詩云自從魯國澘然後不是奸人即婦<lb/>
人未詳其所出及觀孔叢子言子高遊趙平原君客有<lb/>
鄒文李節者與子高相友善臨别文與節流涕交頤子<lb/>
高徒抗手而已其徒疑之子高曰始吾謂二子丈夫乃<lb/>
今知其婦人也曰二子之泣非耶曰二子良人也有不<lb/>
忍之心其於敢斷必不足矣曰凡泣者一無取乎子高<lb/>
曰有二焉大奸之人以此自信婦人懦夫以泣著愛觀<lb/>
此始解其説<hi>藝苑雌黄</hi>
<pb n="KR4i0064_WYG_005-6b"/>
藝苑雌黄云宋玉為高唐賦載巫山神女遇楚襄王盖<lb/>
有所諷也而文士多效之者又為傳記以實之時而天<lb/>
地百神舉無免者余謂欲界諸天當有配偶有無偶者<lb/>
則無欲者也唐人記后土事以譏武后耳余謂武后何<lb/>
足譏也而托之后土亦大䙝矣後之妄人又復填入樂<lb/>
章而無知者遂以為誠是也小説載高駢事云駢末年<lb/>
惑於神仙之説吕用之張守一諸葛殷等皆言能役使<lb/>
鬼神變化黄白駢酷信之委以政事用之等援引朋黨<lb/>
<pb n="KR4i0064_WYG_005-7a"/>
恣為不法嘗云后土夫人靈仇遣使就某借兵馬並李<lb/>
筌所註太白陰經駢遽下兩縣率百姓具葦蓆千領畫<lb/>
作甲馬之狀遣用之於廟庭燒之又以五彩箋寫太白<lb/>
陰經十道置於神座之側又於神帳中塑一緑衣年少<lb/>
謂之韋郎故羅隠詩有韋郎年少今何在端坐思量太<lb/>
白經之語今勅令中亦嘗禁止淫媟之詞然蕃釐觀中<lb/>
所謂韋生者猶在故伊川先生力欲去之豈非惡其瀆<lb/>
神耶<hi>漁隠叢話</hi>
<pb n="KR4i0064_WYG_005-7b"/>
羅隠梁開平中累徵夕郎不起羅衮以詩寄之曰平日<lb/>
時風好涕流讒書雖盛一名休寰區歎屈瞻天問夷貊<lb/>
聞詩過海求向夕便思青𤨏拜近年㝷伴赤松遊何當<lb/>
世祖從人望早以公臺命卓侯隠答曰崑崙水色九般<lb/>
流飲即神仙憩即休敢恨守株曽失意始知緣木更難<lb/>
求鴒原謾欲均餘力鶴髮那堪問舊遊遥望北辰當上<lb/>
國羡君歸棹五諸侯<hi>摭言</hi>
隠下第詩曰名慙桂苑一枝緑鱠憶松江滿筯紅惟應<lb/>
<pb n="KR4i0064_WYG_005-8a"/>
鮑叔深知我他日蒲帆百尺風<hi>談賓録</hi>
潤州甘露寺有塊石狀如伏羊形製略具號恨石相傳<lb/>
孫權常據其上與劉備論曹公壁間舊有羅隠詩板云<lb/>
紫髯桑盖兩沉吟恨石空存事莫尋漢鼎未分聊把手<lb/>
楚醪雖美肯同心英雄已往時難問苔蘚何知日漸深<lb/>
還有市㕓沽酒客雀喧鳩聚話蹄涔時錢鏐高駢徐温<lb/>
鼎立三方潤州介處其間隠此詩比平時所作亦差婉<lb/>
而有味也<hi>蔡寛夫詩話</hi>
<pb n="KR4i0064_WYG_005-8b"/>
羅隠詩雖是晩唐如霜壓楚蓮秋後折雨催蠻酒夜深<lb/>
酤亦自婉暢可諷<hi>稗史彚編</hi>
杜荀鶴錢塘别隠詩云故國看看逺前程寄在誰五更<lb/>
吹角候一葉渡江時吾道天寧䘮人情日可疑西陵向<lb/>
西望雙淚為君垂<hi>唐詩紀事</hi>
許渾集中佳句甚多然多用水字故國初士人云許渾<lb/>
千首濕是也謂如洛中懐古詩云水聲東去市朝變山<lb/>
勢北來宫殿高若其他詩無水字則此句當無愧於作<lb/>
<pb n="KR4i0064_WYG_005-9a"/>
者羅隠詩篇篇皆有喜怒哀樂心志去就之語而卒不<lb/>
離乎一身故許渾千首濕人以羅隠一生身為對又云<lb/>
杜甫一生愁似優於前矣<hi>桐江詩話</hi>
隠老不遇有歸五湖詩云江東日暖花又開江東行客<lb/>
思悠哉高陽酒徒半凋落終南山色空崔嵬聖代也知<lb/>
無棄物侯門未必用非才一船明月一竿竹家住五湖<lb/>
歸去來<hi>唐詩紀事</hi>
進士劉贊贈隠詩云人皆言子屈我獨謂君非明主既<lb/>
<pb n="KR4i0064_WYG_005-9b"/>
難謁青山何不歸年虛侵雪鬢塵枉汗麻衣自古迯名<lb/>
者至今名豈微<hi>唐詩紀事</hi>
藝苑雌黄云羅隠牡丹詩云自從韓令功成後辜負穠<lb/>
華過一春余攷之唐元和中韓𢎞罷宣武節制始至長<lb/>
安私第有花命斸去曰吾豈效兒女輩耶當時為牡丹<lb/>
<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>羞之不暇故隠有辜負穠華之語<hi>漁隠叢話</hi>
唐羅隠與周繇分深謂隠曰閣下有女障子詩極好乃<lb/>
為絶唱隠不喻何為也曰若教解語應傾國任是無情<lb/>
<pb n="KR4i0064_WYG_005-10a"/>
也動人是隠題花詩隠撫掌大笑<hi>抒情詩</hi>
洪州楊軒詠牡丹曰楊妃歌舞態西子巧讒魂利劍砍<lb/>
不斷餘妖鍾此根光華日已盛欄檻豈長存寄語尋芳<lb/>
者須知松栢尊羅隠曰若教解語應傾國任是無情也<lb/>
動人二人用意不同如此軒詩雖撚風花而有警戒<hi>虞齋</hi>
<hi>廣録</hi>
前輩作花詩多用美女比其狀如曰若教解語應傾國<lb/>
任是無情也動人塵俗哉山谷作酴醿詩曰露濕何郎<lb/>
<pb n="KR4i0064_WYG_005-10b"/>
試湯餅日烘荀令炷爐香乃用美丈夫比之特出類也<lb/>
而吾叔淵材作海棠詩又不然雨過温泉浴妃子露穠<lb/>
湯餅試何郎意尤佳也<hi>冷齋夜話</hi>
詩人詠物形容之妙近世為最如梅聖俞蝟毛蒼蒼磔<lb/>
不死銅盤矗矗釘頭生吳雞鬭敗絳幘碎海蚌扶出真<lb/>
珠明誦此則知其詠芡也東坡海山仙人絳羅襦紅紗<lb/>
中單白玉膚不須更待妃子笑風骨自是傾城姝誦此<lb/>
則知其詠荔支也張文潛平地碧玉秋波瑩緑雲擁扇<lb/>
<pb n="KR4i0064_WYG_005-11a"/>
青揺柄水宫仙女鬭新粧輕步凌波踏明鏡誦此則知<lb/>
其詠蓮花也如唐彦謙詠牡丹詩云為雲為雨徒虛語<lb/>
傾國傾城不在人羅隠詠牡丹詩云若教解語應傾國<lb/>
任是無情也動人非不形容但不能臻其妙處耳<hi>漁隠叢話</hi>
羅隠中秋不見月詩云只恐異時開霽後玉輪依舊養<lb/>
蟾蜍本於盧仝月蝕詩然尤簡明<hi>後邨詩話</hi>
建德有金雞石羅隠題云金雞不向五更啼石遂破裂<lb/>
有雞飛鳴而去<hi>纂要</hi>
<pb n="KR4i0064_WYG_005-11b"/>
世傳隠出語成䜟閩中書筒灘玉髻峰皆留異迹而黄<lb/>
滔贈隠詩亦云三徵不起時賢議九轉丹成道者言<hi>十國</hi>
<hi>春秋</hi>
羅隠題杜甫集云楚水悠悠浸耒亭楚南天地兩無情<lb/>
忍教孫武重泉下不見詩人説用兵<hi>南部新書</hi>
羅隠詩只知事逐眼前過不覺老從頭上來此語殊有<lb/>
味<hi>彦周詩話</hi>
題是封禪寺昭諫身居亂世故起句曰盛禮何由覩竒<lb/>
<pb n="KR4i0064_WYG_005-12a"/>
哉句也三四周南太史淚蠻徼長卿書好豈可全不用<lb/>
事善用事者不冗<hi>瀛奎律髓</hi>
羅隠雪詩云曉窓呵筆尋詩句一片飛來紙上消格雖<lb/>
不高亦小巧可喜<hi>漁隠叢話</hi>
羅隠送竈詩云一盞清茶一縷烟竈君皇帝上青天玉<lb/>
皇若問人間事為道文章不值錢當今之選非錢不行<lb/>
自唐已然豈獨今日王季重有無不可買謡上好黄錢<lb/>
童生買起到狀元絶大元寳童生買起到閣老即此可<lb/>
<pb n="KR4i0064_WYG_005-12b"/>
以覘時矣<hi>堅瓠集</hi>
羅隠詩極淺俗有江南曲云江煙濕雨鮫鮹軟漠漠逺<lb/>
山眉黛淺水國多愁又有晴夜槽壓酒銀船滿綳絲採<lb/>
怨凝曉空吳王臺榭春夢中鴛鴦鸂鶒喚不起平鋪緑<lb/>
水眠東風西陵路邊月悄悄油壁輕車嫁蘇小竒麗可<lb/>
比温李然亦不多得也<hi>筆精</hi>
余舊見顔持約所畫淡墨杏花題小詩於後仍題持約<lb/>
二字意謂必其所作因閱唐宋類詩方知是羅隠詩持<lb/>
<pb n="KR4i0064_WYG_005-13a"/>
約竊之耳詩云暖氣潛吹次第春梅花巳謝杏花新半<lb/>
開半落閒園裏何異榮枯世上人<hi>漁隠叢話</hi>
五代十國詩家最著者多有唐遺士韋正巳體近雅正<lb/>
惜出之太易義乏閎深杜彦之俚淺以衰調寫衰代事<lb/>
情亦自真切黄文江力孱韻清呢呢如與人對語羅昭<lb/>
諫酣情飽墨出之㡬不可了未少佳篇奈為浮渲所掩<lb/>
然論筆才自在偽國諸吟流上餘即不乏片藻付之自<lb/>
鄶<hi>唐詩統籖</hi>
<pb n="KR4i0064_WYG_005-13b"/>
記云鸚鵡能言不離飛鳥猩猩能言不離禽獸羅隠詩<lb/>
云猩猩鸚鵡無端㑹長向人間被網羅<hi>五色線</hi>
白居易詠老栁樹但見半衰臨此路不知初種是何人<lb/>
羅隠咏長明燈不知初㸃人何在祗見當年火至今語<lb/>
似祖述而用法一順一倒不同<hi>唐詩統籖</hi>
羅隠謝裴廷翰詩巻曰澤國佳人唯粧半面營邱辨士<lb/>
或獻空籠<hi>摭言</hi>
羅隠留金山云老僧齋罷闗門睡不管波濤四面生孫<lb/>
<pb n="KR4i0064_WYG_005-14a"/>
山云結字孤峰上安禪巨浪間亦可亞張祐詩<hi>詩話總龜</hi>
裴筠婚蕭楚公女問名未幾便擢進士第羅隠以一絶<lb/>
刺之詩曰細看月輪還有意信知青桂近嫦娥<hi>摭言</hi>
唐昭宗播遷隨駕伎藝人止有弄猴者猴頗馴能隨班<lb/>
起居昭宗賜以緋袍號孫供奉故羅隠有詩云十二三<lb/>
年就試期五湖煙月奈相違何如學取孫供奉一笑君<lb/>
王便著緋後來梁簒位取此猴令殿下起居猴望殿陛<lb/>
見全忠徑趨其所跳躍奮擊遂令殺之唐臣媿此猴多<lb/>
<pb n="KR4i0064_WYG_005-14b"/>
矣<hi>幕府燕閒録</hi>
羅隠詠紅梅詩云天賜臙脂一抹腮盤中風味笛中哀<lb/>
雖然未得和羮用曽與將軍止渴來此却似軍官宿娼<lb/>
謎也<hi>丹鉛録</hi>
今人諺語多古人詩𤓰田不納履李下不整冠曹子建<lb/>
詩晩飯少吃口活到九十九古樂府句待予心肯日是<lb/>
汝命通時唐太宗詩何人更向死前休韓退之詩公道<lb/>
世間惟白髮貴人頭上不曽饒杜牧之詩事向無心得<lb/>
<pb n="KR4i0064_WYG_005-15a"/>
章碣詩世亂奴欺主年衰鬼弄人海枯終見底人死不<lb/>
知心杜荀鶴詩一朝權入手看取令行時朱灣詩自已<lb/>
情雖切他人未肯忙裴説詩日出事還生武元衡詩難<lb/>
將一人手掩得天下目曹鄴咏李斯詩終日醉醺醺張<lb/>
籍登金山寺詩林下何曽見一人靈徹詩忍事敵災星<lb/>
司空圗詩但有路在上更高人也行龔霖詩長安有貧<lb/>
者為瑞不宜多羅隠詩但知行好事莫要問前程馮道<lb/>
詩在家貧亦好戎昱詩大樹大皮裹小樹小皮纒庭前<lb/>
<pb n="KR4i0064_WYG_005-15b"/>
紫荆樹無皮也過年宋僧行持詩但存方寸地留與子<lb/>
孫耕賀仙翁詩此去好憑三寸舌再來不值半文錢張<lb/>
叔仁送謝疊山入燕詩<hi>堅瓠集</hi>
士人於棋酒間好稱引戲語以助談笑大抵皆唐人詩<lb/>
後生多不知所從出漫識所記憶者於此公道世間惟<lb/>
白髮貴人頭上不曽饒杜牧送隠者詩也因過竹院逢<lb/>
僧話又得浮生半日閒李涉詩也只恐為僧僧不了為<lb/>
僧得了盡輸僧啼得血流無歇處不如緘口過殘春杜<lb/>
<pb n="KR4i0064_WYG_005-16a"/>
荀鶴詩也數聲風笛離亭晩君向瀟湘我向秦鄭谷詩<lb/>
也今朝有酒今朝醉明日愁來明日當勸君不用分明<lb/>
語語得分明出轉難自憐飛絮猶無定争解垂絲絆路<lb/>
人明年更有新條在撓亂春風卒未休采得百花成蜜<lb/>
後不知辛苦為誰甜羅隠詩也高駢在西川築城禦蠻<lb/>
朝廷疑之徙鎮荆南作風筝詩以見意曰昨夜筝聲響<lb/>
碧空宫商信任往來風依稀似曲才堪聽又被吹將别<lb/>
調中今人亦好引此句也<hi>搜采異聞録</hi>
<pb n="KR4i0064_WYG_005-16b"/>
自唐末無賴男子以劄剌相高或鋪輞川圗一本或砌<lb/>
白樂天羅隠二人詩百首至有以平生所厯郡縣飲酒<lb/>
蒱博之事所交婦人姓名齒行第坊巷形貌之詳一一<lb/>
標表者時人號為針史<hi>清異録</hi>
余僑家後圃有一大井是武肅王外祖家舊物井上有<lb/>
文曰於維此井渟育坎靈有莘有邰實此儲英時有長<lb/>
虹上貫青㝠是惟王氣宅相先徵爰啓霸王奠妥蒼氓<lb/>
沛膏慚澤配德東溟臣羅隠謹頌<hi>楓窓小牘</hi>
<pb n="KR4i0064_WYG_005-17a"/>
羅隠𨽻書君平井碑在永昌縣嚴樂院後文曰水不可<lb/>
以撓為清也神不可以俗慮寧也字大類岣嶁禹碑井<lb/>
東南可五十步即君平墓碑曰蜀莊之壟惜破壊道士<lb/>
翛然出舊搨云亦隠書又絶似孟德隠以詩名字工妙<lb/>
又如此乃知古文人無不善書也<hi>成都集記</hi>
隠寢疾武肅王親臨撫問題其壁云黄河信有澄清日<lb/>
後世應難繼此才隠起續末句曰門外旌旗屯虎豹壁<lb/>
間章句動風雷以紅紗覆其上其後果無文嗣所著江<lb/>
<pb n="KR4i0064_WYG_005-17b"/>
南甲乙集<hi>吳越備史</hi>
羅塞翁乃錢塘令隠之子為吳中從事善畫羊隠以詩<lb/>
名於時而塞翁獨寓意於丹青亦詞人墨客之所致思<lb/>
也<hi>宣和畫譜</hi>
　　　杜建徽<lb/>
杜建徽字延光新登縣人仕吳越為丞相春秋高尚能<lb/>
騎射嘗從擊毬於廣塲興酣有宿中箭鏃自臂中飛出<lb/>
人皆壯之徽為詩自叙曰中劍斫耳缺被箭射髀過為<lb/>
<pb n="KR4i0064_WYG_005-18a"/>
將須有膽有膽即無價<hi>吳越備史</hi>
　　　林無隠<lb/>
林鼎字煥文閩人也父無隠鼎生於明州大隠村初刺<lb/>
史黄晟頗好禮士無隠依之有詩名嘗為詩云雪消二<lb/>
月江湖濶花發千山道路香知言者以無隠必生貴子<lb/>
鼎仕吳越果至丞相<hi>吳越備史</hi>
　　　劉魯風<lb/>
劉魯風江西投所知為典謁所阻因得一絶曰萬巻書<lb/>
<pb n="KR4i0064_WYG_005-18b"/>
生劉魯風煙波千里謁文公無錢乞與韓知客名紙生<lb/>
毛不為通<hi>詩話總龜</hi>
自貞元後唐文甚振以文學科第為一時之榮及其敝<lb/>
也士子豪氣罵吻遊諸侯門諸侯望而畏之如劉魯風<lb/>
姚巖傑栁棠胡曽之徒其文皆不足取余故載之者以<lb/>
見當時諸侯争譽於文士此盖外重内輕之牙蘖如李<lb/>
益者一時文宗猶曰感恩知有地不上望京樓其後如<lb/>
李山甫輩以一名一第之失至挾方鎮刼宰輔則又有<lb/>
<pb n="KR4i0064_WYG_005-19a"/>
甚焉者矣一篇一韻初若虛文而治亂之萌係焉余以<lb/>
是知其不可忽也<hi>全唐詩話</hi>
　　　屠瓌智<lb/>
徐綰許再思之亂也刺史高彦遣子渭與瓌智入援渭<lb/>
曰今日不利彦曰赴君父之難何以吉辰為瓌智排案<lb/>
起曰違主命不忠畏縮不前無勇死忠死勇丈夫分也<lb/>
偕渭直抵靈隠山賊壘敵勢方張甚合圍數匝二人自<lb/>
朝至日晡轉戰數里身創百處時或奮力一呼手搏賊<lb/>
<pb n="KR4i0064_WYG_005-19b"/>
魁數人即馬上刅之矢盡援絶以空弮拒敵伏發竟同<lb/>
為所害時年五十有二武肅王閔其忠命以衣冠招魂<lb/>
而葬瓌智嘗有咏志詩曰輕身都是義狥主始為忠至<lb/>
是遂符其䜟<hi>十國春秋</hi>
　　　元德昭<lb/>
元德昭字名逺撫州南城縣人仕吳越忠獻王至丞相<lb/>
理家以孝愛聞每時序置酒環列幾席者凡四從嘗為<lb/>
詩云滿堂羅綺兼朱紫四代兒孫奉老翁<hi>吳越備史</hi>
<pb n="KR4i0064_WYG_005-20a"/>
　　　高英秀<lb/>
高英秀者吳越國人與贊寧為詩友口給好罵滑稽嘗<lb/>
譏名人詩病云李山甫覽漢史云王莽弄來曽半破曹<lb/>
公將去便平沈定是破船詩李羣玉咏鷓鴣云方穿詰<lb/>
曲﨑嶇路又聴鈎輈格磔聲定是梵語詩羅隠云雲中<lb/>
雞犬劉安過月裏笙歌煬帝歸定是見鬼詩杜荀鶴云<lb/>
今日偶題題似著不知題後更誰題此衛子詩也不然<lb/>
安有四蹄贊寧笑謝而已<hi>西清詩話</hi>
<pb n="KR4i0064_WYG_005-20b"/>
　　　沈韜文<lb/>
吳越司賓使沈韜文有遊西湖詩云<hi>首句闕</hi>菰米蘋花似<lb/>
故鄉不是不歸歸未得好風明月一思量武肅遂授以<lb/>
湖州刺史<hi>古今詩話</hi>
　　　皮光業<lb/>
皮光葉最躭茗事一日中表請嘗新柑筵具殊豐簪紱<lb/>
叢集纔至未顧尊罍而呼茶甚急徑進一巨甌題詩曰<lb/>
未見甘心氏先迎苦口師衆噱曰此師固清高而難以<lb/>
<pb n="KR4i0064_WYG_005-21a"/>
療饑也<hi>清異録</hi>
吳越王時宰相皮光業每以詩為已任嘗得一聮云行<lb/>
人折栁和輕絮飛燕銜泥帶落花自負警䇿以示同僚<lb/>
衆争嘆譽裴光約曰二句偏枯不為工盖栁當有絮泥<lb/>
或無花如此論真得詩之膏肓矣<hi>漁隠叢話</hi>
　　　皮光禹<lb/>
光禹業五七言詩賈閬仙之儔也有燒平樵路出潮弄<lb/>
海山高之句作者多許之<hi>葆光集</hi>
<pb n="KR4i0064_WYG_005-21b"/>
　　　黄夷簡<lb/>
黄夷簡閒雅有詩名在錢忠懿王俶幙中陪尊俎二十<lb/>
年開寳初太祖賜俶開吳鎮越崇文耀武功臣遣夷簡<lb/>
謝於朝將歸上謂夷簡曰歸與元帥言朕已於薰風門<lb/>
外建離宫規模華壯不减江浙兼賜名禮賢宅以待李<lb/>
煜與元帥先朝者即賜之今煜崛強不朝吾將討之元<lb/>
帥助我乎無為他謀所惑果然則將以精兵堅甲奉賜<lb/>
向克常州元帥有大功俟江南平可暫來見保無他阻<lb/>
<pb n="KR4i0064_WYG_005-22a"/>
一慰延想耳固不久留朕執圭幣三見於天帝豈敢自<lb/>
誣即當遣還也夷簡受天語俛首而歸私自籌曰兹事<lb/>
大難王或果以去就之計見决於我胡以為對逮歸見<lb/>
俶因不匿盡以天訓授之遂稱疾於安溪别業保身潛<lb/>
遁夷簡山居詩有宿雨一畨蔬甲嫩春山幾焙茗旗香<lb/>
之句<hi>玉壺清話</hi>
　　　扈蒙<lb/>
杜詩嬋姢碧鮮静碧鮮出文選吳都賦玉潤碧鮮正謂<lb/>
<pb n="KR4i0064_WYG_005-22b"/>
竹也五代扈蒙作碧鮮詩得名<hi>猗覺寮雜記</hi>
　　　胡擢<lb/>
胡擢不知何許人善狀花鳥風格甚高博學能詩氣韵<lb/>
超邁飄飄然有方外之志嘗謂其弟曰吾詩思若在三<lb/>
峽之間聞猿聲時又嘗吟曰甕中每醖逍遥藥筆下閒<lb/>
偷造化功其高情逸興如此一遇難狀之景則寄之於<lb/>
畫乃作草木禽鳥亦詩人感物之作也<hi>圗畫見聞志</hi>
唐鄭綮云詩思在灞橋驢子背上胡擢云吾詩思若在<lb/>
<pb n="KR4i0064_WYG_005-23a"/>
三峽聞猿聲時也余少在廣陵作論詩絶句其一云詩<lb/>
情合在空舲峽冷鴈哀猿和竹枝用擢語也後壬子秋<lb/>
典蜀試歸舟下三峽夜泊空舲月下聞猿聲忽悟前詩<lb/>
乃知事皆前定爾<hi>分甘餘話</hi>
　　　張瀛<lb/>
張瀛碧之子也事廣南劉氏官至曹郎嘗為歌贈琴棋<lb/>
僧同列見之曰非其父不生其子詩曰我嘗聴師法一<lb/>
説波上蓮花水中月不垢不浄是色空無法無空亦無<lb/>
<pb n="KR4i0064_WYG_005-23b"/>
滅我嘗聴師禪一觀浪溢鰲頭蟾魄滿河沙世界盡空<lb/>
空一寸寒灰冷燈畔我又聴師琴一撫長松喚往秋山<lb/>
雨絃中雅弄若鏗金指下寒泉流太古我又聴師棋一<lb/>
著山頂坐沉紅日脚阿誰稱是國手人羅浮道士賭却<lb/>
鶴輸却藥法懐斟下紅霞丹束手不敢争頭角<hi>雅言系述</hi>
　　　黄損<lb/>
黄損龍德二年登進士第喜作詩讀史云逐鹿走紅塵<lb/>
炎炎火德新家肥生孝子國霸有謀臣帝道雲龍合民<lb/>
<pb n="KR4i0064_WYG_005-24a"/>
心草木春須知烟閣上一半老儒真<hi>雅言系述</hi>
損連州人作公子行云春草緑綿綿驕驂驟暖煙微風<lb/>
飄樂韻半日醉花邊打鵲抛金盞招人舉玉鞭田翁與<lb/>
蠶婦平地看神仙又出山吟云來書初出白雲扄乍躡<lb/>
秋風馬足輕逺近流連分岳色别離嗚咽亂泉聲休將<lb/>
巢許争喧雜自共伊臯論太平昨夜細書雲色裏進賢<lb/>
星座甚分明<hi>雅言系述</hi>
鷓鴣詩云而今世上多離别莫向相思樹下啼<hi>零陵雜記</hi>
<pb n="KR4i0064_WYG_005-24b"/>
淡塘在永州北三十里其水有九十九源長興初黄損<lb/>
為永州團練副使求為别業有詩云傍水野禽通體白<lb/>
釘盤山果半邊紅<hi>零陵雜記</hi>
䖍州布衣頼仙芝言連州有黄損僕射者五代時人僕<lb/>
射盖事南漢未老退歸一日忽遁去莫知其存亡子孫<lb/>
畫像事之凡三十二年復歸坐阼階呼家人其子適不<lb/>
在孫出見之索筆書壁上云一别人間嵗月多歸來人<lb/>
事巳消磨惟有門前鑑池水春風不改舊時波投筆竟<lb/>
<pb n="KR4i0064_WYG_005-25a"/>
去不復留子歸問其狀貌孫云甚似影堂老人也<hi>東坡志林</hi>
　　　謝諤<lb/>
謝諤家南康舍前有溪兒時嘗夢浴溪中有人以珠一<lb/>
器遺之曰郎吞此則明悟矣諤即吞細者六十餘顆及<lb/>
長善為詩進士裴説選其善者六十餘篇行於世<hi>稽神録</hi>
　<lb/>
　<lb/>
　<lb/>
<pb n="KR4i0064_WYG_005-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代詩話巻五<lb/>
</p>
<p>
</p>
  </div>
<div>
<head>五代詩話巻六</head> <lb/>
    <p>
<pb n="KR4i0064_WYG_006-1a"/>
欽定四庫全書<lb/>
　五代詩話巻六<lb/>
　　　　　　　　　　兖州府知府鄭方坤撰<lb/>
　　閩<lb/>
　　　韓偓<lb/>
韓偓天復初入翰林其年冬車駕出幸鳳翔偓有扈從<lb/>
之功返正初上靣許偓為相奏云陛下運際中興當復<lb/>
用重徳鎮風俗臣座主右僕射趙崇可以副陛下是選<lb/>
<pb n="KR4i0064_WYG_006-1b"/>
乞廻臣之命授崇天下幸甚上嘉嘆翌日制用崇暨兵<lb/>
部侍郎王贊為相時梁太祖在京素聞崇之輕佻贊復<lb/>
有嫌釁馳入請見於上前具言二公長短上曰趙崇是<lb/>
偓薦時偓在側梁主叱之偓奏曰臣不敢與大臣争上<lb/>
曰韓偓出尋謫官入閩故偓有詩曰手風慵展八行書<lb/>
眼暗休看九局圗窗裡日光飛野馬案前筠管長蒲盧<lb/>
謀身拙為安蛇足報國危曽捋虎鬚滿世可能無默識<lb/>
未知誰擬試齊竽<hi>摭言</hi>
<pb n="KR4i0064_WYG_006-2a"/>
偓於昭宗朝召入院試學士試文五篇萬邦咸寧賦禹<lb/>
拜昌言詩武臣授東川節度使制答佛辯國王進貢書<lb/>
批三功臣讓圗形表<hi>金鑾宻記</hi>
朱全忠忌偓貶濮州司馬昭宗執偓手流涕曰左右無<lb/>
人矣再貶榮經尉徙鄧州司馬哀帝復召為學士還故<lb/>
官偓不敢入朝挈族來依王審知僑居南安天祐三年<lb/>
復有前命偓又辭為詩曰豈獨鴟夷解歸去五湖漁艇<lb/>
且餔糟已而梁簒唐復召亦辭不往龍德三年卒於南<lb/>
<pb n="KR4i0064_WYG_006-2b"/>
安龍興寺自貶後以甲子厯厯自記所在其詩皆手寫<lb/>
成帙殁之日家無餘財惟燒殘龍鳳燭一器而已<hi>十國春秋</hi>
偓十嵗能詩嘗即席為詩送父友李商隠一坐盡驚富<lb/>
才情詞靡麗初喜為閨閤詩後遭故逺遁出語依於節<lb/>
義得詩人之正焉<hi>全唐詩録</hi>
山谷嘗為余言杜子美雖流離顛沛心未嘗一日不在<lb/>
本朝故善陳時事句律精深超古作者盖忠義之氣奮<lb/>
發而然韓偓貶逐後依王審知其集中所載手風慵展<lb/>
<pb n="KR4i0064_WYG_006-3a"/>
八行書眼暗休看九局圗窗裏日光飛野馬案頭筠管<lb/>
長蒲盧謀身拙為安蛇足報國危曽捋虎鬚滿世可能<lb/>
無默識未知誰擬試齊竽其詞凄楚切而不迫不忘其<lb/>
君也<hi>潘子真詩話</hi>
偓與吳融同時為詞臣偓忠於唐為朱三而斥貶責不<lb/>
悔如捋虎鬚之句人未嘗誦似為香奩所掩及朱三簒<lb/>
弑偓羇旅於閩時王氏割據偓詩文止稱唐朝官職與<lb/>
淵明稱晉甲子異世同符余讀其集壯其志録其警聮<lb/>
<pb n="KR4i0064_WYG_006-3b"/>
於編内三數篇自述其玉堂遭遇唐季非復承平舊觀<lb/>
而待詞臣之禮猶然存之以備金鑾記之闕<hi>後村詩話</hi>
韓致光天復二年隨駕鳳翔冬至夜作不道惨舒無定<lb/>
分却憂蚊響又成雷是時朱全忠圍岐甚急李茂貞有<lb/>
連和之意偓之孤忠處此殆知其必一反一覆終無定<lb/>
在歟此闗時事不但詠至節也<hi>瀛奎律髓</hi>
吳融韓偓同時慨嘆兵戈之間詩律精切皆善用事<hi>瀛奎</hi>
<hi>律髓</hi>
<pb n="KR4i0064_WYG_006-4a"/>
唐史偓傳貶濮州後即不甚詳吾家所得偓詩皆以甲<lb/>
子厯厯自記有天祐二年乙丑在袁州得人賀復除戎<lb/>
曹依舊承㫖詩又有丁夘年聞再除戎曹依前充職詩<lb/>
盖兩召皆辭不赴也終身不食梁禄大節與司空表聖<lb/>
略相等惜乎唐史止書乙丑一召不為少發明之<hi>石林集</hi>
韓偓流寓閩中所作詩僅傳南臺懐古一首云無那離<lb/>
腸日九迴強舒懐抱立高臺中華地向天邊盡南國雲<lb/>
從島上來四序有花長見雨一冬無雪却聞雷離宫紫<lb/>
<pb n="KR4i0064_WYG_006-4b"/>
氣生冠冕却望扶桑病眼開偓卒於閩其子寅亮與鄭<lb/>
文寳言偓捐舘日温陵帥聞其家藏箱笥頗多而緘鐍<lb/>
甚固發觀得燒殘龍鳳燭金縷紅巾百餘條蠟淚尚新<lb/>
巾香猶鬱乃偓為學士日視草金鑾夜還翰苑當時皆<lb/>
宫人秉燭以送悉藏之又文寳少游於延平見一老尼<lb/>
亦説斯事尼乃偓之妾耳第未攷偓葬於何所也<hi>筆精</hi>
韓偓詩極清麗有手寫詩百餘篇在其四世孫奕處偓<lb/>
天復中避地泉州之南安子孫遂家焉廣厯中余過南<lb/>
<pb n="KR4i0064_WYG_006-5a"/>
安見奕出其手集字極淳古可愛後詣闕獻之以其忠<lb/>
臣之裔得司士叅軍終於殿中丞余在京師見偓送䛒<lb/>
光上人詩亦墨蹟也與此無異<hi>夢溪筆談</hi>
偓自號玉山樵人所著歌詩頗多其間綺麗得意者數<lb/>
百篇膾炙人口或樂工配入聲律粉墻椒壁竊詠者不<lb/>
可勝計行書亦可喜題懐素草書詩云怪石㑹秋澗寒<lb/>
藤挂古松若教臨水畔字字恐成龍非潛心字學作語<lb/>
不能逮此<hi>宣和書譜</hi>
<pb n="KR4i0064_WYG_006-5b"/>
釣龍臺上有盤石越王餘善釣白龍處也又名越王臺<lb/>
韓偓流寓閩中題詩云無那離賜日九廻強舒懐抱立<lb/>
高臺九華地向城邊盡外國雲從島上來四序有花常<lb/>
見雨一冬無雪却聞雷離宫紫氣生冠冕試望扶桑病<lb/>
眼開<hi>竹忩雜録</hi>
韓偓昭宗時為翰林學士承㫖頗與國論為崔𦙍朱全<lb/>
忠所不容謫濮州司馬其後復官不敢入朝挈其旋依<lb/>
閩中王審知嘗道沙陽寓居天王院者嵗餘與老僧藴<lb/>
<pb n="KR4i0064_WYG_006-6a"/>
明善以詩贈之至後唐時邑令張僚為之記叙偓始末<lb/>
甚詳且述唐末亂離之事頗與唐史合余來沙陽聞之<lb/>
竊欲一觀而其碑因寺中廢為有力者取去秘不示人<lb/>
久之始得見其副本感而賦之且録偓詩巻中傳諸好<lb/>
事者云偶訪明公大德贈長句四韻前翰林學士承㫖<lb/>
户部侍郎知制誥韓偓上寸髮如霜袒右肩倚肩笻竹<lb/>
貌怡然懸燈深屋夜分坐移榻向陽齋後眠刮膜且揚<lb/>
三毒諭攝心徐指二宗禪清凉藥分能知否各自胸中<lb/>
<pb n="KR4i0064_WYG_006-6b"/>
有醴泉詞臣謫去墮天南詩墨從來牓寺簷好事不須<lb/>
收拾去世間遺集有香奩<hi>李忠定梁溪集</hi>
韓致光吳子華皆唐末詞臣位望通顯雖國蹙主辱而<lb/>
賦詠唱和不輟存於集者不過流連光景之語如感時<lb/>
傷事之作絶未之見當時公卿大臣往往皆如此<hi>後邨詩話</hi>
致光昭宗時以翰林承㫖謫嶺表道湖南謝人恵含桃<lb/>
詩云金鑾嵗嵗長宣賜忍淚看天憶帝都自注云每嵗<lb/>
初進之後先宣賜學士韓子蒼謝人恵茶云白髮前朝<lb/>
<pb n="KR4i0064_WYG_006-7a"/>
舊史官風爐煮茗暮江寒蒼龍不復從天下拭淚看君<lb/>
小鳳團意本致光而語益工<hi>復齋漫録</hi>
余溺章句信有年矣誠知非丈夫所為不能忘情天所<lb/>
賦也自庚辰辛巳之際迄辛丑庚子之間所著歌詩不<lb/>
啻千首其間以綺麗得意者亦數百篇往往在士大夫<lb/>
之口或樂工配入聲律粉墻椒壁斜行小字竊詠者不<lb/>
可勝計大盜入闗緗帙都墜遷徙不常厥居求生草莽<lb/>
之中豈復以吟諷為意或天涯逢舊識或避地遇故人<lb/>
<pb n="KR4i0064_WYG_006-7b"/>
醉咏之暇時及拙唱自爾鳩輯復得百篇不忍棄捐隨<lb/>
時編録遐思宫體未敢稱庾信攻文却誚玉臺何必倩<lb/>
徐陵作叙粗得捧心之態幸無折齒之慚栁巷青樓未<lb/>
嘗糠粃金閨繡户始預風流咀五色之靈芝香生九竅<lb/>
咽三危之瑞露春動七情如有責其不經亦望以功掩<lb/>
過翰林學士承㫖行尚書户部侍郎知制誥韓偓序<hi>香奩</hi>
<hi>集自序</hi>
余自辛酉嵗戲作無題十四韻故奉常王公相國首於<lb/>
<pb n="KR4i0064_WYG_006-8a"/>
繼和故内翰吳侍郎融令狐舍人渙閣下劉舎人崇譽<lb/>
吏部王員外渙相次屬和余因作第二首却寄諸公二<lb/>
内翰及小天亦再和余復作第三首二内翰亦三和王<lb/>
公一首王小天二首二學士各三首余又倒押舊韻成<lb/>
第四首二學士笑謂余曰謹䜿降旗何妍如是也遂絶<lb/>
筆是嵗十月末余在内直一旦兵起隨駕西狩文稿咸<lb/>
棄更無孑遺丙寅年九月在福建寓止有前東都度支<lb/>
院蘓暐端公挈余淪落詩稿見授中得無題一首因追<lb/>
<pb n="KR4i0064_WYG_006-8b"/>
味舊作缺亡甚多惟第二第四首彷彿可記其第三首<lb/>
才得數句而已今亦依次編之以俊他時偶獲全本餘<lb/>
五人所和不復憶省矣<hi>香奩集無題詩序</hi>
世傳香奩集江南韓熈載所為誤沈存中筆談又謂晉<lb/>
相和凝所為後貴惡其側艷嫁名於偓亦非也余家有<lb/>
唐吳融詩一集其中有和韓致堯無題三首與香奩集<lb/>
中無題韻正同而偓序中亦具載其事又余曽在温陵<lb/>
於偓裔孫駉處見偓親書所作詩一巻雖紙墨昏淡而<lb/>
<pb n="KR4i0064_WYG_006-9a"/>
字畫宛然其裊娜多情春盡等詩多在巻中此可驗矣<lb/>
偓富於才情詞致婉麗能道人意外事固非凝所及據<lb/>
非夢瑣言云凝少年好為小詞令布於汴洛洎作相專<lb/>
令人收拾焚毁契丹入冦號為曲子相公然則凝雖有<lb/>
集名香奩與偓同乃浮艷小詞耳安得便以今世所行<lb/>
香奩集為凝作耶<hi>石林集</hi>
韓偓香奩集百篇皆艷體也沈存中筆談云乃和凝所<lb/>
作凝後貴悔其少作故嫁名韓偓耳今香奩集有無題<lb/>
<pb n="KR4i0064_WYG_006-9b"/>
詩序云余辛酉年戲作無題詩十四韻故奉常王公内<lb/>
翰吳公舎人令狐渙相次屬和是嵗十月一旦兵起隨<lb/>
駕西狩文稿咸棄丙寅嵗在福建有蘇暐以稿見授得<lb/>
無題詩因追詠舊詩缺亡甚多余按唐書韓偓傳偓嘗<lb/>
與崔嗣定䇿誅劉季述昭宗反正為功臣與令狐渙同<lb/>
為中書舎人其後韓全誨等刼帝西幸偓夜追及鄠見<lb/>
帝慟哭至鳳翔遷兵部侍郎天祐二年挈其族依王審<lb/>
知而卒以紀運圗攷之辛酉乃昭宗天復元年丙寅乃<lb/>
<pb n="KR4i0064_WYG_006-10a"/>
哀帝天祐二年其序所謂丙寅嵗在福建有蘇暐授其<lb/>
稿則正依王審知之時也稽之於傳與序無一不合者<lb/>
則此集韓偓所作無疑而筆談以為和凝嫁名於偓特<lb/>
未攷其詳耳筆談云偓又有詩百篇在其四世孫奕處<lb/>
見之豈非舊詩之缺亡者乎<hi>韻語陽秋</hi>
致光筆端甚高唐之將亡與吳融詩律皆全不似晩唐<lb/>
善用事極忠憤惟香奩之作詞工格卑豈非世事巳不<lb/>
可救姑流連荒亡以紓其憂乎<hi>瀛奎律髓</hi>
<pb n="KR4i0064_WYG_006-10b"/>
香奩之作為韓偓無疑也或以為和凝之作嫁名於韓<lb/>
劉潛夫誤信之攷諸同時吳融集有依韻唱和者何可<lb/>
掩哉誨淫之言不以為恥非唐之衰而然乎<hi>瀛奎律髓</hi>
高秀實云元氏艷詩麗而有骨韓偓香奩集麗而無骨<lb/>
時李端叔意喜韓偓詩誦其序云咀五色之靈芝香生<lb/>
九竅咽三危之瑞露美動七情秀實云勸不得也勸不<lb/>
得也<hi>彦周詩話</hi>
韓偓詩牕裏日光飛野馬案頭筠管長蒲盧上句謂牕<lb/>
<pb n="KR4i0064_WYG_006-11a"/>
隙日影中多見飛塵人猶易解至次句則案頭竹管豈<lb/>
長蘆葦耶便相顧錯愕按中庸夫政也者蒲盧也舊注<lb/>
蒲盧是蜾蠃名爾雅云即細腰蜂也蜾蠃取螟蛉納書<lb/>
案筆管間以泥封之閲數日而化為蜾蠃其以之證政<lb/>
舉者正以言民化之易也是以家語曰天道敏生人道<lb/>
敏政地道敏樹夫政也者蒲盧也待化而成其著待化<lb/>
而成四字明明解敏政之譬此夫子自言之且自註之<lb/>
者自宋人作章句改盧為蘆以蒲葦當之則不惟中庸<lb/>
<pb n="KR4i0064_WYG_006-11b"/>
家語爾雅毛詩俱不能解即韓冬郎一七字詩亦無解<lb/>
處矣嗟夫讀經讀詩皆不可無學如此<hi>西河詩話</hi>
香奩集云後魏時相州人作李波小妹歌疑其未備因<lb/>
補之李波小妹字雍容窄衣短袖蠻錦紅未解有情夢<lb/>
梁苑何曽自媚妬吳宫誰教牽引知酒味因令悵望成<lb/>
春慵海棠花前鞦韆畔背人掩鬢道怱怱韓偓所補似<lb/>
言閨房之意大非其實北史廣平人李波宗族強盛殘<lb/>
掠不已百姓語云李波小妹字雍容褰裾逐馬如巻蓬<lb/>
<pb n="KR4i0064_WYG_006-12a"/>
左射右射必疊雙婦女尚如此男子安可逢李安世設<lb/>
方畧誘殺之州内肅然<hi>西溪叢話</hi>
韓偓詩鵝兒唼啑梔黄觜鳳子輕盈膩粉腰不識鳳子<lb/>
定是何物有問予姑以蝶應之問者依違而已退念藏<lb/>
書萬數不能貯心亦病也徐悟乃崔豹古今注耳謂蛺<lb/>
蝶大者為鳳子<hi>金玉詩話</hi>
子規人但知其為催春歸去之鳥盖因其聲曰歸去了<lb/>
故又名思歸鳥而不知亦為先春而鳴之鳥史記厯書<lb/>
<pb n="KR4i0064_WYG_006-12b"/>
百草奮興姊規先嘷索隠曰子規春氣發動則先出野<lb/>
澤而鳴是也韓致光春恨詩殘夢依依酒力餘城頭批<lb/>
頰伴啼烏批頰鳥即鵯鵊也催明之鳥<hi>留青日札</hi>
唐盧延遜詩樹上諮諏批頰鳥牕間壁剥叩頭蟲王半<lb/>
山詩翳木窺摶黍藉草聴批頰元人送春詩批頰穿林<lb/>
呌新緑韓致光春恨詩云殘夢依依酒力餘城頭批頰<lb/>
伴啼烏平明乍捲西樓幙院静初聞放轆轤批頰盖鳥<lb/>
名但不詳為何形狀耳或曰即鵯鵊也催明之鳥<hi>丹鉛總録</hi>
<pb n="KR4i0064_WYG_006-13a"/>
韓偓詩云洞門深閉不曽開横卧烏龍作妒媒又云柏<lb/>
風不動烏龍睡時有幽禽自喚名又云遥知小閣還斜<lb/>
照羡殺烏龍卧錦茵祝鎰子權賢良窮探古詩無不貫<lb/>
通一日問余曰韓致光詩用烏龍為何事余答曰樂天<lb/>
和元微之夢春游詩云烏龍卧不驚青龍飛相逐當是<lb/>
犬爾子權曰何所據余戲之曰豈不聞俚語云拜狗作<lb/>
烏龍後閱沈汾續仙傳云韋善俊擕一犬號烏龍化為<lb/>
龍乗之飛昇而去樂天致光詩未必不用此事<hi>槁簡贅筆</hi>
<pb n="KR4i0064_WYG_006-13b"/>
北都使宅舊有過馬㕔按唐韓偓詩云外使進鷹初得<lb/>
按中官過馬不教嘶注云乗馬必中官馭以進謂之過<lb/>
馬既乗之然後蹀躞嘶鳴也盖唐方鎮亦傚之因而名<lb/>
㕔事也<hi>温公詩話</hi>
墨莊漫録云婦人之纒足起於近世南史齊東昏侯為<lb/>
潘貴妃鑿金為蓮花以帖地令妃行其上曰此步步生<lb/>
蓮花然亦不言其弓小也如古樂府玉臺新詠皆六朝<lb/>
詞人纎艷之言類多體狀美人容色姝麗及言妝飾之<lb/>
<pb n="KR4i0064_WYG_006-14a"/>
華眉目唇口要支手指之類無一言稱纒足者如唐杜<lb/>
牧李白李商隠之輩作詩多言閨幃之事亦無及之者<lb/>
韓偓香奩集咏屧子詩云六寸膚圓光緻緻唐尺短以<lb/>
今較之亦自小也而不言其弓惟道山新聞云李後主<lb/>
宫嬪窅娘纎麗善舞後主作金蓮高六尺飾以寳物細<lb/>
帶纓絡蓮中作品色瑞蓮令窅娘以帛纒脚令纎小屈<lb/>
上作新月狀素襪舞雲中回旋有凌雲之態唐鎬詩曰<lb/>
蓮中花更好雲裏月長新因窅娘作也由是人皆效之<lb/>
<pb n="KR4i0064_WYG_006-14b"/>
以纎弓為妙以此知扎脚自五代以來方為之<hi>輟耕録</hi>
婦人纒足不知始自何時或云始於齊東昏然余向年<lb/>
觀唐文皇長孫后繡履圗則與男子無異又見則天后<lb/>
畫像其芳趺亦不下長孫可見唐初大抵俱然唯大厯<lb/>
中夏侯審詠被中睡鞋云雲裏蟾鈎落鳳窩玉郎沉醉<lb/>
也摩挲盖弓足始見此至杜牧詩云細尺纔量减四分<lb/>
纎纎玉笋裹輕雲又韓偓詩云六寸膚圎光緻緻唐尺<lb/>
只抵今製七寸則六寸當為今四寸二分亦弓足之尋<lb/>
<pb n="KR4i0064_WYG_006-15a"/>
常者矣因思此法當始於唐之中葉今又傳南唐後主<lb/>
為宫婢窅娘作新月様以為始此似亦未然也<hi>野獲編</hi>
韓致光詩白玉堂東遥見後令人評泊畫楊妃李子田<lb/>
云評泊者論貶人是非人也今作評駁者非近諸本或<lb/>
作斗薄或轉訛徙薄殊無意義萬首絶句本作評泊當<lb/>
猶近古<hi>池非偶談</hi>
梅聖俞河豚詩云春㟁飛楊花永叔謂河豚食楊花則<lb/>
肥韓偓詩栁絮覆溪魚正肥大抵魚食楊花則肥不必<lb/>
<pb n="KR4i0064_WYG_006-15b"/>
河豚也<hi>詩話總龜</hi>
韓致光湖南食櫻桃詩云苦笋恐難同象匕酩漿無復<lb/>
瑩蠙珠自注云秦中謂三月為櫻笋時乃知李綽秦中<lb/>
嵗時紀所謂四月十五日自堂厨至百司厨通謂之櫻<lb/>
笋厨非妄也陳無已春懐詩云老形已具臂膝痛春事<lb/>
無多櫻笋來<hi>能改齋漫録</hi>
李賀桃花亂落如紅雨韓偓杏花飄雪小桃紅桃花紅<lb/>
而長吉以雨比之杏花紅而致光以雪比之皆可為善<lb/>
<pb n="KR4i0064_WYG_006-16a"/>
用不拘拘於故常者所以為竒不然則栁雪李月梨雪<lb/>
桃霞誰不能道<hi>留青日札</hi>
杜子美云魚吹細浪揺歌扇李洞云魚揺清影上簾櫳<lb/>
韓偓云池靣魚吹栁絮行此三句皆言魚戲而韓為優<lb/>
<hi>捫蝨新語</hi>
五七言絶句最少而最難工雖作者亦難得四句全好<lb/>
者晩唐人與王介甫最工於此如韓偓云昨夜三更雨<lb/>
臨明一陣寒薔薇花在否側卧巻簾看四句皆好<hi>誠齋詩話</hi>
<pb n="KR4i0064_WYG_006-16b"/>
農圃家風漁樵樂事唐人絶句摸寫精矣余摘十首題<lb/>
壁間每菜羮豆飯後啜苦茗一杯偃卧松牕竹榻間令<lb/>
兒童吟誦數過自謂勝如吹竹彈絲今記於此韓偓云<lb/>
聞説經旬不啓闗藥牕誰伴醉開顔夜來雪壓前村竹<lb/>
剰看溪南幾尺山又云萬里清江萬里天一村桑柘一<lb/>
村煙漁翁醉著無人喚過午醒來雪滿船長孫佐輔云<lb/>
獨訪山家歇還涉茅屋斜連隔松葉主人聞語未開門<lb/>
繞籬野菜飛黄蝶薛能云邵平𤓰地接吾廬穀雨乾時<lb/>
<pb n="KR4i0064_WYG_006-17a"/>
偶自耡昨夜春風欺不在就床吹落讀殘書韋莊云南<lb/>
隣酒熟愛相招蘸甲傾來緑滿瓢一醉不知三日事任<lb/>
他童穉作漁樵杜荀鶴云山雨溪風捲釣絲瓦甌篷底<lb/>
獨斟時醉來睡著無人喚流下前灘也不知陸龜蒙云<lb/>
雨後沙虛古㟁崩漁梁擕入亂雲層歸時月落汀洲暗<lb/>
認得山家結網燈鄭谷云白頭波上白頭翁家逐船移<lb/>
浦浦風一尺鱸魚新釣得兒孫吹火荻花中李商隠云<lb/>
城郭休過識者稀哀猿啼處有柴扉滄江白石漁家路<lb/>
<pb n="KR4i0064_WYG_006-17b"/>
薄暮歸來雨濕衣張演云鵝湖山下稻粱肥豚柵雞棲<lb/>
對掩扉桑柘影斜春社散家家扶得醉人歸<hi>鶴林玉露</hi>
松江詩話曰有松棚詩一聮採來猶帶煙霞氣月明滿<lb/>
地金釵細以為佳句恨不見全篇僕謂月照松影但見<lb/>
參差黑影耳安知其為金釵松葉比之金釵者謂架上<lb/>
月照映則可不可謂地上之影也不如曰月明滿架金<lb/>
釵細此語為得前輩謂退之聮句中竹影金𤨏碎之語<lb/>
所謂金𤨏碎者非直謂竹影也謂竹間之日影耳以此<lb/>
<pb n="KR4i0064_WYG_006-18a"/>
驗之益信僕之説為然韓偓詩曰長松夜落釵千股此<lb/>
語無病李涉詩曰疎林透明月散亂金光滴此正退之<lb/>
竹影金𤨏碎<hi>野客叢書</hi>
詠浴詩初似洗花難抑按終憂沃雪不勝任豈知侍女<lb/>
簾帷外賸取君王幾餅金按趙后外傳昭儀浴帝竊觀<lb/>
之令侍女勿言投贈以金一浴賜百餅此詩尚有所諷<lb/>
謂世之為君者亦惑乎此也<hi>瀛奎律髓</hi>
意有餘而不及於䙝則風懐之作猶之可也書婦人之<lb/>
<pb n="KR4i0064_WYG_006-18b"/>
言於雅什不已卑乎故香奩之作唯取七言律六首此<lb/>
詩仙樹有花難問種御香聞氣不知名句佳尾句太猥<lb/>
<hi>瀛奎律髓</hi>
凡寫迷離之况者止須述景如小牕斜日到芭蕉半床<lb/>
斜月疎鐘後不言愁而愁自見因思韓致光空樓鴈一<lb/>
聲迷屏燈半滅已足色悲凉何必又贅眉山正愁絶耶<lb/>
覺首篇時復見殘燈和煙墜金穂如此結句更自含情<lb/>
無限<hi>花草蒙拾</hi>
<pb n="KR4i0064_WYG_006-19a"/>
詩有銷魂者三香奩集其一也夫銷魂者即壊心田之<lb/>
謂也其曰打叠紅箋書恨字與奴方便寄卿卿詩媒詞<lb/>
逗也其曰但得暫從人繾綣何妨長任月朦朧踰墻鑽<lb/>
穴也其曰最是斷腸禁不得殘燈影裏夢初回旦氣梏<lb/>
亡也其曰欲把禪心銷此病破除纔盡又重生淫惡不<lb/>
悛也聞之必増益淫邪之念故當以綺語為戒<hi>堅瓠集</hi>
飛燕於太液池歌歸風送逺之曲酒酣風起揚袖曰仙<lb/>
乎仙乎帝令馮無方持后裾帬為之縐唐人艷句餘煖<lb/>
<pb n="KR4i0064_WYG_006-19b"/>
戀香韉讀之心妒况持湘江六幅耶然宫奴赤鳳早並<lb/>
温柔鄉竊之<hi>蓉槎蠡説</hi>
余嘗愛韓致光宫詞云繡裙斜立正銷魂宫女移燈掩<lb/>
殿門燕子不歸花著雨春風應是怨黄昏<hi>侯鯖録</hi>
致光醉著絶句云萬里清江萬里天一村花栁一村煙<lb/>
漁翁醉著無人喚過午醒來雪滿船葛亞卿集句云萬<lb/>
里清江萬里天一村桑柘一村煙漁翁醉睡眠未醒高<lb/>
唱夕陽孤島邊前輩集句詩每一句取一家詩今亞卿<lb/>
<pb n="KR4i0064_WYG_006-20a"/>
全用致光前兩句極為無味又後兩句不是好句不稱<lb/>
前兩句豈若致光之渾成也杜荀鶴亦有溪興絶句曰<lb/>
山雨溪風巻釣絲瓦甌篷底獨斟時醉來睡著無人喚<lb/>
流下前溪也不知語句俱弱亦不若致光之雅健也<hi>漁隠</hi>
<hi>叢話</hi>
丙戍之冬余初病起深居簡出終日曝背晴簷萬事不<lb/>
到自以荆公所選唐百家詩反復熟味之雖無豪放之<lb/>
氣而有修整之功高為不及卑復有餘適中而已荆公<lb/>
<pb n="KR4i0064_WYG_006-20b"/>
謂欲觀唐人詩觀此足矣詎不然乎集中佳句所以稱<lb/>
道者不復録出唯余别所喜者命兒輩筆之以備遺忘<lb/>
七言六聮韓偓殘春云樹頭蜂抱花鬚落池靣魚吹栁<lb/>
絮行又云細水流花歸别澗斷雲含雨入孤村又訪王<lb/>
同年村居云門庭野水䙰褷鷺鄰里斷墻咿喔雞吳融<lb/>
閒望云三㸃五㸃映山雨一枝兩枝臨水花許渾山居<lb/>
云龍歸曉洞雲猶濕麝過春山草自香崔櫓春日云杏<lb/>
酪漸香隣舍粥榆煙欲變舊爐灰<hi>漁隠叢話</hi>
<pb n="KR4i0064_WYG_006-21a"/>
閒之為義或曰月到門庭方是閒也古皆從日與間同<lb/>
其音稍異耳閒亦人之所難得者杜牧之有云不是閒<lb/>
人閒不得願為閒客此閒行吳興因建得閒亭余性極<lb/>
愛閒而閒中不能静處尋詩問酒灌卉調禽實無閒時<lb/>
因憶韓致光有詩云書墻暗記移花日洗瓮先知醖酒<lb/>
期須信閒人有忙事早來衝雨覓漁師玉山樵人可謂<lb/>
同調矣<hi>留青日札</hi>
閩中壤狹田少山麓皆治為隴畝昔人所謂磳田也䘮<lb/>
<pb n="KR4i0064_WYG_006-21b"/>
亂以來逃亡略盡磳田蕪穢盡矣余寒食登邵武詩話<lb/>
樓詩有遺令不須仍禁火四郊茒舍久無煙之句及觀<lb/>
唐韓偓過閩中有千村冷落如寒食不見人煙只見花<lb/>
之句明張式之撫閩亦有除夜不須燒爆竹四山烽火<lb/>
照人紅之句千古有同悲也<hi>閩小紀</hi>
　　　徐寅<lb/>
徐寅莆田人乾寧中進士海内多故依王審知嘆曰丈<lb/>
尺之水安能容萬斛之舟隠居終身其妻字月君有贈<lb/>
<pb n="KR4i0064_WYG_006-22a"/>
内詩中一聮神傳尊聖陀羅呪佛授金剛般若經即此<lb/>
堪偕隠者矣寅有探龍釣磯二集作詩甚多中以東西<lb/>
南北為題<hi>湧幢小品</hi>
延夀溪唐徐正字寅隠此溪有延夀橋橋北有石微露<lb/>
者寅釣磯也有潭名徐潭亦以寅故寅常作斬蛇及人<lb/>
生幾何二賦渤海高元固入閩求識之言其國得其二<lb/>
賦家家以泥金書幛及隠此自賦詩云賦就神都振大<lb/>
名斬蛇工與樂天争歸來延夀溪頭住終日無人問一<lb/>
<pb n="KR4i0064_WYG_006-22b"/>
聲劉克莊溪潭詩有門外青山皆我有從今不必喚徐<lb/>
潭之句夜夢寅拊背云我昔勝君昔君今勝我今有隆<lb/>
還有替何必苦相侵良一異也<hi>閩書</hi>
余友貢士徐君端衡請跋其八世祖諱昶雍熈端拱二<lb/>
誥余既著語於雍熈之後矣因問貢士家譜君曰本徐<lb/>
彦伯之後彦伯見唐史與蘇味道李嶠崔融同時以文<lb/>
章擅名彦伯生務天寳末避亂入閩居泉州莆田縣崇<lb/>
仁里徐村務生在䝉始居延夀又五傳至先輩是為延<lb/>
<pb n="KR4i0064_WYG_006-23a"/>
夀之徐先輩晩年有歸來延夀溪頭坐終日無人問一<lb/>
聲之句今釣磯草堂猶存至曽孫以俸薄能亷官卑不<lb/>
屈為詞臣王黄州所稱盖徐氏自彦伯後種詩書遺子<lb/>
孫綿綿不絶貢士於先輩為十一世祖於曹州郡掾為<lb/>
八世祖詞章似先輩操履似郡掾其淵源所漸逺矣復<lb/>
書此於端拱誥之後<hi>後村題䟦</hi>
黄巷山唐較書黄璞所居山也璞家在福州人名其居<lb/>
巷曰黄巷後避黄巢冦徙是山下尚以黄巷名之徐寅<lb/>
<pb n="KR4i0064_WYG_006-23b"/>
黄較書閒居詩取得驪龍第四珠退依僧寺卜貧居青<lb/>
山入眼不干禄白髮盈頭猶著書<hi>閩書</hi>
徐寅先輩詩如豐年甲子春無雨良夜庚申夏足眠身<lb/>
閒不厭常來客年老偏憐最小兒又五言歲計懸僧債<lb/>
以此知閩人苦貧貸僧而取其息自唐末已然矣<hi>劉后邨集</hi>
　　　黄滔<lb/>
黄滔字文江乾寧二年進士除四門博士朱梁移國因<lb/>
歸閩不復西以監察御史裏行充威武軍節度推官王<lb/>
<pb n="KR4i0064_WYG_006-24a"/>
審知據有全閩而終其身為節將者滔規正有力焉中<lb/>
州名士避地於閩者若李絢韓偓王滌崔道融王標夏<lb/>
侯淑王拯楊承休楊贊圗王倜歸傳懿輩悉主於滔有<lb/>
泉山秀句集及文集行世洪邁序滔文贍蔚典則䇿扶<lb/>
教化詩清淳豐潤若與人對語郁郁有貞元長慶風祭<lb/>
陳林先輩諸文悲愴激越馬嵬舘娃景陽水殿諸賦雄<lb/>
新雋永使人讀之如身生是時目攝其故楊萬里稱滔<lb/>
詩如聞新鴈一聲初觸夢半白已侵頭餘燈依古壁片<lb/>
<pb n="KR4i0064_WYG_006-24b"/>
月下滄洲游東林寺寒三伏雨松偃數朝枝上李補闕<lb/>
諫草封山藥朝衣施衲僧退居詩青山寒帶雨古朩夜<lb/>
啼猿與韓偓吳融輩並遊未知何人徐行後長者也<hi>閩書</hi>
囊山形如懸囊僧湼槃隠其下曰囊山院廟階甚為宏<lb/>
壯外有放生池唐黄滔詩山有重囊勢門開兩徑斜溪<lb/>
聲寒走㟁海色月流沙庵外曾游虎堂中舊雨花不知<lb/>
遺䜟地一一落誰家<hi>閩書</hi>
天祐元年翁承贊以右拾遺授詔冊王審知為瑯琊王<lb/>
<pb n="KR4i0064_WYG_006-25a"/>
賜金紫以行易其鄉名里號曰文秀光賢書錦黄滔贈<lb/>
以詩有建水閩山無故事長卿嚴助是前身之語梁開<lb/>
平四年復為閩王册禮副使滔復贈詩曰衣錦還鄉翻<lb/>
是客廻車謁帝却為歸<hi>閩書</hi>
俗傳羅隠出語成䜟著有異跡若羅裳山之畫馬石深<lb/>
滬之石壁山書字及建安書筒灘所載余初尚未信其<lb/>
果此羅隠與否及讀楊文敏書筒灘記已稍信之因閱<lb/>
黄滔贈隠詩三徵不起時賢議九轉終成道者言方知<lb/>
<pb n="KR4i0064_WYG_006-25b"/>
隠學道修真人也<hi>閩書</hi>
茅鹿門先生晚喜作詩自稱半路修行語多率易次子<lb/>
國縉登第喜而口占曰堂前正索千金賞門外高懸五<lb/>
丈旗聞者皆笑然黄滔已先之矣滔放榜詩曰白馬嘶<lb/>
風三十轡朱門秉燭一千家御試曰九華燈作三條燭<lb/>
萬乗君懸四首題以古凖今如出一手然則先生未可<lb/>
笑也<hi>湧幢小品</hi>
黄滔省試内出白鹿宣示百官詩上瑞何曽乏毛羣表<lb/>
<pb n="KR4i0064_WYG_006-26a"/>
色難推於五靈少宣示百寮觀形奪塲駒潔光交月兎<lb/>
寒已馴瑶草列孤立雪花團戴豸慚端士抽毫躍史官<lb/>
貴臣歌詠日皆作白麟看又省試奉詔漲曲江池地脉<lb/>
寒來淺恩波注後新引將諸𣲖水别貯大都春幽咽疏<lb/>
通處清泠迸入辰漸平連杏㟁旋濶映梅津沙沒迷行<lb/>
徑洲寛恣躍鱗願當舟楫便一附濟川人此題一本無<lb/>
省試字且云詔字當是試字之誤按唐制登進士後又<lb/>
有試名奉試前崔曙荆冬倩皆有奉試題是也且此試<lb/>
<pb n="KR4i0064_WYG_006-26b"/>
不用題韻似特試者况省試二字亦决有誤按此題注<lb/>
乾符二年在僖宗朝而前内出白鹿題注乾寧二年在<lb/>
昭宗朝則自乾符至乾寧約二十餘年未有乾符既中<lb/>
省試而復赴乾寧省試者也此必有一試係制試或奉<lb/>
試而題誤注作省字耳然不可考矣<hi>唐人試帖</hi>
　　崔道融<lb/>
崔道融荆州人以徵辟為永嘉令累官右補闕避地來<lb/>
閩依太祖未㡬病卒道融素與黄滔善其卒也滔為文<lb/>
<pb n="KR4i0064_WYG_006-27a"/>
祭之有云識通龜䇿耀握靈珠國風騷雅王佐謀訏袁<lb/>
安之涕泣泫然劉氏之宗祧莫扶<hi>十國春秋</hi>
楊誠齋愛唐人崔道融咏梅云香中别有韻清極不知<lb/>
寒方虛谷云惜不見全篇余近見雜鈔唐詩册子此首<lb/>
適全今載之數萼初含雪孤標畫本難香中别有韻清<lb/>
極不知寒横笛和愁聴斜枝倚病看朔風如解意容易<lb/>
莫摧殘因思古人詩文前代不傳或又出於後未可知<lb/>
也如蒲城縣李邕書雲麾將軍碑已為人㨻斷正德中<lb/>
<pb n="KR4i0064_WYG_006-27b"/>
劉東阜謫居蒲城乃用鐵<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>束之復完饒州薦福寺碑<lb/>
宋代為雷所轟近日商人取其三叚合為一尚可印摹<lb/>
吁亦竒事矣<hi>丹鉛録</hi>
唐崔道融題班婕妤曰寵極辭同輦恩深棄後宫自題<lb/>
秋扇後不敢怨春風曹鄴題庭草曰庭草根自淺造化<lb/>
無遺功低回一寸心不敢怨春風元陳自堂題春風曰<lb/>
著栁成新緑吹桃作故紅衰顔與華髮不敢怨春風三<lb/>
詩句意相似而工拙自異首詩婉轉含藴著題説到不<lb/>
<pb n="KR4i0064_WYG_006-28a"/>
怨處第二詩婉轉亦工似無藴藉矣第三詩直致全無<lb/>
唐人氣味若曰元詩巧而成唐晩風信乎哉<hi>七修類藁</hi>
　　　陸希聲<lb/>
古之善書鮮有得筆法者希聲得之凡五事擫押鈎格<lb/>
抵用筆雙鈎則點畫遒勁而盡妙矣謂之撥鐙法希聲<lb/>
自言昔二王皆傳此法至陽冰亦得之希聲以授沙門<lb/>
䛒光䛒光入長安為翰林供奉得幸於昭宗希聲猶未<lb/>
達以詩寄䛒光云筆下龍蛇似有神天池雷雨變逡巡<lb/>
<pb n="KR4i0064_WYG_006-28b"/>
寄言昔日不龜手應念江湖洴澼人䛒光感其言引薦<lb/>
遂得召後至相其力也<hi>唐詩紀事</hi>
　　　陳誼<lb/>
陳誼吉州人題螺江廟云廟裏杉松蕭颯風廟前江水<lb/>
碧溶溶凭欄不見當時事落日逺山千萬重太平興國<lb/>
中史舘學士張齊賢出為本道轉運使至其廟覽留題<lb/>
詩牌甚多俱打去獨留誼詩方知名<hi>郡閣雅談</hi>
　　　印粲<lb/>
<pb n="KR4i0064_WYG_006-29a"/>
陳後山云歐陽公謂袖中諫草朝天去頭上宫花侍燕<lb/>
歸誠為佳句但進諌必以章疏無直用藁草之理按此<lb/>
詩乃太宗朝王操投贈李昉相國詩不若印粲與徐翰<lb/>
林詩云諫章未上先焚草御筆曽傳立制麻粲五代人<lb/>
然余見雅言系述載操詩乃詔草非諫字<hi>能改齋漫録</hi>
　　　翁承贊<lb/>
承贊字文饒福清人舉唐乾寧三年進士累官右拾遺<lb/>
户部員外郎後失節為梁諌議大夫自號狎鷗公有詩<lb/>
<pb n="KR4i0064_WYG_006-29b"/>
集一巻見唐書藝文志並晝錦集宏詞前後集共二十<lb/>
巻俱軼不傳余家收得册封閩王時律詩三十餘首中<lb/>
多佳句如牕含孤岫影牧卧斷霞陰早凉生户牖孤月<lb/>
照闗河參差鴈陣天初碧寥落漁家蓼欲紅長淮月上<lb/>
魚翻鬛荒渚人稀獺印蹄松都舊日門人種路是前朝<lb/>
禪子開誠晩唐作手也<hi>榕隂新檢</hi>
翁承贊唐末為諫議大夫使福州至劍浦見舊識僧亞<lb/>
栖贈詩云蕭蕭風雨建陽溪溪畔維舟見亞栖一軸新<lb/>
<pb n="KR4i0064_WYG_006-30a"/>
詩劍潭北十年舊識華山西吟魂惜向江村老空性原<lb/>
知世路迷應笑乗軺青𤨏客此時無暇聴猿啼<hi>鑑戒録</hi>
俗云槐花黄舉子忙翁承贊詩云雨中粧點望中黄勾<lb/>
引蟬聲送夕陽憶得當年隨計吏馬蹄終日為君忙乃<lb/>
知俗語亦有所自也<hi>詩話總龜</hi>
出寧越門二里曰横山迤西南為惠澤山一名獨山為<lb/>
南臺山崇阜屹立俯瞰巨潭臺上可坐百餘人舊記越<lb/>
王餘善釣得白龍於此遂築臺表瑞臺高四丈週迴三<lb/>
<pb n="KR4i0064_WYG_006-30b"/>
十六步名釣龍臺今市㕓矣有宋米芾書全閩第一江<lb/>
山趙汝愚𨽻古南臺皆刻石上臺西有靈溝廟其地故<lb/>
名洪溝有隄名新豐市堤唐翁承贊册封閩王審知還<lb/>
朝於此餞别承贊詩有登雲樓上方停樂新市堤邊又<lb/>
舉杯之句<hi>閩書</hi>
　　　顔仁郁<lb/>
顔仁郁泉州人仕閩為歸德塲長時土荒民散仁郁撫<lb/>
之一年襁負至二年田萊闢閲三嵗而民用足有詩百<lb/>
<pb n="KR4i0064_WYG_006-31a"/>
篇宛轉回曲厯道人情邑人途歌巷唱之號顔長官詩<lb/>
其勸農詩曰夜半呼兒趂曉耕羸牛無力漸艱行時人<lb/>
不識農家苦將謂田中糓自生<hi>十國春秋</hi>
龍尋邑東有顔長官仁郁祠長官五代時能撫循其民<lb/>
使不見兵革龍尋志所刻詩百篇皆道民疾苦皇皇不<lb/>
給之狀余生三百年後奉天子命字兹邑首謁祠下因<lb/>
次韻以寄甘棠之思且使來者知我愛桐鄉之意云<hi>龍尋</hi>
<hi>藁</hi>
<pb n="KR4i0064_WYG_006-31b"/>
　　　楊鳬<lb/>
楊鳬字舄之閩人山中云背日流泉生凍早逆風歸鳥<lb/>
入巢遲<hi>雅言系述</hi>
　　　陳嵩<lb/>
永福之澄潭山去城六十里五代時陳嵩居此嵩嘗出<lb/>
游有辭父墓詩云高盖山頭日影微野風吹動紙錢飛<lb/>
墳前滴酒空垂淚不見丁寧道早歸萬首唐人絶句又<lb/>
作陳去疾詩按大明一統志載此詩於南安縣高盖山<lb/>
<pb n="KR4i0064_WYG_006-32a"/>
下以為歐陽詹所作閲歐陽集無載乃知纂修當有攷<lb/>
也<hi>閩書</hi>
　　　詹敦仁<lb/>
詹敦仁字君澤避亂隠仙遊植德峰下上閩主繼鵬書<lb/>
累數百言繼鵬召之飲且欲留之命决叅軍事敦仁謝<lb/>
以詩有周粟縱榮寧忍食草廬頻顧漫勞思句強以袍<lb/>
笏不受已復杜門不出清源節度使留從效再辟之乃<lb/>
求監小溪塲既至請升塲為縣未幾舉王直道自代隠<lb/>
<pb n="KR4i0064_WYG_006-32b"/>
居佛耳山自號清隠<hi>十國春秋</hi>
閩詹敦仁復留從效問劉儼改名龑字音義詩云伏羲<lb/>
初畫卦蒼氏乃製字點畫有偏傍陰陽貴協比古者不<lb/>
嫌名周人始稱諱始諱猶未酷後習轉多忌或援他代<lb/>
易或變文廻避濫觴久滋蔓傷心日益熾孫休命子名<lb/>
吳國尊王意[雨/單]莔□□僻壾昷<graphic n="KR2591" url="https://raw.githubusercontent.com/kanripo/KR-Gaiji/master/images/KR2591.png" mimeType="image/png"/>㷏異梁復踵已非時<lb/>
亦迹舊事䨲杰自其一<graphic n="KR1978" url="https://raw.githubusercontent.com/kanripo/KR-Gaiji/master/images/KR1978.png" mimeType="image/png"/>闖是其二鄙哉仉䏿名陋矣<lb/>
戮䵎義大唐有天下武后擁神器私制迄無取古音實<lb/>
<pb n="KR4i0064_WYG_006-33a"/>
相類□□□囝○□□□□埊□圀及曌□作史難詳<lb/>
備唐祚值傾危劉龑懐僣偽吁嗟毒蛟輩睥睨飛龍位<lb/>
龑儼雖同音形體殊乖致廢學媿未𢎞來問辱不棄竒<lb/>
字難雄博摛文伏韓智因誦鄙所聞敢布諸下吏從效<lb/>
得詩大加嘆服<hi>清源文獻志</hi>
　　　劉乙<lb/>
鳳山安溪縣主山也五代劉乙隠其下乙字子真不知<lb/>
何許人仕閩為鳳閣舍人後隠是山與周樸詹君澤友<lb/>
<pb n="KR4i0064_WYG_006-33b"/>
所為詩有掃石雲隨帚耕山鳥傍人之句君澤嘗遣子<lb/>
琲訪之贈以詩掃石耕山舊子真布衣草履自隨身石<lb/>
崕壁立題詩處知是當年鳳閣人觀君澤所贈乙詩乙<lb/>
盖高士也<hi>閩書</hi>
南安九日山山麓有寺曰延福晉太康中所剏去山二<lb/>
里許其移山麓則唐大厯三年寺額歐陽四門所書也<lb/>
五代劉乙詩曽見畫圗勞健羡如今親見畫猶粗山之<lb/>
勝故可見矣寺故五十有四宋元豐間合為延福禪寺<lb/>
<pb n="KR4i0064_WYG_006-34a"/>
云<hi>閩書</hi>
　　　黄子稜<lb/>
世以考亭稱文公余癸已陪巡過建陽宿麻沙見晦翁<lb/>
後人所藏家譜知考亭是黄氏之亭後從徐存永得見<lb/>
黄詩按五季亂黄端公子稜隨父禮部尚書入閩見建<lb/>
陽山水秀麗遂家焉子稜詩云青山朩笏尚初官未老<lb/>
金魚是等閒世上幾多名將相門前無此好溪山市樓<lb/>
晩日紅高下客艇春波緑往還人過小橋頻指點全家<lb/>
<pb n="KR4i0064_WYG_006-34b"/>
都在畫圖間殁而葬於三桂里子稜乃築亭於半山以<lb/>
望其考因名曰望考文公居近其地世因以考亭稱之<lb/>
以地稱人可也以他人之考稱文公於理甚悖然公在<lb/>
日實無以此稱之者後人誤謬急當改正<hi>閩小紀</hi>
唐末侍御史黄子稜自洛陽寓居建陽東觀山築亭以<lb/>
望其父之墓曰望考亭因以名里朱文公之父韋齋先<lb/>
生愛建陽山水未及卜居公築考亭以承先志正取黄<lb/>
侍御之意後人專以考亭屬文公侍御之名湮矣人過<lb/>
<pb n="KR4i0064_WYG_006-35a"/>
小橋頻指點全家都在畫圗間侍御詩中句<hi>敬業堂詩注</hi>
　　　韋添<lb/>
偽閩中書吏韋添天字謎云露頭更一日真是艷陽根<lb/>
<hi>清異録</hi>
　　　劉昌言<lb/>
劉昌言泉州人先仕陳洪進為幕客歸朝願補校官舉<lb/>
進士三上始中第後判審官院未百日為樞宻副使時<lb/>
有言其太驟者太宗不聴言者不已乃謂昌言閩人語<lb/>
<pb n="KR4i0064_WYG_006-35b"/>
頗獠恐奏對間陛下難㑹太宗怒曰我自㑹得其眷如<lb/>
此然昌言極有才思當下第作詩落句云唯有夜來蝴<lb/>
蝶夢翩翩飛入刺桐花後為商州記室王禹偁贈詩曰<lb/>
年來復覺事堪嗟載筆商州鬢欲華酒好未陪紅杏宴<lb/>
詩狂多憶刺桐花盖為是也刺桐花深紅每一枝數十<lb/>
蓓蕾而葉頗大類桐故謂之刺桐唯閩中有之<hi>青箱雜記</hi>
世人嘗言一舉首登龍虎榜十年身到鳳凰池之句不<lb/>
知此乃宋太宗朝泉州劉昌言上吕蒙正詩也重名清<lb/>
<pb n="KR4i0064_WYG_006-36a"/>
望遍華夷恐是神仙不可知一舉首登龍虎榜十年身<lb/>
到鳳凰池廟堂只似無言者門舘長如未貴時除却洛<lb/>
京居守外聖朝賢相復書誰昌言仕至工部侍郎嘗獻<lb/>
聖德詩五十韻得君之盛未有其比<hi>閩小紀</hi>
　　　滑稽子<lb/>
閩士赴科臨川人赴調㑹京師旗亭各舉鄉産閩士曰<lb/>
我土荔子真壓枝天子飣坐真人天下安有並駕者撫<lb/>
人不識荔枝之未腊者故盛主楊梅閩士不忿遂成喧<lb/>
<pb n="KR4i0064_WYG_006-36b"/>
競旁有滑稽子徐為一絶云閩鄉玉女含香雪吳會星<lb/>
郎駕火雲草朩無情争底事青明經對赤叅軍<hi>清異録</hi>
　<lb/>
　<lb/>
　<lb/>
　<lb/>
　<lb/>
　五代詩話巻六<lb/>
</p>
<p>
</p>
  </div>
<div>
<head>五代詩話巻七</head> <lb/>
    <p>
<pb n="KR4i0064_WYG_007-1a"/>
欽定四庫全書<lb/>
　五代詩話巻七<lb/>
　　　　　　　　　　兖州府知府鄭方坤撰<lb/>
　　楚　荆南<lb/>
　　　廖圗<lb/>
廖圗字贊禹䖍州人文學博贍為時輩所服湖南馬氏<lb/>
辟幕下奏天䇿府學士與劉昭禹李𢎞臯徐仲雅蔡毘<lb/>
韋鼎釋虛中齊已俱以文藻知名更唱迭和今有集行<lb/>
<pb n="KR4i0064_WYG_007-1b"/>
於世贈上人云暫把枯藤倚壁根禪堂初剏楚江濆直<lb/>
疑松小難留鶴未信山低住得雲草接寺橋牛笛近日<lb/>
銜村樹鳥行分每來共憶曽遊處萬壑泉聲絶頂聞贈<lb/>
沈彬云㝠鴻迹在煙霞上燕雀休誇大厦巢名利最為<lb/>
浮世重古今能有幾人抛逼真但使心無著混俗何妨<lb/>
手強抄深喜卜居連岳色水邊松下得論交齊已寓渚<lb/>
宫與圗相去千里而每有書臨終寄圗兄弟云僧外閒<lb/>
吟樂最清年登八十䘮南荆風騷作者為商㩁道去碧<lb/>
<pb n="KR4i0064_WYG_007-2a"/>
雲争幾程<hi>雅言雜録</hi>
廖圗在永州有江干感懐詩云正悲世上事無限細看<lb/>
水中塵更多<hi>北夢𤨏言</hi>
　　　劉昭禹<lb/>
劉昭禹字休明婺州人少師林寛為詩刻苦不憚風雪<lb/>
有詩云句向夜深得心從天外歸言不虛耳懐蕭山隠<lb/>
者云先生入太華杳杳絶良音秋夢有時見孤雲無處<lb/>
尋神清峰頂立衣冷瀑邊吟應笑干名者六街塵土深<lb/>
<pb n="KR4i0064_WYG_007-2b"/>
<hi>郡閣雅談</hi>
昭禹嘗與人論詩曰五言如四十箇賢人著一字如屠<lb/>
沽不得覓句者若掘得玉合子底必有盖但精心求之<lb/>
必獲其寳在湖南累為宰後署天䇿府學士嚴州刺史<lb/>
卒於桂州幕中有詩三百首<hi>全唐詩話</hi>
劉昭禹聞蟬云一雨一畨晴山林冷落青莫侵殘日噪<lb/>
正在異鄉聴孤舘宿漳浦扁舟離洞庭年年當此際那<lb/>
免鬢凋零<hi>雅言雜載</hi>
<pb n="KR4i0064_WYG_007-3a"/>
昭禹有送休上人之衡岳經費冠卿舊居二章甚稱於<lb/>
時昭禹善詩而好折節下賢一日見石文德詩於坐中<lb/>
駭服曰君文苑之雄也力薦於文昭王同𨽻天䇿府其<lb/>
虛懐多此類<hi>十國春秋</hi>
　　　畢田<lb/>
羅漢絛後洞有草蔓結如帶長丈餘附木而生相傳謂<lb/>
之羅漢絛華田詩云五百移栖絶洞深空留轍跡杳難<lb/>
尋緑絲絛帶何人施長到春來掛滿林<hi>湖湘故事</hi>
<pb n="KR4i0064_WYG_007-3b"/>
香水湘中記云在縣郭内其水甚香湘鄉本名湘香以<lb/>
此水而名畢田詩云坎上浮圗已拂天椒蘭餘馥尚依<lb/>
然九重無復修常貢空有香名與邑傳神鼎山在湘隂<lb/>
東北絶頂有丹井上有巨人跡畢田詩玉趾分明印絶<lb/>
巔藥成仙去幾千年深藏寳鼎今方出合得丹經與世<lb/>
傳大哀洲在湘隂縣四十里博物志云舜崩於蒼梧二<lb/>
女以淚揮竹竹盡成斑畢田詩玉輦南巡去不還翠蛾<lb/>
望斷楚雲間波寒剩寫湘弦怨露冷偏滋淚篠斑一水<lb/>
<pb n="KR4i0064_WYG_007-4a"/>
盈盈傷逺目九峰<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>慘愁顔荒洲千古凄凉地半掩<lb/>
空祠向暮山石霜山在瀏陽南有崇勝禪寺昔普㑹禪<lb/>
師居衆千餘名其堂曰枯朩亷使丞相裴公常留玉環<lb/>
象笏於此畢田詩石上泉華噴猛霜境竒因此闢禪塲<lb/>
使君環笏留何用枯木千餘滿一堂擲鉢峰湘中山記<lb/>
云昔恵思禪師居般若臺常擲鉢乗之赴陳帝召畢田<lb/>
詩應將鉢渡鬭神通擲去乗時赴帝宫争似嶺頭提不<lb/>
起於今相續闡宗風凝碧在南岳石橋畢田詩四靣山<lb/>
<pb n="KR4i0064_WYG_007-4b"/>
屏叠萬重古嵐濃翠鎻寒空清秋獨倚危闌立身在琉<lb/>
璃世界中朱陵洞口有泉飛下千仭名水簾畢田詩洞<lb/>
門千尺挂飛流玉碎珠聮冷噴秋今古不知誰捲得緑<lb/>
羅為帶月為鈎鵝羊山在長沙北二十里上有仙壇丹<lb/>
竈畢田詩羽客何年此煉丹尚留空竈鎮孱顔雲中鷄<lb/>
犬仙應逺山下鵝羊石轉頑湘渚幾因滄海變遼城無<lb/>
復令威還何年仙馭重來此盡遣飛騰上九闗醉鄉湘<lb/>
中别記云後漢有鄉人忽醉經三晝夜言與天神共飲<lb/>
<pb n="KR4i0064_WYG_007-5a"/>
後任陽羡令俄仙去畢田詩三宿酣神酎鄉名因此呼<lb/>
山中千日者自合是仙都<hi>零陵總記</hi>
　　　王鼎<lb/>
王鼎湖湘人字則之有洪州西山詩云林泉空有東西<lb/>
路風月難尋十二家議者謂必無名第後果然嘗作鸂<lb/>
鶒詩云棲息應難止小池性靈閒雅衆禽希蒲洲日暖<lb/>
依花立漁浦煙深貼浪飛遺羽參差沾水沫餘蹤稠叠<lb/>
印苔衣晩來林徑微風起何處相呼著對歸<hi>詩話總龜</hi>
<pb n="KR4i0064_WYG_007-5b"/>
　　　李𢎞臯<lb/>
李𢎞臯唐末八座善夷之子善夷左遷武陵卒後𢎞臯<lb/>
為馬氏擁入湖湘文昭王授學士毎牋奏至京詞臣降<lb/>
歎少攻詩題桃源云山翠參差水𣺌茫秦人昔在楚封<lb/>
疆當時避世乾坤窄此地安家日月長草色幾經壇杏<lb/>
老巖花猶帶澗桃香他年倘遂平生志來著霞衣侍玉<lb/>
皇<hi>雅言雜載</hi>
一統志云銅柱在辰州府城西北一百一十里㑹溪城<lb/>
<pb n="KR4i0064_WYG_007-6a"/>
對江五代晉時溪州刺史彭士愁納土求盟楚王馬希<lb/>
範立銅柱為界學士李𢎞臯為銘有云五溪之險不足<lb/>
恃我旅争登若平地五溪之衆不足平我師輕躡如春<lb/>
冰溪人畏威仍感惠納質歸名求立誓<hi>通鑑綱目質實</hi>
　　　廖融<lb/>
廖融字元素隠於衡山與逸人任鵠王正已陸蟾王元<lb/>
皆一時名士為詩相善湘守楊徽之代歸闕枉道南岳<lb/>
宿融山齋留詩云清和春尚在歡醉日何長谷鳥隨柯<lb/>
<pb n="KR4i0064_WYG_007-6b"/>
轉庭花奪酒香初晴巖翠滴向晩樹隂凉别有堪吟處<lb/>
相留宿草堂融贈天臺逸人云移檜託禪子擕家上赤<lb/>
城拂琴天籟寂欹枕海濤生雪白寒峰晩鳥歌春谷晴<lb/>
又聞求桂檝載月十洲行又題寺中古檜云何人見植<lb/>
初老對梵王居山鬼暗栖托樵夫難破除聲高秋漢逈<lb/>
影倒月潭虛盡日無僧遶清風長有餘夢仙謡云琪樹<lb/>
扶疎繫辟邪麻姑夜宴紫皇家銀河旌節揺波影珠閣<lb/>
笙簫吸月華翠鳳引遊三島路赤龍齊到五雲車星稀<lb/>
<pb n="KR4i0064_WYG_007-7a"/>
猶倚虹橋立擬就張騫搭漢槎退宫伎云神仙風格本<lb/>
難儔曽從前皇翠輦遊紅躑躅繁春殿暖碧芙蓉笑水<lb/>
宫秋寳車鈿剥隂塵覆錦帳香銷畫燭幽一旦色衰歸<lb/>
故里月明猶夢按梁州左司諫張觀過衡山留詩云未<lb/>
向漆園為傲吏定應明代作徵君傳家弈世無金玉樂<lb/>
道經年有典墳帶雨小舟横别澗隔花幽犬吠深雲到<lb/>
頭終為蒼生起休戀畊煙楚水濆融卒刺史何承矩葬<lb/>
之進士鄭鉉表其墓<hi>郡閣雅談</hi>
<pb n="KR4i0064_WYG_007-7b"/>
廖融處士衡山人有詩云雲穿𢷬藥屋雪壓釣魚船因<lb/>
自解曰屋破而雲穿其中無人也船為雪壓無用也後<lb/>
六十日果卒<hi>詩話總龜</hi>
　　　潘若冲<lb/>
潘若冲罷桂林經南岳留鶴一隻與廖融贈詩一章云<lb/>
峭格數年同埜興一官才罷共船歸稻粱少飼敎長瘦<lb/>
羽翼無傷任逺飛側耳聴吟侵静燭銜花作舞帶斜暉<lb/>
朝天萬里不將去留伴高人向釣磯又有詩寄融云秋<lb/>
<pb n="KR4i0064_WYG_007-8a"/>
來頻夢岳雲白别後應添鶴頂紅後至維揚聞融與鶴<lb/>
相繼而亡感賦絶句云南岳僧來共歎吁風亭月榭巳<lb/>
荒蕪先生去世無十日留伴高僧鶴亦徂<hi>雅言雜載</hi>
　　　任鵠<lb/>
任鵠字射已富有學問題君山云不礙揚帆路盤根壓<lb/>
洞庭波濤四靣白雲霧一堆青魚躍晴波動龍歸石洞<lb/>
腥終期托名畫為我簇為屏送王正已歸山云五峰青<lb/>
拄天直下挂飛泉琴鶴同歸去煙霞到處眠鼯跳霜葉<lb/>
<pb n="KR4i0064_WYG_007-8b"/>
徑虎嘯夕陽川獨酌應懐我排空樹影連<hi>雅言雜載</hi>
　　　廖齊<lb/>
廖齊父爽直嘗為永州刺史齊後遊零陵於民舍見父<lb/>
題壁感而成詩曰下馬連聲叩竹門主人何事感遺恩<lb/>
回頭泣向兒童道重見甘棠舊子孫<hi>青𤨏後集</hi>
　　　王元<lb/>
王元字文元桂林人貧病苦吟妻黄氏共持雅操毎遇<lb/>
得句中夜必先起燃燭具紙筆元甚重之有聴琴詩云<lb/>
<pb n="KR4i0064_WYG_007-9a"/>
拂琴開素匣何事獨顰眉古調俗不樂正聲公自知寒<lb/>
泉出澗澁老檜倚風悲復有來聴者誰堪繼子期<hi>郡閣雅談</hi>
登祝融峰詩云萬叠到孤頂身齊高鳥翔勢疑撞翼軫<lb/>
翠欲滴瀟湘雲濕幽崖滑風梳古木香晴空聊縱目杳<lb/>
杳極窮荒題鄧真人遺址云三千功滿輕昇去留得山<lb/>
前舊隠基但見白雲常掩映不知人世幾興衰松梢風<lb/>
觸霓旌動㯶葉霜沾鶴翅垂近代無人尋異事野泉噴<lb/>
月瀉秋池贈廖融云伴行惟瘦鶴尋寺入深雲<hi>雅言系述</hi>
<pb n="KR4i0064_WYG_007-9b"/>
元有弔賈島句云江城賣藥常將鶴古寺看碑不下驢<lb/>
<hi>唐宋遺史</hi>
　　　李韶<lb/>
李韶郴州人苦吟固窮題司空山觀云梁代真人上紫<lb/>
微水盤山脚五雲飛杉松老盡無消息猶得千年一度<lb/>
歸識者謂韶必無名果如其言王元悼之云韶也命何<lb/>
竒生前與世違貧棲古梵刹終著舊麻衣雅句僧抄遍<lb/>
孤墳客弔稀故園今孰在應見夢中歸<hi>雅言系述</hi>
<pb n="KR4i0064_WYG_007-10a"/>
　　　翁宏<lb/>
翁宏字大舉桂嶺人寓居韶賢間不仕能詩宫詞云又<lb/>
是春殘也如何出翠幃落花人獨立微雨燕雙飛寓目<lb/>
魂將斷經年夢亦非那堪向秋夕蕭颯暮蟬輝秋風云<lb/>
又是秋殘也無聊意若何客程江外逺歸思夜深多峴<lb/>
首飛黄葉湘濱走白波仍聞漢都䕶今嵗合休戈塞上<lb/>
曲云風高弓力大霜重角聲乾海山云客㠶來異域别<lb/>
島落蟠桃中秋月云寒清萬國土冷鬭四維根曉月云<lb/>
<pb n="KR4i0064_WYG_007-10b"/>
漏光殘井甃缺影背山椒送人下峽云萬木殘秋裏孤<lb/>
舟半夜猿南越行云因尋賣珠客悞入射猿家細雨云<lb/>
何處殘春夜和花落故宫途中逢故人云孤舟半夜雨<lb/>
上國十年心衡山處士廖融南遊宏有詩云病卧瘴雲<lb/>
間莓苔漬竹闗孤吟牛渚月老憶洞庭山壯志潛消盡<lb/>
淳風竟未還今朝忽相遇執手一開顔宏以百篇示融<lb/>
融謝云高竒一百篇見造化工全積思遊滄海㝠搜入<lb/>
洞天神珠迷㒺象瑞玉失雕䥴休歎不得力離騷萬古<lb/>
<pb n="KR4i0064_WYG_007-11a"/>
傳王元懐宏云獨夜思君切無人知此情滄洲歸未得<lb/>
華髮别來生孤館木初落高空月正明逺書多隔嵗猶<lb/>
念沒前程<hi>雅言系述</hi>
　　　裴諧<lb/>
桂州有裴諧者唐人裴説之弟武穆王時隠於桂嶺工<lb/>
歌詠湘江吟云風回山火斷潮落水崖高佳句也<hi>十國春秋</hi>
　　　石文德<lb/>
石文德連州人形質寢陋短小酷好學博覽墳史經目<lb/>
<pb n="KR4i0064_WYG_007-11b"/>
不忘常讀范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>後漢書摘其瑕璺數百條辨駁之識者<lb/>
謂史通不能過也素不善草𨽻詩律一日得晉帖數紙<lb/>
及閲殷璠詩選極力摹倣久之逈出儔輩遂工於詩遨<lb/>
遊湘漢間無所知名文昭王時僦屋長沙累獻詩丐用<lb/>
王以貌寢故不加禮文德用是頗窮悴㑹有南宅王子<lb/>
者素重士延致門下王怒甚欲庭辱文德而逐之未幾<lb/>
值端午宴集文德賦艾虎長篇學士劉昭禹見之大為<lb/>
稱許力言於王王亦未之竒也秦國夫人薨天䇿學士<lb/>
<pb n="KR4i0064_WYG_007-12a"/>
輩各撰挽詞以進文德亦獻十餘章其一云月沉湘浦<lb/>
冷花謝漢宫秋王得詩大驚曰文德負此才吾但以貌<lb/>
而忽之乃不如南宫小兒却能知人邪遂品為挽歌第<lb/>
一承制授水部員外郎甚親重之名其鄉曰儒林它日<lb/>
㑹燕長春堂王出玉杯賞賦詩者李𢎞臯詩先成得之<lb/>
文德繼進加美焉王復賚以玉蟾滴由是諸學士多疾<lb/>
其能尋中讒出為融州刺史<hi>十國春秋</hi>
　　　何仲舉<lb/>
<pb n="KR4i0064_WYG_007-12b"/>
何仲舉營道人也美姿容俊邁絶倫少時母常夢挾仲<lb/>
舉入月年十三家貧輸税不及限李𢎞臯為營道令怒<lb/>
之命荷校頌繫獄中或言仲舉雅能文且工敏𢎞臯遽<lb/>
召問曰若能詩吾當貸汝仲舉援筆立就有似玉來投<lb/>
獄抛家去就枷之句𢎞臯大驚異延之聴事與講鈞禮<lb/>
仲舉由是鋭意力學天成中入洛㑹秦王從榮為河南<lb/>
尹傾身下士仲舉與張抗江文蔚同遊其門踰年遂登<lb/>
進士第時公舉數百人獨以仲舉為擅塲仲舉因獻秦<lb/>
<pb n="KR4i0064_WYG_007-13a"/>
王詩曰碧雲章句裁離手紫府神仙盡㸃頭秦王大悦<lb/>
稱賞不已故一舉上第賜所居鄉曰進賢里曰化龍未<lb/>
幾歸事文昭王為桂管觀察推官㑹王承制建天䇿府<lb/>
置十八學士而𢎞臯方柄用仲舉感私恩雖䇿名中朝<lb/>
事𢎞臯益恭𢎞臯遂加引薦同與十八人之數久之出<lb/>
為全州刺史巳又改衡州以夀終先是楚地多詩人最<lb/>
著者有沈彬廖凝劉昭禹尚顔齊已虛中之徒而仲舉<lb/>
實伯仲諸子間獨𢎞臯推轂仲舉為甚往往對衆吟秋<lb/>
<pb n="KR4i0064_WYG_007-13b"/>
日晩望詩有云樹迎高鳥歸深野雲傍斜陽過逺山以<lb/>
足頓地歎曰何仲舉故詩家之高逸者也其見重如此<lb/>
<hi>十國春秋</hi>
　　　路洵美<lb/>
洵美唐相巖之元孫有夜坐詩云簾捲竹軒清四鄰無<lb/>
語聲漏從吟裏轉月自坐來明草木露華濕衣裳寒<lb/>
氣生難逢知鑒者空復此時情競傳於湖南<hi>雅言系述</hi>
　　　伍彬<lb/>
<pb n="KR4i0064_WYG_007-14a"/>
伍彬祁陽人初事馬氏題分水嶺云前賢功及物禹後<lb/>
杳難儔不及古今色平分南北流寒衝山影㟁清遶荻<lb/>
花洲盡是朝宗去潺湲早晚休夏日喜雨云穉子出看<lb/>
莎徑没漁翁來報竹橋流辭官云蹤跡未辭鴛鷺客夢<lb/>
魂先到鷓鴣村洎歸隠廖融書其屋云圎塘緑水清魚<lb/>
躍紫蒪生要路貧無力深邨老退畊犢隨原草逺蛙傍<lb/>
塹籬鳴撥棹茶川去初逢糓雨晴路振詩云考終秋髩<lb/>
白歸隠舊峰前庭樹鳥頻啄山房人尚眠寒巖落桂子<lb/>
<pb n="KR4i0064_WYG_007-14b"/>
野水過茶煙已絶勞生念䖍心向竺乾<hi>雅言系述</hi>
　　　徐仲雅<lb/>
湖南徐仲雅與李𢎞臯劉昭禹齊名所業百餘巻並行<lb/>
於世畊夫謡一首云張緒逞風流王衍事輕薄出門逢<lb/>
畊夫顔色必不樂肥膚如玉潔刀㘭絲不折半日無畊<lb/>
夫此輩總餓殺<hi>雅言雜載</hi>
徐仲雅題合歡牡丹云平分造化雙苞去拆破春風兩<lb/>
靣開<hi>湖湘故事</hi>
<pb n="KR4i0064_WYG_007-15a"/>
徐仲雅長沙人因馬希範夜晏迎四儀夫人賦云雲路<lb/>
半開千里月洞天斜掩一天春又宫詞云内人曉起怯<lb/>
春寒輕揭珠簾看牡丹一把栁絲收不得和風搭在玉<lb/>
闌干曽獻家晏堂十首時稱冠絶<hi>郡閣雅談</hi>
西清詩話云長沙徐仲雅宫詞曰内人曉起怯春寒輕<lb/>
揭珠簾看牡丹一把栁絲收不盡和風搭在玉闌干其<lb/>
富貴瀟灑可愛苕溪漁隠曰余嘗作春寒絶句云小院<lb/>
春寒閉寂寥杏花枝上雨瀟瀟午牕歸夢無人喚銀菜<lb/>
<pb n="KR4i0064_WYG_007-15b"/>
龍涎香漸銷聊效其體也<hi>漁隠叢話</hi>
東華觀在邵州城下江㟁俗謂之水北觀有松偃亞數<lb/>
枝凡八靣上有一枝中折搭在半樹間復生垂下遊人<lb/>
以手撼之則千萬枝皆動伯國時天䇿府學士徐東野<lb/>
謫居於郡賞玩無已題詩並為序云揺一枝則萬枝動<lb/>
看一靣則八靣同白犬出其根青羊入其腹漢高帝琥<lb/>
珀枕虛真君茯苓人疑其孕也詩云半已化為石有靈<lb/>
通碧湘生逢堯雨露老值漢風霜月滴蟾心水龍遺蜕<lb/>
<pb n="KR4i0064_WYG_007-16a"/>
骨香鹿於毫末後曽見幾興亡<hi>零陵總記</hi>
湖南馬氏作㑹春園開宴徐東野作詩有數聮為時所<lb/>
稱云珠璣影冷偏粘草蘭麝香濃却損花山色逺堆螺<lb/>
黛雨草梢春戞麝香風衰蘭寂寞含愁緑小杏妖嬈弄<lb/>
色紅旁搜水脉湘心滿遍謁靈根楚底通深浦送回芳<lb/>
草日急灘牽斷緑楊風藕梢逆入銀塘裏蘋迹潛來玉<lb/>
井中敗菊籬疎臨野渡落梅村冷隔江楓剪開浄澗分<lb/>
苗稼劃破漣漪下釣筒<hi>湖湘故事</hi>
<pb n="KR4i0064_WYG_007-16b"/>
西江詩話曰許昌西湖展江亭成宋元憲留題有鑿開<lb/>
魚鳥忘情地展盡江湖極目天之句皆以為曠古未有<lb/>
此詩然本於五代馬殷據潭州時建明月圃幕客徐仲<lb/>
雅詩云鑿開青帝春風圃移下姮娥夜月樓僕謂又不<lb/>
止此觀唐沈彬望廬山詩壓低吳楚殽涵水約破雲霞<lb/>
獨倚天前此盖有是意皮日休潺谿洞詩亦曰敲碎一<lb/>
輪月鎔銷半段天<hi>野客叢書</hi>
文瑩至長沙首訪故國馬氏天䇿府諸學士所著文章<lb/>
<pb n="KR4i0064_WYG_007-17a"/>
擅其名者惟徐東野李𢎞臯爾遂得東野詩浮脆輕艷<lb/>
皆鉛華歌舞媚一時樽爼耳其句不過牡丹宿醉蘭蕙<lb/>
春悲霞宫日城剪紅鋪翠而已獨貽汪居士一篇庶乎<lb/>
可採曰門在松隂裏山僧幾度過藥靈園不大碁妙子<lb/>
無多薄霧籠寒徑殘風戀緑蘿金烏兼玉兎年幾奈君<lb/>
何又得𢎞臯雜文十巻皆胼枝章句雖齷齪亦能道信<lb/>
乎文之難也<hi>玉壺清話</hi>
廢王希廣之變仲雅閉門不出唐邊鎬入潭州益屏迹<lb/>
<pb n="KR4i0064_WYG_007-17b"/>
荒遯不免凍餒周行逢為武安節度使非能真知仲雅<lb/>
也而浮慕其名署為節度判官仲雅曰行逢昔趨事我<lb/>
奈何以幕吏辱我辭以疾行逢固迫脅之靣受文牒仍<lb/>
辭不往行逢怒放之邵州既而召還㑹行逢誕生日諸<lb/>
道各遣使致賀行逢有矜色謂仲雅曰吾奄有湖湘兵<lb/>
強俗阜四鄰其懼我乎仲雅曰公部内司空滿川太保<lb/>
徧地孰敢不懼盖譏其署官冗濫也未幾行逢大宴僚<lb/>
吏席間呼音多誤仲雅性滑稽戲曰不於五月五日剪<lb/>
<pb n="KR4i0064_WYG_007-18a"/>
舌致使乖錯如此行逢大怒復放之邵州以仲雅故名<lb/>
望未敢加誅仲雅結廬山寺暇日覩羣僧剥㯶樹咏以<lb/>
見志曰葉似新蒲緑身如亂錦纒任君千度剥意氣自<lb/>
衝天其負氣不屈皆此類也<hi>十國春秋</hi>
　　　歐陽彬<lb/>
歐陽彬衡山人世為縣吏至彬特好學工於詞賦馬氏<lb/>
之有湖南也彬將希其用乃擕所著詣府求見之禮必<lb/>
先通名紙有掌客吏衆謂樊知客好賄隂使人謂彬曰<lb/>
<pb n="KR4i0064_WYG_007-18b"/>
足下之來非徒然也實欲顯族致身而不以一物為貺<lb/>
其可乎彬耻以賄進竟不與既而樊氏怒擲名紙於地<lb/>
曰吏人子欲干謁王侯耶彬深恨之因退而為詩曰無<lb/>
錢將乞樊知客名紙生毛不為通因而落魄街市歌姬<lb/>
酒徒無所不狎有歌人瑞卿者慕其才遂延於家瑞卿<lb/>
能歌毎嵗武穆王生辰必歌於筵上時湖南自舊管七<lb/>
郡外又加武陵岳陽共九州彬作九州歌以授瑞卿至<lb/>
時使歌之實欲感動武穆既而竟不問彬歎曰天下分<lb/>
<pb n="KR4i0064_WYG_007-19a"/>
裂之際厮徒負養皆能自奮我何負而至此耶計無所<lb/>
出思欲竄入鄰道但未有所向居無何聞西蜀圗綱將<lb/>
發彬遂謀入蜀私謂瑞卿曰吾以干謁不遂居於汝家<lb/>
未嘗有倦色其忍汝棄乎然士以功名為不朽一失此<lb/>
時恐貽後悔今將他適庶幾有成勿以為念瑞卿曰君<lb/>
於妾不可謂之無情一旦割愛而去得非功名之將至<lb/>
耶妾誠異之家財雖不豐願分其半以資路途彬亦不<lb/>
讓因以瑞卿所贈盡賂綱吏求為駕船僕夫綱吏許之<lb/>
<pb n="KR4i0064_WYG_007-19b"/>
既至蜀遂獻獨鯉朝天賦蜀王大悦擢居清要其後官<lb/>
至尚書左丞相出為䕫州節度使既領䕫州武穆王已薨<lb/>
其子希範繼立因致書於希範叙疇昔入蜀之由仍以<lb/>
衡宗族為託希範得書大慚彬之親友悉免其賦役遂<lb/>
與瑞卿偕老焉<hi>情史</hi>
　　　劉章<lb/>
劉章字克明江左人事湖南馬氏有蒲鞋詩云吳江浪<lb/>
浸白蒲春越女初挑一様新纔自繡窓離玉指便隨羅<lb/>
<pb n="KR4i0064_WYG_007-20a"/>
韈上香塵石榴裙下從容久玳瑁筵前整頓頻今日高<lb/>
棲鴛瓦上不知抛擲是何人<hi>雅言系述</hi>
　　　陸蟾<lb/>
陸蟾寓居攸縣司空山好神仙辟糓累月題廬山瀑云<lb/>
正源人莫測千尺掛雲端岳色染不得神功裁亦難夏<lb/>
噴猿鳥浴秋射斗牛寒流到滄溟日翻濤更好看春莫<lb/>
經石頭城云六朝多少事搘肘思悠悠落日空江上子<lb/>
規啼渡頭蒹葭浸廢壘煙霧接滄洲今古分明在那堪<lb/>
<pb n="KR4i0064_WYG_007-20b"/>
向九秋<hi>雅言雜載</hi>
聞子規云後夜入清明遊人何處聴花殘斑竹廟雨歇<lb/>
峴山亭樹罅月欲落窓間酒正醒衆禽方在夢誰念爾<lb/>
勞形<hi>雅言系述</hi>
　　　李觀象<lb/>
五代李觀象為周行逢節度使因行逢嚴酷恐及禍乃<lb/>
寢紙帳卧紙被紙帳詩云清懸四靣剡溪霜高卧梅花<lb/>
月半床繭瓮有天春不老瑶臺無夜雪生香覺來虛白<lb/>
<pb n="KR4i0064_WYG_007-21a"/>
神光發睡去清閒好夢長一枕總無塵土氣何妨留我<lb/>
白雲鄉<hi>堅瓠集</hi>
　　　張子明<lb/>
張子明攸縣人居鳳巢山有詩名孤鴈一篇最佳云隻<lb/>
影翩翩下碧湘傍他鴛鷺下銀塘雖逢夜雨迷深浦終<lb/>
向晴天著舊行憶伴幾回思片月蜕翎多為繫繁霜江<lb/>
南塞北俱闗念兩地歸飛似故鄉<hi>雅言系述</hi>
　　　熊<graphic n="KR3728" url="https://raw.githubusercontent.com/kanripo/KR-Gaiji/master/images/KR3728.png" mimeType="image/png"/>
<pb n="KR4i0064_WYG_007-21b"/>
九華山人熊<graphic n="KR3728" url="https://raw.githubusercontent.com/kanripo/KR-Gaiji/master/images/KR3728.png" mimeType="image/png"/>能詩早行云山前猶見月陌上未逢人<lb/>
山居云果熟秋先落禽寒夜未棲閒居云深逢野草皆<lb/>
為藥静見樵人恐是仙又云厭聴啼鳥夢醒後慵埽落<lb/>
花春盡時<hi>雅言雜載</hi>
　　　高仁矩<lb/>
高仁矩宣城人贈宣城宰云硯貯寒泉碧庭堆敗葉紅<lb/>
贈徐學士云鶯掠琴絃穿静院吏收詩草下閒庭<hi>雅言系述</hi>
　　　曹崧<lb/>
<pb n="KR4i0064_WYG_007-22a"/>
曹菘衡陽人題衡山尋仙觀云千年松引東陵鶴三級<lb/>
芝田草朩香贈陳先生云讀太𤣥經秋醮罷注叅同契<lb/>
夜燈微羅大夫故居云鹿眠荒圃寒蕪日鴉噪殘陽敗<lb/>
葉飛<hi>雅言系述</hi>
　　　張逈<lb/>
張逈少年苦吟夢五色雲自天而下取一團吞之遂精<lb/>
雅道有寄逺詩云錦字憑誰達閒庭草又枯夜長燭影<lb/>
滅天逺鴈聲孤蟬鬢凋將盡虬髯白也無幾回愁不語<lb/>
<pb n="KR4i0064_WYG_007-22b"/>
因看朔方圗擕巻謁齊已點頭吟諷為改虬髯黑在無<lb/>
逈拜為一字師<hi>郡閣雅談</hi>
南唐野史載張逈寄逺詩蟬鬢凋將盡虬髭白也無齊<lb/>
已改為虬髭黑在無逈拜為一字師陶岳五代史補齊<lb/>
已擕詩詣鄭谷詠早梅云前村深雪裏昨夜數枝開谷<lb/>
曰數枝非早也未若一枝齊已拜谷為一字師一謂張<lb/>
逈禮齊巳一謂齊已禮鄭谷豈一事訛為兩人將齊已<lb/>
以其師人者還為人師耶然改白也為黑在則是兩字<lb/>
<pb n="KR4i0064_WYG_007-23a"/>
師也陳輔之詩話云蕭楚才知溧陽乖崕作牧有一絶<lb/>
云獨恨太平無一事江南閒殺老尚書蕭改恨作幸一<lb/>
字師也此却用前故事<hi>賓退録</hi>
　　　狄煥<lb/>
狄煥南嶽曉望云數點當秋霽不知何處峰嶽路松云<lb/>
一嶂雨聲歸洞壑兩條翠色下瀟湘<hi>雅言系述</hi>
煥字子炎梁公之裔寄於南嶽以林泉自適題栁云天<lb/>
南與天北此處影婆娑翠色折不盡離情生更多雨餘<lb/>
<pb n="KR4i0064_WYG_007-23b"/>
籠灞㟁煙暝夾漳河自有佳名在秦松繼得麽<hi>雅言系述</hi>
孤鴈云更無聲接續空有影相隨聞此句者皆云必無<lb/>
後果如其言<hi>詩話總龜</hi>
送人遊邵云春江正𣺌𣺌送别兩依依煙裏棹將逺渡<lb/>
頭人未歸漁家侵叠浪島樹掛殘暉况入湖湘路那堪<lb/>
花亂飛<hi>雅言系述</hi>
　　　曽弼<lb/>
曽弼長沙人與逸人王元為詩友宿玉泉寺云山偷半<lb/>
<pb n="KR4i0064_WYG_007-24a"/>
庭月池印一天星君山云翠壓魚龍窟寒堆波浪心<hi>雅言</hi>
<hi>系述</hi>
　　　蔣鈞<lb/>
蔣鈞字不器營道人與劉洞陳甫為詩友寄栁宣云因<lb/>
借夢書過竹寺學畊秋粟遶茅原戎昱詩有一夜不眠<lb/>
孤客耳主人門外有芭蕉鈞代答云芭蕉葉上無愁雨<lb/>
自是多情聴斷腸<hi>雅言系述</hi>
　　　林楚才<lb/>
<pb n="KR4i0064_WYG_007-24b"/>
林楚才賀州富川人贈黄損云身閒不恨辭官早詩好<lb/>
常甘得句遲<hi>雅言系述</hi>
　　　陳甫<lb/>
陳甫字惟岳吉水人贈黄巖云清時不作登龍客緑鬢<lb/>
閒梳傍草堂漳江感懐云一雨洗殘暑萬家生早凉村<lb/>
居云暮鳥歸巢急寒牛下壠遲<hi>雅言系述</hi>
　　　戴偃<lb/>
戴偃金陵人少工吟詠不求仕宦自稱𤣥黄子人多號<lb/>
<pb n="KR4i0064_WYG_007-25a"/>
曰處士唐末避亂湘隂㑹文昭王務窮侈靡國中不勝<lb/>
其苦偃作漁父詩百篇諷之有云總把咽喉吞世界盡<lb/>
因奢侈致危亡又曰若須抛却便抛却莫待風高更水<lb/>
深王得詩大怒一日顧賓佐曰戴偃何如人時賓佐未<lb/>
測王指遽曰偃故詩人深為流輩推許今方貧悴大王<lb/>
置之叅軍主簿間足矣王曰日來獻吾詩大類魚釣者<lb/>
流宜賜碧湘湖居之即日令遷居湖上<hi>十國春秋</hi>
　　　鄧洵美<lb/>
<pb n="KR4i0064_WYG_007-25b"/>
鄧洵美連山人乾祐二年中第與司空昉少保傅同年<lb/>
謁劉氏不禮歸武陵時周氏有其地辟之幕府未幾司<lb/>
空自禁林出使武陵與洵美相遇贈詩曰憶昔詞塲共<lb/>
著鞭當時鶯谷喜同遷闗河契濶三千里音訊稀疎二<lb/>
十年君已遇知依玉帳我無才藻繼花磚時情人事堪<lb/>
惆悵天外相逢一泫然洵美和云詞塲㡬度讓先鞭又<lb/>
向清朝賀九遷品秩雖然殊此日嵗寒終不改當年馳<lb/>
名早已超三院侍直仍忻步八磚今日相逢翻自愧閒<lb/>
<pb n="KR4i0064_WYG_007-26a"/>
吟對酒倍澘然相國歸邀偕載辭以疾不行相國語同<lb/>
年少保公公又為詩寄云衡陽歸鴈别重湖銜到同人<lb/>
一紙書忽見姓名雙淚落不知消息十年餘綵衣我巳<lb/>
登黄閣白社君猶葺舊居南望荆門千里外暮雲重叠<lb/>
滿晴虛周氏疑洵美洩其宻謀急追補易俗塲官而遇<lb/>
害建隆初王師下湖湘相國復經衡陽弔之曰侯門寂<lb/>
寞非知巳澤國悽惶似旅人今日向君墳畔過不勝懐<lb/>
抱暗酸辛<hi>雅言系述</hi>
<pb n="KR4i0064_WYG_007-26b"/>
　　　何涓<lb/>
何涓襄陽人少為瀟湘賦為時所稱潘緯以古鑑詩得<lb/>
名或曰潘緯十年吟古鑑何涓一夜賦瀟湘<hi>詩話總龜</hi>
　　　張觀<lb/>
張觀性沉静未嘗草書自詠云保心如止水為行見真<lb/>
書以為著題<hi>桂苑雜録</hi>
　　　蔣維東<lb/>
蔣維東字孟陽零陵人旅中云未有一夜夢不歸千里<lb/>
<pb n="KR4i0064_WYG_007-27a"/>
家落花云流水從將去春風解送來<hi>零陵雜記</hi>
　　　蔣宻<lb/>
李觀象為節度使以行逢嚴酷恐及禍乃寢紙帳卧紙<lb/>
被行逢信用之凡軍府事無輕重皆取决焉而觀象性<lb/>
多嫉忌好蔽人之善零陵儒士蔣宻能吟咏頗得風騷<lb/>
之㫖嘗題桑云綺羅因片葉桃李謾同時為作者所許<lb/>
觀象聞之佯驚曰此僕詩何蔣宻之能為士林鄙之<hi>三楚</hi>
<hi>新録</hi>
<pb n="KR4i0064_WYG_007-27b"/>
　　　成幹<lb/>
映山紅高不過五七尺花繁而紅開時杜鵑始啼又名<lb/>
杜鵑花成幹詩云杜鵑花與鳥怨艷兩河賒疑是口中<lb/>
血滴成枝上花一聲寒食夜數朶野僧家謝豹出不出<lb/>
日遲遲又斜<hi>零陵雜記</hi>
　　　韋鼎<lb/>
廖凝居南嶽韋鼎贈詩云君與白雲隣生涯久忍貧姓<lb/>
名高雅道寰海許何人嶽氣秋來早亭寒果落新幾回<lb/>
<pb n="KR4i0064_WYG_007-28a"/>
吟石畔孤鶴自相親<hi>郡閣雅談</hi>
　　　梁震<lb/>
梁震既知嗣王克勝厥任因請退居監利王為之築室<lb/>
於土州上震披鶴氅逍遥若仙自稱荆臺隐士題院中<lb/>
壁云桑田一變賦歸來爵禄焉能凂我哉黄犢依然花<lb/>
竹外清風萬古凛荆臺毎詣府輒跨黄牛至㕔事以為<lb/>
常王亦時過其家斗酒相勞歡叙平生四時賜予甚厚<lb/>
遂以是終其天年<hi>十國春秋</hi>
<pb n="KR4i0064_WYG_007-28b"/>
　　　高若拙<lb/>
若拙善詩從誨辟於幕下嘗作中秋不見月云人間雖<lb/>
不見天外自分明從誨覽之謂賓佐曰此詩雖好不利<lb/>
於已將來但恐䘮明後果如其言<hi>天定録</hi>
　　　王處厚<lb/>
王處厚字元美益州華陽縣人嘗遇一老僧論浮世若<lb/>
空事登第後出部徘徊古陌軫懐長吟曰誰言今古事<lb/>
難窮大抵榮枯總是空算得生前隨夢蝶争如雲外指<lb/>
<pb n="KR4i0064_WYG_007-29a"/>
㝠鴻暗添雪色眉根白旋落花光臉上紅惆悵荒原懶<lb/>
回首暮林蕭索起悲風及暮還家心疾而卒<hi>天定録</hi>
　　　孫光憲<lb/>
王右丞詩楊花惹暮春李長吉詩古竹老梢惹碧雲温<lb/>
庭筠暖香惹夢鴛鴦錦孫光憲六宫眉黛惹春愁用惹<lb/>
字凡四皆絶妙<hi>丹鉛總録</hi>
孫光憲蜀之資州人事荆南高氏為從事有文學名著<lb/>
北夢𤨏言其詞見花間集一庭疎雨濕春愁秀句也李<lb/>
<pb n="KR4i0064_WYG_007-29b"/>
後主之細雨濕流光本此<hi>蜀中詩話</hi>
孫光憲竹枝詞云門前春水白蘋花岸上無人小艇斜<lb/>
商女經過江欲暮閒抛殘食飼神鴉又亂繩寸結絆人<lb/>
深越羅萬丈表長尋楊栁在身垂意緒藕花落盡見蓮<lb/>
心<hi>全蜀藝文志</hi>
光憲毎患兵戈之際書籍不備遇發使諸道未嘗不厚<lb/>
與金帛購求焉於是三年間收書及數萬巻然自負文<lb/>
學常怏怏不得志又常慕史氏之作自恨諸侯幕府不<lb/>
<pb n="KR4i0064_WYG_007-30a"/>
足展其才力每謂交親曰安知獲麟之筆反為倚馬之<lb/>
用因吟劉禹錫詩曰一生不得文章力百口空為飽煖<lb/>
家<hi>三楚新録</hi>
顧况著作披道服在茅山有一秀才行吟曰駐馬上山<lb/>
阿久思不得顧云何不道風來屎氣多秀才云賢莫無<lb/>
禮顧曰是况其人慚惕而退僕早嵗嘗和南越詩云曉<lb/>
厨烹淡菜春杼織穜花牛翰林覽而絶倒莫諭其㫖牛<lb/>
公曰吾子只知名安知淡菜非雅物也後方曉之學吟<lb/>
<pb n="KR4i0064_WYG_007-30b"/>
者可不以斯為戒<hi>北夢𤨏言</hi>
　<lb/>
　<lb/>
　<lb/>
　<lb/>
　<lb/>
　<lb/>
　五代詩話巻七<lb/>
</p>
<p>
</p>
  </div>
<div>
<head>五代詩話巻八</head> <lb/>
    <p>
<pb n="KR4i0064_WYG_008-1a"/>
欽定四庫全書<lb/>
　五代詩話巻八<lb/>
　　　　　　　　　　兖州府知府鄭方坤撰<lb/>
　　宫閨　女仙鬼　緇流<lb/>
　　　南唐周后<lb/>
昭恵國后周氏小字娥皇司徒宗之女後主嗣位册立<lb/>
為后寵嬖專房創為高髻纎裳及首翹鬢朶之籹人皆<lb/>
效之常雪夜酣燕舉杯請後主起舞後主曰汝能創為<lb/>
<pb n="KR4i0064_WYG_008-1b"/>
新聲則可矣后即命牋綴譜喉無滯音筆無停思俄頃<lb/>
譜成所謂邀醉舞破也又有恨來遲破亦后所製故唐<lb/>
盛時霓裳羽衣最為大曲亂離之後絶不復傳后得牋<lb/>
譜以琵琶奏之於是開元天寳之遺音復傳於世内史<lb/>
舎人徐鉉聞之於國工曹生鉉亦知音問曰法曲終則<lb/>
緩此聲乃反急何也曹生曰舊譜實緩宫中有人易之<lb/>
非吉徵也<hi>十國春秋</hi>
　　　南唐小周后<lb/>
<pb n="KR4i0064_WYG_008-2a"/>
繼國后周氏昭恵后女弟也警敏有才思神彩端静昭<lb/>
恵后殁后未勝禮服待年宫中明年後主居尊聖后䘮<lb/>
故中宫久虛開寳元年始議立后為繼室命太常博士<lb/>
陳致雍攷古今沿革草具昬禮又命學士徐鉉知制誥<lb/>
潘佑參定鉉曰昬禮古不用樂佑以為今古不相沿襲<lb/>
請用樂鉉曰按古房中樂無鐘鼔佑引詩窈窕淑女鐘<lb/>
鼓樂之則房中樂宜有鐘鼓后初見君後魏書有先拜<lb/>
後起帝後拜先起之文鉉舉此以為夫婦之禮人倫之<lb/>
<pb n="KR4i0064_WYG_008-2b"/>
本請答拜佑以為王者昬禮不與庶人同請無答拜議<lb/>
久不决後主令文安郡公徐遊評其異同遊多是佑議<lb/>
遂施用之后少以戚里間入宫掖聖尊后絶憐哀之後<lb/>
主製樂府艷其事有衩襪金縷鞵之句辭甚狎眤頗傳<lb/>
於外至納后乃成禮而已翼日大燕羣臣韓熈載以下<lb/>
皆作詩諷焉而後主不之譴也古今風謡載後主時江<lb/>
南童謡曰索得娘來忘卻家後園桃李不生花猪兒狗<lb/>
兒都死盡養得猫兒患赤瘕娘來謂再娶周后也猪狗<lb/>
<pb n="KR4i0064_WYG_008-3a"/>
死謂盡戍亥年也赤瘕目病猫有目病則不能捕鼠謂<lb/>
不見丙子之年也<hi>十國春秋</hi>
　　　前蜀太后徐氏　太妃徐氏<lb/>
左傳昭公二十八年叔向之母曰子靈之妻殺三夫一<lb/>
君一子而亡一國兩卿矣可無懲乎吾聞之甚美者必<lb/>
有甚惡此春秋為之深戒矣前蜀徐公有二女美而竒<lb/>
艷初王太祖搜求國色亦不知徐公有美女徐以獻太<lb/>
祖遂納之各有子焉長曰翊聖太后生彭王次曰順聖<lb/>
<pb n="KR4i0064_WYG_008-3b"/>
太后生後主性多狂率不守宗祧頻嵗省方政歸國母<lb/>
多行淫佚殺戮重臣乾德中姊妹以巡禮至境為名恣<lb/>
風月煙花之樂惟駕輜軿於緑野擁金翠於青山倍役<lb/>
生靈頗消經費凡經過之所宴寢之宫皆有篇章刋於<lb/>
玉石自秦漢以來妃后省方未有富貴如斯之甚也順<lb/>
聖太后題青城山丈人觀詩曰早與元妃慕至𤣥同躋<lb/>
靈嶽訪真仙當時信有壺中景今日親來洞裏天儀仗<lb/>
影交寥廓外金絲聲揭翠微巔惟慚未致華胥裏徒卜<lb/>
<pb n="KR4i0064_WYG_008-4a"/>
昇平萬萬年翊聖太后繼曰獲陪翠輦喜殊常同涉仙<lb/>
壇豈厭長不羡乗鸞入煙霧此中便是五雲鄉順聖太<lb/>
后又題謁丈人觀先帝聖容云舜帝歸梧野躬來謁聖<lb/>
顔旋登三徑路似步九疑山日照堆嵐迫雲横積翠間<lb/>
期修封禪禮方俟再躋攀翊聖太后又曰共謁御容儀<lb/>
還同在禁闈笙歌喧寳殿彩仗耀金徽清淚沾羅袂紅<lb/>
霞拂繡衣九疑山水逺無路繼湘妃順聖又題謁丈人<lb/>
觀先帝聖容云千尋緑嶂夾流溪登眺因知海嶽低瀑<lb/>
<pb n="KR4i0064_WYG_008-4b"/>
布遥舂青石碎菌輪横剪翠峰齊步粘苔蘚龍門峭目<lb/>
閃煙羅鳥徑迷莫道穹天無路到此山便是碧雲梯翊<lb/>
聖太后繼曰登尋丹壑到𤣥都接日紅霞照座隅即向<lb/>
周迴巖岫首似看曽近畫圗無順聖又題金華宫曰再<lb/>
到金華頂𤣥都訪道回雲披分景象黛鎻並樓臺雨滌<lb/>
前山浄風吹去路開翠屏夾流水何必羡蓬萊翊聖太<lb/>
后繼曰碧雲紅霧撲人衣宿露蒼苔石徑危風巧解吹<lb/>
松上笛蝶嬌頻采臉邊脂同尋僻境思攜手暗指遥山<lb/>
<pb n="KR4i0064_WYG_008-5a"/>
學畫眉好把身心清浄處角冠霞帔事希夷順聖又題<lb/>
丹景山至德寺云周迴雲水游丹景因與真妃眺上方<lb/>
晴日曉昇金照耀寒泉夜落玉玎璫松梢月轉禽栖影<lb/>
栢徑風牽麝食香䖍探六銖宜禱祝惟期聖祚保遐昌<lb/>
翊聖繼曰丹景山頭宿梵宫玉軒金輅住遥空軍持無<lb/>
水注寒碧蘭若有花開曉紅武士盡排青障下内人皆<lb/>
在講筵中我家帝子傳王業積善終期四海同順聖又<lb/>
題彭州歸平詩云尋真游聖境巡撫到歸平水逺波瀾<lb/>
<pb n="KR4i0064_WYG_008-5b"/>
碧山高氣象清殿嚴孫氏貌碑暗祖師名夜月登壇醮<lb/>
松風淼磬聲翊聖繼曰雲浮翠輦到陽平真似驂鸞至<lb/>
上清風起半崖聞虎嘯雨來當靣見龍行曉尋水澗聴<lb/>
松韵夜上星壇看月明常恐前身居此境玉皇敎向錦<lb/>
城生順聖又題彭州三學山至夜看聖燈云䖍禱游靈<lb/>
境元妃風致同玉香焚静夜銀燭炫遼空泉潄雲根月<lb/>
鐘敲樹杪風印金標聖迹飛石顯神功滿望天涯極臨<lb/>
西日脚紅猿來齋石上僧集講筵中頓覺超三界渾疑<lb/>
<pb n="KR4i0064_WYG_008-6a"/>
證六通願成修短事社稷保延洪翊聖繼曰聖燈千萬<lb/>
炬旋向碧雲生細雨濕不暗好風吹更明磬敲金地响<lb/>
僧唱梵天聲若説無心法此光如太清順聖又題大迴<lb/>
驛云因尋靈境散幽情千里江山暫得行即恨煙光看<lb/>
未足却驅金輦入龜城翊聖繼曰翠驛紅亭近玉京夢<lb/>
魂尤自在青城比來出看江山景儘被江山看出行議<lb/>
者以為翰林之能非婦人女子之事所以謝女無長城<lb/>
之志空振才名班姬有紈扇之辭亦彰淫志今徐氏逞<lb/>
<pb n="KR4i0064_WYG_008-6b"/>
乎妖志餌自幸臣假以風騷庇其游幸取女史一時之<lb/>
美為游人曠代之嗤及唐朝興弔伐之師遇蜀有荒淫<lb/>
之主三軍不戰束手而降良由子母盤游君臣凌替之<lb/>
所致也於是亡一君破一國殺九子誅十臣殄滅萬家<lb/>
流移百郡其次六宫嬪御挫紅緑於征途十宅公主碎<lb/>
金珠於逆旅子虛之室無以比方故興聖太子隋君仁<lb/>
裕有咏後主出降詩曰蜀朝昏主出降時銜璧牽羊倒<lb/>
搴旗二十萬軍高拱手更無一箇是男兒又僧逺公有<lb/>
<pb n="KR4i0064_WYG_008-7a"/>
傷廢國詩云樂極悲來數有涯歌聲才歇便興嗟牽羊<lb/>
廢主尋傾國指鹿奸臣盡破家中禁夜凉空鎻月後庭<lb/>
春煖慢開花兩朝帝業空成夢陵樹蒼蒼噪暮鴉<hi>鑑戒録</hi>
　　　李昭儀<lb/>
昭儀李氏名舜弦梓州人酷有辭藻後主立為昭儀世<lb/>
所稱李舜弦夫人也所著蜀宫應制詩隨駕詩釣魚不<lb/>
得詩諸篇多為文人賞鑒<hi>十國春秋</hi>
李珣蜀之梓州人事王衍詞名瓊瑶集其妹為昭儀亦<lb/>
<pb n="KR4i0064_WYG_008-7b"/>
饒詞藻有鴛鴦枕上忽然聲一首誤入花蘂夫人集<hi>詞品</hi>
　　　閩后陳金鳳<lb/>
陳金鳳閩主王延鈞之后也端陽日造綵舫數十於西<lb/>
湖延鈞御龍舟觀之金鳳作樂遊曲使宫女同聲歌之<lb/>
曲曰龍舟揺曵東復東采蓮湖上紅更紅波澹澹水溶<lb/>
溶奴隔荷花路不通又曰西湖南湖鬭綵舟青蒲紫蓼<lb/>
滿中洲波𣺌𣺌水悠悠長奉君王萬嵗遊<hi>金鳳外傳</hi>
小吏歸守明弱冠白晳如玉延鈞嬖之日侍禁中夤縁<lb/>
<pb n="KR4i0064_WYG_008-8a"/>
與金鳳通百工院使李可殷因歸郎以通於金鳳造縷<lb/>
金九龍帳於長春宫極其靡麗延鈞歡甚益昵歸郎日<lb/>
留宿於内不出國人歌之曰誰謂九龍帳惟貯一歸郎<lb/>
後李倣盛飾其妹春燕以進册為賢妃不復御九龍帳<lb/>
矣元夕御大酺殿觀燈賜宴各賦大酺樂前翰林學士<lb/>
承㫖韓偓感長春宫失寵賦詩曰淚滴珠難盡容殘玉<lb/>
易消倘隨明月去莫道夢魂遥<hi>金鳳外傳</hi>
　　　花蘂夫人<lb/>
<pb n="KR4i0064_WYG_008-8b"/>
花蘂夫人蜀王建妾號小徐妃者也後隨王衍歸唐中<lb/>
途遇害及孟氏再有蜀至昶又有一花蘂夫人費氏作<lb/>
宫詞百首者是也後隨昶歸宋十日召花蘂入宫而昶<lb/>
遂死昌陵後亦惑之晉邸數諌不聴一日從獵苑中花<lb/>
蘂在側晉邸方調弓矢引滿擬獸忽回射花蘂一箭而<lb/>
死<hi>鐵圍山叢談</hi>
王平甫安國奉詔定蜀民楚民秦民三家所獻書可入<lb/>
三館者令令史李希顔料理之其書多剥脱而中有弊<lb/>
<pb n="KR4i0064_WYG_008-9a"/>
紙所書花蘂夫人詩筆書乃花蘂手寫而其辭甚竒與<lb/>
王建宫詞無異建之辭自唐至今誦者不絶口而此獨<lb/>
遺棄不見取受詔定三家書者又斥去之甚為可惜也<lb/>
遂令令史郭祥繕寫入三館既歸口誦數篇與荆公荆<lb/>
公明日在中書語及之而禹玉相公當世參政願傳其<lb/>
本於是盛行於時文瑩親於平甫處得副本凡三十二<lb/>
章因録於此其詞曰五雲樓閣鳳城間花木長新日月<lb/>
閒三十六宫連内苑太平天子住崑山㑹真廣殿約宫<lb/>
<pb n="KR4i0064_WYG_008-9b"/>
牆樓閣相扶倚太陽浄甃玉階横水㟁御爐香氣撲龍<lb/>
牀龍池九曲逺相通楊栁絲牽兩㟁風長似江南好春<lb/>
景畫船來往碧波中東内斜將紫禁通龍池鳳苑夾城<lb/>
中曉鐘聲斷嚴妝罷院院紗窗海日紅殿名新立號重<lb/>
光島上亭臺盡改張但是一人行幸處黄金閤子鎻牙<lb/>
牀安排諸院接行廊水檻周迴十里強青錦地衣紅繡<lb/>
毯盡鋪龍腦鬱金香夾城門與内門通朝罷巡遊到苑<lb/>
中每日日高祗候處滿隄紅艷立春風厨船進食簇時<lb/>
<pb n="KR4i0064_WYG_008-10a"/>
新侍宴無非列近臣日午殿頭宣索膾隔花催喚打魚<lb/>
人立春日進内園花紅蘂輕輕嫩淺霞跪到玉階猶帶<lb/>
露一時宣賜與宫娃三靣宫城盡夾牆苑中池水白茫<lb/>
茫亦從獅子門前入旋見亭臺繞岸傍離宫别院繞宫<lb/>
城金板輕敲合鳳笙夜夜月明花樹底傍池長有按歌<lb/>
聲御製新翻曲子成六宫纔唱未知名盡將觱篥來抄<lb/>
譜先按君玉玉笛聲旋移紅樹劚青苔宣賜龍池再鑿<lb/>
開展得緑波寛似海水心宫殿勝蓬萊太虛高閣凌波<lb/>
<pb n="KR4i0064_WYG_008-10b"/>
殿背倚城牆面枕池諸院各分娘子位羊車到處不教<lb/>
知修儀承寵住龍池掃地焚香日午時等候大家來院<lb/>
裏看教鸚鵡念宫詞才人出入毎參隨筆硯將行繞曲<lb/>
池能向彩牋書大字忽防御製寫新詩六宫官職總新<lb/>
除宫女安排入畫圖二十四司分六局御前頻見錯相<lb/>
呼春風一面曉妝成偷折花枝傍水行却被内監遥覷<lb/>
見故將紅豆打黄鶯梨園弟子簇池頭小樂攜來俟燕<lb/>
游旋炙銀笙先按拍海棠花下合梁州殿前排晏賞花<lb/>
<pb n="KR4i0064_WYG_008-11a"/>
開宫女侵晨探幾回斜望苑門遥舉䄂傳聲宣喚近臣<lb/>
來小毬場近曲池頭宣喚勲臣試打毬先向畫樓排御<lb/>
幄管絃聲動立浮油供奉頭籌不敢争上棚専喚近臣<lb/>
名内人酌酒纔宣賜馬上齊呼萬嵗聲殿前宫女總纖<lb/>
腰初學乘騎怯又嬌上得馬來纔欲走幾回抛鞚把鞍<lb/>
鞽自教宫娥學打毬玉鞍初跨栁腰柔上棚知是官家<lb/>
認遍遍長贏第一籌翔鸞閣外夕陽天樹影花光杳接<lb/>
連望見内家來徃處水門斜過罨樓船内人追逐採蓮<lb/>
<pb n="KR4i0064_WYG_008-11b"/>
時驚起沙鷗兩岸飛蘭漿棹來齊拍水並船相鬭濕羅<lb/>
衣新秋女伴各相逢罨畫船飛别浦中旋折荷花伴歌<lb/>
舞夕陽斜照滿衣紅月頭支給買花錢滿殿宫人近數<lb/>
千遇著唱名多不語含羞走過御牀前少年相逐採蓮<lb/>
回羅帽羅衫巧製裁每到岸頭齊拍水竟提纖手出船<lb/>
來早春楊栁引長條倚岸縁堤一面髙稱與畫船牽錦<lb/>
纜暖風搓出緑絲絛婕妤生長帝王家常近龍顔逐翠<lb/>
華楊栁岸長春日暮傍池行困倚桃花寒食清明小殿<lb/>
<pb n="KR4i0064_WYG_008-12a"/>
旁綵樓雙夾鬭雞坊内人對御分明看先賭紅羅十擔<lb/>
牀<hi>續湘山野録</hi>
余閲此詩如龍池九曲逺相通楊栁絲牽兩岸風長似<lb/>
江南好風景畫船來往碧波中棃園弟子簇池頭小樂<lb/>
擕來俟宴游試炙銀笙先按拍海棠花下合梁州月頭<lb/>
支給買花錢滿殿宫人近數千遇著唱名多不語含羞<lb/>
走過御牀前内人追逐採蓮時驚起沙鷗兩岸飛蘭棹<lb/>
把來齊拍水並船相鬭濕羅衣厨船進食簇時新侍座<lb/>
<pb n="KR4i0064_WYG_008-12b"/>
無非列近臣日午殿頭宣索膾隔花催喚打魚人皆清<lb/>
婉可喜花蘂又别有逸詩六十六篇乃近世好事者旋<lb/>
加搜索續之篇次無倫語意與前詩相類者極少誠為<lb/>
亂真矣聊摘其一二云羅衫玉帶最風流斜揷銀笢慢<lb/>
褁頭閒向殿前騎御馬掉鞭横過小紅樓春日龍池小<lb/>
宴開岸邊亭子號流杯沉檀刻作神仙女對捧金杯水<lb/>
上來<hi>漁隠叢話</hi>
花蘂夫人宫詞云法雲寺裏中元節又是官家降誕辰<lb/>
<pb n="KR4i0064_WYG_008-13a"/>
是七月十五為後主生辰矣五國故事言十一月誕日<lb/>
號明慶節非七月也<hi>十國春秋</hi>
今世女子之笄曰上頭花蘂夫人宫詞年初十五最風<lb/>
流新賜雲鬟始上頭<hi>輟耕録</hi>
世之曰乞求盖謂正欲若是也然唐時已有此言王建<lb/>
宫詞只恐他時身到此乞求自在得還家又花蘂夫人<lb/>
宫詞種得海柑纔結子乞求自過與君王<hi>輟耕録</hi>
娘字俗書也當作孃今通為婦女之稱花蘂夫人宫詞<lb/>
<pb n="KR4i0064_WYG_008-13b"/>
諸院各分娘子位<hi>輟畊録</hi>
東坡牡丹詩云一朶妖紅翠欲流初不曉翠欲流為何<lb/>
語及遊成都過木行街有大署市肆曰郭家鮮翠紅紫<lb/>
舖問土人乃知蜀語鮮翠猶言鮮明也東坡盖用鄉語<lb/>
云蜀人又謂樹牕曰泥牕花蘂夫人宫詞云紅錦泥牕<lb/>
遶四廊非曽遊蜀亦所不解<hi>老學菴筆記</hi>
王建宫詞云御厨不食索時新毎見花開即若春白日<lb/>
卧多嬌似病隔簾教喚女醫人花蘂夫人宫詞云厨船<lb/>
<pb n="KR4i0064_WYG_008-14a"/>
進食簇時新侍宴無非列近臣日午殿頭宣索鱠隔花<lb/>
催喚打漁人二詞記事則異造語頗同苐花蘂之詞工<lb/>
王建為不及也<hi>漁隠叢話</hi>
杜工部闗山同一㸃岑嘉州嚴灘一㸃舟中月又赤驃<lb/>
馬歌草頭一㸃疾如飛又西看一㸃是闗樓朱灣白鳥<lb/>
翔翠微詩浄中雲一㸃花蘂夫人云冰肌玉骨清無汗<lb/>
水殿風來暗香滿繡簾一㸃月窺人欹枕釵横雲鬢亂<lb/>
起來庭户悄無聲時見疎星渡河漢屈指西風幾時來<lb/>
<pb n="KR4i0064_WYG_008-14b"/>
不道流年暗中換宋張安國詞洞庭青草近中秋更無<lb/>
一㸃風色玉界瓊田三萬頃著我扁舟一葉夫月雲風<lb/>
也馬也樓也皆謂之一㸃甚竒<hi>留青日札</hi>
後山詩話云費氏蜀之青城人以才色入蜀後主嬖之<lb/>
號花蘂夫人效王建作宫詞百首國亡入備後宫太祖<lb/>
聞之召使陳詩誦其國亡詩曰君王城上䜿降旗妾在<lb/>
深宫那得知十四萬人齊解甲寧無一箇是男兒太祖<lb/>
悦葢蜀兵十四萬而王師纔數萬耳<hi>漁隠叢話</hi>
<pb n="KR4i0064_WYG_008-15a"/>
蜀王昶好衣紫挾彈所幸花蘂夫人善詩即世傳宫詞<lb/>
也蜀既破其亡國詩云君王城上䜿降旗妾在深宫那<lb/>
得知十四萬人齊解甲更無一箇是男兒亦憤而悲矣<lb/>
夫人業入宋宫中藝祖一日臨之見壁上畫像不知是<lb/>
昶問何神也夫人乃謬言此張仙耳婦人奉之者宜子<lb/>
至今有張仙祠云夫人下比緑珠則不足上擬息媯則<lb/>
有餘<hi>稗史彚編</hi>
花蘂夫人宫詞之外尤工樂府蜀亡入汴道經葭萌題<lb/>
<pb n="KR4i0064_WYG_008-15b"/>
驛壁云初離蜀道心將碎離恨綿綿春日如年馬上時<lb/>
時聞杜鵑書未畢為軍騎催行後人續之云三千宫女<lb/>
皆花貌妾最嬋娟此去朝天只恐君王寵愛偏花蘂見<lb/>
宋祖時猶作四十萬人齊解甲更無一箇是男兒之詩<lb/>
焉有隨昶行而書此敗節語乎續之者不惟虛空架橋<lb/>
而詞之鄙亦狗尾續貂矣<hi>蜀中詩話</hi>
君王城上䜿降旗妾在深宫那得知二十萬軍皆解甲<lb/>
更無一箇是男兒世傳此詩乃花蘂夫人蜀亡輦入後<lb/>
<pb n="KR4i0064_WYG_008-16a"/>
宫宋祖問而作者傳記雜編又載為前蜀王衍降唐時<lb/>
興聖太子作詩曰蜀朝昏主出降時銜璧牽牛繫鼔旗<lb/>
二十萬軍皆拱手更無一箇是男兒既皆蜀亡之作其<lb/>
辭又類正史不載者也當存疑以俟<hi>七修類藁</hi>
孟昶敗時精兵尚十四萬宋師止三萬耳太祖以蜀亡<lb/>
問費答詩云云太祖更寵愛之尤工填詞入汴時題葭<lb/>
萌驛壁云初離蜀道心將碎離恨綿綿春日如年馬上<lb/>
時時聞杜鵑調醜奴兒令也書未畢軍騎催行遂止半<lb/>
<pb n="KR4i0064_WYG_008-16b"/>
闋有人續之云三千宫女皆花貎妾最嬋娟此去朝天<lb/>
只恐君王寵愛偏使費能抗節從昶母此詞不幾為輕<lb/>
薄惡札哉然審徵奉表寅遜促装一女子與十四萬小<lb/>
人又何責也世傳其宫詞百首清新艷麗足奪王建張<lb/>
籍之席盖外間摹寫自多泛設終是看人富貴語固不<lb/>
若内家本色天然流麗也王平甫攷王恭簡所集云止<lb/>
二十八首然其餘别無可据且手筆一格故仍之<hi>宋詩小傳</hi>
　　　耿先生<lb/>
<pb n="KR4i0064_WYG_008-17a"/>
耿先生軍大校耿謙女好書善畫為詩往往有佳句雅<lb/>
通黄白之術能拘制鬼魅竒瑰怳忽莫知其所由來為<lb/>
女道士自稱天自在山人保大中因宋齊丘以入宫元<lb/>
宗處之别院號曰先生嘗被碧霞帔手如鳥爪題詩牆<lb/>
壁又自稱比大先生<hi>耿先生傳</hi>
　　　童氏<lb/>
童氏江南人莫詳其世系所學出王齊翰工道釋人物<lb/>
當時縉紳家婦女往往求寫照焉有文士題童氏畫詩<lb/>
<pb n="KR4i0064_WYG_008-17b"/>
曰林下才華雖可尚筆端人物更清妍如何不出深閨<lb/>
裏能以丹青寫外邊後不知所終<hi>宣和畫譜</hi>
　　　李芳儀<lb/>
芳儀江南國主李景女也納土後在京師初嫁供奉官<lb/>
孫某為武疆都監後為遼聖宗所獲封芳儀生公主一<lb/>
人趙至忠虞部自北敵歸明嘗仕遼為翰林學士修國<lb/>
史著敵庭雜記載其事時晁補之為北都教官覽其書<lb/>
而悲之與顔復長道作芳儀曲云金陵宫殿春霏微江<lb/>
<pb n="KR4i0064_WYG_008-18a"/>
南花發鷓鴣飛風流國主家千口十五吹簫粉黛稀滿<lb/>
堂詩酒皆詞客奪錦揮毫在瑶席後庭一曲風景改收<lb/>
淚臨江悲故國令公獻籍朝未央勅書築第優降王魏<lb/>
俘曽不輸織室供奉一官奔武疆秦淮潮水鍾山樹塞<lb/>
北江南易懐土雙燕清秋夢柏梁吹落天涯猶並羽相<lb/>
隨未是斷腸悲黄河應有碧波時寧知翻手明朝事咫<lb/>
尺山河不可期倉皇三鼔滹沱㟁良人白馬今誰見國<lb/>
亡家破一身存薄命如雲信流轉芳儀加我名字新教<lb/>
<pb n="KR4i0064_WYG_008-18b"/>
歌遣舞不由人採珠拾翠衣裳好深紅暗紫驚胡塵隂<lb/>
山射虎邊風急嘈雜琵琶酒䦨泣無言數遍天河星知<lb/>
有南箕近鄉邑當年千指渡江來千指不知身獨哀中<lb/>
原骨肉盡零落黄鵠寄意何當回生男自有四方志女<lb/>
子那知出門事君不見李陵椎髻泣窮邊丈夫漂泊尤<lb/>
堪憐江州廬山真風觀李主有國日施財修之刋姓氏<lb/>
於石有大寧公主永嘉公主皆李景女不知芳儀者孰<lb/>
是也<hi>稗史彚編</hi>
<pb n="KR4i0064_WYG_008-19a"/>
　　　任氏<lb/>
蜀尚書侯繼圗本儒士一日秋風四起偶倚闌於大慈<lb/>
寺樓有大桐葉飄然而墜上有詩云拭翠歛雙蛾為鬱<lb/>
心中事搦管下庭除書作相思字此字不書石此字不<lb/>
書紙書向秋葉上願逐秋風起天下有心人盡解相思<lb/>
死天下負心人不識相思意有心與負心不知落何地<lb/>
侯貯篋中凡五六年方卜任氏為婚嘗諷此詩任曰此<lb/>
是妾書桐葉詩争得在君所侯曰向在大慈寺閣上倚<lb/>
<pb n="KR4i0064_WYG_008-19b"/>
闌得之即知今日之聘非偶然也以今書較之與葉上<lb/>
無異<hi>五溪論事</hi>
　　　黄崇嘏<lb/>
蜀王有偽相周庠者初在卭南幕中留司府事時臨卭<lb/>
縣送失火人黄崇嘏纔下獄便貢詩一章曰偶離幽隠<lb/>
住臨卭行止堅貞比澗松何事政清如水鏡絆他野鶴<lb/>
向深籠周覽詩遂召見稱鄉貢進士年三十許祗對詳<lb/>
敏即命釋放後數日獻歌周極竒之召於學院與諸生<lb/>
<pb n="KR4i0064_WYG_008-20a"/>
姪相伴善棊琴妙書畫翌日薦攝府司户叅軍頗有三<lb/>
語之稱胥吏畏伏案牘麗明周既重其英聰又美其風<lb/>
彩在任將逾一載遂欲以女妻之崇嘏又袖封狀謝仍<lb/>
貢詩一篇曰一辭拾翠碧江湄貧守蓬茒但賦詩自服<lb/>
藍衫居郡掾永抛鸞鏡畫蛾眉立身卓爾青松操挺志<lb/>
鏗然白璧姿幕府若容為坦腹願天速變作男兒周覽<lb/>
詩驚駭不已遂召見詰問乃黄使君之女㓜失覆䕃唯<lb/>
與老嫗同居元未從人周益仰貞潔郡内咸嘆異旋乞<lb/>
<pb n="KR4i0064_WYG_008-20b"/>
罷歸臨卭之舊隠竟莫知存亡焉<hi>玉溪編事</hi>
女侍中魏元義妻也女學士孔貴嬪也女校書唐薛濤<lb/>
也女進士宋女郎林妙玉也女狀元孟蜀黄崇嘏也崇<lb/>
嘏臨卭人作詩上蜀相周庠庠首薦之屢攝府縣吏事<lb/>
精敏胥徒畏服庠欲妻以女嘏以詩辭之曰一辭拾翠<lb/>
碧江湄貧守蓬茒但賦詩自服藍衫居郡掾永抛鸞鏡<lb/>
畫蛾眉立身卓爾青松操挺志鏗然白璧姿幕府若容<lb/>
為坦腹願天速變作男兒庠大驚具述本末乃嫁之傳<lb/>
<pb n="KR4i0064_WYG_008-21a"/>
竒有女狀元春桃記盖黄事也<hi>丹鉛總録</hi>
　　　南楚材妻<lb/>
五代末濠梁人南楚材遊陳潁間潁州欲以女妻之而<lb/>
楚材已娶薛氏以受潁守之恩似無還意薛氏善書畫<lb/>
能屬文自對鑑圗其形並作詩題寄之曰欲下丹青筆<lb/>
先拈玉鏡端已驚顔寂寞漸覺鬢凋殘泪眼描將易愁<lb/>
腸寫出難恐君渾忘却時展畫圗看<hi>唐宋遺史</hi>
　　　素娥<lb/>
<pb n="KR4i0064_WYG_008-21b"/>
韋洵美先輩開平嵗及第受鄴都從事辟焉乃挈所寵<lb/>
素娥行羅紹威聞其姝麗才達臨河令女使齎二百疋<lb/>
及生餼而露意焉洵美無所容足遂令粧束更衣修緘<lb/>
獻之素娥姓崔氏亦大梁良家子善諧謔筆札和淚作<lb/>
詩曰妾閉閒房君路岐妾心君恨兩依依魂神儻遇巫<lb/>
娥伴猶逐朝雲暮雨歸洵美乃不受辟夜渡河宿一寺<lb/>
長吁而寢曰何處人能報不平寺有行者排闥而揖曰<lb/>
先輩蓄何不平事洵美具語之歘然出門而去至三更<lb/>
<pb n="KR4i0064_WYG_008-22a"/>
忽擲一皮囊入門乃貯素娥而至侵曉問寺僧言在寺<lb/>
打鐘勤苦三十餘年已不知所之洵美即遁迹他所<hi>燈下</hi>
<hi>閒笑</hi>
　　　單氏<lb/>
成都妓人單氏贈陳希夷詩云帝王師不得日月老應<lb/>
難名士多稱之<hi>唐宋遺史</hi>
　　　張太華<lb/>
廣政初蜀後主與妃張太華同輦遊青城山九天丈人<lb/>
<pb n="KR4i0064_WYG_008-22b"/>
觀月餘不返李廷珪諫不聴又數日雷雨大作太華震<lb/>
殞以紅錦龍褥裹瘞觀前白楊樹下翌日趣回鑾悲痛<lb/>
無已既數年鍊師李若冲晚霽閒步見樹下一美人翠<lb/>
眉雪肌吟詩曰一别鑾輿今㡬年白楊風起不成眠常<lb/>
思往日椒房寵淚滴衣襟損翠鈿若冲前問之斂袵答<lb/>
曰我蜀王妃張太華也幽魂尚滯乞賜超㧞若冲為奠<lb/>
長生金簡生神玉章度生人世夢太華來謝壁間堊書<lb/>
一絶云符吏匆匆叩夜扄便隨金簡出幽㝠蒙師薦㧞<lb/>
<pb n="KR4i0064_WYG_008-23a"/>
恩非淺領得生神九巻經蜀主聞之厚賜若冲是後惟<lb/>
花蘂夫人寵冠後宫矣<hi>全蜀藝文志</hi>
　　　蜀宫人<lb/>
李西美帥成都士人陳甲舘於便齋月夜有危髻古衣<lb/>
裳婦人數輩笑語花圃中有甚麗者誦詩云舊時衣服<lb/>
盡雲霞不到迎仙不是家今日樓臺渾不識只餘古木<lb/>
記宣華小雨亷纎梅子黄晩雲收盡月侵廊樹隂把酒<lb/>
不成醉何處無情枉斷腸忽不見今府第故蜀宫豈當<lb/>
<pb n="KR4i0064_WYG_008-23b"/>
時宫女猶有鬼耶按蜀檮杌宣華故苑名<hi>聞見後録</hi>
　　　耿玉真<lb/>
南唐盧絳病痁夢白衣美婦歌曰玉京人去秋蕭索畫<lb/>
簷鵲起梧桐落欹枕悄無言月和清夢圎背燈惟暗泣<lb/>
甚處砧聲急眉黛小山攢芭蕉生暮寒歌罷勸酒曰妾<lb/>
耿玉真也他日富貴相見於固子坡後入宋臨刑有白<lb/>
衣婦人同斬宛如所夢問其姓名曰耿玉真其地則固<lb/>
子坡也一説盧病痁夢一白衣婦人令食蔗遂愈且曰<lb/>
<pb n="KR4i0064_WYG_008-24a"/>
太尉當富貴可詣都下妾有一詩一緡以助行妾乃玉<lb/>
真也他日孟家陂相見其詩云清風明月夜深時箕帚<lb/>
盧郎恨已遲他日孟家陂上約再來相見是佳期絳後<lb/>
於孟家陂賜死同刑婦人曰耿玉真宛然夢中所遇也<lb/>
<hi>詩話總龜</hi>
　　　莘七娘<lb/>
莘七娘五代時人從夫征討夫殁於明溪鄉七娘𦵏焉<lb/>
而即居於明溪七娘死合夫𦵏人莫之靈也明溪者延<lb/>
<pb n="KR4i0064_WYG_008-24b"/>
汀接境要道是有巡簡司驛驛在七娘𦵏處一夕客假<lb/>
舘驛中夜聞吟詩聲甚悲客驚異使反之再誦琅然其<lb/>
詞曰妾身本是良家女㓜習女工及書史笄年父母常<lb/>
愛憐遂使良人作鴛侣五季亂離多寇盜良人被命事<lb/>
征討因隨奔逐道途間忽染山氣命䘮夭軍令嚴肅行<lb/>
𦂳急良人命沒難收拾獨將骸骨葬明溪數尺孤墳空<lb/>
寂寂屈指經今二百年四時絶祀長蕭然未能超脱紅<lb/>
塵路妾心積恨生雲烟達旦客語隣並書其詞壁間去<lb/>
<pb n="KR4i0064_WYG_008-25a"/>
自是鄉人構室墓前祀之禱祈響應每有草寇攻掠屢<lb/>
獲神助宋嘉定中勅封恵利夫人復加福順夫人相傳<lb/>
六月十一日為神誕自宋元迄今士庶䖍恭賽饗毋敢<lb/>
少懈宋文天祥題廟詩曰百萬貔貅掃犬羊家山萬里<lb/>
受封疆男兒若不平妖虜死愧明溪莘七娘<hi>閩書</hi>
　　　石真妃<lb/>
羅源紫霄巖有二女神號石真妃靈顯頗著二妃者羅<lb/>
源徐公里石氏女也姊曰月華妹曰雪英皆有姿色涉<lb/>
<pb n="KR4i0064_WYG_008-25b"/>
書史五季末處州青巾賊作亂二女被擄義不受辱相<lb/>
繼投河死宋時林孝子戅孫入山採樵遇二女明粧儼<lb/>
然肅入其家延茶久之吟咏閒雅月華有百尺潺湲探<lb/>
禹穴寸心皎潔付陶泓雪英有肉芝勝比蓮花鮓甘露<lb/>
何如竹葉醲之句謂戅孫曰吾石氏女遭難而死上帝<lb/>
憫吾貞烈勅吾為火部曜靈真妃吾妹為水部風毒真<lb/>
妃封此巖為紫霄巖命吾主之俗呼曰石八娘巖是也<lb/>
君以孝聞今雖貧不久當貴已而相别送出戅孫回望<lb/>
<pb n="KR4i0064_WYG_008-26a"/>
無復人宇矣<hi>涉異志</hi>
　　　九龍妃<lb/>
同州澄城縣有九龍廟然一妃耳土人云馮瀛王之女<lb/>
也夏縣司馬才仲戲題詩云身既事十主女亦妃九龍<lb/>
過客讀之無不一笑<hi>懶真了</hi>
　　　南漢美人<lb/>
素馨斜在廣州城西十里三角市南漢葬美人之所也<lb/>
有美人喜簪素馨死後遂多種素馨於冡上故曰素馨<lb/>
<pb n="KR4i0064_WYG_008-26b"/>
斜至今素馨酷烈勝於他處以彌望悉是此花又名曰<lb/>
花田方信孺詩千年艷骨掩塵沙尚有餘香入野花何<lb/>
似塜頭美人草風前猶作舞腰斜余詩花田舊是内人<lb/>
斜南漢風流此一家千載香銷珠海上春魂猶作素馨<lb/>
花<hi>廣東新語</hi>
花田人以種素馨為業其神為南漢美人故采摘必以<lb/>
婦女而彼中婦女多不簪戴有詠者曰花田女兒不愛<lb/>
花縈絲結縷餉他家貧者穿花富者戴明珠十斛似泥<lb/>
<pb n="KR4i0064_WYG_008-27a"/>
沙<hi>廣羣芳譜</hi>
廣東劉王女素馨冡上生白花因其名亦名素馨宋傅<lb/>
伯成詩昔日雲鬟鎻翠屏只今煙冡伴荒城香魂斷續<lb/>
無人問空有幽花獨擅名<hi>焦氏類林</hi>
　　　夢中女子<lb/>
東南復州門街東有劉氏舊宅宇舎横斷敝壊鮮有人<lb/>
居梁太保震有逺房弟伯升秀才請居之既憩居月餘<lb/>
晨夕甚安一日晝寢夢魘久之方寤乃曰道夢一女子<lb/>
<pb n="KR4i0064_WYG_008-27b"/>
泣而呼曰聴妾幽恨之句詩曰卜得上峽日秋江風浪<lb/>
多巴陵一夜雨腸斷木蘭歌梁因稱嘆而覺竟無他説<lb/>
<hi>塍説後集</hi>
　　　十八娘<lb/>
荔枝譜十八娘荔枝色深紅而細長時人以少女比之<lb/>
俗傳閩王王氏有女第十八好噉此品因而得名周必<lb/>
大詩白蓮近憶三千女丹荔遥招十八娘<hi>韻府</hi>
　　　僧貫休<lb/>
<pb n="KR4i0064_WYG_008-28a"/>
唐詩僧貫休字德隠姓姜氏婺州人號禪月大師徃投<lb/>
詩於吳越王曰貴逼身來不自由龍驤鳳翥勢難收滿<lb/>
堂花醉三千客一劔霜寒十四州萊子綵裳宫錦窄謝<lb/>
公篇咏綺霞羞他時名上凌煙閣豈羡當年萬户侯王<lb/>
語人曰美則美矣若能改作四十州當得相見休喟然<lb/>
曰州不可増詩亦不可改孤雲野鶴何天不可飛耶遂<lb/>
杖錫徑趨徃申屠山大雄寺南誅茅棲息後入蜀以詩<lb/>
投王建曰河北河南處處災惟聞全蜀少塵埃一瓶一<lb/>
<pb n="KR4i0064_WYG_008-28b"/>
鉢垂垂老萬水萬山得得來秦苑幽棲多勝景漢廷陳<lb/>
貢愧非才自慙林藪龍鍾者亦得親登郭隗臺建遇之<lb/>
甚厚終於蜀有西岳集十巻<hi>稗史彚編</hi>
貫休投詩於武肅甚愜㫖遺贈亦豐王立功臣碑列平<lb/>
越將校姓名遂刋貫休詩於碑隂見重如此<hi>十國春秋</hi>
羅隠與桐廬章魯封齊名錢鏐初起以魯封為表奏孔<lb/>
目官不就執之後以隠為錢塘令懼而受命因宴獻口<lb/>
號曰一箇襧衡容不得思量黄祖謾英雄鏐自是厚禮<lb/>
<pb n="KR4i0064_WYG_008-29a"/>
之僧貫休懐二子詩云二子依公子雞鳴狗盜徒青雲<lb/>
千里逺白髮一莖無風<graphic n="KR2531" url="https://raw.githubusercontent.com/kanripo/KR-Gaiji/master/images/KR2531.png" mimeType="image/png"/>潮聲惡天空角韻孤别離千<lb/>
萬里何以慰榮枯<hi>唐詩紀事</hi>
貫休思登南嶽遂擔簦遊荆南與吳融相遇往復酬答<lb/>
心相得也㑹節度使成汭以誕生日得歌詩百餘章而<lb/>
貫休詩與焉汭令幕僚鄭凖評高下凖害其能置貫休<lb/>
詩第三貫休怒曰藻鑑如此其可久乎已而汭問筆法<lb/>
於貫休答曰此事須登壇而授豈容草草汭不勝其忿<lb/>
<pb n="KR4i0064_WYG_008-29b"/>
逓放黔中因為病鶴詩云見説氣清邪不入不知爾病<lb/>
自何來久之再至荆南高季昌館之龍興寺感時政作<lb/>
酷吏辭復被疎逺鬱悒中題硯子曰入匣始身安或以<lb/>
為匣者蜀也相勸來蜀遂至成都上陳情頌云有叟有<lb/>
叟居岳之室忽振金湯下彼巉崪聞蜀風景地寧得一<lb/>
富人侯王旦奭摩詰龍角日角紫氣盤屈揭日月行符<lb/>
湯武出天步孔艱横流犯蹕穆穆蜀俗整整師律髯髮<lb/>
垂雪忠貞貫日四方蘇活萬里豐謐無雨不膏有露皆<lb/>
<pb n="KR4i0064_WYG_008-30a"/>
滴有叟有叟無實行實一瓶一衲既樸且質幸蒙顧盼<lb/>
詞緩思鬱軒鏡光中願如善吉高祖大悦留住東禪院<lb/>
賜賚優渥署號禪月大師<hi>十國春秋</hi>
王雖武人頗折節好賓客遊士緇流至者無不傾懐結<lb/>
納詩僧貫休齊巳皆在所延攬而貫休以忤成汭故逓<lb/>
放黔中後復來遊江陵王優禮之館於龍興寺㑹有謁<lb/>
宿者言時政不治貫休乃作酷吏辭刺之辭云霰雨灂<lb/>
灂風吼如劚有叟有叟暮投我宿吁歎自語云太竒酷<lb/>
<pb n="KR4i0064_WYG_008-30b"/>
如何如何掠脂幹肉吳姬唱一曲等閒破紅束韓娥唱<lb/>
一曲錦段鮮照屋寧知一曲兩曲歌曽使千人萬人哭<lb/>
不惟哭亦白其頭饑其族所以祥風不來和風不復蝗<lb/>
兮蠈兮東西南北王聞之雖被疎逺而亦不甚罪焉<hi>十國</hi>
<hi>春秋</hi>
王建遊龍華禪院召僧貫休坐賜茶藥綵段仍令口誦<lb/>
近詩時諸王貴戚皆賜坐貫休欲諷之因誦公子行曰<lb/>
錦衣鮮華手擎鶻閒行氣貌多輕忽艱難稼穡總不知<lb/>
<pb n="KR4i0064_WYG_008-31a"/>
五帝三王是何物建稱善貴倖皆怨之貫休本蘭溪人<lb/>
善詩與齊已齊名有西岳集十巻<hi>蜀檮杌</hi>
釋貫休字德隠姜姓蘭溪人七嵗出家日誦書過千字<lb/>
不復遺忘工為歌詩多警句膾炙人口以至丹青之屬<lb/>
皆怪古不媚草書尤竒崛天復中入蜀賜號禪月有歌<lb/>
詩千餘首號禪月集今御府所藏有夢遊仙詩<hi>宣和畫譜</hi>
貫休婺州蘭溪人死於蜀為詩有極竒處亦有太粗處<lb/>
盡日覓不得有時還自來為人嘲作失猫詩此類是也<lb/>
<pb n="KR4i0064_WYG_008-31b"/>
然道價甚高年夀亦高蚤與李頻交而老依錢鏐不肯<lb/>
改一劍霜寒十四州遂入蜀秋寄李頻使君詩云務簡<lb/>
趣誰陪清吟共緑苔葉和秋蟻落僧帶野風來留客朝<lb/>
嘗酒憂民夜畫灰終期冒風雪江上見宗雷第四第六<lb/>
句好<hi>瀛奎律髓</hi>
舉世只知嗟逝水何人微解悟空花此貫休禪師句温<lb/>
日觀書之為後人䇿勵之端仍為寫龍鬚於後<hi>益州題䟦</hi>
赤栴檀塔六七級白菡蓞花三四枝禪客相逢只彈指<lb/>
<pb n="KR4i0064_WYG_008-32a"/>
此心能有㡬人知石霜問曰如何是此心休不能答石<lb/>
霜云汝問我答休即問之霜云能有㡬人知<hi>唐詩紀事</hi>
沈約宋書曰王者不藏金玉則紫玉見於深山貫休詩<lb/>
欲贈之紫玉尺白銀鐺盖用此也<hi>稗史彚編</hi>
參寥子曰林下人好言詩見誦貫休齊已詩便不必悶<lb/>
<hi>冷齋夜話</hi>
貫休云千人萬人中一人兩人知是詩之難知也久矣<lb/>
或問詩如何則高曰必如貫休云真風含素髮秋色入<lb/>
<pb n="KR4i0064_WYG_008-32b"/>
靈臺方可言詩<hi>留青日札</hi>
包何云一官何幸得同時十載無媒獨見遺錢起送鄔<lb/>
三落第云名宦無媒自古遲窮通此别不堪悲貫休逢<lb/>
周樸云倘遇中興主還應不用媒夫自登第而居官未<lb/>
有不用媒者世事可知矣又不得用於當時之君而反<lb/>
思乎中興之主不亦可悲之甚乎<hi>留青日札</hi>
貫休書西人陳陶處士隠居云有叟傲堯日髮白肌膚<lb/>
紅妻子亦讀書種蘭清溪東白雲有竒色紫桂含天風<lb/>
<pb n="KR4i0064_WYG_008-33a"/>
即應迎鶴書肯羡於洞洪又云高步前山前高歌北山<lb/>
北數載賣柑橙山資近又足<hi>全唐詩録</hi>
何燕泉謂杞殖字梁春秋齊人距趙及秦築長城時不<lb/>
啻數百年而列女傳及樂府注所謂城崩乃杞都城非<lb/>
長城也秦趙所築去杞不啻數千里唐僧貫休賦杞梁<lb/>
妻云秦之無道兮四海枯築長城兮遮北胡築人築土<lb/>
一萬里杞梁貞婦啼烏烏二事打合成調不知何據余<lb/>
按貫休賦杞梁妻事正無據而誤亦有因秦築長城以<lb/>
<pb n="KR4i0064_WYG_008-33b"/>
拒胡齊亦嘗築長城以備楚括地志云齊長城西北起<lb/>
濟州平隂縣縁河厯太山北岡上經濟州淄州即西南<lb/>
兖州博城縣北東至宻州瑯琊臺入海而齊記以為齊<lb/>
宣王築竹書紀年曰齊閔王未知的自何時但既曰備<lb/>
楚則楚之抗衡中國宜莫盛於春秋盖春秋齊既有之<lb/>
其杞梁妻哭而崩者即齊之長城澒泂相傳世遂以為<lb/>
秦之長城而詩家不考所出又未審杞梁何時何地人<lb/>
死於何事遽以梁為死於秦築長城之役耳今遼東前<lb/>
<pb n="KR4i0064_WYG_008-34a"/>
屯衛中所芝蔴灣有石人立海澨若世所謂望夫石者<lb/>
而世又相傳以為杞梁妻孟姜者哭夫死因𦵏於此則<lb/>
影響附㑹而形音逾逺逾失其本真者也<hi>金罍子</hi>
唐人善形容人情物態杜公云已經十日竄荆棘困阸<lb/>
極矣然腰下寳玦青珊瑚終不解去何也義山云不收<lb/>
金彈抛林外却憶銀牀在井頭亦曲盡貴公子之憨態<lb/>
若貫休輩自拳五色毬迸入它人宅却捉蒼頭奴玉鞭<lb/>
打一百之句拙俚甚矣<hi>後村詩話</hi>
<pb n="KR4i0064_WYG_008-34b"/>
王貞白御溝水詩此波涵帝澤貫休改作此中固好孫<lb/>
逖上陽水窓賜宴云此中歌在藻沈佺期紅樓院應制<lb/>
云誰謂此中難可到則先已有人道之矣<hi>留青日札</hi>
魯直詩曰管城子無食肉相孔方兄有絶交書謂此體<lb/>
魯直創見僕謂不然唐詩此體甚多張祐曰賀知章口<lb/>
徒勞説孟浩然身更不顛李益曰栁吳興近無消息張<lb/>
長公貧苦寂寥貫休曰郭尚父休誇塞北裴中郎莫説<lb/>
淮西杜荀鶴曰巻一箔絲供釣線種千林竹作漁竿皆<lb/>
<pb n="KR4i0064_WYG_008-35a"/>
此句法也<hi>埜客叢書</hi>
李白廬山東林寺夜懐詩云天香生虛空天樂鳴不歇<lb/>
又貫休山居詩自古浮華能㡬㡬逝波終日去滔滔漢<lb/>
王廢苑生秋草吳主荒宫入夜濤滿屋黄金機不息一<lb/>
頭白髮氣猶高豈如知足金仙子霞外天香滿毳袍余<lb/>
因思勝境中當有自然清氣名曰天香自然清意名曰<lb/>
天樂余故以所聞靈響目為天簧亦取天籟之義此盖<lb/>
唯變所適不可致詰也<hi>法藏碎金</hi>
<pb n="KR4i0064_WYG_008-35b"/>
白樂天為翰林學士時有詩名曰松齋自題其詩云非<lb/>
老亦非少年過三紀餘非賤亦非貴朝登一命初才小<lb/>
分易足心寛體長舒充腸皆美食容膝即安居况此松<lb/>
齋下一琴數帙書書不求甚解琴聊以自娛夜直入君<lb/>
門晩歸卧吾廬形骸委順動方寸付空虛持此將過日<lb/>
自然多晏如昏昏復默默非智亦非愚又詩僧貫休有<lb/>
山居詩云一巷瞑目在穹㝠菌枕松牀蘚陣青乳鹿暗<lb/>
行檉徑雪瀑泉微濺石樓經閒行不覺過天井長嘯深<lb/>
<pb n="KR4i0064_WYG_008-36a"/>
能動嶽靈應恐無人知此意非凡非聖獨惺惺予以致<lb/>
政閒居居常逍遥因覽二公詩而知二公意是知道同<lb/>
者無隠顯無古今遽自抽毫合而書之得趣欽味逌然<lb/>
適悦<hi>法藏碎金</hi>
晁公寄陳叔易云處士何人為作牙盡擕猿鶴到京華<lb/>
牙即市井牙行也以仕宦而倚狙獪之人則又下於媒<lb/>
妁一等矣烏在其為處士哉善乎于濆有云白玉若無<lb/>
玷花顔須及時國色久在室良媒亦生疑鴉鬟未成髻<lb/>
<pb n="KR4i0064_WYG_008-36b"/>
鸞鏡徒相知翻慙效顰者欲笑從人遲寓意最深良媒<lb/>
亦疑况他人乎效顰亦笑况他人乎<hi>留青日札</hi>
逺法師居廬山下持律精苦過中不受蜜湯而作詩換<lb/>
酒飲陶彭澤送客無貴賤不過虎溪而與陸道士行過<lb/>
虎溪數百步大笑而别故禪月作詩云留陶淵明把酒<lb/>
椀送陸静修過虎溪胷次九流清似鏡人間萬事醉如<lb/>
泥<hi>山谷題䟦</hi>
因讀禪月有懐王慥使君詩云刳剥生靈為事業巧通<lb/>
<pb n="KR4i0064_WYG_008-37a"/>
豪俊作槌媒令人歎息古已如此<hi>侯鯖録</hi>
唐人作富貴詩多記其奉養器服之盛乃貧眼所驚耳<lb/>
如貫休富貴詩云刻成筝柱鴈相挨此下里鬻彈者皆<lb/>
有之何足道哉又韋楚老蚊詩云十幅紅綃圍夜玉十<lb/>
幅紅綃為帳方不及四五尺不知如何伸脚所謂不曽<lb/>
近富家兒<hi>夢溪筆談</hi>
休毎得句云只堪供養佛故懐贈武昌棲一云風清江<lb/>
上月霜灑月中砧得句先呈佛無人知此心<hi>全唐詩録</hi>
<pb n="KR4i0064_WYG_008-37b"/>
杜甫詩云嘗果栗皺開或作雛字殊不可解集韻皺側<lb/>
尤切革紋蹙也漢上題襟周繇詩云開栗弋之紫皺貫<lb/>
休云新蟬避栗皺又云栗不和皺落即栗蓬也<hi>西溪叢話</hi>
温州鴈蕩山天下竒秀然自古圗牒未嘗有言者祥符<lb/>
中因造玉清宫伐山取材方有人見之此時尚未有名<lb/>
按西域書阿羅漢諾矩羅居震旦東南大海際鴈蕩山<lb/>
芙蓉峰龍湫唐僧貫休為諾矩羅贊有鴈蕩經行雲漠<lb/>
漠龍湫宴坐雨濛濛之句此山南有芙蓉峰下芙蓉驛<lb/>
<pb n="KR4i0064_WYG_008-38a"/>
前瞰大海然未知鴈蕩龍湫所在後因伐朩始見此山<lb/>
山頂有大池相傳以為鴈蕩下有二潭水以為龍湫又<lb/>
有經行峽宴坐峰皆後人以貫休詩名之也<hi>夢溪筆談</hi>
霜月夜徘徊樓中𦍑管催晩風吹不盡江上落殘梅此<lb/>
貫休絶句也休在晩唐有詩名然無可取獨此首有樂<lb/>
府聲調雖非僧家本色亦猶恵休之碧雲也<hi>丹鉛總録</hi>
作詩者陶冶物情體㑹光景必貴乎自得盖體格有高<lb/>
下才有分限不可強力至也譬之秦武陽氣盖全燕見<lb/>
<pb n="KR4i0064_WYG_008-38b"/>
秦王則戰慄失色淮南王安雖為神仙謁帝猶輕其舉<lb/>
止此豈由自然哉余以謂少陵太白當險阻艱難流離<lb/>
困躓意欲卑而語未嘗不高至於羅隠貫休得主於偏<lb/>
霸争雄逞竒語欲高而意未嘗不卑乃知天禀自然有<lb/>
一定而不能易者<hi>西清詩話</hi>
　　　志嵩<lb/>
江南野史云初先主有受禪意忽夜半寺僧撞鐘滿城<lb/>
皆驚逮旦召問將斬之云夜來偶得月詩先主令白乃<lb/>
<pb n="KR4i0064_WYG_008-39a"/>
曰徐徐東海出漸漸入天衢此夕一輪滿清光何處無<lb/>
先主聞之私喜而釋之按釣磯立談賦月詩者為僧志<lb/>
嵩<hi>十國春秋註</hi>
　　　謙明<lb/>
南唐僧謙明賦中秋月詩云此夜一輪滿至來秋方得<lb/>
下句云清光何處無喜躍半夜起撞寺鐘城人盡驚李<lb/>
後主擒而訊之具道其事得釋嘗見使燕録云惟中秋<lb/>
天色隂晴與夷狄同苕溪漁隠曰東坡中秋月詩云嘗<lb/>
<pb n="KR4i0064_WYG_008-39b"/>
聞此宵月萬里同隂晴注云故人史生為余言嘗見海<lb/>
賈云中秋有月則是嵗珠多而圓常以此候之雖相去<lb/>
萬里他日㑹合相問隂晴無不同者<hi>漁隠叢話</hi>
　　　亞棲<lb/>
五代文章衰盡詩有貫休亞棲村俗之氣大率相似如<lb/>
蘇子美家收藏張長史書云隔簾歌已俊對靣貎彌精<lb/>
詩既凡惡而字畫真亞棲之流近見曽子固編李太白<lb/>
詩有懐素草書歌及笑矣乎數篇皆貫休已下詞格<hi>東坡</hi>
<pb n="KR4i0064_WYG_008-40a"/>
<hi>志林</hi>
　　　處默<lb/>
吳越紀事越僧處默賦詩有竒句嘗云到江吳地盡隔<lb/>
岸越山多羅隠見曰此吾句失之久矣乃為吾師丐得<lb/>
識者鄙其獧薄太甚<hi>西清詩話</hi>
楊蟠金山詩天末樓臺横北固夜深燈火見揚州王平<lb/>
甫曰莊宅牙人語也解量四至吳僧錢塘白塔院詩到<lb/>
江吳地盡隔㟁越山多陳后山謂分界堠子語也<hi>潛邱劄記</hi>
<pb n="KR4i0064_WYG_008-40b"/>
寺在錢塘故有吳地越山之聮或以田莊牙人譏之似<lb/>
不害寫物之妙后山縮為一句吳越到江分高矣譬之<lb/>
共君一夜話勝讀十年書山谷縮為一句曰話勝十年<lb/>
書是也因書諸此以見詩法之無窮<hi>瀛奎律髓</hi>
　　　福全<lb/>
饌茶而幻出物象於湯靣者茶匠神通之藝也沙門福<lb/>
全生於金鄉長於茶海能注湯幻茶成詩一句共點四<lb/>
甌共一絶句泛乎湯表小小物類唾手辦耳檀越日造<lb/>
<pb n="KR4i0064_WYG_008-41a"/>
門求觀湯戲全自咏曰生成盞裏水丹青巧畫工夫學<lb/>
不成却笑當時陸鴻漸煎茶贏得好名聲<hi>清異録</hi>
　　　法常<lb/>
河陽釋法常性英爽酷嗜酒無寒暑風雨常醉醉即熟<lb/>
寢覺即朗吟曰優游麯世界爛漫枕神仙嘗謂同志云<lb/>
酒天虛無酒地綿邈酒國安恬無君臣貴賤之拘無財<lb/>
利之圖無刑罰之避陶陶焉蕩蕩焉其樂可得而量也<lb/>
轉而入於飛蜨都則又蒙騰浩𣺌而不思覺也<hi>清異録</hi>
<pb n="KR4i0064_WYG_008-41b"/>
　　　懐濬<lb/>
姊歸郡僧懐濬不知何所人乾寧初知來識往皆有神<lb/>
驗刺史于公以其惑衆繫而詰之乃以詩代通狀云家<lb/>
在閩山西復西其中嵗嵗有鶯啼如今不在鶯啼處鶯<lb/>
在舊時啼處啼又詰之復有詩云家在閩山東復東其<lb/>
中嵗嵗有花紅而今不在花紅處花在舊時紅處紅守<lb/>
異而釋之詳其詩意似在海中得非杯渡之流乎<hi>北夢𤨏言</hi>
　　　可朋<lb/>
<pb n="KR4i0064_WYG_008-42a"/>
可朋丹稜人少與盧延讓為風雅之交有詩千餘篇號<lb/>
玉壘集㑹題洞庭詩曰水涵天影濶山㧞地形高贈友<lb/>
人曰來多不似客坐久却垂簾歐陽炯以此比孟郊賈<lb/>
島言其好飲酒貧無以償酒債故時賙之可朋自號醉<lb/>
髠贈方干詩云月裏豈無攀桂分湖中空賞釣魚休杜<lb/>
甫舊居云傷心盡日有啼鳥獨步殘春空落花寄齊已<lb/>
云雖陪北楚三千客多話東林十八賢劉公詩話云有<lb/>
詩僧讀洪州滕王閣詩謂守者詩總不佳何不除却守<lb/>
<pb n="KR4i0064_WYG_008-42b"/>
曰僧能佳乎即吟曰洪州太白方積翠滿空蒼萬古遮<lb/>
新月半江無夕陽守異之然南方浮屠能詩者多矣余<lb/>
嘗見可朋詩云虹收千嶂雨潮落半江天又云詩因試<lb/>
客分題僻棊為饒人下著低不減古人<hi>全唐詩話</hi>
歐陽烱與同僚納凉净衆寺依林亭列樽爼衆方歡飲<lb/>
自若寺外有畊者曝背烈日中耘田擊鼓罷敝不休可<lb/>
朋在坐乃作耘田鼓詩獻烱曰農舍田頭鼓王孫筵上<lb/>
鼓擊鼓兮皆為鼓一何樂兮一何苦上有烈日下有焦<lb/>
<pb n="KR4i0064_WYG_008-43a"/>
土願我天公降之以雨令桑麻熟倉箱富不饑不寒上<lb/>
下一般言雖淺近而極於理烱遽命衆賓撤飲可朋有<lb/>
詩千餘篇號玉壘集<hi>十國春秋</hi>
林廬暇日花蝶怡情宜有見於篇章者往往精睨始能<lb/>
逼真而閒澹之氣易至偏失要在不相謀而兩得也詠<lb/>
蝶如唐僧可朋乍當暖景飛仍慢欲就芳叢舞更高僧<lb/>
懐古霧開離草逈風逆到花遲俱未若陌上斜飛去花<lb/>
間倒翅回尤精<hi>深雪偶談</hi>
<pb n="KR4i0064_WYG_008-43b"/>
　　　文喜<lb/>
湘南僧文喜失鶴詩云一向亂雲尋不得㡬回臨水待<lb/>
歸來上潭州劉相大稱許<hi>青𤨏集</hi>
　　　棲巖<lb/>
祝融峰留題甚多謝元云雲濕幽巖滑風梳古木香僧<lb/>
棲巖云閒雲四邊盡浮世一齊低<hi>青𤨏集</hi>
　　　乾康<lb/>
僧乾康零陵人齊已居湘西道林寺康往謁之齊已使<lb/>
<pb n="KR4i0064_WYG_008-44a"/>
謂曰我師門非詩人不遊大德來非詩人耶請為一詩<lb/>
以代門刺康吟云隔㟁紅塵忙似火當軒青嶂冷如冰<lb/>
烹茶童子休相問報道門前是衲僧已大喜及别送之<lb/>
以詩康有經方干故居云鏡湖中有月處士後無人荻<lb/>
筍抽高節鱸魚躍老鱗為齊已所稱乾德中左補闕王<lb/>
伸知永州康持詩謁王覩其老醜試以詩時積雪初消<lb/>
命咏之曰六出竒花已住開郡城相次見樓臺時人莫<lb/>
把和泥看一片飛從天上來伸驚曰其㫖不淺因待以<lb/>
<pb n="KR4i0064_WYG_008-44b"/>
殊禮<hi>雅言系述</hi>
　　　義存<lb/>
雪峰難提塔義存禪師所預造自序曰夫從縁得者始<lb/>
終成壊非從縁得者厯刼常堅堅則在壊則損雖然離<lb/>
散未至何妨預置者哉所以石室木函搬土為龕諸事<lb/>
已備脚北頭南比至其時横山睡酣塔後黄滔為作銘<lb/>
者也蘸月池旁有古杉乃閩王審知與義存手植皆數<lb/>
十圍義存植者直而參天閩王植者樛而逮地水磨磨<lb/>
<pb n="KR4i0064_WYG_008-45a"/>
下絶雀初義存題云菴前永日無狼子磨下終年絶雀<lb/>
兒至今信然<hi>閩書</hi>
唐懿宗咸通六年七月雪峰祖師登象骨山曰真吾居<lb/>
也乃誅茅為菴學徒翕然其山屬侯官縣環控四邑峭<lb/>
㧞萬仭先冬而雪盛夏而寒因以雪峰名焉師住山後<lb/>
嘗作詩曰光隂迅速暫須臾浮世何能得久居出嶺年<lb/>
登三十二入閩早是四旬餘他非不用頻頻舉已過還<lb/>
須旋旋除報與滿朝朱紫道閻王不怕佩金魚<hi>小草齋詩話</hi>
<pb n="KR4i0064_WYG_008-45b"/>
　　　契盈<lb/>
僧契盈閩人通内外學常遇仙教以絶三彭之法三彭<lb/>
者三尸也廣順中來居杭之龍華寺賜號廣辨周智禪<lb/>
師契盈性尤敏速一日侍忠懿王遊碧波亭時潮水初<lb/>
滿舟楫輻凑望之不見其首尾王喜曰吳越國去京師<lb/>
三千里誰知一水之利如此邪契盈答曰可謂三千里<lb/>
外一條水十二時中兩度潮時人稱為駢切時江南未<lb/>
通兩浙貢賦率由海達青州故云<hi>十國春秋</hi>
<pb n="KR4i0064_WYG_008-46a"/>
　　　行因<lb/>
廬山佛手巖在絶頂李氏有國日行因禪師居焉李氏<lb/>
詔居棲賢寺一夕大雪逃歸舊隠嘗煮茶延僧托巖扉<lb/>
立化作偈曰前朝詔住棲賢寺雪夜逃居巖石間想見<lb/>
煮茶延客處直緣生死不相闗<hi>辟寒録</hi>
　　　齊已<lb/>
僧齊已益陽人本佃户胡氏子也七嵗居大溈山寺與<lb/>
諸童子牧牛天性頴悟嘗以竹枝畫牛背為詩詩句多<lb/>
<pb n="KR4i0064_WYG_008-46b"/>
出人意表衆僧竒之勸令落髮為浮圗<hi>十國春秋</hi>
居長沙道林寺湖南幕府號能詩者徐仲雅廖匡圗劉<lb/>
昭禹輩靡不聲名藉甚而仲雅尤傲忽雖王公不避獨<lb/>
見齊巳必悚然不敢以衆人相遇齊巳故贅疣至是愛<lb/>
其詩者或戲呼之曰詩囊無何將遊蜀武信王習齊已<lb/>
名遮留之龍德元年禮齊已於龍興寺署為僧正時降<lb/>
手牘慰藉良厚然居恒多鬱鬱不樂僧虛中貽詩云老<lb/>
負峨嵋月閒看雲水心盖傷其志也齊巳既托迹江陵<lb/>
<pb n="KR4i0064_WYG_008-47a"/>
惟事筆墨自娛乃作渚宫莫問篇十五章以述懐頃之<lb/>
唐秦王從榮召入侍中秋大宴齊巳窺從榮藏異志有<lb/>
東林莫得漸高勢四海正看當路時之句幾以諷刺得<lb/>
罪已而脱歸荆南賴武信王匿之獲免其不屈節侯王<lb/>
類如此<hi>十國春秋</hi>
湖南幕府多才而徐東野尤好輕忽雖王公不避也毎<lb/>
見齊已必悚然不敢以衆人待之嘗謂同列曰我輩所<lb/>
作皆拘於一途非所謂通方之士若齊已才高思逺無<lb/>
<pb n="KR4i0064_WYG_008-47b"/>
所不通殆難及矣論者以徐東野為知言東野亦常贈<lb/>
之詩曰我唐有僧號齊已未出家時宰相器爰見夢中<lb/>
逢武丁毁形自學無生理骨瘦神清風一襟松老霜天<lb/>
鶴病深一言悟得生死海芙蓉吐出琉璃心悶見唐風<lb/>
雅容缺敲破冰天飛白雪清塞清江却有靈遺魂泣對<lb/>
荒郊月格何古天工未生誰知主混沌鑿開雞子黄散<lb/>
作純風如膽苦意何新織女星機挑白雲真宰夜來調<lb/>
暖律聲聲吹出嫩青春調何雅澗底孤松秋雨灑嫦娥<lb/>
<pb n="KR4i0064_WYG_008-48a"/>
月裏學步虛桂風吹落玉山下語何竒血潑乾坤龍<lb/>
戰時祖龍跨海日方出一鞭風雨萬山飛已公已公道<lb/>
如此浩浩寰中如獨自一簟松風冷如水長伴巢由伸<lb/>
脚睡其為名士推重如此<hi>五代史補</hi>
鄭谷與僧齊已黄損等共定今體詩格云凡詩用韻有<lb/>
數格一曰葫蘆一曰轆轤一曰進退葫蘆韻者先二後<lb/>
四轆轤韻者雙出雙入進退韻者一進一退失此則繆<lb/>
矣余按倦游雜録載唐介為臺官廷疏宰相之失仁廟<lb/>
<pb n="KR4i0064_WYG_008-48b"/>
怒謫英州别駕朝中士大夫以詩送行者頗衆獨李師<lb/>
中待制一篇為人傳誦詩曰孤忠自許衆不與獨立敢<lb/>
言人所難去國一身輕似葉高名千古重於山並游英<lb/>
俊顔何厚未死姦諛骨已寒天為吾君扶社稷肯教夫<lb/>
子不生還此正所謂進退韻格也按韻畧難字第二十<lb/>
五山字第二十七寒字又在二十五而還又在二十七<lb/>
一進一退誠合體格豈率爾為之哉近閱泠齋夜話載<lb/>
當時唐李對答乃以此詩為落韻詩盖渠不見鄭谷所<lb/>
<pb n="KR4i0064_WYG_008-49a"/>
定詩格有進退之説而妄為云云也<hi>湘素雜記</hi>
僧齊巳白蓮集十巻光憲為荆南節度副使序之曰風<lb/>
雅之道孔聖之删備矣美刺之説卜商之序明矣降自<lb/>
屈宋逮乎齊梁窮詩源流權衡辭義曲盡商𣙜别成格<lb/>
言其惟劉氏之文心乎後之品評不復過此有唐御宇<lb/>
詩律尤精列姓字綴英秀不啻十數家丹陽殷璠優劣<lb/>
升黜咸當其分世之深於詩者謂其不誣顧我何人敢<lb/>
議臧否茍成美有闕得非交遊之罪耶禪祖齊已本胡<lb/>
<pb n="KR4i0064_WYG_008-49b"/>
氏子實長沙人家邇溈山慕大禪伯悟入頓門落髮擁<lb/>
毳遊方宴坐宿念未忘存乎篇詠師趣尚孤潔詞韵清<lb/>
潤平澹而意逺冷峭而格高鄭谷郎中有與師云應是<lb/>
逢新雪高吟得好詩格清無俗字思苦有蒼髭其為詩<lb/>
家稱許如此晩嵗將之岷峨假途渚宫太師南平王築<lb/>
浄室以居之捨浄財以供之雖入朱門而不移素履議<lb/>
者以唐來詩僧惟貫休禪師骨氣渾成境意倬異殆難<lb/>
儔敵至於皎然靈一將談禪者並驅於風騷之途不近<lb/>
<pb n="KR4i0064_WYG_008-50a"/>
不逺也江之南漢之北緇流以儒業緣情者靡不希其<lb/>
聲彩自非雅道昭著安得享兹大名鄙以旅官荆臺最<lb/>
承欵洽較風人之情致賾文士之㫖歸周旋十年互見<lb/>
閫域師平生詩槀未遑删汰俄驚遷化門人西文併以<lb/>
所集見授因得編就八百一十篇勒成一十巻題曰白<lb/>
蓮集盖以久棲東林不忘勝事余既繕寫歸於廬岳附<lb/>
逺大師文帙之末逓為輝光其佳句全篇或對偶開巻<lb/>
輒得無煩指摘濡豪梗概良深悲慕天福三年戊戌三<lb/>
<pb n="KR4i0064_WYG_008-50b"/>
月一日序<hi>白蓮集</hi>
東坡志林云唐末五代文章衰盡詩有貫休齊已書有<lb/>
亞棲村俗之氣大略相似此論固然然齊已白蓮集至<lb/>
今尚傳余嘗見海虞馮氏寫本有荆南孫光憲序篇帙<lb/>
完好略無闕軼文章流傳信有命乎<hi>香祖筆記</hi>
齊已有早梅詩中云昨夜數枝開鄭谷為點定曰數枝<lb/>
非早不若一枝佳耳人以谷為齊已一字師<hi>十國春秋</hi>
僧齊已往袁州謁鄭谷獻詩云高名喧省闥雅頌出吾<lb/>
<pb n="KR4i0064_WYG_008-51a"/>
唐叠巘供秋望飛雲到夕陽自封修藥院别下著僧床<lb/>
㡬許中朝事久離鴛鷺行谷覽之曰請改二字方得相<lb/>
見經數日再見云已改得作别埽著僧床谷大嘉賞結<lb/>
為詩友<hi>郡閣雅談</hi>
東坡言僧詩要無蔬笋氣固詩人龜鑑便作世網中語<lb/>
殊不知本分家風水邊林下氣象盖不可無若盡洗去<lb/>
清㧞之韵便與俗同科又何足尚齊已云春深遊寺客<lb/>
花落閉門僧僧惠崇有曉風飄磬逺暮雪入廊深之句<lb/>
<pb n="KR4i0064_WYG_008-51b"/>
華實相副顧非佳句耶<hi>西清詩話</hi>
今言中酒之中多以為平聲祖三國志中聖人中賢人<lb/>
之語然齊巳栁詩曰穠低似中陶潛酒輭極如傷宋玉<lb/>
風乃作仄聲或者謂平仄一意僕謂中酒之中從仄聲<lb/>
自有出處按前漢樊噲傳軍士中酒注竹仲反齊已祖<lb/>
此<hi>野客叢書</hi>
瀟水在永州西三十步湘水在州北十里自零陵合流<lb/>
謂之瀟湘齊已詩云二水逺難論從離到坎奔冷穿千<lb/>
<pb n="KR4i0064_WYG_008-52a"/>
嶂陌清過㡬州門沈彬云數家漁網秋雲外一岸殘陽<lb/>
細雨中何涓云鴈影數行秋半逢漁歌一聲夜深發皆<lb/>
曲盡其妙<hi>零陵總記</hi>
太白寧放棄而不作眷戀之態寧狂蕩而不作規矩之<lb/>
語子美不能不讓此兩著元微之謂太白不能窺杜甫<lb/>
之藩籬况堂奥乎此非公論退之云李杜文章在光焰<lb/>
萬丈長不知羣兒愚那用故謗傷齊已云須知一一丈<lb/>
夫氣不是綺羅兒女言此真知太白者<hi>留青日札</hi>
<pb n="KR4i0064_WYG_008-52b"/>
僧齊已松詩云雷電不敢伐靈<hi>闕</hi>蠧萬端麕依乾節死<lb/>
虵入朽根蟠影浸僧禪濕風吹鶴夢寒尋常風雨夜疑<lb/>
有鬼神看小松云發地才盈尺蟠根巳有靈嚴霜百花<lb/>
死深院一株青後夜蕭騷動空階蟋蟀聴誰於千載外<lb/>
吟倚老龍形<hi>續本事詩</hi>
古人殿閣簷稜間有風琴風筝皆因風動成音自諧宫<lb/>
商元微之詩鳥啄風筝碎珠玉高駢有夜聴風筝詩云<lb/>
夜静絃聲響碧空宫商信任往來風依稀似曲纔堪聴<lb/>
<pb n="KR4i0064_WYG_008-53a"/>
又被風吹别調中僧齊已有風琴引云按吳絲雕楚竹<lb/>
高托天風拂為曲一一宫商在素空鸞鳴鳳語翹梧桐<lb/>
夜深天碧松風多孤牕寒夢驚流波愁魂傍枕不肯去<lb/>
翻疑住處鄰湘娥金風聲盡薫風發冷泛虛堂韻難歇<lb/>
常恐聴多耳漸煩清音不絶知音絶王半山有風琴詩<lb/>
云風鐵相敲固可鳴朔兵行夜響行營如何清世容高<lb/>
枕翻作幽牕枕上聲此乃簷下鐵馬也今名紙鳶曰風<lb/>
筝亦非也<hi>丹鉛總録</hi>
<pb n="KR4i0064_WYG_008-53b"/>
逺法師在廬山初修浄土之社凡百有二十三人謝康<lb/>
樂為鑿東西二池種白蓮求入浄社故號白蓮社然逺<lb/>
公以靈運心雜止之世傳十八賢乃彭城劉遺民豫章<lb/>
雷次宗雍門周續之南陽宗炳南陽張野南陽張銓西<lb/>
林覺寂大師東林普濟大師恵持法師罽賓佛䭾耶舍<lb/>
尊者蜀賓佛䭾䟦陀羅尊者慧睿法師曇順法師曇恒<lb/>
法師道炳法師道敬法師曇詵法師道生法師李伯時<lb/>
畫蓮社圗陶淵明乗籃輿謝康樂乗馬張曲笠二公雖<lb/>
<pb n="KR4i0064_WYG_008-54a"/>
不入浄社常往來山中僧齊已逺公影堂詩云陶令醉<lb/>
多招不得謝公心亂入無方是也<hi>槁簡贅筆</hi>
洞庭湖闊數百里秋水歸壑惟一條湘川而巳僧齊已<lb/>
欲吟一詩徘徊未就有蔡押衙者輒高吟曰可憐洞庭<lb/>
湖恰到三冬無髭鬚人恠問之答曰以其不成湖也<hi>五雜</hi>
<hi>組</hi>
茶之佳品造在社前其次則火前謂寒食前也其下則<lb/>
雨前謂榖雨前也佳品其色白若碧緑者乃常品也佳<lb/>
<pb n="KR4i0064_WYG_008-54b"/>
品芽蘖細微不可多得若取數多者皆常品也齊巳茶<lb/>
詩曰甘傳天下口貴占火前名又曰高人愛惜藏巖裏<lb/>
白瓿封題寄火前丁謂詩曰開緘試新火須汲逺山泉<lb/>
凡此皆言火前盖未知社前之品為佳也鄭谷詩曰入<lb/>
坐半甌輕泛緑開緘數片淺含香鄭雲叟詩曰羅憂碧<lb/>
粉散嘗見緑花生沈存中論茶謂黄金碾畔緑塵飛碧<lb/>
玉甌中翠濤起宜改緑為玉翠為素此論可也而舉一<lb/>
夜風吹一寸長之句以為茶之精美不必以雀舌鳥嘴<lb/>
<pb n="KR4i0064_WYG_008-55a"/>
為貴今按茶至一寸則芽葉大矣非佳品也存中此論<lb/>
曲矣盧仝茶詩曰開緘宛見諫議靣手閲月團三百片<lb/>
薛能謝劉相公寄茶詩曰兩串春團敵夜光名題天柱<lb/>
印維揚茶之佳品珍踰金玉未易多得而以三百片惠<lb/>
盧仝以兩串寄薛能者皆下品可知也齊已詩角開香<lb/>
滿室爐動緑凝鐺丁謂詩曰末細烹還好鐺新味更全<lb/>
此皆煎啜之也煎啜之者非佳品也唐人於茶雖有陸<lb/>
羽為之説而持論未精至本朝蔡君謨茶録既行則持<lb/>
<pb n="KR4i0064_WYG_008-55b"/>
論精矣以茶録而覈前賢之詩皆未知佳味者也<hi>學林新編</hi>
齊巳潭艸人與貫休並有聲同師石霜二僧詩唐之尤<lb/>
晩者已詩如夜過秋竹寺醉打老僧門最佳<hi>瀛奎律髓</hi>
僧齊巳聴琴詩云萬物都寂寂堪聞彈正聲人心盡如<lb/>
此天下自和平同時徐東野有詩云我唐有僧號齊已<lb/>
未出家時宰相器爰見夢中逢武丁毁形自學無生理<lb/>
如聴琴絶句正宰相詩也<hi>堅瓠集</hi>
沙泉帶草堂紙帳捲空牀静是真消息吟非俗肺腸園<lb/>
<pb n="KR4i0064_WYG_008-56a"/>
林坐清影梅杏嚼紅香誰住原西寺鐘聲送夕陽此齊<lb/>
已自賦草堂中事也洪覺範取此八句賦為八詩以其<lb/>
句句有味故耶此詩為僧徒所重其來久矣實亦清麗<lb/>
<hi>瀛奎律髓</hi>
南中榮橘柚寧知鴻鴈飛許渾云地蒸川有毒天暖樹<lb/>
無秋即諺所謂樹蠻不落葉也沈雲卿云南浮漲海人<lb/>
何處北望衡陽少鴈飛韓翊云前臨漲海無人過却望<lb/>
衡陽鴈幾羣齊巳云瘴國頻聞説邊鴻亦不遊又唐李<lb/>
<pb n="KR4i0064_WYG_008-56b"/>
明逺為潘州司馬即今高州嘗有詩云北鳥飛不到南<lb/>
人誰與游即諺所謂鴈飛不到處人被利名牽者也<hi>留青</hi>
<hi>日札</hi>
齊已早梅詩萬朩凍欲折孤根暖獨回前村深雪裏昨<lb/>
夜一枝開風逓幽香去禽窺素艷來明年猶應律先發<lb/>
映春臺尋常只將前四句作絶讀其實二十字絶妙五<lb/>
六亦幽致王荆公選唐百家詩梅花僅有五首五言律<lb/>
僅有韓致光一首五言絶句一首王適云忽見寒梅樹<lb/>
<pb n="KR4i0064_WYG_008-57a"/>
開花漢水濱不知春色早疑是弄珠人亦佳句也七言<lb/>
絶句二首戎昱云一樹寒梅白玉條逈臨邨落傍溪橋<lb/>
應縁近水花先發疑是經春雪未消劉言史云竹與梅<lb/>
花相並枝梅花正發竹枝垂風吹總向竹枝上真似王<lb/>
家雪下時崔魯七言律一首見此巻後今以余所選五<lb/>
言律増廣之<hi>瀛奎律髓</hi>
齊已詩清潤平淡亦復高逺冷峭一經都官點化白蓮<lb/>
一集駕出雲臺之上可謂智過其師<hi>唐音癸籖</hi>
<pb n="KR4i0064_WYG_008-57b"/>
寄方干處士鑑湖舊居云賀監舊山川空來近百年聞<lb/>
君與琴鶴終日在漁船鳥路深秋石湖燈半夜天雲門<lb/>
幾回去題徧好林泉<hi>唐詩紀事</hi>
戊辰嵗湖中寄鄭谷郎中云白髮久慵簪常聞病亦吟<lb/>
瘦應成鶴骨閒想似禪心上國楊花亂滄洲荻笋深不<lb/>
堪思翠巘西望獨沾襟<hi>唐詩紀事</hi>
觀水云范蠡東浮濶靈均北泛長誰知逺煙浪别有好<lb/>
思量故國門前急天峰照裏忙難收樓上興𣺌漫正斜<lb/>
<pb n="KR4i0064_WYG_008-58a"/>
陽<hi>唐詩紀事</hi>
聴李先生琴云仙子弄瑶琴仙山杉月深此聲含太古<lb/>
誰聴到無心灑石霜千片噴空瀑萬尋何人傳指法擕<lb/>
向海中岑<hi>唐詩紀事</hi>
　　　師貴<lb/>
福州師貴禪師問牛頭未見四祖時百鳥銜花供養見<lb/>
後為甚不來師曰曙色未分人盡望及乎天曉也如常<lb/>
<hi>閩書</hi>
<pb n="KR4i0064_WYG_008-58b"/>
　　　如體<lb/>
福州芙蓉山如體禪師僧問如何是古人曲調師示頌<lb/>
曰古曲發聲雄今時韻亦同若教第一指祖佛盡迷蹤<lb/>
<hi>指月録</hi>
　　　體静<lb/>
後唐同光三年體静禪師住郡城東山華嚴寺未幾莊<lb/>
宗徵入輦下衆僧看經惟師與徒衆不看帝問師為甚<lb/>
不看經師曰道泰不傳天子令時清休唱太平歌帝曰<lb/>
<pb n="KR4i0064_WYG_008-59a"/>
衆徒為甚也不看師曰獅子窟中無異獸象王行處絶<lb/>
狐踪帝曰衆僧為甚看經師曰水母元無眼求食須頼<lb/>
蝦帝曰師是後生為甚却稱長老師曰三嵗國家龍鳳<lb/>
種百年殿下老朝臣<hi>閩中考</hi>
　　　法輝<lb/>
泉州開元寺法輝禪師禪餘頗以詩自娛與吕縉叔石<lb/>
聲叔陳原道釋居億居全為同社嘗題憲師壁曰逺浸<lb/>
谿光碧寒生松檜隂漁舟驚暮雨高吹入秋林此境長<lb/>
<pb n="KR4i0064_WYG_008-59b"/>
年在吾師静隠心<hi>閩書</hi>
　　　雲門<lb/>
雲門偃禪師嘗作北邙行曰前山後山高峨峨䘮車轔<lb/>
轔日日過哀歌幽怨滿巖谷聞者潛悲薤露歌哀歌一<lb/>
聲千載别孝子順孫徒泣血世間何物得堅牢大海須<lb/>
彌竟磨滅人生還如露易晞從來有㑹終别離苦海哀<lb/>
傷不暫輟况復百年驚夢馳去人悠悠不復至今人不<lb/>
㑹古人意栽松起石駐墓門欲為死者長年計魂魄悠<lb/>
<pb n="KR4i0064_WYG_008-60a"/>
揚形化土五趣茫茫井輪度今人還𦵏古人墳今墳古<lb/>
墳無定主洛陽城裏千萬人終為北邙山下塵沉迷不<lb/>
計歸時路為君孤坐長悲辛昔日送人哭長道今為孤<lb/>
墳卧芳草妖狐穿穴藏子孫耕夫撥骨尋珠寳老木蕭<lb/>
蕭生野風東西壊冡連晴空寒食已過誰享祀冡畔餘<lb/>
花寂寞紅日月相催若流矢貧富賢愚盡如此安得同<lb/>
遊常樂鄉縱經刼火無生死<hi>焦氏類林</hi>
　　　虛中<lb/>
<pb n="KR4i0064_WYG_008-60b"/>
虛中宜春人遊瀟湘山與齊已尚顔棲蟾為詩友住湘<lb/>
江西宗成寺潭州馬氏子希振侍中好事毎延納於書<lb/>
閣中好燒柴火煙皆彩翠題侍中池亭云嘉魚在深處<lb/>
幽鳥立多時寄司空圖侍郎云門徑放莎垂往來投刺<lb/>
稀有時開御札特地挂朝衣嶽信僧傳去天香鶴帶歸<lb/>
他時周召作無復更衰微司空侍郎言懐云十年華嶽<lb/>
峰前住只得虛中一首詩<hi>郡閣雅談</hi>
司空圖歸山時多以四皓二疏譽之唯僧虛中云道裝<lb/>
<pb n="KR4i0064_WYG_008-61a"/>
汀鶴識春醉野人扶言其操履檢身非傲世者也又云<lb/>
有時看御札特地挂朝衣言其尊戴存誠非邀君者也<lb/>
<hi>全唐詩話</hi>
　　　爾鳥<lb/>
蜀沙門僧爾鳥詩慕李白鄙賈島蹇澁乃自諷其詞云<lb/>
鯨目光燒半海紅鰲頭浪蹙掀天白而云我不能措思<lb/>
於藩籬蹄涔之間仍精於周易佛經為歌行所掩<hi>詩話總龜</hi>
　　　法眼<lb/>
<pb n="KR4i0064_WYG_008-61b"/>
太祖將問罪江南李後主用謀臣計欲拒王師法眼禪<lb/>
師觀牡丹於大内作偈諷之云擁毳對芳叢由來趣不<lb/>
同髮從今日白花是去年紅艷冶隨朝露馨香逐晩風<lb/>
何須待零落然後始知空後主不悟而宋師渡江<hi>冷齋夜話</hi>
　　　棲蟾<lb/>
唐僧棲蟾題豫章邑中云楚樹七回彫茂葉江人三至<lb/>
宿秋風蟾蜍竹老揺疎白菡蓞池乾滴碎紅山谷諸人<lb/>
皆和此詩又一僧題豫章云古朩疑撐月危峰欲渡江<lb/>
<pb n="KR4i0064_WYG_008-62a"/>
亦佳句也<hi>雪浪齋日記</hi>
　　　可隆<lb/>
僧可隆善詩高從誨閱其巻有觀棋句云萬般思後行<lb/>
一失廢前功從誨謂曰吾師此詩必因事而得隆答曰<lb/>
某本姓慕容與桑維翰同學少負志氣多忤維翰維翰<lb/>
登第以至入相某猶在塲屋頻年敗衂皆維翰所挫也<lb/>
因削髮為僧其句實感前事而露意焉從誨識鑒皆此<lb/>
類也<hi>大定録</hi>
<pb n="KR4i0064_WYG_008-62b"/>
　　　逺公<lb/>
莊宗遣中使向延嗣齎勅害帝勅曰王衍一行並從殺<lb/>
戮已印畫矣樞宻使張居翰覆視就殿柱揩去行字改<lb/>
家字由是百官及王氏僕役獲免者千餘人延嗣至長<lb/>
安殺帝及宗族於秦川驛因盡得蜀中珍寳帝時年二<lb/>
十八也時有蜀僧逺公傷廢國詩云樂極悲來數有涯<lb/>
歌聲才歇便興嗟牽羊廢主尋傾國指鹿姦臣盡䘮家<lb/>
丹禁夜凉空鏁月後庭春老漫開花兩朝帝業都成夢<lb/>
<pb n="KR4i0064_WYG_008-63a"/>
陵樹蒼蒼噪暮鴉<hi>十國春秋</hi>
　　　贊寧<lb/>
吳越時贊寧傳載浙江晝夜二潮甚信上人以詩括之<lb/>
曰午未未未申申夘夘辰辰已已已午午朔望一般掄<lb/>
此晝候也<hi>輟耕録</hi>
僧贊寧寄題洞庭山水月禪院云參差峰岫晝雲昏入<lb/>
望交蘿濁浪奔震澤湧山來北㟁華陽連洞到東門日<lb/>
生樹挂紅霞脚風起波揺白石根門有上方僧住處橘<lb/>
<pb n="KR4i0064_WYG_008-63b"/>
花林下采蘭蓀積翠湖心迤邐長洞臺蕭寺兩交光鳥<lb/>
行黑點波濤白楓葉紅連橘柚黄人我絶時隈樹石是<lb/>
非來處接帆檣如何遂得追遊性擺却營營不急忙<hi>吳郡</hi>
<hi>志</hi>
大師聲望日隆文學益茂時錢氏公族忠懿王俶宣德<lb/>
節度使偡奉國節度使億越州刺史儀金州觀察使儼<lb/>
故工部侍郎昱與大師以文義切磋時浙中士大夫衛<lb/>
尉卿崔仁冀工部侍郎慎知禮内侍致仕楊惲與大師<lb/>
<pb n="KR4i0064_WYG_008-64a"/>
以詩什倡和又得文格於光文大師彚征受詩訣於前<lb/>
進士龔霖由是大為流輩所推時錢塘名僧契凝者通<lb/>
名數一支謂之論虎常從義者文章俊健謂之文虎大<lb/>
師多毘尼著述謂之律虎故時稱四虎焉<hi>十國春秋注</hi>
　　　智亮<lb/>
戴雲山有戴雲寺居山中麓上山下山各十五里南唐<lb/>
時釋智亮者居之智亮不筆硯而能句有山中詩人間<lb/>
漫説上天梯上萬千回總是迷争似老夫巖下坐清風<lb/>
<pb n="KR4i0064_WYG_008-64b"/>
明月與心齊人駭服其天得云<hi>閩書</hi>
　　　翠微禪師<lb/>
王仁裕洛城漫録云張全義為西京留守識黄巢於衆<lb/>
僧中陶糓五代亂紀云巢既遁免祝髮為浮屠有詩云<lb/>
三十年前馬上飛鐵衣著盡著僧衣天津橋上無人識<lb/>
獨倚危欄看落暉又僧史言巢有塔在西京龍門號翠<lb/>
微禪師而世傳巢住雪竇所謂雪竇禪師即巢也明州<lb/>
雪竇山有黄巢墓<hi>揮麈後録</hi>
<pb n="KR4i0064_WYG_008-65a"/>
陶糓五代亂紀載黄巢遁免後祝髮為浮屠有詩云三<lb/>
十年前草上飛鐵衣著盡換僧衣天津橋上無人問獨<lb/>
倚危欄看落暉近世王仲言亦信筆書揮麈録殊不知<lb/>
此乃元微之贈智度詩竄易磔裂合二為一原集可攷<lb/>
也其一云四十年前馬上飛功名藏盡擁禪衣石榴園<lb/>
下擒生處獨自閒行獨自歸其二云三陷思明三突圍<lb/>
鐵衣抛盡衲禪衣天津橋上無人識閒凭䦨干望落暉<lb/>
<hi>稗史彚編</hi>
<pb n="KR4i0064_WYG_008-65b"/>
　　　張居士<lb/>
張居士名蟜字平雲學釋氏法人謂之居士時有勾居<lb/>
士問不拘生死者願師直指答曰非干日月照晝夜自<lb/>
分明又問百億往來非指的光明終不礙山河時如何<lb/>
答曰紅尾漫揺三尺浪真龍透石本無蹤嘗撰㕘𤣥録<lb/>
𤣥珠集歌行句偈百餘篇云毳流來往我家風我道玲<lb/>
瓏處處通頃刻萬邦皆徧到途中曾未見人逢其仙化<lb/>
三日口吐香氣滿屋氤氲有弟子告曰居士嘗言宗門<lb/>
<pb n="KR4i0064_WYG_008-66a"/>
祗以眼目為光不以睡相為事居士今日何以如此言<lb/>
訖香氣乃絶<hi>茅亭客話</hi>
　　　勾居士<lb/>
勾居士名令𤣥蜀都人也宗嗣張平雲有學人問答隨<lb/>
機應響著火蓮集無相寳山論法印傳况道雜言百餘<lb/>
篇有敬禮瓦屋和尚塔偈曰大空無盡刼成塵𤣥步孤<lb/>
髙物外人日本國來尋彼岸洞山林下過迷津流流法<lb/>
乳誰無分了了教知我最親一百六十三嵗後方於此<lb/>
<pb n="KR4i0064_WYG_008-66b"/>
塔葬全身瓦屋和尚名能光日本國人也嗣洞山悟本<lb/>
禪師天復年初入蜀偽永泰軍節度使鹿䖍扆捨碧雞<lb/>
坊宅為禪院居之至孟蜀長興年未遷化時齒一百六<lb/>
十三故有是句<hi>茅亭客話</hi>
　　　𤣥寂<lb/>
僧𤣥寂姓髙氏故唐節度使駢族子也棄家祝髪博極羣書<lb/>
善講説而脱畧跌宕無日不醉嘗自號為酒秃云後主召講<lb/>
華嚴梵行一品賚金帛甚厚𤣥寂即日盡送酒家日夜劇飲<lb/>
<pb n="KR4i0064_WYG_008-67a"/>
醉則從小兒數十浩歌道中歌曰酒秃酒秃何榮何辱但見<lb/>
衣冠成古邱不見江河變陵谷一日醉死石子岡<hi>十國春秋</hi>
　　　至聰<lb/>
五代時有一僧號至聰禪師祝融峰修行十年自以為<lb/>
戒行具足無所誘掖也夫何一日下山於道傍見一美<lb/>
人號紅蓮一瞬而動遂與合歡至明僧起沐浴與婦人<lb/>
俱化有頌曰有道山僧號至聰十年不下祝融峰腰間<lb/>
所積菩提水瀉向紅蓮一葉中<hi>侍兒小名録</hi>
<pb n="KR4i0064_WYG_008-67b"/>
　　　還鄉和尚<lb/>
錢氏時杭州還鄉和尚每喝云還鄉寂寂杳無蹤不掛<lb/>
征帆水陸通踏得故鄉田地穏更無南北與西東人問<lb/>
云明年大家都去果為錢家納土還朝之兆<hi>侯鯖録</hi>
　　　蜀村寺僧<lb/>
王中令既平蜀捕逐餘冦與部隊相逺饑甚入一村寺<lb/>
中主僧醉甚箕踞公怒欲斬之僧應對不懼公竒而赦<lb/>
之問求蔬食僧曰有肉無蔬公更竒之餽以蒸猪頭食<lb/>
<pb n="KR4i0064_WYG_008-68a"/>
之甚美公喜問僧止能飲酒食肉耶為有他枝也僧自<lb/>
言能為詩公令賦食蒸豚詩操筆立成曰觜長足短淺<lb/>
含臕久向山中食藥苗蒸處已將蕉葉裹熟時兼用杏<lb/>
漿澆紅鮮雅稱金盤薦軟熟真堪玉筋挑共把羶根來<lb/>
比並羶根只合喫藤條公大喜與紫衣<hi>冷齋夜話</hi>
羶根羊肉也唐薛昭緯遭黄巢亂流離饑餓遇舊識銀<lb/>
工延接飲饌甚豐昭緯以詩謝之曰一揲羶根數十皴<lb/>
盤中猶更有鮮鱗早知文字多辛苦悔不當初學冶銀<lb/>
<pb n="KR4i0064_WYG_008-68b"/>
而王中令令寺僧賦蒸豚詩亦有羶根自合喫藤條之<lb/>
語<hi>文海披沙</hi>
　　雙燈寺僧<lb/>
梓潼雙燈寺僧書一頌曰撞來好箇寄生囊云云趺坐<lb/>
而化<hi>清異録</hi>
　<lb/>
　<lb/>
　五代詩話巻八<lb/>
</p>
<p>
</p>
  </div>
<div>
<head>五代詩話巻九</head> <lb/>
    <p>
<pb n="KR4i0064_WYG_009-1a"/>
欽定四庫全書<lb/>
　五代詩話巻九<lb/>
　　　　　　　　　　兖州府知府鄭方坤撰<lb/>
　　羽士　鬼怪<lb/>
　　　吕巖<lb/>
吕巖真人字洞賔京川人也唐末三舉不第偶於長安<lb/>
酒肆遇鍾離權授以延命術自爾人莫之究嘗遊廬山<lb/>
歸宗書鐘樓壁曰一日清閒自在身六神和合報平安<lb/>
<pb n="KR4i0064_WYG_009-1b"/>
丹田有寳休尋道對境無心莫問禪未㡬道經黄龍山<lb/>
覩紫雲成蓋疑有異人乃入謁值龍擊鼔陞堂龍見意<lb/>
必吕公也欲誘而進厲聲曰座旁有竊法者吕毅然出<lb/>
問一粒粟中藏世界半升鐺内煑山川且道此意如何<lb/>
龍指曰這守屍鬼吕曰爭奈囊有長生不死藥龍曰饒<lb/>
經八萬刼終是落空亡吕薄訝飛劍脅之劍不能入遂<lb/>
再拜求指歸龍詰曰半升鐺内煑山川卽不問如何是<lb/>
一粒粟中藏世界吕於言下頓契作偈曰棄却瓢嚢摵<lb/>
<pb n="KR4i0064_WYG_009-2a"/>
碎琴如今不戀汞中金自從一見黄龍後始覺從前錯<lb/>
用心龍囑令加䕶<hi>指月錄</hi>
復齋漫錄云異聞集載沈旣濟作枕中記云開元中道<lb/>
者吕翁經邯鄲道上邸舎中以囊中枕借盧生睡事此<lb/>
之吕翁非洞賓也蓋洞賓嘗自叙以為吕渭之孫仕德<lb/>
宗朝今云開元則吕翁非洞賔無可疑者苕溪漁隱曰<lb/>
回仙嘗有詞云黄粱炊未熟夢驚殘尚用枕中記故事<lb/>
可見其非吕翁也靈怪集載南柯太守傳與枕中記事<lb/>
<pb n="KR4i0064_WYG_009-2b"/>
絶相類浮世榮枯固已如夢矣此二事又於夢中作夢<lb/>
記可笑亦可嘆<hi>漁隱叢話</hi>
呉虎臣辯唐異聞集所載開元中道者吕翁經邯鄲道<lb/>
上邸舎中以囊中枕借盧生睡事謂此吕翁非洞賓自<lb/>
序以為吕渭之孫渭仕徳宗朝今曰開元中則吕翁非<lb/>
洞賓無可疑者而或者又以為開元恐是開成字亦非<lb/>
也開成雖文宗時然洞賓此時未可稱翁本朝國史稱<lb/>
闗中逸人吕洞賓年百餘歲而狀貌如嬰兒世傳有劔<lb/>
<pb n="KR4i0064_WYG_009-3a"/>
術時至陳摶室若以國史證之止云百餘歲則非開元<lb/>
人明矣雅言系述有吕洞賓傳云闗右人咸通中舉進<lb/>
士不第值巢賊為梗攜家隱居終南學老子法以此知<lb/>
洞賓乃唐末人此皆呉說蕭東夫吕公洞詩云復此經<lb/>
過三十年唯應巖谷故依然城南老樹朽為土簷外稚<lb/>
松青拂天枕上功名秪擾擾指端變化又𤣥𤣥刀圭乞<lb/>
與起衰病稽首秋空一劔仙第五句誤用吕翁事<hi>賓退錄</hi>
自王重陽全真教行而趙昌父選唐絶尤延之紀唐詩<lb/>
<pb n="KR4i0064_WYG_009-3b"/>
皆取鍾吕作世遂亡弗以二子為唐人者以余攷之吕<lb/>
蓋五代人而鍾顯宋世其不得為唐人一也何以明之<lb/>
鍾吕傳道集稱施肩吾撰肩吾中唐後人於吕為前輩<lb/>
不應為其弟子藉令受道之士齒非所拘則唐人之好<lb/>
奇語誕什倍宋時如𤣥怪杜陽異聞甘<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>之類往往假<lb/>
稱神怪以自發其詞而吕之顯迹宋世婦人童子稔能<lb/>
傳述胡唐之小說無片詞及之僅傳道一集耶此其不<lb/>
得為唐人一也又太平廣記采摭累朝小說數百家至<lb/>
<pb n="KR4i0064_WYG_009-4a"/>
唐人撰述宋初存者什九亡弗備收如神仙一類巻至<lb/>
數十卽杜子春輩之無稽紀錄不遺乃鍾吕傳道集竟<lb/>
不見采攷之總目亦無其名其書雖見於文獻通考而<lb/>
劉昫舊唐書志中不列則其偽作而託名肩吾無可疑<lb/>
者此其不得為唐人二也鍾之詩可見者惟二絶句吕<lb/>
之詩可見者僅一絶一律然尤延之所采竟不知得之<lb/>
何書趙昌父因延之計敏夫紀事又本之尤趙而元好<lb/>
問鼓吹一律又不審得之何書者也然則三絶一律庸<lb/>
<pb n="KR4i0064_WYG_009-4b"/>
知非鍾吕宋時之作諸公因其自稱唐人故從而彚之<lb/>
於唐耶庸知非當時因二公顯迹而好奇者託附其名<lb/>
好事者遂目為其作耶觀虞伯生旅店一詩滕玉霄訪<lb/>
友一詩當時皆以為吕作則他可例見矣<hi>少室山房筆叢</hi>
攷吕之顯迹五代見於雜說者其句有飲海龜兒人不<lb/>
識燒山符子鬼難看見於詩話者其句有一粒粟中藏<lb/>
世界半升鐺裡煮山川似是本詩而朝遊北海暮蒼梧<lb/>
亦可信者然皆五代小說所載也鍾之詩句可徵者莫<lb/>
<pb n="KR4i0064_WYG_009-5a"/>
厭追懽笑語頻一首然僅宣和書譜及之也自餘吕之<lb/>
顯迹㡬遍天下率宋南渡以前鍾之顯迹惟王定國一<lb/>
書及王老志為弟子耳其謂鍾為吕師止宣和書譜一<lb/>
言餘雖吕自言未數數也賓退錄引宋朝國史載闗中<lb/>
逸人吕洞賓年百餘歲狀如嬰兒時至陳摶室據國史<lb/>
宋得天下距五代又數十年而吕才云百歲則洞賓之<lb/>
為五代時人灼然可見而施肩吾傳道集之贋不加辯<lb/>
而自明矣<hi>少室山房筆叢</hi>
<pb n="KR4i0064_WYG_009-5b"/>
世傳神仙吕洞賓名巖洞賓其字也唐吕渭之後五代<lb/>
間從鍾離權得道權漢人邇者自本朝以來與權更出<lb/>
没人間權不甚多而洞賓蹤迹數見好道者每以為口<lb/>
實余記童子時見大父魏公自湖外罷官還道岳州客<lb/>
有言洞賓事者云近歲常過城南一古寺題二詩壁間<lb/>
而去其一云朝遊岳鄂暮蒼梧袖有青蛇膽氣麤三入<lb/>
岳陽人不識朗吟飛過洞庭湖其一云獨自行時獨自<lb/>
坐無限時人不識我惟有城南老樹精分明知道神仙<lb/>
<pb n="KR4i0064_WYG_009-6a"/>
過說者云寺有大古松吕始至時無能知者有老人自<lb/>
松顛徐下致恭故詩云然先大父使余誦之後得李觀<lb/>
所記洞賓事碑與少所聞正同青蛇世多言吕初由劔<lb/>
俠入非是此正道家以氣鍊劔者自有成法神仙事渺<lb/>
茫不可知疑信者蓋相半然是身本何物固自有主之<lb/>
者區區百骸亦何足言棄之則為佛存之則為仙在去<lb/>
留間爾洞賓雖非余所得見然世要必有此人也<hi>䝉齋筆談</hi>
吕巖字洞賓幼名紹先京川人二十不從婚娶㑹昌咸<lb/>
<pb n="KR4i0064_WYG_009-6b"/>
通時舉進士滯塲屋者二十三年五十道始成祖渭禮<lb/>
部侍郎父讓海州刺史予嘗召箕洞賓降書云輕揮羽<lb/>
扇平分湘水烟霞泉石為佳侣清風兩袖氣粗豪洞庭<lb/>
飛過經千里飽嚼瑶華醉斟玉髓乾坤收拾葫蘆裡一<lb/>
聲長嘯海天秋數著殘棋山月起末書曰踏莎行予請<lb/>
作西湖賦卽運箕如飛筆不停輟有云攀碧落之兩峰<lb/>
卧白雲於三竺六橋水流魚與俱四賢堂寂鹿獨宿真<lb/>
佳句也<hi>留青日札</hi>
<pb n="KR4i0064_WYG_009-7a"/>
世傳吕先生詩黄鶴樓前吹笛時白蘋紅蓼對江湄𠂻<lb/>
情欲許誰能㑹惟有清風明月知吕先生非洞賓乃名<lb/>
元圭者也其詩元題于石照亭牕上仍記歲月云乙丑<lb/>
七月二十六日當元豐間喻涉為湖北提刑題詩其後<lb/>
云黄鶴樓邊横笛吹石亭牕上更題詩世人不識還歸<lb/>
去江水雲山共渺瀰或曰元圭乃先生之别字也<hi>能改齋漫</hi>
<hi>錄</hi>
世傳上中下八洞皆有仙人故俗動稱八仙云如所謂<lb/>
<pb n="KR4i0064_WYG_009-7b"/>
鍾離鐵拐韓湘子張果老之屬皆列仙傳採拾而强合<lb/>
之耳張果乃明皇時術士與羅公逺葉法善同在朝非<lb/>
仙也獨吕洞賓者史傳所載靈異之蹟昭彰在人耳目<lb/>
想不可謂之全誣今世所謂純陽詩字甚多如朝遊北<lb/>
海暮蒼梧及石池清水是吾心者好事者裒為之集但<lb/>
純陽唐人旣舉進士又列仙籍而其詩乃類宋人口吻<lb/>
豈亦後人傅㑹所成耶不然旣遺世高舉而又屢降人<lb/>
間若戀戀不忍舎者何也退之云我自屈曲住世間安<lb/>
<pb n="KR4i0064_WYG_009-8a"/>
能從汝求神仙此視純陽去而復來者過之逺矣<hi>五雜組</hi>
唐末馮翊城外酒家門額書云飛空却回顧謝此含春<lb/>
王於王字末大書醉也字體散逸非世俗書人謂是吕<lb/>
洞賓題<hi>清異錄</hi>
後周末汴京民石氏開茶肆有丐者索飲其幼女敬而<lb/>
與之如是月餘父怒笞女女供奉益謹丐謂女曰汝能<lb/>
啜我殘茶否女頗嫌之少覆於地卽聞異香亟飲之便<lb/>
覺神體清健丐者曰我吕仙也汝雖無縁盡飲我茶亦<lb/>
<pb n="KR4i0064_WYG_009-8b"/>
可隨汝所願女只求長夀不乏財物吕仙遺詞曰子午<lb/>
當餐日月精𤣥闗門戸啓還扄長似此過平生且把隂<lb/>
陽仔細烹遂不復見宣和中又遺呉興倡女張珍奴詞<lb/>
曰坎離坤兌分子午須認取自家宗祖地雷震動兩山<lb/>
頭漸洗濯黄芽出土捉得金精牢閉固煉庚申要生龍<lb/>
虎待他問汝甚人傳但只道先生姓吕葢步蟾宫詞也<lb/>
<hi>詞苑叢談</hi>
東坡云回仙過湖州東林沈氏飲醉石榴皮書其家東<lb/>
<pb n="KR4i0064_WYG_009-9a"/>
老庵之壁云西鄰已富憂不足東老雖貧樂有餘白酒<lb/>
醸來縁好客黄金散盡為收書東老沈氏之老自謂也<lb/>
余次其韻云世俗何知貧是病神仙可學道之餘但知<lb/>
白酒留佳客不問黄公覓素書符離道士晨興際華嶽<lb/>
先生屍解餘忽見黄庭丹篆句猶傳青紙小朱書凄凉<lb/>
雨露三年後髣髴塵埃數字餘至用榴皮緣底事中書<lb/>
君豈不中書<hi>漁隱叢話</hi>
山谷云秋風吹渭水落葉滿長安黄塵車馬道獨清閒<lb/>
<pb n="KR4i0064_WYG_009-9b"/>
自然爐鼎虎繞與龍盤九轉丹砂就琴心三叠蘂珠看<lb/>
舞胎仙便萬釘寳帶貂蟬富貴欲薰天黄粱炊未熟夢<lb/>
驚殘是非海裡直道作人難袖手江南去白蘋紅蓼再<lb/>
游湓浦廬山往三十年有人書此曲於州東茶圈酒肆<lb/>
之柱間或愛其大指趣而不能歌也中間樂工或按而<lb/>
歌之輙以徑語竄入有市井氣不類神仙中人語十年<lb/>
前有醉道士歌此曲廣陵市上童兒和之乃合其故時<lb/>
語此道士去後以物色迹逐之知其為吕洞賓也<hi>漁隱叢話</hi>
<pb n="KR4i0064_WYG_009-10a"/>
鄱陽胡詠之朝散生平好道元符初嘗於信州弋陽縣<lb/>
見一道人青巾葛衣神氣特異因揖而延之對飲道人<lb/>
指取大白滿引無算曰君有從軍之行去否胡竦然曰<lb/>
當去蓋是時欲就熙河帥姚雄之辟也道人曰西陲方<lb/>
用師好去索紙書詩曰濟世應湏不世才調羮重見用<lb/>
鹽梅種成白璧人何處熟了黄粱夢未回相府舊開延<lb/>
士閤武夷新築望仙臺青雞唱徹函闗曉好巻游幃歸<lb/>
去來授詠曰為我以此寄章相公且曰章相公好箇人<lb/>
<pb n="KR4i0064_WYG_009-10b"/>
又錯了路徑也詠叩其説但云未可立談詠問其姓名<lb/>
亦不肯言曰吾早晩亦遊邉可以復相見夜艾詠曰先<lb/>
生可就此寢曰吾歸邸中只在河下乃拂衣去明日遣<lb/>
人往諸邸尋問皆云未嘗有道人因告縣令徧邑物色<lb/>
竟無曾見者詠至京師見王副車詵具告以此欲持詩<lb/>
謁子厚詵曰慎不可上方以邊事倚辦相公丞相得此<lb/>
必堅請去上必疑恠詰其所以然君且得罪詠以為然<lb/>
徑趍姚幕從取青唐曁還闕則子厚已去矣他日子厚<lb/>
<pb n="KR4i0064_WYG_009-11a"/>
北歸聞有此詩就詠求之其真本巳為駙車奄有乃錄<lb/>
寄之子厚見詩歎曰使吾早得此詩去位久矣豈復有<lb/>
今日之事乎方詠之在邉日嘗至秦州天慶觀聞説吕<lb/>
先生在此月餘近日方去矣問何以知其為吕道士云<lb/>
道人去時適道衆皆赴鄰郡醮道人顧小童曰吾且去<lb/>
借筆書壁候師歸示之小童辭以觀新修師戒勿令題<lb/>
涴乃曰煩貯火殿鑪吾欲禮三清而去旣而行殿後砌<lb/>
下有石池水甚清泚乃以爪畫殿壁留詩云石池清水<lb/>
<pb n="KR4i0064_WYG_009-11b"/>
是吾心漫被桃花倒影沉一到邽山空闕内消閒塵累<lb/>
七絃琴後題回字衆驚嘆以為必吕翁也壁甚髙其字<lb/>
非手可能及邽山卽秦山也詠思弋陽所遇有遊邉之<lb/>
約豈非斯人歟此說予聞江元一太初云<hi>墨莊漫錄</hi>
西湖諸寺所存無㡬唯南山靈石猶是舊屋寺僧言頃<lb/>
時有數道人來丐食拒而不與乃題詩屋山而去至今<lb/>
猶存字畫頗類李北海是唐人書也其詩云南塢數回<lb/>
泉石西峰㡬疉煙雲登携孰以為佀顔寓李甲蕭耘後<lb/>
<pb n="KR4i0064_WYG_009-12a"/>
好事者譯之前一句乃吕字第二句洞字第三句賓字<lb/>
是洞賓與三人者來耳李甲近世人東坡以比郭恕先<lb/>
善畫而有文餘不知其為何人當是神仙也<hi>竹坡詩話</hi>
賈師雄郎中治平中通判邵武嘗收鐵鏡甚大非常物<lb/>
也久欲淬磨未得其人左右言近有回處士自言善磨<lb/>
鏡召至風骨軒昂非常人也飲酒畢推藥鏡上言藥少<lb/>
當自取之旣去不回詢其宿在太平寺留詩一絶云手<lb/>
内青蛇凌白日洞中仙果豔長春湏知物外烟霞客不<lb/>
<pb n="KR4i0064_WYG_009-12b"/>
是尋常磨鏡人取鏡視之藥已化去堆藥處一㸃表裏<lb/>
通明如寒玉秋水<hi>青𤨏高議</hi>
鍾弱翁帥平原一方士通謁從牧童牽黄犢立於庭下<lb/>
弱翁異之指牧童曰道人頗能賦此乎笑曰不煩吾語<lb/>
是兒能之牧童乃操筆大書云草鋪横野六七里笛弄<lb/>
晩風三四聲歸來飽飯黄昏後不脱簑衣卧月明旣去<lb/>
郡人見方士担兩大甕長歌出郭迹之不見兩甕乃二<lb/>
口豈洞賓耶<hi>西清詩話</hi>
<pb n="KR4i0064_WYG_009-13a"/>
襄漢隱者躬耕數畝因古冡為亭往來題詩甚富一日<lb/>
柱間得一絶相傳吕公作也冡上為亭鬼莫嗔冡頭人<lb/>
卽冡中人憑欄莫起存亡意除却虛空總是塵<hi>焦氏類林</hi>
破𤓰者謂二八也蓋以𤓰剖四界其形如兩八字故女<lb/>
子初破體曰破𤓰年當二八也吕洞賓贈張洎詩云功<lb/>
成當在破𤓰年蓋二八八八六十四也洎以六十四卒<lb/>
<hi>堅瓠集</hi>
大梁景徳寺峨眉院壁間有吕洞賓題字寺僧相傳以<lb/>
<pb n="KR4i0064_WYG_009-13b"/>
為頃時有蜀僧號峨眉道者戒律甚嚴不下席者二十<lb/>
年一日有布衣青裘昂然一偉人求與語良久期以明<lb/>
年是日復相見於此願少見待也明年是日日方午道<lb/>
者沐浴端坐而逝至暮偉人果來問道者安在曰亡矣<lb/>
偉人嘆息良久忽復不見明日書數語於堂壁間絶髙<lb/>
處其語云落日斜西風冷幽人今夜來不來教人立盡<lb/>
梧桐影字畫飛動如翔鸞舞鳳非世間筆也宣和間余<lb/>
遊京師猶及見之<hi>竹坡詩話</hi>
<pb n="KR4i0064_WYG_009-14a"/>
潭州士人夏鈞罷官過永州謁何仙姑而問曰世人多<lb/>
言吕先生今安在何笈曰今日在潭州興化寺設齋鈞<lb/>
専記之到潭日首於興化寺取齋簿視之果其日有華<lb/>
州回客設供頃年滕亮宗謫守巴陵郡有華州回道士<lb/>
上謁風骨神秀眉宇清邁滕知其異口占一詩贈之曰<lb/>
華州回道士來到岳陽城别我遊何處秋空一劍横回<lb/>
聞之恍然大笑而别不知所之<hi>東軒筆錄</hi>
宿州天慶觀有神仙題詩二絶於五星門扉之上俗傳<lb/>
<pb n="KR4i0064_WYG_009-14b"/>
云吕先生神篆其詩曰秋景蕭條葉亂飛庭松影裏坐<lb/>
移時雲迷鶴駕何方去仙洞朝元失我期又曰肘傳丹<lb/>
篆千年術口誦黄庭兩巻經鶴觀古壇槐影裏悄無人<lb/>
跡戸長扄後為人刮去墨迹猶存乃知非常人書也<hi>焦氏</hi>
<hi>筆乘</hi>
全州道士蔣暉志行高卓洞賓謁之適蔣他出帝君題<lb/>
詩於壁曰醉舞高歌海上山天瓢承露浴金丹夜深鶴<lb/>
透秋空壁萬里西風一劔寒後書無上宫主訪蔣暉作<lb/>
<pb n="KR4i0064_WYG_009-15a"/>
遂去字徹壁暉歸大驚曰宫字無上此吕翁也追之不<lb/>
復得矣<hi>列仙通紀</hi>
三界廟一名青蛇廟廟有小蛇背緑腹赤穴神衣袖饗<lb/>
神飲食或以手接翫之甚馴倘有虛誓愆祈家數百里<lb/>
蛇輙至為其人索願其家為蛇掛紅刻日賽之呼曰青<lb/>
蛇使云按三界姓許平南人采樵得一衣輕如一葉上<lb/>
下無縫帶内有回字能召風雨知來物播術聚衆𢎞治<lb/>
中制府逮至覆以洪鐘環以積薪晨夜煆之發之無有<lb/>
<pb n="KR4i0064_WYG_009-15b"/>
也仙衣所披僅乃得免余先一日與袁元約趙平笥談<lb/>
青蛇之異余謂青蛇必金精也昔先師純陽詩云朝游<lb/>
北海暮蒼梧袖有青蛇膽氣粗三醉岳陽人不識朗吟<lb/>
飛過洞庭湖此時三彭雖靖一氣未降及叅黄龍頓超<lb/>
圓覺銖衣蛇劔棄若浮烟辱於非人有弗顧也夫君子<lb/>
藏器於身待時而用慢藏誨禍亦何神之靈而青蛇有<lb/>
知必不拳拳於兹廟也二客稱快次早入廟取酒酹蛇<lb/>
羣若媿匿深穴於神座之下以火燭之得寳劔一函翠<lb/>
<pb n="KR4i0064_WYG_009-16a"/>
色欲滴是夜二客夢一綠衣少年與余結佩後青蛇遂<lb/>
無有見者<hi>赤雅</hi>
吕真人一日游四明金鵞寺顧方丈蕭然有童子出吕<lb/>
問此何寥寥童曰莫道寥寥虛空也不著吕嘉其言題<lb/>
詩於壁云方丈有門出不鑰見箇山童露雙脚問伊方<lb/>
丈何寂寥道是虛空也不著聞此語何欣欣主人豈是<lb/>
尋常人我來謁此不得見渇心耿耿生埃塵歸去也波<lb/>
浩渺路入蓬萊山杳杳相思一上石樓時雪晴海濶千<lb/>
<pb n="KR4i0064_WYG_009-16b"/>
峰曉<hi>堅瓠集</hi>
回仙於京師景徳寺僧房壁上題詩云明月斜秋風冷<lb/>
今夜故人來不來教人立盡梧桐影相傳此詩自國初<lb/>
時卽有之柳耆卿詞云愁緒終難整人立盡梧桐碎影<lb/>
用回仙語也古今詞話乃云耆卿作傾盃樂秋景一闋<lb/>
忽夢一婦人云妾非今世人曾作前詩數百年無人稱<lb/>
道公能用之夢覺記其事世傳乃鬼謠也此語怪誕無<lb/>
可攷據蓋不見回仙留題詩遂妄言耳<hi>漁隱叢話</hi>
<pb n="KR4i0064_WYG_009-17a"/>
回仙有沁園春一闋明内丹之㫖語意深妙惜乎世人<lb/>
但歌其詞不究其理吾故表顯之云九返還丹在人先<lb/>
湏煉已待時正一陽初動中宵漏永温温鉛鼎光透簾<lb/>
幃造化爭馳虎龍交合進火功夫尤鬬危曲江上看月<lb/>
華瑩靜有箇烏飛當時自飲刀圭又誰信無中養就兒<lb/>
辨水源清濁朩金間隔不因師指此事難知道要𤣥㣲<lb/>
天機清逺下手𤣥修休太遲蓬萊路仗三千行滿獨步<lb/>
雲歸<hi>漁隱叢話</hi>
<pb n="KR4i0064_WYG_009-17b"/>
武昌瀕江有吕公磯上有黄鶴樓一日有題漢宫春於<lb/>
其上云横吹聲沉倚危樓紅日江轉天斜黄塵邉火澒<lb/>
洞何處吾家胎禽怨夜半乘風𤣥露丹霞先生笑飛空<lb/>
一劍東風猶自天涯情知道山中好早翠囂含隱瑤草<lb/>
新芽青溪故人信斷夢逐飈車乾坤星火歸來兮煑石<lb/>
煎砂迴首處幅巾蒲帳雲邉獨笑桃花不知為何人作<lb/>
或言洞賓語也後三十年已未元兵渡江<hi>老學叢談</hi>
吕洞賓過錦屏山題詩云半空豁然雷雨收洗出一片<lb/>
<pb n="KR4i0064_WYG_009-18a"/>
瀟湘秋長虹倒掛碧天外白雲走上青山頭誰家緑樹<lb/>
正啼鳥何處夕陽斜倚樓道人醉卧巖下石不管人間<lb/>
萬種愁又時當海晏河清日白鹿閒騎下翠臺本為君<lb/>
平川裡去不妨却到錦屏來自有仙人丰度今世傳洞<lb/>
賓詩只朗吟飛過洞庭湖一絶耳<hi>堅瓠集</hi>
吕仙坐鳳停橋上有守橋道人煎佳茗供之仙索紙筆<lb/>
書詞云落日數聲啼鳥香風滿路吹花道人邀我煑新<lb/>
茶盪滌胸中瀟灑世事不堪回首夢魂猶遶天涯鳳停<lb/>
<pb n="KR4i0064_WYG_009-18b"/>
橋畔卽吾家管甚月明今夜字畫飛舞可愛橋在安成<lb/>
北三十里<hi>稗史彚編</hi>
杭州𤣥玅觀中有蕉花一株以盛衰卜休咎元時有羽<lb/>
客題葉云午夜君山玩月回西鄰小圃碧蓮開天風香<lb/>
霧蒼華冷名籍因由問汝來白雪紅鉛立聖胎羙金花<lb/>
要十分開好同子往瀛洲看雲在青霄鶴未來識者以<lb/>
為吕洞賓云<hi>西湖志</hi>
元末嘉興桐鄉縣後朱村徐通判素敬洞賓吕祖朝夕<lb/>
<pb n="KR4i0064_WYG_009-19a"/>
禮拜一日疽發於背勢漸危篤然猶扶起禮拜如故忽<lb/>
見淨水盂之下有白紙一幅視之有詩云紛紛墓上黄<lb/>
金屑片片花飛白玉芝君王一觔臣八兩調和服下卽<lb/>
平夸意是仙方而不知黄金白玉為何物問之乩仙判<lb/>
曰大黄白芷也服之果驗後以之醫人亦無不效<hi>𤨏言</hi>
養利州散花嶺在州治西三十里相傳土官趙文安時<lb/>
設醮吕仙下降變作乞丐臨壇土官惡其不潔拉出吕<lb/>
仙手拍門上成金字題詩云串字去中心同水將共侵<lb/>
<pb n="KR4i0064_WYG_009-19b"/>
鬢邉無白髪匹馬去難尋後土官悟追至此嶺白馬騰<lb/>
空天花散墜故名散花嶺越再歲土官被事改流<hi>養利州志</hi>
世傳吕洞賓唐進士也詣京師應舉遇鍾離翁於岳陽<lb/>
授以仙訣遂不復之京師今岳陽飛吟亭是其處也近<lb/>
時有題絶句於亭上云覓官千里赴神京鍾老相傳蓋<lb/>
便傾未必無心唐事業金丹一粒誤先生余酷愛其㫖<lb/>
趣蓋夫子告沮溺之意也<hi>鶴林玉露</hi>
　　　陸禹臣<lb/>
<pb n="KR4i0064_WYG_009-20a"/>
陸禹臣河東人避黄巢之亂入南嶽遇道士軒轅彌明<lb/>
授以仙術且謂曰子得道當在山窮水絶處乃隱宜之<lb/>
北山嘗寓呉生家每謁輙與語塵外理贈生以詩曰世<lb/>
俗風波險人情巧智長要知安分處修性本真常又贈<lb/>
云露下瑤簪濕雲生石室寒星壇鸞鶴舞丹竈虎龍蟠<lb/>
塵世人情窄壺中景界寛憑君高著眼物外試回觀遂<lb/>
居大巖修煉不復出嘗手植異桃靈藥至今不凋山上<lb/>
有井水色紺碧異常禹臣在時嘗聞仙樂一日仙昇宋<lb/>
<pb n="KR4i0064_WYG_009-20b"/>
時有人遇之問其童子曰此紫府仙伯陸仙翁也<hi>慶逺府志</hi>
　　　鍾離權<lb/>
邢州開元寺僧院有五代時隱士鍾離權草書詩二絶<lb/>
筆勢遒逸詩曰得道真僧不易逢㡬時歸去願相從自<lb/>
言住處連滄海别是蓬萊第一重莫厭追歡笑語頻尋<lb/>
思離亂可傷神閒來屈指從頭數得見昇平有㡬人後<lb/>
從廣知邢州勒詩於石<hi>宋事實類苑</hi>
神仙鍾離先生名權不知何時人而間出接物自謂生<lb/>
<pb n="KR4i0064_WYG_009-21a"/>
於漢吕洞賓於先生執弟子禮有問答語及詩成集狀<lb/>
其貌者作偉岸丈夫或峩冠紺衣或虬髯蓬鬢不冠巾<lb/>
而頂雙髻文身跣足頎然而立睥睨物表真是眼高四<lb/>
海而遊方之外者自稱天下都散漢又稱散人嘗草其<lb/>
為詩云得道高僧不易逢㡬時歸去得相從其字畫飄<lb/>
然有凌雲之氣非凡筆也元祐七年七月亦錄詩四章<lb/>
贈王定國多論精勤志學長生金丹之事亹亹可讀終<lb/>
自論其書以謂學龍虵之狀識者信其不誣今御府所<lb/>
<pb n="KR4i0064_WYG_009-21b"/>
蔵草書一贈王定國詩<hi>宣和書譜</hi>
風燈泡沬兩相悲未肯遺榮自保持頷下藏珠當猛鹿<lb/>
身中有道更求誰才高雅稱神仙骨智照靈如大寳龜<lb/>
一半青山無買處與君携手話希夷元祐七年九月九<lb/>
日鍾離權書莊綽䟦云昔維揚有何仙姑者世以為謫<lb/>
仙能與真靈接一日鍾離過之使治黄素乃書此詩吕<lb/>
公亦䟦其後令俟王學士至授之後數日王古敏仲自<lb/>
二卿出守㑹稽至維揚訪姑卽以與之王秘不以示人<lb/>
<pb n="KR4i0064_WYG_009-22a"/>
<hi>宋詩紀事</hi>
淳熙十一年溧陽倉斗子坐盗官米黥配而籍其家得<lb/>
草書二軸題云庚申歲書其名權花押正如一劔之狀<lb/>
蓋鍾離翁也其詞云露滴紅蘭玉滿畦閒拖象履到峰<lb/>
西但令心似蓮花潔何必身將槁朩齊古塹細香紅樹<lb/>
老半峰殘雪白猿啼雖然不是桃花洞春至桃花亦滿<lb/>
溪李粹伯䟦之曰字畫放逸有翔龍舞鳳之勢脱去尋<lb/>
常畦徑非得於心而應於手者不能爾飄然神仙風度<lb/>
<pb n="KR4i0064_WYG_009-22b"/>
固有所本云真本藏於建康府治軍質庫絹素標飾處<lb/>
皆斷裂獨字畫不動景裴嘗見之度申歲者豈非藝祖<lb/>
創業建隆元年乎<hi>夷堅志</hi>
　　　劉元英<lb/>
劉元英號海蟾子初名操燕地廣陵人以明經擢第仕<lb/>
燕王劉守光為相一旦忽有道人來謁自稱正陽子索<lb/>
雞卵十枚金錢十枚以一文置几上累十卵於錢若浮<lb/>
圖之狀海蟾驚歎曰危哉道人曰人居榮樂之塲履憂<lb/>
<pb n="KR4i0064_WYG_009-23a"/>
患之地其危有甚於此者復盡以其錢擘為二擲之而<lb/>
去海蟾由此大悟遂昜服從道宋仁宗天聖九年遊歴<lb/>
名山所至多有遺蹟一日於潭州夀寜觀題古詩十韻<lb/>
云醉走白雲來倒提銅尾秉引箇碧眼奴擔著獨壺癭<lb/>
自言秦世事家住葛洪井不讀黄庭經豈燒龍虎鼎獨<lb/>
立都市中不受俗人請欲携霹靂琴去上芙蓉頂呉牛<lb/>
買十角溪田耕半頃種秫釀白醪總是仙家境醉眠松<lb/>
隂下閒過白雲嶺要去卽便去直入秋霞影仍自寫真<lb/>
<pb n="KR4i0064_WYG_009-23b"/>
其傍撮襟書龜鶴齊夀四字題云廣陵閒民劉某書丹<lb/>
成尸解<hi>宋詩紀事</hi>
碣石剩談載劉海蟾歌云余縁太歲生燕地憶昔三光<lb/>
分秀氣丱貫圓明霜雪心十六早豋甲科第紆朱懷紫<lb/>
金章貴箇箇羅衣輕掛體如今位極掌絲綸忽憶從前<lb/>
春一寐昨宵家宴至五更兒女夫人併侍婢被吾佯醉<lb/>
撥盃盤擊碎珊瑚真玉器兒女嫌夫人惡忘却從前衣<lb/>
食樂來朝朝退怒猶存些兒小過無推托因此事方頓<lb/>
<pb n="KR4i0064_WYG_009-24a"/>
悟前有輪迴誰救度辭官納印棄榮華慷慨身心求出<lb/>
路按海蟾姓劉名嚞<hi>與哲同</hi>渤海人十六登甲科仕燕五<lb/>
十至相位朝退有二異人坐道傍延入談修真之術二<lb/>
人黙然相索金錢一文雞卵十枚擲於案以雞卵累金<lb/>
錢上嚞傍睨曰危哉二人曰君身尤危何啻此卵嚞遂<lb/>
悟納印入終南山學道為仙其歌意甚明白今畫蓬頭<lb/>
跣足嘻笑睨人手持三足蟾弄之曰此劉海戲蟾圖也<lb/>
直以劉海為名舉世無有知其名者錄之以資博識<hi>堅瓠</hi>
<pb n="KR4i0064_WYG_009-24b"/>
<hi>集</hi>
　　　張逸人<lb/>
五代時有張逸人嘗題崔氏酒壚云武陵城裏崔家酒<lb/>
地上應無天上有雲游道士飲一斗醉臥白雲深洞口<lb/>
自是酤者愈衆<hi>堅瓠集</hi>
　　　李真<lb/>
李真不知何許人唐末五代仙人有丈人山詩云春凍<lb/>
曉韉露重夜寒幽枕雲生豈是與山無素丈人著帽相<lb/>
<pb n="KR4i0064_WYG_009-25a"/>
迎<hi>全唐詩錄</hi>
　　　杜光庭<lb/>
道士杜光庭字賓聖道號東瀛子括蒼人也光庭初意<lb/>
喜讀經史工詞章翰墨之學懿宗設萬言科選士光庭<lb/>
試其藝不中乃棄儒衣冠入道游意澹漢著道家書頗<lb/>
研極至理至條列科教自漢張道陵曁陸修靖撰集已<lb/>
來始末備盡於今羽流咸宗之僖宗臨御光庭始充麟<lb/>
徳殿文章應制一時流輩為之斂袵皆曰學海千尋辭<lb/>
<pb n="KR4i0064_WYG_009-25b"/>
林萬葉扶宗立教海内一人而巳嘗撰混元圖紀聖賦<lb/>
廣聖義歴帝紀曁歌詩雜文共百餘巻喜自錄所為詩<lb/>
文而字皆楷書人爭得之故其書因詩文而有傳要是<lb/>
得煙霞氣味雖不可以擬倫羲獻而邁往絶人亦非世<lb/>
俗所能到也光庭嘗一日忽謂門人曰青城方創真宫<lb/>
工未畢上帝命余作岷峨主司恐不久於人間世他日<lb/>
因復謂真宫成矣遂披法服與門弟子别而卒異哉信<lb/>
人材不特人間少天上亦少昔李賀以天上玉樓成召<lb/>
<pb n="KR4i0064_WYG_009-26a"/>
作記而去其類是矣今御府所藏正書一送先輩詩<hi>宣和</hi>
<hi>書譜</hi>
杜光庭題仙居觀云往歳真人朝玉皇四真三代住繁<lb/>
陽初開九鼎丹華熟繼躡五雲天路長烟鎻翠嵐迷舊<lb/>
隱池凝寒鏡貯秋光時騎白鹿巖前去應許潛通不死<lb/>
鄉鴻都觀云亡呉伯越已功全深隱雲林始學仙鸞鶴<lb/>
自飄三蜀駕波濤猶憶五湖船雙溪夜月鳴寒玉衆籟<lb/>
秋空歛翠烟也有扁舟歸去興故鄉東望思悠然慶都<lb/>
<pb n="KR4i0064_WYG_009-26b"/>
觀云三仙一一駕紅鸞仙去雲閒逺古壇煉藥舊臺空<lb/>
處所挂衣喬朩兩摧殘清風嶺接猿聲近白石溪㴠水<lb/>
影寒二十四峰皆可隱振衣長往亦何難<hi>全蜀藝文志</hi>
　　　李夢符<lb/>
鍾傳鎮南昌有李夢符者放宕豪飲應口成詩桂州刺<lb/>
史李瓊遣人謂傳曰夢符吾弟可遣歸傳令求於市邸<lb/>
不知所之有回常學士詩云罷修儒業罷修真養拙藏<lb/>
愚春復春到老不疎林裏鹿平生難見日邉人洞桃深<lb/>
<pb n="KR4i0064_WYG_009-27a"/>
處千株錦巖雪鋪時萬草新深謝名賢逺相訪求聞難<lb/>
禱鳳為鄰<hi>詩史</hi>
李夢符不知何許人梁開平中鍾傅鎮洪州日與布衣<lb/>
飲酒狂吟放逸嘗以釣竿懸一魚向市肆唱漁父引賣<lb/>
其詞好事者爭買之得錢便入酒家其詞有千餘首傳<lb/>
於江表畧記其一兩首云村寺鐘聲度逺灘半輪殘月<lb/>
落前山徐徐撥棹却歸灣浪叠朝霞錦繡翻又曰漁弟<lb/>
漁兄喜到來婆官賽了坐江隈椰榆杓子朩癭杯爛煑<lb/>
<pb n="KR4i0064_WYG_009-27b"/>
鱸魚滿岸堆察攷取狀答曰揷花飲酒何妨事樵唱漁<lb/>
歌不礙時遂不敢復問或把氷入水及出身上氣如蒸<lb/>
鍾氏亡亦不知所在<hi>郡閣雅談</hi>
　　　許鵲<lb/>
許鵲真人唐末遊南岳招仙觀壁上題歌一首云洪爐<lb/>
烹煆人性命器用不同分皆定妖精鬼魅鬬神通只自<lb/>
干邪不干正黄口小兒初學行惟知日月東西生還為<lb/>
萬靈威聖力移月在南日在北玉是玉兮石是石藴弃<lb/>
<pb n="KR4i0064_WYG_009-28a"/>
深泥終不易鄧通餓死嚴陵貧帝王豈是無人力丈夫<lb/>
未達莫相侵攀龍附鳳損精神題後數日上昇<hi>雅言雜載</hi>
漳州之鶴鳴山有題詩石毁落莫辨可辨者九字曰保<lb/>
大與許碏尋偃月子碏唐末許真人也自稱高陽人少<lb/>
為進士累舉不第晩學道王屋山周遊五嶽名山洞府<lb/>
後從峨眉山經兩京復自襄汴來抵江淮茅山遍歴天<lb/>
台四明仙都委羽武夷霍董羅浮到處皆於石崖峭壁<lb/>
題云許碏自峨眉山尋偃月子到此筆蹤神異竟莫詳<lb/>
<pb n="KR4i0064_WYG_009-28b"/>
偃月子何人也後多遊廬江間常醉吟曰閬苑花前是<lb/>
醉鄉拈翻王母九霞觴羣仙拍手嫌輕脫謫向人間作<lb/>
酒狂一日當春和氣候揷花滿頭把花作舞上酒家樓<lb/>
醉歌昇雲飛去<hi>閩書</hi>
　　　盧道者<lb/>
盧道者精於卜後唐同光二年有郡倅因内孕歲餘不<lb/>
産求盧道者卜之書一醋字遂不踰月二十一日酉時<lb/>
娩倅以為神建塔居之後坐化遺詩云三十年前賣卜<lb/>
<pb n="KR4i0064_WYG_009-29a"/>
化得一間茅屋末云撒手永超三界一去定無反復<hi>粤西</hi>
<hi>通志</hi>
　　　石仲元<lb/>
石仲元桂人號桂華子七星山道士也負能詩名世傳<lb/>
其警句如石壓朩斜出岸懸花倒生之類甚多學詩者<lb/>
不逺千里而來有南嶽處士廖融者亦至時楊徽之守<lb/>
湘源融因誦仲元數篇徽之大稱賞目為玉方響然仲<lb/>
元於詩自謂妙究精㣲雖權貴求索未嘗輕子或咎其<lb/>
<pb n="KR4i0064_WYG_009-29b"/>
太執仲元曰詘道而信人吾不為也復請去集中巧麗<lb/>
者則曰詩者假象而達意也象非綺靡可見言非迂疎<lb/>
可傳象麗而意達不亦至乎天禧中將殁召門人潘著<lb/>
謂昨夢得句云地連錦野東西去水接朱川次第來此<lb/>
吾有生之患榮謝當然未喪之文子其嗣之盡出平生<lb/>
所作詩三百餘篇授之使傳焉浹旬而殁有桂華集行<lb/>
於世先是于羣玉與仲元為詩酒交至京以其詩示左<lb/>
正言夏侯嘉正嘉正驚異為之序畧曰詩人之㫖屈而<lb/>
<pb n="KR4i0064_WYG_009-30a"/>
不伸久矣今石君復以兹道振於楚國石君負不覊之<lb/>
才松筠讓其節冰玉湛其懷每一聨一句未嘗不以正<lb/>
得失厚人倫羙教化敦風俗為體也惜其詩今不傳<hi>粤西</hi>
<hi>通志</hi>
　　　許堅<lb/>
許堅江左人性樸野似非今之人年高絶不知曉人事<lb/>
少言人不問終日不啟口多居三茅山不知年歲形容<lb/>
不變好飱魚能為詩多談神仙事題茅山觀曰常恨清<lb/>
<pb n="KR4i0064_WYG_009-30b"/>
風千載鬱洞天今得恣遊遨松楸古色玉堂靜鸞鶴不<lb/>
來青帝髙茅氏井寒丹巳化𤣥宗碑斷夢仍勞分明有<lb/>
箇長生路休向紅塵嘆二毛早年堅以時事干江南李<lb/>
氏人訝其狂戅以為風恙莫與之禮一絶上舍人徐鉉<lb/>
云㡬宵烟日鎻樓臺欲寄侯門薦稱才滿靣塵埃人不<lb/>
識漫隨流水出山來因拂衣歸隱今尚在隱迹江淮間<lb/>
<hi>雅言雜載</hi>
許堅失其家世或云晉長史穆之裔也形怪而陋嘗往<lb/>
<pb n="KR4i0064_WYG_009-31a"/>
來雲泉寺所居地重巒喬朩人號小蔣山堅喜作詩夢<lb/>
中多吟詠詩句旦則負一布嚢遊廬阜白鹿洞茅山九<lb/>
華間性嗜魚輙炙之火上不去鱗而食毎和巾帶入溪<lb/>
澗中浴出而暵之或問其故堅言天象昭布畫日亦常<lb/>
參列其可裸程乎堅有異術太虛觀有池堅放所炙魚<lb/>
於池中頃之化生魚遊去保大時以異人召堅恥其名<lb/>
不起常題幽栖觀云仙翁上昇去丹井寄晴壑山色接<lb/>
天臺湖光照寥廓玉洞絶無人老檜猶棲鶴我欲掣青<lb/>
<pb n="KR4i0064_WYG_009-31b"/>
蛇他時冲碧落居數年至陽羨人不之識一日涉西津<lb/>
凌波濶若平地然衆莫不神之素與樊若水友善若水<lb/>
北渡後轉輓江南遇堅於簡寂觀勉之以仕堅黙然不<lb/>
答後不知所在<hi>十國春秋</hi>
許堅不知何許人遇酒筵不問尊卑逺近必到乘興止<lb/>
三五杯便去性嗜魚將魚火上旋炙熟處卽喫生處復<lb/>
炙殊不去其鱗腸每和巾帶入溪澗内浴度目浸身出<lb/>
水卽於風日中坐候乾其衣服多有腥氣人惡之或有<lb/>
<pb n="KR4i0064_WYG_009-32a"/>
人與物忻然而受將散於貧者多於夢中吟詩宿溧陽<lb/>
縣靈泉精舎僧出白字韻請留詩堅對榻熟睡至晚起<lb/>
出七言詩云近枕呉溪與越峰前朝恩錫雲泉額竹林<lb/>
晴見鴈塔高石室曾棲㡬禪伯荒碑字没秋苔深古池<lb/>
香泛荷花白客有經年别故林落日猿啼情脉脉太平<lb/>
興國九年自茅山再遊廬山於方先生房内安下至夜<lb/>
深常與數人談笑人疑聽堅已知之高聲云不得來不<lb/>
得來今在洪州西山或吉州玉笥山<hi>郡閣雅談</hi>
<pb n="KR4i0064_WYG_009-32b"/>
　　　呉仁璧<lb/>
呉仁璧闗右人舉進士遊羅浮洞學老莊於張先生得<lb/>
其大㫖辭歸謀入京取應先生曰觀子氣法可住此吾<lb/>
授子長生之道仁璧辭以老母缺甘㫖俟名遂身退學<lb/>
亦末晚先生曰此去必遂其志亦湏早來是年中第入<lb/>
浙謁錢武肅殊禮之累辟入幕堅辭不就以詩謝云東<lb/>
門上相好知音數盡臺前郭隗金累重雖然容食椹力<lb/>
㣲無計報焚林敝貂不稱芙蓉幕衰朽仍慙玳瑁簪十<lb/>
<pb n="KR4i0064_WYG_009-33a"/>
里溪光一山月可堪從此負歸心武肅復遣人詩撰羅<lb/>
城記仁璧堅不從武肅怒沉於江吴人惜之仁璧有一<lb/>
女有閒居詩云為惜苔錢妨換砌因憐山色旋開尊又<lb/>
贈道士云五龍金角向星斗三洞玉音愁鬼神又題甖<lb/>
粟云蒲草薄栽連蒂白臙脂濃染半葩紅又遊法華寺<lb/>
云高閣烟霞禪客睡滿城塵土世人忙建隆初廣南劉<lb/>
隱遣中人翁光溥同禮丞寗昱就羅浮山設醮醮畢昱<lb/>
遊諸巖洞至山頂見一石門有老叟衣薜蘿據門而坐<lb/>
<pb n="KR4i0064_WYG_009-33b"/>
昱問其由云羅浮先生宅再問誰氏叟促聲對曰呉先<lb/>
生也名仁璧言訖户闔了無所見其後或有人於羅浮<lb/>
勾曲諸山見仁璧復引一十許歲女子是其女也<hi>雅言雜載</hi>
　　　譚峭<lb/>
宋齊丘利其化書虐峭以酒醉而縫以革囊投諸深淵<lb/>
有漁人剖之峭鼾睡正濃呼問曰我譚景昇也齊丘奪<lb/>
我化書沉我於淵化書已行吾不復人世矣吾睡囊中<lb/>
得大休歇又五色線載譚峭詩云線作長江扇作天靸<lb/>
<pb n="KR4i0064_WYG_009-34a"/>
鞋抛向海東邉蓬莱信道無多地只在譚生拄杖前後<lb/>
入青城山仙去<hi>十國春秋注</hi>
　　　沈廷瑞<lb/>
沈道士筠州高安人故吏部郎中彬第二子也性孤僻<lb/>
形貌秀徹初名有鄰棄妻入道居玉笥山昜名廷瑞每<lb/>
遇深山古洞數日不返嚴寒風雪常單衣危坐或絶食<lb/>
經月或縱酒行歌縁峭壁升喬朩若猿猱之狀骨肉相<lb/>
尋便却走避忘情混俗人莫測之往往為同道者困雍<lb/>
<pb n="KR4i0064_WYG_009-34b"/>
熈二年正月内於玉笥山先不食七日至上元日甲辰<lb/>
辭道侣歸所居院集賢亭念人生㡬何賦無病而終遺<lb/>
言於弟子將畫者土宿一幀度人經一巻隨塟後二年<lb/>
二月二十日有閣皂山僧昭瑩於山門數里相遇且閣<lb/>
皂山相去玉笥山一百六十里僧昭瑩問所往云暫到<lb/>
廬山尋知已留下土宿一幀度人經一巻五言詩一首<lb/>
為别云南北東西路人生㑹不無早曾依閣皂又却上<lb/>
𤣥都雲片隨天濶泉聲落石孤何斯早相遇樂共煑菖<lb/>
<pb n="KR4i0064_WYG_009-35a"/>
蒲後昭瑩到玉笥山話及方知沈道士已亡具說途中<lb/>
相遇並留土宿及經詩示於人衆皆駭異遂往墳上看<lb/>
見土交横折裂濶及尺餘至今不敢發質其文驗其事<lb/>
卽屍解而去<hi>郡閭雅談</hi>
廷瑞寄食閣皂山舉作異俗輩盛夏向火嚴寒單衣問<lb/>
其故終不答與袁州陳智周相善興國中無病卒於玉<lb/>
笥觀數年有人於江筠路次見廷瑞共語久之令人將<lb/>
詩寄智周智周得詩甚訝馳出門求送詩者已不知所<lb/>
<pb n="KR4i0064_WYG_009-35b"/>
在詩曰名士相别後别後㑹難期金鼎銷紅日丹田老<lb/>
紫芝訪君雖有路懐我豈無詩休羨繁華事百年能㡬<lb/>
時智周於端拱二年登第授衡陽尉卒<hi>郡閣雅談</hi>
江南野史載廷瑞常醉至縣治直造階上縣令戱之曰<lb/>
沈道者何日道成廷瑞應聲奪筆就几而書曰何湏問<lb/>
我道成時紫府清都自有期手握藥苖人不識體含仙<lb/>
骨俗爭知云云令乃慚謝<hi>十國春秋注</hi>
　　　宋自然<lb/>
<pb n="KR4i0064_WYG_009-36a"/>
丁元和自幼好道不慕聲利疎傲無覊束或晴霽負琴<lb/>
出郭飲酒杖策逍遥於田畝間間常言祖父長興元年<lb/>
於遂州值孟先主與東川董太尉㑹兵攻圍州城先是<lb/>
城中有一貧士曰宋自然常於街市乞丐里人不能辨<lb/>
之至重圍中人皆餓殍宋亦餓殕於州市相識者以簟<lb/>
褁埋城下俟時平焚之至明年有遂州驅使吏李彦者<lb/>
先往潞州勾當至城破方歸說見宋自然在潞州告云<lb/>
君若歸州事湏與我傳語相識五七家那時甚勞煩人<lb/>
<pb n="KR4i0064_WYG_009-36b"/>
答以自然於重圍中已死因與發埋處只存空簟其間<lb/>
有一紙文字云心是靈臺神之室口為玉池生玉液常<lb/>
將玉液漑靈臺流利闗元溢百脉百脉潤柯葉青葉青<lb/>
柯潤便長生世人不㑹長生藥煉石燒丹勞爾形元和<lb/>
因是學道深得其用<hi>茅亭客話</hi>
　　　賀水部<lb/>
汪彥章云賀水部唐末五代人得道不死東坡以五詩<lb/>
紀其事云生長兵間早脫身晚為元祐太平人不驚滄<lb/>
<pb n="KR4i0064_WYG_009-37a"/>
海桑田變來看龜蒙漏澤春毘陵汪達道家有其書畫<lb/>
畫為佛像而書則世傳有客來相問如何是治生蓋其<lb/>
所作詩也達道求詩故東坡賦此其二云枕中鴻寳漫<lb/>
紛如尺素題詩已有餘何物彌明兒女語剛云不解世<lb/>
間書<hi>聲畫集</hi>
王直方詩話云張嘉甫言余少見人誦一詩云但存方<lb/>
寸地留與子孫耕不知何人作後過毘陵汪廸家出所<lb/>
藏晉水部賀公手書乃知賀所作也<hi>漁隱叢話</hi>
<pb n="KR4i0064_WYG_009-37b"/>
　　　呉崇岳<lb/>
呉崇岳泉州人為龍興觀道士辟糓多年常登其宫松<lb/>
梢禮拜處松枝可六七十尺福建漕使周謂因請隨行<lb/>
抵於德化縣縣治之東有古松一株高八九十尺上有<lb/>
鶴巢乃命崇岳登之輕若猿狖容易直上出鶴巢之外<lb/>
端身飛步手無攀援就㩥枝拜如平地其松枝柔軟隨<lb/>
步低昂畧無損處謂乃為詩贈曰楮為冠子布為裳吞<lb/>
得丹霞夀最長混俗性靈常樂道出塵風格早休糧枕<lb/>
<pb n="KR4i0064_WYG_009-38a"/>
中經妙誰傳與肘後方新自寫將百尺松梢㡬飛步鶴<lb/>
棲枝上禮虛皇太平興國中詔見<hi>郡閣雅談</hi>
　　　孟嘏<lb/>
孟嘏連山人性落魄狂溺於歌酒賦咏後㨗名不欲止<lb/>
江左士人頗奇之贈史虛白云詩酒獨遊寺琴書多寄<lb/>
僧聖朝奄有金陵孟賓于先居連上嘏興國中亦自吉<lb/>
水還故鄉逾年卒書生成務崇因在廬山與嘏有忘年<lb/>
之分興國中見嘏且言自連上來遊江左時有詩送成<lb/>
<pb n="KR4i0064_WYG_009-38b"/>
云因呼碧嶂前已是十餘年話别非容易相逢不偶然<lb/>
多為詩酒役早免利名牽幸有歸真路何妨學上𤣥務<lb/>
崇詢於連上知交皆言嘏卒已十餘年矣<hi>雅言雜載</hi>
　　　陳省躬<lb/>
陳省躬金陵人於偽朝頗歴政事顯徳中出為臨川宰<lb/>
泛舟闕下道經章江泊女兒浦抵暮有書生不通姓名<lb/>
登舟求見與省躬語論甚奇問今晉朝第㡬帝省躬具<lb/>
以實對㣲笑而已坐間高吟云西去長沙東上船思量<lb/>
<pb n="KR4i0064_WYG_009-39a"/>
此事已千年長春殿掩無人掃滿眼梨花哭杜鵑省躬<lb/>
疑是神仙再拜告問無言而退出船不見所之<hi>郡閣雅談</hi>
　　　石恪<lb/>
石恪西蜀人善畫尤長於山水禽魚亦歌詩言論麤暴<lb/>
多誚人短開寳中王師下西蜀遣名畫入京恪在其數<lb/>
宣於相國寺畫壁工畢上狀乞歸奉勅任便出京卒於<lb/>
道中雍熙元年殿直雷承昊奉命來衡陽忽遇恪為七<lb/>
言詩送承昊至暮與恪宿於公舎達曉分携承昊行經<lb/>
<pb n="KR4i0064_WYG_009-39b"/>
數里思恪卒已數年遽出所贈詩多言衡陽風物其詩<lb/>
曰衡陽去此正三千一路程途甚坦然深䆳門墻三楚<lb/>
外清風池館五峰前西邉市井來商客東岸汀洲簇釣<lb/>
船公退只應無别事朱陵後洞看神仙及到任公宇一<lb/>
如恪言詩章好事者競傳之<hi>雅言雜載</hi>
　　　郭仁表<lb/>
偽呉春坊吏郭仁表居冶城北甲寅歲因得疾沉痼忽<lb/>
夢一道士衣金花紫帔從一小童自門入坐其堂上仁<lb/>
<pb n="KR4i0064_WYG_009-40a"/>
表初不甚敬因問疾何時可愈道士厲色曰甚則有之<lb/>
旣寤疾甚數夜復夢前道士至因叩頭遜謝久之道士<lb/>
色解索紙筆仁表以為將疏方卽跪奉之道士書而授<lb/>
之其辭曰飄風暴雨可思惟鶴望巢門歛翅飛吾道之<lb/>
宗正可依萬物之先數在兹不能行此欲何為夢中不<lb/>
曉其意將問之童子揺手曰不可因拜謝道士自西北<lb/>
而去因而疾愈<hi>稽神錄</hi>
　　　孫咸<lb/>
<pb n="KR4i0064_WYG_009-40b"/>
孫咸不知何許人而長於預知災異又善為詩開寳初<lb/>
客於九江因遊廬山有詩留題九天使者廟云獨入元<lb/>
宫禮至真焚香不為賤貧身秦淮兩岸沙理骨湓浦千<lb/>
家血染塵廬阜烟霞誰是主虎溪風月屬何人九江太<lb/>
守勤王事好放天兵渡要津不踰數年金陵板蕩九江<lb/>
重圍人受塗炭正應此詩咸後卒於南昌衆人棄屍於<lb/>
江中泝流而上人咸異之<hi>詩話總龜</hi>
　　　陳摶<lb/>
<pb n="KR4i0064_WYG_009-41a"/>
陳摶譙郡真源人與老聃同鄉里嘗舉進士不第去隱<lb/>
武當山九室巖辟糓鍊氣作詩八十一章號指元篇言<lb/>
修養之事<hi>談苑</hi>
華山隱士陳摶字圖南唐長興中進士游四方有大志<lb/>
隱武當山詩云他年南靣去記得此山名本朝張鄧公<lb/>
改南靣為南嶽題其後云蘚壁題詩志何大可憐今老<lb/>
華圖南蓋唐末時詩也常乘白騾從惡少年數百欲入<lb/>
汴州中途聞藝祖登極大笑墜騾曰天下於是定矣遂<lb/>
<pb n="KR4i0064_WYG_009-41b"/>
入華山為道士葺唐雲臺觀居之<hi>聞見前錄</hi>
陳摶負經綸才歴五季亂離志不遂入武當山後隱居<lb/>
華山自晉漢以後每聞一朝革命嚬顣數日人有問者<lb/>
瞪目不答一日方乘驢遊華隂市聞太祖登極驚喜大<lb/>
笑墮驢人問其故又笑曰天下自此定矣太祖方潛龍<lb/>
時搏嘗嘆天日之表知太平之有自矣遯迹之初有詩<lb/>
云十年蹤跡走紅塵回首青山入夢頻紫陌縱榮爭及<lb/>
睡朱門雖貴不如貧愁聞劔㦸扶危主悶見笙歌䀨醉<lb/>
<pb n="KR4i0064_WYG_009-42a"/>
人携取舊書歸舊隱野花啼鳥一般春豈淺識哉<hi>易學辨惑</hi>
先生生唐徳宗時至僖宗封清虛處士賜宫女三人先<lb/>
生貯之别室以詩謝云雪為肌膚玉為腮深謝君王送<lb/>
到來處士不生巫峽夢虛勞雲雨下陽臺章聖累召不<lb/>
起有學士譏之曰袛是先生詔不出若還詔出一般人<lb/>
先生答曰萬頃白雲獨自有一枝丹桂阿誰無後歸華<lb/>
山華隂令王睦强起之於溪巖先生為詩曰華山高處<lb/>
是吾宫出卽凌空跨晚風臺殿不將金鎻閉來時自有<lb/>
<pb n="KR4i0064_WYG_009-42b"/>
白雲封睦得詩媿謝<hi>青𤨏集</hi>
陳希夷居雲臺觀日多閉門獨卧累月不起周世宗召<lb/>
入禁中扄户試之月餘始開搏熟睡如故對御歌云臣<lb/>
愛睡臣愛睡不卧氊不蓋被片石枕頭簔衣鋪地震雷<lb/>
掣電鬼神驚臣當其時正鼾睡閒思張良悶想范蠡說<lb/>
甚孟徳休言劉備三四君子只是爭些閒氣怎如臣向<lb/>
青山頂上白雲堆裏展開眉頭解放肚皮且一覺睡管<lb/>
甚玉兔東升紅輪西墜<hi>堅瓠集</hi>
<pb n="KR4i0064_WYG_009-43a"/>
陳摶周世宗常召見賜號白雲先生太平興國初召赴<lb/>
闕太宗賜御詩云曾向前朝號白雲後來消息杳無聞<lb/>
如今若肯隨徵召總把三峰乞與君先生服華陽巾草<lb/>
屨垂縚以賓禮見恩禮特異賜號希夷久之辭歸進詩<lb/>
以見志云草澤吾皇詔圖南搏姓陳三峰千載客四海<lb/>
一閒人世態從來薄詩情自得真乞全麞鹿性何處不<lb/>
稱臣上知不可留賜宴使宰相兩禁傳坐為詩以寵其<lb/>
歸<hi>澠水燕談錄</hi>
<pb n="KR4i0064_WYG_009-43b"/>
陳希夷先生每睡則半載近亦不下月餘贈金勵睡詩<lb/>
曰常人無所重惟睡乃為重舉世皆為息魂離神不動<lb/>
覺來無所知貪求心愈瞢堪笑塵中人不知夢是夢又<lb/>
曰至人本無夢其夢本遊仙真人本無睡睡則浮雲烟<lb/>
壚裏近為藥壺中别有天欲知睡裏夢人間第一𤣥又<lb/>
嘗題石水澗曰銀河灑落翠光冷一𣲖回環湛晚暉㡬<lb/>
恨却為頑石礙琉璃滑處玉花飛又冬日晚望云山鬼<lb/>
暖或呼溪魚寒不跳晚景愈堪觀危峰露殘照又與毛<lb/>
<pb n="KR4i0064_WYG_009-44a"/>
女遊云藥苖不滿笥又更上危巔回指歸去路相將入<lb/>
翠烟又曰曾折松枝為寳櫛又編粟葉作羅襦有時問<lb/>
著秦宫事笑撫仙花望太虛<hi>翰府名談</hi>
華陽隠士李奇自言開元中郎官年數百歲吕洞賓有<lb/>
劔術百餘歲貌如嬰兒皆常至摶齋中嘗以朱書青紙<lb/>
詩令小童持寄搏搏與酬和<hi>宋類苑</hi>
余遊卭州天慶觀有陳希夷詩石刻云因奉攀縣尹尚<lb/>
書水南小酌回捨轡特扣松扄謁高公茶話移時偶書<lb/>
<pb n="KR4i0064_WYG_009-44b"/>
二十八字道門弟子圖南上其詩云我謂浮榮真是幻<lb/>
醉來捨轡謁高公因聆𤣥論㝠㝠理轉覺塵寰一夢中<lb/>
末書太歲丁酉蓋蜀孟昶時當石晉天福中也天慶本<lb/>
唐天師觀詩後有文與可䟦大略云高公者此觀都威<lb/>
儀何昌一也希夷從之學鎻鼻術余是日廹赴太守宇<lb/>
文衮臣約飯不能盡記後卒不暇再到至今以為恨<hi>老學</hi>
<hi>庵筆記</hi>
陳希夷題西峰云為愛西峰好吟頭盡日昂巖花紅作<lb/>
<pb n="KR4i0064_WYG_009-45a"/>
陣溪水緑成行㡬夜礙新月半江無夕陽寄言嘉遯客<lb/>
此處是仙鄉又題華山云半夜天香入巖谷西風吹落<lb/>
嶺頭蓮空愛掌痕侵碧漢無人解嘆巨靈仙<hi>翰府名談</hi>
圖南有詩云我見世人忙箇箇忙如火忙者不為身為<lb/>
身忙却可<hi>玉堂嘉話</hi>
經籍志載陳希夷詩二巻今佚弗存又古今書刻載陳<lb/>
希夷集建寜府有鍥本今亦不存曹能始蒐刻宋詩希<lb/>
夷缺焉余考華山志有西峰一首云為愛西峰好吟頭<lb/>
<pb n="KR4i0064_WYG_009-45b"/>
盡日昻巖花紅作陣溪水緑成行㡬夜礙新月半山無<lb/>
夕陽寄言嘉遯客此處是仙鄉又答使者辭不赴召九<lb/>
重特降紫泥宣才拙深居樂靜縁山色深庭供畫障松<lb/>
聲萬壑即琴絃無心享禄登台鼎有意求仙到洞門軒<lb/>
冕浮雲絶塵念三峰長乞睡千年又赴召答葛守忠云<lb/>
鶴氅翩翩即散仙蒲輪爭忍利名牽留連華岳傷心别<lb/>
四顧雲亭望眼穿涉世風波真險惡忘機鷗鳥自悠然<lb/>
三峰纔欲和衣臥又被天書下日邉又辭朝歸華山云<lb/>
<pb n="KR4i0064_WYG_009-46a"/>
十年踪跡踏紅塵為憶青山入夢頻紫陌縱榮爭及睡<lb/>
朱門雖貴不如貧愁聞劍㦸扶危主悶聽笙歌聒醉人<lb/>
携取舊書歸舊隱野花啼鳥一般春又别麻衣道人云<lb/>
華嶽峰前兩路分數間茆屋一溪雲師言耳重知師意<lb/>
人是人非總不聞又咏華山云半夜天香入巖谷西風<lb/>
吹落嶺頭蓮空愛掌痕侵碧漢無人曾嘆巨靈仙又於<lb/>
朱秇圃集見題水石澗云銀河灑落睡光冷一派迴環<lb/>
澹晚暉㡬恨却為頑石礙琉璃滑處玉花飛又冬日晚<lb/>
<pb n="KR4i0064_WYG_009-46b"/>
望云山鬼暖或呼溪魚寒不跳晚景愈堪觀危峰露殘<lb/>
照又與毛女遇云藥苖不滿笥又更上危巔回指歸去<lb/>
路相將入翠烟余所見僅止此耳<hi>因樹屋書影</hi>
　　　田吉<lb/>
田徵君吉字象宜學詩於希夷希夷以詩評授之故詩<lb/>
尤清麗得水樹於濟南之明水將隱居焉致書徐常侍<lb/>
鉉决其去就鉉答之曰負鼎扣角顧廬築巖各因其時<lb/>
不失其道在我而已何常之有發易筮之遇暌因自號<lb/>
<pb n="KR4i0064_WYG_009-47a"/>
暌叟决髙蹈之計皇祐中濟南崔書躭伯裒其遺文得<lb/>
四十八篇析為二巻又次其出處作暌叟别傳<hi>宋類苑</hi>
　　　黄冠道人<lb/>
黄冠道人無名氏自云鍾離人也楊隆演改元開國時<lb/>
廣陵殷盛士庻駢闐道人狀如病狂手持一竿竿首懸<lb/>
一朩刻為鯉魚形行歌於市曰盟津鯉魚肉為角濠梁<lb/>
鯉魚金刻鱗盟津鯉魚死欲盡濠梁鯉魚始驚人又云<lb/>
横排二十六條鱗箇箇圓如紫磨真為甚竿頭挑著走<lb/>
<pb n="KR4i0064_WYG_009-47b"/>
世間難遇識魚人其類此意者凡數十章時人莫能曉<lb/>
後徐知誥禪代復姓李氏其言始應<hi>十國春秋</hi>
　　　淘沙子<lb/>
偽蜀大東市有養病院凡乞丐貧病者皆得居之中有<lb/>
携畚鍤日循街坊溝渠内淘泥沙時獲碎銅鐵及諸物<lb/>
以給口食人呼為淘沙子焉辛酉歲有隠迹於淘沙者<lb/>
不知所從來及名氏常戴故帽携鐵把竹畚多於寺觀<lb/>
閴靜處坐卧進士文谷因下第往聖興寺訪相識僧見<lb/>
<pb n="KR4i0064_WYG_009-48a"/>
淘沙子披褐於佛殿上坐谷見其狀貌古峭辭韻清越<lb/>
以禮接之因念谷新吟者詩數首谷愕然又諷其自作<lb/>
者數篇其詩或譏諷時態或警勵流俗或說神仙之事<lb/>
谷莫之測因問谷今將何往谷曰謁此寺相識僧求少<lb/>
紙筆之資别謀投獻其人於懷内探一布囊中有麻繩<lb/>
貫數小鋌銀遂解一鋌遺谷戴帽將所携器長揖出寺<lb/>
而去谷後得偽通奏使王昭逺禮於賓席因話及感遇<lb/>
淘沙子之事念其詩曰九重城裏人中貴五等諸侯閫<lb/>
<pb n="KR4i0064_WYG_009-48b"/>
外尊爭似布衣雲水客不將名字掛乾坤<hi>茅亭客話</hi>
　　　白衫風子<lb/>
五代敬翔當權時門前一風子白衫作舞歌唱曰執板<lb/>
談歌乞箇錢塵中流浪酒中仙直饒到老常如此猶勝<lb/>
危時弄化權<hi>侯鯖録</hi>
　　　賣藥道人<lb/>
長沙獄掾任福祖擁騶吏出行有賣藥道人行吟曰無<lb/>
字歌呵呵亦呵呵哀哀亦呵呵不似荷葉參軍子人人<lb/>
<pb n="KR4i0064_WYG_009-49a"/>
與箇拜<hi>闕</hi>朩大作㕔上假閻羅福祖審思豈非異人急<lb/>
遣訪求已出城矣<hi>清異録</hi>
　　　齊州病狂人<lb/>
顯德中齊州有人病狂每歌曰踏陽春人間二月雨和<lb/>
塵陽春踏盡秋風起腸斷人間白髪人又歌曰五雲華<lb/>
蓋曉玲瓏天府由來入腑中惆悵此情言不盡一丸蘿<lb/>
蔔火吾宫後遇一道士作法治之云每見一紅衣小女<lb/>
引入宫殿皆紅多召紫州小姑令歌道士曰此正犯大<lb/>
<pb n="KR4i0064_WYG_009-49b"/>
麥毒女郎心神小姑脾神也按醫經蘿蔔治麫毒故曰<lb/>
火吾宫即以藥兼蘿蔔食之其疾遂愈<hi>洞徴志</hi>
　　　張嘏<lb/>
王著洛陽人也七歲能屬文十四進士及第初依師宛<lb/>
勾縣張嘏東京應舉久不知消息賃居相國寺東因出<lb/>
通衢忽遇張嘏遂邀茶肆叙闊至乃賦蝴蝶詩云今夜<lb/>
君棲芳草裏為傳消息到王孫著嘉嘆嘏無言忽然不<lb/>
見但驚問鄉人云卒已半年<hi>郡閣雅談</hi>
<pb n="KR4i0064_WYG_009-50a"/>
　　　王仲簡<lb/>
王仲簡潭州人少修進士業未諧隨計性寛厚敦孝弟<lb/>
周顯徳中攝長沙縣丞累任甚能為理與潭州通判耿<lb/>
振相善太平興國二年忽染患而亡兄仲偉夜夢莊客<lb/>
持書一封云評事差送來偉便開其書乃詩一章題云<lb/>
贈耿郎中曰得接英賢喜可知人生能得㡬多時自從<lb/>
别後容顔改恰似庭前雨淚碑仲偉夢覺而記分明衆<lb/>
嘆訝振不十年而終<hi>郡閣閒談</hi>
<pb n="KR4i0064_WYG_009-50b"/>
　　　紫相公<lb/>
進士于則謁外親於<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>陽未至十餘里飯於野店旁有<lb/>
紫荆樹村民祠以為神呼曰紫相公則烹茶因以一盃<lb/>
置相公前䇿馬徑去是夜夢峨冠紫衣人來見自陳余<lb/>
則紫相公主一方菜蔬之屬𨽻有天平吏掌豐辣判官<lb/>
主儉然皆嗜茶而奉祠者鮮以是品為供蚤䝉厚飲可<lb/>
謂非常之惠因口占贈詩曰降酒先生風韻高攬銀公<lb/>
子更清豪碎牙粉骨功成後小碾當衘馬脚槽蓋則是<lb/>
<pb n="KR4i0064_WYG_009-51a"/>
日以小分鬚銀匙打茶故目為攬銀公子則家業蔬圃<lb/>
中祠之年年獲收<hi>清異録</hi>
　　　田達誠家鬼<lb/>
廬陵有賈人田達誠富於財業頗以周給為務治第新<lb/>
成有夜扣門者就視無人如是再三因呵問之為人耶<lb/>
鬼耶良久答曰實非人也比居龍泉舎為暴水所漂求<lb/>
寄君家治舎畢乃去耳達誠不許曰人豈可與鬼同居<lb/>
耶對曰暫寄居耳無害於君且以君義氣故告耳不然<lb/>
<pb n="KR4i0064_WYG_009-51b"/>
君又能禁之乎達誠許之因問當止我何所達誠曰唯<lb/>
有㕔事耳辭謝而去數日復來曰吾家已至㕔耳亦無<lb/>
妨君賓客然亦嚴整家中人慎火萬一不虞或當云吾<lb/>
等所為也達誠亦虛其㕔以付之達誠嘗為詩鬼忽空<lb/>
中言曰君乃能詩耶吾亦嘗好之可唱和耳達誠即具<lb/>
酒具紙筆於前談論無所不至衆目視之酒與紙筆儼<lb/>
然動試暫迴顧則酒已空字亦著紙矣前後數十篇皆<lb/>
有意趣筆迹勁健作栁體或問其姓字曰吾倘言之將<lb/>
<pb n="KR4i0064_WYG_009-52a"/>
不益於主人可詩以寄言也乃賦詩曰天然與我亦靈<lb/>
通還與人間事不同要識吾家真姓字大字南頭一叚<lb/>
紅衆不諭也一日復告曰吾有少子婚樟樹神女以某<lb/>
日成禮欲復借君後堂三日以終君大恵可乎達誠亦<lb/>
虛其堂以幙帷之三日復謝曰吾事訖矣還君此堂主<lb/>
人之恩可謂至矣然君家老婢某可笞一百也達誠辭<lb/>
謝即召婢笞數下鬼曰使之知過可止矣達誠徐問其<lb/>
婢云曾穴幙竊視見賓客男女厨膳花燭與人間不殊<lb/>
<pb n="KR4i0064_WYG_009-52b"/>
後歲餘乃辭謝而去達誠後以事至廣陵久之不歸其<lb/>
家憂之鬼復至曰君家憂主人耶吾將省之翌日乃還<lb/>
曰主人正在揚州甚無恙行當歸矣新納一妾與之同<lb/>
寢吾燒其帳後幅以戱之耳大笑而去達誠歸問其事<lb/>
皆同後至龍泉訪其居亦竟不獲<hi>稽神錄</hi>
　　　富春鬼<lb/>
呉越時有人夜泊于富春間月色淡然見一人於沙際<lb/>
吟曰陊江三十年潮打形骸朽家人都不知何處奠杯<lb/>
<pb n="KR4i0064_WYG_009-53a"/>
酒舟人問君是誰可示姓名否又吟曰莫問我姓名向<lb/>
君言亦空潮生沙骨冷魂魄悲秋風<hi>石斛明珠</hi>
　　　木客<lb/>
徐鉉帖鄱陽山中有朩客秦時造阿房宫者食朩實得<lb/>
不死時下山就民間取酒為詩云酒盡君莫沽壺傾我<lb/>
當發城市多囂塵還山弄明月<hi>學圃萱蘓</hi>
　<lb/>
　<lb/>
<pb n="KR4i0064_WYG_009-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代詩話巻九<lb/>
</p>
<p>
</p>
  </div>
<div>
<head>五代詩話巻十</head> <lb/>
    <p>
<pb n="KR4i0064_WYG_010-1a"/>
欽定四庫全書<lb/>
　五代詩話巻十<lb/>
　　　　　　　　　　兖州府知府鄭方坤撰<lb/>
　　雜綴<lb/>
　　　墨鴉詩<lb/>
幽薊數州自石晉敗入戎後懐中華不已有使北者見<lb/>
燕中傳舎壁畫墨鴉甚工旁題詩云星稀月明後皆欲<lb/>
向南飛<hi>古今詩話</hi>
<pb n="KR4i0064_WYG_010-1b"/>
　　　汾晉野語<lb/>
汾晉村野間語曰欲作千箱主問取黄金母意謂多稼<lb/>
厚畜由耕耘所致<hi>清異錄</hi>
　　　江州墜紙<lb/>
胡則守江州堅壁不下曹翰攻之危急忽有旋風吹文<lb/>
學之紙墜於城中其詞曰由來秉節世無雙獨守孤城<lb/>
死不降何似知機早回顧免教流血滿長江翰攻䧟江<lb/>
州殺戮殆盡謂之洗城焉<hi>江表志</hi>
<pb n="KR4i0064_WYG_010-2a"/>
　　　上邽山棺銘<lb/>
王承檢乾徳時官秦州刺史築防蕃城至上邽山下獲<lb/>
瓦棺内無屍惟存舌一片肉色紅潤堅如鐵石復有髑<lb/>
髏一中藏古錢一枚有二蠅振然飛去下得石刻篆字<lb/>
曰大隋開皇二年渭州刺史張崇妻夫人王氏年二十<lb/>
五嫁於崇三年而娠惡其妊娠遂卒銘曰車道之北邽<lb/>
山之陽深深𦵏玉鬱鬱埋香刻斯貞石煥乎遺芳地變<lb/>
陵谷嶮列城隍乾徳丙年壞者合郎是歲為乾徳六年<lb/>
<pb n="KR4i0064_WYG_010-2b"/>
丙子歲合郎故承檢小字也<hi>十國春秋</hi>
　　　揚州塜銘<lb/>
蘓洪進揚州版築發一塜不顯姓名刻石為銘曰日為<lb/>
箭兮天為弓射四方兮無終窮但見天將明月在不覺<lb/>
人隨流水空南山石兮高穹窿天人墓兮在其中猿啼<lb/>
烏呌烟濛濛千年萬歲松栢風<hi>江表志</hi>
　　　建陽塜銘<lb/>
熊博為建州刺史寓治建陽嘗乘舟江上見山岸崩囓<lb/>
<pb n="KR4i0064_WYG_010-3a"/>
處有棺將墜博使人往視之則有銘焉其詞曰筮卦吉<lb/>
龜卦凶三十年後洪水衝欲䧟不䧟被藤縛欲落不落<lb/>
被沙閣五百年後遇熊博博感嘆為移𦵏他里後仕至<lb/>
工部尚書<hi>湧幢小品</hi>
　　　伏龜山鐵銘<lb/>
江南保大中秋八月伏龜山圯得一石亟長二丈闊八<lb/>
寸中有鐵銘文云梁天監十四年秋八月𦵏寳於是銘<lb/>
背有引曰寳公嘗為此偈大書於木版之上以白巾幕<lb/>
<pb n="KR4i0064_WYG_010-3b"/>
之人或欲讀者必施錢方得一讀讀畢覆之當時名臣<lb/>
自陸倕王筠姚容而下皆莫知其㫖或問其意答云事<lb/>
在五百年後非今也至卒日乃書其偈同𦵏之以志其<lb/>
事銘曰莫問江南事江南自有憑乘鷄登寳位跨犬出<lb/>
金陵子建司南位安仁秉夜燈東鄰家道闕隨虎遇明<lb/>
徵其字皆小篆體勢完具無缺落處當日二徐韓張之<lb/>
徒亦不能解其意至李氏國亡好事者稍稍尋見其意<lb/>
蓋應在江浙也後主丁酉生又以辛酉年卽偽位是乘<lb/>
<pb n="KR4i0064_WYG_010-4a"/>
鷄登寳位之應至甲戌年國破是跨犬出金陵之應時<lb/>
曹侯翰按甲於城南是子建司南位之應潘太師美統<lb/>
兵於城北是安仁秉夜燈之應後二句亦未見其㫖至<lb/>
戊寅年淮海王錢氏舉國入覲方驗其東鄰之句俗諺<lb/>
云家道闕者是無錢也所云隨虎者蓋戊寅年矣又淮<lb/>
海王小字虎子<hi>采異記</hi>
　　　仙壇䜟<lb/>
蕭梁有王覇者王氏逺祖也居福州怡山為道士常云<lb/>
<pb n="KR4i0064_WYG_010-4b"/>
吾子孫當王於此方乃為䜟瘞壇下光啓中爛柯道士<lb/>
徐𤣥景劚地獲其詞曰樹枯不用伐壇壊不湏結不滿<lb/>
一千年自有系孫列又曰後來是三王潮水蕩禍殃巖<lb/>
逢二乍間未免有銷亡子孫依吾道代代封閩疆解者<lb/>
以潮水蕩禍殃謂潮除禍患開基業也巖逢二乍間謂<lb/>
陳巖逢潮未㡬而亡也代代封閩疆謂潮與審知兩世<lb/>
也<hi>十國春秋</hi>
　　　寳誌銅牌<lb/>
<pb n="KR4i0064_WYG_010-5a"/>
梁沙門寳誌銅牌多䜟未來事云有一真人在冀川開<lb/>
口張弓在右邉子子孫孫萬萬年江南李璟名其子曰<lb/>
𢎞冀呉越錢鏐諸子皆連𢎞字期以應之而真宗諱正<lb/>
當之<hi>詩話總龜</hi>
　　　漣水軍瓶字<lb/>
周顯德歲漣水軍使秦晉崇修城獲一瓶黄甆黒文成<lb/>
𨽻字云一雙青鳥子飛來五兩頭借問船輕重寄借到<lb/>
揚州<hi>稽神錄</hi>
<pb n="KR4i0064_WYG_010-5b"/>
　　　道宫石字<lb/>
顯德中世宗嘗營一道宫於皇城之西工人發得石一<lb/>
片上有字云瑞雲靈跡鎮梁東他日多應與古同歲月<lb/>
遷移人事改再來閒處又興工後題道士任守真記帝<lb/>
讀之歎異<hi>十國春秋</hi>
　　　度世歌<lb/>
後周至真觀小蠻橋下掘得石碑刻度世古𤣥歌云始<lb/>
青之下月與日兩半同升合為一大如彈丸甘如蜜出<lb/>
<pb n="KR4i0064_WYG_010-6a"/>
彼玉堂入金室子若得之愼勿失<hi>全蜀藝文志</hi>
　　　楊栁枝<lb/>
今黄鐘調有楊栁枝曲仍是七字四句詩與劉白及五<lb/>
代諸子所製並同但每句下各増三字一句此乃唐時<lb/>
和聲如竹枝漁父今皆有和聲也舊詞多側字起第三<lb/>
句亦復側字起聲度穩耳<hi>碧雞漫志</hi>
　　　喝䭾子<lb/>
洞微志云屯田員外郎馮敢景德三年為開封府丞檢<lb/>
<pb n="KR4i0064_WYG_010-6b"/>
澇戸田宿史胡店日落忽見三婦人過店前入西畔古<lb/>
佛堂敢料其鬼也携童王侃詣之延坐飲酒稱二十六<lb/>
舅母者請王侃歌送酒二女側聽十四姨者曰何名也<lb/>
侃對曰喝䭾子十四姨曰非也此曲單州營妓教頭葛<lb/>
大娘所撰新聲梁祖作四鎮時駐兵魚臺值十月二十<lb/>
一日生日大娘獻之梁祖令李振填辭付後騎唱之以<lb/>
押馬隊因號葛大娘及戰得勝日始流傳河北軍中競<lb/>
唱以押馬隊故訛曰喝䭾子莊皇入洛有歌此曲者謂<lb/>
<pb n="KR4i0064_WYG_010-7a"/>
左右曰此亦古曲葛氏但更五七聲耳李珣瓊瑶集有<lb/>
鳳臺曲注云俗謂之喝䭾子不載何宫調今世羽調宫<lb/>
有慢句讀與古不類耳<hi>碧雞漫志</hi>
　　　錢氏琴銘<lb/>
李㢲伯云先公得雷威琴錢氏物也中題云嶧陽孫枝<lb/>
匠成雅器一聽秋堂三月忘味故號忘味云為當代第<lb/>
一<hi>西溪叢話</hi>
　　　南唐硯滴銘<lb/>
<pb n="KR4i0064_WYG_010-7b"/>
李仲芳家有南唐金銅蟾蜍硯滴重厚奇古腹下有篆<lb/>
銘云捨月窟<hi>左足心</hi>伏棐几<hi>右足/心</hi>為我用<hi>左後/足</hi>貯清泚<hi>右後</hi>
<hi>足</hi>端溪石澄心紙<hi>頷下左右/各三字</hi>陳𤣥氏毛錐子<hi>腹兩旁各三字</hi>同<lb/>
列無譁聽驅使微吾潤澤烏用汝<hi>腹下兩旁各七字  研北雜志</hi>
　　　汪少㣲硯銘<lb/>
東坡云余家有歙硯底有欵識云呉順義元年處士汪<lb/>
少㣲銘之松撡凝煙楮英鋪雪毫頴如飛人間五絶所<lb/>
頌者三物耳蓋研與少微為五耶<hi>漁隠叢話</hi>
<pb n="KR4i0064_WYG_010-8a"/>
　　　瘞筆銘<lb/>
趙光逢薄游襄漢濯足溪上見一方磚類碑上題字云<lb/>
秃友退鋒郎功成鬢髮傷冡頭封馬鬛不敢負恩光獨<lb/>
孤貞節立甎後積土如盎㣲有苔蘚蓋好事者瘞筆所<lb/>
在<hi>清異錄</hi>
　　　硯山<lb/>
寳晉齋硯山圖右此石是南唐寳石久為吾齋研山今<lb/>
被道祖易去中美舊有詩云研山不易見移得小翠峯<lb/>
<pb n="KR4i0064_WYG_010-8b"/>
潤色裛書几隱約烟朦朧巉巖自有古獨立高崧巃安<lb/>
知無雲霞造化與天通立壁照春野當有千丈松崎嶇<lb/>
浮波瀾偃仰蟠蛟龍蕭蕭生風雨儼若山林中塵夢忽<lb/>
不到觸目萬慮空公家富奇石不許常人同研山出層<lb/>
碧崢嶸實天工淋漓上山泉滴瀝助毫端揮成驚世文<lb/>
主意皆逢原江南秋色起風逺洞庭寛往往入佳趣揮<lb/>
掃出妙言願公珍此石羙與衆物肩何必嵩少隱可藏<lb/>
為地仙今每誦此詩必懐此石近余亦有作云研山不<lb/>
<pb n="KR4i0064_WYG_010-9a"/>
復見哦詩徒嘆息唯有玉蟾蜍向余頻淚滴此石一入<lb/>
渠手不得再見每同交友往觀亦不出示紹彭公真忍<lb/>
人也余今筆想成圖彷彿在目從此吾齋秀氣尤不復<lb/>
冺矣崇寜元年八月望米芾書余二十年前嘉興呉仲<lb/>
圭為畫圖錢塘呉孟思書文後携至呉興燬於兵偶因<lb/>
清暇黙懷往事漫記於此<hi>輟耕錄</hi>
米海嶽研山是南唐寳石其圖及得失始末具陶南村<lb/>
輟耕録第六巻中初為寳晉齋物薛紹彭易之元章詩<lb/>
<pb n="KR4i0064_WYG_010-9b"/>
云研山不復見哦詩徒嘆息唯有玉蟾蜍向余頻淚滴<lb/>
因筆想為之圖元梅花道人呉仲圭又畫硯山圖癸辛<lb/>
雜識云米氏研山後歸宣和御府流落台州戴氏家此<lb/>
石今在朱竹垞太史所所謂華蓋峯月巖翠巒方壇玉<lb/>
筍上洞下洞龍池諸勝宛然皆具上有寳晉齋三篆字<lb/>
及襄陽米氏世珍印<hi>居易録</hi>
南唐李主研山後歸米元章米與蘓仲恭學士家易北<lb/>
固甘露寺海嶽菴地宣和入御府事詳避暑漫鈔後又<lb/>
<pb n="KR4i0064_WYG_010-10a"/>
四百餘年不知更昜㡬姓而至新安許文穆家已而歸<lb/>
嘉禾朱文恪余戊辰春從文恪曾孫檢討彛尊京邸見<lb/>
之真竒物也檢討請余賦詩旣為作長句又題一絶句<lb/>
云南唐寳石刼灰餘長與幽人伴著書青峭數峰無恙<lb/>
在不湏淚滴玉蟾蜍後二年復入京師則研山又為崑<lb/>
山徐司冦購去矣今又十五年不知尚藏徐氏否青峭<lb/>
數峰蓋用南唐元宗語元章旣失研山賦詩云研山不<lb/>
可見哦詩徒嘆息唯有玉蟾蜍向予頻淚滴皆用本事<lb/>
<pb n="KR4i0064_WYG_010-10b"/>
也<hi>香祖筆記</hi>
　　　澄心堂紙<lb/>
建業澄心堂卽今内橋中兵馬司遺趾也李後主時製<lb/>
紙極光潤滑膩往往書畫多藉之故劉貢父詩云後人<lb/>
聞名寜復得就令得之當不識梅聖俞詩云靜几鋪冩<lb/>
無塵埃又詩云堪入右軍跡慙無㓜婦辭劉原父云斷<lb/>
氷折圭作宫紙王文正公云魚涸肯數荆州池余嘗獨<lb/>
步月下至内橋上因誦諸詩想見此紙之妙<hi>稗史彚編</hi>
<pb n="KR4i0064_WYG_010-11a"/>
澄心堂紙乃江南李後主所製國初亦不甚以為貴自<lb/>
劉貢父始為題咏又邀諸公賦之然後世爭貴重貢父<lb/>
詩云當時百金售一幅澄心堂中千萬軸後人聞名寜<lb/>
復得就令得之當不識歐陽文忠公詩云君不見曼卿<lb/>
子羙真奇才久矣零落埋黄埃君家雖有澄心紙有敢<lb/>
下筆知誰哉梅聖俞云寒溪浸楮舂夜月敲氷舉簾勻<lb/>
割脂焙乾堅滑若鋪玉一幅百金曾不疑東坡云詩老<lb/>
囊空一不留一番曾作百金收又從宋肇求此紙云知<lb/>
<pb n="KR4i0064_WYG_010-11b"/>
君也厭雕肝腎分我江南數斛愁<hi>王直方詩話</hi>
　　　秘色窰器<lb/>
陶器始舜時三代迄秦漢所謂甓器是也近世不貴金<lb/>
玉而貴銅瓷遂有秘色窰器乃錢氏有國日越州燒進<lb/>
臣庻不得用故云秘色然陸龜䝉詩云九秋風露越窰<lb/>
開奪得千峯翠色來如向中宵承沆瀣共嵇中散闘遺<lb/>
桮則越窰又非始錢氏<hi>筆衡</hi>
　　　呉越杜詩<lb/>
<pb n="KR4i0064_WYG_010-12a"/>
晁氏常於中壼緘線纊夾中得呉越時人寫本杜詩諱<lb/>
流字之類乃盛文肅故書也如日出籬東水絶句六首<lb/>
乃九首其一云漫道春來好云云<hi>詩話雋永</hi>
　　　五代詩格<lb/>
唐末五代俗流以詩自名者多好妄立格法取前人詩<lb/>
句為例議論蜂出甚有師子跳擲毒龍顧尾等勢覽之<lb/>
每使人拊掌不已大抵皆宗賈島輩謂之賈島格而於<lb/>
李杜特不少假借李白女媧弄黄土搏作愚下人散在<lb/>
<pb n="KR4i0064_WYG_010-12b"/>
六合間濛濛若埃塵目曰調笑格以為談笑之資杜子<lb/>
羙冉冉谷中寺娟娟林外峰欄干更上處結構坐來重<lb/>
目為病格以為言語突兀聲勢寒澁此韓退之所謂蚍<lb/>
蜉撼大樹可笑不自量者耶<hi>蔡寛夫詩話</hi>
　　　三鄉和詩<lb/>
㑹昌時有題三鄉者曰余本若耶溪東與同志者二三<lb/>
紉蘭佩蕙每貪幽閒之境翫花光於松月之亭竟晝綿<lb/>
宵往往忘倦洎乎初䈂至於五換星霜矣自後不得已<lb/>
<pb n="KR4i0064_WYG_010-13a"/>
從良人西入函闗寓居晉昌里第其居逈絶囂塵花朩<lb/>
叢翠東西鄰二佛宫皆上國勝游之最伺其閒寂因遊<lb/>
覽焉亦不辜一時之風月也不意良人已矣邈然無依<lb/>
帝里方春光景東邁涉滻水歴渭川背終南陟太華經<lb/>
虢略抵陜郊揖嘉祥之清流靣女几之蒼翠凡經過之<lb/>
所皆曩昔讌笑之地衘寃加歎舉目魂銷雖殘骸尚存<lb/>
而精爽都失假使潘岳復生無以悼其幽思也遂命筆<lb/>
聊題終不能滌其懷抱絶筆慟哭而東時㑹昌壬戍歲<lb/>
<pb n="KR4i0064_WYG_010-13b"/>
仲春十九日也詩曰昔逐良人西入闗良人身殁妾空<lb/>
還謝娘衛女不相待為雨為雲歸舊山和者十人其二<lb/>
失傳王祝和三鄉詩云女几山前嵐氣低佳人留恨此<lb/>
中題不知雲雨歸何處空使王孫見卽迷劉谷三鄉詩<lb/>
云蘭惠芬芳見玉姿路傍花笑景遲遲苧蘿山下無窮<lb/>
意併在三鄉惜别時李昌鄴三鄉詩云紅粉蕭娘手自<lb/>
題分明幽怨發雲閨不應更學文君去泣向殘花歸剡<lb/>
溪王滌三鄉詩云浣紗游女出關東舊跡新詞一夢中<lb/>
<pb n="KR4i0064_WYG_010-14a"/>
槐陌栁亭何限事年年迴首向東風李縞三鄉詩云當<lb/>
時王謝兩風流王子沉淪謝子愁歸思若隨文字在路<lb/>
傍空為感千秋高衢三鄉詩云南北千山與萬山軒車<lb/>
誰不思鄉闗獨留芳翰悲前跡陌上恐傷桃李顔張綺<lb/>
三鄉詩云洛川依舊好風光蓮帳無因見女郎雲雨散<lb/>
來音信斷此生遺恨寄三鄉韋氷三鄉詩云來時歡喜<lb/>
去時哀家國迢迢向越臺待寫百年幽思盡故宫流水<lb/>
莫相催<hi>唐詩紀事</hi>
<pb n="KR4i0064_WYG_010-14b"/>
　　　保俶塔<lb/>
湧幢小品云杭州有保俶塔因錢忠懿王入朝恐其被<lb/>
留作此以保之稱名者尊天子也後誤為保叔至有保<lb/>
叔縁何不保夫叔情何厚丈夫疎縱饒决盡西湖水難<lb/>
洗心頭一㸃汚之詩今古流傳誰為杭之婦人灑此奇<lb/>
寃也郎仁寳云咸平中僧永保化縁築塔人以師叔稱<lb/>
之故名塔曰保叔又霏雪録以為保所塔不知何據<hi>堅瓠</hi>
<hi>集</hi>
<pb n="KR4i0064_WYG_010-15a"/>
　　　别號<lb/>
曲子相公晉和凝也判詩博士五代王仁裕也秦婦吟<lb/>
秀才蜀相韋莊也五代周張昭逺好學積書萬巻號書<lb/>
樓張家五代蔣維東好學能屬文隱居衡岳從而受業<lb/>
者號山長五代唐帝謂史虛白曰真處士風月主人蜀<lb/>
歐陽彬也皁江漁翁蜀張立也南漢劉龑才人蘇氏通<lb/>
經史宫中呼為蘓大家蜀黄崇嘏號女狀元<hi>賓退録</hi>
　<lb/>
<pb n="KR4i0064_WYG_010-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代詩話巻十<lb/>
</p>
<p>
</p>
  </div>
        </body>
</text>\m</TEI>
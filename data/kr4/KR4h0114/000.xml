<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元藝圃集</head>
    <p>
<pb n="KR4h0114_WYG_000-1a"/>
欽定四庫全書　　　　　集部八<lb/>
　元藝圃集　　　　　　　總集類<lb/>
　　提要<lb/>
　　　　<hi>臣</hi>等謹案元藝圃集四巻明李蓘編此集續<lb/>
　　　　宋詩而選所錄凡一百八人詩六百二十五<lb/>
　　　　首自序稱地僻少書籍無以盡括一代之所<lb/>
　　　　長今觀所錄有虞集范梈揭傒斯而無楊載<lb/>
　　　　即一代名人號為四家者已闕其一是漏畧<lb/>
<pb n="KR4h0114_WYG_000-1b"/>
　　　　誠所不免又劉辰翁乃宋人王庭筠髙克恭<lb/>
　　　　元好問乃金人僧來復乃明人一例載入頗<lb/>
　　　　失斷限其編次則倪瓉宋元余闕等皆元末<lb/>
　　　　人而名在最前戴表元白珽等皆元初人而<lb/>
　　　　名在最後其他亦多先後顛倒頗無倫序似<lb/>
　　　　亦隨見隨抄未經勘定之本與宋藝圃集相<lb/>
　　　　同殆慵于排纂遂用唐無名氏搜玉小集不<lb/>
　　　　拘時代之例歟然其自序謂宋詩痼于理元<lb/>
<pb n="KR4h0114_WYG_000-2a"/>
　　　　詩鄰于詞則深中兩代作者之弊故其去取<lb/>
　　　　之間頗為不茍以云備一代之詩誠為不足<lb/>
　　　　以云鑒别則較之泛濫旁收務盈巻帙者精<lb/>
　　　　審多矣乾隆四十六年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4h0114_WYG_000-3a"/>
元藝圃集原序<lb/>
余既選宋詩巳人有以元詩為問者余應之曰宋詩深<lb/>
刻而痼於理元詩膚俚而隣於詞是二者其弊均也而<lb/>
學人之辨於理也為尤難詩有至理而理不可以為詩<lb/>
而宋人之謂理也固文字之辨也箋解之流也是非褒<lb/>
貶之義也兹其於風雅也逺矣詞固詩餘也雖膚俚猶<lb/>
有故也逹於此可與言詩矣因間鈔元詩得六百二十<lb/>
五首曰元藝圃集以嗣宋後恨地僻少書籍無以盡括<lb/>
<pb n="KR4h0114_WYG_000-3b"/>
一代之所長世有博雅君子幸廣其所未備也萬厯十<lb/>
年壬午五月八日<lb/>
</p>
<p>
</p>
  </div>
</body>
</text>
</TEI>
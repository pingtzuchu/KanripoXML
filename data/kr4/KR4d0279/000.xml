<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蓮峯集十巻</head>
    <p>
<pb n="KR4d0279_WYG_000-1a"/>
欽定四庫全書　　　　　集部四<lb/>
　蓮峯集十巻　　　　　　别集類三<hi>宋</hi>
　　提要<lb/>
　　　　<hi>臣</hi>等謹案蓮峯集十巻宋史堯弼撰堯弼字<lb/>
　　　　唐英眉州人其仕履不見于史傳焦竑國史<lb/>
　　　　經籍志堯弼蓮峯集三十巻而世間亦無傳<lb/>
　　　　本故錄宋詩者多不能舉其姓名惟永樂大<lb/>
　　　　典載有是集原序二篇其一作于乾道丙戍<lb/>
<pb n="KR4d0279_WYG_000-1b"/>
　　　　自署曰省齋不知何人其一為任清全序作<lb/>
　　　　于嘉定癸酉稱堯弼童丱即逈出不凡少以<lb/>
　　　　古樂府洪範等論往見張浚浚謂其大類東<lb/>
　　　　坡留館於潭與張栻逰每開以正大之學嵗<lb/>
　　　　丁丑偕其弟堯文登第云云而亦不言其所<lb/>
　　　　終考周宻浩然齋雅談云李燾十八嵗為眉<lb/>
　　　　州解魁時第二人史堯弼方十四嵗人疑其<lb/>
　　　　文未工赴鹿鳴宴猶著粉紅袴太守命分韻<lb/>
<pb n="KR4d0279_WYG_000-2a"/>
　　　　賦詩堯弼得建字援筆立成云四嵗尚少房<lb/>
　　　　元齡七歩未饒曹子建後為張魏公客不幸<lb/>
　　　　早世云云其所記與任清全序相合又江湖<lb/>
　　　　續集載張煒題蓮峯集詩一首亦有句云一<lb/>
　　　　梗江湖客三朝忠義家以諸書參互考證盖<lb/>
　　　　堯弼登第後未授官而卒也堯弼天姿踔絶<lb/>
　　　　其詩縱横排宕擺脱恒蹊其論䇿諸篇明白<lb/>
　　　　曉暢瀾翻不窮亦有不可覊勒之氣大抵有<lb/>
<pb n="KR4d0279_WYG_000-2b"/>
　　　　其鄉蘇氏之遺風惟其夏綠霜凋故不能如<lb/>
　　　　李燾之著書傳後然就其文章而論要亦不<lb/>
　　　　失為才士任清全序乃因集中有論學之作<lb/>
　　　　遂以張栻少年自得為堯弼磨礲浸灌之功<lb/>
　　　　欲援而入于道學之列則門户標榜之習轉<lb/>
　　　　不足以見堯弼矣其文在宋巳多散落是集<lb/>
　　　　乃其從孫師道所重刻今亦不可復覩謹從<lb/>
　　　　永樂大典中掇拾裒輯釐為十巻著之於錄<lb/>
<pb n="KR4d0279_WYG_000-3a"/>
　　　　俾懐才賫志之士無聲塵翳如之慨焉乾隆<lb/>
　　　　四十六年九月恭校上<lb/>
　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0279_WYG_000-4a"/>
原序<lb/>
蜀士以文名者皆獲傳於世惟青衣史公堯弼唐英之<lb/>
文未傳昔張丞相魏公一見公洪範等論謂義理之學<lb/>
大類東坡手其文示諸子姪曰讀是則知為文之道而<lb/>
况今天下學士欲拜下風而不得寧不矚目於斯文也<lb/>
哉比因編次公平日所著文凡三十巻刋出與衆共之<lb/>
亦以備蜀士之闕文云乾道丙戌八月既望省齋書<lb/>
蓮峯先生史氏諱堯弼字唐英童丱逈出不凡紹興中<lb/>
<pb n="KR4d0279_WYG_000-4b"/>
史唐英之名滿於搢紳間天下知名士也李巽巖以南<lb/>
北六朝策首送眉陽蓮峯在第二年甚少其文尤該博<lb/>
非㓜學所能兄弟三人兄長諱克俊嵗辛酉四川類試<lb/>
第一人蓮峯下第束書游東南時張魏公在潭雅聞其<lb/>
名欲一見之蓮峯乃以古樂府洪範等論贄之魏公得<lb/>
其文以示南軒曰此東坡先生之學也留館於潭明年<lb/>
試湖南漕蓮峯第一南軒第二蓮峯因以文章正宗示<lb/>
南軒而嘗曰文章一小技耳蓋每開之以正大之學引<lb/>
<pb n="KR4d0279_WYG_000-5a"/>
而不發也是以南軒平生尊敬東坡先生不忘蓮峯嵗<lb/>
丁丑蓮峯偕其弟堯夫登第弟卒南軒以書相開勉具<lb/>
述中庸復性之理是時南軒盖年未二十也其自得已<lb/>
如此非蓮峯養正之功也哉初魏公謫於潭禍不可測<lb/>
蓮峯獨從之游觀其所䞇詩章雖以戰守為正然其末<lb/>
未嘗不歸之愛民也辛巳用兵魏公復起蓮峯亦登第<lb/>
人為之喜蓮峯則曰魏公再用勿用兵乃可不然必再<lb/>
敗未幾果有符離之衂人以為知言其議論據正不隨<lb/>
<pb n="KR4d0279_WYG_000-5b"/>
世俯仰盖如此是豈誇張誕謾苟以名勝相推激為重<lb/>
者之比哉清全總角侍先公家青衣江上蓮峯於先公<lb/>
為同年進士寓居栖禪寺時以小舟過先公率夜漏三<lb/>
十刻乃去清全傍立拱侍聽其言猶河漢無極也其文<lb/>
至多皆散落不存舊集漫漶今蓮峯兄長之嫡孫師道<lb/>
取而再刻之加以南軒少時一帖併諸公所跋附於其<lb/>
後使人知南軒少年自得乃蓮峯磨礲浸灌之力可考<lb/>
不誣也師道頃官蜀口遭值用兵亦主愛民之論不貪<lb/>
<pb n="KR4d0279_WYG_000-6a"/>
苟進之功狂童在傍訖全其節以是受知於制閫相公<lb/>
擢守古戎㑹鄰路有干戈之擾亦不樂用兵以去其尚<lb/>
蓮峯之家法也哉嘉定癸酉年家子任清全敘<lb/>
</p>
<p>
</p>
  </div>
</body>
</text>
</TEI>
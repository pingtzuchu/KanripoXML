<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>江湖後集巻一</head>
    <p>
<pb n="KR4h0054_WYG_001-1a"/>
欽定四庫全書<lb/>
　江湖後集巻一　　　　　　宋　陳起　撰<lb/>
　　鞏豐<lb/>
　　　豐字仲至號栗齋東平人南渡後居婺州淳熈<lb/>
　　　十一年進士有東平集二十七巻<lb/>
　　　芋洋嶺背聞雨聲滿山細聼林上槁葉風過之<lb/>
　　　相戞擊而成音後先䟽數中莭清絶難狀篷籠<lb/>
　　　夜雨未足為竒<lb/>
<pb n="KR4h0054_WYG_001-1b"/>
日未出扶桑雲猶屯海嶽宛是欲雨時朝隂凛巖壑霜<lb/>
林亂葉多荏苒乾未落颯颯滿空山細聼㣲雨作一葉<lb/>
初自吟萬葉競相謔就彼最髙枝相摩應宫角燥響欲<lb/>
相慿風来能領畧湏㬰不聞風但聼雨索索是雨亦無<lb/>
竒如雨乃可樂風停葉静時雨從何處著霜野物聲乾<lb/>
終帯塵土濁篷音非出虚瓢音太傷朴得似此聲清瀟<lb/>
洒過笙鶴天籟者非耶䕫襄不能學<lb/>
　　　送湯麟之秀才往漢東從徐省元教授學詩<lb/>
<pb n="KR4h0054_WYG_001-2a"/>
士㳺鄉校間如舟試津浦所見小溪山未省大島嶼一<lb/>
旦逺遊學如舟渉江湖所見寖以廣變怪驚龍魚人生<lb/>
本自有丘壑陋巷棲遲窮亦樂何必三江暨五湖始助<lb/>
胷中疆界拓我言随寓耳目移馬遷所以㳺㑹稽向令<lb/>
俯僂但京國未必大放雄深詞君今濯秀雙溪水下語<lb/>
不凡真可喜若使循為舉子文定自棘門兒戯耳古來<lb/>
妙技如屠龍不療飢餒徒為工不如髙科取富貴如一<lb/>
棗葉持鍼鋒挾冊将㳺随子國親賢况是諸侯客曽將<lb/>
<pb n="KR4h0054_WYG_001-2b"/>
好手冠南宮行當闊歩趨文石奮飛欲往氣莫降蒹葭<lb/>
莽莽天雨霜揚瀾左蠡吞九澤大孤小孤插長江請停<lb/>
詩筆莫容易大義聮翩且周禮<hi>原注將改經從徐</hi>路途千里負<lb/>
笈人併以經塗相指似<lb/>
　　　大孤<lb/>
大孤小孤在何許大磯小磯忽當浦顛風吹浪未肯停<lb/>
猒聼蕭蕭打篷雨今春積雪深復深爛銀猶照廬山隂<lb/>
狐裘欲脫未可脫蟻醁當斟誰與斟晚來潮靣烏如石<lb/>
<pb n="KR4h0054_WYG_001-3a"/>
遥㸔知是長魚脊篙人且下鐡狸奴更與風波鬭今夕<lb/>
　　　二蟲吟<lb/>
鯤鵬至大兮形載于荘周逍遥之篇蟋蟀至小兮名託<lb/>
于周公七月之雅一則變化徙天池一則悲嗚入牀下<lb/>
周公作詩陳艱難瑣屑如與婦子言天經地緯發真藻<lb/>
特驅小物歸毫端鵬大無倫世無有揮斥八極隘宇宙<lb/>
世人有眼不見鵬直頼莊周為不朽當年蟋蟀吟秋時<lb/>
秦家宫殿隋家墀鵬飛雖占九萬里得地稳宻誰如伊<lb/>
<pb n="KR4h0054_WYG_001-3b"/>
大鵬擊水翔寥漠蟋蟀逢春死籬落二蟲得失何厚薄<lb/>
天晴日午槐花落<lb/>
　　　為舉子時所用方硯小童滌之誤傷其左角<lb/>
巾箱硯子何處得溪翁用作待魚石博時不費杖頭錢<lb/>
遂入余家掌文墨父祖相傳晚畀予自㓜相随真莫逆<lb/>
七星象斗隐約明一口如池方寸窄憶曽携入對集英<lb/>
僅畢春秋二三策後來随宦落江湖同上武昌題赤壁<lb/>
定交首尾三十年晏子狐裘虞老屐村童唐突豈偶然<lb/>
<pb n="KR4h0054_WYG_001-4a"/>
一角㣲傷真可惜大禹圭璽猶缺殘因損不妨成友益<lb/>
靈光一殿亦偶存小物本來甘弃擲賛經禆史則已多<lb/>
論議失中天賜謫敬追子産謝叔向息黥補劓全吾璧<lb/>
　　　詠豫章蕉葉素扇<lb/>
寳月乘鸞空復情頗嫌㩗重愛携輕犀皮赤柄終傷俗<lb/>
細骨洪蕉竟入清格調不殊蒲處士工夫全藉楮先生<lb/>
文饒空賦桐花鳳絢麗虚成畵史名<hi>原注李衛公有畵桐花鳳圑扇賦</hi>
　　　　海棠<lb/>
<pb n="KR4h0054_WYG_001-4b"/>
銜子來東海仙巢有鳳雛華開新棣蕚莟結小茱萸富<lb/>
貴天專與嬌柔韻不麤輕盈飛燕趙韶麗彩鸞吳入譜<lb/>
雖千品傾城但一株霧藏雲體魄霜染雪肌膚酒暈欺<lb/>
西子冰姿笑藐姑暖風唇破玉寒雨淚凝珠蝶喜穿油<lb/>
幙蜂羞賦蜜租葉如踈復密香似有還無淨灌岷江錦<lb/>
濃施禁國朱欲眠湏客去佯醉索人扶劔外空逢杜黄<lb/>
州却遇蘇已多歸綺繡唯未入氍毹<hi>原注氈花多麤未見有作海棠者</hi>金谷<lb/>
非佳妾雕隂是醜奴自珍紅頰輔應怪白髭鬚照樹呼<lb/>
<pb n="KR4h0054_WYG_001-5a"/>
銀燭澆叢命玉轤有詩曽送别無力為嘘枯尤物空凡<lb/>
馬芳春過白駒尚憑花藻鑒摘句已成圖<lb/>
　　　炊熟日有愴松楸<lb/>
小樓吹斷玉笙哀春半餘寒去復來五歳不澆墳土上<lb/>
望江心折刺桐開<lb/>
　　　雪汀見二鷗三鵲對立<lb/>
二鷗三鵲羽毛鮮立在方沙更可憐全似爛柯棊勢裏<lb/>
白棊初讓黒棊先<lb/>
<pb n="KR4h0054_WYG_001-5b"/>
　　周弼<lb/>
　　　弼字伯弜汶陽人文璞之子嘉定間進士江夏<lb/>
　　　令有端平集十二巻荷澤李龏又選而序之曰<lb/>
　　　端平詩雋<lb/>
　　　序曰汶陽周伯弜與予同庚生同寓里相與徃<lb/>
　　　來論詩三十餘年嘗手刋端平集十二巻行於<lb/>
　　　世伯弜十七八時即博聞彊記侍乃翁晉仙已<lb/>
　　　好吟洎長而四十年間宦游吳楚江漢足跡所<lb/>
<pb n="KR4h0054_WYG_001-6a"/>
　　　到皆有作於七國兩漢三國六朝隋唐之體靡<lb/>
　　　不該備聲騰名振江湖人皆争先求市但巻帙<lb/>
　　　中有晚學未能曉者稍多予恐有不行之弊兹<lb/>
　　　於古體歌詩五言律七言律并五七言絶句摘<lb/>
　　　其坦然者兼集外所得者近二百首目為端平<lb/>
　　　詩雋俾萬人海中續芸陳君書塾入梓流行庶<lb/>
　　　使同好者便於看誦吾伯弜平生心不下人今<lb/>
　　　隔九原聞予此選必不以予為謬寳祐丁巳冬<lb/>
<pb n="KR4h0054_WYG_001-6b"/>
　　　至日荷澤李龏和父述<lb/>
　　　石鐘寺<lb/>
山前削成面山後不露骨何人戀巢居結屋寄突兀多<lb/>
風鎻寒殿頻雨閉石窟筍透獅子傾草蔽鴟吻沒髑髏<lb/>
串胡神纓絡纒古佛熹燈影摧殘槁栢香蓬馞丹葉夏<lb/>
猶在緑樹暑未發坳徑鳴秋蛬閒堦起蒼鶻僧衣莓苔<lb/>
侵齋鉢野萊掘梵庋止數巻矧能備巾拂奔波道塗間<lb/>
體倦神屢竭大險阨在前醉夣魂恍惚信陋獲安處不<lb/>
<pb n="KR4h0054_WYG_001-7a"/>
勝塵土汨經房晚棲禪殆亦未易忽鐡風終日呌心頗<lb/>
惡此物欲去欲住間征㠶已超越<lb/>
　　　送覺新上人還越<lb/>
古越多精藍名僧逓相接青林瓶盂聚丹壑楼觀疊今<lb/>
乘秋濤便莫待寒雨渉何處聞鳴蛬虚廊掃黄葉<lb/>
　　　琵琶亭<lb/>
蕭蕭楓林青雜出間椅檟尚忍送行舟繫此木葉下雲<lb/>
開星垂山水蕩月在野江空夜倀倀淚復誰滿把汀洲<lb/>
<pb n="KR4h0054_WYG_001-7b"/>
泥沙換葭葦顔色假變遷斐然殊感慨益以寡黄煙飛<lb/>
髙桅絳雪當道灑餘春去不盡併放湓浦㵼豈無夜深<lb/>
彈寂寞少聼者尚有沙灘人時時說司馬<lb/>
　　　題蕺山僧竹閣<lb/>
高閣俯人世越香清古岑林表山煙薄竹多苔色深露<lb/>
笋翻曉籜雲房生晝隂天風自然來明月照我琴景豁<lb/>
謝幽事竟日聆仙禽佳言出竒觀清梵揚空音子猷昔<lb/>
好此故園今陸沉睠然顧兹賞蕭蕭生道心<lb/>
<pb n="KR4h0054_WYG_001-8a"/>
　　　牡丹<lb/>
江南牡丹凡有幾徳安打頭歙為二金陵舊物間有之<lb/>
池陽吳郡皆居次地近京畿種偏好鄂城栽接不草草<lb/>
舂土篩泥繞畫欄石甃方壇净如掃當頭第一帶鞓紅<lb/>
膩紫嬌黄别作叢盤盂追出最迎日碧玉萬片藏春風<lb/>
寳葉絲絲帯縷金錦斑酒暈閒攅心翻騰梔茜亂朱粉<lb/>
様各数名分淺深低樹猶高五六尺花重剛枝反無力<lb/>
迥出層隂轉耐㸔始悟年深有真色晚添細雪來相簇<lb/>
<pb n="KR4h0054_WYG_001-8b"/>
露醒香魂冷方浴倚柱黄昏眼倍明頓覺夜䦨須秉燭<lb/>
洛水芳林應更多不禁飛雨洗銅駝酥煎送酒有人在<lb/>
草沒故園無柰何<lb/>
　　　鄱陽湖<lb/>
鄱陽湖浸東南境有人曽量三十六萬頃我昔乘槎渤<lb/>
澥間眇視天溟坎蛙井浪何為而起於青雲之底日何<lb/>
為而碎於泥沙之裏太極初分一物無天水相包若鷄<lb/>
子揚瀾可供李白青州杓彭蠡付與盧敖洗龜殻斗大<lb/>
<pb n="KR4h0054_WYG_001-9a"/>
孤山沒處藏斸取來榰鼎鐺脚胸中八九吞雲夣似此<lb/>
蹄涔亦何用安得快意大荒之東東復東指麾魚鱉騎<lb/>
蒼龍<lb/>
　　　賦建寕浦城李頻行祠詩<lb/>
建安梨嶽老梨木刻作唐朝建州牧香爐忽動吹寒灰<lb/>
浦城環翠隂風來嶺頭頑石盡能走澗下奔泉皆倒回<lb/>
猿猱啼兮鬼嘯野六𤣥虬兮四驪馬想湏吟遶碧草亭<lb/>
舉手高翻白雲冩峯為文通名夣筆楊公書堂曽散帙<lb/>
<pb n="KR4h0054_WYG_001-9b"/>
麗月鮮霞付與誰煙墅有人還築室田父何所祈贈爾<lb/>
青麰黒桑椹里儒何所求贈爾黄粱布囊枕萬歳兮千<lb/>
秋既往兮復留抽蘭心拆椒口簸南箕挹北斗不假竹<lb/>
枝歌何湏折楊柳只用秦原妙絶詞傳入神絃薦春酒<lb/>
　　　將適毗陵道中遇居簡上人<lb/>
姑蘇觀下逢居簡㡌子欹斜衣懶散自言契闊漫東西<lb/>
雖老猶能青白眼知音不在禪床乆抱刺懐書謹奔走<lb/>
反舌無聲亂草間囬首盡成獅子吼荒蕪野寺孤城外<lb/>
<pb n="KR4h0054_WYG_001-10a"/>
赤葉黄蘆日相對午睡䨇鳩喚欲醒起傍生臺炙肩背<lb/>
㺯筆濡毫摠蕭索尚餘酒量添於昨語盡横塘笛未終<lb/>
東風滿靣楊花落匆匆觧䌫攙程去從此相期更何處<lb/>
一椀官酤般若湯把手同看獨孤樹<lb/>
　　　煙波亭避暑<lb/>
澄江横匹練月洗黄羅扇捲盡白雲衣恒星撒沙見天<lb/>
低欲就人夜色凝深澱歘吸動㣲光時絣斗間線凉亭<lb/>
逼曠野軒楹敞三面萬象悉鋪陳隨機互遷變十歳逃<lb/>
<pb n="KR4h0054_WYG_001-10b"/>
虚空得此方一遍相對坐談𤣥終宵亦無倦只恐駸駸<lb/>
催曉箭湧上東方老銅片湏著干求大帝君莫使陽烏<lb/>
眼睛轉<lb/>
　　　乆客思歸感興<lb/>
乆客空江上閒吟對石門青山非遠近流水自朝昏夜<lb/>
月添鄉夢春風入燒痕翻思南郭路迢逓隔烟村<lb/>
　　　逸人壁<lb/>
深僻人稀到天然野意成荷衝崩岸出草入廢泉生曝<lb/>
<pb n="KR4h0054_WYG_001-11a"/>
术充山貨抽茶當地征未須尋伴侣時有自來鶯<lb/>
　　　江臯送别<lb/>
把酒對汀洲相㸔發去舟迎風一分手驚浪幾翻頭燭<lb/>
暗花消淚楓寒葉弄愁恐猶回首望終夕凭高樓<lb/>
　　　白羊<lb/>
路隔一重溪山深客易危驛亭惟有額官堠盡無碑竹<lb/>
掛黄身虺林香白面狸得船争欲渡先奔槿花籬<lb/>
　　　靈竺寺<hi>有孟宗祠</hi>
<pb n="KR4h0054_WYG_001-11b"/>
不因純孝者古寺若為安壁彩蝸遊遍爐香䑕踏殘鐘<lb/>
聲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>破梃旛影颭危竿尚恐冬生笋時來竹外㸔<lb/>
　　　送僧歸舊隱<lb/>
自言歸去後只在故山邊紗㡌臨溪盥銅瓶傍水禪晝<lb/>
閒松塔雨春盡草堂煙何故相抛捨沉浮逐世緣<lb/>
　　　寄鶴林智福上人<lb/>
深山高頂寺黄鶴舊曽留鶴去無蹤跡山僧幾白頭鳥<lb/>
閒齋皷靜猿嘯佛燈幽宿約何時踐題詩向瀑流<lb/>
<pb n="KR4h0054_WYG_001-12a"/>
　　　送僧妙通遊平江萬夀寺<lb/>
故鄉離幾日何處躡秋陵梵葉床頭樹唐衣壁面僧雨<lb/>
花粘舊錫風籜掃寒簦新謁期相寄呵彈破小乘<lb/>
　　　㽞别唐棲雲泉上人<lb/>
水宿唐棲寺何縁更浹旬千山今日路三歳異鄉人小<lb/>
殿眠身佛空廊折臂神歸時重作禮又拂一畨塵<lb/>
　　　贈僧仲寳月溪<lb/>
幽棲深絶地靜夜獨宜僧上下兩輪玉中間一片氷影<lb/>
<pb n="KR4h0054_WYG_001-12b"/>
收懸罟索光息過船燈獨坐觀心了無由更小乘<lb/>
　　　送惟徳上人還黿溪<lb/>
為愛林間寺幽閒少是非因抛蓽門業來着稻田衣石<lb/>
蕨衝雲細山蔬膩雨肥禪居安穩後更莫啟柴扉<lb/>
　　　送惠嵩上人住西山蘭若<lb/>
孤雲無定迹又入亂山居既息禪機穩從敎世網踈曉<lb/>
香嵓屋像寒呪石潭魚待我尋詩境看君坐隱廬<lb/>
　　　送黄同甫<lb/>
<pb n="KR4h0054_WYG_001-13a"/>
人生各有安出易欲歸難古道春泥重孤城暮雪寒酒<lb/>
鋒精似將詩業逺於官野榖如堪飽從君借鶡冠<lb/>
　　　野橋<lb/>
日暮野橋邊都歸醉客船數竿沙際日一片水中天影<lb/>
落衝煙鳥聲移帯雨蟬殆非人境得江月又初圓<lb/>
　　　楓橋寒山寺<lb/>
江楓吟咏工幽寺冷遺蹤不改前朝路猶聞半夜鐘地<lb/>
凉汀月皎村迥水烟濃試問誰曽見惟應獨有松<lb/>
<pb n="KR4h0054_WYG_001-13b"/>
　　　送胡宗原還天台山<lb/>
故里杉松表歸程筍薤初盃多常失飯囊罄只留書海<lb/>
墨收秦棄山糧食禹餘古來仙隱者多在赤城居<lb/>
　　　千金寺<lb/>
十載他鄉别春歸逐浪層晚晴沙市皷夜雨石橋燈帆<lb/>
側摧乾葦衣寒脆薄繒舊時來往寺惆悵不逢僧<lb/>
　　　菩提廢寺<lb/>
野寺孤僧住當春亦掩扉曉鐘三板去昏杵一盂歸古<lb/>
<pb n="KR4h0054_WYG_001-14a"/>
屋垂山榧幽忩飬石韋未容行客憇荒樹兩鳩飛<lb/>
　　　幽居漫成<lb/>
便入空山住休傭漢省書薄雲翻藥畚斜日送柴車遠<lb/>
業松花膩生涯薤葉踈抱琴誰共聼一尾食間魚<lb/>
乍歸無定業蕭索帯村居神樹當中朽人家著外踈藻<lb/>
痕千漂絮花影一床書何必為真隱相安便有餘<lb/>
　　　鹿苑寺<lb/>
分半作民棲猶藏一曲溪鵲窺蓮葉座僧占菜花畦白<lb/>
<pb n="KR4h0054_WYG_001-14b"/>
蠧魚銷粉青乾獸剥泥幸留唐刻在相伴峻廊題<lb/>
　　　馬鞍寺<lb/>
水國何年寺蕭條野渡邊僧驅田雀倦神抱海犀眠細<lb/>
網垂秋屋殘燈泊暝船數家枯柳下猶有舊人煙<lb/>
　　　雙林寺<lb/>
杳杳雙林路林深不易登寺幽憐宿鳥地僻喜閒僧静<lb/>
徹垂梁板寒銷背壁燈水邊人忽笑猿落過溪藤<lb/>
　　　訪别<lb/>
<pb n="KR4h0054_WYG_001-15a"/>
聖代吟家衆無君衆體詩數竒官職見心苦道塗知積<lb/>
夣難相寄流年自各悲金閨催製錦又復向黄陂<lb/>
　　　溪館送别<lb/>
旅館成佳集臨觴送逺征厨烟含燭㷔溪雨奪琴聲愁<lb/>
動草邊色恨牽花外情明朝過平望應念隔春更<lb/>
　　　晚泊<lb/>
芳草渡頭猿夜吟孤舟一繫百年心舊遊零落不知數<lb/>
客路經過空復尋暮雪關山千里鴈夕陽烟火數家林<lb/>
<pb n="KR4h0054_WYG_001-15b"/>
明朝嘆息東征士髪垢冠欹不欲簮<lb/>
　　　秀野<lb/>
小作幽園傍宅開只須數畆占樓臺石移林屋秋雲至<lb/>
水帯松江暮雨來徑草散香迎過屐砌花分影䕃流盃<lb/>
人家園囿應無數不似君能日幾回<lb/>
　　　行吟<lb/>
獨行沙岸不相携凖擬沿溪更渡溪藥蔓交加蟲上下<lb/>
柳花撩亂蝶高低杖頭曉伴春雲石屐齒晴翻夜雨泥<lb/>
<pb n="KR4h0054_WYG_001-16a"/>
詩就隨時為人冩等閒抽盡錦中題<lb/>
　　　吳山仁王寺<lb/>
山寺憑高夕未昏上皇曽此定乾坤甌閩散驛縁江島<lb/>
龕赭收潮入海門細雨亂花唐輦道淡煙踈柳漢營屯<lb/>
何時汴水東流畔君返宸居臣故園<lb/>
　　　感事<lb/>
書劔悠悠屢變遷老諳多故始知天汗青每愧抛長日<lb/>
髪白無由逐少年暮雨暗消江岸柳曉霜初透野池蓮<lb/>
<pb n="KR4h0054_WYG_001-16b"/>
此心懸解何湏語人問惟應一指禪<lb/>
　　　過荻港<lb/>
波眼沄沄浪復輕稍甦羇束過清明倩人覔路先尋酒<lb/>
乆客懐鄉始見餳松下紫芽肥野菜竹間青葉帯山櫻<lb/>
自從一别齊安後直到今朝始聼鶯<lb/>
　　　烏衣巷<lb/>
日落凭欄感慨頻長干橋畔冷殘春桑田蕪没徒多事<lb/>
蘭玉叢生更幾人風暖影翻花外燕雨多痕蝕草間鱗<lb/>
<pb n="KR4h0054_WYG_001-17a"/>
堪嗟羣從成功後不及鍾山一尉神<lb/>
　　　送趙山臺赴江隂<lb/>
匆匆何事觧朝衣甫為君王領一麾歴考近來成故事<lb/>
就遷長是未多時寒更夜徹防淮柝曉舶晴翻出海旗<lb/>
不乆赤蹏應已到只須畧賦練江詩<lb/>
　　　滕王閣<lb/>
高閣巍峩接水濵興亡纔問便傷神鳴鸞東閣知何處<lb/>
跨鶴西山别有人柳映落霞江渚暮草鋪斜日野田春<lb/>
<pb n="KR4h0054_WYG_001-17b"/>
羣鷗亦厭多悲感偏與忘機客最親<lb/>
　　　道中有感<lb/>
遠程已過經行處别有逶迤古道存寺已寂寥猶有殿<lb/>
水纔窮盡又逢村一株枯木人分路十里飛花客過門<lb/>
畢竟悉依生處樂不知何事别家園<lb/>
　　　南樓懷古五首<lb/>
昔人有意乆經營極望寒蕪遠更平三國斾旌羣鵲散<lb/>
六朝樓閣一鳩鳴雪消晴嶂沉孤壘風打寒潮入廢城<lb/>
<pb n="KR4h0054_WYG_001-18a"/>
多少怨魂銷不盡草根燒斷又還生<lb/>
事乆銷沉只等閒好將深意逓相叅舳艫宵遁誰思忖<lb/>
裙屐春遊自笑談西日瘴回迷漢沔北風波逆上江潭<lb/>
隔城方唱招魂引一拍殷勤至再三<lb/>
茫茫迂曲度平川何處孤村近水邊煙䕶劉琮殘壁壘<lb/>
雨沉黄祖舊樓船寒沙細擁菰蘆地破隴斜耕苜蓿田<lb/>
見說去年秋潦後更無茅屋起炊煙<lb/>
幸際清時息五兵舌頑無處說縱横蟻封一夣難分别<lb/>
<pb n="KR4h0054_WYG_001-18b"/>
蝸角千年强鬭爭丹壁郵亭新蜀道白樓烽戍古邾城<lb/>
自知夜半徒興舞移遠寒鷄不使鳴<lb/>
夕陽光退杳難憑欲問江鷗只怨憎得意舉帆燒北岸<lb/>
傷心流涕鎻西陵雪消蜀貨千檣下風順吳鹽萬斛増<lb/>
且趂一樽相暖熱自非乘醉莫來登<lb/>
　　　夏日泛袐湖<lb/>
朝來泛舟花滿湖亭午返棹風相呼已收波浪入菱芡<lb/>
晚開雲日媚菰蒲羣飛皷翼數沙鴈一去没頭雙野鳬<lb/>
<pb n="KR4h0054_WYG_001-19a"/>
少留霽色定堪玩可惜歸程時已晡<lb/>
　　　黄溪<lb/>
怱怱寧不恨飄零轉更分岐過别汀世事總如迂曲路<lb/>
年華都付短長亭冡桃褪蘂無人色社櫟盤根作鬼形<lb/>
心自感傷人豈識回頭猶顧峴山青<lb/>
　　　㑹稽山<lb/>
衣冠從昔化文身峻嶽當天自有神秦帝刻碑三十載<lb/>
越王棲甲五千人江連雲氣分南紀海接星河近北辰<lb/>
<pb n="KR4h0054_WYG_001-19b"/>
畢竟興亡誰可料但聞陵谷變飛塵<lb/>
　　　題西湖竹閣寺<lb/>
精舍蕭踈近水凉分明一徑緑沉槍就移山近湖皆隱<lb/>
放出樓髙寺倒藏春透露梢齊曲檻曉翻風籜過修墻<lb/>
長堤花盡人稀少來聼蟬聲伴夕陽<lb/>
　　　贈唐棲寺僧<lb/>
山門寂寞唐棲寺别去閒居又一年草暗暮田羣鴈遠<lb/>
花明春院一僧禪雲房夕磬浮清雨水殿寒燈宿細煙<lb/>
<pb n="KR4h0054_WYG_001-20a"/>
作得詩成無寄處幾回遥認隔溪船<lb/>
　　　留題唐棲寺<lb/>
僧房十日相留戀為怯生寒未到家挿岸斷氷妨蕩槳<lb/>
入簷飛雪助煎茶香臺穴碎逃秋蟻古殿巢翻失暮鴉<lb/>
惟有溪梅最禁耐傍籬爭發向陽花<lb/>
　　　羅家洲<lb/>
對港近村俱有路扁舟倍覺往來頻入秋破褐惟存線<lb/>
盡日收錢不滿緡逺岸冷沙啣墜葉淺灘寒水卧枯蘋<lb/>
<pb n="KR4h0054_WYG_001-20b"/>
未知行役何時斷縱使更深亦喚人<lb/>
　　　送人之荆門<lb/>
昔年此路逹王畿荒燒畬煙事已非山向崤函空北望<lb/>
水隨江漢自東歸凄凉坂路征車逺寂寞郵亭候火稀<lb/>
遥想思鄉怨岐路杜鵑花發鷓鴣飛<lb/>
　　　採香涇<lb/>
繒甲如荼䕶此臺玉顔憔悴錦㠶來一溪香草無蜂過<lb/>
千里空葭有鴈回響屧蘚埋丹鳳迹縷衣花變粉蛾灰<lb/>
<pb n="KR4h0054_WYG_001-21a"/>
誰知子夜歌殘日樹滿西山似緑苔<lb/>
　　　浮遠<lb/>
横障瀰漫恃此丘長江東騖轉湍流波間去海無多里<lb/>
沙際鋪淮輙數州風勢起花山郭暗潮聲侵樹野田浮<lb/>
無由望徹蒼茫外回首斜陽總是愁<lb/>
　　　鄱陽湖四十韻<lb/>
巨浸連吳越高躔直斗牛𤣥明開别府江伯匯支流象<lb/>
緯元精逼神姦袐怪裒番君䟽帯礪彭蠡壯襟喉赴隙<lb/>
<pb n="KR4h0054_WYG_001-21b"/>
如無地凴壖忽有州津涯逾冩潤窟宅定刳幽島認瀛<lb/>
鰲戴濤疑陣馬蒐珠跳憐雨駛鏡滑識風收樹帯喬枝<lb/>
隱山餘短碧浮窺覘疲罔象䁹睨态陽侯漾月都迷皓<lb/>
蒸雲間作油涵濡均藻荇冗長到蝦鰍蜃幻晴虚閣龍<lb/>
腥夜㧞湫萬尋縣圃玉一帯洞庭秋盈縮知誰紀吞并<lb/>
似力揫鯉矜封赤鯶龜笑斥朱眸嵌竇扶桑齧珍文匠<lb/>
石鎪鷗羣馴野客蚖肆傲潜蚪罟數筐零霰檣輕弩激<lb/>
鍭孰分浮瓠澨或訝繞蛇丘絃索延商婦舽艭送莫愁<lb/>
<pb n="KR4h0054_WYG_001-22a"/>
陶朱誠得䇿神禹想遺憂端稱潺湲弄非無隱伏摉豆<lb/>
分高下渚葦視去來舟血脉乾坤活瘡痍稼穡瘳披猖<lb/>
包息壤𤨏碎略浮漚蓮女嬋娟棹漁郎芼燥甌有人搴<lb/>
繡被無客傲鸘裘貨貝窮乾没醪羞肅丐求束枯論沃<lb/>
釡戒覆比傾輈衆水杯盂外佗年吐納尤鵲填功未議<lb/>
鯨吸志應酬何事輕思濟吾防果未周阽危心骨醉飄<lb/>
泊靣顔羞敢計乘桴去何知戴笠遊片㠶真擾擾隻影<lb/>
轉悠悠卑濕嗟<hi>一作羞</hi>梁傅星霜挂魏牟勞歌慙孺子破<lb/>
<pb n="KR4h0054_WYG_001-22b"/>
簏付平頭烏豉緣蓴置黄粮為鱠謀清螺取歸日穩棹<lb/>
聼夷猶<lb/>
　　　仲宣樓<lb/>
仲宣徙倚思歸後又復誰傳獨歩名自昔城闉雖尚在<lb/>
至今波浪未嘗平半規赤日沈荒渚一縷黄煙起廢城<lb/>
梅落碎花催塞色葭横響葉弄邊聲驚寒牧馬頻西顧<lb/>
趂暖賔鴻漸北征况乃有懷傷歳暮登樓那不動鄉情<lb/>
　　　冷泉幽憇<lb/>
<pb n="KR4h0054_WYG_001-23a"/>
水源窮不盡垢膩生春襪未敢輙揭流且向幽亭歇<lb/>
　　　溪亭話别<lb/>
芳時談古調霅浦少同人花日桃花外歸船便隔春<lb/>
　　　歳除思歸<lb/>
山妻書到多日野渡舟横幾回想見溪邊亭上故人待<lb/>
我啣盃<lb/>
春風氷斷千尺曉霽雲開百重何處溪橋爭渡誰家山<lb/>
寺聞鐘<lb/>
<pb n="KR4h0054_WYG_001-23b"/>
野屋定堆落葉山徑應鋪石蕪一别經秋不到隔籬黄<lb/>
犬誰呼<lb/>
　　　題湖上壁<lb/>
寒食風埃滿客襟西湖煙雨送愁頻日高未起鳥呼夢<lb/>
春晚不歸花笑人<lb/>
　　　贈别水雲翁<lb/>
離離䨇鬢似秋蓬慣逐沙鷗與斷鴻漂母磯頭春水濶<lb/>
扁舟何處繫東風<lb/>
<pb n="KR4h0054_WYG_001-24a"/>
　　　烟中梅<lb/>
冷花踈蘂竹間横淺薄籠烟淡作晴怊悵野橋春水斷<lb/>
幾回相見不分明<lb/>
　　　贈從古上人<lb/>
山僧䄂出新詩巻字字馨香撲人面清晨何處展㸔來<lb/>
捲得梅花兩三片<lb/>
　　　囬山僧書就題書尾<lb/>
憶昔同行題落葉寺前枯樹鶴巢邊不知今度苔枝上<lb/>
<pb n="KR4h0054_WYG_001-24b"/>
多少秋蟲已化蟬<lb/>
　　　寄雲泉僧永頥二首<lb/>
書來只說住高峯不記松林第幾重欲㨂青巒問茅舍<lb/>
秋山一様白雲封<lb/>
誦罷南華誰得聞兩川寒玉一禪身松邊彈石低聲念<lb/>
莫引龍來變作人<lb/>
　　　逢僧文禮二首<lb/>
空山落日又逢僧雨雜塵灰滿㡌紋但憶來時門不掩<lb/>
<pb n="KR4h0054_WYG_001-25a"/>
麝香偷卧石床雲<lb/>
師說古香寮舊開鮑昭曽為惠休來至今猿鶴猶知敬<lb/>
靜對寒星禮碧苔<lb/>
　　　四聖觀<lb/>
小園寛占一山孤别有墻遮古觀居到了恩波攔不住<lb/>
水忩遊出放生魚<lb/>
　　　女墳湖<lb/>
石龜無語對東風海鶴曽迷曉市中三十六鱗朝夜月<lb/>
<pb n="KR4h0054_WYG_001-25b"/>
玉釵人在水晶宫<lb/>
　　　詠史二首<lb/>
一曲呼凰下九霄石臺春動海山遥周秦戰血縱横盡<lb/>
猶卧白雲吹洞簫<lb/>
碧樹童童䕃屋廬分明青盖畵龍車南陽病叟成何事<lb/>
便謂枯池沽得魚<lb/>
　　　客樓<lb/>
水國秋清潮半生越王臺殿鎻荒城西樓一夜思歸客<lb/>
<pb n="KR4h0054_WYG_001-26a"/>
斜倚朱欄獨聴笙<lb/>
　　　送人遊西山三首<lb/>
昔人深夜看星斗鎮壓靈壇尚有符偷冩只應蒼䑕慣<lb/>
幾行丹篆繞春蕪<lb/>
鎻斷寒蛟亦有神冷波寒水病殘身誰收匙鑰權相借<lb/>
畧放天池洗白鱗<lb/>
抽鈆㸃汞舊臺荒何處捜尋舊草堂誰見洪崖最深處<lb/>
一坑泥䕶石中黄<lb/>
<pb n="KR4h0054_WYG_001-26b"/>
　　　下渚秋暮<lb/>
淺灘近渚沙相接水落漁人朝暮渉摵摵風鳴若雨來<lb/>
繞堤吹散乾荷葉<lb/>
　　　題野廟<lb/>
野廟荒蕪到掩扉寂寥香火客來稀年年歸燕相看覷<lb/>
空滴春泥損畵衣<lb/>
　　　顯應觀桃花<lb/>
白雲隨鶴乘將去深碧桃花滿故宫三十六簧明月夜<lb/>
<pb n="KR4h0054_WYG_001-27a"/>
不知何處吸春風<lb/>
　　　溧陽桃花<lb/>
見說謫仙曽到此東風千樹鎻雕墻游人偏向花間酹<lb/>
雨濕春泥噴酒香<lb/>
　　　風惡偶成二首<lb/>
柔櫓雙隨下水船亂㠶輕柂逓相先無端繫着山村岸<lb/>
高枕蘆芽對雨眠<lb/>
三日要行還止住冷沙寒水暗消春一千四百蕪湖路<lb/>
<pb n="KR4h0054_WYG_001-27b"/>
怨雨愁風多少人<lb/>
　　　秋日馬上詩<lb/>
本無謀畧強談兵每媿臨邊病未能筋力豈知猶可喜<lb/>
一鞍千里到江陵<lb/>
　　　思歸<lb/>
閙裏看山不識真偶來軒檻振衣塵諸峯便覺移相就<lb/>
分付春風欲去人<lb/>
㸃㸃楊花飛滿洲只應催促送行舟非關向晚傷心事<lb/>
<pb n="KR4h0054_WYG_001-28a"/>
自怯春寒不肯留<lb/>
盡日憑欄客興濃山雖西遶水還東便乘春暮家園去<lb/>
猶及棠梨滿徑風<lb/>
自覺才踈乆願歸敢將山色便相依漢家事業雖全盛<lb/>
亦放梁鴻一箇飛<lb/>
　　　道間偶成<lb/>
彎彎田角路周遭摘盡柔桑露淺蒿無限寂寥門半掩<lb/>
一車偏建夕陽繰<lb/>
<pb n="KR4h0054_WYG_001-28b"/>
　　　牡丹<lb/>
莫對餘春起嘆嗟最難保守是繁華君看南渡百年内<lb/>
看到子孫能幾家<lb/>
　　　延山渡<lb/>
解㠶登岸作山遊林木茅茨共一丘數日驟寒消不盡<lb/>
尚餘殘雪䕶松瘤<lb/>
　<lb/>
　江湖後集巻一<lb/>
</p>
<p>
</p>
  </div>
<div>
                <head>江湖後集巻二</head>
    <p>
<pb n="KR4h0054_WYG_002-1a"/>
欽定四庫全書<lb/>
　江湖後集巻二　　　　　　宋　陳起　撰<lb/>
　　劉子澄<lb/>
　　　子澄字清叔泰和人曽知棗陽後較畫軍事為<lb/>
　　　賈似道所忌劉將孫稱其有史才所著有平淮<lb/>
　　　疏補史行於世事見江西通志案宋史子澄坐<lb/>
　　　唐州之役削秩而敗衂實由似道故志書云然<lb/>
　　　其詩亦有和似道者盖一時倡酬之作也集名<lb/>
<pb n="KR4h0054_WYG_002-1b"/>
　　　玉淵吟藳<lb/>
　　　憩南臺寺<lb/>
居塵等出家涉世類行脚岳靈招我隠雨止雲亦閣乾<lb/>
坤錦囊収風月麈柄握衆鳥各自鳴豈礙冲霄鶴<lb/>
　　　䝉泉行呈張敬父<lb/>
玉龍蟠向荆山麓噴起雙泉氷雪瀑琮琤萬古作寒鳴<lb/>
冷浸一山渾是玉泉旁樹老亦如龍泉根石濯瑪瑙紅<lb/>
更有金蓮吐泉底歴歴星在銀潢中池光六月如霜洗<lb/>
<pb n="KR4h0054_WYG_002-2a"/>
藍橋倒影壺天裏流下人間灌稻畦嵗嵗家家飯雲子<lb/>
我行荆州見山少忽對林泉如久要張侯引我飛羽觴<lb/>
勸我為泉開一笑我歌數語泉應聞兹山古號荆州門<lb/>
英雄過者心在鹿安得泉聲到耳根曹瞞疾馳𤣥徳懼<lb/>
潘璋設伏雲長怒早知成敗等丘墟悔不解鞍學巢父<lb/>
英雄何在水長流閲盡英雄過未休今日為侯泉上醉<lb/>
明朝西指鹿門逰<lb/>
　　　樅陽出陸<lb/>
<pb n="KR4h0054_WYG_002-2b"/>
浮家無定日仕在水雲鄉棹别洞庭月帆迎赤壁霜早<lb/>
寒裘代葛多病藥充糧明日樅陽客征鞍去路長<lb/>
　　　過鴻宿洲<lb/>
洲名號鴻宿流徙合来居淮郡侵江宻人烟罩水疎無<lb/>
山供笛竹有港便罾魚壯士休營業功成返故廬<lb/>
　　　逰石門縣層山流杯亭觀卓錫泉<lb/>
寺惟泉㝡古有詠載州圖㡬度流觴了長如卓錫初楚<lb/>
山閩老住隋柏宋朝枯雨後人耕急荒岡帶月鋤<lb/>
<pb n="KR4h0054_WYG_002-3a"/>
　　　董宰見和用韻留别<lb/>
謾辱君相送我行非壯圗客程来又去人事久如初句<lb/>
淡僧能和泉靈旱不枯升髙莫怨險世路爾能鋤<lb/>
　　　武陵别任年魁<lb/>
詔書應在道君但趣行装去棹乘桃漲朝衣帶芷香歸<lb/>
齋尋舊話上殿拜新皇論事依經好平遷是玉堂<lb/>
　　　夀星寺江湖偉觀<lb/>
豈不近京都紅塵此地無吳山青似越江水白於湖天<lb/>
<pb n="KR4h0054_WYG_002-3b"/>
接帆邉海烟生樹外晡危欄僧共倚莫恨旅懐孤<lb/>
　　　㑹真觀水簾<hi>原注有晉石天尊像又唐鬼補鐘</hi>
觀近朱陵萃列真烟霞雖僻境長春若非火府煉神處<lb/>
安用水簾遮世塵古像著靈多是石補鍾留跡似非人<lb/>
尋源亦有桃花澗莫是山山可避秦<lb/>
　　　厲漕飲别海棠下索詩<lb/>
天然翠袖隠豐肌好是胭脂未透時夜睡無香供蝶夢<lb/>
晨粧有恨只鶯知坡仙具眼猶燒燭子美多情却欠詩<lb/>
<pb n="KR4h0054_WYG_002-4a"/>
料得錦城花正好怨公厎事訪春遲<lb/>
　　　又和<lb/>
著雨胭脂沁玉肌絶疑妃子醉眠時未邀佳客閒来賞<lb/>
已怪逰蜂早得知燒燭不妨循故事巻紗何惜賦新詩<lb/>
羨君立就花前句我欲賡吟思苦遲<lb/>
　　　雲峯寺詩<hi>原注寺在雲宻峯禹得金書樵人見碑䖏也上有丹窖玉牀禹溪</hi>
治水神書在此祁溪名猶似念胼胝當時民墊賴誰力<lb/>
今日地平惟佛祠泉出玉牀疏作乳火生丹窖結成芝<lb/>
<pb n="KR4h0054_WYG_002-4b"/>
雲峯自有樵人徑岣嶁尋碑誤退之<lb/>
　　　逰岳麓宫抱黄洞<lb/>
連天七十二雲屏真境先於翠麓呈洞發金光丹氣結<lb/>
泉疏乳白玉華生江心鴈影重臨字谷口禽呼自答名<lb/>
閒步不教方外覺破烟雙鶴已来迎<lb/>
　　　雲中寺<lb/>
地僻層雲巋古禪我来訪古尚依然越人重見流觴水<lb/>
隋刹猶存卓錫泉石罅遺題思往蹟巖隈紀事憶前賢<lb/>
<pb n="KR4h0054_WYG_002-5a"/>
可人不為時摩拂朝暮青山一抹烟<lb/>
　　　登祝融宿上封寺詩<hi>并序</hi>
　　　　淳祐壬寅九日登衡之祝融風輕雲斂氣候<lb/>
　　　　如春四盼神州流峙縈帶天低日近漏禪祥<lb/>
　　　　如金虬夜宿上封寺見軫宿掛簷北斗可摘<lb/>
　　　　晨起視羲輪湧出光變萬狀因思衡之視岱<lb/>
　　　　距海為逺而日觀乃與岱等則其髙並岱而<lb/>
　　　　壓崧華也審矣因賦唐律命男拱辰書之<lb/>
<pb n="KR4h0054_WYG_002-5b"/>
祝融尊與岱宗齊仙境今容佛屋依曉揖日輪知海窄<lb/>
夜捫星軫覺天低風髙殿悉杉為瓦雲冷僧常綿作衣<lb/>
莫剪光天壇下草時廵要秣六龍嘶<lb/>
　　　江陵逢黄虚舟<lb/>
山谷機忘似白鷗有孫今復號虛舟信風為棹先開浪<lb/>
與月同艙不載愁吟就自將歌欸乃醉時寜逐境漂流<lb/>
乾坤等是虚舟爾只好和詩莫帶休<lb/>
　　　和張功曹清明之什<lb/>
<pb n="KR4h0054_WYG_002-6a"/>
蘭江無物可闗情春去春來感亦生流水幾畨供褉事<lb/>
新烟兩度過清明念鄉鵑淚和花滴懐友鶯腸學柳縈<lb/>
讀遍離騷詩自慰世間無地不蠻荆<lb/>
　　　和賈秋壑南樓韻<lb/>
大別磯頭江漢合烟波堪詠亦堪圖山標禹貢他州有<lb/>
水列周南到處無鶴外聲來蘄笛逺鴻邊影落楚帆孤<lb/>
豋臨此地陪秋壑收拾乾坤寘玉壺<lb/>
　　　過金陵總卿吳履齋以詩贈別用謝<lb/>
<pb n="KR4h0054_WYG_002-6b"/>
六朝三百有餘期不滿詩人一皺眉只有燕迷新巷陌<lb/>
更無鳯集古臺基兵於史傳多陳迹酒與江山是已知<lb/>
僕指長淮又西去輿圖向後更誰披<lb/>
　　林逢吉<lb/>
　　　逢吉字表民東魯人有天台集玉谿吟草嘗修<lb/>
　　　赤城志及自為續志三巻世多稱之按張榘有<lb/>
　　　留別耘業林逢吉飯牛翁鄭簡子詩云天台山<lb/>
　　　下兩詩仙則逢吉本魯人南渡後流寓天台者<lb/>
<pb n="KR4h0054_WYG_002-7a"/>
　　　也<lb/>
　　　寄題鄭熙寧夫玉軒<lb/>
良玉本不琢大音無希聲觀君命軒意欲以詩自鳴君<lb/>
詩志古調考擊參差韺冷冷澗泉泣切切谿條清孚尹<lb/>
露涵采潤美月泛英昔聞洛山中種者須其成非希咸<lb/>
陽價匵韞那敢輕用之薦穹昊何但鬼神驚凉欲覺庭<lb/>
葉夜疏耿鐙驚一讀一啓予古調真難評<lb/>
　　　重建神秀樓<lb/>
<pb n="KR4h0054_WYG_002-7b"/>
慨昔淳熙初忠定守郡時樹樓城南門衆秀皆來歸挿<lb/>
空繚千嶠注海合兩溪雲眉扁古𨽻蛟鳯躍出飛西瞻<lb/>
建標霞東頫採菊籬循環一甲子天假兹良期象賢宣<lb/>
祖烈布政軼吏師乘暇陟危級更新敞前規肆開落成<lb/>
宴鐙月交明輝傑棟小芳桂修梁薄辛夷空濶渺納納<lb/>
青紅濕離離太平畢文簡慶厯元厚之猗彼三碩輔勲<lb/>
業疇或非公今繼其躅嵗月幾推移魏謩寳遺笏鄭武<lb/>
緇舊衣過者豋斯樓咸誦金石詞郤笑楚臣作空因秋<lb/>
<pb n="KR4h0054_WYG_002-8a"/>
氣悲<lb/>
　　　簡許逺元寮<lb/>
問雲從何來明月翳光景須臾忽破散依舊寒炯炯問<lb/>
月何能照月亦不自領雲來非我過雲去非我幸無心<lb/>
付無事雖巧不能逞幽人起寤嘆婆娑弄清影世人有<lb/>
萬端令人發深省<lb/>
　　　送天台李明府貫一歸越<lb/>
赤城譚舊令為政且鳴琴澗瀑知清操山雲識苦吟自<lb/>
<pb n="KR4h0054_WYG_002-8b"/>
甘微賤拙誰信勒碑深歸路春風近烟花繞禁林<lb/>
　　　餞台倅王司令幾叔參釐天府<lb/>
黼坐頒泥檢黄圖駕玉星自應攄學業端不藉門庭凍<lb/>
日湖梅白春風院柳青從今亨路去台嶺記曾經<lb/>
　　　山齋書事<lb/>
掩巻聽蟬韻憑欄數雁行井風梧葉雨籬月菊花霜又<lb/>
見秋將老那堪夜更長愁吟無語共殘灺落書床<lb/>
　　　挽都梁太守洪季輔寺丞<lb/>
<pb n="KR4h0054_WYG_002-9a"/>
鼓吹舟歸日軍門巷哭時身抛淮郡印亊入峴山碑敵<lb/>
在家何用城危孰與持墓門今已閉千載使人悲<lb/>
　　　次韻酬陳之道明府見贈<lb/>
為政鄱君日劬然似苦吟光前還照後行古却居今危<lb/>
世道猶直故山春正深露生觀庻物清坐更觀心<lb/>
　　　送王季和文知施州二首<lb/>
皁蓋蠶叢去青祗鳯厯頒雪林猿呌峽春院鳥啼山文<lb/>
字傳三楚恩威化八蠻政成明主召九虎啓天闗<lb/>
<pb n="KR4h0054_WYG_002-9b"/>
宿幸依劉表時䝉説項斯方為感知賦遽作送行詩萬<lb/>
里通吳蜀千山隔夢思江頭野梅發應記共吟時<lb/>
　　　送淨應老道源往浙右<lb/>
片雲離海嶼吳地去隨縁托鉢應行乞升牀亦坐禪舟<lb/>
停上塘雪寺隔過山烟刺史知聞舊無須覔鏡傳<lb/>
　　　訪懐遇師<lb/>
獨隱重嵓裏全無物役心禪因秋月悟詩對晚雲吟訪<lb/>
古猿驚錫抛生鳥上林相知今十載不憚逺來尋<lb/>
<pb n="KR4h0054_WYG_002-10a"/>
　　　送祖太長老住虎丘<lb/>
吳國前朝寺懸知補處難岳雲迎外度海月定中觀子<lb/>
去揮犀拂吾當賣布單梅花知別意無語澹相看<lb/>
　　　初夏别墅<lb/>
池館春方謝連朝雨似烟亂荷藏睡鷺繁木集嘶蟬地<lb/>
僻觀書樂心清得句𤣥野僧時過我擕手弄雲泉<lb/>
　　　寄餞趙清中主上元簿<lb/>
六代舊都遺跡在詞人懐古去豋臨長干塔上青山逺<lb/>
<pb n="KR4h0054_WYG_002-10b"/>
𤣥武湖邊碧草深肯把簿書遮望眼但圖方畧副焦心<lb/>
平江大海雖吾願臺閣須材必訪尋<lb/>
　　　寄聖水老法照<lb/>
五載禪林結淨縁又飛一錫過甘泉曉池洗鉢雲常潤<lb/>
夜閣繙經月自圓碧眼誰參庭畔栢赤身難並社中蓮<lb/>
飽看勝景多佳句好為閒人寄一篇<lb/>
　　　送薛子範明府歸永嘉<lb/>
天台邑債今還了未上清班意若何行李比如初到少<lb/>
<pb n="KR4h0054_WYG_002-11a"/>
鬢絲贏得近來多民輸界首攀車送君向城隅枉騎過<lb/>
恨滿東風不能到柳邊鶯語即驪歌<lb/>
　　　次韻劉允叔丈主簿讀予所編天台集見贈之<lb/>
　　　作<lb/>
樓頭殘月映儲胥人在西窓酒醒餘夢裏都忘閬風路<lb/>
吟邊如到玉霄居鄰牆共作無何飲别墅期看未見書<lb/>
祇恐弓旌便招去漢家答詔待相如<lb/>
　　　輓王房州伯洪<lb/>
<pb n="KR4h0054_WYG_002-11b"/>
崇牙出鎮古邊頭名與龔黄共一流方見勒碑歌善政<lb/>
忽驚罷市哭仁侯燕飛古巷人千里梅落寒溪月一樓<lb/>
前亊已非那可問晚雲零落緑山稠<lb/>
　　　輓開府宋公<lb/>
五朝大老今誰是曉月長庚可愴然王某曾當揮制日<lb/>
伏生將及授書年雁峯去就朱輪養台嶺歸從白布纒<lb/>
秩視冡司優贈典夜臺光寵射穹躔<lb/>
　　　輓新昌王明府吉甫<lb/>
<pb n="KR4h0054_WYG_002-12a"/>
不見髙人祗自悲每哦佳句望烏衣浣花風月參謀去<lb/>
採藥溪山茂宰歸萬里險艱頭已白半生功業夢還非<lb/>
阿戎盍上青雲路奕世清門要發揮<lb/>
　　　輓處士張君<lb/>
扣龍泉了探慈湖倦矣歸擕一束書白首功名銷壯氣<lb/>
清溪游釣樂閒居山人寧有趨戎幕方伯今誰顧草廬<lb/>
鄉舊凋零無復見北風吹雨更愁予<lb/>
　　　次韻沈興之税院嵗暮即事二首<lb/>
<pb n="KR4h0054_WYG_002-12b"/>
一櫩寒雨滴愁聲贏得松齋睡思清急景不知年又謝<lb/>
壯心空悵事無成温存凍壁火初舉陵鑠破窓風自嗚<lb/>
多謝故交相慰藉浪捐珠璧使人驚<lb/>
穿雲時有一鴻聲喚雪風來冷更清臘意未教梅蕚老<lb/>
春風先放柳條成亂離每嘆兵難戢貧賤還憂道不鳴<lb/>
節物一番空自好暗添年紀却堪驚<lb/>
　　　題大慈寺兼簡照講師<lb/>
來從金地過銀地智者修禪古道場疊嶂倚空圍日月<lb/>
<pb n="KR4h0054_WYG_002-13a"/>
穹聳松壑飽風霜碑文多是唐人刻經巻猶隨煬帝藏<lb/>
偶值故交初入院一鐙留宿水聲房<lb/>
　　　梁民曹以二首為小園木香光寵次韻抒謝<lb/>
春風珠幰走青虬清夜西園誰共遊十里水邊渾似雪<lb/>
喚船應是誤王猷<lb/>
攀條折蘂屬騷人遲恐顛風掃玉塵如付枕囊供醉寢<lb/>
繁香薫骨解留春<lb/>
　　　天台邵明府履善遺牡丹各一絶<lb/>
<pb n="KR4h0054_WYG_002-13b"/>
人間興廢手摶沙喬木猶存少故家不見石邊題甲乙<lb/>
空餘姓氏落名花<hi>原註牛家黄</hi>
一春苦雨又憂花爛盡秧根榖再芽見説雲頭紅可喜<lb/>
老農猶恐是朝霞<hi>原註雲頭紅</hi>
可是東皇雨露深不成一字亦腰金世間大有麒麟楦<lb/>
對此誰能起媿心<hi>原註金繁腰</hi>
一枝美過玉柈盂嵗晚何由復遇蘇我欲命名名不得<lb/>
有名無實不如無<hi>原註無名種</hi>
<pb n="KR4h0054_WYG_002-14a"/>
　　　懐仙橋<lb/>
晴雷晝夜激奔湍澗草巖花亦耐寒劉阮茫茫空仰止<lb/>
恐乘風月一鞭鸞<lb/>
　　　送倪平仲髙士歸天台<lb/>
緑章封事歩虛仙來自東皇太乙邊滿袖明珠出光怪<lb/>
又隨溪月上歸船<lb/>
桐栢山髙空翠寒夜深星斗近仙壇下宫銀瀑三千丈<lb/>
付與詩人雨後看<lb/>
<pb n="KR4h0054_WYG_002-14b"/>
　　　同謝鄒訪平老<lb/>
江湖包笠今閒郤黙坐惟繙貝葉文耳重嬾聞時俗事<lb/>
客來聊薦一甌雲<lb/>
　　　送宗鏡上人歸剡因寄聲髙九萬孫季蕃<lb/>
送師歸隱鏡山中萬壑千巖指顧間菊磵花翁如見問<lb/>
為言憔悴老江闗<lb/>
神剜天劃成巖洞横亘危梁接應真垂下玉虹三百丈<lb/>
雪花飛濺一山春<lb/>
<pb n="KR4h0054_WYG_002-15a"/>
一僧禮拜能行過下靣人看膽亦寒月出幻成銀色界<lb/>
始知方廣在林端<lb/>
隨處禪房有水聲我來石上坐忘形臨行更酌潭中渌<lb/>
要洗多生業障清<lb/>
　　　夜豋桐栢上清閣<lb/>
雨過中宵夜滿空一山松竹韻溪風披衣獨上上清閣<lb/>
身在半天雲氣中<lb/>
　　　新昌道中<lb/>
<pb n="KR4h0054_WYG_002-15b"/>
殘村時有兩三家繚繞清溪路更賖客裏不知春去盡<lb/>
滿山風雨落桐花<lb/>
　　　剡中詩<lb/>
遺踪曾記晉諸賢乘興今無雪後船斷塹毁垣難借問<lb/>
甎文猶著太康年<lb/>
　　　題方叔所藏馬中逺春牧晚歸圖<lb/>
一抹東風樹色新牛羊莽莽散平原微烟細草知歸路<lb/>
竹塢人家半掩門<lb/>
<pb n="KR4h0054_WYG_002-16a"/>
　　　次韻王亞夫景存縣尉送春二首<lb/>
欲勸東君盡一杯臨岐無語獨遲回晚風自有留連意<lb/>
逓得鶯聲過柳來<lb/>
豋臨長是愛清暉晚嵗知心亦自稀永晝松齋掩書坐<lb/>
却看梁燕引雛歸<lb/>
　　　題六馬圖二首<lb/>
駿影爭馳意氣雄被塵晴苑碧溶溶誰將妙筆開生靣<lb/>
霧鬛風鬃慘淡容<lb/>
<pb n="KR4h0054_WYG_002-16b"/>
龍媒要是龍眠筆意在能空冀北羣老我惟知賞神駿<lb/>
何時變化上青雲<lb/>
　　　同錢則父豋郡城觀予所和梅仲潛金山弔東<lb/>
　　　魯林表民逢吉詩淮民同賦一絶<lb/>
水落寒沙晚照收沙邊誰復艤孤舟鮑昭自作蕪城賦<lb/>
難寫江南不盡愁<hi>案此首不知作者姓氏題字疑有錯誤原本附録林表民詩後今姑仍其</hi>
<hi>舊</hi>
　　江湖後集巻二<lb/>
</p>
<p>
</p>
  </div>
<div>
                <head>江湖後集巻三</head>
    <p>
<pb n="KR4h0054_WYG_003-1a"/>
欽定四庫全書<lb/>
　江湖後集巻三　　　　　　宋　陳起　撰<lb/>
　　周端臣<lb/>
　　　端臣字彥良建業人御前應制有葵窻藳<lb/>
　　　西京少年行<lb/>
西京少年兒生長豪貴族光浮兩臉紅春留雙鬢緑常<lb/>
騎大宛馬多佩于闐玉明珠博羙姬黄金酬麗曲朝從<lb/>
咸陽逰暮向長陵宿朱門人候歸夜夜然紅燭<lb/>
<pb n="KR4h0054_WYG_003-1b"/>
　　　毋忽詩<lb/>
毋忽咫尺水中恐有伏龍毋忽尋丈山中恐有毒蟲是<lb/>
以古君子不敢欺盲聾審密言語間戒謹闇室中幾㣲<lb/>
怠所防敵國起奴童事固不可忽理亦不可窮周室八<lb/>
百年成於垂釣翁<lb/>
　　　僕以紹熙壬子中夏二十有五日始躋風篁探<lb/>
　　　龍井遂至廣福謁三賢像閱舊碑追觀一代風<lb/>
　　　流為賦此詩適月林依公留設茗供因書以遺<lb/>
<pb n="KR4h0054_WYG_003-2a"/>
　　　之他日能為我揭詩板于壁間使示来者亦山<lb/>
　　　中之一助也<hi>原注龍井寺有辨才師趙清獻蘇文忠塑像</hi>
竒石爛横道兹山信多姿江湖釃兩股一泓乃孤危相<lb/>
傳龍所家或恐神䕶持腥風轉霮䨴隂崖立淋漓惜無<lb/>
緯蕭勇探此抱寳癡山僧作屋意慘澹生幽思胡為金<lb/>
繆影顛倒眩俗兒坐来百念失蒼官導前馳招提果深<lb/>
登屐痕恍前期咄哉少肉山著此髙顴師端能致遨逰<lb/>
絶唱相娱嬉過溪亦何事相送了不疑渠能縛禪律因<lb/>
<pb n="KR4h0054_WYG_003-2b"/>
来數鬚眉我愛秦郎記字壓頭陀碑月林只夜夜人物<lb/>
自一時賢愚盡蟻封来者吾得知<lb/>
　　　二月芳草碧寄吳中故人<lb/>
二月芳草碧江南新燕来撫兹良嵗時佳人安在哉佳<lb/>
人棄我去杳在天之涯天涯望不極叢愁結中懐翠觴<lb/>
不成歡玉琴有餘哀西湖春事深林花為誰開折花無<lb/>
所贈三嗅空徘徊樓前東流水湛湛生緑苔去波日千<lb/>
里還繞姑蘇臺憑水寄我思旦暮腸九回<lb/>
<pb n="KR4h0054_WYG_003-3a"/>
　　　聴無悔琴<lb/>
悟琴如悟道神閒若無營在心不在指以意非以聲鏘<lb/>
爾風篁韻泠然天籟鳴曲終各一笑相對無虧成<lb/>
　　　物蠧<lb/>
太虚運元氣萬物皆慿倚物或有所違氣亦隨而否肉<lb/>
蠧則生蟲木蠧則生蟻嗟哉政亦然於焉起姦宄蠧久<lb/>
不可為氣靡物自毁但得元氣存不患蠧不死<lb/>
　　　奉謝芸居清供之招<lb/>
<pb n="KR4h0054_WYG_003-3b"/>
生平愧彼蒼得飽非耘種自揆蔑寸長居然叨薄俸朅<lb/>
来桂玉地幸了藜藿奉日昨訪芸居見我如伯仲劇談<lb/>
闢幽荒妙論洗沉痛呼童張樽罍芳醪啟春甕乃約屏<lb/>
羶葷初筵俱清供珠櫻映翠莢光色交浮動佳境喜漸<lb/>
入愷之未癡惷屬厭薦春萌雋永咀秋葑黄獨忽登俎<lb/>
味借蜂蜜重翻憐少陵翁山雪入吟諷早韭晚菘軰吾<lb/>
家所售用列品不自珍而與朋友共琱盤放手空適口<lb/>
頗恣縱日暮雨催返虚忩結清夢寄語五侯鯖從兹勿<lb/>
<pb n="KR4h0054_WYG_003-4a"/>
勞送<lb/>
　　　孟冬多風霜<lb/>
孟冬多風霜草木俱披靡老栁葉纔脫拂拂新萌起凍<lb/>
梅如枯榛班班亦含蘂寒暑運四時成此嵗功美孰知<lb/>
四時間獨有春不死<lb/>
　　　白虎行<lb/>
女脩𤣥鳥開嬴始附庸于周自非子由襄寖强三十世<lb/>
末命昭莊踰崛起殺降濺血長平坑返戈盡簒天王城<lb/>
<pb n="KR4h0054_WYG_003-4b"/>
黷兵不戢恃彊大物忌太盛終當傾邯鄲賈人識竒貨<lb/>
發謀不惜千金破窈窕尊前歌舞人腹中已孕秦家禍<lb/>
怙勢陵威奮餘烈怨氣愁聲九州裂虎暴狼貪天使然<lb/>
六國未滅嬴先滅天道何曽長助彊豈知用柔能勝剛<lb/>
君不見後来項羽戰無敵却使山河歸漢王<lb/>
　　　送翁賔暘之荆湖<lb/>
君不見司馬子長志横秋少年足跡不肯休胷中盤屈<lb/>
竒偉氣筆力直與造化侔又不見杜陵子美夸壯逰一<lb/>
<pb n="KR4h0054_WYG_003-5a"/>
身幾走半九州吟懐吐納天地秀作為篇章光斗牛君<lb/>
今去去幾千里匣劍囊書赴知已知己從来素有情投<lb/>
機之㑹趨功名功名豈有作能致莫辭䟦涉長江行長<lb/>
江四月南風起武昌魚飲秦淮水南風不久又西風食<lb/>
魚休忘鱸魚美天涯别夢思城東何日一樽重與同草<lb/>
橋夜醉月明下桃闗晴吟春色中不堪蜀魄相催去却<lb/>
憐檣燕相留住一片離情去住間正是逰人腸斷處荆<lb/>
湖右道分南北勢與中原豈懸隔五湖膏血互吞噬萬<lb/>
<pb n="KR4h0054_WYG_003-5b"/>
里烟塵入謀畫莫如子長子美但能事文章蚤歸来獻<lb/>
平戎䇿<lb/>
　　　書逸人俞太中屋壁<lb/>
羨君還似我居處傍林泉洗硯魚吞墨烹茶鶴避烟閒<lb/>
唯歌聖代老不恨流年每到論詩外慵多對榻眠<lb/>
　　　贈岐賁推官<lb/>
動靜不違書如君始是儒婢閑猶畫卦兒戯亦投壺門<lb/>
冷僧長徃官清道更孤吾君能大用皇宋即唐虞<lb/>
<pb n="KR4h0054_WYG_003-6a"/>
　　　寄唐異山人<lb/>
不見琴詩友相思二十秋能銷幾度别便是一生休未<lb/>
得雲邉步還應雪滿頭何時各攜杖竟去㑹嵩丘<lb/>
　　　逰下竺枕流亭<lb/>
枕流亭下路兩嵗不曽来今日偶重到夕陽猶未回池<lb/>
乾無水放地暖有花開後約如能繼多應為探梅<lb/>
　　　題崇勝院河亭<lb/>
陜郡衙中寺亭臨翠靄間數聲離岸艣幾㸃别州山野<lb/>
<pb n="KR4h0054_WYG_003-6b"/>
客猶思住江鷗亦忘還隔墻歌舞地喧靜不相關<lb/>
　　　作謝馮亞恵鶴<lb/>
殷勤親恵鶴迢遞自江濆情性渾如我精神酷似君舞<lb/>
思同座看唳想隔城聞從此添詩景為題好共分<lb/>
　　　真州梅<lb/>
欹倒幾株梅黏枝半是苔相傳前代種曽歴太平来山<lb/>
冷雪猶在春深花始開亂離無酒買嚼蘂當銜杯<lb/>
　　　書冷泉亭壁<lb/>
<pb n="KR4h0054_WYG_003-7a"/>
一酌野泉香翛然俗慮忘靜聴山鳥語如笑世人忙近<lb/>
水苔常濕無風樹亦凉老僧閒似我清坐到斜陽<lb/>
　　　聞滁陽失守憶表兄<lb/>
猶憶歸淮甸何期䧟敵塵秪聞殘破慘未得死生真夢<lb/>
不諳長路書難附便人吞聲無限淚一滴一傷神<lb/>
　　　裴墳<lb/>
買船穿僻徑墳古最幽深山近風常冷松蟠晝亦隂来<lb/>
時無速騎歸路有鳴禽寄語城居者何人肯訪尋<lb/>
<pb n="KR4h0054_WYG_003-7b"/>
　　　寄題石都尉林亭<lb/>
園林都尉宅景好冠京華便合名金谷其如是石家池<lb/>
塘分御水樓閣見宫花有客因来說令人動嘆嗟<lb/>
　　　冬日書事<lb/>
一月天不暖前村到豈能閒聞啄木鳥疑是打門僧松<lb/>
色濃經雪溪聲澁帶氷吟餘還黙坐稚子問慵譍<lb/>
　　　虚室<lb/>
虚室似僧房蒲團倚竹床半忩紅日影一陣紫蘭香誦<lb/>
<pb n="KR4h0054_WYG_003-8a"/>
熟閒居賦書成急就章數朝門不出過却幾春光<lb/>
　　　湖天<lb/>
湖天初過雨晴意有無間春水半侵路曉雲多礙山酒<lb/>
煩村店暖詩就野亭删風靜無啼鳥垂楊樹樹閒<lb/>
　　　暮春漳川閒居書事<lb/>
吟齋漳水濵孤僻度殘春長喜詩無病不憂家更貧鍾<lb/>
聲来逺寺山色遍諸隣門有誰相訪僧過豈厭頻<lb/>
　　　贈三門漕運錢舎人<lb/>
<pb n="KR4h0054_WYG_003-8b"/>
相知有宿縁一見兩忻然我拙宜名野君亷恨姓錢唱<lb/>
詶思閣筆迎送愧樓船却恐徴歸闕慵過砥柱邉<lb/>
　　　聞王衢王闢登第寄賀<lb/>
人間第一榮初得好科名萬乗登樓看三台讓路行搜<lb/>
羅空草澤宴㑹敵蓬瀛牓眼兼衣鉢偏怡野客情<hi>原注衢為</hi>
<hi>榜眼闢為衣鉢</hi>
　　　登駞巘嶺<lb/>
登頓来忘倦閒常到亦難西風揺短鬢落日倚危欄山<lb/>
<pb n="KR4h0054_WYG_003-9a"/>
迥江湖小秋髙天地寛故園何處是空遣客眸酸<lb/>
　　　富景園詩<lb/>
地比諸園小池從前代開猶餘喬木在曽見上皇来幽<lb/>
徑埋黄葉空庭老緑苔荒寒吟思怯落日獨徘徊<lb/>
　　　初冬即事<lb/>
初冬天氣暖小似立春時萬樹無多葉千花試一枝天<lb/>
紅霜有信星暈雨先期怕見梅花發愁懐未辦詩<lb/>
　　　讀黨籍碑<lb/>
<pb n="KR4h0054_WYG_003-9b"/>
黨籍碑成國歩屯忠臣埋没瘴鄉塵興衰未必皆關數<lb/>
治亂由来實在人雷昔震陵天已怒石今漫滅世尤珍<lb/>
九原難呌諸賢起一掬傷心淚染巾<lb/>
　　　重陽後一日偕翁賓暘張敬之江樓分韻得臺<lb/>
　　　字<lb/>
一笑江樓把酒杯闌干倚徧重徘徊風生别浦潮回去<lb/>
雲暗前山雨過来秋冷丹楓先葉墜節遲黄菊未花開<lb/>
慿髙引領還興感昨日誰登戯馬臺<lb/>
<pb n="KR4h0054_WYG_003-10a"/>
　　　青銅香鴨詩<lb/>
誰把工夫巧鑄成銅青依約緑毛輕自歸騷客文房後<lb/>
無復王孫金彈驚沙觜莫追蘆葦暖灰心聊吐蕙蘭清<lb/>
回頭却笑江湖伴多少遭烹為不鳴<lb/>
　　　送牛首爐與人<lb/>
千載墦間偶得存傳從鼻祖到雲孫土痕蝕處形摹薄<lb/>
苔色侵来欵識昏製様想應規象鼎驗圖只合配犧尊<lb/>
贈君博古齋中去書傳閒時細討論<lb/>
<pb n="KR4h0054_WYG_003-10b"/>
　　　謝長安孫舎人寄恵蜀牋<lb/>
彩牋一軸敵瓊瑰喜見親題手自開逺勝浣花人寄到<lb/>
貴從視草客分来百張重疊霞初巻十色參差錦乍裁<lb/>
紅藥篇章方雅稱老夫無用擬封迴<lb/>
　　　晨興<lb/>
夜長乞待得晨興眈睡僮猶喚不譍燒葉爐中無宿火<lb/>
讀書忩下有殘燈臨堦短髪梳和月傍岸衰容洗帶氷<lb/>
料得巢禽翻怪訝尋常日午起慵能<lb/>
<pb n="KR4h0054_WYG_003-11a"/>
　　　和三門竇程寺丞見贈<lb/>
禹門公署似仙居誰羨同年在直廬閒製曲教鴉角唱<lb/>
醉吟詩遣鳳毛書蒙過村巷驚𤣥豹命踏㕔階上白驢<lb/>
莫訝此篇酬更晚只縁思澀豈情疎<lb/>
　　　懐寄河中表兄李徴君<lb/>
蒲津棠樹兩閒人我愧虚名帝亦聞三世徃還為近戚<lb/>
一時逓互喚徴君雖同閉户辭丹詔尚阻連床卧白雲<lb/>
苦恨中條鎮相隔老来離思轉紛紛<lb/>
<pb n="KR4h0054_WYG_003-11b"/>
　　　代上劉郎中<lb/>
彈壓江湖聳市朝相逢人盡說風騷詩從南嶽吟逾老<lb/>
名得西山薦益髙半世歴官纔幕府午年還國尚郎曹<lb/>
兒時曽誦先生句鏡裏如今已二毛<lb/>
　　　古劍<lb/>
籀文漫滅蘚花殘膽怯旁人不敢看飛去暗防風雨夜<lb/>
握来光射斗牛寒曽成歃血諸侯約肯受無魚下客彈<lb/>
寳匣秘藏英氣在提㩦終擬斬樓蘭<lb/>
<pb n="KR4h0054_WYG_003-12a"/>
　　　送人失官歸<lb/>
浮世功名總是虚縱然軒冕又何如趂無白髪来侵鏡<lb/>
好買青山去荷鋤賢聖一丘無用土英䧺幾板可疑書<lb/>
生涯儻了寒暄計獨抱遺經亦有餘<lb/>
　　　次韻友人悼寵落梅<lb/>
條脫空嗟蕚緑華俗塵難久駐仙車數聲畫角單于塞<lb/>
一曲山香阿母家墮砌尚疑粧後粉㸃衣猶認唾時花<lb/>
别来埋没春風靣幾度虚忩歎月斜<lb/>
<pb n="KR4h0054_WYG_003-12b"/>
　　　春日即事<lb/>
起来袖手怯寒添冷落文楸掩玉奩燕子池塘春雨細<lb/>
杏花庭院曉風尖酒醒未解便欹枕香炷初熏密下簾<lb/>
百五數来能幾日黄金栁色已侵簷<lb/>
　　　逰秀府擇勝園<lb/>
擇勝前朝錫雅名不多花木四時榮樓當列岫仍臨水<lb/>
地比諸園最傍城池暖錦鱗冬亦泳洞寒丹鶴曉先鳴<lb/>
宗王信是神仙侣創得蓬壺小様成<lb/>
<pb n="KR4h0054_WYG_003-13a"/>
　　　咏鶴<hi>原注分得仙字韻</hi>
覔来雛鶴養經年認得呼名傍客前放去幾隨雲過海<lb/>
歸来一片雪翻天翎梳脩竹林間日影照寒梅磵下泉<lb/>
眷戀軒墀應有謂主人風骨是神仙<lb/>
　　　落葉<lb/>
燮燮霜紅不自持半隨流水半霑泥歸巢便覺棲禽冷<lb/>
覔穴空教返蟻迷風徑學花飛上下夜忩疑雨灑東西<lb/>
滿堦不聴家僮掃擬把新詩逐片題<lb/>
<pb n="KR4h0054_WYG_003-13b"/>
　　　次韻張敬之桂花<lb/>
年年緑桂著花時黄雪團枝自一竒林靜秋風生處早<lb/>
山髙凉月上来遲亭邉露濕欄猶倚書畔香清枕屢欹<lb/>
惆悵淮南無夢到楚騷歌罷當吟詩<lb/>
　　　次韻勿齋蠟梅<lb/>
不與南枝鬬粉光品題應合讓蘇黄融成蜂蠟千葩秀<lb/>
散作龍涎幾陣香立悟瞿曇真靣目坐忘姑射舊梳粧<lb/>
好風吹墮檀心句白雪空驚寡和章<lb/>
<pb n="KR4h0054_WYG_003-14a"/>
　　　碧桃<lb/>
武陵夢覺艶粧空回首芳姿迥不同蕚緑仙留蒼玉佩<lb/>
蘂珠人在碧霞宫素顋褪粉啼春雨翠袖籠寒怯曉風<lb/>
惆悵湧金池上路闌杆倚遍夕陽中<lb/>
　　　靈隐山前即事<lb/>
猿不聞呼僧已歸翠煙依舊鎻崔嵬水今流向人寰去<lb/>
山昔飛從佛國来古徑夏寒風落木蒼崖隂潤雨生苔<lb/>
客纓自喜無塵濯歌罷滄浪飲一杯<lb/>
<pb n="KR4h0054_WYG_003-14b"/>
　　　春日閒居<lb/>
自笑春来縱酒狂信縁無定恣尋芳盃中似蟻浮来緑<lb/>
瓮裏如鵝脫下黄花底枕琴迷洞府溪邉濯足憶滄浪<lb/>
一從禁閣辭榮後不復乗雲入帝鄉<lb/>
　　　劉寺墳園<lb/>
萬竹蒼寒擁寺門寺牌金字御書存榮華肯信當年事<lb/>
儀制空留後世恩影閣有燈塵網暗殯宫無月土花昏<lb/>
見梅不敢輕攀折恐是春風水際魂<lb/>
<pb n="KR4h0054_WYG_003-15a"/>
　　　栖霞嶺<lb/>
九折﨑嶇入杳㝠蒼厓中斷見雲生著身髙處不知險<lb/>
回首省時方始驚半嶺雷奔空石墮滿山花發曉霞明<lb/>
世間豈是無平地何事吾儂愛此行<lb/>
　　　遊籍田<lb/>
國典斯為重親耕示不輕詔㳙正月吉躬率百僚行奉<lb/>
禮儀脩獻司農器具呈儲胥嚴武備鹵簿肅文明北闕<lb/>
班春早東郊賀雨晴青壇晨氣潤紫陌曉寒清𤣥武移<lb/>
<pb n="KR4h0054_WYG_003-15b"/>
天仗鈎陳出帝城停雲依别殿翔鳥避行營十二蒼龍<lb/>
駕三千白虎兵園花迎翠輦田栁拂霓旌少皥陳圭瓉<lb/>
先農薦特牲紺轅縈黛耜蒼佩映朱紘俯講三推禮祗<lb/>
勤萬乗情艱難均土庶次第及公卿海㝢瞻秋稔山川<lb/>
慶禮成豈惟知稼穡况乃奉粢盛祈嵗稽豳雅因時昉<lb/>
舜耕顧嚴天下勸非侈國人榮芸史觀先烈桑樞歎晚<lb/>
生何當蕆熈事夷夏頌隆平<lb/>
　　　古斷腸曲三十首<lb/>
<pb n="KR4h0054_WYG_003-16a"/>
髻雲鬆滑嚲鸞釵清减羞臨玉鏡臺蛺蝶也知人寂寞<lb/>
一雙飛過杏墻来<lb/>
催花一霎雨依㣲芳逕泥香草色萋可是一春天氣冷<lb/>
牡丹開了未鸎啼<lb/>
被擁嬌寒曉夢春起来無事翠眉顰金缾拈得雙青杏<lb/>
搯破中心見箇人<lb/>
竹葉裙紗摺摺香荷風占斷晚西凉年来歡事愁邉减<lb/>
别後秋更夢外長<lb/>
<pb n="KR4h0054_WYG_003-16b"/>
條風忩户栁隂隂雲碧春衫熨水沉花裏小欄人不到<lb/>
流鶯啼起去年心<lb/>
夢破巫山生色屏錦囊情薄歇餘馨關河春晚無消息<lb/>
腸斷樓前楊栁青<lb/>
無計消除夜漏長羅衾熏徹舊時香十分又是凄愁處<lb/>
雨歇芭蕉小院凉<lb/>
香凝薇帳春風院酒涴榴裙夜月樓閒把花枝思徃事<lb/>
舊懽都變作新愁<lb/>
<pb n="KR4h0054_WYG_003-17a"/>
一篩凉雨歇亭臯菡蓞無香可得消玉簟怯秋眠未穏<lb/>
阿誰樓上夜吹簫<lb/>
團扇多情手尚攜金風庭砌拒霜開斷腸一夜西樓雁<lb/>
不帶書来帶恨来<lb/>
破除難盡是恩情却怕恩生怨亦生思念不休心惑亂<lb/>
夢驚人語似郎聲<lb/>
一股金花擘斷釵兩行玉筯界香顋近来自覺氷肌瘦<lb/>
栁録春衫放窄裁<lb/>
<pb n="KR4h0054_WYG_003-17b"/>
井梧和雨下銀床梁燕隨風别畫堂二十五聲秋漏永<lb/>
夢回各自耐思量<lb/>
錦屏殘睡思忡忡心緒無聊酒易中栁院蘚㕔慵不到<lb/>
斑鳩啼煖落花風<lb/>
風色翻成料峭晴閒期女伴踏青行怪来昨夜燈花好<lb/>
却是今朝鬬草贏<lb/>
花庭梨雪叠香痕燕子歸来亦斷魂懊惱一場春不管<lb/>
月明空自立黄昏<lb/>
<pb n="KR4h0054_WYG_003-18a"/>
裛裛羅巾淚粉光緑琴哀怨調凄凉芳容自覺隨風老<lb/>
落盡桃花暗斷腸<lb/>
忩下親裁白苧衣日長花影上階遲不堪杜宇啼春苦<lb/>
又是去年腸斷時<lb/>
金風幾日老庭莎經下忩櫺換碧紗天氣已凉人尚逺<lb/>
晚粧羞戴麗秋花<lb/>
玉纎無力怯梳頭鏡裏容顏見自羞一陣落紅簾外雨<lb/>
十分春是十分愁<lb/>
<pb n="KR4h0054_WYG_003-18b"/>
舊家院落舊秋風只有當時人不同惆悵一忩無用月<lb/>
為誰凉夜曬梧桐<lb/>
脩竹生煙晚逗隂翠羅香袖怯寒侵恨同社燕身為客<lb/>
怕剥秋蓮苦在心<lb/>
壓髻慵簮雙鳳釵傷心羞覷合懽鞋折花暗卜郎音信<lb/>
旋繫羅裙走下階<lb/>
雙蛾顰翠恨天涯睡起蜂黄沁臉霞燕子日長深院靜<lb/>
東風無力到楊花<lb/>
<pb n="KR4h0054_WYG_003-19a"/>
春嬌殘醉睡初回索酒扶頭强起来金斗壓灰熏篤耨<lb/>
玉缾㪺水養徘徊<lb/>
蜂蝶飛飛春事忙煖風池館百花香連花折得青梅子<lb/>
怕觸心酸不敢嘗<lb/>
楝花篩雪糝蒼苔人未歸来燕已来滿眼春驚連日老<lb/>
兩眉愁是幾時開<lb/>
依舊斜陽燕子樓共誰把酒話閒愁韋娘去後西風老<lb/>
爛漫黄花滿院秋<lb/>
<pb n="KR4h0054_WYG_003-19b"/>
彈罷瑶箏歇雁行月移花影上回廊離情不奈秋蕭索<lb/>
更著寒螿管夜長<lb/>
小雨班班濕畫欄一番重做杏花寒春衫拈起還慵著<lb/>
却憶天涯客袂單<lb/>
　　　湖山園<lb/>
丹樓碧閣靣山開緑樹紅芳遶水栽多少好春閒過却<lb/>
主人無暇不曽来<lb/>
　　　同用晦上人逰渼陂<lb/>
<pb n="KR4h0054_WYG_003-20a"/>
渼陂寒水碧溶溶野客江僧望不窮更值晚来風雨歇<lb/>
終南一半浸波中<lb/>
　　　落葉<lb/>
西風不管鵲巢寒成陣飄来響更乾最是山房秋思客<lb/>
夢回疑作雨聲看<lb/>
　　　送諤師赴王寺丞召寫碑<lb/>
才髙吐鳳欺黄絹墨妙迴鸞命碧雲雙美便堪傳萬古<lb/>
羲之書法退之文<lb/>
<pb n="KR4h0054_WYG_003-20b"/>
　　　和江南提刑王國博見寄<lb/>
欲冩情懐難一一擬尋山水隔千千輸他吳越閒鷗鷺<lb/>
朝夕長親畫舸前<lb/>
　　　清明湖上<lb/>
誰家園裏一聲鶯啼向春風似有情驚起少年逰冶興<lb/>
插花沽酒醉清明<lb/>
　　　古墳詩<lb/>
短牆摧倒樹欹斜碧薺春開滿地花馬鬛就荒無認處<lb/>
<pb n="KR4h0054_WYG_003-21a"/>
墓前碑在野人家<lb/>
　　　題真妃出浴圖<lb/>
百媚千嬌出浴時君王凝盼轉魂迷香肌猶恐紅綃重<lb/>
可忍他年踐馬蹄<lb/>
　　　秋曉<lb/>
一抹凉烟曉未收露籬踈雨濕牽牛不知天上秋多少<lb/>
昨夜西風到小樓<lb/>
　　　湖上歸<lb/>
<pb n="KR4h0054_WYG_003-21b"/>
别却吳姬舊酒壚扁舟吹笛過平湖晚雲又是商量雨<lb/>
遮得秋山一半無<lb/>
　　　簡雪忩董寺丞<lb/>
世路機心走兎迒雪忩一縷不遮藏籋雲梯月真㳺戯<lb/>
茅舎何曽外玉堂<lb/>
聖賢事業在心槃禹稷顏回豈異觀世故波瀾同起滅<lb/>
姓名千古要清寒<lb/>
　　　鄰園晚步<lb/>
<pb n="KR4h0054_WYG_003-22a"/>
忽然楊栁幾絲風零落桃花數片紅滿面好春吟不得<lb/>
一園蝴蝶過墻東<lb/>
　　　寒食湖隄<lb/>
紫陌笙歌簇禁烟幾年無此好晴天畫橋日晚逰人醉<lb/>
花插滿頭扶上船<lb/>
　　　春月送人<lb/>
一湖春緑染初成栁色東風二月晴燕子来時人却别<lb/>
梨花雖好負清明<lb/>
<pb n="KR4h0054_WYG_003-22b"/>
　　　詶薛田推官見贈<lb/>
紅蓮客恵碧雲篇未及他山買石鐫且選眼前麄竹上<lb/>
和煙大刻兩三聨<lb/>
　　　元夕<lb/>
小院春寒月到遲閉門閒課上元詩南来父老消磨盡<lb/>
耳畔無人說舊時<lb/>
　　　謝人恵天花<lb/>
花從天上落人間北客来稀路阻難勝味忽驚藜莧腹<lb/>
<pb n="KR4h0054_WYG_003-23a"/>
春風腸斷五臺山<lb/>
　　　内人燒香圖<lb/>
花底燒香深閉門宫鴉棲了已黄昏君王未識無人妒<lb/>
雖不承恩却感恩<lb/>
　　　買木犀花<lb/>
拚却杖頭沽酒物湖邉博得木犀花西風可是無拘束<lb/>
一路吹香直到家<lb/>
　　　題葉靖逸東菴<lb/>
<pb n="KR4h0054_WYG_003-23b"/>
一菴自隐古城邉不是山林不市[門@里]落月半忩霜滿屋<lb/>
卧聴宰相去朝天<lb/>
　　　二月五日西郊口占<lb/>
晴日西郊按物華東風寒峭㡌簷斜江梅已辦調羮事<lb/>
交割春光與杏花<lb/>
　　　秋晚孤山<lb/>
山夾寒雲晚不收蘋花洲渚雁聲秋西湖處士無消息<lb/>
落日丹楓處處愁<lb/>
<pb n="KR4h0054_WYG_003-24a"/>
　　　夜歸<lb/>
側側梅寒戀客衣市樓燈比舊年稀酒徒歌伴凋零盡<lb/>
獨自吟詩月下歸<lb/>
　　　朱門<lb/>
朱門茅屋偶為隣北阮那憐南阮貧却是梅花無世態<lb/>
隔墻分送一枝春<lb/>
　　　謝劉大著寄惠玉牋<lb/>
皎潔分明如我鬢巻舒正直似君心三千里外情多少<lb/>
<pb n="KR4h0054_WYG_003-24b"/>
一幅真堪直萬金<lb/>
　　　早冬湖上<lb/>
晴湖水落葑田乾白鳥飛来立晚寒楊栁不知秋已逺<lb/>
尚揺踈翠拂欄干<lb/>
　　　遣興寄徐抱獨<lb/>
樓外垂楊啼曉鴉樓中倦客醉思家東風不管春將半<lb/>
一夜清寒勒杏花<lb/>
　　　挽芸居二首<lb/>
<pb n="KR4h0054_WYG_003-25a"/>
天地英靈在江湖名姓香良田書滿屋樂事酒盈觴字<lb/>
畫堪追晉詩刋欲徧唐音容今已矣老我倍凄凉<lb/>
詩思閒逾健儀容老更清遽聞身染患不見子成名易<lb/>
簀終婚娶求棺達死生典刑無復覩空有淚如傾<lb/>
　<lb/>
　<lb/>
　<lb/>
　<lb/>
<pb n="KR4h0054_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　江湖後集巻三<lb/>
</p>
<p>
</p>
  </div>
<div>
                <head>江湖後集巻四</head>
    <p>
<pb n="KR4h0054_WYG_004-1a"/>
欽定四庫全書<lb/>
　江湖後集巻四　　　　　　宋　陳起　撰<lb/>
　　趙汝鐩<lb/>
　　　汝鐩字明翁袁州人太宗八世孫嘉泰二年進<lb/>
　　　士曽官漕帥有野谷詩集劉克莊䟦云明翁詩<lb/>
　　　兼衆體而又徧行吳越百粤之地眼力益髙筆<lb/>
　　　力益放巻中歌行跌宕頓挫剸蛟縛虎手也及<lb/>
　　　歛為五七言則又妥帖麗密若唐人鍛鍊之作<lb/>
<pb n="KR4h0054_WYG_004-1b"/>
　　　征婦嘆<lb/>
蓮浴雙鴛鴦梧棲雙鳳凰雙舞蝶度墻雙飛燕歸梁倚<lb/>
闌人顰翠忍淚心暗傷閉户羅幃悄孤燈耿空房欲睡<lb/>
睡未得獨立理絲簧彈吹不成調征夫天一方<lb/>
　　　訪隐者不遇<lb/>
兩腋乘西風送我上髙岑竹根一泉通石徑萬木森中<lb/>
有隐者居敗屋莓苔侵山空人不見雲滿掛壁琴兩鶴<lb/>
出候我逢迎啄衣襟應酬乆頗厭走避不可尋誰伴山<lb/>
<pb n="KR4h0054_WYG_004-2a"/>
下去明月升髙林<lb/>
　　　姜子平鄭華父見訪留飲月下<lb/>
敲門者誰子二豪姜與鄭揚袖入長揖掀髯略常敬于<lb/>
時月當階籟聲㫁四聴展席交股坐劇談飛舌競恃俠<lb/>
爭譽已拈巻索分韻呼兒注老瓦酒力快辛硬羶葷屏<lb/>
俗饌梨栗錯村飣杯行無不醻恐犯詩壇令<lb/>
　　　十一月四日雪中小飲是月十日冬至<lb/>
書雲猶七日隂極剛未長風吹六花開飛舞隘雲壤一<lb/>
<pb n="KR4h0054_WYG_004-2b"/>
陽方欲来和氣已摩盪著池寂不聲入林發餘響與客<lb/>
同擁爐寒威不到幌洗杓開蟻樽下筯飯熊掌道舊驚<lb/>
物變談空湔塵想近詩稍閣筆對此又技癢踏雪訪梅<lb/>
花更覺吟興爽<lb/>
　　　雪中觀客夜博<lb/>
積雪深一尺堆瓊迷山扉豪客夜排闥挑燈紅爐圍成<lb/>
梟呼五白轉勝賽四緋舉觴無不嚼寒深酒力微姑置<lb/>
博與酒劇談玉屑霏坐久更寖闌疎鐘到簾幃<lb/>
<pb n="KR4h0054_WYG_004-3a"/>
　　　晚晴與何尹登水亭簡張丞<lb/>
溪流兩岸秋日落千山暮一亭壓其間登覽洗萬慮胸<lb/>
襟富丘壑方領此幽趣擲餌来潜鱗圍棋驚過鷺酒壺<lb/>
展逸興漁唱續逺浦安得哦松来撚髭同覔句<lb/>
　　　憇農家<lb/>
似隂還似晴好風㺯輕柔土膏春犁滑竹深鳴禽幽農<lb/>
家頗瀟洒㶁㶁清泉流蹇予入茅簷解帶為小留荆釵<lb/>
三兩婦競將機杼投吹爐問官人肯喫村茶不羣兒忩<lb/>
<pb n="KR4h0054_WYG_004-3b"/>
下讀千字文蒙求余因拊其背勸汝早休休泓穎纔識<lb/>
靣白盡少年頭耕食而鑿飲胡不安箕裘廼翁聴我言<lb/>
急把書巻收遣兒出門去一人騎一牛<lb/>
　　　尋僧不遇<lb/>
捫蘿入石徑野衲棲其間杖錫知何處留雲守禪闗當<lb/>
户走野䑕隔林巢白鷴候久移晚照困来潄寒灣翛然<lb/>
非人世欲去且復還木杪猿一聲六忩契山山<lb/>
　　　題下陽懐沈叔忱詩<lb/>
<pb n="KR4h0054_WYG_004-4a"/>
夜雨曉方歇薄霧隨征車喬松二十里翠㣲三五家雙<lb/>
燕教羣雛一牛䭾兩鴉故人不可見回首天之涯<lb/>
　　　清明日同傅元瞻閻才元周濟美曽原伯宇文<lb/>
　　　子友宇文子英汪沖之王謙仲集櫻朱園分韻<lb/>
　　　得食字二十韻<lb/>
宦情隨推移世事分限域帝城冠蓋㑹千里或咫尺賞<lb/>
僚盡英賢了事即餘日念我契濶情招邀見懐憶春事<lb/>
日光輝湖山好顏色徐行失前騎可望不可即徜徉大<lb/>
<pb n="KR4h0054_WYG_004-4b"/>
堤上徙倚長橋側㳺龍䀭生花意極反寥闃山房啟煙<lb/>
扉僧話寄禪寂同来妙人物髙論傾歴歴朋簮忽逢㑹<lb/>
並轡隨休適將軍萬金園花竹照燕席髙情發清曠絶<lb/>
巘疲危陟俯視天壤間錦繡蒙山澤太平豈無象黔首<lb/>
何知徳須㬰碧雲暮過羽杯行疾投林暝鵶還隔浦燈<lb/>
火濕呼車各零亂紅燭明青壁良辰尚多歡整整三分<lb/>
一後㑹儻相從前言未應食<lb/>
　　　寄逺曲<lb/>
<pb n="KR4h0054_WYG_004-5a"/>
君馬踏邉塵繡幃妾一身仰天無過鴈俯水無逰鱗酒<lb/>
難獨自酌蟻樽空浮春食亦不知味駞峯徒薦珎憶昔<lb/>
送君君已醉醉言更戍一年事兠鍪北去幾寒暑兩地<lb/>
肝腸摧萬里别来容貌似舊無寄去衣裳知到未折柳<lb/>
絲絲紫塞心對花片片青春淚夜聞琴瑟皷隣家人皆<lb/>
齊眉老年華不忍恨君翻自恨長吁矯首天之涯幾度<lb/>
虚傳家信息愛聴乾鵲怕聴鴉孤枕有時髣髴夢中見<lb/>
覺来霜角咽梅花<lb/>
<pb n="KR4h0054_WYG_004-5b"/>
　　　昭君曲<lb/>
禦戎豈别無經綸婁敬作俑言和親或結或絶患不已<lb/>
至呼韓邪朝竟寧稽首願得壻漢氏秭歸有女王昭君<lb/>
臨時失捐畫工賂蛾眉逺嫁單于庭玉容慘淡落紫塞<lb/>
粉淚闌干揮黄雲下馬穹廬行步澁彈絲誰要敵人聴<lb/>
年年兩軍苦爭戰殺人如麻盈邉城若藉此城贖萬骨<lb/>
甘忍吾耻縻一身聞笳常使夢魂驚倚樓惟恐烽火明<lb/>
狼子野心何可慿嗚呼狼子野心何可慿<lb/>
<pb n="KR4h0054_WYG_004-6a"/>
　　　迎僊引<lb/>
羽人窟宅壓滄溟崑崙閬風天墉城紫蘭絳節跨彩鳳<lb/>
殷勤傳命邀同盟七月七日凉秋霽千官鏘佩森幢衛<lb/>
王母雲車九色龍上元霜袍三角髻劉徹屏息迎兩僊<lb/>
兠香塗門髙馥天星裳黼衮自酬酢方朔窺忩不敢前<lb/>
金漿玉醴濯凡腹紅顆絢飣蟠桃熟宴酣樂奏瑶池音<lb/>
琅璈子登笛雙成乞憐請藥承華殿教戒丁寧先自反<lb/>
三尸欲脫毋滛亂五性盡捨更勤儉各出數語鍼膏肓<lb/>
<pb n="KR4h0054_WYG_004-6b"/>
此是長生度世方徹心未悟益猖狂萬八千里周遐荒<lb/>
少翁欒大誅相繼海外何日無方士五柞宫中夢㫁時<lb/>
銅盤玉露胡為不起死<lb/>
　　　上馬曲<lb/>
精神如熊氣如虹夢寐思勒燕然功龍泉寳鞘横三尺<lb/>
犀甲茸絛擐兩重鳴鏑飛空挟霜逺認旗貼身颭日紅<lb/>
玉轡繡鞍鞴驄馬眼有紫熖炯雙瞳誓縛單于獻天子<lb/>
離觴不揮兒女淚笳鼓動地歸来時金印斗大肘後繫<lb/>
<pb n="KR4h0054_WYG_004-7a"/>
君不見燕頷虎頭班超侯萬里又不見風聲鶴唳謝𤣥<lb/>
破淝水<lb/>
　　　去婦詞<lb/>
入得良人門自誓終此身掃室擁箕箒進盥躬盤巾採<lb/>
桑趨壠首薦蘋潔澗濱十年盡婦道唯恐堂上嗔上和<lb/>
下睦本無事一二小姑恣萋斐浸潤既深貝錦成不棄<lb/>
不出譖不已良人繾綣涕漣洏父母之命安敢違舉頭<lb/>
天邉指缺月暫缺須有團圓時君不聞章臺長條依舊<lb/>
<pb n="KR4h0054_WYG_004-7b"/>
垂樂昌半鏡還復歸<lb/>
　　　逺浦帆歸<lb/>
晚日放晴雨脚收楚山千里江吞秋上水風生荻花渚<lb/>
漠漠幅蒲天際浮輕雲驟掩目力斷雲消似過芳洲半<lb/>
危檣逐鳥惟恐緩燕子爭飛先到岸嗟此何景兮逺浦<lb/>
帆歸丹青欲畫殊堪垂<lb/>
　　　蒙泉行<lb/>
二十年前客中都壁間誰掛䝉泉圖天造地設有如此<lb/>
<pb n="KR4h0054_WYG_004-8a"/>
果若所畫疑蓬壺御風来逰洞庭北此境突兀眼前出<lb/>
荆門之外天下稀翻思畫圖纔髣髴山根寒源月一泓<lb/>
細流循沼曲折分天光倒影㵼晴碧對此說我瀟洒心<lb/>
雲木枕崖影濕翠金蓮鋪鏡葩在水流觴自是摹蘭亭<lb/>
山隂今日那得爾向暮深林啼子規柳花作團貼水飛<lb/>
吟興未盡征馬嘶他時清夢猶見之<lb/>
　　　馬上口占<lb/>
平林塗烟山擎日晚征漠漠客倐集浮生隙駒忙裏過<lb/>
<pb n="KR4h0054_WYG_004-8b"/>
虚名塞馬眼前失古来戰場莫回首一成一敗骨俱朽<lb/>
栁岸人家揺酒帘不妨小停春風鞭<lb/>
　　　漁父四時曲<lb/>
　　　　春<lb/>
霽江浮春新水肥粼粼鴨緑春風微波心上下舴艋滑<lb/>
釣車香餌巻落暉纎鱗噞喁錦穿栁半留賣錢半換酒<lb/>
爛醉茅櫩紅杏家折花簮髪把兩手沙岸尋芳青驄嘶<lb/>
彈絲吹竹挟蛾眉笑指漁父何寂寞漁父掉頭我自樂<lb/>
<pb n="KR4h0054_WYG_004-9a"/>
　　　　夏<lb/>
烟溪流碧浸炎空滌濯袢蒸蒹葭風大港小港凉世界<lb/>
隔堤荷蕩香到篷儂家生長舟一葉豈識人間半㸃熱<lb/>
青笠緑蓑山雨来雨過波平夜撑月水亭避暑氷玉肌<lb/>
枕設珊瑚簟琉璃笑指漁父何辛苦漁父掉頭渾不顧<lb/>
　　　　秋<lb/>
新雁銜秋訪水涯分屯洲渚傍蘆花停橈相釣結溪社<lb/>
来徃無嫌同一家酒酣把笛吹村曲聲曵蘭花入山腹<lb/>
<pb n="KR4h0054_WYG_004-9b"/>
釣竿到手萬事輕孰是孰非孰榮辱江樓邀月粉黛濃<lb/>
簧璈嘈雜徹桂宫笑指漁父何冷落漁父掉頭我豈錯<lb/>
　　　　冬<lb/>
六花坼凍雲糢糊釣鈎空擲寒無魚繫舟枯栁歸茅舎<lb/>
撥火煨薪擁地爐賖鄰一榼醅醱玉老稚分霑春回谷<lb/>
重來解維放夜筒横風打向别港宿溪館對雪歌妓圍<lb/>
釡出駝峰酒羔兒笑指漁父何顦顇漁父掉頭但稱醉<lb/>
　　　古劍歌<lb/>
<pb n="KR4h0054_WYG_004-10a"/>
　　　　洞庭湖魚人得古劍於網中張倅得之以遺<lb/>
　　　　余時開禧丁夘春館於岳陽樓邉事方急<lb/>
洞庭吞天天無風月印一鏡星涵空波心千尺光五色<lb/>
漁人嘖嘖疑垂虹睨而視之寂不見舉網下罩追遺踪<lb/>
須臾雷轟怒濤吼鼓蕩六合雰溟濛所得非魚亦非龍<lb/>
炯然三尺貫當中肉銷骨立精氣融鏗鍧其聲韜其鋒<lb/>
越砥稍稍如磨礱壯士見之肝胆雄雷煥已死不可起<lb/>
有誰解識斗間氣人疑龍泉或太阿萬古凡劍空一洗<lb/>
<pb n="KR4h0054_WYG_004-10b"/>
倚樓西北望邉城連月亘天烽火明隐憂枕上思請纓<lb/>
夜半躍鞘床頭鳴夢中見告若有神吾價豈但值百金<lb/>
吾勇豈但敵一人知君素有擊檝中流心誓當助君報<lb/>
國萬里清烽塵<lb/>
　　　廣寒逰<lb/>
九秋半矩月團圎瓊瑶世界夜氣寒羽士躍身導阿瞞<lb/>
麾斥八極青雲端老柯擲桂香不死銀橋跨空一萬里<lb/>
飛步抽簮扣玉扄中有素娥三千人緑瞳剪水鬢堆霧<lb/>
<pb n="KR4h0054_WYG_004-11a"/>
風巻縞袖條脫露琅璈雲笛廣庭舞笑乘白鸞㺯蟾兎<lb/>
歸裁仙曲作霓裳天音盡洗凡絲簧霞裾星珮羅兩行<lb/>
玉環垂手春風揚樽前盡日看未足綘膏泣鳳夜繼燭<lb/>
宫商忽變不可聴馬嵬斜谷雨霖鈴<lb/>
　　　楚觀歌<lb/>
吾聞楚鄉江山多勝處今之楚觀尤得江山趣萬象排<lb/>
拶索應酬丹青閣筆無所措大則湘水小臨蒸衆流合<lb/>
泒銀河傾陶冩秋氣浸明月夜波爽透百雉城右則鴈<lb/>
<pb n="KR4h0054_WYG_004-11b"/>
峯左右皷雙屏競秀蒼龍舞吞吐嵐光飛亂雲凉風暝<lb/>
送兩崖雨江山之趣于此無不宜朝暮變化愈出而愈<lb/>
竒最愛鷗鷺甘冷淡占斷汀渚供娱嬉東塗西抹晚煙<lb/>
翠漁父歸舟巻釣餌鼓枻而歌倚半醉中有滄浪濯纓<lb/>
意杜若一片迷芳洲凭欄懐古生新愁更上崔嵬千尺<lb/>
湘春樓縱目乾坤盡見衡嶽秋<hi>原注楚觀在河南憲圃湘春樓在楚觀之後</hi>
　　　蝨<lb/>
蝨形僅如麻粟微蝨毒過於刀錐慘上循鬢髪貫紺珠<lb/>
<pb n="KR4h0054_WYG_004-12a"/>
下匿裳衣綴玉糝呼朋引類極猖獗揺頭舉足恣飡啖<lb/>
晴忩曉捫屢遷坐雨床夜搔不安毯急喚童子具湯沐<lb/>
奔迸出没如喪膽童子蹙頞代請命姑責戒勵後不敢<lb/>
念其昔日到光明曽逰相鬚經御覽<lb/>
　　　三珍行<lb/>
　　　　聶西清遺以東坡書工部夏夜嘆蜀人趙雲<lb/>
　　　　子畫李杜及素琴一張作三珍行<lb/>
西清平生雅好竒夜則忘寐晝忘飢搜今抉古竭心力<lb/>
<pb n="KR4h0054_WYG_004-12b"/>
常恐世間一物遺雲霧軒忩煙月户萬寳彚列牙籖垂<lb/>
循環邏視日千匝拊摩拂拭心融怡驚冦披猖變倉卒<lb/>
六丁下取留毫釐收拾售用自不足尚輟三珍贈我為<lb/>
六幅之珍老坡字印可誰氏參寥師怒鵬九萬氣吞吐<lb/>
驪珠百二光陸離兩軸之珍雲子畫李杜跨蹇將何之<lb/>
華隂縣裏過門日浣花溪上尋春時一張之珍太古琴<lb/>
孤桐斵削嶧陽枝刻石潄玉世少比較昔響泉彼堪嗤<lb/>
銀鈎鐡畫貴楷正此則倚醉飛蛟螭寸馬豆人貴纎密<lb/>
<pb n="KR4h0054_WYG_004-13a"/>
此則縱意隳藩籬金徽玉軫貴音韻此則得趣絶絃絲<lb/>
天機皆由胸襟出妙處莫以形跡窺愛兹三珍每自隨<lb/>
酒酣呼驢任倒騎抱琴委轡烏角欹琅然髙吟夏夜詩<lb/>
　　　荆門行<hi>原注開禧丁夘被檄相視荆門關隘</hi>
去年曽問荆州途鷄鳴犬吠民耕鋤揺鞭重来意慘淡<lb/>
前日井邑今丘墟雲昏雨澁初堆碧四野荒荒人跡踈<lb/>
深山扶攜皆露處骨肉蕩沒况室廬老農無力倚牀卧<lb/>
少定舉首来向余官人且坐待儂說未說涕泗先横裾<lb/>
<pb n="KR4h0054_WYG_004-13b"/>
老夫老豈識兵革忽見逺近皆狂徒懸崖絶壁魚貫進<lb/>
飛馬上下爭馳驅吾軍非是無身手未鼓棄甲先奔趨<lb/>
時平廩帛官不計戰勝爵賞官不辜進怯鋒鏑退焚掠<lb/>
兵既難堪堪女乎歸来未暇正其罪官有金帛還招呼<lb/>
老夫莫曉軍旅事但聞敗衂深嗟吁我聴其言為蹙頞<lb/>
含淒獨下西山隅金蓮似恨羶風染蒙泉未洗血水汚<lb/>
九秋半破明月夕照我孤憤行繞壁天子嘗膽方側席<lb/>
㣲臣敢作楚囚泣秋風一劔樓蘭國<lb/>
<pb n="KR4h0054_WYG_004-14a"/>
　　　送竒仲過霅川<lb/>
少年湖海氣近又負詩名今忽擔簦去誰非倒屣迎雨<lb/>
茶煎顧渚春酒醉烏程有句茅亭著蘋風洲上生<lb/>
　　　劉幹東園<lb/>
築圃非容易經營二十年煙松迷五鬛風栁起三眠疊<lb/>
石連山麓栽桃擬洞天最為瀟洒處正在竹林邉<lb/>
　　　拍欄<lb/>
偶把欄干拍沙鷗水上驚晚紅殘照在秋碧逺山横盡<lb/>
<pb n="KR4h0054_WYG_004-14b"/>
被浮名役皆從妄念生不如歸去好杖履老柴荆<lb/>
　　　小山寺<lb/>
披霧入野寺寒林響朔風更無僧出迓山鳥若為通松<lb/>
露染衣濕巖花照眼紅塵縁聊可息歸騎莫匆匆<lb/>
　　　避暑<lb/>
炎赫無逃處如何得雨来雲生應有望風捲又還開攜<lb/>
簟尋池閣傾醪注晚杯堆盤粲紅顆味不减楊梅<lb/>
　　　宿古寺<lb/>
<pb n="KR4h0054_WYG_004-15a"/>
黄昏投寺宿古屋瞰荒江村酒沽春甕山房耿夜缸灘<lb/>
髙聲撼枕月落影收忩僧老人皆玩樓鐘曉未撞<lb/>
　　　雷潭寺<lb/>
憶昔登臨日今經二十年崢嶸新棟宇黼黻舊山川魚<lb/>
響潭翻浪烏飛風送船穴空龍已去鱗爪跡依然<hi>原注寺傍</hi>
<hi>有龍窟鱗爪之跡尚存</hi>
　　　舟中<lb/>
離家俄十日千里獨衰翁篷響過雲雨㠶開逆水風新<lb/>
<pb n="KR4h0054_WYG_004-15b"/>
沙増岸脚小港隐蘆叢客思難消遣黄昏月一弓<lb/>
繫纜停征棹斜陽古渡頭風霜先逺客天地獨扁舟水<lb/>
鳥衝開浪汀鴻占斷秋在家貧亦好何用出林丘<lb/>
　　　題化成巖二首<lb/>
命友化成巖同尋頃刻閒半途瞻佛塔數里入禪關松<lb/>
動影移石江清波漾山衞公讀書處有鷺宿其間<hi>原注有李</hi>
<hi>衞公讀書堂公集中載白鷺賦</hi>
一線㳂崖路衰殘步屧遲攀蘿衝霧上倚檻俯空危石<lb/>
<pb n="KR4h0054_WYG_004-16a"/>
佛像須乆山僧言不知㸔来衆亭子最是妙髙竒<lb/>
　　　日融<lb/>
日融風力軟曳杖獨逍遥蜂去花心靜鶯遷栁影揺一<lb/>
年春易老兩鬢雪難消客至時留飲無縁特地招<lb/>
　　　秋夜懐歸<lb/>
鄉里千山月塵埃兩鬢星秋聲雖是爽客耳不堪聴多<lb/>
淚風前燭孤明竹外螢吟蛩更無頼終夜幾曽停<lb/>
　　　訪鄭隐君不遇<lb/>
<pb n="KR4h0054_WYG_004-16b"/>
行盡櫪林村柴門閉夕曛自来松下坐閒想壁間文守<lb/>
樹猿偷果窺山犬吠雲多應尋鶴去秪隔暮溪濆<lb/>
　　　晚興<lb/>
是處牛羊下喧譁走牧童霽煙拖淡碧夕照殞殘紅老<lb/>
鬢日添雪衰軀晚怕風愁来無著處分付酒杯中<lb/>
　　　登法雲寺<lb/>
雲林擁深寂山寺倚崔嵬童子請先坐老僧恐便迴庭<lb/>
黄霜到橘堦緑雨滋苔掛樹猿相玩呼之却不来<lb/>
<pb n="KR4h0054_WYG_004-17a"/>
　　　招賢渡溪閣晚望<lb/>
溪流清到底十頃浸秋光煙重山加色風强雁失行塵<lb/>
埃雙老鬢天地幾斜陽何處一聲笛征人暗斷腸<lb/>
　　　同子嚴初夏飲山閣<lb/>
緑隂千百頃約我共登臨山翠含煙重榴紅著雨深行<lb/>
藏皆有命計較漫勞心病怕杯中物憐余淺淺斟<lb/>
　　　夏日普信寺江閣<lb/>
到此全無暑虚闌千里風看飛雲度水聴落石鳴空日<lb/>
<pb n="KR4h0054_WYG_004-17b"/>
月忙烏兎春秋逓燕鴻一生塵裏過煙艇羡漁翁<lb/>
　　　江閣夜<lb/>
小閣臨江逈疎簾帶霧鈎雲鴻遥影滅灘月碎光流詩<lb/>
思偏宜夜衰髯不耐秋漁燈三兩㸃隐隐荻花洲<lb/>
　　　醵飲劉園<lb/>
隨意攜盤饌毋煩事禮文燕飛衝幕過鶯語隔墻聞興<lb/>
自樽前發韻從花下分詩成似供課醉墨競紛紜<lb/>
　　　清明小飲<lb/>
<pb n="KR4h0054_WYG_004-18a"/>
草草清明飲惠風天氣和身輕梁燕舞舌巧栁鶯歌但<lb/>
道三春好其如兩鬢何升沈付杯酒由命不由他<lb/>
　　　春郊<lb/>
數㸃緑楊風春光處處同蜂喧搜蘂瘠鳥閙聒山聾聫<lb/>
句逢詩友尋僧問牧童家家辦農具凖擬試新工<lb/>
　　　臨川縣治古桂兩大株與葉潜仲鄔文伯飲花<lb/>
　　　下<lb/>
雙桂相傳久百年殊未衰樹聫鋪葉密根老著花遲葩<lb/>
<pb n="KR4h0054_WYG_004-18b"/>
墜粘詩筆香濃透酒巵月中但孤影安得兩交枝<lb/>
　　　倚樓<lb/>
兼葭秋色晚百尺倚江樓日暗煙藏寺風髙浪拍舟歸<lb/>
雲投逺嶺飢鴈呌滄洲心事非年少塵埃白盡頭<lb/>
　　　到農家<lb/>
難得官人到茅簷且駐車自擕鋤掘笋更取網求魚一<lb/>
媪来斟酒諸童競挽車須㬰對吾泣科役苦追胥<lb/>
　　　舟泊<lb/>
<pb n="KR4h0054_WYG_004-19a"/>
舟泊似差早篙工愛酒坊羊羣歸逺隴栁影戀斜陽澤<lb/>
國人千里暮霞天一方茶多不思睡漁唱聴滄浪<lb/>
前頭無泊處且住荻花林水沸知灘淺煙蜂花在瓶呼<lb/>
童治茶具有客扣柴扄共說山林話休嗟兩鬢星<lb/>
　　　維舟<lb/>
望見人家了猶須轉一㘭寺從山背出船向栁邉捎問<lb/>
酒尋溪館呼兒解臘包三杯亦徑醉無事且權抛<lb/>
　　　訪曇師<lb/>
<pb n="KR4h0054_WYG_004-19b"/>
道人雲外住小徑入庵幽榦老梅逾瘦林疎竹自修揀<lb/>
茶相伴煮補線且停抽此事如何說下山歸去休<lb/>
　　　贈慈上人<lb/>
踏遍叢林後歸来隐石崖任梅斜到牖聴竹長侵堦掛<lb/>
壁塵堆笠穿山雲惹鞋真機須我悟餘事是持齋<lb/>
　　　空師欲逰嶽往訪山寺<lb/>
聞師逰嶽去打急訪髙岑躡屐若来晚挑包不可尋山<lb/>
寒梅意悄林茂鳥聲深行住無非道何須枉費心<lb/>
<pb n="KR4h0054_WYG_004-20a"/>
　　　送上人歸閩<lb/>
頂笠遍參請平生志甚勤耳方離嶽瀑眼已接閩雲宿<lb/>
嶺星辰近渡溪煙霧分勸師早休歇禪不在多聞<lb/>
　　　雪中尋僧<lb/>
尋僧閒踏雪握手上鐘樓初下寒飄屑纔濃風輥毬水<lb/>
波糊紙閣春乳泛茶甌片片看来好龎公有話頭<lb/>
　　　寄圓老聞欲移住他院<lb/>
妄動生于念禪床坐不牢舊窠元自好新刹又何髙去<lb/>
<pb n="KR4h0054_WYG_004-20b"/>
住身如寄奔馳足漫勞挑包聞已決應笑我忉忉<lb/>
　　　送聰上人歸四明<lb/>
辦得四方逰孜孜討入頭歸雲起齋鉢髙浪送行舟笠<lb/>
戴天童雨鞋穿雪竇秋平常心是道莫更問人休<lb/>
　　　過寳雲寺訪密師<lb/>
寺纔三二里曳杖且徐行晴塔松梢見風鍾嶺畔鳴樵<lb/>
夫分道過僧子就房迎竹有千竿立塵無一㸃生<lb/>
　　　送仲兄之京口<lb/>
<pb n="KR4h0054_WYG_004-21a"/>
纔歸又東去且道幾時還筭路亦差逺縁君不耐閒江<lb/>
城登鐡瓮煙寺認金山我昔經行地詩牌掛壁間<lb/>
　　　題崇真觀東軒<lb/>
東軒靣水枕山阿左右雲烟濕翠蘿風度鶴聲聞逺壑<lb/>
日移松影轉前坡愁来獨靠清樽遣老去休憎白髪多<lb/>
道士罷琴揮醉筆詩成自喚小童哦<lb/>
　　　題戴洪甫愛竹軒<lb/>
竹癖難憑俗眼看琴書靜對翠光寒秋聲鳴屋風初度<lb/>
<pb n="KR4h0054_WYG_004-21b"/>
夜影翻牀月半殘天乞幽人供嗜好日呼稚子報平安<lb/>
忩前幸有閒田地分我雲梢四五竿<lb/>
　　　同趙尉飲江亭<lb/>
草草三間兩眼明數峯如畫一江横風烏破浪㠶檣急<lb/>
野鶻過林鳥雀驚蟻取浮篘尤有味魚方出網正宜羮<lb/>
流鶯憐我無歌者簧舌頻翻栁上聲<lb/>
　　　題合江亭<lb/>
石鼓山頭一小亭乾坤萬里眼雙明雖因刺史能尋勝<lb/>
<pb n="KR4h0054_WYG_004-22a"/>
不遇昌黎豈得名衡嶽雲開秋洗碧蒸江湘合水爭清<lb/>
書巖莫辨當時字空積塵泥野草生<hi>原注昌黎有題合江亭寄刺史鄒君</hi>
<hi>詩末有願書巖上石勿使塵泥涴之句</hi>
　　　梅<lb/>
園名金柅多竒卉古榦靈根獨異常耻與春花爭俗艶<lb/>
故將雪質對韶光天葩巧削崑山片露蕋疑含建水香<lb/>
當為君侯好封植角弓三嘆誓無忘<lb/>
　　　茶罷<lb/>
<pb n="KR4h0054_WYG_004-22b"/>
茶罷晴檐唱午鷄偶騎驢去過東溪酒餚分倩樵夫挈<lb/>
筆硯專令童子攜放目水亭欄獨倚題詩僧舎壁新泥<lb/>
興闌歸問来時路到處蟬鳴日已西<lb/>
　　　史鎮江匄祠得請仍進職<lb/>
兩載南徐屈從臣笑談樽俎運精神民無木土絲毫費<lb/>
手挈江山表裏新千里舳艫渠水利一團錦繡閬風春<lb/>
夾河栁接甘棠影下有攀轅卧轍人<hi>原注築間疏渠終河葺圃百廢具舉</hi>
<hi>盡出公費</hi>
<pb n="KR4h0054_WYG_004-23a"/>
帝念承流欲報功力祈閶闔請琳宫固知槐鼎身將近<lb/>
却愛蓴鱸味不同寳閣風雲雖學士滄洲烟雨且漁翁<lb/>
到家宣室思前度又使猿驚蕙帳空<hi>原注史自號滄洲</hi>
　　　午炊徐坊嶺<lb/>
途長力困時時歇日影將終僕馬飢糴米荒年増價售<lb/>
汲泉逺井得炊遲竹稠亂笋穿開路藤茂多花盖盡籬<lb/>
飯了店翁相送出丁寧前靣小橋危<lb/>
　　　避暑溪上<lb/>
<pb n="KR4h0054_WYG_004-23b"/>
不堪蝸舎暑如炊何處清幽可杖藜未約客須先覓酒<lb/>
要尋凉必去臨溪撑船訪洞林間港坐石吟風栁下隄<lb/>
晚網得魚似湖白鸞刀鱠玉擣香虀<lb/>
　　　雪徐廣文招同官小集分韻得明字<lb/>
瞰江亭館約登臨雪後慿闌景倍清波靣玉虹千丈霽<lb/>
塞邉氷鏡十分明放懐共恨添杯少分韻俄驚擊鉢成<lb/>
對奕不知誰勝敗醉中但聴子丁丁<lb/>
　　　宿妙果寺贈洪上人<lb/>
<pb n="KR4h0054_WYG_004-24a"/>
上人留我禪房宿煮笋烹茶語夜闌鐡馬鳴風山牖寂<lb/>
木魚敲雪曉廊寒真筌但要此心悟公案休將故紙鑚<lb/>
若道吾言沒滋味請師且去坐蒲團<lb/>
　　　晚征<lb/>
回首家山已十程揺鞭自嘆苦勞生雲先帶暝巖邉宿<lb/>
月獨伴人溪上行草屋倚驂難可意杏翁叱犬不容聲<lb/>
明朝路逺起湏早第一鷄啼是五更<lb/>
　　　途中<lb/>
<pb n="KR4h0054_WYG_004-24b"/>
雨中奔走十来程風捲雲開陡頓晴雙燕引雛花下教<lb/>
一鳩喚婦樹梢鳴煙江逺認帆檣影山舎㣲聞機杼聲<lb/>
最愛水邉數株栁翠條濃處兩三鸎<lb/>
　　　宿江閣<lb/>
閣前眼界如圖畫山色侵忩竹打簷雲帶鴈聲移别浦<lb/>
月將梅影進疎簾壯懐自笑年年减華髪無情日日添<lb/>
夜半驟風天驟雪貴家鼓舞客心嫌<lb/>
　　　春眺<lb/>
<pb n="KR4h0054_WYG_004-25a"/>
獨倚危䦨春意逺本無情緒强登臨一眉晚掃晴山黛<lb/>
萬縷風揺岸栁金乆負故園泉石約恍驚老鬢雪霜侵<lb/>
兩年雙脚數千里奔走塵埃損道心<lb/>
　　　訪黄簿留飲<lb/>
愛靜移家住水南門排古木枕寒潭鶴翎漸長呼童翦<lb/>
麈尾頻揮對客談旋切銀絲膾鮮鯽新嘗金顆擘香柑<lb/>
惜予戒飲難陪伴舉白掀髯子獨酣<lb/>
　　　醵飲<lb/>
<pb n="KR4h0054_WYG_004-25b"/>
出城二里野人居最愛園亭傍室廬墨湧晴池聚科斗<lb/>
雪明碧嶂過舂鉏興来醵友尋詩酒忙裏攜盤但醢蔬<lb/>
新剏小軒尤更爽百来竿竹間㯶櫚<lb/>
　　　黄幹見約小飲就宿<lb/>
病後何人慰寂寥長鬚持簡忽相招溪山見說為樓爽<lb/>
杖履寧辭去郭遥栁絮一天晴舞雪松聲十里夜聞潮<lb/>
談詩直到疎鐘動酒困頻將茗椀澆<lb/>
　　　郴州鹿鳴宴<lb/>
<pb n="KR4h0054_WYG_004-26a"/>
連科已占十名前行聴鴻臚第一傳我俟合符留勸駕<lb/>
君能摛藻預興賢湘山㸃化名千佛郴嶺飛昇傚九仙<lb/>
此去瓊林天上宴今朝先賦鹿鳴篇<hi>原注郴人事湘山佛及有馬嶺蘇仙</hi>
<hi>上昇處號九仙一佛</hi>
　　　次韻袁州鄭守鹿鳴宴<lb/>
詔増貢籍自端平大比賢書㧞衆英學備六經俱里選<lb/>
賦推五色以文鳴雖由黄巻能勤苦皆藉朱旛與作成<lb/>
来嵗錦標先奪得天街聴唱狀元聲<hi>原注舊解九人經五賦四新制増取</hi>
<pb n="KR4h0054_WYG_004-26b"/>
<hi>二人經六賦五六經遂備</hi>
　　　題村舎壁<lb/>
柔風十里日曈曨雨後陂塘野水通兩岸栁煙籠曉緑<lb/>
數枝桃露滴春紅明知鐘鼎衆皆羨到了山林味不同<lb/>
田父殷勤邀我坐一盂白飯一盂菘<lb/>
　　　早征<lb/>
店鷄一唱接疎鐘起整行裝尚夢中沙路踏殘征馬月<lb/>
栁隄啼斷曉鶯風水肥渡險添舟子岸没途窮問牧童<lb/>
<pb n="KR4h0054_WYG_004-27a"/>
千里鄉人逢陌上片時握手各西東<lb/>
　　　杜宇<lb/>
纔聴今春第一啼如何便道不如歸聲穿忩隙驚歸夢<lb/>
血溜花梢濺客衣呌斷寸腸誰接續懶隨羣翼戀芳菲<lb/>
田園荒盡腰猶折我亦因君覺昨非<lb/>
　　　訪别胡倅留飲水閣<lb/>
故人知我已膏車折簡殷勤屬訪渠惜别怱怱留語笑<lb/>
臨時草草治餚蔬密遮池靣荷千蓋斜揷雲頭月一梳<lb/>
<pb n="KR4h0054_WYG_004-27b"/>
此夕凭欄又何日鴈来莫惜數行書<lb/>
　　　田家嘆<lb/>
破屋三間結草扉柴根煨火合家圍此生能得幾年活<lb/>
薄命連遭兩嵗飢腸久鳴雷惟淡粥體雖起粟尚單衣<lb/>
晚来稚子多歡喜報道小姑挑菜歸<lb/>
　　　沿溪宿虎山山家<lb/>
髙低田水曲通池小小人家短短籬杜宇教唆春去早<lb/>
隂雲遮盖月明遲年年只解催教老公事從来了是癡<lb/>
<pb n="KR4h0054_WYG_004-28a"/>
若不隨縁强煩惱漫添兩鬢幾莖絲<lb/>
　　　苦吟<lb/>
幾度燈花落苦吟難便成寒忩明月滿樓上打三更<lb/>
　　　山寺<lb/>
樹暗常疑夜山多易得雲撞鐘最深處嶺外不曽聞<lb/>
　　　吟髭<lb/>
壯嵗髭如漆年来暮景侵更令如雪白撚斷不妨吟<lb/>
　　　漁舟<lb/>
<pb n="KR4h0054_WYG_004-28b"/>
秋巘翠千疊晴溪玉一灣漁舟三兩箇来徃釣其間<lb/>
　　　出郊<lb/>
二月垂楊岸行春詩酒徒蒼頭前引道拄杖掛葫蘆<lb/>
　　　題莊舎壁<lb/>
水深荷較晚地僻草偏多佇立風前聴樵夫隔隴歌<lb/>
　　　登樓<lb/>
地卑梅雨濕氣壓篆烟低孰是披襟處髙樓百尺梯<lb/>
　　　夏日山中<lb/>
<pb n="KR4h0054_WYG_004-29a"/>
瀑近書皆潤林深簟更凉山中無一事夏日覺猶長<lb/>
　　　贈定上人<lb/>
談禪皆是病參請不須忙且看諸尊宿相傳甚藥方<lb/>
　　　讀離騷<lb/>
琅然醉讀離騷經一鶴聞之來中庭童子屢麾不肯去<lb/>
直凑樽前側頂聴<lb/>
　　　溪上<lb/>
一番雨過驟晴時溪上春光色色竒日煖花繁蝴蝶急<lb/>
<pb n="KR4h0054_WYG_004-29b"/>
輸官尚欠二斤絲<lb/>
　　　倚欄<lb/>
倚欄有恨無人說暮角吹梅寒聲咽急風捲雨過鴻驚<lb/>
吐下蘆花一枝雪<lb/>
　<lb/>
　<lb/>
　<lb/>
　江湖後集巻四<lb/>
</p>
<p>
</p>
  </div>
<div>
                <head>江湖後集巻五</head>
    <p>
<pb n="KR4h0054_WYG_005-1a"/>
欽定四庫全書<lb/>
　江湖後集巻五　　　　　　宋　陳起　撰<lb/>
　　鄭清之上<lb/>
　　　清之字德源號青山慶元之鄞人嘉定十年進<lb/>
　　　士原名炎字文叔從樓昉學史彌逺薦為魏憲<lb/>
　　　王府教授理宗嗣位以定策功累拜太傅四登<lb/>
　　　相位封魏國公致仕卒贈魏郡王諡忠定端平<lb/>
　　　中召還真西山魏鶴山諸君子時號小元祐皆<lb/>
<pb n="KR4h0054_WYG_005-1b"/>
　　　清之之力亦南渡賢宰執也有安晚堂集方囘<lb/>
　　　云初江湖詩獄之興史彌逺議下大理逮治時<lb/>
　　　鄭清之在鎻闈白彌逺中輟而陳起僅流配則<lb/>
　　　起之刻是集蓋感之也按安晚堂集六十巻起<lb/>
　　　所刻者十二巻末有臨安府棚北大街睦親坊<lb/>
　　　南陳解元宅書籍舖刋字一行今世所傳者缺<lb/>
　　　五巻惟第六巻至十二巻存今葺自永樂大典<lb/>
　　　者分為二巻共詩一百七十九首乃起所選入<lb/>
<pb n="KR4h0054_WYG_005-2a"/>
　　　江湖集者也<lb/>
　　　妾薄命<lb/>
妾有一片心奚啻金與石金石尚可磨此心終不易妾<lb/>
有金錯刀不買珠與翠一笑向尊前願買郎心醉姢姢<lb/>
桃李花東風蕩柔枝見郎郎弗顧掩面啼春閨不關郎意<lb/>
惡自悲妾命薄<lb/>
　　　江漢亭百韻<lb/>
山川自髙深開闢由䆳古長江㵼岷峨横亘截區宇東<lb/>
<pb n="KR4h0054_WYG_005-2b"/>
流為沔津疏鑿仗神禹襟帯成奥區都㑹稱卾渚環城<lb/>
得脩岡雄勝著臺府上有江漢亭慿髙欲鶱舉雲譙䕶<lb/>
左方南樓以為輔飛甍立嶕嶤纔去天尺五星辰近梯<lb/>
級嵐霏日吞吐横陳極蒼茫萬象互昻俯晴光敞雙明<lb/>
景物恣枚數炊煙接空翠下列十萬户榱棟出稜角闤<lb/>
闠分脈縷川塗競走集水陸跨重阻東南引湖湘西北<lb/>
控淮楚舟車所交屬人物森萃聚歌謡雜諧合來往紛<lb/>
傴僂溟濛塵蔽空揮霍汗成雨游盖驚雲飄聮轡識驂<lb/>
<pb n="KR4h0054_WYG_005-3a"/>
舞驅馳溢阡陌時節相媚嫵裾袖翳朝日光曜燭綃組<lb/>
憧憧蟻遷穴紜紜蠒抽緒亭亭肆遐睎一一可細覩至如<lb/>
城中邊萬竈宅貔虎春秋謹教閲什什而伍伍紅斾羅<lb/>
旌幢中軍立旗鼔氷霜貫戈甲雷霆震弓弩後先嚴車<lb/>
徒坐作中規矩被廬猶晉蒐少長悉有序禮成既飲至<lb/>
絡繹還所部俯瞰了不遺清流數魴鱮乃若天空澄江<lb/>
色入環堵雲水渺相接斜陽落晴塢千艘卧平沙片㠶<lb/>
歸逺浦微茫泛一葉咿軋響雙櫓報譯認檣烏航琛知<lb/>
<pb n="KR4h0054_WYG_005-3b"/>
海賈微隂轉層巒輕煙生宿莽棲鳥絶重瀾歸鴻集寒<lb/>
嶼夜深漁火明孤洲記鸚鵡晴隂與朝暮景色若誇詡<lb/>
方春及韶淑鶯燕争鳴乳桃李出新粧周張環繡黼脩<lb/>
眉横柳堤遺鈿錯花圃孟夏薫風來草木自蕃橆翠幄<lb/>
帷清隂宻葉覆幽墅入林梯空旻影團修月斧露掌逼<lb/>
髙寒金波沃肝腑隆冬雪紛飛瓊樓耀江滸萬花著林<lb/>
端晃不分細鉅兹維四時媚代謝聴寒暑榮枯雖異撰<lb/>
去来莫追拒彼動此静觀羣魚沸鼎釡紛綸各状態天<lb/>
<pb n="KR4h0054_WYG_005-4a"/>
械發機杼或如懷袖物俯拾恣所取或如海陸珍搜羅<lb/>
寄庭廡或如觀大駕旄頭先鹵簿或如親校獵玉虬挖<lb/>
翠羽或富若武庫寶物窮積貯或麗若上林鳥獸羅禁<lb/>
籞或紓若綺縠或列若簨簴或背若相違或進若相與<lb/>
或蓊若興雲或林若率旅或驚若脱兎或拱若禮鼠或<lb/>
若雞出塒或若馬奔圉或變若龍蛇或怪若䝟貐或奮<lb/>
焉若讐或比焉若侣或矯若怒嗔或偃若戯侮或賸若<lb/>
贏餘或匱若貧窶或聚散翕忽或縱横旁午或禽聲咿<lb/>
<pb n="KR4h0054_WYG_005-4b"/>
嚘髙下參律吕或人語呌噪歴落寫筐筥或以琴置膝<lb/>
絲音冝搏拊或時棊滿枰石韻雜珩瑀或欹枕髙眠胡<lb/>
蝶夢栩栩或相對啜茶舌本躍清語或暇日觀書腸腹<lb/>
自撑住或乗興飛觴醉後忘爾汝或即境揮毫圖畫入<lb/>
縑楮造物無盡藏儻來亦何忤俛仰已陳迹恍惚失處<lb/>
所逹觀萃兹亭宇宙一秬黍斯亭名者誰儒林得鼻祖<lb/>
昔賢維南軒心學紹東魯睠焉西南遊芳洲擷蘺荰遺<lb/>
墨尚淋浪𨽻刻照亭柱邇來三十年軒桷漸頹窳堂堂<lb/>
<pb n="KR4h0054_WYG_005-5a"/>
魏國孫玉節蒞兹土英聲凛荆揚盛事踵遐武曽候廬<lb/>
陵秀一笑不齟齬風月喜平分江山藉宗主興仆追前<lb/>
修遺蹟洊蒐補飛翬抗雄梁石花呈古礎荒榛得竒觀<lb/>
幽思發新杼公餘多勝㮣往往壓諸庾賡酬駕元白光<lb/>
燄陵李杜領客共落成而我亦同俎半生嗟鏤氷一字不<lb/>
堪煑樂事紀末顛鴻筆媿燕許吾伊補書債欸乃效漁<lb/>
父儻繼竹枝詞編入武昌譜<lb/>
　　　鄭德言親覩洛迦觀音相遂依所見繪畫朝夕<lb/>
<pb n="KR4h0054_WYG_005-5b"/>
　　　嚴奉且求賛語敬題其旁<lb/>
具足圓通性一念本昭徹佛我與信心是三無差别凡<lb/>
人未見聖如渇以河説佛身忽現前如水印秋月心精<lb/>
自開遮見根匪優劣念中有大士珠瓔百寶結補陀洛<lb/>
伽相自在猶日掲是名為正觀倒想作竒絶稽首圓通<lb/>
尊兹念無起滅非相亦非念不盈復不闕唯然觀自在<lb/>
無眼耳鼻舌<lb/>
　　　送繼一郭處士<lb/>
<pb n="KR4h0054_WYG_005-6a"/>
聖君如堯舜豈無巢與由計然亦何慕五湖一扁舟之<lb/>
人久不作側席思巖幽甞聞鹿何君清芬徹凝旒重華<lb/>
錫嘉號見一光林丘誰謂雅道息競風日悠悠脱冠掛<lb/>
神武有士歸東州笑將金閨籍猛博處士裘鈞天為開<lb/>
顔曰此夷逸儔大書繼一字虹光燭奎婁宸章軼麟衮<lb/>
正聲出天球清名奨静退下視古素侯睿謨廣先憲姱<lb/>
節追前修况今輯衆雋丞弼登虞周明時樂閒暇出處<lb/>
自不侔赤城宅仙子登陸方蓬洲君歸訪司馬坐忘春<lb/>
<pb n="KR4h0054_WYG_005-6b"/>
與秋方瞳照緑髪戯轉黄河流煙霞肅逋客隐者應輟<lb/>
耰欸乃輔行色春風生柁樓<lb/>
　　　孟童子中異科而還來訪余於行都賜第輒贈<lb/>
　　　以詩<lb/>
在昔昌黎公序贈張童子獨出超等夷芳名駕青史君<lb/>
門藹世勲夐軼西平李宗社方同休彪炳見孩稚天庭<lb/>
插犀角星眸炯秋水誦書如焦琴髙下涵角徴朱門共<lb/>
駭聴洗此筝笛耳老翁欲笞兒眼看拾青紫一朝聞九<lb/>
<pb n="KR4h0054_WYG_005-7a"/>
闗賚予出周篚我朝晏與楊炳炳貴名起願子志逺大<lb/>
勤學踵前軌家尊我相知作詩贈歸騎<lb/>
　　　正月晦夕夢中作偈覺但記其首兩句遂於枕<lb/>
　　　上足之録呈慧上人<lb/>
是身本虚妄覔主了無得誰知日用間顛到由六賊茫<lb/>
茫前後際生滅在空色賊去主人歸渾家不相識<lb/>
　　　因筆記賊入空室頌<lb/>
平生一片癡妄意室中物自言富可待到了貧徹骨一<lb/>
<pb n="KR4h0054_WYG_005-7b"/>
宵入人家百寶認髣髴揀得真金身明處是泥佛<lb/>
　　　惠墨<lb/>
老龍卧蒼海千年抱明珠神禹決淮泗偃蹇不受驅怒<lb/>
走崧岱頂風雨撼八區亭亭立天柱化作青松珠蟠根<lb/>
蟄九地融液如流酥嶙峋脱支節幽人拾肌膚虹光夜<lb/>
穿屋盎突明膏腴芳薫漸凝漬𤣥霜出氷壺糅以丹鳯<lb/>
髄摹以青龜趺擣以明月兎曝之暘谷烏或潤似玉玦<lb/>
或堅如金觚六丁下取將香藹流清都絳闕注僊籍白<lb/>
<pb n="KR4h0054_WYG_005-8a"/>
日飛凢夫借問何神靈黒質分龍軀干將昨已至莫耶<lb/>
復來趨二龍適脗合變化尤其殊君看一滴水雙雙躍<lb/>
天衢<lb/>
　　　和葺芷應直院送秋蘭韻<lb/>
大椿凌千秋靈芝競三秀書傅遞誇詡垂芳古今宙貴<lb/>
耳但竒竒相馬失之瘦誰知楚醒花逺避漢金酎擇交<lb/>
得素節彼哉懷春誘夫君全徳馨内美本吾有姑置芝<lb/>
與椿秋蘭歳相壽<lb/>
<pb n="KR4h0054_WYG_005-8b"/>
　　　東湖送藕與葺芷<lb/>
草木雖無知葉落能糞本榮枯遞乗除苖實自穮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>東<lb/>
湖百頃蓮夏日傲趙盾州家浚河渠獮薙甚耘墾長身<lb/>
萬柄荷髦梗付鍤畚寒煙熨青鏡時有白浪輥水解毓<lb/>
仙骨根着泉源混外乾乃中腴下益寜上損淤泥胎玲<lb/>
瓏多節竅渾沌園丁亦善沒擘波沸魴鱒象株忽仰浮<lb/>
登岸殊衮衮誰知絳縣塗可試平叔粉名非玉井船實<lb/>
過秋蘭畹殽蔌雜燕豆葅菜補中壼交梨能養生蘐草<lb/>
<pb n="KR4h0054_WYG_005-9a"/>
亦忘忿空言出好事孰與津燥吻贈君擬條氷差勝羞<lb/>
藻蕰<lb/>
　　　林治中鄭廣文以詩來遣魯酒報聘拙語輔行<lb/>
長公本喜飲半入野人腹南洲春夢婆亦復開醉目尚<lb/>
想晉流麗鼈飲更升木興來索老兵誰謂酌可獨我亦<lb/>
愛客至陶巾時一漉雖有彭澤田種秫若不足頗因病<lb/>
入務瓢棄尚餘緑豈無大雅朋來伴離騷讀廣文餐簷<lb/>
花和靖峙修竹交情如酎醇秀句喜心沃觴政甞卜夜<lb/>
<pb n="KR4h0054_WYG_005-9b"/>
談闈屢更僕胡為閟宇芝但憶頹山玉聊爾遣書瓻安<lb/>
得洗愁斛昔誇聖人中今愧平原督<hi>原注今歲家醸殊末佳</hi>杯手<lb/>
助持螯車涎笑逢麴青州豈烏有白衣問黄菊如臯應<lb/>
解顔對飲頗勝俗<hi>原注梅聖俞詩獨坐與婦飲頗勝俗客對</hi>何時赤壁游匏<lb/>
樽笑相屬欲歌鹿鳴三正若龜藏六飲肯遺公榮雨煩<lb/>
過御叔忻聞麥兩岐况有魚百族小郤揖二豪觥船倒<lb/>
醽醁<lb/>
　　　謝玉泉君黄伯厚和韻<lb/>
<pb n="KR4h0054_WYG_005-10a"/>
卯飲貪引巵夕食不猒腹松醪灔玉池鬱尊傲黄目歸<lb/>
閒喜擕㓜欣榮對夏禾頗笑屈原醒寜甘馬周獨詩筒<lb/>
發豪思江月欲戯漉每賡北海詠未羡西隣足槽規長<lb/>
吉紅蟻玩杜陵緑醉鄉擬續記書眼瞭可讀時康萬户<lb/>
春興到七賢竹筵虚艶姬舞靣想宫嬪沃别腸驅藥使<lb/>
健筆命騷僕居然得良朋清辭㵼壺玉習池可聮乗歩<lb/>
兵有餘斛<hi>原注歩兵厨有酒三百斛</hi>誰能酒限拘强效八州督今年<lb/>
小麥好豈屑官廩麴嘉節迫蒲艾早計數茰菊客中真<lb/>
<pb n="KR4h0054_WYG_005-10b"/>
有佳眼前喜無俗賦殷金石聲光粲斗牛屬句到後三<lb/>
三人誰賽六六試編諸賢詩第以伯仲叔共成杜康傳<lb/>
更聚山中族萬事付亡何乾坤一杯醁<lb/>
　　　諸君和篇摩壘致師不容閉壁再續前韻<lb/>
平生周伯仁耿耿空洞腹翛然猿鶴姿豈辦鳩鷹目僕<lb/>
射不解事居士偶題木種柳僅成五樂園秪可獨皓首<lb/>
愧商隐湛恩霑漢漉城府百無有丘壑一已足詎省醉<lb/>
裙紅安識墜樓緑生經未渠諳酒頌聊喜讀耳熱聞秦<lb/>
<pb n="KR4h0054_WYG_005-11a"/>
聲浪謂肉勝竹髙陽有勍者盛氣如曲沃直須殿上飲<lb/>
撫床徑呼僕競看椀揮金幾欲斗撞玉方丈食萬錢娉<lb/>
婷珠一斛豈復堪束帶靡徒揖郡督耆壽祝老饕嘉名<lb/>
艶春麴乃知梁州萄大勝伯始菊相逢作青眼洗去爾<lb/>
許俗泠然曲寡和尚有騎能屬元和一漁翁喜共學士<lb/>
六呉歈閒雅奏楚優效孫叔石鼎夜未央春空雲已族<lb/>
何當一㑹期清歡溢寒醁<lb/>
邴原解劇飲雅名稱龍腹季倫殺為嬉席妓敢嗔目有<lb/>
<pb n="KR4h0054_WYG_005-11b"/>
酒何庸辭恐射蔣濟木但當擕酒去明花賞幽獨年秫<lb/>
未足了<hi>原注孔羣</hi>聖米猶可漉<hi>原注杜悰</hi>愛屐憐猩䰟奪巵笑蛇<lb/>
足桂漿有餘芳桑落見重緑諌逺衢尊投法置酺飲讀<lb/>
籌觥進蓛肴流觴屏絲竹未憂瓶罌罄但費匜盥沃勝<lb/>
事在園林家務付兒僕<hi>原注陶淵明傳</hi>醸羔截肪乳炰鳯泣脂<lb/>
玉錬句丹九轉摛文泉萬斛競詆酒中賢抵看帳下督<lb/>
穿幘俯前案障靣厭方麴<hi>原注楊愔語魯漫漢事</hi>吹不落眼花<hi>原注</hi>
<hi>樂天詩</hi>歸去采籬菊華胥國遨遊無懷氏風俗登詩壇争<lb/>
<pb n="KR4h0054_WYG_005-12a"/>
長破愁城相屬二簋用坎四三客敬需六共樂時方清<lb/>
誰言世之叔相從孟公座寜别輔氏族<hi>原注謂鄭廣文也</hi>一笑<lb/>
祝諸賢行釂天家醁<hi>原注今内醖上尊扁以醽醁</hi>
　　　再和戯黄玊泉<lb/>
黄公辭酒壚經笥捧便腹讀書飢鳶聲了了崇文目陂<lb/>
澄萬頃波巢寄一枝木戯題百姓眼自笑孤館獨轍涸<lb/>
聊相濡神液未容漉嘯歌非彈劔悁隘殊躄足文織犧<lb/>
尊黄句弦綺琴緑不見蠏杯持徒費爾雅讀坐對罌卧<lb/>
<pb n="KR4h0054_WYG_005-12b"/>
墻空有葉映竹枯腸但茶搜燥吻遲<hi>原注去聲</hi>膏沃主人如<lb/>
馬庾酒使欠猩僕<hi>原注封溪令事</hi>思折酤媪劵欲訪義漿玉喟<lb/>
兹鯨吸量𦕈矣龍驤斛靈根日灌溉詩課自程督試當<lb/>
閱醫經薄醸借神麴共醉靈均絲未問長房菊飲興非<lb/>
有期衣曬寜免俗杯勺雖不勝嘔泄聴隨屬嬾疊陽闗<lb/>
三肯競梟博六不飲但麥豆頗勝劉文叔醉騎黄犢孫<lb/>
歸玩墨君族子為評酒名擬號安晚醁<lb/>
　　　謝葺芷和韻<lb/>
<pb n="KR4h0054_WYG_005-13a"/>
無詩不言酒<hi>原注荆公謂李白無一詩不言酒</hi>作賦真狂腹未破公子<lb/>
慳况與佳人目壯心思擊壺聖杯賡啄木<hi>原注樂天啄木曲不如飲</hi>
<hi>此神聖杯</hi>袖想胡旋雙粧記揺手獨<hi>原注見陳陶獨揺手行</hi>賔筵乏酬<lb/>
獻醴齊催泲漉禰衡辨撾鼓元崇方病足曾無列屋粉<lb/>
空韻梳鬟緑百篇謫仙詠十軸蒙溪讀<hi>原注見顧雲池陽醉歌</hi>有<lb/>
美建安璩競爽淇園竹芒端寒燠轉胷次古今沃卧甕<lb/>
嗤舍郎祭酒可令僕<hi>原注漢僕射中興改祭酒</hi>時陳南北洗頗醉東<lb/>
西玉雖微醖五斗端有才一斛詩壇長齊盟筆陳嚴總<lb/>
<pb n="KR4h0054_WYG_005-13b"/>
督方將喝銀雲未肯平封麴<hi>原注李賀酒酣喝月使倒行銀雲櫛櫛瑶殿明陸龜</hi>
<hi>蒙中酒賦抜酒樹平麴封</hi>宫宴看傳柑帝歌須和菊<hi>原注徳宗作黄菊歌翰林學士</hi>
<hi>韋綬奉和</hi>牛心固異撰犢鼻且同俗尊酒日相逢我歌君為<lb/>
屬歎期踐三五醸頃虧十六<hi>原注樂府庾信對酒人生一百年歡笑惟三五王績</hi>
<hi>有田十六頃悉以醸酒</hi>酣暢嗟阮修飲狂謝裴叔<hi>原注裴叔則語石崇云飲人狂</hi>
<hi>藥責人以正禮</hi>窪尊留古製長勺分魯族居然同老襟淺斟醽<lb/>
水醁<hi>原注湘東有醽水故酒得名</hi>
　　　謝鄭廣文和韻<lb/>
<pb n="KR4h0054_WYG_005-14a"/>
鱣堂心醉經精神應滿腹温飽非所志飲食不以目<hi>原注</hi>
<hi>温公謂今人以耳而衣以目而食</hi>説詩稱解頥善問待攻木頗愁百斛<lb/>
量孔庭惟立獨俎豆答衛問筐瓷欠鄒漉<hi>原注見鄒陽酒賦</hi>曾<lb/>
子非養口漆園且尊足時於清夜分酌以翠勺緑<hi>原注緑尊</hi>
<hi>翠勺為君斟酌</hi>聊澆磊磈胸不廢吾伊讀每篇亦作句<hi>原注君之來詩</hi>
<hi>每篇必有亦作語</hi>如對記書竹相逢盖初傾一别桑重沃融尊<lb/>
慚坐滿魯餽踈拜僕衛生不自寶抑首親患玉嚢無諛<lb/>
墓金米乏佳傳斛厨煙㸑人清蔬果園夫督粟缾收秫<lb/>
<pb n="KR4h0054_WYG_005-14b"/>
田黍醸用隂麴解同杜陵襟期醉昌黎菊赤手當縛莵<lb/>
<hi>原注來詩語有白戰之</hi>白眼謾嗔俗莊虚左氏宴觴肯西子屬酒債<lb/>
　尋常㑹期遭百六要須中聖賢庻以展伯叔醉入無功<lb/>
鄉醒起屈原族<hi>原注漢徙族屈昭景大</hi>岸幘一笑粲共賦醽酒醁<lb/>
　　　贈已訥二老軒<hi>原注青山惠安寺</hi>
吾聞墨者徒設教本兼愛釋伽𢎞其源方識宇宙大河<lb/>
沙與寶塔平等了無礙夫何佛法衰渉晉唐五代祖師<lb/>
南北分鼻孔争譎怪傳流各衣鉢紛綸辨宗派爾來三<lb/>
<pb n="KR4h0054_WYG_005-15a"/>
百年涂轍日以隘教律復異門禅機亦殊解訂以大小<lb/>
乗森若立矛介虎豹自狰擰蛇龍相噬嘬駕空樹金碧<lb/>
爾汝别疆界蒲盧學抱子嗣續植根蔕蝸争競蠻觸夷<lb/>
樂騁兠佅裘屨無貳顔楚越隔肝肺天<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>苦覊束心穽<lb/>
堅莫壞之人良可悲賢愚固難概誰知已訥公粲粲發<lb/>
眉采少年摻袂㳺瓶錫徧湖海是非不闗耳窮逹付長<lb/>
嘅晚歸耕石田禾枯將種稗唯有舊家山青眼終不改掛<lb/>
笠寄清樾編茅客欠噫目之維摩室而無天女在謂是<lb/>
<pb n="KR4h0054_WYG_005-15b"/>
龎公居似欠孔明拜强名曰二老當索形骸外泉石日<lb/>
幽雅松竹森蔚薈軒窻抱巖壑胷次絶瑕纇睡起聽粥<lb/>
魚微雲初霮䨴宴坐圓覺埸忘言黙相對二老容于軒<lb/>
須彌納一芥捨軒求二老怒風號大塊軒以二老名未<lb/>
免蛇足畫請更以不二免為軒所賣我為説偈言聊以<lb/>
贖詩債<lb/>
　　　東湖<lb/>
誰將東湖光歛作大圓鑑千峯就妝束萬象互窺瞰紅<lb/>
<pb n="KR4h0054_WYG_005-16a"/>
消日脚明緑净山影蘸我來一登臨扁舟聊可纜<lb/>
　　　次抱拙妾薄命<lb/>
落花流水何紛紛三分春色二分塵黄鸝遶樹戀不得<lb/>
蝶蜂浪作花都廵昨日繁華今寂寞飄零多屬風雨晨<lb/>
金谷無人粉香死錦踪繡跡俱成陳世人重花不重葉<lb/>
林園自此無精神東君年少時酷愛枝頭花庸奴桃李<lb/>
妾姚魏滿蹊未數黄娘家一朝棄背春風老懶踏長門<lb/>
堦上草芳菲特暫歡顔色不長好白頭事人那可期不<lb/>
<pb n="KR4h0054_WYG_005-16b"/>
堪重賦章臺詩<lb/>
　　　和鄭制幹謝借居且惠朋樽醉螯詩<lb/>
平生愛山林里居想王屋孤月自無朋斷雲曽不族詎<lb/>
知嚴遵市儵有賈誼卜西河就索居漆園問尊足翟門<lb/>
羅可去軻宅仁已熟似聞結駟多每見後騎屬魯臺時<lb/>
遣餽監侯已發粟競懽王儉蓮肯問顔公粥家貧願鄰<lb/>
富蒹葭欣倚玉頗容滑稽叟來簉堂上燭猶能辨絲簧<lb/>
漸近不如竹濁醪慁嘉醖庸行參聖讀願為善頌禱既<lb/>
<pb n="KR4h0054_WYG_005-17a"/>
醉備五福謀婦擬提壺敲門驚啄木持螯兩從事來就<lb/>
桑下宿美味均適口雙明喜增目命駕匪千里星言媿<lb/>
不夙聮句乏追韓補詩聊繼束終當效樂天駱馬為酒<lb/>
鬻<lb/>
　　　拙偈調偃谿上人<lb/>
昌黎先生入山裏大顛牢把數珠子松下經函着净瓶<lb/>
照管習之飜却水丞郎滿擔江西禪行行勘辨鼻撩天<lb/>
偃谿爛嚼雪窻紙換却舌頭别參起<lb/>
<pb n="KR4h0054_WYG_005-17b"/>
　　　贈許石田為僧<lb/>
平明對鏡良獨難子能脱屣彈指間戱視此身如髦蠻<lb/>
冠巾擺落逃濡闗千鈞强弩一笑彎萬錢買盡江南山<lb/>
厭渠世路車輪殷赤脚健倒蒼苔斑參寥佛印若是班<lb/>
江湖風月不汝慳汝狂方醒衆所讙我獨見之為三嘆<lb/>
辨詰孔釋語可刪白雲深處輸君閑<lb/>
　　　靈隐慧上人惠詩為古風以贈<lb/>
貫休齊已唐詩人當時逸氣凌簮紳聲名亹亹逼甫白<lb/>
<pb n="KR4h0054_WYG_005-18a"/>
幽蘭直與梅争春誰知北靣石霜老服勤杖屨皆終身<lb/>
二公所得當盖世英詞傑句風中塵至今傳者以詩重<lb/>
妙處反為詩所湮㺯翰戯墨雖佛事炊沙作糗成飢嗔<lb/>
不欲詩工與字巧緒餘能奪道之真心宗一了萬法具<lb/>
辨才飛轉陶家輪君不見阿難多聞及辨慧呪語要敵<lb/>
摩伽神<lb/>
　　　乍晴觀蜂房戯占<lb/>
蜜蜂家計千頭奴日併花課供蜜租粉紅黄白各本色<lb/>
<pb n="KR4h0054_WYG_005-18b"/>
擁腫雙脚尻為車採花歸來不知數一一到門如合繻<lb/>
方春乳房湧金屋子弟分王遣之國廣輪處處成甘州<lb/>
饞口嚌嚅不遺力蜜脾割盡到蠟膚畢歲辛勤用謀食<lb/>
秋深冬早未見春嗅芳咀華來藻蘋釀成餱糧香滿室<lb/>
日日飽衙知愛君問誰食蜜還主臣阜財富國今何人<lb/>
　　　和葺芷筍詩<lb/>
我貧每笑齊之斶晚食雖甘未忘肉梅肥尚餘風折緑<lb/>
溟涬餐英命騷僕藩籬剟彼羝角觸送似玉堂如楚束<lb/>
<pb n="KR4h0054_WYG_005-19a"/>
惡詩聊賦徐凝瀑妙句飛來潄鳴玉曽無導吏隨賈餗<lb/>
坐遣跛奚委葵菽茁芽勤視縁坡竹期飫伯仁空洞腹<lb/>
書腸膏腥士之辱得魚不敢餉羊續要知菜味勝山谷<lb/>
歩趨强顔髪曲局盤有美茹無不足陋矣王芻箋淇澳<lb/>
　　　田家<lb/>
老農喜説田家早缺月踈星穿木杪洗錚燎草作晨炊<lb/>
麥飯嚥甘蟲食蓼兒牽秧馬婦擕笠泥滑不嫌春雨少<lb/>
平疇拍拍水連堤姑惡數聲天欲曉<lb/>
<pb n="KR4h0054_WYG_005-19b"/>
　　　水急船行頗遲<lb/>
湖流湍駛欲下瀬舟人挽牽如蹶張空令百丈重牛首<lb/>
如何萬斛浮龍驤進寸退尺天未定暮四朝三風作强<lb/>
遲明檣烏幸西望看取快箭激脩房<lb/>
　　　重賦章臺<lb/>
楊花滿地飛蝴蝶釵梁露濕羅衣怯臉痕玉潤拂紅膏<lb/>
顔色如花命如葉鯉魚風起蒲葉香鶯啼燕舞春日長<lb/>
堕紅殘蕚斷君腸悞逐浮萍轉零落自古佳人多命薄<lb/>
<pb n="KR4h0054_WYG_005-20a"/>
　　　畫馬圖<lb/>
房精夜隕渥洼水中有天馬變如鬼籋雲流赭登玉臺<lb/>
清風謖謖生雙耳無端遣入天子閑足底百趼如闗山<lb/>
隔河唐將浴牝馬哀鳴頓足將奔還風毛雨鬛不自整<lb/>
肯顧苑北雲錦斑但有風稜餘瘦骨竊銜不管霜蹄蹶<lb/>
大星昨夜落旄頭好載閼氏媒突厥<lb/>
　　　舊冬得蔞蒿數十根植之舍傍今春遂可採擷<lb/>
　　　輙持羾黄堂拙語先之聊發一笑<lb/>
<pb n="KR4h0054_WYG_005-20b"/>
蔞蒿見録爾雅篇族譜系出荆楚壖居人採擷不論錢<lb/>
横道躪躒如車前物有貴賤所遇然雞壅豕苓以帝言<lb/>
世間何由正味焉嗜艾昌歜性所便氷壺先生虀瓮傳<lb/>
敢驕玉食輕膏羶天隨酷謂杞菊賢一賦金石聲相宣<lb/>
玉糝羹芋稱蘇仙天上酥酡能比肩憶昔客授湘湖偏<lb/>
乍逢此蒿口流涎嚼寒氷玊香滿咽紺滑琉璃鳴貝編<lb/>
糅以豚膏軟如綿脆甘豐膩潔且鮮天花石耳羞争姸<lb/>
木雞退飛山之巔笑渠茅蕨成兒拳岸視橰圃眉宇軒<lb/>
<pb n="KR4h0054_WYG_005-21a"/>
七葅五菜誰敢先獨能兄事玊版禪一别楚産知幾年<lb/>
孤根朅來植鄞川春苖出土含曉煙援條小摘喜欲顛<lb/>
故人千里方言還調芼酌之雙觥船枯腸慰滿藜莧縁<lb/>
食芹而美不敢専遣送兵厨羞爼籩噴飯一笑篔簹邊<lb/>
　　　静樂用元韻為勸學之什再和<lb/>
士惟食志非食力於陵奚事親屨織静樂一門自師友<lb/>
簣進不為子貢息元仲季方從太丘海内人士俱願識<lb/>
案上惟作羽籥聲室中定無鉏箒色申旦督課如園蔬<lb/>
<pb n="KR4h0054_WYG_005-21b"/>
子夜程書過衡石舉似翁嫗笞其兒敎育英才笑安得<lb/>
文獻超羣王謝家韋布當磨鐡硯墨<lb/>
　　　再和勸學韻<lb/>
仕學優於服田力公儀之家廢葵織詩書為府道徳林<lb/>
樂在藏修洎游息濃薰班馬有餘香暗模曹劉豈難識<lb/>
挿架牙籖映隙曛近竹芸編侵晚色諸生競詫邊腹笥<lb/>
正音如聞孔堂石從知車馬自稽古須信熊魚可兼得<lb/>
四科褒進惟尚賢欽想昌黎方讀墨<lb/>
<pb n="KR4h0054_WYG_005-22a"/>
　　　碧扇行<lb/>
氷蠶吐絲青唾茸天孫轉機聲隆隆帝家初裁新樣月<lb/>
蒼然正色摩寒宫一朝飛隨烈士手九闗自此無剛風<lb/>
乗鸞女與蒲葵翁癡翁騃女誰為容呉剛斧頭紅玉篆<lb/>
并州剪刀快如箭化工持此天然巧古璧團團照君靣<lb/>
長安四時生麴塵馬頭揺曳春風轉君不見醉李白窮<lb/>
杜甫當時西游乗蹇驢太清獻賦動旒冕脱靴笑視將<lb/>
軍奴竒哉二子真坦率朝暮貰酒黄公壚游盖飄雲手<lb/>
<pb n="KR4h0054_WYG_005-22b"/>
遮日未省有扇如清夫清夫扇子僅盈尺買斷清風歸<lb/>
嘯廬何物元規敢相汚醉中祗恐李杜呼我當吮筆和<lb/>
墨喚起文與可把君畫入李白杜甫圖<lb/>
　　　適得滷蛤頗佳遺餉菊坡因記曾作蛤子詩有<lb/>
　　　文身呉泰伯緘口魯銅人之句戯綴前語代簡<lb/>
文身泰伯甘斥鹵緘口銅人舌微吐借資墨客富濡沫<lb/>
<hi>原注滷乃墨魚之瀋</hi>骨醉唇香登燕俎半熟含酒老饕賦此翁僅<lb/>
可闖堂户班班雋永帯神液入室真味翁未覩菊坡風<lb/>
<pb n="KR4h0054_WYG_005-23a"/>
裁黄豫章如食蝤蛑江揺柱盤餐盡廢太瘦生格逺調<lb/>
髙自清苦子蛤遣汝到眉桉努力去為酒中虎<hi>原注諺稱海錯</hi>
<hi>醎者為捉酒虎</hi>未下醎䜴有何好猶佀蓴羹傲傖父海之介夫<lb/>
此小兒雞肋見笑楊徳祖前身曾作水解仙飛入珠宫<lb/>
飲甘露能令齒吻䇿餘烈一鼎松風潄寒乳<lb/>
　　　客有誦袁蒙齋得雨酬倡之什輒賡元韻志喜<lb/>
　　　也呈虚齋使君<lb/>
雷伯四月瘖無聲鳴鳩呼婦鳬浴晴星如撒沙燈吐紅<lb/>
<pb n="KR4h0054_WYG_005-23b"/>
羲和駕鞭乗赤明稚秧針水未入種秀麥浪畦猶督耕<lb/>
香車不動百龍蟄轉轆如織千蛇横愛民太守心語口<lb/>
瘨我以旱寜無生川靈有知龜亦許異物蛇蜒歸掌撫<lb/>
一雨果從方寸來此念端誠本天與但看父老歌豐年<lb/>
不用兒童學皇舞弭災肯效欒巴噀哺民無異紫芝乳<lb/>
一年事在阿堵中四封笑溢迎門語我州瀦野同淮徐<lb/>
公方有意六輔渠上天下澤鍾惠施千里波及皆君餘<lb/>
蒙齋詩成虚齋和我樂賦之如遂初坐對聨珠飽官粟<lb/>
<pb n="KR4h0054_WYG_005-24a"/>
但有歡喜無欷歔祗今快續二賢詠不湏乞米移顔書<lb/>
　　　育王老禪屢惠佳茗比又擕日鑄為餉因言久<lb/>
　　　則味失師授以焙藏之法必有以傳之笑謂非<lb/>
　　　力所及漫成拙語解嘲録以為謝<lb/>
曾讀茶經如讀律一物不備茶不出未論煑瀹應節度<lb/>
第一收藏在堅宻摘鮮封裹頃焙芳濕蒸為㓂防侵疆<lb/>
朝屯莫蒙要微火九轉温養如丹房育王老慧老茶事<lb/>
新授秘訣乃如此幾畨惠我先春芽朅來細問茶何似<lb/>
<pb n="KR4h0054_WYG_005-24b"/>
我初謂師茶絶竒十日之後如飲糜頗疑緇俗果異撰<lb/>
良苦輙為居所移吾言未終師絶呌為茶傳法恨不早<lb/>
綺疏應合有司存料理如前毋草草對師大笑喜欲譁<lb/>
三年宰相食無鮭長鬚赤脚共井臼荒寒政類山人家<lb/>
扊扅炊盡瓶笙吼何曾敲雪春雲走不如時扣趙州門<lb/>
侍者可人長摸首<lb/>
　<lb/>
　　江湖後集巻五<lb/>
</p>
<p>
</p>
  </div>
<div>
                <head>江湖後集巻六</head>
    <p>
<pb n="KR4h0054_WYG_006-1a"/>
欽定四庫全書<lb/>
　江湖後集巻六　　　　　　宋　陳起　撰<lb/>
　　鄭清之下<lb/>
　　　賜第登樓<lb/>
避俗懶成癖登樓睡失魔忘機鷗自下開檻蝶相過髙<lb/>
處景差勝静中春更多君恩何以報歸夢欲如何<lb/>
　　　戯調長鳴鶴<lb/>
瘦鶴雲霄志相從伴獨清可堪三徑寂頻作九臯鳴博<lb/>
<pb n="KR4h0054_WYG_006-1b"/>
字輸鵝頸横空避雁聲終辭華表去汘漫逐騎鯨<lb/>
　　　覺際閒行<lb/>
斜逕轉山腰平疇露稚苖雲低松挾長雨足浪宣驕宿鷺<lb/>
翔孤嶼歸僧睨斷橋倦餘成小立新月掛青霄<lb/>
　　　三月末泛湖<lb/>
半晴隂更重乍煖冷猶争墜葉蒲芽綴新蓴荇靣生鐘<lb/>
聲帯雨澀㠶力貯風横客至雙飛鶴歸歟茗可烹<lb/>
　　　食蛤戯成<lb/>
<pb n="KR4h0054_WYG_006-2a"/>
滿殻濡潮汐因沙産海滣文身呉泰伯緘口魯銅人雀<lb/>
化宜分雋蛙烹肯擬倫<hi>原注蛙大者名風蛤</hi>試呈饕賦手半熟酒<lb/>
含津<lb/>
　　　菴前徐歩<lb/>
小橋衘石路安歩水之湄浪盖菰蒲伏寒禁笋蕨癡蜂<lb/>
房深户牖燕壘漸塗茨過眼春餘幾延縁歸思遲<lb/>
　　　書齋獨坐<lb/>
避事寜違俗端居悟及身頴泓供媵御方冊替親賔室<lb/>
<pb n="KR4h0054_WYG_006-2b"/>
闇月䦨入庭空花自陳所安惟適耳誰復辨秋春<lb/>
　　　東歸越上<lb/>
急雨先聲入芰荷傍船魚躍弄新波東西黑白投林鳥<lb/>
高下青黄異畆禾村豎相呼騎犢背小舟斜艤問漁蓑<lb/>
秋來物物供吟筆不着黄秦可若何<lb/>
　　　桂花<lb/>
香粟飛從月姊邊秋花無數總饒先清芬肯作椒蘭觀<lb/>
雅韻羞陪粉黛妍㸃就金丹篩雨露染成玊骨跨神仙<lb/>
<pb n="KR4h0054_WYG_006-3a"/>
餘芳更孕青青子相伴寒梅到雪前<lb/>
　　　金峩途中<lb/>
石路縈紆水遶村酒帘深處見柴門横塘樹宻鳩携婦<lb/>
老屋籬深犢有孫麥莟菜花成錦繡筍芽薤甲當雞豚<lb/>
竹輿莫作追程去半似桃源欲細論<lb/>
　　　奉題蜀邸五雲西岷峨保障<lb/>
西望岷峨天一方誰教地險絶遐荒皇風已喜渾無外<lb/>
國勢那須别有疆黄鶴盤空飛不過金牛拔地去何長<lb/>
<pb n="KR4h0054_WYG_006-3b"/>
漢庭四海皆臣妾一曲歌風未忍忘<lb/>
　　　小軒偶成<lb/>
齋餘宴坐息深深萬法皆閒境㑹心輕浪颭荷珠溜玊<lb/>
晴曦穿竹翠籠金岸頭舟楫人歸語檻外菰蒲鳥去音<lb/>
謾説陶車并謝屐如如不動勝登臨<lb/>
　　　村邊以湯婆様惠示與詩俱來依元韻<lb/>
惠中秀外更清便婭姹嬌羞二八年無奈畏塗生袵席<lb/>
寜教寒夜折氷綿遣來勣嫗知君狀擬伴涪翁到曉天<lb/>
<pb n="KR4h0054_WYG_006-4a"/>
只恐甎花陶學士風流未老續膠弦<lb/>
　　　戲占<lb/>
横塘雨過水初平浪影窺窻一孔明籬下觸羝五鹿角<lb/>
林間反舌百禽聲柳公權可送行客梅子真能寛渴兵<lb/>
誰道夏園如所有蓮花端可傲張卿<lb/>
　　　比以拙詩戯調張籍不知作者已盈軸矣輙和<lb/>
　　　兩韻<lb/>
展也虞朝庶績熈合修厥貢暨熊貍兕容于野雖非地<lb/>
<pb n="KR4h0054_WYG_006-4b"/>
豹澤其文似識時毛革正須供有用血牙安事殺為嬉<lb/>
國僑惠政人誰犯虎聴多應謝子皮<lb/>
虓虎寧如龜有知陸行端自觸危機縛渠吕布還須急<lb/>
驅以王尋謾失威肯使黔驢呈短技直教獵騎合邊圍<lb/>
惡盈詎必分人獸猛獲終擒自衞歸<hi>原注宋人請猛獲于衞石祁子曰天</hi>
<hi>下之惡一也云云衞人歸之</hi>
　　　因㑹<hi>原注古外切</hi>來詩再賡元韻<lb/>
組練横陳壯士貔想因羽舞去窮竒千山白髪存公道<lb/>
<pb n="KR4h0054_WYG_006-5a"/>
十日清吟費老詩待伴易銷春有脚交光最勝月如眉<lb/>
只愁無著梅花處東絹平章付伯時<lb/>
　　　續詩之寵依韻以謝<lb/>
莫搜險韻續貒貔雪景須知雪後竒日絢寒光莊净界<lb/>
梅將真色薦新詩試敲折竹煎茶舌旋覔遥岑出黛眉<lb/>
油幕輸君談笑樂聖杯正是一中時<lb/>
　　　題雪竇千丈巖<lb/>
並海危峯駕六鼇招提深處緑周遭樛松直上睡龍起<lb/>
<pb n="KR4h0054_WYG_006-5b"/>
怒瀑飛來風虎嘷坐向亭空雲作伴待看身與月争髙<lb/>
山靈意我酬清賞為酌氷泉讀楚騷<lb/>
　　　思鄉味戯成<lb/>
隔籬野圈㹀眠犢帶雨村舂雞喚雛旋熟黄粱留客住<lb/>
滿篘白酒倩人沽未諳旅况三分在早覺藜腸一半枯<lb/>
寄語吾鄉譜鮮子<hi>原注朱謙之有鮮譜</hi>莫教辜負脆皮鱸<lb/>
　　　除夜求屠蘇<lb/>
椒盤為計定春前客裏那知歲籥遷行路問闗穿履雪<lb/>
<pb n="KR4h0054_WYG_006-6a"/>
薄官羞澀看嚢錢媿無黄帝屠蘇酒試謁淵明種秫田<lb/>
<hi>原注徳化彭澤鄉</hi>令尹可人應拍手從教滿意作新年<lb/>
　　　贈陳童子<lb/>
前身端合是王充收拾羣經貯腹中書吻可能如布榖<lb/>
筆鋒應不事雕蟲看來眉目真蘭茁攬取詞章作繡筒<lb/>
歸去莫誇童子技好尋芳躅到蟾宫<lb/>
　　　山行<lb/>
山行心迹已雙清驟見清溪眼為明鬼谷洞前符竹在<lb/>
<pb n="KR4h0054_WYG_006-6b"/>
觀音巖下魶魚行宗師宴坐空餘石龍女分流不作聲<lb/>
人影交横到林薄緑煙深處一猿驚<lb/>
　　　正月六日早行松山道<lb/>
五更河鼓尚横陳小立晨光漸可人日出野雞猶唱曉<lb/>
雪晴山鳥競呼春溪筠拂袖霜花落石路支笻蘚迹新<lb/>
慚愧明朝江國近買魚沽酒祓征塵<lb/>
　　　送行詩<lb/>
中年别意増懷抱昨夜秋聲到客船流水孤村鴉好在<lb/>
<pb n="KR4h0054_WYG_006-7a"/>
平沙逺景雁依然惜無繡口供吟筆只有蓴羮愧昔賢<lb/>
付與西湖林處士重陽健倒菊花前<lb/>
半生霜鬢飄萍迹㡬度風餐繫柳船舞詠未忘雩里在<lb/>
去來翻似賈胡然先生自是今和靖林下端能友士賢<lb/>
二畆孤山應更好瘦梅踈影小春前<lb/>
　　　山房秋日即事<lb/>
雨後鳴湍走碧溪水聲秋意恰相宜窺蟬螳臂方𠂻甲<lb/>
啄蚓雞羣競濟師初月掛簷窻未覺新涼入牖簟先知<lb/>
<pb n="KR4h0054_WYG_006-7b"/>
西風早已催征棹管領蓴鱸入夢思<lb/>
失驚墻外已飄黄屈指秋來十日强暑㓂負頑猶出沒<lb/>
風師未壯且翺翔橘包捧腹徴藏葉桂蕾呈身只欠香<lb/>
掃盡暮天疑浴罷半眉淡月畫新妝<lb/>
稻花經雨已脱白楓葉未霜先借緋入紵蚊牙千計巧<lb/>
掛簷蛛腹十分肥田翁看水擕鋤去山婦臨炊抱蔓歸<lb/>
唯有詩腸無一事隔溪數盡暮鴉飛<lb/>
　　　晨興散歩<lb/>
<pb n="KR4h0054_WYG_006-8a"/>
軟紅銷盡利名韁興到湖山取次行萬馬拍堤春浪起<lb/>
一龜曝日曉峯横客中寢飯根塵寂雪後松篁意氣生<lb/>
身是定僧無欠䞉惟餘雙鶴報寒更<lb/>
僧居西畔鶴居南我向中邊住此菴歲晚結交松莫逆<lb/>
老來知味菜分甘禪心每日閑中得世事新從夢裏諳<lb/>
隐几空明香穗斷净揩雙目對晴嵐<lb/>
晚歲知非蘧伯玊前身作脫戒師兄青山不灼利名火<lb/>
白髪能銷忿欲兵境對虚空全體現眼無揀擇内心平<lb/>
<pb n="KR4h0054_WYG_006-8b"/>
曉窻醒寂闗何事到枕清鐘一兩聲<lb/>
　　　食後閑歩<lb/>
乞得閑身入釣臺柳眉舒盡見桃腮山中歴日花開落<lb/>
物外交朋鶴去來更展書窻延竹影䞉翻隙地長梅栽<lb/>
春寒無頼欺霜履健倒應愁破緑苔<lb/>
　　　同黄制屬自延壽寺雨過禪寂寺<lb/>
箯<hi>原注平聲</hi>輿掠雨到僧門帶得清閒一二分素喜堂中無<lb/>
偃月朅來寺裏作穿雲赤心莫逆唯松友青眼相看有<lb/>
<pb n="KR4h0054_WYG_006-9a"/>
竹君燒葉更聮東野句紙窻鎖隙候晴曛<lb/>
　　　偶成<lb/>
五物中間著一翁園㕓隨分可支笻章施采服花粧露<lb/>
戛擊鳴球竹嘯風踈種宻栽觀木漸淺流深浚養泉蒙<lb/>
眼前丘壑無佳句自哂詩腸苦未窮<lb/>
　　　祈晴行西湖上呈館中一二同官<lb/>
踏盡紅塵挹翠巒江湖清夢入雕鞍濛濛薄霧渾疑雨<lb/>
惻惻踈風不是寒野菊頻催花事早老楓初試葉聲乾<lb/>
<pb n="KR4h0054_WYG_006-9b"/>
恰知病骨宜清景恨不浮家學釣竿<lb/>
曉色窺林半淡濃亂鴉飛去水漫空山横孤霧殘霞外<lb/>
秋在微雲踈雨中官事却能成勝賞詩壇端可䇿新功<lb/>
呉儂浪說西湖景蓬觀今逢蘇長公<lb/>
　　　偶於圃中問訊梅友老榦數枝疎花初放有足<lb/>
　　　喜者率爾有作<lb/>
洗出金灘鎖骨沙種成老樹競槎牙氷霜歴盡肌生玊<lb/>
牕牖寒深影到紗舊歲枝頭新歲景十分好處一分花<lb/>
<pb n="KR4h0054_WYG_006-10a"/>
誰言冷圃惟秋菊春意撩人乃爾邪<lb/>
　　　宿翠山<lb/>
箯輿十里見青嶄行盡松隂得翠巖萬壑聲中清磬出<lb/>
一峯髙處白雲緘茶新煑鼎作魚沫僧有可人能塵談<lb/>
自覺靈山縁竟熟佛禪重問後三三<lb/>
暖風依日佐山行幾許春隨屐齒生溪舞緑雲苔出沒<lb/>
田翻翠浪麥斜横閑中適意榮三事歲晚無年式耦耕<lb/>
一静可能銷幻藥剰開胷次着峥嶸<lb/>
<pb n="KR4h0054_WYG_006-10b"/>
　　　旌徳觀<lb/>
瀛丈移從弱水間君恩泮奐得躋攀茗香壺酒成三事<lb/>
中褐枝笻佔獨班境勝亦能充道勝官閒何似在家閒<lb/>
𤣥都猶有桃花在更向西湖訪好山<lb/>
緑蓑青笠慣菰蒲錯認東湖處士居舟尾笑迎車後客<lb/>
渡頭催買網中魚水程趣戍半規日山意論交千巻書<lb/>
歸去重樓試凝望恍曾雲氣矗凌虚<lb/>
　　　余識頔雲岑已三十年晚居覺際又八載矣近<lb/>
<pb n="KR4h0054_WYG_006-11a"/>
　　　因山行疑接談麈偈語奉贈<lb/>
嬾把無生話更參月移梅影到枝南身心識破夢中蝶<lb/>
頭角老來春後蠶笑斸野泉畦露菊巧尋煖地圃霜柑<lb/>
蒲團睡足書遮眼貝葉叢間㑹孔耼<lb/>
　　　調雲岑<lb/>
戯將鶡弁慱緇衣般若叢中賸作癡鵝頸肯為羅隐笑<lb/>
鷄林能辨樂天詩好從休處求安逸莫向閒中覔住持<lb/>
覺際湖山最佳趣藕花洲渚菊東籬<lb/>
<pb n="KR4h0054_WYG_006-11b"/>
　　　因林治中近有捕虎之役調以拙詩<lb/>
豺狼當道實堪嗔就乳於莵哭楚臣馮婦下車宜衆說<lb/>
將軍射石見心真渡河應避馮河勇搏獸終歸舞獸仁<lb/>
他日朕虞須命益九官濟濟定相親<lb/>
　　　余自東山往金峩住山戒師迎於中塗到上方<lb/>
　　　泉石幽勝有心匠助天巧者因成數語以贈<lb/>
一奩鳴瀑冩天紳怪石鯨奔欲化鱗靈隐飛來真相後<lb/>
<hi>原注真相乃金峩寺類</hi>老坡重證戒師身居山活計今成趣造物<lb/>
<pb n="KR4h0054_WYG_006-12a"/>
工夫總待人自喜愛閒逢勝絶杖藜端不負殘春<lb/>
　　　贈談命陳總屬<lb/>
彈鋏朱門歲月過生涯安樂徧行窩談天有口機闗别<lb/>
處世無心笑語多自是君平忠孝在其如曼倩滑稽何<lb/>
一㠶又作鴟夷去遥想江湖聴踏歌<lb/>
　　　三友<lb/>
松號大夫交可絶梅為清客志相同英英鳯實卑餘子<lb/>
楚楚龍孫過迺翁晚際一弓櫜素月署中千斛糶清風<lb/>
<pb n="KR4h0054_WYG_006-12b"/>
小軒正欲供晨坐付與遮攔曉日東<lb/>
　　　遣興<lb/>
舟車覆郤萬變人雷動静兩忘蟲臂聴渠得失羊腸何<lb/>
異康荘<lb/>
　　　出市得鱖魚成六言<lb/>
長鋏歸來有魚狀似松江之鱸為向東坡傳語醉卧黄<lb/>
公酒壚<lb/>
　　　觀史有感<lb/>
<pb n="KR4h0054_WYG_006-13a"/>
家令身危侯國計洛陽讒擯涕流書都門祖帳何功徳<lb/>
千古徽名説二疏<lb/>
　　　晚晴<lb/>
濯翠篩紅獻晚晴為渠日脚䕶歸程碧雲四合如相妬<lb/>
纔剰西邊一縷明<lb/>
　　　覺際偶成<lb/>
自愧端平村宰相今為安晚野堂翁君恩全付閒身世<lb/>
山水從容一笑中<lb/>
<pb n="KR4h0054_WYG_006-13b"/>
　　　覔桂花於夷陵宰<lb/>
月圃仙人試道粧風流六一舊琴堂遥知鼻觀盈秋馥<lb/>
乞與氷曹數粟香<lb/>
東家竹屋最窮空不識簷花落雨中笑遣呉剛揮玊斧<lb/>
解令冷舍作蟾宫<lb/>
　　　謝送桂花<lb/>
金闕真黄入靚粧仙葩何事到鱣堂只縁風雨要人甚<lb/>
窖取旃林百斛香<lb/>
<pb n="KR4h0054_WYG_006-14a"/>
道眼如如了色空維摩方病散花中杜陵有酒勤相覔<lb/>
留竢清齋出梵宫<lb/>
　　　自嘲<lb/>
我亦逢埸因作戯要令竿木自隨身老僧不學靣壁觀<lb/>
山偈隨縁舉似人<lb/>
　　　感事<lb/>
退之硫黄藥成疾伯仁金印恩為讎眼前世事盡如此<lb/>
十日峭寒春作秋<lb/>
<pb n="KR4h0054_WYG_006-14b"/>
　　　鳯栖方杖<lb/>
矮伯老於周柱史瘦梅青似楚離騷推窻欲覔登山路<lb/>
無數青苔落鸛毛<lb/>
　　　晚景<lb/>
斜照染成金色界嫩霞蘸出水紅天箇中買得皆真境<lb/>
不遣詩人費一錢<lb/>
　　　一巖<lb/>
一巖洞空掛雲山巧印穹蒼半璧環只為廣寒宫殿逺<lb/>
<pb n="KR4h0054_WYG_006-15a"/>
故留闕月在人間<lb/>
　　　虹出<lb/>
輕紅淺翠抺弓腰髙映斜陽跨碧霄半似一條瓊玊帶<lb/>
合成五色水晶橋<lb/>
　　　讀虞美人草歌戯成<lb/>
心似合驩因恨結眉如别柳為愁彎罇前舞影風能偃<lb/>
争奈當年力拔山<lb/>
　　　太史報彗星沒<lb/>
<pb n="KR4h0054_WYG_006-15b"/>
老彗妖芒欲爇天王良見迫為收鞭紫微一夜璣衡轉<lb/>
甘雨祥風到野田<lb/>
　　　旌徳觀<lb/>
半生東甬數間屋一日西湖十首詩囘首風光少年客<lb/>
春山擁翠作蛾眉<lb/>
　　　調雲岑<lb/>
佛法方當惡劇時偃溪笑裏袖鉗鎚不教管領千雲衲<lb/>
打徹頭闗更問誰<lb/>
<pb n="KR4h0054_WYG_006-16a"/>
　　　聞蟬<lb/>
人行沌口三程路蟬作陽闗第四聲待到日夕蟬歇處<lb/>
無端促織替渠鳴<lb/>
　　　紀龍井上所見<lb/>
揺曳輕隂羃柳堤坳塘日暖漾鳬鷖無端崖下鳴榔發<lb/>
飛起一聲過水西<lb/>
　　　梅<lb/>
粉靣芳心碧玊裳特來宛作故山香征途不覺春如許<lb/>
<pb n="KR4h0054_WYG_006-16b"/>
更問蘭芽幾寸長<lb/>
　　　戯作窻蠅詩<lb/>
曾記窻蠅古徳詩笑渠未有出頭時驀然撞破窻間紙<lb/>
透出虚空未是遲<lb/>
　　　清明有感<lb/>
井泉槐火幾清明白髪紅顔管送迎榮落智愚千古恨<lb/>
一時分付子䂓聲<lb/>
　　　觀王導傳作<lb/>
<pb n="KR4h0054_WYG_006-17a"/>
江東老子惠之和九錫牛車愠葵婆不殺伯仁君信否<lb/>
澹然推分意如何<lb/>
　　　食豆莢<lb/>
西風槭槭草蟲鳴萬莢叢中詫瑞蓂煑啖快輸兒女吻<lb/>
燃萁不忍尚堆青<lb/>
　　　蓮房洗硯<lb/>
圓長已褪青雲子芳軟猶存緑玊房留伴陶泓共新浴<lb/>
要令毛穎沃清香<lb/>
<pb n="KR4h0054_WYG_006-17b"/>
　　　小憇上菴<lb/>
竹邊深静納新晴瘦䇿徐行足力輕曲檻負墻塵不到<lb/>
游蜂時寄採花聲<lb/>
　　　題東山上方<lb/>
謝公雅志在東山一入黄扉不復還公去我來山屬我<lb/>
為公償却半生閒<lb/>
　　　題偃溪聞長老堯民擊壤圖<lb/>
炊煙萬井著僧居人在康衢畫不如寄語偃溪灑淡墨<lb/>
<pb n="KR4h0054_WYG_006-18a"/>
圖中添我一柴車<lb/>
　　　泊黄檀<lb/>
夕陽茅屋占江干風斂炊煙作暮寒間看月光牛背上<lb/>
畫圖添我一檣竿<lb/>
　　　玊泉觀魚<lb/>
金鱗玊翅舞漣漪雷雨休言變化遲尺水能開千里潤<lb/>
看來端的是龍兒<lb/>
　　　謝童天老秋蘭<lb/>
<pb n="KR4h0054_WYG_006-18b"/>
楚畹春曾汎曉光直留雅艶到虹藏山中不把一枝到<lb/>
世外那聞千佛香<lb/>
秋色追隨入慧光肯擕幽卉問行藏深林未省炎凉態<lb/>
來為閒人特地香<lb/>
緑葉青青<hi>原注音菁</hi>帶紫光<hi>原注經有紫金光聚</hi>拈來笑處沒遮藏宻<lb/>
圓應具楞嚴偈非木非空出妙香<lb/>
　　　湖風不順<lb/>
推篷滉漾失船踪萬頃玻瓈在沌東政戀湖光挾山色<lb/>
<pb n="KR4h0054_WYG_006-19a"/>
知心龍伯贈横風<lb/>
　　　聞覺際被風寄頔老<lb/>
古徳把茅惟盖頭颶風飄屋等虚舟矮窻猶有蒲團滑<lb/>
也勝床前衮雪毬<lb/>
　　　南坡口號十八首<lb/>
十日南坡兩日晴時時不放日華明春光似妬閒人佔<lb/>
端的春風飽世情<lb/>
天工忽忽度年光料理人間富貴忙閒裏何曾闗造物<lb/>
<pb n="KR4h0054_WYG_006-19b"/>
一分風景亦收藏<lb/>
誰將春晚作冬看添着綿衣减却難道是麥寒猶未在<lb/>
願渠麥熟且禁寒<lb/>
休言無地起樓臺十箇花窠沒處栽東近北鄰西近水<lb/>
且教紅白靣墻開<lb/>
欲識魚梁試作<hi>原注則箇切</hi>看輕抛野渌罩清寒幾囘漉起<lb/>
空無物輸殺羣兒下釣竿<lb/>
吾宗孫子喜相過一笑檀欒似樂窩且向尊中陪北海<lb/>
<pb n="KR4h0054_WYG_006-20a"/>
直須閒裏識南坡<lb/>
酷愛鳥鳴山更幽墻隂風雨但颼颼筠籠買得春禽語<lb/>
不㑹憂時也白頭<hi>原注近得白頭翁善鳴</hi>
管絃不礙登山屐梁肉何妨滿腹書豈是清談愧夷甫<lb/>
為無阿堵遶吾廬<lb/>
試向清池放小鮮洋洋圉圉忽攸然校人真箇知魚樂<lb/>
殺活機鋒總是禪<lb/>
分席春畦僅一弓靈根移自石窻東<hi>原注五味子生於四明山</hi>饒渠<lb/>
<pb n="KR4h0054_WYG_006-20b"/>
五味誇仙藥争似鹽梅正䇿功<lb/>
紛綸造化信多才果解分風作去來我向南坡一旬雨<lb/>
春隂今曉為誰開<lb/>
小窻白醉篆香遲只有書君伴燕頥料得人間無此樂<lb/>
殷勤獻與定牢辭<lb/>
枝笻掛起一旬彊剪剪春寒到柳塘白髪不公欺老我<lb/>
偏於閒處引風霜<lb/>
記得兒時誦古詩其甘如薺謂吾欺淡交休恨相知晚<lb/>
<pb n="KR4h0054_WYG_006-21a"/>
擕向晶盤笑殺伊<hi>原注墻根春薺怒生</hi>
曉來兩鵲屋山鳴報喜多應只報晴似為東皇傳好語<lb/>
故留勝賞到清明<lb/>
舊日都城飫子魚一鱗今不到茅廬果然額上通三印<lb/>
盡去侯門代鯉書<lb/>
安晚生涯冷似灰别墅經營半月廻誇與兒郎翁驟富<lb/>
詩嚢盈握送陳雷<lb/>
紅紅白白共支榮怪底山茶有寜馨倩得司花來判斷<lb/>
<pb n="KR4h0054_WYG_006-21b"/>
不妨一姓養螟蛉<lb/>
　　　和虚齋勸農十詩<lb/>
迢遞層隂曉自開僊舟花底問瀛萊文章太守非遊衍<lb/>
為省春耕特地來<lb/>
爇天妖熖彗初沉朝汲仁賢簡帝心未用鋒車便脂舝<lb/>
小須千里徧春霖<lb/>
蔽日寒雲悄欲秋仁風載路曉光浮田翁攬抱兒孫笑<lb/>
竹馬横陳未肯休<lb/>
<pb n="KR4h0054_WYG_006-22a"/>
問訊桑麻真郡政按行松菊似家山挽回和氣歸田里<lb/>
只費齋鈴半日閒<lb/>
暇日棊書六一翁錦檣絲轡與春逢年時豹尾車中望<lb/>
山色有無知幾重<lb/>
曉夢吟成望帝歸征鞍未許柳絲知笑聴鄮嶺春禽哢<lb/>
去博延英午漏遲<lb/>
酡顔醉客玊西東半濕塵衫上翠空鄒谷雖寒應解黍<lb/>
朱車靣靣是春風<lb/>
<pb n="KR4h0054_WYG_006-22b"/>
小隊旌旗半道歸松隂緩䇿攬清暉女郎未覺褰帷過<lb/>
笑語相教著嫁衣<lb/>
老黠山靈具六通解將蒼狗䕶竒峯虚齋自有青嚢眼<lb/>
郤笑景純書未工<lb/>
恰好農時踏翠煙睡龍驚起雨公田官程便作乗閒看<lb/>
不用扁舟學計然<lb/>
　　　三月二十四日自東山到金峩一宿而歸偶題<lb/>
　　　壁上安晚居士自覺際航湖入東山道金文意<lb/>
<pb n="KR4h0054_WYG_006-23a"/>
　　　行至此淡晴輕冷風䇿䇿有聲草樹清幽泉石<lb/>
　　　雅㓗如在天竺靈隐間深靚過之既暮假榻瀑<lb/>
　　　通夕喧枕始印魯直夢成風雨詩粥魚鳴展鉢<lb/>
　　　而去因筆一絶<lb/>
橋石天台水谷簾峯迴秀擁更深嚴我來便欲兼忘世<lb/>
少立清風為拂髯<lb/>
　　　和白雲老禪二偈<lb/>
閲盡恒河水上波聲塵何似泡漚多還師拍板鉗鎚後<lb/>
<pb n="KR4h0054_WYG_006-23b"/>
更唱誰家别調歌<lb/>
簷鐸吟風月半凹黄金布地欠誅茅三更出日真光景<lb/>
大好欽身正笠包<lb/>
　　　戯嘲杜宇<lb/>
呼晴不似鳩知務報喜何如鵲愛人有口自鳴誰禁汝<lb/>
亂啼何必待殘春<lb/>
　　　游松山溪塘晴日蕩漾<lb/>
紅染花梢未是真一川晴綠最闗人誰知屬玊雙飛處<lb/>
<pb n="KR4h0054_WYG_006-24a"/>
占斷西湖幾許春<lb/>
　　　漁舟<lb/>
明月清風住釣船新秋世界落詩編漁翁若遣騷人作<lb/>
<hi>原注去聲</hi>肯食人間一㸃煙<lb/>
　　　即事<lb/>
微雲踈雨一分月折葦枯荷强半秋猶有逺禽飛不盡<lb/>
急翻孤影暮江頭<lb/>
　　　别僧<lb/>
<pb n="KR4h0054_WYG_006-24b"/>
溪邊風景逺且平頗似江鄉雙眼明柳風淅淅茘日淡<lb/>
計取生還第一程<lb/>
　　　頔上人持瑩蘿月五詩見示因走筆和韻聊禦<lb/>
　　　睡魔<lb/>
蘿月禪機莫强猜如來無去亦無來霜凝寒緑歸松鬢<lb/>
春染輕紅入杏腮<lb/>
須彌境界含方廣芥子中間見福昌但使有船堪載月<lb/>
不應無佛漫留堂<lb/>
<pb n="KR4h0054_WYG_006-25a"/>
竺乾心法拈花笑洙泗家風鼓瑟希一問已應居第二<lb/>
更詢來處落三機<lb/>
三更日出行千里百尺竿危到幾囘遮莫分身兠率去<lb/>
聴從路滑石頭來<lb/>
病著心華須佛治老僧眼纈要經遮勿逢蘿月五禪偈<lb/>
絶勝盧仝七椀茶<lb/>
　　　賜第登樓<lb/>
桃李漫山不是春紛紛蜂蝶趂遊人梅花已帶春歸了<lb/>
<pb n="KR4h0054_WYG_006-25b"/>
分付垂楊浥露塵<lb/>
病思歸心走兎迒自嗤幻境未渠忘并州便作咸陽看<lb/>
設若桑乾亦故鄉<lb/>
　　　登飛來峯<lb/>
懸崖石路擘蒼苔川竇巖扉處處開信是拔山人有力<lb/>
一峯搦碎總飛來<lb/>
　　　濃綠中見芍藥一朶<lb/>
杏桃結子已成翁稚緑中間著耄紅階藥元來如許壽<lb/>
<pb n="KR4h0054_WYG_006-26a"/>
麥秋天氣露春工<lb/>
　　　夜雨<lb/>
依風急雨墊秋清踈數無時總有聲最是可憐雲裏月<lb/>
幾畨雲翳幾畨明<lb/>
　　　花間見蝶<lb/>
粉翅縈花幾度忙惜花長是為春光争如箇箇蜂鬚上<lb/>
到處分甘作乳房<lb/>
　　　天育二老禪惠示經佛偈答以十詩<lb/>
<pb n="KR4h0054_WYG_006-26b"/>
二老毫端一滴曹喚醒䆿語沒叨叨更無慧可安身處<lb/>
作麽當時立得牢<lb/>
餘塵明極强分離菩薩如來是阿誰既道本來無一物<lb/>
將何芥子納須彌<lb/>
龍宫海藏自分明搕𢶍灘頭一任傾因果若還終不昧<lb/>
政須防作野狐鳴<lb/>
書經猶有遮箇在畫佛何曾夢見來玲石玊峯雷雨過<lb/>
梅花昨夜一枝開<lb/>
<pb n="KR4h0054_WYG_006-27a"/>
三經已是太多羅州去休休更問婆箇裏幸然無一事<lb/>
何須終日把甎磨<lb/>
四千刼來閒坐休忽抛長舌閙藍頭若言靣壁為心法<lb/>
瞿老還須第一籌<lb/>
懵懂維摩不二門畧無遺囑付兒孫普賢若匪剛饒舌<lb/>
此事如何更吐呑<lb/>
老胡無聖亦無言驀指虚空喚作禪掌血條痕無著處<lb/>
誰教白地患青顛<lb/>
<pb n="KR4h0054_WYG_006-27b"/>
般柴運水老龎禪佛法無多在宻邊餅汝將來還與汝<lb/>
因師交㸃更團圓<lb/>
生老年來病已深灸瘢著艾復難禁六根四大元無有<lb/>
何處求師下一鍼<lb/>
　<lb/>
　<lb/>
　<lb/>
　江湖後集巻六<lb/>
</p>
<p>
</p>
  </div>
<div>
                <head>江湖後集巻七</head>
    <p>
<pb n="KR4h0054_WYG_007-1a"/>
欽定四庫全書<lb/>
　江湖後集巻七　　　　　　宋　陳起　撰<lb/>
　　趙汝績<lb/>
　　　汝績字庶可浚儀人有山臺吟藁<lb/>
　　　别曹松山<lb/>
柳條能幾長袖手不忍折東風惡作劇客袂吹欲裂男<lb/>
兒數寸管平世三尺鐡何門無鄒裾有國駐孔轍鷹鸇<lb/>
擊飄風不受錦鞲紲驊騮踏飛電寧顧黄金埒中年易<lb/>
<pb n="KR4h0054_WYG_007-1b"/>
悲傷浩歎彌激烈常恐兒曹覺况與我輩别侏儒囊粟<lb/>
飽壯士唾壺闕子行亦何以問口尚存舌但惜新相知<lb/>
未是古决絶長安萬花春蘆鞭裊晴雪一第宜慁子相<lb/>
期抱貞節<lb/>
　　　無罪言<lb/>
哀哀民何辜遭此凶歉厄初聞數米炊次復併日食草<lb/>
根掘欲盡木皮屑不給疲老就枯僵少壯作捐瘠千百<lb/>
存什一鳥喙仍菜色朝憂夕恐懼不得見新麥城市逐<lb/>
<pb n="KR4h0054_WYG_007-2a"/>
末徒奔走困貴糴剥牀遂及膚近半死於疫吾皇素仁<lb/>
惠一念軫饑溺發粟通有無寛逋已徴索郡縣乏宣化<lb/>
鞭扑庭下赤貪官猴而冠健吏虎而翼天災偶參㑹人<lb/>
意莫致詰淮楚困烽塵荆蜀斃鋒鏑湘潭煩調戍洪贑<lb/>
事供億昔聞惟内地可以稱樂國豈料一年饑狼狽如<lb/>
此極公卿飽輿臺王侯羅第宅私財足苞苴公帑罄符<lb/>
籍匪難活民命何以夀國脉子牟心徒勞之武壯自惜<lb/>
安得扣九闗玉階面咫尺天地本至仁君臣願一徳賢<lb/>
<pb n="KR4h0054_WYG_007-2b"/>
人斯在位能者各效職太守務循良監司去姑息智則<lb/>
謀朝野勇則衛疆埸自然風雨時自然稼穡植自然至<lb/>
龢生自然元氣實何憂乎驩兠何畏乎强敵勿罪狂斐<lb/>
言斯言定金石<lb/>
　　　環碧園饑信守趙蘭臯分韻得燕字<lb/>
開忩俯平湖折柳舉離宴五馬遲未發暗雨雜飛霰江<lb/>
東古名州廣信今近甸兵驕費紀律民瘠易咨怨磽田<lb/>
嵗少登孔道楮常賤正須儒者事母媿循吏傳休辭一<lb/>
<pb n="KR4h0054_WYG_007-3a"/>
杯酒徃副千里願有語不敢留低頭媿檣燕<lb/>
　　　墨歌<lb/>
空山老桐勁如鐵英枝翦翦夜撑月霜風著子涵玉膏<lb/>
烈手崇朝剖融結别令刳木環清泉翠缸紙羃籠輕烟<lb/>
霏霏𤣥霧掃難聚斷犀烹煉凝蛟涎和成萬杵擣圭璧<lb/>
良工欲售常自惜絶憐剡水多夭藤又慮端溪欠竒石<lb/>
乆知此藝人罕精作者未必識者明九華山下祝公子<lb/>
頗以膠法成其名相逢但問詩有幾以詩換墨兩自喜<lb/>
<pb n="KR4h0054_WYG_007-3b"/>
酴醿園館已謝春楊柳池塘正藏水薫風拂拂吹硯波<lb/>
呼兒教作病手磨須㬰滿硯片雲黒無詩可冩如君何<lb/>
　　　陳老畫牛<lb/>
老融弃髪逃於禪胷藏丘壑身林泉時拈寸草幻墨汁<lb/>
慘淡咫尺生風烟尤工畫牛古絶比不特形似真神全<lb/>
平生知己一攻媿惜墨如命詩猶傳至今鄞人懐片紙<lb/>
如䕶圭璧珠璣然陳生少壯曽入室妙處已覺墻及肩<lb/>
岸痕樹影彷彿地雲隂雨氣冥濛天寒禽立背渡淺水<lb/>
<pb n="KR4h0054_WYG_007-4a"/>
野葑沒足行淤田礪角思鬭力居尾倚木揩痒勢擁前<lb/>
或沿草徑逐羣去或傍茅簷抱犢眠如何盡得此態度<lb/>
前身想住桃林邉世人貴耳不貴目嗚呼此畫空爾妍<lb/>
我方求之不論錢巻收更閲三十年欲尋此老不可得<lb/>
摩挲陳迹方争憐<lb/>
　　　題黄存之春莊雨急圖<lb/>
山濃樹宻春欲浮農夫有事營西疇鵓鴣聲歇風雨急<lb/>
田塍滑澾如翻油牢披蓑衣𦂳繫笠渾身水流兩股慄<lb/>
<pb n="KR4h0054_WYG_007-4b"/>
㨂時浸種開稻包心急鞭牛牛步急前年春寒再移秧<lb/>
去年夏旱赤地荒東隣西保幾人在渠今尚得本身强<lb/>
低頭無言心似苦定願五風十日雨禾頭粒粒飽秋露<lb/>
糠籺充腸米田主我家鏡湖烟水湄身雖不耕眼見之<lb/>
何人得此畎畆趣短紙冩出無聲詩坐令展巻三太息<lb/>
力穡莫供浮末食君看此輩終嵗勤返向溝中作捐瘠<lb/>
　　　憶昔一首<lb/>
憶昔三十氣拂雲鉞神纛鬼泣禡文欲提河洛數千里<lb/>
<pb n="KR4h0054_WYG_007-5a"/>
重收圖版歸明君只今萬事付孤憤坐看江西竹生粉<lb/>
苧絲成疋剪釣衣一櫂賀湖烟水逺<lb/>
　　　游石忩<lb/>
玉妃箋天收雪權東皇領春行人寰恍如身在五雲表<lb/>
游到海上神仙山翠鳯婀娜竹夾道蒼龍偃蹇松當闗<lb/>
夀籐絡崖半青白文蘚繡徑全斕斑亭臺隐映樹石罅<lb/>
樓觀突兀烟霄間遥峯前後獻竒峭流水左右供潺湲<lb/>
珍禽倐來不可致瑶草已種何容刪目光貪翫忽炫焜<lb/>
<pb n="KR4h0054_WYG_007-5b"/>
足力亦倦難躋攀日斜路轉歸意迫忽見洞府臨銀灣<lb/>
洞中仙官笑呼客光風霽月氷雪顔云是四明石忩主<lb/>
新自五老峯頭還猿留鶴戀不覺乆碧落有詔行催班<lb/>
却愁曳履踐台斗三十六峯花木閒<lb/>
　　　離越<lb/>
東闗寒水深逰子别家心櫂急波鳴枕篷踈月在衾半<lb/>
生多道路何日定山林隔岸聞漁唱離騷不敢吟<lb/>
　　　峽江龍祠<lb/>
<pb n="KR4h0054_WYG_007-6a"/>
坐占山囬抱平看水怒流丹青今古像香火徃來舟石<lb/>
插青沙岸雲横夕照樓揚靈相恐動巫覡有深謀<lb/>
　　　檜房<lb/>
老檜倚虛房能生九夏凉讀書參句讀臨字識偏傍婢<lb/>
織蒲為履童燒术當香興來吟不就頻與月商量<lb/>
　　　溪翁惠秋蘭<lb/>
不夢靈均乆西風為返魂頓忘千載逺但喜一香存勁<lb/>
葉牽湘色踈花洗露痕勿嫌盆盎小能貯雪霜根<lb/>
<pb n="KR4h0054_WYG_007-6b"/>
　　　漁父<lb/>
換米活妻子餘錢付酒家身前舟似葉世上事如麻擉<lb/>
龞過深浦伴鷗眠淺沙旁人問醒醉鼓枻入蘆花<lb/>
　　　出郊<lb/>
難得晴如許春㳺第一畨鳥啼花底樹雲裏面前山馬<lb/>
躍平沙地帆投落日村戯呼漁子問吾與汝誰閑<lb/>
　　　和牡丹韻<lb/>
園工巧栽接樹樹品新竒富覺春無厭貧疑地有私色<lb/>
<pb n="KR4h0054_WYG_007-7a"/>
須綃幄䕶名記玉牌垂若説能傾日墻根有晚葵<lb/>
　　　道中登嶺<lb/>
慚愧輕輿寄僕肩蛇蟠小徑入層巔升髙但覺少平地<lb/>
視下方知在半天尺壠寸田皆石級堵墻椽屋即人烟<lb/>
客程到此更風雪聞一禽聲恐杜鵑<lb/>
　　　雁山章君以江山無盡圖求詩<lb/>
冩此何人雲夢胷色塵真幻等成空看君一軸畵圖上<lb/>
在我半生行記中剡水囬舟乘夜雪楚江燃燭聽秋風<lb/>
<pb n="KR4h0054_WYG_007-7b"/>
轉蓬蹤跡徒勞耳心媿鴈山頭白翁<lb/>
　　　送蔡亷父赴贑辟<lb/>
同㳺兩見菊花時忍對西風話别離官逺人應觀所主<lb/>
心平事必得其宜急流進進常思退公事惺惺要帯癡<lb/>
執手羞為兒女語此言或可當箴規<lb/>
西山影淡水無聲知道扁舟破曉行我欲夣魂隨去櫂<lb/>
君應望眼斷髙城紅蓮緑水官中事白酒黄花客裏程<lb/>
從此欝孤臺上月十分知為故人明<lb/>
<pb n="KR4h0054_WYG_007-8a"/>
　　　南坡<lb/>
小園路口安柴户日日山翁手自開禽有色聲皆可玩<lb/>
花無香實不須栽柳根着石宜安釣巖罅通泉可泛盃<lb/>
更向南坡臨水處參差純種百株梅<lb/>
　　　將歸<lb/>
拄笏西山一笑中掛帆猶及棟花風此身可是屠羊説<lb/>
餘事寧非失馬翁不問鬢毛成早白免將癡面發羞紅<lb/>
故人新寄䖍州布歸製吟袍管釣篷<lb/>
<pb n="KR4h0054_WYG_007-8b"/>
　　　送荷渚歸越<lb/>
湘湖蓴線正宜羮一舸濤江汎曉晴屋破不妨從客借<lb/>
田荒自欲課奴耕不隨不激真吾事乍佞乍賢皆世情<lb/>
從此一麾江海去西風斷鴈冷無聲<lb/>
　　　送荷渚兄自永嘉歸越<lb/>
荷渚盟鷗冷不飛此畨可與報歸期結廬雖小尚堪隐<lb/>
負郭縱荒何慮饑吟得四靈無避處鑄成一錯在來時<lb/>
吾家浸碧幸無恙草夢何須必謝池<lb/>
<pb n="KR4h0054_WYG_007-9a"/>
客鬢蕭踈漸秃翁歸來恍與鶴仙同山川米老畵圖上<lb/>
風月放翁詩句中隣圃有蔬羹釡滿私田無秫酒樽空<lb/>
欲尋上竈雲門路湖水不多船未通<lb/>
　　　林壑閒歩二絶<lb/>
懶不看書不賦詩樹隂濃處坐移時世間此等清閑福<lb/>
問著漁樵却不知<lb/>
參差臺榭碧雲中柳北松南一徑通帯得碁枰無敵手<lb/>
與僧不語立薫風<lb/>
<pb n="KR4h0054_WYG_007-9b"/>
　　　漁父<lb/>
魚滿笭箵酒滿壺渚鷗汀鶴伴清孤此身漂泊雖無定<lb/>
能與人間作畫圖<lb/>
　　　迎慶避暑<lb/>
古寺無風地亦凉人家難得此修廊老僧貪説葛藤話<lb/>
不覺山童上晚香<lb/>
　　　柬陳宗之<lb/>
略約東風客袖寒賣花聲裏立䦨干有錢不肯沽春酒<lb/>
<pb n="KR4h0054_WYG_007-10a"/>
旋買唐詩對雨看<lb/>
　　　姚江道中<lb/>
漉酒蒸糕餽嵗時紛紛兒女換新衣隣翁七十看鵝鴨<lb/>
日暮破船撑未歸<lb/>
　　　謝髙左蔵惠墨竹<lb/>
幅牋幻墨起秋風便與蘭亭景致同料得揮毫盤礴際<lb/>
渭川千畆在胷中<lb/>
　　　韓仲龢墨竹<lb/>
<pb n="KR4h0054_WYG_007-10b"/>
墨暈生冰硯影寒素毫幻出碧琅玕尋常夜月忩前見<lb/>
此度秋風紙上看<lb/>
　　　送竹軒歸越<lb/>
東風隔岸繫歸航怕送君行重憶鄉為探山臺墻下柳<lb/>
新來添得幾絲黄<lb/>
　　趙汝回<lb/>
　　　　汝回字㡬道浚儀人太宗八世孫嘉定七年<lb/>
　　　　進士至管進奏院有東閣吟藁<lb/>
<pb n="KR4h0054_WYG_007-11a"/>
　　　簡陸少監<lb/>
登瀛彼何人選海𣺌無際巨矣萬斛舟不與貧士濟起<lb/>
檣開錦帆逆浪使風勢貧士望洋立惆怳發深喟少監<lb/>
笠澤英清芬襲蘭砌不經覓舉難不道覓舉易毎恨里<lb/>
選衰髙才守低位趨榮靡願辱不富焉有貴一塗總不<lb/>
歧隻臂韝羣鷙園桃各春妍崖松以霜悴端笏玉扆前<lb/>
極口陳國是上之及公卿下之言守帥剥膚到饑甿孰<lb/>
與䕶元氣凝隂積層霄剽賊延内地毋謂民不神民情<lb/>
<pb n="KR4h0054_WYG_007-11b"/>
即天意善瑟無弊絃良工先利器所願招雋豪弃取委<lb/>
公義庶㡬臯伊出扶傾掃沉翳從來立仗馬唯作噉蒭<lb/>
計堂堂不諱朝鳴鳯峙鵷陛<lb/>
　　　㳺列真觀劉道士拉上潮際觀漁<lb/>
珠宫何岧嶤前江後層嶂開山者何人蕭梁山中相竊<lb/>
惟經營初豈曰此幽賞地靈宜仙事境寂銷俗相既積<lb/>
惜水功帝命使瀛丈手泥燒丹竈嵗乆化黄壤石突古<lb/>
殿出磵循隂廊響道人如修静我豈陶官長偶結清浄<lb/>
<pb n="KR4h0054_WYG_007-12a"/>
縁下榻税塵鞅夜報前溪漁命酒將鱠享撑篷待月來<lb/>
架槳乘潮上秋髙氣凄澹清極思超敞蹔廢一夕眠庶<lb/>
䝉列真奬<lb/>
　　　寄昭武馮司户<lb/>
朝解白鵠袍夕投武陽壘武陽衆盜區風傳駭妻子六<lb/>
月日癸亥一書滿三紙具言五月初獨宿鍾石邸脅從<lb/>
在所矜渠魁固無幾仰慿天子威肅導使君指豁逹生<lb/>
路開擲劒秉耡耜始如浮釡魚終如慕羶螘游騎從何<lb/>
<pb n="KR4h0054_WYG_007-12b"/>
來使我顔有泚幸逃食其烹猶存漢家體黄巾與緑林<lb/>
徃昔殊僣擬陸梁能幾時寸戮而已矣理國若理身慮<lb/>
我不慮彼潰癰復何難實恐元氣毁江閩五十邑荆棘<lb/>
五千里我農失種穫我士乏儲峙捕招兩悠悠分明養<lb/>
彪兕頃予參此軍忽忽逾一紀素飱歌伐檀居前愧揚<lb/>
粃坊閭儼在目煨燼空遺址使君君子儒規摹用詩禮<lb/>
軍勢李晟孤國事賈生恥蛟龍無波濤胡能制蛇虺誰<lb/>
謂曹掾卑偉矣天下事生平報國軀小節安足死南北<lb/>
<pb n="KR4h0054_WYG_007-13a"/>
乆𤓰分須君混文軌<lb/>
　　　送盧五方春分教端州<lb/>
柳南矯矯蛟龍騫古詩古文髙入天奉試詞場三十年<lb/>
柳度夜夜魁星躔集英殿下聽臚傳唱在第十衆所寃<lb/>
天豈恨汝月蝕篇罰使獨吟瘴海邉中州近年栽木綿<lb/>
春寒秋熱氣已偏我心憂國身甚便編排失手安足言<lb/>
敵窺淮漢蹂兩川君相不得髙枕眠古人度嶺悲南遷<lb/>
今人度嶺如登仙端溪溪濶山無烟長腰米白鯽鯇鮮<lb/>
<pb n="KR4h0054_WYG_007-13b"/>
山媼採蕉蜑採蠙羽檄不警徭賦蠲黨碑諸賢昔徃還<lb/>
人士盡識洛水源廣文下馬春風前升堂講書鼓鼘鼘<lb/>
逺方朋來笈在肩再拜願預弟子貟中庸大學𤣥又𤣥<lb/>
商盤周誥非雕鐫燈花兩簷陳俎籩一一口説手註篇<lb/>
霜毫之筆雲濤牋墨香瓦滑不受研下巖古坑石杮填<lb/>
千夫秉炬入戽泉鑱出一片紫玉甎色如馬肝鵒眼圓<lb/>
得之酬直不論錢乍是對客寒無氊<lb/>
　　　翠閬行餞宋廷材分教大寧<lb/>
<pb n="KR4h0054_WYG_007-14a"/>
蜀道不難兮君無聽李白之狂歌石棧梯雲入翠閬峽<lb/>
船㴑水通銀河棧平峽穏行人多灔澦堆前落錦帆諸<lb/>
生郊謁冠峩峩秋堂晨鼓講義出亭夫樵竪知丘軻官<lb/>
冷莫思歸去來且可淡飯閑吟哦君不見江西嶠南賊<lb/>
未滅仕者蚤夜防弓戈<lb/>
　　　玉溪謡<lb/>
雍灘束水水箭急逆水上灘灘壁立折篙斷䌫船不前<lb/>
乘船人懼梢人泣柳風揺春花雨晴飛帆忽過如飛星<lb/>
<pb n="KR4h0054_WYG_007-14b"/>
仙人坐機織錦鯨邀我為賦銀河清茫茫天路髙無陛<lb/>
予止坎兮曷為至閑將身事問仙人仙人笑指灘船是<lb/>
長風引船水沒灘天地變化須㬰間不生凌清遡紫骨<lb/>
何用費火燒還丹五百童男東入海水弱山遥無藥採<lb/>
千層萬級通天臺方士致神神不來君不見桃花滿山<lb/>
不知處劉阮逕入天台去<lb/>
　　　期平叔兄不至<lb/>
兄昔别我遊衡麓我亦東吟石橋瀑八年能接幾函書<lb/>
<pb n="KR4h0054_WYG_007-15a"/>
弟今白頭兄何如河水流澌雪風惡梧桐渡口孤舟泊<lb/>
山房夜坐兄不來蠟梅花拆燈花落<lb/>
　　　贈劉道士<lb/>
竹嵒鳥啼雲影閑此是玉帝藏書山他峯葉盡一霜後<lb/>
仙洞春如三月間白鬚道人年八十指予漈路從溪入<lb/>
靸著芒鞋不杖藜嘯泉歸去衣裳濕<lb/>
　　　送張敬甫常薄出守荆門<lb/>
前年匹馬辭軍幕今年千騎從天落座主門生合虎符<lb/>
<pb n="KR4h0054_WYG_007-15b"/>
棠隂夾路春如昨身名貴驟俗所羡使君夷然心澹泊<lb/>
父書盈篋本孫呉師燈一㸃傳伊洛莽莽叢榛亂草中<lb/>
孤松昻昻立氷壑自古十二取世官換得青袍髪幾鶴<lb/>
曽因窮逹悟乘除以寵為危不為樂荆門形勢衿喉地<lb/>
新城突兀壕未鑿天子憂邉復愛民鑿壕還恐妨犂穫<lb/>
謂君夙抱文武資須君小試綏懐畧予聞衛國如衛身<lb/>
癰疽甚毒腸胃薄堂堂人物守邉州國中羣盗令誰縳<lb/>
　　　薛景石𤓰廬<lb/>
<pb n="KR4h0054_WYG_007-16a"/>
湖村有真逸愛着釣魚袍鶴語柴門静身閑筆硯勞移<lb/>
來𤓰種别看得桂叢髙所冩雖云僻文名不可逃<lb/>
　　　除夕泛靈溪<lb/>
拜敕管桃源其如骨未仙年荒醉者少官小野人憐臈<lb/>
雪梅花在溪春草夢圓新正有忙事未訪洞霄泉<lb/>
　　　和荷渚寄同遊韻<lb/>
知幾百事懶夢只在山林一馬塵中出千峯頂上吟月<lb/>
新松逕黒柝静斗城深相憶梅花下花寒瘦不禁<lb/>
<pb n="KR4h0054_WYG_007-16b"/>
　　　春吟<lb/>
一春吟未稳今日再吟看石井桐花晚江城榖雨寒白<lb/>
烟浮野寺蒼蘚繡池欄為謝松梢鶴官卑去住難<lb/>
　　　寄題王次㸃東巖<lb/>
生事付妻兒山居清可知自言雪收後不夢客逰時洗<lb/>
石䥴唐帖凭松讀楚詞却愁登第去草沒菊花籬<lb/>
　　　桂<lb/>
一夜桂花發千崖風露香樹經秋㡬過人在月中央不<lb/>
<pb n="KR4h0054_WYG_007-17a"/>
預離騷賦空居寂寞鄉山翁對之飲酒色也鵝黄<lb/>
　　　送李寅歸里<lb/>
憐君竟不耦毎事與心違南雪嵗將暮西江航獨歸停<lb/>
薪待官米借宅共僧扉吾老嫌為吏相煩尋釣磯<lb/>
　　　送趙正甫丞湘隂<lb/>
行舟何所有新酒滿甆瓶若使三閭飲終應一念醒官<lb/>
卑掌苗籍吟苦掩松㕔清夢如湘水遥通春草亭<lb/>
　　　酬諸友喜歸之作<lb/>
<pb n="KR4h0054_WYG_007-17b"/>
却歸思去日十過草池春新雪滿雙鬢故交餘㡬人蔵<lb/>
書蟫獨飽借宅鶴同貧夜起吟芳什凉風吹桂輪<lb/>
　　　送劉成道旅遊<lb/>
從軍不願賞歸補萬松栽獨作漁樵計安知婚嫁催江<lb/>
船深夜月山驛小春梅老境詩閒淡孤吟薦一杯<lb/>
　　　漁父<lb/>
衡嶽早來雨湘江増緑波小舟浮似屋香草結為蓑水<lb/>
定見魚影夜清聞櫂歌悠悠百年内醒少醉時多<lb/>
<pb n="KR4h0054_WYG_007-18a"/>
　　　初夏倚春望六祖寺<lb/>
柳絮兼花片舞風湘水濵濃嵐如細雨初夏是殘春鳥<lb/>
度山家曲泉清佛界塵年衰眠易醒歸夢不能真<lb/>
　　　聞趙昌甫赴召<lb/>
甘得眠雲復飲氷此翁不獨擅詩名山深難避蒲輪召<lb/>
陛逺聽扶藜杖行老去報君心轉切年來守局夢頻驚<lb/>
有時湖上看埀釣只憶磻溪溪水清<lb/>
　　　題劉荆山母墓<lb/>
<pb n="KR4h0054_WYG_007-18b"/>
緑草䰐鬖白露晞老樵能記虎眠時石函深貯懸鍾䜟<lb/>
翠壁新刋斷織碑隴勢三分松檜色泉聲千古蓼莪悲<lb/>
珪郎向日升堂友留宿雲庵撰誄辭<lb/>
　　　陸侍右得祠歸里往餞弗及寄以是詩<lb/>
三以嚢封入紫㣲一星今夜出郎闈賈誼幸無湘水謫<lb/>
知章乞得鏡湖歸乘潮不等詩人别望闕恨憂諫者稀<lb/>
笠澤門前古松下他時容我借漁磯<lb/>
　　　弔盧玉堂<lb/>
<pb n="KR4h0054_WYG_007-19a"/>
金鑾坡上文星落收拾遺文有㡬函草制空教生白髪<lb/>
蓋棺只是着青衫吟魂夜訪林逋塜破屋寒抛謝客巖<lb/>
自有舊家椽筆在豐碑竪起壓松杉<lb/>
　　　弔蔣弋陽<lb/>
悲風急雨柳塘寒巵酒篇詩哭肖韓長記湖西訪梅日<lb/>
獨於船上取琴彈弋陽百姓私營廟紫府無人别擬官<lb/>
墓隴從教長新草雙鳬何處只空棺<lb/>
　　　送蔣大璞赴揚州司户<lb/>
<pb n="KR4h0054_WYG_007-19b"/>
維揚幕府最風流何掾梅開蔣掾遊新籍楚民今㡬户<lb/>
舊年隨帝此停舟慈親就養惟愁雪元帥崇詩不畏秋<lb/>
壕濶城髙豈忘戰平山堂北是神州<lb/>
　　　縱遊<lb/>
人事元知不可諧名山踏破㡬青鞋百錢掛杖無時醉<lb/>
一鍤隨身到處埋驛壁讀詩摩病眼僧忩看竹散幽懐<lb/>
亦知詩料無窮盡燈火蕭踈過縣街<lb/>
　　　西湖重午作<lb/>
<pb n="KR4h0054_WYG_007-20a"/>
髙誦招魂招屈平只應沉恨隔浮萍著騷直以尸為諫<lb/>
亡楚如何醉不醒像虎空懸青艾束辟兵難望綵絲靈<lb/>
慿君一激沅湘水淨洗中原血鎧腥<lb/>
　　　奉歸柳塘潘希白詩藁<lb/>
織柳縫花雅道衰將題錦巻復敲推夜寒吟苦氷澌合<lb/>
境寂心融造化來斸石崑崙擕玉下乘槎河海到天廻<lb/>
今時古調何人愛東野長江在夜臺<lb/>
　　　王道士惠柳檜<lb/>
<pb n="KR4h0054_WYG_007-20b"/>
千年檜出寒巖罅掘得根來比金價髣髴山隂見此株<lb/>
尋思却是闗仝畵<lb/>
</p>
<p>
</p>
  </div>
<div>
                <head>江湖後集巻八</head>
    <p>
<pb n="KR4h0054_WYG_008-1a"/>
欽定四庫全書<lb/>
　江湖後集巻八　　　　　　宋　陳起　撰<lb/>
　　趙庚夫<lb/>
　　　庚夫字仲白莆田人寓居興化軍魏王八世孫<lb/>
　　　兩舉春官不第以宗子取應得右選趙紫芝名<lb/>
　　　冠四靈而仲白亞於紫芝陳振孫書録解題云<lb/>
　　　劉後村誌其墓擇其詩百篇為山中小集屬趙<lb/>
　　　南塘序而傳之<lb/>
<pb n="KR4h0054_WYG_008-1b"/>
　　　寄題孔道士雲庵<lb/>
道人居玉笥手闢小蓬莱門寂山相對庵空雲自来茶<lb/>
煙朝宛轉丹氣夜昭回欲助梨花夢擕鋤獨種梅<lb/>
　　　宿花果園<lb/>
縁無耕種地役此老来身下馬看題壁聞雞起抱薪縣<lb/>
荒齎米過店好啜茶頻僕也師夫子宜為南北人<lb/>
　　　遊山歸賦<lb/>
山光海影一㣲塵歸到庵中認得真對境直須心有眼<lb/>
<pb n="KR4h0054_WYG_008-2a"/>
參禪除是膽通身隠無高論姑隨性貧亦常談莫語人<lb/>
生死看来非大事世間何説更尖新<lb/>
　　　宿秀才嶺下<lb/>
雨急寒城墊角巾家家門掩不逢人逺看草樹疑成雪<lb/>
忽見楊花憶是春複嶺征夫松作蓋深村客舍石為隣<lb/>
清人神思明朝起半月行程溪水濵<lb/>
　　　讀曽文清公集<lb/>
茶山八十二癯仙千首新詩手自編吟到瘴煙因避冦<lb/>
<pb n="KR4h0054_WYG_008-2b"/>
貴登從槖只棲禪新如月出初三夜澹比湯煎第一泉<lb/>
咄咄逼人門弟子劍南已見祖燈傳<lb/>
　　　鬢髭<lb/>
鬢髭漸漸長霜莖老聽山中鶴唳聲九死得生尤可重<lb/>
百年幾日更多營自參梵夾機心息專食藜羮胃氣清<lb/>
檢㸃依然魔障在草堂釣艇未忘情<lb/>
　　　落魄<lb/>
落魄蕉衫戴道冠菖蒲滿案浸清寒有錢即買丹砂煉<lb/>
<pb n="KR4h0054_WYG_008-3a"/>
無病頻將素問看連日游山僧共徃頻年乞米鶴同飡<lb/>
世間不朽非鍾鼎曽與高人靜處看<lb/>
落魄江湖夢裏尋起来佳處散煩襟長風送雨晚涼甚<lb/>
獨鴈呌雲秋意深胷次直須冰玉㓗鬢邊莫放雪霜侵<lb/>
清時我是無能者肯作澤間憔悴吟<lb/>
　　　懶<lb/>
懶不梳頭髮覆肩飢吟狂嘯傲流年琴無弦索眠為枕<lb/>
床有蒲團坐當氊夢着架裟曽見佛閑拈如意想登天<lb/>
<pb n="KR4h0054_WYG_008-3b"/>
早知移却觀書眼去看廬山瀑布泉<lb/>
　　　真州聞角<lb/>
畫角聽時恨最深戍樓偏在女墻隂聲寒恐有新霜落<lb/>
意逺未隨紅日沉凉月一天孤雁影秋風萬里壯夫心<lb/>
連宵只解搜詩思哀怨何曽動羽林<lb/>
　　　心宇<lb/>
心宇今無一㸃塵面毛徑寸垢生鱗齋時野雀臨薌几<lb/>
定裏山蜂立葛巾欲喚羲黄談太古自疑嵇阮即前身<lb/>
<pb n="KR4h0054_WYG_008-4a"/>
兒童共指深衣笑問是秦人是晉人<lb/>
　　　書李長吉集<lb/>
幾迴掩却又重看吟罷心如著露蘭欲上玉樓窺老筆<lb/>
虬龍擁處雪霜寒<lb/>
　　葛起文<lb/>
　　　起文字君容丹陽人起耕之弟<lb/>
　　　遊黄山寺<lb/>
偶為尋幽出扶笻亦懶拈鸛巢依古塔燕語入虚欄筆<lb/>
<pb n="KR4h0054_WYG_008-4b"/>
下詩初就樽中酒屢添此遊堪喜處膝上一掀髯<lb/>
　　　詠竹閣<lb/>
歲寒編竹閣蝸縮度窮年日暴南窗紙風垂北户簾爐<lb/>
深全火氣鐺小聚茶煙為索梅花笑㣲醺歩矮簷<lb/>
　　　窖嶺道中<lb/>
屨穿蒼蘚滑水複更山重有圃春偏晚無人碓自舂亂<lb/>
雲生峭壁一鳥没高峯隨處桃花發仙源似可逢<lb/>
　　　深院<lb/>
<pb n="KR4h0054_WYG_008-5a"/>
深院人閑酒淺斟日長簾幕自沉沉梅花可是因春瘦<lb/>
洗雨梳風太不禁<lb/>
　　趙崇嶓<lb/>
　　　崇嶓字漢宗開封人太宗九世孫嘉定十六年<lb/>
　　　進士官至大宗丞有白雲小稿<lb/>
　　　憶昔一首<lb/>
憶昔城南會珮馬輕春風芳華感人心折贈以為容俯<lb/>
仰一相失去若南飛鴻青青女蘿衣蔚蔚石上松嵗寒<lb/>
<pb n="KR4h0054_WYG_008-5b"/>
無夕秀安得長相從願為日月光落君懐袖中三五如<lb/>
循環千里宛可同<lb/>
　　　題彈梟<lb/>
彈梟莫彈鶴惜此孤飛翰鶴舉即千里𣺌在青雲端彈<lb/>
之固無益瘦不充君盤却恐梧桐枝無復棲鳯鸞<lb/>
　　　擬人生不滿百<lb/>
人生不滿百譬如朝露晞白日入虞淵胡不秉燭嬉大<lb/>
耋嗟晷短多憂亦奚為君看𤣥廬道輀車無停時伺晨<lb/>
<pb n="KR4h0054_WYG_008-6a"/>
當及旦佳會當及期<lb/>
　　　故人<lb/>
故人西南風遺我一束詩長哦結幽想慌惚若見之游<lb/>
雲靄層霄聚散安可期虚空聞妙音意重千金貲相思<lb/>
若行月一夕天之涯閑窗穿夣魂碧草春離離<lb/>
　　　美人貎如花<lb/>
美人貌如花獨立古道邊芳年抱幽思豔裔春風前春<lb/>
風固無情桃李終欲言不剪紅豆枝相思獨懸懸<lb/>
<pb n="KR4h0054_WYG_008-6b"/>
　　　適趣<lb/>
賦資在山林適趣非任放乾坤入我牖得此一昭曠雨<lb/>
露日以深禾黍日以長妻兒喜相謂一飽知可望飯蔬<lb/>
適我願此意應勿爽<lb/>
　　　反輓歌二首<lb/>
生人送死人哀哀涙如霰生人閲寒暑冉冉亦如電来<lb/>
去遞相送展轉不可見丘樊謹封殖陵谷猶有變萬古<lb/>
長如斯何庸致深辯<lb/>
<pb n="KR4h0054_WYG_008-7a"/>
死生雖異塗昭晰本一理崦嵫落圓景一訣非永逝達<lb/>
人隨元化生死一劇耳生生常癡𡨕安知非真死死當<lb/>
安吾歸生當適吾意<lb/>
　　　用看雲體<lb/>
上有懸石崖下有滑石道中有觀空人容顔半枯槁坐<lb/>
息窮年歳抱此希世寳雖然欠竒俊塵翳已一掃或云<lb/>
大道初不剰亦不少用力勤修為苦辛坐中老新州有<lb/>
樵人此意極了了<lb/>
<pb n="KR4h0054_WYG_008-7b"/>
　　　穠華<lb/>
穠華侈春艶松栢凌霜雪芳時若轉盼萬族畏銷歇人<lb/>
生金石交所貴在黄髮同衾異寒燠抱藴應未察貧賤<lb/>
張與陳利達胡與越安得皎潔心長年似明月<lb/>
　　　野馬<lb/>
野馬紛驅馳競此光一隙世事若頷髭朝摘暮還出惟<lb/>
應壯與老冉冉如過客嵗寒山上松稍稍見其實<lb/>
　　　詠竹生花<lb/>
<pb n="KR4h0054_WYG_008-8a"/>
竹老方作花清氣應自結結實成琅玕中心抱冰雪世<lb/>
人弗肯食欲獻終不屑鳯凰在高岡音響方節節<lb/>
　　　失題<lb/>
雲臺會功臣際會若風虎獨有嚴子陵垂竿富春渚相<lb/>
求到幽藐相如有平素吾寢惟吾真君意應勿忤歸来<lb/>
拂苔石整我竿上縷煌煌道義間足以照今古<lb/>
　　　春日<lb/>
勾芒暢生意恵風改繁霜日月天清明桃李春輝光庶<lb/>
<pb n="KR4h0054_WYG_008-8b"/>
情悉萌達衆羽同飛翔乗時各有適皥皥齊康莊山人<lb/>
感物化欣惬殊未央回視元氣初萬端一㣲茫我欲觀<lb/>
其㣲因之問鴻荒<lb/>
　　　田家<lb/>
方春事鋤犂晚節多黍稌雞豚樂豐嵗一飽輕萬事少<lb/>
長情熙熙呼喚相爾汝雖無禮節拘氣象應近古先進<lb/>
不可期無懐在農圃<lb/>
　　　一蓮<lb/>
<pb n="KR4h0054_WYG_008-9a"/>
一蓮瓶中枯一蓮池中子結子心雖苦而猶勝枯死賞<lb/>
心一日期詎非得生理君看千嵗樗荒郊永淪棄<lb/>
　　　飲少<lb/>
平生不善飲飲少醉已極恨不如淵明陶陶少虚日桑<lb/>
嵫無停景寸晷足可惜今人與古人展轉不相識孰能<lb/>
制頽齡擾擾竟何益<lb/>
　　　白蓮<lb/>
池上白蓮花秋風洗香雪坐令紅黛皆塵俗一種凄凉<lb/>
<pb n="KR4h0054_WYG_008-9b"/>
不堪折㣲波脉脉露光漙姑射仙人歩烟月<lb/>
　　　征婦怨<lb/>
梧桐葉葉生凉秋燕山早寒已知遒則則力力歎不休<lb/>
堂前月光使人愁停針罷線淚沾裳朔風漸高天雨霜<lb/>
妾憂欲死幸未死未死猶堪寄衣去<lb/>
　　　皎皎<lb/>
皎皎白玉堂有女白於玉門前車馬任西東門裏苔痕<lb/>
四時緑春風撩亂飛伯勞櫻桃花重紅夭夭夜深撲落<lb/>
<pb n="KR4h0054_WYG_008-10a"/>
金剪刀烏龍睡穏蟾蜍高<lb/>
　　　代贈<lb/>
雙綰玉釵垂相逢暗斂眉紅潮初上臉未語兩心知羅<lb/>
韈凌波拂暗塵露桃烟柳不勝春珊瑚枝下重相見曽<lb/>
是鴛鴦夣裏人<lb/>
　　　髙樓曲<lb/>
髙樓漠漠東風塵花鬚落溪生緑雲艶歌美酒消好春<lb/>
千金難解青娥顰燕鶯語言鳯凰意畫空不成天似水<lb/>
<pb n="KR4h0054_WYG_008-10b"/>
潮紅暈臉濃蛾低門前采蘩春正遲<lb/>
　　　進酒行<lb/>
玉槽夜壓葡萄碧石溜寒泉響凌歴水精壺中澂琥珀<lb/>
醉呼酒星下瑶席小鬟春風花滿頭堂堂一曲真珠喉<lb/>
六國三朝春江流眼花落井消千愁<lb/>
　　　難忘曲<lb/>
弱花低繡檻月滿緑楊津一笑領深意過於三月春樽<lb/>
前停妙舞堂上設華裀上客不須醉相將夜向晨<lb/>
<pb n="KR4h0054_WYG_008-11a"/>
　　　幽居<lb/>
不作無輿歎幽居體自胖能貧蔬食足投老敝裘安濁<lb/>
酒融春意青燈話嵗寒外頭無限事忙殺不相干<lb/>
　　　識得<lb/>
識得聱牙字三生拙未除閑居兩疏傳餘事二王書老<lb/>
任衣冠古貧從爼豆疎農人適相告早晚出犂鋤<lb/>
　　　翠雲寺<lb/>
杖屨入雲端天空眼力寛地因山氣濕窗帶瀑聲寒隠<lb/>
<pb n="KR4h0054_WYG_008-11b"/>
几俗氛逺捲簾僧夣殘相逢隠淪者妙語亦飜瀾<lb/>
　　　漢地<lb/>
漢地文書宻窮邊嵗月深但髙蘇武節不察李陵心過<lb/>
鴈西風急荒臺朔氣沉同生不同恨萬里一霑襟<lb/>
　　　地僻<lb/>
地僻逢迎少吾生信杳㝠清談養生論兀坐太𤣥經性<lb/>
拙貧逾樂神清夣數靈亭亭嵗寒友相對眼終青<lb/>
　　　咫尺<lb/>
<pb n="KR4h0054_WYG_008-12a"/>
咫尺越山海其如千里何祗應憐命薄不道賦情多墜<lb/>
綰交枝玉纎圍百疊羅清宵無限思枕席起㣲波<lb/>
　　　臘月<lb/>
臘月二十五人家祓舊年山人無可禱睡着不知天<lb/>
　　　窗前<lb/>
窗前尋丈地種得一株梅明月清風我紅塵不復来<lb/>
　　　失題<lb/>
白玉誰家郎紅粉何處女秀色總堪憐春風宻相許<lb/>
<pb n="KR4h0054_WYG_008-12b"/>
　　　幽意<lb/>
開簾野水聲倚杖青山色幽意在人間人間不相識<lb/>
　　　春朝偶書<lb/>
一夕春歸桃李根清寒猶勒艶陽魂雪霜雨露年年事<lb/>
惟有梅花地位尊<lb/>
　　　淮河水<lb/>
秋風淮水白滄茫中有英雄淚幾行流到海門流不去<lb/>
會隨潮汐過錢塘<lb/>
<pb n="KR4h0054_WYG_008-13a"/>
　　　天寳禁中<lb/>
外庭班退夀王歸别有驕兒侍禁闈解事老奴寧及逺<lb/>
君恩如許政忘機<lb/>
　　　廣寒宫<lb/>
碧海沉沉桂殿幽滿天風露四時秋寒宫白兎參差老<lb/>
一種凄凉各自愁<lb/>
　　　臨汝道中<lb/>
野水平田稻正青肩輿軋軋趂新晴髼頭奴子無拘束<lb/>
<pb n="KR4h0054_WYG_008-13b"/>
牛背醉眠歌太平<lb/>
　　　送還吳山藁<lb/>
萬巻文書一幅巾不將風鑑落埃塵桂花未緑槐花謝<lb/>
獨佩江蘺有幾人<lb/>
　　　移梅<lb/>
鄰家爭乞麗春栽玉手輕分帶月培窗下老翁迂入骨<lb/>
清齋三日為移梅<lb/>
　　　癡猫<lb/>
<pb n="KR4h0054_WYG_008-14a"/>
愛汝斒斕任汝癡了無殺意上鬚眉通宵䑕子喧人睡<lb/>
政爾相忘也大竒<lb/>
　　　醉起<lb/>
醉起西窗日欲斜新煙初試雨前茶川原春意無聊頼<lb/>
開盡桐花到柹花<lb/>
　　　幽齋<lb/>
幽齋宜凊復宜温高卧騰騰百不聞贏得神安無夣事<lb/>
從教黄葉夜紛紛<lb/>
<pb n="KR4h0054_WYG_008-14b"/>
　　　大廷<lb/>
大廷新革晉春秋王氣寧知在荻州泉下髯參心獨快<lb/>
不教司馬恨枋頭<lb/>
　　　有感<lb/>
舞罷歌停嵗月深當時勝蹟盡銷沉飛雲捲雨人争賞留<lb/>
得佳名尚到今<lb/>
　　　倚樓<lb/>
平楚連天獨倚樓樓頭日日望行舟相思飛盡梅花雪<lb/>
<pb n="KR4h0054_WYG_008-15a"/>
江上晴雲片片愁<lb/>
　　　田家<lb/>
雞豚白酒樂豐年飽即高眠不問天少長有恩相爾汝<lb/>
淳風應似伏羲前<lb/>
　　　西施捧心圖詩<lb/>
吳苑風光越水春兩山眉裏笑顰分腹心别有堪憂處<lb/>
狂殺君王藐不聞<lb/>
　　　晚立<lb/>
<pb n="KR4h0054_WYG_008-15b"/>
古徑苔深晝掩關外頭塵土不曽閑雨晴天氣明如鏡<lb/>
靜倚孤松看逺山<lb/>
　　　獨立<lb/>
片雲收雨入西山望極蒼茫杳靄間蕩蕩太虚無一事<lb/>
祗應日月不曽閑<lb/>
　　　譙樓<lb/>
霜滿譙樓報五更道人睡穏幾曽聽金街應有朝天客<lb/>
珮馬禁寒望曉星<lb/>
<pb n="KR4h0054_WYG_008-16a"/>
　　　小窗<lb/>
小窗風定曲肱眠骨冷魂清夣易圓蝴蝶不飛花自落<lb/>
海棠枝下月娟娟<lb/>
　　　小窗對客<lb/>
紙帳梅花自一真小窗對語坐無裀詩家供給惟風月<lb/>
病與詩疎始覺貧<lb/>
　　　清平樂<lb/>
樂府新聲替舊歌沉香亭北醉顔酡牡丹謝後生秋草<lb/>
<pb n="KR4h0054_WYG_008-16b"/>
一曲霓裳已覺多<lb/>
　　　如夣令<lb/>
日日酒圍花陣畫閣紅樓相近殘月醉歸来長是雨羞<lb/>
雲困低問低問獨自繡幃睡穏<lb/>
窗外燕嬌鶯妬窗下夢魂無㩀夢好却頻驚不到綵雲<lb/>
深處無緒無緒紅重一簾花雨<lb/>
　　　更漏子<lb/>
玉搔頭金約臂嬌重不勝殘醉留淺黛暈臙脂淺寒生<lb/>
<pb n="KR4h0054_WYG_008-17a"/>
玉肌　待歸来渾未凖疑殺那回書信春又好思無窮<lb/>
捲簾花露濃<lb/>
　　　謁金門<lb/>
春尚淺江上柳梢風軟銷盡玉梅春不管冷香和夣逺<lb/>
　脉脉緑窗新怨花勝無心重剪簾押護香閑不捲捲<lb/>
簾芳亊徧<lb/>
春意泄香重一枝梅雪寒透玉壺氷暗結玉奴情更劣<lb/>
　似語還羞竒絶妬白憐紅時節酒力未醒雙眼襭一<lb/>
<pb n="KR4h0054_WYG_008-17b"/>
簾風弄月<lb/>
晴意早簾外數聲啼烏有約不来春夣杳鎻窗㣲弄曉<lb/>
　江上殘梅未掃葉底芳桃紅小天逺斷雲塵不到過春<lb/>
還草草<lb/>
春意薄江上晚来風惡簾外海棠花半落睡深渾未覺<lb/>
　夣想當年行樂新恨暗添金鵲冩就錦牋無處託去<lb/>
鴻天一角<lb/>
　　　清平樂<lb/>
<pb n="KR4h0054_WYG_008-18a"/>
　　　　懐人<lb/>
鶯歌蝶舞池館春多處滿架花雲留不住散作一川香<lb/>
雨　相思夜夜情悰青衫淚滿啼紅料想故園桃李也<lb/>
應怨月愁風<lb/>
妬紅欺緑輕浪潮温玉鸞袖捲香金<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>嬌怯未消寒<lb/>
粟　錦衾初罷承歡宿粧㣲褪香彎醉眼乍鬆還困斷<lb/>
雲猶遶巫山<lb/>
　　　南柯子<lb/>
<pb n="KR4h0054_WYG_008-18b"/>
　　　　小姝<lb/>
絲髮風輕掠酥胸冷不侵背人小立卸瑶簪一縷柔情<lb/>
繫得幾人心　曲檻花方蓓河橋柳未隂紅羞緑困不<lb/>
能禁惱亂東風無計等春深<lb/>
掩笑輕擡袖慵粧淺畫眉嫩晴簾箔玉梅飛門外寒輕<lb/>
疎柳趂黄時　綰帶香羅結交釵緑玉枝看看又誤踏<lb/>
青期倚徧欄干心事只春知<lb/>
　　　浣溪沙<lb/>
<pb n="KR4h0054_WYG_008-19a"/>
　　　　望海潮泛舟<lb/>
輕雲過雨炎暉初减樓頭片片餘霞曲徑通幽小欄斜<lb/>
護水天薄暮人家暝色趣歸鴉竹風交立玉清透窗紗<lb/>
斷岸漣漪亂萍芳葦遶煙沙　依稀畫艇蓮娃掩鮫綃<lb/>
㣲沁急槳咿啞香霧霏㣲冷光揺曵婭紅深映低花天<lb/>
際玉鈎斜磯邊菱唱荅驚斷鳴蛙滿棹白蘋歸去幽興<lb/>
遶天涯<lb/>
　　　沁園春<lb/>
<pb n="KR4h0054_WYG_008-19b"/>
紫陌芳塵煙縷收寒雨絲過雲羡交隂桃葉窗前曲檻<lb/>
認巢燕子柳底朱門回首年時霧鬟風袖褭褭娉娉嬌<lb/>
上春逢迎處儘芳華繾綣玉佩慇懃　誰知此際銷魂<lb/>
漫隠約人前笑語温記掌中纎細真成一夣花時怨憶<lb/>
應為雙文載酒心情教眉詩句空悔風流曽誤人慿誰<lb/>
去待寄將恨事兩處平分<lb/>
　　　摸魚兒<lb/>
捲珠簾幾畨花信輕寒猶自成陣一年芳事如朝夣容<lb/>
<pb n="KR4h0054_WYG_008-20a"/>
易緑深紅褪寒食近惟自有斷腸垂柳禁春困𤨏窗深<lb/>
靜悄疊損縷衣凝塵暗掩金斗熨清潤　章臺恨凖擬<lb/>
芳期未穏舊遊細把重忖鑑鸞釵鳯平分久留取年時<lb/>
心印誰與問待試寫花牋宻寄教郎認妬香憐粉欲冩<lb/>
却還羞輕顰淺歎字字攪方寸<lb/>
　　張榘<lb/>
　　　榘字方叔南徐人<lb/>
　　　贊崇禧文室二僊圖<lb/>
<pb n="KR4h0054_WYG_008-20b"/>
鹿皮槲葉容顔枯槁青巾白袍飄然氣貌不同者形所<lb/>
同者道金丹一丸天地同老<lb/>
　　　敬餞劉興伯提幹之官<lb/>
平生子劉子勁氣橫秋霜不肯作短簿海漘駕飛航稜<lb/>
嶒高頰顴碧眼鬚眉蒼鶯花風月夜錦繡傾肝腸諸公<lb/>
盍推轂置之白玉堂筦庫着此士四海空茫茫僕也客<lb/>
於淛雲阡凄故鄉退鷁豈坦率瞽無預文章乗除君晚<lb/>
泰尚欲思激昻年饑僅半菽羞澁無酒漿贐别祗此詩<lb/>
<pb n="KR4h0054_WYG_008-21a"/>
君無誚凄凉<lb/>
　　　登鍾山<lb/>
登髙得勝遊暫喜塵鞅脫林深鳥聲㣲石兀馬足滑一<lb/>
笑立髙寒雙明𣺌遐闊酒酣百慮消世事等毫末<lb/>
　　　送姚提幹行<lb/>
虚齋鎮東鄞從之南容君我初未之識邕翰傾殷勤脩<lb/>
潔以博習秀美而有文玉犀映秋水英辭湧春雲雞距<lb/>
角魯蜀昻然鶴非羣晤言到聖處商也樂所聞最喜直<lb/>
<pb n="KR4h0054_WYG_008-21b"/>
而義壯音駴皷鼖告子少於孟先䇿養氣勛牛山木信<lb/>
美謹勿容斧斤助苗固得槁可使稗不耘觀于所植立<lb/>
真能張吾軍仁義可效治淵源在河汾詩書自師友芝<lb/>
蘭足膏薰剛風接勁翮去去翔霄旻清時有聞者必也<lb/>
吾子云<lb/>
　　　賦山水雪景<lb/>
寒雲凝不飛回風舞霏雪移多山凹平漸釋澗聲咽饑<lb/>
烏噤無語老樹僵欲折薄暮漁舟歸行人稍稀絶詩翁<lb/>
<pb n="KR4h0054_WYG_008-22a"/>
酒力㣲清興𣺌天末夜深有竒事玉樓耿寒月<lb/>
　　　約臺府同官王元敬以次七人登巾山以前峯<lb/>
　　　月照半江水分韻得半字<lb/>
一江貫萬山雙塔抵層漢我来躡勝遊寒日己過半夕<lb/>
陽滿孤村潮勢吞兩岸俯視塵世㣲雲邊數聲鴈<lb/>
　　　題三茅峯<lb/>
巨靈握竒石飛落人間世怒拳一擊破髙下成鼎峙三<lb/>
光發其精五岳借之氣精氣久以靈稍稍見竒異香之<lb/>
<pb n="KR4h0054_WYG_008-22b"/>
為草木清之為泉水天則為洞天地則為福地嶔嶔白<lb/>
雲根怪巧分鎻細龍潛而虎藏猿啼而鶴唳始焉三僊<lb/>
居終也衆真萃至今丹砂光上下數萬里清遊動高吟<lb/>
今古幾騷士搜竒探幽深或僅見一二輸君呼筆神盡<lb/>
發萬古祕我于塵埃中讀之如親履呼兒謹謄藏再拜<lb/>
歸棐几<lb/>
　　　次韻孟師翰鳯兒花滴滴金<lb/>
彩鳯與幽花動植自形色命名取肖似造化何容力丹<lb/>
<pb n="KR4h0054_WYG_008-23a"/>
穴呈九苞夜夢或吐白未若秋中芳榮悴了無迹<lb/>
物理紛以移血或化為碧安知秋草英不作金㸃滴非<lb/>
繇冶者鑄芳葩自光澤誤彼市中攫一過一目逆<lb/>
　　　有懐尤贊府季耑<lb/>
西風約暮雨虚亭得新爽忽焉見崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>彷彿呈萬象誰<lb/>
其伴孤吟寒蛩軋幽響碧雲𣺌佳人抱膝注遐想<lb/>
　　　題劉直孺拙逸軒<lb/>
營營天壌間孰不為智使有美山中君獨與世俗異一<lb/>
<pb n="KR4h0054_WYG_008-23b"/>
真不鑿若大愚四體安然如止水人皆喜君得佳扁我<lb/>
於其間有餘議一隂一陽分動靜江河山嶽判流峙造<lb/>
化而欲辭其勞造化之功亦息矣伊周孔孟心乎民老<lb/>
氏莊䝉忘此世使四君子俱恝然萬古滔滔孰經濟以<lb/>
拙而望巧巧未及成拙先至晦巧而為拙終焉多與巧<lb/>
相值逸者自逸勞者勞天之降材爾殊爾君才足以應<lb/>
萬殊䄂手山林恐非計願君畢力運天巧却换軒名與<lb/>
張子<lb/>
<pb n="KR4h0054_WYG_008-24a"/>
　　　為茅峯崇禧主人景架巖贊王肖岩所冩喜容<lb/>
虬髯如雲眼如月胷次毫端一泓雪政恐儒冠或誤身<lb/>
尚友虚無老莊列松隂泉影緑悠悠此時此意如何説<lb/>
三真跨鶴夜相從長嘯一聲山谷裂<lb/>
　　　贈雲竹一老琴師歌<lb/>
昌黎不作頴師已千古風流隨逝水大音祗在天壌間<lb/>
雲竹翁能發其秘明之為侯王幽之為神鬼悟翁一轉<lb/>
指頭禪萬事冺然心耳廢澗泉淅瀝走宫商仙佩丁當<lb/>
<pb n="KR4h0054_WYG_008-24b"/>
分角徵數聲急羽来秋空夜半西風掠蛩砌諸公不但<lb/>
知此音真欲鈎深得其藝大篇小什分珠璣徃徃不惜<lb/>
兼金餽吾聞南風之歌下舜廊四海熙熙樂平治願翁<lb/>
持此天上頭一鼓解民愠再鼓阜民財勿作區區自豐<lb/>
計<lb/>
　　　題錢則父凛對軒軒有老檜竒甚<lb/>
老紅落盡蒼苔院萬物隨時自流轉蒼然古檜夜窗前<lb/>
獨抱寒姿聳孤榦幽人丈室空無埃風聲月影共徘徊<lb/>
<pb n="KR4h0054_WYG_008-25a"/>
樹兮人兮兩清絶不然君肯居此哉<lb/>
　　　題金淵緑净亭<lb/>
慿髙四望天沉沉平蕪逺樹横夕隂碧雲吐吞獻竒象<lb/>
迺知造物得我心漁舟兩兩疊烟棹白鳥出没滄波深<lb/>
悠然呼酒納幽致須臾寒月照古琴<lb/>
　　　第一峯詩<hi>原注顛倒一七體</hi>
穿雲踏月登茅嶺一陣西風吹客衣松儼立兮如伏山<lb/>
週迴兮若幃竹泉清可鑒苔石坐忘歸鶴唳空靄猿啼<lb/>
<pb n="KR4h0054_WYG_008-25b"/>
翠㣲白露下碧烟飛適意忘機歔欷<lb/>
凄清露重月明紗㡌濕裌衣輕路險僕倦石危馬驚近<lb/>
市火數㸃出林鍾一聲客子征鞍暫解仙家雲關未扄<lb/>
濁酒三杯投倦榻夢回畫被冩吟情<lb/>
　　　雪後呈邵堯章權尉<lb/>
刮地風成陣漫空雪作團侵陵詩骨瘦開拓酒腸寛入<lb/>
竹寒聲細緘梅冷艶乾長官何太喜農事正相干<lb/>
　　　半年<lb/>
<pb n="KR4h0054_WYG_008-26a"/>
半年留鶴邑嵗晚倦重游雪柳帶春意煙蕪生暮愁怕<lb/>
看新鳯厯忍拂舊貂裘莫道知心少相親有白鷗<lb/>
　　　華亭道間<lb/>
移船過九曲滿袖貯西風木落山容老荷枯水面空客<lb/>
懐詩句裏時事酒杯中莫聽雲間鶴寜呼天外鴻<lb/>
　　　題雲間皎上人扄緑軒<lb/>
藂竹傍幽亭蕭然一畫屏色欺春酒碧光映夜燈青雨<lb/>
葉供香潤風枝揺夣醒却嫌千畆闊浩𣺌緑難扄<lb/>
<pb n="KR4h0054_WYG_008-26b"/>
　　　題黃岩黃山樓<lb/>
樓俯澄江碧山宜四面觀壓波橋影闊帶雨櫓聲寒客<lb/>
夣因詩醒歸心得酒寛虚懐納幽致濕翠撲欄干<lb/>
　　　相公新創雲山觀於州治之東詩以頌之<lb/>
華榱勝㮣實相兼却笑滕王詫棟簾海内一雲髙出岫<lb/>
江南列嶂杳平簷作霖錫命宜爰立維石興歌正具瞻<lb/>
寰宇固應同徳宇共期羮鼎試梅鹽<lb/>
　　　帝城<lb/>
<pb n="KR4h0054_WYG_008-27a"/>
帝城那得見秋容秋在三吳澤國中蘆未著霜花己白<lb/>
蓼宜近水影偏紅一行落鴈低南浦萬㸃棲鴉起北風<lb/>
安得畫師模此景釣魚磯上着詩翁<lb/>
半年再作華亭客每喜輕㠶得順風白水涵秋千頃淨<lb/>
清霜粲曉萬山空蹔時放浪如塵外憶昨經過似夢中<lb/>
濁酒三盃眠未熟不能平處枕邊鴻<lb/>
　　　次韻金陵趙民曹<hi>原注與装</hi>水閣即事<lb/>
尚想溪亭跨鴨頭市囂到曉不曽休角聲吹斷老梅月<lb/>
<pb n="KR4h0054_WYG_008-27b"/>
橋影壓飜寒葦秋三語固知非昔比十年不到使人愁<lb/>
老来著脚茆峯下相望何殊風馬牛<lb/>
　　　再用韻呈相公<lb/>
等囿乾坤造化中此花珍重殿春紅矜持不受荼䕷月<lb/>
披拂正須楊柳風三詠品題真入妙獨慚屬和未能工<lb/>
㕔前舊本今應在何必移根江以東<lb/>
　　　和澄齋劉制幹過蕪湖渭陽宅有感韻<lb/>
興言陟屺駐征艎丘水依然亦故鄉萱草夢寒詩思逺<lb/>
<pb n="KR4h0054_WYG_008-28a"/>
梅花月冷角聲長暫辭小隠從三聘况值清時已一陽<lb/>
朝籍漸通恩數洽㑹看梧檟發幽光<lb/>
　　　留别耘業林逢吉飯牛翁鄭簡子<lb/>
天台山下兩詩仙剪霧裁氷五十年耘業三間千古意<lb/>
飯牛數集幾人傳半江明月曽同賦一段清風豈偶然<lb/>
匹馬衝寒西驛路碧雲苒苒思綿綿<lb/>
　　　奉和魏提幹<lb/>
騎鶴樓前奏宓琴朅来又作海山吟碧雲不隔鄉關夢<lb/>
<pb n="KR4h0054_WYG_008-28b"/>
白髮能灰客子心愧我抗塵徒走俗羡君博古更通今<lb/>
新詩清響傳空谷擊節長歌到夜深<lb/>
　　　登蘇臺用袁憲韻贈兩趙提幹<hi>原注汝積㓜聞</hi>
勝賞多從暇日違眼中朋友欲星稀退休不復思三顧<lb/>
能賦猶堪廣七依遊鹿臺前空逝水栖烏曲裏只斜暉<lb/>
書生懐古真癡絶看盡閑雲入棟飛<lb/>
　　　窗上<lb/>
窗上月朦朧香芸鼻觀通了無梅竹影猛省在舟中<lb/>
<pb n="KR4h0054_WYG_008-29a"/>
　　　題啄蜂雀井團雀二圖<lb/>
游蜂從何来饑雀巧相遇誰其釋紛拏放汝採花去<lb/>
日暮投荒榛吻利腹良餒爾竟何所爭固結不可解<lb/>
　　　鴈聲<lb/>
鴈聲恰值到江東霜影空濛落晚篷寒著蘆花禁不得<lb/>
一層晴雪亂西風<lb/>
　　　春吟四絶<lb/>
岸草不知縁底緑山花試問為誰紅元造本来惟寂寞<lb/>
<pb n="KR4h0054_WYG_008-29b"/>
年年多事是春風<lb/>
沙渚清泠薄葉水野亭和暖杏花風此中佳趣無人會<lb/>
牛背斜陽卧牧童<lb/>
花露半乾紅入户竹風㣲動緑侵床翠屏殘夢不知䖏<lb/>
幽鳥數聲春日長<lb/>
香鼎灰寒午夢回閒情誰與夢徘徊杖藜信步穿幽徑<lb/>
一陣野芳何䖏来<lb/>
　　　送賔書記自揚歸吳門<lb/>
<pb n="KR4h0054_WYG_008-30a"/>
一葉黄蘆渡𣺌茫誤隨野鶴上維揚角聲吹斷梅花夢<lb/>
依舊楓灣半葉霜<lb/>
　　　聞杜䳌<lb/>
流落江南帝魄癡年年啼到緑隂肥蜀山邈在青天外<lb/>
只勸人歸不自歸<lb/>
　　　勸農二絶<lb/>
善端天賦本無殊力穡之餘好讀書莫訝勸農因勸學<lb/>
須知公相起犂鋤<lb/>
<pb n="KR4h0054_WYG_008-30b"/>
長官誨汝亦諄諄須信民生總在勤試誦殷盤豳七月<lb/>
詩書即是勸農文<lb/>
　　　題包虎<lb/>
正眎眈眈怒作威西風揺毒上牙鬚山翁祗作丹青看<lb/>
馮婦從教自下車<lb/>
日日紅林飽血腴尚將餘力咬枯株髙亭素壁黄昏後<lb/>
疑有悲風落坐隅<lb/>
　　　咏十月桃<hi>原注夢中得一樹春風怨落暉之句覺而足成</hi>
<pb n="KR4h0054_WYG_008-31a"/>
十月桃開三四枝凄凉時候見芳菲小紅不著黄花蝶<lb/>
一樹春風怨落暉<lb/>
　　　騎鶴仙<lb/>
擁麾猶願富腰錢千古相傳跨鶴仙莫笑昔人空覬望<lb/>
後来人欲更熏天<lb/>
　　　題稅軒新築送青亭四首<lb/>
花木中間着小亭簷虚不礙兩峯青數聲啼鳥閙中過<lb/>
不似家山子細聽<lb/>
<pb n="KR4h0054_WYG_008-31b"/>
日抱吟情到此亭捲簾孤坐看雲生詩懐恰與雲相似<lb/>
一㸃悠然度太清<lb/>
白雲盡䖏青山小紅雨飛時緑樹新佳致仗誰同管領<lb/>
野禽啁哳話深春<lb/>
日移花影上疎簾香鼎燒殘逐旋添春事已隨詩入夣<lb/>
一庭芳草緑纎纎<lb/>
　　　題趙子固水仙圖<lb/>
紫府川妃夜宴還玉盤金椀落人間香肌不受緇塵汚<lb/>
<pb n="KR4h0054_WYG_008-32a"/>
依約風前響珮環<lb/>
　　　秦淮<lb/>
徃在秦淮問六朝江樓只有女吹簫昭陽太極無行路<lb/>
嵗嵗鵝黄上柳條<lb/>
　　　至後二日登狼峯<lb/>
江流不盡天連地山意無窮春復秋多少詩人無分到<lb/>
我来三月得重遊<lb/>
　　　聞春禽<lb/>
<pb n="KR4h0054_WYG_008-32b"/>
萬疊雲山擁翠屏筍輿終日面山行幽禽上下好音語<lb/>
到底不知誰命名<lb/>
　<lb/>
　<lb/>
　<lb/>
　<lb/>
　<lb/>
　江湖後集巻八<lb/>
</p>
<p>
</p>
  </div>
<div>
                <head/>
    <p>
<pb n="KR4h0054_WYG_009-1a"/>
欽定四庫全書<lb/>
　　湖後集巻九　　　　　　宋　陳起　撰<lb/>
　　姚寛<lb/>
　　　寛字令威嵊人按文獻通考載西溪居士集五<lb/>
　　　巻陳氏曰姚寛撰寛待制舜明廷輝之子宏字<lb/>
　　　令聲之弟為工部監門金人來侵寛言木徳所<lb/>
　　　照必無虞言驗將除郎召對得疾仆殿上卒<lb/>
　　　捉搦歌<lb/>
<pb n="KR4h0054_WYG_009-1b"/>
雙蝶䕶花飛老女怨春暮撲蝶金粉銷折花顔色故牕<lb/>
中聲唧唧雨泣至天曙問婆許嫁女莫要擇門户願得<lb/>
不單棲任他流浪去<lb/>
　　　少年行<lb/>
少年白鼻騧玉勒錦連韉徑就胡姬飲熟醉當瓐眠剥<lb/>
絲入蠶繭郎意在纒綿<lb/>
　　　江南新體<lb/>
悠悠復悠悠日夜瀟湘流瀟湘春草生行人向南愁緩<lb/>
<pb n="KR4h0054_WYG_009-2a"/>
歌竹枝娘窈窕蘋花洲<lb/>
江南無春秋花草紅復緑燕燕撇波飛雁雁依雲宿逰<lb/>
子去不歸凄凉採菱曲<lb/>
　　　劉生<lb/>
劉生古豪俠意氣無與俱隠若一敵國不顧千金軀擊<lb/>
劒探赤丸投瓊叱梟盧醉使新豐酒笑擁西京姝<lb/>
　　　宿諸暨大雄寺<lb/>
解榻無凝塵雲房愜幽素清寒薄衾枕㣲涼散庭户夢<lb/>
<pb n="KR4h0054_WYG_009-2b"/>
破流水聲鉤簾捲山霧時與静者俱為擬湯休句<lb/>
　　　望行人<lb/>
戍客久不歸生死關山道出塞入塞雲長亭短亭草夢<lb/>
㫁玉堦人愁深花欲老庭樹起秋風寄衣當及早<lb/>
　　　昭君曲<lb/>
　　　　石崇云昔公主嫁烏孫令琵琶馬上作樂以<lb/>
　　　　慰其道路之思送昭君亦然非昭君自彈琵<lb/>
　　　　琶也昭君恨帝始不見遇席上請行單于得<lb/>
<pb n="KR4h0054_WYG_009-3a"/>
　　　　昭君大喜獻白璧一雙駿馬數疋而已昭君<lb/>
　　　　留北地作怨思之歌傳於漢後為此辭者多<lb/>
　　　　遺其事實<lb/>
漢宫深鎻千蛾眉妬寵爭妍君不知昭君自恃色殊衆<lb/>
畫師忍為黄金欺當時望幸君不顧淚濕花枝怨無主<lb/>
一朝按圖聘絶域慷慨尊前為君去蕭蕭車騎如流水<lb/>
惨澹風沙千萬里昔年公主嫁烏孫妾身况是良家子<lb/>
自嗟薄命無歸路弱質安能事強主可憐宫錦換氊裘<lb/>
<pb n="KR4h0054_WYG_009-3b"/>
忍變故音作新語馬上琵琶送將逺行路聞之亦凄㫁<lb/>
寄書空憶鴈南飛只有怨歌傳入漢漢家失計何所獲<lb/>
羽林射士空頭白白璧駿馬無時無傾國傾城難再得<lb/>
　　　西湖醉歸作<lb/>
湧金門外㸔春色水流不盡花枝碧一畨洗雨一畨風<lb/>
墮蘂零紅収不得蜜房羽客尋芳歇蝶翅粉盡金翠㓕<lb/>
雲昏草暖天亦迷日暮楊花散成雪傾城一醉爭狂蕩<lb/>
踏歌相携大堤上湘妃有意解明璫桃葉竟誰迎兩槳<lb/>
<pb n="KR4h0054_WYG_009-4a"/>
東君無情背人去脉脉那由話𠂻素歸來簾幕護殘燈<lb/>
一夢閑堦月如霧<lb/>
　　　搏雞行<lb/>
大雞角角號秋田小雞啾啾隨後先喧鳴得意啄遺黍<lb/>
四顧無人驚復聚青天閃倐片影落飢鳶搏取填空嗉<lb/>
紛紛散亂入荆棘老父譍門呌無力鳶飛突去何遒疾<lb/>
大雞還呼小雞出<lb/>
　　　西溪早行<lb/>
<pb n="KR4h0054_WYG_009-4b"/>
清晨出故溪鄰曲未聞雞草露平平濕溪雲漠漠低轉<lb/>
山人忽見分路馬多迷作客風埃裏難堪聼鼓鼙<lb/>
　　　天台夜雨<lb/>
瘴海逺黏天山城入暝煙春潮生蛤暈夜雨長蝸涎燈<lb/>
几花時落風簾客未眠平生懐此地今夕意茫然<lb/>
　　　夜坐懐歸簡報恩振老<lb/>
冷燭翠光殘踈梅雪影寒客心春鴈急詩思暮江寛髣<lb/>
髴連環夢凄凉錦瑟彈明朝山下寺忩竹問平安<lb/>
<pb n="KR4h0054_WYG_009-5a"/>
　　　春暮送碧雲闍棃歸靈巖<lb/>
歸意太怱怱逢春去住中澹香花濕雨薄影絮行風覓<lb/>
句愁何許談𤣥興未窮應縁知有處秪莫恨飄蓬<lb/>
　　　宿多福寺<lb/>
蕭寺虚庭夜氣嘉微風入樹碧交加露荷滴瀝珠無翳<lb/>
月桂扶踈璧有瑕欲採蘋花歸已晚擬尋竹葉夢還賒<lb/>
愁來剰有凄凉意織女銀河又復斜<lb/>
　　　釣魚<lb/>
<pb n="KR4h0054_WYG_009-5b"/>
自小弄絲來驚多去復回沙頭晚風起波上夕陽開<lb/>
　　　春晴<lb/>
風雨惜春殘新晴為啟關白雲歸去盡還我舊青山<lb/>
　　　真戒僧首房晝寝<lb/>
薄薄簾櫳日隂隂殿閣風無人驚午夢雙蝶下花叢<lb/>
　　羅椅<lb/>
　　　椅字子遠廬陵人饒雙峯髙弟寳祐四年登第<lb/>
　　　以秉義郎為江陵教授改潭州及宰贛之信豐<lb/>
<pb n="KR4h0054_WYG_009-6a"/>
　　　遷提轄㩁貨有澗谷集東南紀聞云椅以江南<lb/>
　　　革命歸隱故鄉廬陵大儒也<lb/>
　　　秋日雜興<lb/>
秋山何言哉萬物興自䦨昔翳春空雲今作道上斑况<lb/>
此江浦蕙幾何不為菅幽泉大自在映月瀉潺湲<lb/>
跳魚甚微細解展秋江漪一静未滿刻一動輙移時豈<lb/>
由魚樂乎或是水性之商量未渠稳風急蘆花低<lb/>
　　　白蓮花<lb/>
<pb n="KR4h0054_WYG_009-6b"/>
白鸞仙人按羽衣曲中弄影江南漪江妃閉置未許歸<lb/>
一把青寒縈玉絲玉絲蟬連不禁折折着透根仍透葉<lb/>
風流極處絶成愁君不見婕妤手中團圓似明月<lb/>
　　　江石<lb/>
勢横截江虎踞足白龜却行馮夷哭大川當前波沄沄<lb/>
石也於此受命獨水石擊撞無了時因危見節難見竒<lb/>
世間大有胡廣輩欠讀澗民江石詩<lb/>
　　　溪南春曉<lb/>
<pb n="KR4h0054_WYG_009-7a"/>
行逢二三月春映掌中盃緑久山猶淺花寒雨未開誰<lb/>
能奈愁得判不上樓來更莫看雲坐瀟湘有鴈回<lb/>
　　　冷泉亭<lb/>
老木碧毿毿幽亭著兩三山飛劣到地空處遂為巖古<lb/>
塔開蒼蘚清泉滴暮嵐遊人莫來此渠正試春衫<lb/>
　　　寄答楷姪<lb/>
時秋四壁冷片紙百回看字古微侵𨽻吟清不到寒人<lb/>
生快意有天下好詩難澗水光如月吾琴爾去彈<lb/>
<pb n="KR4h0054_WYG_009-7b"/>
　　　題方武成詩巻<lb/>
斯人懐妙質事事合唐賢命短於長吉吟清似閬仙寒<lb/>
鴉政鳴噪獨鶴已蹁蹮落日山亭下沉思一愴然<lb/>
　　　寄危驪塘贈以古鑑<lb/>
百尺樓頭山雨長夢提白髪濯滄浪從渠金帶花成簇<lb/>
何處魚羮飯不香語妙囊中了今古騷成肘後繫瀟湘<lb/>
山寒歲晚蘭苗盛欲當<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>茅獻草堂<lb/>
澗底春氷偶不融風前凝作水精宫古人心事如此鑑<lb/>
<pb n="KR4h0054_WYG_009-8a"/>
今代眼明惟有公落月還應照太白秋江只合瞰涪翁<lb/>
送君去貌驪塘影影見踈梅颭晚風<lb/>
　　　謝南劒黄史君贈松紋劒<lb/>
使君袖裏玉淵虬曽截蠻江江上流海立山揺三尺外<lb/>
風盲雨怪一時休民元不許佩牛犢客政何妨彈蒯緱<lb/>
遮莫塵清便回使青山猶赦郅支頭<lb/>
　　　題圓覺寺小軒<lb/>
禪子安排定不癡數拳石映半泓池巖如大石元生就<lb/>
<pb n="KR4h0054_WYG_009-8b"/>
水似人心未動時二月春深梅不覺五更風起檜先知<lb/>
青林野寺西湖路直得先生一首詩<lb/>
　　　遠逰<lb/>
因夢吳雲賦遠逰江花扶柁水悠悠半輪月散千山影<lb/>
一葉舟勝萬斛愁天氣漸於寒食近春風只到牡丹休<lb/>
水程孤冷難為夜起吸滄江當拍浮<lb/>
　　　題向伯僑吳松雪霽圖<lb/>
煖來日曬氷滑恨極天寒竹脩雲開梵鐸相訴水活漁<lb/>
<pb n="KR4h0054_WYG_009-9a"/>
船自流<lb/>
天上清流雪片人間名勝吳松兩賢相戹窘甚頼有斜<lb/>
陽半峰<lb/>
天隨漫解理艇不慣雪後霜前幸自竹篙閑著抛來借<lb/>
與隣船<lb/>
　　林昉<lb/>
　　　昉字旦翁三山人<lb/>
　　　訪隠者<lb/>
<pb n="KR4h0054_WYG_009-9b"/>
曉入南山路松風最好聴候扉黄犬睡尋食老鴉靈童<lb/>
子炊方熟先生醉未醒借來一榻坐㸔盡相牛經<lb/>
　　　秋戍<lb/>
軍頭夜㸃名新戍起秋程月色黄弓甲風沙黒渭城㫁<lb/>
笳清淚滿落葉此生輕努力供王事歸來享太平<lb/>
　　　老樹<lb/>
元是誰人種枯殘此磵東半身虚映水一葉尚揺風着<lb/>
雨禽初散當暄蟻欲空年時濃緑影何處夕陽中<lb/>
<pb n="KR4h0054_WYG_009-10a"/>
　　　同鄭魯望聴杜鵑<lb/>
每到桃花發山鵑呌得頻今年同聴處吳下未歸人客<lb/>
淚滴殘月物情愁暮春胥江有清水聊與濯衣塵<lb/>
　　　山中<lb/>
衡門客去孏冠巾盡日㸔山自在身飲澗猨來驚照影<lb/>
泊枝禽起近衝人黒雲欲雨易成晚紅葉如花不當春<lb/>
卻憶東門牽犬恨當年何似布衣貧<lb/>
　　　泊越浦<lb/>
<pb n="KR4h0054_WYG_009-10b"/>
老樹津亭䌫客舟芙蕖香歇蓼花抽越山只作古時翠<lb/>
胥水半隨人事流别港鴈聲天有月㫁橋漁火夜分秋<lb/>
翻然自笑芒鞵脚十載風波走幾州<lb/>
　　　春歸<lb/>
南北春歸有許忙一晴輕䇿度林塘栁揺别岸東風瘦<lb/>
花落㫁橋流水香老去客㳺空劒氣日來心事只詩囊<lb/>
幽情一㸃雲天遠獨鳥無聲飛夕陽<lb/>
　　　贈别<lb/>
<pb n="KR4h0054_WYG_009-11a"/>
傍橋買得小溪船略舉離盃去意懸一水夕陽紅蕩影<lb/>
數峯晴樹碧生烟秋聲不㫁雲間鴈别恨空長栁外蟬<lb/>
後夜他州㸔明月定知相憶未成眠<lb/>
　　　贈張髙士<lb/>
短髪蓬蓬戴小冠客來歡喜愛供看鶴孫夜飬翎猶濕<lb/>
童子南歸語尚蠻擊磬花邊禽醒悟持經忩下竹平安<lb/>
自言薄有耕桑地無事干人不出山<lb/>
　　　登龍山塔寺<lb/>
<pb n="KR4h0054_WYG_009-11b"/>
吳越夕陽多遠山塔樓髙處九秋寒江豚吹浪腥風濕<lb/>
野鳥行空翥雪乾白日潮聲僧老盡黄埃世路客游難<lb/>
海門航散孤雲落酒醒不堪深倚欄<lb/>
　　　春曉<lb/>
薄衣初試曉寒輕雲閣殘隂雨弄晴落去好花微有恨<lb/>
生來野草半無名丹心愛國勞難破白髪欺人鑷又生<lb/>
瘦遶石欄三十匝緑楊何處脆鶯聲<lb/>
　　　題所寓壁<lb/>
<pb n="KR4h0054_WYG_009-12a"/>
鹿羣上遥岑雲影抵蒼壁無客來敲門倚松讀周易<lb/>
　　　南屏山畫猿<lb/>
古木懸藤臂半鈎何年影落此山秋三聲遠憶巴江月<lb/>
夜半孤舟起客愁<lb/>
　　　山中春曉<lb/>
婆餅焦啼曉户開冷東風裏惜殘梅片雲秪傍簷頭宿<lb/>
昨夜何山作雨來<lb/>
　　　雨中過周氏山荘<lb/>
<pb n="KR4h0054_WYG_009-12b"/>
吠犬柴門扣未開滿身風雨立蒼苔翠禽一箇髙枝上<lb/>
啄得殘桃落地来<lb/>
　　戴埴<lb/>
　　　埴里居未詳詩多仿月蝕雪車之作非拘拘四<lb/>
　　　靈者也<lb/>
　　　和王教暮春出逰<lb/>
矯矯雪霜心孤貞受命獨留滯染緇塵垢面不靧沐背<lb/>
城借一戰填塹輸前瀆葵心向朝陽晞光不能燠徒囂<lb/>
<pb n="KR4h0054_WYG_009-13a"/>
終無贏驅馳惟僕僕豈無豐水滋永嗟非佳榖呼爾授<lb/>
芻秣羈紲繫駒犢堪羡我良朋林桂賸芳馥博覽繹故<lb/>
書胷中三萬軸悠然西河上日與英俊逐振鐸揚儒風<lb/>
函丈紛冠服師友逓響答循誘教匪扑精進日千里目<lb/>
駭地脉縮顧我闕黨徒無成坐欲速披襟莫奮飛隨羣<lb/>
被私淑枵然藜莧腸殊未飽公餗彈鋏何時歸涎沫流<lb/>
肌肉遥想烹太牢殷勤羮采菽<hi>原注詩箋采菽所以芼太牢待君子也</hi>更<lb/>
當春暮時浴沂衿佩肅心賞弄篇章絶唱清風穆流水<lb/>
<pb n="KR4h0054_WYG_009-13b"/>
諧朱絃押强破萬竹孝先謾耐嘲横榻便空腹安識物<lb/>
外逰幽賞機縁熟矧復有良儔堅久渝晚菊依然蒼筤<lb/>
叢檀欒旁淇澳<hi>原注補韻澳亦作奥荆公押</hi>一緘荷起予明珠得盈<lb/>
掬大雅久不作疏越鼓凡目臨風挹回瀾淨洗塵翳麯<lb/>
披閲不停手豈復憚諄復自笑詩思慳企山纔抵麓正<lb/>
望使南印象馬來天竺競病安能𢋫振紙空瑟簌絶影<lb/>
天邊鴻坐困家池鶩搜索縱成篇無異蟲蠧木所幸情<lb/>
不違合并在旦夙願言戒逝粮出晝勿三宿<lb/>
<pb n="KR4h0054_WYG_009-14a"/>
　　　輦下曲<lb/>
舊来聞説京師樂香街十里春風箔朝踏金梯入鳯樓<lb/>
暮下瓊鈎延翠幄蛾緑梅花装淑質蘭蕙芳笙歌棗下<lb/>
曲琵琶陌上桑宿酲未解鶯催曉玉珂䇿馬長安道解<lb/>
珮遺簮日日歡不覺紅顔醉中老我謂京國皆繁華何<lb/>
時飛走登雲車誰知著足緇塵底八年飄泊空咨嗟蕭<lb/>
蕭竹忩風暗度耿耿蘭缸燈自語孤坐逢掖凝清霜獨<lb/>
卧重衾踏寒雨雲雨陽臺夢不成况欲綺席羅傾城丈<lb/>
<pb n="KR4h0054_WYG_009-14b"/>
人屋上烏啼夜乾鵲巢中鳩喚晴啼夜夜未央娟娟素<lb/>
月明喚晴晴未霽寂寂青春深鳩喚烏啼終有侣猶勝<lb/>
月兎孀居千萬春<lb/>
　　　雹<lb/>
𤣥黓執徐歲月律中無射京師連雨雹小者如彈大者<lb/>
如拳林柯葉亂下烏鳶折飛翮屋瓦砉劃遭擊撲居人<lb/>
顛沛行道錯愕初疑巨颶掀捲馮夷宫淵珍散墮光閃<lb/>
爍復疑清霄萬里驅長蛟泣淚盈盈驟飄薄稜層水精<lb/>
<pb n="KR4h0054_WYG_009-15a"/>
碎噴噀珠琲滑有識覷天巧一何景象惡嘗聞聖人在上<lb/>
冬夏無愆伏亭毒二氣不相剥破塊封條已無異祉羽<lb/>
無勞騐風角今天子握極衡運斗樞景化豫順羣慝蕭<lb/>
灼精祲胡未孚氷雨墮霄幕其欲霈廣澤胡不為甘霖<lb/>
沾丐枯焦重甲坼其欲膏土脉胡不為晞薤厭浥瀼瀼<lb/>
普漸洽其欲表誅伐胡不為皚<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>駟見而霣草木黄落<lb/>
其欲弭蟄虫滋生植胡不為嘉平之三白驅蝗入地千<lb/>
百尺或云水氣專一不解散胡不為長河玉岸之寒氷<lb/>
<pb n="KR4h0054_WYG_009-15b"/>
可納凌室助頒刷或云隂氣脅陽不相入胡不為氤氲<lb/>
五色之卿靄叶應豐穰昭帝徳此雹舒不如雨露慘不如<lb/>
霜雪結不如氷澌之嚴沍散不如雲霧之葱鬰夭非欲<lb/>
示懲詎用作戯劇漢儒説證應紛紛太不一或賢邪易<lb/>
位或賦斂苛刻或妻妾失倫或大臣擅法𤣥道幽且𣺌<lb/>
牽附多穿鑿仲尼百世師麟經戒侵逼此變凡在書公<lb/>
室浸衰削自下陵上曰僭以柔變剛曰剥沸湯湛冷泉<lb/>
凝寒勝燠熱温雨受隂氛凌沍自然結時當秋氣杪是<lb/>
<pb n="KR4h0054_WYG_009-16a"/>
理尤彰灼風起庚庚作令日行西西主殺數至九變金<lb/>
乃從革大則為兵小刑罰内外靡不以時决天地方㑹<lb/>
藏沴候生京洛得非少皥執矩未潔齊得非蓐収為正<lb/>
有顛錯得非箕伯吞聲不掃除青女護姦不除滅穹旻<lb/>
赫然奮嚴威重隂膠固紛零落我願聖王覩此攬乾綱<lb/>
用夬決登俊良屏邪慝隂塵靜掃單于庭陽和徧龡鄒<lb/>
子律大明威威照九州寒燠時序百榖熟天若雨珠真<lb/>
可噱請以綴衮冕之十二旒龍旂和鸞之纓絡<lb/>
<pb n="KR4h0054_WYG_009-16b"/>
　　　彗星<lb/>
紹定壬辰閠九月己酉之夜彗星出清臺奏御正衙避<lb/>
席太官减膳羞瞽宗徹音樂雞竿肆眚出囚繫龍扆責<lb/>
躬求讜直精誠徹九垓徳音走重譯圜橋冠帶虀鹽生<lb/>
筦窺熿熿對以臆臣聞泰素朕形𤣥黄辨色左旋右轉<lb/>
一闔一闢来伸徃屈四時行除舊布新寒暑易恢恢天<lb/>
網踈統理廢厥職東方歲星木主仁不掃暴刻尚搥剥<lb/>
南方熒惑火主禮不掃驕蹇習凌弱西方太白金主義<lb/>
<pb n="KR4h0054_WYG_009-17a"/>
不掃冦盜生亂畧北方辰星水主智不掃䝉蔽長讒慝<lb/>
中央填星土主信不掃詐欺滋姦猾皇穹遴選綱紀星<lb/>
出持彗帚掃環域日華機上有九彗乍上乍下空如筆<lb/>
歸邪向上有兩彗出也不行見則滅天狗短彗在尾傍<lb/>
火光炎炎空烜赫天攙類彗雲如斗蚩尤類彗旗後曲<lb/>
六賊如彗在西方咸漢帶彗居正北驅䇿舉莫前彗乃<lb/>
排膠轕不指房心明堂位不臨箕尾后妃宅不抵參昴<lb/>
詠衾裯不向牛女逐淫佚不訪獄廪至婁胃不詢葢營<lb/>
<pb n="KR4h0054_WYG_009-17b"/>
到危室不求社廟上井鬼不好文章逰奎壁不窮天根<lb/>
越亢氐不咨弋獵来栁畢不從𤣥枵問虚耗不由張素<lb/>
丐觴客不自觜觹訪葆旅不入栁倉覔厨食不呼七星<lb/>
問急事不召南斗共斟酌天王帝廷為大角兩旁三星<lb/>
如鼎足所柄所指以建時節曰攝提格洒埽庭内萬化<lb/>
基蕪穢不治孰觀法軫驅風車為宰輔負衡失平在修<lb/>
飾翼鼓羽翮主蠻夷飛翰不勁必振刷秃帚一加内清<lb/>
外肅四海九州罔不臣妾帝座中居斡樞機萬年千載<lb/>
<pb n="KR4h0054_WYG_009-18a"/>
不停息<lb/>
　　　和陳府教授見贈<lb/>
遺風洙泗濵汲古酌犧罇魚躍池藻飜鶯呼庭樹喧樂<lb/>
山不樂水居城猶居村一朝黄鐘鳴九畹滋蘭根<lb/>
　　　諭鶴文<lb/>
鶴陽禽也而㳺於隂一墮矰繳入於樊籠飲啄棲遲無<lb/>
復介然雅淡之態少焉覊鞲稍縱奮長喙引修吭跳踉<lb/>
落泊過者驚怒觸罪蹈辱羣鳴如訴予心惻然呼而諭<lb/>
<pb n="KR4h0054_WYG_009-18b"/>
之曰猛獸摶也拘於檻子其猛而搏者耶鷙鳥攫也縶<lb/>
於紲子其縶而攫者耶仙姿浮曠而懐清逈觀子之性<lb/>
泊乎淵静丹眸含精洪髀舒縞觀子之形粲焉月皎逸<lb/>
氣出塵幽響警露觀子之心飄飄雲路九臯摩空萬里<lb/>
籋雲度蓬壺跨崐閬豈不邁徃而絶塵哉饑不啄腐䑕<lb/>
謂在田也渇不飲盜泉謂在野也翮短尾彫混跡鷄羣<lb/>
鬱鬱豢養壮志未伸又非頡頏烟霞軒翥林汀也結而<lb/>
脰束而翎羽翼既成青田赤霄非子之故程也耶言猶<lb/>
<pb n="KR4h0054_WYG_009-19a"/>
未畢群鶴忿悁竦毛勵翼長紆抑之未伸悼哀訴之弗<lb/>
直皇皇向我若有歌者曰豢予於儲胥之下兮質予於<lb/>
勺水之陂褰頓悴之弗察兮仍顑頷之莫知紛外侮之<lb/>
多儃兮懼昭質之纎夷曠一飽之靡安兮矧上征乎崦<lb/>
嵫嘹唳四起悲聲徹天修辭慰藉一語莫宣回視周除<lb/>
孤雄屹立寂若無聞淡若無識揖而延之化為羽客翩<lb/>
然馭風九垓瞬息<lb/>
　　　羣仙賦<hi>原注中伏日夀宣參政之作</hi>
<pb n="KR4h0054_WYG_009-19b"/>
南端熈穆東閣晏清瓊鑾颯纚華芝紛繽蹁躚風馭來<lb/>
自殊庭扣閽請曰鳯鳴朝陽龍翔景雲翼翼國瑞壽矣<lb/>
卯君余攬徳輝以來御扉其撤扄閽者辭羣仙曰長贏<lb/>
阜物朝霽霈霖八荒仁夀六氣平均意有間矣若為啟<lb/>
眀閽者曰今日何日願有謁於大鈞羣仙曰豈曲度房<lb/>
中聲揚濮上或彈絲吹竹以奉徽音耶曰有是哉豈栁<lb/>
肢低月蕖艶凌波有若電羽之翁翁者耶曰有是哉豈<lb/>
齊優戯劇謔浪傾河足資笑噱而徹聴營耶曰有是哉<lb/>
<pb n="KR4h0054_WYG_009-20a"/>
豈池塘緑淨蓮芰香浮有所謂鼓蘭槳而歌采菱者耶<lb/>
抑凉臺逺岫竹院碁枰玉壺簷動桃笙波澂方羊燕適<lb/>
爰滌袢暑之襟耶寧風生麈尾扇隔庾塵飄飄羲皇上<lb/>
人耶閽者不答徐而歌曰九垓昊昊兮無聲八柱膴膴<lb/>
兮上騰陽道柔兮隂彚征孰綱轄是兮伏藏不升羣仙<lb/>
囅然而笑曰槖籥機緘固運轉不停也耶乃賡而和曰<lb/>
鉉必玉兮柅必金鼎中實兮魚弗賔斡造化兮掲乾坤<lb/>
黄中正位兮玉立千春少焉霞袽軒舉環珮鏘鳴仰而<lb/>
<pb n="KR4h0054_WYG_009-20b"/>
視之惟見卿雲綺錯泰階衡平實癸未中伏槐府稱夀<lb/>
之辰也<lb/>
　<lb/>
　<lb/>
　<lb/>
　<lb/>
　<lb/>
　　江湖後集巻九<lb/>
</p>
<p>
</p>
  </div>
<div>
                <head/>
    <p>
<pb n="KR4h0054_WYG_010-1a"/>
欽定四庫全書<lb/>
　　江湖後集巻十　　　　　　宋　陳起　撰<lb/>
　　　林希逸<lb/>
　　　希逸字肅翁號獻機福清人端平二年進士歴<lb/>
　　　官翰林權直兼崇政殿説書直秘閣知興化軍<lb/>
　　　有鬳齋續集竹溪十一稿劉克莊䟦云乾淳間<lb/>
　　　林艾軒始好深湛之思加鍜錬之功一傳為網<lb/>
　　　山林亦之再傳為樂軒陳藻三傳為希逸竹溪<lb/>
<pb n="KR4h0054_WYG_010-1b"/>
　　　槁亁中含華滋蕭散中藏嚴宻窘狭中見紆徐<lb/>
　　　王士禎居易錄亦言鬳齋詩多宗門語如題唐<lb/>
　　　明皇按樂圖逹摩渡蘆圖長歌皆佳<lb/>
　　　題江貫道山水四言<hi>原注此畫疋絹作石林簡齋有詩䟦之</hi>
逺山叢叢逺樹濛濛咫尺萬里江行其中短長何岸高<lb/>
低何峯彼坻彼渚彼瀑彼洪晴嵐乍豁烟靄葱籠或斷<lb/>
或属且淡且濃爾崒奚寺爾盤奚宫或垣隂翳或梁嵌<lb/>
空有吠者厖有樵者翁危檣落碇短棹掀篷往來異趣<lb/>
<pb n="KR4h0054_WYG_010-2a"/>
寂動殊容羃翠其庭豈非盧鴻略彴而渡豈非龜䝉昔<lb/>
我經行雲山萬重若淮南北與江西東亦蓑而雨亦㡌<lb/>
而風乃今追維夢境相從及此開巻恍然昔同誰居作<lb/>
者造化論功淹總其裔熈成是宗聲聞九陛既召而終<lb/>
謂彼樹白<hi>原注貫道畫林木如筭子其身皆白</hi>䜟其身窮其然豈然訊之<lb/>
天公此名穹壌疇曰不逢<lb/>
　　　石鼎聨句圖<lb/>
畫意不畫形形勝意不足正如九方臯相馬不相肉此<lb/>
<pb n="KR4h0054_WYG_010-2b"/>
筆誰為之繅藉以錦玉一几共三人彌明喜師服𢋫酬<lb/>
夜何其漏箭在銀燭誰如豕腹脹誰作龍頭縮始胡為<lb/>
頡頑末胡為屈伏彼既鼻撩天避席徒局束去者俄翩<lb/>
然二子睡正熟扊户問童奴曉雲凄古木質之昌黎萹<lb/>
段段皆實録用意豈不精或者疑近俗我聞文章家同<lb/>
工而異曲或如駿歴險千里在一蹵或寸歩不遺句句<lb/>
必連屬在詩則樂天在文則永叔畫品恐亦然願言寳<lb/>
此軸毋使歎巧心受嗤于拙目<lb/>
<pb n="KR4h0054_WYG_010-3a"/>
　　　午齋即事<lb/>
晴牕吾伊罷風薄清晝永陳編㡬廢興適笑心自領青<lb/>
精飲何味車笠拂塵境佇立共幽懐虚簷踈竹影<lb/>
　　　方溪上謡<lb/>
溪上行吟山裏應山邉閑歩溪間影每因人語識山聲<lb/>
却向溪光見人性溪流自潄溪不喧山鳥相呼山愈静<lb/>
野雞伏卵似養丹睡鴨依蘆如入定人生何必學臞仙<lb/>
我行自樂疑散聖無主獨賦溪山謡山能逺和溪能聽<lb/>
<pb n="KR4h0054_WYG_010-3b"/>
　　　雲木相叅歌<lb/>
溪翁結茅傍溪南近山繞屋青如藍天垂四野雲到地<lb/>
千頃萬頃羅松杉著亭小小寄面勢往來萬象牕中含<lb/>
有時倚杖日未吐但見雲木朝相叅蒼蒼古木大百圍<lb/>
白雲無心出復歸雲無盡藏木不老雲木千載長依依<lb/>
我醉呼雲雲不飛風和萬竅如塤箎此時此景誰能盡<lb/>
既以名亭聊賦之<lb/>
　　　安豐作<lb/>
<pb n="KR4h0054_WYG_010-4a"/>
塞北悲笳起淮南古木踈風髙疑唳鶴水落見义魚俗<lb/>
僅傳丹鼎人誰問枕書因吟招隐賦乆客自嗟嘘<lb/>
　　　宿西興渡<lb/>
古寺鳴鐘罷髙林宿鳥忙竹明風弄影荷净露生香月<lb/>
到中天小星過野水長江村人寂寂敗葉響銀床<lb/>
　　　讀程氏遺書<lb/>
浮生長短夢可見幾英雄不有遺編在應隨落葉空中<lb/>
宵門外雪一月坐間風似此難傳處能言孰與同<lb/>
<pb n="KR4h0054_WYG_010-4b"/>
　　　與陳同舎飲三元樓<lb/>
失身杯酒莫追尤爛醉生涯儘自由可倚何須鸚鵡賦<lb/>
相逢且解驌驦裘今無客入揚雄巷終有人題李白樓<lb/>
却笑三閭太憔悴獨醒猶作畔牢愁<lb/>
　　　心王<lb/>
易言不動工夫宻書説惟微體段彰仙漫有方求氣母<lb/>
禪非無見指心王靈根本要行藏在槁木寜於應感妨<lb/>
一語何思千古訓莫言為陸背程張<lb/>
<pb n="KR4h0054_WYG_010-5a"/>
　　　日用詩<lb/>
頼得人間念已灰省身克已問參回事隨縁法安排去<lb/>
病向根源㸃檢來布韈青鞋資懶散筆牀茶竈恣徘徊<lb/>
偷忙不住提撕着猛可投機亦俊哉<lb/>
　　　題𤣥扃<lb/>
君從何處叩𤣥扄耳學紛紛莫浪聽剗盡念頭方近道<lb/>
掃空注脚始明經見聞日富祗塵積渉歴年深似酒醒<lb/>
不必但疑禪背理請君細讀信心銘<lb/>
<pb n="KR4h0054_WYG_010-5b"/>
　　　虧欠<lb/>
休放閒愁到酒邉眼前虧欠是良縁六王纔畢秦關失<lb/>
二㓂俱平晉社遷月滿一輪須漸破屋留三瓦莫教全<lb/>
誰名缺减人間世雖道畨僧也自賢<lb/>
　　　郊行即事<lb/>
野店相依門向背牧童對語岸東西草枯白見樵成徑<lb/>
木落紅隨葉入溪色有淺深峰逺近影無長短樹髙低<lb/>
眼前好句閒收拾歸到書忩却自題<lb/>
<pb n="KR4h0054_WYG_010-6a"/>
老樹菌生鋪兎目斷蹊泥濕印牛溪山僧渡水䨇携履<lb/>
野客歸村獨杖藜羣鳥争枝聲上下孤松夾澗影東西<lb/>
行吟注意搜詩料欲近前溪路怱迷<lb/>
　　　世味<lb/>
世味更甞百念輕眼前何辱又何榮寜教鬼解揶揄汝<lb/>
不許人能駕馭卿躍馬卧龍皆夢事焚香弄鏡了餘生<lb/>
春殘雨水差沾足却願從今米價平<lb/>
　　　自警<lb/>
<pb n="KR4h0054_WYG_010-6b"/>
静退雖知趣味殊終然習氣未全除有無對境宜俱遣<lb/>
夢覺何時解一如得力要須生處熟用工最怕宻中踈<lb/>
莫教草草匆匆去却恐從前枉讀書<lb/>
　　　題詠近藁<lb/>
挐舟早己向三韓莫放天風解引還九轉黄芽先白雪<lb/>
千年翠甗後紅斑棊無盡算仙猶在性要全空佛未閒<lb/>
得路不須愁險絶看他脚力盡時山<lb/>
　　　題艾軒詩<lb/>
<pb n="KR4h0054_WYG_010-7a"/>
為道難言不著書但知日用是根株當筵自昔傾龍象<lb/>
嗣法何人識馬駒六學即今皆勦説一齋孤立可長吁<lb/>
犀斜南谷窮愁骨僊境能談舊事無<lb/>
　　　列子口義成<lb/>
莊列源流本一宗微言妙趣不妨同但知絶迹無行地<lb/>
<hi>原注莊子齊物論</hi>豈羡輕身可御風二義乖違劉絶識<hi>原注劉向叙中</hi>
<hi>有二義乖背不似一家書之語</hi>八篇叅校湛何功<hi>原注今書八篇張湛所叅校</hi>就中<lb/>
細細為分别具眼應須許此翁<lb/>
<pb n="KR4h0054_WYG_010-7b"/>
　　　讀關尹子<lb/>
青牛車後抱關翁師己西㳺道却東著論九篇今獨在<lb/>
命名一字古無同<hi>原注九篇皆一字名</hi>不知身老傳誰氏可愛文<lb/>
竒似考工博大眞人莊所敬寥寥千載想宗風<lb/>
　　　題新藁<lb/>
少日無端苦學詩倚樓面壁總成癡斷無子美驚人語<lb/>
差似堯夫遣興時最上宗風理沒乆新來家數見聞知<lb/>
吾生恐被師傳誤自比靈雲更不疑<lb/>
<pb n="KR4h0054_WYG_010-8a"/>
　　　至學<lb/>
至學𤣥談理最微負門粗細有誰知蛇生弓影心顛倒<lb/>
馬齕萁聲夢轉移須信風幡元不動能如水鏡却無疵<lb/>
咸經四字分明訓截斷憧憧未感時<hi>原注先師樂軒云貞吉悔亡四字今</hi>
<hi>古坐右銘也小象以未感害釋之有感有應而後害生未感則無可悔也</hi>
　　　物理六言<lb/>
以鳥養鳥盡性惟蟲能蟲知天萬物與我為一反身樂<lb/>
莫大焉<lb/>
<pb n="KR4h0054_WYG_010-8b"/>
羊螘不如魚計鴻鵠豈比鴈謀為問折腰五斗何如散<lb/>
髮扁舟<lb/>
杜鵑前身名宇蝴蝶夢境為周至理但觀物化吾心自<lb/>
有天遊<lb/>
醯雞甕中世界蜘蛛網上天機他心我心壹是大知小<lb/>
知俱非<lb/>
蚯蚓兩頭是性桃花一見不疑了得葛藤三昧却參芣<lb/>
苢諸詩<lb/>
<pb n="KR4h0054_WYG_010-9a"/>
非魚知魚誰樂夢鹿得鹿誰誣若與予也皆物<hi>原注莊子語</hi>
執而我之則愚<hi>原注關尹子</hi>
　　　田圃雜興<lb/>
疇昔多慚世網牽収身幸早賦歸田四科人物皆髙第<lb/>
只覺樊遲也自賢<lb/>
獨坐搔頭曉未梳喜看童僕理園蔬漢儒不悟眞消息<lb/>
却下簾帷只讀書<lb/>
郊迎猶待一畨風主相那能不愧容縱道東還心事白<lb/>
<pb n="KR4h0054_WYG_010-9b"/>
更須定洛乞明農<lb/>
嵗計溪南數畆中但將風雨祝天公人生何必堂厨飯<lb/>
米滲藜羮一飽同<lb/>
雨過高低水地平扶犂野老續歌聲憂時莫問蓑衣䜟<lb/>
但看烏犍破曉耕<hi>原注䜟語見文公集雜著</hi>
輪輿盖軫及車弓模冩文竒是考工農具因何却踈略<lb/>
周公於此愧龜䝉<hi>原注笠澤叢書農具説最工</hi>
　　　寄書後作<lb/>
<pb n="KR4h0054_WYG_010-10a"/>
幾度題書客未還歸鴻節節度鄉關遥知一紙平安字<lb/>
慈母燈前閣淚看<lb/>
　　　登舟喜頓清秋暑<lb/>
觸暑登途衆共猜好風誰料逐帆開天公應是憐行客<lb/>
正忤炎官熱属來<lb/>
　　張煒<lb/>
　　　煒字子昭杭人有芝田小詩<lb/>
　　　雜詩<lb/>
<pb n="KR4h0054_WYG_010-10b"/>
笙簧世所貴正調多溺沉有人懐古心臨風理瑶琴一<lb/>
彈秋月髙忽覺開塵襟或疑澗泉聲忽作鸞鳳吟得意<lb/>
自怡悦子期難再尋銅壺一枝梅儘可為知音<lb/>
　　　苦寒二首<lb/>
北風吹枯桑汙注如語汝牎虗夜少寐展轉莫寜處衾<lb/>
裯冷如鐡凛凛不可禦家居猶畏寒何况逺行旅<lb/>
白雪農家瑞亦使天下寒陋巷無飢民此瑞古所難上<lb/>
方播春仁發粟賙饑飡一飽生歡心萬户各獲安<lb/>
<pb n="KR4h0054_WYG_010-11a"/>
　　　海棠<lb/>
楊妃睡未足西子粧太華餘妖媚東君化為枝上花嬌<lb/>
羞沁紅玉裊娜揉春霞少陵恐添愁不欲詩句誇<lb/>
　　　題夏訓武珪畵牛<lb/>
枯木立數莖斷岸走千尺旁有牧牛兒放牛倚拳石牛<lb/>
閑芳草間兒倦眠跼蹐畵手筆入神淡墨奪真跡慿誰<lb/>
喚兒醒落日歸路僻覺來横短笛吹斷逺山碧<lb/>
　　　㳺葛嶺瑪瑙寺瞻孤山尊者像<lb/>
<pb n="KR4h0054_WYG_010-11b"/>
柳風吹蘭衿蘚暈識芒履尋幽古招提偶識尊者墓斷<lb/>
碣眠蒼雲慈容惨香霧孤山豈無詩未若壁間句<lb/>
　　　虚谷<lb/>
虚室既生白空谷亦傳聲山翁抱高標借為虚谷名中<lb/>
有如帶水流出心源清我欲從之遊臨風濯塵纓<lb/>
　　　柯山製墨胡處士求𨽻字<lb/>
有客落魄逰京都形服差類山澤臞袖携一紙故友書<lb/>
來求古𨽻銘墨模我方臨池且自娛觸撥雅興生江湖<lb/>
<pb n="KR4h0054_WYG_010-12a"/>
坐扣墨法果不誣出示數餠泥金濡質模温潤凝龍酥<lb/>
麝氣酷烈清透膚浣濯研沼塵滓無磨動淳漆生金壺<lb/>
吳牋半幅翻雪腴碧雲掩冉生兎鬚豪家有錢貯金珠<lb/>
誰肯淡好如吾徒自憐我為貧所拘傾嚢盡易令無餘<lb/>
臨行束擔付獠奴就索詩句榮歸途天下具眼不可汚<lb/>
芳名豈借人言沽<lb/>
　　　試宣毫<lb/>
中山瑞獸乆不出天下筆工徒負名近聞宛陵獲數軰<lb/>
<pb n="KR4h0054_WYG_010-12b"/>
束縳管製差專精携入京師求鑒賞一見不以他毫輕<lb/>
呼童滌硯淬瑿玉催我紙上雲烟生<lb/>
　　　買劔<lb/>
袖携一劔三尺銛試與豪士論醜妍鋒鋩閃爍走氷雪<lb/>
靶鞘激烈拏風煙斷蛟截犀挺靈怪照人切玉光牽聨<lb/>
昔時歐冶不再岀純鈎磐郢名空傳越王苟不遇薛燭<lb/>
萬户駿馬誰肯捐物雖有價瑤無價瑤逢識者逾精鮮<lb/>
主人得之亦自壯十襲珍秘輕萬錢何當佩服却戎羌<lb/>
<pb n="KR4h0054_WYG_010-13a"/>
會令沙漠無戈鋋<lb/>
　　　辛丑長至<lb/>
物意通人事陽生一脉天梅雖攙臘破栁已得春先襪<lb/>
頌趨時獻臺雲取巧傳所須惟飽耳延頸㸔豐年<lb/>
　　　寄任居士<hi>原注希言</hi>
師黙修禪觀龍升虎自閒眼開俱是道心定亦無山癭<lb/>
木牀三尺蓬茅屋半間錬成真積力䇿景到瑶關<lb/>
　　　為徐叔剛賦逹齋<lb/>
<pb n="KR4h0054_WYG_010-13b"/>
男兒勁正氣期欲展經綸場屋求程藝山林多隠人學<lb/>
優冝必仕道在不妨貧快舉摩霄翮聮翩立要津<lb/>
　　　題蓮峯集後<lb/>
奪得蓮峯秀英名馥邇遐文章騰氣燄句律煉聱牙一<lb/>
梗江湖客三朝忠義家欲評清絶處雪月照梅花<lb/>
　　　紙閣<lb/>
紙閣新裝褫青氊喜尚存翠圓垂彩絡紅朶粲陶盆藏<lb/>
宻寒無著融真體自温夜深誰晤語花綴短檠昏<lb/>
<pb n="KR4h0054_WYG_010-14a"/>
　　　游蔣山<lb/>
家世帝王州鍾山恥未遊巻書趍幕府散歩入林丘泉<lb/>
湃懸崖醜雲閑古樹愁草堂今在否更欲展詩眸<lb/>
　　　簡耕月<lb/>
一犂將暝色月下自耕耘為適能吟趣非干力穡勤草<lb/>
芟心地濶苗揠世情分莘野如膺詔新詩就獻君<lb/>
　　　辛丑長至後九日其夕大風<lb/>
朝家禱瓊瑞天忽賜雄風静聽耳轟皷凍眠身屈弓把<lb/>
<pb n="KR4h0054_WYG_010-14b"/>
茅吹巻後矮柱兀揺中拶曉怪威息太陽升海東<lb/>
　　　過西興渡<lb/>
乆不到西陵重來扣便<graphic n="KR2476" url="https://raw.githubusercontent.com/kanripo/KR-Gaiji/master/images/KR2476.png" mimeType="image/png"/>眼吞滄海碧帆巻越山青路<lb/>
逺人煙盛官清風浪停片時登岸口小立望雲亭<lb/>
　　　題浄衆壺隐<lb/>
古院無僧住含情更惘然綠苔欺破閣白鳥没飛煙壺<lb/>
隐遲遲日筒分細細泉欄干聊小凭取次綴詩篇<lb/>
　　　騎馬<lb/>
<pb n="KR4h0054_WYG_010-15a"/>
陌上騎驄馬朱纓耀日丹袖欺鞭竹瘦靴入鐙金寒毳<lb/>
㡌兠貂䑕茸裘織雁團戎装吾亦可初不礙儒冠<lb/>
　　　題友人深居<lb/>
閒中有真樂深隐向林巒<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>竹招山色栽梅結嵗寒事<lb/>
因貧後少心到老來安拾芥取青紫野人猶畏難<lb/>
　　　觀集芳園<lb/>
千歩入修廊猶聞碧霧香風翻宫襭紫菊染御枹黄亭<lb/>
宇丹青老笙歌嵗月長上皇臨幸少書圃自翺翔<lb/>
<pb n="KR4h0054_WYG_010-15b"/>
　　　謁和靖祠<lb/>
先生遺隐跡年古路荒凉鶴喚詩䰟去梅留姓字香孤<lb/>
山應似舊薦菊謾流芳翻作西湖夢騷人為斷腸<lb/>
　　　題心逺别墅<lb/>
聞説藏修所慿山更接溪百花攙序發萬竹剪雲齊地<lb/>
勝塵無染㕓居俗正迷二王詩絶唱何用我留題<lb/>
　　　舟離和州别史君<lb/>
眷客留連乆分携各惘情艣摇江水碧城凸曉烟明衣<lb/>
<pb n="KR4h0054_WYG_010-16a"/>
薄寒先覺心平浪不驚鍾山青在睫歸興逐雲生<lb/>
　　　謙齋席間贈苔磯<lb/>
因合謙齋飲新編得細哦髯掀天地闊足歴水雲多才<lb/>
敏逢青眼家成隐翠蘿近聞詩債盛老退欲停戈<lb/>
　　　訪劉山人隐居<lb/>
歩入山回處茅櫩隐士家逺峰犇渇驥曲徑裊修蛇純<lb/>
翠千莖竹交紅一架花客來費清供汲水自煎茶<lb/>
　　　春晚郊行有懐<lb/>
<pb n="KR4h0054_WYG_010-16b"/>
行春車馬漸無多閒歩郊原玩物華已角未腴隂徑筍<lb/>
似香非韻别籬花子規饒舌空催客蛺蝶貪遊不戀家<lb/>
常記湖邉同詠賞歸鞍扶醉月籠紗<lb/>
　　　冬至<lb/>
冷笑書雲上魯臺乖祥俱向眼中猜隂逢剥處自陽復<lb/>
否到極時須泰來霜剪草茸寒欲斷日烘梅粉暖全開<lb/>
吾儂喚作尋常事坐看兒童拜節囬<lb/>
　　　學吟<lb/>
<pb n="KR4h0054_WYG_010-17a"/>
騷豪矢口便成詩全異推敲鍊句遲一字下平揺不動<lb/>
數聨生就稳難移池塘春草英靈處水月梅花頴悟時<lb/>
我亦學吟功未進每將此理扣心師<lb/>
　　　題六和塔秀江亭<lb/>
秀江亭上駐吟懐苔蘚軒牕四面開潮怒挾風吹海立<lb/>
㯭聲揺月下天來浮漚世事等出沒泛梗羈人㡬去回<lb/>
待冩篇詩紀㳺跡路迢不奈馬頻催<lb/>
　　　雪忩自西陵以新詩竝水仙見惠<lb/>
<pb n="KR4h0054_WYG_010-17b"/>
洛浦風流幾隔年江南重見色依然根從埜卉同分品<lb/>
香與梅花可並肩葩白中黄饒蘊藉臘梅春暖肆芳妍<lb/>
殷勤併挾新詩送領略丰姿夜不眠<lb/>
　　　餞友人赴靖州通道尉<lb/>
竹風荷氣約朱明路入渠陽暑尚清馬耳蕭蕭懸墮月<lb/>
鷄聲喔喔勉修程何拘梅政誇年少即泛蓮漪賛老成<lb/>
莫把西湖浪吟筆楚山空濶更關情<lb/>
　　　題友人自方家峪遷居北山棲霞嶺<lb/>
<pb n="KR4h0054_WYG_010-18a"/>
素喜華居逼禁闉北山何事又移文來依岳麓千章翠<lb/>
閒却南屏一片雲招月詠梅君自樂煮泉瀹茗客同分<lb/>
未隨燕雀伸忱賀先剪溪藤述寸芹<lb/>
　　　游洞霄棲真洞<lb/>
筍輿揺兀到山前就宿棲真古洞天老木倚風清鶴唳<lb/>
濕雲拖雨䕶龍眠塵凡夐岀幾千仭足跡經由已半仙<lb/>
到此豈容閑詠筆重來知復是何年<lb/>
　　　題可山梅花巖<lb/>
<pb n="KR4h0054_WYG_010-18b"/>
髙人深欲買山居常辦栽梅養鶴圖喜有名園隣水月<lb/>
不妨清夢憶江湖羲之坦腹應相愛和靖掀髯足自娛<lb/>
旦夕杖藜須踐約錦囊先束付奚奴<lb/>
　　　題童宰盤隐<lb/>
才了花隂入要塗暫時歸去友樵漁逺山數筆意不盡<lb/>
流水一泓清有餘我軰愛吟懐退歩誰人得計肯閑居<lb/>
古梅樹下三間屋深掩柴門静讀書<lb/>
　　　歸畊<lb/>
<pb n="KR4h0054_WYG_010-19a"/>
紆青拖紫信天縁才説歸畊自樂然二頃良田供活計<lb/>
一鉏風雨飽豐年妻條桑葉催蠶起兒脫莎衣傍犢眠<lb/>
不是此心甘隐退為貪農隙理殘編<lb/>
　　　援藤<lb/>
援藤穿蘚扣雲扉清足髙標顯翠楣風月任隨時事改<lb/>
江山不被世情移雖無白酒留君醉却有青編可自怡<lb/>
朱紫紛紛徒説貴隐居真樂幾曽知<lb/>
　　　桂<lb/>
<pb n="KR4h0054_WYG_010-19b"/>
癡兒緫向月中求不信人間賸有秋萬㸃盡垂金粟顆<lb/>
一枝宜上玉搔頭清香已壓龍涎倒墮蕚冝將蟻醑浮<lb/>
吟得詩成對花舉不須招客費賡酬<lb/>
　　　簡任新恩<lb/>
自别梧姿二十年情親何暇鴈傳箋深疑楚澤蟠胷次<lb/>
不放吳霜㸃鬢邉我憶花間聽樂府君嗟柳下度吟鞭<lb/>
于今又遂啣杯樂湖海相逄豈偶然<lb/>
　　　寄武岡宰宋雪巖<lb/>
<pb n="KR4h0054_WYG_010-20a"/>
柳下分携鬚影蒼好風吹夢過都梁諸蠻帖化花隂静<lb/>
一騎飛塵薦墨香書就幾曽逢驛使公餘應不冷奚囊<lb/>
雲情鶴態元如舊應倚株梅憶錦鄉<lb/>
　　　謝朱髙郵惠湛盧詩集<lb/>
門掩飛花欲曙時起來忽接湛盧詩清新盡奪氷霜氣<lb/>
婉麗渾無脂膩辭題品江山今已了登庸廊廟不冝遲<lb/>
髙沙父老休專惠宣室今興夜半思<lb/>
　　　寒月郊居<lb/>
<pb n="KR4h0054_WYG_010-20b"/>
心逺郊居閒亦勝磚爐紙閣類僧房倦抽樂府翻吳韻<lb/>
獨對騷經味楚羗句到奪將袍錦赤功成消得帶金黄<lb/>
相逢毎惜芝蘭種猶在瀟瀟水竹傍<lb/>
　　　再逰玉泉觀金魚<lb/>
曽見金鱗已十年重來鬐鬛尚凄然忍從鰕蠏常為侣<lb/>
好作蛟龍飛上天古木聳雲尊梵宇靈源疏滴潤農阡<lb/>
商霖已得真賢佐旱暵何勞籲玉泉<lb/>
　　　謝友人惠筆<lb/>
<pb n="KR4h0054_WYG_010-21a"/>
翰墨塲中浪得名近來研席愧塵侵紫懐心素鋒鋩健<lb/>
紅束腰身管套深珍重故交分數種勝于埜老獲千金<lb/>
便當拂繭晴忩下賸寫新詩倩鶴吟<lb/>
　　　湖上次韻<lb/>
湖邉舊好即潘楊惜不同舟艤岸傍竹葉肯陪三揖醉<lb/>
荷花分受一襟凉雪壺色浄氷心爽金縷歌停玉骨香<lb/>
客㪚樓臺収晚照獨看西子學吳妝<lb/>
　　　宿洞霄虚白房<lb/>
<pb n="KR4h0054_WYG_010-21b"/>
列岫宗竒觀藤蘿結翠門隔巖龍喚雨雲走半牎昏<lb/>
　　　懐玉山人過越江<lb/>
玉石紛紛嘆混淆君今懐璞在吟袍快帆聞指西陵去<lb/>
識眼相逄價自高<lb/>
　　　鞦韆<lb/>
吾今兩鬢已成絲毎毎逢春獨自悲最恨鞦韆無力上<lb/>
風流不比少年時<lb/>
綵索髙懸錦柱頭女郎花下競風流垂楊影裏曽窺見<lb/>
<pb n="KR4h0054_WYG_010-22a"/>
飛起嬌紅一㸃愁<lb/>
　　　賦竹宫羽人芸谷<lb/>
昔年摘葉更尋枝踏遍山巔與水涯今日華陽親薦得<lb/>
玉苗僊草映靈芝<lb/>
　　　觀王氏山亭舊基<lb/>
山亭礙月不容留拆去危基立故丘落日倚笻舒望眼<lb/>
片帆鈎破一江秋<lb/>
　　　書向耐軒<lb/>
<pb n="KR4h0054_WYG_010-22b"/>
薌林一譜傳清白以耐名軒更出竒修竹䕶牎梅夾路<lb/>
嵗寒消息獨君知<lb/>
　　　翠微亭<lb/>
萬木輪囷卧嵗寒一聲啼鳥應空山興來小立危欄畔<lb/>
身在碧雲霄漢間<lb/>
　　　知果寺參寥泉<hi>原注坡仙嘗瀹茗論詩于此</hi>
破屋伶俜斷碣横剥苔彷彿見題名自從人去西湖後<lb/>
一掬寒泉便不清<lb/>
<pb n="KR4h0054_WYG_010-23a"/>
　　　鷗鷺世界<hi>原注徐氏堂扁</hi>
閒飛蘆葦疑成序獨立菰蒲似不羣愁思無邉煙水闊<lb/>
畵家詩境合平分<lb/>
　　　謝瑜首座寄黄龍茶<lb/>
寄我黄龍茗一圭旋烹竹雪試新竒地爐火軟湯初沸<lb/>
先約梅花小賦詩<lb/>
　　　忩底<lb/>
日炙虗忩暖欲春忩前椒蕾破梅英朦朧困眼看書倦<lb/>
<pb n="KR4h0054_WYG_010-23b"/>
驀聽蜂児撲紙聲<lb/>
　　　巖桂<lb/>
天街清曉似香林壓擔秋花塞市心緫被時人低價得<lb/>
葦簾茅屋盡黄金<lb/>
　　　題問坐主梅隐<lb/>
萬㸃春風吐白雲孤芳繞屋占雲根幽閑中得幽閑處<lb/>
暗水流香𦂳閉門<lb/>
　　　竹所<lb/>
<pb n="KR4h0054_WYG_010-24a"/>
數榦當櫩眼便青翠隂千畆况為隣休貪冷地閑風月<lb/>
好作清朝勁節人<lb/>
　　　書雲萍録<lb/>
聚若浮萍㪚若雲江湖姓氏搃相聞何煩爵里重鋪叙<lb/>
只倩梅花舉似君<lb/>
傑閣峥嶸據桞灣段侯江令夢魂間我來不問興亡事<lb/>
傲立薫風看蔣山<lb/>
　　　試翁壽鄉貢餘墨<lb/>
<pb n="KR4h0054_WYG_010-24b"/>
萬杵煉麋揺夜月一圭分劑割晴雲雪腴半展陶泓浄<lb/>
改罷新詩冩贈君<lb/>
　　　贈製墨羽人葛太玉<lb/>
回公膠法不輕傳太玉知機合伴仙安得翠雲蜚象管<lb/>
書邀風月上蠻牋<lb/>
　　　寄簡崇禧司徒髙士<hi>原注佑聖羽人往傳法</hi>
䄂惹天香隐故廬一山猿鶴伴清虗有人來叩神仙訣<lb/>
就剪晴雲問起居<lb/>
<pb n="KR4h0054_WYG_010-25a"/>
　　　花飛<lb/>
花飛梁苑春消後月落秦樓夜斷時一㸃不如歸去恨<lb/>
阿誰説與杜䳌知<lb/>
　　　簡趙真休<lb/>
曽向詩壇奪錦袍至今湖海誦風騷何如放下渾無事<lb/>
句不驚人意更髙<lb/>
　　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>回友人轉示詩巻<lb/>
拾得驪珠不秘藏来尋識眼共平章臨風一盼留書架<lb/>
<pb n="KR4h0054_WYG_010-25b"/>
夜夜豪光射竹房<lb/>
　　　贈梁彌仙<hi>原注羅浮山人</hi>
笑側華陽一幅巾碧眸蒼鬢貌如春羅浮洞裏通勾曲<lb/>
疑怪相逢似故人<lb/>
　　　雪忩惠海棠<lb/>
驅奴分送海棠花裊娜枝頭剪碎霞挿向銅壺當愛惜<lb/>
且留春色在吾家<lb/>
　　　題適安隐居<lb/>
<pb n="KR4h0054_WYG_010-26a"/>
蘿蔓紉巖竹翳閭天然幻出隐人居客來欲問山中趣<lb/>
掛壁絲桐插架書<lb/>
　　　試童巖野墨<lb/>
杵麋烘麝様新翻蟾玉輕磨漆未乾合走春風供化筆<lb/>
肯隨清譽到詩壇<lb/>
　　　書和靖故居<lb/>
童鶴飢癯古屋低孤山猶憶數聨詩先生更有清髙處<lb/>
未必梅花盡得知<lb/>
<pb n="KR4h0054_WYG_010-26b"/>
　　　小池<lb/>
恰恰方池欵竹齋風揺窓扇掩還開無端半夜踈荷雨<lb/>
更帯秋聲入夢來<lb/>
　　　題村居<lb/>
村居何識見時節春去春來自一年誰與児童話寒食<lb/>
也將楊栁挿門前<lb/>
數舎茅茨簇水涯傍簷一樹早梅花年豐便覺村居好<lb/>
竹裏新添賣酒家<lb/>
</p>
<p>
</p>
  </div>
<div>
                <head>江湖後集巻十一</head>
    <p>
<pb n="KR4h0054_WYG_011-1a"/>
欽定四庫全書<lb/>
　江湖後集巻十一　　　　　宋　陳起　撰<lb/>
　　万俟紹之<lb/>
　　　紹之字子紹郢人有郢莊吟藁方洪序曰相家<lb/>
　　　子也按宋宰輔表万俟卨外無爲宰執者豈卨<lb/>
　　　之族歟又大觀中万俟湜知澤州以循吏著語<lb/>
　　　云前有王琪後有万俟固有以亷節顯者也<lb/>
　　　方洪郢莊吟藁序曰洪㓜侍先君子側一時雋<lb/>
<pb n="KR4h0054_WYG_011-1b"/>
　　　秀多相與游郢人万俟子紹相家子也力學好<lb/>
　　　修先君子敬愛之寓居琴川嘗登抑齋先生節<lb/>
　　　惠王公門見聞卓犖故其文閎以肆負西北鯁<lb/>
　　　亮氣不隨衆靡故其詩清以嚴兩上春官人期<lb/>
　　　之與自期不薄也居亡何疾而卒臨革以平生<lb/>
　　　所爲詩屬其友順適葉君俾鋟之梓葉君耽于<lb/>
　　　詩篤于誼不負所託一日擕詩示洪曰子紹予<lb/>
　　　友也亦君友也其詩不可以不傳予既成其志<lb/>
<pb n="KR4h0054_WYG_011-2a"/>
　　　君盍序之嗚呼一死一生廼見交情吾是以知<lb/>
　　　子紹之不獨能爲文能爲詩且能取友也何敢<lb/>
　　　以固陋辭子紹名紹之郢莊其自號云<lb/>
　　　餞友宰丹陽<lb/>
昔曽覘吏事不是小規模萬象胷中布全牛眼底無迅<lb/>
雷推敏速片月對清孤鐵甕城邊邑今畨凋瘵蘇<lb/>
　　　傑閣<lb/>
傑閣倚空闊身高𦕈萬山棟雲飛縹緲簾鐵閙虚閑地<lb/>
<pb n="KR4h0054_WYG_011-2b"/>
歩氛埃外天威咫尺間好風吹笑語餘響落人寰<lb/>
　　　方水滴子<lb/>
質由良冶就心向主人傾外倣斤金制中藏勺水清兎<lb/>
毫芳露染龍尾濕雲生終命雙眸烱曽窺妙女成<lb/>
　　　陸墓寺<lb/>
距城纔五里野景自蕭然塘水清環寺窰烟黒翳天市<lb/>
多沽酒旅橋列賣魚船欲酹宣公塜淵陵幾變遷<lb/>
　　　旅中<lb/>
<pb n="KR4h0054_WYG_011-3a"/>
僦樓如斗大不與嬾相便盃酒常妨飯缾花亦費錢狂<lb/>
蹤依客燕短夢怯啼鵑欲去老丘壑無謀可買田<lb/>
　　　次郊行韻<lb/>
蝶怕花殘舞更忙隨風柳絮聞輕狂尋芳客去馬蹄倦<lb/>
試酒人歸衣汗香過雨千林舒翠葉䕶田一水露針秧<lb/>
留春無計空惆悵信手敲棊語夜長<lb/>
　　　送觀書記住山<lb/>
本是儒流學釋流枝藤所寓即清幽西山不用一錢買<lb/>
<pb n="KR4h0054_WYG_011-3b"/>
北磵空爲百計留禪向静中能妙覺詩于閑處得㝠搜<lb/>
秋風芳蒂甜如蜜許我溪頭繫小舟<lb/>
　　　游天平山白雲泉<lb/>
踏開松徑幾層陰一勺寒泉洗客心高處天風吹靣冷<lb/>
險邊石磴警人深祠尊范像香煙潤碑刻唐詩蘚暈侵<lb/>
鳥道更通幽絶處恨無足力可登臨<lb/>
　　　游建康碧瑶洞<lb/>
洞口篔簹幾百竿洞深襟袂易生寒鹿眠桃塢春常在<lb/>
<pb n="KR4h0054_WYG_011-4a"/>
鶴唳松梢夜未䦨瓦鼎香騰秋霧薄石盤碁撒曉星殘<lb/>
道人許换塵凡骨同向壇前説煉丹<lb/>
　　　謁曽祖提刑墓<lb/>
簮纓輝映紹興間身後清貧陋巷顔猶有雲仍在西浙<lb/>
遠思霜露拜南山祖風三世未應息天道百年今好還<lb/>
欲去欲留松下路藤花染淚路斕斑<lb/>
　　　席上次韻<lb/>
東風幾度客京華今日飄零天一涯無柰剛腸欺竹葉<lb/>
<pb n="KR4h0054_WYG_011-4b"/>
幸因清坐對梅花更長不覺銷銀燭寒峭從教透碧紗<lb/>
語到前朝行樂處綠楊深院是誰家<lb/>
　　　呈印主學<lb/>
君世通城武石城不堪兩處揔烽塵向時未快披雲願<lb/>
今日同爲避地人襟宇光風無盡藏杯盤夜雨有餘春<lb/>
喚回十載槐黄夢欲借靈槎去問津<lb/>
　　　婢態<lb/>
纔入園中便折花厨頭坐話是生涯不時搯數週年限<lb/>
<pb n="KR4h0054_WYG_011-5a"/>
每事誇稱舊主家遷怒故將甌碗擲傚矉剛借粉脂搽<lb/>
隔屏竊聽賓朋語汲汲訛傳又妄加<lb/>
　　　次新竹韻<lb/>
籜粉飄零幹拂簷午陰比似舊時添棲留薄霧生秋意<lb/>
勾引清風滌夏炎弱質自同詩骨瘦新竿也學舞腰纎<lb/>
丁寧養就化龍杖休劈輕絲織繡簾<lb/>
　　　訪新城宰<lb/>
野花香細綠陰成風着征衫暑尚輕流水有聲如學語<lb/>
<pb n="KR4h0054_WYG_011-5b"/>
亂山無數不知名柘林葉盡蠶初熟麥隴人行雉不驚<lb/>
少駐藍輿聊問俗兒童亦悦長官清<lb/>
　　　餞常熟宰<lb/>
籠鶴歸來到北闗玉墀春裏趣朝班九重定問琴川事<lb/>
爲奏通川一渡間<lb/>
多幸三年依德宇喜無一事到公庭庭前柳是公遺愛<lb/>
去後相看眼更青<lb/>
　　　金陵郊行<lb/>
<pb n="KR4h0054_WYG_011-6a"/>
快提金勒走郊原拂靣東風醒醉魂好景流連天易晚<lb/>
來朝更過杏花村<lb/>
　　　冬閨怨<lb/>
塑出獅毬對畫䦨笑呼女伴傍前看宫鞋濕透猶堪着<lb/>
未扺空閨繡被寒<lb/>
　　　寄永興宰兄<lb/>
相閥峥嶸南渡初百年遺緒要人扶從知物理終無否<lb/>
棠笏于今属魏謩<lb/>
<pb n="KR4h0054_WYG_011-6b"/>
憶昔京華聚首時大兄常念阿連癡别來相望天涯遠<lb/>
長誦對床風雨詩<lb/>
　　　題扇靣<lb/>
起晚慵粧立小樓杜鵑聲裏萬紅休儂愁未逐春酲解<lb/>
飛盡楊花不舉頭<lb/>
　　　蝶戀花<lb/>
　　　　春風<lb/>
啼鴂一聲雲榭晚好夢驚回蓬島疑行遍無緒東風簾<lb/>
<pb n="KR4h0054_WYG_011-7a"/>
自捲香苞雪壓荼䕷院　似有還無煙色展絮煖魚肥<lb/>
時復吹池靣扇影着花蜂蝶見藥䦨春静紅塵遠<lb/>
　　　風入松<lb/>
一春心事與誰同緣聚眉峯小樓徹夜聽鳴雨想西園<lb/>
錦繡成空欄漾金魚池水鈎閑紫燕簾風　年時忻折<lb/>
海棠紅來比芳容如今玉减香銷似怕輕寒懶出房櫳<lb/>
塵滿謝娘吟巻從教飛絮濛濛<lb/>
　　　賀新郎<lb/>
<pb n="KR4h0054_WYG_011-7b"/>
　　　　秣陵懐古<lb/>
決眥入飛鳥正江南梅雨初晴亂山浮曉鳳去臺空簫<lb/>
聲斷惟南有踈林鴉噪但空鎻吳時花草指㸃中原青<lb/>
山外柰征塵迷望愁雲繞佳麗地謾凝眺　清風助我<lb/>
舒長嘯問其中虚簾曲檻閲人多少風景不殊江山在<lb/>
况是英雄未老且拚與尊前一笑欲説前朝興亡事喚<lb/>
謫僊人共傳清醥歸路晚月明照<lb/>
　　儲泳<lb/>
<pb n="KR4h0054_WYG_011-8a"/>
　　　泳字文卿雲間人著有華谷袪疑説<lb/>
　　　題胡琴窻方徑<lb/>
詩窮推不去終有惡圓心樓倚風煙外琴横星斗沉行<lb/>
看花四靣坐對竹千尋却笑陶彭澤歸來荒草深<lb/>
　　　清閟軒<lb/>
萬竹中央住清心自愛持不除傷砌笋慵洗宿禽枝影<lb/>
落翻經處聲敲入定時重泥新雪壁留待客題詩<lb/>
　　　送春<lb/>
<pb n="KR4h0054_WYG_011-8b"/>
送春歸去後身却在天涯有夢忘爲客見書如到家樓<lb/>
空初入燕柳暗欲藏鴉故苑新桃李閑開一度花<lb/>
　　　聞采石分司芸隱訃<lb/>
忽聞千里訃涕淚已交横遽奪英雄去不教功業成人<lb/>
疑藏六甲天使伴長庚惆悵青山夢分明坐兩楹<lb/>
　　　小園<lb/>
墾葦栽花柳園林小小成旋分黄菊本新扁草堂名池<lb/>
水通湖活江風過竹清不期車馬到足自稱幽情<lb/>
<pb n="KR4h0054_WYG_011-9a"/>
　　　亭下<lb/>
亭下冷泉清松深地絶塵細看門外樹幾換寺中人别<lb/>
嶂孤猿曉幽花百鳥春坐來危石上疑是比丘身<lb/>
　　　思歸<lb/>
客樓高處望獨立對斜暉負郭有田在故山何日歸秋<lb/>
深楊柳薄水濶鷺鷥飛風景正蕭索何堪聞搗衣<lb/>
　　　送人遊邊<lb/>
邊風吹鴈至君却向邊遊正立功名日去防闗塞秋看<lb/>
<pb n="KR4h0054_WYG_011-9b"/>
鵰因撚箭調馬試呈毬奏凱歸時節應須萬户侯<lb/>
　　　送兄潮舉<hi>原注䕶嫂䘮歸於温陵</hi>
老來偏惜别此别更闗情水陸三千里舟車一月程鴈<lb/>
聲鄉思遠鸞影旅魂驚楊柳彫零盡無枝可贈行<lb/>
　　　寄兄玉老<hi>原注時隨兄秀老往守雷陽</hi>
雷陽路迢逓回首亦闗心重别因輕諾遠行多近唫客<lb/>
懐秋色早歸夢嶺雲深莫以書無益人來惜萬金<lb/>
　　　澱山寺<lb/>
<pb n="KR4h0054_WYG_011-10a"/>
無路接塵寰中流擁翠鬟望中疑有寺游處若無山過<lb/>
雨行雲濕衝風釣艇還龜邊舊鷗鷺心事頗相闗<lb/>
　　　悼古鏡果佛慧法師<lb/>
霜毛垂半頂説法國王前定裏修千刼佛中添一員諡<lb/>
尊終後賜真諦在時傳講下諸徒弟焚香石塔邊<lb/>
　　　送陳雲厓<lb/>
出門即遠道君去有誰令詩價侯門賤時情客路輕晚<lb/>
雲歸獨樹寒雨暗荒城此地還相别誰能不動情<lb/>
<pb n="KR4h0054_WYG_011-10b"/>
　　　送盧萍齋<lb/>
當春雁北飛之子獨南歸寒暑本無定去來應有機柳<lb/>
煙迷客棹花露濕征衣明月人千里相思消息稀<lb/>
　　　紅藥<lb/>
紅藥階前半吐葩露枝已入貴人家不如庭下無名草<lb/>
一度春風一度花<lb/>
　　　涵虚閣<lb/>
菊秋梅臘百花春過眼年華醉夢身今日不因登此閣<lb/>
<pb n="KR4h0054_WYG_011-11a"/>
不知人世是紅塵<lb/>
　　　春日郊行<lb/>
東風吹著便成花粧㸃園林賣酒家田野可栽閑草木<lb/>
十分春色在桑麻<lb/>
　　　柬藏一<lb/>
靈竺山前滿逕苔遊春車馬可曽來共君便欲携尊去<lb/>
一樹海棠花正開<lb/>
　　　胡定齋惠墨求詩<lb/>
<pb n="KR4h0054_WYG_011-11b"/>
萬杵𤣥霜玉兎魂刀圭煉就許平分流珠輕滴銀蟾露<lb/>
化作催詩一片雲<lb/>
　　　春晝<lb/>
亭院深深春晝長度窻蜂影去來忙自從野菜花開後<lb/>
一月熏爐不炷香<lb/>
　　　送人<lb/>
昨日含愁始送春今朝又復送行人江頭楊柳不須折<lb/>
那與愁眉替得顰<lb/>
<pb n="KR4h0054_WYG_011-12a"/>
　　　覺來<lb/>
西風吹夢過錢塘獨上孤山叩冷香紙帳四垂燈影薄<lb/>
覺來疑是月昏黄<lb/>
　　朱復之<lb/>
　　　復之字幾仲號湛廬建安人端平中使北展謁<lb/>
　　　八陵劉克莊詩話載摘句初夏云忽聽夏禽三<lb/>
　　　五弄新紅突過石榴枝秋日云紅蕖老去羞明<lb/>
　　　鏡推讓朱榮上蓼花葢亦纎麗之作也<lb/>
<pb n="KR4h0054_WYG_011-12b"/>
　　　别湯伯紀<lb/>
停雲思何長伐木夢苦短飄揺乗風來倐霍摶沙散匪<lb/>
今我獨黯自昔客屢嘆之子曷云戾微陽逼候炭囚山<lb/>
對線景汲井共清盥玉露泚金莖水泉流藻翰方竹桂<lb/>
芳襲未覺枳栖遠仰天鏡其團一弛弓向半書堂渴吾<lb/>
伊佇立了瑟僴子如飛鴻漸我如禁門鍵天寒柳無枝<lb/>
指直不得挽歸來翫題墨寂寂眯雙眼<lb/>
　　　與静使君約遊姑山記事古風二十韻<lb/>
<pb n="KR4h0054_WYG_011-13a"/>
苦熱日已遠杪秋遂凄凉邦候及清暇小隊豫郊崗一<lb/>
麾先嶃巖半刺驂翶翔卿月動左轄客星移奉常誰歟<lb/>
南冠者共挹北斗漿翠幄穿晨曦鎻金歩流光窮惚某<lb/>
氏建架構遡斯堂閩紅傾泛盎楚緑餖圓方平原磊落人<lb/>
仙碑勒荒唐方平叱石起來問東海桑蔡子狗竇過蛇<lb/>
蟬蜕冥茫麻姑十八九兩髻已成霜惟餘老杉星省識<lb/>
鄧紫陽往事莽如迹且醉糟書房翼亭躋齊雲游目望<lb/>
八荒挽河落飛瀑洒雪芙蓉裳夕矣憺將歸一一玉帝<lb/>
<pb n="KR4h0054_WYG_011-13b"/>
旁蹇余雅幽尋嗜此崔嵬藏請從浮丘生學笙翳鳳凰<lb/>
他年儻相思矯首空斷腸<lb/>
　　　夜飲羅懐叟三盃屬余剛制共讀孟郊詩<lb/>
建子初寒月篝燈對語時獨醒蘓客酒細咏孟生詩蠧<lb/>
老無新巻烏驚有夜枝白雲路不遠明日肯重來<lb/>
　　　别李商卿<lb/>
羇思孤耽僻蛩音偶出虚緑陰分坐乆清話見情初春<lb/>
過詩魂怯年銷劒術踈相看漸成故臨别欲何如<lb/>
<pb n="KR4h0054_WYG_011-14a"/>
　　　滕王閣<lb/>
傑甚滕王閣登臨思𣺌然宿雲開北牖秋水盡南天帝<lb/>
子今何處王童記獨傳客懐無住著浩蕩白鷗前<lb/>
　　　九日偕翁與可江正甫鄭景雲遊鳳山<lb/>
褁將破㡌鳳山遊鳳去臺空餘古丘白髪尚能今日客<lb/>
黄花祗作故園秋天浮渭北荒荒杳江入旴南隱隱流<lb/>
我始欲愁君且莫人生何處是吾州<lb/>
　　　太平寺塵外閑題<lb/>
<pb n="KR4h0054_WYG_011-14b"/>
高樹青圓不見天小風微動竹梢偏衣涵空翠元無雨<lb/>
庭閟餘聲獨有蟬老去此心無所住向來我見不須先<lb/>
狂吟但過寒山子薦得騰騰一味禪<lb/>
　　　謝張生見湛盧歌<lb/>
劒術空踈今罷休家山何處越中甌欲談往事渾亡是<lb/>
喜得新詩替莫愁<hi>原注晦菴贈詩有江邊艇子無莫愁之句故云</hi>
　　　葛仙井<lb/>
葛翁鑿井冽寒泉浸熟丹砂去作仙底事並煩仙子按<lb/>
<pb n="KR4h0054_WYG_011-15a"/>
却隨海水變桑田<lb/>
　　　羅懐叟思歸一詩留之<lb/>
客子歸期莫有期地爐松火獨吟時西山暮雨吹成雪<lb/>
錯擬楊花理釣絲<lb/>
　　　姑山<lb/>
他文太白不多竒一賦姑山世絶希生後此公方到此<lb/>
龜趺不見仆前碑<lb/>
　　李時可<lb/>
<pb n="KR4h0054_WYG_011-15b"/>
　　　時字當可里居未詳劉克莊千家詩載其天寒<lb/>
　　　鴉欲棲一首<lb/>
　　　野寺<lb/>
野寺不逢僧修廊且緩行竹藏雙鶴睡風助一蟬鳴坐<lb/>
石侵衣冷臨風潄玉清詠歸無限意新月帶星横<lb/>
　　　别余司法<lb/>
欲别愁如結來時眉便開相逢兩無事且盡十分杯明<lb/>
月今宵共春風幾日回梅花發墻角此際望君來<lb/>
<pb n="KR4h0054_WYG_011-16a"/>
　　　雪行<lb/>
天寒鴉欲棲客路尚遲遲泥滑蹇驢澁風斜破㡌欹雲<lb/>
藏山斷絶梅苦雪禁持客裏愁無着愁邊却有詩<lb/>
　　　題方漕水閣<lb/>
三間水閣傍溪湄曽倚欄干此賦詩山色溪光還似舊<lb/>
惜無詩思似當時<lb/>
　　　舟中夜聞讀書<lb/>
臨谿一舍竹疎疎舟過時聞夜讀書姓字是誰何必問<lb/>
<pb n="KR4h0054_WYG_011-16b"/>
定應不是俗人居<lb/>
　　　六朝舊迹<lb/>
六朝更代㡬興亡滿地黄花只舊香水鳥不知人事改<lb/>
雙飛猶自戀寒塘<lb/>
　　　杜鵑花<lb/>
杜鵑躑躅正開時自是山家一段竒莫據眼前看易厭<lb/>
帝城只賣擔頭枝<lb/>
　　盛烈<lb/>
<pb n="KR4h0054_WYG_011-17a"/>
　　　烈永嘉人有峴窻浪語<lb/>
　　　送黄吟隱遊吳門<lb/>
寒江買櫂催遄征何如緩泛六橋尋鷗盟侯門懐刺謁<lb/>
掌儐何如散䇿孤山探梅信吟隱豫章之耳孫調高琢<lb/>
句期顓門西江不住來西湖喚醒晚唐諸老魂有時吐<lb/>
出驚人語定須貴殺雒京楮膾炙人口徒屬饜還來隻<lb/>
字不堪煑行吟荏苒歲欲暮束裝又問吳中路節翁舊<lb/>
有珠履緣何况薦書袖無數此行一句直萬錢十句唾<lb/>
<pb n="KR4h0054_WYG_011-17b"/>
手腰可纒歸來卸却揚州鶴推敲調度權架閣<lb/>
　　　湖天晚霞<lb/>
鮫人織出綃五色馮夷不敢閟深澤闖得燭龍歸[山*弇]嵫<lb/>
横舒幾占半天碧光絢列岑浮紫翠琉璃倒蘸成琥珀<lb/>
何當乗風掣下來并州快剪隨意劃製就詩囊百萬箇<lb/>
分與江湖放吟客<lb/>
　　　白髪<lb/>
白髪非有種如何忽自生盡從方寸地蒔此兩三莖塲<lb/>
<pb n="KR4h0054_WYG_011-18a"/>
屋債猶欠山林計未成頭顱知漸醜羞向鏡中呈<lb/>
　　　午牕即事<lb/>
午困俄驚囀栗留東風獨立思悠悠蜂搜花醴勤王事<lb/>
燕拓芹巢爲子謀白髪愁邊添漸密青春忙裏去如流<lb/>
無言猛拍欄干曲恰喜長鬚薦茗甌<lb/>
　　　同黄吟隱湖上散歩<lb/>
煖飜鴨頂一川晴喜共長堤緩轡行落盡繁紅春結局<lb/>
傳來太白酒尋盟人于冷淡交偏好句向蕭閑吟倍清<lb/>
<pb n="KR4h0054_WYG_011-18b"/>
鵜鴂一聲林外喚短篷歸帯夕陽明<lb/>
　　　觀下湖漁者<lb/>
漁舠逗曉來相續短笆亂割春塘淥須留一半還詩翁<lb/>
要看早晚鴛鴦浴<lb/>
　　　玉閬風書院偶題<hi>原注西湖雙清樓之下</hi>
塔倚翠微椽筆勁湖吞碧落硯池寛天然調度誰消得<lb/>
不是吟家出手難<lb/>
歲事從他沸似糜小窻挂起只看詩不知那樹梅先謝<lb/>
<pb n="KR4h0054_WYG_011-19a"/>
一片香飛入硯池<lb/>
　　　堤上歸<lb/>
舟横别港赴鷗約人立斜陽等燕歸心事一春拈不出<lb/>
兩堤楊柳又綿飛<lb/>
片雲篩雨過横塘襯斷蘋風作晚凉意快短檠推不照<lb/>
柳邊聽月對啼螿<lb/>
　　　漁父詞<lb/>
曉岸披風駕短篷平蕪煙浪幾重重鳴榔莫近荷花浦<lb/>
<pb n="KR4h0054_WYG_011-19b"/>
鷗鷺早凉眠正濃<lb/>
　　　春興<lb/>
涇雲全放兩峯青灣柳絲金照眼明短棹又隨鷗鷺去<lb/>
笙歌少處結春盟<lb/>
　　　暮天即事<lb/>
東寺鐘聨西寺鳴前村樹末暝煙平天涯倦翼歸無限<lb/>
只有鵶飛自喚名<lb/>
　　　幽庭<lb/>
<pb n="KR4h0054_WYG_011-20a"/>
幽庭鳥蹴梅花片䔩䔩因風摶復散貪看立到晝陰移<lb/>
滿地蒼苔遮一半<lb/>
　　　朔風<lb/>
小窻簾箔䕶重重榾柮鑪心蜕骨紅昨夜朔風能凛冽<lb/>
冰花亦結硯池中<lb/>
　　　晚歩叚橋<lb/>
垂紅頂上快登臨拍拍秋光滿袖襟伎癢欲吟吟未穩<lb/>
兩山鐘裏莫雲深<lb/>
<pb n="KR4h0054_WYG_011-20b"/>
　　史衛卿<lb/>
　　　衛卿鄞人按宋史史彌鞏之孫䝉卿著書立言<lb/>
　　　一以朱熹爲法又史唐卿與兄䝉卿同登咸淳<lb/>
　　　元年進士則衛卿亦䝉卿兄弟行也<lb/>
　　　秋歩述所見<lb/>
趂晴收斷薪破曉循幽浦山寒樹欲風雲重天將雨兎<lb/>
奔初種畦鷄拾穫殘畆葉深樵無蹤水落魚可數幽草<lb/>
不須生千林秋已素<lb/>
<pb n="KR4h0054_WYG_011-21a"/>
　　　捧檄家山<lb/>
閒居愧未能帷幙冷於氷家檄官無俸山吟客有僧池<lb/>
荒眠鷺石樹折飲猿藤寥落誰相問孤明雨夜燈<lb/>
　　　春晴<lb/>
平明晴可愛眼界一湖春不見水中鷺惟多堤上人梅<lb/>
花已白盡柳色正青新日暮無歌舞清幽屬野身<lb/>
　　　聽演師琴<lb/>
禪悟却參琴山高水復深七絃手共語萬籟耳無音激<lb/>
<pb n="KR4h0054_WYG_011-21b"/>
烈鬼神淚發揮天地心秋風時一曲懐古更傷今<lb/>
　　　漁父<lb/>
白頭長是醉湖海不知年活業惟耕網全家秪住船荷<lb/>
花同鷺宿楊柳得魚穿一笛吹明月朱門謾管絃<lb/>
　　　書里中所見<lb/>
䦨干十二纈簾遮獸棟鱗鱗鼎貴家莫道樓臺無地起<lb/>
滿城秋色半槐花<lb/>
　　　所見<lb/>
<pb n="KR4h0054_WYG_011-22a"/>
齊眉沉醉綺羅叢心事誰知付去鴻不惜千金留粉黛<lb/>
更無一語怨東風<lb/>
　　　有所見<lb/>
不著畫羅金鏤衣尋常打扮最相宜春風燕子樓前過<lb/>
飄落梨花雪一枝<lb/>
　　　冷泉觀放水<lb/>
溪流平地響晴雷石上生風巻雪來醉拍䦨干衣袖濕<lb/>
十分身在白雲堆<lb/>
<pb n="KR4h0054_WYG_011-22b"/>
　　　柳梢青<lb/>
蕚綠華身小桃花扇安石榴裙子野問歌周郎顧曲曽<lb/>
惱夫君　悠悠羈旅愁人似零落青天斷雲何處銷魂<lb/>
初三夜月第四橋春<lb/>
　<lb/>
　<lb/>
　<lb/>
　　江湖後集巻十一<lb/>
</p>
<p>
</p>
  </div>
<div>
                <head>江湖後集巻十二</head>
    <p>
<pb n="KR4h0054_WYG_012-1a"/>
欽定四庫全書<lb/>
　江湖後集巻十二　　　　　宋　陳起　撰<lb/>
　　胡仲弓<lb/>
　　　仲弓字希聖清源人仲參之兄有葦航漫游藁<lb/>
　　　按江湖集諸人唱和詩葦航詩名頗著於仲參<lb/>
　　　而諸選家無一及者永樂大典載其集甚夥此<lb/>
　　　乃陳起所選者也<lb/>
　　　雜興<lb/>
<pb n="KR4h0054_WYG_012-1b"/>
百年一瞬息萬事皆塵埃所以身後名不如掌中杯山<lb/>
園足花草雨露相先開獨有崖下松春風不曽來青林<lb/>
曉霜重百卉顔如灰蒼髯五大夫鬱鬱何佳哉<lb/>
佳花費事治十無二三本惡草時掃除已復相苯䔿試<lb/>
嘗問園丁否泰乃爾反渠方倚鋤笑謂我見事晚老天<lb/>
亦何心生花日衮衮<lb/>
梁武欲為佛秦皇欲為僊萬乘猶不足要與天齊年人<lb/>
生㡬兩屐過眼如風烟此心苦無已憂患常烹煎不見<lb/>
<pb n="KR4h0054_WYG_012-2a"/>
客斯逐力詆爭秦權寧知咸陽市父子更相憐<lb/>
　　　海月當觀濤<lb/>
青天與海連羲娥代吞吐封姨助餘威陽侯倐起舞或<lb/>
奔千丈龍或轟萬疊鼓蓬弱此路通祗界一斥鹵浩浩<lb/>
無津涯尾閭闢地户嬴女驅鮫人獻怪扶桑府琛球來<lb/>
百蠻玭珠還合浦獨立象罔外身世等一羽宇宙納溟<lb/>
渤萬山齊傴僂清風與明月造物不禁取臨流喜得句<lb/>
玉欄失笑拊眺望此一時澒洞注千古安得捲上天霈<lb/>
<pb n="KR4h0054_WYG_012-2b"/>
作天下雨<lb/>
　　　過駞巘嶺<lb/>
中興諸將士殺身報明主生前七十創死後一丘土嶺<lb/>
上生愁雲紛紛不可數平生憂國心氣結不能吐肝膽<lb/>
常輪囷未知死何所杯酒酹夕陽臨風淚如雨<lb/>
　　　醜婦謠<lb/>
人知醜婦醜不知醜婦妍醜婦安乎醜婦德或可全荆<lb/>
釵與布裙常坐紡織邊妍婦巧於人玉貌長娟娟嫵媚<lb/>
<pb n="KR4h0054_WYG_012-3a"/>
及依阿萬態隨方圓醜者妍之實妍者醜之端醜者妍<lb/>
之德妍者醜之賊人皆惡其醜我以醜爲則人皆愛其<lb/>
妍我以妍為惑丁寧醜婦人莫效妍婦顰欲保醜婦德<lb/>
莫學妍婦色人鑑不可欺妍醜自明白<lb/>
　　　題金粟洞<lb/>
名山洞府三十六若擬㡌峯猶未足有人曽此坐丹爐<lb/>
有人曽此安碁局一朝悟道歸去來依舊紫雲鎖林屋<lb/>
武榮賈客來洛陽手攜尺書叩巖谷覿面親逢吕洞賓<lb/>
<pb n="KR4h0054_WYG_012-3b"/>
有眼不辨鄭文叔功成行滿欲度人酬之遺以半升粟<lb/>
豈知粒粒皆金砂一服可但能辟穀先嗔後喜來重尋<lb/>
癡心纔動隔山谷故老相傳金粟仙凌霄有塔蒼標玉<lb/>
乾坤外物號無塵凢夫到此懶著脚我來稽首問先生<lb/>
若為乞得壺中藥刀圭分與醫國人却入深山抱幽獨<lb/>
先生道我亦不塵且走千巖并萬壑它時相過岳陽樓<lb/>
定把竒書與君讀<lb/>
　　　過新蓬二嶺<lb/>
<pb n="KR4h0054_WYG_012-4a"/>
新嶺髙蓬嶺髙兩山前後爭嶆峨世途平處多風波何<lb/>
如嶺嶠肩相摩脚踏實地無偏頗著身髙處不為勞新<lb/>
嶺髙蓬嶺髙勿令此地生蓬蒿<lb/>
　　　芳庭為作希聖二字以詩謝之<lb/>
貫休鐡畫天下竒芳庭心法今似之偃波垂露久不作<lb/>
雲煙灑灑光陸離北山塔穎健筆卓西湖倒瀉爲研池<lb/>
長空萬里紙一幅等閑揮翰搖坤維大書姓氏牋金闕<lb/>
書仙驚問子為誰安定後人希聖父曽披骨鯁干龍墀<lb/>
<pb n="KR4h0054_WYG_012-4b"/>
公權筆諫粗有志未知所遇何如時書仙聞言發一笑<lb/>
風雲際㑹須有期何當濃墨寫竹帛千古萬古長昭垂<lb/>
　　　試劍石<lb/>
青蛇生膽氣袖過洞庭湖既有虎堪刺豈無龍可屠鐡<lb/>
山何用碎崖石至今枯欲斷樓蘭首能安砥礪歟<lb/>
　　　法山寺<lb/>
距城無數里乃有此名山海近雲常漫林深風易寒齋<lb/>
餘飛鳥下定後野僧閒一宿何曽覺翩然又起單<lb/>
<pb n="KR4h0054_WYG_012-5a"/>
　　　次法石寺即事韻<lb/>
近郊來往熟馴犬向人迎半是吟將老何時隱得成月<lb/>
明山景合潮落海痕生歸路霜鐘外微聞三數聲<lb/>
　　　清吟寺<lb/>
髙僧曽住此長對佛爐吟蕭寺有興廢清名無古今禪<lb/>
心秋水瑩燈影石壇深不見鬼神泣空聞鐘磬音<lb/>
　　　廢寺<lb/>
鐘皷蕭條久誰從此地來僧房無户牖佛面有塵埃碑<lb/>
<pb n="KR4h0054_WYG_012-5b"/>
斷眠荒草廊空長綠苔鵂鶹并蝙蝠時或此徘徊<lb/>
　　　得闕越州冷掾<lb/>
寒氊纔入手便動帝鄉心千古蘭亭在三年芹水深文<lb/>
排崑體作詩對越人吟自得髙山趣何當遇賞音<lb/>
　　　頥齋聫日有事於琛亭賦詩聊為解嘲<lb/>
詩人有公事日日走琛亭紫翠和衣重香塵滿面生蚌<lb/>
還江月濕龍起浪雲腥薏苡亦何有奚囊澈底清<lb/>
　　　次雲心韻贈臞仙<lb/>
<pb n="KR4h0054_WYG_012-6a"/>
清修如野鶴心性在雲間蔬食從來瘦林居耐得閒爐<lb/>
分真造化夢繞舊鄉關汨汨塵樊者聞風想厚顔<lb/>
　　　送季同歸龍泉<lb/>
天寒猶客路行李况擔書喚醒江湖夢歸尋水竹居詞<lb/>
華須近古劍氣欲凌虚好趂功名㑹言詩特緒餘<lb/>
　　　明發<lb/>
明發占鷄唱停驂數暝鴉半生多在路十日九懷家照<lb/>
水芙蓉色滿園蕎麥花歸田何日是對客話桑麻<lb/>
<pb n="KR4h0054_WYG_012-6b"/>
　　　題黄耑玉寒瘦藳<lb/>
㡬囘吟傑句破硯幾遭焚古道不復作唐風猶可聞寒<lb/>
於梅傲雪瘦似竹侵雲近世無郊島詩人數到君<lb/>
　　　山行觀紫雲洞<lb/>
浪遊知幾載久不到山巔泉石曽留意煙霞未有縁松<lb/>
隂長匝地塔穎欲鑽天待洗塵埃脚重來訪紫仙<lb/>
　　　嘲赴緣僧道<lb/>
身在塵縁外如何更趂縁僧堂清富貴道院小神仙飯<lb/>
<pb n="KR4h0054_WYG_012-7a"/>
飽休持鉢丹成莫賣錢但能了生死何必問蒼天<lb/>
　　　山庵<lb/>
蒲團清夜話吟鬢任鬅鬙瀹茗遲留客焚香靜對僧嵐<lb/>
蒸侵硯版月冷逼禪燈萬籟俱岑寂呼童亦不譍<lb/>
　　　送傅明府之南安<lb/>
撫字及催科三年鬢已皤公心如日月浮議任風波父<lb/>
老顰眉說兒童拍掌歌歸裝無一物空有綵旗多<lb/>
　　　道中遥觀五峰<lb/>
<pb n="KR4h0054_WYG_012-7b"/>
五峰天外立驢脚慣經過十載身萍梗今朝面薜蘿雲<lb/>
低山色暗風急樹聲多蠟屐何時辦來聽樵子歌<lb/>
　　　送趙明叔分教潮陽<lb/>
昌黎遺俗在興教更煩君地産無名木春生半水芹詩<lb/>
歌麟趾化筆補鰐魚文莫厭官毡冷相期粉省芸<lb/>
　　　送梅臞三山<lb/>
曽共梅花約論心到歲寒如何傾别酒獨自上吟鞍藥<lb/>
裹留餘劑詩囊有近刋懷人眇雲際頻展墨龍看<hi>原注梅臞</hi>
<pb n="KR4h0054_WYG_012-8a"/>
<hi>臨别自作墨龍見恵</hi>
　　　自笑<lb/>
自笑謀生拙多應涉世疎為貧趨斗祿因病試方書榕<lb/>
葉寒侵户梅花深結廬焚香坐清夜吟到曉鐘初<lb/>
　　　倚欄<lb/>
倚欄商好句雲散海山青風急天無恙人驚心地靈潮<lb/>
頭迎日月㠶片落滄溟夜靜濤聲息龍吟得細聽<lb/>
　　　薄遊詩<lb/>
<pb n="KR4h0054_WYG_012-8b"/>
薄遊歸較晚清氣滿丘園鴉噪盤林影蛩聲咽草根吟<lb/>
腸思茗盌醉眼廹冰盆心迹兩忘處難同俗子論<lb/>
　　　哀黄鳥<lb/>
憐君金縷衣失脚蹈危機自是我心惻非關物命微引<lb/>
雛誰共食求友便忘歸送汝入幽谷驚魂何處飛<lb/>
　　　題崇福寺青山閣<lb/>
禪餘無一事冷面看青山明月幾時有白雲終日閒地<lb/>
虚塵不到天逺手難攀直下看人境紛紛醉夢間<lb/>
<pb n="KR4h0054_WYG_012-9a"/>
　　　為源上人題寳葉<lb/>
寳蓮千萬葉葉葉是如來淨土社中得無波水上栽根<lb/>
頭藏舍利香氣避塵埃移向松灣去山花不敢開<lb/>
　　　寒食<lb/>
初過一百五園林正好看棃花未全秃梅子帶微酸近<lb/>
世煙無禁何人食肯寒東風猶作惡誰念客衣單<lb/>
　　　不飲<lb/>
之子青州裔生來契分疎難從將進請屢下絶交書甕<lb/>
<pb n="KR4h0054_WYG_012-9b"/>
面空浮螘樽前但取魚任他賢與聖清濁不關渠<lb/>
　　　春晚山茶花數朶艷甚<lb/>
萬紅彫落盡留住隔年花獨艷迎人笑殘粧帶雨斜物<lb/>
情無老少春意自繁華顔色休相妬風流别一家<lb/>
　　　題清泉院<lb/>
孤僧如槁木住處逺人煙山有千年寺名因一派泉堂<lb/>
虚遺像暗壁敗野藤穿法座空塵積無人來叩禪<lb/>
　　　題通妙亭柱<lb/>
<pb n="KR4h0054_WYG_012-10a"/>
小亭存古意雅稱道家風池水鴨頭綠山茶鶴頂紅内<lb/>
丹還九轉法鼓叩三通若問希夷事櫩鈴語未終<lb/>
　　　遊紫澤觀<lb/>
地偏塵不到俗客可曽來寫帖雲侵硯朝真風滿臺蘭<lb/>
荒根有蠧梅古樹生苔莫論還丹訣金爐久已灰<lb/>
　　　虹橋詩<lb/>
纔過虹橋渡漫山皆紫泥鷗邊秋水落牛背夕陽低酒<lb/>
向汙樽飲詩從板壁題江郎在何許靈石與天齊<lb/>
<pb n="KR4h0054_WYG_012-10b"/>
　　　山中<lb/>
世情紛醉夢抱獨入山林有竹堪醫俗無絃誰賞音松<lb/>
蘿青嶂合鷄犬白雲深未必幽居者能賡梁甫吟<lb/>
　　　尤溪山中<lb/>
山中寒意足自笑索裘遲野店鷄聲飯頹垣鵶字詩雨<lb/>
餘松徑滑溪漲板橋危問訊恬軒老鄉鄰總不知<hi>原注恬軒</hi>
<hi>乃趙維也棄官入山三十年矣</hi>
　　　柬蕭芸莊<lb/>
<pb n="KR4h0054_WYG_012-11a"/>
十載江湖夢鴻飛不到君近聞吟思苦半為宦情分往<lb/>
事隨流水懷人看暮雲相逢又相别安得細論文<lb/>
　　　舟中即事<lb/>
攜家驅官牒短棹泛桃源人語聫篷屋漁歌隔水村雲<lb/>
歸千嶂合雨過一江渾爲愛招提近纜船楊栁根<lb/>
　　　舟中歸興<lb/>
舟膠回短棹岸曲抱溪斜香篆迷煙草燈光閃浪花歸<lb/>
心隨舴艋遺響託琵琶明月如留客猶籠淺渡沙<lb/>
<pb n="KR4h0054_WYG_012-11b"/>
　　　寄舟中諸吟友<lb/>
溪流何太急畫槳去如飛詩壘才無敵愁城醉解圍日<lb/>
斜㠶影亞風細樂聲微誤入桃源去月明猶未歸<lb/>
　　　觀江郎石<lb/>
江郎何日化千古鎮長青乍見人疑怪多應地有靈世<lb/>
間無此石天上應何星海外蓬萊島猶疑在杳冥<lb/>
　　　桐江舟中<lb/>
推篷納山色愁坐對黄昏雨過天無翳舟行水有痕鐘<lb/>
<pb n="KR4h0054_WYG_012-12a"/>
聲來逺寺犬吠隔煙村柳下漁人屋收罾早閉門<lb/>
　　　延平舟中<lb/>
雙槳去夷猶延平津上州英雄三尺劍今古一潭秋市<lb/>
近人爭渡山迴水急流前頭風浪惡莫放釣魚舟<lb/>
　　　送羅去華<lb/>
江湖如許濶無地著詩流難覔青精飯空回明月舟分<lb/>
甘貧國士莫謁富民侯隨處風波惡無魚可上鈎<lb/>
　　　夜飲頥齋以燈前細雨簷花落為韻分得前字<lb/>
<pb n="KR4h0054_WYG_012-12b"/>
　　　又得花字賦二首<lb/>
春歸如惜别淚雨滴櫩前酒病思盧橘吟魂逐杜鵑堂<lb/>
虚香穂直風定燭花圓萬籟沈清夜瓦溝聞落泉<lb/>
萬仭騷臺立海涯堂堂筆陣走龍蛇喚回蝴蝶三更夢<lb/>
吟落荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>一架花座上風流追靖節酒邊豪放逼劉义<lb/>
幅巾危坐清源石小待山隂漸熟𤓰<lb/>
　　　贈神籟談天<lb/>
曽將甲子問羣生來向人間說五行眼底精神雖晦昧<lb/>
<pb n="KR4h0054_WYG_012-13a"/>
胷中造化却分明指推寳厯八千數時弄玉簫三四聲<lb/>
袖裏百篇題品盡何曽識得一公卿<lb/>
　　　次韻賦海棠<lb/>
萬樹嫣紅壓錦城此花宜雨又宜晴睡中銀燭層層照<lb/>
醉後朱唇暈暈輕攜酒獨來蘇學士逸詩笑殺杜先生<lb/>
雪兒檀板休教唱見說嬌羞不耐驚<lb/>
　　　次麓湖韻送王用和歸省侍<lb/>
因訪詩宗特特來子猷興盡轉船回故園松菊元無恙<lb/>
<pb n="KR4h0054_WYG_012-13b"/>
新本芝蘭更欠栽傑句多於貧後出好懷長是醉時開<lb/>
白雲只在青山外歸去堂前學老萊<lb/>
　　　次林明府清源洞壁間韻<lb/>
解帶臨風臥看山夢魂飛不到人間雲蒸空翠和衣濕<lb/>
石潄泉聲透骨寒解語靈禽如有訴倦飛野鶴自知還<lb/>
吟詩盡道隱居好能㡬人來肯棄官<lb/>
　　　再和抱拙清源洞韻<lb/>
泉聲一路和吟聲可是山雲未放晴勌客難攀千丈壁<lb/>
<pb n="KR4h0054_WYG_012-14a"/>
遊仙空負十年盟草廬不信無龍臥松徑㣲聞有鶴鳴<lb/>
此舉羨君髙著脚山肴野䔩薦杯羮<lb/>
　　　和杜友遊清源洞韻<lb/>
涉險何如過虎牢白雲堆裏著身髙登臨我欲招元亮<lb/>
談笑時能接李翺人境下看猶粟粒洞天西去有蟠挑<lb/>
學仙恐是虚無說且向峰頭跨六鼇<lb/>
　　　已酉上元詩同日立春<lb/>
又是京華見上元一番燈火奪春寒花蛾巧剪禁風撲<lb/>
<pb n="KR4h0054_WYG_012-14b"/>
綵燕新裁帶月看客裏無家愁對酒吟邊索句夜凭欄<lb/>
寄言雲雨休相妬天下人人欲縱觀<lb/>
　　　和希膺春日醉吟<lb/>
節物催人白髪新放懷不减少年春叵羅酌酒猶堪醉<lb/>
古錦爲囊未是貧清坐相看情不惡淡交至久味方真<lb/>
妓圍笑指紅樓去寂寞窮吟胡楚賓<lb/>
　　　和壁間韻<lb/>
萬仭岡邊去路長道人採藥試丹方弈枰誰解爭高著<lb/>
<pb n="KR4h0054_WYG_012-15a"/>
仙樂時聞按大涼日落塔頭雲氣紫雨餘山脚蘚痕蒼<lb/>
年深洞古無塵迹惟有先皇御墨香<lb/>
　　　寄鱸鄉主人<lb/>
天北天南獨鴈飛別君動是隔年期尺書久欠鱸鄉便<lb/>
寸步難邀馬足馳池草驚回春夢句梅花開到歳寒枝<lb/>
江湖諸老凋零盡從此逢人懶說詩<lb/>
　　　送趙汝楫分教建安<lb/>
又領臯比走建安青衿喜色上眉端詩因老去難言别<lb/>
<pb n="KR4h0054_WYG_012-15b"/>
氊到春來不覺寒當口紫陽傳授學他年粉省校讎官<lb/>
聖門豈必肯私淑莫把規隨一例看<lb/>
　　　春日雜興<lb/>
漁翁樵叟自行藏裹飯過從樂未央撲滿自緣錢作祟<lb/>
鴟夷聊以酒為鄉老來願棄人間世病去欲荒墻下桑<lb/>
黄犢不嫌人日雨村村苖長緑微茫<lb/>
殘雪初消月正明茅簷自雨竹窓晴肩寒聳聳吟詩骨<lb/>
肺渇泠泠醒酒羮少有梅方成野趣不多松亦作江聲<lb/>
<pb n="KR4h0054_WYG_012-16a"/>
高人合著山巖裏縱有窮愁澈底清<lb/>
野性最於魚鳥親自知不是世間人生成雪壑冰崖面<lb/>
收得煙蓑雨笠身楊栁春來青眼舊山林老去白頭新<lb/>
毋多感慨令君瘦獨立斜陽一欠伸<lb/>
吾生身事信天縁一死何須較後先未怕時逢真太歲<lb/>
或言壽過古稀年窮餘禄料齏百甕醉負生涯囊一錢<lb/>
又見山林春意思辧隨芳草落花眠<lb/>
天與之愚竟不移經年兀兀槿花籬拙於生事可無粥<lb/>
<pb n="KR4h0054_WYG_012-16b"/>
工乃窮人賴有詩只恁麽休身是客知何以故鬢成絲<lb/>
寒欺雪屋青燈夜六十猶癡始是癡<lb/>
緑繞西疇小作勞溪村寒入舊綈袍五窮政坐沒梁斗<lb/>
百舌不如無口匏穫稻條桑豳雅頌紉蘭餐菊楚離騷<lb/>
客來更話唐虞上盍且卑之毋甚高<lb/>
鶴骨嶄嶄疾未瘳怯行山亦倦登樓久知老去自當爾<lb/>
自入春來雨不休虚器甚慙居士屩實封難覔醉鄉侯<lb/>
小遲須有佳晴日待試山翁已健不<lb/>
<pb n="KR4h0054_WYG_012-17a"/>
春來多病感頹齡草藥泥瓶不暫停身似漏船難補貼<lb/>
齒如敗屐久凋零炎黄豈解留年壽莊老聊堪悅性靈<lb/>
長劍拄頤兒戲耳底須麟閣更圖形<lb/>
花柳村村奈老何一春門巷斷經過無繩可繫西沈日<lb/>
有水皆隨東逝波妄想已空騎鶴夢勞生亦厭飯牛歌<lb/>
正須秉燭遊清夜轉眼蘭亭舊永和<lb/>
幽溪㡬日不曽來半是紅香半綠苔樂事毎從忙裏過<lb/>
好花偏向雨中開慣貧可使居無竹髙隱共忻山有萊<lb/>
<pb n="KR4h0054_WYG_012-17b"/>
投老田廬筋力倦不才多病兩悠哉<lb/>
髙下雲藏野老家縱横水潄竹籬斜勤將春去許多雨<lb/>
流出山來都是花白首風煙三徑草清時鼔吹一池蛙<lb/>
身閒不耐閒雙手洗甑吹香夜作茶<lb/>
南岡北嶺對窓扉看盡朝嵐與夕暉社後來曽聞燕語<lb/>
雨中誰不惜花飛山醅約莫幾日熟沙笋輪囷一尺圍<lb/>
莫怨風光損桃李荼䕷芍藥又芳菲<lb/>
衝雨衝泥處處行物情殊不可詩情牡丹又是一年過<lb/>
<pb n="KR4h0054_WYG_012-18a"/>
春事略無三日晴先後笋爭滕薛長東西鷗背晉齊盟<lb/>
山居寂寞誰堪共杞葉菊苖俱可耕<lb/>
緑隂芳樹鳥啼春與客相攜發興新半落杏花初過雨<lb/>
㣲酸梅子已生仁毎尋詩去必遷坐稳跨牛歸不問津<lb/>
筋力尚堪蓑笠在莫欺老子髪如銀<lb/>
浄掃小房不以貧旋炊野飯喚比隣子規啼處一村雨<lb/>
芍藥開時三逕春丘壑自成安樂國漁樵尚有老成人<lb/>
茅簷相對坐終日只說桑麻語自真<lb/>
<pb n="KR4h0054_WYG_012-18b"/>
　　　題金粟洞<lb/>
誰信東南有此山㡬回蠟屐只空還乾坤超岀浮塵外<lb/>
世界深藏粒粟間鶴不歸來華表在犀從飛去紫雲閒<lb/>
捫蘿直上凌霄塔見說㣲垣手可攀<lb/>
　　　和瞻甫韻<lb/>
住在壺中小有天故山猿鶴作忘年雲歸毎失碁盤石<lb/>
人去不生丹竈烟肯信玉華空有洞自貪黄粟便無仙<lb/>
我來立盡斜陽暮猶撚吟髭風月邊<lb/>
<pb n="KR4h0054_WYG_012-19a"/>
　　　過嶺作<lb/>
崇岡峻嶺欲凌霄鳥道行邊去路遙客裏恰逢三伏暑<lb/>
程頭方到九秋橋不堪流水鳴嗚咽賴有詩篇慰寂寥<lb/>
但得此身强健在任渠皤鬢自蕭蕭<lb/>
　　　舊題寳勝寺壁<lb/>
十里湖光鏡様平銀潢一派向東傾寺從楊柳隂中岀<lb/>
僧在蓮花㑹上行佛地也容擔板漢梵音莫近採菱聲<lb/>
我來借榻醒塵夢歸去吟詩韻更清<lb/>
<pb n="KR4h0054_WYG_012-19b"/>
　　　早過豪光嶺<lb/>
輕烟䕶日曉霞明身在豪光嶺上行虎過新蹄看未了<lb/>
犬逢舊客喜相迎摘來山栗連蓬買采得溪芹帶葉羮<lb/>
一字推敲猶未稳奚奴知我有詩成<lb/>
　　　郊行同張宰<lb/>
雨晴郊外共尋芳細水交流注野塘花欲戀枝風不肯<lb/>
柳纔舞影日還藏轉添老態難於健看得閒時少似忙<lb/>
擬訪一僧共茶話禪房扃鎖岀遊方<lb/>
<pb n="KR4h0054_WYG_012-20a"/>
　　　和劉後村雜興<lb/>
冬深差喜病根除藥褁猶親酒琖疎門對好山純種竹<lb/>
園通活水可澆蔬櫩牙帶濕霜晴後簾額移隂日出初<lb/>
時有郵筒逓詩至吟餘便擬借牛車<lb/>
㡬年待漏趣朝班乞得閒身返故山公論盡歸恩怨外<lb/>
清談不落是非間屠龍肯信無高手畫虎雖成亦强顔<lb/>
馬革褁尸徒自壯爭如投老得生還<lb/>
出處難為卜筮謀植鰭無復轉巖求清風不度麒麟閣<lb/>
<pb n="KR4h0054_WYG_012-20b"/>
明月空沈鸚鵡洲采石僅埋吟骨在新亭猶帶淚痕羞<lb/>
書生慷慨談時事未必膺門肯見留<lb/>
避俗常關白板扉北山泉石尚堪嬉臨流且賦觀魚樂<lb/>
憂國何消捋虎危自許丹心長戀闕獨憐萬户未逢時<lb/>
割雞為黍尋常事客至休言子為誰<lb/>
邇來筆硯亦相疎野服焚香讀異書築室不須臨孔道<lb/>
閉門只合造輕車有梅花處猶堪酒無竹人家不可居<lb/>
渉世直消誡口過是非榮辱不關渠<lb/>
<pb n="KR4h0054_WYG_012-21a"/>
誦讀未多才思慳數編遺醜落人間洪音互雜蛙蟬奏<lb/>
封事空投虎豹關楊震有知金忍受相如未死璧終還<lb/>
且須靜守心齋坐學取簞瓢陋巷顔<lb/>
累疏殷勤奏榻前憂時急似救頭然功名常是中年立<lb/>
忠孝當於晚節全投杖歸來泉石上班荆坐向竹梅邊<lb/>
烏臺無復詩公案弄月嘲風亦偶然<lb/>
近學時粧越様新空遺畎畝處忠臣燭之武老未為老<lb/>
劉伯龍貧可是貧造物不應推若輩江山亦合助斯人<lb/>
<pb n="KR4h0054_WYG_012-21b"/>
挂冠神武當年事明哲從來要保身<lb/>
宦海風波亦足驚得閒聊爾慰平生雖無塞上雪堪臥<lb/>
幸有山中田可耕一老拂衣何太勇羣兒撼樹漫相輕<lb/>
絶憐千丈西涼瀑偏與人間訴不平<lb/>
當日曽彈貢禹冠懸知出處獨今難寧將退翮翔千仭<lb/>
誰肯模棱持兩端風雨筆頭猶老健江湖吟鬢未凋殘<lb/>
十篇話破平生事留與時人作様看<lb/>
　　　遊承天寺偶成<lb/>
<pb n="KR4h0054_WYG_012-22a"/>
人間熱惱正匆匆纔入山門便不同雲板聲中僧出定<lb/>
月臺影裏佛觀空堂隂岑寂常如夜殿角清涼不見風<lb/>
纔得浮雲閒半日明朝馬跡又西東<lb/>
　　　春晴<lb/>
寒齋淺酌喜新晴絶倒湘纍賦獨醒清坐苦無佳客話<lb/>
朗吟生怕俗人聽五湖四海雙塵屐萬壑千巖一畫屏<lb/>
雲雨從來翻覆手黄昏更看照泥星<lb/>
　　　次洪陽巖太卿韻爲方䝉仲書監賦西清風月<lb/>
<pb n="KR4h0054_WYG_012-22b"/>
莫聽豳人歌楚茨鬻書空笑未多貲治中盡說裴懷古<lb/>
館下曽宗韓退之西望前山誰拄笏南來别駕例能詩<lb/>
昔賢自有清標在添在桐城一段竒<lb/>
　　　寄朱静佳明府<lb/>
十載江湖嘆不遭識君歲月漫蹉跎文書南去靜邊省<lb/>
山水西來佳處多琴調本髙縁撫字詩逋未了欠催科<lb/>
騷人標致清如許製錦機中製芰荷<lb/>
　　　寒食雨中用李希膺韻<lb/>
<pb n="KR4h0054_WYG_012-23a"/>
平明風雨釀春寒試把餳和杏酪餐野祭人來悲冷節<lb/>
郊行誰肯共吟鞍煑香有約泉堪品禁火無條燧莫鑚<lb/>
一百五朝全戒酒定知夢不到邯鄲<lb/>
　　　夜飲趙明府歸來偶成<lb/>
睡思濃時酒已醺主人猶自倒金樽綺筵散盡月初上<lb/>
畫燭泣殘宵正分榕葉聲中清醉夢梅花影裏返吟魂<lb/>
歸來小立樓西角紫㡌峰頭生白雲<lb/>
　　　清泉院用柱間韻<lb/>
<pb n="KR4h0054_WYG_012-23b"/>
僧居一路曲通村日落層巔生暮雲白石巧於山背岀<lb/>
清泉時向澗邊聞鉢盂未信承龍化錫杖曽經解虎紛<lb/>
歸去鶴猿應笑我稚圭何必更移文<lb/>
　　　耕田<lb/>
田可耕兮圃可蔬㡬年夢不到亨衢山林受用琴書鶴<lb/>
天地交遊風月吾事變無涯人老矣死生有命汝知乎<lb/>
客來時復一盃酒盡作鱸鄉醉隱圖<lb/>
　　　代壽圓嶠顔文昌<hi>原注時已引年致仕</hi>
<pb n="KR4h0054_WYG_012-24a"/>
長命新絲恰剪裁瓣香南望祝蓬萊千齡春筭從天與<lb/>
九節蒲根著地栽范不待年甘引去文雖告老召還來<lb/>
肉芝幸有丹書在留取他年薦壽杯<lb/>
　　　壽趙黙庵<lb/>
九十風光老益强一生長得對東皇結成梅子味初實<lb/>
開盡荼䕷晚更香堯厯不隨春脚去周天從此日頭長<lb/>
年年常記今時節花滿朝冠酒滿觴<lb/>
　　　和趙同叔送桂花韻<lb/>
<pb n="KR4h0054_WYG_012-24b"/>
少年折桂已心灰纔臭清芬鼻觀開喜見月宫和影落<lb/>
傳聞天女散花來黄金枝上留仙粟白玉臺前絶世埃<lb/>
聚逺樓空成感慨不堪時節苦相催<lb/>
　　　包家山看桃花<lb/>
春風吹到小桃根便覺仙凡有路分紫氣直衝文德殿<lb/>
綵霞隔斷武陵源錦官城向山頭岀玉蹕聲從天上聞<lb/>
一見圜丘懷故土令人寂寞暗銷魂<lb/>
　　　次韻柬李希膺<lb/>
<pb n="KR4h0054_WYG_012-25a"/>
相逢一笑便忘懷䑕量難當三百盃幕府清閒無檄至<lb/>
郵筒絡繹有詩來分朋盡屏牛僧孺取女親逢羊角哀<lb/>
滿眼鶯花良不惡春風吹上越王臺<lb/>
　　　柬倪梅村<lb/>
蕭寺相逢喜溢眉未言心事我先知半生風月樽中酒<lb/>
十載江湖社裏詩滿眼秋容關客况背時春色到南枝<lb/>
飜思舊日長安市醉拍欄干歌楚辭<lb/>
　　　用後村韻送陳先輩<lb/>
<pb n="KR4h0054_WYG_012-25b"/>
休將心事問西隣原憲長貧豈是貧黄葉落邊迷去路<lb/>
白雲飛處倍思親世間那得埋金者原上空慙負土人<lb/>
苦語只堪吾與汝倚廬抱恨此情均<lb/>
　　　南地<lb/>
數㸃青來海上山山根斷處水漫漫爲無南雪地偏暖<lb/>
纔有北風天便寒生理盡歸蠻賈去宦遊直作瘴鄉看<lb/>
塵迷鉅野家何在縱有雲梯見亦難<lb/>
　　　囘文體二首<lb/>
<pb n="KR4h0054_WYG_012-26a"/>
紅花濯錦織前山日暖啼鶯春晝閒空院古廊風寂寂<lb/>
僻居幽谷水潺潺宫移舊曲新翻譜酒暈濃愁淺帶顔<lb/>
同調賦詩吟思苦匆匆急逓走囊慳<lb/>
灣前過渡小舟虚好景粧成天畫圖山列翠屏開户牖<lb/>
麥翻黄浪滚田圩閒鷗樂處晴波細暮鳥歸邊殘日晡<lb/>
攀柳共人人恨别綿綿落絮有情無<lb/>
　　　存方寸地<lb/>
此心僅方寸去天唯咫尺欲付子孫耕先自竭吾力<lb/>
<pb n="KR4h0054_WYG_012-26b"/>
　　　失題<lb/>
成蹊雖無言嫵媚隨東風挺挺氷雪姿所稟自不同<lb/>
篇篇剔蠧魚字字編科斗螢小無晶光明月入我牖<lb/>
　　　光風霽月<lb/>
胷懷自灑落風月特寓形造物無盡藏何假乎丹青<lb/>
　　　一志<lb/>
念頭纔起處此一常分明其中有主帥談笑驅五兵<lb/>
　　　汲清<hi>原注清湖渡頭有古井趙庸齋題扁其上</hi>
<pb n="KR4h0054_WYG_012-27a"/>
慾波如濁流心源如古井不患無清泉祗惡無修綆<lb/>
　　　鱸鄉道院<lb/>
宦情原自薄卜得吳松居鄉味已飽諳胡爲羨鱸魚<lb/>
　　　翠竹<lb/>
修修青琅玕霜雪不可折肯隨流水去賴有歲寒節<lb/>
　　　張南起爲作葦航圖仍示以詩次韻繼賦<lb/>
風搖古柳散羣鴉小艇尋詩來水涯身在江湖平稳處<lb/>
一塵不到浪頭花<lb/>
<pb n="KR4h0054_WYG_012-27b"/>
繫纜蕭蕭蘆葦傍酒和翰墨醉淋浪靈槎不泝銀河去<lb/>
却向人間羨野航<lb/>
　　　過莆城懷劉後村中書因以奉寄<lb/>
村在山邊雲半遮懷人咫尺是天涯眼前不見𤣥都觀<lb/>
空負碧桃千樹花<lb/>
入洛深衣已十春聲名千載有知聞不須更結耆英社<lb/>
溧水前頭獨繪君<lb/>
當日揚清激濁流身危肯作稻梁謀不從黨錮諸賢死<lb/>
<pb n="KR4h0054_WYG_012-28a"/>
竊祿偷生亦可羞<lb/>
模楷從來屬李膺臯比授業我何能倚墻甚欲重參請<lb/>
恐累龍門不敢登<lb/>
　　　郊行<lb/>
杜鵑聲裏又花紅處處隂雲日影䝉心事太平人事好<lb/>
眼前無物不春風<lb/>
　　　題馮中郎廟<lb/>
論將宫中可䇿勲至今香火宻如雲生時不遇孝文帝<lb/>
<pb n="KR4h0054_WYG_012-28b"/>
定有何人肯薦君<lb/>
　　　山中有花一種俗名花葉不相見感而賦之<lb/>
世間燕鴈本無情天上參商誰㑹面花葉自是同根生<lb/>
何事開時不相見<lb/>
　　　紅逺<lb/>
濃淡中邊費剪裁朱唇得酒笑顔開春風不度西流水<lb/>
休說香從蜀道來<lb/>
　　　觀中原指掌圖<lb/>
<pb n="KR4h0054_WYG_012-29a"/>
月明空照八陵碑玉館瓊樓失舊基故國不堪囬首處<lb/>
西風滿地黍離離<lb/>
　　　觀丙辰省試宣鎖作<lb/>
四海文章屬品題老夫刮膜有金箆諸君熟讀阿房賦<lb/>
未必能爲五色迷<lb/>
撒幙焚香冰鑑開觀君切莫負多才黜邊取廸渾閒事<lb/>
只恐紛紛擲甓來<lb/>
一窓絲雨一簾風當日虀鹽滋味同見說主司多好句<lb/>
<pb n="KR4h0054_WYG_012-29b"/>
肯將蠶蟻待諸公<lb/>
　　　過釣鈎嶺悼亡友盛景韓<lb/>
一見㝠旌作許愁西風飄落冷颼颼早知真氣無伸處<lb/>
悔不當時曲似鈎<lb/>
　　　暑中雜興<lb/>
一刻之閒直萬金苦無人可共幽襟成年不作西湖想<lb/>
聽得啼鶯不自禁<lb/>
不慣山中夜月寒滿窓樹影蘚花乾移床近壁不敢臥<lb/>
<pb n="KR4h0054_WYG_012-30a"/>
恐是龍蛇之屈蟠<lb/>
今年不上一竿竹渠豈於人亦世情風雨尚餘千箇在<lb/>
結巢吾欲聽秋聲<lb/>
白鷗吾有一日雅疇昔見之相與親滄浪忽欲從此逝<lb/>
嗔我手揖無詩人<lb/>
是非不到野溪邊只就梧桐聽雨眠睡熟不知溪水長<lb/>
鷺鷥飛上釣魚船<lb/>
平生多可曹修士說我唐詩最逼真不道蹇驢風雪裏<lb/>
<pb n="KR4h0054_WYG_012-30b"/>
何如黄犢過比隣<lb/>
俚謂革華烏脚鬼吾尊毛穎黒頭公與華作傳何為者<lb/>
穎則萬世辭文工<lb/>
只鋤蔬甲亦妨閒久與溪雲斷往還今日偶來僧却在<lb/>
共煎茶喫話廬山<lb/>
　　　辛丑上元<lb/>
官府張燈試太平斯民從此不聊生使君只聽笙歌沸<lb/>
不聽閭閻愁嘆聲<lb/>
<pb n="KR4h0054_WYG_012-31a"/>
　　　雙髻山<lb/>
千古丫鬟高插天淡粧濃抹傅雲煙眼前不見峨眉老<lb/>
獨有青山長少年<lb/>
　　　次韻烹筍一絶<lb/>
錦䙀纔脫見龍孫便好西園到玉尊滿肚歲寒無著處<lb/>
此情難與俗人言<lb/>
　　　西來洞天<lb/>
可是胸中負怪竒一丘一壑儘逶迤自從猿向西方去<lb/>
<pb n="KR4h0054_WYG_012-31b"/>
鷲竺飛來未可知<lb/>
　　　送梅村歸三山<lb/>
此别重逢知㡬秋梅花雖老更風流東君未漏春消息<lb/>
罰與人間作蹇修<hi>原注時爲王留耕之孫請姻于泉</hi>
獨笑坐鞍自課詩江雲雨樹兩依依客情生怕西風惡<lb/>
纔入秋來便賦歸<lb/>
　　　逺將歸<lb/>
不勘圖經認地名亦知此去近桐城行人未至心先至<lb/>
<pb n="KR4h0054_WYG_012-32a"/>
差勝離家第一程<lb/>
鶴不歸來華表閒輝金耀碧滿湖間後來若有林和靖<lb/>
定不吟梅向此山<lb/>
　　　寄題春谷監簿<lb/>
敲碎吟扉杳不聞數聲犬吠谷中雲㡬番欲去重囘首<lb/>
立盡斜陽不見君<lb/>
　　　丹青閣<lb/>
紫芝峰上一凭欄煙草茫茫天地寛眼界已隨流水去<lb/>
<pb n="KR4h0054_WYG_012-32b"/>
丹青無復舊時看<lb/>
　　　失題<lb/>
抱琴終日坐槐庭萬綠隂中一掬清天地山河俱䕃芘<lb/>
肯將風浪向人生<lb/>
年來古道不堪行盡避君厨俊及名莫枉錐刀鞭算手<lb/>
且調金石擊撞聲<lb/>
謫居姜相庸奚損貧殺元英直是清風月分來無著處<lb/>
摩挲海眼看長鯨<lb/>
<pb n="KR4h0054_WYG_012-33a"/>
　　　梅答<lb/>
多謝東君為主張十分霜雪十分香開時已辧和羮料<lb/>
肯入風流時世裝<lb/>
　　　西湖寒食<lb/>
寒食風光不動塵西湖㡬處淚沾巾客中忽作松楸夢<lb/>
羞見原頭滴酹人<lb/>
　　　西陵橋<lb/>
界破蘇公十里堤雕梁軋水漾虹霓杜鵑也戀錢唐景<lb/>
<pb n="KR4h0054_WYG_012-33b"/>
不向西陵橋上啼<lb/>
　　　梅坡席上次韻牡丹<lb/>
爲甚花神受氣偏却來南地逞春妍鞓紅未數青州種<lb/>
粉白猶疑洛浦仙<lb/>
不學時粧添酒暈休將風景對茶前沈香亭北空囘首<lb/>
目斷關河萬里天<lb/>
　　　失題<lb/>
一别家山不計程斷人腸處若爲情客牀欲結鴛鴦夢<lb/>
<pb n="KR4h0054_WYG_012-34a"/>
夜夜相思睡不成<lb/>
　　　柬石軒<lb/>
便著工夫去看山蘭亭未遇莫空還向來一段風流事<lb/>
只在茂林脩竹間<lb/>
　　　義谿舟中<lb/>
夢裏不知身是客却疑身是老坡仙羽衣道士飛將去<lb/>
月在波心人在船<lb/>
　　　春遊<lb/>
<pb n="KR4h0054_WYG_012-34b"/>
不爲尋芳出錦城偶隨吟杖繞山行春風的是多情物<lb/>
吹下紅樓笑語聲<lb/>
　　　遊天竺靈隱三絶<lb/>
遊山此是第三囘天竺禪門八字開已斷此生休佞佛<lb/>
又隨人去乞靈來<lb/>
呼猿纔了復臨流洗出胷中一派秋泉石世間真富貴<lb/>
幾生修得到巢由<lb/>
冷泉亭角坐移時試看孤峯飛不飛峯自不飛人自醉<lb/>
<pb n="KR4h0054_WYG_012-35a"/>
暮鴉棲了更忘歸<lb/>
　　　感懷<lb/>
曽將敝帚棄墻隂十載塵埃懶重尋今日攜來掃花徑<lb/>
老夫安得不關心<lb/>
</p>
<p>
</p>
  </div>
<div>
                <head>江湖後集巻十三</head>
    <p>
<pb n="KR4h0054_WYG_013-1a"/>
欽定四庫全書<lb/>
　江湖後集巻十三　　　　　宋　陳起　撰<lb/>
　　曾由基<lb/>
　　　由基三山人<lb/>
　　　題畫梅水仙山礬三友圖<lb/>
野梅清靖節水仙韻坡公山谷秀而野厥有山礬風陶<lb/>
蘇黄三君時異風味同後人思典刑冩入畫圖中<lb/>
　　　贈貴官家小姬<lb/>
<pb n="KR4h0054_WYG_013-1b"/>
小蠻初按曲趂拍入凉州宫羽偶失次回眸顧部頭部<lb/>
頭色㣲嗔靣赭含嬌羞低鬟語同伴周郎曽顧不<lb/>
　　　用坡仙鬱孤䑓韻送鄭繡使還朝<lb/>
人人羡登仙去作上界遊誰知世䝉恩公其晦叔流衆<lb/>
芳正囬春一葉偶似秋靈修豈數化宿莽休檻洲却憐<lb/>
貪榮人前後幾蜃樓策今陳洛陽<hi>原注時上封事</hi>疏肯諛滄州<lb/>
<hi>原注曾南豐乆在外滄州䟽太諛</hi>閶闔浮雲開臺閣清風留所期共推<lb/>
慶厯車可復偏重元祐舟<lb/>
<pb n="KR4h0054_WYG_013-2a"/>
　　　賀林正字<lb/>
道山羣玉聚前輩説乾淳近代豈乏士清時頼有君誰<lb/>
傳艾軒𣲖喜得嫡孫親所欠非榮進名流萬古芬<lb/>
　　　遊益公平園懐宜春周宰頌詩<lb/>
丞相非嗔客名流每舉樽魚烹惟沼在鶴化有軒存惜<lb/>
欠堯夫子幸生夷簡孫<hi>原注宜春宰乃益公侄孫</hi>平泉落誰手文獻<lb/>
説平園<lb/>
　　　病起幽園檢校<lb/>
<pb n="KR4h0054_WYG_013-2b"/>
病起無情緒池邊日幾回蟲聲低覆草螺殻細生苔暑<lb/>
退蘆將變秋殘蓼續開乆消環繞迹全若未嘗來<lb/>
　　　送廣西鄭經幹并簡經畧<lb/>
五嶺宜人地君今捧檄行但拚窮徹骨不到黯無聲婉<lb/>
畫從違裏編氓休戚情祖筵誰執爵三祝石先生<lb/>
　　　古寺<lb/>
殘經閑竹几瀹茗供花瓷法窟寂無語禪容晚帶饑蟲<lb/>
縈道子畫蛩響外孫碑風定聞踈磬𤣥闗却自知<lb/>
<pb n="KR4h0054_WYG_013-3a"/>
　　　趙嵗寒昆季三人拉李學諭余同遊南湖次嵗<lb/>
　　　寒韻<lb/>
紫麒麟楦豈身榮腹有詩書氣便清野酌雅宜招勝士<lb/>
貴遊大半是宗英主翁舊有登堂約古樹今知夾道迎<lb/>
賸欲索梅同一笑却隨畫角㺯初更<lb/>
　　　宦轍<lb/>
宦轍馳驅塵滿襟解鞍呼酒小登臨天垂碧處秋江淨<lb/>
山弄紫時西日沉韓記合還渠老手王詩似不要新吟<lb/>
<pb n="KR4h0054_WYG_013-3b"/>
撑天拄地吾儒事過耳飛禽空好音<lb/>
　　　與中朝故人<lb/>
自憐骨相太邅迍為米折腰依舊貧古史多㸔多警省<lb/>
新詩愈改愈精神與游造物真知已怕説天朝多故人<lb/>
蘭菊有時忙不得世間桃李幾畨新<lb/>
　　　胡講書赴張國録講席之招良月也<lb/>
初日融霜泮水清鵠袍翔集宿中庭先生有道如陽月<lb/>
太白占祥聚徳星安定重來闡湖學横渠端坐講西銘<lb/>
<pb n="KR4h0054_WYG_013-4a"/>
自憐一唯無傳乆避席何時覿典刑<lb/>
　　　送玉堂守永嘉<lb/>
衮衮諸公塞要津獨當椽筆演絲綸乆陪清禁聊均佚<lb/>
誰道明河不可親畿郡喜迎賢太守帝旁却欠直詞臣<lb/>
逸才畢竟九天憶應謂禁中須此人<lb/>
　　　余秋責余不歸責之誠是也余非敢忘鄉井而<lb/>
　　　答以是詩<lb/>
兎狡應多穴狐妖解首丘一巢鳩様拙何計老莵裘<lb/>
<pb n="KR4h0054_WYG_013-4b"/>
　　　西湖氷合忽見小舟<lb/>
四望黯同雲平湖墮銀漢一葉栁邊來應是寒澌泮<lb/>
　　　嘲蠟梅<lb/>
孤芳不被雪霜欺占得南枝最崛竒氣骨不凡風韻少<lb/>
吕毉初見退之詩<lb/>
　　　聚景園追凉<lb/>
五雲縹緲䕶簷牙不是尋常富貴家樹樹風蟬凉意足<lb/>
衣巾時復墮槐花<lb/>
<pb n="KR4h0054_WYG_013-5a"/>
　　　題昌黎傳後<lb/>
唐治百年生退之行藏端的係興衰三書何用干時宰<lb/>
天使斯人欲有知<lb/>
　　　題潘庭堅樂府後奉簡陳僉書<lb/>
性靈底物堪陶冶郢曲彌髙和彌寡錦囊勿使六丁偷<lb/>
㑹有昌黎賞東野<lb/>
　　　晚思<lb/>
風號谷應樹聲喧隂雨瀟瀟南北村倦翼投林舟宿港<lb/>
<pb n="KR4h0054_WYG_013-5b"/>
滿懐秋思立黄昏<lb/>
　　　題陳陟屺寺<lb/>
幽泉落竇碎瓊聲疑是朝天環珮鳴遶寺杉松皆雨露<lb/>
不應秋葉似恩輕<lb/>
　　　題御愛牡丹<lb/>
天香不數魏姚家玉砌雕欄護綘紗聞説弓旌遍巖穴<lb/>
憐才應是勝憐花<lb/>
　　王諶<lb/>
<pb n="KR4h0054_WYG_013-6a"/>
　　　諶字子信陽羡人有潛泉蛙吹集<lb/>
　　　上之回<lb/>
蠲吉辰薦明廷祇中壇賔萬靈醮祠夀宫禮太一東祀<lb/>
天孫西太室靈芝寳鼎胙元封親郊雍畤回中峯中峯<lb/>
絶嶮天所劃百神驅導平如席雲髾秀革髙拂空翠輦<lb/>
玉鸞鳴霹靂試憑蕭闗望朔方月支稽首樓蘭降復朝<lb/>
獨鹿狩鳴澤芬樹羽林歸建章建章壁門春晝永井榦<lb/>
㤗液多游幸千秋萬嵗奈樂何幾度鸞旗出安定<lb/>
<pb n="KR4h0054_WYG_013-6b"/>
　　　張守送酒次敬字韻作詩謝之遊北山<lb/>
有客可與遊闕酒得無病豈意四從事過我不待請洗<lb/>
杓挹風度免慙林花盛公學此味如渾厚兼醇正公量<lb/>
虛谷如有來良善應肯分兵厨瀝少佐筆力勁罷營杖<lb/>
頭錢徐取松間徑登臨舊能賦七發踵枚乘此興老來<lb/>
衰西日尚餘映風怒雷再皷雲破天一鏡山花下野鳥<lb/>
詩題一堪命府公文章伯聲稱聳羣聼明朝倒錦嚢非<lb/>
是庶所訂豈伊綵鳯鳴而聆露鶴警定知謝東山凡百<lb/>
<pb n="KR4h0054_WYG_013-7a"/>
易子敬<lb/>
　　　黄雀詩<lb/>
畢逋秦氏烏差池吳宫燕秦人挾彈巢若危吳宫遺火<lb/>
巢空㪚不知野田雀終日茅簷角卑棲俛啄蓬艾間不<lb/>
畏鷹鸇與繒<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>
　　　贈茅也休<lb/>
逢人説也休舉世任沉浮清磬野雲曉素琴山月秋詩<lb/>
材頻料理世事不經求每向滄波上時時戲鴨鷗<lb/>
<pb n="KR4h0054_WYG_013-7b"/>
覿面秖談道知音不和詩盈樽清竹葉圍坐古梅枝煮<lb/>
茗雲生鼎抄糜雪滿匙張山山木落何日又追隨<lb/>
　　　贈括蒼季此翁<lb/>
君來古括州吳楚一節遊衣染匡廬碧詩清雁蕩秋山<lb/>
行尋隠逸野坐傲公侯不欲携書獻文章生古愁<lb/>
　　　次韻謝惠山村送水仙<lb/>
自是神仙客梅花亦讓青緑垂雲葉重黄映雪花輕襪<lb/>
小凌波穏杯斜帶露傾一枝來贈我吟几覺春生<lb/>
<pb n="KR4h0054_WYG_013-8a"/>
　　　早行<lb/>
曉入荆溪路西風快似刀雪深埋樹脚水淺見溪毛嵗<lb/>
序相將换人心只自勞牧童牛背卧令我愧兒曹<lb/>
　　　送薛端夫赴武學赴舉<lb/>
温然如羙玉文以武兼之發鏃妙穿的揮毫不待思行<lb/>
途多早氣參學已秋期㨗報重陽近黄花汎一巵<lb/>
　　　煑筍<lb/>
桉有磨人墨囊無使鬼錢難教典班史只可折花鈿破<lb/>
<pb n="KR4h0054_WYG_013-8b"/>
屋日多雨頹簷夜見天山童因煑筍庖下始生烟<lb/>
　　　飯罷<lb/>
飯罷扣松闗襟懐分外寛凍雲深擁寺寒瀬淺鳴灘苔<lb/>
剥碑文字香縈古篆盤尋春難著句為怕起愁端<lb/>
雪意猶商畧溪雲半有無短莎眠野犢枯樹㸃寒烏牢<lb/>
落詩仍在蕭條嵗已徂過門人挽住相倩冩桃符<lb/>
　　　栁絮<lb/>
解作漫天雪終成滿地灰行空無罣礙入幕任徘徊巧<lb/>
<pb n="KR4h0054_WYG_013-9a"/>
趂蜂鬚去輕隨燕翼來顛狂渾不定飛舞過樓臺<lb/>
　　　北林<lb/>
經行到北林此地轉驚心小市魚蝦貴荒村竹樹深帆<lb/>
檣侵栁影罾屋占溪隂詩罷還飛去沙鷗識苦吟<lb/>
　　　宿北山<lb/>
兀坐苦無營乘閑偶訪僧山深雲作伴庵逈石為朋古<lb/>
木含蒼蘚幽花落翠藤昏鐘三扣罷童子上香燈<lb/>
四壁静無人翛然夜不驚龕燈光熖薄紙帳夣魂清有<lb/>
<pb n="KR4h0054_WYG_013-9b"/>
月山猶暗無風松自鳴結茅終隠此髙枕待升平<lb/>
　　　入邑<lb/>
馬踏新松影衣沾秀麥寒藤花綴纓珞竹筍透琅玕詩<lb/>
向閑中得心因靜處寛一聲幽鳥囀深在翠林端<lb/>
野蔓侵沙徑山泉渡口梁樹頭蠶葚熟籬下雀梅香人<lb/>
與春光老閒隨日影長撚鬚吟不就窮殺孟襄陽<lb/>
　　　題禇道士雪巘詩巻<lb/>
五言與七字句句摠清新但得詩囊富何憂客路貧梅<lb/>
<pb n="KR4h0054_WYG_013-10a"/>
花一巘雪瑶草半岩春著我司盟去吟邊養病身<lb/>
　　　酧趙懶翁求墨<lb/>
㑹面苦無因緘書意亦勤相望七十里僅隔一重雲有<lb/>
句來求墨得詩如見君從知相憶夢花下擬論文<lb/>
　　　道傍廟<lb/>
荒祠存玉像畫壁剥蒼苔額古名難問村空祭不來亂<lb/>
鴉號古木鬬雀罥浮埃猶有人求珓西風動紙灰<lb/>
　　　生日<lb/>
<pb n="KR4h0054_WYG_013-10b"/>
又是逢初度紅稀緑暗時自斟生日酒閑理去年詩活<lb/>
計惟書在衰容只鏡知人情與天道翻覆似枯棊<lb/>
　　　旅中述懐<lb/>
未晚僮先卧無聊自展衾一燈愁裏夢數首客中吟隣<lb/>
舍誰歌曲譙更逺送音秋風催素髮憔悴滿華簮<lb/>
　　　到此<lb/>
到此添離恨垂楊已拂肩擔輕縁少鏹衣暖欲抽綿春<lb/>
事遽如許客懐殊未然竹籬沽酒市雨濕杏花烟<lb/>
<pb n="KR4h0054_WYG_013-11a"/>
　　　乍歸<lb/>
去日猶殘雪歸來夏氣清閑隨白雲出看到緑隂成野<lb/>
色供詩料山光快客情路逢鄉父老駐足問行程<lb/>
　　　過山家<lb/>
此地知誰隠當門列翠屛栽花多是藥題壁半書經栗<lb/>
䑕咀紅果山禽墮翠翎峯頭冝眺望只欠小茅亭<lb/>
　　　簡劉吉父<lb/>
長安為客者皆是利名人只有君同我惟添病與貧秋<lb/>
<pb n="KR4h0054_WYG_013-11b"/>
風籬下菊夜雨水邊蓴擬共租船去歸家趂小春<lb/>
　　　簡章伯和<lb/>
論交三十載彼此坐詩窮只恨性各别其他心盡同茶<lb/>
苖封榖雨書葉寄蘋風無限懐君意鶯聲緑樹中<lb/>
　　　舟行即事<lb/>
釣艇横溪水漁罾撘槿籬年豐翁自樂酒熟客先知凉<lb/>
吹生蘋葉斜陽戀竹枝苦吟渾未就倚柂立移時<lb/>
　　　答章伯和問疾<lb/>
<pb n="KR4h0054_WYG_013-12a"/>
伏枕屢經旬醫庸藥不靈自從春意動纔覺病魂醒露<lb/>
洗桃心赤風楷栁眼青勞君相憶夢毎夜到巖扃<lb/>
　　　贈筆工<lb/>
試子玉簮筆他工總不如毫長宜貯墨管净可抄書汝<lb/>
自誇淮兎吾猶註魯魚鬢毛斑白盡心折正縁渠<lb/>
　　　吳江橋<lb/>
松江期一到二十二三年今日身臨此憑虛骨欲仙塔<lb/>
連吳苑樹帆帶洞庭煙見説鱸魚羙囊無斫鱠錢<lb/>
<pb n="KR4h0054_WYG_013-12b"/>
　　　招玉淵<lb/>
欲言非一事曉夕待君來吟屋新裝辦閑門未敢開春<lb/>
光歸巷陌山色入樓臺猶有梅花在相期把酒杯<lb/>
　　　題詩僧亞愚眉白集<lb/>
向來已觀集今見自吟詩天下有清論僧中真白眉淡<lb/>
如秋水浄濃比夏雲竒慎勿輕拈出常人罕見知<lb/>
　　　到李山寺<lb/>
䇿杖扣禪坊空山草木長殿荒人㬠席僧去佛無香榆<lb/>
<pb n="KR4h0054_WYG_013-13a"/>
樹苔衣緑松花粉穂黄兹行無伴侣獨自繞修廊<lb/>
　　　為簡上人賦古色軒<lb/>
簡師得道不參禪燕坐常居古色軒夏禹告功遺跡在<lb/>
任公垂釣有車存海通泉洞深千尺寺映重巖月一痕<lb/>
何日短笻塵外去瓣香來此叩𤣥門<lb/>
小舟吚啞渡横塘十里秋畦粳稻香莫怪雨聲驚客夢<lb/>
要催詩句入行囊重過蘋水波浮緑遥見菊籬花正黄<lb/>
佳節莫論重九後艤篷獨酌汎茱觴<lb/>
<pb n="KR4h0054_WYG_013-13b"/>
　　　虎丘<hi>原注晉王珣故宅在此</hi>
五百年前吾祖宅雲孫從昔未曽經山藏古寺忩連碧<lb/>
水繞平田稻正青臺染夜雲㣲帶潤劒涵秋水尚餘腥<lb/>
僧堂借得羊毛筆自蘸寒泉寫石屏<lb/>
　　　逺出乍歸<lb/>
五旬行李經吳越四月風光正惠夷緑水悠悠晴脉脉<lb/>
青條緫緫實離離飛來何處䨇黄蝶呌徹他山一子規<lb/>
却把閑身成倦客關心書几晝長時<lb/>
<pb n="KR4h0054_WYG_013-14a"/>
　　　簡吳若清<lb/>
絲桐掛壁戶常扃雅弄深防俗耳聼滴露研朱重㸃易<lb/>
焚香炷火細翻經山含晚色千峯紫松傲新霜一𣲖青<lb/>
獨向巖扉抱髙隠有誰能識少㣲星<lb/>
　　　舟行<lb/>
前靣人家是畫圖數間茅屋映菰蒲濛籠雲裏羣峰出<lb/>
欸乃灘邊一棹孤嵗熟農人還自樂天晴水鳥競相呼<lb/>
絶憐兩岸垂絲栁比却來時一半枯<lb/>
<pb n="KR4h0054_WYG_013-14b"/>
　　　次岳尚書韻<lb/>
細字書横䨇眼明破窻閲盡幾隂晴年來干禄渾無夢<lb/>
老去吟詩尚有情謾向紙田耕石硯斷無金縷侑銀觥<lb/>
和篇聊博先生笑應笑寒儒太瘦生<lb/>
　　　寄王仲衡尚書<lb/>
世態翻雲覆雨間令人合眼夢還山生平名義入肝膈<lb/>
嵗晚師門要面顔鷗鷺波寛雖有約鳯凰城近可容閒<lb/>
留年看試調元手未擬安仁賦拙艱<lb/>
<pb n="KR4h0054_WYG_013-15a"/>
　　　歸山<lb/>
特地捫蘿入翠微楊花故故㸃征衣遊人盡逐暮光去<lb/>
野老獨擕山色歸擬泛銀濤浮浩𣺌難尋玉貌問芳菲<lb/>
吳亡越伯渾休問且買清樽送落暉<lb/>
　　　留山庵<lb/>
遥山一望青如染到得山邊却不青松徑有風常自掃<lb/>
巖扉入夜不曽扄燒殘栢子重添火沽得村醪旋倒瓶<lb/>
却羡山僧無一事日長簾下自翻經<lb/>
<pb n="KR4h0054_WYG_013-15b"/>
　　　病起<lb/>
連日新晴愜病懐跧藏一室絶纎埃出來未得寒猶在<lb/>
窮不奈何春又回酒盞慚踈朋舊少紙簾不為俗人開<lb/>
日長自有閒工課汲水銅瓶浸古梅<lb/>
　　　借樓<lb/>
借得小樓聊寄蹟夜深猶自未扃扉鼠揺暗壁驚人夢<lb/>
螢度破窻粘客衣舊隠圖書從水汎後園松菊與心違<lb/>
思量應被沙鷗笑煙雨滿船胡不歸<lb/>
<pb n="KR4h0054_WYG_013-16a"/>
　　　題雲海亭<lb/>
二十年前曾到此重來又是晚春時蘆因水長全然短<lb/>
山被雲遮分外竒漁艇添成古圖畫鴈行㸃破碧瑠璃<lb/>
布衣憔悴江湖客閑倚欄干自覔詩<lb/>
　　　秋風<lb/>
去年相遇釣魚磯今嵗飄飄又入扉渡月薄侵蟾兔冷<lb/>
拂雲輕助燕鴻飛逗遛餘響驚殘夢催促新寒上裌衣<lb/>
欲把絲桐傳此曲破琴絃斷損金徽<lb/>
<pb n="KR4h0054_WYG_013-16b"/>
　　　泛苕溪<lb/>
六幅蒲帆去似飛浪翻新漲緑㳂堤一川水墨王摩詰<lb/>
十里鶯花杜牧之雲遶楚宫春雨後煙籠秦樹晚晴時<lb/>
人生來往情何極江北江南酒一巵<lb/>
　　　遊善區寺<lb/>
閑來古寺欲㤀歸無奈征塵染素衣緑葉雲稠荒澗水<lb/>
白雲青濕舊禪扉牕涵逺色明丹篆鐘冒嵐煙入翠㣲<lb/>
盛世登封今已矣斷碑無語對斜暉<lb/>
<pb n="KR4h0054_WYG_013-17a"/>
　　　友人招飲<lb/>
故人邀我共清樽躡屐歸來已半醺無限雨聲供醉筆<lb/>
一窻燈影共誰分銅瓶火煖鳴天籟寳鼎香殘拂岫雲<lb/>
今夜夢魂清更甚扁舟冷伴白鷗羣<lb/>
　　　入山<lb/>
入却山來事事宜眼邊何處不闗詩風飄花片上書册<lb/>
水浸山峯入硯池酒欲飲時斟易盡碁當勝處著嫌遲<lb/>
箇中自有無窮趣莫遣兒曹取次知<lb/>
<pb n="KR4h0054_WYG_013-17b"/>
　　　送墨與則上人<lb/>
遣送書齋小浄瓶麝煤藏乆帶芳馨難書八萬四千偈<lb/>
只寫多心一巻經<lb/>
　　　苕溪舟次<lb/>
扁舟煙重冷漁蓑兩岸人家浸小河芳草自生春自老<lb/>
落花隨雨晚風多<lb/>
　　　山庵即景<lb/>
一炷清香一局棋坐㸔山雨到來時晚晴獨步出門去<lb/>
<pb n="KR4h0054_WYG_013-18a"/>
雲掛碧青松樹枝<lb/>
　　　十月晦日睡起<lb/>
睡起西忩午正蹉小春天氣尚融和顛狂絶笑簷前蝶<lb/>
不道殘陽已不多<lb/>
　　　次亞愚韻<lb/>
萬里春光眼界明半牕斜日醉魂醒有時夢入廬山去<lb/>
瀑布聲中拄杖行<lb/>
絲絲楊栁拂輕烟那惜床頭買酒錢此段風流如不賞<lb/>
<pb n="KR4h0054_WYG_013-18b"/>
一般佳致又明年<lb/>
梅臉斕斑褪粉粧桃心依約暈輕黄春風花草經行遍<lb/>
次苐安排到海棠<lb/>
寒梅一樹照清池花底嫣香尚覔詩稚子不知吟思苦<lb/>
却來池上數魚兒<lb/>
　　　嘉興戊戌季春一日畫溪吟客王子信為亞愚<lb/>
　　　詩禪上人作漁父詞七首<lb/>
蘭芷流來水亦香滿汀鷗鷺動斜陽聲欸乃間鳴榔儂<lb/>
<pb n="KR4h0054_WYG_013-19a"/>
家只住岸西旁<lb/>
翁嫗齊眉婦亦賢小姑顔貌正笄年頭髮亂髻鬟偏愛<lb/>
把花枝立柂前<lb/>
湘妃淚染竹根斑風雨連朝下釣難春浪急石磯寒買<lb/>
得茅柴味亦酸<lb/>
滿湖飛雪攪長空急起呼兒上短篷蓑笠具畫圖同鐡<lb/>
笛聲長曲未終<lb/>
離騷讀罷怨聲聲曾向江邊問屈平醒還醉醉還醒笑<lb/>
<pb n="KR4h0054_WYG_013-19b"/>
指滄浪可濯纓<lb/>
白髮髼鬆不記年扁舟泊在荻花邊天上月水中天夜<lb/>
夜煙波得意眠<lb/>
只在青山可卜鄰妻兒語笑意全真休識字莫嫌貧方<lb/>
是安閑第一人<lb/>
　　李自中<lb/>
　　　自中字文仲盱江人有秋崖吟藁<lb/>
　　　篔簹萬箇黄雀每棲息其上一息風雨颯至忽<lb/>
<pb n="KR4h0054_WYG_013-20a"/>
　　　聞有殺聲呼童眎之乃鼩嚙也故為之賦黄頭<lb/>
　　　雀<lb/>
黄頭雀觜交交尾倬倬突然散去雲路邈東村四靣禾<lb/>
黍稠欲下未下驚呼儔牛羊上山鷄犬睡翩蹮蹙步來<lb/>
相求日斜深塹有羅網投宿青㝠依篠蕩沙鳴羊角轉<lb/>
崢嶸蹴踏虬枝猶倔彊誰知簷下息爾軀夜半瀝血逢<lb/>
精鼩唇焦舌爛救不得一縷性命才湏臾君不見螳螂<lb/>
捕蟬上髙樹企足昻頭忘反顧人生吞噬更可憐臈月<lb/>
<pb n="KR4h0054_WYG_013-20b"/>
未窮誰悔悟<lb/>
　　　初夏旅况<lb/>
南山北山雨濛濛鎻斷翡翠千萬重茅簷剥啄鳥未散<lb/>
練帶野水來相衝土堦莎草如箭鏃冷透篔簹清入骨<lb/>
雷公挾斧渡長河抛擲牟尼三百斛一身蒲栁寄天涯<lb/>
白雲何處栽胡麻江湖夏潦魚鱉亂錦袍夜月乘仙槎<lb/>
　　　麻姑山作<lb/>
小小茅簷下清吟對此君溪深春漲雨山闊夜藏雲地<lb/>
<pb n="KR4h0054_WYG_013-21a"/>
濕松花冷天晴樹色分敲門尋道士鷄犬隔籬聞<lb/>
　　　送曽景建道州聼讀<lb/>
晚節傷弓未足憐江湖因此累諸賢名標宇宙千年在<lb/>
事属朝廷萬口傳湘水有情空引些舂陵無事早歸田<lb/>
多年浪説飛昇䜟不擬如今尚悄然<hi>原注景建嘗為余言某年某月某日</hi>
<hi>曽極飛昇有金篆符䜟</hi>
　　　題南康縣山寺<lb/>
絶無常住只隨縁石榻焚香向佛前風折碧梧能幾日<lb/>
<pb n="KR4h0054_WYG_013-21b"/>
鶴巢白塔已多年無人去剗階邊草有客來探井底泉<lb/>
休笑空門長寂寂近時地上也流錢<lb/>
　　　南昌樓贈符子威<lb/>
占得南樓第一凉焚香終日話蒼茫客來酌酒烹茶外<lb/>
雜採山花供藥王<lb/>
　　　春曉<lb/>
門瞰青山侵草開苦吟吟上最髙臺春風誰遣鄰家去<lb/>
成陣落花吹過來<lb/>
<pb n="KR4h0054_WYG_013-22a"/>
　　董杞<lb/>
　　　杞字國材番陽人<lb/>
　　　遊招真觀<lb/>
溪旁老子宫古松奮蒼鬛修逕烟霏深中巖祠像設巖<lb/>
頭流雲漫千丈藤蘿結猿猱躍其間手疑攀日月巖下緩<lb/>
經行人間諸想滅文楸飛雹鏗朱絃浮磬徹此山宇宙<lb/>
初誰擘坤軸裂六丁曾一戯萬古留洞穴仙翁昔此棲<lb/>
還丹成白雪佩環昇倒景遺臺猶岌嶪菊秋風日佳歸<lb/>
<pb n="KR4h0054_WYG_013-22b"/>
艎雙槳歇便欲茆三間於此謝塵刼<lb/>
　　　水泛及門用老杜江漲韻<lb/>
雨聲喧晝夜不斷洶簷流籬落維孤艇溪湖失舊洲訪<lb/>
君無去路狎我有來鷗濤浪相欺得衝門鼓白頭<lb/>
　　　西園<lb/>
何處西園好樓雄說媚川村環春色水樹帶夕陽天客<lb/>
促雲間棹漁吹浦外煙且來窮燕賞着句剩流傳<lb/>
　　　用洪憲韻自述<lb/>
<pb n="KR4h0054_WYG_013-23a"/>
壯志摩雲一劒閑欲屠石堡斬樓蘭功名努力車登坂<lb/>
嵗月驚心水下灘小小茒茨漁子舍星星鬢髪腐儒冠<lb/>
髙山流水無窮思整頓瑶琴試一彈<lb/>
　　　過彭蠡湖<lb/>
客子扁舟故里還烟收雨霽出蘆灣浮天浴日重湖水<lb/>
鎮浪回風四望山逺樹離離飛鳥外征帆㸃㸃斷雲間<lb/>
漁翁活計一篷底愛汝白鷗相似閑<lb/>
　　　題水陸寺<lb/>
<pb n="KR4h0054_WYG_013-23b"/>
殿樓邊翠麓忩户俯清湘遊客匆匆去髙僧白日長<lb/>
　　　題薝蔔<lb/>
春花狼藉餘六出浄煩熱衲衣凝夜禪香散深林月<lb/>
　　　阮閣<lb/>
隂隂松竹合幽鳥傍人啼一局枯棋罷曦輪又欲西<lb/>
　　　暮春聞張思順歸期<lb/>
小園寂寞鎻青春桃李留花待主人青子已團濃緑底<lb/>
歸艎猶未到溪濵<lb/>
<pb n="KR4h0054_WYG_013-24a"/>
　　陳宗逺<lb/>
　　　宗逺字巽齋有寒忩聴雪集<lb/>
　　　擬古<lb/>
蠶絲圖利人利成身已烹蛛絲圖網物網成身益傾漢<lb/>
興弓犬棄楚亂蕭艾生禍福乃如此吾道烏能亨<lb/>
　　　有感<lb/>
天地不磈立人為天地心世無經濟學何以任彌綸沛<lb/>
興園綺隠淵啓虬髯驚漢唐造草昧數子留其名我非<lb/>
<pb n="KR4h0054_WYG_013-24b"/>
煙霞徒息養離世氛我非雲水客眼空觀刼塵有身必<lb/>
有用用世非榮身善性自孟子惡性由荀卿氣質誠有<lb/>
駁良心乃其純荀卿言治氣孟子言養心治如治稊稗<lb/>
惡去善自生養如養佳榖善長惡亦亡善善而惡惡孟<lb/>
荀同臭馨安用泥口耳紛紛争異名寥寥數千載塵迹<lb/>
汗簡青麟死不可作紀例存其文世無公是非安得真<lb/>
勸懲西漢豈無人氣節氷雪清東漢豈無人長厚性質<lb/>
淳特立違時好心事竟埋堙紛紛瀾倒徒空贏身後名<lb/>
<pb n="KR4h0054_WYG_013-25a"/>
　　　有感<lb/>
呢喃燕賀厦嘹嚦鴻漸磐戀主江南暖來賓塞北寒炎<lb/>
凉有變易去就無留難勿嫌烏鵲噪朝朝止屋端<lb/>
　　　異獸<lb/>
甬東有異獸俗名訛曰歆其形類猴玃或謂虎之精逐<lb/>
人求口食咿啞小兒聲滿望乃謝去不遂輙生嗔利爪<lb/>
捥人目烏喙啄其身膏血盡且死適意方欠伸行道足<lb/>
一迹深山晝掩門衆疑心是獸何乃靣如人不知椎剥<lb/>
<pb n="KR4h0054_WYG_013-25b"/>
吏人靣而獸心<lb/>
　　　戯同舍與内競<hi>原注龍泉人</hi>
龍泉函氣清歐冶吐霞綺干將墮龜文莫邪潛漫理藏<lb/>
鋒金匣夜光芒銅花玉暈相磨砥雄雌一落東與西相<lb/>
從不隔千山水憶妾與君差池飛送君挾䇿游京畿暮<lb/>
雲空碧鴈度逺畫梁寂寞鷰來遲但願月宫分彩色豈<lb/>
恨霜閨弄落暉君方倦覊旅妾亦厭枌土錦水鴛鴦巢<lb/>
漢林綺翼飛翔交媚嫵有時嬌妬不自持佯嗔不肯舒<lb/>
<pb n="KR4h0054_WYG_013-26a"/>
眉宇逢君貧困泣牛衣舉案低蛾似頑魯誰知志滿凌<lb/>
暴生剛腸便不愛卿卿望斷犢車揮麈急飽負虎嵎攘<lb/>
臂輕松栢故無情凌霄植根蒂柔蔓托髙翹嵗寒忻附<lb/>
麗何為絲蘿親反有榮悴異昔日淚霑衣長嗔失意同<lb/>
寒飢今日衣擁淚翻怨得意由輕肥炎凉世態得失間<lb/>
怨君却悔嗔君時<lb/>
　　　夢遊月宫<hi>原注壬辰省闈已中而黜因賦此</hi>
蜿虹絳彩垂霄路白波𣺌𣺌散寒露横空擲綺結飛梁<lb/>
<pb n="KR4h0054_WYG_013-26b"/>
靉靆青雲匝風御颺金排玉水晶宫鸞佩霓袽笑相遇<lb/>
兎停玉杵取𤣥霜吳質無端强猜妬窺見腰中三尺氷<lb/>
便疑斫却婆娑樹桂香廣陌不得留灼灼修娥謾回顧<lb/>
天孫飛梭織氷紈帝子吹笙濕香霧笑指瑶臺十二層<lb/>
只怕結鄰未相許㶑灧金樞煙水寒㑹駕飛輪撇波去<lb/>
　　　過横逺途中<lb/>
蠶桑事已過耕稼老農勤橋斷荒村雨山埋半嶺雲小<lb/>
松穿石出野水落田分茅店傾醨酒相看亦論文<lb/>
<pb n="KR4h0054_WYG_013-27a"/>
　　　病起<lb/>
事業書千巻生涯菊一籬約居慳問卜多病頗知醫㸔<lb/>
鏡癯添骨挼髭笑解頥閉門方得趣不誦北山移<lb/>
　　　送洪宰西歸少歌漁春渡是日風雨<lb/>
送客來孤店踈軒竹數莖歸帆出煙雨羣吏立沙汀似<lb/>
我情何悄如君事最榮待無雲隔岸湏㸔逺山青<lb/>
　　　寺深<lb/>
寺深幽寂寂四月似秋天夜乆聼山雨晚來添石泉斷<lb/>
<pb n="KR4h0054_WYG_013-27b"/>
巖風嘯木踈竹鳥棲煙鐘鼓林梢動空堂已罷禪<lb/>
　　　安仁樓間晚晴時送黙齋伯回星江<lb/>
已是悲秋客那堪送逺人亂山殘照慘落葉晚風頻去<lb/>
恨隨帆逺回頭轉意親明朝相憶處鱗鴈達情真<lb/>
　　　呈豹林伯進齋表叔<lb/>
曲逕禪房午幽風動古林泉聲落澗静磬韻隔雲深空<lb/>
谷留禽語青山洗客心頓然忘俗想來此不妨吟<lb/>
　　　資政入村造夀器謾賦<lb/>
<pb n="KR4h0054_WYG_013-28a"/>
功成身退從來少緑野超然洗俗埃閑出西疇營六檟<lb/>
勝傳南極映三槐迎門村婦㩦兒拜遮道田翁帶犬囬<lb/>
競喜鳴珂歸舊隠争如鷗鷺不相猜<lb/>
　　　八月初五日有懐舊事<lb/>
㸔來擾擾總何謀且把行藏用酒酬籬菊趂隂移别逕<lb/>
江楓向晚落行舟秋蟲在壁催人織歸燕辭巢戀主愁<lb/>
今日去年風物異錢塘還在望山樓<lb/>
　　　題蕭季賢雪澗軒<lb/>
<pb n="KR4h0054_WYG_013-28b"/>
避喧寛結小茅廬庭竹栽多引鳯棲滿地松釵風嘯木<lb/>
隔忩漁艇月涵溪歸鴻目送雲間失賀燕巢成棟外低<lb/>
料想春殘曾有夢謝家芳草緑將齊<lb/>
　　　呈陳介叔<lb/>
青帝東來駕綵韀燒燈過後少晴天逢春已辦穿花屐<lb/>
阻雨先尋載酒船但覺野雲生樹外不知溪水漲灘前<lb/>
落梅有恨香還濕不得飛來傍舞筵<lb/>
　　　春日書景<lb/>
<pb n="KR4h0054_WYG_013-29a"/>
狼藉殘梅滿地香遊蜂終日趂晴忙芳堤細草鱗鱗緑<lb/>
深院垂楊裊裊黄暖霧未消山失木春風無力曉侵裳<lb/>
眼㸔景物關情甚亟把詩吟送一觴<lb/>
　　　冬晚<lb/>
簷樂無風静自鳴開牕亦復使眸醒投林倦鳥低翻翼<lb/>
觸紙癡蠅細有聲籬外半懸紅子落墻間少見緑莎明<lb/>
陽生隂後春來近凖擬新詩為發萌<lb/>
　　　因雨遣興<lb/>
<pb n="KR4h0054_WYG_013-29b"/>
細雨㝠㝠風頓凄㣲沾沙路不成泥珠排簷網凝絲重<lb/>
瓊積荷盤壓柄低青草岸頭三月暮黄梅葉外一山迷<lb/>
小塘水滿魚過塹隨浪流溝入古溪<lb/>
　　　春雨遣興<lb/>
静看何物不關情屋角青梅子巳成巢拂舊塵迎社燕<lb/>
花移新樹欲流鶯寒生簾幙深春雨暖卜園林甚日晴<lb/>
病起無聊休把酒東君去住亦堪驚<lb/>
　　　題汪表叔對袁府起借軒和韻<lb/>
<pb n="KR4h0054_WYG_013-30a"/>
朱門虛老濟川材鏡面芙蕖取次開莫怪偷光鄰士壁<lb/>
絶勝附火乞兒堆拂塵尚欠千尋竹極目何須百尺臺<lb/>
魚鱉不知誰是主也隨流水向東來<hi>原注表叔所居面西故云</hi>
　　　傳聞八月十四日唱名<lb/>
北斗三魁夜吐芒競傳臚唱擢王揚遥知天上輪光滿<lb/>
先放人間桂籍芳失笑月烏空繞匝那知雲鴈不成行<lb/>
姮娥留取十分好萬里清輝分外彰<lb/>
　　　代夀<lb/>
<pb n="KR4h0054_WYG_013-30b"/>
自上黄樞贊萬機曽將謀畧定邊陲平淮便放裴公逸<lb/>
去越猶嫌范相遲㶑灧池塘蓮萬朶嬋娟亭館竹千枝<lb/>
居東賸有明農志歸衮應賡七月詩<lb/>
　　　代夀某帥二首<lb/>
當年禁履上星辰便合登庸秉國鈞葢海旌幢紆出鎮<lb/>
濟川舟楫已知津但從渤澥清沂泗肯把關河自越秦<lb/>
醖釀早成六月雨一朝翻手洗炎塵<lb/>
三年姬衮尚居東官府清平冠六雄仙洞蟠桃紅映日<lb/>
<pb n="KR4h0054_WYG_013-31a"/>
山亭修竹緑梳風已將儒雅安時俗更即人和驗嵗豐<lb/>
儉幕棲身無以頌元龜遊戯出蓮叢<lb/>
　　　夀陳府博<lb/>
三嶼縈紆秀且竒苕華琢采妙工倕髙羅絳帳聲盈耳<lb/>
戯着斑衣笑解頥魚藻留連依水密鳯筩凖擬向陽吹<lb/>
的知梅信傳東閣先訪南宫第一枝<lb/>
　　　代夀帥書三首<lb/>
欲㸔棠隂續世傳重移星履下鄞川風薰轅㦸清官府<lb/>
<pb n="KR4h0054_WYG_013-31b"/>
日煖瀛壺小洞天塞外不傳青海箭幕邊稳泛緑池蓮<lb/>
箇中便是神仙境何必崆峒訪偓佺<lb/>
勲業從來簡帝聰東溟還復奏膚公庭前修竹添新緑<lb/>
洞裏蟠桃依舊紅野渡横舟人未老大川作楫路將通<lb/>
願觀整頓乾坤手不負當年射六蓬<lb/>
笑談樽俎有餘歡不獨民安吏亦安競喜鯫生兼盛賜<lb/>
那堪鶚表録㣲官投機已發千鈞弩速化仍資九轉丹<lb/>
青眼相逢尤異處他年翹館舊門闌<lb/>
<pb n="KR4h0054_WYG_013-32a"/>
　　　郊祀慶成詩<lb/>
寳歴登三禩觚壇類兩儀居歆修大報肇祀述前規景<lb/>
迓初陽吉齋嚴一月期采章循節儉緼豫屛紛離輅象<lb/>
停方貢兵驂却道馳殊庭崇祝告太室欵靈娭黄道晴<lb/>
曦麗青郊湛露滋龍常騰旎旖蜺羽勝葳蕤列㦸森賔<lb/>
衛嚴更警禁帷蒼圓尊上帝黄粹見方祇馥郁陽宫燎<lb/>
芬芳帝籍粢非煙浮羽籥叶氣冐尊彛濟濟鏘圓玉峩<lb/>
峩㑹采<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>雲裙紛下逮月璧粲昭垂合奏諧純繹登歌<lb/>
<pb n="KR4h0054_WYG_013-32b"/>
羙緝熈貳觴勤竢獻虛次迄親祠翊翊靈施佑禳禳嘏<lb/>
致祠招揺囬左翿閶闔敞南離侍仗朝紳擁升樓禁蹕<lb/>
隨臚驩皆岳抃驛赦霈皇慈都號登瑶册追思遺寳龜<lb/>
燕謀端有自鴻祉浩無私肅穆東朝賀登閎宣室釐慶<lb/>
綿千嵗統歡奉萬年巵盛事輝三古龎恩被八維至誠<lb/>
深可卜滿假務深思兢業傳家法盈成保慶基萬方嚴<lb/>
表正九簣戒功虧帝夀齊南極邊塵靜北陲具臣懐羙<lb/>
報成命繹周詩<lb/>
<pb n="KR4h0054_WYG_013-33a"/>
　　　送友人<lb/>
黄梅浦逺草萋萋風細孤帆雨後低漁笛一聲何處作<lb/>
故山回首白雲迷<lb/>
　　　憫農<lb/>
條桑事了蒸麻急刈麥人兼種稻歸作苦那能衣食足<lb/>
幾多遊冶厭輕肥<lb/>
　　　謝石庵見示櫂歌歎時因以見意<lb/>
蘆花裊裊西風急獨立髙樓聞鴈聲志士最傷秋夜月<lb/>
<pb n="KR4h0054_WYG_013-33b"/>
江南塞北兩般明<lb/>
　　　牽牛花<lb/>
綠蔓如藤不用栽淡青花遶竹籬開披衣向曉還堪愛<lb/>
忽見蜻蜓帶露來<lb/>
　　　舟行<lb/>
鷗鷺灘頭帆卸雨牛羊影外草生煙漁人撒網潮平晚<lb/>
栁岸維舟取次眠<lb/>
　　　靈溪舟中風雨<lb/>
<pb n="KR4h0054_WYG_013-34a"/>
斜風吹雨打篷窓獨棹孤舟向曉江沙岸竹洲煙漠漠<lb/>
青山飛鷺一雙雙<lb/>
　　黄敏求<lb/>
　　　敏求字叔敏修水人集名横舟小藁或題詩其<lb/>
　　　後云涪翁之音調朱絃至今草木猶芳妍後來<lb/>
　　　清氣有所屬鑑轟句法非雕鐫蕭崱序以為其<lb/>
　　　各體詩時出入於晚唐亦間似楊誠齋不専主<lb/>
　　　山谷云<lb/>
<pb n="KR4h0054_WYG_013-34b"/>
　　　野塘雜興<lb/>
仕進固所願貧賤亦所憂抱璞不自珍過取則足羞不<lb/>
如寂寞濵横此野水舟時乎儻可為肯遜伊與周著書<lb/>
俟百世亦可軻與丘進退兩不惡久矣吾其籌<lb/>
地僻車馬稀柴門不須扄晨興正衣冠浣手供爐馨奈<lb/>
此日永何閒課離騷經一片蘭茝心千古日月明爾豈<lb/>
乏忠憤所欠惟和平要之仕與止奚必分重輕吾但適<lb/>
吾可不願得爾名<lb/>
<pb n="KR4h0054_WYG_013-35a"/>
　　　别詩人余叔雲<lb/>
萬栁堤邊住挑雲過艾東未應為計左輕去犯詩窮雙<lb/>
屐江湖上清名宇宙中折梅作行供香已破椒紅<lb/>
筆硯無靈乆寒檠自掩門虛名何預我漫刺重煩君茶<lb/>
外無祗待詩邊得細論别懐莫兒女相祝張吾軍<hi>原注時叔</hi>
<hi>雲方赴試</hi>
　　　書齋<lb/>
新闢書齋鶴柵寛一簾風月儘幽閑百年易向忙中過<lb/>
<pb n="KR4h0054_WYG_013-35b"/>
萬事偏於好處慳漫説折腰營斗米何如留眼㸔雲山<lb/>
只消一巻梅花句留得林逋在世間<lb/>
　　　題陳篔谷陳埜逸吟藁<lb/>
謝却梅花吟課少苦無心事惱陶泓得君近日詩編讀<lb/>
增我晴牕眼力明爽似暑風秋九夏清踰夜月晝三更<lb/>
後山衣鉢塵埃乆頼有雙英主夏盟<lb/>
　　　予丙子辛巳兩遊解空寺己亥秋又至思上人<lb/>
　　　徙舊徑自恠石中頓發竒觀叔亮弟取山谷詩<lb/>
<pb n="KR4h0054_WYG_013-36a"/>
　　　文名閣曰卧龍巖曰青玉盎山之門曰天下勝<lb/>
　　　處令泳之作𨽻扁為賦七言<lb/>
兩扣雲關記昔曽重來詩眼倍晶明路移巖石中間入<lb/>
人在洞天深處行玉盎虛明添翠色霜鐘清冽帶秋聲<lb/>
與君小摘涪翁句留得青山不朽名<lb/>
　　　凉棚<lb/>
未庚赫日已焚空亭午西齋坐甑同横竹旋排蒼葉宻<lb/>
小牕移在緑隂中情知瑣碎妨新月稍喜牽連得暑風<lb/>
<pb n="KR4h0054_WYG_013-36b"/>
分我清凉詩境界一蟬吟到夕陽紅<lb/>
　　　經理順寧别墅<lb/>
未必餘資辦草廬先從意匠起規模某池宜植荷千柄<lb/>
此地合栽梅㡬株怕礙㸔山墻矮築要寛種菊徑深鋤<lb/>
林泉隨分成幽趣誰計東郊入畫圖<lb/>
　　　書鄭亦山冷澹生活<lb/>
九陌紅塵不肯居㩦家租屋住西湖月香水影賡和靖<lb/>
雨色晴光憶大蘇詩比晚唐成冷淡人如東野更清臞<lb/>
<pb n="KR4h0054_WYG_013-37a"/>
晴窻盡展芳編看一片寒氷浸玉壺<lb/>
　　　遊落星寺<lb/>
星江山水甲江東所到僧房各不同拳石不知何代隕<lb/>
數椽恰占一湖中廬山屏倚朝昏碧彭蠡帆分上下風<lb/>
除却金焦相伯仲其他無此水晶宫<lb/>
　　　栁絮<lb/>
近日柔絲可着鴉又分晴絮落天涯絶無氣力元非雪<lb/>
空費形容不是花便解與春遮去路也添為客重思家<lb/>
<pb n="KR4h0054_WYG_013-37b"/>
雨餘留得閒蹤跡緑染浮萍夜聼蛙<lb/>
　　　寄題靈川簿廨存愛堂二首<lb/>
一命如何解濟人細看存字最精神莫専紙上求明愛<lb/>
胷次渾涵不盡春<lb/>
愛無差等墨之徒理一由來分則殊愛只是情仁是性<lb/>
合於仁上着工夫<lb/>
　　　初秋白雲道院<lb/>
檜柏株樟竹與松四山互長翠隂濃逼敎秋暑無來路<lb/>
<pb n="KR4h0054_WYG_013-38a"/>
輸與山僧坐晚鐘<lb/>
莫道秋容冷淡加秋英風露勝春葩拒霜巖桂休相遜<lb/>
占得開時各自花<lb/>
閒來汲水浸菖蒲淨洗塵埃半㸃無濯得老根如法瘦<lb/>
養敎矮葉十分臞<lb/>
　　　次鄭亦山求茶韻<lb/>
山谷松風賦響湯茗甌今帶六經香君詩莫道窮無對<lb/>
髙出車聲遶九羊<hi>原注車聲遶羊腸山谷煎茶詩前輩云黄九得恁窮亦山有君未知人窮</hi>
<pb n="KR4h0054_WYG_013-38b"/>
<hi>相事之句因戯之</hi>
　　　訊黄乙山於夀寧寺<lb/>
客中聼雨况僧寮盡日無人訪寂寥一枕秋聲供痛快<lb/>
隔忩風裡有芭蕉<lb/>
草草茅亭古木間萬琅玕裏一禪關秋隂只俟風收盡<lb/>
分我浮生半日閑<lb/>
　　　水墨水仙<lb/>
玉潤金寒情窈窕縞裙翠帶態輕盈只愁㣲月清無對<lb/>
<pb n="KR4h0054_WYG_013-39a"/>
更畫梅<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>作弟兄<lb/>
　　　古香亭<lb/>
矮屋簷前老桂叢清隂分破廣寒宫誰知萬古香無價<lb/>
藏在黄金一粟中<lb/>
鵝黄雪綴碧瑶枝占斷風髙露下時吏散予方有公事<lb/>
嚼花斟酒古香詩<lb/>
　<lb/>
　<lb/>
<pb n="KR4h0054_WYG_013-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖後集巻十三<lb/>
</p>
<p>
</p>
  </div>
<div>
                <head>江湖後集巻十四</head>
    <p>
<pb n="KR4h0054_WYG_014-1a"/>
欽定四庫全書<lb/>
　江湖後集巻十四　　　　　宋　陳起　撰<lb/>
　　程炎子<lb/>
　　　炎子字清臣宣城人有玉塘烟水集按寜國府<lb/>
　　　志載程炎水西寺詩云炎涇縣隐士有烟水集<lb/>
　　　應即炎子而志誤脱子字也<lb/>
　　　餞周東巖之石門訪汾陽氏并呈友人<lb/>
漫浪江湖脚周遊到石門能延徐孺子知有令公孫話<lb/>
<pb n="KR4h0054_WYG_014-1b"/>
雨燈輝座醻春酒灎樽况逢朋友在一見必温存<lb/>
　　　四安舟中<lb/>
多行三兩日猶在四安舟天正當寒夜人偏作逺遊風<lb/>
高雲葉動江闊浪花浮㑹得幽閒趣唯應是白鷗<lb/>
　　　山中雜詩<lb/>
側耳橋邉聴聲聲在翠微自甘留此坐何苦勸人歸院<lb/>
悄驚春晝山空戀夕暉得如鷗與鷺對我欲忘機<lb/>
崑崙初鑿破大巧奪天真竹鎖三更月桃酣幾度春山<lb/>
<pb n="KR4h0054_WYG_014-2a"/>
空聞鶴唳溪遶卜鷗鄰為拂留題石松揺露滴身<lb/>
　　　登高感興<lb/>
破㡌西風裏龍山憶孟嘉白衣誰送酒黄菊自開花塞<lb/>
逺書傳鴈天昏墨㸃鴉憑高窮北望何處是中華<lb/>
　　　次郡太守劉朔齋秋晚謁謝昭亭小飲三首<lb/>
鞭揺五馬踏沙隄秋晚除書下紫泥蘚壁篆碑猿捧硯<lb/>
松闗唫句鶴分題裴休故宅今為寺謝朓閑官昔仕齊<lb/>
太守宴歸賔客從数聲山鳥日平西<lb/>
<pb n="KR4h0054_WYG_014-2b"/>
一禱心香雨便晴萬家和氣釀成醺時方入到昭亭路<lb/>
風已吹開疊嶂雲話向禪中參冷淡心於静處息紛紜<lb/>
麥畦邂逅長沮語想徹黄堂亦喜聞<lb/>
掀髯一笑倚危䦨面面青山不厭㸔霜染丹楓秋色絢<lb/>
日烘紫菊露痕乾鵲爐火慢熏龍腦蟹眼湯新㵸鳯團<lb/>
回簇絳紗城郭晚老梅吹角鴈拖寒<lb/>
　　　題如庵<lb/>
脱畧機闗一散人清於蘭畹抱幽馨撫松細嚼淵明句<lb/>
<pb n="KR4h0054_WYG_014-3a"/>
㵸茗閑箋陸羽經春對風光秋對月曉觀雲氣夜觀星<lb/>
世間局面多翻覆着數雖高亦懶聼<lb/>
　　　暮春<lb/>
花飛簷雨恰經旬强半韶華斷送頻三月便晴三十日<lb/>
一年只有一分春酒甘不飲心如醉詩苦耽吟味越真<lb/>
欹枕北窓清夢覺落紅啼鳥伴幽人<lb/>
　　　古梅<lb/>
水邉山脚友漁樵梅欲窺人故故招樹剥龍鱗黏碧蘚<lb/>
<pb n="KR4h0054_WYG_014-3b"/>
枝翹鶴膝糁紅椒詩如老杜吟東閣夢約逋仙過斷橋<lb/>
好待月窓清影瘦傳他神子上生綃<lb/>
　　　蠟梅<lb/>
畫樓人醉燭高燒滴在寒枝蠟未消蘂撇打鶯金彈滑<lb/>
花懸驅雀綵鈴揺歌兒戯拍供檀板妝女輕裁貼翠翹<lb/>
酒掲黄封詩嚼淡時勻乳蜜過山腰<lb/>
　　　水樂洞<lb/>
南山水樂洞窈窈白雲深滿耳笙歌者誰能一洗心<lb/>
<pb n="KR4h0054_WYG_014-4a"/>
　　　歸日<lb/>
去時雪學楊花舞歸日花如雪様飛何事楊花并雪絮<lb/>
送人西邁送人歸<lb/>
　　　登新安五嶺<lb/>
五嶺﨑嶇一歩難白雲兼霧羃中間行人莫道山多險<lb/>
更有人心險似山<lb/>
　　　天台陳山夫寄别用韻<lb/>
斷烟荒草共幽幽斜雨抛絲織晚愁鷗鳥似知人乍别<lb/>
<pb n="KR4h0054_WYG_014-4b"/>
飛來飛去渡船頭<lb/>
　　劉植<lb/>
　　　植字成道永嘉人安上曽孫有漁屋集<lb/>
　　　送周知丞之官桐廬<lb/>
潮滿桐江上秋風洗印時字民知最近占位莫嫌卑紙<lb/>
尾書名大松邉得句遲定懐東閣老無復寄來詩<lb/>
　　　梅<lb/>
欲問孤山訊蹇驢行曉晴一枝籬外見數㸃雪中明太<lb/>
<pb n="KR4h0054_WYG_014-5a"/>
潔難為友群芳讓作兄何如伴高隐豈必盡調羮<lb/>
　　　送周子餘赴松陽簿<lb/>
長松雖劇縣主簿却優閑溪淺清見石齋空静對山吏<lb/>
嚚嫌訟省郷狹覺民艱獨稱詩人意行吟苔竹間<lb/>
　　　琵琶亭下問舟<lb/>
西亭問津處白傅此曽遊無復錦絃曲空停估客舟抛<lb/>
江春浪静傳柝夜烽收最愛廬峰峭相随過别州<lb/>
　　　重遊仙巖觀瀑<lb/>
<pb n="KR4h0054_WYG_014-5b"/>
四山雲霧重况復值梅天瀑注玉函碧派從銀漢連飛<lb/>
來三百尺流潤幾千年仙者路安在翠蘿青靄邉<lb/>
　　　送西外趙知宗<lb/>
三山蓬閬近賀白是仙才去領宗盟事知從韋素來幾<lb/>
人留北闕獨棹向南臺踏雨江頭别西陵潮已廻<lb/>
　　　題王憲使滄浪閣<lb/>
城池浸空碧鑒影復觀心孺子去何在此歌傳至今一<lb/>
奩凉月白萬井市聲沉坎止寜勞問憑欄意獨深<lb/>
<pb n="KR4h0054_WYG_014-6a"/>
　　　過彭澤<lb/>
井邑已非舊柴桑里尚存春風三畆宅落日數家村隔<lb/>
樹聞鷄犬編氓半子孫頽然孤壠在寒菊繞松根<lb/>
　　　漁父<lb/>
生不事農耕悠然一舸輕沅湘依舊緑秦漢幾回更晚<lb/>
膾雜香茝夜醺歌濯纓豈同馳騖者秪欲釣虚名<lb/>
　　　種玉亭為黄元信賦<lb/>
鉏徧蒼苔色梅花近地移山深藏羙璞春到長新枝草<lb/>
<pb n="KR4h0054_WYG_014-6b"/>
木初分潤氷霜久結知百年封殖在終與鼎鬵期<lb/>
　　　賦鰣魚得真字<lb/>
寒碧湛無塵前溪得細鱗香堪配杞菊味不數菰蓴玉<lb/>
露䨇酘熟秋風一筯新釣緡吾自有何用覔𤣥真<lb/>
　　　丙午普覺㸔梅<lb/>
寂寂西巖寺何人訪静來重尋舊遊地惟有道師梅樹<lb/>
蠧應留雪香清不受埃可堪𤣥鬢改春已隔年催<lb/>
　　　呈葉先生侍郎<lb/>
<pb n="KR4h0054_WYG_014-7a"/>
位雖奎閣貴獨處一齋空還以經綸事全歸著述中閑<lb/>
心同野水煦物盡春風掩面將何向西楹奠已終<lb/>
　　　喜曹東畎遷大理寺簿<lb/>
九衢多雨後庭下草痕新終擬持平手來為折檻人印<lb/>
開桐䕃午吟久燭花春却恨無來客分題寄所親<lb/>
　　　嘉禾興聖院<lb/>
禪闗自幽閴竹亦號真如况是龍潜地曽經鳯食餘土<lb/>
深抱節宻林净著行踈誰謂乾淳逹清隂只似初<lb/>
<pb n="KR4h0054_WYG_014-7b"/>
　　　重遊法空寺<lb/>
寺在方山頂山深不厭登瀑飛明月峽橋渡夕陽僧萬<lb/>
法元皆妄餘生了未能纍纍塔邉塜幾見谷為陵<lb/>
　　　悼盧次元<lb/>
屈賈幽沉地單車去不歸湘江清見底吟魄逺何依行<lb/>
旐衝殘雨新楸掩落暉誰收遺篋藁有子未勝衣<lb/>
　　　失題<lb/>
此是夕郎宅曽經左緯吟數聨漁父曲萬頃碧波心月<lb/>
<pb n="KR4h0054_WYG_014-8a"/>
上白蘋渚秋生古樹隂當年濯纓處清徹到如今<lb/>
　　　荅東閣<lb/>
盎乏儲空謾自豪掬泉當酒味尤高賣文近覺馬卿倦<lb/>
脫贈今無范叔袍松下耕樵相爾汝人間膏火自煎熬<lb/>
荆山山裡山如壁壁罅猶堪種碧桃<lb/>
　　　㸔梅呈同遊東閣清源<lb/>
此樹何年向此栽孤根低倚佛樓臺不嫌幽壑逢春晚<lb/>
獨在空庭立雪來一段精神肪玉潤數松掩映翠屛開<lb/>
<pb n="KR4h0054_WYG_014-8b"/>
知心藉爾歲寒友每到花邉不忍回<lb/>
　　　静樂趙觀文挽詞<lb/>
大星殞地寂無光硯席凝塵閟野堂一老海濵天下憗<lb/>
百年江左恨空長家傳遺藁歸中秘帝録元勲紀太常<lb/>
路逺生芻來未得淚乾門下老劉郎<lb/>
　　　題薛氏園<lb/>
屋頭深鎻嶼頭雲高下亭臺景旋分荷氣曉來迎露㸔<lb/>
泉聲雨後隔溪聞踈櫺不礙松蘿月高栁時停鷗鷺羣<lb/>
<pb n="KR4h0054_WYG_014-9a"/>
秪恐此身閑未得徴書催發暑如焚<lb/>
　　　文㑹飛霞觀<lb/>
水滿平川月滿船船輕撑入藕花邉移來謝守巖前坐<lb/>
疑是容成洞裏仙茶竈烟遮松際鶴絲桐聲雜樹頭蟬<lb/>
明朝更踐彌明約句擬當年石鼎聨<lb/>
　　　潯陽江樓<lb/>
樓壓潯陽地望雄四無倚着拄晴空九支江匯欄干外<lb/>
䨇劒峯明霧靄中庾令聲名猶昨日屈平蘭芷又薫風<lb/>
<pb n="KR4h0054_WYG_014-9b"/>
綢繆牖户知何計須及長淮棗未紅<lb/>
　　張紹文<lb/>
　　　紹文字庶成南徐人<lb/>
　　　雲溪叔父賜飲大梅花下以踈影横斜暗香浮<lb/>
　　　動分韻得動字<lb/>
清溝泂寒波怪石亂扶擁輕風捲濃雲天際孤月湧主<lb/>
人宴親賔㑹合意彌重列炬照寒梅繁星粲脩隴清香<lb/>
逼詩魂吟興欲飛動酩酊歸去來嚴城角三弄<lb/>
<pb n="KR4h0054_WYG_014-10a"/>
　　　鍾山路間<lb/>
立馬鍾山路斜陽鎻亂峯斷碑生緑蘚古道立青松春<lb/>
事梅邉覺郷愁酒後濃興亡多感慨我輩復情鍾<lb/>
　　　自維揚辭親暫歸里中登樓有作<lb/>
爛漫家山景物妍西風收拾下蠻牋半分寒事梅花裏<lb/>
一叚幽懐夕照邉漁唱凄凉招野色鴈行縹緲帯晴烟<lb/>
淮山只在欄干北目送飛雲重黯然<lb/>
　　　自淮陽還里中抵舍一夕即為通川之行<lb/>
<pb n="KR4h0054_WYG_014-10b"/>
喜得歸來席未安又携書劒上江干莫陪親戚話情愫<lb/>
空指溪山說肺肝客路幾程來杳杳天涯一棹去漫漫<lb/>
故鄉又被江雲隔寫得詩成欲寄難<lb/>
　　　小院<lb/>
小院春寒閉寂寥東風吹雪未全消山茶謝了梅花落<lb/>
移得詩情上栁條<lb/>
　　　醉鄉<lb/>
醉鄉詩筆是生涯短短蠻牋字字斜沉水一株烟未斷<lb/>
<pb n="KR4h0054_WYG_014-11a"/>
半窓寒月上梅花<lb/>
　　　酹江月<lb/>
　　　　淮城感興<lb/>
舉杯呼月問神京何在淮山隐隐撫劒頻㸔勲業事惟<lb/>
有孤忠挺挺宫闕荒凉衣冠淪沒天地憑誰整一枰棊<lb/>
壊救時著數宜𦂳　雖是幕府文書玉關烽火暫送平<lb/>
安信滿地干戈猶未戢畢竟中原誰定便欲凌空飄然<lb/>
直上拂拭山河影倚風長嘯夜深霜露凄冷<lb/>
<pb n="KR4h0054_WYG_014-11b"/>
　　　水龍吟<lb/>
　　　　春晚<lb/>
日遲風軟花香困人天氣情懐懶牡丹謝了酴醿開後<lb/>
紅稀綠暗慵下粧樓倦臨鸞鏡粉輕脂淡嘆韶華迤邐<lb/>
將春歸去沉思處空腸斷　長是愁蛾不展話春心只<lb/>
憑䨇燕良辰羙景可堪虚負登臨心眼鴈杳魚沉信音<lb/>
難託水遥山逺但無言倚遍欄干十二對芳天晚<lb/>
　　　壺中天<lb/>
<pb n="KR4h0054_WYG_014-12a"/>
　　　　為兄峯雲水月主人壽<lb/>
丹臺仙伯記蹤跡當年瓊樓金闕底事來遊人世界為<lb/>
愛峯雲水月結屋南園境随人勝不是溪山别今朝初<lb/>
度碧蓮千頃齊發　况是鴛侣新諧鳯雛纔長占人間<lb/>
歡悦且盡壺天終夕醉聼取妙歌千闋待得西風鶚書<lb/>
飛上更復青氊物功成名遂赤松還伴高潔<lb/>
　　　沁園春<lb/>
　　　　為叔父雲溪主人壽<lb/>
<pb n="KR4h0054_WYG_014-12b"/>
數遍時賢誰似雲溪未老得閑自抽身州縣歸休舊隐<lb/>
灰心名利跳出塵寰卸却朝衣笑拈拄杖日在花隂竹<lb/>
徑間身輕健任高眠晏起渇飲飢餐　垂弧猛省當年<lb/>
且約住春風開夀筵况園亭池館新竒佳麗弟兄子姪<lb/>
歌笑團欒緑鬢朱顔綸巾羽扇做箇人間長壽仙霞觴<lb/>
舉願年年今日長對南山<lb/>
　　章采<lb/>
　　　采臨江人<lb/>
<pb n="KR4h0054_WYG_014-13a"/>
　　　搖搖花行<lb/>
揺揺花長安城南道小草欣欣造物勻三月來來野田<lb/>
好女郎厭踏王孫園出郊更覺春嫣然五家蹙成錦繡<lb/>
谷䨇鬟妙舞玳瑁筵合歡扇裁七寳月䕃歩盖簇空青<lb/>
天分司自訟狂驚坐拾遺勸我莫近前此時揺揺絶低<lb/>
小媚紫得映車間鈿幸承踏歌羅襪煗偶荷細摘春心<lb/>
憐豈如黄土岡頭古柟樹花開花落無人覷一枝折頓<lb/>
固弗班五陵雋賞初何預嗚呼世無賞音兮竟大竒古<lb/>
<pb n="KR4h0054_WYG_014-13b"/>
柟蒼蒼雲雨垂<lb/>
　　　秋日過清江傅聘君石溪隐居<lb/>
有羙人如玉招尋故意長山衣猶芰製野飯只菰粱秋<lb/>
入遙空白霜飛一葉黄年年三徑裏來徃有求羊<lb/>
　　　九江庾樓作<lb/>
去晉千年後風流尚庾郎地收三楚大天過兩淮長北<lb/>
望驚塵暗西歸短髮蒼空留江上月夜夜照興亡<lb/>
結架思梁日登臨憶漢年佳遊驚我老孤思為誰牽春<lb/>
<pb n="KR4h0054_WYG_014-14a"/>
水江湖大夕陽天地偏萋萋青草外何處是秦川<lb/>
　　　發興<lb/>
主静觀心妙耽竒發興長蘭邉招翡翠梧下待鸞凰天<lb/>
地東風緑江湖西日黄靈脩猶浩蕩誰與玩瓊芳<lb/>
　　　武昌南樓懐古<lb/>
青虬修士去遒遒黄鶴飛仙苒苒遊北望日邉秦樹逺<lb/>
西來雪外蜀江浮吳時宫殿千年夢晉國風塵萬里愁<lb/>
今古茫茫無限事月明倚遍庾公樓<lb/>
<pb n="KR4h0054_WYG_014-14b"/>
　　　滕王閣<lb/>
佩玉鳴鸞一笑空至今華觀疊青穹西山殘雨虹腰白<lb/>
南浦驕陽鴈背紅幾度登臨添感慨半生漂泊老英雄<lb/>
檻前猶是唐年水曽見王郎泛短篷<lb/>
　　　武昌江漢亭憶南軒<lb/>
亭下䨇來緑玉虯岷嶓萬里㑹吳頭江穿南北天心過<lb/>
漢接東西地脉流水上龍争方一夢山中鵲起已千秋<lb/>
張劉精爽知何在安得同來賦逺遊<lb/>
<pb n="KR4h0054_WYG_014-15a"/>
　　　别鄂倅趙有孚<lb/>
芙蓉花下把離觴江漢秋生夕漲凉騕裊神駒行地急<lb/>
超遥仙鶴去天長蜀兵未觧星辰赤淮哨將來日月黄<lb/>
近世平戎無好手請陳上䇿獻君王<lb/>
　　　花樹<lb/>
風吹花樹昨朝紅今日㸔花樹已空可惜天高花薄命<lb/>
年年開落只由風<lb/>
　　章粲<lb/>
<pb n="KR4h0054_WYG_014-15b"/>
　　　粲臨江人采之弟<lb/>
　　　學易齋<lb/>
天目鍳孤明地籟奠衆響慮淡世欲輕性復道心長斂<lb/>
襟歩前庭手執周易往得知三畫初真契貫穹壤圖<hi>原注</hi>
<hi>圖謂太極圖</hi>書<hi>原注書謂通書</hi>詣其㣲精實超惚恍啟䝉析其義端<lb/>
倪見俯仰九京如可作舍此吾安放<lb/>
　　　題楊總卿鹿岡庵<lb/>
客行鹿岡暮四顧秋滿目澗碧煙草滋林黄霜橘熟歸<lb/>
<pb n="KR4h0054_WYG_014-16a"/>
鳥各東西啼螿相斷續愁心浩難留故山正幽獨<lb/>
　　　秋日懐松溪趙宰經父<lb/>
晴牎静繙書凝塵掩行迹花影晝簾閒苔痕秋徑寂憑<lb/>
高招逺風縁流㺯寒碧緘情寄天涯杳杳江閩隔<lb/>
　　　湖上游瞩寄家兄<lb/>
花霧壓晴埃栁風蕩暄濁錢塘佳麗地春華大堤曲幽<lb/>
禽粲林白野水明湖緑清賞逺難期懐哉羙如玉<lb/>
　　　豫章寄家兄<lb/>
<pb n="KR4h0054_WYG_014-16b"/>
雨時山色深雨餘山意醒千山萬山間秋風鴈聲冷澄<lb/>
江浄秋思明霞烱秋影遥想大雲心華觴誰與領<lb/>
　　　春日憶平陽郡慱士大雲心兄<lb/>
東風歸林園雲日靉春事静觀化道伸良感幽貞利烟<lb/>
芳生暮愁晴絲起新思有酒誰見同惻惻夜亡寐<lb/>
　　　春日効韋體<lb/>
新緑灧晴池涓涓泉脉動東風度花梢春音入禽哢而<lb/>
我理羣書朋儔罕迎送翛然愜心期此樂誰能共<lb/>
<pb n="KR4h0054_WYG_014-17a"/>
　　　豫章宋都官聲父樓上<lb/>
結架欝岧嶤登晀齊近逺江湖萬頃秋風烟四山晚心<lb/>
賞地曽妍目行天不盡振衣聊消揺閑㸔雲舒巻<lb/>
　　　詠二疏<lb/>
人生白駒過世態蒼狗變紛紛慕跖蹻寥寥志務卞赫<lb/>
赫王侯居翕翕富貴戀翠葢擁㳺雲朱鞍曜驚電金張<lb/>
財力豪許史名聲衒滔滔利欲波卓卓見所見長揖萬<lb/>
乘君𤣥髮謝朝弁行人相嘆咨羣公遥祖餞高風振朝<lb/>
<pb n="KR4h0054_WYG_014-17b"/>
野流光照史傳嗟嗟紳緌士來者宜知勸<lb/>
　　　絜矩書院示學子<lb/>
四時配四徳元亨利與貞天徳元最重方春木主生夏<lb/>
火物暢茂是為徳之亨金利秋向實水貞冬實成既貞<lb/>
又為元循環未嘗停天高而地下隂降復陽升氣理本<lb/>
同運天人特異名性情節理氣其義明且精元亨利貞<lb/>
理因時有足徴生長斂藏氣依理常偕行仁禮義知性<lb/>
一初同聖氓惻隐至羞惡辭讓是非情天人二而一如<lb/>
<pb n="KR4h0054_WYG_014-18a"/>
射中鵠正柰何天無心人欲易纒縈無心自無妄通復<lb/>
皆一誠吁嗟其有欲天理随榛荆殘忍仁斧斤貪冐義<lb/>
蝗螟禮失之綿蕞知止於挈缾天人一而二如水分渭<lb/>
涇大哉古聖人一念天是承仰觀俯以察天降地上騰<lb/>
夭桃華灼灼好鳥鳴嚶嚶木徳自此盛我心惟和平恢<lb/>
炱行熾景是月隂陽争天明一暢逹朱光布八紘動極<lb/>
必生静慎哉柔道乘金行兆新凉宇宙日清泠萬寳就<lb/>
凝實羣葩委芳菁三隂行肅物戒哉色與聲冬至甲子<lb/>
<pb n="KR4h0054_WYG_014-18b"/>
夜一葉開堯蓂凝隂雖已剝初陽才有萌觀天於閉塞<lb/>
掩身身欲寧諸君子其來我詩爾其聆子能悟此理見<lb/>
義自瓏玲子或昧此理見義等聾盲善根有由蘖端緒<lb/>
㣲㣲呈觸物動惻怛致愛先雛嬰在天元之時春意方<lb/>
勃興聲身貫律度動作鏘璜珩三千三百儀皦皦朝陽<lb/>
昇在天亨之時夏氣方敷榮利物合於義秋揫味金腥<lb/>
貞固守以知冬藏令𤣥𡨕一心一太極彼此無損増至<lb/>
哉子朱子講道于考亭若明通公溥萬古破說鈴仁元<lb/>
<pb n="KR4h0054_WYG_014-19a"/>
明可配禮亨通可稱義利公所在知貞溥所能若東南<lb/>
西北随方有依憑春元東甲乙夏亨南丙丁北貞壬及<lb/>
癸西利辛及庚若震離兊坎随用無變更火則離𤣥黄<lb/>
木則震主青秋則兊金說冬則坎水盈四者誠昭昭請<lb/>
細與君評真精妙凝合我得氣之英所學背斯理南轅<lb/>
馳幽并當其泉逹時浩浩江河傾當其火然時炎炎已<lb/>
煌熒萌蘖得所養拱把可霄崢冨貴真浮雲無為羡金<lb/>
籯榮華忽飄風無為寵辱驚鴆妖用之媒錢神事之兄<lb/>
<pb n="KR4h0054_WYG_014-19b"/>
四者苟能充於利必無營厚酒促亡家冶容擅傾城四<lb/>
者苟能充於欲必先懲曉起敞吾門参前倚輿衡晦息<lb/>
安其身主敬常惺惺勿謂闇室暗問如對日星勿謂閒<lb/>
居閑凛如警雷霆仁暴判舜桀義利别軻牼存心不以<lb/>
敬焦火寒凝氷事惟非與是一間谷為陵慎勿思鴻鵠<lb/>
常期肖螟蛉復坐吾語汝而學發新硎造道有標的求<lb/>
已見準䋲竭力事父母䕫䕫謹鷄鳴同氣曰兄弟急難<lb/>
念脊鴒婦道順為正子職孝烝烝友義切以偲詩歌木<lb/>
<pb n="KR4h0054_WYG_014-20a"/>
丁丁何莫非此徳拳拳服諸膺何愧百年身何慊萬物<lb/>
靈四者誠存存心乎鏤為銘然而仁與義又對立門庭<lb/>
知者義所藏禮者仁所形猶之四時運隂陽為之經春<lb/>
夏陽日長秋冬隂日凝又若仁義中仁尤莫與京元猶<lb/>
五常仁吾因伊川程益信春猶仁通貫如建瓴惟仁為<lb/>
噐重惟知亦不輕守之不以知惟仁莫能勝須知守之<lb/>
固尤在見之明若夫信猶土是又綱之宏聖門戒去信<lb/>
重於食與兵四端斯無違一心斯有恒天行以不息異<lb/>
<pb n="KR4h0054_WYG_014-20b"/>
乎有慾棖日進以無疆同乎一貫曽此為義理源源潔<lb/>
流乃清精體兮實踐見汝顔之瞠<lb/>
　　　别楊尊<lb/>
逺遊同是客執别兩情牽天地愁眉破山林歸夢圓西<lb/>
行迷蜀道北望黯淮邉馬上封侯事相期在少年<lb/>
　　　重陽後送謹常兄之符離<lb/>
嶺外分擕處離觴話逺途黄花㸔不足寒鴈去何孤農<lb/>
圃非吾業衣冠本世儒應當重行止無使世氛汙<lb/>
<pb n="KR4h0054_WYG_014-21a"/>
　　　敬賦大人竹林真隐之圖<lb/>
野草閑花競賞音蕭然坐閲嵗年深當貞固日知高節<lb/>
只静虚中見本心何處乾坤無鳯集他時風雨有龍吟<lb/>
向來七子皆充隐不止山王累晉林<lb/>
　　盛世忠<lb/>
　　　世忠字景韓清源人有松坡摘藁<lb/>
　　　胡葦航寄古劒<lb/>
有人尺錦長安來逺寄寳匣手自開紅雲紫氣燦虚室<lb/>
<pb n="KR4h0054_WYG_014-21b"/>
鋏中青蛇鱗生苔誠携掌握一揮動瞬息天地興風雷<lb/>
少年志氣老益壯惟願聖詔下九垓廐中我有汗血馬<lb/>
與汝直北清氛埃丈夫當為國雪恥笑指經生真不才<lb/>
　　　柴門<lb/>
石砌苔初合柴門手自開日催花影轉風逓竹聲來蟹<lb/>
眼翻茶鼎鵝兒灔酒杯不須憂嵗計魁芋已新栽<lb/>
　　　劉常簿席上<hi>原注慶某翁八十</hi>
近授長生劵從天下綺筵潞公專洛日吕望佐姬年坐<lb/>
<pb n="KR4h0054_WYG_014-22a"/>
語風生舌梳頭雪滿肩上思耆舊用飛詔到林泉<lb/>
　　　觀棊<lb/>
爭先劉與項得勢楚侵秦本是知心友翻成敵國人運<lb/>
籌争刼殺敗局在逡廵袖手旁觀者機深亦損神<lb/>
　　　送吕東山之清漳<lb/>
君是純陽𣲖神清性亦真有詩聊遣興無術可醫貧富<lb/>
貴皆尤物江湖易老人置山錢足矣客路莫因循<lb/>
　　　寄藏叟僧善珍<lb/>
<pb n="KR4h0054_WYG_014-22b"/>
訪友南山路橋横古木隂砌苔無俗跡庭栢是禪心舊<lb/>
衲連雲補新詩帶月吟同袍嚴戒行别是一叢林<lb/>
　　　生涯詩<lb/>
壯嵗欲飛騰生涯亦可矜一千餘日戰三十九年僧硯<lb/>
枕秋風夢書燈夜雨澄儒生貴知命飲水曲吾肱<lb/>
　　　簡賈户部<lb/>
十五年前别相逢各老成舊遊如一夢忽見似重生劇<lb/>
飲無人敵高談坐客驚諸郎尤可喜事業短燈檠<lb/>
<pb n="KR4h0054_WYG_014-23a"/>
　　　病起書院偶成<lb/>
蓄水滋蘭畹開窓近竹林敗糊黄螘閧斷簡老蟲侵酒<lb/>
尚欺人病詩能對客吟晨昏一飽足此外不關心<lb/>
　　　秦竹溪校書清漳未回<lb/>
茅齋雅稱竹方牀風過踈籬有暗香劇飲一冬成酒病<lb/>
得閑終日為詩忙新移橘本便霜信貪㸔梅花倚夕陽<lb/>
相望故人三百里十宵九夢到清漳<lb/>
　　　今是行呈劉以道<lb/>
<pb n="KR4h0054_WYG_014-23b"/>
少年湖海誤加鞭久戍歸歟暫息肩時有故山來夢裏<lb/>
更無愁緒到唫邉晨飱全仰數畦菜嵗計尤逋二頃田<lb/>
閑倚瘦笻長嘯處此身疑是結繩前<lb/>
　　　塞上聞角<lb/>
刁斗城頭夜月寒一聲嗚咽到江干梅花吹落渾閑事<lb/>
白首征人淚暗彈<lb/>
　　　倦妝圖<lb/>
睡覺春山懶更添起來餘恨鎖眉尖料應春事關心曲<lb/>
<pb n="KR4h0054_WYG_014-24a"/>
怕見楊花不捲簾<lb/>
　　　嬾讀書<lb/>
不弄絲桐不作詩槃池疊石學兒嬉少年讀易都忘却<lb/>
身似羲皇未畫時<lb/>
　　　王昭君<lb/>
漢使南歸絶信音氊庭青草始知春蛾眉却觧安邦國<lb/>
羞殺麒麟閣上人<lb/>
　　程垣<lb/>
<pb n="KR4h0054_WYG_014-24b"/>
　　　垣字務實龍巖人<lb/>
　　　古樂府<lb/>
長安花如錦不堪製郎衣拾得并州剪剪花花忽飛<lb/>
清溪彩鴛鴦野性不可馴君心空愛渠渠無愛君心<lb/>
莫嫌秋後扇明年還六月凄凉暫離别恩情難斷絶<lb/>
　　　探賾二首<lb/>
一氣自盤礴萬物自儵忽盤礴運高厚儵忽祝生沒高<lb/>
厚固冥冥生沒亦汨汨願言握金鏡以祛我之惑<lb/>
<pb n="KR4h0054_WYG_014-25a"/>
莊周一妄誕丘明一浮夸兩都繡春英三京組朝霞楚<lb/>
騷哀靈均鵩賦凄長沙律以素王經春蛙與寒鴉<lb/>
　　　雜興三首<lb/>
抛抛機中梭婉婉機中淑蘭膏媚鬢蟬笋纎潤紅玉織<lb/>
成錦繡叚光耀綺霞幅世無黄鍾尺何以製華服<lb/>
青青琅玕竹節直中心虚風月與相忘雪霜不能欺斸<lb/>
之獻良工堪葺黄金輿悲哉渭水濵空抱嵗寒姿<lb/>
南山有孤松夭矯蒼龍質亭亭聳華葢清風自永日珍<lb/>
<pb n="KR4h0054_WYG_014-25b"/>
重棟梁材甘心跧崖石梓匠持規矩大器匪易得<lb/>
　　　樵家<lb/>
深溪藏毒蛟樵家氷竈口結侣腰彎刀破衲補更厚持<lb/>
擔俯清流勇徃不回首褰裳望青採豈暇尋枯朽<lb/>
　　　樵叟<lb/>
蒼蒼䨇鬢銀矍鑠不憚勤背曲行歩遲徐徐溪水濵羣<lb/>
兒喧南山踏起南山塵翁跣負薪回換得一壺春<lb/>
　　　樵子<lb/>
<pb n="KR4h0054_WYG_014-26a"/>
頭蓬面萎黄身輕歩忽逮方斫柴薪回又帯刀斧去戯<lb/>
笑茅根掘時暫松根踞間道後山歸人尋不知處<lb/>
　　　樵徑<lb/>
捫蘿登峻坂不避嵐霾冐㧞茅過山䧆壯者為前導陰<lb/>
濕留歩跡葉滑無人掃誰言此地幽亦有春風到<lb/>
　　　樵風<lb/>
樵夫識雨候風起裝樵歸只顧擔重輕無心問是非纔<lb/>
觀六鷁退随知少女機同行採樵人先後不相違<lb/>
<pb n="KR4h0054_WYG_014-26b"/>
　　　夏日下聞溪渡<lb/>
溪橋架木度人行人影溪中歩歩生真水真山皆舊識<lb/>
時來時去幾關情魚驚鷗立無閑意鳥逐蟬飛有遁聲<lb/>
暫止筍輿生僕力可人時至午風清<lb/>
　<lb/>
　<lb/>
　<lb/>
　江湖後集巻十四<lb/>
</p>
<p>
</p>
  </div>
<div>
                <head>江湖後集巻十五</head>
    <p>
<pb n="KR4h0054_WYG_015-1a"/>
欽定四庫全書<lb/>
　江湖後集巻十五　　　　　宋　陳起　撰<lb/>
　　王志道<lb/>
　　　志道字希聖義興人有閬風吟藁<lb/>
　　　題大禹廟<lb/>
古木夾幽徑森嚴夏禹祠隂雲䕶陵寢遺廟鎻蛟螭窆<lb/>
石今猶在梅梁事亦竒道人情意厚邀我讀殘碑<lb/>
　　　和半庵慶成詩韻<lb/>
<pb n="KR4h0054_WYG_015-1b"/>
重屋祗承敬勿休前星主鬯貳凝旒度筵九尺陳黄目<lb/>
助祭諸王未白頭精意已知通烈祖儀文元不減圜丘<lb/>
兩階屢舞苖民格何况金穰嵗有秋<lb/>
　　　賦江湖偉觀<lb/>
東南王氣萃錢塘襟帯江湖國勢強萬頃煙波流德澤<lb/>
四時絃管樂豐穣帆歸别浦魚鹽聚雨過平堤草木香<lb/>
欲賦上林才不逮舉頭三祝壽無疆<lb/>
　　　簡中朝貴人<lb/>
<pb n="KR4h0054_WYG_015-2a"/>
塲屋辛勤債未償又隨宦轍到河陽米無五斗腰徒折<lb/>
醋有三升鼻慣嘗屢典朝衣賙過客時沽坊酒滌愁腸<lb/>
此心對越知無愧午夜爐香乞嵗穰<lb/>
　　　挽趙右司<lb/>
化瑟初更世道清宗臣只合在朝廷謀猷况已彌台衮<lb/>
姓字尤當列御屏不向紅雲鳴玉佩却隨丹旐引芻靈<lb/>
象賢喜有金閨彦全似先生舊典刑<lb/>
　　　和秋浦聞雞偶成<lb/>
<pb n="KR4h0054_WYG_015-2b"/>
窗前銀燭熖將暗樓上梅花引已殘忽聽雞鳴思起舞<lb/>
百年王業尚偏安<lb/>
　　　日南長至小飲於雙清樓坐客九人皆一時名<lb/>
　　　勝各和灣字韻詩予亦効顰以謝<lb/>
一杯春酒對湖山逺勝夷猶綠水間覔句未工天欲暮<lb/>
碧雲飛滿舍前灣<lb/>
　　　寄興<lb/>
五湖深處足逍遥錯把扁舟繫栁條塵世不如煙水闊<lb/>
<pb n="KR4h0054_WYG_015-3a"/>
笑騎黄鶴上層霄<lb/>
　　　僑寄山居霍然㡬月凡見之於目聞之於耳者<lb/>
　　　輙綴成絶句名之曰田園雜興非敢比石湖聊<lb/>
　　　以寫一時閑適之趣云爾<lb/>
幽居無事屬山家閉却柴門日未斜啼鳥一聲驚夢覺<lb/>
小窗閑坐聽蜂衙<lb/>
羃羃黄雲麥壠秋牧童横笛倒騎牛百金買得葫蘆扇<lb/>
持向田頭蔽日頭<lb/>
<pb n="KR4h0054_WYG_015-3b"/>
雨過天青似蔚藍碧雲收入鱯魚潭蠶姑舉手交相慶<lb/>
趂得新晴老却蠶<lb/>
早蠶上箔將成繭晚界蠶方起大眠兩月辛勤敢胥怨<lb/>
成絲成絹更成綿<lb/>
樹頭桑葉似穿錢凖擬今年賤似前誰信天公難預料<lb/>
今年却貴似常年<lb/>
紡車纔了辦繅車澗水當門足漚麻輸却官租償却債<lb/>
今年猶剩百斤茶<lb/>
<pb n="KR4h0054_WYG_015-4a"/>
自從巡尉罷搜茶便覺山中氣象嘉賣得錢來供飽飯<lb/>
尚餘醉酒插山花<lb/>
漠漠輕煙護鵲巢楊花無頼矗天髙粼粼白水秧疇滿<lb/>
省却年時灌溉勞<lb/>
樵得田頭二麥歸做成餅餌飽妻兒農家喜有耘田本<lb/>
接到秈禾稻熟時<lb/>
新竹成林猶帶粉早秧出水便成針日長門巷無人過<lb/>
一覺齁齁夏木隂<lb/>
<pb n="KR4h0054_WYG_015-4b"/>
　　　和峴窗韻是日也適赴座主西湖社日之讌<lb/>
雨餘西子濕香腮那得心情滯酒杯浪逐畫舡分社飯<lb/>
也教人道賞春來<lb/>
　　　秋早過湖<lb/>
漠漠輕雲冒兩山樓臺依約有無間畫船未出波光定<lb/>
一目新鴻度栁灣<lb/>
　　　和髙簿送梅<lb/>
文如翻水艷天葩始信才猷屬故家為愛新吟貪咀嚼<lb/>
<pb n="KR4h0054_WYG_015-5a"/>
霜髭撚斷日西斜<lb/>
多君時送早春葩不减孤山處士家畱取水窗和月看<lb/>
夜深踈影正横斜<lb/>
標格清竒壓衆葩數枝頻到士元家情知老大花應笑<lb/>
強飲從教醉眼斜<lb/>
屈曲溪橋路兩了淡煙如隔小櫺紗南枝已入詩人手<lb/>
三弄從教咽暮笳<lb/>
逺望青山兩髻丫水紋風細縐如紗不知逰冶誰家子<lb/>
<pb n="KR4h0054_WYG_015-5b"/>
也捲黃蘆學塞笳<lb/>
花底莓苔蒲樹丫翠翹玉珥碧襦紗靚粧雅器鳴琴友<lb/>
不向朱門聽鼓笳<lb/>
　　　口占謝髙簿送錦薫籠<lb/>
一種薫籠出錦機殷勤遣送到書幃自慚不是裁花手<lb/>
沾得仇香香滿衣<lb/>
　　　和譚雲翔送雙桂韻<lb/>
雙桂婆娑天上花殷勤分送士元家捷鈐果副聮韀祝<lb/>
<pb n="KR4h0054_WYG_015-6a"/>
謁謝當期榖旦差<lb/>
　　　漁父<lb/>
岸芷汀蘭曲曲春綠蓑青箬老江濆倚舡三弄東風惡<lb/>
吹斷巫山片片雲<lb/>
　　　嵗朝轎中伊軋聲類櫓舟因感舊逰<lb/>
嵗朝伊軋上藍輿酷似當年在帝都柔櫓數聲楊桺外<lb/>
小舟逗曉過西湖<lb/>
　　蕭澥<lb/>
<pb n="KR4h0054_WYG_015-6b"/>
　　　澥字汛之自號金精山民有竹外蛩吟藳按金<lb/>
　　　精山在贑州寧都縣道書三十五福地也澥葢<lb/>
　　　贑之隱者<lb/>
　　　讀史<lb/>
雁門翼處不身親成事安知非楚人何事當年良史筆<lb/>
嗇于一傳著功臣<lb/>
何事漢庭羞噲伍竟于鐘室起疑猜腰間刀劍少年氣<lb/>
尚出淮隂跨下來<lb/>
<pb n="KR4h0054_WYG_015-7a"/>
　　　冩樂府昭君怨後<lb/>
古今題品㡬詞人莫怨邊風兩鬢塵不是丹青曽汝誤<lb/>
琵琶到老一宫嬪<lb/>
　　　昭君詞<lb/>
琵琶馬上去躊躇不是丹青偶誤渠㑹得吳宫西子事<lb/>
漢家此策未全疎<lb/>
　　　讀秦紀<lb/>
築了連雲萬里城春風弦管醉中聽凄凉六籍寒灰裏<lb/>
<pb n="KR4h0054_WYG_015-7b"/>
宿得咸陽火一星<lb/>
　　　讀文君白頭吟<lb/>
不頋此身輕夜馳晚年吟苦亦奚為從來簪折瓶沈事<lb/>
已在雙鬟暗合時<lb/>
　　　戯效玉臺體<lb/>
薄倖抛人輕似梭憶君還似恨君多此心至竟眞相憶<lb/>
到得恨時無奈何<lb/>
　　　題東籬采菊圖<lb/>
<pb n="KR4h0054_WYG_015-8a"/>
倒樽醉卧菊籬邉此段風流亦偶然要識先生獨醒處<lb/>
平生心事在寒泉<lb/>
　　　江上冬日效石湖田園雜詠體<lb/>
溪落洲荒水半篙枯楊兩岸冷蕭騷田家預辦來年事<lb/>
加得陂頭一丈髙<lb/>
　　　睡起<lb/>
屋外一蟬鳴樹隂矮窗睡起靜沈沈破衣半解斜陽裏<lb/>
捫得蝨時多快心<lb/>
<pb n="KR4h0054_WYG_015-8b"/>
　　　雪晴<lb/>
一雪曉來旋放晴瓦溝餘滴響中庭開窗已上三竿日<lb/>
滿嶺松梢醉未醒<lb/>
　　　紹定庚寅紀事<lb/>
民困饑寒為盜賊却從樂處弄干戈大都郡邑初輕視<lb/>
不剪柔桑煩斧柯<lb/>
稻梁平地冦難防到處搬為塞上粮路險林深多脫榖<lb/>
東風綠偃滿山秧<lb/>
<pb n="KR4h0054_WYG_015-9a"/>
桑柘原頭綠正肥巢林春燕引雛飛前村不復炊煙起<lb/>
長是清明寒食時<lb/>
山花依舊發新叢溝澮池塘水自通前日人家無間斷<lb/>
頽牆破竈草萊中<lb/>
風動緑林千里亂星垂黑氣萬家災可憐墮在如今刼<lb/>
人禍天刑先後來<lb/>
　　　冦中逃山<lb/>
三三兩兩伏茅茨有事難言只自知心破膽寒無處著<lb/>
<pb n="KR4h0054_WYG_015-9b"/>
風枝露葉亦驚疑<lb/>
纔入林巒屏跡時此身自幸少人知嬰孩底苦不解事<lb/>
偏是怕時方始啼<lb/>
　　　度九曲嶺<lb/>
﨑嶇石逕起江濱寸歩登天苦瘦身行到三义開路口<lb/>
更從隔嶺問樵人<lb/>
　　　客中月夜<lb/>
茅柴白白兩三盃客裏情懷旋旋開正喜江頭風月好<lb/>
<pb n="KR4h0054_WYG_015-10a"/>
却縁風月又愁來<lb/>
　　　題或林尼院壁<lb/>
剪剪香雲翠影寒更無紅粉舊時痕秪因曽悟桃花偈<lb/>
閒却春風夢㡬畨<lb/>
　　　提壺<lb/>
望斷碧雲無白衣一春長是獨醒時煩君巻舌東風裏<lb/>
休勸飢人食肉糜<lb/>
　　　常山舟中<lb/>
<pb n="KR4h0054_WYG_015-10b"/>
兩岸人家峙兩樓中間一水過行舟倚篷碎擘桃花片<lb/>
亂擲江心試急流<lb/>
　　　還安舟中<lb/>
亂蟬鳴咽夕陽天楊栁隂中㡬客船岸下長江流浩浩<lb/>
誰知岸上有乾田<lb/>
　　　過東平悼曽英甫<lb/>
前時來客此山居同醉梅邉酒㡬壺不道後來成死别<lb/>
影堂吟落一燈孤<lb/>
<pb n="KR4h0054_WYG_015-11a"/>
　　　韶口山家<lb/>
茅屋一區山四圍門前蕷圃帶茭池兒童似駭儒衣到<lb/>
兩兩三三壁縫窺<lb/>
　　　避亂山家<lb/>
野人生長在髙山道路﨑嶇輕往還長是五更炊未熟<lb/>
已籠雞鴨送林間<lb/>
深村林麓冷颼颼滿眼風光總是愁日月羡渠雙喜鵲<lb/>
自跳自擲樹梢頭<lb/>
<pb n="KR4h0054_WYG_015-11b"/>
　　　亂後過隆教寺<lb/>
紙窗破碎網蜘蛛古鐵香爐灰半無吟得詩成無筆在<lb/>
閑尋枯炭壁間書<lb/>
　　　亂定到邑<lb/>
䝉䝉野草自榮華破屋夾茅人賣茶滿巷門基帶磚石<lb/>
有時認得故人家<lb/>
　　蕭元之<lb/>
　　　元之臨江人有鶴皋小藁<lb/>
<pb n="KR4h0054_WYG_015-12a"/>
　　　塞馬歌答楊侍郎<lb/>
侍郎贈我六尺騟矯矯龍性天骨殊四蹄鐵立目電閃<lb/>
此其壯志思長驅牽來細觀問厮飬何物有此權竒狀<lb/>
為言此是古孫龍往往得之沙塞上森張霧鬛碨礌<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>
蕭稍駿尾揺朔風氷河蹙裂蹄甲銳竹批兩耳䨇方瞳<lb/>
向時淮西屢戰勝曽駝猛士敲金鐙帳前欲得不敢言<lb/>
空懸寶珠光照乘我有百發落雁鈚前年引滿射赤眉<lb/>
功成萬死不見賞歸騎驢子吟楚詞浮沈不作飛騰夢<lb/>
<pb n="KR4h0054_WYG_015-12b"/>
感公贈我意勤重旋䝉臯比作鞍韉更染青絲結韁鞚<lb/>
祗今中原刀斗鳴黃沙莽莽白骨腥願公急起掃欃槍<lb/>
百萬勲業一旦成我當乘此載前旌男兒報義要輕生<lb/>
　　　送郡守張宗丞<lb/>
淮漢秋風起邊聲不可聽九重選良牧内地著郎星土<lb/>
沃桑麻長城荒草樹青民居多近水一一是江亭<lb/>
淚落鄉邦事民痍久未瘳官收隨畝劵人上運粮舟冦<lb/>
起征方急年饑糴未休更聞來取楮何以應需求<lb/>
<pb n="KR4h0054_WYG_015-13a"/>
本是詩書種躬耕寂寞濵傾家市鞍馬捐命犯風塵幕<lb/>
府差功級京華困旅貧不如歸去好依舊號詩人<lb/>
　　　送季庸奉祠歸里<lb/>
昭代昌文化無人歎陸沈諸公自才傑吾道正山林紫<lb/>
蓋三年綠滄波萬里心長安豈無路塵起汙瑶簪<lb/>
　　　别趙李曹<lb/>
蓮幕皆佳士如君淡素何圄空公事少官滿薦書多憂<lb/>
國闗豐歉籌邉定戰和艱難别知己吾道欲滄波<lb/>
<pb n="KR4h0054_WYG_015-13b"/>
相别日雖淺相期意獨深那知成逺别何以慰孤吟旅<lb/>
鴈蘆花浦啼猿楓樹林明朝應此念把酒亦愁心<lb/>
　　　聞德音入蜀<lb/>
蜀山萬里外聖主得遥聞歸使愁無路遺黎泣見君千<lb/>
年文物郡百戰虎狼羣才退慚司馬無因冩檄文<lb/>
　　　行子<lb/>
行子家何處征帆楚岸開滄江還㡬曲白鳥忽雙來别<lb/>
酒寒衝醒輕舟浪打囬孤懐正牢落更聽暮猿哀<lb/>
<pb n="KR4h0054_WYG_015-14a"/>
　　　立春日大雪作代簡招友<lb/>
山意久辭臘林根凍未消清尊如有待白髮正無聊嵗<lb/>
去梅花在春初桺絮飄同吟二三子折簡可能招<lb/>
　　　西山道中<lb/>
省得離家日秋風吹我衣客吟詩句贈兒問㡬時歸獨<lb/>
宿孤村館長懷舊竹扉羈愁不堪觸山雨暗斜暉<lb/>
　　　清明省掃歸舟陸相半<lb/>
一徑險仍修㳂溪去未休薜蘿春暗樹楊栁暮遮樓蕩<lb/>
<pb n="KR4h0054_WYG_015-14b"/>
槳漁舟駛寒鍾僧寺幽倚篷賒濁酒猶可洗詩愁<lb/>
　　　傷廬長史居<lb/>
昔年傳得文標集每對青燈一起予偶訪袁人尋古事<lb/>
舊時居處已民居<lb/>
　　　還西里所居<lb/>
長恐山林計未成可能俯仰羨公卿鶴閑不受雲拘束<lb/>
梅冷惟堪雪主盟<lb/>
北闕無書休悔出東皋有秫可歸耕鏡容漸改驚非昔<lb/>
<pb n="KR4h0054_WYG_015-15a"/>
猶喜傍人喚後生<lb/>
　　　南浦泊舟<lb/>
重來江閣俯滄流一帶西山萬古愁漁叟不知來客意<lb/>
徑移船過北沙頭<lb/>
　　鄧允端<lb/>
　　　允端字茂初臨江人<lb/>
　　　涉江采芙蓉<lb/>
涉江采芙蓉欲采寄所思所思今何在望斷天一涯將<lb/>
<pb n="KR4h0054_WYG_015-15b"/>
花照秋水秋水清且漪行樂不得再日暮空淒悲<lb/>
　　　古樂府<lb/>
梧桐葉落秋容早夜夜寒蛩泣衰草鳳釵金冷鬢雲凋<lb/>
可惜紅顔鏡中老音塵望斷沈雙鯉喚起相思何日已<lb/>
𤨏窗人靜月輪孤六曲屏山冷如水<lb/>
　　　過處士山齋<lb/>
一室蕭疎甚禪床印佛宗樹隂生石蘚茶鼎帶松風去<lb/>
去水千里行行山㡬重佩琴與詩巻回首翠㣲中<lb/>
<pb n="KR4h0054_WYG_015-16a"/>
　　　遣興<lb/>
得志心偏壯謀生事轉踈雨蓑春種藥月案夜抄書窮<lb/>
逹雖同道功名不定居慿誰報消息為問近何如<lb/>
　　　題社友詩藁<lb/>
詩裏𤣥機海様深散於章句斂於心㑹時要似庖丁刄<lb/>
妙處應同靖節琴韵勝想君言外得字新令我意邊尋癡<lb/>
人說夢終難信何日樽前取次吟<lb/>
　　　秋興<lb/>
<pb n="KR4h0054_WYG_015-16b"/>
輕煙漠漠鎖晴嵐野水溪邊小駐驂日暮征鴻落何處<lb/>
似將風景過江南<lb/>
　　　試箋<lb/>
撥開宿火起爐煙留得餘香伴夜禪落盡碧桃春不管<lb/>
東風却放栁飛綿<lb/>
　　徐從善<lb/>
　　　從善字仲善古括人有月窗摘藳<lb/>
　　　山中<lb/>
<pb n="KR4h0054_WYG_015-17a"/>
山中隠計成習懶自無營醉薄人生事貧諳世俗情床<lb/>
頭惟有易身外不須名千載知吾意無如向子平<lb/>
　　　呈芸居<lb/>
生來稽古心文士獨知音世事隨年嬾詩愁入鬢深夢<lb/>
抛三尺組書敵㡬籯金何似謀清隠湖山風月林<lb/>
　　　趙令尹知常軒<lb/>
利慾如雲翳碧虚已私克盡始還初人情多向巧中拙<lb/>
造物偏從宻處踈冷笑金多堪作塢極知水到自成渠<lb/>
<pb n="KR4h0054_WYG_015-17b"/>
作詩曾廣名軒義應記南州孺子徐<lb/>
　　　題雅溪必種軒<lb/>
之子風流邁晉人區區凡木肯同群數竿隨寓堪為友<lb/>
一日豈容無此君鏤月影憐虚處見吟秋聲愛靜中聞<lb/>
凌霄事業符髙趣看取年年長綠雲<lb/>
　　　題碧雲禪房<lb/>
我輩偷閒祗暫時買山應負昔年期客因覔句心自語<lb/>
僧說坐禪寒不知香滯濕雲看穗冷磬隨深澗覺聲遲<lb/>
<pb n="KR4h0054_WYG_015-18a"/>
小窗風掠梅花落清逐茶煙度竹籬<lb/>
　　　初春<lb/>
霜曉初陽潔逰嵐散薄痕夜來殘雪盡新水滿漁村<lb/>
　　　江上夕思<lb/>
蘆葦風輕晚色和秋光清潤入漁歌夕陽灔灔長江上<lb/>
最是歸舟載得多<lb/>
　　　桃花飄盡悵然有感<lb/>
東風如幻已飛埃劉阮逡巡去不回惆悵香紅能㡬日<lb/>
<pb n="KR4h0054_WYG_015-18b"/>
又隨流水到蓬萊<lb/>
　　　書白雲石上<lb/>
精舍雲深流水遶世事良多松自老山中僧定㡬朝昏<lb/>
門前石逕無人掃<lb/>
　　　𤓰洲别吳菊潭<lb/>
鄉國無書憶老親昨來邉報不堪聞江頭握手收征淚<lb/>
不喜畱君喜别君<lb/>
　　　宿山家<lb/>
<pb n="KR4h0054_WYG_015-19a"/>
好山長向屋頭横竹建泉聲入甕鳴洗得芋魁留客坐<lb/>
旋吹竈火㸃榕明<lb/>
　　　即事<lb/>
七十衰翁雪滿頭未談邊事涕先流更言近日無和糴<lb/>
縱是㐫年亦免愁<lb/>
　　髙吉<lb/>
　　　吉字㡬伯廬陵人有嬾真小集<lb/>
　　　自序農服先疇之田畝工用髙曽之規矩思昔<lb/>
<pb n="KR4h0054_WYG_015-19b"/>
　　　與李杜論交氣酣懐古歌芒碭之白雲弔梁山<lb/>
　　　之秋草者非吾家逹夫乎受知黃太史而蜀天<lb/>
　　　巴月之句令人雋永者非吾家子勉乎二公唐<lb/>
　　　宋詩人冠冕余不肖少駑努力窺逺祖不能見<lb/>
　　　窗壁歌嗚嗚嗣遺響固不敢不勉今老矣習嬾<lb/>
　　　成真耽吟成癖深灰撥火心手相應亦足以發<lb/>
　　　敗囊欲癭雖多奚為刪其蕪穢姑以藉手見古<lb/>
　　　人於他日云<lb/>
<pb n="KR4h0054_WYG_015-20a"/>
　　　江萬里序曰詩本髙人逸士為之使王公大人<lb/>
　　　見為屈膝者而近所見類猥甚不能於科舉者<lb/>
　　　必曰詩往往持以走謁門户是反屈膝於王公<lb/>
　　　大人不暇曽不若俛焉科舉之文猶是出其上<lb/>
　　　逺甚至以科舉之文出其上是有甚出於所謂<lb/>
　　　髙者之下矣髙君㡬伯於為詩獨以其能於科<lb/>
　　　舉者而能焉有子屬文文無滯思鷺洲之試其<lb/>
　　　選在三顧容易而居此選哉吾先觀文次觀其<lb/>
<pb n="KR4h0054_WYG_015-20b"/>
　　　詩也然鷺洲之學專為科舉而父子間其自今<lb/>
　　　以所講於鷺洲者歸而詠情性真是不知手之<lb/>
　　　舞之足之蹈之矣時至骨换此一時也吾却當<lb/>
　　　先觀其詩次觀其文也<lb/>
　　　有所思<lb/>
上山采芳桂不盈一掬金金色容易變零落傷我心欲<lb/>
以遺所思山遥水沈沈㣲物豈足貴但感嵗月深<lb/>
　　　胡不歸二首<lb/>
<pb n="KR4h0054_WYG_015-21a"/>
客從暑中來清風入我户佩帶楚蘭香囊癭湘蘺句一<lb/>
笑忘形骸百年示肺腑烹鯉喚麴生勞苦竹深處逺㳺<lb/>
焉倀倀歸夢應栩栩回首白雲飛下有白髮母白髮不<lb/>
堪剪兒去定何所頻頻占鵲喜嗷嗷待烏哺去時萱始<lb/>
華執手淚如雨萱華㡬飄風月落啼杜宇<lb/>
煢煢蕩子妻空房守幽獨纒綿心緒長吞聲忍夜哭背<lb/>
燈耿孤影香冷雲幙低絶憐屋上烏替人嗚嗚啼<lb/>
　　　試長沙胡邦明墨<lb/>
<pb n="KR4h0054_WYG_015-21b"/>
墨卿遡源流甄陶何逺矣系出五大夫殺身成人羙䇿<lb/>
勲凌煙閣繇此著姓氏開國從膠東裂土封黒水平生<lb/>
好太𤣥握手忘汝爾一笑吐竒芬熏透詩人髓磨礲去<lb/>
圭角耐久堅莫比朋來自逺方陶泓管城子傳文章心<lb/>
印千古盡在是我老久絶交未忘抄録耳種樹書一編<lb/>
養生論盈紙煩卿為記之嵗晚吾事已<lb/>
　　　秋窗雜興<lb/>
月朗衆星稀天髙萬籟息草露濕秋蟲悲悽聲唧唧隔<lb/>
<pb n="KR4h0054_WYG_015-22a"/>
窗聽鳴機寒光曙猶織㣲物固催人尤為貧女惜<lb/>
　　　塞南<lb/>
塞南月冷烏夜飛茫茫曠野無枝棲防邊夜歌大風起<lb/>
鐵衣如氷凍不死功成那忍乞愛卿呌閽已獻龜形綺<lb/>
錢塘江邉烏欲棲小卿醉軟紅玉肌嚲雲溜簪困未醒<lb/>
山頭赤烏啄金餅春宵恨不長如年無情銀漏何濺濺<lb/>
起來一笑花嫣然<lb/>
　　　快閣<lb/>
<pb n="KR4h0054_WYG_015-22b"/>
不跨揚州鶴來尋快閣鷗澄江依舊月落木㡬畨秋山<lb/>
色横青眼交情嘆白頭一聲何處笛我欲理歸舟<lb/>
　　　雨肥<lb/>
雨肥蔬解甲坡暖竹添丁物態俱自得人癡終不醒獨<lb/>
行寧媿影真嬾遂忘形巢燕歸何晚柴門風為扄<lb/>
　　　送客之楚<lb/>
嘶騎隨鞭尾詩囊掛杖頭好風吹客去落日啟予愁沙<lb/>
水搴沅芷邀春醉楚樓故人如問訊雲卧嬾如鷗<lb/>
<pb n="KR4h0054_WYG_015-23a"/>
　　　憶瀟湘故人<lb/>
竹好無多箇江清不覺深餘香隨去蝶軟語愛幽禽羙<lb/>
景翻成恨經年不寄音長沙一樽酒得共㡬囬斟<lb/>
　　　覔桂花<lb/>
金粟如來佛拈花微笑時煩君修月斧分我占秋枝且<lb/>
約黃香住莫令青女知夜窗清不寐剩讀㡬篇詩<lb/>
　　　庾嶺<lb/>
庾公陳迹已悠悠春到江南天盡頭依舊氷花照行客<lb/>
<pb n="KR4h0054_WYG_015-23b"/>
瘴煙原不犯清流<lb/>
江水悠悠去莫追箇中造道有深機我來豈為觀魚說<lb/>
人笑無鈎釣傍磯<lb/>
　　　讀淵明傳<lb/>
誰為栖栖魯孔丘轍環天下果何求愛人學道行吾志<lb/>
束帶何傷見督郵<lb/>
　　　巫山秀麗為四川之竒觀其一晴<lb/>
巫峽秋深景最幽山嵐潑翠淡煙浮看來不復成雲雨<lb/>
<pb n="KR4h0054_WYG_015-24a"/>
空鎻襄王舊日愁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0054_WYG_015-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖後集巻十五<lb/>
</p>
<p>
</p>
  </div>
<div>
                <head>江湖後集巻十六</head>
    <p>
<pb n="KR4h0054_WYG_016-1a"/>
欽定四庫全書<lb/>
　江湖後集巻十六　　　　　宋　陳起　撰<lb/>
　　釋圓悟<lb/>
　　　圓悟閩人<lb/>
　　　遊清源洞<lb/>
清旦尋幽洞攀躋有同遊霧雨藏諸峯萬竅響颼飀樹<lb/>
杪飛磴懸巖外見客舟蘚藤垂翠琰風葉隨清流百丈<lb/>
崖班駁千尺木聳修烏啼暘谷曉雲淡海城秋莓苔蝕<lb/>
<pb n="KR4h0054_WYG_016-1b"/>
丹竈山房花竹幽踈烟生墟落逺水浮汀洲朝斗空壇<lb/>
在昇仙徃事悠倚䦨吟未就歸屐少遲留<lb/>
　　　山中四首<lb/>
飛瀑掛髙崖幽禽響虛谷憐此一片景借得數椽屋澗<lb/>
木卧槎牙巖花散芳馥䇿杖從所之偶到南山麓<lb/>
踈林過㣲雨西嶺收殘暉草露濕我屨松風吹我衣坐<lb/>
久四山暝吟餘獨鳥飛歸來不知晚蘿月盈牕扉<lb/>
雅懷無所拘偶行度前崗長松發佳色澄潭閟幽光而<lb/>
<pb n="KR4h0054_WYG_016-2a"/>
我亦何幸於此得相羊低頭心語口兹遊那可忘<lb/>
暝色歛平川雲歸日已夕閒行信杖藜倦坐憇苔石花<lb/>
亦滿意紅草自無心碧吾亦樂吾年人生不滿百<lb/>
　　　海雲閣<lb/>
天風來海門驚浪作飛雨岸雲過已盡隴樹青可數掛<lb/>
㠶鷗鳥外清吟正凝佇欲去猶未能漁燈粲烟渚<lb/>
　　　重遊清源洞<lb/>
此地今重到藤蘿長碧隂緬思仙去後長有客來吟出<lb/>
<pb n="KR4h0054_WYG_016-2b"/>
鳥江濤白連雲嶺樹深杖藜宜少駐靈跡尚堪尋<lb/>
　　　小立<lb/>
小立當清曉一笻吟影孤蘭香和霧濕竹老帯藤枯野<lb/>
水流将合春山淡欲無雨晴猶未卜勞爾鵓鳩呼<lb/>
　　　晚渡<lb/>
橋巷低臨水數家深掩門路竆生寂寞人渡更黄昏風<lb/>
色占帆席潮痕認栁根岸回林影暝漁火滿沙村<lb/>
　　　遊静真觀<lb/>
<pb n="KR4h0054_WYG_016-3a"/>
古觀門幽寂來遊亦夙縁林堪巢老鶴壇可禮真仙秋<lb/>
晚寒生屋雨深苔印磚舊藏多御賜應識尚留傳<lb/>
　　　題泉州張許祠<lb/>
泉與睢陽隔事聞猶涕零人雖死忠義祠自活英靈壊<lb/>
砌寒雲聚空庭古柏青功名見信史何必更碑銘<lb/>
　　　和胡教授山庵見訪歸韻<lb/>
因赴山中約歸途帶暝痕禽聲沉衆樹人影背孤村霧<lb/>
起寒城裏江流古岸根行吟多得句知欲與誰論<lb/>
<pb n="KR4h0054_WYG_016-3b"/>
　　　大㡌山<lb/>
衆山皆弭伏獨讓此峯尊絶頂時猶雨中林晝亦昏逆<lb/>
風松勢偃觸石水聲喧定有幽棲者何因得晤言<lb/>
　　　山中夜歸<lb/>
一鶴候柴關林空境自閒竹房秋後凍病叟夜深還樹<lb/>
宻疑無路月明猶在山幽居便所適已是十年間<lb/>
　　　瑞興寺<lb/>
路僻今蕪翳寒厨尚起烟僧依三佛住門與數峰連雨<lb/>
<pb n="KR4h0054_WYG_016-4a"/>
潤苔封塔年深竹覆泉創時靈異事猶有斷碑傳<lb/>
　　　真人洞<lb/>
捫葛敲幽户空山得遍觀雲離朝拜石苔積上昇壇秋<lb/>
晚澗聲澁月明松影寒真人不可遇誰復此燒丹<lb/>
　　　和黄瑞玉山庵<lb/>
偶尋孤隠處幽僻逺腥葷結屋聊依石栽松却傍墳山<lb/>
深長霧雨海近𣺌風雲不必稱昏瞶自然踈見聞<lb/>
　　　趙山神祠<lb/>
<pb n="KR4h0054_WYG_016-4b"/>
山中雖隠跡名被世人知無策欲干主有詩還立祠水<lb/>
雲通别渚枳槲䕃空墀多少能吟者焚香為拂碑<lb/>
　　　題秦君亭<lb/>
昔只為吟隠偶然依佛居路逢隂壑盡雲抱曉巖虛亭<lb/>
在因人重山深與世踈倘懐名利念到此欲何如<lb/>
　　　承天寺尋勤上人<lb/>
古寺多陳迹幽花祗自開净無秋後暑逺絶市中埃苔<lb/>
色侵碑石松隂蔽月臺山人遲未至欲去重徘徊<lb/>
<pb n="KR4h0054_WYG_016-5a"/>
　　　次姜秦祠和胡教授韻<lb/>
曉謁崇祠霧靄深行藏因識二賢心榻前自有孤忠疏<lb/>
林下誰賡招隠吟寂寂精廬蒼蘚入堂堂遺像暗塵侵<lb/>
客中莫致生芻奠聊汲山泉薦菊斟<lb/>
　　　題寳山寺二首<lb/>
寓此曾三夏重來隔五年溪山亦良是懷想轉凄然<lb/>
去臘應差暖今春定有寒澗梅花半樹侵曉又凋殘<lb/>
　　　宿友人白雲庵三首<lb/>
<pb n="KR4h0054_WYG_016-5b"/>
不到嵗時久重來人事踈掃雲僧亦去誰伴主翁居<lb/>
萬籟夜俱寂蒲團清可禪林踈窻過月巖逺竹通泉<lb/>
城裏秋猶熱山中寒已濃紫檀時小炷危坐聼晨鍾<lb/>
　　　送壁上人歸承天寺<lb/>
城寺思歸興忽生又携笻杖出雲扄月明後夜空山裏<lb/>
繞屋泉聲只自聽<lb/>
　　　方海豐詩境樓分賦得春風<lb/>
暖襲遊人陌上塵不知花信㡬畨新莫教吹到荼䕷處<lb/>
<pb n="KR4h0054_WYG_016-6a"/>
吹到荼䕷是晚春<lb/>
　　釋永頤<lb/>
　　　永頤字山老居唐棲寺有雲泉集按上天竺志<lb/>
　　　云永頤杭之耆宿也淳祐十年冬十一月聞上<lb/>
　　　天竺佛光法師以左藏薛師普占廨院欲作㕔<lb/>
　　　佛光勿許輙渡江東歸永頥甚高之遺書嘉慰<lb/>
　　　則永頤之操行亦可知矣<lb/>
　　　食新茶<lb/>
<pb n="KR4h0054_WYG_016-6b"/>
自回山中來泉石足幽弄茶經猶掛壁庭草積已衆拜<lb/>
先俄食新香凝雲乳動心開神宇泰境豁謝幽夢至味<lb/>
延冥遐靈爽脫塵控静語生雲雷逸想超鸞鳯飽此巖<lb/>
壑真清風願遐送<lb/>
　　　和韓澗泉韻題周晉仙山楹<lb/>
不翦亦不斵山楹在塵表石泉聲淙淙秀谷自圍繞是<lb/>
中𤣥覽人未見今日了君固自無心世亦不易曉夣奠<lb/>
何可攀頺然泰山小當時巖壑人百世何矯矯清冷振霞<lb/>
<pb n="KR4h0054_WYG_016-7a"/>
纓日翳羣隂悄<lb/>
　　　葺唐棲舊廬<lb/>
矯時無峻節立行虧衆美逺岳憚孤征徘徊就鄉里人<lb/>
情好愉悦我老齊賢鄙娓娓聴鄉言時時容側耳前脩<lb/>
不可見法社漸凋毁名山半征徭祖塔亂獐麂林築無<lb/>
清資澤居循舊址鑿牖納晴曦蒔竹臨幽泚時将了嵗<lb/>
寒閉户春風裏<lb/>
　　　吕晉叔著作遺新茶<hi>原注其品大窠葉收二餅葉二十七一餅郝原葉仲</hi>
<pb n="KR4h0054_WYG_016-7b"/>
　　　<hi>原四餅章坂葉二十九二餅碧原王家二餅大佛嶺游潤四餅凡六家</hi>
四業及王游共家原坂嶺嵗摘建溪春争先取晴景大<lb/>
窠有壯液所發必奇頴一朝團焙成價與黄金逞吕侯<lb/>
得鄉人分贈我已幸其贈幾何多六色十五餅每餅包<lb/>
青蒻紅籖纒素檾屑之雲雪輕啜已神魄惺㑹待佳客<lb/>
來侑談當晝永<lb/>
　　　感鴈來紅<lb/>
落落雲中鴈亭亭階下草草心将變紅鴈聲來已早霜<lb/>
<pb n="KR4h0054_WYG_016-8a"/>
風日夜催對此忘吾老玲瓏葉數層次第顔色好臙脂<lb/>
染盡時倚欄如醉倒年年秋鴈來每被吟情惱<lb/>
　　　越溪吟<lb/>
石磊磊猿啾啾越王霸業秋山頭英雄喪盡如何數可<lb/>
怪猶存浣紗處當時月照清溪頭美人如水逐東流至<lb/>
今片石終難改千載猶含澤國羞<lb/>
　　　乾元山洪水<lb/>
乾元山頭洪水發溪有長蛟潜伺察兩岸居人莫等閒<lb/>
<pb n="KR4h0054_WYG_016-8b"/>
年深物怪終騰㧞往嵗隣封遭水變只道溪流浄如練<lb/>
倐忽人煙數里間夜半平沉皆不見東南地坼乾坤浮<lb/>
幾畨赤子𦵏洪流神龜去後不復返休看浪打石人頭<lb/>
　　　苧瀆夜泊<lb/>
吳城水冷秋風髙迎霜楓葉飄城濠吳儂趨利如趨市<lb/>
髙帆大艑横江濤黄昏不顧風水惡篙兒怒挈何輕豪<lb/>
苧瀆人家慣迎接憧憧來往無停艘水上懸燈招夜泊<lb/>
沙頭認客相呼號人生富貴多不足亦有裨販當勤勞<lb/>
<pb n="KR4h0054_WYG_016-9a"/>
萬斛髙裝謀重利斗升未給浮輕舠吾生最愛魯仲連<lb/>
封侯不受海上逃輕世肆志甘貧賤誰能富貴詘辱遭<lb/>
夜歌新詩喜逹旦起看征鴈飛雲臯<lb/>
　　　野棠<lb/>
野火回颷掩舊株新叢滿眼臨征途綠攅深棘欲自蔽<lb/>
千朶萬朶争敷腴新晴逺客過林坂烟漲吳船春泊晚<lb/>
冶艶空揺蕩子情繁香暗逐吳姬逺吳姬漂泊行人愁<lb/>
年年此花開不休半壓壊牆荒館外亂生春蕪野池頭<lb/>
<pb n="KR4h0054_WYG_016-9b"/>
人間買花貴紈綺一世争知異朝市曲檻朱闌轉首空<lb/>
野棠無主自成叢<lb/>
　　　山行與周弼伯弜同賦野廟<lb/>
芳草没荒基終年掩畫扉酒臺乾舊滴香殿入斜暉神<lb/>
樹枝枝曲山魈個個歸春來歌鼓動野老薦新薇<lb/>
　　　山池早秋<lb/>
荷葉傾香露山池見早秋石涼幽蟹過枝脆雨蟬休廢<lb/>
堰憑虚漲荒泉入亂流水花紅漠漠相對渚煙浮<lb/>
<pb n="KR4h0054_WYG_016-10a"/>
　　　送僧之金陵<lb/>
秋針感線蹊雲衲幾回披隴月當牕夜鍾山入句時夣<lb/>
依紅樹宿寒渡碧江遲吳楚繁幽勝相逢苦未期<lb/>
　　　月夜遊冷泉亭<lb/>
地靈泉上寺松壑定深清獨聽子規呌况逢山月明樹<lb/>
藏春洞黒石擁夜泉鳴日出喧車馬終非隠者情<lb/>
　　　夜歸<lb/>
昨夜溪上歸雲下扣松扉老褐啓重鑰瘦厖循我衣院<lb/>
<pb n="KR4h0054_WYG_016-10b"/>
静雨聲大氣寒燈暈微叨叨聽林鳥春歇訴無依<lb/>
　　　徃龍岫舟中<lb/>
龍山溪上路短棹臘中行雪霽寒郊闊春回宿霧生栁<lb/>
揺氷線斷鷺起玉衣明未見晴梅發先思杖屨輕<lb/>
　　　周令自江夏東歸郜溪<lb/>
芳草萋迷征騎歸且依張負入書帷家園嬾記閑花草<lb/>
蔬豆重甘舊藿葵崔灝能吟有陳迹襧衡作賦想當時<lb/>
才能徃徃為身累好讀淵明飲酒詩<lb/>
<pb n="KR4h0054_WYG_016-11a"/>
　　　遊何山登道場<lb/>
中流望極山頭寺溪午聞鐘泊栁津春草細霑微雨潤<lb/>
老松髙與碧雲隣鶴歸烟麓書堂廢虎去寒巖蘚石皴<lb/>
無奈薄遊歸路晚水邊風斾濕征塵<lb/>
　　　雲巖寺<lb/>
老來好古尚關心寺裡荒題幾度尋山鵲報晴窺畫閣<lb/>
水雞嫌雨上髙林麥殘餘冷收春候棟落輕風滯晚隂<lb/>
無限幽懷難具寫一慿闌罷一閑吟<lb/>
<pb n="KR4h0054_WYG_016-11b"/>
　　　送王以通之官金陵<lb/>
芳辰早失意兼哀不擬君來重舉杯雲暗月墻花氣重<lb/>
蠟殘風幕鳥聲催醉鄉人有江東役乘興船從闕下回<lb/>
明日沙頭相送罷荼䕷小院獨徘徊<lb/>
伯符兄弟最英雄千載青山繞故宫宋祖只知曹馬事<lb/>
齊髙還與獍梟同暮簫尚帶蘭陵怨春水多愁舊壘空<lb/>
登覽未應迷宿昔夜猿啼在晉時楓<lb/>
　　　雨牕<lb/>
<pb n="KR4h0054_WYG_016-12a"/>
江湖春水欲生時開盡梅花鴈北飛風雨滿庭人不寐<lb/>
小牕燈火夜深微<lb/>
　　　題裴六書堂<lb/>
數峯相對夕隂遮新占書堂舊竹斜地冷石堦秋菊小<lb/>
一叢開得兩三花<lb/>
　　　天竺秋日<lb/>
翠滴千竿濕砌苔曲廊花木小叢開吳僧愛覓閑吟處<lb/>
偷向花邊竹裏來<lb/>
<pb n="KR4h0054_WYG_016-12b"/>
行繞方池日又斜青雲小注濕秋霞䦨干幾度渾敲徧<lb/>
為引遊魚出浪花<lb/>
　　　水仙花<lb/>
洛浦香銷珮解時荆臺歸去峽雲遲緑羅湘帶無心疊<lb/>
玉墜頭花一半垂<lb/>
　　　鷲峯<lb/>
山後山前行徧了倚欄不是動秋吟從頭自較山中石<lb/>
烟雨苔痕幾片深<lb/>
<pb n="KR4h0054_WYG_016-13a"/>
苔峰只對堦基列卧榻雲牕烟翠凉老去山中貪勝賞<lb/>
只應迢逓負三湘<lb/>
　　　過聚景園<lb/>
路繞長堤萬栁斜年年春草待香車君王不宴芳春酒<lb/>
空鎻名園日暮花<lb/>
　　　㸔梅雜興<lb/>
春動晴山照野扉早梅開後失歸期夕陽無奈山郵路<lb/>
過盡行人雪滿枝<lb/>
<pb n="KR4h0054_WYG_016-13b"/>
掛頭方㡌與烏紗兄自㸔梅弟煮茶閑問水邊行樂去<lb/>
向陽渾有幾株花<lb/>
青松古院一株梅寒殿無人花自開日暮老僧清梵罷<lb/>
夜深偷照月華來<lb/>
　　　寄行宫監門王以通<lb/>
中興天子議攻車歎息諸公屈壮圖行殿不開塵鎻合<lb/>
至今風雨暗金鋪<lb/>
玉鈎簾外前朝栁鬬鴨䦨邊小艶葩莫道君王不曽問<lb/>
<pb n="KR4h0054_WYG_016-14a"/>
好收銀鑰䕶宫花<lb/>
　　　觀烏鳶山下藤樹<lb/>
一株老樹蔽荒村下有藤懸巨蟒身幾度日斜烏鳥散<lb/>
山昏鬼哭斷行人<lb/>
　　　㳺張園觀海棠戯作<lb/>
春色都将付海棠羣仙㑹處錦屏張約齋妙出春風手<lb/>
子美無情為發揚<lb/>
　　　雪中海棠<lb/>
<pb n="KR4h0054_WYG_016-14b"/>
蜀妃夜謁紫虛皇玉鳯參差促曉妝讌罷瑶臺魂未醒<lb/>
臙脂臉上白雲香<lb/>
　　　聞子規<lb/>
　情誰是不思歸芳草春深未有期昨夜月明啼更苦<lb/>
山花滿樹落臙脂<lb/>
　　　唐棲寺前<lb/>
唐棲寺前溪水流客㠶來徃舊杭州津亭樹老無人記<lb/>
得見幾回僧白頭<lb/>
</p>
<p>
</p>
  </div>
<div>
                <head>江湖後集巻十七</head>
    <p>
<pb n="KR4h0054_WYG_017-1a"/>
欽定四庫全書<lb/>
　江湖後集巻十七　　　　　宋　陳起　撰<lb/>
　　吳仲方<lb/>
　　　仲方字季仁霅川人範七世孫仲孚之兄也著<lb/>
　　　秋潭集今輯自永樂大典散篇者惟詞若干闋<lb/>
　　　名虚齋樂府<lb/>
　　　鵲橋仙<lb/>
　　　　富沙七夕為友人賦<lb/>
<pb n="KR4h0054_WYG_017-1b"/>
翠綃心事紅樓歡宴深夜沉沉無暑竹邊荷外再相逢<lb/>
又還是浮雲飛去　錦牋尚濕珠香未歇空惹閑愁千<lb/>
縷尋思不似鵲橋人猶自得一年一度<lb/>
　　　漢宫春<lb/>
　　　　次方時父元夕見寄<lb/>
投老歸來記踏青隄上三度逢君寒忩冷淡活計明月<lb/>
空樽紅紅白白又一畨春色撩人誰信道閑中天地園<lb/>
林幾見成塵　今夕偶無風雨便滿城簫鼓來往紛紛<lb/>
<pb n="KR4h0054_WYG_017-2a"/>
鼇山寶燈照夜羅綺千門珠簾盡捲看娉婷水上行雲<lb/>
應自笑周郎少日風流羽扇綸巾<lb/>
　　　木蘭花慢<lb/>
　　　　漳州元夕<lb/>
玉梅吹霽雪覺和氣滿南州更連夕晴光一畨小雨朝<lb/>
靄全収人情不知底事但黄童白叟縂追遊駕海千尋<lb/>
綵岫漲空萬㸃星毬　風流秀色明眸金蓮步度輕柔<lb/>
任往來燕席香風引舞清管隨謳何曾見癡太守已登<lb/>
<pb n="KR4h0054_WYG_017-2b"/>
車去也又遲留人似多情皓月十分照我登樓<lb/>
　　　永遇樂<lb/>
　　　　七夕和劉隨之<lb/>
雲鴈将秋露螢照夜涼透忩户星網珠踈月奩金小清<lb/>
絶無㸃暑天孫河鼓東西相望隐隐光流華渚粧樓上<lb/>
青𤓰玉果多少騃兒痴女　金針暗度蛛絲宻結便有<lb/>
繋人心處經嵗離思霎時歡愛愁緒空萬縷人間天上<lb/>
一般情味枉自錦牋囑付又何似吹笙仙子跨黄鶴去<lb/>
<pb n="KR4h0054_WYG_017-3a"/>
　　　夜飛鵲<lb/>
　　　　七夕和方時父韻<lb/>
㣲雲拂斜月萬籟聲沉涼露暗墜桐隂蛾睂乞得天孫<lb/>
巧愔愔樓上穿針佳期鵲相報到年時此夕歡淺愁深<lb/>
人間兒女說風流直到如今　河漢幾曾風浪因景物<lb/>
牽情自是人心長記秋庭往事鈿花剪翠釵股分金道<lb/>
人無著正蕭然竹枕練衾夢回時天淡星稀閑㺯一曲<lb/>
瑤琴<lb/>
<pb n="KR4h0054_WYG_017-3b"/>
　　　沁園春<lb/>
　　　　自鄞歸賦<lb/>
客問吾年吾將老矣今五十三似北海先生過之又過<lb/>
善財童子參到無參官路太行世情滄海何止嵇康七<lb/>
不堪歸來也是休官令尹有髪瞿曇　千巖秀色如藍<lb/>
新著箇樓兒恰對南看浮雲自在百般態度長江無際<lb/>
一碧虚涵荔子江珧蓴羮鱸鱠一曲春風酒半酣憑欄<lb/>
處正空流皓月光滿寒潭<lb/>
<pb n="KR4h0054_WYG_017-4a"/>
　　　賀新郎<lb/>
　　　　送鄭怡山歸里<lb/>
載酒陽闗去正西湖連天煙草滿堤晴絮采翠擷芳遊<lb/>
冶處譍和嬌絃艷鼔看栁外畫船無數萬頃琉璃渾鏡<lb/>
浄陡風波洶洶魚龍舞談笑裏遽如許　流觴滿引澆<lb/>
離緒便東西斜陽立馬緑波前浦自是蓴鱸高興動恰<lb/>
值春山杜宇謾回首軟紅香霧咫尺佳人千里隔望空<lb/>
江明月横洲渚清夢斷恨如縷<lb/>
<pb n="KR4h0054_WYG_017-4b"/>
　　張　輯<lb/>
　　　輯字宗瑞履信之子馮深目以東仙故又號焉<lb/>
　　　有欸乃集朱湛盧序其詞云東澤得詩法於姜<lb/>
　　　堯章世所傳欵乃集皆以為采石月下謫仙復<lb/>
　　　出不知其又能詞也今輯自永樂大典散篇者<lb/>
　　　只詞若干首名清江漁譜<lb/>
　　　憶秦娥<lb/>
　　　　有寄<lb/>
<pb n="KR4h0054_WYG_017-5a"/>
春寂寂畫欄背倚春風立楚山無數暮天雲碧　琴心<lb/>
寫遍愁何極斷腸誰與傳消息當年情墨淚痕猶濕<lb/>
　　　浣溪紗<lb/>
　　　　夀老母<lb/>
夏果初收喚緑華氷盤巧簇映金𤓰荷香飛上玉流霞<lb/>
　明月長留千嵗色蟠桃多結幾畨花誰知羅帶有丹<lb/>
砂<lb/>
　　　霜天曉角<lb/>
<pb n="KR4h0054_WYG_017-5b"/>
　　　　日暮<lb/>
暮天雲闊懶汎琴三叠恰有梅花相伴忩兒上一枝月<lb/>
　憶别恁時節吟情誰共説欹枕偶成清夢畫角曉更<lb/>
愁絶<lb/>
　　　臨江仙<lb/>
　　　　望廬山<lb/>
迢遞闗山身歴遍烟霞勝處曾遊九江江畔繋孤舟匡<lb/>
廬如畫裏南望插天浮　瀑布香爐齊五老層層爽氣<lb/>
<pb n="KR4h0054_WYG_017-6a"/>
陵秋何須魂夢覔瀛洲雲松終可卜我與謫仙儔<lb/>
　　　洞仙歌<lb/>
　　　　代夀張辰川<lb/>
蓮舟玉字得真人親授圮上家風又還有問因何五馬<lb/>
踏月雲臺秋色裏却賞煙霞袖手　酒邊聽説劒歌舞<lb/>
昇平方許君為赤松友任濁世紛紜海水揚塵再相見<lb/>
雪髯依舊且嵗嵗中秋後逾旬更半月東籬菊花重九<lb/>
　　　滿江紅<lb/>
<pb n="KR4h0054_WYG_017-6b"/>
　　　　題馬蹄山壁<hi>原注予讀書晉王伯遼馬蹄山居雨中欲訪道㑹稽山空鶴寒</hi>
　　　　<hi>落葉自語大書此句於碧崖丹壑間以堅歸盟</hi>
醉髪吹涼但拂劒狂歌而已倩誰問九霄黄鶴便曾來<lb/>
未玉女忩深松晝静研朱重㸃參同契記前回赤水得<lb/>
𤣥珠驪龍睡　空擾擾人問世除學道無真是把洪崖<lb/>
肩拍挹浮丘袂朝駕長風滄島上夜騎明月青天際更<lb/>
幾時回首舊山川三千嵗<lb/>
　　　東風第一枝<lb/>
<pb n="KR4h0054_WYG_017-7a"/>
　　　　代夀李夫人<lb/>
雨蘂方桃晴梢漸杏東風嬌語弦管愛香簾約餘寒喚<lb/>
舞袖飜嫩暖紅顔清健舊墨竹扶疎手段且碧牕寫就<lb/>
黄庭畫楫海山開巻　春自好得花不淡花又好得春<lb/>
不淺曉鶯瑤佩秋生月蘸翠尊波滿長逢花處笑西母<lb/>
霜娥偷換要日邊争看貂蟬綵侍更迎宣勸<lb/>
　　　瑞鶴仙<lb/>
　　　　夀趙右司<lb/>
<pb n="KR4h0054_WYG_017-7b"/>
栁風雙燕語問有誰留人岸花去艣星辰快平步俯圜<lb/>
扉草色青青如許兒童擁路玉豁邉當年杜母料従今<lb/>
指㸃山川縂是繡衣行處　回顧東堂深窈楚帖長春<lb/>
竹尊清午紅雲帝所揺佩玉更容與把蓬萊一笑幾畨<lb/>
清淺緑野為花作譜向花前三叠琴心看蒼鶴舞<lb/>
　　　綺羅香<lb/>
　　　　夀趙太卿<lb/>
欲雨涼生初弦月在畫㦸香中清歗旋種芙蕖深夏木<lb/>
<pb n="KR4h0054_WYG_017-8a"/>
蘭芳沼銀漢入天鏡攙秋福星度雪欄争照又誰寫萬<lb/>
幅蓴波一江佳思到魚鳥　吳兒睂語笑裏要見圜扉<lb/>
緑遍平疇青繞羽扇綸巾瀟灑玉貌長好問千年慶會<lb/>
風雲政此日静春花草更弦管非霧非煙鶴聲簾幕曉<lb/>
　　　沁園春<lb/>
　　　　予頃遊廬山愛之歸結屋馬蹄山中以廬山<lb/>
　　　　書堂為扁包日庵作記見稱廬山道人蓋援<lb/>
　　　　涪翁山谷例黄叔豹謂予居鄱不應舍近取<lb/>
<pb n="KR4h0054_WYG_017-8b"/>
　　　　逺為更東澤黄魯庵詩帖往來於東澤下加<lb/>
　　　　以詩仙二字近與馮可遷遇於京師又能節<lb/>
　　　　文號予東仙自是詩盟遂以為定號十年之<lb/>
　　　　間習隐事業畧無可記而江湖之號凡四遷<lb/>
　　　　視人間朝除夕繳者真可付一笑對酒而為<lb/>
　　　　之歌曰<lb/>
東澤先生誰説能詩興到偶然但平生心事落花啼鳥<lb/>
多年盟好白石清泉家近宫亭眼中廬阜九叠屏開雲<lb/>
<pb n="KR4h0054_WYG_017-9a"/>
錦邊出門去且掀髯大笑有釣魚船　一絲風裏嬋娟<lb/>
愛月在滄波上下天更叢書觀遍筆床静晝蓬忩睡起<lb/>
茶竈踈烟黄鸖來遲丹砂成未何日風流葛稚川人間<lb/>
世聽江湖詩友號我東仙<lb/>
　　　賀新郎<lb/>
　　　　代夀趙饒州<lb/>
緑䕃涼尊俎映雙旌飛翻新帯日邊恩露千里湖山添<lb/>
鮮碧玉宇光浮眉嫵料范老應難獨步君亦胸中兵十<lb/>
<pb n="KR4h0054_WYG_017-9b"/>
萬把甘霖小小春東楚江上早一犂雨　赤城霞起連<lb/>
天姥有丹經親曾宻授八篇竒語道骨仙風騎鯨客合<lb/>
侍紅雲帝所且畫㦸清香時度散入邦人簫鼔裏恰春<lb/>
留芍藥叢歌舞歌更誦大鵬賦<lb/>
　　　前調<lb/>
　　　　夀湛盧先生<lb/>
鵲喜花間曉惜凝香低將簾捲海棠開早前度登樓清<lb/>
嘯月吹入春風不老後五日花朝方到趂舞羅衣花訊<lb/>
<pb n="KR4h0054_WYG_017-10a"/>
暖撚吟髭玉勒迎東笑留肯住春郵小　廬峯青裏壺<lb/>
天好一千春棋聲晝永劒光雲表綘雪驪珠看丹轉金<lb/>
鼎龍盤虎遶且未可飛仙蓬島河洛煙蕪眠狐兎握風<lb/>
雲辦此升平了却共我拾瑶草<lb/>
　<lb/>
　<lb/>
　<lb/>
　<lb/>
<pb n="KR4h0054_WYG_017-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖後集巻十七<lb/>
</p>
<p>
</p>
  </div>
<div>
                <head>江湖後集巻十八</head>
    <p>
<pb n="KR4h0054_WYG_018-1a"/>
欽定四庫全書<lb/>
　江湖後集巻十八　　　　　宋　陳起　撰<lb/>
　　敖陶孫上<lb/>
　　　陶孫字器之號體齋長樂人為太學生題詩三<lb/>
　　　元樓弔趙汝愚為韓侂胄所捕亡命江湖侂胄<lb/>
　　　敗始登慶元五年進士第官泉州簽判有臞翁<lb/>
　　　集見遺書本王士禎云臞翁古詩歌行頗有盛<lb/>
　　　時江西風氣其詩評尤為談藝家所推引今葺<lb/>
<pb n="KR4h0054_WYG_018-1b"/>
　　　自永樂大典中補詩八十六首<lb/>
　　　熊得自古英之近江舟子譁然此異徴也為之<lb/>
　　　留皮與膽餘均所獲以侈神貺云作獲熊一首<lb/>
　　　時庚辰孟冬七日<lb/>
來黝者誰僉曰熊與渉江亂流實始逆予天畀敢違俯<lb/>
取以薦維古英神謂予汝眩有男不夢有妃莫當居然<lb/>
兩目視晝若盲甚者痔下取怒河伯醫者色難請謀諸<lb/>
藥熊兮主方我有𤣥囊清汝决眥扞汝濁腸有如不信<lb/>
<pb n="KR4h0054_WYG_018-2a"/>
剖肝自明寧我一死以與衆生拜神之休率曹披啖爾<lb/>
愛其蹯我愛其膽<lb/>
　　　古興<lb/>
我有古時鏡云煉三精魄雙龍䕶其紐𤣥霧紛四塞持<lb/>
照盤古帝面目湛可識包藏久不事天地稍蒼黒昨中<lb/>
試拂拭依舊存八極惟有世人心寸膜不可得<lb/>
昔我走東海遙望殊庭曲獨木盤九龍欲以鐡網漉紛<lb/>
紛下百怪牙甲争踏蹴珊瑚泣沈沈悵望不省録終然<lb/>
<pb n="KR4h0054_WYG_018-2b"/>
拙用大坐閲年代速寄謝寥陽天龍宫書未讀<lb/>
　　　前感興一首<lb/>
烏几學癡坐吾炊何以晨了知詩自好不與甑相聞蒼<lb/>
蒼本空空嗚呼誰使然甌窶知滿篝稍喜斗斛仁而我<lb/>
亦齊民不貧後世賢腹無一寸温百憂鎮燒煎巋然一<lb/>
破竈寒蟲欲無年更欲辨名字蟋蟀螽斯間書生謹守<lb/>
書放步防疾顛蝦蟇縁青冥孤光恣吞吐於菟無角翼<lb/>
為天守門户持此感物化堯舜萬萬古氷蠶不知寒蓼<lb/>
<pb n="KR4h0054_WYG_018-3a"/>
蟲不知苦未知了身口甘煖復㡬許髙髙化人臺下視<lb/>
多刼灰我欲轟雷車老天怒不開死語無出路六經聖<lb/>
所裁惟應蒯緱劍日夕同歸來<lb/>
　　　後感興二首<lb/>
皇天分四時氣節幾錯遌俗兒一驚呼識者淚横落悠<lb/>
悠羲皇前日月何磊犖不世更凌歴地上光景薄十年<lb/>
看花草皴靣少膏沃看看六鰲背坐愛白日曝何當寥<lb/>
陽天朗咏無生樂<lb/>
<pb n="KR4h0054_WYG_018-3b"/>
朝為感興吟暮作感興吟何者最可憐淚盡枯人心身<lb/>
後多所化所遇或淺深奈何姝姝人色裹矜冠襟野芳<lb/>
必在擷濁酒必在斟死題善人表生托君子林置之勿<lb/>
復言愁隂復愁隂<lb/>
　　　秋日雜興<lb/>
凉颸動空谷振我庭樹枝鮮榮忽顰蹙顔色慘不怡節<lb/>
序一如此明當戒裘衣寒蟲勸機杼敦迫不貸時汝意<lb/>
固可尚我機坐無絲<lb/>
<pb n="KR4h0054_WYG_018-4a"/>
晝氣差小祥夜氣益以清林端動華彩初月當我楹澗<lb/>
光若翻鶴草露如栖螢攬衣一徙倚肝鬲涵空明一室<lb/>
噤衆籟寂寥無人聲落葉忽墮瓦憂心還獨驚<lb/>
客從湘中來問我手中松當時一寸根翥霄作鸞龍子<lb/>
可爇我鼎肪可澤我容松今已如此而况種樹翁寄聲<lb/>
十八丈法當理歸笻<lb/>
陣雲起西北中原暗黄塵豈無康時筭無路不得陳書<lb/>
生亦過計夜夜占天文匣劍似識時中宵啞然鳴我亦<lb/>
<pb n="KR4h0054_WYG_018-4b"/>
發悲歌沾衣涕從横<lb/>
昨日尚絺綌今日便衾帟天公不闗白故故出不測郷<lb/>
來三丈熱變滅在倐忽蓬根<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>然醒凉意滿巾幘團扇<lb/>
豈辦此羞澁謝陋質不必待秋來理宜長棄擲<lb/>
　　　袁同史丈令賦所欲作醉皓堂詩以為後日數<lb/>
　　　椽張本四老有袁謂乃其逺祖云<lb/>
黄雲䕶靈芝丈人非獨醉蕭然四鶴髪海鳥眩觴味古<lb/>
來閉闗人學道用其意滈池未返璧政欠頹然睡仙苗<lb/>
<pb n="KR4h0054_WYG_018-5a"/>
足風露中有熏心厲支頤得一笑劉郎已為帝乾坤重<lb/>
盪滌奈何前星墜昂藏君家老招喚作許事當筵就羽<lb/>
翼顔色變韶穉出山雲怡怡還山雲洩洩追思千載上<lb/>
把酒足自慰君堂定果耳或者樓閣氣是間堪厎用萬<lb/>
甕盛醴齊阿戎氣如虎神手了一世政宜日無何雪紵<lb/>
展鵠翅髙吟紫芝曲四老恐歘至<lb/>
　　　再簡林子大<lb/>
糟丘酒無時釋麵雲濤翻前身阮步兵搜句急追奔詩<lb/>
<pb n="KR4h0054_WYG_018-5b"/>
清酒更冽自扣玻璃盆緬懐君家翁滿懐蟠虞軒職當<lb/>
調九鼎小却䕶北門胸中補衮線豈但民瘼痊胡為坐<lb/>
海山揖客通寒温邉庭失細大益我愁思繁今君富文<lb/>
采色正語不喧念我死塵壒妙語為返魂班班古罍洗<lb/>
一笑三家村<lb/>
　　　凄其嵗晚不勝鄉國墳墓之情再得四篇贈宗<lb/>
　　　之毋以示他人也<lb/>
隣曲竟還往嵗除當餽分作我淡生活小龍破宻雲天<lb/>
<pb n="KR4h0054_WYG_018-6a"/>
機亦良勤錯綜合瘁芬松栢青始獨苕華黄已芸<lb/>
重趼踏九州一源貫九流嵗晚天報子茲樓斂其秋正<lb/>
西蒼龍尾下掉白鷺洲旁人為我嘆汚瀆横吞舟<lb/>
紅塵暗九衢生白有我室山平拄笏頤月滿横琴膝三<lb/>
年蠻府掾不愧紙尾筆夢從南海君供我波羅蜜<lb/>
昔我宦南海賓友日撃鮮今來童市歸掌肉分烏鳶旅<lb/>
食何足校苦望雙旌煙願為墓户家毋為地行僊<lb/>
　　　送安豐尉丁夢符歸霅川因簡之晦兄弟時寓<lb/>
<pb n="KR4h0054_WYG_018-6b"/>
　　　崇川報恩寺<hi>原注潘指崑山宰文叔以作邑制酒丁姻家云</hi>
世紛何豫人直作走千里寒壓破虎韉霜風殺淮葦能<lb/>
來得吾願連夜燈花喜矯矯將軍力一日破萬紙填胸<lb/>
龍豹韜政坐毛錐子區區寄人幕誰訪習鑿齒相見各<lb/>
挽鬚士窮乃如此吾謀適不用步到狼山趾荒村圍海<lb/>
氣央城如卧已幸當小盤旋長袖為君起囘首呌周郎<lb/>
湟水面欲死往者城南杜鈿車凑流水胡然落此地伴<lb/>
客歌快耳吾徒離濶好見即裂其眥中年迫婚宦官事<lb/>
<pb n="KR4h0054_WYG_018-7a"/>
漫不理闗心且詩酒甕面撥寒蟻如聞董召南犬鷄封<lb/>
石髓感君好兄弟行當訪虚址雍丘且勿念將星落寒<lb/>
紫送歸無好語凉月挂鯨尾君行定過潘茶鼎面曲几<lb/>
因之啓三請問酒所以止<lb/>
　　　别袁席之二首<lb/>
漏盡有行客袁侯挽不來掉頭緇塵中胡為此徘徊何<lb/>
處非詩具螺江如潑醅公子亦豈癡索笑西湖梅平生<lb/>
詩書腹不計簿領材噫嗚梁父吟慷慨新豐杯夢作方<lb/>
<pb n="KR4h0054_WYG_018-7b"/>
士鳬唤杖聽風雷何知江東路瘦馬衝塵埃君名在吏<lb/>
部作吏始此囘獸弱而弩強蹙縮生自猜自猜固如此<lb/>
一語須君裁王事有靡盬柴車誰當推行矣勿告勞試<lb/>
身文書堆<lb/>
昨送鄭廣文持氊就客坐今辭習主簿相與枕書卧名<lb/>
字擅一世此法當寒餓臞庵書滿屋十夏作僧過就使<lb/>
君交我指目等竒貨百年寸箠折萬事一甑破獨念君<lb/>
行路歴歴眼中墮入衢酒無聲道信山辭涴每憶上程<lb/>
<pb n="KR4h0054_WYG_018-8a"/>
時店火明箇箇征人語暝靄嘶馬帶枯莝是間萬金藥<lb/>
貴子身劑和飲酒端不惡為米知何奈手板付丞相此<lb/>
語尚須佐<lb/>
　　　次韻陳景齊糾掾題品山齋數石之作<lb/>
吾山何足誇君語煩専送姿為丘壑媚意重璆琳貢芥<lb/>
胸劃玲瓏眯眼豁塵瞀白雲足怡悦明月得簸弄居然<lb/>
衛霍近頓壓鄒魯閧故人真陽守遺補臞庵空數株立<lb/>
拏螭一笑慰歌鳯緬思昔牛李競勢急鞿鞚能令山崒<lb/>
<pb n="KR4h0054_WYG_018-8b"/>
硉所欠腹空洞那知負之走更使逐者衆誰言山上山<lb/>
竟作夢中夢老衰本無欲標榜聊取衷獨憐伏虎雄必<lb/>
得飲羽中荆室雖苟完漢儀亦多偬君能載酒來我願<lb/>
共飯甕<lb/>
　　　有感一首<lb/>
典衣沽美酒鑄金買艷歌青燈烱長夜如此粲者何平<lb/>
生有㢘藺方駕欲更過低顔兒女中鬱若鷹在羅酣望<lb/>
八極表老淚如懸河諸兒頗嗤黠見謂同一波相如混<lb/>
<pb n="KR4h0054_WYG_018-9a"/>
滌器謝鯤困擲梭古來賢達人細過非所科竊願天子<lb/>
聖朝廷半丘軻青春深農桑東盡青齊阿坐令倡樓女<lb/>
委棄黛黒螺下里羞陽春中宫張<hi>原注去聲</hi>雲和我為太平人<lb/>
短褐生槖駞醉魂招漫郎或有石可磨<lb/>
　　　謗議<lb/>
四方集謗議著面矢如雨前身雷將軍柴立吾甚武卻<lb/>
還觀我生與世實鉏鋙西通禰衡隣東接嵇康堵以茲<lb/>
料身後藐未得死所一州納一嘲一邑獻一侮並淛十<lb/>
<pb n="KR4h0054_WYG_018-9b"/>
五州我作大謗府餘外九州者設伏特未舉徐思浮言<lb/>
端中實無所主怪雪羣犬吠眩日百鳥語何由澤其喙<lb/>
環海變春醑坐使聲名髙一日跨堯禹<lb/>
　　　貰酒<lb/>
酒泉我南隣喚客青旗翻渇心若絆馬未騁意已奔平<lb/>
生無長物取具一瓦盆萬事漫不理得酒雙眉軒相傳<lb/>
新豐坊北奏司命門衣冠敬再拜一病煩公痊冨貴不<lb/>
敢願施我腰脾温今晨客舟出落日鳴蟬繁屬車得鴟<lb/>
<pb n="KR4h0054_WYG_018-10a"/>
夷秉羽可解暄却愛畢吏部神全不驚魂渠能給萬甕<lb/>
甘老愚公村<lb/>
　　　龔立道家藏虢月石屏<lb/>
桑田鑒一奪周官寒如灰賜珏先淪奔乃自垂棘胎刼<lb/>
火到咸陽六國無珍材空餘虢山在蚌水相縈逥古潭<lb/>
月荒凉孤光翳復開六丁所邀留珪魄幻紫瑰閟藏三<lb/>
千年握獄無張雷君先世閩南家枕鳯咮堆夜光有感<lb/>
觸渠伊入剸裁向來匪石心不轉誤國魁皦如照萬世<lb/>
<pb n="KR4h0054_WYG_018-10b"/>
是君以聞來逺孫極風流乞語譾餘哀摩挲紫雲姿百<lb/>
感集我懐石汝亦不遇無兩歐蘇梅<lb/>
　　　雪中陳孔章招飲<lb/>
始秋我如京禇中無所齎蕭條方逆旅敗履手自提入<lb/>
門一曲几塵暗烏皮低平生實有恃壮氣干虹蜺丈夫<lb/>
死則已未死牛衣啼以茲悟生理得展庶可齊城中雪<lb/>
沒靴凍馬不敢嘶病夫亦怕出登樓去其梯故人知我<lb/>
貧坐有一石韲招要過廬下春風破餘凄老懐不勝酒<lb/>
<pb n="KR4h0054_WYG_018-11a"/>
秩筵已如泥感君一寒語醉鄉強攀躋還歸叱塗路撑<lb/>
斤只槁梨我䇿三十六第一捐町畦佩服今十年黙化<lb/>
浙東西惟有三宿戀弱念牽房閨常時過飯家屋上瞻<lb/>
烏棲勿輕一壺酒踏凍誰為攜窮途見弟兄感涕沾䚢<lb/>
觿世情尚醻答人事多乖睽終焉媿閔嘿夜卧三畫臍<lb/>
何時接綢繆門牡炊家雞入舍更主客愧無鹿門妻<lb/>
　　　謝蓋晞之餉筆仍詶以古夀春石刻金剛經<lb/>
詩人貴筆精如射得矢同有筆仍工書如矢入彀中先<lb/>
<pb n="KR4h0054_WYG_018-11b"/>
從鼠乞鬚次論腰到蜂平生竹林交未數阮仲容住逢<lb/>
蔡邕書三日清我胸還臨晉賢帖明眼搏赤熊規摹到<lb/>
晚唐戰手驚揚風興來欲捉筆趯若螽在蛩夢想諸葛<lb/>
誠腰錢走江東霜氣侵短褐十日守兔蹤故人知我鄉<lb/>
孤峰秃玉融遣到管城子令補麟趾終驕豪始入手廩<lb/>
如控奸雄竊擬専賞罰爵之中書公何以報嘉恵古夀<lb/>
碑色空字方蘭亭逸墨比頭陀濃君家閲古脚今日聊<lb/>
㑹逢更待黒蚍蜉滿紙昏花濛<lb/>
<pb n="KR4h0054_WYG_018-12a"/>
　　　和姜堯章桂花裙字韻<lb/>
紅紫有偏尚桂花總宜人䗶雪明孤斟絳雲嬌小顰可<lb/>
憐愛花人兩屐穿秋雲懐人小山作寄愁中書君向來<lb/>
鷲嶺詩政坐書檄嗔月中落桂子習氣知㡬塵潘郎桃<lb/>
李姿頗亦尊所聞提攜風露前縷衣深紺裙<lb/>
　　　　附堯章作<lb/>
　空山尋桂樹折香思故人故人隔秋水一望一囘顰<lb/>
　南山北山路載花如行雲闌干望雙槳穠枝儲待君<lb/>
<pb n="KR4h0054_WYG_018-12b"/>
　西陵䕃歌舞夜夜明月嗔棄捐頳玉佩香盡作秋塵<lb/>
　楚調秋更苦寂寥無復聞來吟緑叢下凉風吹練裙<lb/>
　　　送袁席之挈家之任<lb/>
神龍不池拘威鳯非籠馴自我交袁君愁見地上人一<lb/>
官固兒嬉君視真埃塵去如下鞲鷹來即釋嶠雲相從<lb/>
復㡬時孰老西湖春門前烏桕花頗怪烏來頻問知八<lb/>
九雛翅短青尚新感君攜孥行道路嗟良勤念子春秋<lb/>
學當重博士茵胡為簿餘干折腰五斗陳祭河先惡池<lb/>
<pb n="KR4h0054_WYG_018-13a"/>
小大則有倫細意事朱墨凡例實要津贈言吾豈敢輒<lb/>
獻所食芹惟時風雨交塗潦埋車輪十年上饒路夢中<lb/>
説悲辛黄泥漫塘坡鳴鼉舞淵淪贈子方竹笻副以白<lb/>
紵巾笻方嚇鬼蜮巾白來祗神意氣得人命杯酒聊慇<lb/>
懃上馬莫囘頭慎勿愁我貧亦莫作怪事祭竈通比鄰<lb/>
　　　杼山閣詩<hi>原注杼山以禹四載立名</hi>
攝身上諸峰我無千手目神交庶子泉夢老王官谷平<lb/>
生林壑趣魚鳥即往復杼山落何許面勢工設伏故人<lb/>
<pb n="KR4h0054_WYG_018-13b"/>
郊居賦雌霓從衆讀大聲嗑黄華令徳猗緑竹永言乘<lb/>
樏叟㑹計踵納麓方尊讀書倚肯效舞經祝幸當草木<lb/>
近安事筳篿卜顔公况華扁江令有餘馥騫掀鵬摶海<lb/>
夭矯龍起陸於焉峙横閣渠是伯夷築何年黄金彈雞<lb/>
狗隨蹋踘還持揮蠅扇静對振鷺瀑前山入手版後水<lb/>
激㡌屋風聲逐孫登星采向荀叔誰能治西曹束帶望<lb/>
賜沐清客班雜坐動處草皆蓼乾坤磨旋蟻身世蕉覆<lb/>
鹿異時留峴首羊公難諱獨<lb/>
<pb n="KR4h0054_WYG_018-14a"/>
　　　次韻蓋宰<lb/>
大化我蟲臂常時炙牛心居然身桔橰老圃愁漢隂簡<lb/>
書實畏人吏事頗見侵千里得蠻語十年生越吟寧為<lb/>
尺一稽何者可枉尋盖公學齊魯頗似東海任雙骭留<lb/>
石涔舉世方盤鍼稍傳閉闗術抑按娯五禽朅來道院<lb/>
中狼山即知音披衣起視夜欲借北斗斟寤言種秫陶<lb/>
渠肯挾䇿欽琅然庭柯句欲和南風琴勾牽老維摩善<lb/>
哉去來今飛?不同穴著鞭英雋林<lb/>
<pb n="KR4h0054_WYG_018-14b"/>
　　　贈縉雲陳志仲主簿楚語一篇<lb/>
若有人兮江之臯搴珠樹兮紉落毛既輕舉以逺睞衆<lb/>
流靡靡兮汨獨與吾相遭余懼夫人之仙幻兮指逵術<lb/>
以要之忽改容而善步兮紛還折之得宜斥姬滿之荒<lb/>
淫兮服堯禹之所趨載神鼎以自隨兮出䕫魍以驚愚<lb/>
予慮夫參重以賈踣兮曰此耿耿之故也閔一世之滔<lb/>
滔兮謂彼不吾即而吾亦為此懼也嵗貿貿其婉晚兮<lb/>
天浩浩其雨霜反而顧余兮被髪内狂前九疑之喪道<lb/>
<pb n="KR4h0054_WYG_018-15a"/>
兮後渭滻之無梁微夫子之亢衡兮㡬人鬼之披攘望<lb/>
兔迹之咫尺兮仡馳騖之堅彊車軋軋其相摩肩促促<lb/>
其相望欲抽心而改錯兮慮夫子之我懲忽風后其降<lb/>
予兮天老字予以嘉名獨怦怦其不自得兮淚流軾之<lb/>
縱横幸哀其中道之離立兮若示之以正通縱世人之<lb/>
不吾與兮吾將卒以自明<lb/>
　　　燈前曲<lb/>
琉璃燈暖燒春紅水晶簾垂望欲空美人縹緲隔花霧<lb/>
<pb n="KR4h0054_WYG_018-15b"/>
春心咫尺無由通寳釵沽酒市樓中當筵一曲悲絲桐<lb/>
少年逰蕩足行樂江南日日長春風<lb/>
　　　借山谷後山詩編於劉宜之司户因書所見呈<lb/>
　　　宜之兄弟<lb/>
拾遺詩視孔子道豫章配孟顔後山自餘衆作等别派<lb/>
彪虥貍豹虎一斑我修直筆公萬世議論不到甘謿訕<lb/>
中間杜老饒寒餓陳也絶葷黄尚可天公讐施略相當<lb/>
一字而貧更憐我去年臞菴太荒凉釡中得魚雷隠牀<lb/>
<pb n="KR4h0054_WYG_018-16a"/>
了知詩祟力排擯誰言錮疾蟠膏肓劉郎食飽嗜昌歜<lb/>
又一過目思手攬編詩更著顧癡筆字字可丹藏石䃭<lb/>
知君療病我益病心手相忘還展詠百年長病可得辭<lb/>
兩翁落唾皆可敬勿云身後無知音此詩百變無邪心<lb/>
候蟲時鳥足感耳我思正在南風琴誰能首塗追四始<lb/>
以經夾轂騷駕軌意所不快鞭曹劉此時折汝一寸箠<lb/>
長安市上逢聮璧人持一箭與我直請君了却三萬軸<lb/>
再見坐我牀下客<lb/>
<pb n="KR4h0054_WYG_018-16b"/>
　　　與太常丞丁晦甫<lb/>
我昔嘗為李公客坐覺金氣肅東南鉤章棘句䕶帖妥<lb/>
獨立卻視何巉巉此公行世有步里十不五試驚愚凡<lb/>
尺書飛出岷峨西每沐問訊相雕鑱向來思賢實微尚<lb/>
夢濯杜老百花潭瓊英玉蘂媚初服風日清美生妍酣<lb/>
直言李公似杜公前者何愧後何慙今來劃逢丁太常<lb/>
目所未接心已甘孤標出林唳霜鶻健論轉海驅風颿<lb/>
張旜萬里足騎壯冨公所説惟飢饞國中何自得吾兀<lb/>
<pb n="KR4h0054_WYG_018-17a"/>
尊足乃為公所貧承郎曹司略清貴龍鸞犠象勞所監<lb/>
工歌韶頀未敢請前有琴瑟紛相參據梧枝䇿了自解<lb/>
箭鋒一語渠誰諳世間聲利大葦箔置身各自縈繭蠶<lb/>
一聞解縛脱軀命往往唶舌徒婀媕千人萬人聲一㮣<lb/>
請聴野老真常談捐身大是守身橛閲世當求出世銜<lb/>
君今氣色日日上嵗晚能同彌勒龕<lb/>
　　　夀通守趙寺丞<lb/>
忠簡公騎箕尾星千古萬古明天庭在天髙廟足歡喜<lb/>
<pb n="KR4h0054_WYG_018-17b"/>
敕使孫枝扶炳靈輟身仙班寄閑逸閶闔正繞烟花出<lb/>
朝元冠劍妥未動一笑明朝作人日漢家最重水衡丞<lb/>
廩餼錢多上所能掌藏頒用渠式法置之忽分淮股肱<lb/>
春風作意囘焦土黄池﨑險爾如許區區鼠輩何足磔<lb/>
此心本應僧伽祖甘泉酒作真珠紅和氣已墮胡牀中<lb/>
奮髯扺掌直細事參佐同此祥冲融大江洸洸去無極<lb/>
江南老人候舟色諸公歸補父兄處二十五城那得直<lb/>
海門短簿初來時青衫恰輟惟烟姿興來得句自推激<lb/>
<pb n="KR4h0054_WYG_018-18a"/>
為公壓倒崧髙詩<lb/>
　　　代劉漕使夀相君<lb/>
神仙窟宅㑹四明氣候中和開二月是間表表韋平家<lb/>
奎閣明良拱天闕前周後魯岌相望孕昴降嵩天所設<lb/>
大慈平等現官身思日賛襄盡臣節平生履狶真益下<lb/>
餘刃磔牛何慮缺道逢不平忽偉事坐覺日月妖氣豁<lb/>
未嘗示袒勃安劉亦復和羮商得説由來轉物得三昧<lb/>
政爾成風聊一吷涵濡少海益重潤運動紫樞髙柄掲<lb/>
<pb n="KR4h0054_WYG_018-18b"/>
邇來邉瑣向平寧西土民艱隨殄㓕撞搪噭呼間未免<lb/>
寸地尺天吾忍免公身固已佩安危公夀應當等溟渤<lb/>
花明栁暗沙堤外著眼昌昌見春物想當鳯沼引䕫龍<lb/>
内樂宮壼儼成列天皇酌醴賜加勞詞人第頌歌明哲<lb/>
㑹令宇宙還帖泰要與鴻濛論融結此時桃李競新枝<lb/>
草木恩光相焕發小儒囿身坱圠内獨駕封軺來百粤<lb/>
惟當嵗獻南山詩長與天朝誇突兀<lb/>
　　　贈龜山慧海長老<lb/>
<pb n="KR4h0054_WYG_018-19a"/>
向來縛虎正死急今日看牛無可鞭我提審定之兩印<lb/>
十年勘盡諸方禪浙東西山好僧相頭目静如秋水蓮<lb/>
試令囘眼參壁觀掣頓已作獮猴顛平生棒喝不作用<lb/>
何者可毒臞翁拳龜山爬沙吸淮海上有蜀客蹲其顛<lb/>
石顱鐡脊鋸牙齒老龜無力供迴旋自言小來坐鬼窟<lb/>
木客對誦明月篇山中白石足朝飯無語可對蹲鴟前<lb/>
一行乃得命大謬萬事瓦裂今蕭然祇念竿木事遊戯<lb/>
鐡胎五百成拘牽至人無心亦到我顧念塵脚相摩湔<lb/>
<pb n="KR4h0054_WYG_018-19b"/>
是身如雲即虚幻安要包裹争鮮妍爾來臞翁頗狡獪<lb/>
隨風轉柂忘洄沿都梁采藥竟何有杖頭挑得枯藤僊<lb/>
髙堂暗坐觸蝙蝠放光時有堦頭塼了無一法可酬難<lb/>
蒲團禪板久已捐山空月明礎石員百圍老幹行參天<lb/>
何當斷手釋椎鑿與師共泛荆溪船<lb/>
　<lb/>
　<lb/>
　江湖後集巻十八<lb/>
</p>
<p>
</p>
  </div>
<div>
                <head>江湖後集巻十九</head>
    <p>
<pb n="KR4h0054_WYG_019-1a"/>
欽定四庫全書<lb/>
　江湖後集巻十九　　　　　宋　陳起　撰<lb/>
　　敖陶孫下<lb/>
　　　中夜嘆<lb/>
臞庵胸中空濩落正爾有愁無處著比來有酒三捫膺<lb/>
突兀又似堆衡霍道邉俗子畧滿眼舉扇鄣塵不容卻<lb/>
正如白日殺快讐草草九衢面皆惡不應叔末盡鬼魅<lb/>
世道如此我何樂麞頭鼠目動侮人貌敬逡巡背輕薄<lb/>
<pb n="KR4h0054_WYG_019-1b"/>
其餘邉幅綴周孔汝身無苦何遭縛中原干戈六十載<lb/>
八陵玉座塵漠漠假君無力堪汎掃渠可忘憂置恢拓<lb/>
屯田邉壘差易事三十餘年束髙閣嗚呼吾君至仁厚<lb/>
一言罷行水赴壑雷塘勺陂可復請専創一司足經畧<lb/>
牛犁居屋旋填補虎士編氓間參錯聊城指日下魯竒<lb/>
祁連刻期開衛幕行之十年倘未効臣頭請膏斬馬鍔<lb/>
奈何諸人忍奈事天保正用初無作居然判道君北海<lb/>
不復追隨我西洛墨池到了須楯鼻茶甌小緩支鐺脚<lb/>
<pb n="KR4h0054_WYG_019-2a"/>
儒生寂寞守太𤣥共盡同歸一丘壑<lb/>
　　　張連魯仲本蜀人從其先宦嶺表僅五六十年<lb/>
　　　矣為言廣州城内有檜竒古甚土人相傳自唐<lb/>
　　　末至今往時東坡先生道惠宿留此州嘗供佛<lb/>
　　　其下得甘露綴枝之異予徴二事皆無所據而<lb/>
　　　耆舊相傳云爾要必有從來者張乞詩為賦長<lb/>
　　　謠一篇<lb/>
亳州仙檜耼翁玩西湖老檜陳朝餘區區草木定何意<lb/>
<pb n="KR4h0054_WYG_019-2b"/>
多生要傍齋房居吾行東廣足已劬兩年纔到安期蒲<lb/>
菩提葉老還書蠧波羅子重空懸壺地荒了不快人意<lb/>
照耀南海何能無邇來劃見張公子火雲肉山煉心水<lb/>
搜竒訪古偶及之破笑勞君相指似門前罄折得堵宫<lb/>
諸天龍神俱儼容左呵右禁防所奪上帝遺我駟玉龍<lb/>
問從張公得明證指畫檜身分四印嗟哉此老亦不逢<lb/>
生世適當唐晚閏天迴地轉逢今茲霸戰王争了不知<lb/>
試看左紐足竒怪虎脛骨貫龍鱗皮霜枝雪榦如相偶<lb/>
<pb n="KR4h0054_WYG_019-3a"/>
老大商山餘四叟年深㡬慣雷霆争夜定一從牛兕走<lb/>
道形天貌吾何心晚嵗聊依清磬音忽然空中聞款綮<lb/>
指李丈人勤逺臨更傳坡仙曽設供甘露綴枝如潑汞<lb/>
桃源事託五栁翁後世請將吾語用<lb/>
　　　長歌行<lb/>
徐州文壤基崇壇老蔡徑尺刳心肝銅槃照夜血光碧<lb/>
上有慘澹雙鏌干請君載書許君死徹器未竟盟已寒<lb/>
了知今人不如古古人亦有難知處張生刎頸殱陳餘<lb/>
<pb n="KR4h0054_WYG_019-3b"/>
酈兒給印屠諸吕勸君結交勿結心報君多是逡巡人<lb/>
捄飢重脱嗾<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>厄出淖曽叨食馬恩輕言託心腹心腹<lb/>
為禍媒畏途巉空薄側掌要離孤塚空崔嵬我願中堂<lb/>
置甕常盛酒後列絲竹前賓友細腰燈前拓秋窻有來<lb/>
白事酹其口交亦不必結名亦不必聞燕南氍毹藉地<lb/>
醉千載一笑平原君<lb/>
　　　次韻翁伯紹教授<lb/>
南窻解衣學畫史夢繞西湖貌西子了無一語對青山<lb/>
<pb n="KR4h0054_WYG_019-4a"/>
側釐隃糜相與閒平明視鏡稀可數生愛詩名壓千古<lb/>
春風别我不作難壺漿瘦驢行出祖政思坐上覓佳客<lb/>
廣文先生秀眉宇船頭把詩報忙事欲些黄陳作黄土<lb/>
摩挲老眼説舊觀絳衣大冠逢建武二公派當百似續<lb/>
行舒綴逺如觀舞百年許長作灰冷手披口吟心獨苦<lb/>
許君一死力負荷麾斥衆楚昌齊語典衣沽酒人敢易<lb/>
鼠壤猶堪窖餘窶長生木瓢要賞真元劉放浪猶詩人<lb/>
眼前生後姑置論紅紫事休天地貧<lb/>
<pb n="KR4h0054_WYG_019-4b"/>
　　　代送别趙使君<lb/>
白衫紫領休霑襟聴我一曲截鐙吟使君五馬新鑿蹄<lb/>
大江横前氣駸駸問知淮民何所戀年來家有生氂犬<lb/>
同州雜鞭且未下山隂大錢聊可選門闌書生守遺經<lb/>
二年作吏勞丁寧即日遂良鬚盡白平生阮籍眼偏青<lb/>
君行奏書踏龍尾好為人間種桃李魚竿冷宦不足言<lb/>
有一負公如此水<lb/>
　　　雁中箭詞<hi>原注平望澤中觀弋雁者愴然有感己酉十月初四日</hi>
<pb n="KR4h0054_WYG_019-5a"/>
南來羈鴻北方客背負嚴霜飛不得日中命盡射生手<lb/>
一箭正中凌空翮一鴻中機百鴻驚㸃空細字紛斜横<lb/>
力窮遭烹忍一死可憐片影長孤征古人畢弋豈無意<lb/>
登俎亦可無肉味至今暴殄及胎夭殺氣為妖滿天地<lb/>
物生何至相吞屠蒼天變化還須臾坐殿忽作杜鵑去<lb/>
行河豈意黄能趍人蟲得䘮無了日客行感此淚横臆<lb/>
有弟落南今在亡十年一字無消息冥鴻一來聽祝辭<lb/>
世間踏地今危機菰蒲飽霜湖水滿見草為人汝當逺<lb/>
<pb n="KR4h0054_WYG_019-5b"/>
　　　送楊帥赴詔<lb/>
謂公目光射牛背公視赤子未脱綳謂公足跡躡龍尾<lb/>
公守凍壁如癡蠅看公進退無一可公欲自判何方慿<lb/>
邇來詔書下峻層趣公入趁花底根腰龜杖節亦已了<lb/>
持槖上雍須公能公言臣是江西獰坐中十言九帶棖<lb/>
滿朝貴人面雪色可忍一一為臣頳吉州城南水如澠<lb/>
有蔞可絲魴可罾書生説食涎已滿寄謝龍闕雙觚稜<lb/>
祝融海王神最靈胡能呵霧遮前程堂堂大舸截江去<lb/>
<pb n="KR4h0054_WYG_019-6a"/>
天呉擊鼓馮夷迎孰居其間為此争東西欲奪公無情<lb/>
衆生焦灼大火聚公但抱寳眠清冷<lb/>
　　　再用韻酬陳祕校來詩有擊楫清中原之志故<lb/>
　　　中間多及之<lb/>
海中老蜃嘘樓閣局促鶢鶋魯東泊忍能杯視九雲夢<lb/>
戢戢魚頭沸相嚼濤江亭東識君面再見白也大鵬作<lb/>
雄辭巳褫壯士氣窮髪天驕堪面縛我家荆楚起孤劍<lb/>
奮身多自青油幕南遷閩嶠已三世土風正坐儒冠錯<lb/>
<pb n="KR4h0054_WYG_019-6b"/>
尚當拂磨十丈崖刻頌欲將文字託今君精悍喜談兵<lb/>
指畫魚麗分鸛鶴㑹當平敵走行在金印皇皇看手攫<lb/>
不應從我學詩句格律牽纒紛纆索世間冷暖逐處所<lb/>
火井自温冰井涸論詩説劍亦竒事媿乏三盃澆索寞<lb/>
誓將併敵起三闗不作羣狐猜鎮惡齊紈魯縞我山東<lb/>
指日戎車㑹于濼<lb/>
　　　永嘉魏祕校訪僕蕭寺且言出處甚詳属與余<lb/>
　　　同客崑山使人不能無懐魏云欲還故鄉而呉<lb/>
<pb n="KR4h0054_WYG_019-7a"/>
　　　中兒女森森如立竹矣因用所惠詩韻聊綴數<lb/>
　　　語以塞來意韻長不復櫽括資客中一噱可也<lb/>
陳侯一榻懸千古賤子何能望入府門前誰者髙櫑具<lb/>
甚口美髯方快覩裙衣新失大雲寺告訴天呉煩拆補<lb/>
隂風立我鐡户限起倒不供人笑侮邇來稍挫牙角勇<lb/>
一見何知肺肝吐繪衣君欲試華蟲鶯領吾方愧桑扈<lb/>
新篇直欲命騷僕寸舌寧當下齊虜已從雁蕩歌貫休<lb/>
更向烏江憐項羽遙知筆下巻波瀾乞與胸中洗塵土<lb/>
<pb n="KR4h0054_WYG_019-7b"/>
魏侯魏侯聽我語醉裏江山迭賓主呉歌一聲落青蒲<lb/>
遮莫催歸啼杜宇江南江北知何許萬水千山話僧廡<lb/>
因君永嘉説謝客南海維摩堪淚雨樽前卜試鸜鵒舞<lb/>
一閧從渠較鄒魯<lb/>
　　　送别張長官東歸<lb/>
勸君少留持一觴三年一日纔初長春風愔愔著桃李<lb/>
露雨沃沃開麻桑道傍簫鼓莫凄咽使君平生面如鐡<lb/>
裁量渠是臺閣具坐使霜蹄困羈紲前生瘡痏生潢池<lb/>
<pb n="KR4h0054_WYG_019-8a"/>
手披腹摩隨所醫州家徴財使家督灌輸輦送無愆期<lb/>
諸郎自是豐年玉誰能待荒學儲穀虚名作祟謹勿近<lb/>
介者得嫌同者俗臞庵先生室無鄰晚年得君情更親<lb/>
常時問政有寛猛獨覺處世無緇磷何人幕府容疎懶<lb/>
憶君髙樓衣帶緩朅來問訊池上魚一笑相看喜無筭<lb/>
了知喜極還生愁獨自含情上小舟府中參佐足追送<lb/>
坐念長江天際流還家且種鹽官棗垂栁當門樂華皓<lb/>
詔書定起尹翁塗珍重身名莫草草<lb/>
<pb n="KR4h0054_WYG_019-8b"/>
　　　上丁郎中<hi>原注焴</hi>
君家去天纔三百君身去天無尺五忽憶泥功棧外山<lb/>
盡是杜老思君路而今西子媚迴塘坐令猛士紆柔腸<lb/>
可能直下窺秦隴翻作呉兒時世粧<lb/>
仲章薛公十一鶴季章李白詩百篇自我過都得二老<lb/>
頗覺閩蜀堪同川今來劃逢丁將軍秀傑萬里來嶓岷<lb/>
篋中當自有行記幸借天壁開嶙峋<lb/>
　　　送舅氏行<lb/>
<pb n="KR4h0054_WYG_019-9a"/>
迎面賓鴻去未多攬袪官栁不勝拖還家定笑扊扅曲<lb/>
上水初聴欸乃歌濁酒過隣通問訊青燈語夜愜平和<lb/>
機雲也有謀東日可解滄浪理釣蓑<lb/>
　　　寄福清翅山舅陳夢實<lb/>
路岐引人不作長野梅官栁禪風光看山看水入詩眼<lb/>
嵗月不覺鬚眉蒼請從丈人開肺腸身非石人忘故鄉<lb/>
五年江湖枕書睡夢隨南去落翁堂亦知行坐歌白頭<lb/>
池南隠几浴鳬雙鰥孤肯復有羈旅石塘破寺魂悲凉<lb/>
<pb n="KR4h0054_WYG_019-9b"/>
毛錐不補萬事裂存者各在天一方善和里地知㡬易<lb/>
遼東城郭空相望平生何用酷似舅政似嫫母顰施嬙<lb/>
兒時拊頭祝文章祇今未入崔蔡行三年一書願見貰<lb/>
骨肉滿縣悲難當屋頭荼䕷定過牆滿窻日色文章香<lb/>
眼前欠甥頗念否我亦口挂蠔山旁煩將歸意作泉下<lb/>
小待錦衣漫浴妝<lb/>
　　　北窻雅言寄朱仁叔<lb/>
風日暖天大裘蠅飛打窻油北窻墳䇿髙於丘我欲發<lb/>
<pb n="KR4h0054_WYG_019-10a"/>
視勞牽抽把酒起望天門陬斜鴻書破半張紙枯荷網<lb/>
空散鉛水機中挑出錦文詩淚滿鴛鴦半身紫新愁波<lb/>
不窮後愁更隨風美人如嬌春何物可御冬古人已恨<lb/>
愁不足却遣今人送愁續輕將玉斧贈呉剛漏得寒光<lb/>
照孤宿素女為天揀退絲伶倫猛截孤生枝沙蟲含寃<lb/>
射千載誰勸黄竹栽瑤池歌夜長歌夜短淮南桂枝香<lb/>
滿滿為君持酒夀金人少待露盤辭玉椀<lb/>
　　　飄風荆溪<lb/>
<pb n="KR4h0054_WYG_019-10b"/>
船頭月渾雲不度轉眼光隂遽如許江湖無地寄風威<lb/>
短蓑遺作胡旋舞還將老病入孤舟碧波為人生白頭<lb/>
闌中五更鵝鴨亂老漁畫肚起長筭<lb/>
　　　贈英徳風和尚<lb/>
風師風狂無是處文采成龍或成虎向來打橛釘虚空<lb/>
今日入山還削鐻晴窻洗出烟巖秋休嗟李廣不封侯<lb/>
見説行年今在坎老慵且作囚山囚<lb/>
　　　月華道中<lb/>
<pb n="KR4h0054_WYG_019-11a"/>
善財平明白下床供君一鉢曹溪香山中老盧致無恙<lb/>
為我一洗醒而狂問君江行何所見邂逅今朝識山靣<lb/>
羣峰亦自不相知窪者欲逃危欲獻窪逃危獻知奈何<lb/>
小草逺志元同科時來隨喜出雲雨不來抱藹休巖阿<lb/>
老人於山消厎物畢願託身仍託骨接頤孤撑看未已<lb/>
萬馬崩騰過倐忽貴人祇聴宫門鐶何曽一葉吼氷灘<lb/>
轉頭便下貞陽峽嶺猿舉臂招人還歸來海上亦不惡<lb/>
把酒持螯誇至樂明朝逺碧望林巒依舊朱欄照城郭<lb/>
<pb n="KR4h0054_WYG_019-11b"/>
　　　再賦薄薄酒<lb/>
薄薄酒全吾天醜醜婦引吾年敗繒麄布形骸便辛勤<lb/>
著書塞屋椽何如郭外二頃桑麻田折腰斂板髙鳶肩<lb/>
何如方床八尺供横眠左為劍鋩右鼎耳勸君却步行<lb/>
相先斗量明珠埓編錢郿塢未就臍已燃十眉間坐争<lb/>
連蜎絶纓滅燭薰腥膻農家醜婦眉半櫛白頭惟有夫<lb/>
壻憐勸君酒薄君勿嗔尚方賜尊能殺人力微覆餗有<lb/>
明誡食鮭三九元非貧酒不薄人自薄妻不惡人自惡<lb/>
<pb n="KR4h0054_WYG_019-12a"/>
不如濁酒三盃呼醜婦共作原頭賽神舞<lb/>
　　　續薄薄酒<lb/>
薄薄酒勝齋蔬麄麄布勝無襦醜妻惡妾勝鰥孤叱塗<lb/>
呵道驅髙車何如醉歸連臂行相扶巍冠束帶商唐虞<lb/>
何如北窻散髪擁腹千爬梳金樽瓦盆酒如一食芹差<lb/>
可無彫胡名堯字孔相號呼百年螻蟻同丘墟朝為卿<lb/>
相暮匹夫青黄蚤失溝中枯錐利未必賢椎愚左圓右<lb/>
方徒區區不如濁酒三盃對醜婦荆釵布裙相媚嫵<lb/>
<pb n="KR4h0054_WYG_019-12b"/>
　　　次醉中歌<lb/>
犢車油壁塵紛紛恨君不識如花人金鞭争道誰家郎<lb/>
出門三日香人牀春風酒面吹微鱗主人㧞釵留上賓<lb/>
洞房燭花盡意明為君拂絃駐歡情陣鴻塵澀聲難安<lb/>
城烏夜啼訴春寒呉歈未終初日上璇題藻井知無恙<lb/>
請君銜盃莫問天茂陵劉郎初學僊人生百嵗俱可憐<lb/>
願君流歡及盛年世間萬事不如酒九環寳帶時人有<lb/>
感君一曲寛百憂當時見人面色羞君不見牆東儒生<lb/>
<pb n="KR4h0054_WYG_019-13a"/>
食井李一生飲牛㢘讓水<lb/>
　　　醉歌<lb/>
得誰釀法乃爾佳連引數盃極口誇須臾忘物亦忘我<lb/>
是非榮辱不可加兒童相隨拍掌笑阿翁醉也扶歸家<lb/>
平生故人趙半刺遣騎折送園中花飲酒不待勸夜如<lb/>
何其月欲斜倒著接䍦自起舞笛聲趁拍鼓三撾陶陶<lb/>
兀兀意有得小姬在傍雙髻丫驅令磨墨具紙筆滿幅<lb/>
大草飛龍蛇婦云汝醉當止矣明日酒醒不愧耶<lb/>
<pb n="KR4h0054_WYG_019-13b"/>
　　　謁衛㕘政<lb/>
頃年投詩衛左史今年謁詩衛相公何方客子辟道路<lb/>
詩巻長邀石浦風先生官職泥土如萬事盡付阿堵中<lb/>
天教權嬖表忠節劍首一吷毫毛空祇今事業已如許<lb/>
願聞當時北歸語面對手畫真自知十年絶口吾甚武<lb/>
謝安風流過王𨗳芙蓉王公竊其表從來雅志在東山<lb/>
角巾不為筝歌老古人進寸退一尺江草江花足自適<lb/>
功名時來不作難雷動風行本無跡百姓相驚當歴耳<lb/>
<pb n="KR4h0054_WYG_019-14a"/>
三江五湖作瘡痏百年天地亦悠悠長鑱老人淚如水<lb/>
側傍湖脚澱山藍出見輕鷗已不凡頗聞琳琅塞門内<lb/>
三筆六詩公所監何能撰杖閲諸子看公著帽淹㡬晷<lb/>
朱衣目前空復愁客有焦桐勞下指去家初無可葺牆<lb/>
獨抱遺經天一方石浦倘為蒼生起天衢日轂遙相望<lb/>
　　　短歌贈臨安友人<lb/>
素絲衝塵化為墨老人雙鬢無由黒俗兒翻手候炎凉<lb/>
惟有君心比霜雪破窻草亢風雨寒夢遊帝鄉虎當闗<lb/>
<pb n="KR4h0054_WYG_019-14b"/>
枯魚對酒淚濺俎雄劍夜吼銅花乾二十辭家顔色故<lb/>
春心不語絃解語借君古鏡施鉛華含羞獨泣羅房雨<lb/>
青天中開多不平少年裘馬多流星千金無處買俠骨<lb/>
坐念嵗月空崢嶸<lb/>
　　　夜坐<lb/>
來雁無消息寒蟬久寂寥鬢毛隨日化吾意得詩消樓<lb/>
影三更淡天星㡬夜搖眼中無長物拄頰又明朝<lb/>
　　　倦夜<lb/>
<pb n="KR4h0054_WYG_019-15a"/>
河津傳五漏霧雨入千家白日鳴饑鼠深更歇怒蛙境<lb/>
空愁稍進詩短意能加客路多風雨深憂斗柄斜<lb/>
　　　贈得一禪師<lb/>
舊時黄正父今日一浮屠四海誰知已三更忽撚鬚空<lb/>
山吼獅子暗壁縳於菟何日當吾眼藜牀淡爾臞<lb/>
　　　燈下嘆<lb/>
老馬知塗益可羞寒燈冷硯照窮愁著書不望從兒讀<lb/>
歸舍何當與婦謀赤脚踏鯤真浪許短衣射虎恐長休<lb/>
<pb n="KR4h0054_WYG_019-15b"/>
何人得似襄陽守乞我苕湖十頃秋<lb/>
　　　次韓耕道贈别韻<lb/>
　一昨羊城别五僊駕言韶石叩鈞天偏師政擬劘詩壘<lb/>
淺瀨那知滯酒船但使繫書勤雁足敢思騰上竦鳶肩<lb/>
區區定取韓康笑賣藥逃名却自然<lb/>
　　　病中用杜工部江村韻<lb/>
早嵗縱横論九流中年往往愛清幽細觀夢境皆争鹿<lb/>
静遣機心欲狎鷗池上貪閒臨晉帖燈前抱病看呉鈎<lb/>
<pb n="KR4h0054_WYG_019-16a"/>
山林鍾鼎從天賦言志俱慚㸃與求<lb/>
　　　和開元寺省公韻<lb/>
振錫浮盃定偶然繭窠誰見老蠶眠祇知大膽嘲無本<lb/>
渠識前身是普賢師欲嬴糧趨建徳我慚觀畫訪開先<lb/>
莫將幻境誇陽燄吐盡多生渇死涎<lb/>
　　　　附省公作<lb/>
　莫辭委刺去蹁躚料得先生已醉眠打徹愁城休强<lb/>
　酒壓低詩社不言賢琴中有趣嗤陶令席下無人誚<lb/>
<pb n="KR4h0054_WYG_019-16b"/>
　孝先想是逢人不肯出來臨法㑹定流涎<lb/>
　　　至日記見簡輔漢卿二首<lb/>
滿窻晴旭散輕埃報答生成只酒盃篇什正須今日用<lb/>
嵗時偏傍俗人來輕舠上藕泥初拭小巷争魚臭不開<lb/>
試作横竿權土炭聊從夜半候陽囘<lb/>
枕上吟哦安意好新詩自覺鬼神扶遙傳舊嵗無多子<lb/>
皆試新衣是早圖天下自須胡伯始江東只在管夷吾<lb/>
鄉山此際當治麥誤矣為文傚兩都<lb/>
<pb n="KR4h0054_WYG_019-17a"/>
　　　賀郡守得江隂<lb/>
檢㸃詩篇方細讀忽傳新渥照澄江榮公銅虎非渠事<lb/>
舊憶河豚是此邦蕭散盖公宜置舍風流謝守想臨窻<lb/>
他時我得扁舟去直過凝香索酒缸<lb/>
　　　自笑<lb/>
抱甕終焉與世迷斵輪久矣嘆吾衰江南未必無佳士<lb/>
海内何由得二兒不共施梁争折角却思陶謝與同時<lb/>
歌成未免傍人笑農馬雖専技已卑<lb/>
<pb n="KR4h0054_WYG_019-17b"/>
　　　清明日湖上晚步<lb/>
　一百五日苦多雨二十四花能㡬風壯心欲與兒女競<lb/>
春事翻成冦盜空公私蛙合笙歌裏客主山張圗畫中<lb/>
作意後逰仍獨醉西湖莫忘逺來翁<lb/>
　　　寄徳久舍人時將過呉門<lb/>
昏花亂眼嘆吾衰寳帶忘腰羨子宜碓下誰明能行者<lb/>
甕中聊覓永禪師醉鄉欲結無為社刼火難燒見在詩<lb/>
忽憶扁舟洞庭路霜螯斫雪㸃橙絲<lb/>
<pb n="KR4h0054_WYG_019-18a"/>
　　　送王楚材往湖州聴讀<lb/>
短羽真成入殻游小儒蹤跡欲誰求非闗古字誅揚子<lb/>
自是諸生欠沈猶百計千方元薄命雙溪二水各宜秋<lb/>
此行試卜唐夫子㑹向芹邉問楚囚<lb/>
　　　贈玻瓈僧慧觀長老<lb/>
千年觀一如三日客同居祇道清淮近烏知濁世疎地<lb/>
窮初限橘水富巧藏魚排闥風烟入觀心視聴虚飯香<lb/>
鴉闖户茶熟水鳴除潮載支祁憤天闗禹貢書磬材徴<lb/>
<pb n="KR4h0054_WYG_019-18b"/>
古在石蕝表兇餘董杏通鄰堵秦𤓰過滿車逰方孤雁<lb/>
去問法翠屏舒何日荆溪道誅蓬對結廬<lb/>
　　　晚霽湖邉獨步<lb/>
短短桃身盡著花微風細雨響蘆芽一晴眼底皆新物<lb/>
蛺蝶成羣聚淺沙<lb/>
　　　題郁氏子床屏<lb/>
歌舞教成王謝宅百年華屋㡬人居豈無藤葛垂隂地<lb/>
　女轉繅車兒讀書<lb/>
<pb n="KR4h0054_WYG_019-19a"/>
　　　醉歸<lb/>
夜深霜月冷侵膚醉飲歸來得自娯霧氣水光同浩𣺌<lb/>
誤看田野作江湖<lb/>
　　　次潮陽寧公詩韻三首<hi>原注時欲往天台住方廣院</hi>
天外誰飄桂子風老夫鼻觀已先通直須斬斷年時話<lb/>
匹似西來歎不逢<lb/>
十方無壁慣曽遊一片孤雲任去留莫話潮陽舊公案<lb/>
天台行色滿簷頭<lb/>
<pb n="KR4h0054_WYG_019-19b"/>
竹枝抝折殊多事參取茶甌未到前為報天台癡五百<lb/>
撞齋邏粥莫争先<lb/>
　　　送行者妙淙往青龍謁陳七官人<lb/>
三生同聴寺樓鐘𦂳峭芒鞋任所從莫向華亭覓船子<lb/>
趙州橋下有青龍<lb/>
　　　為竹奴解嘲用山谷先生韻<lb/>
通身有眼更無腸好上臞庵師子床莫作緑衣顛倒想<lb/>
班姬陳后兩凄凉<lb/>
<pb n="KR4h0054_WYG_019-20a"/>
　　　送霅川丁世卿宰舒之懐寧<lb/>
長安亂葉舞征衣獨把新詩送吏師自古才名諳宦拙<lb/>
邇來官事要兒癡<lb/>
八公草木迎人處三老風沙上水時直使邉頭行國寳<lb/>
少年白面且經維<lb/>
　<lb/>
　<lb/>
　<lb/>
<pb n="KR4h0054_WYG_019-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖後集巻十九<lb/>
</p>
<p>
</p>
  </div>
<div>
                <head>江湖後集巻二十</head>
    <p>
<pb n="KR4h0054_WYG_020-1a"/>
欽定四庫全書<lb/>
　江湖後集巻二十　　　　　宋　陳起　撰<lb/>
　　李龏<lb/>
　　　龏字和父菏澤人家呉興三滙之交不樂仕進<lb/>
　　　年登耄期自作墓誌未幾死無子趙文曜復為<lb/>
　　　誌葬之何道兩山之間種梅百株趙徳符題碣<lb/>
　　　曰宋詩人雪林李君之墓按遺書本龏詩止集<lb/>
　　　句二種曰剪綃集曰梅花衲今葺自永樂大典<lb/>
<pb n="KR4h0054_WYG_020-1b"/>
　　　中者有呉湖藥邊吟雪林採蘋吟雪林撚髭吟<lb/>
　　　雪林潄石吟雪林擁蓑吟仍存其目分編於前<lb/>
　　　其無標識及賦一首分體附於後<lb/>
　　　端居冩興<lb/>
地偏雙耳靜心近古無懐掃壁書秋夢聽鐘辨午齋貧<lb/>
疎親骨肉老病瘦形骸欲買劉伶鍤教童死即埋<lb/>
　　　二月二日行藥城下<lb/>
病懐歡易失勝踐負流年行藥到城下看春立水邊小<lb/>
<pb n="KR4h0054_WYG_020-2a"/>
花雙蝶閙秃樹一鷗眠絃管同羇旅今辰幾處偏<lb/>
　　　題瑩講主雲林<lb/>
聞說有雲林吟人未易吟無風常滃滃不雨自隂隂宿<lb/>
鶴秋枝老懸燈夜屋深雖於朝市逺僧住若為心<lb/>
　　　貽劉似道<lb/>
百年能幾日一别又三秋涉世雖相似成名却不侔蘋<lb/>
香分旅夢棗色動邊愁南海曽游處應多異寳収<lb/>
　　　贈蜀客<lb/>
<pb n="KR4h0054_WYG_020-2b"/>
萬里潼川路連年没野蒿君家在何許客寺忽相遭渇<lb/>
雨秋雲熱窺人夜月髙時平歸蜀去應記識吾曹<lb/>
　　　松邊晚思<lb/>
小立聽松聲身如海際行認巢飛鳥盡脫雨素蟾生角<lb/>
動州城逺燈深古巷明一春和病過猶未得心清<lb/>
　　　道室雨中<lb/>
無事役長日幽孱掩道房雨蒸吟軸潤雲滃藥爐香黄<lb/>
螘穿苔走青蛇入竹藏世縁抛似夢還自覺凄凉<lb/>
<pb n="KR4h0054_WYG_020-3a"/>
　　　春思<lb/>
一心無外事春思似秋清掩室惟欹枕看山間出城花<lb/>
分閒地落筍入斷堦生寂寞從人笑貧難與命爭<lb/>
　　　夢遊僊<lb/>
渺渺僊京到不難夢遊頃刻過蓬山桃池根暖春常在<lb/>
桂殿花寒夜弗關簇仗龍來珠箔捲奏章人去玉庭閒<lb/>
塵縁未斷雞聲起又落黄粱未熟間<lb/>
　　　寒食日<lb/>
<pb n="KR4h0054_WYG_020-3b"/>
歌哭相喧熟食邊野原花栁盡生煙身如厄木猶多病<lb/>
心似寒灰豈欲然鷗鷺乾坤知有我燕鶯日月認誰憐<lb/>
溪城半掩斜陽暝落得閒愁幾畫船<lb/>
　　　失題<lb/>
應是三生愛酒人誤流醉魄入花身風酣日釅微香度<lb/>
全似偷閒穤瓮春<lb/>
　　　木筆<lb/>
巧如雞距銳如簪蘸紫濡紅粉不深青帝合教隨侍史<lb/>
<pb n="KR4h0054_WYG_020-4a"/>
萬花國裏冩春心<lb/>
　　　緋桃<lb/>
漢武西池宴未歸霞妃粲粲弄春機靚粧似怕東風笑<lb/>
盡換宫羅五品衣<lb/>
衣裁緗纈態纎穠猶在瑤池午醉中嫌近清明時節冷<lb/>
趁渠新火一畨紅<lb/>
　　　郁李花<lb/>
花身合向玉新裁同是𤣥元指姓來抛擲人間春色裏<lb/>
<pb n="KR4h0054_WYG_020-4b"/>
霞衣小艷亦文哉<lb/>
　　　聞貴家搗浣<lb/>
敲風㸃月重還輕遊子聞來最動情峻宇雕墻雲雨外<lb/>
那知此石有離聲<lb/>
　　　寓惠日寺<lb/>
世路兢兢似履氷得閒何處不輸僧青山未有投閒地<lb/>
我亦僧邊寄一燈<lb/>
　　　題丁吉父梅扇<lb/>
<pb n="KR4h0054_WYG_020-5a"/>
簾捲春寒月過中𤨏窻風淡暗香濃横枝半颭蘭缸影<lb/>
曽惹佳人繡唾絨<lb/>
　　　夢回荆溪聞雨<lb/>
迢迢殘夢太湖西窻眼未明雞已啼蕙草無香秋被冷<lb/>
十年情緒雨淒淒<lb/>
　　　　右呉湖藥邊吟<lb/>
　　　貽陳體忠<lb/>
十日不作詩昏昏如著酒西風吹笛聲淒然透窻牖暝<lb/>
<pb n="KR4h0054_WYG_020-5b"/>
色起煙浦庭梧多空枝因軫故物念暗螢死書帷濡毫<lb/>
冩中情哀蛬沸窮巷藜藿弗滿餐庸兒謂癡惷天髙白<lb/>
雲逺獨偭梟獺羣蹇歩望逸駕衣巾粘垢氛交游日凋<lb/>
疎芳草積零露薄俗徒云云此意欲誰訴<lb/>
　　　答江無極<lb/>
男兒懶種南山豆短褐踆踆走京口一枝彩筆度陽春<lb/>
五年不飲烏程酒杳眇長堤斷馬蹄吟詩豈為黄金悲<lb/>
菖蒲花老楓香謝頭上驚霜添暗絲紅雲無光日將暮<lb/>
<pb n="KR4h0054_WYG_020-6a"/>
半幅離情捲幽素迷魂細雨撲寒空秦淮鯉魚撇波去<lb/>
　　　東家<lb/>
東家買金鈿西家買翠鈿雙鬟耀釵澤顔色如春妍朝<lb/>
開鉛粉匣金翠爭光鮮粧成倚髙樓誰不生愛憐君不<lb/>
見采蘋老人門似水嬌女無錢作梳洗學他隣舍為花<lb/>
鈿惟將素面貼苔錢<lb/>
　　　貽張巨濟<lb/>
上國交游盡見君殊惘然相尋相别日二十二三年紫<lb/>
<pb n="KR4h0054_WYG_020-6b"/>
陌辭塵佩青門委蠧編詎知歸老地還向<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>峯前<lb/>
　　　贈摘阮道士<lb/>
下山何處去語别老君前自背一張阮逺登三楚船夜<lb/>
程依岸芷午飯對江蓮若見知音了歸來定絶絃<lb/>
　　　贈陳籙士<lb/>
青囊傳寳籙龍虎度師家短褐煙霞滿離山歲月賒不<lb/>
愁生白髪自解死朱砂逺向華陽去言尋蔡少霞<lb/>
　　　寄從弟道士惟中<lb/>
<pb n="KR4h0054_WYG_020-7a"/>
一門羣從葬秋煙奕世儒家失舊氊汝昔已工敲月句<lb/>
而今惟使醮星錢夫差臺榭遊應徧魯望篇章録想全<lb/>
古觀燈殘風雨夜可無歸夢入臨川<lb/>
　　　　右雪林採蘋吟<lb/>
　　　寄餘干鄭丞<lb/>
君為丞處是吾鄉門對煙霞竹繞墻於越城荒雲樹暗<lb/>
代陽溪近水苔香的知左宦心應折未必東歸鬢便蒼<lb/>
若過藏山山下寺松楸慿與問凄凉<lb/>
<pb n="KR4h0054_WYG_020-7b"/>
　　　貽孫花翁<lb/>
數寸書空筆拈來直欲焚絶憐吟貎減多為客情分晚<lb/>
逕飄黄葉秋簷掛白雲因君論一飯千古憶田文<lb/>
　　　早起<lb/>
逺鐘雲際斷一雁度殘河閏氣今年正秋聲昨夜多露<lb/>
花縣蔦蔓風葉捲蟲窠坐結西遊恨南隣猶醉歌<lb/>
　　　寄張公洞黄宫主<lb/>
春草没驢肩新吟今幾篇每逢僊友說多在石田邊燕<lb/>
<pb n="KR4h0054_WYG_020-8a"/>
穴穿平地龍巢出半天常思訪毛節凡骨恐腥羶<lb/>
　　　說經道者<lb/>
瀾翻口裏說三車一衲唯披百結麻應笑經僧内供奉<lb/>
等寒盡著紫袈裟<lb/>
　　　送栁鍊師歸台山<lb/>
月照秋塵三丈飛破囊攜藥下黄池僊家不數人間事<lb/>
瀑布橋邊憶看棊<lb/>
　　　題贈秋洞周鍊師<lb/>
<pb n="KR4h0054_WYG_020-8b"/>
誦熟神農本草經夜深猿鶴亦潜聽世間三百來般藥<lb/>
用著毉人盡有靈<lb/>
沆瀣壇邊月影寒朝元多戴蘚花冠俗人或問長生事<lb/>
教看西風一竈丹<lb/>
　　　送月窻王敬叔遊武夷<lb/>
客程遙指建溪行要踏東風看幔亭君去莫嫌春色晚<lb/>
落花一路水苔青<lb/>
　　　　右雪林撚髭吟<lb/>
<pb n="KR4h0054_WYG_020-9a"/>
　　　題贈髙士章少機<lb/>
度人經注就進罷徑還鄉自說為髙士深恩感夀皇斷<lb/>
琴支醉石寒㡌擲吟床八十身猶健元無服食方<lb/>
　　　　右雪林潄石吟<lb/>
　　　寄國史校勘陳體仁<lb/>
天禄對藜燈丹鉛照眼眀雖稱小朝士不是老書生職<lb/>
重三塲筆官聨六館名懐君既良晤歲久又崢嶸<lb/>
　　　端午日<lb/>
<pb n="KR4h0054_WYG_020-9b"/>
髙門髙掛艾天師玉臂還纒五彩絲我只一杯昌歜酒<lb/>
羲皇窻下讀騷辭<lb/>
　　　摺疊扇<lb/>
尺素裁成半葉荷竹批六夾影相羅玉人笑把遮羞靣<lb/>
還向縚邊見笑渦<lb/>
　　　早起看竹<lb/>
殺更聲裏亂啼鴉十二屏山捲碧紗海月傾欹光未没<lb/>
隔墻猶照紫薇花<lb/>
<pb n="KR4h0054_WYG_020-10a"/>
節抱秋霜緑玉君一林風月有司存吟邊不領閒公事<lb/>
報了平安聽掩門<lb/>
　　　　右雪林擁蓑吟<lb/>
　　　祀神詞<lb/>
食蘋兮崑崙駕文鰩兮西海登羣玉之府兮白雲熊熊<lb/>
祀司天兮毛采占筳篿兮瑤池恍余心兮<graphic n="KR2397" url="https://raw.githubusercontent.com/kanripo/KR-Gaiji/master/images/KR2397.png" mimeType="image/png"/>厲旋升兮<lb/>
軒丘即平圃兮佇眙颯晨風兮丹木聞環玉兮泠泠神<lb/>
來歸兮洋水舞青鳥兮都庭陳桂尊兮藉白茅申微詞<lb/>
<pb n="KR4h0054_WYG_020-10b"/>
兮再拜以傴歆余誠兮神何私惟怙終兮拙魯<lb/>
　　　秋征圖<lb/>
斷崖兮秋清野橋兮煙横彼何人兮短褐跨蹇驢兮孤<lb/>
征登蜀道兮出函谷叫閶闔兮謁承明蘭皋兮芷葺木<lb/>
涵風兮楚聲渺何之兮不返因有感兮吾生<lb/>
　　　君子有所思<lb/>
揚颿越震澤暮上姑蘇臺飛目眺衢市第宅星宫開丹<lb/>
甍翔虹浦碧户闖瑤街方泉沼清鏡怪石環蓬萊姬房<lb/>
<pb n="KR4h0054_WYG_020-11a"/>
儲越女歌院集呉娃涌觴廣遙夜蠟淚毬青煤懸景駛<lb/>
流水安樂難安排堪輿金玉身不防熬豹胎石穹霤能<lb/>
穴樹大風先摧君子哉若人方寸逆自裁<lb/>
　　　遣興三首<lb/>
弱齡性淡泊鄭圃吾其師及兹拙生事窮窘常經時無<lb/>
方可紓急何以宣中懐柴門蔽殘席咏書倦徘徊呼兒<lb/>
促觴至目翫天雲飛山鳥送新響日遲花露滋頽然醉<lb/>
櫩下不省何如時雖非富貴樂富貴乃所乖<lb/>
<pb n="KR4h0054_WYG_020-11b"/>
疎松碎明月宻竹篩清風親交昔與别若謂行相從延<lb/>
企邈不及音容隨想生諒彼亦耿耿飛爽留空形援琴<lb/>
不能寐意乃多於聲晤言豈無偶眷眷詎可忘<lb/>
編蓬諧夙心尊古豈文義所得靡有言應酬聊爾爾室<lb/>
中無莱婦童弱偶成四團欒寧無思達此天亦蛻客來<lb/>
問長鬚新醅可篘未行行陟髙岡一顧俯煙水客去不<lb/>
肯留吾歸且休矣<lb/>
　　　寒暑吟<lb/>
<pb n="KR4h0054_WYG_020-12a"/>
赦寒乃望春赦暑乃望秋望望復望望寒暑無停輈磨<lb/>
空兩靈魄日夜東西流血肉具此體老我誰為謀泛然<lb/>
寓大塊萬物同一丘壮兮耄所㐲盛者衰之由暑退秋<lb/>
紅滋寒徃春緑稠奈何秋與春不赦腸中愁<lb/>
　　　蕭寺逢寒食<lb/>
皇天無私覆白日照不明覽鏡見白髮無路通上清惡<lb/>
命如惡草羞與蕭艾争春風鼓元造吹我來吳城繁華<lb/>
久寂寞車馬猶肥輕寄家盤門裏古寺如荒塋地頑蘚<lb/>
<pb n="KR4h0054_WYG_020-12b"/>
皮厚終日無人行囂譊故相逺妻女多輕驚朝聞勃姑<lb/>
聲暮聞姑惡聲聲云苦復苦朝暮難為情梨花照愁腸<lb/>
痛似遭五兵一杯寒食酒誰與論浮生<lb/>
　　　飛仙篇用周草窻韻<lb/>
明星燦白石八極傍無端羽駕紫霞表月窟春闌珊三<lb/>
元流珠秘換骨初不難弹指一塵刼世人漫愁歎王喬<lb/>
羡門生鸞鶴常媻媻剛風導旛旟冉冉如飛翰仙人攬<lb/>
六著著以赬玉盤上朝東華閣主君顔渥丹邀我小稅<lb/>
<pb n="KR4h0054_WYG_020-13a"/>
駕為説平生歡彤雲爍羽袂鼇背晨光寒<lb/>
　　　古興四首用周草窻韻<lb/>
薫風入虞絃萬物闡生意圖南豈無心所恨老已至浮<lb/>
雲翳高槐縹緲動羇思吁嗟鷦鷯枝詎可巢孔翠<lb/>
塵坌障䨇眼閉門息交㳺聖經斷金義當從古人求清<lb/>
尊洗風月非可與婦謀據梧不成寐簾影燈幽幽<lb/>
隂崖月常昏曠野日生早太行不通舟車馬畏鳥道草<lb/>
草度嵗時空慕茹芝老不有離騷詞何能泄幽抱<lb/>
<pb n="KR4h0054_WYG_020-13b"/>
流俗厭拙直對面猶褒斜氷玉漫堅白錦繡矜姸華徃<lb/>
徃怪僻者反為時所誇交情到妻子令人生歎嗟<lb/>
　　　採桑行<lb/>
採桑東陌頭日出紅光流採桑南陌頭和風滿桑鉤採<lb/>
桑西陌頭日落烏颼颼採桑北陌頭明月照歌樓擕籃<lb/>
敢憚逺手胝足成趼蠶饑恐歸遲一日三四返昨朝蠶<lb/>
三眼燈前微合眼夢中見征夫短衣供築版庭樹啼霜<lb/>
鴉夢回自天涯小姑報蠶起蓬鬢忙梳爬相望萬餘里<lb/>
<pb n="KR4h0054_WYG_020-14a"/>
那敢興怨嗟出門還採葉細雨濕桐花<lb/>
　　　弔魏嶼川<lb/>
　　　　永嘉嶼川魏起雷客死吳興安定書堂殯於<lb/>
　　　　曹公廟中孤櫬望故鄉千有餘里堂長将遷<lb/>
　　　　瘞於義阡余傷其殁作是詩以弔<lb/>
寓形大塊内變滅如風埃依依孤蘭姿不上黄金䑓客<lb/>
死古豈無君死猶蒿萊方君初病時秋自京都回空齋<lb/>
數相見書案皆寒灰對飯不能喫買藥親炮煨氣劣面<lb/>
<pb n="KR4h0054_WYG_020-14b"/>
如削高説尚雄瑰破衾褁羸骨今在古廟隈俛仰視所<lb/>
親旅櫬惟霜苔何人置肴豆何人陳酒杯故鄉那得返<lb/>
義塜将就培我成薤歌聲君聞寧不哀<lb/>
　　　八月三十日小園桂香清甚招同僚吟賞憶劉<lb/>
　　　　判官葉令君<lb/>
日出理簿書夜常秉燭歸不知花開謝間關園鳥啼朅<lb/>
來巾峯下三度著秋衣丹桂立西風明年開向誰俗吏<lb/>
癡已甚騷人貌難追坐中金蘭契蕭爽芙蓉姿酒漓飲<lb/>
<pb n="KR4h0054_WYG_020-15a"/>
不醉取歡在琴詩村落有貧民攔道訴寒饑官涂一笑<lb/>
過念此令人悲賢哉二大夫露宿東西溪<lb/>
　　　古贈别三首<lb/>
撫我膝上琴酌君杯中酒惟琴乃正聲惟酒是醇酎芳<lb/>
年如驚飊願介斯文壽結交非悠悠所貴在耐乆<lb/>
今君逺行邁黄葉辭故林驅車背寒日何能冩冲襟勿<lb/>
歎儒服弊去為塵土侵白雲在空谷歳晚毋遐心<lb/>
孤寂乆杜門莓苔未嘗掃風吹别離顔少日鬢已槁靡<lb/>
<pb n="KR4h0054_WYG_020-15b"/>
靡嵗月逝清霜散幽草君去贈一言岐路歸直道<lb/>
　　　有所思<lb/>
白蘋洲前風似刀白頭有客披苧袍芙蓉鬱紅墮芳沼<lb/>
楊桞擯緑揺空壕擣衣砧歇蛬無語美人清宵隔湘浦<lb/>
獨掩高樓聽逺更不禁老樹鳴秋雨<lb/>
　　　夜宴曲用草窻韻<lb/>
博山飛香靄空緑大菊杯心凸金粟百幅罘罳障夜寒<lb/>
歌䑓小妓吹横玉蘭堂畫燭如椽麄楚腰魏鬢嬌相扶<lb/>
<pb n="KR4h0054_WYG_020-16a"/>
四筵高談遏花漏犀盤雜還羅天酥杯行過手如飛箭<lb/>
座上愁無繫歡線曉韉䭾月朦朧歸東家又報開春宴<lb/>
　　　猗蘭曲<lb/>
湘花小朶分幽春封根苔土如蛇鱗東風曉剥兎豪殻<lb/>
青瑶斛冷香吹人滋香夜滴金蟾水綠葉紫莖光韡韡<lb/>
佩囊荒破赤龍愁璧月斜沉泣騷鬼<lb/>
　　　古春謡<lb/>
蒼梧雲塞東風路勾芒太皥無行處草嚙枯泥后土愁<lb/>
<pb n="KR4h0054_WYG_020-16b"/>
桃花自滿雲中樹黄牛力作興農工一犁細雨香濛濛<lb/>
阿香夜奉玉皇詔搥鼓空喚閒虵蟲<lb/>
　　　桃州古田鎛歌<hi>原注今武康縣</hi>
老翁犁山田土中獲得昔人墾田噐似鐸有柄如鍾不<lb/>
圜身長二尺徑八寸口薄腹厚唇微穿顔色紺碧艶綠<lb/>
處間有班紅如血鮮形模古拙見者怪銅性已變不復<lb/>
辨疑是死鐡兼頑鈆老翁視為棄物委床下一朝移出<lb/>
茅簷前塵灰糠粃俱塞填乃有博雅識是古田鏄垂涎<lb/>
<pb n="KR4h0054_WYG_020-17a"/>
拂拭再三㸔扣之尚覺聲隠然水痕土色兩相蝕歎息<lb/>
不知鑄自三代之何年邀翁問所得共入酒家保買以<lb/>
十萬青銅錢買來携歸置几案一架坐插青絲氊圖書<lb/>
鍾鼎相聨編寳玩要使兒孫傳自秦厯漢以來此鏄只<lb/>
在土出世便苦無常主博雅好事歸泉臺可憐閲世亦<lb/>
如草頭露高堂山鬼不守䕶他家便有好古人又以青<lb/>
錢易将去<lb/>
　　　憶昔行<lb/>
<pb n="KR4h0054_WYG_020-17b"/>
憶昔當年十四五嘗㸔秋潮到江滸飛裾徑上酒家樓<lb/>
慿欄直望潮生處數百里間名海門悠悠一線色如銀<lb/>
漸近江心痕漸大洶湧聲吞十萬軍須臾潮頭髙數丈<lb/>
衆潮隨接皆奔上中有雄心拍浪兒幾㸃紅旗爭蕩漾<lb/>
風前縹緲奪標來神蛟鬼鰐俱摧頽監潮候有伍胥在<lb/>
但見濆薄旋推回後來沙漲西興口潮勢何曾十分有<lb/>
水上人騎騍馬行車如雞栖馬如狗數年之後不可當<lb/>
漰湃驚聞洗目塘汪洋且撥菜園去壩子橋邉亦渺茫<lb/>
<pb n="KR4h0054_WYG_020-18a"/>
神臯内史承天㫖擺樁疊石曽料理至今遏捺逾十年<lb/>
樁石如城牢在水江頭人謂可安居連年不奈還憂虞<lb/>
西風吹潮半夜起子胥之怒知何如隂威作寒帶烟霧<lb/>
捲石掀沙出幽府堪羡雲中拍浪兒踏著危機不怕危<lb/>
乗除消長君休忽牢執長竿一面旗<lb/>
　　　婺源琉璃萬燈歌<hi>原注節齋堂中所張</hi>
婺源燈匠奪天巧做出新燈極精好細細琉璃萬縷中<lb/>
織得禽魚及花草錦娘眷眷繡娘羞煌芒五色燿氷毬<lb/>
<pb n="KR4h0054_WYG_020-18b"/>
江梅盈枝玉彯蘂離枝滿樹紅堆頭水晶不瑩珠璣冷<lb/>
屏間雲毋空烘影百尺長竿横畫梁寳葢懸空繫纎綆<lb/>
緑灔鱗鱗晃曲波斜岡蹙蹙映平坡瓶中梔子豆心綻<lb/>
籃裏海棠絨帶拖午夜髙堂明似晝璧月涵光燦星斗<lb/>
蠟香坱靄熖春陽錦光倒射金杯酒此燈絶妙世間無<lb/>
乃是婺源燈畫圖梁園下客非夸大從今不必説姑蘇<lb/>
　　　氷壺飲歌<lb/>
金流石爍草欲枯炎氣熇熇嘘洪鑪蘭臺兎園避處無<lb/>
<pb n="KR4h0054_WYG_020-19a"/>
髙堂貯氷排玉壺珊瑚水晶間犀株扇車作風轉轆轤<lb/>
水戯蠟刻鴻鷗鳬大𤓰浮緑李沉朱碧筩捲香㪺雲腴<lb/>
膾盤堆雪封秋鱸美人笑指袁安圖汗珠滴出紅羅襦<lb/>
　　　苦寒歌<lb/>
凍天添雲埋晝光江河膠合蛟龍僵涸隂嘘風無慘烈<lb/>
枯磧莽莽沙浮霜蟄春老屋如氷井獸炭烹紅烘不醒<lb/>
南山飛瀑成玉絲哀猿<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>落孤松頂<lb/>
　　　關山月<lb/>
<pb n="KR4h0054_WYG_020-19b"/>
玉門關外月逺接黒山明晃色同沙冷飛光掩雪清宿<lb/>
師方偃陣㳺騎復窺城不信長生魄年年照戰爭<lb/>
　　　對月<lb/>
水上重樓閉虚空雲盡收十分今夜月一片玉晨秋秪<lb/>
有詩能冩都無價可酬寥寥飛鵲外歌吹在青樓<lb/>
　　　道場山灾後葉靖逸同遊<lb/>
石爛木全焦鍾魚變寂寥老僧無法說諸佛亦魂消寺<lb/>
有州圖載山餘窣堵標嗟嗟伏虎事誰更問前朝<lb/>
<pb n="KR4h0054_WYG_020-20a"/>
　　　石山僧<lb/>
禪衣掛石稜月澗瀬流氷釘畫掃寒壁覆棊然夜燈别<lb/>
來增落葉病起損枯藤說透蓮花偈相依有越僧<lb/>
　　　華亭延恩律師<lb/>
花㑹收雲席經聲散窅㝠無言坐巖壑隨意使精靈齋<lb/>
鉢重教漆埋龕預作銘飬成松上鶴相對兩眸青<lb/>
　　　寄北山僧<lb/>
一庵猿鳥外琢石叠禪扄行道拖寒衲消閒補壞經新<lb/>
<pb n="KR4h0054_WYG_020-20b"/>
泉開出逺古像呪來靈常憶相尋日中巖松桂馨<lb/>
　　　贈華亭延慶坦講主<lb/>
身不鑽權貴諸方盡說師講多禪子聽行少俗人知猿<lb/>
䕶挑經錫龍依洗鉢池舊房天目下松長幾秋枝<lb/>
　　　寄心禪人<lb/>
寂寂古山根閒房竹半分野禽聽佛偈香草入禪薫白<lb/>
露滴孤壁悲風生破墳昨來經世業應已付浮雲<lb/>
　　　送超海翁逰金陵<lb/>
<pb n="KR4h0054_WYG_020-21a"/>
𣺌渺金陵道江天正寂寥孤鴻隨去影一錫破寒飈官<lb/>
渡潮多涸臺城寺半凋離宫見楊栁莫折弄春條<lb/>
　　　送僧歸杼山<lb/>
亂峯村口寺舊有晝公房鳥宿猿啼處風吹月在傍揭<lb/>
雲松景黒涸石蘚痕黄明日烟霞外相望隔夕陽<lb/>
　　　送僧廣明<lb/>
忽辭同侣去自喜水烟濃江草有閒色野僧無定蹤衣<lb/>
弢方眼笠瓶系曲枝笻明宿楓橋寺先聽夜半鐘<lb/>
<pb n="KR4h0054_WYG_020-21b"/>
　　　題贈然鏡潭<lb/>
象圜非假鑄湛湛一泓深獨露古今體静涵天地心月<lb/>
沉聲不響雲晦影無侵定起何人㑹魚龍識梵音<lb/>
　　　寄輝老<lb/>
八十空門侣如君有幾僧眼明非服藥身健不扶藤雲<lb/>
綴搜吟筆花紛說戒燈小師親得法新度碓頭能<lb/>
　　　與昭慶因律師<lb/>
西湖戒壇寺近逼九重天師住無他惱人言有宿縁蓮<lb/>
<pb n="KR4h0054_WYG_020-22a"/>
香熏梵裓栁色䕶齋筵四分南山律今誰可共宣<lb/>
　　　春日題吳興峴山寺<lb/>
花草滿苕陽東風隔短墻窪樽殘葉爛壊塔老藤僵鴿<lb/>
暝栖苔殿僧寒閉竹房荒阡人哭散惟覺紙煙香<lb/>
　　　送客赴邉任<lb/>
山陽今近敵君去酒當呼不為留行役閑因說道途春<lb/>
沙郵騎老夜雨戍樓孤袖裏酬君劒須将示丈夫<lb/>
　　　河軒初秋夜坐<lb/>
<pb n="KR4h0054_WYG_020-22b"/>
滌熱屢呼茶河軒去郭賒雲紅初夜月風白乆晴沙樹<lb/>
暗惟聞蚻波明間躍蛙松江鱸入思客老媿浮家<lb/>
　　　題車葢實公庵<lb/>
雲火欲燒天得涼過得仙蛙隨殘雨閙犬䕶一僧禪竹<lb/>
色揺山磴荷聲拂水田别期秋月夜來借石床眠<lb/>
　　　雨樓晚思<lb/>
紅葉入溪樹悽悽吟思㣲雨連秋市暗鐘遶暮天飛淺<lb/>
井隂螢出髙城宿鳥歸誰知凭欄處愁響隔林機<lb/>
<pb n="KR4h0054_WYG_020-23a"/>
　　　遊空相寺追憶輝老兼懐伯弜詩<lb/>
山門掩夕曛芳草緑紛紛蛛殿縣隂火鵶城聚冷雲探<lb/>
吟僧滅度寄静客離羣何處増惆悵秋房駮蘚文<lb/>
　　　題友人郊居<lb/>
鷗鷺羣栖地幽人長閉關孤村皆是水疊石自為山春<lb/>
雨車溪外秋風笠澤間短籬忘世味惟看釣舟還<lb/>
　　　烏程趙尉㕔冬夜詩宴<lb/>
論詩仙吏宅酒罷夜寒增雪映髙城月風吹古岸氷入<lb/>
<pb n="KR4h0054_WYG_020-23b"/>
橋聞短棹隔塢見㣲燈重媿羇吟客青雲去未能<lb/>
　　　送溧陽友人依茅山玉宸觀主<lb/>
抱琴遊帝里一㡌兩靴塵忽憶歸金瀬還謀老玉宸魚<lb/>
分仙澗月虎讓古山春伏事陶𢎞景終非是俗人<lb/>
　　　樗翁朱安叔下省<lb/>
真儒方進用春榜又遺賢時屈道終在才髙人共憐休<lb/>
疑考官眼且結作詩縁桃李東風外身閑却是仙<lb/>
　　　凭欄呈劉季良<lb/>
<pb n="KR4h0054_WYG_020-24a"/>
傲貧成白首萬事不相關有病身元嬾無官心更閒紅<lb/>
塵抛永日黄葉換秋山欲識冥冥意孤鴻夕照間<lb/>
　　　道院春日<lb/>
褰簾捲竹房僧去罷焚香濕樹流殘雪疎籬挂夕陽花<lb/>
遲春意静苔宻凍痕光野水盈愁望尋巢燕已忙<lb/>
　　　刈田<lb/>
刈田秋雨外孤嶼集罛師紅樹籠斜照青篙網細絲鐘<lb/>
殷山麓寺燈淡野塘祠一片鳬鷖水羞來鑑白髭<lb/>
<pb n="KR4h0054_WYG_020-24b"/>
　　　送趙子真尉進賢<lb/>
王孫為一尉古邑近西山梅福仙名在此官非等閒水<lb/>
程蟂孽後野店䑕迯間未必須三考應持鶚表還<lb/>
　　　送趙子真赴信州司戸<lb/>
鳴鐸臨征路信州非路程官曹有名勝版賦足修明地<lb/>
富饒銀毋山清韞水精貧交以貧累不得伴君行<lb/>
　　　貽趙司戸<lb/>
同徃爭名地回頭二十年君今官幕府我費客逰錢夜<lb/>
<pb n="KR4h0054_WYG_020-25a"/>
雨梨花店春風栁絮船澆情一尊酒逢在冶亭邊<lb/>
　　　九衢<lb/>
九衢名利路日有是非塵所以隐淪客棲於寂寞濱秋<lb/>
聲飛野栁凉色弄溪蘋贏得身心净人間不媿人<lb/>
小窻臨竹地借住半年過枕上感秋事月中聞棹歌青<lb/>
山無力買白髮有痕多那得成漁計江村自養和<lb/>
　　　張約嘯巖書院<lb/>
雅調背時流月分吟外秋墨研青嶂石茶泛碧霞甌果<lb/>
<pb n="KR4h0054_WYG_020-25b"/>
熟猿難喚松寒鹿自遊風前横一笛不必更登樓<lb/>
　　　㸔桃偶集僧舍<lb/>
㸔桃臨水寺幽㑹得文襟移石分花坐含毫對酒吟日<lb/>
斜幡影倒風斷磬聲沉人散清溪暮鶯啼出栁林<lb/>
　　　與箬溪煥上人夜坐<lb/>
一庵秋色裏共坐佛燈前風引上香磬月浮煎茗泉袖<lb/>
寒沙氣逼窻逈樹聲懸語罷鴉棲定山僧入夜禪<lb/>
　　　送張将領<lb/>
<pb n="KR4h0054_WYG_020-26a"/>
平生憑一箭此去必成名晚月催行色秋風入别情潮<lb/>
分江口鎮山擁石頭城疋馬烟塵外當開驃騎營<lb/>
　　　偶飲溪寺<lb/>
踈雨過長林溪頭日半沉開尊成草酌得句嚼花吟蝸<lb/>
砌苔堆濕蛛簾栁映深倚欄秋欲暮醉耳怯寒砧<lb/>
　　　雲間贈别薛沂叔<lb/>
水竹居成久何因又出山有詩懸肘後無事在人間短<lb/>
劔丹霞鋟扁舟白石間野情元不定遥載鶴鶵還<lb/>
<pb n="KR4h0054_WYG_020-26b"/>
　　　梅<lb/>
草木盡凋殘孤標獨耐寒瘦成唐杜甫高抵漢袁安雪<lb/>
裏開春國花中立将壇年年笑紅紫翻作背時㸔<lb/>
　　　癸卯元日<lb/>
一簷朝雨若輕塵新歴雖開未是春著出隠衣朝太帝<lb/>
送來名紙謝同人故園有弟音書絶要路無親旅食貧<lb/>
五十平頭今日到不堪卧病似漳濱<lb/>
　　　送僧過建康<lb/>
<pb n="KR4h0054_WYG_020-27a"/>
一酌離亭桑落酒毿毿短髮長愁苖秋房已棄星居屋<lb/>
晚寺應投旦過寮歌哭盡從流水去榮枯半逐暗塵消<lb/>
江船載月敲銅斗莫向臺城問六朝<lb/>
　　　倚欄<lb/>
裊裊朱欄倚細波緑雲相對閟嵳峩中天車駕曾擒冦<lb/>
何日樓船定入河霽栁午隂隨岸逺露桃春色過墻多<lb/>
黄旗適應東南運已辦簫鐃幾曲歌<lb/>
　　　吳下春隂<lb/>
<pb n="KR4h0054_WYG_020-27b"/>
雲揭繁隂雨乍收吳王故國悄如秋春光物態千年在<lb/>
草色人心一様愁香徑有時迷野蝶帆涇無處覓沙鷗<lb/>
桃花欲謝清明近兩鬢霜絲感昔遊<lb/>
　　　秋日山家<lb/>
露華滲冷入踈袍獨坐雲亭日易高林茂不知山色减<lb/>
石枯因見水痕牢避人黒䑕窺茅栗引子黄猨拾楮桃<lb/>
野老欲論城市事逺教童稚覔香醪<lb/>
　　　水軒遣懐<lb/>
<pb n="KR4h0054_WYG_020-28a"/>
漠漠風烟滃緑隂小軒多是暗愁侵逗明月落杜䳌呌<lb/>
向晚雨寒蚯蚓吟一鏡自知添鶴髮五湖誰解食魚心<lb/>
帯春應有餘花在吳苑荒殘不可尋<lb/>
　　　古項王祠<lb/>
册帝追王事總非殘碑猶自對斜暉廟無人到苔痕古<lb/>
地有蛇盤樹色肥月暗野風吹鬼火塵昏沙雨駁神衣<lb/>
烏江渡口停騅處今日誰知作釣磯<lb/>
　　　退将<lb/>
<pb n="KR4h0054_WYG_020-28b"/>
自慚戰陣未曾親便待歸田養幸身隨仗馬閑秋骨瘦<lb/>
打毬單散曉眉嚬遊邊尚憶擒虓将畫閣何堪作老臣<lb/>
昨日望春門外過鐡鞭惆悵暗生塵<lb/>
　　　偶憇破寺<lb/>
當軒水漬一池苔竟日無人見客來飛鳥忽從花下出<lb/>
游僧恰自雨中回半邊枯樹雷燒破幾段殘碑雪凍開<lb/>
檀施只今何處在金容冷對石爐灰<lb/>
　　　秋初漫吟<lb/>
<pb n="KR4h0054_WYG_020-29a"/>
吟腸悽斷月蒼蒼促織聲中露未涼高掛酒經縁抱病<lb/>
閒㸔藥録為參方乆要兄弟書皆絶旋雇奴童住不常<lb/>
擬續逐貧揚子賦筆黏塵網硯池荒<lb/>
　　　弔松山曹可擇<lb/>
供奉芸籖内殿間身清不愧是卑官帯殘敕號縚應斷<lb/>
吟出新詩板未刋妾引哀歌秋燭暝客收閑迹曉松寒<lb/>
端平才子如君者免死江湖把釣竿<lb/>
　　　喜宥寺梅屋<lb/>
<pb n="KR4h0054_WYG_020-29b"/>
幽幽一屋巧藏春花匠何曾動斧斤逐朶似裁霜漢月<lb/>
滿椽如架石橋雲繁花綽有苔錢賃清夢那無蝶羽分<lb/>
欠得玉人相共住金樽檀板送斜曛<lb/>
　　　秋曉聞鶴唳<lb/>
角斷鐘殘月尚明誰家霜鶴唳蘋汀空簷竹上滳寒露<lb/>
野水城邊沉曉星清帯離情穿碧戸遠将秋思入蒼㝠<lb/>
徃年禮謁茅司命曾記昇元頂上聽<lb/>
　　　夜歸<lb/>
<pb n="KR4h0054_WYG_020-30a"/>
風急漏聲斷月斜人影長殘燈收短市鴛瓦已凝霜<lb/>
　　　詠老桐<lb/>
枯心不作花儀鳳那采取何當被朱絃齎身大晟府<lb/>
　　　贈舟上人<lb/>
放浪詩騷外塵心鍊到空白雲開夜觀海月冷松風<lb/>
　　　倚樓<lb/>
客意入燈篝無詩過一秋角聲吹雨斷人在截雲樓<lb/>
　　　山崦早梅<lb/>
<pb n="KR4h0054_WYG_020-30b"/>
晴逼寒笆春滿鄰漢奩芳額漸輕勻東風未放全消息<lb/>
雨蕚愁香不見人<lb/>
　　　留别范可叔<lb/>
吳皋一水幾番行鷗鷺相逢眼亦青一别隔年頭白盡<lb/>
離歌今日不湏聽<lb/>
　　　漁父引<lb/>
漁伴歸來語笑喧盡擕筒罩醉雲根自從城裏魚増税<lb/>
船在江村不入門<lb/>
<pb n="KR4h0054_WYG_020-31a"/>
　　　代贈牧馬将<lb/>
草枯水冷馬添臕箭放鳴髇不射鵰塞北又傳烽火動<lb/>
冠軍人望霍票姚<lb/>
　　　寒食日<lb/>
讀盡唐人寒食詩人於此日重傷悲如今裹飯吳中俗<lb/>
可是相㳂為子推<lb/>
　　　楚宫秋怨<lb/>
水殿芙蓉拆錦苞暮簷小網集蠨蛸射麋人醉秋江畔<lb/>
<pb n="KR4h0054_WYG_020-31b"/>
風罥塵絲落燕巢<lb/>
　　　張氏池亭飲歸<lb/>
金荷杯冷酒醺醺重費殘花一夜春横玉聲乾桃葉渡<lb/>
斷雲空惹舞靴塵<lb/>
　　　淳祐辛丑元日<lb/>
滴酒焚香把筆熏未書名紙謁朱門對天大冩冝春字<lb/>
先與孤寒懴宿根<lb/>
　　　杜鵑<lb/>
<pb n="KR4h0054_WYG_020-32a"/>
心聲呌出思歸苦呌得春風破膽愁江北江南皆蜀客<lb/>
年來添白幾人頭<lb/>
　　　一片<lb/>
一片青蘿絡緯啼星稀月没未聞雞數聲柔艣斜窻外<lb/>
彷彿風光罨畫溪<lb/>
　　　僧去<lb/>
僧去焚香白晝空客窻斜掩楝花風黄鸝舌結春歸盡<lb/>
煙雨滿林聞郭公<lb/>
<pb n="KR4h0054_WYG_020-32b"/>
　　　閑倚<lb/>
春風樓外白雲堆壁上塵昏雨後苔倚盡夕陽牕欲掩<lb/>
小風猶抱落花來<lb/>
　　　送髙可久遊越<lb/>
東風大扇九區春吳下吟人發廣津欲上㑹稽探禹穴<lb/>
桃花和雨撲離巾<lb/>
　　　賦元秀坐主孤峯<lb/>
一峯峭立俯羣山下有僧居一體閒收拾春煙與秋雨<lb/>
<pb n="KR4h0054_WYG_020-33a"/>
年年曾在碧苔間<lb/>
　　　文式上人月溪<lb/>
菰蒲聲裏著禪扄一𣲖蟾光畫不成試㸔世人心似火<lb/>
何時得此定中清<lb/>
　　　曉起<lb/>
蕭城一雨夜迷迷聞道春流已滿溪漉秃隔墻烏桕樹<lb/>
曉來猶有亂鴉棲<lb/>
　　　春晚呈節齋趙大資二首<lb/>
<pb n="KR4h0054_WYG_020-33b"/>
韶光似酒著人濃池館春殘栁絮風花不耐愁春自去<lb/>
鶯聲全在緑隂中<lb/>
宿雲惹雨膩如塵濕盡薔薇一片春鶗鴂恰鳴胡蝶嬾<lb/>
軫香惟惱扈芳人<lb/>
　　　蟋蟀<lb/>
朱欄碧户緑莎邊挑入雕籠合自憐應是不知悽楚意<lb/>
癡兒爭把闘金錢<lb/>
　　　月林為僧甫賦<lb/>
<pb n="KR4h0054_WYG_020-34a"/>
篩金鏤玉影颼颼一片松杉不斷頭鐘梵聲殘寒汐外<lb/>
石床常擁四時秋<lb/>
　　　送超上人過靈隠<lb/>
斗邊一塔冷浮光九里松風揭寺香君去正當春雨動<lb/>
雪花消盡石蘭芳<lb/>
　　　贈僧某<lb/>
曾見升壇落髮時伽黎衣冷影離離少年同隊修禪者<lb/>
秋水蓮中玉一枝<lb/>
<pb n="KR4h0054_WYG_020-34b"/>
　　　贈僧演若海<lb/>
禪心静寄十三徽流水知音舉世稀自愛聲空絃絶處<lb/>
滿天明月鶴孤飛<lb/>
　　　敬酬芳庭植講師<lb/>
一巻新詩冩衆芳碧雲裹出白雲鄉小溪秋水蘋花外<lb/>
良慰孤吟老夕陽<lb/>
　　　送中巖立上人還臯亭山<lb/>
少年如玉在緇林此去臯亭落葉深寺近海門潮上處<lb/>
<pb n="KR4h0054_WYG_020-35a"/>
水中孤月是禪心<lb/>
　　　送觀物初禪師退院後歸靈隠<lb/>
擊殘塗毒抖衣塵便掛輕㠶破淺春後夜冷泉池上㸔<lb/>
白雲明月是閒身<lb/>
　　　無箬溪煥上人夜坐<lb/>
菱窠柿葉滿秋池彷彿樵歌在翠微隔寺晚鐘聲欲斷<lb/>
蒲葵樹底一僧歸<lb/>
　　　春曉<lb/>
<pb n="KR4h0054_WYG_020-35b"/>
竹西窻上月痕斜雨歇春城呌亂蛙睡眼未醒人在夢<lb/>
斷雲流水隔桃花<lb/>
　　　雜感<lb/>
五尺長琴被獨絃大音濁世没人傳一聲弹入碧空去<lb/>
三十六峯收紫煙<lb/>
　　　題吳興峴山寺<lb/>
雨餘山態活如雲過午鐘閒寺影昏寂寞春風荒草裏<lb/>
野僧惟主一窪尊<lb/>
<pb n="KR4h0054_WYG_020-36a"/>
　　　車塘晚歸<lb/>
寒雲無影雁寥寥如雪氷沙沍野橋木末夕陽未收盡<lb/>
江風吹合欲回潮<lb/>
　　　寳覺寺晚歸<lb/>
半幅新霞漁舍外一梳殘月鵲巢邊近城幾樹官橋柳<lb/>
繫盡姑蘇過客船<lb/>
　　　秋日題慈感寺<lb/>
老栢驚秋子徧庭寺深雲冷屋如氷九旬夏滿僧歸盡<lb/>
<pb n="KR4h0054_WYG_020-36b"/>
閑却虚堂照講燈<lb/>
　　　桂花<lb/>
西風屑碎幾籯金幻與清香賽水沉吹入淮王招隠樹<lb/>
箇中縁有辟塵心<lb/>
　　　山庵<lb/>
花梨架子定花瓶一朶紅梅對懴燈賈島佛前修夜課<lb/>
卧氷庵主是詩僧<lb/>
　　　溪濵晚作<lb/>
<pb n="KR4h0054_WYG_020-37a"/>
𣺌𣺌斜陽下翠微紛紛黄葉徧苔磯青樓簫鼓西風外<lb/>
幾箇霜鴻一字飛<lb/>
　　　約客不至<lb/>
昨朝新得剡山茶有約煎嘗對晚霞月上湘簾人不至<lb/>
一池春水落桐花<lb/>
　　　瑞光寺<lb/>
蘚剥春痕土燥斑下堂僧散午鐘閒寺門半掩東風急<lb/>
塵捲空廊二十間<lb/>
<pb n="KR4h0054_WYG_020-37b"/>
　　　送人南海鈐兵<lb/>
伏波簫皷按蠻軍馬首紅旂燕尾分海水如今平似掌<lb/>
樓船夜夜鎻閑雲<lb/>
　　　賦教授允濟雲心<lb/>
山川融結氣絪緼舒巻油油一大鈞今古此心誰㑹得<lb/>
竹林中有卧龍人<lb/>
　　　題吳興卞山黄龍洞<lb/>
巨靈穴此頑冥石應在乾坤初定時不是黄龍曾出見<lb/>
<pb n="KR4h0054_WYG_020-38a"/>
洞藏山底竟誰知<lb/>
　　　楊妃㸔牡丹圖<lb/>
花上輕留一捻紅阿環無語對春風金輿欲度沉香月<lb/>
猶在霓裳半醉中<lb/>
　　　遊楓橋寺<lb/>
吳王舊迹水烟移幾度孤舟此别離今日來遊故人盡<lb/>
稻花風裡亂蟬悲<lb/>
　　　衣上酒痕<lb/>
<pb n="KR4h0054_WYG_020-38b"/>
江令宅邊蕭帝寺桃花曾借客温存湘羅襖上經年酒<lb/>
錯被人疑作淚痕<lb/>
　　　和樵父詞<lb/>
山深猿鳥久忘年茅屋風吹夜見天莫問荆妻生計事<lb/>
一枝樵斧酒爐邉<lb/>
　　　懐永豐宰阮允齊<lb/>
吉陽煙水幾千里一紙閒書失斷鴻裘葛相催驚老耳<lb/>
井邉桐葉又秋風<lb/>
<pb n="KR4h0054_WYG_020-39a"/>
　　　館娃宫<lb/>
一夜娃宫有戰塵玉笄羞見苧蘿春浣紗前日東家女<lb/>
莫信亡吳是妾身<lb/>
　　　賦江西隆上人瘦巖<lb/>
巉巉一穴嵌空石不是人間飯顆山鐘鼓聲中有吟者<lb/>
獨甘於此寄清孱<lb/>
　　　漁父<lb/>
嵗儉何曾敢吃漿早於世路似忘羊桃花飯有秦人味<lb/>
<pb n="KR4h0054_WYG_020-39b"/>
不染膏梁膱膩香<lb/>
　　　贈僧<lb/>
坐夏靈巖又欲回庵扉聞枕蠡塘開經房不鎻書櫺壊<lb/>
幾㸃浮螢照緑苔<lb/>
　　　送虚舟立上人還天竺<lb/>
殘雪初乾溪水滑梅花狼藉桃花發靈山僧去盪虚舟<lb/>
滿棹晴雲帶新月<lb/>
　　　答僧秋蓬<lb/>
<pb n="KR4h0054_WYG_020-40a"/>
賣菱人散日衘山一紙詩來鹿苑間料得短篷秋泛處<lb/>
荻花菰葉兩爛斑<lb/>
　　　寄雲泉頤上人<lb/>
溪房夜掩白雲層酬唱詩筒繫海籐花落煮茶窻外石<lb/>
一航春雨隔吟燈<lb/>
　　　寄浄慈寺修上人<lb/>
塵海翩翩獵梵衣何如蘋末㸔斜暉幾回行到言詩處<lb/>
水寺秋雲毷氉飛<lb/>
<pb n="KR4h0054_WYG_020-40b"/>
　　　賦僧壬枕流<lb/>
床頭澗水響泠泠床上幽閒自曲肱莫放飲牛人洗耳<lb/>
恐沾塵汚石龕燈<lb/>
　　　送信座主過天竺寺<lb/>
九里松邊鷲嶺頭松聲長帯白雲秋梵筵多有吟僧在<lb/>
須認詩中第一流<lb/>
　　　僧遊鄂渚因贈<lb/>
夏口雲邊有逺期杖籐行李只揮持六朝文物今無幾<lb/>
<pb n="KR4h0054_WYG_020-41a"/>
為㸔頭陀寺裏碑<lb/>
　　　木芙蓉<lb/>
懊惱春紅不受賒一枝枝似一團霞玉霄露重秋煙冷<lb/>
唐突西風是此花<lb/>
　　　晚香贈秦奎<lb/>
風肅霜嚴草木凋一花半葉不相饒騷人受用秋英處<lb/>
探得天家别一條<lb/>
　　　春日雜題三首<lb/>
<pb n="KR4h0054_WYG_020-41b"/>
昨朝飛雪又朝晴怕踏苔花損石稜三丈日高簷影轉<lb/>
卧聞殘水滴春氷<lb/>
碧薺抽條土力鬆春雷猶自蟄黄龍上清道士歸尋藥<lb/>
一笛吹雲入弁峯<lb/>
手撚薔薇一凭欄一年春事欲題難驚鴻掠盡碧雲去<lb/>
雨匝蘋洲生暮寒<lb/>
　　　水仙花<lb/>
韈羅塵冷不勝嚬更向東風占盡春三十六灣明月下<lb/>
<pb n="KR4h0054_WYG_020-42a"/>
女冠逢著謫仙人<lb/>
　　　唐室<lb/>
唐室艱難勢莫任匡君奏議抵金鍼塑人塑得先生貌<lb/>
難塑當時一片心<lb/>
　　　小隠園詩<hi>原注孝宗賜皇兄崇王在吳興法華寺</hi>
衮衣一返上清槎五十年間在咄嗟夜鶴不歸猿亦死<lb/>
一丘明月冷梅花<lb/>
　　　梔子花<lb/>
<pb n="KR4h0054_WYG_020-42b"/>
小樹深叢絢緑華辟邪香冷玉無瑕薫風只是能竒絶<lb/>
疑是經春大雪花<lb/>
　　　浙西憲臺夏夜聽雪江徐天民琴<lb/>
火天月滿繡衣庭秋思從君指下生莫怪老懐眠不得<lb/>
七絃彈出蟹行聲<lb/>
　　　贈僧亷清外<lb/>
拉搭袈裟斷帯裙持心不背釋伽文風涵秋水霜涵月<lb/>
多少浮僧妬殺君<lb/>
<pb n="KR4h0054_WYG_020-43a"/>
　　　送亨坐主徃天竺<lb/>
雲笈遥擕智者書要尋初地作工夫靈山懴主堂前草<lb/>
試㸔春痕幾遍枯<lb/>
　　　誚暑賦<lb/>
火官之臣職夏九旬月屬徂暑氣猶氲氤赫赫朱轂駕<lb/>
於銀河之津暍黔首於原野困鳥獸於荆榛風如焚以<lb/>
灼石水如烹而沸鱗采蘋老人鬢已焦秃旅寄中吳假<lb/>
住地屋倚喘弗蘇百骸罹毒朝靣崇墻炎暉炙目夕坐<lb/>
<pb n="KR4h0054_WYG_020-43b"/>
短簷返照爍肉南北無十弓之長東西才兩尋之廣旁<lb/>
之林藪蔑有䕃障况廹近於淤河遂蒸熇而愈王病婦<lb/>
釋針而倦紉稚女洗粧而退帳於是作歌曰斗柄西指<lb/>
凉風秋矣火熱斯極金伏收矣積陽上升兹日瘳矣火<lb/>
官之臣行且休矣重曰桂芳兮蘋香素月兮清光赤雲<lb/>
滅兮白雲揚沐冠巾兮浴衣裳㧞火聚於髁國撤烘燎<lb/>
之吟床<lb/>
　江湖後集巻二十<lb/>
</p>
<p>
</p>
  </div>
<div>
                <head>江湖後集巻二十一</head>
    <p>
<pb n="KR4h0054_WYG_021-1a"/>
欽定四庫全書<lb/>
　江湖後集巻二十一　　　　宋　陳起　撰<lb/>
　　黄文雷<lb/>
　　　文雷字希聲盱江人有看雲小集見遺書本王<lb/>
　　　士禎居易録稱其長句頗有骨力今葺自永樂<lb/>
　　　大典中補詩四十首<lb/>
　　　浚井詩<lb/>
　　　　工部種萵苣詩序傷時君子或晚得微祿頗<lb/>
<pb n="KR4h0054_WYG_021-1b"/>
　　　　尤野莧之侵苣矣又園官送菜詩序則病苦<lb/>
　　　　苣掩乎嘉蔬傷時小人妬害君子遇物遣興<lb/>
　　　　固不必盡同耶二僕鋭意浚井聊記其勞<lb/>
生理亦多變惟井不可遷澤國雖納汚松江本其源賴<lb/>
爾竭脩綆治此久不蠲有冽出舊甃水玉傾炎天安知<lb/>
峴山宅不數陸子泉大勝信行勞脩筒山崖巔<lb/>
　　　池萍<lb/>
汙池一帶水淵然象深湫青空照浮雲過影不可留粼<lb/>
<pb n="KR4h0054_WYG_021-2a"/>
粼南薰微儵忽便轉秋眄彼浮雲輕隨風且乘流<lb/>
　　　三月上澣<lb/>
忽忽逢休澣春隨栁絮飄業雖尊甕盎志秖樂簞瓢强<lb/>
飯寛啾唧攤書慰寂寥隣翁幸無事盃酒强相邀<lb/>
春向客中過心清夢却安月明蛙吹閙風暖燕翎亁汐<lb/>
共潮連信涇通泖作團詩成無賣處寥落想三韓<lb/>
　　　歸<lb/>
汎彼將焉放歸歟来自東神官嫌愈抝末俗笑䕫窮好<lb/>
<pb n="KR4h0054_WYG_021-2b"/>
避鵷鶵路還開野鶴籠揶揄非爾力王績字無功<lb/>
　　　上塘舟中<lb/>
可笑山翁拙微官亦强名京華難久客海角更孤征桑<lb/>
䕃時當宻菜花今向零短篷甘局促和氣謝春晴<lb/>
初識東塘路言尋槜李船魚鹽千古地吳越一家天夢<lb/>
覺何為者行藏不偶然半溪疎竹影相送海雲邉<lb/>
　　　借周伯弜題天申宫蘇文忠公畫像<lb/>
大澤沾荒裔靈山識老臣微茫雲外迹衰病瘴中身濕<lb/>
<pb n="KR4h0054_WYG_021-3a"/>
草寒碑夕晴花午殿春髙簷風雨斷猶避六丁神<lb/>
　　　江石詩<lb/>
贔屭牕前石參差類虎螭秋晴蘚可剝嵗晏竹相宜要<lb/>
自山川出那知陵谷移摩挲羣玉瘦風助馬王悲<lb/>
　　　登舟<lb/>
綵句殷勤矗釣船乂翁也解去朝天風涵栁外疎疎意<lb/>
雨拂波間淺淺緣脱灑工夫尋活著依稀事業付遺編<lb/>
放諸四海吾能凖獨恨東逰不見仙<lb/>
<pb n="KR4h0054_WYG_021-3b"/>
　　　登樓有感<lb/>
顧陸風流㡬夕陽桑疇麥隴自凄涼山従地盡雲垂海<lb/>
水共天浮日射洋門卒何年隠吳市嗇夫當日愛桐鄉<lb/>
蟻封未敢誇榮䇿芳草無人且自芳<lb/>
　　　華亭以北所見<lb/>
荻門臨水劣生涯屋角香浮繞菜花雞犬聲如深谷長<lb/>
耰鋤力向甫田加葑填岸步聊憑木湖入溝塍不用車<lb/>
驚見茅茨新覆草東風輕颭酒旗斜<lb/>
<pb n="KR4h0054_WYG_021-4a"/>
　　　翫物<lb/>
豹脚縦横底善鳴蝸涎虬篆最堪憎隄防暴客書嫌䑕<lb/>
約束閒人食畏蠅蠛蠓恰穿闗棙去蠨蛸又打局圖成<lb/>
隙光早晚占天轉靜倚東牕翫物情<lb/>
　　　欲借書無可問者<lb/>
三江環地脈千古説機雲欲借圖經看携瓻且自醺<lb/>
　　　華亭道間記所見二首<lb/>
楊栁隂中稻廩芙蓉花裏柴扉日夕牛羊下壠老翁穉<lb/>
<pb n="KR4h0054_WYG_021-4b"/>
子同歸<lb/>
田舍鷄豚壯長江鄉魚蠏鮮肥是處茅柴新熟老翁醉<lb/>
倒扶歸<lb/>
　　　錢氏故園<lb/>
㡬年聞此好名園平地黔巫翠掃天蕭岸半摧林影暗<lb/>
亂螢閒自㸃湖烟<lb/>
中興次輔巧玲瓏尚帶承平艮嶽風一朶慶雲飛不去<lb/>
逰人眼冷夕陽中<lb/>
<pb n="KR4h0054_WYG_021-5a"/>
　　　買鷄喜鬬慰安之<lb/>
獨立昻藏信魯鷄羽毛如鳯合梧棲不須盛氣誇金距<lb/>
付與閒庭自在啼<lb/>
　　　納涼<lb/>
雲頭過雨月䑃朧少立橋亭萬里風想見松江烟浪急<lb/>
最涼多處屬漁翁<lb/>
　　　臨行<lb/>
身是江湖老秀才等閒遊戲墮塵埃匆匆不盡桐鄉意<lb/>
<pb n="KR4h0054_WYG_021-5b"/>
慚愧前修是勉齋<lb/>
従来天地一閒人放去江湖自在身若把乂庵行止勘<lb/>
最迂疎處入經綸<lb/>
　　　放潮<lb/>
每日朝晴暮則隂苦無甚雨洗秧針新来剪得松江水<lb/>
清漲浮瀾一尺深<lb/>
池面瀰瀰溝径斜學栽堤栁半生芽倚闌無事薰風急<lb/>
分得潮来看浪花<lb/>
<pb n="KR4h0054_WYG_021-6a"/>
　　　舟中<lb/>
艮門東望盡嘉蔬麥壠桑疇總上腴莫怪泥塗也村樸<lb/>
百年供億帝王都<lb/>
錢塘從昔競華腴金碧籠加稱帝都漸逺郊坰殊草草<lb/>
但逢樓閣定僧居<lb/>
臨平山下道潛遊春半蘆芽藕未抽野水無情天更濶<lb/>
不知何處是汀洲<lb/>
蘆葦延縁百丈洪布帆収巻笑途窮丈夫雅意追宗慤<lb/>
<pb n="KR4h0054_WYG_021-6b"/>
不耐朝南暮北風<lb/>
　　　新涇阻風示姪輩<lb/>
世事何堪拙更遲及時進業莫兒嬉但看煖景閒舟檝<lb/>
等得北風無住時<lb/>
　　　題三髙士像<hi>原注范蠡張翰陸龜䝉</hi>
霸越平呉亦苦辛黃金直鑄此功臣九州地主闗何事<lb/>
一舸鴟夷共故人<lb/>
西臺事去已多時月冷松江好賦歸會得華亭思鶴意<lb/>
<pb n="KR4h0054_WYG_021-7a"/>
秋風不是憶鱸肥<lb/>
日落長安路漸迷王官谷上有人非江湖好養能言鴨<lb/>
魯望從容比滑稽<lb/>
　　　詠史<lb/>
山河帶礪果何憑壮士休悲走狗烹賜醢不知誰約法<lb/>
却將王禮𦵏田橫<lb/>
開元末路已無章天寳垂將付夀王追憶惠妃因至此<lb/>
如何不遇返魂香<lb/>
<pb n="KR4h0054_WYG_021-7b"/>
忠臣垂盡語琅琅愛子遺留八百桑公琰諸人都薦過<lb/>
後來郤正侍君王<lb/>
鄧羌乞得打鮮卑尹緯髙材却不知若比血誠扶正統<lb/>
九原吾與武侯歸<lb/>
章武重歌漢道昌卧龍勲業細平章欠伸不覺塵編盡<lb/>
雨洗炎埃一霅涼<lb/>
　　　挽芸居<lb/>
海内交遊三十年臨分我到臥床前西湖一葉西風落<lb/>
<pb n="KR4h0054_WYG_021-8a"/>
淚盡秋風松下阡<lb/>
長安道上細哦詩如此相知更有誰芸葉一忩千古在<lb/>
好将事業付佳兒<lb/>
　　周文璞<lb/>
　　　文璞字晉仙號野齋又號山楹陽榖人有方泉<lb/>
　　　先生集見遺書本張端義云野齋嘗語予曰花<lb/>
　　　間集有五字絶佳細雨濕流光景意微妙野齋<lb/>
　　　之灌口二郎歌聴歐陽琴行金銅塔歌不減太<lb/>
<pb n="KR4h0054_WYG_021-8b"/>
　　　白今葺自永樂大典中補詩八首<lb/>
　　　金陵襍詠<lb/>
梁家天子抱琵琶淚灑華林御苑花今日閒韶無處所<lb/>
鴈烟蛩雨屬他家<lb/>
灧灧江波綠更肥蒼烟中有鴨鷗飛當年神武今何在<lb/>
老却遺民更不歸<lb/>
隂山側畔月如霜不為唫猿斷殺腸折得橙花無處賞<lb/>
帶枝分與櫂船郎<lb/>
<pb n="KR4h0054_WYG_021-9a"/>
長干小婦學吹簫樓外閒風弄翠條近得廣陵消息未<lb/>
暮潮已過赤欄橋<lb/>
　　　寄華陽衆侣<lb/>
玉函捧上五雲堆邂逅通幽此一回十數年来増悵望<lb/>
絶無人上望鄉臺<lb/>
九錫碑亭日欲曛有人趺坐對爐薰憑誰為謝桓司馬<lb/>
句曲山中只白雲<lb/>
服事三茅過一生癡心不望羽車迎舊時手種黄龍子<lb/>
<pb n="KR4h0054_WYG_021-9b"/>
今解昇雲入太清<lb/>
怱怱山信寄来時中有黄庭七字詩已死華生無覔處<lb/>
㡬回吹斷玉參差<lb/>
　　葉茵<lb/>
　　　茵字景文笠澤人有順適堂甲乙丙丁戊稿兹<lb/>
　　　自永樂大典補詩六首<lb/>
　　　生長<lb/>
生長古林丘擒来繋鎖囚休憐文變豹尚覺氣吞牛檻<lb/>
<pb n="KR4h0054_WYG_021-10a"/>
穽終難脱咆哮亦可休山中藜藿少君合早為謀<lb/>
　　　别曽源一<lb/>
梅邉又上帝王都栁下俄空處士廬漢月楚星人去後<lb/>
淮雲蜀雨事何如東龜不食西征缺南鴈難期北信疎<lb/>
此去呌閽天路直何時快覩茂陵書<lb/>
　　　洪都宗人則明盛年擇宗子之秀名之曰紹弟<lb/>
　　　書来欲求語則明上侍重親承志篤學恤貧樂<lb/>
　　　善繩繩蟄蟄未可涯也因書昔所賦廣平同系<lb/>
<pb n="KR4h0054_WYG_021-10b"/>
　　　詩一章載賡以慶之<lb/>
善積端如水滌源源深自可羨来昆嵗當有室詎為老<lb/>
意者重闈思弄孫和樂定知江有渚碩蕃佇見葉流根<lb/>
河南心印元同自秋幹虷中細討論<lb/>
　　　耐久交<lb/>
魚水時暫歡芝蘭近同臭惟有石丈人萬古情如舊<lb/>
　　　失題<lb/>
受用十二時不離方寸地門外自風波行之以無事<lb/>
<pb n="KR4h0054_WYG_021-11a"/>
　　　止庵驛路施茶<lb/>
時事艱難路險巇得来名利亦何為趙州茶罷速歸去<lb/>
莫待鐘鳴漏盡時<lb/>
　　張藴<lb/>
　　　藴字仁溥揚州人官幹辦行在諸司糧料有斗<lb/>
　　　野支藳見遺書本兹葺自永樂大典中補詩六<lb/>
　　　十五首<lb/>
　　　西忩雜言八首<lb/>
<pb n="KR4h0054_WYG_021-11b"/>
淵明孝忠人去官念同氣再拜營一粥於酒亦焉嗜寥<lb/>
寥千載間徳音猶未沬寓懐弔形影天地無根蔕<lb/>
商君弊秦法出舍何嗟及胡為乎弗思束濕日以急周<lb/>
家積忠厚神人安且謐我歌行葦詩繼以長太息<lb/>
志士生斯世疇不志顯美素分縣於天贏得為君子巧<lb/>
宦如郭尖徒足汙青史呼號三上書昌黎何必爾<lb/>
牀頭綠綺琴長抱風濤聲庭下老松桂苑苑霜中青資<lb/>
爾二三子聊以虞我生翟公自有常世情多變更<lb/>
<pb n="KR4h0054_WYG_021-12a"/>
巍巍巨唐基房杜實經始功名付諸賢一傳無可紀休<lb/>
休其有容書稱若人耳媢疾以惡之後来楊與李<lb/>
五氣無生滅萬神具於身明真不自見冉冉隨𡨕塵復<lb/>
命歸其根坐斷衆妙門靈芝嵗三秀不畏霜毛繁<lb/>
天匠染青紅髙下乘一機陽榮與隂瘁豈必相因依藤<lb/>
蔓荒故丘<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬托深枝芳草不入媚綠遍江之湄<lb/>
閒味甘如薺吾生拙可知道心平旦氣樂事早春時所<lb/>
欲維寛厚所親維書詩相過儻同調徑醉復何疑<lb/>
<pb n="KR4h0054_WYG_021-12b"/>
　　　中秋陪文昌吳少蓬逰石壁精舎步月野橋<lb/>
逝嵗如頹波燕雲感秋節乾坤出清機老火濕魚頬人<lb/>
生豈常好萬里有隆替隂空動歸鴻萋草變鳴鴂愁端<lb/>
卒已来安得心如鐵朋情亦云厚晤言無厭歇曉勝忻<lb/>
有適一笑發覆蠛野橋横雲根寒泓侵金玦兹山昔所<lb/>
歴亦従多儒哲堂中讀書人流風儼不滅蒼蘚已上堦<lb/>
孤蛩亦入穴摩挲泉上銘清籟竦毛髪假日聊自娛肴<lb/>
糅酒不闕相期忽區逰言駕醉鄉轍歸来不成暝題詩<lb/>
<pb n="KR4h0054_WYG_021-13a"/>
報明月<lb/>
　　　偶得碧蓮雙房可愛戲效宛陵體<lb/>
援筆對嘉蓮更想花初披生成若有偶形容徒費辭収<lb/>
釵背相倚舞琖手雙垂不比鴛鴦梅烟雨低壓枝<lb/>
　　　送趙秋赴調<lb/>
魯鼎巧雕飾售者十之九君如古罍洗蓄眼見未有摩<lb/>
挱知㡬人銅臭不落手龍文粲綵翠照映覺羣醜一朝<lb/>
遇賞識持此足愛夀去去清廟陳引酒酌北斗<lb/>
<pb n="KR4h0054_WYG_021-13b"/>
　　　七夕聞鵲<lb/>
溽暑正埃鬱一室坐焚磝忽占乾鵲喜庭樹繞飛噪流<lb/>
焱挾雨来天晚亦凉好巢居免漂搖示臆若吾告時止<lb/>
焉用留時行不俟報既非鳴不平厥理嘿有召九衝無<lb/>
驚波折葦近可到移將填河心人間作行道<lb/>
　　　紀逰<lb/>
消搖事物外春風浩蕩天幽居少良友行樂才新篇隔<lb/>
縣數十里沿溪半日船詩隨野興發筆落雲態妍賞覽<lb/>
<pb n="KR4h0054_WYG_021-14a"/>
朝暮景騁逰東西阡時聞賽神鼓頻乞買魚錢浪碧麥<lb/>
風軟雨紅桃漲鮮堠亭新粉壁酒戸小村鄽鵲喜相勞<lb/>
苦驚飛雙導前榜人呼繋纜輿僕結行纒鷄唱炊烟裏<lb/>
僮窺籬落邉㬉香飄杏店濃綠暗桑田節物催耕織辛<lb/>
勤供食眠吾徒同臭味俗網斷牽攣我愛今葉令多情<lb/>
候陶淵<hi>原注孟郊云賞句類陶淵</hi>逡巡設鷄黍欵曲羅觴絃握手驚<lb/>
嵗箭聫裾跨時韉同尋入山路不著捷径鞭閲境初啖<lb/>
蔗去愁如絶弦苕苕縹㝢見靡靡青風連足躡方諸國<lb/>
<pb n="KR4h0054_WYG_021-14b"/>
身逰圓嶠巔衆竒勞應接四迥失窺緣一柱倚蒼翠九<lb/>
盤瀉潺湲風松調緣綺露蘚失青鈿邃殿開金户華榱<lb/>
暎玉筵除塵嚴客館移坐逺庖烟穿溜分汲路束枯汗<lb/>
樵肩林扉夕凄𦂳竹水光嬋娟搗藥琴聲碎眠雲鶴夢<lb/>
圓斷鐘催曉起糲飯與蔬便草屩濟吾勝藤杖扶欲顛<lb/>
洞雲寒黯靄石蔓翠鈎連鳯集今何許龍拏跡宛然丹<lb/>
留無骨篛䑕化有芝仙列瓮酒已燥一枰棋未仙燭幽<lb/>
然炬逺畏冷被衣偏勌足思暫憩芳醪欣屢傳轟雷倒<lb/>
<pb n="KR4h0054_WYG_021-15a"/>
銀浦紛雪漲瓊川鸞袖涼蟾舞鮫綃宿霧懸寒聲忽澒<lb/>
洞清瀉長宛延霜鬂不堪照塵纓聊欲湔大書見題石<lb/>
髙跡企来賢天常今已矣道士猶言焉子有逝川歎人<lb/>
誰如石堅羨渠白雲侣得此一壑専坐與世紛隔足使<lb/>
道氣全剛鑱钃靈藥温鼎溉華泉丹成九轉後道在太<lb/>
極先依韓罄夙志叩許滋擎拳蝶夢夜栩栩霄駕夙翩<lb/>
翩希言味無味示我𤣥又𤣥瞻望儵烟滅豁悟逾病蠲<lb/>
當取赤松友直遺黄石編兹逰信有造重慎香火緣<lb/>
<pb n="KR4h0054_WYG_021-15b"/>
　　　玉山招隠歌<lb/>
風蕭瑟兮吹我襟歌叩角兮逰商音天空寥寥山日隂<lb/>
肅肅飛鴈蜻蛚吟閨人載績寒事深余髪早夜霜根侵<lb/>
辰乎既往知来今和寳未剖誰知心况感物化悲難任<lb/>
獨有良朋懐所欽吹笙子晉師堂琴秋蘇露茹酒可斟<lb/>
撥霞弄月窮幽尋好来相就玉山岑<lb/>
　　　李氏山林呈吳鶴林程滄洲<lb/>
竹秋細麥登崆峒雲貌穿駁光曈曨一日涼燠氣不同<lb/>
<pb n="KR4h0054_WYG_021-16a"/>
玉堂二老仙才雄乗熏振珮明光宫此時此地欣相逢<lb/>
栁隂嘶馬拖金狨傾銀行玉炮麟龍湖嵌瀟碧環坐中<lb/>
笑指池上真珠樷沈烟熏就寳鬲穠飛雹過眼文楸空<lb/>
偕我卜晝歡沖瀜酒酣氣振悲孤蓬詩成灑筆凌飛鴻<lb/>
　　　三月四日飲蔗竟海棠下<lb/>
蜀山嵯峨蜀江碧美人如玉多顔色豐肌勝韻天下竒<lb/>
競艷爭妍意亡極新機錦段翠織成轉盼生光欲傾國<lb/>
承露仙人靚有香避風皇后嬌無力欲開未開濃復濃<lb/>
<pb n="KR4h0054_WYG_021-16b"/>
曽注和膏紅琥珀人間風日苦不貸閬苑歸雲誠頃刻<lb/>
腮花褪盡畫睂長徐娘自負風流格佯眠賣眼擲春心<lb/>
堂上燭明爭奈得一尊相屬莫相違一年好景當寒食<lb/>
未多六品誇洛陽解記三須惟沈立<lb/>
　　　分冬<lb/>
又酌分冬酒浮沈四十年無風香穂直遙夜燭花圓道<lb/>
騐芸芽長寒知柏性堅青山黄髪伴猿鶴故相憐<lb/>
　　　張公洞詩<lb/>
<pb n="KR4h0054_WYG_021-17a"/>
吾宗仙府洞疑不在人寰鬼吏衣冠肅霓幢隊仗閑醉<lb/>
歸驢跡滑奕罷鶴飛還最巧罘罳頂空青不可扳<lb/>
　　　題寳藏寺<lb/>
頗意西湖寺門前景畧同水流經室北栁入杜橋東鶴<lb/>
舉連軒白魚跳撥刺紅酒闌吟未稳歸櫂又怱怱<lb/>
　　　題應山龍湫<lb/>
扁舟曉趂竹秋風囬首前逰夢一同風雨石苔漫古刻<lb/>
藤蘿烟水閟臨宫鳥聲晝寂聞塵淨花影潭深色界空<lb/>
<pb n="KR4h0054_WYG_021-17b"/>
毛令向来臨賞處分留詩物到衰翁<lb/>
　　　東林訪僊<lb/>
杳杳仙踪不可期依然東老舊林扉石榴醮酒書何在<lb/>
山薜緣衣畫亦非風定觀中桃欲動月髙華表鶴曽歸<lb/>
扁舟小泊聊乘具趂得春山笋蕨肥<lb/>
山逢勝處屬僧坊西出城闉去路長一日講臺靈石性<lb/>
千年劍水動星光田花漠漠初霑雨江葉蕭蕭不待霜<lb/>
喜共登臨聊把酒癡兒有底為官忙<lb/>
<pb n="KR4h0054_WYG_021-18a"/>
　　　和信庵留題虎丘韻<lb/>
椽筆題詩向此山隃知玉氣潤林巒光涵絶澗劍花凈<lb/>
影落中庭月樹寒春燕巢深金殿隠晚雲収盡碧天寛<lb/>
暫携寮吏登臨處未把風流遜謝安<lb/>
　　　黄龍洞<lb/>
水邉逰賞亦無期物色黄龍洞最竒欹石倚人看欲倒<lb/>
斷崖懸樹望猶危貪幽未覺搜吟苦歴險寜教步屧遲<lb/>
客裏怱怱寒食過栁橋還憶去年時<lb/>
<pb n="KR4h0054_WYG_021-18b"/>
　　　再用韻<lb/>
山水清音屬子期兹逰所得亦多竒持心定慧何由雜<lb/>
著脚平安自不危境凈本無塵土涴春融更覺洞天遲<lb/>
歸来夢與神仙遇説到鴻濛未鑿時<lb/>
　　　秋興<lb/>
水落秋風日夜深小庭婪露雨愔愔鳴鶗忽斂芳林氣<lb/>
斷鴈猶遺故國音吟入古香穿月脅夢生孤秀出雲心<lb/>
年光亹亹成何事撫鏡搔殘髪一簮<lb/>
<pb n="KR4h0054_WYG_021-19a"/>
　　　寒鴉<lb/>
飛不成行動作羣寒聲歴亂不堪聞棲深野岸經霜樹<lb/>
㸃破江天欲雪雲背日字斜濃忽淡圍風陳急聚還分<lb/>
有時鷗鷺參差見一局殘棊欲付君<lb/>
　　　由後山過李園詩<lb/>
入眼春濃日自遲行穿犖确破藩籬園林勝事能忘酒<lb/>
風月閒情更有詩池栁乍開蟬翳葉井桃重長鶴棲枝<lb/>
歸来一枕㳺仙夢笑指酴醿作後期<lb/>
<pb n="KR4h0054_WYG_021-19b"/>
　　　述情寄雲麓<lb/>
去年今日天平路曽侍先生杖屨行春入花租蜂足食<lb/>
雨殘槐夢蟻逃名貧甘杞鞠知勝肉嬾事衣冠畏入城<lb/>
自歎早衰身復病惟餘雙眼讀書明<lb/>
　　　過霅<lb/>
碧浪湖邉望霅城水髙於地欲相吞春風歌鼔家家酒<lb/>
夜月舟航處處村西塞人歸魚市散東林仙去鶴宫存<lb/>
往来頻有鷗相識搔首閑汀日又昏<lb/>
<pb n="KR4h0054_WYG_021-20a"/>
　　　寒食晚眺<lb/>
馳逐花塵鬂欲華狂歡憑酒作生涯一春行樂多妨雨<lb/>
三載清明不在家暖趣蠶工開柘葉寒生鳥信落梨花<lb/>
水村寂寂人歸後山崦新烟起焙茶<lb/>
　　　和韻菊潭書懐<lb/>
中年百事念頭疎始信貧能富不如風趂隂晴為冷暖<lb/>
水浮世界信空虚漆園傲吏悲烹鴈蠻府㕘軍戲詠魚<lb/>
㡬度把君吟巻讀又將閒日半消除<lb/>
<pb n="KR4h0054_WYG_021-20b"/>
　　　迎淮東趙大使<lb/>
相公明詔趣東還衮舄皇皇萬國觀慷慨一時平賊易<lb/>
辛勤十載䕶邉難沙堤馬上春行印御柳鸎邉曉繋鞍<lb/>
出處自闗公大節書生憂國只睂攅<lb/>
　　　法華山詩<lb/>
擾擾名場轍迹環閒中人自不曽閒樹猶如此悲流水<lb/>
茶罷無言看華山<lb/>
　　　春草<lb/>
<pb n="KR4h0054_WYG_021-21a"/>
一氣中行四序遷不緣栽種綠芊芊江南江北春風夢<lb/>
詩意蒼茫白髪前<lb/>
　　　黄龍洞<lb/>
戍削蒼蒼壁倚天臥龍幽洞不知年白雲粘筆題詩去<lb/>
重寄相思與鶴仙<lb/>
　　　紺袖<lb/>
紺袖香銷寳瑟塵雨愔愔裏碧桃春翠屏睡足空長晝<lb/>
多少相思夢不真<lb/>
<pb n="KR4h0054_WYG_021-21b"/>
　　　雜興<lb/>
雲心長與白鷗期四十年非只自知天地無情空費日<lb/>
水邉照影得新詩<lb/>
天與汝酒不肯飲悲憂與我生俱生暮年陶寫政須此<lb/>
誰愛區區身後名<lb/>
越冠齊瑟竟安施誤矣甘為衆目媸百嵗能消㡬癡黠<lb/>
臨風三歎郢中辭<lb/>
西田蚤稻喜新穫西忩白菊憐初開年光逝水雙鬂改<lb/>
<pb n="KR4h0054_WYG_021-22a"/>
矯首暮雲人未来<lb/>
畏酒時猶飲過差重彈長鋏怨無家誰能貯椒八百斛<lb/>
自欲載書三十車<lb/>
山林蕉萃鬢滄浪夢境浮雲久已忘猶有讀書心未歇<lb/>
一燈對鶴語更長<lb/>
鴻漸無茶生病思龜䝉有菊誑饑腸閉門自得安禪法<lb/>
舉世空求得熱方<lb/>
庭柏千年解得仙君看霜榦石能堅妄希至道吾何敢<lb/>
<pb n="KR4h0054_WYG_021-22b"/>
中夜尋思輒廢眠<lb/>
虚皇来下素雲車清淨香中誦玉書一入幽遐超萬刼<lb/>
明忩塵在死灰如<lb/>
杜荀鶴去唐風晚張季鷹歸晉日危斯人已矣何嗟及<lb/>
千古論心酒一巵<lb/>
南忩石瘦竹疎疎沈水薰殘架上書旋破月團煎活水<lb/>
日長留客話清虚<lb/>
華院寒生小雨過博山香潤礎雲多重簾晝寂秋棊罷<lb/>
<pb n="KR4h0054_WYG_021-23a"/>
自寫牙牌記藥窠<lb/>
茭葉𠖇𠖇姑惡啼竹花漠漠伯勞飛畫睂對我玉臺鏡<lb/>
繡眼窺人金縷衣<lb/>
久聞學道能遺世故應薪水煩髙士劉安可笑無靈氣<lb/>
長與仙人守都厮<lb/>
夜氣蒼蒼白露凉蛩移哀響入孤床披衣起立階櫩月<lb/>
一鴈初聞欲斷腸<lb/>
小李將軍著色山千金一紙世無傳閒忩借本工臨寫<lb/>
<pb n="KR4h0054_WYG_021-23b"/>
去去重看意惘然<lb/>
一筯秋風菰菜羹二升雲澤桃花米吾生有涯何所求<lb/>
直是愛閒多病耳<lb/>
三間茅屋萬松間自障春泥斷往還時對月明搔技癢<lb/>
風傳幽曲到人寰<lb/>
大梁在東不架屋牽牛在西不服箱翟公書門固已錯<lb/>
貧賤自昔交情長<lb/>
曉汲銀牀洗碧洮緩搖桂露和朱調魯公書帖閒張壁<lb/>
<pb n="KR4h0054_WYG_021-24a"/>
披拂清風坐獨謠<lb/>
不假兵戎取蜀方孔明才畧輔闗張區區尚欲爭天下<lb/>
只送胡孫入布囊<lb/>
昔㑹仙人曲靜中赤藤斜拄眎白龍狡獪變化不可詰<lb/>
飈車忽駕蓬莱東<lb/>
漫漫長天捲樹風御冬無具百憂中癡兒强挽爺須説<lb/>
門外題詩柿葉紅<lb/>
離思重題金谷字閒情獨擬玉川詩霜横詩閣相期夜<lb/>
<pb n="KR4h0054_WYG_021-24b"/>
月滿南溪始泛時<lb/>
東屯茅屋竄松䑕南谷荒村啼竹鷄萬里乾坤雙不借<lb/>
百年風月㡬偏提<lb/>
　　　海棠<lb/>
别種昌州最有聲十分顔色雨初晴錦幃睡起嬌無力<lb/>
羞見銀臺畫燭明<lb/>
　　　小忩即事<lb/>
白雪香浮蟹眼圓紫雲光冷䑕須亁倉庚怨雨庭春晚<lb/>
<pb n="KR4h0054_WYG_021-25a"/>
𤣥乙窺簾花晝寒<lb/>
　　　虎丘<lb/>
曼陀石上無根樹歴歴生公説法餘劍水一泓清徹底<lb/>
至今人説有龍居<lb/>
　<lb/>
　<lb/>
　<lb/>
　<lb/>
<pb n="KR4h0054_WYG_021-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖後集巻二十一<lb/>
</p>
<p>
</p>
  </div>
<div>
                <head>江湖後集巻二十二</head>
    <p>
<pb n="KR4h0054_WYG_022-1a"/>
欽定四庫全書<lb/>
　江湖後集巻二十二　　　　宋　陳起　撰<lb/>
　　俞桂<lb/>
　　　桂字睎郄仁和人紹定五年進士有漁溪詩稿<lb/>
　　　見遺書本茲葺自永樂大典中補詩八首<lb/>
　　　採蓮曲<lb/>
朝露濕妾衣暮霞耀妾矚一葉小如瓜去住無拘束兀<lb/>
棹歌採菱襲襲薰風足蘆葉映港清捉對鴛鴦浴蓮中<lb/>
<pb n="KR4h0054_WYG_022-1b"/>
有苦心欲折手還曲折蓮恐傷藕藕斷絲難續<lb/>
平湖淼淼蓮風清花開映日紅妝明一雙鸂鶒忽飛去<lb/>
為驚花底蘭橈鳴蘭橈蕩漾誰家女雲妥髻鬟黛睂嫵<lb/>
采采荷花滿袖香荷深忘却歸時路<lb/>
西湖西畔荷花多扣舷女兒嬌唱歌道旁駿馬金叵羅<lb/>
欲住不住横秋波放船却入花深處臨流照妝噤不語<lb/>
南山起雲北山雨折得荷花不歸去弄波驚起鴛鴦雙<lb/>
水珠濺濕芙蓉裳恨無飛羽致汝旁遡洄従之雲路長<lb/>
<pb n="KR4h0054_WYG_022-2a"/>
西風引袂涼雲起鴛槳扶船浮淥水露沁花脂茜粉香<lb/>
滿柄鋒芒刺葱指紅綃半妥金釧明堤上六郎闚唱聲<lb/>
湘中暮雨歡期失各自東西空目成船蕩波心烟漠漠<lb/>
歸路花従唱邉落綠艷紅妖江水深水厎靈均應不覺<lb/>
女伴歌採蓮清聲度流水無意驚鴛鴦鴛鴦自飛起<lb/>
荷葉籠頭學道情花妝那似妾妝清雙雙頭白猶交頸<lb/>
翻笑鴛鴦不老成<lb/>
抝落圓房響釧金背人細數子藏深不嫌到手多尖刺<lb/>
<pb n="KR4h0054_WYG_022-2b"/>
祇怕傷人有苦心<lb/>
　　　提幹漁溪<lb/>
不涉驚濤心自穏栁隂隂處著孤舟的知世路多機穽<lb/>
一線閒名付直鈎<lb/>
　　武衍<lb/>
　　　衍字朝宗汴人遺書本所載適安藏拙餘稿一<lb/>
　　　巻皆絶句適安乙藳一巻古今詩兹葺自永樂<lb/>
　　　大典中者題曰適安藏拙餘藳續巻乃世所行<lb/>
<pb n="KR4h0054_WYG_022-3a"/>
　　　本不復見者也<lb/>
　　　白鶴愁<lb/>
白鶴愁竹㰍窄凋𤣥裳緇素翮夕陽移影瘦空庭秋草<lb/>
碧<lb/>
白鶴愁竹㰍低秋夜清思歸飛天風吹夢落明月冷瑤<lb/>
池<lb/>
　　　題楊伯起菊莊圖<lb/>
落落莊中人英英霜下傑酌水擷清露餐香帶寒月頽<lb/>
<pb n="KR4h0054_WYG_022-3b"/>
齡良可制髙興未渠輟醉幘岸西風長吟鬂吹雪<lb/>
　　　復歸絲桐<hi>原注琹名玉壺氷</hi>芸居以詩見賀紀述備盡<lb/>
　　　報以長篇兼簡葵牕<lb/>
爨桐制作妙莫傳㝠搜恰恰三十年大雷小雷不可見<lb/>
一生夢想空流涎玉壺氷本王氏物指下琅然頗清越<lb/>
不知傳来凡㡬姓隠隠蛇跗細如髪銅駝陌上春風和<lb/>
湖邉得侣相委蛇古囊提携帶詩酒一時樂事何其多<lb/>
座有知音豈容已滕上泠泠冩流水夕陽催雨入烟城<lb/>
<pb n="KR4h0054_WYG_022-4a"/>
囬憶清歡如夢裏孟光有問我獲疑匣中朱絲胡不歸<lb/>
鄰翁篝燈出相慰官河櫂夫猶可追踉蹡十里夜㡬午<lb/>
認得登舟元處所始知尤物果累人終喜明珠還合浦<lb/>
拂拭徽絃正孤坐欲記微吟未成課忽聞風外剝啄聲<lb/>
報道芸居以詩賀<lb/>
　　　謝芸居恵歙石廣香<lb/>
家無長物祇書巻又無良田惟破硯寥寥此道人共嗤<lb/>
君獨相憐復相善鄴侯架中三萬籖半是生平未曽見<lb/>
<pb n="KR4h0054_WYG_022-4b"/>
一癡容借印疑似留客談𤣥坐忘倦探懐忽出片石方<lb/>
雙池絲刷潤且光芙蓉溪深古坑逺論新品舊殊未遑<lb/>
慷慨珍投意何永更配畨禺心字餅歸来喜歡舉廢典<lb/>
春雨書樓閟深靜手抄羲經誤未刋塵侵商鬲灰久寒<lb/>
便燒團煤炙雲母旋滴清泉凝露漙㸃朱塗黄細商確<lb/>
時有烟絲裊風幕心融終日㳺聖涯恍若置身天祿閣<lb/>
　　　謝秀松庵蒲大韶墨<lb/>
古来墨工號竒手廷珪仲將骨已朽老蒲近世曽獨步<lb/>
<pb n="KR4h0054_WYG_022-5a"/>
伐盡西岷古松肘天収此老五十年膠法源流無復有<lb/>
松庵講師出一挺自説藏来為最久聮翩雙鳯飛雲頭<lb/>
覢若光瑿照忩牖後来制作無此様盈尺笏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>堅且厚<lb/>
十年一寸玉不如持以衒人人識否誠齋有詩昔曽誦<lb/>
始信得名渠不苟松庵識人欲炙色勇割見投歸我袖<lb/>
摩挲把玩何時休巾襲永言珍所授一生當著㡬兩屐<lb/>
性嗜逺慚蘇子後家有中巖舊坑硯歸試寒忩雲碧溜<lb/>
却愁癡坐學臨書畫竹不成徒似栁<lb/>
<pb n="KR4h0054_WYG_022-5b"/>
　　　月中桂<lb/>
詩人欲斫月中桂不知上有西河生年年奮斤伐仙樹<lb/>
帝愁桂長侵蟾精今夕月團團似扇桂影分明月中見<lb/>
廣庭香薄悲姮娥留得喬枝罩孤殿<lb/>
　　　題薛益齋所藏馬逺夜潮圖兼簡方孤雲<lb/>
海天雲刷青漫漫天風飛上白玉盤濕銀山横出空濶<lb/>
盪来一色涵芒寒錢塘江頭竒絶者費盡丹青最難寫<lb/>
是誰吮筆貌天真應奉上方人姓馬馬生後進甲等倫<lb/>
<pb n="KR4h0054_WYG_022-6a"/>
妙處或能肩古人當時運意入縑素浩然心府空無塵<lb/>
壁間挂起忽驚異秋色滿堂醒客醉請君収巻勿復觀<lb/>
中有䲭夷千古泪<lb/>
　　　有所思寄二琴友<lb/>
懐伊人兮在帝鄉山月白兮秋夜長流泉響絶横秋牀<lb/>
感而不寐摧我腸美人遺我正始音何以報之百鍊金<lb/>
相暌相離兮嵗月深欲往従之兮夢難尋<lb/>
懐伊人兮在東粤山月出兮寒照雪匣塵不拂朱絲折<lb/>
<pb n="KR4h0054_WYG_022-6b"/>
感而不寐心悁結美人贈我璠璵樂何以報之和氏璞<lb/>
相思相望兮天一角欲往従之兮雲路邈<lb/>
　　　次韻簡吳靜庵<lb/>
氷雪親𤣥論塵埃洗客衣㡬囬晨見速長是晚忘歸壺<lb/>
裏春常在人間事盡揮樊籠狂閙者囬首悟前非<lb/>
畫展唐摩詰書藏晉右軍滿樓宣賜物插架古遺文竹<lb/>
影三更月爐香一縷雲有誰知此趣孤鶴語慇勤<lb/>
　　　次芸居湖中韻<lb/>
<pb n="KR4h0054_WYG_022-7a"/>
放櫂湖心去風恬雨盡時挿天青嶂合戀水白雲飛酧<lb/>
酢杯頻舉摴蒲局屢移碧蓮香不斷歸路浥人衣<lb/>
　　　送汪謙齋赴松陽簿<lb/>
愛爾名家千里駒别親逺宦問津初要知撫字覘為錦<lb/>
豈但勾稽事出朱青眼相逢須入幕綠牕得暇且觀書<lb/>
故人此外無他屬嵐翠髙寒保二雛<lb/>
　　　謝友人恵簟兼簡儲文卿<lb/>
風蹙秋波細織成展来堂上眼増明若因古制當為席<lb/>
<pb n="KR4h0054_WYG_022-7b"/>
或用方言强作笙居士未眠心已爽此君到死骨猶清<lb/>
呼兒掃凈池軒上便欲移床聴雨聲<lb/>
　　　遇故人㑹飲分韻得山字<lb/>
賸呼歡伯作清歡百日終無此日閒苦被俗緣欺綠髪<lb/>
莫談世事對青山一天秋色鴈聲外十里香風桂子間<lb/>
光景易流人易散杖頭須帶夕陽還<lb/>
　　　琴川致道觀簡葉制㡬<lb/>
巋然樓殿壓崇岡八百年来古道場三級危壇封翠蘚<lb/>
<pb n="KR4h0054_WYG_022-8a"/>
七星靈檜滴清霜丹空綠合人何在塵滿朱欄井尚香<lb/>
絶愛隂符碑字古每来模索立脩廊<lb/>
　　　送汪耘業赴畨易判官<lb/>
栁寒莫折折官梅持贈君行盡此盃惜别不能無泪落<lb/>
相逢難得便心開改絃作意趨元幕通籍那愁滯逺才<lb/>
指㸃芝山應更喜板輿迎自日邉来<lb/>
　　　白髪詩<lb/>
白髪晶晶抑可吁鑷来渾覺鬂邉踈近緣病起頻添此<lb/>
<pb n="KR4h0054_WYG_022-8b"/>
全謂吟多枉謗渠老境漸侵羞覽鏡清晨閒理不勝梳<lb/>
頭顱如許真堪笑猶向書中作蠧魚<lb/>
　　　觀棊<lb/>
洞口雲深晝景遲支笻閒看野人棋路無寛褊眼須活<lb/>
機有淺深心自知忽忽滿盤紛黒白明明一著繫安危<lb/>
要當險處精神到何用頻更局面為<lb/>
　　　憶舊逰<lb/>
二十年前氣頗豪每逢潮上客相招松間躍馬逰三竺<lb/>
<pb n="KR4h0054_WYG_022-9a"/>
花底移舟醉六橋拂壁便題誇得句扣舷相和索吹簫<lb/>
欲尋此樂何時再對水看山意未消<lb/>
　　　宜永雜興<lb/>
雙蝶来何許騰騰翅粉妍驀然風逴去却在楝花邉<lb/>
簷隙蒲蘆祝籬根熠燿飛靜中觀物化頗亦見天機<lb/>
竹偃竿竿碧檉揺穂穂紅午過書未讀清坐一簾風<lb/>
臨字每僵指鍊詩常斷鬚不知勤苦學學到古人無<lb/>
　　　呼猿洞<lb/>
<pb n="KR4h0054_WYG_022-9b"/>
雲褁諸峯冷未開洞深無路陟崔嵬杖藜斸石驚猿去<lb/>
却倩山僧喚得囬<lb/>
　　　積雪折竹有感<lb/>
清修抱節碧欄東積雪俄摧玉一叢擬奏通明劾滕六<lb/>
祇愁天路有剛風<lb/>
　　　寓吳氏園<lb/>
杏花風裏蝶翻翻池館無人自往還不把詩来供日課<lb/>
也難消遣許多閒<lb/>
<pb n="KR4h0054_WYG_022-10a"/>
　　　寄畨昜判官汪耘業<lb/>
賞音投合事非難五鶚齊鳴上九闗従此暮雲休悵望<lb/>
春風催入紫宸班<lb/>
　　　䟦龍眠春牧圗<lb/>
鐡脊驕騘玉面騾分明相逐下晴坡當時不聴支郎語<lb/>
駿骨人間應是多<lb/>
　　　冷泉亭<lb/>
鳥語泉聲自抑揚松風時拂藥花香老僧坐足歸寮去<lb/>
<pb n="KR4h0054_WYG_022-10b"/>
替與逰人憩晚涼<lb/>
　　　清湖<lb/>
兩河秋水碧瀜瀜鑿得西湖一脈通流去有聲曽細聴<lb/>
市橋人静月明中<lb/>
　　　逰南山<lb/>
屐齒黏雲上石梯躋攀巉絶立移時好竒一世應成癖<lb/>
咋指従来笑退之<lb/>
上山得似下山輕不用笻枝緩緩行行到水邉才覺倦<lb/>
<pb n="KR4h0054_WYG_022-11a"/>
却浮一葉指煙城<lb/>
　　　金林檎花<lb/>
半拂焉支帶露香玉環春晚試新妝三郎晚節無公論<lb/>
剛把豐肌比海棠<lb/>
　　　步虚詞四闋夀吳靜庵<lb/>
朝元天路慶雲多桂樹吹香冷鬱羅應為仙翁今日夀<lb/>
玲玲環佩下星河<lb/>
紫鳯銜書出九關頻年光動虎林山龍奎錫號恩雖異<lb/>
<pb n="KR4h0054_WYG_022-11b"/>
自視浮榮祇等閒<lb/>
欲識吾庵以靜名内觀何有外無形探天别得長生訣<lb/>
獨抱清明合至靈<lb/>
金簡標名玉篆階莫將松鶴擬年華逍遙太極秋光裏<lb/>
細挹天漿對菊花<lb/>
　　　恭謝慶成詩十闋<lb/>
二載明禋帝意専瓣香合謝祖宗前向來盛典従頭數<lb/>
紹述應須億萬年<lb/>
<pb n="KR4h0054_WYG_022-12a"/>
麝蠟籠紗粲玉階珠㰍齊撤九門開一天星斗明如月<lb/>
法駕徐檠出殿来<lb/>
宫監推簾探曉星景陽鐘動已妝成鳯輿陸續銜車馬<lb/>
黄道香濃尾駕行<lb/>
禮成列聖宴羣工浩蕩春風到竹宫傳㫖簮花俄似錦<lb/>
信知天子是天公<lb/>
大官宣勸禮優寛中殿妃嬪各盡懽和氣滿城天色好<lb/>
不妨直際晚囬鑾<lb/>
<pb n="KR4h0054_WYG_022-12b"/>
樂奏僊韶進夀觥觚稜風細寳香清隔簾微見龍顏啟<lb/>
緣是優人有笑聲<lb/>
宫前儀衛尚般還花裏聲傳午漏殘見説御園才放水<lb/>
聖心㳺泳正觀瀾<lb/>
染羅彫草斡天機簇戴工夫鬬出竒惟有近臣恩數異<lb/>
尚方别賜細欒枝<lb/>
小白長紅十里春歸来天仗擁香塵翩翩黄屋彤霞裏<lb/>
輦上無花止一人<lb/>
<pb n="KR4h0054_WYG_022-13a"/>
士庶重重間綺羅霽光熏作小春和御街兩行瞻天表<lb/>
比似前囬人更多<lb/>
　　　蠟梅二絶句<lb/>
磬口檀心紫暈重繁香微洩繡簾風照花休用添紅燭<lb/>
却怕輕明煖易融<lb/>
賦得姿容類至中哨枝宿葉又春風品題雖入江梅譜<lb/>
可惜名同韻不同<lb/>
　　　逰吳門同樂園書池光亭壁呈使君張都承<lb/>
<pb n="KR4h0054_WYG_022-13b"/>
一城和氣萬花春金碧樓臺處處新太守不孤同樂意<lb/>
木蘭堂上看逰人<lb/>
　　　書扇<lb/>
榴花枝上雨𡨕迷睡起鈎簾放燕歸簷玉無聲忩几潤<lb/>
一篝香靄自熏衣<lb/>
　<lb/>
　<lb/>
　江湖後集巻二十二<lb/>
</p>
<p>
</p>
  </div>
<div>
                <head>江湖後集巻二十三</head>
    <p>
<pb n="KR4h0054_WYG_023-1a"/>
欽定四庫全書<lb/>
　江湖後集巻二十三　　　　宋　陳起　撰<lb/>
　　呉仲孚<lb/>
　　　仲孚字惟信霅川人仲方之弟有菊潭詩集見<lb/>
　　　遺書本兹葺自永樂大典中補詩五首<lb/>
　　　呈䝉齋<lb/>
出處真麟鳯詩書得正傳仁心全造化風骨半神仙門<lb/>
柳揺春雨庭花鎻暮烟雲䑓非隠地即日帝王宣<lb/>
<pb n="KR4h0054_WYG_023-1b"/>
　　　上湖守趙希蒼<lb/>
方今選牧匪為輕果見名邦付老成白髪益堅憂國念<lb/>
丹心常藴愛君誠月遷花影龎無吠風舞棠隂鶴自行<lb/>
看着碧瀾堂下水與君政事一般清<lb/>
徳大才優世所宗漢唐諸老莫如公高明正直行王事<lb/>
耿介清廉繼父風六邑人居條教内萬家春出笑談中<lb/>
即看詔促歸清禁手把梅花馬首東<lb/>
　　　上高疎寮處州守<lb/>
<pb n="KR4h0054_WYG_023-2a"/>
神仙來守神仙地銘石庭空畫㦸森道接聖賢韓愈學<lb/>
詩關風教杜陵心二年鼔角傳清調萬古溪山得賞音<lb/>
即有詔書催入覲金蓮夜草玉堂深<lb/>
　　　呈岳緫卿<lb/>
黄塵漠漠路漫漫舊釣空思水國寒鄉信不來雲樹逺<lb/>
斜陽無語下欄干<lb/>
　　胡仲參<lb/>
　　　仲参字希道清源人仲弓之弟有竹莊小藁見<lb/>
<pb n="KR4h0054_WYG_023-2b"/>
　　　遺書本茲葺自永樂大典中補詩五首<lb/>
　　　呉王試劒石<lb/>
呉王鑄劒成自謂古難比試之髙山巔石裂斷横理那<lb/>
無昔時人相逢干將里故宫宫中白日長春風野田百<lb/>
草香有誰慷慨不平事被褐踏花推酒缸<lb/>
　　　次林庭植留别韻<lb/>
麯生皆可醉何必問醇醨浩氣長看劒愁腸半貯詩歸<lb/>
舟無麥載去路有梅隨瘴海風波惡此行君自知<lb/>
<pb n="KR4h0054_WYG_023-3a"/>
　　　王用和屢言别而未歸頥齋有詩戱之次韻奉<lb/>
　　　寄<lb/>
幾度西郊餞馬塵曾將尺素托文鱗荷盃酌盡開懐酒<lb/>
柳線縈囘有脚春瘴海自多流落客陽關少見别離人<lb/>
出門有礙何為者徒負江湖老大身<lb/>
　　　留别社友<lb/>
漫浪歸來六換秋又携書劒入皇州得些湖海元龍氣<lb/>
作箇山川司馬游奔走客塵因念脚勾牽時事上眉頭<lb/>
<pb n="KR4h0054_WYG_023-3b"/>
中朝滿目皆知已還有篇詩遣寄不<lb/>
　　　和王和禮留别韻<lb/>
歸騎怱怱十日程客身猶自戀桐城未應江左追王建<lb/>
且去隆中卧孔明雞黍幾畨陪夜話鶯花一路伴伶聲<lb/>
秦溪溪上無風浪好與白鷗尋舊盟<lb/>
　　姚鏞<lb/>
　　　鏞字希聲號敬庵剡溪人嘉定十年進士吉州<lb/>
　　　判官以平冦功擢守贑州後貶衡陽有雪篷集<lb/>
<pb n="KR4h0054_WYG_023-4a"/>
　　　見遺書本兹葺自永樂大典中補詩六首<lb/>
　　　北髙峯詩<lb/>
閑處春光淡逢僧共採蒿曲盤山磴險直上塔峯髙風<lb/>
露侵衣冷江湖送眼豪近年無隠者空負數株桃<lb/>
　　　送僧孤峯<lb/>
分得西林雲滿巢瓣香端為逺公燒阿兄不觧陶潜飲<lb/>
只倚山中水一瓢<lb/>
　　　贈孤峯<lb/>
<pb n="KR4h0054_WYG_023-4b"/>
拄杖尋幽古寺中雲容淡淡雨濛濛歸來一笑春多事<lb/>
野杏山桃各自紅<lb/>
　　　憶孤峯<lb/>
浮杯方渡湘江上又逐孤雲到嶽前七十二峯烟雨夜<lb/>
與誰同話懶殘禪<lb/>
　　　題孤峯房<lb/>
雲木隂森天氣清杜鵑啼了又啼鶯幽人午枕不成夢<lb/>
憶得故山春樹生<lb/>
<pb n="KR4h0054_WYG_023-5a"/>
　　　龜泉松<lb/>
未讓葛洪丹井靈石根流水更清泠多年不見仙桃出<lb/>
化作老松生茯苓<lb/>
　　戴復古<lb/>
　　　復古字式之天台人嘗登陸放翁之門以詩鳴<lb/>
　　　江湖間有石屏續稿見遺書本王士禎居易録<lb/>
　　　云石屏以詩名而多直率然氣骨終勝今葺自<lb/>
　　　永樂大典中補詩六首<lb/>
<pb n="KR4h0054_WYG_023-5b"/>
　　　求先人墨迹呈表兄黄季文<lb/>
我翁本詩仙游戱滄海上引手掣鯨鯢失脚墮塵網身<lb/>
窮道則腴年髙氣彌壯平生無長物飲盡千斛釀傳家<lb/>
古錦囊自作金玉想篇章乆零落人間𣺌餘響捜求二<lb/>
十年痛淚濕黄壤君家圖書府墨色照青嶂我翁有遺<lb/>
跡數紙古田様髣髴鍾王體吟句更豪放把玩竹林間<lb/>
寒風起悽愴昂昂野鶴姿愧無中散狀兒孤襁褓中家風<lb/>
隨掃蕩於兹見筆法可想翁無恙幽居寂寞鄉風月共<lb/>
<pb n="KR4h0054_WYG_023-6a"/>
來往衆醜成獨妍羣瘖怪孤唱一生既蹉跎人琴遂俱<lb/>
䘮托君名不朽斯文豈夭相舊作忽新傳識者動慨賞<lb/>
嗟余忝厥嗣朝夕愧俯仰敢墜顯揚思幽光發草莽假<lb/>
此見諸公丐銘松栢壙君其啟惠心慰彼九泉望<lb/>
　　　春後呈趙懶菴<lb/>
乆望春風至還經閏月遲梅花丈人行柳色少年時愛<lb/>
酒常無伴吟詩近得師離騷變風雅當效楚臣為<lb/>
　　　癸已端午呈李伯髙<lb/>
<pb n="KR4h0054_WYG_023-6b"/>
客裏幾逢端午節看成雪鬢與霜髯救人採得三年艾<lb/>
背世翻成六日蟾老境可憐歸未得羇懐長是病相兼<lb/>
猛思一醉酬風月笑撚菖花揭酒帘<lb/>
　　　長沙呈趙東巖運使併簡幕中楊唯叔通判諸<lb/>
　　　丈<lb/>
日暮逺途行未休白頭又作長沙遊湘江一㸃不容俗<lb/>
嶽麓四時皆是秋香草汀州付騷客紅蓮幕府聚名流<lb/>
吟邊萬象冩不得上有風流趙倚樓<lb/>
<pb n="KR4h0054_WYG_023-7a"/>
　　　到南昌呈宋愿父黄子魯諸丈<lb/>
一秋無便寄平安新鴈聲聲報早寒昨夜檢衣開故篋<lb/>
去年家信把來看<lb/>
扁舟幾度到南昌東望家山道路長醉裏不知身是客<lb/>
故人多處亦吾鄉<lb/>
　　危稹<lb/>
　　　稹字逢吉臨川人有巽齋稿見遺書本兹葺自<lb/>
　　　永樂大典中補詩三首<lb/>
<pb n="KR4h0054_WYG_023-7b"/>
　　　日漾水影於窻變態千萬因為之歌<lb/>
日在天水在池溶溶漾出黄琉璃須臾影上白雪窻争<lb/>
竒角異無不為金鱗鱗玉絲絲鳯花織錦天孫機浮雲<lb/>
疾流星漢動老樹破碎光參差魚跳暈車輪蝦出展圓<lb/>
鏡一物動其間皆足助其勝小兒弄影嗔未大兩手抱<lb/>
石波心墮忽見千丈萬丈金蛇飛鐵騎無聲雪山過中<lb/>
有神人髙丈許金冠嵳峩軀幹武眼花不即辨誰何徐<lb/>
觀炯炯欄干露須知變態無定時要此中間為砥柱其<lb/>
<pb n="KR4h0054_WYG_023-8a"/>
餘妙處不可冩古來大明難繪畵君思舞劒悟書法况<lb/>
今讀書天影下不妨着眼為端詳此是天下真文章有<lb/>
能融化入吾用可使筆端萬丈生光芒初不必垂文希<lb/>
價咸陽市亦不必矜誇作賦中書堂請求天黼黻上補<lb/>
舜衣裳大作文明治昭然燭萬方<lb/>
　　　和靖逸韻<lb/>
觀書入聖肯成癡宴坐湖邊閱四時桂窟風髙還子在<lb/>
梅村月冷少人知心安競病便成句手約敲推更問誰<lb/>
<pb n="KR4h0054_WYG_023-8b"/>
霜後江山清到骨明朝髙處共尋詩<lb/>
　　　送孫行之出守衡陽<lb/>
日日江頭送客行况聞君去作専城心存臣子無中外<lb/>
士繫朝廷有重輕諫疏滿懐催上道中原萬事想關情<lb/>
戎葵到底還傾日側耳衡陽來雁聲<lb/>
　　徐集孫<lb/>
　　　集孫字義夫建安人有竹所吟稿見遺書本今<lb/>
　　　葺自永樂大典中補詩二首<lb/>
<pb n="KR4h0054_WYG_023-9a"/>
　　　本心參政約游西山分韻得頂字<lb/>
僕僕事行役度盡千峯頂恣覧亦云倦困卧殊未醒西<lb/>
爽俄見要前約欲重訂結習若猶在寜復計兩脛天際<lb/>
豁輕隂溪頭横短艇揺手謝籃輿信歩蹋荒徑適意自<lb/>
忘逺迷途誰為詗此翁平生意故自畧畦町何妨一笑<lb/>
囘呼童催煑茗兩年已三至我如飫五鼎無乃大屬厭<lb/>
徒欲逃酩酊老筆忽先倡髙標誰與並尚記去載游金<lb/>
碧光炯炯何處非吾鄉一氣相溟涬<lb/>
<pb n="KR4h0054_WYG_023-9b"/>
　　　余種竹方成扁其室曰竹所友人以詩至用其<lb/>
　　　韻<lb/>
屋老苔荒席乆虛近分一榻與雲俱梅花未種招蜂怨<lb/>
竹所雖青欠鶴圖無事看山如對客有時隠几亦忘吾<lb/>
過門除却能吟者不是髙僧即老儒<lb/>
　　朱繼芳<lb/>
　　　繼芳字季實建安人紹定五年進士有静佳乙<lb/>
　　　稾見遺書本今葺自永樂大典中補詩二十四<lb/>
<pb n="KR4h0054_WYG_023-10a"/>
　　　首<lb/>
　　　失題<lb/>
千年白蝙蝠來往撲人衣洞黒鬼相語天寒僧未歸巖<lb/>
温生石乳烟起作林霏城裏遥看處唯應一翠㣲<lb/>
　　　松澤西亭<lb/>
髙人太多事寒夜本無魚船子今何許涇流只似初白<lb/>
蘋秋浩蕩黄葉晚蕭疎更有斯亭在乾坤一草廬<lb/>
　　　桐江舟夜<lb/>
<pb n="KR4h0054_WYG_023-10b"/>
蕩槳入虛碧星河俱動揺前村漁火近别浦鴈聲遥對<lb/>
景知明月囘頭得暗潮桐廬在何許江路夜迢迢<lb/>
　　　十暑<lb/>
十暑江湖客塵緇白苧衫人㳂沙島路風捲海門㠶帯<lb/>
雨厨煙重通潮井脉鹹家書言不盡重拆又重緘<lb/>
　　　西湖别業<lb/>
寥寥湖上趣大似水雲僧故國經年夢寒窻獨夜燈鞭<lb/>
聲争輦道月色淡觚稜一覺平明睡都人却未能<lb/>
<pb n="KR4h0054_WYG_023-11a"/>
　　　春遊<lb/>
雨過青青草湖邊信馬蹄夕陽沙路逺春水板橋低柳<lb/>
暗漁人屋花香燕子泥摩挲酒家壁留着醉時題<lb/>
　　　秋風<lb/>
秋風欺病客力氣復何如髪短絲無數衣寛帯有餘見<lb/>
人慵作禮聞鴈强裁書門外生秋草呼童不要除<lb/>
　　　再拜閬風帥幹寶謨郎中<lb/>
家世蜀青城摶扶幾萬程神遊應八表骨鍊已三生舉<lb/>
<pb n="KR4h0054_WYG_023-11b"/>
酒呼麟脯吹笙荅鳯鳴欲將余馬紲蜷局不堪行<lb/>
　　　刺桐<lb/>
刺桐依客舍晴緑上窻紗昨夜還飛葉來時未作花鴉<lb/>
寒驚月色人老惜年華今度逢揺落歸心一倍加<lb/>
　　　清明<lb/>
餳面留寒不肯濃一年春事看成空人歌人哭清明日<lb/>
花落花開昨夜風薄薄絮泥行燕子深深茭蕩出鳬翁<lb/>
西陵橋上多車馬有底狂馳百嵗中<lb/>
<pb n="KR4h0054_WYG_023-12a"/>
　　　新秋雜興<lb/>
晚烟起處是孤村漠漠郊原白道分菰葉池塘疎雨過<lb/>
豆花籬落夕陽曛逺山空闊圍天在隣杵丁東帯鴈聞<lb/>
獨自尋詩風滿䄂不知身入白鷗羣<lb/>
　　　和政和顔令君韻<lb/>
恰百年餘得縣名從前官長是誰清魚鮭市小通蠻逺<lb/>
鷄犬村深見吏生過客莫嗔厨傳冷家人方喜俸錢輕<lb/>
却愁明日朝天去不得黄紬飽五更<lb/>
<pb n="KR4h0054_WYG_023-12b"/>
　　　壽尚書意一先生<lb/>
天上麒麟地上行當年孔釋送徐卿重來司馬兒童喜<lb/>
初見歐陽老婢驚黄道日開經幄霽紫垣星近履絇明<lb/>
本朝寳筴千千嵗惟讀書人共太平<lb/>
　　　閒觀<lb/>
閒觀造化餘静極恱自性胡蝶忽飛來吾心已無競<lb/>
　　　幽尋<lb/>
幽尋興不淺歸路故遲遲猿斷空山荅人行片月隨<lb/>
<pb n="KR4h0054_WYG_023-13a"/>
　　　冷泉亭<lb/>
白猿弄清泚秋入山骨冷老僧怯慿欄忽失架裟影<lb/>
　　　溪橋<lb/>
雲歸洞府癡龍睡日澹山椒倦翼還橋上行人橋下水<lb/>
如今日夜不曾閒<lb/>
　　　見野祭者<lb/>
餳粥初香未賜烟百金難買過湖船南崖山下何年骨<lb/>
猶向人間覔紙錢<lb/>
<pb n="KR4h0054_WYG_023-13b"/>
　　　疎山矮師叔道塲<lb/>
白雲深處水茫茫四百年餘古道塲我來不見矮師叔<lb/>
手種樹身今許長<lb/>
　　　行都春事詩<lb/>
紫陌無泥雨後天緑隂多處正鞦韆土風未必知農事<lb/>
也聼村夫說種田<lb/>
　　　蝶<lb/>
看見青蟲作蝶時不知蝶是此身非牀頭為有南華巻<lb/>
<pb n="KR4h0054_WYG_023-14a"/>
午枕酣來忽夢飛<lb/>
　　　張子中牡丹圖<lb/>
寫來猶自挾春嬌想見當年魏與姚花外小車看未了<lb/>
杜鵑聲裏洛陽橋<lb/>
　　　次韻胡仲方因楊伯子見寄<lb/>
此去廬陵定幾程向來笻杖未經行懸知征棹雲邊集<lb/>
大有吟情雪裏生<lb/>
楚渡食萍應甚美舜祠吹玉直能清二君即日青冥上<lb/>
<pb n="KR4h0054_WYG_023-14b"/>
唯我青山帯雨耕<lb/>
　　陳必復<lb/>
　　　必復字無咎長樂人淳祐十年進士有山居吟<lb/>
　　　稿見遺書本今葺自永樂大典中補詩二十九<lb/>
　　　首<lb/>
　　　春日偕遊響應山觀瀑泉飲漱玉亭上分複磴<lb/>
　　　擁危泉賦磴韻十四<lb/>
溪山晴色妍桃李春意賸野服烏角巾郊游偶乗興同<lb/>
<pb n="KR4h0054_WYG_023-15a"/>
行皆好賔樂此境物勝古寺臨清潭鳴泉落危磴孤亭<lb/>
上雲雨木末𣺌難認林深行漸迷谷虛語相應隂壑號<lb/>
悲風懸蘿礙飛鐙掃花坐寒石意與幽事稱崖巔記曾<lb/>
遊蘚濕墨痕凝登髙浩懐古嵗月如墮甑百年幾朝昏<lb/>
今昔一長凭道人苦將迎頗亦厭車乗他時營菟裘隙<lb/>
地儻可贈舉杯酌山靈兹語為我證<lb/>
　　　題東坡畵像<lb/>
東坡先生謫仙人騎鯨海宇幾十春麾呵日月斥八極<lb/>
<pb n="KR4h0054_WYG_023-15b"/>
笑觸豐缺天不嗔萬里歸來故無恙諸公非復先朝臣<lb/>
空令後世拜公像洛陽宫闕今成塵<lb/>
　　　村家<lb/>
遶郭一溪斜溪村八九家招邀過鄰里欵曲話桑麻老<lb/>
樹低眠石寒流淺潄沙吾生尚萍梗媿爾獨興嗟<lb/>
　　　積潦簡友人<lb/>
暝鎻層隂重霾深失逺巒積流上籬落飛影度欄干石<lb/>
髮梳風痩垣衣䕶雨寒深懐褁飯去終媿往來難<lb/>
<pb n="KR4h0054_WYG_023-16a"/>
　　　葦逕<lb/>
葦逕通支港舟行倚岸斜曉沙含宿雨老樹著疎花嵗<lb/>
月春城暮人烟水驛賒仍年為客恨飄泊秪堪嗟<lb/>
　　　東呉逆旅<lb/>
他鄉又寒食牢落動歸心世事少如意明時無賞音江<lb/>
湖千里客桑柘一春深昨夜還家夢西窻見緑隂<lb/>
　　　逺遊<lb/>
闗山勞眺望宇宙憶經行地隔南溟斷天低北斗横髙<lb/>
<pb n="KR4h0054_WYG_023-16b"/>
譙聞逺柝孤枕歴寒更隻影惟堪弔殊鄉鮮弟兄<lb/>
　　　雨晴小歩<lb/>
蠶月家家静村流處處深草分兩岸色竹覆半池隂少<lb/>
飲亦㣲醉獨行還自吟兒童怪相問争識野夫心<lb/>
　　　晨征<lb/>
亂山迎馬首樹色辨㣲茫犬吠一村月鴉啼滿屋霜近<lb/>
郊人語早逺市漏聲長隔㟁誰家圃疎梅出短墻<lb/>
　　　出郭<lb/>
<pb n="KR4h0054_WYG_023-17a"/>
泥深留屐齒出郭少人行逺磬含餘韻疎簾透薄明浮<lb/>
雲時態異流水世情輕只讀南華了年來悟養生<lb/>
　　　郊行<lb/>
夏半餘寒在新秧緑未齊僧歸知有寺水盡覺無谿疎<lb/>
徑風行籜空庭鳥篆泥東郊有幽致小暇一扶藜<lb/>
　　　漏長<lb/>
漏長知夜久夢薄覺衣輕曙月侵霜白寒星度水明遥<lb/>
空一鴈過鄰屋數雞鳴著論吾寜敢徐徐待老成<lb/>
<pb n="KR4h0054_WYG_023-17b"/>
　　　意行<lb/>
簡出少過從前遊仙夢中寒峰千嶺碧霜葉半林紅霽<lb/>
表浮餘景明邊落去鴻意行隨所止端未哭塗窮<lb/>
　　　偶出<lb/>
野店荒雞曙籬荆帯暝開漏聲隨雨盡山色傍船來事<lb/>
業歸書巻生涯付酒杯溪翁往還慣不怕白鷗猜<lb/>
　　　書西齋几<lb/>
半枕午窻夢一聲啼鳥清雨深花有恨春老柳無情退<lb/>
<pb n="KR4h0054_WYG_023-18a"/>
覺身名重閒知世事輕杜門非謝客懶甚闕将迎<lb/>
　　　遲客小軒<lb/>
約客乆不至春明坐小軒墻隂侵霽色簷暈上波痕晴<lb/>
色麥花老暖風鸎語繁午庭人寂寂桃李亦無言<lb/>
　　　賦叅政叔祖水亭<lb/>
一段漁歌起夕陽溪山佳處欠平章受風楊柳絲絲弱<lb/>
臨水軒窻面面凉約客有時同把酒横琴無事自燒香<lb/>
沙頭鷗鳥忘機久却被官船去較忙<lb/>
<pb n="KR4h0054_WYG_023-18b"/>
　　　夜宿山庵<lb/>
扣宿精廬旋啓扉佛香未冷坐多時分僧一半雲歸榻<lb/>
借竹幾些風入詩隔夢聼鐘疑寺逺避寒移枕覺宵遲<lb/>
起看猶有殘窻月春雪滿山啼子規<lb/>
　　　書齋戱題<lb/>
數簷隙地葺幽齋小作軒窻傍竹開行蟻上縁風折笋<lb/>
飢鴉争啄雨殘梅閉門惟有讀書樂愛客苦無佳士來<lb/>
最憶西湖柳隂底扁舟欲去尚徘徊<lb/>
<pb n="KR4h0054_WYG_023-19a"/>
　　　江湖<lb/>
江湖路逺總風波欲向山中製芰荷黄葉落來秋色晚<lb/>
亂鴉歸處夕陽多慣經世態知時異拙為身謀惜嵗過<lb/>
有屋一區田二頃分無清夢到鳴珂<lb/>
　　　過隠者居<lb/>
痩笻獨與鶴相隨行盡荒郊入翠㣲溪鳥喜晴將子浴<lb/>
山蜂傍暖採花歸空村嵗月徴書晚深徑蒿萊客屨稀<lb/>
久欲依居圖别業自愁無計泣牛衣<lb/>
<pb n="KR4h0054_WYG_023-19b"/>
　　　奉酬陳介庵明府桐江見寄<lb/>
寒侵征袖客先知曉角吹霜下客衣歸興只縁松菊晚<lb/>
宦情肯為稻粱肥山村日落人收市海浦風生浪打圍<lb/>
怊悵詩成無便寄夜深暗遣夢魂歸<lb/>
　　　戱折竹葉為舟示奚奴<lb/>
乃翁兒戱可憐生折葉浮舟趂岸行有便信風翻覆易<lb/>
無心逐水去留輕觸崖頗似乗時意藏壑深關遯世情<lb/>
幸喜此身元不繫底須壁上覔寰瀛<lb/>
<pb n="KR4h0054_WYG_023-20a"/>
　　　元日酌悠然賦坐客悠字韻<lb/>
東風第一畨<hi>去殾</hi>春游白袷清樽半日休花氣未醒蜂蝶<lb/>
懶宿寒猶殢雨雲愁人煙帯郭居全少林沼當軒趣逈<lb/>
幽吟過小橋歸夢晚亂鐘何處思悠悠<lb/>
　　　重過東野故居<lb/>
郭外有村名孟堡舊傳君此卜幽棲草荒東野千年宅<lb/>
水遶南山一曲溪人物不生詩渺渺秋風無語恨悽悽<lb/>
可憐如許衣冠士不為留祠向竹西<lb/>
<pb n="KR4h0054_WYG_023-20b"/>
　　　歸來<lb/>
小笠輕蓑卧短篷曉歌楚曲和漁翁片㠶自識歸來路<lb/>
借得清江一釣風<lb/>
　　　幽興<lb/>
自折疎花插小瓶醉眠明月讀騷經白雲也識幽人意<lb/>
分與秋山一半青<lb/>
　　　山中冬至<lb/>
讀易燒香自閉門懶於世故苦紛紛曉來静處叅生意<lb/>
<pb n="KR4h0054_WYG_023-21a"/>
春到梅花有幾分<lb/>
　　　夜軒納凉<lb/>
銀床破睡霧籠紗翠簟湘紋捲浪斜小院夜深凉似水<lb/>
一池明月浸荷花<lb/>
　　釋斯植<lb/>
　　　斯植號芳庭住錫南嶽寺有采芝小集見遺書<lb/>
　　　本兹葺自永樂大典中補詩二首<lb/>
　　　和子履雍家園詩<lb/>
<pb n="KR4h0054_WYG_023-21b"/>
長橋南走羣山間中有雍子之名園蒼雲蔽天竹色浄暖<lb/>
香撲地花氣繁飛泉來從逺嶺背林下曲折寒波飜珍<lb/>
禽不可見毛質數聲清絶如哀彈我來據石弄琴瑟惟<lb/>
恐日暮登歸軒塵紛剥落耳目異只疑夢入仙家村知<lb/>
君襟尚我同好作詩閎放莫可攀髙篇絶景兩不及乆<lb/>
之想像空冥煩<lb/>
　　　送李容甫歸北都<lb/>
先生讀書不下堂堂上有客語浪浪弟子出觀如堵墻<lb/>
<pb n="KR4h0054_WYG_023-22a"/>
怪君眉彩生光芒北都晁夫子一别久相望君來道信<lb/>
問使我開肺腸三日不改服猶覺芝蘭香平生寡投分<lb/>
一笑且云樂慇懃發黄巻鈍吻慳應酢大杵撞啞鐘已<lb/>
厭音響惡更慙河伯觀未易窮海若索寞嵗華晚颼颼<lb/>
黄葉秋歸心劇流水忽忽不可留固知此鱣鯨肯託尋<lb/>
常溝直須見老聃可化南榮儔海州嵗有冲天鵠卵如<lb/>
萍實光琢玉蜀鷄眇然何敢伏羽成不須求日浴一舉<lb/>
將驚萬人目<lb/>
<pb n="KR4h0054_WYG_023-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖後集巻二十三<lb/>
</p>
<p>
</p>
  </div>
<div>
                <head>江湖後集巻二十四</head>
    <p>
<pb n="KR4h0054_WYG_024-1a"/>
欽定四庫全書<lb/>
　江湖後集巻二十四　　　　宋　陳起　撰<lb/>
　　陳起<lb/>
　　　起字宗之錢塘人開書肆於睦親坊亦號陳道<lb/>
　　　人寶慶初以江湖詩禍爲史彌逺所黥有芸居<lb/>
　　　乙藁見遺書本今葺自永樂大典中補詩五十<lb/>
　　　一首<lb/>
　　　題建溪劉希和吟趣園<lb/>
<pb n="KR4h0054_WYG_024-1b"/>
佳氣滿呉洲琅琅謫仙句當其傲雲月風流良可慕寂<lb/>
寥數百載何人踵逸歩建溪有劉侯於吟契其趣是知<lb/>
建與呉妙處同一悟水石巧縈紆烟雲互呑吐花光時<lb/>
變眩山色無旦暮物物可供吟先為梅花賦<lb/>
　　　趙紫芝運幹<lb/>
陋室與高門東西互接畛相聚雖不稠相别殊難忍風<lb/>
㠶去程遥到時秋未盡少試禆畫材計臺作標凖恨無<lb/>
䨇羽翔汨汨成蠧隠便結南浦夢獨立江風𦂳<lb/>
<pb n="KR4h0054_WYG_024-2a"/>
　　　芸隠提管詩來依韵奉荅<lb/>
君詩如梅花將盡春意函一枝漏泄處踏雪寒曾諳肯<lb/>
踐桃李塲溪山還自甘破玉暗香度似親夷甫談<lb/>
我詩如折桐經霜為一空尚可親時髦託根日華宫莫<lb/>
謂背於時㑹在春風中小雨灑清明又是一畨紅<lb/>
　　　芸隠再和復用以酬<lb/>
大藏五千巻齋沐啓寶函强名禅教律心了一一諳向<lb/>
來曾乞食此味醍醐甘拈花飲先笑意會不待談<lb/>
<pb n="KR4h0054_WYG_024-2b"/>
芸隠抱竒偉未可論苦空吾皇樂詢道日御賦政宫㑹<lb/>
看召嚴徐敷奏陛殿中鳴靴踏龍尾豈久蓮依紅<lb/>
　　　送别曾㓜廣赴漕試歸<lb/>
疋馬來東呉䇿勲在一戰文場老燕代餘子自北面西<lb/>
風敲鐙歸山應過處戀英氣凛横槊河海能幾見自識<lb/>
韓將軍論交今惓惓<lb/>
　　　洪扇贈别芮通父<lb/>
春氷幕千絲我箑美無度習習南浦秋受藏憶襲䕶之<lb/>
<pb n="KR4h0054_WYG_024-3a"/>
子思呉鱗觸熱遥問津舉箑寄薄劣却暑兼障塵荆榛<lb/>
道﨑嶇輕車宜徐徐戴星秣驪駒未午投林廬酌月重<lb/>
來期名言毋重違自嗟君是客忍賦别離詩<lb/>
　　　送賀某赴興化任<lb/>
賀公夢三刀恩榮被詔函家山繄比隣風俗應夙諳承<lb/>
流復宣化使民思棠甘向來愷悌心今足副時談<lb/>
壺山邈千里旌旗拂揺空是邦足文物教宜先泮宫嗟<lb/>
余病十載置身藥裹中追送不能逺望望晝錦紅<lb/>
<pb n="KR4h0054_WYG_024-3b"/>
　　　呈朱叢瑞<lb/>
囊中五色絲擬將舜裳補玉階遠於天莫睹干戚舞治<lb/>
朝足文物一室自規矩少賤人或欺黔婁况貧窶毋作<lb/>
飯牛歌春滋夜來雨<lb/>
　　　寄題當湖隠渌亭<lb/>
曲逕一亭幽三十六水聚簷影接波光蟬聲入秋思開<lb/>
薸静看雲愛月懶種樹濠上意如何疎鍾烟外寺<lb/>
　　　對菊有懐東園<lb/>
<pb n="KR4h0054_WYG_024-4a"/>
青女凌波楚江冷庭前一葉鳴金井砧杵誰家試夾衣<lb/>
西風攪碎蘆花影呼童折取籬下金旋汲山泉注古缾<lb/>
細哦七字延秋色寒香似欠東園清江上子牟懐魏闕<lb/>
離情一動腸千結急呼斗酒破霜螯楚月不礙西湖月<lb/>
　　　荅熟庵<lb/>
昨宵約月臨西池氷蟾不至鶉火飛歸來一室白於晝<lb/>
乃是新詩光陸離當年應剖瓊蚌腹不然何以明於燭<lb/>
細窺字字欲走盤三復庵名悟圓熟一片情田萬古耕<lb/>
<pb n="KR4h0054_WYG_024-4b"/>
有年能得幾書經小疵終是未全稔孰若先生耨穫精<lb/>
南窻寄傲遂初欲移石畦蘭更紉菊茶烟細雜玉爐沉<lb/>
研影净涵金井渌林下今纔見一人却疑圖任思舊臣<lb/>
自昔東山豈終隠似聞鸞詔下蒼旻<lb/>
　　　送郭聖與就監試歸兼簡其弟<lb/>
楚尾呉頭月光冷山鳥不鳴桂浮影破霜採得蟾邊香<lb/>
蘭菊無言秋耿耿萬年枝外淺紅墻胥山小閣憇晚凉<lb/>
湖波江浪座中接寒篝凝夢歌雲觴明朝忙踏槐花市<lb/>
<pb n="KR4h0054_WYG_024-5a"/>
萬丈光芒生璧水𤓰金繭紙市相高兀兀鉤提笑韓子<lb/>
小雁汀沙振寒羽亦復搴衣告歸去近别難甚况逺離<lb/>
一日仙舟隔輕霧<lb/>
　　　信歩<lb/>
信歩過髙崗隨僧到上方泉浸松逕潤風出稻畦薌地<lb/>
險人誰問山深屋亦藏惜無碑可考創立自南唐<lb/>
　　　三遊錢園併題四時畫圖<lb/>
只因閒未得又慕得閒名一幅無盡態四時有餘情唫<lb/>
<pb n="KR4h0054_WYG_024-5b"/>
清招鶴伴機熟付鷗盟坐久不知晚前汀烟水横<lb/>
　　　遊禹廟<lb/>
何期來此地重謁告成祠菲飲泉堪酌桐棺事莫知蟾<lb/>
分丹桂影龍矯老松枝拂石尋遺字苔荒大業碑<lb/>
　　　雪中送黄希聲西歸<lb/>
可是歸心急行装冐雪天向來期重任未可羡先鞭人<lb/>
事虧盈月烟波逺近舩明時困英特此别又三年<lb/>
　　　蘭亭歸途<lb/>
<pb n="KR4h0054_WYG_024-6a"/>
山水佳如此都忘客路難鷗明寒渚浄鴈入野田寛事<lb/>
久人多厭心清夢却安獨憐鸞翼逺誰念篋衣單<lb/>
　　　還劉雪坡詞藁<lb/>
誰與分天巧裁成雲錦裳春花籠淡月秋水照斜陽得<lb/>
句皆竒偉知音盡老蒼尚期京國路相與較宫商<lb/>
　　　嘉平旦雪<lb/>
天欲做竒事清寒發化機一雲無不覆萬物盡同輝水<lb/>
合漁烟暝山空獵火㣲夜窻歌七月三歎及無衣<lb/>
<pb n="KR4h0054_WYG_024-6b"/>
天一孕真精裁成六出霙大聲聞竹折空色助梅清節<lb/>
壯氊甘囓兵竒鶩自驚男兒須事業謾說剡舟明<lb/>
　　　荅趙章泉<lb/>
新詩将逺意千里附文鱗清響蝉噓露髙閒鶴卧雲但<lb/>
知耕野水不暇問朝紳賸欲陪顔笑凄凉呉楚分<lb/>
　　　借居值雪<lb/>
已歎長安索米難可禁風雪滿長安無家又是於人借<lb/>
有命從來只自寛春入園林根覺煖色連天地眼生寒<lb/>
<pb n="KR4h0054_WYG_024-7a"/>
西湖寂寞梅無伴合向孤山忍凍看<lb/>
　　　夜聼誦太極西銘<lb/>
六經宇宙包無際消得斯文一貫穿萬水混茫潮約海<lb/>
三辰煥爛斗分天鳶魚察理河洛後金玉追章秦漢前<lb/>
遥夜並聼仍闇味奎明誰敢第三篇<lb/>
　　　挽宣教郎新差通判慶元府王琮<lb/>
前月相遇了無恙小窻畫巻手親開不知翁作仙遊去<lb/>
忽見兒封壙記來寂寂芸居香不斷悽悽松塢韻堪哀<lb/>
<pb n="KR4h0054_WYG_024-7b"/>
客中為灑秋風淚尚想吟魂遶夜臺<lb/>
　　　謁陽明洞天<lb/>
覊游何事復來東豈是三生太史公舞鶴臺空丹蛻井<lb/>
見龍壇古瑞名宫石帆酒甕遺秦蹟玉簡金書閟禹功<lb/>
萬壑松風秋愈壯直將幽意問穹隆<lb/>
　　　雪後<lb/>
青山當户牖雪後非吾有為問謝家池緑波還在否<lb/>
　　　雪中三絶<lb/>
<pb n="KR4h0054_WYG_024-8a"/>
一天和氣到柴門檻内蘭芽也玉温静炷衙香誰與伴<lb/>
慈悲大士共黄昏<lb/>
探梅又復負前盟曽念霜風病不禁清曉擔頭和雪買<lb/>
數枝親插供觀音<lb/>
可憐切切度衆生千百年來魄尚靈自㓜歸依今老矣<lb/>
濯雲曉汲薦清泠<lb/>
　　　曉寒即事<lb/>
芳意迢迢客夢閒亂紅飛盡曉泥乾薄羅尚怯餘寒在<lb/>
<pb n="KR4h0054_WYG_024-8b"/>
一陣東風剪牡丹<lb/>
　　　趙濟民生日<hi>原注雪中見招老病畏寒荆婦獨往小詩奉寄</hi>
今嵗呈祥殊勝昔六花端為壽筵開小詩聊寓千秋意<lb/>
不得相陪法喜來<lb/>
　　　第三橋詩<lb/>
梅花雪岸去舟單茅屋水田白鷺寒好景幾囘吟不得<lb/>
重來無語立䦨干<lb/>
　　　留題天樂寓張氏湖亭<lb/>
<pb n="KR4h0054_WYG_024-9a"/>
沉水香銷一局棊客來淺酌旋分題畵欄占得春多少<lb/>
簾捲東風日未西<lb/>
　　　次黄伯厚惠紙衾韻<lb/>
冷浸溪藤松下月宻緘逺寄袁安雪忍蹴茸茸一徑氊<lb/>
依約江行曉時節<lb/>
　　　明逺閣<lb/>
風捲疎烟逺岫分天開一鏡皎無雲衰荷揺落汀洲晚<lb/>
猶舞餘香墜茜裙<lb/>
<pb n="KR4h0054_WYG_024-9b"/>
　　　雪中簡趙徳行<lb/>
滕六庭前三致意應翻奚錦報瓊瑶剡梅莫訝山隂棹<lb/>
寒色欺人是灞橋<lb/>
　　　脩父知縣萬里寄詩久未能荅午枕夢見之覺<lb/>
　　　而有荅<lb/>
夢覺疎蟬韵更凄䦨干曲曲柳隂移呉蠶蜀繭繰千尺<lb/>
一種愁機兩處絲<lb/>
　　　夜誦<lb/>
<pb n="KR4h0054_WYG_024-10a"/>
父子跏趺絶似僧青燈一琖夜三更讀殘戴記兒將倦<lb/>
山栗旋煨仍擘橙<lb/>
　　　月下聞桂花<lb/>
一庭人静月當空桂不多花細細風香露滴衣凉似水<lb/>
恍然移下廣寒宫<lb/>
　　　胡季懐有詩約羣從為秋泉之集輙以山果助<lb/>
　　　筵戱作二疊<lb/>
近詩通譜江西社新醸攙先天下秋已許眼中窺一豹<lb/>
<pb n="KR4h0054_WYG_024-10b"/>
可容杯裏散千憂<lb/>
君家香醪蜜不如試投桃李望瑶琚敢誇所無易所有<lb/>
潘郎一出果盈車<lb/>
　　　詠琴上曹先生<lb/>
清如雅操直如絃此意于今久不傳月冷風髙清禁地<lb/>
只將古調奏鈞天<lb/>
　　　與適安夜飲憶葵窻<lb/>
人在江干月上巵不妨想像一篇詩月來即是葵窻至<lb/>
<pb n="KR4h0054_WYG_024-11a"/>
對景成三憶曩時<lb/>
　　　與葦航適安飲<lb/>
獻酬無算是盃行午酌從容至四更陶母侈於真率約<lb/>
退思無倦若為情<lb/>
觥籌交錯舞傞傞延得嫦娥泛醁波客謂平生無此樂<lb/>
二章聊繼飲中歌<lb/>
　　　早起<lb/>
今早神清覺歩輕杖藜聊復到前庭市聲亦有關情處<lb/>
<pb n="KR4h0054_WYG_024-11b"/>
買得秋花插小瓶<lb/>
　　　井亭橋<lb/>
桐花夾岸栁遮山水面誰家燕子還摩利閣邊唐相井<lb/>
濯衣人散暮潺潺<lb/>
　　　分得春禽効香奩體<lb/>
數聲應寄春消息纔轉花梢濃緑隔早知襟韵倦逢迎<lb/>
莫遣臨風情脉脉<lb/>
　　　喚渡<lb/>
<pb n="KR4h0054_WYG_024-12a"/>
一帆又是過西陵天正寒時雨欲氷心地自平潮自險<lb/>
囘瞻絳闕認觚稜<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0054_WYG_024-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖後集巻二十四<lb/>
</p>
<p>
</p>
  </div></body>
</text>\m</TEI>
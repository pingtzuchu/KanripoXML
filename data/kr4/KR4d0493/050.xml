<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_050-1a"/>
道園學古録卷之五十　方外藁六<lb/>
　　　　　　　　　　　　　雍虞集　伯生<lb/>
　　碑<lb/>
　　　　真太道教第八代崇玄廣化真人岳公之碑<lb/>
國家混一海宇兼進群藝俾各得自致其功罔或遺佚是故<lb/>
禱祠禬禳之事有属諸道家者其别數宗而真大道者以苦<lb/>
節危行爲要不妄求於人不苟侈於巳庶幾以徇丗夸俗爲<lb/>
不敢者昔者金有中原豪傑竒偉之士往往不肯嬰丗故蹈<lb/>
亂離輙草衣木食或佯狂獨往各立名號以自放於山澤之<lb/>
間當是時師友道䘮聖賢之斈湮泯凘盡惟是爲道家者多<lb/>
能自異於流俗而又以去惡復善之說以勸諸人一時州里<lb/>
田野各以其所近而從之受其教戒者風靡水流散在郡縣<lb/>
皆能力耕作治廬舎聮絡表樹以相保守乆而未之變也<lb/>
<pb n="KR4d0493_SBCK_050-1b"/>
國朝之制凡爲其教之師者必得在禁近號其人曰真人給<lb/>
以印章得行文書視官府而真大道教者則制封無憂普濟<lb/>
開㣲洞明真君劉德仁之所立也以弟子嗣守其業治大都<lb/>
南城天寳宮又嘗得郡置道官一人領其徒属與全真正一<lb/>
之流叅立矣今其苐九傳掌教真人張清忠者丗家関中其<lb/>
譜則横渠氏之族姓也事親至孝制行堅峻嘗掌教矣猒謁<lb/>
請逢迎之煩逃去之乆無克充其任者朝廷重其名實遣使<lb/>
尋訪給驛致之旣見度不可辭即舎所賜傳徒歩入京師深<lb/>
居寡出人或不識其面著書以名其斈文多奇奥貴人逹官<lb/>
來見率告病伏卧内雖有金玉重幣之獻漠如也或拜伏户<lb/>
下良乆自牖間得一語而去巳爲幸甚過望至於道德忠正<lb/>
縉紳先生則納屣杖䇿往見不以爲難時人髙其風至畫爲<lb/>
圖以相傳翰林斈吉吴公嘗移疾假舘于天寳宮之别業其<lb/>
<pb n="KR4d0493_SBCK_050-2a"/>
徒以真人道行記請呉公之言天下學者所尊信因必其可<lb/>
書者以遺之其徒争取以模刻諸石遠近且十餘所真人聞<lb/>
而唶之曰始吾學道豈求名哉遽止之不能也則來者告曰<lb/>
木則有本水則有原矣吾師之隠德未傳聞於丗而吾獨以<lb/>
呉公之文行是旣爲吾弟子先矣惟先師之事今呉公歸老<lb/>
臨川之上念不可復以強之請子爲之辭予旣思呉公知張<lb/>
真人事必敬重之乃授其事而爲之次第曰真大道第八代<lb/>
師曰岳真人諱德文字　父曰得慶故家絳州翼縣娶澤<lb/>
州王氏兵間遷涿之范陽令爲涿州人生三子真人其季也<lb/>
將生時其母夢老人皓鬚長身冠劍壯偉告之曰當蹔寄母<lb/>
家矣明日州人見有青氣西北起若自天來者奔從氣所往<lb/>
視之則岳氏家也氣止而真人生歲乙未之九月十九日距<lb/>
今九十三年矣生而雄渾稍長不爲兒嬉性不嗜酒食肉亦<lb/>
<pb n="KR4d0493_SBCK_050-2b"/>
絶不啖年十六辭親入道龍陽宫其父愿慤人也事稼穡惟<lb/>
謹心甚是之而長兄興方以才勇爲行軍百夫長疑其惰也<lb/>
驅而置之行伍之間非其志也是時五代師大玄酈希成真<lb/>
人居懷來水峪之太玄宫往依焉十八受教𬒳其冠服漸領<lb/>
其文書谷帛之事又主四方之來受其戒誓者太玄甚重之<lb/>
而其父母且老從真人於水峪事太玄後皆泊然委蛻其徒<lb/>
称之太玄之化去也宻告其六代師玄通孫得福真人曰岳<lb/>
生其八代乎第七代師順真李德和真人之掌教也署爲法<lb/>
師充教門諸路都提點以副巳也至元十九年十月真人所<lb/>
焚香爐中有異徴方怪之而李師升堂集衆以教事付真人<lb/>
曰先師之嘱如此遂以二十一年　宣授崇玄廣化真人掌<lb/>
教宗師統轄諸路真大　道教事又賜　璽書褒護之自是<lb/>
眷遇隆渥　中宫至召見親賜𫀆焉安童丞相嘗病其人視<lb/>
<pb n="KR4d0493_SBCK_050-3a"/>
之立差時甚神之　諸王邸各以其章致書爲崇教礼助者<lb/>
多至五十餘通而　實都而王又爲剏庫藏脩宮宇廣門墻<lb/>
充田畒始冠與衣間飾金寳極其精盛元貞　年加封其祖<lb/>
師錫賚尤厚使人立碑棣州冠劍所藏處是年奉詔修大<lb/>
内延春閣下賜予徧及其徒而真人以大德三年二月化去<lb/>
而升仙矣始涿有童謡云涿有八岳父老莫之觧也後真人<lb/>
號岳祖祖蓋其徴云而岳氏由真人父子入道自其仲兄得<lb/>
元以次子孫女婦從其教数十人焉吾聞其徒云西出関隴<lb/>
至於蜀東望齊魯至于海濵南極江淮之表皆有奉其教戒<lb/>
者皆攻若力作嚴祀香火朔望晨夕望拜禮其師之爲真人<lb/>
者如神明然信非有道行福德者多不足當其任而真人時<lb/>
常使人行江南錄奉其教者巳三千餘人庵觀四百其他可<lb/>
槩知矣銘曰<lb/>
<pb n="KR4d0493_SBCK_050-3b"/>
道之大行天下爲公獨別其真孰異於同民之好逕前哲攸<lb/>
病盍塞多岐以會景行我保肫肫𥙷息泯泯弗鑿弗刳混然<lb/>
樸淳萬僞日滋莫而　止故憂丗者去彼取此深宮渠渠千<lb/>
靈來居神師教言按筆有書敬共奉承徴信玄契導和以興<lb/>
涿鹿之阿樂丘崔嵬矧畏疵癘鞭風駕霆肅其能來賛我泰<lb/>
定億萬千<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>何以著之刻石垂紀<lb/>
　　　　陳真人道行碑<lb/>
善爲老子之學者泊然而通介然而容燭乎幾而不作於用<lb/>
適乎變而不阿其從至自外者漠焉不爲之動存乎中者淵<lb/>
焉不見其窮冲冲乎充充乎執之則無方建之則有宗者吾<lb/>
得一人焉崇玄冲道明復真人陳公先生也公弱不好弄静<lb/>
居若思昆弟三人旣䘮父伯氏以儒顯仲氏能治家以爲養<lb/>
其母某夫人知公志　從師龍虎山玩心希夷爲學日約人<lb/>
<pb n="KR4d0493_SBCK_050-4a"/>
莫測其所至而其所造亦莫自知也及來京師天下英俊咸<lb/>
在從而締驩者若飲醇而飫甘豪者靡機者弛有其能者莫<lb/>
不慊然自失而退若公者非古所謂德人者耶公始辭母出<lb/>
家雖逺去而未始頃刻忘嘗思報親之大者而盡心焉而人<lb/>
所見者晚歲歸爲親夀燕樂親戚郷里累日人人感動及殁<lb/>
奔䘮治葬哀毁如禮故開府儀同三司張公留孫殁公以弟<lb/>
子諸孫護䘮歸開府朝之大人舊臣䘮所過傾官府走士庶<lb/>
弔奠無虚日公摧衋中情凡役具辦人又以爲難能然公再<lb/>
罹鉅創形氣向<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>而爲生之道傷矣蓋還京居五年淘煉清<lb/>
虚一旦化去隤然委順弗撓弗怛天暦二年四月四日也年<lb/>
五十二師友哭之慟大夫士來弔者皆失聲凡爲其道者哀<lb/>
思之不忘無間言𥘉開府公受知<lb/>
丗祖皇帝肇設玄教身爲大宗師擇可以受其傳者非竒村<lb/>
<pb n="KR4d0493_SBCK_050-4b"/>
異質不與也今大宗師呉公全節元貞大德中爲<lb/>
天子禱祠名山見公於上清正一萬壽宫歸以告開府遂召<lb/>
以來深得開府心歲從　車駕行幸甞察罕海有旨禱雨<lb/>
大應故<lb/>
武宗皇帝<lb/>
仁宗皇帝<lb/>
興聖太皇太后皆知公道術宣授某法師提舉崇真萬夀宫<lb/>
進授提點遂封真人兼領龍興玉隆萬壽宫又領杭州宗陽<lb/>
宫開府之師弟子得封真人者十數人而張公呉公夏公文<lb/>
泳以真人居大都崇真萬壽宫典司玄敎公之封真人也賛<lb/>
書以四傳屬之而遽止此其命也夫公好讀書而樂接丗務<lb/>
其居在宫中最幽逈處庭中草木無所剪治花實時成云以<lb/>
觀化好爲詩清麗自然有足傳者　道書丹經大洞玉訣<lb/>
<pb n="KR4d0493_SBCK_050-5a"/>
靈寳黄籙齋科等書皆極精詣其徒受而習焉嘗道杭杭方<lb/>
旱徧禱弗應行省丞相荅刺罕候公以爲請公坐爲致雨告<lb/>
足杭人至今道之公又能論人生甲子推之以言其禍福夀<lb/>
夭竒中人異之公不以爲事亦未甞言也公殁時篋中有書<lb/>
数卷耳幾無以爲歛自附身以至於還葬皆呉公出私財給<lb/>
之奉䘮歸其里者馮瑞京徐慎𥘉其墓在某處葬以某年月<lb/>
日提點舒某　某來求銘舒張馮皆公以次相傳之弟子徐<lb/>
從游者也予與公爲方外之交者三十年最知公故宜銘公<lb/>
諱日新字又新　饒之安仁人祖諱某父諱某銘曰<lb/>
真人<graphic n="KR3659" url="https://raw.githubusercontent.com/kanripo/KR-Gaiji/master/images/KR3659.png" mimeType="image/png"/>鷖忽其登天上薄太霞下蹴紫煙寳化而消名在丗<lb/>
間我哦其詩琅璈相宣秋髙露零素華姢姢松有茯苓石有<lb/>
醴泉來食來游待以歲年雨入于田雲復于山泯泯漻漻曷<lb/>
窺其玄城郭孔固何日一還燕樂曽孫有教有言我銘在兹<lb/>
<pb n="KR4d0493_SBCK_050-5b"/>
百靈守䖍<lb/>
　　　　九萬彭君之碑<lb/>
九萬先生彭君南起者廬陵人六歲能記誦經史其父携之<lb/>
至豫章西山又六歲入城府學於紫極宮遂爲道士稍長游<lb/>
湖湘旣歸有文名尤長於詩臨川崇仁西北四十里有仙祠<lb/>
曰上方觀觀之主者陳復宗見而異之延而客之親之譽之<lb/>
使其長老友之其卑㓜事之爲父兄時人蓋莫知其意也故<lb/>
翰林學士臨川呉公澄搢紳儒宗海内之彦及其門者甚衆<lb/>
方外士以清通博雅見知遇則未有如君之無厭無倦者也<lb/>
予雖㝢臨川而居家之日少徒從君於文墨議論不知其他<lb/>
在史舘時有自江南來者言君得神仙術閉門修之三月覺<lb/>
有氣汨汨從中起稍引之其動如風其煖如火以次周其身<lb/>
如貫珠然乆之有歸如明鏡止水身心泰然若與大虚爲一<lb/>
<pb n="KR4d0493_SBCK_050-6a"/>
或嘯咏以樂或簡黙以居凡俗疑其爲狂病云釋氏之宗本<lb/>
卑因果之說而其徒脩儀範爲丗人求福田滅罪業其文甚<lb/>
多君見而笑之取其所爲金剛供儀者一筆数千言依其節<lb/>
奏而開以法要佛理粲然凡情豁焉子見之固異其有所得<lb/>
矣後聞其東出閩嶠過武夷至于海際以爲古仙竒藥往往<lb/>
在是蓋有所訪云予旣歸田始得至所居留乆之乃敢問之<lb/>
曰予聞近丗有成仙者宜春玉谿李簡昜先生其人也信國<lb/>
趙丞相之子淇嘗面授其說予偶見其書子之游湘州聞其<lb/>
說乎君啞然笑曰吾危得仙矣不欲與丗俗爲異也文心之<lb/>
老願進其方乃扁其室曰青城真寓以待予來而予未之能<lb/>
從也邑中有冨家棄妻子變居室爲道家祠宇其敎之師采<lb/>
其意上聞而請君主之從之居三月忽往紫極宮留三月與<lb/>
所知别遽歸上方所居之山房而委蛻焉時仍改至元之元<lb/>
<pb n="KR4d0493_SBCK_050-6b"/>
年十一月九日也年五十有二有詩文若干卷道釋儀文若<lb/>
干卷西去山房數十歩有支隴焉隱然其隆廓然其容松栢<lb/>
楩楠欎乎蒼蒼良田清水隠映左右蓋甞與予采蘭於斯也<lb/>
其弟子陳子靖龔致虚請予觀之師尊康克明袁用宏以所<lb/>
遺冠劍藏之其友戴衍其從子從之學道者大年請予書其<lb/>
遺事而識之君族本出唐吉州刺史玕君在時嘗求予識其<lb/>
父墓頗詳上方爲郡邑之望車馬至者不絶自得君也聲聞<lb/>
日重部使者張䇿以大儒卓行自居歴所部捄荒過之留君<lb/>
舎論民事疾苦與政令所宜汎論經史古今治亂天文地理<lb/>
之說至于儒行道要語至逹旦不能相舎去嘆曰道家乃有<lb/>
斯人哉至京師爲予誦之則吾九萬君也陳復宗將老出黄<lb/>
金散諸弟子皆有所嘱亦有以與君而笑曰惟子所爲復宗<lb/>
殁数年君集衆而告之曰師郷所與金有客化易致息倍蓰<lb/>
<pb n="KR4d0493_SBCK_050-7a"/>
具在此其爲觀中買田以食衆吾無用也然後人服復宗之<lb/>
知人云戴衍曰公幸爲詩以招之去之千年必能爲其人一<lb/>
來也乃爲之賦詩詩曰<lb/>
天之蒼蒼其有涯耶九萬其程孰羽儀耶大羅之鹿旂峯斾<lb/>
斾膏田丹井靈氣所㑹有芝有籣爲秋爲春子去不來白雲<lb/>
誰隣噫後之人善視松柏我作新詩永鎭玄宅<lb/>
　　　　倪文光墓碑<lb/>
至順二年夏予扈從上都呉郡倪瑛與其弟珽使人持張先<lb/>
生貞居之書來求製兄文光真人碑銘前十年予從表兄臨<lb/>
卭魏君起客呉中爲予言文光之善旦日部使者過其門而<lb/>
見之表其堂曰髙風托予記之予爲之言曰嗟夫士或困於<lb/>
窮愁放逐力有所不得爲則自托諸仙人道士以爲觧苟有<lb/>
可爲焉知其將無不爲乎唯德慧術智可以有爲而有所不<lb/>
<pb n="KR4d0493_SBCK_050-7b"/>
爲脫然遺丗獨立庶幾其爲髙風者乎若文光之所就部使<lb/>
者廉問所至表之敬之爲宜云後予直翰林聞　朝廷賜文<lb/>
光以真人之號歎曰名者實之賔文光之髙風旣逹矣乎不<lb/>
知其未及受命而殁也貞居脩大洞秘訣句曲山中與予有<lb/>
栖道之約者也今實以書來請而瑛珽又知好文學予敢愛<lb/>
於言乎按鞏昌王仁輔狀文光姓倪氏系出漢御史大夫寛<lb/>
宋景祐中有諱願者自西夏入使宋不還徙都梁子孫漸多<lb/>
聚族以居其里遂名倪湖建炎初其曾孫益渡江至常州無<lb/>
錫居梅里之祗陀遂爲無錫人益生伋伋生淞淞生將仕郎<lb/>
椿椿生炳丗積隂德族大以厚寔生昭奎是爲文光真人也<lb/>
母邵氏始娠文光夢異僧持械至其家及生有光夜赫然出<lb/>
屋上郷人以爲火也操具舁水四奏至則知非火也其家固<lb/>
巳異之稍長入郷校校師常絀其問辨爲歌詩興趣自然有<lb/>
<pb n="KR4d0493_SBCK_050-8a"/>
岀丗之意善相者過之吉其父兄曰是兒不䇿勲萬里亦且<lb/>
標名九霄矣文光頗以此言自信經史之外凡瞿𥅆之書至<lb/>
於輿地象胥之說莫不精究及冠雅志屏華絶欲獨念無他<lb/>
兄弟備養不忍舎其親而去耳元貞𥘉東平徐公琰按察浙<lb/>
西招文光議幕中甚竒之薦諸行省授學道書院山長呉人<lb/>
祠子由處也因爲立學官焉文光訓授有法又出私錢更作<lb/>
禮殿及祭器士子畏愛之秩滿用薦者當遷官文光慨然以<lb/>
爲不足則有務於外吾安所不足使吾心芒然無所主以身<lb/>
從桎梏乎謝去薫俗以黄老爲歸乆之二弟生且長文光曰<lb/>
可矣去從金先生應新爲玄學又從餘杭王真人壽衍游即<lb/>
弓河之上作玄文舘祠老子而事之以二尹子亢桑子莊子<lb/>
列子規制弘敞玄敎大宗師張上卿偉之召而薦諸朝以親<lb/>
老弗欲出上卿亦不之強也署文光爲州道判又進道正以<lb/>
<pb n="KR4d0493_SBCK_050-8b"/>
領祀事州人屢以水旱請禱之静嘿内處而盻蠁外應人莫<lb/>
窺其際蝗出境中文光爲郷錫山祝之雲族而雨蝗悉入具<lb/>
區歲大熟長吏列上其行業至大元年有　㫖以玄元舘爲<lb/>
觀賜號元素神應崇道法師爲住持提點二年宣授常州路<lb/>
道錄延祐元年有　㫖陞玄元觀爲玄元萬壽宮仍住持提<lb/>
點杭州路開元宮事明年特賜真人號是爲玄中文節貞白<lb/>
真人命及門而文光巳遷化則天暦元年九月十四日也文<lb/>
光旣服道士服然執親之䘮亦遵程子朱子所脩禮用古葬<lb/>
法亦不徇流俗爲祠以奉祀又爲永思堂於錫山以瞻望其<lb/>
祖父之始來居者母夫人且老文光築室先廬之近歲時歸<lb/>
養親燠寒飲食之宜得親之驩心焉二弟尤淳族人里中子<lb/>
弟不暇敎者爲義塾教之殁不能葬者葬之貧無歸者資遣<lb/>
之大夫士相見見其儀觀軒特襟靈虚曠未嘗不嘆焉晩自<lb/>
<pb n="KR4d0493_SBCK_050-9a"/>
號玄中子或稱𥘉陽真逸别有清㣲舘於錫山之隂蓋將神<lb/>
游寥廓又爲樓居曰棲神偉觀又臨黄公澗左作小蓬萊之<lb/>
亭右爲天淵之亭自擬於陶隱居之聽松風也又卜霞歩峰<lb/>
下爲栖神之地築室種樹高風堂在焉句曲自茅氏兄弟歴<lb/>
陶隱居司馬承禎丗有傳授今劉君大彬奉其大洞經法爲<lb/>
之宗師文光晩乃從之遊毎一造之彌旬乃返神契冥感句<lb/>
曲人愛慕之而文光有逺舉之志矣前觧化數日召二弟属<lb/>
以善守先業事母夫人召弟子單宗玄属以傳法度之事以<lb/>
九月九日㑹親友于清㣲舘登惠山絶頂下聣五湖揮手謝<lb/>
别後五日宴坐玄元方丈道室翛然蝉蛻顔貌如生春秋五<lb/>
十雖其今聞美譽表於郷里逹於四方淡泊絶欲以終其身<lb/>
非所謂卓行者耶國家崇尚玄敎其位號自法師爲真人始<lb/>
自禁廷録㫖職以寳璽而賜之其重自中書書制而命之所<lb/>
<pb n="KR4d0493_SBCK_050-9b"/>
謂宣也其位望重矣至若真人者多在　朝廷任祝釐之事<lb/>
不然亦當以釐事入奏則命之文光髙居雲海之上林泉之<lb/>
間跬歩不踰於户庭而君命狎至遂躋清顯非名實素孚者<lb/>
疇克爾耶昔玄静先生之終也柳識之文不加多顔清臣之<lb/>
文不加少後丗並稱焉故酌其宜而爲文光之詩詩曰<lb/>
錫山之原其土阜温麓有嘉泉泓渟弗奔敷潤千里升爲雨<lb/>
雲濯濯秋明煦煦晨暾卉木清妍庶生並繁含景抽英出爲<lb/>
真人抱道以居孝友具存真舘䆳嚴金碧珠璠雲霞蔽虧日<lb/>
月吐吞消摇庭户高風遠聞天書玉章來於九門霞衣金純<lb/>
珮切瑶琨受命于家三接彌尊淵潤巖輝襲体曣㬈稼檣有<lb/>
秋桃李何言句曲之虚有秘洞文攝衣來登受道神君飛步<lb/>
太霞下卻塵紛審于九淵歸息天根欎欝丘園遺劍在焉寥<lb/>
廓歲年永懷孤騫<lb/>
<pb n="KR4d0493_SBCK_050-10a"/>
　　墓誌銘<lb/>
　　　　玄門掌敎孫真人墓誌銘<lb/>
真人道行著于天下其最可傳信者延祐二年夏禮部尚書<lb/>
元明善代丞相禱雨長春宮真人曰明日雨徴至須丞相上<lb/>
章自言憂民報國之意小得雨尚書即爲章往白丞相丞相<lb/>
病在卧内使人取章入署名付還真人一見告尚書曰章觸<lb/>
婦人手且得罪寧敢望雨乎使人問丞相門下果然二人恐<lb/>
懼拜伏請罪乆之退齋宮俟命夜半真人曰上帝念民無辜<lb/>
賜之雨三日果雨三日尚書儒者盛貴人不覺屈膝拜之後<lb/>
建法主殿于宫西朝廷命國工塑像而元公爲之碑五年夏<lb/>
中書叅知政事王公桂禱雨亦如之興聖宮遣重臣醮雨長<lb/>
春七日正醮雨大至所遣重臣真人曰勿憂也比祭酒雨止<lb/>
月星粲然皆以聞後上見真人目迎送之曰真仙人也命圖<lb/>
<pb n="KR4d0493_SBCK_050-10b"/>
其像属翰林學士承旨趙公孟頫爲賛以璽識之陜西行御<lb/>
史䑓都事呉君昉僉陜西廉訪司事張君翥在鳯鳴見真人<lb/>
爲李氏修醮五色雲覆其壇二日廼巳皆記以文渭溢岸壞<lb/>
漂廬舎民走吿真人真人爲至水次登壞岸衆危之然水立<lb/>
止此皆有文書可考歌詠以百數若此者不可盡書也蓋真<lb/>
人端静貞一自然感化如此非有神怪譎幻者也故君子信<lb/>
而傳之真人諱徳彧字用章眉山書樓孫武諸孫年六歲造<lb/>
終南祖庭穆真人坐下十一歲爲道士事天樂李真人與同<lb/>
軰執事未嘗忘讀書紫陽楊公奐然見而異之　猶子誠<lb/>
明張真人淳和王真人洞明祁真人　張真人掌教時皆<lb/>
親禮用之<lb/>
丗祖皇帝時命真人從親王匡西服<lb/>
成宗皇帝命真人分敎秦蜀間<lb/>
<pb n="KR4d0493_SBCK_050-11a"/>
武宗皇帝賜真人號<lb/>
仁宗皇帝累加恩命召至京師掌道敎號曰特授神仙演道<lb/>
大宗師玄間掌教輔道體仁文粹開玄真人管領諸路道敎<lb/>
所知集賢院道敎事推恩封其師若祖于洞真爲真君髙圎<lb/>
明李天樂爲真人穆王二師爲真人終南山重陽宫者全真<lb/>
之祖庭也至真人居之始大修飾　天子爲出尚服賜之鎮<lb/>
其宮甘河祖師遇仙處也真人奉詔建橋以寓度濟來者之<lb/>
意其役甚大又詔元公明善製碑文七年得請于上歸終南<lb/>
優禮送之至治元年秋夢賦遊仙詞飄飄有遺丗之意八月<lb/>
五日化去壽七十九有希聲集行于丗九月十二日瘞之仙<lb/>
遊園明年其弟子任道明張若訥顔若退趙道直景若冲等<lb/>
來請銘銘曰<lb/>
眉山之陽詩書故家篤生異人爲國光華於粲有文獨以道<lb/>
<pb n="KR4d0493_SBCK_050-11b"/>
著號曰真人天子所予真人燕居雲間日舒物不疵癘容容<lb/>
于于真人出游靈風前除塵埃廓清百神爲驅天子有祈真<lb/>
人致之曰雨曰暘天亦不違盛徳之尊豈惟玄門紛紛鄙凉<lb/>
亦皆寛敦終南峨峨仙游有石我銘識之過者必式<lb/>
　　　　黄中黄墓誌銘<lb/>
黄君元吉字希文豫章豐城名族父某母呉年十二入玉隆<lb/>
萬壽宫事清逸堂朱尊師朱殁其師王月航尊師而教之王<lb/>
尊師嚴㓗清儉有古人之意善醫藥施謝之積粗贍即閉門<lb/>
絶來求醫者希文請授其術以爲業王尊師不可曰吾非有<lb/>
靳於子也顧醫道甚精㣲識慮稍不至則人由我而死非易<lb/>
事也將以此爲利益不宜若幸得舎此不爲兾寡過耳誠慮<lb/>
返累子不如歸求清静以自致也王尊師殁乆之西山中有<lb/>
劉玉真者本質行老儒隱居深僻有神明之遇曰晉旌陽許<lb/>
<pb n="KR4d0493_SBCK_050-12a"/>
公千年龍沙之記今及其時而劉則八百仙人之首云獨重<lb/>
希文以爲可託及去丗以其傳嘱焉蓋其說以本心净明爲<lb/>
要而制行必以忠孝爲賁而巳希文事劉先生如父事其夫<lb/>
人如母苟逺去飲食必祝之而後當奉其言如臨天地鬼神<lb/>
乃即其山作玉真隠真洞真三壇以授弟子至治三年又以<lb/>
其說遊京師公卿大夫士多禮問之莫不歎異明年泰定改<lb/>
元嗣漢三十九代張天師朝京師廷臣薦希文者曰中黄公<lb/>
剛介堅鷙長扵幹裁向甞都監其宫治衆嚴甚人或不樂而<lb/>
土田之入廬舎之完公而成功昔爲忤者更交譽之親之其<lb/>
後從玉真翁得旌陽忠孝之教益折節就冲淡爲逹人詎公<lb/>
前席冝表異之乃爲書請希文爲某法師玉隆万壽宫焚脩<lb/>
提點未行玄敎大宗師留之崇真宫期年將以其名上聞奏<lb/>
且上有　璽書之賜而希文翛然髙居惟以發明師說爲巳<lb/>
<pb n="KR4d0493_SBCK_050-12b"/>
事古所謂清虚日來滓穢净盡者蓋庶幾焉十二月十一日<lb/>
爲書寄别其弟子陳某等而命其從者曰今夜子時當報我<lb/>
及期從者以告希文曰吾返玉真之墟矣明日用人凈吾骨<lb/>
於城東門外薪盡火絶有風南來者吾報汝也巳而果然從<lb/>
者負其遺劒歸藏西山希文在丗五十五年爲道士四十年<lb/>
度弟子若千人授凈明忠孝之教者人衆不可備列趙中山<lb/>
嘗與希文俱來爲之言曰子爲銘其蔵予重趙君之請故爲<lb/>
銘曰<lb/>
西山之墟古仙宅竒蹤一隠两五百陽晶發輝裴靈赫我興<lb/>
受書繼玄德長生不死爲丗則忽焉去之不可測鏘金爲音<lb/>
玉爲畫表歸其士塡无極<lb/>
　　　　張宗師墓誌銘<lb/>
至治元年十二月壬子開府儀同三司上卿輔成賛化保運<lb/>
<pb n="KR4d0493_SBCK_050-13a"/>
玄敎大宗師知集賢院事領諸路道敎事張公卒于京師年<lb/>
七十有四明年三月辛未歸其䘮于廣信之貴溪將以泰定<lb/>
三年十二月十四日甲申葬于南山之月嶠其弟子呉全節<lb/>
以事狀致書虞集曰維玄敎本始干我大宗師今忝承嗣之<lb/>
重誠不敢怠維大宗師有道行願刻石玄宮以著無極謹按<lb/>
公諱留孫字師漢姓張氏其居貴溪自髙祖戠始上遡唐宰<lb/>
相文瓘十七丗公生有竒質長七尺餘清峻端重廣䫙美鬚<lb/>
髯音吐如洪鍾周游四方見者異之相師曰此神仙宰相也<lb/>
從伯氏聞詩學道上清宫江南内附與三十六代天師宗衍<lb/>
入朝<lb/>
丗祖皇帝見而異之召與語稱旨留侍左右給廪餼供帳從<lb/>
行幸　上祠幄殿<lb/>
𥙿宗皇帝以皇太子侍風雨暴至衆駭懼　詔公禱之立山<lb/>
<pb n="KR4d0493_SBCK_050-13b"/>
上幸日月山　昭<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>順聖皇后病甚　詔公禱之即有奇徵<lb/>
病良愈自宮禁邸第大臣之家皆事之如神明　上命公稱<lb/>
天師公言天師嗣漢張陵有丗系非臣所當爲乃號公上卿<lb/>
命尚方鑄寳劒刻文曰<lb/>
大元皇帝賜張上卿两都皆作崇真宫賜園田命公居之號<lb/>
玄敎宗師佩銀印用公奏以天師宗演爲真人掌敎江南分<lb/>
集賢翰林爲兩院以道教隷集賢郡置道官用五品印宮觀<lb/>
各置主掌爲其道者復之無所與　上用言者焚道家經<lb/>
𥙿皇以公言入告　上爲集廷臣議存其不當焚者而醮祈<lb/>
禁祝亦不廢岳瀆旣皆在　天子封内即使近臣從公徧祠<lb/>
名山大川訪問遺逸勑百官餞之國南門比還所薦論<lb/>
上皆以名召用有司議開河京城以便漕者未决　上召問<lb/>
公乃可其奏大臣聞公論傷財害民之故乃至躬負畚鍤以<lb/>
<pb n="KR4d0493_SBCK_050-14a"/>
爲民先河成至于今便之公非洗沐不得逺去帷帳毎出輒<lb/>
勑衛士載腰輿歸公是時天下大定　上思與民休息公日<lb/>
論黄老治身清净在宥天下之說深契　旨意　上將命相<lb/>
召公以周易筮用完澤得同人之豫公曰同人柔得位而應<lb/>
乎乾君臣之合也豫利建侯命相之事也願　陛下勿疑完<lb/>
澤旣相遂受遺輔立身係天下之托者十有餘年誠由<lb/>
丗祖之聖宗社之福然與聞賛决之宻事亦重矣是以<lb/>
丗祖末命以公舊德屬隆福宮而　隆福太后又以　上意<lb/>
諭公善事嗣君也<lb/>
成宗皇帝身復太平之盛致意天人<hi>之祭</hi>以持保其盈成謂道<lb/>
家醮設事上帝甚謹旣尊信公則命爲之如其方終<lb/>
成宗之丗幾歲脩之内在仁智殿延春閣外則崇真長春雨<lb/>
宫　上常親祠其上章皆親署御名毎盡七日乃罷致白鶴<lb/>
<pb n="KR4d0493_SBCK_050-14b"/>
翔集之應史臣頌之然而星孛水旱地震之禱公猶以脩徳<lb/>
省政之事懇懇爲　上言之則非徒禱矣於是　詔天下復<lb/>
用其經籙章醮加號玄敎太宗師同知集賢院道教事又加<lb/>
特賜上卿<lb/>
武宗皇帝即位公每入見　上望見即亟召賜坐陞大真人<lb/>
知集賢院事位大學士　上尋加特進時<lb/>
太皇太后在興聖宫<lb/>
仁宗皇帝在東宮並待以優禮<lb/>
武宗<lb/>
仁宗之生也公皆受命<lb/>
丗祖爲製名　興聖宮記其事是以賛書及之進講老子東<lb/>
宮推明謙讓之道及<lb/>
仁宗在御猶恒誦其言　上嘗坐嘉禧殿顧謂大臣近侍曰<lb/>
<pb n="KR4d0493_SBCK_050-15a"/>
累朝舊德今爲誰乎未及對　上曰無踰張上卿矣進開府<lb/>
儀同三司加號輔成賛化保運玄教大宗師刻玉爲印曰玄<lb/>
敎大宗師印　上手授公曰以此傳玄教之宗公年七十上<lb/>
使國工畫公像　詔翰林學士承㫖趙公孟頫書賛進入<lb/>
上親臨視識以　皇帝之寳以賜公生日是日賜宴崇真宮<lb/>
内外有司各以其職供具宰相百宮咸與焉興聖宮中宮皆<lb/>
有加賜明日公入謝因奏曰臣以山林䟽逺遭遇<lb/>
列聖恩寵顯榮於臣極矣深懼滿盈乞骸骨歸不允<lb/>
今皇帝禮遇一如先朝重賜壐書護之公年彌髙感　上知<lb/>
遇未敢求去竟卒京師卒之日召弟子入室戒嘱百十言端<lb/>
坐而逝三日始歛顔色如生手足温軟輕若委衣事聞<lb/>
上震悼遣使賵贈以禮興聖宮中宫使者繼至傾朝虚市來<lb/>
㑹哭莫不悲慟及出國門送者填擁接于郊畛亭午霏霧翳<lb/>
<pb n="KR4d0493_SBCK_050-15b"/>
日冷風肅然林木野草人馬鬚髯車盖衣帽<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>成水花縞<lb/>
素如一自京師至其郷水陸數千里所過郡縣迎送設奠不<lb/>
約而集比葬四方弔問之使交至自王公以下治䘮致客未<lb/>
有若此盛者於戯<lb/>
丗祖皇帝旣一海内盡得其豪傑而用之至元中羣䇿盡屈<lb/>
用集大成謀略商計武勇工藝之臣與公並立於朝者其遺<lb/>
言成績之存或逺矣而公巋然乃獨至今於是神孫聖子繼<lb/>
繼承承者五丗矣四十七年之間大臣拜罷親近用事者要<lb/>
迭出入其善者固巳至其子若孫若曾孫彼紛紛起㓕於忽<lb/>
焉之頃者又何可深計天師神明之家也公爲奏其子孫之<lb/>
傳亦旣四易况其他哉而公以一身對之無一日之渝改其<lb/>
於斯丗何如也蓋嘗見公以髙年甚尊貴毎入朝大官貴人<lb/>
或迎拜如事其大父而公之接士雖極困約者不爲敖惰<lb/>
<pb n="KR4d0493_SBCK_050-16a"/>
累聖命公服皆范金爲冠集重寳以餙直萬金織金文爲衣<lb/>
裳佩綬劒履貫絡珠玉而公常服取具澣濯　上尊大官之<lb/>
餽時至日備而食飲不渝中人朝廷有大謀議必見諮問其<lb/>
救時拯物常宻斡於幾㣲未嘗以爲巳功所薦用排觧皆死<lb/>
生榮辱之大故而未嘗以語人其髙弟門人多聦明特逹有<lb/>
識量才器可以用丗而退然奉其教唯謹師友之間雍雍恂<lb/>
恂如古君子家法然則公之道德其可窺測哉公旣貴曾祖<lb/>
宏綱累贈集賢大學士光禄大夫柱國謚安惠祖粹夫累贈<lb/>
金紫光禄大夫大司徒上柱國謚康穆父九德太中大夫同<lb/>
知江東道宣慰司事累贈開府儀同三司大司徒上柱國謚<lb/>
文簡皆封魏國公公嘗以兄子榮祖弟子熈祖備宿衛後榮<lb/>
祖以邵武路同知贈其父庚孫秘書少監熈祖以衢州路同<lb/>
知贈其父廣孫玉山縣男而張氏稱魏國丗家矣公之祖師<lb/>
<pb n="KR4d0493_SBCK_050-16b"/>
八人皆贈真人事見傳宗碑故弟子十人其二人爲真人徐<lb/>
懋昭陳羲髙也今弟子五十四人號真人者七佩銀章者四<lb/>
以宣命者一十六人余以誠何恩榮呉全壽王壽衍<hi>云云</hi>公<lb/>
在集賢時集嘗忝論譔其舘敢志而銘之銘曰<lb/>
於赫<lb/>
丗祖受命維新建徳興能以遺後人何文不揚何武不試靡<lb/>
靡時邁疇克永丗侃侃張公玉色長身嶷其冠衣作　帝外<lb/>
臣小大有位瘁躬課效我則無爲作宗玄教日星宣明塵波<lb/>
不驚我柔百神佑命集成穆穆成宗肅肅<lb/>
武廟歴資保賛　仁考之詔道維賔師貴同孤公彼有成虧<lb/>
我無汗隆盛德不匱寵亦隨至丗多冨榮安尊孰儗四十七<lb/>
年坐觀物遷譬諸逝流其來源源<lb/>
聖皇御極一是我顧不敢寧老棄徒俄去回光歛英飄風流<lb/>
<pb n="KR4d0493_SBCK_050-17a"/>
霆住來承乗陟降碩庭　列聖在天鍳于孫子公在左右申<lb/>
錫純祉大江南東阜隆液融升神返全有識其封皇錫篆玉<lb/>
宗傳之守尚俾來嗣與　國長乆<lb/>
　　　　非非子幽室志<lb/>
漢代所謂道家之言蓋以黄老爲宗清静無爲爲本其流弊<lb/>
以長生不死爲要謂之金丹金表不壞丹言純陽也其後變<lb/>
爲禁祝禱祈章醮符籙之類抑末之甚矣昔者汴宋之將亡<lb/>
而道士家之說詭幻益甚乃有豪傑之士佯狂玩丗志之所<lb/>
存則求返其真而巳謂之全真士有識變亂之機者往往從<lb/>
之門户頗寛弘襍出乎其間者亦不可勝紀而澗飲谷食耐<lb/>
辛苦寒暑堅忍人之所不能堪力行人之所不能守以自致<lb/>
於道頗有所述於丗者不無也爲其學者當推一人爲之主<lb/>
自　朝廷命之勢位甚尊重而遡其立教之初意同不同未<lb/>
<pb n="KR4d0493_SBCK_050-17b"/>
可知也予在北方數聞有爲其道者而不可得見如書樓大<lb/>
方兩孫公之掌教略嘗與之游其山居者有汝州趙先生嘗<lb/>
奉　詔至京師而得見之服羊皮大布之衣曾不掩脛而肌<lb/>
膚㓗白玉温而雪明食飲甚寡而其氣充然如春與人語辭<lb/>
簡而意逺貴冨盛氣多智術者見之莫不泊然自失予是以<lb/>
知爲其道者常或有人也歸田江上聞有蓬頭金先生者甚<lb/>
髙潔接其徒極嚴峻間嘗相聞往來武夷聖井諸山而不獲<lb/>
相見則予貿貿塵土歲云暮矣能無慨然於中乎昔人云千<lb/>
里空谷聞足音而喜亦人之情也崇仁仙游山在邑東郭門<lb/>
外晉王郭二仙人求其師浮丘伯之所歴也有余岫雲師者<lb/>
居之終日與人相接而不失其介其中毅然不可犯而未嘗<lb/>
與人有競意曰使童子挈一簞入市人家見爲岫雲僮也輒<lb/>
與飯一小器日向中簞稍滿即還師弟子主僕烹水瀹而食<lb/>
<pb n="KR4d0493_SBCK_050-18a"/>
之而江東西高雅之流或道過或徑詣無不即岫雲之室者<lb/>
分簞食共食無愧容無德色山下薄有田數畒隣人多助之<lb/>
耕穫給不給亦不經意故常往來予舎乆而不厭問其生則<lb/>
道華盖山南谷人也年十五辭親入道於宜黄縣南華山昭<lb/>
福觀旣而歎曰託兄弟以養親從師以入道果爲何事耶辭<lb/>
其師以去徧歴江漢淮海渡河循山東游乎齊魯至於燕趙<lb/>
之間两游華隂入終南登太白而後還乎武當衡岳羅浮出<lb/>
武夷過天台計其所見必有異於人者矣在温州寓同學者<lb/>
之舎州郡命方士禱旱不應或曰此君不凡當可得雨羣起<lb/>
之岫雲曰欲雨乎是日雨沾足亦不見其有所爲也郡中先<lb/>
有教人學道者出妻子破家産乃可岫雲曰非道也復爾家<lb/>
室治爾田疇行人道之常而不累於心可也及歸臨川祥符<lb/>
觀道士黄執中聞其風而悅焉率玉清觀之人處之仙游山<lb/>
<pb n="KR4d0493_SBCK_050-18b"/>
破屋數椽耳居亡何信嚮四至仙殿門廡陶甓竹石不約而<lb/>
輯有山本閣者慿虚丈尺耳士大夫仙人過客就是以信宿<lb/>
而去或至兼旬月亦不知其缾粟之無儲也岫雲未嘗讀書<lb/>
而所言平易雅正故翰林學士呉公之夫人余氏岫雲之從<lb/>
姑也仙游修葺略成呉公爲之記公嘗問爾之爲學何如以<lb/>
顔子喟然章對始則恍愡難象而卒見卓然自立時至而自<lb/>
化爾公曰佔畢終日未有如是舉者蓋深許之矣有爲作鍾<lb/>
樓者岫雲來告曰樓成丐一言予游宜春之仰山以十一月<lb/>
至家而岫雲前一月化去矣至元五年巳卯歳之十月二十<lb/>
七日也得年六十未没時徧與所識書别略無怛意其弟子<lb/>
彭致中瘞諸山下予至其墓前致中以志幽爲請如悟鍾記<lb/>
蓋自爲也乃使求石羅山之陽而刻斯文焉岫雲諱希聖一<lb/>
字非非子有偈頌普說等致中山下人年少淳謹今係籍玉<lb/>
<pb n="KR4d0493_SBCK_050-19a"/>
清亦嘗游方江南道敎之師署爲仙游山昭清觀住持提舉<lb/>
云銘曰<lb/>
六十而化藏斯丘孰云非仙乃其游㣲風落月山木秋簞食<lb/>
屢空吁不留<lb/>
道園學古録卷之五十<lb/>
<pb n="KR4d0493_SBCK_050-19b"/>
<pb n="KR4d0493_SBCK_050-19b"/>
　至正元年十有一月閩憲斡公使文公<lb/>
　之五世孫炘来求記屏山書院并徴先<lb/>
　生文藁以刻諸梓本與先生之㓜子翁<lb/>
　㱕及同門之友編緝之得在　朝藁二<lb/>
　十卷應　制錄六卷㱕田藁一十八卷<lb/>
　方外藁六卷盖先生在<lb/>
　朝時為文多不存藁固已十遺六七㱕<lb/>
　田之藁間亦放軼今特就其所有者而<lb/>
　錄之所謂㤗山一豪芒也先生前代世<lb/>
<pb n="KR4d0493_SBCK_050-20a"/>
　家以道徳文學繇成均頌臺史館絰筵<lb/>
　洊㦄清要皆承平之日其所著𫐠則<lb/>
　國家之典故㓛臣賢士之遺蹟在焉㱕<lb/>
　僑臨川塵慮消歇日與四方之賔客門<lb/>
　人子弟講眀道義敷暢詳懇以其緒餘<lb/>
　彂而為言深欲闡眀儒先之㣲以救末<lb/>
　流之失先生之學庶或於此而可見與<lb/>
　是年十有二月　門人李本謹識<lb/>
<pb n="KR4d0493_SBCK_050-20b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_036-1a"/>
道園學古録卷之三十六　歸田藁十<lb/>
　　　　　　　　　　　　　雍　虞　集　伯生<lb/>
　　記<lb/>
　　　　袁州路儒學新建尊經閣記<lb/>
宜春之爲郡在江右上游山川完固神氣休明民生其間務<lb/>
本而力穡志定而用約商賈利欲之誘少都㑹繁夥之習微<lb/>
尊吏畏法奉命受役歛焉自保政用不煩昔韓文公以文學<lb/>
爲治其民不忘至今尸而祝之迨夫故宋盱江李氏之作學<lb/>
記有以極丗變之故而風厲之及張宣公記新學朱文公記<lb/>
三賢祠大有以教其人其君子有以成其徳其庶民有以從<lb/>
其化休休乎其無斁也然而丗之相去漸巳逺矣我<lb/>
國朝以來愼擇牧守豈弟之譽相聞前太守真定張侯宗顔<lb/>
在郡時嚴君仲毅來長其幕作而言曰<lb/>
<pb n="KR4d0493_SBCK_036-1b"/>
國家恩澤至厚也府公甚賢也吾民甚易治也然而鬼神禍<lb/>
福之說勝而閭里之趍向易譌豈非學校之不脩而教之無<lb/>
其素也乎仲毅職在文史何足以知斯文之事哉然志之所<lb/>
能力之所及作新吾民之觀瞻以定其心志則不敢不勉焉<lb/>
如其禮樂則有俟乎君子矣乃躬督學賦之入無敢逋遺時<lb/>
其師弟子執事者廪稍之給而節其浮冗期年而得錢若干<lb/>
將大作學宫之事今太守廣信張侯熈祖以<lb/>
成廟宿衛之舊連守名郡以寛厚治辦聞其來兹也守居簡<lb/>
靖民以寧壹監郡通守别駕幕府各思其職咸無間言事有<lb/>
宜爲順而不撓學校侯職也而所以属諸仲毅者益得盡其<lb/>
心焉乃購巨材於故家取良甓於遺庾作尊經之閣於講堂<lb/>
之北若干歩崇基八尺深四十尺廣五十尺楹之崇如深之<lb/>
數形勢規模之大丹艧塗墍稱焉東南學校建立之盛莫或<lb/>
<pb n="KR4d0493_SBCK_036-2a"/>
加矣爲兩廡以属諸講堂之左右作櫺星門于廟門之南餘<lb/>
屋之適用者以次而就自一木一石一工一役傭估之直親<lb/>
給以時不及吏手如治家事畫諾之暇日必至焉略無風雨<lb/>
之間以其涖事之嚴明施諸斯文之崇重是以用約而利周<lb/>
敏成而固乆足以流美於方來也舊有夫子燕居像奉而置<lb/>
諸閣移李氏學記石刻置堂中經始於仍改至元之五年歲<lb/>
在已卯四月至八月而落成予以過客得從而觀覧焉郡長<lb/>
吏以下授簡俾爲之記集乃爲之言曰美哉乎尊經之名閣<lb/>
也人之於天也天下之於君也一家之於其親也盖有恒尊<lb/>
矣上古民淳朝作夕息於其所尊無所違失由之而不知者<lb/>
盖有焉聖神之出因天之所示而示之猶未著於言也風氣<lb/>
旣開人文宣朗帝王迭作巳不能無不親不遜之憂盛哉巍<lb/>
巍乎成功盛徳之大洋洋乎文章禮樂之興斯民也自得於<lb/>
<pb n="KR4d0493_SBCK_036-2b"/>
天理流行之中有循於日用彛倫之則於其所恒尊何有少<lb/>
慢於㳟敬奉持者哉孔子出於羣聖之後當丗變之極王者<lb/>
之迹熄斯民之禍起生乎其丗者不知天之所與者至貴至<lb/>
重而不可踰也不知君君臣臣父父子子之分不可紊也是<lb/>
以有憂焉而述作興矣則又因其行事之失而正之以復禮<lb/>
之常使萬丗之下因其典籍之所存得以行乎治化是以儒<lb/>
先君子以其功過於堯舜而有罔極之恩焉然則天下萬丗<lb/>
之於聖人也書之於經也所由以知尊其所恒尊者也可不<lb/>
尊乎柰何後丗之學者誦習文義以爲工不眞知其可尊之<lb/>
故異端髙妙以爲勝而謬於其所尊之實其憂可勝道哉是<lb/>
學也有諸君子之記言在來遊來觀於斯閣者必有能尊其<lb/>
所當尊者矣豈徒爲瑰竒詭異之觀而巳乎<lb/>
　　　　南軒書院新建藏書閣記<lb/>
<pb n="KR4d0493_SBCK_036-3a"/>
袁州路南軒書院者祠廣漢張子宣公而列於學官者也故<lb/>
宋■■時宣公之弟枃定叟守宜春宣公至焉郡人士思宣<lb/>
公而不敢忘也端平丙申郡守廬山彭方度地於東湖之上<lb/>
始創書院又七年而後成彭守時爲尚書兵部侍郎記之内<lb/>
附　國朝以來莫之改也近歳水齧其北址藏書之閣圯焉<lb/>
其勢未巳講堂且危仍改至元之三年山長廬陵趙某始至<lb/>
凛然憂之告諸大府請加完繕大府聽其言思有所属焉幕<lb/>
府之長嚴君仲毅進曰仲毅之在此不可使學校有所遺缺<lb/>
也明年前大守眞定張侯宗顔去爲漕今太守廣信張侯熈<lb/>
祖始來同寅恊和民以無事仲毅得以致其力焉然書院之<lb/>
田不足以供祭祀廩稍之用是以營繕有所未遑也乃出月<lb/>
俸爲之先而上下應之即書閣之舊址斵松爲㧍沉布水厎<lb/>
加曾石焉延十有五丈廣百歩崇二丈畚石加土平接講堂<lb/>
<pb n="KR4d0493_SBCK_036-3b"/>
之址凡若干尺堂始無虞是時郡學新作尊經閣舊閣之材<lb/>
尚有堅完者以今侯之意與書院奠諸新隄之上復藏書之<lb/>
舊觀閣凡三層皆出飛簷以逺風雨奉宣公之像於閣下以<lb/>
爲祠又作東西廡以属諸講堂作詠歸亭與立雪亭對大門<lb/>
之東與老氏之宮接正其界爲亭以表之至元五年某月某<lb/>
日告成又作水櫃於上流以防衝突之及是役之始終嚴君<lb/>
日至而趙某譯史鄧某府吏胡某直學趙某皆勤敏覈實克<lb/>
相其功属予記其事如此嗟夫使幕府之佐其長身任其勞<lb/>
而不辭則府安有缺事哉然予不敢徒書其土木之功也盖<lb/>
聞之聖人旣逺周子興焉作爲圖書以發不傳之秘兩程子<lb/>
継之而其道大行龜山楊氏之歸閩叔子固歎其道之南矣<lb/>
其傳諸豫章延平者得朱子而張子得於五峯胡氏者生同<lb/>
時而學同源也斯丗斯文之所係者重矣張子以丞相魏公<lb/>
<pb n="KR4d0493_SBCK_036-4a"/>
之元子天資粹美異於常人自其弱冠巳知求學聖人之道<lb/>
及得所傳逺有端緒察乎幾㣲萌動之端以博極乎求仁之<lb/>
道玩心神明不舎晝夜極講明問辨之功從容以和而不激<lb/>
極舒遲温厚之意端嚴以正而不阿朝進暮繹同歸一致任<lb/>
重道逺死而後巳及夫蟬蛻人欲之私春融天理之妙其所<lb/>
至盛矣哉以之事上涖民以之立言垂教百丗之下學者可<lb/>
考焉昔在魏公相思陵於艱難之中屢屈於險姦之手大忠<lb/>
大義時人比之諸葛武侯宣公以爲武侯王佐之才而自比<lb/>
於𬋩楽必不然也取舊傳而更定之盖以明其父之心焉定<lb/>
叟之爲弟也才略幾有父風治袁之日宣公閒暇而過之所<lb/>
以端其爲政之本原以見諸行事其民𬒳其徳而不知者多<lb/>
矣當彭守時其殘墨餘論之猶存而今不復可見豈不重可<lb/>
數哉遺像嚴然衣冠咨色之在於斯也學者想見其冲和純<lb/>
<pb n="KR4d0493_SBCK_036-4b"/>
粹之氣洋溢充滿反求諸巳知其所不及以自致其變化焉<lb/>
則固君子之所望也<lb/>
　　　　尼山書院記<lb/>
尼山書院山長臨川金谿彭璠歸自魯以興復書院始未爲<lb/>
言乃爲之次第其事云尼山去曲阜東南六十里今属滕州<lb/>
鄒縣在滕西百縣鄒東六十里其山五峯西峙中峯則所謂<lb/>
尼山啓聖王夫人顔氏所禱而生聖人者也山皆石其巔多<lb/>
蒼栢諸小木皆巨葉霜露旣降絢如渥丹升降各途升之谷<lb/>
草木枝葉皆上起降之谷皆下垂無或交戾反刺者其東臨<lb/>
水崖有曰坤靈之洞洞中有聖人石像與顔母之山對其北<lb/>
則防山聖人合葬其父母處仐書院在其中前有智原之溪<lb/>
後有中和之壑往昔奉尼山之神而祠之曰毓聖侯其左有<lb/>
夫子之宫焉故宋慶暦癸未孔子四十六代孫襲文宣公而<lb/>
<pb n="KR4d0493_SBCK_036-5a"/>
兖州仙源縣宗愿作新宫有廟有夫子之殿有夫人之位有<lb/>
講堂有學舎有祭田自是歴宋金至于今盖三百餘年矣宫<lb/>
不知以何年廢我　國家奄有中夏崇尚孔子之道歳月浸<lb/>
乆典禮斯備至順三年歳壬申五十四代襲封衍聖公思晦<lb/>
用林廟管勾簡實理言請復尼山祠廟置官師奉祠因薦璠<lb/>
可用事聞中書送禮部議　奎章大學士康里公巙時爲尚<lb/>
書力言其事當行議上至元二年丙子中書左丞王公懋徳<lb/>
率同列執政者白丞相置尼山書院以璠爲山長六月至官<lb/>
爲茇舎山中罄竭私橐継以假貸具羊豕爲酒告山之神召<lb/>
近郷父老受神賜告以興廢之故明日郷父老各以其人至<lb/>
除荆棘撤瓦礫得殿及門之故基諸舎之所在次第而見將<lb/>
告諸郡縣而經營之山東東西道肅政廉訪司分司寧夏楊<lb/>
公文書訥行部率其史翟趙郭趣兹山留璠舎一日顧瞻徘<lb/>
<pb n="KR4d0493_SBCK_036-5b"/>
徊以其事爲已任命同知滕州事郝寳閭領之首出俸以爲<lb/>
之先而監州李彦博鄒縣令張士謙與郡邑之官属凡齊魯<lb/>
之境與賢士郷大夫民之好事者大出錢而勸成之擇木於<lb/>
山陶甓於野傭僦致逺率車牛服身役連軫載途飲餉相望<lb/>
役大而民不知勞又得古殿遺構之成材於魯之故家尤稱<lb/>
巨麗不數月而大殿成殿門成毓聖侯之祠成學宫在廟之<lb/>
西放國子監制也作觀川亭於坤靈洞之上相傳以爲夫子<lb/>
之在川上盖在此云継以塑繪聖賢之像成樂器祭器以次<lb/>
成置弟子貟以凡民之子弟俊秀充之皆復其力役乃以明<lb/>
年之上丁用太牢致祠告成噫其功可謂敏矣夫<lb/>
朝廷定議於上部使者有司宣力於下以克有成<lb/>
聖明在上文運宣通於斯可徴焉烏乎古𥘉開物天作兹山<lb/>
太和氤氲元氣融結流形降神篤生大聖以立三極位天地<lb/>
<pb n="KR4d0493_SBCK_036-6a"/>
育萬物與日月四時貫通於無窮若夫徂徠龜蒙至于岱宗<lb/>
雨露風霆往作來復前瞻後際邈然髙深其孰可測哉運㑹<lb/>
有時聿奠新宇不日之成豈偶然與璠也得以學官從事於<lb/>
兹可謂榮矣集老且病舊學荒落僅克識其梗槩如此若夫<lb/>
播爲聲詩歌誦功徳式薦明享勒之金石則有待於<lb/>
方今儒林之君子也哉<lb/>
　　　　重脩張巖書院記<lb/>
宜春萬載縣獲冨里有故臨江儒學教授千崖張君某丗居<lb/>
之甞得山水泉石之勝於其南作亭榭園池廣袤數里青山<lb/>
趙君文記之言其竒偉華麗儗於京洛呉越傳聞者如見繪<lb/>
畫所謂張巖書院者在山之麓有禮殿以祠先聖殿有門廡<lb/>
有祠以奉周程張邵司馬六君子有樓以藏聖賢之書有堂<lb/>
以尊師而講學有四齋以居其學者有庖廩器具以給凡用<lb/>
<pb n="KR4d0493_SBCK_036-6b"/>
此又趙君歎其誦詩讀書之美而擬諸廬阜衡嶽之所有者<lb/>
也千厓君殁子孫出仕京師弗遑于兹者且四十年萍郷榮<lb/>
君南祥娶張氏則千厓君之子之女子也有子岳孫旣長而<lb/>
有立禀于其親而請諸舅氏疇願因書院之舊而加葺之以<lb/>
延師取友率其族人郷黨子弟而就學於斯也舅氏曰是吾<lb/>
意也岳孫乃以元綂乙亥之春鳩工庀徒致其繕治易朽以<lb/>
堅飾黯以華割腴田以具食其舅氏又資之以樵蘓之山藝<lb/>
𬞞之圃不數月而成且備矣十有二月岳孫與巖學之士傅<lb/>
君任來求文以記之夫南山張氏之亭舘甚多而岳孫獨先<lb/>
事於書院觀其志之所存可謂知本者矣宜春在江右之上<lb/>
游其風土淳厚其人易與爲善西瞻衡岳則岳麓書院在焉<lb/>
東望廬阜則白鹿洞在焉此昔賢之所經營皆依乎名山大<lb/>
川者也今巖學得山水之秀故可托以乆長者乎今天下好<lb/>
<pb n="KR4d0493_SBCK_036-7a"/>
事者築室買田以資講習然一列於學官則行有司之事而<lb/>
絃誦籩豆殆爲文具者多矣獨巖學違於城闕之喧囂邈乎<lb/>
公府之拘制饋餉時至無乏絶之慮人迹在邇無岑寂之苦<lb/>
息焉游焉無所事乎其外及其閒暇可以登髙眺逺而發揮<lb/>
其詠歌環千里而觀之爲學之善地未有過之者矣雖然樂<lb/>
順適則志易墮乏磨礪則徳每孤前輩寥落師友道廢遺言<lb/>
之微孰究孰擴趍時尚者竊緒餘以釣利禄務髙虚者假近<lb/>
似以立名聲䟽鹵自欺之風有不可深言者宜春文物之邦<lb/>
深山茂林豈無古學之士經明行脩足爲師表者張巖之人<lb/>
其力致之也乎苟賢者之未易致也則岳麓白鹿洞晦菴朱<lb/>
子南軒張子之成規緒論在焉宜取而表之相與尊信而從<lb/>
事焉可也尊信則不摇於異議從事則馴至於成功他日衣<lb/>
冠之盛彬彬然自巖學而出則張氏榮氏之名顯著於天下<lb/>
<pb n="KR4d0493_SBCK_036-7b"/>
豈直山水光華而巳哉仍改至元之元年十二月具官虞集<lb/>
記<lb/>
　　　　袁州路萬載縣重脩宣聖廟學記<lb/>
萬載縣尹懷孟馮士毅縣學教諭匡廬曹邦來告於集曰學<lb/>
校之繫於治化大矣風紀之司以爲職任部使者廵行郡縣<lb/>
下車即理廟學以爲先務而士毅等備貟於此謹廟祀繕學<lb/>
舎以待教令不敢緩也兹邑之學始作故宋至和中屢遷不<lb/>
常季年始定于水西内附　國朝因舊無改越五十餘年至<lb/>
治辛酉之歳僉憲薩德彌失至縣以其規模敝陋弗稱而學<lb/>
計不足以給用用父老言命縣尹河南張輔延見邑人江州<lb/>
榷茶大使黄璧咨以脩學之事璧承命以爲巳任禮殿小不<lb/>
足以容祭器樂懸之設進退拜立之位爲四楹之屋於殿南<lb/>
深丈有八尺廣與殿等以兩廡之迫於左右也移而廣之丈<lb/>
<pb n="KR4d0493_SBCK_036-8a"/>
有五尺徙其門而南之凡三丈有三尺又移檽星門於門之<lb/>
南三丈有五尺皆更作焉講堂齋舎官廳厨屋加葺焉事具<lb/>
郡人前進士夏鎮記又十年爲至慎辛未僉憲聶公延丗至<lb/>
以先聖先師及從祀之像設弗嚴知薩公之用人也審又以<lb/>
咨之黄君受命如𥘉不三月而像設之冕舄裳衣五采絳繍<lb/>
如章又八年爲仍改至元之四年今副憲完顔公至適殿棟<lb/>
撓前後簷之交承霤池壊仍薩公聶公之意咨請黄若受命<lb/>
亦如之明年陶甓材木具作虗屋架其上以通水飾以文瓦<lb/>
建以鴟尾而殿益髙以固完矣凡三役三使者一以属黄君<lb/>
不資於衆人不煩於官府材木之直工役之傭一出於私帑<lb/>
故無所㑹是以臬司公府標以善士之目焉敢請記之盖聞<lb/>
之舉直錯諸枉則民服舉枉錯諸直則民不服施諸天下郡<lb/>
國其道一也又曰魯無君子者斯焉取斯昔人以爲稱人之<lb/>
<pb n="KR4d0493_SBCK_036-8b"/>
善必本於父兄也同民風者將有爲焉豈乏材用之供哉而<lb/>
審人以托之不以頻煩一士爲嫌者誠有教行乎其間也取<lb/>
諸父子昆弟之無間言者所以興孝弟也取諸謹愿無干於<lb/>
官府者所以别善良也取諸樂易而無所厭者所以敦鄙簿<lb/>
也取諸敏事而不乏者所以懲驕吝也郷黨州閭之衆庶見<lb/>
而感焉則驕吝鄙薄之風消善良之類盛孝弟之道興而使<lb/>
者之教行矣尚何憂學校之不修乎乃若嚴經傳之誦說以<lb/>
爲學則尚廉恥敦厚以閑士習出其俊秀而表之朂其所未<lb/>
至簡其所未率則有司之教猶有可爲者焉縣令學官勉之<lb/>
仍改至元之五年秋八月具官虞某記<lb/>
　　　　南康路都昌縣重脩儒學記<lb/>
皇朝自國都郡縣皆建學學必有廟以祠先聖先師而學所<lb/>
以學其學也有司奉　明詔嚴祀典而属教于校官簿海内<lb/>
<pb n="KR4d0493_SBCK_036-9a"/>
外莫敢不䖍敬苟有事焉則必記其事事無不同也記事者<lb/>
因其地而各有所述以示諷勸此南康都昌之脩學所以不<lb/>
可無記也昔者孟子没而道學失其傳周子起於千載之下<lb/>
而傳之程子而斯道大明以行聖經賢傳之㫖論說傳受之<lb/>
備至朱子而蔑有加矣而南康之爲郡也蕞尓湖山之間甫<lb/>
及百年周子朱子爲之守其化民之速入人之深豈他郡之<lb/>
所可及哉且都昌之爲邑俗尤淳厚黄灝彭鳯馮椅曹興宗<lb/>
四君子者實從朱子游講學之懿脩行之篤傳諸其家以及<lb/>
其郷之人者盡宋之季年衣冠相望猶有可考者沭我<lb/>
皇元之治者又七十餘年矣今縣令䂊章于友信以爲其曾<lb/>
大父甞及朱子之門而邑教諭清江宋釗以爲一官五年懼<lb/>
無以自見於學校相與悉力于廟學功成之日使來求文以<lb/>
記之按郡志學始建于唐咸通中宋因之建炎之後更作者<lb/>
<pb n="KR4d0493_SBCK_036-9b"/>
皆有記可考内附以來爲大改作禮殿講堂取具而巳其門廡諸<lb/>
舎責成衆力是以不能堅乆其可書者惟泰定丙寅縣令中<lb/>
山叚完澤教諭宋守正爲垣以環宫鑄銅爲祭器燕器與増<lb/>
置水田二十七畒耳及釗與于令先後至以仍改至元丁丑<lb/>
之歳始謀修學謹簿書之出納粟必至庾錢必至庫民無敢<lb/>
隠吏無敢私根括地利之没于民間者而彭氏之子孫喜學<lb/>
校之有興也共割其私田貳頃以益學賦將有所興作以歳<lb/>
歉未充二年之間祭祀之用師弟子之廪稍旣具㑹其羡得<lb/>
二百五十餘石爲中綂鈔六千餘貫買株杉之木于旁邑以<lb/>
巳卯之歳七月經始自禮殿殿門及明倫之堂先賢之祠諸<lb/>
生講肄之舎下至庖庾凡梁棟杗桶一物之旣朽一木之不<lb/>
堪者悉徹而更以良美之材覆宇堅密締搆髙壮兾可以經<lb/>
乆焉外三門撓朽甚不稱觀美易以桓植築治垣墉而厚周<lb/>
<pb n="KR4d0493_SBCK_036-10a"/>
宻儼然有不可踰之勢焉成以其年十一月民既爲記其事<lb/>
如此而竊有歎焉朱子立朝之日少其臨民於外者惟南康<lb/>
長沙漳州爲三耳漳潭皆不及朞月獨南康幾三載而荒政<lb/>
之行都昌之民爲厚講誦之益都昌之士爲深<lb/>
丗祖皇帝時許文正公實得朱子之書而表章之而其言遂<lb/>
衣𬒳于天下然而逺域窮郷執其書而無師友之辨功利進<lb/>
取之士竊其緒餘以干時樂爲簡易之說者而智不足以及<lb/>
其髙明姑竊其名以文其虚誕鹵莽而不可與入聖賢之域<lb/>
則吾安得不有望於是邦是邑邪嗟夫朱子之教人也豈有<lb/>
他哉其性仁義禮智也其倫則君臣父子夫婦兄弟朋友也<lb/>
其書易書詩春秋也其學則顔曾思孟之得於孔子而周子<lb/>
程子起而傳之者也於是乎識察乎問學之博攷驗乎躬行<lb/>
之實本乎心得以立言端其綂緒以致辨論說之精詳而不<lb/>
<pb n="KR4d0493_SBCK_036-10b"/>
可厭也憂患之深逺而不可忽也千言萬語其在方冊所謂<lb/>
憂之也深故其言之也切其慮之也逺故其說之也詳其不<lb/>
在兹乎所患丗之學者不能篤信其師說而質之凡近者雖<lb/>
讀其書而不能有所信粗有才氣者又務爲新竒以欺丗其<lb/>
亦末如之何也巳哉噫弟子之受命莫信於父兄父兄之成<lb/>
德莫信於師友邑之君子信其父兄之言信其師友之教以<lb/>
推至于聖賢之徳業必無他歧矣邑之君子勉之哉仍改至<lb/>
元之五年庚辰四月虞某記<lb/>
　　　　瑞昌蔡氏義學記<lb/>
九江瑞昌有作義學者其一人蔡季霖也季霖没其子士仁<lb/>
等脩其屋室贍其供給延名師進宗族郷黨而教之如其父<lb/>
時不敢廢來求書其事以示後來者自朱文公講學白鹿洞<lb/>
環匡廬山之麓士君子聞風而起者多矣其在德安則有蔡<lb/>
<pb n="KR4d0493_SBCK_036-11a"/>
元思其在瑞昌則有周舜弼與其從弟亨仲孫子仿在都昌<lb/>
則有彭儀之皆卓然爲髙第弟子而元思事文公最乆辨疑<lb/>
答問必悟徹實踐而後巳文公没心䘮三年又以事文公者<lb/>
事黄直卿而卒業焉其晚也與其同門之友數人每季月一<lb/>
集以相切磋又如此者三十年而郷都州閭之間父兄子弟<lb/>
相與服行其化庶幾鄒魯之盛矣朱之季年郡縣學敎其土<lb/>
子以科舉之業相尚夲之則無有之也識者憂之或即先儒<lb/>
之遺迹或因山水之名勝則爲精舎以處學古之士焉澹泊<lb/>
堅篤無利欲之感是以朱氏之學行於當丗而九江南康之<lb/>
間如蔡周諸君子得以化成於其郷也我<lb/>
國家始置進士舉必欲學者深通朱氏論語大學中庸孟子<lb/>
之說而五經之傳一有定論盖將仗其人專心竭力於此焉<lb/>
苟有以深嚌其味而極造其㫖必幡然而悟惕然而恐思有<lb/>
<pb n="KR4d0493_SBCK_036-11b"/>
以静存動祭如所問所知而用工焉則其人有不爲聖賢之<lb/>
歸而足爲丗用者乎惜乎或假其言以僥倖一第而遂視之<lb/>
不啻如筌蹄此不惟上負　國家又負聖賢而其日暴月弃<lb/>
亦巳甚矣今也縁黨庠術序之義建學延師於其家父子足<lb/>
弟相承而無廢吾故知文公之爲敎元思舜弼之流風遺俗<lb/>
之猶有存者豈不盛哉難然宫室不患不尊也像設不患不<lb/>
嚴也食飲居處不患不足也必得師焉端其所以爲敎則存<lb/>
乎其人而已端之之道如何哉因夫鄉之父兄若元思舜弼<lb/>
之所講以逹朱氏之學遡濂洛而求之非聖人之言不言也<lb/>
非聖人之學不學也辨似是之非决義利之制断然不爲小<lb/>
人之歸必趍君子之域按其師說循序而進勿雜勿怠終始<lb/>
而無愧焉及其成也舉而惜之事業不可勝用也然則堯舜<lb/>
三代之治有不在於今日乎<lb/>
<pb n="KR4d0493_SBCK_036-12a"/>
　　　　屏山書院記<lb/>
建寧路新作屏山書院者祠屏山先生劉文靖公而始列於<lb/>
學官者也先生諱子翬字彦沖故宋忠顯公諱韐之季子而<lb/>
樞宻忠粛公珙之從父與爲友者籍溪胡公原仲受學於其<lb/>
門者徽國朱文公也先生居崇安之五夫里有屏山書院文<lb/>
公之所題也<lb/>
國朝至大忠粛公之五丗孫請於郡以樞宻故地爲書院取<lb/>
文公五夫里之題扁而掲之第有先生之祠以文公及其從<lb/>
子樞宻侑食郡人士春秋具祠不廢而未建學立官如書院<lb/>
之制也元綂𥘉郡守暗都刺上其事以請貳憲李公端以爲<lb/>
宜如郡言事聞　朝廷至元已卯文書下如其請僉憲左公<lb/>
荅刺失里行部至郡用朱炘言取建安書院計餘賦之留郡<lb/>
者爲至元鈔一百五十定以作書院是歳僅以其錢五分之<lb/>
<pb n="KR4d0493_SBCK_036-12b"/>
一以葺先生之祠堂他未遑也至正元年貳憲斡公玉倫徒<lb/>
之至與郡守麻合馬通守劉伯顔計貲而新之作禮殿奉夫<lb/>
子燕居先生之祠侑食者無所改而都宫有門凡書院之所<lb/>
宜爲次第而舉之矣前代之丗家故宅淪謝於二百年之後<lb/>
者一旦煥然復爲禮樂之宫自學者至於道塗之人莫不感<lb/>
嘆而興起焉歳十有一月告成郡長貳爲文書使郡人朱炘<lb/>
走臨川山中致斡公之意使集書其事如此云炘文公之五<lb/>
丗孫也集旣書其事而嘆曰嗚呼先生逺矣先生之學之精<lb/>
微猶可得而聞者其在文公之所叙録乎且其遺文二十卷<lb/>
者文公之所定録而胡公之所叔也誦其詩讀其書以求諸<lb/>
其爲人其在此矣盖先生之言曰甞卧病莆陽與釋老子之<lb/>
徒接以爲其言是矣反而觀乎吾書而後有以知吾道之大體<lb/>
用之全卓然髙風逺識何可及也著而爲書自堯舜禹湯文<lb/>
<pb n="KR4d0493_SBCK_036-13a"/>
武周公孔子顔曾思孟論其所行之道序其所傳之宗盖其<lb/>
用力積乆而真知深造以爲言者也至於其所自得而指示<lb/>
學者歴論丗學之所以蔽人心之所以晦吾道之所以不明<lb/>
者俾知其蒙之所在而發之以求夫不逺之復而曰不逺復<lb/>
者入徳之門也嗟夫此顔子之學也先生以顔子之學爲學<lb/>
而告諸學者亦以顔子之學爲學焉今之學者欲求先生之<lb/>
學不以顔子之學爲學豈先生之所以望於學者乎盖甞竊<lb/>
彷彿其志氣神明之萬一矣大才足以用丗而斂退無悶登<lb/>
山臨水與其師友講明授受不厭不倦而至於嗒然忘言遂<lb/>
以終日精明髙簡孰得而窺之若夫終身之慕不忘於體魄<lb/>
之藏俯仰之安不味於死生之際就其所存以極其所至吾<lb/>
黨小子其何足以言之乎嗟夫聖賢千載不傳之緒中興於<lb/>
濂洛而丗變隨之胡氏之所得在於籍溪楊氏之所傳至於<lb/>
<pb n="KR4d0493_SBCK_036-13b"/>
延平文公皆受而傳焉原其爲學之端實先生爲之根柢不<lb/>
然弱冠之門人字而祝之即期以顔曾之事豈無見而然哉<lb/>
而後知文公之於父師其報均罔極矣諸君子之遺跡皆在<lb/>
此郷也㑹其通以成其業可不推原於此堂也乎李公端字<lb/>
彦方丗保定儒家歴御史史舘頌臺成均以至正固有守左<lb/>
君當海冦犯漳約束保障郡縣頼之斡公字克莊西夏舊族<lb/>
通經制行泊如諸生繇　禁廷遷御史六命皆耳目之寄於<lb/>
尊師崇道之誼尤篤前郡守暗都刺治郡十年至今人思之<lb/>
監郡馬合謨郡守麻合馬皆以善治聞倅劉伯顔文雅通敏<lb/>
幕府諸耇陸文英羅慶恊心以賛之故斯役也無間言而有<lb/>
成功可以至於乆逺矣督工者前郷貢進士録事判官也先<lb/>
建安書院山長申屠誠是年十有二月十日前　奎章閣侍<lb/>
書學士翰林侍　講學士通奉大夫知　制誥同脩　國史<lb/>
<pb n="KR4d0493_SBCK_036-14a"/>
虞集記<lb/>
　　　　考亭書院重建文公祠堂記<lb/>
國家提封之廣前代所無而自　京師通都大府至於海表<lb/>
窮郷下邑莫不建學立師授聖賢之書以教乎其人羣經四<lb/>
書之說自朱子折衷論定學者傳之我　國家尊信其學而<lb/>
講誦授受必以是爲則而天下之學皆朱子之書書之所行<lb/>
教之所行也教之所行道之所行也今郡縣學官之外用前<lb/>
代四書院之制别立書院以居學者因朱子而作者最多建<lb/>
寧一郡書院凡七皆朱子之游息或因其師友門人而立者<lb/>
也考亭書院在建陽城西五里其始末有熊禾之記陳義紀<lb/>
事甚大而備然而賦入不充於廪稍而繕完不能無䟽也至<lb/>
正元年辛巳通守劉侯伯顔至郡且二年矣文雅樂善以學<lb/>
校之事爲已任知無不爲文公之五丗孫炘以考亭之事告<lb/>
<pb n="KR4d0493_SBCK_036-14b"/>
通守曰是吾職也乃輟他學之羨積得中統鈔千五百緡以<lb/>
属諸縣典史陳徳敬共其事與山長朱汝舜直學張隆祖㑹<lb/>
邑人士而吿以侯意咸曰此吾黨小子願執事焉第侯公府<lb/>
爲之先爾翕然趍勸而共作新之加葺更造悉視其所宜而<lb/>
不敢過自堂徂基亦旣合矣而新作文公祠堂先成炘以部<lb/>
使者太守之命來求屏山書院記遂井求考亭之書焉盖聞<lb/>
諸炘曰今考亭書院昔朱子之舊宅也其先吏部韋齋之言<lb/>
曰考亭溪山清邃可以卜居朱子不忘先君之言盖至於晚<lb/>
歳而後能築室以成其志而終身焉於是百五十餘年矣意<lb/>
其精神魂魄之往來猶顧懷於兹者乎子孫後進來學於斯<lb/>
者誦詩讀書求其志氣神明之所在嘉𬞞之薦執事有恪髙<lb/>
堂虗室若有聞乎其音聲瞻前忽後若有見乎其儀刑思其<lb/>
居處思其嗜好思其言語雨露之沾濡焄蒿之升降觀感而<lb/>
<pb n="KR4d0493_SBCK_036-15a"/>
化之者莫斯之爲近也况夫郷之遺老宿師微言緒論家傳<lb/>
人道耳熟心存者從容誨言以相勉朂則有進有得而不自<lb/>
知其然者將亦在於斯矣昔者鄒魯之風所以見聞於天下<lb/>
後丗則亦宻邇聖賢之居云爾吾何幸於考亭見之至正元<lb/>
年歳辛巳十有二月前奎章閣侍書學士翰林侍講學士<lb/>
通奉大夫知　制誥同脩　國史雍虞集記<lb/>
　　　　澧州路慈利州重建三皇廟記<lb/>
國家之制自國都至於郡邑無有逺邇守令有司之所在皆<lb/>
得建廟通祀三皇而醫者主之盖爲生民立命之至意也若<lb/>
稽在昔<lb/>
丗祖皇帝丕承大綂神武不殺奄有萬邦天下旣寧兵偃弗<lb/>
用禮樂刑政治具畢舉以言其事謂農桑爲衣食之夲始置<lb/>
勸農之使而親勸之厥有成績而守令得兼其事而揔以大<lb/>
<pb n="KR4d0493_SBCK_036-15b"/>
農學校教化之原也庠序之教孝弟之義聖賢之書脩巳治<lb/>
人之道大小相承皆命官以掌之於是山川之靈神明之祠<lb/>
凡可以衛吾民之生者莫不秩祀其於民也愛之深而慮之<lb/>
逺思之至而保之固其復有遺策哉獨念夫血氣動乎形骸<lb/>
之内寒暑感乎時序之異不能無傷沴者焉則致意於醫者<lb/>
之學又慮夫師匠不立古學旣絶遐陬逺邑混於一方一曲<lb/>
相傳之私而不足以通其極也推而上之原其所自出必至<lb/>
于三聖人然後止是此三聖人之所以惠利生人者不必以<lb/>
醫之一伎而求夫爲醫之道不上逹於三聖人則不足以盡<lb/>
其神聖之能事噫制作之盛盖如此而不察者徒以文具應<lb/>
故事豈足以知聖明之微意乎慈利州逹魯花赤故丞相阿<lb/>
里海牙之孫丞相親事<lb/>
丗祖皇帝承命南征以不殺爲務克成大勲㐮漢湖海以來<lb/>
<pb n="KR4d0493_SBCK_036-16a"/>
盡乎南服𬒳其澤旣乆是以監郡之治慈利獨有以知<lb/>
國朝愛民之實是以於其州之三皇廟獨能深致其力焉廟<lb/>
成求予記其歳月其廟有殿有廡有門亦有學像設位序皆<lb/>
如京師之制而氣象宏偉他郡所莫及也噫州之人士有<lb/>
芷有蘭從長吏而有薦於斯也其亦思夫去　朝廷之逺而<lb/>
治化之極不異於中州謹身於父母之所全生順時於天地<lb/>
之所亭毒修地利以給公上循禮義以樂昇平長吏奉宣德<lb/>
意吾民熈熈然囿　上之恩徳不異於伏羲神農黄帝之盛<lb/>
豈不盛哉是役也前安定軍民府判官田榮孫實任之其費<lb/>
中綂鈔五萬餘緡榮孫丗有武功而好文喜教子夲吾蜀人<lb/>
去官而隱居于此州之仙人溪者故併及之<lb/>
　　　　撫州路樂安縣新建三皇廟記<lb/>
三皇廟者祠伏羲神農黄帝之神自　國都至于郡縣皆立<lb/>
<pb n="KR4d0493_SBCK_036-16b"/>
諸醫者之學我　國家之制也元綂癸酉之冬前進士爕理<lb/>
溥化來爲撫州樂安縣逹魯花赤下車謁廟於委巷歎其圯<lb/>
陋弗䖍爲政期月簡易明恕之效民安而信之遂以無事乃<lb/>
度縣治之所當爲者次第爲之民聽從無留難卜地擇材庀<lb/>
工以改作斯廟其一也旣告成進其人而告之曰古者飲則<lb/>
祭先酒飯則祭先食示民不敢忘其初開物成務以興民用<lb/>
者有祭道焉專宫爲廟象人而事之則自後丗矣然而有其<lb/>
舉之而莫之能廢也上古聖神継夫立極斯民生生之道萬<lb/>
古頼焉祀典之重禮亦冝之而不特專爲醫者之宗夫求盡<lb/>
民之生養而思捄其害之者莫要於醫也醫之爲學推所自<lb/>
起舎此將安所宗哉昔人謂吾邑之地去官府逺無以撫鎮<lb/>
吾民也置縣于兹餘二百年而衣𬒳我　國家之仁澤亦六<lb/>
十有餘年矣　天子之命吏代至以時輔吾民生者無間也<lb/>
<pb n="KR4d0493_SBCK_036-17a"/>
今吾之來獲承事於治教休明之日年榖無甚菑害上無徴<lb/>
調之急外無枹鼓之警苟有少厲於民者上請更之必不見<lb/>
違庶乎與吾民之少休息也斯廟之作豈特爲觀美而要譽<lb/>
乎豈將使吾民謟事以干福禱罪如他淫祠之爲乎盖以廣<lb/>
我　國家推本聖神之道以道吾民之生養而巳吾民俗剛<lb/>
而好義其君子強於敏學於觀感爲易焉吾何言哉雖然廟<lb/>
因於醫請以醫喻爲吾民者奉其父母所生之身而敬保焉<lb/>
務夲而力作安分而定志則得其常矣察夫四時寒暑之變<lb/>
五行争異之沴而謹避之又察夫嗜欲之䧟溺忿狠之觸興<lb/>
矜勝之煩耗機穽之幽刻毋使有以害乎其中也殘闘壓溺<lb/>
蠱亂腊毒摶噬蠚螫毋使有以嬰乎其外也脩叙倫理受業<lb/>
服事以老子長孫於　聖丗而無窮焉區區之志也旣而具<lb/>
以來告請文記之以刻諸石以示來者其廟之殿崇二十有<lb/>
<pb n="KR4d0493_SBCK_036-17b"/>
二尺深廣皆二十有四尺殿門之崇十有七尺廡之崇亦如<lb/>
之都宫有垣有門其成則仍改至元元年乙亥之冬也<lb/>
　　　　崇仁縣重建醫學三皇廟記<lb/>
傳曰天地之大德曰生盖言乎天地之心生物而巳矣篤生<lb/>
聖神代天工以前民用開物成務丗以益備因其人倫之常<lb/>
而教之懼其不率也則有刑威之設焉因其生聚而爲之井<lb/>
里保息又懼其無以待凌暴也則爲之城郭甲兵焉爲之宫<lb/>
室以蔽其風雨爲之衣裳以宜其燠寒爲之食飲以時其飢<lb/>
渇猶懼夫六氣之沴害於外七情之感傷於内或不得以全<lb/>
其生也是以有醫藥砭焫之事焉凡所以因其事而制其變<lb/>
思盡其道以遂其生物之心而巳矣自是有其德而有其位<lb/>
者莫不述焉我<lb/>
丗祖皇帝混一宇内兼取古今之制百度修明以天地之德<lb/>
<pb n="KR4d0493_SBCK_036-18a"/>
爲德以聖神之能爲能凡所以爲民物慮者周且悉矣若夫<lb/>
所謂醫學三皇廟者盖其一焉天下旣以治安遐邇一家仁<lb/>
德所𬒳兵息刑措而萬國生聚之衆其癢痾疾痛不得不以<lb/>
爲憂是以郡縣無間内外皆設廟學置師弟子貟而教以其<lb/>
藝使推本其先聖先師而祀之作伏羲神農黄帝之像南面<lb/>
叅坐而以昔者神明之醫與凡爲其學而著名者以次列坐<lb/>
配享從祀略如近代儒學之制常以歳春秋季月之吉守令<lb/>
具牲禮行事著爲令受民社之寄者罔敢不恭然而在官者<lb/>
或不足以盡知<lb/>
國朝聖祖之深意狃於故常而忽其事者盖有之矣非知治<lb/>
體者孰能職思其憂乎𥘉崇仁縣始以　制書創醫學大徳<lb/>
八年得舊社壇之地於邑南東門之内計地之直邑之醫士<lb/>
醵金上送官府更置醫學以祀以教因陋就簡三十有餘年<lb/>
<pb n="KR4d0493_SBCK_036-18b"/>
于兹仍改至元之二年歳在丙子承務郎達魯花赤阿里仁<lb/>
甫始至而謁祠焉顧瞻而歎曰百里之邑<lb/>
天子置命吏托以民社而　祖宗累丗嘉惠民物之心無以<lb/>
顯揚而宣布之㣲逺小臣不敢不盡其心也旣上事縣政以<lb/>
次脩舉風節廉厲未數月而民信服事或倉卒至皆從容處<lb/>
之旁邑方騷然圖囬而事巳告集均平有度民不加病方伯<lb/>
郡守部使者察其能而嘉與之乃得以其優假以行其長民<lb/>
之事出俸金以作新斯廟焉縣令丞簿尉僚吏克相成之無<lb/>
間言於是邑士甞爲掌醫之官者與夫習醫以爲業售藥以<lb/>
爲生與凡有力而好施者讙趍而輻輳不待驅率各効其功<lb/>
經始於是年之三月爲廟■間基之崇若干尺深若干尺廣<lb/>
若干尺屋之髙若干尺凡■楹神門兩廊稱之其都宫有墻<lb/>
前有門廟之後有講堂醫之師弟子講學在焉邑之長邑有<lb/>
<pb n="KR4d0493_SBCK_036-19a"/>
祀事則齋焉其像設尊者像之其次者繪之凡屋之柱門戸<lb/>
牖神之室若座有丹臒梁桷而彩飾䦨楯以石唐皇以甃祀<lb/>
享食飲各有器以明年丁丑之歳九月告成而行其時事焉<lb/>
邑之吏民以予甞待罪　國史老而歸寓於斯也請執簡而<lb/>
書之集乃爲之言曰所謂天地生物之心即人心而可見矣<lb/>
今吾長民者有以知乎天地之爲德聖神之爲能我<lb/>
聖祖之爲制作思有以遂其心焉凡爲吾人者何可不盡其<lb/>
心以求生生之理乎盖甞聞之善養心者莫若理義脩其孝<lb/>
弟使無逆理敗常之萌脩其忠信使無險薄放辟之發則善<lb/>
良相薫和氣洋溢安分受職㓜㓜老老雖有燥濕燠寒之變<lb/>
情欲事物之感其所傷亦㣲矣是以上古之丗無竒衺之疾<lb/>
不待鑚灼其肌膚苦毒其腸胃而泰然委順登上壽而不衰<lb/>
此三皇之所以爲盛也若夫人欲勝而天理滅良心䘮而百<lb/>
<pb n="KR4d0493_SBCK_036-19b"/>
體隨之内邪外害萬竅並入雖和緩並生於十室其若之何<lb/>
哉此又吾賢令長之意不徒在於宫室之美觀瞻之崇者集<lb/>
不敏安得不爲吾邑之父老昆弟子孫言之哉<lb/>
　　　　袁州路分宜縣新建三皇廟記<lb/>
國家置太常禮儀院以奉天地祖宗之祭外則山川鬼神之<lb/>
祀典咸秩焉其長貳參佐十數人通領之典故議論属諸博<lb/>
士而郊社宗廟執禮治樂器服幣各有攸司而審時日庀物<lb/>
數治文書以達上下中外分隷職事者則存乎府史矣是故<lb/>
干羽舞蹈之容律吕始終之奏玉帛品物之節醪醴牲殺之<lb/>
儀籩豆鼎爼之實升降進退之冝鬼神享格之義凡從事於<lb/>
斯者莫不通習而具知焉故其出爲外有司以其見聞施諸<lb/>
行事則有非他官所能及者若分宜縣令周君益臣自户部<lb/>
史擢爲太常掾者數年歳滿宰晋寧之安邑又宰袁之分宜<lb/>
<pb n="KR4d0493_SBCK_036-20a"/>
所以能惓惓不忘於三皇之廟祀也郡縣之祀境内山川鬼<lb/>
神之在祀典者有　詔令則脩祀焉有故則禱焉其定制通<lb/>
祀惟社稷與夫子我　國朝始建三皇之廟以祀伏羲神農<lb/>
黄帝自國都至於郡縣通祀爲三矣祭於春秋之季月有司<lb/>
守令行事醫諸生執禮致拜告享倣於儒學而器服牲幣亦<lb/>
視以爲法我<lb/>
聖朝之制也昔者分宜始奉令立三皇廟因縣簿之舊㕔以<lb/>
爲廟在縣治之左今令居之右歳乆屋壞遷神於門旣弗安<lb/>
又寓神於他神之廢祠朔望謁拜與歳時祭祀大不恭粛守<lb/>
官於此者視爲故常謾不加省周令以甞從事於太常也獨<lb/>
知懼焉而邑無他賦可以庀役而心無一息之安也爲政年<lb/>
餘歳豐民安粗有餘力乃徹故祠而新之度故祠之基東西<lb/>
得一十六丈自通術達於市深十有二丈作開天之殿以奉<lb/>
<pb n="KR4d0493_SBCK_036-20b"/>
三聖人刻貞木以象之容服之飾如　京廟所定殿有開天<lb/>
之門外有櫺星之門殿前有三獻官之次門左爲惠民藥局<lb/>
右則守廟者處焉而都宫環属於外門矣作於仍改至元之<lb/>
五年三月告成於八月六日嗟夫爲國之以禮者尚矣習於<lb/>
其文者尚能有所感發如此况乎深知其本而得其意者乎<lb/>
噫聖人之爲斯民慮者周矣醫之爲義其一焉人之生也有<lb/>
形體血氣之養七情傷乎内六氣沴乎外與夫變異傷殘之<lb/>
不虞隨而捄之者其職也是以我<lb/>
國家重之若夫推本於三皇者盖欲斯民涵泳於至和之中<lb/>
休休焉以安雍雍焉以居以樂於無爲而永於天年也而至<lb/>
於不識不知順帝之則豈非<lb/>
聖祖神宗設廟祀之𥘉意乎長民之君子尚因是而思焉至<lb/>
元五年歳己卯九月具官虞某記<lb/>
<pb n="KR4d0493_SBCK_036-21a"/>
　　　　吉安路三皇廟田記<lb/>
今天下自　國都至於郡縣得通祀者惟社稷之神與學之<lb/>
先聖先師而醫斈有伏羲神農黄帝之祠居其一焉郡縣儒<lb/>
學有田以供祭祀之牲幣粢盛器皿與師弟子之飲食或因<lb/>
前代之舊或取閑田給之雖多寡不齊而食與祭可不盡取<lb/>
諸有司矣醫者之學　國朝之制始遍天下其𥘉廟祭祀教<lb/>
養率依倣儒斈然而歳以春秋之季脩祀事有司取具而巳<lb/>
或至醵諸醫者而師弟子之廪稍無所從出夫<lb/>
國家制爲通祀有司之重事也伏羲神農黄帝所謂上古開<lb/>
天立極其神貴且尊矣醫者掌民之疾病察四時六氣之沴<lb/>
五藏九竅之變養之以食飲氣味之宜攻之以砭焫膏液之<lb/>
毒其係於生死甚大而其術亦精微矣顧無以資其爲斈之<lb/>
具差其全否之食是故良有司凛然懼無以稱<lb/>
<pb n="KR4d0493_SBCK_036-21b"/>
聖朝之意而爲醫官而知所重輕者恒懼不能稱其職焉吉<lb/>
安之爲郡土厚而物殷論人材文物之盛則必稱焉然而醫<lb/>
之爲斈猶未大有所興發者則時力有所未至耳仍改至元<lb/>
之二年其守張侯浩介其郡人醫愈郎遼陽行省醫斈提舉<lb/>
謝縉孫以其修理醫斈之事來告而請書之云其郡始建醫<lb/>
斈在城南去廬陵縣獄爲近延祐七年郡治中朶兒赤率廬<lb/>
陵縣丞馮克敏遷廟斈於廬陵縣舊治於是新斈之成十六<lb/>
七年矣張侯之來有民鄧明逺請以其所得賞田之半歸諸<lb/>
醫斈以備用狀上侯與同官議許之乃命吉水州逹魯花赤<lb/>
佛留與其斈教授鄧思泰經田定其頃畒之畔計歳祖之入<lb/>
得米一百五十石有竒而耕者姓名府乃爲之文書而授諸<lb/>
醫斈師泰乃白諸府以所収大脩三皇殿與門廡及其講堂<lb/>
作齋舎及其庖自是祭祀有備師徒有舌食矣今郡縣有司<lb/>
<pb n="KR4d0493_SBCK_036-22a"/>
事無大小必咨禀於上無敢少得自遂也故若醫斈之田誠<lb/>
在所不可闕然因時制之宜爲乆逺之計則必有事㑹之來<lb/>
而後得以致其力成其利則張侯與其同宮之志師泰之勞<lb/>
亦可見矣是年張侯告老去官記未及成今年夏師泰又以<lb/>
其府官之意來請書之其府同僚官某人某官也至若三聖<lb/>
人南面叅坐而食配享從祀之位祭之時日牲牢之數議定<lb/>
於　國家始制廟時此不具書賞田之故則存諸府史云<lb/>
道園學古録卷之三十六<lb/>
<pb n="KR4d0493_SBCK_036-22b"/>
<pb n="KR4d0493_SBCK_036-22b"/>
</p>
<p>
</p>
  </div>
</body>
</text>
</TEI>
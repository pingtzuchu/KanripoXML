<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_008-1a"/>
道園學古録卷之八　在朝藁八<lb/>
　　　　　　　　　　　　　雍　虞　集　伯生<lb/>
　　記<lb/>
　　　　新昌州重脩儒學宣聖廟記<lb/>
新昌州之士有居　京師者曰前百丈縣尹張質夫以其州<lb/>
人諸生之書來告曰吾州瑞之属邑也建學自宋慶暦始縣<lb/>
令以時葺之其名因事而見者寗麟陳才曾淵子也有石刻<lb/>
記焉故諌官謝公諤之文也江南内附之𥘉鄰境宼起遂以<lb/>
湮廢至元三十年瑞州守臣始命縣尉蘇澤作新學建大成<lb/>
殿殿有廡中象夫子而奉之配享從祀者位設如常制殿之<lb/>
門爲重屋講誦之堂曰仰高堂祠郷先賢於别室自漢梅南<lb/>
昌福以下凡二十餘人　年縣陞爲州廟學如故㤗定乙<lb/>
丑前守夏侯質孫以　詔書増設從祀九儒象甃廟前池架<lb/>
<pb n="KR4d0493_SBCK_008-1b"/>
<pb n="KR4d0493_SBCK_008-1b"/>
聖元以進士取人材於天下凡六科矣而吾州之廟學始大<lb/>
以新継自今吾郷之父兄昆弟來至於斯也瞻夫子之德容<lb/>
而有所觀感依夫子之廣居以安其息游德義之士其自此<lb/>
興乎某乃爲之言曰古之學者於其先師則有釋奠釋菜之<lb/>
禮焉非廟之謂也前代之制夫子南面以其門人配而廟食<lb/>
於學宮我國家因而推用之日以盛大賢守令有意於民事<lb/>
者必先用力於廟學謂之知本夫廟無與於學也然而道統<lb/>
之傳在是矣學於此者誦其詩讀其書習禮明樂於其間誠<lb/>
其道也不敢不俛焉以盡其力非其道也不敢雜然以妄用<lb/>
其心聖賢去之千載求諸彷彿之形容以端其所嚮導焉所<lb/>
繫不巳重乎且異時先儒之爲學校言者毎病進取之文害<lb/>
道必欲撤而改之使得以反求爲已之實憂丗之意深矣<lb/>
聖元混一區宇且五十餘年而進士之議始行當是時固以<lb/>
<pb n="KR4d0493_SBCK_008-2a"/>
先儒之憂爲憂而爲之　制曰詢孝弟於所居之郷以觀其<lb/>
行之力考學問於所治之經以見其道之正求才華於適用<lb/>
之文察舉措於論事之要求之之術亦旣精且詳矣果得如<lb/>
斯人而用之則天下寕有乏材之嘆乎然而或盡其事而不<lb/>
偶於有司或襃然充貢而不盡如其說得失之故非直其人<lb/>
之所遭然也文運丗道盖於此可驗焉故某懼夫學者無以<lb/>
自致於道質夫之所望於其郷人士者盖有在此而不在彼<lb/>
者乎新昌文物之邦也父師少師其必以内聖外王之說而<lb/>
教其人焉某固不敢以一言槩之也趙侯字仲義亳社人起<lb/>
身江西幙府連治縣有聲仐以奉訓大夫知新州事多善政<lb/>
督工者學正蕭熒訓導劉天桂直學張志道胡謙<lb/>
　　　　光澤縣雲巖書院記<lb/>
古之長民者治而教之之外無他事也後丗有簿書期㑹徴<lb/>
<pb n="KR4d0493_SBCK_008-2b"/>
調共億趍走逢迎之煩私計之迫而得盡心於民事者或寡<lb/>
矣而舞文殖貨者又不與焉其善者豈無德慧術智者哉而<lb/>
於先王之法意未知其何如也是故時之仕者審獄訟時賦<lb/>
役慎保守不大得罪於民則巳爲難矣豈復有爲治之具而<lb/>
况於教乎若夫以儒入官者宜有見於此矣或者於道實未<lb/>
有聞於學實未有得䝉其名以進一旦莅事不闒茸鹵莾以<lb/>
取謬悠之譏則反睢盱恣且竊取時俗之緒餘以苟且毫末<lb/>
之得而不耻者亦何心哉噫何吾民之重不幸也如此吾友<lb/>
况侯肩吾則不然自其少壯讀書已有用丗之意及部使者<lb/>
連帥方伯取以爲掾持法嚴明而能恕蚤有聞於時稍遷塩<lb/>
筴筦庫乃能從容爲大府建通融之計使其言盡用所益固<lb/>
不細也㤗定末爲光澤大夫始得其民而用之委曲於當丗<lb/>
法令之所得爲逹其能卓如也下車之日富強民素爲長吏<lb/>
<pb n="KR4d0493_SBCK_008-3a"/>
信從畏惮者一不聽入謁獨諸生講學則循循與之言於是<lb/>
始有延師教子者侯曰然則善人也乃稍以是得進見訟者<lb/>
在庭一見得其情僞其負者故可立决也侯曰吾非不能立<lb/>
决立决則傷而閭里親戚之情矣輙教令退思之是以多不<lb/>
終訟甞有兄弟争田侯曰吾視若貌非不㳟友者授以伐木<lb/>
之詩身爲之諷詠觧說使日誦於學未踰月皆感泣求解知<lb/>
争田爲深恥縣學弊侯率儒家者更脩之曰善爲之吾不以<lb/>
它役溷爾也而富人或請出財以助侯不許曰有公上之供<lb/>
以待汝修學非爾事也不日而學成合邑之境民聚爲社者<lb/>
皆請建學立師如令而教養之舎或略倣於縣學則又爲義<lb/>
倉以附其旁寛爲之制使民受成而守之侯乃慨然曰訓其<lb/>
子弟而不本諸父兄殆不足使之易知而速肖也即邑南三<lb/>
里有雲巖書院故基在焉故宋國子録通守辰州李先生方<lb/>
<pb n="KR4d0493_SBCK_008-3b"/>
子講學之故處也先生祖子孫三丗受學朱子之門邑之郷<lb/>
先生也書院廢李氏有遺田亦侵没於人侯日退食即其處<lb/>
理泉石斬荆棘徘徊詠嘆若將見乎其人者得其遺文数篇<lb/>
民間稍與學者誦說之於是昔之願脩學而不得者造庭而<lb/>
言曰自侯之至於斯也吾無汎役而有餘力請更作書堂以<lb/>
成侯之志侯其許之乎侯曰今可矣聽爲之乃作室象夫子<lb/>
燕居又作祠象先生作一講堂四齋舎以容師弟子門垣庖<lb/>
湢以次庀工經始於天暦二年二月八月日成理侵没之田<lb/>
而得之收其入以爲養率其僚吏諸生舎采落成郡守西公<lb/>
以其事逹部使者使者韙之閩帥上其事請列爲學官至順<lb/>
三年侯至　京師請予書其事將刻石以示後之人予廼爲<lb/>
之言曰昔周子程子作於聖逺言湮千載之下而程子門人<lb/>
楊中立氏之歸閩也叔子歎曰吾道南矣宋旣南渡中立氏<lb/>
<pb n="KR4d0493_SBCK_008-4a"/>
以其學傳諸豫章羅氏延平李氏至于朱子而益大顯明焉<lb/>
當是時閩之學者比於鄒魯予從侯得先生所爲朱子年譜<lb/>
序知其於朱氏之學確守而不變所謂毫分縷析致知力行<lb/>
盖終身焉及其爲縣學記<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>焉欲其郷之士息奔趍流浪<lb/>
之志以從事於愛親敬兄之實必也宗族称孝郷黨称弟經<lb/>
明行脩然後謂之成材噫先生之於其郷之人何其愛之深<lb/>
而慮之逺也郷之人誠能求先生之言於無窮由是而學焉<lb/>
則可以趍乎聖賢之域而無大過矣烏乎君子學道則愛人<lb/>
小人學道則易使也寥寥乎求一二於千百而不可得吾况<lb/>
侯乃能篤信而推用之吾焉得不爲之喜乎斯邑也由况侯<lb/>
而知先生由先生而知學道則吾况侯之遺愛豈有涯哉四<lb/>
方長民之吏聞况侯之風必有作而興者矧光澤之後至者<lb/>
乎侯名逵廬江人後居髙安今爲某官其爲政若平反冤獄<lb/>
<pb n="KR4d0493_SBCK_008-4b"/>
之類有去思碑此因著其教事云<lb/>
　　　　董澤書院記<lb/>
帝王之爲天下治與教而巳自聖賢不必有位而其事分是<lb/>
故表程子之墓者曰周公殁天下無善治孟軻死百丗無眞<lb/>
儒治不出於眞儒雖治弗善也昔伯子之師友則周子邵子<lb/>
及張子與其弟叔子也程子之學出於周邵氏雖若别岀及<lb/>
伯子論其學之所至謂之安且成則固無以異矣前聖旣逺<lb/>
此數君子者出而後聖賢之學帝王之道始大明於天下有<lb/>
知其說而得以見諸行事焉此孟子所謂一治一亂之所繫<lb/>
者也周邵與伯子廣大而精㣲高明而平實渾融旁薄人莫<lb/>
得而窺焉及叔子之時邪說益以用事有待於匡闢而争者<lb/>
起矣門人徒以其說相傳衆人固怵於利害棄絶而弗之從<lb/>
巳時則有若故宋丞相忠簡趙公鼎奮自聞喜諸生獨能學<lb/>
<pb n="KR4d0493_SBCK_008-5a"/>
邵氏於其子學程氏於其門人得其說而尊信之生死以之<lb/>
而弗變也及相其君於危難之間庻幾行其道而竟以貶死<lb/>
非天也夫公子孫以此多留江南而其族人之在董澤者無<lb/>
恙也我　國家混一始得以音問相通今國子愽士箕翁公<lb/>
之六丗孫也得請於　朝祠公聞喜縣學董澤之族人聞之<lb/>
來走　京師見篔翁謁告與之歸將作書院於其郷以淑其<lb/>
人庻幾公之遺意焉盖距公之時幾二百年矣篔翁來求某<lb/>
記之某受言而作曰烏乎公爲相五年人心天理之所存者<lb/>
逺矣而害之者日勝卒不得盡行其志以爲天䘮斯文乎而<lb/>
周邵張程之說至朱元晦氏而條理發明以推致其極則天<lb/>
之未䘮斯文也夫愽士將有以教其人也公之德業在國史<lb/>
論定百丗人得而觀焉若夫其所以爲學者則凡朱氏之所<lb/>
述者有之矣昔者周子之言必合伊尹顔淵而並論之而後<lb/>
<pb n="KR4d0493_SBCK_008-5b"/>
贒之誨學者亦曰立志以明道希文自期待游於董澤者其<lb/>
以是求之哉<lb/>
　　　　藍山書院記<lb/>
藍山書院者弋陽張君卿弼之所作也卿弼字希契故宋時<lb/>
繇太學登咸淳戊辰進士第除福州司户辟充教授用舉者<lb/>
員足改官仕至興化倅而宋亡歸弋陽隱居不出門生弟子<lb/>
從受業者甚衆郡邑方内附學校多廢僉提刑按察司事王<lb/>
公某強起之至縣學以爲師縣人士翕然來從之乃新作縣<lb/>
學江東宣慰使王公某又迎至郡學以爲師以教一郡六邑<lb/>
之人又作郡學於是有列薦之于朝者非其志也即攝衣而<lb/>
歸至元十七年其門人楊應桂申益章以來學者之衆無所<lb/>
息游也規爲學舎以處之得地於縣之水南士人徐氏舊宅<lb/>
廣袤幾八里中爲宫焉有廟堂以祀夫子兩廡翼焉有明倫<lb/>
<pb n="KR4d0493_SBCK_008-6a"/>
堂以講學有祠以奉其郷先生其左右齋曰稽古學易約史<lb/>
興詩立禮成樂祭器有藏庖湢有所前爲大門略如郡縣學<lb/>
之制明年九月告成名之曰藍山書院其後鄰縣陞爲州直<lb/>
隷行省割水南地以益之獨書院之境仍隷弋陽張君始爲<lb/>
山長應桂繼之旣列爲學官行省署官來任之矣至順三年<lb/>
春繁昌縣尹張純仁來言曰昔先大父之始爲此也買田以<lb/>
繼師弟子之食與郷人之以田來助者通計若干畒純仁與<lb/>
弟顯忠又以私田若干畒以増其不足皆買諸民田官仍徵<lb/>
其常稅弗除也昔先大父殁學者祠諸講堂之東使顯忠奉<lb/>
之書院之設五十餘年純仁等以時𥙷葺不敢廢先人之志<lb/>
來官于是者率三年代去經始之故將遂湮没純仁深惟大<lb/>
父之爲此學也庻幾邑人士之有成立焉今純仁始登至治<lb/>
辛酉進士第大父之門人方回孫登泰定丁卯進士第而純<lb/>
<pb n="KR4d0493_SBCK_008-6b"/>
仁之子熈載亦解於郷則皆遺教餘澤之所出也又何敢忘<lb/>
乎敢請一言帰而刻諸石以圖不朽焉某曰昔者子之大父<lb/>
之在斯堂也何以爲教乎純仁曰盖嘗聞諸大父之執友矣<lb/>
其誨學者曰聖學之學載在六經明於日月漢魏以來諸儒<lb/>
或以䜟緯爲奥或以老莊爲髙使異端百家之說與六經叅<lb/>
錯於天地之間千有餘年自濂洛諸公之出辭而闢之廓如<lb/>
也窮郷晩進之士或無良師友巳未有端識而或驟遇舊說<lb/>
見其汪洋恣睢將無迷誘而䧟溺者乎徧取傳記百十家擇<lb/>
其合於脩已之學而不墮於清虚治人之方而不雜於術數<lb/>
者輯而録之名曰六經精義凡數百卷獨恨未及成書而卒<lb/>
耳某曰善哉其爲言也某聞之宋之季年有志於爲已之學<lb/>
者病郡縣學校以科舉進士爲業而時王之制不可廢也别<lb/>
立精舎以講學焉敦道義而絶功利以私淑諸人盖取睢陽<lb/>
<pb n="KR4d0493_SBCK_008-7a"/>
白鹿書院之遺制而名之國家𥘉有江南曽未數年而藍山<lb/>
首有書院脫餘生於鋒鏑之餘正人心以絃歌之事盛哉張<lb/>
君之用心乎我國家表章聖經以興文化至於論語大學中<lb/>
庸孟子定以周子二程子張子朱子及其師友之說以爲國<lb/>
是非斯言也罷而黜之其正乎道統之傳可謂嚴矣然而老<lb/>
師宿儒日以澌盡愚者無所啓發狂妄者得以其不根無學<lb/>
之言竊附于往哲之緒餘以誣衆罔俗則自欺自棄之甚者<lb/>
也不亦悲夫來學于斯者盍亦深求聖賢之意於遺書以知<lb/>
夫乾坤父母卑付之重涵養乎本原之正審察乎幾㣲之發<lb/>
擴充善端攻去邪欲日孜孜以朂其不及又求正於有道使<lb/>
不至䧟於差繆必至於聖人而後止庻幾學者之事也乎請<lb/>
以諗諸同志俾無負作者之意不亦可乎是爲記<lb/>
　　　　舒城縣學明倫堂記<lb/>
<pb n="KR4d0493_SBCK_008-7b"/>
學校講學之地也古未有廟其釋奠於先聖先師者非廟也<lb/>
後丗始爲廟以祀夫子通乎天下三四百年之間禮制寖盛<lb/>
我國家郡縣無小大皆得建學尤以廟爲重焉是以有司脩<lb/>
祀典勿敢缺而教無其師<hi>師</hi>非其人則或有不暇計者此士<lb/>
大夫因循苟且之通弊要其識慮𥘉不及此無恠其然也舒<lb/>
城古邑也自宋季數有軍旅之事故學校之盛微不及東南<lb/>
然而山川高深風氣完宻民生其間者有中州質愿之美而<lb/>
竒岩幽谷往往有昔賢名人遺蹟足以風動其人而其人亦<lb/>
樂道之故其俗爲易化者矣延祐乙卯前令杜思敬始重建<lb/>
廟而講堂庳陋弗治乆而益壞部使者宋公翼甞督縣令改<lb/>
作辭以故逮爕理溥化登蒙古進士第長是邑始岀獨見捐<lb/>
己俸以天暦巳巳之歲度材尤工撤而新之凡爲堂五間規<lb/>
制宏敞始與廟稱未朞告成則某月也董役者典史周允耆<lb/>
<pb n="KR4d0493_SBCK_008-8a"/>
儒宋楊椿傅熈宋文富蒞工者范應月胡立本皆儒也至順<lb/>
元年秋爕理君以職事如京師踵門來求文以記之今夫郡<lb/>
縣之吏急於簿書期㑹有不暇於爲治而况教乎爕理君之<lb/>
爲邑知重學校於爲學知重講習豈非知本者乎夫君臣父<lb/>
子兄弟夫婦朋友之倫本諸天理之固然有不待於強名者<lb/>
人之爲道豈有出於此五者之外者乎然而明之則叙不明<lb/>
之則斁此教之所由興也氣質之不齊雖萬其殊而大槩知<lb/>
愚賢不肖之分而巳矣斯倫也愚者有所不知不肖者又違<lb/>
而逺之故有待於啓迪矯率無疑也乃若賢且智者所謂質<lb/>
之美者也於其倫之所在亦知求盡其心焉然而不聞聖賢<lb/>
之傳不經師友之辨則不足以知天理之節文精義之攸當<lb/>
則直清徑行必有墮於私意之所爲疑以之近幾㣲之差其<lb/>
流弊反有以失其良心之正而貽丗俗無窮之害焉此係於<lb/>
<pb n="KR4d0493_SBCK_008-8b"/>
教者爲最切故古昔學校之教壹是皆以明人倫爲事豈非<lb/>
憂之深而慮之逺者乎烏乎洒掃應對而敬其事則窮理盡<lb/>
性之學斯在服勤就養而盡其職則存神知化之妙巳存不<lb/>
踰乎屋室户庭之近而天地萬物之奥巳具不外乎耳目口<lb/>
鼻之用而隂陽鬼神之㣲巳通人之所以爲人者亦大矣故<lb/>
曰聖人人倫之至而巳不有以明之孰得而知之哉嗚呼其<lb/>
說亦㣲矣登斯堂者觀其名而思其實因余之言而求爕理<lb/>
君之志庶幾有所觀感也夫昔邑之君子有李公麟伯時甞<lb/>
讀書龍眠山因以自號故有龍眠書院在縣治東飛霞亭之<lb/>
北國𥘉東禪寺僧并之而書院廢爕理君得隙地於清心池<lb/>
亭之上盖伯時與蘇子瞻黄魯直諸賢之所共游者也廼闢<lb/>
地爲屋以復書院之舊以廣爲學之處爕理君之於其民也<lb/>
有古人之道哉來者尚克繼之于永乆<lb/>
<pb n="KR4d0493_SBCK_008-9a"/>
教者爲最切故古昔學校之教壹是皆以明人倫爲事豈非<lb/>
憂之深而慮之逺者乎烏乎洒掃應對而敬其事則窮理盡<lb/>
性之學斯在服勤就養而盡其職則存神知化之妙巳存不<lb/>
踰乎屋室户庭之近而天地萬物之奥巳具不外乎耳目口<lb/>
鼻之用而隂陽鬼神之㣲巳通人之所以爲人者亦大矣故<lb/>
曰聖人人倫之至而巳不有以明之孰得而知之哉嗚呼其<lb/>
說亦㣲矣登斯堂者觀其名而思其實因余之言而求爕理<lb/>
君之志庶幾有所觀感也夫昔邑之君子有李公麟伯時甞<lb/>
讀書龍眠山因以自號故有龍眠書院在縣治東飛霞亭之<lb/>
北國𥘉東禪寺僧并之而書院廢爕理君得隙地於清心池<lb/>
亭之上盖伯時與蘇子瞻黄魯直諸賢之所共游者也廼闢<lb/>
地爲屋以復書院之舊以廣爲學之處爕理君之於其民也<lb/>
有古人之道哉來者尚克繼之于永乆<lb/>
<pb n="KR4d0493_SBCK_008-9b"/>
　　　　滕州學田記<lb/>
國家之制自京師㑹府郡縣皆有學學必有廟廟以奉先聖<lb/>
先師之祭祀學設師弟子員有廩饍之給𥙷葺之費故學有<lb/>
田田多因其舊有缺者有司得以間田與之俾募人以耕歲<lb/>
收其入然田之蕪治租之有無祭祀廩饍之充歉則系於長<lb/>
吏之善不善用意與不用意而教之力不力系於師師得其<lb/>
人則長吏敬之民庻服之故教行而化興不然則否此其大<lb/>
凡也滕州之學右爲廟廟有殿殿有廡廡有門左爲學學有<lb/>
講堂東西有齋舎有庖有庫成於至元己丑則滕縣尹陳諶<lb/>
州學正陳渥之所爲也明年諶以如市郷官地五頃餘爲學<lb/>
田從渥請也大德甲辰滕縣長吏阿不思等又以如市郷官<lb/>
田五頃與之用學正張中立請也至治壬戍般陽李德昭爲<lb/>
學正滕守李元重之思所以相德昭治學者取租於田而給<lb/>
<pb n="KR4d0493_SBCK_008-10a"/>
之教養奉祠之外户牖幕帟之飾墍茨丹艧之工聖贒肖象<lb/>
有衣裳之制廟貌有墻宇之嚴煥然一新郡人稱之其間郡<lb/>
吏無良民蒙無忌租入弗至生徒散去德昭有憂之而未能<lb/>
振洛陽曹侯鐸之來爲州也以學校爲先務教養爲巳任清<lb/>
介自守政如神明田之見占於強家者始復歸於學而嚚訟<lb/>
者搆言於司臬謀有以撓侯㑹使者趙公行部至滕得其實<lb/>
歸田如曹侯言因又以禮教郷之五頃増之簿正以定其租<lb/>
立石以表其畔猶惧後之人或失之也又使德昭請于濟寧<lb/>
于山東憲司于中書禮部以文書下之俾勿敢斁又來求文<lb/>
刻石以爲記烏乎滕與鄒魯兄弟之邦也聖賢之遺化在焉<lb/>
其人固易使也今侯乆逺之計將質諸契劵以待之孰若善<lb/>
其教以正人心美風俗則人知禮義廉恥亦何忍自欺乎跬<lb/>
歩之土而私圭撮之利乎曹侯儒者也其必有以勸其父兄<lb/>
<pb n="KR4d0493_SBCK_008-10b"/>
率其子弟者矣不然文墨何足以制之哉是嵗朝廷命天下<lb/>
廟學以顔子曾子子思孟子並配孔子西靣北上有司或憚<lb/>
煩多不及奉行而侯於滕學獨更新設象如法其知本盖如<lb/>
此來者尚有徴焉<lb/>
　　　　滕州性善書院學田記<lb/>
天暦庚午五月滕州守洛陽曹侯振父介前學正李德昭至<lb/>
京師來告曰吾郡有性善書院者大德四年前守尚敏作義<lb/>
塾州治之南其屋四楹覆以瓦其齋舎茅茨而巳延師以教<lb/>
郡人之子弟出己俸以率州士得錢五千緍貸諸人取子息<lb/>
以供師弟子之食明年以禮教郷官地三頃給之延祐元年<lb/>
監察御史任居敬言於朝曰昔滕文公甞聞性善之說於孟<lb/>
子宜表義塾曰性善書院朝廷用其言性善書院列於學官<lb/>
置山長以爲之師延祐二年前守鄭某改築於滕之舊治其<lb/>
<pb n="KR4d0493_SBCK_008-11a"/>
宫之地凡八畒右廟堂以祠孟子在講堂翼以兩齋以居業<lb/>
張位古歹繼成之又給以使相郷戸絶地二頃一十五畒如<lb/>
市郷一十八畒而鐸之來也於學校之事不敢後旣爲深督<lb/>
其教養脩完其宫墻屋室治其用噐之未備究子息之亡失<lb/>
地之見侵者悉經理之増給禮教郷官地五頃合其舊有凡<lb/>
爲田十頃三十餘畒使滕縣簿明安荅兒山長滕昻霄行田<lb/>
表其畔嵗非甚侵亦足以備用矣鐸代者且至將去之懼來<lb/>
者無所攷謹伐石載始未請一言而表之予廼爲之言曰師<lb/>
弟子之講習於是者其亦甞致意於性善之說乎息焉處焉<lb/>
亦有存其𥘉者乎念慮之興酬酢之頃亦有以察其幾而致<lb/>
其辨者乎有能一日用其力於此庻幾賢太守之所以望於<lb/>
郡人者乎盖古之人其㓜無不學者及其長也受田而耕而<lb/>
俊秀者入於學以學乎脩巳治人之道畊者食人而不以爲<lb/>
<pb n="KR4d0493_SBCK_008-11b"/>
勞學者食於人不以爲泰誠以學者有益於人之國家也學<lb/>
非其學而欲安坐以食則又何責於人乎吾聞之也君子學<lb/>
道則愛人小人學道則易使也使滕之人以侯之故而知學<lb/>
道焉亦何待區區執信於咫尺之石哉滕昔爲國今爲州今<lb/>
之守昔之侯也孟子之說布在方冊傳之千載有民人社稷<lb/>
者孰不得而誦之視其所聞有多於文公逺矣慨想文公之<lb/>
爲政於斯也孰肯爲汙暴之慢者乎繼曹侯而來者善擇師<lb/>
推明孟氏之說以教其人於乆逺之道無大於此者<lb/>
　　　　中書省檢校官㕔壁記<lb/>
中書省檢校官者至元二十八年尚書省以户工二部營繕<lb/>
出納之繁奏設是官以覈其程書官二貟吏四人其署在省<lb/>
之東偏三十年奏増爲四員吏六人分督省左右司六部及<lb/>
架閣倉庫文字之稽滯乖違者而紏正之其官吏從東西曹<lb/>
<pb n="KR4d0493_SBCK_008-12a"/>
閱公牘還就署决事後中書省仍治宮城之北舎因其舊而<lb/>
檢校官之署闕焉徒寓直所至之部至順二年中書徙治宫<lb/>
城東南之省檢校官奉政大夫前進士孫士敏志道奉直大<lb/>
夫楊益友直中憲大夫王國器鼎臣朝列大夫楊惟恭伯温<lb/>
以舊署隘且弊爲請宰相命更作於舊署之南爲堂三楹以<lb/>
居其官旁列吏舎庖廐外爲門以别之是年冬庀工明年五<lb/>
月成四君子者旣視事其間而相與言曰是官之設卅有餘<lb/>
年矣而<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事適成於吾四人爲僚之日可無識乎且昔之居<lb/>
是官者視諸掌故盖將百人去而坐丞相御史府者政事風<lb/>
節歴歴可徴也其可無述以待後之來者乎四君子皆與余<lb/>
游故來請爲之記夫宰相上承　天子以出令於天子其属<lb/>
多矣官有其事職有其分不得相越也於文史無不得察視<lb/>
者唯檢校官爲然其於宰相有寄乎耳目之明有托於心膂<lb/>
<pb n="KR4d0493_SBCK_008-12b"/>
之宻而望高職清又有若賔客之優游者焉盖他官莫之及<lb/>
也是以毎難其選而常得人焉凡爲是官者來升斯堂而覧<lb/>
斯文尚思其任之重而有逺大之期也乎<lb/>
　　　　京畿都漕運使善政記<lb/>
國𥘉運外郡之粟以實京師數日以廣大江以南浮海而至<lb/>
者嵗以數百萬石計公府之儲㣥官府之廪稍宿衛之共億<lb/>
至以及京城游食之民其用至夥而所係甚重者也舟車之<lb/>
輸載士卒之任負數經轉輸而至於京師者則有京畿都漕<lb/>
運使司以緫之所領倉凡三十二一倉之官或五人或四人<lb/>
三人槩僅百貟役於倉而食禄於官者又若干人自流選而<lb/>
來爲是官者出納之事稍弗加謹折閱䧟失有傾家辱身而<lb/>
不足以𥙷之者是故　朝廷常優之始授則増其秩終更則<lb/>
减其資盖念其重難也然而使之無失而得善去者則槩系<lb/>
<pb n="KR4d0493_SBCK_008-13a"/>
於司漕者之得人矣至順二年秋千斯倉使汪壎等來言於<lb/>
安官求文以頌運使扎撒公程公日新與今運使劉公子善<lb/>
之德其言曰扎撒公之爲使也出令曰凡倉之守吏日守其<lb/>
局以謹出納非運司必有徴召之事毋敢至運司又曰凡運<lb/>
司之胥史皂隷不得輙至倉所其負米於垻而入倉也關防<lb/>
有法役夫無所容弊故其米皆完好而不雜其出納也務爲<lb/>
均平收支之數有所勘曾止從本司揭帖圖帳申報無煩文<lb/>
也盖倉庾之所患者收支巳不得其精鑿其支也又疲於供<lb/>
應而皂隷百色之需挾上官而來干者紛然終日則不得不<lb/>
竊嬴餘以應需求日乆月深忽焉而其耗多矣今運官絶公<lb/>
吏之擾簡奔走之勞善出納之法列官於是者始得以效其<lb/>
奉公之實而無曠官之罪焉札散公㫁以定見程公善相之<lb/>
劉公善繼之此某等數千百人所以感激不忘願刻石紀事<lb/>
<pb n="KR4d0493_SBCK_008-13b"/>
且以垂其法于後使來者之永克有濟也噫朝廷之法詳且<lb/>
盡矣其有不至者則奉行者之過也今京畿漕運之事而三<lb/>
公克拯其弊纔數事耳而倉庾之受賜巳如此其經營之宻<lb/>
調度之大属吏有不得盡知者尚多矣乎夫萬仞之隄或潰<lb/>
於螻蟻千石之水或洄於漏巵諸公之政乃得禁皂吏之侵<lb/>
漁此所謂所治者小而所益者大者也爲政者尚鍳此而愼<lb/>
之乎札撒公蒙古人自宿衛内廷除直省舎人歴中政院同<lb/>
僉判中政院事積官中大夫除隆祥緫管府同知程公<lb/>
人今自運使除右司郎中又除淮東道肅政廉訪使劉公青<lb/>
州人今在任餘宜則别列于碑隂云<lb/>
　　　　潼川王氏忠孝堂記<lb/>
王公諱興其先太原人仕故宋爲秦州防禦使歴四戎司都<lb/>
綂生子仲以儁勇聞都綂殁事曹夫人有孝道<lb/>
<pb n="KR4d0493_SBCK_008-14a"/>
憲宗皇帝帥大兵取蜀仲率豪傑之士見于軍門遂以其衆<lb/>
立功授保寜等城招討使將命招宋守將楊大淵爲大淵所<lb/>
害事聞<lb/>
憲宗悼焉召仲子仁嗣其官仁又諭保寜而大淵降<lb/>
丗祖皇帝命爲奉議大夫潼川路緫管起保寜長寧軍民立<lb/>
潼川城開屯田置官署收輯離散又用其力討旁近之未附<lb/>
者以其有勞於兹土也因家焉而仁事其母夫人亦有孝道<lb/>
居潼川二十餘年殁於官臨終誡其子曰先人值國家興運<lb/>
以故將家帥師立功專城而治維忠與孝可以事君於乆逺<lb/>
而不墜丗業也子孫頓首受教乃終長子丗安遂隱居不仕<lb/>
而次子丗英仕爲江油簿亦棄官事親於是故雲南行省叅<lb/>
政李公源道同知潼川時名其堂曰忠孝江油之子禮以雲<lb/>
南省蒙古掾秩滿調官　京師具事狀請著堂記是時予方<lb/>
<pb n="KR4d0493_SBCK_008-14b"/>
受　詔脩<lb/>
皇朝經丗大典輯録　祖宗功德而　憲宗下蜀之事供奉<lb/>
學士前進士宋公本實手筆焉謹以兹記告之而俾禮以其<lb/>
文傳諸王氏於無窮焉<lb/>
　　　　王氏山南隱居記<lb/>
國朝旣取中原悉求其豪傑文學之士而用之其隱居終身<lb/>
者尚多有之史官不能録也承平以來殆又將百年才能特<lb/>
起爲公卿牧守者何可勝計然尚論丗德或隱其故𥘉矣隱<lb/>
於昔而顯於今者永平王氏之家爲可稱焉南宮舎人從義<lb/>
甫之曾大父金兩舉進士見丗亂不復仕隱於昌黎碣石之<lb/>
下學者謂之碣石先生有文集十卷軼於兵火先生之子稍<lb/>
起從郡帥長其幕府當是時軍興事多草創緫兵權者何求<lb/>
不獲而先生之子田廬無加於先生時然而邑居之隣巳四<lb/>
<pb n="KR4d0493_SBCK_008-15a"/>
五易主而王氏之居今不廢野外之田僅給饘粥至今從義<lb/>
歴拜兩御史爲天子郎官甚見知遇而亦不加多不加少也<lb/>
然則是居也可無記乎予在京師來最後然亦卅有餘秋矣<lb/>
忽焉而赫奕俄焉而銷歇名田甲第有不能以終其身者而<lb/>
王氏一畒之宮數夫之壤傳之五丗而子孫方讀書脩行以<lb/>
乆之可不尚乎是爲記<lb/>
　　　　松友記<lb/>
古君子取友之道取之一郷取之天下又取之尚古之人苟<lb/>
得友焉𥘉不以天下爲廣一郷爲狹尚古爲逺於今爲近也<lb/>
槩千載而得一友焉安知其不出於一時也槩天下而得一<lb/>
友焉安知其不出於一郷也然而不可以必得也則假諸物<lb/>
以見意焉此吾太常宋公雲舉所以命松爲友也夫所謂友<lb/>
求諸同時而不得並也求諸同郷而不得曠天下則有之而<lb/>
<pb n="KR4d0493_SBCK_008-15b"/>
不得偕也而斯松也千載有之今亦有之天下有之鄉亦有<lb/>
之友一松而合千載於一日通天下於一郷善哉宋公之爲<lb/>
志乎昔在太常之在翰苑也獨居乎玉堂之署文字之暇賔<lb/>
客散去竟日蕭然遂以無事乃盤桓乎松下而有遐思焉曰<lb/>
吾友在是矣此松友之所始也公友松乎松友公乎公自翰<lb/>
苑拜御史出爲部使者召拜國子司業遷太常屹乎獨立不<lb/>
爲勢利之所移頌詩讀書日與聖賢相對超舉特岀莫逆於<lb/>
心所謂貫四時而不改亢金石而不渝公其松矣予不敏公<lb/>
以其甞再爲僚也命爲之記然則余亦友乎松者乎<lb/>
　　　　可庭記<lb/>
天地之覆燾無限量也日月之照臨亦無限量也人心之妙<lb/>
其廣大光明盖亦如之局於耳目之所接限於識慮之所及<lb/>
果能盡其心之體用者乎方外之學雖設教不同而其所致<lb/>
<pb n="KR4d0493_SBCK_008-16a"/>
力者亦唯心而巳矣凡其比大於天地比明於日月豈無廓<lb/>
然於<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中者乎顧甞觀月於庭有取一方之可則賦詩永言<lb/>
又有歛然退求自足而無所待於外之意是以君子有取焉<lb/>
若所謂可庭者是也羽衣之士有劉其姓而以學仙自名者<lb/>
西遊昆侖之圃北望大荒之野渉黄河之流而㝷滛池之津<lb/>
其游逺矣予意其廣漠之爲樂而無閫域藩籬之間也而來<lb/>
爲其里人龍璧求可庭之說焉其言曰璧之大父無心翁好<lb/>
竒博雅故宋在臨安時年九十餘須眉謖謖然游其都㑹而<lb/>
不知倦也及我　國家混一宇内其父之北游也盖至京師<lb/>
北極和寜之境以觀乎興王之勝地以交于　國人大族之<lb/>
豪傑志甚壯也今璧也退焉里間之近擇髙山流水之美卜<lb/>
宅以奉其親有兄弟婣族之好師友講誦之樂昭其祖父逺<lb/>
游之思而益然自足於户庭之間則謂之可庭也不亦宜乎<lb/>
<pb n="KR4d0493_SBCK_008-16b"/>
子曰善哉學仙之言也君子之爲道歛之不盈一握舒之則<lb/>
彌六合求諸其心反諸其身行諸其家果有得焉則推而致<lb/>
之何逺不至也年富而能學果知此道矣何可量哉<lb/>
　　　　悠然亭記<lb/>
郭君彦逹有亭曰悠然取陶淵明南山東籬詩語也子愛其<lb/>
引興高逺欣然爲題顧客有笑於座曰昔柴桑翁生不逢時<lb/>
自放於草野之間托此言以自見其無所事乎當丗者也今<lb/>
彦逹以<lb/>
聖天子潜邸文學之舊以其習於朝儀也率其属以佐其長<lb/>
執事就列嚴恪齊整其得爲悠然乎予告之曰何傷也亦各<lb/>
見其志云耳心累於物則窘我室廬使適寛閑而就優逸猶<lb/>
若皇皇何心之中扄虚明應物無迹則垂紳正笏不動聲氣<lb/>
以措天下於泰山之安外無矜容内無逸志則亦何害其爲<lb/>
<pb n="KR4d0493_SBCK_008-17a"/>
悠然也古之君子常以陶先生上配孔明論者以爲至當信<lb/>
之不疑非知言而能若是乎試以孔明論之方其龍卧草廬<lb/>
三顧之車未至其悠然固與采菊者無異也及其五月渡瀘<lb/>
深入不毛奬率三軍北定中原軍務誠勞矣然八陣之方嚴<lb/>
雜耕之整睱羽扇指撝於從容而山川形勝盡在風雲之變<lb/>
化子謂此時孔明悠然乎不悠然乎客曰淵明之悠然衆所<lb/>
共聞孔明之悠然誠未之聞也然則彦逹上荷　主知雖進<lb/>
用顯要有不足悠然者乎客請書其說與彦達爲亭記<lb/>
　　　　琅然亭記<lb/>
夫子之言樂曰翕如純如皦如繹如而一成之始終可知也<lb/>
若夫因其哀怒滛放之情以爲急厲緩靡之節極其所縱而<lb/>
莫能自返風俗之變而運氣隨之所繫至重也凡不中律度<lb/>
而逺於中和君子盖深憂之而知察於斯者盖鮮矣古樂之<lb/>
<pb n="KR4d0493_SBCK_008-17b"/>
存於今恒見御於君子者唯琴爲然而亦未易知也崔君元<lb/>
方有得於是噐也常作亭以從事焉取醉翁操首章之辭名<lb/>
之曰琅然予有以知其有得也明矣夫音之所以和者以其<lb/>
無相奪倫也今夫一均之中七律在焉固不得越此而他有<lb/>
取也即此七者有進退䟽近之節以盡抑揚長短之變則有<lb/>
之矣誠不可依希於近似假借以乖違也譬諸用兵然百萬<lb/>
之衆勇怯強弱之不侔何啻倍蓰不可一也善將者使之歩<lb/>
則歩伐則伐止則止齊則齊而不敢少違者以其分數較著<lb/>
號令嚴明伎藝畢給而行陳輯睦之故也夫如是雖使之赴<lb/>
湯蹈火可也此常勝之家者也驕不可制懦不可作尚足以<lb/>
成軍乎吾是知爲音而能琅然則無函胡唯阿之謬整然法<lb/>
度之爲與能軍者盖無異也不亦善乎於是而思古人將有<lb/>
觀乎大舜文王仲尼之遺一琅然也有感於放臣出子之志<lb/>
<pb n="KR4d0493_SBCK_008-18a"/>
亦一琅然也有托於髙山流水之趣亦一琅然也澹乎沖和<lb/>
而不至乎寂寞欎乎憂思而不堕乎凄断發揚蹈厲而無所<lb/>
陵犯委曲條暢而無所流佚非琅然而能若是乎予是以善<lb/>
其名亭也元方以文雅見稱擢在羣玉之府時稱妙選云<lb/>
　　　　思蘭序記<lb/>
建安陳君若虚爲予言其居之勝也山泉林竹庶幾山隂之<lb/>
幽情焉又甞從故承㫖呉興趙公子昻游廿年閒兩得其所<lb/>
書晉人褉序者規爲亭貯之公感其意題之曰思蘭而亭實<lb/>
未成也泰定乙丑亭始成而公去丗乆矣俛仰陳迹誠有足<lb/>
悲者乃置序與題於亭上以與同志者玩焉且曰即吾亭而<lb/>
望焉考亭雲谷吾朱子之几舄猶儼然也師友之相從則又<lb/>
有西山蘆峰之属近在跬歩則吾之所謂思蘭者有不徒在<lb/>
於觴詠者予曰樂哉斯亭吾安得身往游之哉昔者曽晢之<lb/>
<pb n="KR4d0493_SBCK_008-18b"/>
侍夫子也舎瑟而作慨然有浴沂詠歸之思焉盖直言其志<lb/>
云耳豈必身在乎沂水之濵舞<graphic n="KR2004" url="https://raw.githubusercontent.com/kanripo/KR-Gaiji/master/images/KR2004.png" mimeType="image/png"/>之下乎今朱子之教衣𬒳<lb/>
四海廣矣大矣頌其詩讀其書想象其德容之盛如將見之<lb/>
以致其企及而從之者必有其人巳乎又孰知居之近也地<lb/>
之勝也有若陳氏之亭可以係其思之親切者乎仰其蒼然<lb/>
之崇高而有以見其卓然之在前俯其淵然之深長而有以<lb/>
見其往禪來續之無窮也則其得於觀感者聲音笑貌云乎<lb/>
哉言語文字云乎哉古之善爲詩者常托物以起興而後得<lb/>
以推致其性情而極夫詠歌舞蹈之盛若思蘭之亭者其諸<lb/>
異乎脩短之感玩物之爲乎凡槩啓於予衷者如此并以爲<lb/>
識陳君將典教閩郡試與其父兄子弟道之庻乎其有以相<lb/>
發也<lb/>
道園學古録卷之八<lb/>
</p>
<p>
</p>
  </div>
</body>
</text>
</TEI>
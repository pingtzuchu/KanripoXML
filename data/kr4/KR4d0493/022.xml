<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_022-1a"/>
道園學古録卷之二十二　應制録二<lb/>
　　　　　　　　　　　　　雍　虞　集　伯生<lb/>
　　制誥<lb/>
　　　　封宣聖夫人制<lb/>
我國家惇典禮以彌文本閨門以成教乃睠素王之廟尚虚<lb/>
元嫓之封有其舉之斯爲盛矣大成至聖文宣王妻并官氏<lb/>
來嬪聖室垂𥙿丗家籩豆出房因流風於殷禮瑟琴在御存<lb/>
燕樂於魯堂功言邈若於遺聞儀範儼乎其合德作爾禕衣<lb/>
之象稱其命鼎之銘噫秩秩彛倫吾欲廣関雎鵲巢之化皇<lb/>
皇文治天其興河圖鳯鳥之祥可特封大成至聖文宣王夫<lb/>
人主者施行<lb/>
　　　　鄆安大長公主詞頭<lb/>
皇家制禮恩實重於懿親帝女正儀體尤隆於尊属肆頒異<lb/>
<pb n="KR4d0493_SBCK_022-1b"/>
数祗恊彛章公主某慈孝夙聞肅雝維則翟車象服備赫奕<lb/>
於先朝鳬繹龜蒙適奠安於樂國爰進加於長號又増益於<lb/>
大名於戯詩詠穠華德弥崇於戚畹易占元吉丗永保於藩<lb/>
封<lb/>
　　　　燕帖木右丞相封太平王制<lb/>
朕正祖宗之統入纉丕圖國有社稷之臣亶維丗胄旣克戡<lb/>
於多難冝超示於殊恩具官某沉鷙有謀英銳無敵我<lb/>
皇考昔撫軍於龍朔而尓父寔佐命之虎臣賜劵報功盟書<lb/>
啓籥更累朝而弥顯識大歴之攸歸手握兵符力扶景祚及<lb/>
清宮而迎乗猶多壘之在郊臨陳誓師咸服奉辭之慷慨揮<lb/>
戈决戰衆驚用武之神明人民懷綏輯之恩城闕壯奠安之<lb/>
勢俾兼司於將相用修扞於邦家韓信之輔漢皇論定當時<lb/>
之攻取子儀之在唐室身爲天下之安危皆眞食於王封今<lb/>
<pb n="KR4d0493_SBCK_022-2a"/>
何慙於往轍是用錫之位號胙以土田禮冠絶於百僚名永<lb/>
垂於千載嗚虖有非常之功則有非常之賞朕用獎於勲勞<lb/>
建太平之業而享太平之成尓母忘於眷注丕昭至意式克<lb/>
欽承<lb/>
　　　　封營都王制<lb/>
𬗟懷故舊之恩莫如阿保爰致褒崇之典俾極哀榮國有恒<lb/>
規朕無私惠具官某㳟良而愿慤温厚而老成卜以負之昔<lb/>
𬒳東朝之簡用擇其可者並居甲觀以扶持嗟備著於勤勞<lb/>
不少留於耆艾肆予踐阼首錫褒封時廵來次於近郊秋露<lb/>
乆濡於宿草顧兹賁典未究深衷廼命外廷更申異数於戯<lb/>
五等之爵重莫過於王封千乗之邦親莫先於畿甸尚其英<lb/>
爽承我休嘉<lb/>
　　　　營都王夫人<lb/>
<pb n="KR4d0493_SBCK_022-2b"/>
纂圖撫運崇德報功追念爾勞克任保持之力至于今日共<lb/>
享安榮之時天不假年禮冝異数具官某出入禁掖左右朕<lb/>
躬安其煦育之柔稱尓温良之懿邦家宫府共興故舊之思<lb/>
車服土田何愛便蕃之錫爰頒予渥俾相其夫於戯若昔諸<lb/>
侯王有生至貴封之千乗國無憾令終<lb/>
　　　　封營國公制<lb/>
國之令典必兼恩義之隆時維舊勛冝錫褒崇之盛嗟其逺<lb/>
矣今俾申之具官某自其㓜時在朕潜邸襁褓共其燥<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>啓<lb/>
處與之周旋越在艱難尤負勞勩属櫜鞬而未釋傷雨霧之<lb/>
逾深■轊以歸籌帷頓失迨予纉緒風雲千載之興獨尓親<lb/>
臣丘隴九原之閟廓其封兆錫以榮名顧未究於予懷乃增<lb/>
疇於大邑於戯萬鍾之禄雖不及於生前兩丗之封庶有勸<lb/>
於天下<lb/>
<pb n="KR4d0493_SBCK_022-3a"/>
　　　　營國公夫人<lb/>
盡瘁以仕良臣有翊衛之勤從一而終貞婦抱純誠之懿錫<lb/>
以寵数光于幽潜具官某淑愼其身柔嘉維則閔殷雷之勤<lb/>
而勸義守柏舟之誓而靡他同穴而藏得相從于地下䟽恩<lb/>
以報何不逮於生前賁之簡書易其湯沐於戯哀榮𬒳於兩<lb/>
丗固申勸於舊勞忠孝萃於一門亦以表夫髙節<lb/>
　　　　封寕朔王制<lb/>
朕纂膺丕緒聿懷舊德之臣<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴治朝夙𬒳先皇之眷未及<lb/>
懸車之歳遽聞拱木之新爰命有司備循彛典具官斡赤剛<lb/>
明而有守沉毅而善謀閑輿衛於藩垣治軍實於幙府自覃<lb/>
懷而入定内難與賛廟謨望龍朔而奉導前驅仰承天表進<lb/>
拜集賢之任旋參儲極之寮徧踐清華具瞻台鼎往填南服<lb/>
偶逢草棘之弄兵召使北還猶駐䄡帷而按堵不遺憂於宵<lb/>
<pb n="KR4d0493_SBCK_022-3b"/>
　　　　營國公夫人<lb/>
盡瘁以仕良臣有翊衛之勤從一而終貞婦抱純誠之懿錫<lb/>
以寵数光于幽潜具官某淑愼其身柔嘉維則閔殷雷之勤<lb/>
而勸義守柏舟之誓而靡他同穴而藏得相從于地下䟽恩<lb/>
以報何不逮於生前賁之簡書易其湯沐於戯哀榮𬒳於兩<lb/>
丗固申勸於舊勞忠孝萃於一門亦以表夫髙節<lb/>
　　　　封寕朔王制<lb/>
朕纂膺丕緒聿懷舊德之臣<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴治朝夙𬒳先皇之眷未及<lb/>
懸車之歳遽聞拱木之新爰命有司備循彛典具官斡赤剛<lb/>
明而有守沉毅而善謀閑輿衛於藩垣治軍實於幙府自覃<lb/>
懷而入定内難與賛廟謨望龍朔而奉導前驅仰承天表進<lb/>
拜集賢之任旋參儲極之寮徧踐清華具瞻台鼎往填南服<lb/>
偶逢草棘之弄兵召使北還猶駐䄡帷而按堵不遺憂於宵<lb/>
<pb n="KR4d0493_SBCK_022-4a"/>
旰真知體之股肱乆簡朕心方將柄用廼致憗遺之誄寔深<lb/>
耆艾之思賢子能忠在朕左右眞王加錫賁卿始終並兼封<lb/>
贈之崇式表哀榮之極於乎往哉魂魄樂壯美之山河宜尓<lb/>
子孫輔尊安之社稷<lb/>
　　　　封寕朔王夫人<lb/>
睠我大臣旣極褒崇之典相其内助冝同恩数之隆俾増耀<lb/>
於禕䄖用齊華於圭衮具官斡赤妻鉄理柔嘉而端肅㳟儉<lb/>
而和平克賛其夫終始股肱之任善儀諸子服勤左右之方<lb/>
身致康寕家用昌熾命錫封章之貴養宜鼎食之珍於戯維<lb/>
此朔方寔尓丗家之舊躋於上壽用成賢母之名<lb/>
　　　　封遼陽王制<lb/>
朕寅奉丕基務推茂澤廼睠廷臣之舊昔膺柄用之勞俾率<lb/>
彛草特還䘏典具官哈散秉資謹愿接物寛容始縁宿衛之<lb/>
<pb n="KR4d0493_SBCK_022-4b"/>
勤尋寄貨泉之任致身省闥盖歴事於五朝執政廟堂嘗首<lb/>
相者数載每規隨於畫一克同恊於和㳟均逸外藩逺將德<lb/>
意宣恩東服備著輯綏凡其登進之時率在阜殷之日乆奉<lb/>
公於夙夜亦良稱於股肱弗永終譽遽興逺嘅秋霜在野莫<lb/>
追旣往之悲旦日行封尚服維新之渥兹誠異数式慰遺魂<lb/>
噫遼海非遥姑遂懷郷之志子孫不隊益推報國之忠<lb/>
　　　　封燕卜鄰知院祖明里<lb/>
我國家教孝以勸忠因近以及逺德之茂者名乆而後著恩<lb/>
之深者爵加而愈隆具官某愿而能㳟勇而知禮始逢景運<lb/>
當東征西伐之殷先啓戎行有左弭右鞬之助克勤乃事竟<lb/>
隕厥躬顯融不及於當時勲業廼興於後裔往稽故府冝錫<lb/>
嘉邦於戯古者專城重地莫逾於上谷賁諸幽壌名王遂賜<lb/>
於全封爾其有知服我休命<lb/>
<pb n="KR4d0493_SBCK_022-5a"/>
　　　　祖母<lb/>
師武臣力國家致興運之隆　母子有成人之造異<lb/>
恩所洎豈曰徒然具官某儉以飾躬慈而逮下相其夫子每<lb/>
崇忠厚之風宜尓家人用啓功庸之盛是以甫及再傳之後<lb/>
並登一品之榮五丗其昌三王並列於戯酬其爵邑欲逺舉<lb/>
於雲中咨尓臣工以示勸於天下用申顯命以賁幽宫<lb/>
　　　　父<lb/>
中興啓運則必有帷幄之舊不二之臣重禄勸功則必有茅<lb/>
土之封便蕃之錫具官某曩在宿衛已著勤勞王師飛渡於<lb/>
長江旣賈先登之勇使節載臨於多壘不忘命將之忠逮其<lb/>
子孫相我家國至重者本兵之任至嚴者風紀之司而尓一<lb/>
家兼兹兩府故紀勲庸之盛以彰信任之功列以王章著之<lb/>
邦典於戯擁雍州之地式重師垣申泰山之盟聿昌丗胄益<lb/>
<pb n="KR4d0493_SBCK_022-5b"/>
崇忠盡用保休嘉<lb/>
　　　　趙平章加官封制<lb/>
宰輔者政之根本特䟽貴爵之封老成者國之蓍龜爰極文<lb/>
儒之任進登崇級増重化權具官趙某方嚴而精明果毅而<lb/>
詳縝卓以櫜鞬之胄儼然韋布之風始事<lb/>
丗皇即拜御史多歴年所徧踐臺司閱實簡書每先幾而扶<lb/>
直作新風紀必正色以摧姦常依日月之光不改氷霜之操<lb/>
洊在政府蔚爲名臣嗟賢者之遘屯見予家之多難䔥望之<lb/>
身罹機禍幾貽咎於當時汲長孺面質深文耻獨爲於君子<lb/>
曁于戡定嘉尓勤勞審是統宗旣蹈危而奉義至其子弟亦<lb/>
見殺以成仁方圖報之在衷屢引年而爲說載念紫微之務<lb/>
實資黄髪之詢是用建尓上公保兹東魯可優游於舘閣以<lb/>
勱相於國家於戯愼乃威儀赤舄具瞻於几几俾之耆文泰<lb/>
<pb n="KR4d0493_SBCK_022-6a"/>
山庸作於岩岩尓其欽哉服我休命<lb/>
　　　　封悟理閒八制<lb/>
粤有髙僧來從西域式弘内教爰錫嘉稱悟理閒八歴丗勤<lb/>
脩一源不昧寳月長臨於逝水慈雲隨起於祗園逺探夙智<lb/>
之因如指其掌廣說眞如之緼實契予心紹隆佛種之傳以<lb/>
稱國師之號可特授智勝妙行宿慧通應圜悟佑福國師<lb/>
　　　　封鑑賛八制<lb/>
象教之行國家所尚冝申嘉號用表髙僧鑑賛八性本天成<lb/>
丗隆佛種昔弘宣於内典蚤有譽於諸方物不累心舎奉已<lb/>
者二萬戸事融於理獨隱居者十餘年旣徇請而一來冝具<lb/>
書於衆善可特授宏智正悟大辯捴持勝濟慧福國師<lb/>
　　　　封蔣山寳公和尚制<lb/>
朕丕纂鴻圗中興景運致百靈之扶翊出庶徴之禎祥廼睠<lb/>
<pb n="KR4d0493_SBCK_022-6b"/>
眞如尤深簡注寳公和尚現化身而濟丗持應器以垂機顯<lb/>
宻齊彰神變著聞於當日慈威互用廕休行及於千年藐在<lb/>
大江之南常住道林之上朕昔居潜邸恒仰寳坊萬石懸鐘<lb/>
表明珠而不灼四阿承霤輯多寳以新成曁余踐祚之𥘉首<lb/>
致加封之敬若稽祀典冝錫賛書噫尚鍳至誠豈直朕躬之<lb/>
禱益弘願力俾堅兆姓之安<lb/>
　　　　封張眞君制<lb/>
朕惟有道之君臨治貴無爲而民化故先哲相承於上德而<lb/>
至譽不執於常名腃兹大歴之在予懷昔異人之輔丗具官<lb/>
某俶以興運褎然來儀咨庸方篤於<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>思晤對即符於神㑹<lb/>
嘉謀入告其辭如徴於蓍龜成功不居其志固輕於軒冕處<lb/>
身於至約之地毓物於泰和之中酬酢事變而先見其幾從<lb/>
容朝廷而不濡其迹設教獨髙於衆甫傳宗最號於多賢盛<lb/>
<pb n="KR4d0493_SBCK_022-7a"/>
服齊明保合天人之際基命宥宻賛㐮邦國之休遽脫屣而<lb/>
弗留每當宁而永嘅猶慮人閒之爵莫縻方外之游俾極崇<lb/>
稱以表髙致於乎陟降左右想陪列聖於帝庭出入有無恒<lb/>
佑萬年之皇祚尚紆玄覧祗若寵章<lb/>
　　　　大道教十一祖張眞人制<lb/>
朕慨觀古昔有懷大道之淳歷考聖神悉尚至誠之本縁名<lb/>
而設其教論丗以嗣其宗其說之興于今兹乆張某淵乎授<lb/>
受逺有師承結宇丹臺仍載皇人之筆奉祠黃石盖由老父<lb/>
之書惟神物之猶存乃嘉名之是錫率由其舊眷渥維新噫<lb/>
與天下而爲公朕用敷於至意居域中而同大尓母斁於眞風<lb/>
　　序<lb/>
　　　　皇圖大訓序<lb/>
皇圖大訓者前榮禄大夫中書右丞臣許師敬因其先臣衡<lb/>
<pb n="KR4d0493_SBCK_022-7b"/>
以脩德爲治之事嘗進說於<lb/>
丗祖皇帝者而申衍之而翰林斈士承㫖榮禄大夫知經筵<lb/>
事臣阿璘帖木兒奎章閣大斈士光禄大夫知經筵事臣忽<lb/>
都魯都兒迷失潤譯以國語者也天暦二年　天子始作奎<lb/>
章閣延問道德以熈聖斈又剏藝文監表章儒術取其書之<lb/>
関繫於治教者以次摹印而傳之清燕之暇偶得此編以爲<lb/>
聖經賢傳有功於丗道者旣各有成書而纂言輯行㑹類可<lb/>
觀者又盡出於前代獨此編作於明時文字爾雅譯說詳明<lb/>
便於國人故首命刻之仍敕臣集爲之序臣聞古之人君能<lb/>
自得師者莫先於稽古古之人臣眞知愛君者務引於當道<lb/>
後丗豈無聦明之君而無<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>哲之實者弗攷於古訓故也爲<lb/>
之臣者亦豈有不愛其君者然而不以阿順㫖意爲敬則以<lb/>
承奉䟽節爲忠不知古斈以至於此爲其君者獨何利哉今<lb/>
<pb n="KR4d0493_SBCK_022-8a"/>
天子以天縱之聖克尊前聞又欲羣臣遍知其說使不至徒<lb/>
徇細人之愛爲具臣之事而已也於虖　聖心所在如天日<lb/>
之昭明得是書者其可不深思於此也哉<lb/>
　　　　金字藏經序<lb/>
盖聞乾剛御丗必資化於坤儀月鏡涵空亦承輝於日象我<lb/>
今上皇帝創建大承天護聖寺於是　皇后念紹隆於　祖<lb/>
武祈輯福於　聖躬嘉惠生民俾均法施廼造金書三乗經<lb/>
教一大珤藏廣啓勝縁増崇　上志伏願光音融徹顯宻圎<lb/>
通五雨十風詠讃皇明之運普天率土皈依等斍之慈常住<lb/>
正因永扶景祚<lb/>
　　　　飲膳正要序<lb/>
臣聞古之君子善脩其身者動息節宣以養生飲食衣服以<lb/>
養體威儀行義以養德是故周公之制礼也天子之起居衣<lb/>
<pb n="KR4d0493_SBCK_022-8b"/>
服飲食各有其官皆統於冢宰盖愼之至也<lb/>
今上皇帝天縱聖明文思深逺御延閣閱圖書旦莫有恒則<lb/>
尊養德性以酬酢萬幾得内聖外王之道焉於是臣趙國公<lb/>
孛蘭奚以所領膳醫臣忽思慧所撰飲膳正要以進其言曰<lb/>
昔　丗祖皇帝食飲必稽於本草動静必準乎法度是以身<lb/>
躋上壽貽子孫無疆之福焉是書也是時尚醫之論著者云<lb/>
噫進書者可謂能執其藝事以致其忠愛者矣而　聖心溥<lb/>
愽又將推以及人於是　中宫命留守臣金界奴庀工刻梓<lb/>
摹印以徧賜臣下於呼推一巳之安使天下之人舉安推一<lb/>
巳之壽使天下之人舉壽　聖天子以天地之心爲心而爲<lb/>
生立命者盖如此天暦三年　月　日謹序<lb/>
　　　　承天仁惠局藥方序<lb/>
欽天統聖至德誠功大文孝皇帝以聦明叡知之資臨御宇<lb/>
<pb n="KR4d0493_SBCK_022-9a"/>
内推一心之至仁參兩儀而中立昭宣三光調順四時播五<lb/>
行之精御六氣之辨恊士鈞之音通八風之化九功旣叙盛<lb/>
德大業至矣哉是以億兆萬姓休養生息於壽域之中而不<lb/>
識不知者也而　皇上至德無外視民如傷仁厚思恕之心<lb/>
恒若不及乃命隆祥使司作承天仁惠藥局俾大醫院使臣<lb/>
耿某取和剤局方御藥院方張長沙傷寒論宣明論端効方<lb/>
朱氏活人書嚴氏済生方楊氏方錢氏小兒方擇其藥之適<lb/>
用者分廿六門凡二百七十五方又勑中書右丞臣撒迪太<lb/>
禧院使臣晃忽兒不花大司農臣張金界奴與奎章閣大斈<lb/>
士臣阿榮相與詳定進上命刻其書而出大承天護聖寺庫<lb/>
金製藥開局以施萬民之有疾苦者十月廿二日臣金界奴<lb/>
至斈士院奉宣　聖㫖命臣集識而序之臣聞古者帝王之<lb/>
於民也其爲之衣食以生養之又爲之謹禬禳治砭焫以救<lb/>
<pb n="KR4d0493_SBCK_022-9b"/>
扎瘥之不測此所謂先王有不忍人之心斯有不忍人之政<lb/>
者也今　皇上一日萬幾而思慮之周至於仁惠局之設可<lb/>
謂至且盡矣傳曰天地之大德曰生生也者所以爲我<lb/>
皇元億萬斯年無疆之福也哉<lb/>
　　記<lb/>
　　　　奎章閣記<hi>奉勑視草</hi>
大統旣正海内定一廼稽古右文崇德樂道以天暦二年三<lb/>
月作　奎章之閣備燕閒之居將以淵潜遐思緝熈典斈廼<lb/>
置學士貟俾頌乎祖宗之成訓毋忘乎創業之艱難而守<lb/>
成之不易也又俾陳夫内聖外王之道興亡得失之故而以<lb/>
自儆焉其爲閣也因便殿之西廡擇髙明而有容不加飾乎<lb/>
采斵不重勞於土木不過啓户牖以順清燠樹庋閣以棲圖<lb/>
書而已至於器玩之陳非古制作中法度者不得在列其爲<lb/>
<pb n="KR4d0493_SBCK_022-10a"/>
處也跬歩户庭之間而清嚴邃宻非有朝㑹祠享時廵之事<lb/>
幾無一日而不御於斯於是宰輔有所奏請宥宻有所圖回<lb/>
諍臣有所繩紏侍從有所獻替以次入對從容宻勿盖終日<lb/>
焉而聲色狗馬不軌不物者無因而至前矣自古聖明叡知<lb/>
善於怡心養神而培本浚原泛應萬變而不窮者未有易乎<lb/>
此者也盖聞天有恒運日月之行不息矣地有恒勢水土之<lb/>
載不匱矣人君有恒居則天地民物有所係屬而不易矣居<lb/>
是閣也静焉而天爲一動焉而天弗違庶乎有道之福以保<lb/>
我子孫黎民於無窮哉四月日記<lb/>
　　　　五色石屏風記<lb/>
聖天子在奎章閣有獻文石者平直如砥厚不及寸其陽丹<lb/>
碧光彩有雲氣人物山川屋邑之形狀自然天成非工巧所<lb/>
能摹儗其隂漫理紫潤可書可鐫有　勑命臣集記諸而攻<lb/>
<pb n="KR4d0493_SBCK_022-10b"/>
木製匡廓植以爲屏焉臣集拜手稽首而言曰洪惟　聖天<lb/>
子天縦<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>知作興人文所以命臣之意豈徒欲夸瑰異於玩<lb/>
賞乎臣嘗聞之昔者龍馬負圖而出於河㐲羲則之以作卦<lb/>
畫而前民用盖二氣之實五行之殊蹟可見者理無不具俯<lb/>
仰逺近皆有取焉况乎神物之特出者哉臣是以知天之所<lb/>
以徴感於　聖心之深契者矣傳記有之女蝸氏之有天下<lb/>
也錬五色石以𥙷天或者疑焉而臣獨以爲古言竒奥盖有<lb/>
所喻五色者五行之精英𥙷天者猶言財成其道而輔相其<lb/>
宜而石者以見夫理之堅確不移者也今兹石表文而裏質<lb/>
隂陽之道也華絢而象物五行之變合也出於明時近御几<lb/>
格豈偶然哉箕子陳洪範九疇首叙五行中主皇極盖以爲<lb/>
五行順序則地平天成萬丗永頼不然則讁見於上變動於<lb/>
下矣然其要在於極之建不建而已人君者天下之主宰也<lb/>
<pb n="KR4d0493_SBCK_022-11a"/>
天人之際寔在於此是故二五之流行而見於天者雨暘寒<lb/>
燠風是也肅乂哲謀聖則有時若之休狂儧豫急蒙則有恒<lb/>
若之咎此感彼應関機之發間不容絲其不可揜者如此夫<lb/>
石微物也臣願因以致其察焉則　聖天子合天心之妙以<lb/>
接前聖之統成今日之治以垂萬丗之法不亦著乎臣集不<lb/>
勝惓惓之至天暦二年十有一月甲子謹記<lb/>
　　　　御史臺記<lb/>
天暦元年十一月壬申御史臺臣入見　内殿　皇帝若曰<lb/>
以予觀於天下之治不有臺憲之司布在中外則何以肅綱<lb/>
紀正風化輔成朝廷之大政而休息吾民者乎昔我<lb/>
丗祖皇帝即位之十年始立御史臺以揔國憲其憂深慮逺<lb/>
使吾子孫有以周防於隱微禁制於暴著其在斯乎朕三復<lb/>
貽謀究觀法意懼無以彰　皇祖創始之明責任之重其刻<lb/>
<pb n="KR4d0493_SBCK_022-11b"/>
石内臺儆有位於無窮焉丁亥御史大夫臣伯顔等言謹具<lb/>
石請刻　詔書制詔國史汝丗延汝集等其製文係以御史<lb/>
大夫以下至監察御史姓氏臣丗延自中丞行臺江南臣集<lb/>
承　詔再拜稽首而言曰我　皇元之始受天命也建旗龍<lb/>
漠威令赫然小大君長無有逺迩師征所加或克或附於是<lb/>
因俗以施政任地以率賦出其豪傑而用之禁罔䟽闊包荒<lb/>
懷柔故能以成其大制作之事盖有待也<lb/>
丗祖皇帝聖繇天縱神武不殺智絀群䇿取善無方定天下<lb/>
而一之乃攷帝王之道酌古今之宜建國紀元而著令典焉<lb/>
立官府置郡縣各有其職而上下相承内外相維聮屬貫通<lb/>
以通功成務丞相治中書以統之上承天子出政令於天下<lb/>
較若畫一莫敢踰焉其或任焉而非人令焉而非法近焉而<lb/>
弗察逺焉而弗逹交修其非以輔其所不逮則責諸風憲它<lb/>
<pb n="KR4d0493_SBCK_022-12a"/>
官雖貴且重不得預况乎朝廷百執事郡縣小大之吏作姦<lb/>
犯科爲不善者乎是故使其君子安焉以盡心使其小人懼<lb/>
焉而遷善而天下之治成矣此其官所以不可一日闕與<lb/>
今上皇帝以　武皇之親子乆勞於外入正統緒罪人斯得<lb/>
功成不居克譲　大位故其觀乎事變之極而知患得患失<lb/>
者必至於無所不至察乎民庶之隱微知其蠧弊深刻而無<lb/>
所告愬故慨然當宁興嘆而属意於斯者豈偶然哉謹按御<lb/>
史臺至元五年置秩從二品二十一年陞正二品大德十一<lb/>
年陞從一品臺有大夫一人後増一人中丞二人後又増二<lb/>
人隨復故侍御史二人治書侍御史二人殿中侍御史二人<lb/>
治朝著之事典事二人掌幕府文書之事後改爲都事三人<lb/>
後又以都事之長蒙古若色目一人爲經歴檢法二人後廢<lb/>
管勾三人其一人兼照磨監察御史十二人後増至十六人<lb/>
<pb n="KR4d0493_SBCK_022-12b"/>
皆漢人又増蒙古色目人如漢人之数今三十人至元十四<lb/>
年旣取宋置南行臺二十七年專蒞江南之地號江南諸道<lb/>
行御史臺官秩如内臺而監察御史今二十四人西行臺𥘉<lb/>
由雲南廉訪司陞行臺大德元年移治陜西號陜西諸道行<lb/>
御史臺蒞陜西甘肅四川雲南之地延祐間暫廢隨復其官<lb/>
秩如南臺而監察御史今二十人至元六年𥘉置各道提刑<lb/>
按察司正三品有使副使僉事察判經歴知事二十八年改<lb/>
肅政廉訪司使副使僉事各二人大司農奏罷各道勸農司<lb/>
以農事歸憲司増僉事二人經歴知事照磨各一人今天下<lb/>
凡二十二道始建臺時大夫則塔察兒也今六十年継居其<lb/>
官者名氏拜罷歳月則有掌故在謹記<lb/>
　　　　天心水靣亭記<lb/>
天暦三年春臣集臣洞臣九思得侍　清閒之燕論山川形<lb/>
<pb n="KR4d0493_SBCK_022-13a"/>
勝臣九思曰済南山水似江南殆或過之臣洞之居在大明<lb/>
湖上雍土水中而爲亭可以周覧其勝名之曰天心水面可<lb/>
想見其處矣於是有　勑臣集書其牓而記之臣集再拜稽<lb/>
首而言曰昔宋儒邵雍氏之詩曰月到天心處風來水面時<lb/>
臣洞盖取諸此臣聞雍之爲道上逹乎包羲以至於帝堯周<lb/>
文孔子之盛其始學也隱居百原之山仰而思之至忘寒暑<lb/>
如是者且二十年其制作在皇極經丗其性情寓於詩程顥<lb/>
氏之言曰就其所至而論之可謂安且成矣噫非幾於古之<lb/>
所謂<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>知者其孰能與於此然則臣何足以知之雖然竊嘗<lb/>
聞之斯二言者豈非隂陽動静之交乎按先天圖陽盡午中<lb/>
而姤生焉擬之爲月窟隂盡子中而復生焉擬之爲天根天<lb/>
根又曰天心所謂天心無改移是也以月臨天心非隂陽之<lb/>
互交者乎巽之爲卦隂爲主於物爲風坎之爲卦陽爲主於<lb/>
<pb n="KR4d0493_SBCK_022-13b"/>
物爲水以風之𥘉而行乎水之上非動静之始交者乎所謂<lb/>
一動一靜之間天地人之至妙至妙者庶於此乎可見而臣<lb/>
不足以言之也請以人事論之月到天心清之至也風來水<lb/>
面和之至也今夫月未盈則不足於東旣虧則不足於西非<lb/>
在天心則何以見其全體譬諸人心有絲毫物欲之蔽則無<lb/>
以爲清墮乎空寂則絶物又非其至也今夫水滔滔汨汩一<lb/>
日千里趍下而不争渟而爲淵注而爲海何意於衝突一旦<lb/>
有風鼓之則横奔怒激拂性而害物則亦何取乎水也必也<lb/>
至平之水而遇夫方動之風其感也微其應也溥渙乎至文<lb/>
生焉非至和乎譬諸人心拂嬰於物則不能和流而忘返又<lb/>
和之過皆非其至也是以君子有感於清和之至而永歌之<lb/>
不足焉臣泂天資明爽應物楽易冝能有取於此請以是爲<lb/>
記<lb/>
<pb n="KR4d0493_SBCK_022-14a"/>
　　　　勑賜龍章寳閣記<lb/>
今上皇帝改元元統之二年　御書閑閑看雲四大字以賜<lb/>
特進上卿玄教大宗師呉全節受言藏之摹勒金石仍改至<lb/>
元之六年重鋟貞木作大閣于饒州路安仁縣雲錦山之崇<lb/>
文宫以庋之九月一日　上自上都清暑還次懷來集賢大<lb/>
斈士不刺失利等以其事聞請名之曰龍章宝閣而詔臣集<lb/>
執筆以書臣集伏退草萊深懼不足以奉揚一代之盛典而<lb/>
明詔所臨敢不再拜稽首而謹書其事云臣聞我　國家祖<lb/>
宗以來德意深厚嘉惠臣民凡其報功敦族進賢使能興利<lb/>
恤患懷逺厚往下至一善一藝之録慶賞德施必稱其事爵<lb/>
禄土田弓矢衣服車馬金玉之賜無所愛吝若夫詔告臣庶<lb/>
訓勑師旅賛詞弥文日盛一日無以加矣至於機務之睱親<lb/>
御翰墨心畫之妙成章于天以賜臣下者則未之見也<lb/>
<pb n="KR4d0493_SBCK_022-14b"/>
皇上天縱聖斈發自宸衷作爲此書度越前聖於戯盛哉然<lb/>
而宗親戚畹之近將相勲舊之家内而禁衛臺閣之臣外而<lb/>
雄藩巨鎭之府未嘗有所賜也而臣全節獨𬒳異恩群臣莫<lb/>
及此御史中丞臣祖常太常臣玄所以欣抃舞蹈奉　詔謌<lb/>
頌詠嘆於無窮者也然藏副于名山嚴奉以崇構此臣全節<lb/>
區區之忠報稱於萬一而不能自已者也夫或謂臣曰日月<lb/>
運行次舎周矣<lb/>
皇上君臨萬方覆幬廣矣雲錦之山邈在東南湖江之表何<lb/>
獨得此于　聖明之丗乎臣對曰景星䴡天垂光必有所注<lb/>
醴泉發地流潤必有所逹和順積乆神明來鍾有在于是豈<lb/>
常情之所可測哉臣全節自其先師神德眞君臣留孫事<lb/>
丗祖皇帝爲玄教之宗以清静寕一之說賛乎　列聖重熈<lb/>
累洽之治者亦深逺矣臣全節嗣而傳諸其徒相爲長乆顧<lb/>
<pb n="KR4d0493_SBCK_022-15a"/>
其師弟子父母之邦相去百里而近　恩光之所𬒳及不於<lb/>
此而何適哉閑閑者臣全節自㓜至今之所自名也看雲者<lb/>
臣全節言將帰隱之處也　㫖意之微豈不欲其在朝在野<lb/>
隨隱隨顯無適而不自得是以特書以遺之也乎臣又聞之<lb/>
明有禮楽幽有鬼神其理一也凡而継玄教而有作者尚克<lb/>
清愼篤敬以率其衆毋忘　聖天子明顯之恩守土之吏觀<lb/>
風之使仰而觀之見龍章之在斯也他郡莫之有焉其興感<lb/>
嚴奉之意當何如哉川灵嶽祇凡百有神依乎<lb/>
上帝貴神之所治呵禁衛護毋敢厭斁則幽顯之道不亦交<lb/>
著於億萬斯年乎至正元年五月丙寅謹記<lb/>
　　　　勑賜玉像閣記<lb/>
至正元年五月臣集得集賢院文書云去年九月一日大斈<lb/>
士不刺失利等奏特進上卿玄教大宗師呉全節嘗蒙先<lb/>
<pb n="KR4d0493_SBCK_022-15b"/>
朝賜白玉之璞命工琢之儗爲　太上老君說經之像刻沉<lb/>
水之香以爲山而居之奉以歸諸龍虎山上清正一宫逹觀<lb/>
堂之閣請名之曰玉像而　皇上寵賜閑閑看雲四大字模<lb/>
以文梓飾以雲龍奉而置諸其閣矣有　勑汝集其作文以<lb/>
記之臣集謹沐浴齋粛北望受命再拜稽首而言曰臣聞之<lb/>
天不可得而知也而　聖人與天爲一求諸聖人則天或可<lb/>
得而窺矣聖人逺矣儗諸形容而象之或可得而見之也與<lb/>
均是人也有一人之人有十人之人有百人之人有千人之<lb/>
人有萬人之人有億人之人有兆人之人以一人而當兆人<lb/>
之人者其惟聖人乎聖人猶天也道家之言以爲聖不足以<lb/>
盡之又有至人神人之云者極聖人之盛至於不可知者以<lb/>
爲言也均是物也有一物之物有十物之物有百物之物有<lb/>
千物之物有萬物之物有億物之物有兆物之物以一物而<lb/>
<pb n="KR4d0493_SBCK_022-16a"/>
當兆物之物者自非天下之至剛至純至粹至精至貴至美<lb/>
其孰能與於此可以比德於君子之盛者其惟玉乎傳曰乾<lb/>
爲天又曰爲玉玉天之類也是以禮天者用之言可以通乎<lb/>
天也道家宗老子尊老子而謂之老君猶以爲未足而推之<lb/>
謂之太上焉名其所不可名而事之於天一矣玉象之作其<lb/>
知道者之所爲乎上古聖神以爲天之無言也而其所以無<lb/>
言者亦不可得而名言也則畫以示之然後日月星辰之所<lb/>
以運行風霆雨雷之所以變化仰而觀之天之所以爲天者<lb/>
無不在是<lb/>
今上皇帝按筆結字昭宣人文平直方圎輝光流動原乎性<lb/>
情之正極乎神明之妙心畫之所示不亦髙朗著見矣乎求<lb/>
之天者觀於此而有得則於其齋明盛服之有臨睟面盎背<lb/>
之可象者必有不言而喻者矣以此事天豈非玄教之所以<lb/>
<pb n="KR4d0493_SBCK_022-16b"/>
爲可宗者乎夫上清正一宮者道家之㑹歸而嗣漢天師張<lb/>
君之所治也按龍虎山志宫有堂五十以分處其徒衆逹觀<lb/>
其一也命玄敎大宗師之弟子丗居之而大宗師自神德眞<lb/>
君以來羽翼天朝柱石道教朔南相望表裏不二繼繼繩<lb/>
繩之傳方未艾也噫王象之所奠　天書之所臨非特一堂<lb/>
之榮也一宫之榮也非直一宫之榮天下四方脩老子之學<lb/>
者皆與有榮者矣然則斯閣也有千載之係焉故書以爲記<lb/>
至正元年閏五月巳夘日謹記<lb/>
　　碑銘<lb/>
　　　　大元勑賜饒州路番君廟文惠觀碑銘<lb/>
番君之有廟于番昜乆矣舊廟在郡治之<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事故宋郡守范<lb/>
文正公遷之城西北至　國朝延祐　年郡守王都中以其<lb/>
廟之乆弊更新之郡人玄教大宗師呉全節作芝山道院以<lb/>
<pb n="KR4d0493_SBCK_022-17a"/>
主其廟故翰林學士元明善爲書其事作迎送神曲以祀神<lb/>
焉郡人以廟隘弗稱所以尊敬番君者袁仁慶之别業在永<lb/>
平門外平衍寛阜因玄妙觀住持王仁近致諸大宗師以爲<lb/>
番君廟仍作爲宫于其側以守視之仍改至元之三年自舊<lb/>
廟奉番君之舊像以居仍以梅鋗將軍侑食守將吏士各率<lb/>
其属庶士庶民後先奔走不約而集道迎有序至廟具少牢<lb/>
醴幣大合樂以饗之民大恱明年大宗師言于朝<lb/>
天子遣使者封奩香織金文之幣爲之衣以賜　勑翰林院<lb/>
畫㫖賜文惠觀俾有司勿敢有所撓因命頥神凝素文教眞<lb/>
人于有興及朱道冲方志逺治觀事而太常議番君當易名<lb/>
曰文惠王文因漢舊謚而惠者著其流澤故郷之無窮也觀<lb/>
以是得名廟有故守臣顔魯公及范公之祠郡人以爲故萬<lb/>
户齊某丗以其兵守饒亦有别祠前太守今浙省參政王都<lb/>
<pb n="KR4d0493_SBCK_022-17b"/>
中能治郡亦畫像而事之而施田度弟子甲乙治觀事者志<lb/>
逺也六年九月朔旦<lb/>
天子清暑上都還次懷來集賢大學士不刺失利等用大宗<lb/>
師言新廟之宫冝勒銘有　勑以命臣集臣謹按番君事見<lb/>
史䇿丗能言之漢諸侯王惟長沙最乆國分而微而廟祠在<lb/>
番昜千数百年不絶得民心者兹是其乆乎抑神明之感有<lb/>
所在乎昔徐偃之得民避穆王而去之民祠之太末太末之<lb/>
徐皆宗偃李唐時徐氏子孫有守其郡者大新其廟韓愈嘗<lb/>
書其實焉呉泰伯丗家春秋末呉益大與中國㑹盟季子之<lb/>
賢仲尼猶稱之旣無其後子孫散處盖以國爲氏番君又以<lb/>
呉氏興名最著至德之傳其不可以名稱如此哉大宗師從<lb/>
其師受知<lb/>
丗祖皇帝事列聖五十餘年尊榮安攵卿相莫及位特進<lb/>
<pb n="KR4d0493_SBCK_022-18a"/>
號曰眞人其大父父有<lb/>
武宗皇帝之錫命若曰丗祚饒國建立爲公於是大宗師因<lb/>
祖父之賜履逺推本於宗家再作番君之新廟極其盛大其<lb/>
亦倣於徐氏之故乎臣集敢不拜手稽首奉　詔著銘以遺<lb/>
之其詞曰<lb/>
　　有呉丗家於赫畨君相是有歸克渙其群<lb/>
　　江南之東　惟番惟大　洪源盛流　彭蠡其匯<lb/>
　　大納有容　保和以冲含生所資　神明來宫<lb/>
　　額額千里　中城聽治　民之來享　出入多制<lb/>
　　神道尚幽　人道尚明　别而理之　新宮乃成<lb/>
　　旣遷旣好　歳乆而弊東門有田　萬神攸萃<lb/>
　　自堂徂基　棟宇言言　靈之洋洋　來享來安<lb/>
　　顧曕故郷　孰非吾土　隨感有見　寕滯方所<lb/>
<pb n="KR4d0493_SBCK_022-18b"/>
　相方度新　在我曽孫曽孫孫子思著思存<lb/>
　道家之宫以祀上帝則具是依　曷其有替<lb/>
　文惠之褒人無異辭有煒裳衣<lb/>
　天子錫之　神之格思食尓舊德　勿私尓邦<lb/>
　惠我四國史臣脩詞䴡牲有碑百神敬共<lb/>
　明詔在兹<lb/>
道園學古録卷之二十二<lb/>
<pb n="KR4d0493_SBCK_022-19a"/>
</p>
<p>
</p>
  </div>
</body>
</text>
</TEI>
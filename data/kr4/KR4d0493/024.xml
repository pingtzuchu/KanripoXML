<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_024-1a"/>
道園學古録卷之二十四　應制録四<lb/>
　　　　　　　　　　　　　雍　虞　集　伯生<lb/>
　　碑銘<lb/>
　　　　曹南王勲德碑<lb/>
中書右丞相臣燕帖木兒等言　陛下入正大統道汴梁命<lb/>
山東河北蒙古軍都萬户府都萬户野速迭兒以其兵從至<lb/>
京師以功拜河南等處行中書省平章政章於法官一品當<lb/>
贈三代官封也速迭兒曽大父撥徹大父也柳干父阿刺罕<lb/>
嘗爲大將戦功多又皆死王事軍中宜追封以第一等爵制<lb/>
曰可有司以詔書議贈所當得官按地定封於是故贈定威<lb/>
佐運功臣榮禄大夫司徒上柱國曹國公謚忠定撥徹加贈<lb/>
定威佐運功臣光禄大夫司徒上柱國追封曹南王謚如故<lb/>
故蒙古漢軍都元帥贈宣忠靖逺功臣光禄大夫中書右丞<lb/>
<pb n="KR4d0493_SBCK_024-1b"/>
相上柱國曹國公也柳干加贈宣忠靖逺佐運功臣金紫光<lb/>
禄大夫中書右丞相上柱國追封曹南王仍謚桓毅故光禄<lb/>
大夫中書左丞相贈恊謀佐理功臣太師開府儀同三司上<lb/>
柱國曹國公謚武定阿刺罕加贈竭誠宣力定逺佐運功臣<lb/>
太師開府儀同三司上柱國追封曹南王改謚忠宣曽祖母<lb/>
塔拜祖母㓕烈母脫端闊闊倫皆先封曹國夫人改封曹南<lb/>
王夫人制下有勑國史臣集其以曹南王丗家行事歳月著<lb/>
文于其神道之碑臣集受詔謹按撥徹蒙古札刺兒台氏<lb/>
太祖皇帝𥘉起朔方豪桀之士雲起響應而從之爲之腹心<lb/>
爪牙者必皆有深智逺識有勇而善謀是以東征西伐無不<lb/>
如志以成萬丗之業者天爲之生材而聖神善用之故也撥<lb/>
徹自其㓜年巳在宿衛爲火而赤火而赤者服御弓矢常侍<lb/>
左右者也又爲博而赤傳而赤者親烹飪以奉上飲食者也<lb/>
<pb n="KR4d0493_SBCK_024-2a"/>
盖非篤愼強敏見知而親信任使者不得預是以属車所向<lb/>
無不在行數以徇戦掠地著功受賞<lb/>
太宗皇帝即位仍以其職從征行隴北陜西之役攻城壁取<lb/>
郡縣率先戰士竟死之也柳干繼爲火兒赤博兒赤膺其父<lb/>
之職也以　太宗之命事岳里吉太子爲畨衛之長歳乙未<lb/>
闊出忽都秃太子出師伐金遂侵宋有㫖出從戦戦有功拜<lb/>
萬户方是時察罕以　太祖所拔重臣爲大將位望崇甚而<lb/>
也柳干以天下馬歩禁軍都元帥爲察罕之副緫領諸翼蒙<lb/>
古漢軍馬統領屯戍大軍南面之征最爲重兵矣於是取陜<lb/>
西掠河東踐河南歳乙卯擣光壽大帥察罕殁<lb/>
憲宗皇帝命也柳干代之拜諸翼軍馬都元帥統大軍攻淮<lb/>
東西諸城歳戊午帥師至揚州数出戦遂以戦死阿刺罕以<lb/>
諸翼蒙古軍馬都元帥統其父之軍從<lb/>
<pb n="KR4d0493_SBCK_024-2b"/>
丗祖皇帝南伐宋　憲宗崩　丗祖北還即皇帝位從至末<lb/>
黎伯顔孛刺之地阿里不哥阿藍歹兒渾都海興兵爲亂不<lb/>
受詔命討之阿刺罕以其所部蒙古軍擊之北至昔門秃之<lb/>
地遂追之至河西功成而還中統建元之歳賞功賜黄金五<lb/>
十兩旦耳答衣九襲旦耳答者西域織文之最貴者也二年<lb/>
済南帥李璮以山東反大發兵討之阿刺罕緫其衆次老倉<lb/>
口以進戦明年済南破璮誅山東平師還又明年賞功賜黄<lb/>
金虎符一銀印一弓一矢百弓矢之服黃金飾其具馬鞍轡<lb/>
一黃金塗銀飾其具以舊官將其軍至元𥘉大軍伐宋五年<lb/>
師圍襄樊力戦数有功論賞賜白金五十兩金織文衣九襲<lb/>
十一年取宋大軍渡江阿刺罕以其師取鄂州泝江陵下至<lb/>
荆口所至郡縣降其軍慰撫其民人明年拜昭毅大將軍統<lb/>
其師發建康道溧水溧陽指獨松関抵杭州上方道與宋將<lb/>
<pb n="KR4d0493_SBCK_024-3a"/>
呉某等戰斬之斬首七千級又與宋將祝亮戰擒亮并其禆<lb/>
校七十二人斬首三千餘級又與宋兵戰斬首七千餘級又<lb/>
斬逐其援兵退走数十里宋將奉使呉某都統丁某緫制趙<lb/>
某來逆戦敗之斬首三千級擒緫制谷某又擒宋將張八其<lb/>
禆校斬首二千級六月即軍中拜中奉大夫行中書省參知<lb/>
政事是年宋亡明年伯顔丞相以宋主入覲九月阿刺罕帥<lb/>
師東渡浙取越明温台衢㜈處及閩中諸郡追宋宗室秀王<lb/>
某道數戦皆敗之降其運使趙某提刑趙某五百餘人至福<lb/>
州與宋軍轉戦四十餘里斬歩帥觀察使李丗逹等於陣殱<lb/>
其軍獲秀王及其家属將吏百八十餘人降其部曲淮卒三<lb/>
千人於是江南悉平十二月有詔以中奉大夫中書參知政<lb/>
事授金虎符行江東宣慰使郡縣新附民心未安威信未孚<lb/>
莫不恱服十四年入覲　上嘉其功慰勞甚厚進拜資善大<lb/>
<pb n="KR4d0493_SBCK_024-3b"/>
夫中書左丞仍還宣慰江東十六年六月進拜資德大夫中<lb/>
書右丞仍留宣慰江東十八年入覲方是時海内悉已平定<lb/>
舟車所至莫不服從而日本蕞尓海島之間弥固自保有司<lb/>
以致討爲言　天子從之廼賜玉帶一金鞍一弓一矢百弓<lb/>
矢之服具命爲中書左丞相行省事統蒙古諸翼軍馬四十<lb/>
餘萬往征之師次明州且渡海矣殁焉旣殁而子也速迭兒<lb/>
㓜拜降也速迭兒之兄也襲丗職爲萬户緫其軍後以功僉<lb/>
書江淮行樞宻院事進拜江浙行省右丞福建行省右丞河<lb/>
南行省平章政事仍領其先丗萬户軍馬旣殁也速迭兒以<lb/>
元貞元年丗其職授昭勇大將軍左手蒙古軍萬户佩金虎<lb/>
符　武宗皇帝在位思勲舊將帥之家求其子孫之有功有<lb/>
能者故於也速迭兒有加賚焉命玉工刻白玉爲也速迭兒<lb/>
所署字使以畫文書發號令於所部使知其爲上所尊信者<lb/>
<pb n="KR4d0493_SBCK_024-4a"/>
皇慶改元賜白銀五十兩金織文衣二襲延祐三年覃恩加<lb/>
昭毅大將軍至治改元賜白金五十兩金織文衣二襲泰定<lb/>
三年進昭武大將軍皆以萬户緫其軍如故後二年<lb/>
今上皇帝南還京師將有大正於天下道過汴梁今太保伯<lb/>
顔公方鎭汴省八月庚子召也速迭兒帥其兵以行乙巳兵<lb/>
大集士卒感激赴義車馬器械精備勇氣自倍丁未命爲本<lb/>
省參知政事賜黃金五十兩玉帶一<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>鉄鐶刀一師行庚戌<lb/>
進爲本省平章政事仍兼山東河北蒙古軍都萬户府都萬<lb/>
户賜銀印一金三珠虎符一黃金五十兩白金倍之玉帶一<lb/>
海東青鶻一至眞定賜名馬二至新樂驛賜黃金五十兩甲<lb/>
一襲至慶都賜碼碯盤杅一綉青絨𫀆一九月庚申爲同知<lb/>
樞宻院事仍兼都萬户賜寳飾<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>鉄檛一<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>鉄寳刀一壬申<lb/>
皇帝即位大明殿建元天暦明日拜知樞宻院事授以樞宻<lb/>
<pb n="KR4d0493_SBCK_024-4b"/>
院印仍領其萬户事甲戌秃滿逹兒自遼東引兵冦通州賜<lb/>
寳劒弓矢鞍轡令也速迭兒帥諸翼軍馬出禦之丙子王禪<lb/>
等之兵軍於北皇后店也速迭兒移兵合擊敗之已卯哈刺<lb/>
赤渾都帖木兒阿刺帖木兒之兵軍於昌平縣東白浮村帥<lb/>
師合擊敗之壬午昔寳赤大都之兵軍於昌平縣東北又帥<lb/>
師合擊敗之凡來冦之兵悉巳敗衂緫兵者或執或敗走北<lb/>
面悉平癸未太師右丞相㑹諸將於龍虎臺下奏凱於朝有<lb/>
勑命也速迭兒守居庸之北闕壘石以爲固十月巳亥拜榮<lb/>
禄大夫知樞宻院事依前兼管都府事統領諸翼蒙古軍馬<lb/>
使出師禦冦兵之西入者師次廣平磁州之武安縣敗獲緫<lb/>
兵者也先帖木兒等而西南諸郡以次告平庚子召還辛丑<lb/>
賜白金五十兩中統鈔五千貫金織文衣二襲十一月丁亥<lb/>
樞宻院奉勑散諸軍行院官還京師明年二月以舊官復拜<lb/>
<pb n="KR4d0493_SBCK_024-5a"/>
山東河北蒙古軍都萬户府都萬户三月賜以只孫宴服只<lb/>
孫者貴臣見饗於天子則服之今所賜絳衣也貫大珠以飾<lb/>
其肩背膺間首服亦如之副以納赤思衣等七襲納赤思者<lb/>
縷皮傅金爲織文者也海東青鶻二五月　上之上都也速<lb/>
迭兒仍帥其所統兵從八月賜白金五十兩金織文衣一襲<lb/>
十月癸卯皇帝若曰也速迭兒属櫜鞬以備干城恪㳟職<lb/>
事朕用嘉之其以爲河南行中書省平章政事代乞住移乞<lb/>
住他鎭十一月丙寅以所統兵置大都督府命兼山東河北<lb/>
蒙古軍大都督秩從二品刻銀印賜之已巳有封贈之命嗚<lb/>
呼上之所以待功臣將帥寵錫榮耀不亦盛乎臣嘗聞之自<lb/>
昔國家所貴有勲舊之臣者以其君臣之契深宗社之事諗<lb/>
逆順向背之道素定於見聞而愛敬之誠自有不能巳者故<lb/>
其得備戎行氣决志憤以能成功也<lb/>
<pb n="KR4d0493_SBCK_024-5b"/>
丗祖皇帝旣定海内以蒙古一軍留鎭河上與民雜耕横亘<lb/>
中原故將委忠信於國人備非常於他日其所以爲子孫計<lb/>
者深且逺矣　今上皇帝以天縱之資歴造昧之乆奮名義<lb/>
以致討夙逆應天人而歸履大位固歴数之所在也若曹南<lb/>
王家自開基以來已入備禁衛出死行陣者三丗矣今平章<lb/>
以其丗守之舊兵奉中興之大業以致眞王之封食所居之<lb/>
邑聲振大藩受軍民之寄福禄方未艾也嗚呼偉哉敢再拜<lb/>
稽首而爲之銘詩曰<lb/>
昔在太祖受命自天聖子神孫師武用宣<lb/>
丗祖赫赫一是萬國帝臣孔多貴有丗績忠定之興承國肇<lb/>
基廼執干戈廼奉鼎彛不寕方來先後奔走盡瘁殞身以昌<lb/>
厥後有朅桓毅益信以崇帝討王誅無往不從金氣旣衰宋<lb/>
亦就䠞兼弱攻昧我帥我督截彼淮浦其流湯湯蹀血以終<lb/>
<pb n="KR4d0493_SBCK_024-6a"/>
<pb n="KR4d0493_SBCK_024-7a"/>
于曹有桑有土昔公今王三丗之祜豐碑烈功備書三王咨<lb/>
爾多士勸忠勿忘<lb/>
　　　　髙昌王丗勲之碑<lb/>
至順二年九月某日某甲子<lb/>
皇帝若曰予有丗臣帖睦兒𥙷化自其先舉全國以歸我<lb/>
太祖皇帝寔賛興運勲在盟府名著属籍丗績令德以勵相<lb/>
我國家至帖睦兒𥙷化佐朕理天下爲丞相爲御史大夫文<lb/>
武忠孝厥績懋焉昔其父塟永昌大夫往上塜其伐石樹碑<lb/>
而命國史著文而刻焉臣某頓首受　詔退而考諸髙昌王<lb/>
丗家盖畏吾而之地有和林山二水出焉曰秃忽刺曰薛靈<lb/>
哥一夕有天光降于樹在兩河之間國人即而候之樹生癭<lb/>
若人姙身然自是光恒見者越九月又十日而癭裂得嬰兒<lb/>
五収養之其最穉者曰卜古可罕旣壯遂能有其民人土田<lb/>
<pb n="KR4d0493_SBCK_024-7b"/>
而爲之君長傳三十餘君是爲玉倫的斤數與唐人相攻戦<lb/>
久之乃議和親以息民而罷兵於是唐以金蓮公主妻的斤<lb/>
之子葛勵的斤居和林别力跛力荅言婦所居山也又有山<lb/>
曰天哥里干荅哈言天靈山也南有石山曰胡力荅哈言福<lb/>
山也唐使與相地者至其國曰和林之盛強以有此山盍壞<lb/>
其山以弱之乃告諸的斤曰旣爲婚婣將有求於爾其與之<lb/>
乎福山之石於上國無所用而唐人願見遂與之石大不能<lb/>
動唐人使烈而焚之沃以醇酢碎石而輦去國中鳥獸爲之<lb/>
悲號後七日玉倫的斤薨自是國多灾異民弗安居傳位者<lb/>
数亡乃遷居交州今火州也統别失八里之地北至阿木河<lb/>
南接酒泉東至兀敦甲石哈西臨西蕃凡居是者百七十餘<lb/>
載而我<lb/>
太祖皇帝龍飛於朔漠當是時巴而术阿而忒的斤亦都護<lb/>
<pb n="KR4d0493_SBCK_024-8a"/>
在位亦都護者其國王號也知天命之有歸舉國入朝<lb/>
大祖嘉之妻以公主曰也立安敦待以子道列諸第五與者<lb/>
必那顔征罕勉力鎖潭回回等國將部曲萬人以先啓行紀<lb/>
律嚴明所向克捷又從　太祖征你沙卜里征河西皆有大<lb/>
功薨次子玉古倫赤的斤嗣爲亦都護玉古倫赤的斤薨子<lb/>
馬木刺的斤嗣爲亦都護將探馬赤軍萬人從<lb/>
憲宗皇帝伐宋合州攻釣魚山有功還軍火州薨至元三年<lb/>
丗祖皇帝命其子火赤哈児的斤嗣爲亦都護海都帖木迭<lb/>
兒之亂畏吾而之民遭難解散於是有㫖命亦都護収而撫<lb/>
之其民人在宗王近戚之境者悉遣還其部始克安輯十二<lb/>
年都哇卜思巴等率兵十二萬圍火州揚言曰阿只吉奥魯<lb/>
只諸王以三十萬之衆猶不能抗我而自潰爾敢以孤城嬰<lb/>
吾鋒乎亦都護曰吾聞忠臣不事二王且吾生以此城爲家<lb/>
<pb n="KR4d0493_SBCK_024-8b"/>
死以此城爲墓終不能爾從城受圍六月不解都哇系矢以<lb/>
書射城中曰我亦　太祖皇帝諸孫何以不歸我且爾祖尚<lb/>
主矣爾能以女歸我我則休兵不能則亟攻爾其民相與言<lb/>
曰城中食且盡力巳困都哇攻不止則淪胥而亡亦都護曰<lb/>
吾豈惜一女而不以救民命乎然吾終不能與之相面也以<lb/>
其女也立亦黒迷失别吉厚載以茵引繩墜諸城下而與之<lb/>
都哇解去其後入朝　上嘉其功錫以重賞妻以公主曰巴<lb/>
巴哈兒　定宗皇帝之女也又賜寳鈔十二萬定以賑其民<lb/>
還鎭火州屯於南哈宻力之地兵力尚寡北方軍猝至大戦<lb/>
力盡遂死之子紐林的斤方㓜詣闕請兵北征以復父讎上<lb/>
壯其志賜金幣鉅萬妻以公主曰不魯罕　太宗皇帝之孫<lb/>
女也主薨又尚其妹曰八卜又公主有㫖師出河西俟與北<lb/>
征大軍齊發遂留永昌焉㑹吐蕃脫思麻作亂詔以榮禄大<lb/>
<pb n="KR4d0493_SBCK_024-9a"/>
夫平章政事領本部探馬赤等軍萬人鎭吐蕃宣慰司威德<lb/>
明信賊用歛迹其民以安<lb/>
武宗皇帝召還嗣爲亦都護賜之金印復署其部押西護司<lb/>
之官　仁宗皇帝始稽故實封爲髙昌王别以金印賜之設<lb/>
王傅之官其王印行諸内郡亦都護之印則行諸畏吾而之<lb/>
境八卜义公主薨尚主曰兀刺眞阿難答安西王之女也領<lb/>
兵火州復立畏吾而城池延祐五年十一月廿一日薨子二<lb/>
人長曰帖睦兒𥙷化次曰籛吉皆八卜义公主出也帖睦而<lb/>
𥙷化大德中尚公主曰朶兒只思蛮闊端太子孫女也至大<lb/>
中從父入備宿衛又事皇太后於東朝拜中奉大夫大都<lb/>
護陞資善大夫又以資善出爲鞏昌等處都揔帥逹魯花赤<lb/>
奔父䘮於永昌請以王爵譲其叔父欽察台不允嗣爲亦都<lb/>
護髙昌王至治中與喃荅失王同領甘肅諸軍且治其部泰<lb/>
<pb n="KR4d0493_SBCK_024-9b"/>
定中召還與寛徹不花威順王買奴宣靖王闊不花靖安王<lb/>
分鎭㐮陽尋拜開府儀同三司湖廣行省平章政事<lb/>
今上皇帝歸正大統召之至汴以左丞相留鎭湖廣時左轄<lb/>
相媢而害政人所弗堪至是有㫖執而僇之乃更爲申救於<lb/>
上曰是誠有罪然不至死再三言之得釋其不念舊惡以德<lb/>
量賛襄類如此天暦元年十月拜開府儀同三司上柱國録<lb/>
軍國重事知樞宻院事明年正月以舊官勲封拜中書左丞<lb/>
相三月加大子詹事十月拜御史大夫大夫之拜左相也迷<lb/>
念先生之遺意譲其弟籛吉嗣爲亦都護髙昌王臣惟髙昌<lb/>
祖之所自出事甚神異其子孫相傳数十代至于今克治其<lb/>
上豈偶然哉火赤哈兒的斤百戦以從王事捐骨肉以救其<lb/>
民後卒死之其節義卓然如此至其子與孫再丗三王盛德<lb/>
之報也大大丗胄貴王清愼自持户庭之間動中禮法平易<lb/>
<pb n="KR4d0493_SBCK_024-10a"/>
以近民正已以肅物仁義之功沛如也及其臨大政块大議<lb/>
憂深思逺而聲容凝重若太山然用能彌綸大經以佐成雍<lb/>
熈之盛所謂社稷之臣也哉表其碑曰丗勲爲宜敢再拜系<lb/>
以詩曰<lb/>
維皇　太祖建極定邦知幾先徠偉兹髙昌列國率賦寳玉<lb/>
重器稽首受命以表誠至　太祖曰嘻天啓爾衷有附匪䟽<lb/>
以究爾功櫜鞬介胄十千維旅以從四征斥廣疆宇從我王<lb/>
事靡鮮朝夕邦之丗臣食其舊邑舊邑髙敞介乎強藩爲暴<lb/>
突來䖍劉以殘保障扞城我禦我備敵爲弗順我死無貳崇<lb/>
墉言言冦來寔繁力殚守堅責我師昏有齊季女出女紓難<lb/>
義有絶愛皇用咨嘆冦退民完天子慨之輦帛載金悴斯漑<lb/>
之城郭室家旣還旣復庶其寕我皇錫之福于廬于處狂嚚<lb/>
掎之矢盡衆殱執節死之維時賢嗣泣血入告請揚天威以<lb/>
<pb n="KR4d0493_SBCK_024-10b"/>
報無道天子壯之俾軍于西撫爾民人授之鼓鼙有嚚西羗<lb/>
弗靖以撓移節征治旋就馴優武皇纉武睠爾舊服節旄<lb/>
印綬仍護其属乃稽王封在時　仁宗旂纛舒舒刻章以庸<lb/>
廼即永昌幕府斯建将星宵隕亦旣即逺宰木隂隂閱歴歳<lb/>
時顧瞻徘徊邦人之思大夫嗣德克敬以譲三命弥㳟丗爵<lb/>
用享珮玉瓊琚靖共以居躬行孝嚴服御不渝肅肅雝雝有<lb/>
察有容親親尊尊允德允功　天子還歸大義攸正大夫在<lb/>
行民信以定旣安旣寕治乆告成大夫司憲百度孔明衮裳<lb/>
赤舄進見退思敬于無虞匪泰伊惕大夫申申明哲以字嘘<lb/>
欷有懷永昌之虚天子有詔大夫省墓勒文載碑丗勲是<lb/>
祚維王孫子永言思之豈惟子孫百辟其儀之<lb/>
　　　　大崇禧寺碑<lb/>
昔在我<lb/>
<pb n="KR4d0493_SBCK_024-11a"/>
丗祖皇帝膺　上天之景命承<lb/>
太祖之丕基混一海宇建立制度條理綱紀一出睿思以爲<lb/>
子孫萬丗之成法者昭乎若天旋而日行也乃若崇尚佛教<lb/>
營治塔寺亦必弘偉殊勝足以聳神明之瞻者暦数在躬天<lb/>
之所命孰能違之若夫大雄妙覺之尊以其慈威定慧黙相<lb/>
潜佑者必有其徴矣是以　累聖相承率是而行之也<lb/>
今上皇帝潜邸在金陵時於其暇日登鍾山而觀之見其江<lb/>
山之縈廻樹藝之廣茂民庶之熈洽慨然興嘆以爲我<lb/>
祖宗德澤之涵煦以至于斯也問諸邦人父老則又以爲昔<lb/>
有聖僧曰寳公者自梁以來委靈兹山能相我　國家之神<lb/>
化以覆護吾民也水旱疾疫凡有禱焉隨願輙應於是<lb/>
皇上感焉鍾山之隂有石岩中虚下出流泉注入功德水乃<lb/>
即岩中作觀音大士象岩前構木棧虚容瞻禮者旣而又以<lb/>
<pb n="KR4d0493_SBCK_024-11b"/>
爲未足即翫珠峯之北得髙爽之福地規置大刹宫殿楼閣<lb/>
如自天降寳公之塔在峯上正當其前來兹山者仰而望之<lb/>
如見天宮於林壑之表然後　聖上仁民爱物之心所以属<lb/>
諸寳公者衆庶莫不知之相與踴躍而賛歎矣鐘山之舊寺<lb/>
聚銅数萬斤鑄大鍾金旣在鎔　皇上以碧珠投之及鍾成<lb/>
珠不壞完好堅固宛在欒銑萬目驚覩以爲寳公之報貺焉<lb/>
天暦元年九月　日臣某入見内殿親詔之曰宜加寳公號<lb/>
曰道林眞斍慧感慈應普済寺曰大崇禧寺汝某其勒文以<lb/>
記之臣某旣具述其事而竊思之曰帝王之興也天與之天<lb/>
保之百靈受聀符瑞交現此其常也金陵據東南之㑹山川<lb/>
鬼神翼扶翕張於吾　君者盖凡五年而後歸正大統<lb/>
皇心之注於斯乎嗚呼　累朝佛宇之盛皆臨御時爲民禱<lb/>
禜資用功力有司具焉今崇禧之成實在試難之日出私財<lb/>
<pb n="KR4d0493_SBCK_024-12a"/>
以具事而雄䴡若此此固生民之所以深感乎淵衷而寳公<lb/>
之所以顯著於禎符者也嗚呼休哉敢再拜稽首而献銘曰<lb/>
大江之南鍾山龍盤王氣潜欎神所保完於皇聖明遵養時<lb/>
晦靈示奉天竦立以待春殷秋髙來遊來遨旂有交龍載雲<lb/>
在郊顧瞻原隰有稼有穡元元之生聖聖之澤民亦望之帝<lb/>
子寔來不鄙我邦庶無苦烖維梁寳公去之千歳善福其民<lb/>
有引弗替　皇運勃興寳有慧知奔走先後克相厥時奕奕<lb/>
祠宮我營我作我報無私爾感無怍吉金之良燥<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>不移萬<lb/>
石在簴　寳乃發祥以肅群眎明珠不灼彰上之賜<lb/>
飛龍在天臨制九圍皇心徘徊眷兹崇禧崇禧之宇永殿南<lb/>
服　天子萬年錫我　民福<lb/>
　　　　集慶路重建太平興國禪寺碑<lb/>
昔金陵有神僧曰寳誌宋元嘉中居道林寺歴齊至梁数著<lb/>
<pb n="KR4d0493_SBCK_024-12b"/>
靈異天監十三年示寂武帝感其遺言瘞諸鍾山獨龍之阜<lb/>
帝女永安公主表以浮屠因建寺曰開善至宋太平興國中<lb/>
太宗得誌公秘䜟石中符其國運有神降其宫親與之語盖<lb/>
誌公云太宗異之號寳公曰道林眞覺菩薩更名寺曰太平<lb/>
興國賜田以食其人熈寧中王丞相安石守金陵合諸小刹<lb/>
以附益之寺始大建炎燬於兵紹興中更作淳熈中又燬隨<lb/>
更作之每更作輙加宏廣日葺月累至於我　國朝而規制<lb/>
之盛極矣至治辛酉匡廬僧守忠應請來主之禅學之士來<lb/>
者日滿其室<lb/>
今上皇帝以泰定乙丑之歳正月來至於是邦而寺適灾天<lb/>
意若曰其撤舊而作新之乎　皇上感焉出金幣以爲民先<lb/>
於是行御史臺與郡縣之吏皆祗若　上意始忠之治寺也<lb/>
時有蒲蘆之澤前見奪於豪家寺隷訟之累年弗决忠至譲<lb/>
<pb n="KR4d0493_SBCK_024-13a"/>
而弗辨奪者愧而歸之人固以是信道之矣<lb/>
皇上一風動之逺迩雲集富者効其財貧者輸其力工則致<lb/>
其巧農則獻其食一歳垣廡成再歳堂室具其可以名書者<lb/>
曰方丈曰北山閣曰經樓曰香積曰水陸堂曰白蓮堂曰伽<lb/>
藍堂曰大僧堂曰道林堂曰新倉院曰耆宿之舎而大佛殿<lb/>
鍾楼三門未成盖有待也歳在戊辰鑄大鍾爲金数萬斤方<lb/>
在冶　上施寳珠投液中鍾成其欵有曰　皇帝萬歳珠宛<lb/>
然在其上若故識之而光彩明發不以灼毀萬目共覩歡歎<lb/>
如一時　上方别建佛祠於寺北今賜名曰大崇禧萬壽寺<lb/>
者也是年秋<lb/>
皇帝歸膺大寳是爲天暦元年出詔書布德澤於天下即命<lb/>
廷臣製寳公號曰道林眞斍恵感慈應普済聖師封名曰以<lb/>
禮祠之出黄金白金重幣以賜忠俾成寺之役蠲寺田之賦<lb/>
<pb n="KR4d0493_SBCK_024-13b"/>
賜守忠爲佛海普印曇芳禆帥住持大崇禧萬壽寺兼領兹<lb/>
寺未幾加授太中大夫以大禅寺領兩寺如故至順元年秋<lb/>
御史中丞趙丗安傳勑召忠入朝九月九日　上御奎章閣<lb/>
三藏國師吏部尚書王某以守忠入見奏對称㫖命大禧宗<lb/>
禋院日給廪餼賜金襴伽黎衣與青鼠之裘其弟子以教紹<lb/>
基等凡九人賜各有差十二月一日賜設於聖恩寺乃詔學<lb/>
士臣某至榻前製文以記之俾忠歸刻諸石國師以其事示<lb/>
臣某如此臣謹具載而言曰　上於金陵新作之事二曰龍<lb/>
翔集慶因潜龍之舊邸也曰崇禧萬壽廣親構之新祠也<lb/>
獨太平興國雖曰宋齊梁陳唐宋之遺然盡燬而復興實在<lb/>
今上龍飛之日景運之玄契盖有徴焉兹三寺者鼎立乎一<lb/>
郡之間以同賛乎　聖天子億萬斯年之壽豈不盛哉然臣<lb/>
嘗竊聞　陛下之意每不欲專福于躬而欲溥済均惠於天<lb/>
<pb n="KR4d0493_SBCK_024-14a"/>
下故敢述萬一而銘之銘曰<lb/>
維帝受命厥有禎符天人合機不占以字於赫　聖皇<lb/>
聖武之系賛于克艱神作司契皇有萬方山川幅貟釐厥下<lb/>
土徒御告勤顧瞻道林在江之汨翠盖孔旍來狩來止道林<lb/>
有宫百靈攸宗中有神師民所敬㳟土良泉甘風雨時若發<lb/>
祥效珍以待聖作聖作孔時動而天隨龍躍以飛神師啓之<lb/>
神師不言而示以兆有命方新去故以燎作而新之自我<lb/>
聖皇乃祓乃除乃基乃堂日月重明天光旁燭　皇心載欣<lb/>
萬佛降福凡我臣民息養以生飽歌煖嬉稚壯耋寕褁兵以<lb/>
革牛馬在野至於永乆樂其休暇蝡動孳殖亦遂以成幽塞<lb/>
苦冤各鬯而亨　聖皇之心斯佛之力銘以著之以示無極<lb/>
道園學古録卷之二十四<lb/>
<pb n="KR4d0493_SBCK_024-14b"/>
</p>
<p>
</p>
  </div>
</body>
</text>
</TEI>
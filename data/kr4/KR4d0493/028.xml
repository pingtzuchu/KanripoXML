<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_028-1a"/>
道園學古録卷之二十八　歸田藁二<lb/>
　　　　　　　　　　　　　雍　虞　集　伯生<lb/>
　　芝亭永言<lb/>
　　　古詩七言<lb/>
　　　　江樓㸔劒歌書趙子昻劒銘後<lb/>
豫章髙秋宴髙閣乃出此劒相娯樂當時冶鑄絶精英土蝕<lb/>
沙沉更銷鑠遺質所存如冷電江光不興晝光却神光内閟<lb/>
氣逾深識察誰能動冥漠等閒千年不一試壯士酣歌謾揮<lb/>
霍嗟予衰朽雪滿顛空對涼風起天末或言江中有蛟孽當<lb/>
煩仙人下寥廓吾故臨風拂其鍔俾伏崖隂無敢作<lb/>
　　　　劉忠肅公之四丗孫中書舎人諱震孫之曾孫益<lb/>
　　　　之題其居曰雲松巢予家與劉氏累丗之契故爲<lb/>
　　　　書忠肅公文集之首詩三篇并賦此詩與之<lb/>
<pb n="KR4d0493_SBCK_028-1b"/>
丞相昔遊泰山頂天風浩浩春畫永玉檢微茫不可求但覺<lb/>
靈霞熟丹鼎白日人間如水流前代衣冠成古丘悠悠憂患<lb/>
何足計直道千年横素秋徂徠之松數千尺東連海上莫烟<lb/>
碧中書偉人如玉立每向南風望東北濁丗公子何翩翩却<lb/>
憶匡廬還謫仙夫容出水耀𥘉日五色光新天爲妍我今僑<lb/>
居廬阜側西視峩眉歸未得豈無雲錦晚相娯月落終懷雪<lb/>
山白森森喬木魯東家河間禮樂更光華勿忘先丗舊遊處<lb/>
吾秣爾馬膏其車<lb/>
　　　　呉興趙子昻十馬圗<lb/>
昔在秘閣見十馬云是韋偃之所畫此圗位置畧相似心神<lb/>
偶同豈臨冩馬種本自渥洼來灌濯清泉更瀟洒常恐一旦<lb/>
風雨至蹙踏波濤遂神化豪雄意氣今豈無未見深沉如此<lb/>
者君㸔最後臨岸騘自是眞龍無丗價<lb/>
<pb n="KR4d0493_SBCK_028-2a"/>
　　　　畫馬<lb/>
百年升平却走馬立仗天閑常見畫䔥灘灘頭八十翁却冩<lb/>
西來大宛者髙蹄如鐵項如鈎風鬛蕭蕭首蓿炏常見貢來<lb/>
騎不得長嘶要蹴崑崙丘<lb/>
　　　　題畫<lb/>
連昌宫裏古墻隂積雨過春黄竹深老樹無枝交屈鐵立石<lb/>
有書名錯金吮豪池上冩幽鳥承恩春日風光好當時執㦸<lb/>
今白頭却對䔥森倚秋昊<lb/>
　　　　空山歌<lb/>
髙空之山聶公宅稚川作圖纔數尺秋天薄雲千仞表春雨<lb/>
喬林百年物憶昔侍郎鎮成都將佐盈庭賔客趍錦官城外<lb/>
笳鼓發駟馬橋邉髙盖車先廬舊在小東郭丞相祠堂同寂<lb/>
寞嚴公同訪杜陵家退之亦到淮西慔峩眉<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>峩乆不歸江<lb/>
<pb n="KR4d0493_SBCK_028-2b"/>
水娯人秋日暉坐㸔蓬萊變桒海自古南城天下稀公子親<lb/>
迎陳氏館我𥘉至撫猶弱冠㸔君揮翰甚風流豈想重逢鬓<lb/>
毛換君言中間一再來數見先公胸次開鶯花風雨必求友<lb/>
水竹園林持酒盃嗟予晚歲始能退寕有文章驚海内平生<lb/>
不受簡書畏故家髙致君應㝡圗中山色積翠濃雖欲舎子<lb/>
將焉從蜀人相如㝡能賦行倚山木歌髙空<lb/>
　　　　爲爕玄圃題鼇溪春曉圖<lb/>
夫容山陽萬家邑石嶺戴轍縈紆入溪水西行夜雨深連材<lb/>
桒柘春雲濕昔因荒迥少官府日莫狐兎作人立自從置縣<lb/>
二百年稍有衣冠更俗習讀書進士比舎聞潤屋黄金亦家<lb/>
給山中白日浮雲多負乘因仍足車笠爕侯丗胄國勲舊射<lb/>
䇿君門耻㳂襲朱衣作監列星宿逺人豈意髙軒及援琴不<lb/>
鼓書牒稀弹鋏無魚賔客集綉衣使者停車見黄堂大夫下<lb/>
<pb n="KR4d0493_SBCK_028-3a"/>
床揖登髙望逺送飛鳴覧轡駸駸度原隰人言桐郷人愛我<lb/>
我愛桐郷重於悒畫圗千疊山木稠茇舎蕭條莫忘葺<lb/>
　　　　題馬竹所畫<lb/>
霜清木落江海空一棹歸來何處翁雙松千歲如鐵石爲尔<lb/>
囬薄旋天風憶昔神龍劎所化夕卧滄波弄明月望中冉冉<lb/>
雲氣生直接銀河上瓊闕<lb/>
　　　　霍元鎮規模董北苑米南宫父子寫山水雲物殊<lb/>
　　　　有標致見示春江捕魚圖遂賦此<lb/>
春江聚網萬魚急漁人相讙魚相泣負薪深山何處樵利害<lb/>
相乘不相及海鷗冥冥秋影㣲黃葉江南一棹歸人間得失<lb/>
兩無迹不廢山水舎清暉<lb/>
　　　　南岡<lb/>
華盖三峰立天表山北山南青未了曽㸔雨雲出太虚幾送<lb/>
<pb n="KR4d0493_SBCK_028-3b"/>
餘霞落飛鳥岡頭春歸露未晞梧桐鳯皇相因依卧龍之孫<lb/>
思外氏悵望輝光生翠微<lb/>
　　　　題何大夫畫馬<lb/>
國朝畫手何大夫親臨伯時閱馬圗伯時絶憶鐵面語放筆<lb/>
驊騮懷此都此都大夫八九十千馬萬馬在胸臆偶然數鬛<lb/>
落江南捲束上箱謝槽櫪<lb/>
　　　　同開先南楚恱禅師觀息齋畫竹卷於崇仁普安<lb/>
　　　　寺煜公之俾室盖煜之師一𥘉本公所藏也因記<lb/>
　　　　延祐甲寅息齋奉<lb/>
　　　　詔寫嘉熈殿壁南楚與之同寓慶壽寺同予時爲<lb/>
　　　　太常博士俯仰之間已爲陳迹乃題其後云<lb/>
嘉熈殿裏春日長集賢奉詔寫蒼筤迩來二十有五載飄零<lb/>
殘墨到江郷匡廬髙人昔同住身見揮毫鳯鸞翥木枯石爛<lb/>
<pb n="KR4d0493_SBCK_028-4a"/>
是何年脩竹森森長春雨<lb/>
　　　　題村田樂圖<lb/>
尺素自是髙唐物瑩如秋水宜設色何人畫此畎畒間二三<lb/>
老人若相識茅屋蕭條古樹下農務未殷牛在野或怜鸜鴝<lb/>
脫籠縶或弄獮猴咲真假老翁政自如児嬉髙䯻襁負相扶<lb/>
持古時枌社祀田祖移饌髙亭隨所宜抱甕𥘉來未貯酒亦<lb/>
有生鵞宛延首村優競携樂眞至犬怪雞驚児拍手拄杖出<lb/>
門欣見賔雜華滿庭生好春歲時無事得如此擊壌何必非<lb/>
堯民騎驢過橋殊矍鑠携具荒陂來赴約定知張果千歲人<lb/>
游戯人間共盃酌<lb/>
　　　　柳塘野鴨<lb/>
江南水退秋光淺風柳叅差萬絲捲鴛鴦在梁鳬在渚蕩蕩<lb/>
扁舟去家逺千艘轉海古長策白粲連江動秋色断蒲折葦<lb/>
<pb n="KR4d0493_SBCK_028-4b"/>
野水闊爛爛明星且將弋翠盤擎露夜深寒玉色亭亭落月<lb/>
殘太液池頭黃鵠下夢中曽見畫中㸔<lb/>
　　　　丙吉問牛喘圖<lb/>
少陽用事春猶淺丞相公行問牛喘三公職事知者稀嗟彼<lb/>
德微蒙荣免天子有道守四夷中心無爲日萬幾逺有甸服<lb/>
近有畿夙夜明哲發裳衣<lb/>
　　　　江貫道江山平逺圖<lb/>
江參去丗二百年翰墨零落多無傳人間幾人寫山水誰能<lb/>
意在揮毫前昨見石林舊家物春雷疊嶂𥘉破墨我和葉詩<lb/>
頗豪放三者相望都突兀險危易好平逺難如此千里數尺<lb/>
間髙雲舒卷非散地麗日照耀皆名山我持美脯酒一斗墨<lb/>
汁盈盤可濡首江生精神作此山向山呼生當至否髙秋銀<lb/>
漢天無雲帷中泠然來夜分黄茅嶺頭華盖頂畫我獨訪浮<lb/>
<pb n="KR4d0493_SBCK_028-5a"/>
丘君<lb/>
　　　　爲汪華玉題所藏長江萬鴉圗<lb/>
雲巢幽人愛江渚抽思揮毫寫横素波瀾不驚潦水盡秋氣<lb/>
晶明絶烟霧征帆去棹不相襲岸曲洲旋緫堪賦孤村城市<lb/>
僅如蟻百丈牽江直如縷蕭蕭木葉洞庭波歴歴晴川漢陽<lb/>
樹蒹葭宿鴈天欲霜叢葦寒鴉日云暮就中樓觀何王宮想<lb/>
見華年貯歌舞丹青倒景駭靈恠粉黛含情怨幽阻青春遊<lb/>
子澹忘歸白日泠風帳中語人間遺迹何足留㝡惜精思堕<lb/>
塵土郭熈平逺無散地小米蒼茫托天趣銛鋒鋩㦸不破墨<lb/>
刻畫晶熒昔誰苦渤海細書藝文草精絶戈波絶回互南唐<lb/>
後主萬鴉圗點點晨光動毛羽昔年曽見今目昏雖復逢之<lb/>
亦難暏汪侯此卷出故家相示摩挲極愁予香奩犀軸見者<lb/>
稀謾録餘情示來者<lb/>
<pb n="KR4d0493_SBCK_028-5b"/>
　　　　盤車圖<lb/>
大車轔轔牛駕軶西望大行雪千尺往時飛挽實長安百兩<lb/>
仰関過阡陌亂流十里九屈曲水濺車箱沙没轂前和後應<lb/>
日云暮王事有程車下宿旂旐央英昔臨洛東南㑹期出方<lb/>
嶽侯伯有位賦有差載幣瞻迎來若若君不見海艘百萬乗<lb/>
天風京坻連雲多腐紅天子視朝大明宫千乘萬騎來何雄<lb/>
　　　　贈羽士費無隱<lb/>
東望雲林三十六聞有仙人結茅屋清露零零采紫芝白雪<lb/>
深深<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>黄獨國𥘉山下苦流離義士傾家救丗危百年孫子<lb/>
俱華髮誰解燈前說舊時聖恩深重絶征戦猶慮寒温資瞑<lb/>
眩身着黄冠寫古方薄素細書三十卷相從寂寞乆者誰禹<lb/>
穴山頭一布衣鬢如鴉羽顔如雪跳入壷中夜不歸市人扣<lb/>
門呼不應光影俱消聲色泯但言解隱不言無不道本無何<lb/>
<pb n="KR4d0493_SBCK_028-6a"/>
所隱我欲作丹須水金人間無藥不堪尋青霞如練還相覔<lb/>
華盖衝天丈室深<lb/>
　　　　題漁村圖<lb/>
黄葉江南何處村漁翁三兩坐槐根隔溪相就一烟棹老嫗<lb/>
具炊雙瓦盆霜前漁官未竭澤蟹中抱黄鯉昉白已烹其瓠<lb/>
當晨粲更擷寒𬞞共<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>席垂竿何人無意來晚風落葉何毰<lb/>
毸了無得失動㣲念况有興亡生逺哀憶昔采芝有園綺猶<lb/>
𬒳留侯迫之起莫將名姓落人間隨此横圖卷秋水<lb/>
　　　　題韓幹畫馬<lb/>
韓生觀馬十二閑時冩一二傳人間坡翁甞來伯時宅見此<lb/>
遺迹開衰顔前行如雲塵不動後者追風絶飛鞚昔人能事<lb/>
已可能始覺賞識非虚諷昔觀秘府韓絶少得見龍眠已驚<lb/>
倒使人讀詩如見畫人中豈復生坡老五雲之中天上竒代<lb/>
<pb n="KR4d0493_SBCK_028-6b"/>
産名駒天子騎神明尚令後古見莫歎韓生非畫師<lb/>
　　　　題黄都事仲綱山居溪閣圖二首<lb/>
出山作官十載餘聊托筆墨懷幽居連雲一一列眉黛細雨<lb/>
往往逢樵漁隣家父老每載酒隔屋弟兄皆讀書我乆居山<lb/>
不待畫獨念稚子扶犁鉏<lb/>
閣前流水秋愈深故人東來還見尋方舟直過彭蠡澤把釣<lb/>
坐對香爐岑雲中烟樹差可辨江上郷関誰與吟我欲芳蘭<lb/>
寄逺者日暮天際多輕隂<lb/>
　　　　題秦虢二夫人承召遊華清宫圖<lb/>
貴人並鞚如輕鴻承恩馳八華清宫道途先不止行客䇿蹇<lb/>
奔趍烏㡌風奚嚢堕地何足拾豈有篇章浪相及畫史當時<lb/>
妙墨傳光彩流動狂情急君不見白頭拾遺徒歩歸明眸皓<lb/>
齒事皆非朝天泥滑䄂封事髙閣雨餘宫漏稀<lb/>
<pb n="KR4d0493_SBCK_028-7a"/>
　　　　方壷畫山水歌<lb/>
方壷之山在海中丗人欲見知無從壷中仙人閔昏濁綵筆<lb/>
手開三五峰亭亭兩箇老松樹萬壑千崖閱今古憶昔長從<lb/>
王子喬坐聽秋風最髙處丗人畫山非不多不識真山奈若<lb/>
何君㸔昆侖上丹穴芝泉玉樹森婆娑東望方壷應不逺飛<lb/>
度九州如過電便從海上問金公莫待浮杯水清淺<lb/>
　　　　示囧<lb/>
憶我蚤歲離親側足自踆踆心惻惻中年禄廩不及養人羡<lb/>
清華巳驚惕歸來老病五年餘閔子謀食躬犂鉏蓬蒿羅生<lb/>
果窳異蛛網㣲細仍縈紆星河江上喜非逺况與良朋適我<lb/>
願故人念我一相見暑中尚慎柂樓轉<lb/>
　　　律詩五言<lb/>
　　　　玉隆宫所藏宋乾道宸翰雲壑二字<lb/>
<pb n="KR4d0493_SBCK_028-7b"/>
昔者雲歸壑天章自九重日華常暎鳯山氣盡成龍俯仰遺<lb/>
陳迹髙深儼德容飄然化春雨結想在髙松<lb/>
　　　　寄忽承㫖<lb/>
投老清江外依山結數椽扶藜循水竹把筆賦雲烟歲熟無<lb/>
憂食秋清不礙眠故人相望逺北極在天邉<lb/>
　　　　寄三衢守馬九皐<lb/>
聞道三衢守年豐郡事稀詩成花覆㡌酒列錦成圍鶴髮明<lb/>
春雪貂裘對夕暉扁舟應載客閒聽洞簫歸<lb/>
　　　　題朱澤民山水<lb/>
積雪山隂道嵯峨筆底生雲門見童子禹穴閟蛟精髙卧人<lb/>
何在幽情幾詠成杜陵空想象晚飯柂樓晴<lb/>
　　　　寄題汪道士草亭<lb/>
飛白妙娉婷新題照草亭仙遺相鶴法客借換鵞經霧雨歸<lb/>
<pb n="KR4d0493_SBCK_028-8a"/>
懸黍風雲護伏令遥知春晝永深坐養黄庭<lb/>
　　　　黄敬延送竹本<lb/>
分得瀟湘玉森森忽滿林香爐來曉色石檻借清隂好共芝<lb/>
蘭長母令草蔓侵清風月如晝老朽要長吟<lb/>
　　　　聞鴈<lb/>
樓近煖雲濕夜深歸鴈低聲音燈外盡羽翮月邉迷冉冉白<lb/>
榆上悠悠黄竹西應逢穆王駿春草一長嘶<lb/>
　　　　錢舜舉畫<lb/>
一樹花如雪清明客未歸坐㸔黄鳥並夢作綵雲飛翠䄂寒<lb/>
猶薄羊車過絶稀相如能作賦月下卷春衣<lb/>
　　　　山水圖<lb/>
泛舟桒落浦望見香爐峯野水常欹樹山雲不礙鍾桃源携<lb/>
客覔松徑與僧逢爲託荆関輩添予九節笻<lb/>
<pb n="KR4d0493_SBCK_028-8b"/>
　　　　丹霞觀黄知微留别<lb/>
寓館隔溪津過從厭市塵振衣清露曉拄笏野亭春歸作芝<lb/>
田主思存黍谷神松華頻寄取老去欲輕身<lb/>
　　　　題馬竹所畫<lb/>
老樹依江岸歸舟傍釣竿水花㸔晚淨風葉識天寒鴈字來<lb/>
千里魚羮付一餐逺山青可隱目下是長安<lb/>
　　　　題曹覇馬<lb/>
將軍今爲庶畫馬寄髙情聚立天風起長嘶沙草生飛揚萬<lb/>
里意凌亂五星精日暮太行道悲哉長短行<lb/>
　　　　荅陳溪山元日即事<lb/>
積雪埃塵淨光風宇宙新閒來知惜日老去善酬春退宻觀<lb/>
群動慿虚集百神真人起居法無一是違仁<lb/>
　　　　送客北門晨登山木閣<lb/>
<pb n="KR4d0493_SBCK_028-9a"/>
晨登山水閣零雨煖於春溪水解留客梅花偏照人林香知<lb/>
酒熟市逺覺民淳此地堪娯老惟愁度水頻<lb/>
　　　　次韻陳溪山<lb/>
移棹避殘暑開樽就夕隂冥鴻聊自逹幽草若爲吟離索連<lb/>
三月棲遲共寸心遥忴溪上晚扶䇿獨臨深<lb/>
　　　　又<lb/>
乘興忽忘逺相思知幾何未便塵事少謾悔丗縁多朝食烹<lb/>
芝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>秋衣製芰荷平生但隨運何地不蹉跎<lb/>
　　　　杏園詩爲黄思順賦<lb/>
善藥多隂德名花種滿園暄風吹雪盡暑雨綴金繁卧護煩<lb/>
仙虎分甞任野猨佳兒足文學食實似桃源<lb/>
<pb n="KR4d0493_SBCK_028-9b"/>
</p>
<p>
道園學古録卷之二十八<lb/>
<pb n="KR4d0493_SBCK_028-10a"/>
　　　　寄題樓撫山普潤禅寺<lb/>
　　寺在撫州城南八十里唐普潤禆師道塲師姓翁氏元<lb/>
　　和元年二月八日坐化於潭州有靈異州人就肉身裝<lb/>
　　塑後現夢撫州太守迎歸建寺至今遺體堅固如𥘉靈<lb/>
　　應尤著<lb/>
髙人出丗間未忘郷里思靈骨萬里還深恩千載遺嘉榖歲<lb/>
恒登群生無癘疵古刹抱禅恱髙丘依母慈<hi>寺右有師母墳</hi>
<hi>名翁家林郎師故俗家</hi>崇<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>起積廢新堂納華滋<hi>今長老秋</hi>
<hi>雲冨公所建</hi>東隣有一士峩冠誦書詩<hi>謂袁徴君誠夫</hi>清秋<lb/>
約杖屨千歩攀松枝<hi>寺後有山名千歩</hi>
　　　　寄題許愿夫抗雲樓<lb/>
城居苦迫隘層䦨上岧嶤措身方丈間千里心目超可以抗<lb/>
浮雲誰能頋塵囂儗峴有古臺遺碑正蕭條子固若星斗其<lb/>
<pb n="KR4d0493_SBCK_028-10b"/>
䰟安可招龐公輟耕際頗懷見凌霄賦詩托飛鳥長空何寥<lb/>
寥<lb/>
　　　　贈劉無作<lb/>
䄂中殘卷在動是十年前逝水從前軰傷情有妙年博聞誰<lb/>
共學孤坐獨求禅莫恨相知晚文章倘爲傳<lb/>
　　　　又贈劉無作<lb/>
一家俱學佛之子更劬書諸老交游徧真乗究竟餘治生惟<lb/>
浄業志養足嘉𬞞爲問龐居士成能更乆如<lb/>
道園學古録卷之二十八<lb/>
<pb n="KR4d0493_SBCK_028-11a"/>
</p>
<p>
</p>
  </div>
</body>
</text>
</TEI>
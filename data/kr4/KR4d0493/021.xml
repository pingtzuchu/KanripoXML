<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_021-1a"/>
道園學古録卷之二十一　應制録一<lb/>
　　　　　　　　　　　　　雍　虞　集　伯生<lb/>
　　冊文<lb/>
　　　　皇后祔廟冊文<lb/>
伏以進承大統奉宗廟以無私升侑閟宫在邦家而有制永<lb/>
言徽懿冝極尊崇<lb/>
英宗皇后瓮吉刺氏嫓德　英皇相時至治作新禮樂親<lb/>
孝祀之苾芬揔覈權綱成化功之簡易亶資中助丕顯前聞<lb/>
故周南詠輔佐之勤坤道著順承之美鼎湖夕逝感霜露之<lb/>
恫身椒掖晨空驚歳時之即逺乃修縟典式賛嘉稱謹遣攝<lb/>
太尉某官臣某奉玉冊玉寳上尊號曰　莊静懿聖皇后升<lb/>
祔　英宗廟室伏惟濯赫有靈陟降在上歆于大饗於萬<lb/>
斯年<lb/>
<pb n="KR4d0493_SBCK_021-1b"/>
　　　　皇后冊寳文<lb/>
皇帝若曰朕祇服　祖宗之成訓式嚴統緒之正傳躬荷洪<lb/>
休勉登大寳揆乾坤之定位觀日月之合明乃睠壼闈聿崇<lb/>
稱號皇后瓮吉刺氏專静謙抑懿柔淑嘉丗有令儀來相<lb/>
宗事肆朕舊勞於逺外兼夙夜以憂勤曁予力済於艱難亦<lb/>
後先而輔佐若昔朝廷之體循兹典禮之常宮府具宜家邦<lb/>
興譲今遣攝太尉某官某持節授爾玉冊寳章以隂教乎内<lb/>
備恊人文以順承乎天永寕地道噫生民之詩作不忘厥𥘉<lb/>
関雎之化行庶幾有助尚綏景命克配無疆<lb/>
　　　　明宗皇帝祔廟冊文<lb/>
臣聞統必有宗生嘗得以致其譲廟必有主没思所以尊其<lb/>
名稽古考文冝天錫誄欽惟<lb/>
先皇帝夙秉勇智惟時元良體傳次之成言避謳歌而逖出<lb/>
<pb n="KR4d0493_SBCK_021-2a"/>
雖身居絶域多歴於歳年而義動逺人樂爲之先後德威孔<lb/>
著未堪大業之艱貞事變匪常猶閔生靈而愼動庶來蘇於<lb/>
傒戴爰戡定以奉迎巳謹清宫俄虚黃屋臣民寡祐永遺惠<lb/>
澤之敷施天日有臨尚想神明之如在禮嚴升祔誠備顯楊<lb/>
謹遣攝太尉某官某奉玉冊玉寳上尊謚曰<lb/>
翼獻景孝皇帝廟號<lb/>
明宗伏兾睿靈俯回歆格充綏丕祚垂𥙿無疆<lb/>
　　　　皇太后冊文<lb/>
嗣皇帝臣<hi>御名</hi>謹稽首再拜言曰臣惟祖宗積累之勤奄有<lb/>
方夏先皇仁譲之至全付眇沖奉神器以持盈仰慈恩而思<lb/>
報欽惟　皇后陛下德齊睿聖躬済艱虞相恊成功著坤儀<lb/>
於天下弥綸大造凝鼎命於禁中爰尊太母之鴻名祗若我<lb/>
家之盛典式隆孝養保祐方來謹奉五冊玉寳上尊號曰<lb/>
<pb n="KR4d0493_SBCK_021-2b"/>
皇太后伏願上帝昭融眷我　皇國於萬斯年介以景福永<lb/>
言思齊祚胤千億臣<hi>御名</hi>誠歡誠抃稽首再拜謹言<lb/>
　　　　明宗皇帝升祔樂章<lb/>
猗那皇明丗纉神武敬天弗違時潜時旅龍旂在塗言受率<lb/>
土不遐有臨永錫多嘏<lb/>
　　䇿問<lb/>
　　　　㑹試䇿問<lb/>
傳曰春秋教以禮樂冬夏教以詩書若稽古昔率是道也吾<lb/>
夫子修禮正樂刪詩定書賛周易作春秋天下萬丗頼焉漢<lb/>
立學官經制博士名家之斈史具可攷歴唐以來定爲註䟽<lb/>
立教者用之　國家設科取經術之士今十餘年矣廓而明<lb/>
之不在斈者乎夫自漢唐至于近代說經者多矣或傳或否<lb/>
悉論焉則累日不能旣其目請以耳目所共及者而問焉易<lb/>
<pb n="KR4d0493_SBCK_021-3a"/>
自王輔嗣之說行而言象数者隱其有存者猶當攷夫邵子<lb/>
先天之學可得而傳乎程子之傳朱子之本義㫖意所指文<lb/>
義所當有異同乎書有今文古文之辨傳者終不敢折而爲<lb/>
二以昔人成書有未可輕意者乎詩自毛傳盛行韓傳僅見<lb/>
迨朱氏傳出一洒其故其有所授乎毛鄭舊說猶有可論者<lb/>
乎春秋左氏公榖之傳與經並行乆矣至于啖趙陸氏始辨<lb/>
其不合而求諸經君子韙之三子之說果盡得聖人之㫖乎<lb/>
劉氏權衡三傳益宻于陸而劉傳果無餘藴乎胡氏之說其<lb/>
立義得無有當論者乎禮有儀禮及大小戴記又有周官小<lb/>
戴記今用之儀礼其經也可忽講乎大戴之記猶有可取者<lb/>
乎周官之制可互攷乎鄭氏之註其歸一乎此固諸君子積<lb/>
習而素知者其詳言之<lb/>
　　　　㑹試䇿問<lb/>
<pb n="KR4d0493_SBCK_021-3b"/>
昔者神禹盡力溝洫制其畜洩導止之方以備水旱之虞者<lb/>
其功尚矣然其因其利而利之者代各有人故鄭渠鑿而秦<lb/>
人冨蜀堋成而陸海興漢唐循良之吏所以衣食其民者莫<lb/>
不以行水爲務今畿輔東南河間諸郡地勢下春夏雨霖輙<lb/>
成沮洳関陜之交土多燥剛不宜於暵河南北平衍廣袤旱<lb/>
則千里赤地水溢則無所歸往往上貽宵旰之憂至發　明<lb/>
詔修庶政出粟與幣分行賑貸恩德甚厚然思所以永相民<lb/>
業以稱㫖意者豈無其䇿乎五行之材水居其一善用之則<lb/>
灌漑之利瘠土爲饒不善用之則泛溢塡淤湛潰嚙食兹欲<lb/>
講究利病使畿輔諸郡歳無墊溺之患而樂耕桑之業其䟽<lb/>
通之術何先使関陜河南北髙亢不乾而下田不浸其瀦防<lb/>
决引之法何在江淮之交陂塘之跡古有而今廢者何道可<lb/>
復願詳陳之以觀諸君子之斈<lb/>
<pb n="KR4d0493_SBCK_021-4a"/>
　　　　廷試策問<lb/>
洪惟<lb/>
太祖皇帝受天明命肇興景祚　列聖継作四征不庭鋒旗<lb/>
攸指靡不率服迨我<lb/>
丗祖皇帝混一區宇聀方所載振古未有於是建國紀元立<lb/>
官府置郡縣制禮樂定貢賦　帝德王功之盛粲然如日星<lb/>
之行天四時之成歲也六七十年之間講之益明治之益習<lb/>
天下晏然守其盈成者又何以加之哉朕纉承正緒夙夜祗<lb/>
懼承我　聖祖神考之心比歳再祼太室仰而思之求盡其<lb/>
道而未能也夫親親莫内于九族今百丗本支繁衍盛大則<lb/>
旣尊位重禄矣尚有以勸之之道乎尊賢莫先於百姓今丗<lb/>
臣大家勲業昭茂則亦旣冨方榖矣尚有以體之之道乎多<lb/>
方内附之衆因其俗而導之者亦旣乆矣一而同之之道尚<lb/>
<pb n="KR4d0493_SBCK_021-4b"/>
有可充者乎生聚教養之民因其生而厚之者亦旣周矣恊<lb/>
而雍之之道尚有可致者乎書曰鍳于先王成憲其永無愆<lb/>
朕之志也子大夫咸以道藝來造于廷其備陳之朕將親覧<lb/>
焉<lb/>
　　　　廷試䇿問<lb/>
朕聞伏羲神農黃帝之事見於易堯舜禹湯文武之治存乎<lb/>
書皆聖人也其號名雖殊而治化則一日月星辰之爲天立<lb/>
陵川澤之爲土君臣父子夫婦長㓜之爲人三極之道有以<lb/>
異乎宗廟也朝廷也師旅也禮樂也佃漁也耕桑也時之所<lb/>
尚雖小有損益其爲治之具豈有易於此者乎然而伏羲神<lb/>
農黃帝之所以爲伏羲神農黃帝堯舜禹湯文武之所以爲<lb/>
堯舜禹湯文武可得而别歟伏羲之卦文王申之神禹之疇<lb/>
武王詢之文無異也道無異也然伏羲之作造化備矣何以<lb/>
<pb n="KR4d0493_SBCK_021-5a"/>
有待於文王武王之心神明通矣何以猶待於箕子然則羣<lb/>
聖之奥有待於後丗者猶無窮乎子大夫習之於師考之於<lb/>
古得之於心宜之於今亦素有其說乎朕誠以爲非伏羲神<lb/>
農黃帝無以爲道非堯舜無以爲德非禹湯文武無以爲功<lb/>
心術之精微制作之㑹通子大夫其悉陳之朕將親覧焉<lb/>
　　詩<lb/>
　　　　題周怡臨韓幹明皇出游圖<lb/>
開元盛事何人畫玉冠夫容御天馬從官騎歩各有持移仗<lb/>
華清意閒暇宫花如錦照青春詔許傳看思古人不知身在<lb/>
瀛洲上親奉圖書侍紫宸<lb/>
　　　　明皇出游圖<lb/>
輦路風微曉霧開華清宫裏看花來五王走馬誰先醉倒着<lb/>
宫𫀆去不回<lb/>
<pb n="KR4d0493_SBCK_021-5b"/>
　　　　端午賜大長公主<lb/>
細葛迎颸喜宫衣之𥘉試瑞蓮承霧慶壽斚之方持輙陳節<lb/>
物之多儀用祝年齡之有永併將唐律式衍魯風<lb/>
殿閣薫風五月凉緑荷池上度天香扇裁團鑑飄羅雪盌注<lb/>
輕氷藹玉漿塵尾可消時晝永綵絲冝祝壽年長清朝共慶<lb/>
宫闈貴萬歳菖蒲汎紫觴<lb/>
　　　　董元夏景山口待渡圖<lb/>
董元夏山何可得嘉木千章鐡作畫曽巒緫含雨氣潤百谷<lb/>
正受川光溢犬牙洲渚善洑洄滄江散落碣石開山田何處<lb/>
無耕鑿尋源不得還徘徊柳下行人將有適臨流不度心爲<lb/>
惻我楫孔堅舟孔安奉子以濟諒非難<lb/>
　　　　徽宗畫梨花青禽圖<lb/>
宿雨𥘉収禁林寂玉斧臨牎看春色蒺蔾沙上暖塵飛何處<lb/>
<pb n="KR4d0493_SBCK_021-6a"/>
人間作寒食<lb/>
　　　　趙千里小景<lb/>
前代王孫不好武拈筆幽牕冩汀渚殘雲野水三百年依舊<lb/>
松筠濕春雨<lb/>
　　　　燕文貴小景<lb/>
行盡長松逕溪頭有小舟鑑湖如賜與終日弄清流<lb/>
　　　　趙千里出峽圖<lb/>
巨舟臨峽口衆工志如一各以所操濟雖危萬無失所憂至<lb/>
平曠玩肆生縱逸母俾持釣翁倚杖三太息<lb/>
　　　　藴能羅漢圖<lb/>
有寳其寳破慳來獻我乃回施非見所見月輪當空天清海<lb/>
平神光赫然萬國永寕<lb/>
　　　　白樂天重屏圖<lb/>
<pb n="KR4d0493_SBCK_021-6b"/>
錦屏圍煖坐衰翁妻子相看語笑同翡翠鴛鴦元是畫櫻桃<lb/>
楊柳詎非空清朝優老容歸早野寺冝閑見歳豐兠率有天<lb/>
何異此葛巾吟偈白蓮風<lb/>
　　　　陳閎畫中宗射鹿圖<lb/>
昭陵石馬立殘陽曽見騰<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>逐鹿埸馳射衝波夸獲雋故知<lb/>
英氣似前王<lb/>
　　　　羅漢圖<lb/>
神光炯炯視容直坐展兩足手按膝兩龍還入軍持水風衣<lb/>
拂著磐陀石深山海島非人間碧桃花開啼鳥閒法雲還爲<lb/>
等慈起矍然飛錫無留難<lb/>
　　　　韓幹馬<lb/>
開元沙苑蒺藜秋韓幹新圖揔不収天廐眞龍竒骨在故知<lb/>
臣甫負驊騮<lb/>
<pb n="KR4d0493_SBCK_021-7a"/>
　　　　曹覇下槽馬<lb/>
櫪下長年飽豆芻誰通馬語識踟蹰主恩深重知何報或者<lb/>
東封駕皷車<lb/>
　　　　韓晋公<hi>滉</hi>土星像<lb/>
猗黃靈塡土中馴伏牛類相從朱斿揚招八風乗天田入紫<lb/>
宫命司嗇錫九農鳴塊桴年屢豐<lb/>
　　　　柯博士畫扇<lb/>
旭日鳴幽鳥露華在芳藂外廷無奏事殿閣自微風<lb/>
　　　　胡䖍取水蕃部圖<lb/>
駝車度磧輙三日老馬砲沙泉水溢橐囊盛滿不辭勞徼外<lb/>
天山雪千尺君不見　聖明天子恩澤多旁及四海猶翕河<lb/>
昆虫草木感餘潤日獻醴泉甘露歌<lb/>
　　　　滕昌祐蘹香睡鵝圖<lb/>
<pb n="KR4d0493_SBCK_021-7b"/>
蒼鵝惜毛羽宛宛卧春雨雨餘日照沙上有蘹香花懷香不<lb/>
自獻夢到金鑾殿殿池多躍魚君王方草書<lb/>
　　銘<lb/>
　　　　奎章閣銘<lb/>
天暦二年三月吉日　天子作奎章閣萬機之暇觀書怡神<lb/>
則恒御焉臣奉勑而銘之曰<lb/>
維皇穆清中正無爲翼翼其欽聖性日熈廼闢延閣左圖右<lb/>
史匪資燕娯稽古之理經緯有文如日行天爰刻貞玉垂美<lb/>
萬年<lb/>
　　　　棊盤銘<lb/>
動制勝静保德勇有功仁無敵<lb/>
　　　　棊盤銘<lb/>
圎周天方畫地握化機發神智<lb/>
<pb n="KR4d0493_SBCK_021-8a"/>
　　賛<lb/>
　　　　趙平章畫像賛<lb/>
臣聞古昔帝王所以加禮於輔相老臣者以爲爵位之崇錫<lb/>
予之厚有不足以盡其心則必象其體皃而致美於形容焉<lb/>
於顒顒昂昂如圭如璋又曰敬愼威儀惟民之則其此之謂<lb/>
夫公以勲門將胄篤尚儒素積學以致用人莫知其志之所<lb/>
存也出事<lb/>
丗祖皇帝始爲御史風采肅然振厲中外歴事　累朝踐揚<lb/>
臺省垂五十年事業著簡冊勲庸書旂常天下謂之名臣朝<lb/>
廷謂之元老當顯用而憂時愈深嬰患難而立節弥固夷險<lb/>
一致進退以時盖有古君子之風焉是以論者以爲清嚴似<lb/>
揚綰淵通似李泌周緻似姚崇剴至似陸贄至於以直搆禍<lb/>
蹈機穽而不爲之動則漢䔥望之殆不能及噫此天下之公<lb/>
<pb n="KR4d0493_SBCK_021-8b"/>
言非臣之私言也至順元年五月甲子<lb/>
今上皇帝念翊戴之功俾繪其像而命臣集爲之賛臣少嘗<lb/>
從公游今且老矣其實知公故承　詔不辭謹再拜稽首而<lb/>
獻詩曰<lb/>
肅肅魯公泰山巖巖剛毅直方爲國之監有言有猷以定國<lb/>
是衆人所難在公則易<lb/>
丗祖舊臣維公在兹百煉之剛遇挫弗虧　上帝耆之俾佐<lb/>
天子底定綏輯弥文以理白髪蒼顔正笏垂紳凛然秋霜煦<lb/>
兮陽春國有老成邦家之福　天子萬年景命有僕<lb/>
　　　　趙中丞畫像賛<lb/>
天暦庚午孟夏𥘉吉　聖天子以爲御史中丞趙公丗安元<lb/>
從功臣爰置左右踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>省轄表正風憲厥績殊茂乃命繪像<lb/>
用肅具瞻親御翰墨書勑其上識以寳璽而命臣集述賛焉<lb/>
<pb n="KR4d0493_SBCK_021-9a"/>
臣惟公之事　上也靖㳟夙夜夷險一致入則告以謀猷之<lb/>
嘉出則宣其德意之美惓<hi>惓</hi>焉愛君體國之意其見於儀形<lb/>
風采者宜垂頌焉謹拜手而述賛曰<lb/>
肅肅憲綱國之司直以正朝廷百辟是式聖皇御天法度章<lb/>
程風霆之威日星之明昔在<lb/>
丗祖最重斯職　列聖授受精意愼擇賢必有能廉必有材<lb/>
必信必親庶尹則諧惟今趙公簡在有素旣勤其躬亦衡其<lb/>
慮　天子有行鞭弭<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬　天子正統㐮賛周旋温<hi>温</hi>其儀<lb/>
侃<hi>侃</hi>其色珮玉舒遲前席宻勿暦階中書時清政平乃肅風<lb/>
紀以賛國成知無不言言無不聽有容有嚴有文有政　天<lb/>
子萬年大臣相之九叙惟歌無以尚之<lb/>
　　　　呉宗師畫像賛<lb/>
游乎萬物之表而能約已於名教老乎朝廷之間而不濡迹<lb/>
<pb n="KR4d0493_SBCK_021-9b"/>
於公卿粲若華星之䴡乎河漢浩然雲氣之出乎嵩衡其凝<lb/>
也止水之善鑑其動也祥風之時行祠黃石者盖有遺書之<lb/>
託衣白衣者寧無辭當丗之名導冲和以輔元化非呼吸而<lb/>
致長生伊耆有巢父軒轅有廣成則所謂宏演博大眞人者<lb/>
安得不後天地齊日月以賛于休明者乎<lb/>
　　　　御馬五雲驥圖賛<lb/>
傳曰天用莫如龍地用莫如馬夫馬上配乎龍而乾之爲象<lb/>
兼焉斯其爲貴者矣然周穆遊乎西極虚傳八駿之名漢武<lb/>
求諸渥洼實費貳師之出方于今日殆不足云我　國家肇<lb/>
基朔方奄有六合千乗萬騎風焱電馳武功告成禮文畢備<lb/>
百年涵煦之乆萬物生息之繁於斯盛矣乃若夫馬外則駉<lb/>
駉而在朝樂彼超<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>内而肅肅以居閑均其調習論其可以<lb/>
名稱者盖不勝紀至順二年夏　天子時廵上京行幸之次<lb/>
<pb n="KR4d0493_SBCK_021-10a"/>
日閱其良於是五雲之驥出焉盖神駿之尤傑者也臨軒一<lb/>
顧廓開萬里之風雲立仗羣趨却立九重之虎豹光逾雪練<lb/>
文戴龍章凡其游牧之生悉備乗輿之御此豈偶然者哉於<lb/>
是命善工圖形藏諸内閣而俾臣賛之臣聞驥不稱其力稱<lb/>
其德也今斯驥也生于明時遭逢賞鍳不有其德曷克臻兹<lb/>
噫一馬之善　上猶録之如此豈有人材之出於當丗而不<lb/>
見知見用者哉敢述賛曰<lb/>
房宿儲精天馬來下有萬其駿莫之能侶玄文五聚黼黻厥<lb/>
身粲若負圖猶龍有神聖皇在御神物斯出行地乗天嘘雲<lb/>
耀日爰勑繪素對貌竒姿德力具稱存乎賛辭<lb/>
　　　　瑞寉賛<lb/>
至順三年三月趙國公臣常不蘭奚中書平章政事臣亦列<lb/>
赤御史中丞臣脫盈納等欽奉<lb/>
<pb n="KR4d0493_SBCK_021-10b"/>
皇帝聖㫖皇后懿㫖命特進神仙大宗師臣苗道一脩羅天<lb/>
大醮于大長春宫四月朔旦臣不蘭奚自長春以青詞入謁<lb/>
内廷請署　天子御名沐以龍香之澤封以雲錦之函羽葆<lb/>
鼓吹導自禁籞歴于曽城浮塵不揚馳道清肅風日和美靈<lb/>
光發舒將至乎仙壇而臣道一率其属奉迎道周羽蓋雜華<lb/>
霧以<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛法曲　繞旌霓而髙亮百官在列萬姓聚觀乃<lb/>
有青鸞白鶴飛舞太空雅唳長鳴去人尋丈若羣眞之並駕<lb/>
從　以來迎盤桓後先及壇而止衆目瞻覩驚歎神異醮<lb/>
禮告成言將復命咸曰苗君某先朝舊人老成端恪道行嚴<lb/>
一故能深逹皇宸致感玄徴有如此者而臣道一乃曰兩宫<lb/>
至誠上與天通一念之興如響斯答天何言哉示之以事是<lb/>
故玄裳縞衣羽翼乍離於三景同鳴齊唱音聲遥聞於九天<lb/>
老臣奉詔禱祈庶竭愚分而巳至于明應則　上帝之所以<lb/>
<pb n="KR4d0493_SBCK_021-11a"/>
報兩宫非老臣之所能致也然臣不蘭奚等不敢隱其事繪<lb/>
圖以聞傳　㫖國史臣集書以識之盖仙人道士之言云太<lb/>
上至眞飛行虚無不可以形迹見也然而輟馳翔於寥廓横<lb/>
四海而覧輝則羽族有先見者焉書傳有之鳯凰來儀神祇<lb/>
來格此其類也臣聞至元紀元歳在甲子實命誠明張眞人<lb/>
建大醮於兹宫有瑞鶴之應焉今七十年矣前太常徐琰見<lb/>
諸賛詠臣切思之至元甲子<lb/>
丗祖皇帝在位之五年今兹之歲則<lb/>
今上皇帝之第五春也玄徴之感同符<lb/>
丗祖不亦盛乎於乎我　聖皇敬天尊祖之誠仁民愛物之<lb/>
惠前聖後聖其揆若一則吾　聖元宗社無疆之福詎可量<lb/>
哉敢再拜稽首述賛曰<lb/>
明明天子昭事上帝肅肅在宫齊聖無二乃睠殊庭神明所<lb/>
<pb n="KR4d0493_SBCK_021-11b"/>
都嘉徴瑞圖此興此儲維時神師故舊耆老羽衣持節致我<lb/>
忱禱緑章紫封金龍夾扶來自禁中百靈與俱倬彼雲漢有<lb/>
飛者羽如雪映掩載翔載舞乃占道書是爲貞符聖神鍳臨<lb/>
其來舒舒降休隕祉爰自昔始表而著之億千萬禩<lb/>
道園學古録卷之二十一<lb/>
</p>
<p>
</p>
  </div>
</body>
</text>
</TEI>
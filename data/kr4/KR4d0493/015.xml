<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_015-1a"/>
道園學古録卷之十五　在朝藁十五<lb/>
　　　　　　　　　　　　　雍　虞　集伯生<lb/>
　　碑銘<lb/>
　　　　嶺北等處行中書省左右司郎中蘇公墓碑<lb/>
延祐七年二月壬戌中憲大夫嶺北等處行中書省左右司<lb/>
郎中蘇公志道子寕父卒于京師七日戊辰子天爵以其䘮<lb/>
歸眞定三月乙酉塟諸縣北新市郷新城原先塋之次而刻<lb/>
石以文曰嶺北行省治和林國家創業實始居之於今京師<lb/>
爲萬里北邉親王帥重兵以鎭中書省丞相出爲其省丞相<lb/>
吏有優秩兵有厚餉重利誘商費致榖帛用物輕法以懷其<lb/>
人數十年來婚嫁耕植比於土著羊牛馬駝之属射獵貿易<lb/>
之利自金山稱海沿邉諸塞䝉𬒳<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>煦咸安樂富庶忘戰闘<lb/>
轉徙之苦乆矣丙辰之冬関中猝有變未兩月遂及和林守<lb/>
<pb n="KR4d0493_SBCK_015-1b"/>
者不知計所從出人大震恐並塞奔散㑹天大雪深丈餘車<lb/>
廬人畜壓没存者無以自活走和林無食或相食或枕藉以<lb/>
死日未昃道無行人方是時除吏率恇怯顧慮辭不往獨公<lb/>
受命即行曰豈臣子避事即安時耶旣至曰事孰急於賑饑<lb/>
者明日告其長曰幕府謹治文書数實錢榖知前遇事變無<lb/>
甚費失上下因爲姦利取且盡徒有粟五萬耳民間粟石直<lb/>
中統鈔八百貫安從得食請急賑之大人人三斗㓜小六之<lb/>
一即亟請于朝曰倉儲無幾民與軍俱　天子赤子賑民饑<lb/>
將之軍興謹儲之則坐視饑者之死不得巳饑者急在旦莫<lb/>
巳擅發願急募冨商大家先致開平沙静附近之粟别設重<lb/>
購實邉勿惜一日之費爲經乆慮幸甚中書省以聞　天子<lb/>
爲遣使護視賑饑且下令曰有能致粟和林以三月至石與<lb/>
直五伯千四月至石與四伯五十千五月至又减五十千至<lb/>
<pb n="KR4d0493_SBCK_015-2a"/>
皆即給直賈運踵至不三年充實如故乃爲成法使勾稽考<lb/>
覈參伍鉗制以相承吏守之勿敢易於是沿邉諸王多汎索<lb/>
公持法一不予王怒使人謂公錢豈爾家物公獨曰有司知<lb/>
給軍事非軍事誠不敢擅與且謹惜撙節非爲巳私王幸察<lb/>
亦無以爲罪　皇子安王是之褒以衣一襲呉王亦知公徒<lb/>
行予名馬公受而傾橐償其價和林禁酒法輕不能止中書<lb/>
更奏重法罪至死令下三日索得民家酒一缶趙仲良等五<lb/>
人當坐省府論如後奏公持不可曰酒非三日成者犯在格<lb/>
前發在格後當用後法論當坐猶當用　詔書審復詳讞乃<lb/>
奏决無敢擅殺衆不可公獨上其事中書省刑部如公言其<lb/>
人皆得不死人知公有明决爭者悉詣公公曰我不得治有<lb/>
司事叱遣不去卒得一言則皆服而退和林旣治事日簡乃<lb/>
即孔子廟延寓士之知經者講說率僚吏往聽至夜分休孔<lb/>
<pb n="KR4d0493_SBCK_015-2b"/>
子廟故丞相順德忠獻王所築未成而王薨至公始卒其工<lb/>
朝廷知公功使者往來必撫問慰勉監察御史按事至邉民<lb/>
数百人狀公行事卓卓者数十上之御史以聞而公與同列<lb/>
多異議代歸百姓不忍其去行至京師卒公𥘉以吏事爲眞<lb/>
定守山西姚公天福所推擇旣知名轉𥙷山西河東道按察<lb/>
司書吏用使者程公思廉薦爲監察御史書吏轉户部令史<lb/>
歴樞宻院中書省椽出官承直郎中書省檢校官刑部主事<lb/>
樞宻院㫁事府經歴嶺北省郎中終始不離吏事然皆有可<lb/>
稱者在眞定從其尹决獄竟大旱俄雨在河東所按問無自<lb/>
言冤者在察院從御史按事逺方能正色感愧折事令無敢<lb/>
失職在户部從禮部侍郎髙公昉治白雲宗獄浙西白雲宗<lb/>
強梁冨人相率岀厚貨要權貴稍依傍釋敎立官府部署其<lb/>
人煽誘刼持合其徒数萬淩轢州縣爲姦利不法者能爲明<lb/>
<pb n="KR4d0493_SBCK_015-3a"/>
其詿誤者出之田廬資賄當没入者鉅萬没入之良家子女<lb/>
數百當還民間者還之閱<hi>二歲</hi>五往返京師以具獄上在樞宻<lb/>
院軍吏子孫當襲官其貧之者至十餘年不得調悉舉行之<lb/>
天子使大臣行邉北方獨以公從有弓矢衣鞍之賜在中書<lb/>
值尚書省立威勢赫然中書掾多從尚書辟公獨不赴泊然<lb/>
守局如常尚書省罷分鞠其銓選不法者黜奪必以理爲檢<lb/>
校官得工户二曹濫岀財物数千収之得吏曹官資髙下失<lb/>
當者数十事正之在刑部能不用上官意出故犯者能卻時<lb/>
宰欲殺盗内府金而獄未具者能出主盗吏之使盗引良民<lb/>
者能刪治其條例以便引用者在樞宻㫁事府能辨庶弟之<lb/>
誣其兄奪其官者揔計之盖未嘗一事苟廢其職者也然和<lb/>
林之政偉矣我　國家𥘉以干戈平定海内所尚武力有功<lb/>
之臣然錢榖轉輸期㑹工作討最刑賞伐閱道里名物非刀<lb/>
<pb n="KR4d0493_SBCK_015-3b"/>
筆簡牘無以記載施行而吏始見用固未遑以他道進士公<lb/>
卿將相畢出此二者而已事定軍將有定秩而爲政者吏始<lb/>
專之於是天下明敏有材智操畧志在用丗之士不繇是無<lb/>
以入官非欲以是名家趍急用也而丗或專以善持長短深<lb/>
巧出入文法用術数便利爲訾病者殆未盡也不然若蘇公<lb/>
者其可以從吏起家少之哉公㓜不好弄寡言笑不妄交爲<lb/>
吏視文書可否奉行不待請言者坐曹歸即闔門不通問謁<lb/>
對妻子如嚴師友内外肅然好讀書尤尊信大學及陸宣公<lb/>
奏議未嘗去左右篤於敎子餘俸輙買書遺之子亦善學卒<lb/>
以儒成名如公志公之先趙之欒城人再徙眞定曽祖元老<lb/>
祖誠考榮祖以公貴贈奉直大夫同知中山府事飛騎尉眞<lb/>
定縣男妣呉氏贈眞定縣君遺事具先塋碑娶劉氏封眞定<lb/>
縣君黒軍萬户義之孫征行百户誠之女子男一人天爵也<lb/>
<pb n="KR4d0493_SBCK_015-4a"/>
以國子髙弟授從仕郎大都路薊州判官治公䘮以禮能不<lb/>
用浮屠者女三人適勸農司大使宫天禎次適張蒙次適承<lb/>
務郎河南行省都事何安道封㳟人孫男曰淵於是公之年<lb/>
才六十耳雖乆服官政皆佐人無所自遂方郷用遽没君子<lb/>
惜之銘曰<lb/>
有肅蘇公執德不回淵嘿自持弗耀其材始時羣公好善已<lb/>
出孰學孰耕匪求乃得得不以求氣直而昌謇謇舒舒何行<lb/>
弗臧直道若倨不利渉丗我篤自信守以終始五掾大府位<lb/>
卑志行四命于朝弥光以亯頟頟和城興王攸理控制朔易<lb/>
何千萬里國人居之谷馬雲生尚莫往來矧周其情御史有<lb/>
簡徒執以書孰害其人據義抉除天子德音元戎往布曰爾<lb/>
從我弓馬錫予再歴其方有法有恩其人識知掾語孔文狃<lb/>
安易撓我際其㑹以哺以繒幙府維最邉人方懷公不少留<lb/>
<pb n="KR4d0493_SBCK_015-4b"/>
見用駸駸而疾不廖炎炎弗趨寂寂弗變當爲而爲當辨斯<lb/>
辨退而能思閉尸深居制行甚嚴動本於儒儒行吏師庶其<lb/>
在此有書蒲堂以遺其子子能習之亦允蹈之豈惟宦成朂<lb/>
公之私匪源無深匪流無長以承以傳在此幽宫<lb/>
　　　　牟伯成墓碑<lb/>
隆山先生姓牟氏諱應龍字伯成甫故宋朝奉郎知彭州贈<lb/>
通奉大夫桂之曽孫資政殿學士正奉大夫累贈光禄大夫<lb/>
謚清忠子才之孫朝奉大夫大理少卿巘之子也淳祐丁未<lb/>
清忠公以國學博士言事忤時宰鄭清之去國抵呉興寓第<lb/>
而先生生清忠公喜字先生曰翁歸稍長警敏過人日記数<lb/>
千言作爲文章志趣髙邁清忠公以直道事理宗爲時名臣<lb/>
登其門者一時人望先生皆得而親之丞相江公萬里參政<lb/>
楊公棟髙公斯得端明湯公漢尚書劉公克莊至折行軰下<lb/>
<pb n="KR4d0493_SBCK_015-5a"/>
之而髙公薦之尤力此先生之始年也先生當以丗賞奏京<lb/>
官輙譲其族父諸弟而咸淳辛未擢進士第時賈似道持國<lb/>
柄欺上罔下妄以伊周自儗衆口和附因欲致先生乃好謂<lb/>
馬相廷鸞曰君故與清忠游仐其孫踐丗科誠難能幸見之<lb/>
當處以髙第先生拒之不往見及對具言上下内外之情不<lb/>
通國勢危急之狀考官異之而不敢置上第調光州定城尉<lb/>
人或惜之先生曰昔吾祖對䇿以直言忤史弥逺得洪雅尉<lb/>
仐固當爾無愧也沿海置司辟爲属未幾以心疾乞告歸養<lb/>
而宋亡矣故相留公夢炎事<lb/>
丗祖皇帝爲吏部尚書以書招先生曰苟至翰林可得也先<lb/>
生不答留尚書愧之旣而家益貧稍起教授漂陽州遂以上<lb/>
元縣主簿致仕此先生之歴官也先生之母鄧夫人故太史<lb/>
李公心傳外孫也先生猶及見太史毎接語終日而先生史<lb/>
<pb n="KR4d0493_SBCK_015-5b"/>
學端緒自此始太理公前　國亡時巳退不任事至是益不<lb/>
出父子之間計論經學以忠孝道誼相切劘若師友然自大<lb/>
官顕人過呉興者必求太理公拜床下得一言而退終身以<lb/>
爲榮而先生以元子侍左右見者感服一以爲師表焉其於<lb/>
經皆有成說門人不能盡傳行於丗者五經音攷若干卷而<lb/>
巳先朝文獻淵源之懿日以曠逺時人無能言者或妄言以<lb/>
自詭輙牽合無據先生道其官簿族系月日郷里如指諸掌<lb/>
盖非直其強記如此亦故家習熟見聞而然也其爲文沛然<lb/>
若江河之决不極所至不止時人以爲似眉山蘇氏此先生<lb/>
之爲學也先生簞瓢屢空不以介意門生故人或有餽苟非<lb/>
義不受與人交樂易眞實不以矜厲爲容談笑傾倒援引根<lb/>
據不見涯涘居呉興三丗矣而風致猶故郷自號曰隆山先<lb/>
生示不忘其故云此先生之爲人也先生娶楊氏奉直大夫<lb/>
<pb n="KR4d0493_SBCK_015-6a"/>
知邵武軍恪之女先先生五十二年卒再娶程氏朝奉大夫<lb/>
將作監繩翁之女楊程皆眉山詩書故家也男子五人必逺<lb/>
必大必逹必勝必昌其三人早丗仐必逹必勝在勝程出也<lb/>
女三人長適蘄州路敎授陳琛次適建寕路知事雲謙次適<lb/>
殷天錫先生卒於泰定甲子三月享年七十有八歳以是年<lb/>
五月乙酉塟于湖州烏程縣三碑郷兊山之原此先生之終<lb/>
也前先生之卒一年某始免先太史䘮省墓呉門先生手爲<lb/>
書命其弟以其門人郷貢進士陳潤祖所述平生來告曰子<lb/>
之言可信于丗盍及我時爲我著小傳某承命不敢當將詣<lb/>
呉興拜先生㑹有　國史之召不果泰定二年冬程夫人之<lb/>
弟江山縣尹晋輔以先生之子必勝書來請兵爲碑銘曰先<lb/>
生之志云某惟家丗仁壽與先生同郷里門户略相望先生<lb/>
少先大史一歳耳先生幸不鄙棄托之以言是有以處某矣<lb/>
<pb n="KR4d0493_SBCK_015-6b"/>
其敢以固陋辭雖然僅能書所得而知先生者庶其可信也<lb/>
其不知者固不敢言言固不信矣後之君子信其所可知則<lb/>
其未盡知者可推見矣故爲鉻曰<lb/>
學孰爲博宝藏有作運化叅錯掇拾偏駮欺丗之怍文孰爲<lb/>
雄江漢之東浩浩不窮𥙷苴弥縫嘻嘻粗工有餘而藏不足<lb/>
而張我懷先生豈私其郷斯文有傳百丗不誣銘以信之不<lb/>
其逺乎<lb/>
　　　　桐郷阡碑<lb/>
故贈某官封馬公某以大德五年守光州有惠政後官閩中<lb/>
以皇慶二年卒嘱家人曰光吾桐郷也我死必葬渚其子祖<lb/>
常奉䘮北歸至於光塟焉表之曰桐郷阡云某與祖常嘗在<lb/>
太史故屬某識之按公家丗歴官行事月日巳具神道碑此<lb/>
獨著其係光者以示光之人焉𥘉金人侵宋江南宋踰淮設<lb/>
<pb n="KR4d0493_SBCK_015-7a"/>
関塞列保障而金之窺光者自陳州出宛丘新息坦途千里<lb/>
無天險可恃故光之不得寕居者垂二百年毎兵至郡豪輙<lb/>
率其衆走保金剛山須事定然後敢出是以國家旣盡有宋<lb/>
地且七八年始知出降而光得以成州然畊者不足周其土<lb/>
來占田籍者皆四方之人也仁人君子固亦䀌然重有感於<lb/>
斯巳夫方是時公以有爲之才撫新集之衆甫及三年而自<lb/>
信夫千古之託豈偶然哉惜乎舉措之微有不獲盡知者矣<lb/>
獨聞在郡時有請歳稅光畆出粟十萬者公力持之卒不征<lb/>
光人掇茶山中以爲飲運司行茶法江南歳有吏索光人脅<lb/>
重賄山谷之民尤病公卒懲之使不敢復至乃立學官而躬<lb/>
教之謂司馬公寔生是邦家而奉祠示之德行規以革其頑<lb/>
鄙若此者光人之所以思公而公亦以自信者與昔人之所<lb/>
謂桐郷者良由是噫計公之去光而歸塟至于今乆矣昔爲<lb/>
<pb n="KR4d0493_SBCK_015-7b"/>
公民者少者壯而壯者老矣父兄長者亦有以詔其昆弟子<lb/>
孫巳乎今天下日巳治平光爲内地取賦有恒制民生無與<lb/>
乎外事地力完而生物敏資用給足然道非賔旅所通出無<lb/>
車馬貨財之交無所耗乎華靡民之易治益愈於昔國家法<lb/>
令脩明擇吏謹審代公而治者其蹟可数也欎乎兹阡豈直<lb/>
係光人之思哉理吾光者可以有所覧觀矣馬氏本西北貴<lb/>
族由兵馬死事號曰馬氏而光之有馬氏自公始祖常進士<lb/>
髙第爲代聞人諸弟若子相継以文學入官來者未可量也<lb/>
故特著之以俟夫考丗徴德者是亦光人之志也<lb/>
　　　　户部尚書馬公墓碑<lb/>
丗祖皇帝之𥘉㧞用豪桀恒出其望外天下旣平思與民休<lb/>
息乃定制立則俾守其成非積歳時習故事者不尚也<lb/>
成宗皇帝数十年間遵以勿失故吏治無大變易民庶宴然<lb/>
<pb n="KR4d0493_SBCK_015-8a"/>
可謂極盛者矣方是時公卿大夫往徃深沈敦厚有大山喬<lb/>
林之意若尚書馬公温㳟在躬樂善不倦政本於學退然若<lb/>
不能者仐其可得見乎公諱煦字得昌姓馬氏大父信贈太<lb/>
中大夫輕車都尉扶風郡伯夫人兩薛氏並贈扶風郡太君<lb/>
父公和磁州提領勸農官贈正議大夫輕車都尉扶風郡侯<lb/>
妣劉氏贈扶風郡夫人𥘉馬氏居磁之滏陽不知岀次至勸<lb/>
農公以能官見推於時而弟天驥方治書御史府一門之盛<lb/>
巳著州里外家劉氏<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞有異花或以爲瑞徵而占之曰是<lb/>
當在其女子之子其後公與其兄河南提學曙國子助敎昉<lb/>
從郷先生大鹵楊震亨學並爲聞人而丗遂以爲傳信矣公<lb/>
以至元𥘉𥙷大司農史轉辟御史臺掾十五年拜行臺監察<lb/>
御史秩滿僉江西提刑按察事二十二年除荆湖行省貟外<lb/>
郎改廬州同知二十六年除江淮行省理問官二十八年除<lb/>
<pb n="KR4d0493_SBCK_015-8b"/>
江西行省郎中元貞元年改山南廉訪副使二年行泉府卿<lb/>
大德三年拜户部侍郎四年遷中書左司郎中六年出守濟<lb/>
寧至大元年移守湖州三年召拜刑部尚書延祐三年以户<lb/>
部尚書致仕入官四十年凡十四遷自奉議大夫至正議大<lb/>
夫八進秩治績之著不可勝紀其尤関民事者可書以傳焉<lb/>
在行臺時湖廣省臣托俘虜之籍私孥其人萬家無所詣愬<lb/>
官亦莫敢正公按還之爲民時軍事未盡息江上運輸方急<lb/>
督運者怙恣輙匿粟五萬斛自入而以風水爲解公抉而奪<lb/>
之還付吏江西之民吉州尤號富庶爲吏者縱欲以求獲民<lb/>
不堪命俗尚氣常百計求直因得善訟之目實由貪殘迫之<lb/>
非素然也公行部劾治其暴横者監州一人而親至學校禮<lb/>
其耆舊與爲賔主進子弟而教之風化丕革　朝廷以内附<lb/>
旣畢大料民新版籍自淮至於海隅不知奉行民多驚擾公<lb/>
<pb n="KR4d0493_SBCK_015-9a"/>
在廬州令其民家以紙䟽丁口産業之實掲門外爲之期遣<lb/>
吏行取之即日成書廬民獨不知害佐江西幕時值行省復<lb/>
爲中書盡去尚書舊吏獨留公一人其所部郡擇民甲户主<lb/>
倉庫民新附不識法又恇怯不任事率爲吏卒攘竊及歳滿<lb/>
必破家殺身至其子孫不能償毎受更有司擅爲上下與奪<lb/>
而尚書省治財急害尤甚公曰冨人狃安豢寕知官府不敗<lb/>
何待此爲患無巳時當用精強吏代之遂爲定式倉庫無闕<lb/>
事吏更以勞賞進用至于仐便之時民旣又以叛告大家者<lb/>
長吏爲震動而告者賄民幸亟捕治之公持不可曰叛當有<lb/>
物色蹤跡遽以一言大索比得實已破家非一人矣白遣所<lb/>
信吏往察果妄坐吿者如法此二者江西人言及之猶感公<lb/>
不忘也守済寕時有重車過済州橋橋危馬逸車下注有婦<lb/>
人行不及避死輪下有司論御者辟公曰此無殺人意釋之<lb/>
<pb n="KR4d0493_SBCK_015-9b"/>
徒責金以給塟其在湖冨商有傭舟師至他郡者溺死或嗾<lb/>
舟師妻訟商殺其夫兾得賄商不與又不賄吏吏誣商成獄<lb/>
又有二人同市飲者後三日其一人死旣塟或訹死者子訟<lb/>
同飲者同飲者不賄吏吏亦誣之成獄公一見皆釋遣而豪<lb/>
家毆人至死納井中以溺聞吏成其獄公曰無溺狀訊之得<lb/>
實遂竟之其精敏平允類如此冨家私田跨縣邑貲無筭援<lb/>
結大官貴人如平交氣勢出守令上逺甚析其户役爲数十<lb/>
其等在最下賦役常不及已而中下户反代之供輸莫敢何<lb/>
問公因買絲之役㑹而均之遂無所逃鄰郡多法焉胡安定<lb/>
先生墓見奪於何山浮屠公遷之髙原而祠之置守冡二家<lb/>
徹淫祀二百區興學校築塘濼嚴保伍懲豪縱蠲煩擾皆有<lb/>
成法二郡之民思之不减於江西矣是故荅刺罕公之爲相<lb/>
也病選法之滯公適左司攷歴代典故白之深爲丞相所敬<lb/>
<pb n="KR4d0493_SBCK_015-10a"/>
重至遣其子仐平章脫完公禮之以爲吏師在户部時<lb/>
天子遣使分道問民疾苦公持節河東舉措廢置緩急先後<lb/>
號爲得体於是朝廷屬意大用公而公益自信乆矣一揔大<lb/>
司宼不得行其志而去遂終厥身豈不惜哉然公於讀書尤<lb/>
深於易老子常自號觀復道人大行之麓有神麏山者泉石<lb/>
幽勝公旣歸遂日與門生羽人息游其間不以富貴往事介<lb/>
意其所存固非人所盡知者矣不然公之所能至豈不足如<lb/>
他人哉而時之人卒敝於丗故視神麏之樂不能以彼易此<lb/>
者多矣公又何憾焉公以延祐三年卒年七十三娶彭氏先<lb/>
卒又娶夾谷氏皆扶風郡夫人四子皆早丗用從孫某爲後<lb/>
用公䕃爲某官女一適侍儀舎人賈某馬氏之塋始在郡西<lb/>
南陽城里今塟屯川者自公始　後幾年爲泰定二年立碑<lb/>
神道賈某始來求爲銘銘曰<lb/>
<pb n="KR4d0493_SBCK_015-10b"/>
神麏之陽滏流洋洋有燁馬宗丗爲之望望之儗儗有梓有<lb/>
𣏌桓桓勸農侃侃御史爰曁中書中外踐更冝秉國均以究<lb/>
其成善止弗蹶亦未期耋有緌瓊纓臨㵚以㓗軒軒乗車没<lb/>
齒走趍孰不懷郷有其幾餘思表令德勒辭比事匪孫子是<lb/>
遺用憲國士<lb/>
　　　　洛陽楊氏先塋碑<lb/>
承務郎中書刑部主事洛陽楊益謂　國史虞某曰北邙之<lb/>
北有重岡蜿蜒嶞爲袤平曰杜村之原者古溝四周漲潦溢<lb/>
流注合于瀍南溝之瀦渟涵深碧有龍居之歳旱不竭郷人<lb/>
禜焉我先塋實臨之溝外有道車徒所經束隴南阜隱若城<lb/>
郭西獨虚敞風氣宣通宅是奥區二百餘年矣曽大父仕金<lb/>
爲中原酒使金亡酒使殁兵中兄弟五人逃難莫知所之獨<lb/>
大父自平陽得歸奉先塋大父之䘮先人以爲兆域雖存丗<lb/>
<pb n="KR4d0493_SBCK_015-11a"/>
次不可考懼昭穆失序則無以妥先靈也旣卜地塋西以塟<lb/>
大父而別立石以表故塋未果先人殁祔塟大父之次自有<lb/>
誌太史其爲著故塋之銘以成益先人之志子孫雖散處他<lb/>
郡歸而猶有考焉則益之願也按中京君諱德全平陽君諱<lb/>
儀字子儀諱庭實字獻卿者故南陽府判官益之父也益方<lb/>
正有才器歴仕風憲在朝爲名士方見進用盖其所積者逺<lb/>
且厚於此可見故爲之銘曰<lb/>
北邙之纍纍兮何千百年披榛㝷丘兮孰無故先徙死不還<lb/>
兮言遭変迁旣歳復治兮楊氏之阡往者莫紀兮知者三傳<lb/>
有子立朝兮孫曽以延時平丗逺兮文存石堅<lb/>
　　　　國子助教李先生墓碑<lb/>
東明李先生爲國子助教時某後至與先生爲同官先生所<lb/>
居齋諸生多年長豪俊之士先生朝夕授之經<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>欵有程方<lb/>
<pb n="KR4d0493_SBCK_015-11b"/>
重純篤授業者知以質行爲貴某少先生十餘歳嘗觀其不<lb/>
可及以自勵方是時故平章政事髙公昉故翰林斈士元公<lb/>
明善皆先生郷里雅敬先生而髙氏又與先生家連婣二公<lb/>
赫然用事于朝先生歳時往來之外未嘗有所私謁處士張<lb/>
子素好立竒行自表樹瓠冠布衣刺口言天下亊常傲視一<lb/>
坐人亦少先生数歳先生以郷里待之甚勤至子素益加敬<lb/>
愛嘗從駕上都分教諸生之在宿衛者比還中道驛吏告乏<lb/>
馬以牛車進先生食巳攝衣升車無一言驛吏更相誚以爲<lb/>
不當靳長者而從者亦愧服先生居成均五六年有傳其子<lb/>
好文所著古文数十篇至　京師故御史中丞張公養浩與<lb/>
元公皆以文斈自任一見驚異即列薦之于　朝先生慨然<lb/>
曰斯文之事属諸吾兒可也至治末集自江南召還則先生<lb/>
巳去丗而好文登進士第歴史舘成均奉常復得爲同朝集<lb/>
<pb n="KR4d0493_SBCK_015-12a"/>
見其深靖有學未嘗不歎先生之有子焉好文來言於集曰<lb/>
昔先君子之在朝也招撫府君之墓得姚文公爲之銘鄆城<lb/>
府君之墓得閻文康公爲之銘先若子殁而諸老盡矣同居<lb/>
成均者惟子在焉敢請銘集誠不敢附二公之後而與先生<lb/>
父子厚善其敢辭按李氏丗居單州諱訪金義軍提控生子<lb/>
聚金亡徙大名之東明大帥阿术魯版授軍民招撫使生庭<lb/>
玉鄆城令先生第三子也諱鳯字翔卿一字舜儀㓜嗜斈休<lb/>
沐不廢從郷先生孫曼慶斈詩乆之曼慶謂先生曰詩吾無<lb/>
以加子矣其爲義理之斈乎先生迺屏絶金末律賦舊習而<lb/>
究伊洛之遺書寒暑不懈嘗鬻粥未熟而臨卷有得不知釜<lb/>
之焦也𥘉從太史氏測景陽城留居嵩頴間讀書三年而後<lb/>
歸爲郡斈鄆城病還東明逺近斈者從之常以百数稍遷廣<lb/>
平斈正大德丙午始除國子助教在官兩考餘有司以常格<lb/>
<pb n="KR4d0493_SBCK_015-12b"/>
除臨朐主簿到官未乆即去之延祐丁巳八月己酉終於家<lb/>
年六十有四以好文貴贈從仕郎郊祀署丞加贈奉議大夫<lb/>
太常禮儀院判官驍騎尉追封東明縣子夫人王氏故太醫<lb/>
院使康懿公安禮之從子也通經史善相其夫教其子以有<lb/>
成𥘉封宜人加封東明縣太君就養　京師安貧而篤於禮<lb/>
至順二年十月甲子卒年七十有七子一人好文也女適王<lb/>
思柔孫三人沭浚潞女孫二人皆㓜好文奉母䘮還東明將<lb/>
以三年三月丁酉合葬先生夫人于黄頭里之先塋先生雅<lb/>
好岩壑而所居逺於山得竒石積諸齋前以爲山日對之吟<lb/>
諷先生著書甚多而不甚存藳所存者有詩数百篇曰西林<lb/>
集西林先生所居也銘曰　先生之容欎乎山嶽之蒼蒼先<lb/>
生之懷浩乎河海之泱泱用位不多歛而歸藏子以文興于<lb/>
先有光我表西林永思不忘　︻道園學古録卷之十五<lb/>
</p>
<p>
</p>
  </div>
</body>
</text>
</TEI>
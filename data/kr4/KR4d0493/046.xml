<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_046-1a"/>
道園學古録卷之四十六　方外藁二<lb/>
　　　　　　　　　　　　　雍虞集<lb/>
　序<lb/>
　　　　送呉眞人序<lb/>
饒國呉公及夫人偕年八十之歳其子玄徳眞人自京謁告<lb/>
歸省事聞　天子賜以上尊對衣使爲之壽　太母有加賜<lb/>
焉於是朝之公卿大夫士咸榮之曰人有以公夫人之居於<lb/>
家仍年八十偕老而康強其子在　天子左右甚尊顯髙上<lb/>
其生日又能致　天子之賜此豈惟當丗之所無亦前代之<lb/>
罕聞者也乃皆爲文章誦說其美以聳動觀聽而示諸乆逺<lb/>
可謂極其盛矣集賢侍讀學士趙公子昂又以爲未也顧謂<lb/>
其人曰詩不云乎緑竹猗猗衛人所以美武公之德也維石<lb/>
巖巖言民之所具瞻也南有樛木葛藟纍之君子之所以綏<lb/>
<pb n="KR4d0493_SBCK_046-1b"/>
福履也乃台絹兩大幅作古木竹石之圗以遺之竹竝立如<lb/>
鐡石枝葉交錯深至不可測而歴歴可數老木參植其間若<lb/>
寒蛟古虬角刓距短蒼然眞有以共夫千歳之氷雪者石脉<lb/>
縝宻八面具備蔚乎髙深而堅潤有以見所托之固且厚者<lb/>
焉而変化之妙乃不繋於形質盖其翰墨法度深穏能極古<lb/>
人神巧之所至而兼之固數百年之寥寥者矣此尤其心許<lb/>
而神完者也而集賢侍講學土商公德符又曰是未足以盡<lb/>
吾意也夫公夫人之所以致此者　聖代涵喣覆燾之所及<lb/>
也眞人何可一日而忘報　上之心哉金楊秘監甞送客盧<lb/>
溝㑹風雨不成別歸而作盧溝雨別圖以贈云今真人之行<lb/>
風雨略相似因倣其意爲横圗長不滿三尺南望則山川囬<lb/>
互白雲藹藹萬里如在几席比顧則龍飛虎伏風滃霧合吾<lb/>
君之居任焉一橋中分車幾兩馬幾疋留連前卻行者送者<lb/>
<pb n="KR4d0493_SBCK_046-2a"/>
幾不能以相違盖兩有君親之係焉非依依離別之情也使<lb/>
公從容之暇指而向焉相望翠華於天上恍然思曰吾何以<lb/>
報吾君哉其可父吾兒以温清之樂而忘所以夙夜匪懈於<lb/>
天子者耶必亟命之歸朝竒逹哉運思之深長若此朋友相<lb/>
諷之義處人君親之間可不至矣乎此又欲以丗間筆墨論<lb/>
之也夫眞人家慶之美天下所共樂聞而好誦之者人之至<lb/>
情也　天子之恩寵可聞而知也群公之詩可詠而傳也獨<lb/>
二公之意托於翰墨者最爲幽逺而精微天下之士有聞知<lb/>
之者皆欲亟覧之然而未必皆得升饒國之堂而覩斯圖也<lb/>
故爲之序以傳之則呉氏之盛與二公之意可坐想而得之<lb/>
矣顧不偉與<lb/>
　　　　送薛玄卿序<lb/>
莊周氏以爲内聖外王之道闇而不明而天下之各爲其所<lb/>
<pb n="KR4d0493_SBCK_046-2b"/>
爲以自爲方廼歴序墨翟禽滑釐宋鈃尹文彭蒙田駢之爲<lb/>
術而推其至極於關尹老子而後止太史公以紹明丗正易<lb/>
傳継春秋本詩書禮樂之意爲巳任然論隂陽儒墨名法之<lb/>
要指則必以道徳爲歸聖賢旣没是二子者天下之竒材博<lb/>
識未有能過之者也而立言若此豈不試而云者哉其觀夫<lb/>
丗変之極存乎憂患之故盖亦以審矣夫故有懷抱利器而<lb/>
洽滯屯蒙之間托其跡以自保晦其用以有待者徃徃而然<lb/>
至引其道以用丗者得失尤較著矣然則生乎千載之下人<lb/>
有悉其智慮之所逹反其不出此者亦鮮矣哉嗚呼可謂智<lb/>
也巳矣今大宗帥以玄教爲　上所尊禮者四十年巍巍髙<lb/>
顯而丗莫與之抗物莫與之忌聦明特逹之材多出其門慮<lb/>
深而識逹身約而福厚用宻而效著丗之言功利者恝恝然<lb/>
以自鉥心刳形曽莫知夫道術之所勝而有材學者方互以<lb/>
<pb n="KR4d0493_SBCK_046-3a"/>
方物爲彼此至相胥於厭敗視此不亦悲夫故予切感激於<lb/>
是而爲玄教者吾無不得而游之若薛玄卿氏尤方今之彦<lb/>
而得於予者也自京師省親江南而名勝爲之賦詩多至數<lb/>
十人皆極其文之所能體之所至吁玄卿何以得乎此者哉<lb/>
地大物衆未有盛於此時者也美材之生乎其間者可勝慨<lb/>
乎誠使之定神養生以成治而光耀於天下則何可及也然<lb/>
委其美於不制使終無以自返宰物者亦何心哉玄卿爲人<lb/>
清明而能静爲學弘博好古書法爲詩有飄飄凌雲之風其<lb/>
材固足望也因書所欲言以爲送行序<lb/>
　　　　送趙虚一奉祠南海序<lb/>
國家甞以歳正月遣使者分道岀禮祠嵩髙岱衡華恒霍㑹<lb/>
稽呉岳毉無閭之山江河淮濟瀆四方之海與汾隂之后土<lb/>
凡十有八處延祐六年祠恒南海㑹稽縉雲者趙君虚一也<lb/>
<pb n="KR4d0493_SBCK_046-3b"/>
君前奉佊制書佩五品印治處州仙都觀未行且充使别以<lb/>
内旨遂禱武夷臣廬之山而至仙都焉昔君去家而逺遊也<lb/>
竒山幽洞無所不探訪師友以䆒其清静寂㓕之說草衣木<lb/>
食結苐武夷之顛以居人跡近絶自其學之者盖以爲古仙<lb/>
異人矣庸詎知　朝廷聲譽日貴衣羽衣持節爲　天子使<lb/>
神明於海岳之間乎　天子之使出有祠事於其土則其守<lb/>
令率其属發傳除道迎入府舎躬導至祠所候使者致命畢<lb/>
乃敢見使者使者旣祠即行不敢留盖重事且懼勞人也庸<lb/>
詎知得以遂事優游名山之最於天下者乎是二者常不可<lb/>
兼而今兼之斯可謂榮幸矣比予在奉常與今御史木君奉<lb/>
祠而西君在行跨山踰河越隴抵蜀予二人執御唯謹恐奔<lb/>
軼不克敬共事而君縱鞚掉策飄飄然淩雲御風歴窮險若<lb/>
平地雖木君至今猶羡道之也然則北南住復雖萬里爲專<lb/>
<pb n="KR4d0493_SBCK_046-4a"/>
使於是何有哉予獨念夫所謂匡廬武夷者於予家猶東西<lb/>
家耳夢寐想見其處聚糧辭親規徃而不可得或僅即其麓<lb/>
而返見君之行不能無慨然於中矣雖然好道斈古之君子<lb/>
必有與予同志者深隠高蹈而不出聞有客自京師至且憐<lb/>
予之汨没忘返將從之而招予者乎嗟夫辰林猨鶴不識使<lb/>
者之光華或驚懼而逃逝願蹔辟從騎返𥘉服而接之庶一<lb/>
遇乎不然不得而見之矣此予之私禱也乃若榮使者之出<lb/>
而送之者則有諸公詩在二月巳酉蜀虞某序<lb/>
　　　　貞一藳序<lb/>
某與朱君本𥘉相從於京師二十有餘年矣毎見其酬應之<lb/>
間即自洗滌以讀書爲事其書旣不汎雜讀之又有其道某<lb/>
甚敬焉至於職方之紀尤所偏善遇輶軒逺至輙抽簡載管<lb/>
累譯而問焉山川險要道徑逺近城邑㳂革人物士産風俗<lb/>
<pb n="KR4d0493_SBCK_046-4b"/>
必叅伍詢詰㑹同其實雖縻金帛費時日不厭也不慊其心<lb/>
不止其治事也討論如儀禮嚴介君持憲立志之堅確精敏<lb/>
類如此施之功業必不苟且循習而巳然旣從事道家之斈<lb/>
不屑於丗用乃折而托之文章宜其過人逺矣甞以所著貞<lb/>
一藳示予俾題其端予讀而歎之曰善哉愼所當言而不皷<lb/>
夸浮以爲精神也言當於是不爲詭異以駭觀聽也事逹其<lb/>
情不托蹇滯以爲竒古也情歸乎正不肆流漡以失本原也<lb/>
若是者其可少乎予甞聞爲老子之說者曰欲静而不躁也<lb/>
重而不輕也要而不汎也嗇而不豊也容而不竒也畏而不<lb/>
肆也紓而不蹙也節而不蕩迫而後動不先事而爲必也審<lb/>
而後言不強所不知妄窮而變也若是者於出而爲文何有<lb/>
哉本初盖得之矣而某猶及之者誠以知而未能者也本𥘉<lb/>
尚有以廣之乎觀其書誠以某言求之<lb/>
<pb n="KR4d0493_SBCK_046-5a"/>
　　　　送丹稜史講師詩序<lb/>
三百年來史氏之族凡三處皆甚大爲丗所稱羡在國朝則<lb/>
有鎮陽丞相家在昔故宋則有越上丗相王封之盛吾蜀史<lb/>
氏詩書文學之士子孫衆多視二族無媿焉嗟夫勳名冨貴<lb/>
庸有時而銷歇孰能高舉逺引於埃壒之外乎且老子故周<lb/>
柱下史也丗以李氏爲其後夫因官爲氏安知無自別於史<lb/>
者千載而下聞其風而起者乎史復𥘉自丹稜來飄飄然有<lb/>
凌雲之思使其飡九霞而賔三清則所以華其宗者豈丞相<lb/>
封王之足儗哉吾青城山中多古仙人可與論此事母屑屑<lb/>
京塵爲也故作是詩以送之<lb/>
有懷牡丹坪花開大如斗歲時誰能觀上古有逸叟晴雲覆<lb/>
其顛雲氣繞衣䄂清露以爲漿丹霞以爲糗自我之不見靈<lb/>
芝歳三秀仙人史伯華爲致千萬夀人間無所持紅日炫當<lb/>
<pb n="KR4d0493_SBCK_046-5b"/>
晝<lb/>
　　記<lb/>
　　　　潭州重建壽星觀記<lb/>
古者六宗之禋星居其一大宗伯以實柴祀日月星辰辰者<lb/>
日月所會十二次也故角亢爲壽星之祠也秦人立祠于雍<lb/>
自日月星辰以降祠廟百數十壽星祠在焉說者曰壽星南<lb/>
極老人星也在狼南北地則參觜之下也占者以爲人　壽<lb/>
命應之恒以秋分時見於南郊有國者以時祠之其地焉然<lb/>
則一祠也俱謂之壽星唐開元禮壽星壇旣祭老人星又祭<lb/>
角亢七宿盖兼之也荆及衡陽之野上應翼軫而潭州有夀<lb/>
星之觀則以長沙一星在軫旁而軫之餘度入長故也宋政<lb/>
和中湖南漕臣以潭之子城西北隅所爲明地者作之以爲<lb/>
有喬松蒼龜之瑞方是時人主崇尚道敎禱祀神異四方依<lb/>
<pb n="KR4d0493_SBCK_046-6a"/>
放以将順其上何可勝數然未數十年胥爲淪没訖不復存<lb/>
而壽星觀獨傳至于今不泯豈非上下之應次舍之限真有<lb/>
不可誣者而所謂淵耀光明之下屬必將表見於斯也耶然<lb/>
觀舊無田以備瓜華之奉慶元間自岳麓宫分餘業紿之乃<lb/>
見奪於勢力不能全其有至大巳酉之燬住持提點石以能<lb/>
與其徒勸衆人岀財累輯以新之壽星有殿萬壽有閣鼓鍾<lb/>
有樓藏經有室翼以兩廡表以三門而觀始具可謂勞而有<lb/>
成者哉表著其事以示乆逺而竊以爲壽星者禮誠當祠乎<lb/>
宜自　天子置祠官領之法應祠在郡國乎則爲郡國者當<lb/>
治之今至使方外之士殫其私力以爲之者何也且今爲道<lb/>
家者自玄敎大宗師嗣師爲朝廷所尊貴予甞見其在廷中<lb/>
爲公卿言有　國長乆之道皆合於清浄無爲之說其所謂<lb/>
祝釐上方者意甚深遠壽星果有係於壽命之應必能推而<lb/>
<pb n="KR4d0493_SBCK_046-6b"/>
明之以報乎　上哉夫論次用事鬼神之表裏予所不得辭<lb/>
也故因其有請而爲之書焉<lb/>
　　　　四川順慶路蓬州相如縣大文昌萬夀宫記<lb/>
文昌宫者蜀梓潼縣七曲山神君之祠也曩蜀全盛時俗尚<lb/>
禱祠鬼神之宫相望然多民間商賈里巷男女師巫所共尊<lb/>
信而巳獨所謂七曲神君者學士大夫乃祀之以爲是司禄<lb/>
主文治科第之神云宋亡蜀殘民無子遺鬼神之祀消歇自<lb/>
科舉廢而文昌之靈異亦寂然者餘四十年延祐𥘉元<lb/>
天子特出睿断明詔天下以科舉取士而蜀人稍復治文昌<lb/>
之祠焉是時余在奉常充博士適蜀省以其事來上予議榜<lb/>
其廟門曰右文開化之祠未幾今翰林學士承旨雲中趙公<lb/>
丗延方爲御史中丞移書集賢以聞　天子爲降璽書褒顯<lb/>
神君甚渥而祠文昌者日盛矣所謂寳華之祠者在順慶路<lb/>
<pb n="KR4d0493_SBCK_046-7a"/>
蓬州相如縣清泉郷慕藺里作之者南平綦江等處軍民長<lb/>
官衛君琪也琪之言曰寳峯之爲山綿亘千里至是卓然爲<lb/>
宝峯左山曰玉狗右山曰金鷄南山曰毛女峯皆有古仙人<lb/>
遺蹟四山之中寛平髙敞者餘十里大溪環市曰仙城鎮其<lb/>
足居神明者如此而衛氏之先有曰幹者居是峯好治祠宇<lb/>
子孫丗守之至今表曰衛幹涝幹三子最㓜者旣死爲神里<lb/>
中里中人祠之其孫堯輔以朝奉大夫知隆州隆吾州也堯<lb/>
輔之子大川又爲祠以奉其先時衞涇貴實與之通譄爲請<lb/>
于朝名其祠曰集興今文昌宫即其故處也然則琪之作此<lb/>
非偊然哉琪㓜好道術能嗣行文昌之法事神君者多師之<lb/>
始與遇京師予使江西又見焉以宮記爲請於戯　聖天子<lb/>
赫然興科舉未及朞月萬里之外巖絶之邑巳有聞風而興<lb/>
起者信乎其神矣且足以見吾蜀之文運果非他郷之所及<lb/>
<pb n="KR4d0493_SBCK_046-7b"/>
　　　　處州路少㣲山紫虚觀記<lb/>
今爲道家之敎者爲宮殿楼觀門垣各務極其宏麗象設其<lb/>
所事神明而奉祠之其言曰爲天子致福延壽故法制無所<lb/>
禁惟其意所欲爲自京師至处郡邑有爲是者多以來告而<lb/>
求識焉大抵侈國家宗尚賜予之盛及其士木營繕之勞而<lb/>
巳盖甞執筆而漢曰丗俗之卑隘沉溺甚矣安得遺丗獨立<lb/>
竒倜之士可以發予言哉而縉雲道士趙虚一聞而嬉之曰<lb/>
何哉子之所欲言也傳曰少微處士星也予鄉有少微山故<lb/>
郡得處名而常有神仙道士居之在晋時葛玄甞錬丹於此<lb/>
有遺井焉今猶曰葛翁井翁甞取水而浴丹者也若靜靜能<lb/>
杜光庭葉法善皆郡人今所謂紫虚觀者宋治平中所賜名<lb/>
也其後髙宗理宗皆甞親爲書賜之故觀有雲章閣所以藏<lb/>
是書也觀之道士甲乙度人以傳分四院曰東華南䑓西眞<lb/>
<pb n="KR4d0493_SBCK_046-8a"/>
北極丗以次居之　大元至元丁丑燬於兵觀之主者即更<lb/>
成之累年而畢工盖其地去州城数里四山隆然中窊若孟<lb/>
觀之正殿在焉西北兩水合注於前而去盖勝地也然歳乆<lb/>
無爲記者吾子寕靳於言乎請言觀之人若有近於子所言<lb/>
者若夫葛仙翁杜天師丗多聞其事今所言者保冲大師盧<lb/>
仲璠徧游名山歸終兹觀秩秩有條理乹道丙戍之歳年八<lb/>
十一乃召其徒而告之曰数至九九而極矣吾将返於数之<lb/>
所不及也乎揮手謝衆即坐化去何太師爲之賦詩若曰予<lb/>
見白鶴自断雲中來非予故人也耶又有章思廉者名居簡<lb/>
以字行時稱思廉先生桃源郷通仙里人也父景陽故儒家<lb/>
旁通方外之學及思廉師王清烈於觀中授靈寳經有得每<lb/>
日望太陽吐納遂不語不食乆之暑行不揮汗祁寒不襲衣或<lb/>
坐立嶷然不動者通夕行歩如奔馬而塵不驚人各從其東<lb/>
<pb n="KR4d0493_SBCK_046-8b"/>
西行皆若與思廉面語及合而即之則一思廉耳觀中主者<lb/>
甞書火字儆衆思廉輙取筆改火爲水未幾山水大至人固巳<lb/>
異之而水所過處土去而石存巖穴若厦屋思廉常游戯焉<lb/>
人或叩之禍福皆懸應也有進士從思廉問應舉當得否思<lb/>
廉不對而與議論輙及經義及試得題思廉所與語者用其<lb/>
說衆髙等故儒家者亦信之時郡守錢竽尤敬異守有從父<lb/>
以從官家居因竽求見思廉思廉望見遽呼曰大資後果官<lb/>
至資政殿大學士其劾治鬼物巳疾苦尤效自達官貴人至<lb/>
里巷莫不神明之矣亦以仲璠殁之歳殁八日始歛肌骨柔<lb/>
潤如生云又有徐泰定先生者召虛寂有道人吹笛過之授<lb/>
以雙筆遂善畫山水後十年吹笛者復來爲詩招之去相傳<lb/>
以爲吕洞賔云此三人者豈不足記乎予又爲之嘆曰劉更<lb/>
生博學之宗作列仙傳君子傳誦之顔清臣忠義之士也而<lb/>
<pb n="KR4d0493_SBCK_046-9a"/>
好言神仙事書之金石而不厭丗或病之噫是足以病顔公<lb/>
乎哉古之君子思欲逺游輕舉後天而終常托赤松丹丘之<lb/>
流以自見者其志果安在乎予重違虚一之言遂書以遺之<lb/>
俾刻爲觀記使知道觀之所以長乆盖有在於此者虚一之<lb/>
師曰張希微希微之師曰呉夣楳南臺之系也虚一旣有聲<lb/>
公卿間遂以　宣命管道教建康泰定乙丑又拜　璽書兼<lb/>
護其觀今住特馬祖堉因虚一來求文云<lb/>
　　　　白雲觀記<lb/>
雲州之西有山曰金閣洞明祁眞人擇勝修眞得地於山之<lb/>
谷中谷口在州南十餘里官道傍宛轉深入乃得至其處眞<lb/>
人之道其宗曰全眞道行字於州里逺邇嚮從至元六年故<lb/>
丞相忠憲王安童過雲州問州之父老曰此有高道之士乎<lb/>
衆以眞人對丞相屏騎從見之問以脩身治丗之事丞相感<lb/>
<pb n="KR4d0493_SBCK_046-9b"/>
焉故其相<lb/>
丗祖皇帝以清静忠厚爲主旣而罷相退然若無與於丗者<lb/>
人以云多眞人之說云爾後復召拜丞相丞相固辭命益篤<lb/>
将不敢怫上意往决於眞人真人曰昔與子同爲相者何人<lb/>
今同列何人丞相悟見　上辭曰昔爲相年尚少幸不失<lb/>
陛下事者丞佐皆臣師友今事臣者循進與臣俱臣爲政能<lb/>
加於前乎　上曰誰為卿爲是言丞相曰祁眞人　上嘆異<lb/>
之故丞相亦不久在相位而眞人由丞相得封號矣旣得封<lb/>
當居京師時大都新城成眞人買地以築屋在今宜民坊白<lb/>
雲楼之南纔六畒耳其後沈某主之始作正殿方丈買地二<lb/>
畒半以種䟽其後惠某嗣居之塑老君與其門人四子象於<lb/>
殿中作東雲堂以待學者継惠而居者韓徳靈泰定元年眞<lb/>
人苗公𬒳召遇兹庵庵改稱觀韓又彩飾象設大作供器鍾<lb/>
<pb n="KR4d0493_SBCK_046-10a"/>
磬之属三年奉勅作鉢堂鉢堂者其徒列坐於堂堂中設盎<lb/>
滿注水有盂焉盂大容数升竅其㡳作蟻漏始坐時置盂水<lb/>
中上水滿盂乃得起盖幾彌日矣全眞之教群居以脩其道<lb/>
者如此施財者某人爲錢揔若干緍今夫道宫之盛在京師<lb/>
者以　國家之力爲之宏麗者甚衆而白雲之觀蕭然数畒<lb/>
之宫成於攻苦食淡者之手與財者多信善之家是以可乆<lb/>
而足記也泰定元年五月予馹過雲州道中聞異香数十里<lb/>
不絶心甚異之而莫知其說後四年之過也適與玄教夏真<lb/>
人偕偶及之夏真人曰祁眞人居此山素有道術或者其有<lb/>
没而不亡者耶六月自上都還舎驛騎歩入谷觀祁真人隠<lb/>
處風雨之聲與山木澗泉並作凛不可乆留遂去之天暦二<lb/>
年六月𬒳　召上都又過之爲僚吏從者言昔事言未旣香<lb/>
大至数十人共聞咸用嗟嘆欲書其事於金閣未可併識諸<lb/>
<pb n="KR4d0493_SBCK_046-10b"/>
此使觀者知洞明之所以能神靈者其論道盖有足傳者云<lb/>
　　　　蒼玉軒新記<lb/>
閤皂山崇眞宫中有竹軒曰蒼玉軒者宋淳熈中陳宗師元<lb/>
禮之所作也宗師文雅名一時凡公卿大夫士無不與之遊<lb/>
爲之賦詩者多至三百人其尤著者平園周公必大艮齊謝<lb/>
公諤誠齊楊公萬里野處洪公邁晦庵朱公熹樞宻羅公點<lb/>
待制徐公誼尚書沈公詵閣學蕭公逵月湖何公異舍人張<lb/>
公濤司封田公渭知監徐公得之盤園任公詔澶淵胡公思<lb/>
成皆見於宗師墓銘尚書章公頴之所撰也江右人物於斯<lb/>
爲盛乃今於一軒之中森然若将盡見之其爲蒼玉也不亦<lb/>
乆且大乎於戯昔者群公道徳文章之懿非直矜一時而巳<lb/>
者也而元禮乃與群公相上下而無愧也則其材識於蹈丗<lb/>
用也何有願且游乎方之外亦豈有求於群公者哉然而群<lb/>
<pb n="KR4d0493_SBCK_046-11a"/>
公之於陳君也駢章累辭而不爲厭陳君之從群公也歴歳<lb/>
歴時而不爲謟百年而下猶使覧者慨慕想見而不能巳此<lb/>
其髙風雅致詎可以淺淺論哉噫盛丗之楷模矣延祐二年<lb/>
玄德呉眞人奉旨修祀至其宫憇於所謂蒼玉軒者樂其幽<lb/>
勝而深感夫昔賢之事也勉其徒葺之而以其事示集集惟<lb/>
先公在孝宗時甞識天下之賢而廌用之曰材館録其書故<lb/>
在若平園艮齊野處晦庵皆其人而誠齊盤園又門下客也<lb/>
於是重有感焉而爲之記　年也其徒　於宗師<lb/>
爲弟　傳云<lb/>
　　　　著存閣記<lb/>
玄教大宗師呉公全節作明成觀於其親墓之近奉其父饒<lb/>
國公母饒國夫人之象於別室使弟子治祠事他日於心猶<lb/>
以爲未慊為重屋以度之取祭義之文名曰著存之閣謂其<lb/>
<pb n="KR4d0493_SBCK_046-11b"/>
友虞集曰子爲我言著存之義使族人昆弟子孫與奉祠弟<lb/>
子知予意焉予乃爲之言曰集聞人之生也魄載魂焉其殁<lb/>
也魄淪於地魂升於天魄降而魂升則末如之何也巳詩曰<lb/>
欲報之德昊天罔極孝子之報親也夫安有紀極乎先王於<lb/>
是教之塟以寕其體魄教之祭以盡鬼神之情辨仁智之極<lb/>
致酌禮義之之至當使孝子慈孫得以盡其心焉所謂使賢<lb/>
者俯而就之不肖者企而及之者非強之也至乎無違則其<lb/>
心安矣然而以此誨民時猶有忽而忘之者若呉公致其愛<lb/>
慤者可不謂之厚乎盖甞聞之親之始没也則升屋極而號<lb/>
焉以復之其在行也則升車而號焉以復之往矣遠矣而弗<lb/>
可以復戻則又有牲殺之祭接之以血氣之感焉時乎風雨<lb/>
霜露之変而有毛血腥熟之薦度諸隂陽而徧求之曰在彼<lb/>
乎在此乎盖無所往而不致其意也呉公思其親㝠升而不<lb/>
<pb n="KR4d0493_SBCK_046-12a"/>
返也則登髙望逺求諸沖漠之微庶其往來于斯也情之所<lb/>
存何其周乎傳曰慎終追逺民德歸厚厚在君子歸在民也<lb/>
昔之人有無怛於生死之変者䘮親沐槨又從而歌之聖人<lb/>
之徒弗與也呉公之爲本也所以自致於其親而又足以矯<lb/>
其流弊也歟若呉公之厚於其親者吾深有感焉而不敢易<lb/>
而少之也<lb/>
　　　　滕州新脩東岳廟記<lb/>
今天下郡縣有廟以祠東岳之神者十六七有司以爲神於<lb/>
祀典爲貴重知敬事而巳矣然亦不知地之逺也其祀盖有<lb/>
不得通者焉滕之爲郡甞以東魯爲宗國巖巖之瞻不逺伊<lb/>
迩則泰山固其望也雲氣之所覆雨澤之所潤神明之所臨<lb/>
生物之所用其及於民者盖大矣於是郡長吏爲其民有年<lb/>
穀之祈水旱扎瘥之禱則其致禮於神者不亦可乎滕城之<lb/>
<pb n="KR4d0493_SBCK_046-12b"/>
東有隆然而起者曰黄山自唐末五代時郡甞爲廟以祠嶽<lb/>
神乆之廟廢宋大觀間里人銀青光禄大夫觀文殿大學士<lb/>
太子太傳致仕清河郡開國公張孝純率其族始作廟於山<lb/>
麓費錢幾百七十五萬四年而後成二百年來湮廢殆盡獨<lb/>
其前殿合樂露臺之址方廣百尺堅緻髙爽可以推見當時<lb/>
之盛焉國朝中綂𥘉滕民方脫於兵戈塗炭之苦喘息未定<lb/>
思徼惠於神以求休戚之福守臣玉龍脫鱗奉行　詔書率<lb/>
其人以興廢乃以市民董琇爲能而任之經營十餘年始能<lb/>
成建大殿五間有東西廡有三門有别殿有旁殿規制宏壯<lb/>
丹堊金碧與凡肖象繪塑之工則出於陳吉兩師弟子之手<lb/>
時號工巧邑士朱璋甞記之而未及刻也五十餘年廟日不<lb/>
治棟桷用摧堂甓如圯惟東廡與門垣略存其故爾今曹侯<lb/>
來治州事始下車禱兩黄山顧眎蕭條慨然興嘆遂與僚佐<lb/>
<pb n="KR4d0493_SBCK_046-13a"/>
議新之曰不可使神無所依也廼以　詔書所以責長官者<lb/>
自任輟巳俸以先之同官景從吏民響應財用不圚乃求羙<lb/>
材擇善工諏吉日命廉且能者以督其成脩大殿及門甃露<lb/>
臺起東西廡十間周繚以垣髙以仞計門樹屏復増廣哀工<lb/>
足於傭役不及民侯親爲餉以勸相人用加勉始於天暦巳<lb/>
已之春成於明年之夏旣成儒士王淵杜温用王亨之言請<lb/>
於官願刻其事於石俾前郡學正李德昭來京師求文以記<lb/>
之予聞曹侯之治郡也清愼而樂易爲政本於教加意學校<lb/>
之事勸命闢地三千畆植棗果十萬餘儲粮千七百石以備<lb/>
用民之來歸者百餘家庭無諍人獄無留繋民愛信之終始<lb/>
如一庶幾循吏之風乎侯名鐸字振文洛陽人官奉議大夫<lb/>
政成且還朝後之來者知其成之不易尚思葺之以庇其民<lb/>
人於無窮焉<lb/>
<pb n="KR4d0493_SBCK_046-13b"/>
</p>
<p>
道園學古錄卷之四十六<lb/>
</p>
<p>
</p>
  </div>
</body>
</text>
</TEI>
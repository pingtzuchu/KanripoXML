<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_043-1a"/>
道園學古錄卷之四十三　歸田藁十七<lb/>
　　　　　　　　　　　　　雍虞集伯生<lb/>
　墓志銘<lb/>
　　　　臨川隱士孫君履當甫墓誌銘<lb/>
孫君諱轍字履常其先自金陵來居臨川髙祖彦居官治獄<lb/>
有隂德以子貴贈奉直大夫曽祖次康迪功郎祖果父震妣<lb/>
蔡氏君未成童而孤以母敎知警䇿自樹立臨川文物之邦<lb/>
自昔有行義文學政術之士相望於代宋亡故進士數人衣<lb/>
冠偉儒爲衆庶儀表三四十年而後盡君之生後於諸公而<lb/>
頌詩讀書檢身愼行隱然蚤有譽於州里郡人力足以致客<lb/>
者具禮幣迎君於家塾身率子弟受學候問敬養如事父兄<lb/>
乆之從學者日衆始即家居而講授焉一畆之宮近接闤闠<lb/>
樹竹數个門庭蕭然外齊内燕嚴靖有恒户外之屨常滿與<lb/>
<pb n="KR4d0493_SBCK_043-1b"/>
門人考德問學以孝弟忠信爲主本言温氣和聞者油然而<lb/>
自得虚驕暴厲之氣怱然消沮故雖童孺亦知所趨郷不違<lb/>
軌轍而郡中俊彦有聲者<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>皆自以爲出其門矣君居必<lb/>
端坐出入有節待親戚郷里禮意周洽言論之間無幾㣲及<lb/>
人過失長短而不經之瀆非理之干亦無自而至前矣士子<lb/>
過郡者必來見多愛慕之不忍即去自部使者郡長吏以下<lb/>
文武吏士仁且賢者莫不下車裴囬至於君之里君樂易莊<lb/>
敬接之以禮言不及於官府而豈弟愛人之說則深致意焉<lb/>
江西行省憲司聘辟皆不就　朝廷甞遣奉使分道問民<lb/>
疾苦於天下齊太史履謙學者也實來江西以遺逸特舉君<lb/>
一人學官歳時致廩餼皆卻不受自卿大夫至城市田野莫<lb/>
不稱之曰澹軒先生云君雖甚貧事母至孝母夫人性嚴君<lb/>
承順甘旨不缺常足以致其歡心寡妹有三甥女皆養之親<lb/>
<pb n="KR4d0493_SBCK_043-2a"/>
側及笄審所宜歸而歸之女弟有痼疾居室無間言母夫人<lb/>
年九十五而終君時年巳六十衰慕摧毁不敢自以爲衰君<lb/>
子稱焉君以元綂甲戍十一月癸丑卒距其生之壬戍凡七<lb/>
十有三年娶程氏郡名士之女也前二十年卒無子有女三<lb/>
人適黄勲適王瑜皆前卒其一未笄君殁時命從子継祖之<lb/>
次子益爲巳後明年君之親戚門人與爲之後者以十二月<lb/>
壬申葬諸臨川靈臺郷髙槁嶺之原使其甥女之子李彛來<lb/>
求銘君有文集若干卷其門人將刻而傳之故翰林學士崇<lb/>
仁呉公伯清叙之曰所謂仁義之人其言藹如也於此可以<lb/>
觀其人焉君有近體詩曰自是難容力那堪預作期勿忘仍<lb/>
忽助非速亦非遲可以見其學之所至矣陸文安公生臨川<lb/>
之金谿近時郡之學者益以爲慕郷呉公甞喟然於私曰陸<lb/>
子之學如青天白日不可尚巳聞其風而恱之者或莫究其<lb/>
<pb n="KR4d0493_SBCK_043-2b"/>
實際而昧其指歸其失之逺矣深可嘆也吾觀孫君敎人篤<lb/>
實平允守經循理庶幾不知者之不敢爲過髙自欺之說以<lb/>
自詭而今亦亡矣噫吾將誰與歸乎爲之銘曰<lb/>
化俗逹材本乎君子奕奕侯邦民庶來止孰敦吾涼孰廓吾<lb/>
鄙躬行以率人用知耻有游有從觀感成美仁義之言其著<lb/>
在此銘表其郷以勗髦士<lb/>
　　　　故臨川處士呉仲谷甫墓誌銘<lb/>
臨川有隱君子呉仲谷先生者生故宋景定癸亥七十七年<lb/>
而卒則　國家仍改至元之五年巳夘之十二月也其孤<lb/>
肇營葬得地於其里長寕梅江之下保以明年庚辰十月甲<lb/>
申窆焉先事來求爲之銘其先居金陵南唐歸宋即來居臨<lb/>
川東門買田金谿築室城東以居郡故多氏呉者别之爲東<lb/>
門呉氏云丗爲儒家而隱德不耀淳熈中金谿有大儒先生<lb/>
<pb n="KR4d0493_SBCK_043-3a"/>
陸文安公以卓絶之學尚友聖賢與新安朱子同時並起以<lb/>
其學敎學者天下師尊之而文安公實娶于呉則諱漸府君<lb/>
識文安於齠齓以其女歸之它日子孫祠府君于書堂以文<lb/>
安公侑食名之曰清潤用晉人語也府君生武寕主簿文盛<lb/>
武寕生惠子有書曰易論機衡其弟國史校勘正子有書曰<lb/>
二禮經制書上送官並免本州文觧而校勘用薦者得召對<lb/>
稱旨而著廷辟爲之属矣是爲先生之大父而先生蚤䘮其<lb/>
父瑀鞠於伯氏伯氏没服伯氏之服而䘮之三年丗母朱氏<lb/>
年八十六而卒服䘮禮亦如之先生之居是邦十丗四百年<lb/>
官雖不甚顯而清脩文稚見稱於君子公卿大夫有過於清<lb/>
潤堂之門者莫不見焉先生以貧而書堂不加葺而敬者不<lb/>
衰則先生得以継之者先生當我　國家混一之盛野無<lb/>
遺賢而端居講授郷里自江右之伯帥牧守御史部使者與<lb/>
<pb n="KR4d0493_SBCK_043-3b"/>
文學之吏薦辟相望終身不爲之動先生無妄交而學士大<lb/>
夫過郡無不求見焉故楚國程文憲公見知於<lb/>
丗祖皇帝凡所薦引起家臺閣風憲者數十人而甞貽書於<lb/>
先生曰臨川士友及門者踵相接也獨相望足下耿耿如玉<lb/>
人而不可得見程公好賢聞天下而先生待之猶如此則其<lb/>
爲人可知巳郡人尊德而尚出謂諱漸府君曰東齋謂校勘<lb/>
君曰石泉二禮君曰西泉謂先生曰北齋皆因所居而稱之<lb/>
不以官不以字盖其士風之美者乎先生諱定翁字仲谷弱<lb/>
不好弄儼然如成人自長至老衣冠以居寒暑不懈讀其遺<lb/>
書保其先業以長子老孫不求贏餘以自廣而族人子弟婚<lb/>
嫁䘮葬竭力以助之宋亡時有故淳安令平山曽子良退居<lb/>
其郷先生從之游其要以爲求聖賢樂處崇仁甘泳中夫者<lb/>
以雋邁而能隱以其卓識髙志悉寓於詩自以爲人莫之及<lb/>
<pb n="KR4d0493_SBCK_043-4a"/>
而人亦信之先生從之學詩尤得其音節氣岸乆而造於沖<lb/>
雅則其自得也故翰林學士同郡呉公以爲有盛唐之風而<lb/>
今學士豫章掲公㬅碩引以比諸涿郡盧公摯以爲盧公位<lb/>
顕而氣完不若先生之幽茂踈澹皆確論也先生𥘉與㬅碩<lb/>
友同郡孟均盱江程百年劉時習皆其人也然後皆出仕或<lb/>
至貴顯先生泊然自如又有孫君履常亦自金陵來徙者也<lb/>
數十年來與先生同爲是邦之望而先生尤爲清苦詩特其<lb/>
一學之美而巳集從先生寓是邦五十有餘年退而閑居者<lb/>
八年始哭學士呉公先生又三年而哭孫先生又三年而哭<lb/>
先生而郡之老成盡矣吾黨之小子學者將何所仰乎故不<lb/>
辝而爲之書先生娶鄧氏継畢氏則知韶州允升之孫將仕<lb/>
郎行之之女長子肇有文學象州儒學正次端爲伯兄後又<lb/>
次載女三人長適饒泰來次適張益㓜適徐禹玉孫男四人<lb/>
<pb n="KR4d0493_SBCK_043-4b"/>
湜濟元生還生女五人長適周士元次適揚讓又其次適陳<lb/>
曽㓜在室先生平日之言曰士無求用於丗唯求無愧於丗<lb/>
盖名言也其殁也目始病至寢疾飲食服薬如其常其將没<lb/>
召子孫申誨以先丗之所以乆逺者属以輯其遺文而不及<lb/>
它事沐浴具衣冠即席乆之翛然而逝可以見其爲學矣銘<lb/>
曰先覺既遠學迷其宗危者爲崇愿者爲恭不足之欺善黙<lb/>
其容君子憂之孰爲汙隆我瞻青田卓哉獨識陽春髙秋青<lb/>
天白日孰造其原不載以積吾儕困學毎病其窒皦皦先生<lb/>
於學其傳安節躬行不矜不遷我咏其詩幽茂自然梅江有<lb/>
藏隱君之阡<lb/>
　　　　亡弟嘉魚大夫仲常墓誌銘<lb/>
元故嘉魚大夫虞槃仲常甫以泰定丁卯六月七日卒明年<lb/>
其孤宣葬之撫州崇仁縣禮賢郷廿六都之圓湖石鍾山後<lb/>
<pb n="KR4d0493_SBCK_043-5a"/>
十五年其兄集歸休而老始克叙先丗列行事著銘刻石於<lb/>
其墓云虞氏系出虞仲丗家㑹稽唐永興文懿公諱丗南陪<lb/>
葬昭陵爲雍人後十一丗諱　從禧宗入蜀守仁壽郡因<lb/>
家焉八傳爲五丗祖故宋乾道丞相贈太師雍國忠肅公諱<lb/>
允文四丗祖直秘閣贈開府儀同三司曾大父利州路提刑<lb/>
贈朝請大夫諱　大父故仁夀縣開國男食邑三百户<lb/>
國朝累贈嘉議大夫禮部尚書雍郡侯諱　考故國史院<lb/>
編脩官累贈中奉大夫四川等處行中書省叅知政事雍郡<lb/>
公諱汲妣雍郡夫人楊氏仲常以故宋咸淳甲戍六月十一<lb/>
日生於臨安先夫人之父故宋給事中工部侍郎國子祭酒<lb/>
眉山楊公文仲方拜太常卿而仲常生於舘故小字曰常明<lb/>
年楊公出守海上我先人從之旣而宋亡<lb/>
國朝至元戊寅之歳内附先君出海北還仲常巳五歳干戈<lb/>
<pb n="KR4d0493_SBCK_043-5b"/>
中旦暮不相保無書冊可携先夫人置我兄弟於膝下口授<lb/>
論語孟子詩書　又二年庚辰至長沙始得書之摹本而仲<lb/>
常巳盡誦諸經略通其義矣盖與集同學而勤苦尤過之又<lb/>
七年至撫之崇仁先君有友曰呉公澄㓜清氏先夫人曰此<lb/>
大儒非常人比故我兄弟雖學於家庭而仲常深究力攷巳<lb/>
爲呉公所知二十娶潮州治中冝黄譚氏則姑氏之女也姑<lb/>
氏遣女資裝頗治仲常不以動其心予家甚貧而其婦安之<lb/>
仲常之身敎也其㓜時常讀柳子厚非國語以爲國語誠可<lb/>
非而柳子之說亦非也著非非國語時人巳歎其識民間傳<lb/>
聞　朝廷得李斯傳國璽者御史中丞崔彧使秘書丞楊<lb/>
桓辨而上之乃著頌極其所欲言而未始進也時人美其才<lb/>
稍從諸侯爲賔客署湖廣行省龍陽州儒學正全州清湘書<lb/>
院山長除辰州路儒學敎授兾斗升以爲養然所至論學設<lb/>
<pb n="KR4d0493_SBCK_043-6a"/>
敎饘粥𥘉不給也辰州未上而延祐<lb/>
科詔行歳丁巳以蜀逺就試江西明年<lb/>
廷試賜同進士出身除吉安永豊丞丁郡公憂不及上仲常<lb/>
之家居也無晝夜手不釋卷事親之暇内接親戚外交友朋<lb/>
酬酢人事有方有節井井不紊於詩於書考諸傳註常病其<lb/>
傳襲爲說而無以知古昔之意皆定著其說凡数十篇其學<lb/>
尤粹於春秋以爲諸傳不足以得聖人之㫖亦別著爲書尤<lb/>
病左氏之夸於辝而謬於實也遂并史漢之謬而論之其書<lb/>
具存惜其平日愼重不發故知之者鮮而及其門者不足以<lb/>
究其學之所至未有以傳之毎與呉公論其所學必爲所許<lb/>
可讀呉公所著諸經說他人或未足盡知之而仲常輙得其<lb/>
旨趣所在盖其用力精深而有以得之非泛然也後之君子<lb/>
有得其書而讀之始慨其人之不可得而哀其所見於丗者<lb/>
<pb n="KR4d0493_SBCK_043-6b"/>
僅此而巳先君之服除集復召歸次對而仲常除湘郷州判<lb/>
官吾二人者雖志不在仕䆠而貧無以爲家慟哭爲别仲常<lb/>
之治湘郷也問官多自進士出敏於爲官而仲常信所學頗<lb/>
稱癖古有冨人殺人而使受役於巳者坐之上下莫不阿從<lb/>
而坐者亦無他辭矣仲常獨不署而死者坐者卒皆不冤有<lb/>
巫至其州稱神降告其人曰明日某方火即火又曰某方火<lb/>
又即火民以火告者仲常皆赴捄至逹晝夜吿者數十寢食<lb/>
盡廢而縣長吏以下皆迎巫至家而厚禮之又曰將有水與<lb/>
兵且至州大家皆盡室以逃幾不成州巫大言惟虞公不信<lb/>
我仲常聞之謂其吏曰吾未暇耳行當召問之明日得刼火<lb/>
卒一人訊之盡得巫之黨所爲狀坐捕盗司召巫至鞠之無<lb/>
敢施鞭箠者仲常命可吿語者二人謂之曰此将爲大亂此<lb/>
安有神乎急治之盡得其奸狀與其黨數十人羅絡内外果<lb/>
<pb n="KR4d0493_SBCK_043-7a"/>
将爲變者以告諸長官同僚皆無敢出治曰君自爲之仲常<lb/>
乃断巫如法并其黨各歸諸其郷而官府民家以安始服儒<lb/>
者之爲政如此秩满如京師將與集相見而道中暑卒㓜子<lb/>
豈從行殯諸桃源縣之北而奔告于集叔弟葉同在京師乃<lb/>
營葬費使葉與豈歸其䘮未行而宣巳自臨川奉柩而歸諸<lb/>
崇仁嘉魚令之命下仲常不及見矣嗟夫故宋衣冠之丗家<lb/>
百年以來幾巳盡矣而遺經道學之傳尤鮮焉先君先夫人<lb/>
抱先丗遺教於萬死一生之餘忍貧茹䟽使我兄弟得以就<lb/>
學集之不肖雖竊禄食無以顯揚其親以仲常之積學立志<lb/>
箸書立論有可傳者而所至止此此皆集不誠不明上負祖<lb/>
考下負賢弟者也是以歸來數年之間宣等屢以斯文爲請<lb/>
毎一執筆興思輙流涕而不能成章今年巳七十疾日加甚<lb/>
恐終無以盡吾情者乃叙而銘之子宣次旦次豈皆國學生<lb/>
<pb n="KR4d0493_SBCK_043-7b"/>
孫𥙿貺埴樁桂塤女適賈熈次適袁州路錄事判官袁正有<lb/>
諸經說若干卷文集若干卷藏于家銘曰<lb/>
忠厚之心純明之敎我親孔艱保我視傚學而自信行而自<lb/>
持乃克有爲我親之思同習異成不敏在予來先去後我哀<lb/>
弗除精神何之託翳丘土明復爲人孰待來古<lb/>
　　　　皮棨維楨墓誌銘<lb/>
皮棨字維楨臨江路淸江縣崇學鄉下熂里人也故宋叅知<lb/>
政事龍榮之出家紹定巳丑進士宣敎郎知平江縣事巽之<lb/>
曽孫郷貢進士内附　國朝嘉議大夫南雄路緫管府尹<lb/>
兼勸農事一薦之嫡長孫廕受忠顯校尉前岳州路平江州<lb/>
判官溍之子也母虞夫人則故丞相忠肅公之五丗孫<lb/>
國朝贈嘉議大夫禮部尚書雍郡侯㠭之孫中奉大夫四川<lb/>
等處行中書省叅知政事雍郡公汲之女而集之長女弟也<lb/>
<pb n="KR4d0493_SBCK_043-8a"/>
棨以大德丁酉閏十二月𥘉十日生弱冠以文學稱于郷娶<lb/>
河東李氏故集賢侍讀學士中奉大夫倜之女也故翰林學<lb/>
士資善大夫知制誥同脩國史臨川呉公澄之在朝也肈<lb/>
開經筵進讀極一時之選其告老而歸猶拳拳以勸講爲重<lb/>
事薦才爲巳任特爲書逹于　朝廷使俻檢討之選未報<lb/>
故集賢大學士光禄大夫髙昌岳柱出爲江西行省平章政<lb/>
事所部州郡有知名士皆禮而延之而棨爲之客甚見愛重<lb/>
将署置幕府不屑也盖其負志甚髙而母氏先殁李氏婦又<lb/>
䘮其父不樂仕州縣屢遷官不以爲意二知巳鉅公又先後<lb/>
去丗是以未能有所發也再娶同里徐氏盖東漢隱君孺子<lb/>
之裔孫子男一人西女三人長適同里楊某次女許適同里<lb/>
姓某次㓜棨以至元丙子二月七日卒得年三十九後二年<lb/>
戊寅三月十九日其父葬之龍興路富州奉化縣黄原坐未<lb/>
<pb n="KR4d0493_SBCK_043-8b"/>
向丑集爲紀其家丗歳月如此嗚呼前朝故家日逺而微其<lb/>
起而際遇　國家之盛者其氏族不必因其舊也多矣棨内<lb/>
外家文獻庶有足徵者棨又敏學意氣盖有父風而翰墨幾<lb/>
乎舅氏之似矣吾女弟止有子一人而止於是其可悲也夫<lb/>
其可感也夫銘曰<lb/>
金利玉輝鼎鉉弗施永瘞于兹噫<lb/>
　　　　故修職郎建昌軍軍事判官雷君墓誌銘<lb/>
君諱昇字則順姓雷氏豫章豊城人雷氏自煥得寳劒於其<lb/>
邑丗丗宗之爲望族故宋時有諱䕃者自邑之會昌遷居城<lb/>
溪三傳生才才生震震生贈承事郎雲翔承事郎生通直郎<lb/>
監南嶽廟賜緋魚袋璲通直生文林郎京西安撫司幹官贈<lb/>
中大夫祁君以爲曽大父禮部尚書寳章閣學士通議大夫<lb/>
廣東經略安撫使知廣州開國豊城宜中君以爲大父奉議<lb/>
<pb n="KR4d0493_SBCK_043-9a"/>
郎大社令通判韶州國乗君以爲父君本尚書公之弟諱憲<lb/>
中之第五子也以景定辛酉九月十八日生前三夕尚書夣<lb/>
得寳鼎於狀元坊旣而君生尚書語其弟曰是足當夣鼎之<lb/>
祥矣我將奏之以官必以爲吾子之子六歳背誦論語孟子<lb/>
無遺句稍長嶷如成人弱冠爲諸老所器重㑹德祐改元尚<lb/>
書遣進表行在所𥙷將仕郎以歸時方多虞閫臣急於用材<lb/>
辟建昌軍軍事判官出官修職郎是歲尚書起鎭廣州大社<lb/>
從君留居家尚書在廣州劾悍將易正大而尚書亦以言罷<lb/>
出廣州還至曲江道梗不能還適大社除倅韶奉尚書將入<lb/>
城　國朝軍自湖南至大社死于兵而尚書南邁至于馮<lb/>
村之地而止焉後三年比兵卒至尚書所居傷及尚書之身<lb/>
兵去門人請療之尚書曰國事去矣吾何以生爲遂死踰年<lb/>
訃始至于郷君服䘮如禮而族人或謂尚書家遺業甚盛將<lb/>
<pb n="KR4d0493_SBCK_043-9b"/>
爲不利於爲之後者君曰國破家亡固其宜也且族人固吾<lb/>
祖父一身之分也何愛而不與之共乎即分與之有差巳取<lb/>
其餘而巳獨歸櫬南海則以爲巳任毎一言及則慟哭流涕<lb/>
不能寧處永申其情事歳在丙戌江南之内附巳十年矣而<lb/>
嶺海之道始通君辤所生父而與之訣曰大社固巳無可柰<lb/>
何萬一尚書旅襯不得則兒未有還期遂去至廣州留数月<lb/>
訪諸故吏黎應豊得尚書殯處奉柩泛海及廣州遇海㓂洋<lb/>
中隣舟人赴水死君手銘旌大慟號詣㓂曰故尚書雷經畧<lb/>
之棺也㓂爲之感而問曰故宋雷尚書乎曰然爾爲誰曰尚<lb/>
書孫也盗義而去之乃得逹而門生故吏猶有在廣州者迎<lb/>
哭哀誄相属于道北還數經險阻身先輿役行道之人哀之<lb/>
而郷黨宗族咸謂尚書有孫矣是恃　朝廷録用宋故官及<lb/>
其子孫程公蜚卿歸朝薦君爲清江丞不就遂終其身云至<lb/>
<pb n="KR4d0493_SBCK_043-10a"/>
元戊寅尚書广山之里第燬君奉神主抱遺書簮笏誥命以<lb/>
避而不及其私居北園三十年求聖賢於方冊與名士爲交<lb/>
游前進士范登氏題其齋曰止善表其爲學之志如此郷人<lb/>
有蒙誣于官而不直者邑大夫適見君君爲道見誣之故大<lb/>
夫從而直之其人感君恩懷白金爲謝君斥去不受大德至<lb/>
大間里中飢至順庚午又飢君皆出巳粟賑之全活甚衆里<lb/>
人爲之謡曰六十年前歳庚午雷氏出粟活飢者後庚午歳<lb/>
歳復飢霜氏出粟如當時雷氏子孫力爲善文章貴重當復<lb/>
見其丗澤可知矣即广山爲居如尚書時規制人不以爲過<lb/>
也國學進七國登者本君之同父兄也子泰禮孫民傑皆相<lb/>
継殁無後君乃求諸伯兄將仕郎國賔之孫同康而立之以<lb/>
成進士之志君娶同里曽氏房州知府光之孫女也資送充<lb/>
厚而曽氏遭時艱家遽乏君盡歸所賫資以養之親䘮未葬<lb/>
<pb n="KR4d0493_SBCK_043-10b"/>
者葬之老而無子取其從兄之子焱以継之敎育之至成人<lb/>
而後巳至順癸酉十一月卄九日卒曽夫人先十八年卒子<lb/>
男二長鑄永新州蒙古字學正慶逺等處安撫司教授次濤<lb/>
女四壻曰勅授安福州廵檢王葵胡克忠曰呉廷玉次未嫁<lb/>
孫男四永吉終吉逢吉洪壽孫女六長適臨江路學正范復<lb/>
祖次適徐理餘未嫁曾孫女一人將以某年某月某日葬君<lb/>
于某處范復祖予甥之子也是以鑄介復祖來告曰鑄不忍<lb/>
逺仕妨朝夕之養亟歸侍側不兩年而先君竟棄諸孤庶幾<lb/>
其遺事之傳於不朽也敢以墓碑爲請集觀于故國丗家其<lb/>
子孫漸以陵弱者多矣若尚書大社皆死國難與君歸柩之<lb/>
事皆可書且其婚姻家又皆前代簪纓之舊亦可尚矣故爲<lb/>
之銘曰<lb/>
赫赫宅里丗濟其美尚書之孫大社之子奉柩海濆妥其歸<lb/>
<pb n="KR4d0493_SBCK_043-11a"/>
䰟大社有子尚書有孫鍾鳴鼎食來爾姻戚生瞻令儀其藏<lb/>
可式<lb/>
　　　　故奉訓大夫衡州路揔管府判官致仕楊君墓誌銘<lb/>
眉山楊氏系出華隂漢太尉震至唐漢公居靖恭坊子孫益<lb/>
顯僖宗之入蜀國子祭酒膳從之其弟勝爲丹稜主簿遂家<lb/>
眉州歴五代宋歳乆族大丗有文學顯官及其季年尤盛叅<lb/>
知政事諱棟以道學事理宗景定甲子論彗星忤時宰退居<lb/>
台州以殁叅政之父諱端仲贈太師申國公而履之其仲子<lb/>
也官至　大夫淮西安撫兼知和州文武才略勇毅過人<lb/>
武将自行伍起者皆嚴憚之有子諱公畿内附<lb/>
國朝以嘉議大夫爲南安路揔管兼府尹軍旅之餘江廣之<lb/>
間綏撫鎭遏恩威並著蜀人士大夫在故郷時深苦兵㓂之<lb/>
禍故在東南者皆走嶺海及知<lb/>
<pb n="KR4d0493_SBCK_043-11b"/>
丗祖皇帝神武不殺稍稍北還而家業狼狽僅保性命凡道<lb/>
出度嶺者南安公必出私財以周濟之得不至顚沛其甚不<lb/>
能自存者有全室養於楊氏者矣南安公之旣老一至杭州<lb/>
盡以其田施諸族人而還居廬陵盖自南安北還止此而不<lb/>
能去也子曰壯行字伯學倜儻好學問喜交游一時之名人<lb/>
若故宋禮部侍郎鄧公中齋博士劉公辰翁及郷人江西儒<lb/>
學副提舉陳公黄裳皆忘年與之游和州有先業在杭之咸<lb/>
林參政之退居甞聚族於斯也南安没伯學始得至其處理<lb/>
其蕪没以施諸族人而還故江西平章政事淄萊李公世英<lb/>
故江西叅知政事東平徐公琰知其才力薦之仕乃以父廕<lb/>
除修武校尉韶州路仁化縣尹歴吉州稅務提領永新州判<lb/>
官改承務郎邵武路邵武縣尹廣西慶逺南丹安撫司經歴<lb/>
年方六十以疾吿老授奉訓大夫衡州路緫管俯判官致仕<lb/>
<pb n="KR4d0493_SBCK_043-12a"/>
娶王氏廬陵人生子昌文彬文昌文資爽異好讀書衡州公<lb/>
之在仕也服勤左右克成父之志其歸老也以善事稱屡赴<lb/>
江西卿舉不偶科舉廢始用衡州之廕授崇仁縣尉以至元<lb/>
四年戊寅之歳七月七日上奉其父以來上數日即病以八<lb/>
月二日卒衡州君年七十有一乆病聞尉之没起撫棺大慟<lb/>
遂以疾篤後十日卒嗟乎人生至此其爲厄亦酷矣哉尉知<lb/>
集之自楊氏出也其始至即以父命來謁求通其譜於舅氏<lb/>
之子者而觀之盖我先雍郡夫人之父則故宋工部待郎國<lb/>
子祭酒諱某其系則出于丹稜府君於屬則叅政其叔父也<lb/>
寳祐景定間侍郎與叅政同朝諸父昆弟之愛敬無間言盖<lb/>
衡州君欲與集申論此事而不及見矣悲夫予始哭尉其子<lb/>
樵號而以衡州君之命求志其墓䘮未行又哭衡州君而未<lb/>
及書也彬文來奔䘮又號於集而求書衡州君之事如此邑<lb/>
<pb n="KR4d0493_SBCK_043-12b"/>
之人聞尉父子相継没在殯未能去里巷莫不嗟掉而同僚<lb/>
亦深念之況於集有郷里親戚之故其有愛於一言乎昌文<lb/>
字貫道生至元丁亥娶蕭氏李氏而二子黄氏出也銘曰<lb/>
西望故郷山川邈悠欎欎青原南安有立澤旣再傳而不克<lb/>
永載柩江路連發其引喬木之家其餘幾何載其丗官表諸<lb/>
山何有學有文則在孫子三丗之藏尚復多祉<lb/>
　　　　袁仁仲甫墓誌銘<lb/>
袁君公壽字仁仲其先南豊人遷臨川之樓撫山居八丗兄<lb/>
弟多至六十餘人君之曽大父泰其一也人父丗賢父士琮<lb/>
母楊氏君以故宋寶祐甲寅之歳生娶呉氏郷貢進士獬之<lb/>
女子四人長曰明善其次三人擇善主善継善與女一人皆<lb/>
蚤卒獨明善有子曰啓女二君以大元至大四年十一月二<lb/>
十九日卒葬其里之官莊故宅基之後地近鄰人之圃明善<lb/>
<pb n="KR4d0493_SBCK_043-13a"/>
懼它時耕鋤之及也卜至元丁丑六月甲申改葬君于陂原<lb/>
紀家坑先塋之後坐丁向癸吉時集老病家居延明善於家<lb/>
塾使子弟執經而學焉是以求集書其事于石以志今墓云<lb/>
君之父有惠于郷里郷人以爲長者至子孫不忘君八歳䘮<lb/>
母二十䘮父值宋之亡㓂起旁近而官軍又狎至不能安居<lb/>
而去之鄰屋率焚蕩衆善君父子故其室獨全五年㓂平廼<lb/>
歸又有暴客卒來犯衆爲撃殺之吏按其事持爲患害家以<lb/>
是益貧君不以動心爲學甚力自經史醫藥辨方卜日之書<lb/>
靡不精究置書冊滿座有隙睱未甞廢讀郷之子弟以東脩<lb/>
求誨毎盡心焉其爲敎尢以巳所不欲勿施於人之語爲切<lb/>
要懇懇爲諸生言之又好施與宗族親戚之家有數䘮不能<lb/>
葬君爲葬之力不足爲之葬亦隨而助之且殁時有再從叔<lb/>
母之䘮未葬猶念念圖畢其襄事其爲人大槩如此云故翰<lb/>
<pb n="KR4d0493_SBCK_043-13b"/>
林學士臨川呉公澄之言曰爲人子者思有以顯其親與其<lb/>
求虚文於人孰若脩實學於巳眞孝子之事也予文不腆不<lb/>
足以塞明善之志然而四方之士及吳公之門者多矣若明<lb/>
善者從公生時晝有所受夜必知思及其殁也日記其遺言<lb/>
緒論擴先賢之所未發者筆録而傳之篤信而脩之充其所<lb/>
至庶幾呉公之所謂孝子顯親者乎銘曰<lb/>
深藏之土厚温天光發新子有聞<lb/>
　　　　故臨川隱士婁君太和墓誌銘<lb/>
婁君志冲字太和其四丗祖諱郝宋嘉定叅政忠簡公機之<lb/>
從兄弟也始自嘉興分居臨川生忠州文學必中文學生建<lb/>
以詩經貢郡晩以特科對䇿歴官至監福州閩安鎭受知於<lb/>
三衢徐公霖廣信徐公直方而與章貢曽原一浚儀趙崇擇<lb/>
同郡林實夫叚信友六人者皆一時之名士閩安有四子伯<lb/>
<pb n="KR4d0493_SBCK_043-14a"/>
南良與其父同年舉進士第官至從政郎吉州司法叅軍而<lb/>
宋亡仲起南寳祐乙卯舉郷貢進士叔文輔咸淳庚午舉郷<lb/>
貢進士季起莘四子者各有子一人今信豊縣尹志淳司法<lb/>
之子而君則寳祐貢士之子也故翰林承旨楚國公程公鉅<lb/>
夫銘咸淳進士之墓而歎曰予過臨川登青雲之峰而永嘆<lb/>
焉昔甞見其渠渠煌煌者今亡有矣亭榭花木巋然百年之<lb/>
舊惟婁氏而巳與其兄弟游行若思坐若遺言若不與丗相<lb/>
類而能保先丗之業者信乎忠厚之可長也夫信豊前主石<lb/>
城簿時故翰林學士呉公澄贈之以言曰予以庚午舉郷貢<lb/>
與其叔父偕視簿猶從子也是時司法巳殁見其仲叔季氏<lb/>
鬚髪皓白儀觀甚偉如啇山老人畫像正至朔望深衣巍冠<lb/>
領群子弟序列家庭接見賔友一如司馬文正公家範士大<lb/>
夫家能存承平時禮法之餘風婁氏稱郷邦第一噫何其盛<lb/>
<pb n="KR4d0493_SBCK_043-14b"/>
也元綂癸酉冬予自禁林告歸僑居臨川之外邑明年有<lb/>
旨復召還從使者至臨川而疾作留居城府再月詢故家遺<lb/>
族得婁氏焉是時信豊猶官石城獨得見君與其弟若子户<lb/>
庭肅然其中堂曰斑衣之堂者婁氏之先祠在焉相禮者道<lb/>
予過堂下肅揖東行北折升君之新堂觴豆在列子弟序立<lb/>
執事君時巳得末疾且愈猶從容相爲禮尚如呉公所言其<lb/>
諸父時稍前出其中軒左圗右書竹葉森爽觀其安於文雅<lb/>
不覺怳然而自失也去之三年君以仍改至元丙子之歳五<lb/>
月甲戍晦卒距其生之歳乙酉得年五十二其孤榘等将以<lb/>
明年丁丑之歳九月辛酉葬于臨川縣招賢郷増芳之原信<lb/>
豊以其孤西行百里至予舎求予作其墓銘予從程呉二公<lb/>
之文知婁氏家丗懿行又知信豊之治民眞有豈弟君子之<lb/>
意且親甞從君於其堂也而甞歎曰其諸子同髙祖之兄弟<lb/>
<pb n="KR4d0493_SBCK_043-15a"/>
也而同居無别籍循循然奉承扶持略不見其有間郷里州<lb/>
閭之間文獻故物凘盡安得不爲君銘之而著予之深感者<lb/>
乎郡有耆徳君子吳君定翁長君二十年而还君之行甚詳<lb/>
盖以爲君㓜知孝敬生四年而母張氏卒巳知哀泣事継母<lb/>
楊氏又九年而卒能治其葬郡人淳熈神童王克勤之諸孫<lb/>
登龍者娶於余賢而無子有女一人擇壻得君君尚㓜女猶<lb/>
待年而王氏之夫婦殁継立子不能䘮君以弱冠往治其䘮<lb/>
無遺闕又因王氏之室立祠使王氏子得以奉之君有姊甞<lb/>
許適舅氏之子張元哲逺遊歳乆不能自還君遣客賫裝以<lb/>
之㱕厚遺而妻之及姊氏殁視其奩槖略無存者衣衾棺槨<lb/>
君悉爲之具盖君之資質謹敏而持重㓜而學之不煩程督<lb/>
稍長能棄㓜志遇事如前所云者皆能咨稟於父而行之有<lb/>
成人之道焉其間居儼然若思不妄言笑家庭之間敦睦嚴<lb/>
<pb n="KR4d0493_SBCK_043-15b"/>
整居無它好坐無襍賔服無華靡室無妄媵凛然畏愼如恐<lb/>
失之以順以安以終其身以遺子孫究而言之抑亦可以爲<lb/>
完德嘉遯者矣子三人榘彬楫女三人孫男一人女一人其<lb/>
銘曰<lb/>
令德之門殆難爲賢隱君有能著自蚤年五十而衰其用弗<lb/>
宣身脩於家如玉在淵我懷二人論德立言邦人信徴刻石<lb/>
在阡<lb/>
　　　　劉宗道墓誌銘<lb/>
宗道諱自城姓劉氏其先臨江人自三司磨勘贈太師式主<lb/>
客郎中贈太師立之生公是公非两先生是爲集賢學士贈<lb/>
太師敞中書舎人贈太傅攽太傅之孫全州史君符遷金溪<lb/>
生吉州史君龜從吉州生武岡主簿孟愽武岡生孝顯其曽<lb/>
大父郷貢進士粹中其大父有傳其父也以至元辛巳生元<lb/>
<pb n="KR4d0493_SBCK_043-16a"/>
統甲戍二月十三日卒年五十四是年四月望其從兄自得<lb/>
以其從子儆來見請書其墓石以文子先從自得得其家譜<lb/>
知其自清江遷金溪之丗次思其先丗博學大雅而觀其子<lb/>
孫忠厚而衆多盖爲之屢書其遺事兹又何靳乎乃得其從<lb/>
叔父有容之言曰予於自誠生而愛之也深殁而哭之也哀<lb/>
欲其乆有聞於來丗也故属信辤以待於傳逺之文焉予乃<lb/>
按而書之曰宗道㓜在父母之側容貌莊謹而敏於事時大<lb/>
父故無恙也故家老人頌言先訓盖不自知其文懿之及人<lb/>
深也而子孫習於見聞脩飾静好自有不期然而然者況人<lb/>
能從師力學以自立其所成就豈起於一旦者所能及哉以<lb/>
長子綜家務雖身任其勞而咨禀以時無敢專任内治田園<lb/>
之生外應户門之務不亟不徐條理井井不役役於利而用<lb/>
恒足事旁午而至處之裕然一不以貽親憂使其親日休休<lb/>
<pb n="KR4d0493_SBCK_043-16b"/>
然觴咏爲樂故州里之所共愛慕者也皇慶壬子其父殁延<lb/>
祐甲寅母某氏殁終䘮無違與其三弟居無間然也後四年<lb/>
長弟自任殁踰年㓜弟自勉殁自任殁時子儆才七歳敎育<lb/>
如巳子親爲加冠而授之室又十二年仲弟自重殁十餘年<lb/>
間手足之念實鍾厥心曽不以家督之勞爲病也讀書之外<lb/>
留意醫術病者來告診而與之藥輙愈人多感之廣先人之<lb/>
廬以居務爲完美不加雕飾而古書名畫佳木脩竹有足樂<lb/>
者延名師勝友與之遊是以有可閑之亭焉而人亦謂宗道<lb/>
爲可閑矣娶周氏子一人伾女五人子伾居䘮方弱冠儆懷<lb/>
伯父之撫巳也佐伾治㐮事惟謹族人善之是以請銘而儆<lb/>
實來墓在某處葬以某年某月某日先宋文學大家在江右<lb/>
者毆陽王曽劉相等今劉氏子孫獨可徵如此盛哉銘曰<lb/>
墨莊之遺播于金川有苗有秀有實不堅匪今斯今幾三百<lb/>
<pb n="KR4d0493_SBCK_043-17a"/>
年濟濟衣冠豈弟之士鍾和流芳自宗道氏尚有紹之以耀<lb/>
永丗<lb/>
　　　　故臨川黄君東之墓誌銘<lb/>
至順四年予以疾得告歸臨川明年春有<lb/>
旨遣使召還輿疾至郡城病益甚使者以其狀還予乃得求<lb/>
郡士之工於醫者而議所以療焉有紅顴白須美眉目偉然<lb/>
丈夫而來者曰游東之年將八十矣慷慨善論因予疾間而<lb/>
言曰我本姓黄氏自髙祖託婚於游而曽大父成大父貴父<lb/>
友直丗以游爲氏而黃氏之族昔同出於一人之身者遂爲<lb/>
路人而與爲兄弟族人者則游氏也不亦誣其祖乎因著譜<lb/>
去游復黄我娶危未有子以異母弟師孟爲子乆之殊不安<lb/>
也不敢以爲子旣老猶無子而師孟有二子曰自省曰履信<lb/>
取履信以爲子履信之子禄生而自省之子曰助勉勣勲具<lb/>
<pb n="KR4d0493_SBCK_043-17b"/>
著譜請一言以自信予廼爲之言曰知禮之所不可心之所<lb/>
未安而能不憚於自返焉不亦君子之道乎後四年予客袁<lb/>
君誠夫爲履信求銘東之墓誠夫故翰林學士呉先生髙第<lb/>
而勉又從誠夫遊於予門者也其言曰東之名大明生宋寳<lb/>
祐甲寅年二十時遭宋亡臨川旣内附兵盗旁起未寧其父<lb/>
與㓜子避之它所遇害於盗東之守舎冒難以其䘮歸葬旣<lb/>
而遇方外士得治小兒病方用之應驗郷人有許文叔兄弟<lb/>
子姪皆善醫一家之間講明精到各有著述其治法非粗工<lb/>
所知東之從之游盡得其學所療多十全著保嬰玉鑑四卷<lb/>
傷寒揔要三卷脉法三卷集驗良方六卷藏于家於病家之<lb/>
酬貧者無所取粗給者量受之力厚多貲者不復辤多或有<lb/>
田二十五畒而求學東之者東之曰予學不易成不足以爲<lb/>
貧子遽失田則無以爲業是不得此而反失於彼也弗受其<lb/>
<pb n="KR4d0493_SBCK_043-18a"/>
田來學者衆輙語之曰治予業不精不足以活人而易以殺<lb/>
人非拒子不敎也同郡危素亦請學焉東之曰子則可矣古<lb/>
書多簡奥意旨深逺子沉黙通博庶幾得之沉審不忽易善<lb/>
捄而不爲利則不輕於人命矣遂盡以吿之至於訓子孫尤<lb/>
諄謹且卒又出集驗良方以授之而謂之曰學非止於此也<lb/>
小心彊力而推充之庶乎家學之不廢矣卒之歳爲仍改至<lb/>
元之丙子十一月二十一日戒其子孫曰予自揆平生無妄<lb/>
醫以殺人之罪僧道士其勿用甞自擇葬地後知其弗善弗<lb/>
用也更得里之淳湖坐乙向辛以明年六月甲申窆予觀東<lb/>
之氣剛而才美禮審而善断耆年康彊隠于醫以殁利澤之<lb/>
遺將克昌其後嗣也夫爲之銘曰<lb/>
聖人有言醫貴有恒恒謂彛倫弗斁弗陵禮由人心律亦附<lb/>
禮徵或不安君子弗履善哉東之爲書孔多厚生愼微古人<lb/>
<pb n="KR4d0493_SBCK_043-18b"/>
同科古之爲治尊生辨類以此捄傷是以足貴<lb/>
道園學古録卷之四十三<lb/>
<pb n="KR4d0493_SBCK_043-19a"/>
　　　　王母龔氏孺人墓志銘<lb/>
臨川益塘里王氏有九十一歳之母孺人龔氏則故儒士諱<lb/>
敏學仲文氏之妻而静孫及女適徐庭桂適饒次劉者之母<lb/>
天福齊㑹及女適阮能任適鎦質適揚好古及一在室者之<lb/>
祖母泰定安童及九女子之曽祖母舉生及一女子之髙祖<lb/>
母也孺人始嫁執婦礼旣[婺-矛+牙]辛苦成其家見四丗孫以上壽<lb/>
終故其子孫欲有以示後人而於族人親戚郷里亦欲有聞<lb/>
以爲勸也於是■以次劉從兄宗魯之狀來請銘宗魯郡名<lb/>
士老而益篤於古文■事文學而甞　者也乃信而述<lb/>
焉伸文前娶楊氏生一女而卒龔故盱江太守家愛其女擇<lb/>
所歸旣長而仲文娶焉善事其君姑而撫其女如已出未幾<lb/>
臨川内附　國朝郡縣吏皆軍帥所署置畏事長者多未出<lb/>
而民間大家狃習怯懦不任力役以失其業而仲文獨能有<lb/>
<pb n="KR4d0493_SBCK_043-19b"/>
立室燬於㓂更徙而新成之皆孺人治其内以助之也旣而<lb/>
姑氏與仲文皆卒即故山以營葬而有力者占之孺人携其<lb/>
孤行哭於道將理之有司行路之人感焉時法度𥘉定有司<lb/>
義之按籍歸王氏旣葬靜孫纔五歳耳孺人持家内外肅然<lb/>
受使令者執事毋敢怠其與居從子之婦張與媪之老於其<lb/>
家者事纎悉無所遺闕而家以益𥙿猶篤於教子以事詩書<lb/>
不墜先業爲務静孫旣受室出文書數巨帙以授之則自丙<lb/>
戍至戊申廿三年之日記也隂晴起居飲食租賦門户之酬<lb/>
應親戚之餽遺豪髪謹審無一日不可考見曰吾爲王氏婦<lb/>
庶可以無愧矣然於族属子孫之匱乏者皆留養之親視其<lb/>
飢寒而爲之衣食令有所成立乃巳自是子婦不敢以苛煩<lb/>
関白至於曽玄娛侍無倦孺人乃清静以居讀佛書而求其<lb/>
理又康徤者三十有餘年或勸其事佛良苦則告之曰我自<lb/>
<pb n="KR4d0493_SBCK_043-20a"/>
樂之不爲勞耳且非汝等所知也至正辛巳二月二十一日<lb/>
舉家爲壽歡甚飲畢行後圃取杏核種之頋謂衆曰此以遺<lb/>
汝等食吾不能待矣歸三日感㣲疾卻酒食弗御曰吾清静<lb/>
以俟終命醫至却藥弗飲又四日召子孫告之曰吾將不起<lb/>
吾平生無遺憾遺教數十語皆忠厚之言問日辰所值對曰<lb/>
某甲子曰今日未佳俟來日耳夜參半命長女曰吾念西方<lb/>
佛號數十百萬具著於圖與數珠皆取以來旣至則曰吾往<lb/>
矣無怖於心無戀於丗戒勿遽哭歛衣危坐神色不亂乆之<lb/>
翛然而逝則是月之廿九日也其孤将以明年九月甲子葬<lb/>
諸金谿之鵞塘嗟乎勞瘁於事物有條理而志常定者四十<lb/>
年及其老也寂静專一者又三十年卒無怛於死生之變真<lb/>
能順憂患而寕以歸者哉壽年之髙子孫之衆丗以爲貴而<lb/>
不知其不可及者此也孺人曾大父諱某大父諱某父諱某<lb/>
<pb n="KR4d0493_SBCK_043-20b"/>
銘曰<lb/>
百歳之間丗多險艱𥘉逢其罹卒獲其安齊斬聚身煢煢一<lb/>
息載鞠載育式克自立更數十年四丗在庭歲時怡愉旣休<lb/>
旣寕至于期頣忘昔憂患燕温奉輿從以珎饌自約其豐幽<lb/>
貞是居全歸泊然良史罕書壽母之阡著此令德來者源源<lb/>
善視松栢<lb/>
　　　　同安縣主簿周君仁甫墓誌銘<lb/>
集慶之属縣上元有九丗同居者曰横山里周氏也其先在<lb/>
唐時曰惟長者與李太白游子孫散處江東至宋𥘉有愛横<lb/>
山之勝築室面横山以居者族日以繁及宋季年有三以箱<lb/>
書薦於郡者曰霆龍實生故同安主簿勝孫字仁甫宋時亦<lb/>
甞爲郷貢進士未及奏名而宋亡不以代易而廢學有聲縉<lb/>
紳間　朝廷以東南新附海島荒逺有待於綏撫置行中書<lb/>
<pb n="KR4d0493_SBCK_043-21a"/>
省於閩海必用才能之人東平嚴公　以功臣丗家子僉省<lb/>
事用爲属郡文學三年辟爲泉州同安簿辝官歸於上元優<lb/>
游山水之間將終身焉然憂民之志未忘也歳大饑出粟千<lb/>
斛以助不給有司以新令上其事與官不就時人髙之又以<lb/>
詔書舉遺逸亦弗屑也年六十七而没葬之西岡十有七年<lb/>
矣簿君之女弟之子趙雷澤爲臨川郡幕長其母族諸子吿<lb/>
之曰子之仕國有前太史僑焉徴其文宜可得也遂遺書使<lb/>
其客以爲請焉嘆夫故宋之用人必自進士起簿君父子皆<lb/>
故國進士不得成其名簿君遊宦海表又不得大快其志故<lb/>
君子之所惜也昔者宋南渡伊洛道學之傳緒多在閩嶠及<lb/>
宋旣亡而前往行遺風流俗宜有存者誦詩讀書無間閭里<lb/>
豈無可觀者哉簿君在閩時則至元廿四五間也日月于邁<lb/>
其設施泯於知聞豈不重可感夫數十年來　朝廷置御史<lb/>
<pb n="KR4d0493_SBCK_043-21b"/>
行臺於兹郡自大夫中丞至於御史曁夫僚吏多名人是以<lb/>
生乎是邦聲聞易於逹仕進易於起四方賔客遊士以才器<lb/>
自許者亦莫不從事於斯而簿君之髙志退然不動其心顯<lb/>
者豈不在子孫後人乎簿君生開慶巳未没於㳟定乙丑葬<lb/>
於明年之丙寅配夏氏子四人長文䔰卒次文榮次文荣亦<lb/>
卒次復貴女二人長適李杼次適王宗礼孫男十有二人景<lb/>
誠景純景星景祥景暘景燠景曦餘未名女二人曽孫男八<lb/>
人女五人夫爵位之不充名聲之日逺而書者缺焉則是爲<lb/>
善者終無可以爲勸也故述所聞而爲之銘銘曰<lb/>
爲善之實比諸吉金或汨于沙光耀弗沉有美簿君同居以<lb/>
丗居以忠厚儼以嚴毅身退有時子學有師以昌其家源源<lb/>
可知往者雖逺來者未巳追而書之天長地乆<lb/>
道園學古録卷之四十三<lb/>
</p>
<p>
</p>
  </div>
</body>
</text>
</TEI>
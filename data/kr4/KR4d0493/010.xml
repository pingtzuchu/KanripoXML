<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_010-1a"/>
道園學古録卷之十　在朝藁十<lb/>
　　　　　　　　　　　　　雍虞集<lb/>
　　題䟦<lb/>
皇帝聖㫖<lb/>
　特命禮部尚書哈刺㧞都兒充<lb/>
　　奎章閣捧案官宜令哈刺㧞都兒凖此<lb/>
　　　　天暦二年五月　日<lb/>
禮部尚書哈刺㧞都兒之先臣大傅右丞相楚國公事<lb/>
武宗皇帝位望隆重滎耀赫奕所謂不貳心之臣足以當不<lb/>
丗有之恩者也當是時尚書兄弟尚㓜及其長也慨先丗之<lb/>
遭逢傷事變之不易思憤忠鯁以報　國家未甞一日忘也<lb/>
聖天子撥亂反正天下歸心尚書叅侍機謀夙夜左右内則<lb/>
執干戈以備宿衛外則治禮樂以和神人從容燕間尤秉謙<lb/>
<pb n="KR4d0493_SBCK_010-1b"/>
愼　聖天子御奎章閣尊德性進儒臣以廷問經術修文明<lb/>
之治焉閣中别置捧案官以命貴近尚書其一也而獨䝉<lb/>
聖恩親御翰墨作　勑書以賜之廷中大臣非無賛書之深<lb/>
厚禁中侍御非無嘉錫之便蕃未有身當雲漢之昭囬𬒳文<lb/>
章之藻賁者天下之至榮至幸何以踰此然則臣子者安敢<lb/>
不盡誠竭力以思報於無窮者哉<lb/>
　　　　題趙祕書景緯所撰知郡王公庚應墓碑後<lb/>
某讀趙祕書所撰知郡王公料院墓碑而深有感焉碑中言<lb/>
王公從其兄歴登諸老之門如劉後溪楊浩齋張亨泉魏鶴<lb/>
山其人也是数君子與某曽大父友誼最厚後溪公名光祖<lb/>
以龍圖閣學士歸居其郷簡池碩德重望爲時師表其家居<lb/>
時曽大父守簡㑹關土潰卒爲亂二公保障之郡安而亂弭<lb/>
浩齋公名子謨字伯昌潼川人甞與曽犬父同學易於滄江<lb/>
<pb n="KR4d0493_SBCK_010-2a"/>
之上講貫之說學者多傳之如所謂乾二五皆言犬人否二<lb/>
五亦言大人時義有不同之類是也亨泉名方字義立亦同<lb/>
易學其祥刑漢中時曽大父甞爲之著亨泉銘而鶴山公則<lb/>
東南之士習聞之其文集無卷無曽大父之名而曽大父集<lb/>
中亦無卷無與鶴山講學者也鶴山曽孫起兄弟家始胥其<lb/>
在京師也館於某料院諸孫用享家畨陽其在京師也交好<lb/>
尤舊因見其家書所𫐠略以所憶書其後而歸之二百年中<lb/>
後生不及前軰聞見澌泯撫卷慨然<lb/>
　　　　䟦陸友仁所模金石欵識<lb/>
古人制作見於後丗者學士大夫求之詩書易春秋而儀禮<lb/>
周官其<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>書也其次惟金石欽可見耳而丗不能多見呉陸<lb/>
友仁所模藏旣愽又古時一閱之何異見朱虎熊羆汝鳩汝<lb/>
方太顛閎夭散宜生於一日之間哉<lb/>
<pb n="KR4d0493_SBCK_010-2b"/>
　　　　題孝節堂記後<lb/>
皇元之取朱也蜀先受兵蜀士之以家死事若西和賈倅盖<lb/>
有之矣天兵至南土遂㓕宋昔者死事之子孫又死之如西<lb/>
和之曽孫何可多得哉史館承　詔脩遼宋金史此記宜上<lb/>
送國史賈氏有遺孤見育於延乎陳氏忠孝之家天必閔之<lb/>
陳氏亦德人哉至順辛未五月七日史官虞某書<lb/>
　　　　書王氏草韻後<lb/>
六書之學其成書之傳者則有許叔㣲氏之說文解字以類<lb/>
相從而徐鼎臣兄弟始叶以唐韻而録之便檢㝷也許以文<lb/>
字類徐以音聲從後出者益趍利如此草書之録如急就章<lb/>
以物類相從志在於簡約易求之耳今又分其字而屬諸韻<lb/>
豈非簡約之尤者乎然昔之爲草書者結體有䟽宻用筆有<lb/>
工拙波磔不同形勢亦異譬諸人之口鼻耳目之形雖同而<lb/>
<pb n="KR4d0493_SBCK_010-3a"/>
神氣不一衣冠帶履之具同制而容止則殊朝廷有大朝㑹<lb/>
百官咸在品秩同等班序同列而人則襍然前陳矣善相人<lb/>
者乃能於是乎有所擇焉此輯草書韻之例也然則王氏之<lb/>
書其可少乎<lb/>
　　　　題宋孝宗書貞觀遺事<lb/>
昔宋𥙿陵甞以唐太宗問其臣王安石安石對曰陛下當法<lb/>
堯舜旣南渡國勢削弱阜陵慨然有志於當丗其手書貞觀<lb/>
数事盖有所奮發也患盗而推本廉耻憂國而防乎欲盛論<lb/>
政而謹於擇臣其堯舜之事也本之以堯舜之心不其盛乎<lb/>
此阜陵之意也傳曰君子多識前言往行以畜其德有天下<lb/>
國家者所宜鍳哉至順史臣震集謹書<lb/>
　　　　䟦御筆除丑閭太府太監<lb/>
今上皇帝宸翰命丑閣以官者也國朝典故凡命官自宰相<lb/>
<pb n="KR4d0493_SBCK_010-3b"/>
以下皆中書造命其貴者封以天子之璽而賜之雲漢昭囬<lb/>
龍光鳥奕未有若臣丑閭之親𬒳御書是也夫恩之深者報<lb/>
必重仕之宻者事益嚴丑閭其小心謹畏克盡忠孝以事上<lb/>
而保禄於無窮也哉<lb/>
　　　　題臨川呉先生所述劉伯宣事狀後<lb/>
忠憲公之死時人比之漢蕭太傅盖無愧焉公之心明白如<lb/>
天日彼搆禍書牘之情亦卒不掩於天下後丗此春秋作而<lb/>
亂臣賊子所以懼乎<lb/>
　　　　題楊將軍往復書簡後<lb/>
臨安故宋行都山川風物之美四方未能或之過也天下旣<lb/>
一朔方竒俊之士以風致自必樂居之而文獻之緒餘時有<lb/>
可見者焉承平旣乆交游文翰之彬二尤他郡莫及矣楊將<lb/>
軍好事有聞于時一時諸君子莫不與之過從此卷書尺可<lb/>
<pb n="KR4d0493_SBCK_010-4a"/>
考也然未四十年卷中人無一存者亦可慨乎高尚書賦詩<lb/>
寫山水有古人之趣當代論書法者北尚鮮于南推呉興是<lb/>
皆見太平之盛者善觀者不特於　論也將軍之子瑀持<lb/>
來京師予閱之柯氏玉文堂中閩陳衆仲陳趙子期太原王<lb/>
君實呉陸友仁同觀至順元年十月　日蜀人虞某伯生甫<lb/>
敬書<lb/>
　　　　題心逺卷後<lb/>
新呉興校官清菴李君求予書心逺堂扁因爲辨心逺之說<lb/>
以遺之曹侯克明爲之持去乆矣君復欲題諸此君方拜呉<lb/>
興之命某因又爲之言曰昔伊洛之學未興漢唐之說稍變<lb/>
作人之盛權輿於安定非一丗之豪傑其孰能與於此乎今<lb/>
伊洛之書衣𬒳天下經義治事乃若岐而二之治且非其治<lb/>
矣烏乎是誰之過哉沉㝠苟且之徒盖自䧟於汙下所見不<lb/>
<pb n="KR4d0493_SBCK_010-4b"/>
少超於目前深可慨也見心逺者能無躍然以喜乎推呉興<lb/>
之法以進於伊洛校官之職業可不謂之逺乎<lb/>
　　　　題吾子行小篆卷後<lb/>
古者器物皆有銘三代制作亦有損益丹書所載器亡文存<lb/>
所尤可思者筆書之不可復見也處士吾子行小篆精妙當<lb/>
代獨歩書此諸銘尚友古人之志盖不止秦唐二李間也<lb/>
　　　　書古劔銘後<lb/>
　　呉成季父寳古劔文理若碧涵氣純靈不利割不鈍廢<lb/>
　　有藏用之道焉銘曰利固職趣丗亟羣慝息鈍乃德<lb/>
右翰林學士湖廣行中書省參知政事清河元公復𥘉之所<lb/>
作也公與呉大宗師友善公爲著文甚多皆贍博竒偉及得<lb/>
此劔極古以爲非高簡則不稱故製文十有二云文成於大<lb/>
德𥘉元公殁於至治中至順元年八月予與呉大宗師㸔劔<lb/>
<pb n="KR4d0493_SBCK_010-5a"/>
道舊而亡其文盖三十年矣呉大宗師追記其辭而予書之<lb/>
蜀郡虞某識<lb/>
　　　　題和林志<lb/>
國家并苞宇内封畛之廣袤曠古所未有也山川形勢阸塞<lb/>
險要之處竒恠物變風俗耆好語言衣食有絶異者史不勝<lb/>
書也至元中先叔祖以少蓬𬒳　㫖掌輿地之紀毎載筆而<lb/>
問焉至順元年予在閣下𬒳　㫖著經丗大典輶軒使者之<lb/>
問不敢怠忽然而朝聘往來之使日無虗驛所不足者好事<lb/>
善詢諏知觀覧考索者甚寡是以至者或未必能言言者未<lb/>
必能文記載邈如毎爲之三慨矧和寕　祖宗興龍之故地<lb/>
其可無述以傳示耶蕭囦之北游也乃能賦而詠之使見者<lb/>
不異身履其地何其快也自和寕而北而西而東廣輪猶不<lb/>
可更㒒旣而征討所及藩屏所係氏族所聮尚多有之吾安<lb/>
<pb n="KR4d0493_SBCK_010-5b"/>
得囦乗傳車稱使者徧歴而深考以廣異聞而附信史於無<lb/>
窮乎<lb/>
　　　　䟦眞西山畫像<lb/>
昔者弟子之於師僚属之於官長門生故吏之於舉將旣得<lb/>
所宗則終身以之義之當然而常行者也西山眞先生道德<lb/>
文學師表一時游其門者則象其威儀者何日忘之潜齋王<lb/>
公得先生遺像觀覧詠嘆悠然高山景行之思誠可以敦薄<lb/>
俗而示古道也某從王公之孫纉得見是卷是一日而得瞻<lb/>
二公於百年之間也敬書以識之至順辛未九月九日雍虞<lb/>
某書<lb/>
　　　　䟦王端明畫像<lb/>
劉敏叔畫故端明潜齋王公於梅雪之間其高風勝韻如在<lb/>
昔屈大夫頌橘以象伯夷千載以爲名言托物儗倫君子豈<lb/>
<pb n="KR4d0493_SBCK_010-6a"/>
偶然哉雍虞某題<lb/>
　　　　䟦犬安閣圖<lb/>
丗祖皇帝在藩以開平爲分地即爲城郭宫室取故宋熈春<lb/>
閣材千汴稍損益之以爲此閣名曰大安旣登大寳以開平<lb/>
爲上都宫城之内不作正衙此閣歸然遂爲前殿矣規制尊<lb/>
穩秀傑後丗誠無以加也王振鵬受知<lb/>
仁宗皇帝其精藝名丗非一時僥倖之倫此圖當時甚稱<lb/>
上意觀其位置經營之意寕無堂構之諷乎止以藝言則不<lb/>
足盡振鵬之惓惓矣<lb/>
　　　　題王忠簡公進士謝恩詩後<lb/>
某從故宋王忠簡公曽孫纉得見公進士謝恩詩公之子樞<lb/>
宻公所識並在唐人腸進士第禮丈繁縟宋𥘉巳差不及南<lb/>
渡後盖多草創然猶隬文若是覩之令人慨然<lb/>
<pb n="KR4d0493_SBCK_010-6b"/>
　　　　題宋侯所臨智永千文<lb/>
中郎石經逺矣鍾張之法至右軍而極右軍之法至永禪師<lb/>
永興公而後難爲繼矣盛唐作者變又極焉宋人逺不相違<lb/>
米元章黄伯思皆筆不稱識而晚宋謂之無書可也國朝惟<lb/>
呉興趙公遂擅一代學者瀾倒忽見朱侯作此古法令人執<lb/>
卷罔然臨池者尚三思斯言哉<lb/>
　　　　題故國子司業李公挽詩後<lb/>
故國子司業贈某官保定李公挽詩一卷故翰林承旨張公<lb/>
㓜度爲之序賦詩者凡二十四人故翰林承旨東平闊公柳<lb/>
城姚公廣平程公呉興趙公集賢大學士洺水劉公及其姪<lb/>
承旨公平章政事秦國李公蔡國張公集賢翰林兩院學士<lb/>
陳公公望李公伯宗薛公公諒王公國華元公復𥘉鄧公善<lb/>
之曹公子貞貞公仲章而耆舊之在則樞宻副使王公彦愽<lb/>
<pb n="KR4d0493_SBCK_010-7a"/>
翰林承㫖郭公安道中書平章趙公子敬翰林學士呉公㓜<lb/>
清侍御史張公伯高及江西提舉柳貫道傳與玄教呉大宗<lb/>
師也詩不出於一時要皆大人君子懷賢思德之作也三四<lb/>
十年之間朝廷文獻略備見於此盖先生之子端受而藏之<lb/>
亦不敢不慎也<lb/>
丗祖皇帝建國紀元制禮作樂幾四十載而功成治定以遺<lb/>
子孫於乎可謂盛矣<lb/>
成宗入繼皇帝大綂克纉祖武朝廷宗廟之禮爲重先生時<lb/>
爲太常愽士草儀注朝謚于南郊追尊<lb/>
𥙿宗皇帝先生執筆爲誄稱頌功德凡千餘言頃刻立成情<lb/>
文兼備縉紳稱之拜監察御史上䟽論東朝建五䑓寺<lb/>
天子爲之改容䑓省爲之竦懼遷國子司業以身教多士師<lb/>
道凛然其高文卓行大節讜誼如此晚守一州以殁不究其<lb/>
<pb n="KR4d0493_SBCK_010-7b"/>
用此諸公之所以嗟歎而永歌者也昔唐陽城爲諌議大夫<lb/>
論裴延齡䧟陸贄事欲慟哭而裂其相麻後爲司業守道州<lb/>
以殁官職氣節略相上下夫泯然與草水同腐者何可勝計<lb/>
先生與亢宗相望於五百年間顧不偉歟張萬福武人年八<lb/>
十餘猶知賀諫官於延英門下然則今諸君子其能巳於言<lb/>
乎是可爲不朽者矣某𥘉受大都教授實承先生後與先生<lb/>
之子端更遷翰林待制國子司業今待罪延閣之下又得同<lb/>
事編摩清苦直諒友誼彌篤故敢書其卷末云<lb/>
　　　　題王夫人貞節詩卷<lb/>
天暦二年秋河間周敬先以進士業舉于郡薦書未報奉其<lb/>
母王夫人居海上人莫之知也至順一年冬予表弟賈德昭<lb/>
自其郷還京至静海而澤氷堅膠焉升岸以行見聚落數十<lb/>
家有儒士廬居而衰者問之則敬先也居數日見敬先讀禮<lb/>
<pb n="KR4d0493_SBCK_010-8a"/>
甚謹始就而與之語因寛諭以慰之乃見天暦三年進士所爲<lb/>
敬先詠歌者又以知王夫人之貞節焉盖夫人適周氏時才<lb/>
十八生二子曰興祖五嵗紹祖一歲而夫王殁守志教子至<lb/>
七十一而終方興祖之失舉河間也夫人命之授業京師未<lb/>
及行而遭䘮今年之九月也予弟有親在京師氷雪不可還<lb/>
興祖爲告其隣近僦焉以歸爲予言其事如此敬先興祖字<lb/>
也某輙書以貽諸君子之好事者庻有表章之爲丗道勸云<lb/>
　　　　䟦鮮于伯幾與嚴處士翰墨<lb/>
大德延祐間漁陽呉興巴西翰墨擅一代而嚴氏琴亦見稱<lb/>
道年來無一存者得此卷則四人具在惜乎集之目力巳病<lb/>
不足窮其波磔之妙徒諷其辭以想見其遺音雅趣於湖波<lb/>
山木之間也<lb/>
　　　　題鮮于伯幾小象<lb/>
<pb n="KR4d0493_SBCK_010-8b"/>
歛風沙裘劔之豪爲湖山圖史之樂翰墨軼米薛而有餘風<lb/>
流儗晉宋而無作是以呉興公運畫沙之錐刻希丗之玉使<lb/>
千載之具眼識二妙於遐邈<lb/>
　　　　䟦子昻書隂符經<lb/>
隂符托黄帝以爲名而實非其書無可疑者或曰戰國時人<lb/>
文字亦未可信也或曰只是李筌所爲此近是哉然楮河南<lb/>
已有奉勑書本則其來亦乆矣丗人忽明白簡易之言好以<lb/>
詭秘不可解之說相尚豈獨隂符哉呉興公書妙一丗此卷<lb/>
盖盛年所作波瀾老成不及暮歲而法度整整未容無所師<lb/>
匠者知之也隆山翁吾郷先生愽學玩丗所謂醉人語不可<lb/>
了了眞語耶果醉語耶<lb/>
　　　　䟦陳信仲行卷<lb/>
豫章周儀之至元十三年從其兄入覲除縣主簿年二十三<lb/>
<pb n="KR4d0493_SBCK_010-9a"/>
耳經學才華時務典故爲人温潤風流前代賢公子方今材<lb/>
大夫也昔同在京師自省䑓翰苑皆薦之皆欣然以爲當而<lb/>
用之然輙齟齬不克就治獄海郡已幾七旬矣某在翰林薦<lb/>
爲待制事奏而報聞遂有宿草之感非命也失傅先生故宋<lb/>
進士某㓜時甞得其所爲賦讀之泰定丁卯陳衆仲自温陵<lb/>
來知先生道德年齒之盛甞賦詩寄之周旣不可復見傅又<lb/>
相望萬里而一旦於陳信仲行卷見二人焉能無悲喜交集<lb/>
乎古之言君子者或兼言有德有位或專以德稱信仲郷先<lb/>
生有傅公仕於郡者有周公皆諄諄爲信仲言如此所謂魯<lb/>
無君子斯焉取斯者耶<lb/>
　　　　䟦陳信仲行卷<lb/>
温陵傅先生送其門人陳信仲赴廣州教官旣有序言予已<lb/>
題其後又出此卷則送其秩滿赴選京師者也崔丞相與僕<lb/>
<pb n="KR4d0493_SBCK_010-9b"/>
曽大父友善蜀廣相望歲常遣一介通問今講學論政諸書<lb/>
尺尚在篋笥大父甞取其尤要者刻先集中所謂滄江先生<lb/>
集者也李公風裁無愧崔公盖甞想其遺風而歎其不可復<lb/>
見今先生舉二公以砥礪信仲信仲亦知先生之望其門人<lb/>
者良厚不薄也耶今爲禄仕者苟干禄以爲貧亦復何議哉<lb/>
而爲貧之意多遂至於無所顧忌不復知有風節爲士君子<lb/>
之常行此天理之所由斁而人心之所由壞也不然師弟子<lb/>
之間豈不能汎引古人賢者爲之祝規哉而獨及崔李二者<lb/>
吾故曰良厚不薄也<lb/>
　　　　䟦魯祭酒試諸生聮句<lb/>
丗祖皇帝肇建國學教胄子取成材用之有至輔相文治日<lb/>
殷學者日衆而取士之制宻矣古者論造士之秀者升之曰<lb/>
進士論進士之賢者而告于王斯官之爵之今殆放此某昔<lb/>
<pb n="KR4d0493_SBCK_010-10a"/>
甞承乏典樂會<lb/>
先皇帝開奎章閣引某侍書左右未及論俊選以聞而集賢<lb/>
魯先生實來一歲之間凡七十一試而淹滯之士畢出公論<lb/>
韙之乃與其寮寀賡歌以樂其事何其盛哉先生將以其詩<lb/>
刻石堂上使之來求識之故爲序録干左<lb/>
　　　　題湯東澗與張文子手帖<lb/>
湯文清公清節雅望超卓當時風裁所厲庸汎者無所容乎<lb/>
其前今觀其與故人張君文子書期之以科名申之以繾綣<lb/>
何其忠厚委曲也此聖人德容所以有恂恂侃侃之異學士<lb/>
君子所當觀感慕效者歟<lb/>
　　　　題宋諸陵畫象後<lb/>
昔者君子之觀於先王也盖曰見其禮而知其政聞其樂而<lb/>
知其德動作威儀之則庶幾如將見之至順辛未今　天子<lb/>
<pb n="KR4d0493_SBCK_010-10b"/>
有詔史館修宋史其行事固可考見袐閣畫象具存雖與此<lb/>
或少異猶足以得其彷彿執筆者尚想象而求之乎<lb/>
　　　　題閬州陳彦和致樂堂記<lb/>
某甞觀於陳氏丗家昔康靖公守荆南時馮夫人誨之曰汝<lb/>
父訓汝以忠孝俾輔國家不務仁政善化則非先君之意也<lb/>
今彦和身歴清要所以樂其親者豈待外求哉馮夫人家訓<lb/>
故在也<lb/>
　　　　題陳産和魁星圖<lb/>
天官書北斗平旦建者魁魁枕參首第一星也斗之大者曰<lb/>
魁象物以爲名云耳又曰斗魁戴匡六星曰文昌宫然則陳<lb/>
氏魁星之祥非止爲進士第一亦輔相之占耶<lb/>
　　　　題晉陽羅氏族譜圗<lb/>
昔者吾蜀文獻之懿故家大族子孫之盛自唐歴五季至宋<lb/>
<pb n="KR4d0493_SBCK_010-11a"/>
大者著國史次者州郡有載記士大夫有文章可傳有見聞<lb/>
可徵所謂貴重氏族推次甲乙皆有定品雖貴且富非此族<lb/>
也不通婚姻盖猶有九品中正遺風譜牒之舊法不獨眉俗<lb/>
爲然也百十年來比及沐浴皇元之聖澤其傷殘轉徙千百<lb/>
無一二矣今天下益以治平學士大夫稍稍求遺軼於故老<lb/>
㝷金石之寄於荆榛丘隴之間而荒煙野燒不可復知者何<lb/>
可勝數有能追㝷上丗之傳至於八九丗又有祖父文墨之<lb/>
叙傳若晉陽羅氏者豈易得哉故雖小有闕軼參錯亦其勢<lb/>
然也羅氏之仲允中以教授辟儀曹史且還就蜀省幕府持<lb/>
此卷來因爲題而歸之三嵎虞某題<lb/>
　　　　題咬住學士孝友卷<lb/>
京城之巽隅自門入循城少西有桓楹在道北表之曰蒙古<lb/>
氏咬住孝義之門毎過而式之求見其人不可得也他日有<lb/>
<pb n="KR4d0493_SBCK_010-11b"/>
事於太廟予與執籩豆見宮室之美而嘆焉或告之曰昔<lb/>
英宗皇帝之廣宗廟而大之也使人求楩楠䂊章之材於江<lb/>
南事嚴衆莫敢當咬住氏受命以行以便宜從事民商不病<lb/>
而工師告充朝廷服其智决則植表之家也奉　詔脩經丗<lb/>
大典得懷慶路之書曰郡甞有蝗大至守臣咬住出郡百餘<lb/>
里禱於古蜡神之祠一夕大雨蝗盡去問之則又植表之人<lb/>
也故予願見而不可得而咬住氏奉　詔建寺集慶還拜侍<lb/>
讀入翰苑得爲同官其孝義之事巳見國子祭酒魯公所𫐠<lb/>
予又書此二事以記之孝於親者固可上貽於國下及於民<lb/>
也歟<lb/>
　　　　書蕭氏官誥後<lb/>
故宋在東都時先儒有建議欲取四方賢士教之京師學成<lb/>
則以分教天下州郡此王者一道德同風俗之法也蕭仝所<lb/>
<pb n="KR4d0493_SBCK_010-12a"/>
藏其大父從事君𥙷太學生辰州教授關陞從事三綾告重<lb/>
有感焉從事以太學高第同黄甲恩例乃僅爲州學教授是<lb/>
往時先儒之言固巳行之矣我國家急於用賢舉進士及自<lb/>
學舎入官者即授之以政有民人之寄焉爲教官者皆其餘<lb/>
材耳夫政教相須其及民一也政速而教遟政淺而教深唯<lb/>
其用之如何耳三告自寳慶至寳祐年亦多矣而蕭君方小<lb/>
改得爲令録昔者老材而用之爲民物慮者深矣仝通暢善<lb/>
學甚宜於時仕於京師且乆其有以發先丗之遺德矣乎<lb/>
　　　　書仁本堂記後<lb/>
呉養元作堂於家而養親焉其兄集賢待制養浩氏題之曰<lb/>
仁本而自爲記盖取有子之言孝弟也者其爲仁之本歟之<lb/>
語朂其弟以愛親敬兄者也夫所謂仁本者其義大矣吾聞<lb/>
諸先儒之說曰孝弟是仁中之一事也自性而言仁其本也<lb/>
<pb n="KR4d0493_SBCK_010-12b"/>
孝弟之所從出也而行仁者當自孝弟始然則謂孝弟者仁<lb/>
之本則不可謂孝弟行仁之本則可故曰爲仁猶行仁也養<lb/>
浩告其弟以孝弟直以仁本言之以爲記而不及於爲仁之<lb/>
說者政所謂引而不發欲其弟之躍如於斯也夫吾又聞之<lb/>
先儒甞以事親之事而喻事天之道焉盖事親之事盡則事<lb/>
天之道盡事天事親無二事也事天之道盡而謂之非仁可<lb/>
乎吾故曰何其取義之大也今石居先生高年厚德以集賢<lb/>
之貴封爲邦君爵第四等自其郷論之古之所謂父師者歟<lb/>
養浩以文學顯名于朝而又望其弟者如此盖堆原其所自<lb/>
本而有感焉以爲此記養元其勉之<lb/>
　　　　䟦晦菴與蔡季通書<lb/>
文公先生之於蔡季通氏情義均骨肉學問則師友其事蹟<lb/>
見諸當時講明傳乎後丗炳如也其大者如河圖洪範之說<lb/>
<pb n="KR4d0493_SBCK_010-13a"/>
太極經丗之㫖所以輔益於朱子者不少名物若律歴支餘<lb/>
若相地亦非淺學後生所盡知也此帖於出處隨時之義藹<lb/>
然情至猶可想見盖成德君子造次所發無一豪無可徵者<lb/>
如此<lb/>
　　　　題義士卷<lb/>
施必有報感應之恒理也施不求報者君子之善用其心者也<lb/>
國家視民如傷飢而有能食之者則官之所以報施也出有<lb/>
餘以繼不足而不以責報爲心非君子長者其能若是乎有<lb/>
餘不足皆天命也不足者無可如何在君子則固節而巳耳<lb/>
天使之有餘而不自私推以及人固天之道也華氏其知之<lb/>
矣夫國家報施以官亦天命也今不求諸人爵而求諸天其<lb/>
報足以稱施又何疑焉<lb/>
　　　　䟦謝太傳中郎帖<lb/>
<pb n="KR4d0493_SBCK_010-13b"/>
右謝太傅書一十六字申屠子迪家藏也子迪言宋亡時府<lb/>
庫悉官取北來書盡爲兵士剔取犀玉標軸文字委藉泥土<lb/>
間其先君忍齋御史偶得諸棄遺中信知神物護持耶昔王<lb/>
子敬每作佳書以遺太傅太傅輙題其後還之敬甚懊恨盖<lb/>
大傅是右軍軰行也襄陽米芾所謂寳晉齋者政爲謝公書<lb/>
在也某獲觀中秘甚多乃不曽見太傅書當是遺軼如此者<lb/>
尚多也紹興中中原舊收法書名畫往往復購之精鑒尤當<lb/>
𥿄墨印識一一可據子迪善寳之<lb/>
　　　　䟦紹興三年召故叅知政事歐陽脩之孫丗興赴<lb/>
　　　　都堂審察省劄<lb/>
大梁之社稷丘虚矣故家流風民之望也况斯文之傳尤有<lb/>
以係士大夫之心也夫<lb/>
　　　　題申屠子邁畫馬圖<lb/>
<pb n="KR4d0493_SBCK_010-14a"/>
徐容齋先生題子邁十八時所畫馬其言忠厚而嚴正得前<lb/>
軰之體呉興之言㣲婉苟用其言致力於讀書而有得焉則<lb/>
自然不暇於逐末矣清河之言正而毅筆墨之間猶足見其<lb/>
掀髯之氣而皆不可復見矣俯仰可勝慨然子迪以其先兄<lb/>
手筆甚寳藏之藹然孝弟之意故可與諸老之言並傳子孫<lb/>
也<lb/>
　　　題朶來學士所藏御書後<lb/>
天暦二年九月十二日　手詔一百五字申嚴夜啓門禁之<lb/>
事　先皇帝至自上都次清河幄殿御書今侍書學士臣朶<lb/>
來時以中書左司郎中充承制學士受　詔命將作院織錦<lb/>
成文以宣諭兩都禁衛者也欽惟　先皇帝天縱睿聖人文<lb/>
宣昭　制詔所頒臨定詳審親御翰墨端重方嚴所謂歴代<lb/>
寳之以爲大訓者也　先皇帝上賔之明年閏三月臣朶來<lb/>
<pb n="KR4d0493_SBCK_010-14b"/>
出此詔本俾臣集識之臣等追懷恩遇不勝感泣之至<lb/>
　　　　抄録御書<lb/>
皇帝聖㫖<lb/>
　大都上都守把城門圍宿軍官軍人毎八刺哈赤毎根底<lb/>
　自今巳始夜遇緊急事情開門出入差官將帶夜行象牙<lb/>
　圎牌織字<lb/>
聖㫖門圍官貟詳驗端實方許開門出雖有夜行象牙圎牌<lb/>
　如無織字<lb/>
聖旨不以是何官貟人等並不許輙開城門縱令出入違之<lb/>
　處死<lb/>
　　　　題御書奎章閣記後<lb/>
御書奎章閣記𥘉刻石蒙賜摹本者甚少應賜者閣學士畫<lb/>
㫖具成案然後持詣搨前申稟而後予之盖愼重之至此一<lb/>
<pb n="KR4d0493_SBCK_010-15a"/>
卷今侍書學士臣朶來以僉書樞宻院事充承制學士時所<lb/>
𬒳受者也<lb/>
　　　　題蕭氏家丗事狀<lb/>
鶴野蕭君從道自其曽大父事<lb/>
太祖皇帝攻城野戰以多功著名爲大將以其兵留鎮西州<lb/>
四丗矣至從道又有孝行文學丗其官又二十年天暦𥘉以<lb/>
使司在　京師是年秋九月<lb/>
天子登極改元之詔下而晉兾関陜疑沮反側遣使或怇怯<lb/>
退巽從道慨然受命往諭閑暇如平時以兵來郷者從道能<lb/>
率先吏士討拒逆而填安無辜之民六詔安阜生養最乆一<lb/>
旦爲亂致煩重兵數年　天子再下明詔諭之乃定方兵行<lb/>
從道以使事冐險出入其間外宣德意　得其情狀以聞厥<lb/>
績茂矣幕府上功文法持平進秩三品與所居官等從道材<lb/>
<pb n="KR4d0493_SBCK_010-15b"/>
略如此行見用矣充城先生所爲從道事實與簡冊有関先<lb/>
生吾蜀耆舊所謂儒林祭酒者也其言不厭質事不厭詳者<lb/>
避文勝之史也某備貟執筆之末敢不録而識之以待至順<lb/>
癸酉閏三月甲寅虞某書<lb/>
　　　　題蕭從道平雲南詩卷後<lb/>
粤若稽古帝舜惟時有苗弗率禹徂征而猶逆命也乃誕敷<lb/>
文德舞千羽於兩階而苗格焉天暦建元以來雲南乆安之<lb/>
境乃以弗率聞　天子仁聖旣以親王重兵臨之相臣大將<lb/>
各奏厥功又以　明詔開示更新活全之意卒以按堵蕭大<lb/>
夫以丗將使軍中及成功也乃以頌奏可謂有文事者哉<lb/>
　　　　題米南宫墨蹟<lb/>
米南宫書神氣飛揚筋骨雄毅而晉魏法度自整然也漢人<lb/>
只知程不識用兵紀侓精嚴不知李廣之無斥候爲合作也<lb/>
<pb n="KR4d0493_SBCK_010-16a"/>
　　　　題黄山谷墨迹<lb/>
山谷先生孝友純至常於翰墨見之所謂諸弟孝友徇徇薰<lb/>
陶使然又曰性行頗調柔所以望其族人昆弟者何其忠厚<lb/>
也<lb/>
　　　　題宋高宗書便面<lb/>
前代端午賜扇内廷戚畹至於館閣皆有之此諼草詩當時<lb/>
已亡其盡徒存扇背者尔然戒殢酒祝以忘憂豈黄髪爲期<lb/>
之意乎<lb/>
道園學古録卷之十<lb/>
<pb n="KR4d0493_SBCK_010-16b"/>
</p>
<p>
</p>
  </div>
</body>
</text>
</TEI>
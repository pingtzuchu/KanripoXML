<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_004-1a"/>
道園學古録卷之四　在朝藁四<lb/>
　　　　　　　　　　　　　雍　虞　集　伯生<lb/>
　　芝亭永言<lb/>
　　　絶句七言<lb/>
　　　　次韻竹枝歌荅袁伯長<lb/>
沙禽東去避網羅蕩舟相逐如逺何越山青青越女白從此<lb/>
勞人魂夢多<lb/>
春江風濤苦欲歸東盡滄𬈑南斗低明年白日百花静憶尓<lb/>
琴中烏夜啼<lb/>
燕姬當壚玉雪清蕭中吹得鳯凰声不及晴江轉柂鼓洗盞<lb/>
船頭沙鳥鳴<lb/>
　　　　木夫容<lb/>
九月襄王宴渚宫霓旍翠羽度雲中滿汀山雨衣裳濕宋玉<lb/>
<pb n="KR4d0493_SBCK_004-1b"/>
愁多賦未工<lb/>
　　　　水夫容<lb/>
長洲宫沼醉西施蕩漾蘭舟不自持願奉君王千歲樂一盤<lb/>
清露玉淋漓<lb/>
　　　　送四川憲使<lb/>
晚趍嚴召直承明侃侃論思歲未更國老不應持節去郷人<lb/>
徒羡過家榮<lb/>
錦溪園裏千㝷竹夏日移床就緑隂烏㡌練衣卭竹杖閒來<lb/>
誰與共清吟<lb/>
巳歎玄經返墨池復愁囯史奉嚴祠離郷遊子歸仍晚獨對<lb/>
東風惜鬂絲<lb/>
小東郭外今無舎萬里橋西况問田不恨錦官非昔日但㝷<lb/>
玉局是何年<lb/>
<pb n="KR4d0493_SBCK_004-2a"/>
龍游峽口芝千本仙井山中玉數嵾老去首丘天所念未丼<lb/>
孫子秪東南<lb/>
　　　　曹將軍馬<lb/>
髙秋風起玉関西踣鐡歸朝十萬蹄貌得當時第一匹昭陵<lb/>
風雨夜聞嘶<lb/>
　　　　舊屋<lb/>
舊屋巳属他人家臨風且復立江沙欲從子雲訪墨沼更向<lb/>
少陵㝷浣花<lb/>
　　　　誰家<lb/>
誰家結屋倚江湍五月湍聲入座寒種樹巳堪維馬騎開軒<lb/>
即可把漁竿<lb/>
　　　　馬圖<lb/>
昔在乾淳撫蜀師賣茶買馬濟時危郷人啜茗同觀畫解說<lb/>
<pb n="KR4d0493_SBCK_004-2b"/>
前朝復有誰<lb/>
　　　　先君太史棄諸孤之四年集來呉門省連州府君<lb/>
　　　　大墓始見叔父南山翁翁與集同出太師雍國公<lb/>
　　　　盖四從矣翁曰後㑹未可期幸留數語識嵗月翁<lb/>
　　　　方客授外郷又以推人生年月日論禍福以助道<lb/>
　　　　故不能乆留城中敢用賦此以承命云耳<lb/>
玉屏古栢與天齊使過于今又七期各道遺書向江上西風<lb/>
江水鬂絲絲<lb/>
玉遮墓下有諸孫東望滄波毎㫁魂泣血三年餘喘在更将<lb/>
衰唳<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>荒園<lb/>
族人散處江南郡不識音容但記名丗澤須令孫子憶故家<lb/>
今幾尚簮纓<lb/>
　　　　王母圗<lb/>
<pb n="KR4d0493_SBCK_004-3a"/>
瑶草春深晝日閒靈芝清露自怡顔双成吹徹參差玉八駿<lb/>
人間去不還<lb/>
偷桃小兒癡且妍恃恩無頼更蒙憐竊翻雷電天公怒風雨<lb/>
落花紅九川<lb/>
黄竹遺墟白雪髙空桑戴勝向晨嘷茂陵多欲非仙器枉賜<lb/>
金盤五色桃<lb/>
西望瑶池斗柄旋金明水浄月姢姢請觀阿母神仙籍名在<lb/>
龜山第幾篇<lb/>
　　　　竹杏沙頭鸂鶒<lb/>
蛺蝶飛來石竹藂羅𥜗曾試繡紋重荷花啼烏銀屏暖卧㸔<lb/>
牎間唾碧茸<lb/>
　　　　閬州海棠<lb/>
閬州城南天下稀海棠參天鸚鵡飛百年髙興付蕭散老著<lb/>
<pb n="KR4d0493_SBCK_004-3b"/>
西江何日歸<lb/>
　　　　畫猿<lb/>
冷泉亭下呼常到巫峽舟中聽更愁老石枯藤還見汝因懷<lb/>
經處思悠悠<lb/>
　　　記夢中詩三首<lb/>
　　　　祝融君紫虚君率子廉<lb/>
出海雲霞九色芒金容滉瀁水中央向曾賜服玄洲玉今結<lb/>
蕭䑓五鳯章<lb/>
飛歩崔嵬上九宫親題彩筆篆明虹玉樓臨海連天碧待子<lb/>
扶桑鶴出籠<lb/>
失脚漁磯返棹遟幾回石上候來期老翁岩下諸年少緫解<lb/>
題詩笑鬂絲<lb/>
　　　　題周東陽進士爲南郭園林記後<lb/>
<pb n="KR4d0493_SBCK_004-4a"/>
南郭名園纔隔縣好添花竹又清時帰來未老柴車在百里<lb/>
㝷春定可期<lb/>
　　　　維摩<lb/>
二士同開不二門是何境界儗評論若爲普供諸香飯貴得<lb/>
薰聞悟識根<lb/>
　　　　錢舜舉折枝夫容<lb/>
白髮多情憶劒南秋風溪上㸔春酣剪來一尺呉江水儗比<lb/>
千花濯錦潭<lb/>
　　　　商德符小景<lb/>
商公昔者觀秦蜀劒閣峥嵘筆底開又向江南住三載不爲<lb/>
庐阜即天台<lb/>
　　　　天暦改元十月題子昻馬<lb/>
朝廷無事日從容太㒒承恩出九重前代王孫今閣老只畫<lb/>
<pb n="KR4d0493_SBCK_004-4b"/>
天閑八尺龍<lb/>
　　　　寄馬伯庸尚書<lb/>
江上河豚次柳花三月淮舡當到家賜金盡賣買田舎坐對<lb/>
八公吟日斜<lb/>
　　　　商德符小景<lb/>
五老峰前屢往來紫雲如盖䕃崔嵬十年京囯頻看畫最爱<lb/>
高僧坐石苔<lb/>
　　　　賦故宋李忠襄公植烏石渡舊隱<lb/>
窈窕幽篁帶薜蘿青春白日坐蹉跎試詢烏石江頭水寕有<lb/>
㣲波接汨羅<lb/>
　　　　訪杜弘道長史不值道中倡成<lb/>
雨浥輕塵道半乾朝回隨處借花㸔墻東千樹垂楊柳飛絮<lb/>
時來近馬鞍<lb/>
<pb n="KR4d0493_SBCK_004-5a"/>
　　　　聽雨<lb/>
屏風圍坐鬂毿毿絳蠟揺光照暮酣京國多年情盡改忽聽<lb/>
春雨憶江南<lb/>
　　　　春雲<lb/>
春雲漠漠度宫城楼雪𥘉融水未生行過御溝成乆立起頭<lb/>
枝上有流鶯<lb/>
　　　　與趙子期趍閣<lb/>
日出風生太液波畫橋千尺彩船過橋頭柳色深如許應是<lb/>
偏承雨露多<lb/>
　　　　玉堂讀卷雜賦次韻<lb/>
待漏宮門聽鑰開䄂中進卷緫賢才奏名殿裏千花合傳敕<lb/>
階前好雨來<lb/>
千花覆檻柳垂絲晝刻傳呼淑景遟　聖主自觀新進䇿侍<lb/>
<pb n="KR4d0493_SBCK_004-5b"/>
臣簮筆立多時<lb/>
文章光熖貫長虹來者無窮去者空頭白眼昏心力盡高堂<lb/>
深夜燭摇紅<lb/>
　　　　題陳衆仲助教送人之官南平序後<lb/>
我憶錦溪最上原春雲爲雨日行天何時獨上溪邊閣不待<lb/>
冷風巳洒然<lb/>
　　　　院中獨坐<lb/>
何處他年寄此生山中江上緫関情無端繞屋長松樹盡把<lb/>
風聲作雨聲<lb/>
　　　　題歐陽原功少監家柯敬仲畫<lb/>
涔陽日日水生波翠䄂黄裳晚櫂過珠樹月明花婀娜鳯毛<lb/>
春煖錦婆娑<lb/>
楚宮朝雨過江潭燕燕新來試浴𧖟庭下錦衣皆稚子牎前<lb/>
<pb n="KR4d0493_SBCK_004-6a"/>
秀色是冝男<lb/>
　　　　子昻人馬圖<lb/>
緑衣奴子十七八面如紅玉牽馬過繍簾美人時共看堦前<lb/>
青草落花多<lb/>
　　　　紹興間臨安士人有賦曲一春長費買花錢日日<lb/>
　　　　醉湖邊玉騘慣識西湖路驕嘶過沽酒楼前紅杏<lb/>
　　　　香中簘皷緑楊影裏鞦韆晚風十里麗人天花壓<lb/>
　　　　鬂雲偏畫船載得春歸去餘情付湖水湖烟明日<lb/>
　　　　重扶殘醉來㝷陌上花細思陵見而喜之恨其後<lb/>
　　　　疊苐五句重携殘酒酸寒改曰重扶殘醉因歐陽<lb/>
　　　　原功言及此與陳衆仲㝷腔度之歌之一再董此<lb/>
　　　　字求書其事因書之并系以此詩<lb/>
重扶殘醉西湖上不見春風見畫船頭白故人無在者断堤<lb/>
<pb n="KR4d0493_SBCK_004-6b"/>
楊柳舞青煙<lb/>
　　　　題畫古木<lb/>
高秋木落洞庭空岳陽城南多晚風蛟龍夜護玉壇古劒影<lb/>
長留明月中<lb/>
　　　　八月十五日得㫖先歸驛騎在門復召還草<lb/>
　　　　詔十七日至桓州驛題壁<lb/>
烏桓東望天無際秪有銀蟾出海頭不得吹簫送清夜禁城<lb/>
鐘皷度中秋<lb/>
　　　　子昻幽蘭脩竹<lb/>
舊時長見揮豪處脩竹幽蘭取次成欲把一竿苕水上鷗波<lb/>
千里看雲生<lb/>
　　　　子昻竹石<lb/>
数尺琅玕近玉階連昌宮苑少人來庚庚蒼石如人立恐有<lb/>
<pb n="KR4d0493_SBCK_004-7a"/>
題名上紫苔<lb/>
　　　　畫竹石<lb/>
井中墮却翡翠釵海上拾得珊瑚鈎蒼龍過雨影在壁㫁雲<lb/>
零落令人愁<lb/>
篔簹谷中春事晚老鶴俛啄莓荅生長鳴戞戞雨氣潤舞羽<lb/>
翛翛山月明<lb/>
　　　　酬書巢送棕箒<lb/>
積雨蒼苔路不分松華盡日落紛紛塵埃滿䄂歸來晚誰與<lb/>
柴門掃白雲<lb/>
　　　　子昻畫<lb/>
棠梨枝上白頭翁墨色如新最惱公直似故園花石外銅盤<lb/>
和露寫東風<lb/>
　　　　送上黨長<lb/>
<pb n="KR4d0493_SBCK_004-7b"/>
春雨人參長紫苗縣庭無事坐終朝俯看雲氣千山表野有<lb/>
新田市有謡<lb/>
　　　　畫馬<lb/>
蕭條沙苑貳師還首蓿秋風盡日閒白髪圉人曽習御長鳴<lb/>
知是憶関山<lb/>
<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>國夫人學畫眉宮門催入許先馳春風十里聞薌澤新賜<lb/>
金鞍不受騎<lb/>
　　　　畫羅漢<lb/>
虎嘯千山木葉空晴空無處著神通蒼龍浴罷軍持水閒玩<lb/>
明珠似日紅<lb/>
　　　　題納凉圗<lb/>
百頃美蓉水滿隄綺牎只在畫橋西羊車薄莫過湖曲驚起<lb/>
鴛鴦不並棲<lb/>
<pb n="KR4d0493_SBCK_004-8a"/>
　　　　題畫<lb/>
松戴蓬萊山上雪竹含滄海岸邊風三更月上誰能㸔唯有<lb/>
河東學劒翁<lb/>
　　　　題趙子固山礬瑞香水仙藂蕙<lb/>
梁園池館日蒼凉飛盖追隨憶故郷澤畔行吟春事晚時時<lb/>
駐屐近㣲香<lb/>
　　　　息齋竹<lb/>
紫貂蚤解獵圍驂一棹夷猶雪滿簮山雨欲來春樹暗盡將<lb/>
情思寫江南<lb/>
　　　　冬至前一日畣呉宗師<lb/>
緜緜㣲息起黄庭仰望搏桑拂帝青海上鶴來知有意手持<lb/>
楊許寫來經<lb/>
　　　　題呉彩鵉所書唐韻<lb/>
<pb n="KR4d0493_SBCK_004-8b"/>
豫章城頭寫韻軒繡簾窣地月姢姢㝷常鶴唳霜如水書到<lb/>
人間第幾篇<lb/>
　　　　壬申芝亭春帖子<lb/>
秪今江上無茅屋何日成都有薄田若荷　聖恩歸去蚤東<lb/>
風擊壌慶堯年<lb/>
髪從更白三千丈身似𥘉生第一春乆向黄庭留白鶴偶隨<lb/>
華盖駕蒼麟<lb/>
東風吹雪著髭鬚目力都妨讀舊書兒子緫堪供稼穡故人<lb/>
還許共樵漁<lb/>
一種芝蘭異楚薪儀如鵉鳯氣如春他山借石成瑚璉莫負<lb/>
深耕種玉人<lb/>
　　　　華蕚樓宴集圖<lb/>
華萼樓前翠輦來寕王吹笛百花開夾城誰敢争馳道獨對<lb/>
<pb n="KR4d0493_SBCK_004-9a"/>
霓裳進玉盃<lb/>
　　　　爲歐陽學士題子昻墨竹<lb/>
蒼崖倚木雲千尺新筍穿林玉一雙若到瀟湘聴夜雨定知<lb/>
剪燭向西牎<lb/>
先生歸到歸鴻閣閣下應生此竹枝定有鳯凰來共宿可怜<lb/>
翡翠立多時<lb/>
　　　　送道士趙虚一歸金陵<lb/>
　　三月二十五日集侍立延閣　上顧問集甞至金陵否<lb/>
　　集謹對曰甞到又曰冶亭是汝所題往年八九至其處<lb/>
　　新松當長茂矣集謹對曰臣猶是未種松時到也近臣<lb/>
　　奏曰玄妙住持道士趙虚一所種也　上曰然又顧集<lb/>
　　曰已陞觀爲宫汝知之乎集謹對曰臣奉　勑題榜賜<lb/>
　　之矣是日趙虚一來别歸江南即告以聖上不忘冶亭<lb/>
<pb n="KR4d0493_SBCK_004-9b"/>
　　之意又三日呉大宗師賦詩贈行董先生爲持卷來索<lb/>
　　賦因録所得　聖語如上云<lb/>
春明晝侍奎章閣　聖上從容問冶亭爲報仙都趙眞士新<lb/>
松好護萬年青<lb/>
　　　　題子昻春江聽雨圖<lb/>
　　越鳥巢南枝所欲得於江湖之上者甚不多也區區不<lb/>
　　余卑覩此慨然<lb/>
憶昔江湖聽雨眠翩翩歸鴈度春前數株古木依茅舎老去<lb/>
何年踏釣船<lb/>
　　　　賦思州田氏楊夫人栢舟堂<lb/>
白髪高堂畫霧昏自將忠義教兒孫邊傍種得千株柳春雨<lb/>
深深荷主恩<lb/>
　　　　次韻杜德常典籖秋日西山有感<lb/>
<pb n="KR4d0493_SBCK_004-10a"/>
落日龍舟山下回寺門依舊對山開霜凋碧樹烟生草從此<lb/>
頻傷八月來<lb/>
百頃夫容野水光石梁秋日度流香空遺玉座臨高閣只有<lb/>
金仙住上方<lb/>
閣上露華生翡翠潭隂日色射金虬舊時車駕迎風動此日<lb/>
䦨干傍水流<lb/>
每進文章出殿遟日華西轉萬年枝甘泉罷幸楊雄老滿鬂<lb/>
秋風不受吹<lb/>
　　　　題畫何敬仲雜畫<lb/>
夢裏江南憶舊遊明璫翠佩不勝愁一鉤纎月清如水吹笛<lb/>
何人共綵舟<lb/>
　　　　黄筌夫容乳狗<lb/>
西旅𥘉聞效貢來金毛覆地不凡材騶虞麟趾同靈囿抱子<lb/>
<pb n="KR4d0493_SBCK_004-10b"/>
花隂卧石苔<lb/>
　　　　題柯敬仲畫<lb/>
牽牛引蔓上棠棃上有幽禽夜夜栖白有秋風動踈竹江南<lb/>
落月不須啼<lb/>
　　　　題蔡端明蘇東坡墨蹟後<lb/>
　　天際烏雲含雨重樓前紅日照山明嵩陽道士今何在<lb/>
　　青眼看人萬里情此蔡君謨夢中詩也僕在錢塘一日<lb/>
　　謁陳述古邀余飲堂前小閣中壁上小書一絶君謨眞<lb/>
　　跡也綽約新橋生眼底侵㝷舊事上眉尖問君别後愁<lb/>
　　多少得似春潮夜夜添又有人和云長垂玉筯殘粧臉<lb/>
　　肯爲金釵露指尖萬斛閒愁何日盡一分眞態爲誰添<lb/>
　　二詩皆可觀後詩不知誰作也杭州營藉問韶多蓄竒<lb/>
　　茗甞與君謨闘勝韶又知作詩子容過杭述古飲之詔<lb/>
<pb n="KR4d0493_SBCK_004-11a"/>
　　泣求落藉子容曰可作一絶韶援筆立成曰隴上巢空<lb/>
　　歲月驚忍㸔回首自梳翎開籠苦放雪衣女長念觀音<lb/>
　　般若經韶時有服衣白一坐嗟嘆遂落藉同輦皆有詩<lb/>
　　送之二人最善胡楚云淡粧輕素䳽翎紅移入朱䦨便<lb/>
　　不同應笑西園舊桃李強匀顔色待春風龍靚云桃花<lb/>
　　流水本無塵一落人間幾度春解佩暫酬交甫意濯纓<lb/>
　　還見武陵人固知杭人多慧也<lb/>
秪今誰是錢塘守頗解湖中宿畫船暁起闘茶龍井士花開<lb/>
陌上載嬋姢<hi>白樂天蔡君謨陳述古蘇子瞻皆杭守也</hi>
老却眉山長帽翁茶烟輕颺鬂絲風錦囊舊賜龍團在誰爲<lb/>
分泉落月中<lb/>
三生石上舊精魂解后相逢莫重論縱有繡囊留别恨巳無<lb/>
明鏡著啼痕<lb/>
<pb n="KR4d0493_SBCK_004-11b"/>
能言學得妙蓮華贏得春風對客誇乞食衲衣渾未老爲題<lb/>
靈塔向金沙<lb/>
　　　　　丹丘柯敬仲多蓄魏晉法書至宋人書殆百十<lb/>
　　　　　函隨以與人弗留也他日獨見此軸在几格間<lb/>
　　　　　甚怪之及取觀則吾坡翁書蔡君謨夢中詩及<lb/>
　　　　　守居閤中舊題也第三詩以爲不知何人作其<lb/>
　　　　　軒轅彌明之流與陳太守放營妓三詩亦辱翁<lb/>
　　　　翰墨流傳至今亦有縁耶卷後多侍𥿄敬仲求<lb/>
　　　　集作詩識其後賦此四首是日試郭屺墨但目<lb/>
　　　　　疾轉深不復能作字又知年嵗後雖若此者亦<lb/>
　　　　尚能作否臨楮慨然至順辛未二月望日蜀人<lb/>
　　　　虞集書<lb/>
　　　　題著色山圖<lb/>
<pb n="KR4d0493_SBCK_004-12a"/>
巫山空翠濕人衣玉笛凌虚韻轉㣲宋玉多情今老矣閒雲<lb/>
閒雨是耶非<lb/>
　　　　題東坡帖<lb/>
　　東坡先生書少陵翁負薪行筆力與辭氣同一髙古憶<lb/>
　　在江上聞舟人竹枝一首謾識於此<lb/>
魚復浦前春水生負薪渡江𥘉月明慿郎莫下巫峽去楚王<lb/>
宫殿在專城<lb/>
　　　　題畫<hi>張彦輔小景</hi>
山下呉王避暑宫宫前浪起白蘋風抱琴響屧廊頭去多是<lb/>
扁舟笠澤翁<lb/>
　　　　題李氏青溪精舎<lb/>
昔逢李白青溪上醉著宫花紫綺𫀆松雪落崖廻晚櫂海風<lb/>
吹月見秋豪<lb/>
<pb n="KR4d0493_SBCK_004-12b"/>
　　　　題李氏浩然堂<lb/>
水滿青溪花滿藂浩然堂上㸔春風小車還過溪頭去徧㸔<lb/>
青山似洛中<lb/>
　　　　聽雪軒<lb/>
樓前宿鷺起星河近歲江南雪轉多投老鍾山寒不寐滿山<lb/>
松竹夜如何<lb/>
　　　　放鶴亭<lb/>
山人不受北山移春雨開田種紫芝昨日華陽眞逸到借令<lb/>
過海問安期<lb/>
　　　　臘日偶題<lb/>
大藥無功卦氣銷等閒雙鬂雪飄蕭東家醸得黄精酒說道<lb/>
凌晨許見招<lb/>
舊時燕子尾毿毿重覔新巢冷未堪爲報道人歸去也杏花<lb/>
<pb n="KR4d0493_SBCK_004-13a"/>
春雨在江南<lb/>
　　　　無題<lb/>
夏簟琅玕冷於水緑韝烹魚手操七西風歸燕杏梁深恨不<lb/>
身先貴人死<lb/>
　　　　與陳升海<lb/>
門外大風都不起牎前卷書浄於水匡廬道士上清來吹笛<lb/>
数聲月明裏<lb/>
　　　　與陳道士<lb/>
門外大風吹樹倒牎下燒香礼黄老日午誦徹大洞經白鶴<lb/>
隨人啄瑶草<lb/>
　　　　題扇與周幹臣<lb/>
玉疊松花蜜餅香龍珠星顆露盤凉遥知環碧楼中坐翠竹<lb/>
蒼松夏日長<lb/>
<pb n="KR4d0493_SBCK_004-13b"/>
　　樂府<lb/>
　　　　次韻禮院孟子周僉院秋夜曲二疊<lb/>
天濶秋高𥘉夜長浮塵銷盡霧蒼茫澄澄孤月轉危墻金井<lb/>
有聲惟墜露玉階無色乍疑霜不聞人語只吟螿<lb/>
風力清嚴掃莫煙纎塵不碍月嬋姢太虚那得有中邊大地<lb/>
山河空復影九霄宫闕舊無傳幾承劒氣一飄然<lb/>
　　　　招熊少府<lb/>
南阜小亭䑓薄有山花取次開寄語多情熊少府晴也須來<lb/>
雨也須來隨意且衘盃莫惜春衣坐緑苔若待明朝風雨過<lb/>
人在天涯春在天涯<lb/>
　　　　廬山㝷眞觀題法曲導引<lb/>
䦨干曲正面碧崔嵬嵐氣着衣成紫霧墨香横壁長蒼苔<hi>為白</hi>
<hi>玉蟾詩</hi>柏影掃空䑓江海客欲去更徘徊霧鬂雲鬟何處在風<lb/>
<pb n="KR4d0493_SBCK_004-14a"/>
泉雪磴幾時來鶴翅九秋開<lb/>
　　　　題梅花寒雀圖<lb/>
残雪曉牎外幽禽小春聲𥘉動苔枝裊花落知多少春起早<lb/>
苦𬒳東風惱緑隂青子歸來好滿徑生芳草<lb/>
　　　　柳梢青題楊補之梅花<lb/>
　　至順癸酉立春客有持逃椫翁此卷相示清潤緼藉使<lb/>
　　人意消因所題柳梢青調亦賦一首云<lb/>
從别幽華玉堂金馬十載忘家横幅踈枝如逢舊識同在天<lb/>
涯荒村茅屋欹斜待歸去重㝷釣槎解郤絲鉤青鞋藜杖翠<lb/>
竹江沙<lb/>
　　　　風入松<lb/>
畫堂紅䄂倚清酣葉髪不勝簮幾回晚直金銮殿東風軟花<lb/>
裏停驂書詔許傳宫燭香羅𥘉剪朝衫御溝氷泮水挼藍<lb/>
<pb n="KR4d0493_SBCK_004-14b"/>
飛燕又呢喃重重簾幙寒猶在憑誰寄金字泥緘爲報先生<lb/>
歸也杏花春雨江南<lb/>
　　頌<lb/>
　　　　皇太子受寳頌<hi>有序</hi>
臣某等敬覩皇太子受寳於行幄謹再拜稽首而言曰臣<lb/>
聞古之所謂能以天下讓者審幾於先事謂之至德旣勌而<lb/>
庸巽謂之子賢是皆人道之常而未若今日之盛者也我<lb/>
皇太子以人文之資智勇之德當撥亂反正以纉祖宗之<lb/>
綂則躬當大難嬰犯霜露而不辤及功成治定旣膺歷服之<lb/>
歸則推奉　聖兄謙居　儲貳而不伐剛明之㫁堅於金石<lb/>
而無変素定之誠質諸天地而無疑求仁得仁若處固有樂<lb/>
道忘勢訢然無爲此實帝王之所難能古昔之所未有而卓<lb/>
然特見於前後千萬丗之内者也臣甞讀周易而觀於乹龍<lb/>
<pb n="KR4d0493_SBCK_004-15a"/>
之象自潜至躍時升位異九五天飛中正極矣益進而上庸<lb/>
知退乎而仲尼之讃上九曰唯聖人知進退之正言非聖人<lb/>
不能及此噫仲尼發此義於千五百年之前而昉見其事於<lb/>
聖代宗社生靈萬丗無彊之福也於乎盛哉臣等幸以文學<lb/>
得備延閣之顧問親逢盛禮爰敢作頌以献頌曰於穆　皇<lb/>
儲文武聖明於赫　大帝受命輯成天運日行旣明旣徤神<lb/>
交意孚曽是脩逺　帝載龍旂其行遟遟萬民傒來　皇儲<lb/>
有思載思載瞻于廬于旅式好在原莫敢寕處風雨孔時道<lb/>
無游塵肅肅鑾車通宵及晨　帝曰勞止母趣行邁㑹言近<lb/>
止交喜更慨灤陽之京　丗皇所營我母即安次于郊坰坰<lb/>
有豊草雨露旣渥差駉于牧緐纓濯濯　皇儲攸止百靈具<lb/>
扶群臣受詔奉寳來趣維時藴櫝龍光上燭　祖宗之傳景<lb/>
命攸属寶來自天追琢有章卿雲隨之五色景芒有親有尊<lb/>
<pb n="KR4d0493_SBCK_004-15b"/>
有友有愛以承　武皇　聖孝斯在古人有言兄弗家邦咨<lb/>
爾臣庶於乎勿忘史臣作頌丕昭盛德旣壽以昌子孫千億<lb/>
　　　　郊祀慶成頌<lb/>
奎章閣大學士光禄大夫臣忽都魯都兒迷失等言臣聞<lb/>
天子有天德則克當天心以享天命故其爲禮必親祀上帝<lb/>
而尊祖以配之所以明乎大寳之位付受継承之公至誠而<lb/>
無妄者也粤若至順元年十月辛酉親祀南郊前一日大駕<lb/>
出次郊所天光低佪陽煦充逹氷釋于澤風不鳴條群臣駿<lb/>
奔百靈後先其在齋宫也端拱無爲致思純一神物表見雲<lb/>
氣發輝五采郁紛弥綸㑹際人神之感巳兆于斯至乎望舒<lb/>
方中星緯環列太和磅礴如時在春降玄水於方諸明爟火<lb/>
於紫陛奉常告具侍中奏嚴玄裘廼御匏勺斯舉奠圭升燎<lb/>
上帝臨饗有神光以致祥出景星以昭徳熈事備成坤乹曣<lb/>
<pb n="KR4d0493_SBCK_004-16a"/>
㬈乃還次于幄殿將迎暾於陽谷應龍嘘其重潤若霧絢乎<lb/>
曽霄　天子又出次而拜貺焉於是公卿大臣奉觴上壽各<lb/>
陳其說以賛休嘉　天子曰嘻子以天地祖宗之靈克正統<lb/>
緒君臨兆人凡所以昭事上帝者豈私朕躬哉予惟對越億<lb/>
萬年而無斁者予何敢不勉於戯聖人之心天之心也故感<lb/>
應之速如此敢再拜稽首而献頌曰<lb/>
惟皇建國辨方正位相其南東吉土立畤象圜于穹因高于<lb/>
地稽古有作以事上帝昔我　皇祖受命自天報祭之始以<lb/>
質爲䖍土宇闢章弥文日宣作樂告成式礼弗愆赫赫<lb/>
丗祖百度咸秩　成廟繼志奠此郊域於皇<lb/>
武考敬㳟翼翼升配<lb/>
太祖貽我憲則禮已始興命彼儒臣酌今之宜考古于文玉<lb/>
帛犧盛越席陶尊將命寔來則有司存人習見聞曰兹旣備<lb/>
<pb n="KR4d0493_SBCK_004-16b"/>
惟我　天子聦明睿知曰惟事天匪躬莫致旣棵於廟又議<lb/>
饗帝自我踐祚于今三年雨暘若時稼穡廡蕃孰爲貳携神<lb/>
發其奸孰爲不庭服于師干衆賢在廷夙夜濟濟入而陳規<lb/>
出則將美覈名以實緫綱于紀一人以寕萬國咸理升中于<lb/>
郊實惟其時載卜載諏曰惟辛冝載祓載齊我將親祀無敢<lb/>
弗共在尔有司大臣岩岩小臣誾誾執衛桓桓執礼循循黎<lb/>
民芸芸衆神殷殷載嗟載咨載恱載欣惟明　天子與天爲<lb/>
一不饗亦臨不顯亦式矧兹來郊衮冕佩舄躬酌躬薦上帝<lb/>
用格明星景光卿雲䴡天望之若遥顧依于壇當寒而暄陟<lb/>
降舒安行礼孔彰天豈不言皇皇丕基明明　聖君億萬億<lb/>
年盛德日新以對于天以保于民稽首作頌播之韶均<lb/>
　銘<lb/>
　　　　劉氏求志齋銘<lb/>
<pb n="KR4d0493_SBCK_004-17a"/>
作事之始志必先立如游有方若射置的苟不素定倀倀奚<lb/>
適是故君子惟志是尚灼知當爲勇往不譲職有常分匪求<lb/>
外妄其志伊何惟道是義是逹是行求而得矣無顯無隱從<lb/>
事在已信美刘君執書受徒惟志之求爰表齋居尚審尚端<lb/>
勿惰勿迂<lb/>
　　　　益齋銘<lb/>
人有不足則必求益小人于利君子于德雖同於求實異其<lb/>
物是故學者當慎所擇奪上弗饜朘下自豊日極而攻于凶<lb/>
之逢知有未崇道有未隆力致其功美積乃躬齋居君子去<lb/>
彼取此善不在大過不在細迁之如風改之如雷勇無留難<lb/>
尚鍳兹哉<lb/>
　　　　陳伯昇新齋鑿北牆之兩端因空以容匱舎琴書<lb/>
　　　　則遷而寘焉請虞集爲著銘其左銘曰<lb/>
<pb n="KR4d0493_SBCK_004-17b"/>
潜神于深養威于隂蓄之有方奮爲雷風君子則之作庋居<lb/>
琴内宻以安外無侈淫時出用之以哥雅南閒靖永年勿褻<lb/>
以欽<lb/>
　　　　中齋銘<hi>毉者</hi>
凡人有生寔受厥中氣有竒偏或害乃躬聖神是惻於過不<lb/>
及損益寔虚斟酌緩急約其反歸薬石則施中焉而止教必<lb/>
有師藝之專成乃墮於術善尔齋居知中之極<lb/>
　　　　爲潘憲臣作韓氏陶研銘<lb/>
大陶軒轅范阿泓摶丹合土水火并隤然凝質幾天成重厚<lb/>
宻澤堅方平發揮文章著光晶磨涅千嵗無毁傾潘甫愛之<lb/>
如奉盈有虞尚陶爰勒名<lb/>
　　　　洮硯銘爲陸友仁作<lb/>
雲生洮中化完玉膚理縝潤色正緑保而用之呉郡陸<lb/>
<pb n="KR4d0493_SBCK_004-18a"/>
　　　　斡克莊硯銘<lb/>
毓德深泓逹材清明磨礱圭角浸潤光精至溥之澤至華之<lb/>
英作爲文章以頌治平<lb/>
　　　　潭心銘<lb/>
馮玉得呉先生所遺詩取詩末潭心字以名斎豫章掲㬅碩<lb/>
旣爲之銘玉又欲予銘予奚言哉姑拾其緒餘以誦之云耳<lb/>
其辭曰<lb/>
潭有止水環郷得中名之曰心天光下容舉體涵空即物顯<lb/>
色日行中天委景如的因見而指謂中在兹實無限量可儗<lb/>
津涯雖無限量而有自起歛微散殊周流終始往來有恒應<lb/>
感不私天施地生莫爲而爲受而生者明通則一請視斯潭<lb/>
汎應何迹齋居君子鑒而新之敬以事天不其純而<lb/>
　　　　永思堂銘<lb/>
<pb n="KR4d0493_SBCK_004-18b"/>
先王制礼一本民彜粲乎情文匪強僞爲惟均受命心同理<lb/>
一品節以行至當有則執親之䘮哀豈外興國俗則亡脫因<lb/>
獨能知能之良隨感以見弗學而合昭厥本善善之所推寕<lb/>
止於斯君子曰嘻我其擴之於惟克思作聖之事禽獸是歸<lb/>
弗思尓已尓羮尔牆如將見之召辱貽名動必致思翼翼新<lb/>
堂孝子所止以宴以享皆思之地服惟三年䘮則終身死而<lb/>
後已愼哉爲人薄化還敦詎不由此我銘永思以錫孝子<lb/>
　　賛<lb/>
　　　　御書賛<lb/>
欽天綂聖至德誠功大文孝皇帝當龍德之淵潜乃海瓊而<lb/>
于邁山川近承於潤色草木咸𬒳於恩光况乎粲然雲漢之<lb/>
章照耀下土昔人有言天不愛道地不愛寳此之謂歟故武<lb/>
略將軍瓊州安撫副使臣林應瑞之子天麒得事　上於游<lb/>
<pb n="KR4d0493_SBCK_004-19a"/>
泳翰墨之際百拜求所以顯揚其親者乃蒙賜之梅邉二字<lb/>
以賁飾其祠堂云至順元年閏七月天麒朝於京師來求臣<lb/>
集述賛於下方集拜手稽首而作賛曰<lb/>
天日照臨萬物咸遂有生有成何間逺迩顧瞻海邦波濤不<lb/>
驚上際於天晨光清明小臣守土靖恭厥職維皇念之厥有<lb/>
殊錫維南嘉木梅作其花氷雪之英炫於朝霞昔者其胄有<lb/>
若逋者隱於湖山託此爲雅今以命之輝光其家億萬斯年<lb/>
承我休嘉<lb/>
　　　　御書賛<lb/>
天子親除吏至御翰墨以賜之此　聖恩之至隆文治之極<lb/>
盛者臣伯單衣𬒳光顯何其榮幸乎臣集謹再拜稽首而述<lb/>
賛曰<lb/>
宫中之政昔綂冡宰出令詔礼隂教斯在維　皇念之愼簡<lb/>
<pb n="KR4d0493_SBCK_004-19b"/>
乃僚書以命之雲漢於昭凡我民庶敬共率聀永懷忠貞以報<lb/>
天德<lb/>
　　　　臨川呉先生畫像賛<lb/>
業廣而精德周而尊釐析群言以究斯文章甫玄端書冊左<lb/>
右豈弟君子天錫眉壽<lb/>
　　　　自賛<lb/>
邈乎千載之下而謂古今一時也眇乎五尺之軀而謂天地<lb/>
一體也廓乎不自知其所知也欿乎未能至其所至也俛乎<lb/>
若憂非有傷乎其内也泊乎若休無所待乎其外也服今人<lb/>
之服食今人之食同乎今之人聊以順吾際也讀古人之書<lb/>
頌古人之詩思夫古之人不知若之至也<lb/>
　　　　魯子翬僉院畫像賛<lb/>
篤信聖賢之要力求經傳之遺屹乎山嶽之時粲乎日星之<lb/>
<pb n="KR4d0493_SBCK_004-20a"/>
垂端居兮憂丗之侃侃致用兮儼然而有思繄豈弟之君子<lb/>
庶人文兮在兹<lb/>
　　　　奎章閣大學士光禄大夫忽公畫像賛<lb/>
蒼然松栢之堅貞縝乎圭璋之粹美慈焉在物之春風澹若<lb/>
秋淵之止水抱完噐而晚售逢　聖明而特起紬徃哲之緒<lb/>
言貫声文而同理浩膝乎帷幄之宻賛化於經綸之始致清<lb/>
華於崇朝長詞林以踰記謙自牧以立誠勇有爲於信史受<lb/>
深知於　明主曰嘉遯之君子開延閣而首召佇嘉言之來<lb/>
啓剛不吐而柔不茹滿知足而高知止蓍龜宗社之先幾麟<lb/>
鳯治朝之多祉錫眉壽以爲期<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>丹青之綏履<lb/>
　　　　蘇君眞像賛<lb/>
偉哉蘇君曰子寕父廉有所不取介有所不與赫奕者有所<lb/>
不趍澹泊者有所不去嚴於操持有所不爲謹於思慮有所<lb/>
<pb n="KR4d0493_SBCK_004-20b"/>
不語以詩書爲業而不虚不踈以法令爲師而不深不固此<lb/>
所以用適乎今而行合乎古畫而肖之萬一得其心素矣<lb/>
　　　　西夏相斡公畫像賛<hi>有序</hi>
公姓斡氏其先靈武人從夏主迁興州丗掌夏國史公諱道<lb/>
沖字宗聖八歲以尚書中童子舉長通五經爲番漢教授譯<lb/>
論語註别作解義二十卷曰論語小義又作周易卜筮断以<lb/>
其囯字書之行於國中至今存焉官至其國之中書宰相而<lb/>
殁夏人甞尊孔子爲至聖文宣帝是以畫公象列諸從祀其<lb/>
國郡縣之斈率是行之夏亡郡縣廢於兵廟學盡壞獨甘州<lb/>
僅存其迹興州有帝廟門榜及夏主靈芝歌石刻凉州有殿<lb/>
及廡至元間公之曽孫雲南廉訪使道明奉　詔使過凉州<lb/>
見殿廡有公從祀遺像欷歔流涕不能去求工人摹而藏諸<lb/>
家延祐間荊王修廟斈盡徹其舊而新之所象亡矣廉訪之<lb/>
<pb n="KR4d0493_SBCK_004-21a"/>
孫奎章閣典籖玉倫都甞以禮記舉進士從予成均於閣下<lb/>
又爲僚焉間來告曰昔故國崇尚文治先中書與有功焉國<lb/>
中從祀廟學之像僅存於兵火之餘而泯隊於今日不亦悲<lb/>
夫先丗至元所摹像固無恙也願有述焉以貽我後之人乃<lb/>
爲録其事而述賛曰<lb/>
西夏之盛禮事孔子極其尊親以帝廟祀乃有儒臣蚤究典<lb/>
謨通經同文教其國都遂相其君作服施采顧瞻學宮遺像<lb/>
斯在國廢人逺人鮮克知壞宮改作不聞金絲不忘其親在<lb/>
賢孫子載圖丹青取徴良史<lb/>
　　　　天根子賛<hi>有序</hi>
天根子者金華葉審思先生也先生生長富貴家人丗之樂<lb/>
略巳足備而自㓜求道甚切徧歴諸方年四十餘始克盡屏<lb/>
諸累往來閩粤間大山藂林草屋石室蕭然獨居宴坐定息<lb/>
<pb n="KR4d0493_SBCK_004-21b"/>
或累數十晝夜人有疾癘水旱殃怪之属強起之亦欣然往<lb/>
應如其禱而𥘉無所爲也有西域僧自海上至海上人長老<lb/>
識其爲二三百歲人人扣其道不可得見先生獨喜而告之<lb/>
曰海岸有草與子採之鬻澒立成黄金先生咲而不受它日<lb/>
又曰行吾所能壽千百歲不足爲多吾乆擇人授之無如子<lb/>
者先生又不受僧嘆曰吾先佛所謂大乗根器者予聞諸莆<lb/>
田陳衆仲者如此至順二年聞有天根子北游醫無閭之山<lb/>
訪其友薊子訓之徒予解后見之則先生也予從問天根之<lb/>
說得其言而次第之作天根子賛賛曰<lb/>
恝乎其乾隤乎其坤氣聲軋摩營覇吐吞孰鼓其槖爲此翕<lb/>
闢往禪來續生以不息君子湛黙求端於𥘉視聽内收返旋<lb/>
中虚巍巍尊髙至極之極能生天地以及萬物譬之於龍歛<lb/>
㣲保沖緜緜來升體完用充出入百爲私智妄作歸求有得<lb/>
<pb n="KR4d0493_SBCK_004-22a"/>
不矜不怍無以喻之命曰天根形銷名亡獨此之存廼繇金<lb/>
華去之海上神明恬愉玩此無象瑶荑翠㽔枝葉扶䟽靈風<lb/>
欎廻光儀發舒累累重山日出醴露茂育無方以長終古<lb/>
　　　　橐駞圖賛<lb/>
皇武肇迹宛宛龍漠其居其康輯乗爲郭有服維駝礧肉載<lb/>
崿毳旃帷房鞗軛簟鞹軋軋千里載泉干槖黄頭羔裘騎引<lb/>
顧却人習見聞　聖獨有作深宫穆清思詔勤約手著厥𥘉<lb/>
伊勞匪樂公劉纉稷于邠式廓褁餱啓行致祚八百史臣作<lb/>
雅稽古允若<lb/>
　　　　大象圖賛<lb/>
皇帝畫大象二賛<lb/>
皇太子監察御史前典寶少監臣忽禮台承命裝潢而寳藏<lb/>
之翰林直學士臣集再拜稽首而作賛曰<lb/>
<pb n="KR4d0493_SBCK_004-22b"/>
有偉馴象貢自南域鞗革鏤錫路車是服維　皇在輿游目<lb/>
於式任重持安眡力知德燕閒以思寫之几格天章龍文臻<lb/>
妙造極嗟爾㣲勞尚軫宸臆師武臣能有不察識若稽庖犠<lb/>
受圖布畫逺取不遺以啓神易擬兹形容克配古昔臣用述<lb/>
賛與丗作則<lb/>
　　　　謝靈運小像賛<lb/>
刋山木以遐眺抗浮雲而脫屣望高秋兮極浦見夫容之出<lb/>
水<lb/>
道園學古録卷之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_030-1a"/>
道園學古録卷之三十　歸田藁四<lb/>
　　　　　　　　　　　　　雍　虞　集　伯生<lb/>
　○芝亭永言<lb/>
　　　七言絶句<lb/>
　　　　雪後偶成<lb/>
千山積雪日華明甕牖前頭畫不成未有樓臺供逺眺負暄<lb/>
過午聽簷聲<lb/>
䁱來殘雪在陂陁逺似羊群或似鵞憶踏春泥看柳色駝裘<lb/>
貂帽度氷河<lb/>
　　　　自賛題白雲求陳可復所寫像<lb/>
歸來江上一身輕野服𥘉成拄杖行祗好白雲相伴住天台<lb/>
廬阜聽松聲<lb/>
　　　　築室<lb/>
<pb n="KR4d0493_SBCK_030-1b"/>
溪頭築室苦不多無奈今年春雨何水暖白鷗渾不去泥深<lb/>
田父少相過<lb/>
　　　　客有好仙者持唐人小遊仙詩求予書之惡其淫<lb/>
　　　　鄙别爲賦五首<lb/>
東海轉上白玉盤滿天風露桂花寒方平欲來共今夕㣲聞<lb/>
洞簫過石壇<lb/>
偶過松間看奕棋松枯鶴老忘歸時山前酒熟不中喫自有<lb/>
金盤行五芝<lb/>
関関雎鳩在河洲錦幄春温吁可愁六合清凝海天碧木公<lb/>
金母坐優游<lb/>
衣垂烟霧冠晨暉雪色鬢毛風外稀何事酒壚眠不去塵中<lb/>
醉裏或忘機<lb/>
老婦扶兒休笑儂不肯學仙蚤已翁東家木公合辟谷但汝<lb/>
<pb n="KR4d0493_SBCK_030-2a"/>
護田祈歳豐<lb/>
　　　　子昻竹<lb/>
憶昔呉興寫竹枝滿堂賔客動秋思諸公老去風流盡相對<lb/>
茶烟颺鬢絲<lb/>
　　　　子昂蘭石<lb/>
汀草離離石老蒼行吟何處樂清狂江中遺佩相思乆莫待<lb/>
明年春蕨長<lb/>
　　　　夢蟾圖<lb/>
炯炯孤蟾兩目寒莎羅臺上濯神丹氷容映日𥘉無質故許<lb/>
空岩夢覺㸔<lb/>
　　　　唐五王出遊圖<lb/>
華蕚樓前御柳長春風馳道曉塵香龍姿鳯質多相似黄髮<lb/>
爲期樂未央<lb/>
<pb n="KR4d0493_SBCK_030-2b"/>
　　　　八駿圖<lb/>
瑶池積雪與天平西極空聞八駿名玉殿重來人丗換蕭蕭<lb/>
苜蓿漢宫城<lb/>
　　　　射獵圖<lb/>
羽獵長年從翠華合圍八月度龍沙蕭蕭徒御圖中見猶想<lb/>
君庖賜滿車<lb/>
日莫推車力已疲道逢猛虎快饞飢負嵎何待要馮婦弱婦<lb/>
嬰兒未可欺<lb/>
　　　　題白玉蟾像<lb/>
日出榑桒積雪髙海空天净絶繊毫每看劒氣衝銀漢知是<lb/>
吹笙詠碧桃<lb/>
　　　　題大别山栢圖<lb/>
慿陵霜雪鼓風雷此樹相傳手所栽想見樓頭黄鶴客千年<lb/>
<pb n="KR4d0493_SBCK_030-3a"/>
一度此山來<lb/>
　　　　畣趙乗彜送地黄膏<lb/>
身如老馬視茫茫多謝銀罌致地黄昨日飲餘肌骨煖解持<lb/>
書卷近晨光<lb/>
　　　　酧張用鼎<lb/>
老馬尚書賓客盛淮南淮北誦君詩玉堂自是歸來晚不及<lb/>
觀君落筆時<lb/>
　　　　題関尹問道圖<lb/>
身隠何爲更註書區區関尹強留車周公制作成殘缺嘆息<lb/>
何人問緒餘<lb/>
　　　　中秋前偶賦<lb/>
一室簫然絶蔽虧桂香𥘉發自先知巳無熱惱仍無夢坐到<lb/>
空林月落時<lb/>
<pb n="KR4d0493_SBCK_030-3b"/>
空林月落大如盤雞犬無聲曉氣寒童子儗謀朝一食玉盃<lb/>
盛得露漙漙<lb/>
一杯濃露滑如飴灌漑清凉可療飢畢力石田嗟已晩空山<lb/>
何䖏采靈芝<lb/>
采芝不覺過前山偶荅樵歌莫却還人影自行殘照外雨雲<lb/>
先入翠㣲間<lb/>
　　　　次韻荅魯子暈叅政四首<lb/>
山水娯人若妙顔幾年揺落鏡中鬟髙情誰與爲膏沐舒卷<lb/>
春雲指掌間<lb/>
海風吹雨散晨曦紈扇髙堂兩鬢絲想見東南賔客盛臨江<lb/>
釃酒看潮時<lb/>
病鶴前年下玉京空巢聊寄一毛輕白雲千載悠悠外自照<lb/>
寒溪野水清<lb/>
<pb n="KR4d0493_SBCK_030-4a"/>
方嶽羅賢祝罔開選掄更欲籍非才故人情厚慚衰朽千里<lb/>
空煩重使來<lb/>
　　　　題赤城站壁<lb/>
莫恠扁舟不早歸斜風細雨濕簑衣天心月滿江心定贏得<lb/>
閒身坐釣磯<lb/>
　　　　又和赤城壁韻<lb/>
飛鴻力盡始能歸敢向漁樵詫芰衣多謝相如逺相問華星<lb/>
明月照寒磯<lb/>
　　　　秋夜有作<lb/>
月明清露浸山河八極無塵水絶波形質不應猶有礙鼻端<lb/>
惟恨桂香多<lb/>
　　　　玉龍圖<lb/>
貝闕澄澄海月生水晶簾影接空明鮫綃剪得霓裳就却擁<lb/>
<pb n="KR4d0493_SBCK_030-4b"/>
氷髯上太清<lb/>
　　　　郭熈畫木<lb/>
江南喬木巳無多誰畫參天鉄石柯記得玉堂春晝永寒林<lb/>
坐對老東坡<lb/>
　　　　浙西提舉陳衆仲以其省之命請考秋試其還也<lb/>
　　　　賦此贈之<lb/>
道誼交情志竟完千山觸熱訪衰殘唯慙薄德成虚辱故詠<lb/>
髙風小子看<lb/>
百病消沉老病身石田茅屋度餘春故人逺訪閒相對共看<lb/>
流泉日日新<lb/>
合禮文章体道心事天成物致精深老來更覺交游少珍重<lb/>
髙賢副所欽<lb/>
游揚羅李生閩土千古斯文一綫㣲最憶相逢共紬繹開牎<lb/>
<pb n="KR4d0493_SBCK_030-5a"/>
東海眇烟霏<lb/>
子去聲光日巳髙荒村那復重相遭畫屏甕牖閒欹枕春雨<lb/>
秋雲見羽毛<lb/>
　　　　贈閒白雲<lb/>
白雲東去又經春每想飛鴻到水濱幾箇遮山松樹子憑君<lb/>
洒雨洗埃塵<lb/>
　　　　無題<lb/>
貝闕珠宮夜不眠露華浩浩月姢姢不應又作人間夣窈窕<lb/>
吹簫度碧烟<lb/>
　　　　題亡弟嘉魚大夫與眉山奴詩<lb/>
瞻望眉山草木春西還無計每傷神數家共客巴陵下只託<lb/>
詩書論古親<lb/>
吾弟文章絶幻厖只餘詩句似西江十年夢断遺書在風雨<lb/>
<pb n="KR4d0493_SBCK_030-5b"/>
梧桐自一䆫<lb/>
　　　　書蘭亭後<lb/>
墨池春雨水泠泠消得鵞群舞雪翎千載臨文嗟悼盡摩挲<lb/>
病目看籣亭<lb/>
　　　　題黄敬申虎圖<lb/>
當時玉帳蜀雲西坐嘯風生草木低傳寫餘威千載外空山<lb/>
藜藿尚萋萋<lb/>
　　　　聞機杼<lb/>
咿唖機杼隔林幽夢覺江湖憶舊遊滿地月明凉似水數聲<lb/>
柔擼過揚州<lb/>
　　　　賦玉簮花<lb/>
玉簮花發憶京城徧閱詩篇未識名解道折花猶帶露却愁<lb/>
香色起凡情<lb/>
<pb n="KR4d0493_SBCK_030-6a"/>
面植芝蘭背植諼髙花冠玉擅中園小冠不厭雙蓬鬢頼有<lb/>
朋簮玉露繁<lb/>
翠葉長莛出露叢素華髙㓗倚微風方田種得新秋玉萬斛<lb/>
濃香属老翁<lb/>
天官㑹弁若星流簮笔同朝八月秋一色尚方新切玉舎香<lb/>
無語度中洲<lb/>
　　　　溪橋踏雪<lb/>
萬竹孤亭積雪明衝寒先到寄髙情過橋不是㝷常客共聽<lb/>
空山裂帛聲<lb/>
　　　　奉荅呉仲谷見寄兼簡許愿夫<lb/>
城南謾作草堂新過客全稀旣有塵城闕鶯花二三月無因<lb/>
藜杖伴詩人<lb/>
華盖山前巳結菴荒陂獨往䇿羸驂何如城北蕭閒叟吟詠<lb/>
<pb n="KR4d0493_SBCK_030-6b"/>
髙齋從適參<lb/>
翠竹如雲百尺樓川原錦繡出城頭遥知吟詠羣賢老清酒<lb/>
千壷薦膳羞<lb/>
　　　　賦范德機詩後<lb/>
玉堂妙筆交游盡投老江南隔死生最憶崖州相憶處華星<lb/>
孤月海波清<lb/>
　　　　題文丞相詩後<lb/>
大廈明非一木支區區未忍聽傾危故人邂逅聊相問矢死<lb/>
終天更不疑<lb/>
　　　　次韻陳溪山春日即事<lb/>
日出蒼龍霧露零郊原花柳揔蘇醒七言内外黄庭景歴歴<lb/>
東風舊所經<lb/>
河漢光微海出暾蓬萊宮闕啓千門晴虚無外來相覔塵影<lb/>
<pb n="KR4d0493_SBCK_030-7a"/>
俱消湛若存<lb/>
蕉竹䆫中舊席虚白雲不住意何如欲占正叔來消息正值<lb/>
包羲未畫𥘉<lb/>
　　　　題吕洞賔見滕子京像<lb/>
一杯湖水碧於天飛劒來時月正圎天下儘多憂樂事翛然<lb/>
來往又千年<lb/>
　　　　題魏受禅碑<lb/>
華歆勸進鍾繇筆妙畫千年不可磨舊有始皇金石刻李斯<lb/>
文字更嵯峨<lb/>
　　　　崇仁邑士呉景永客授齊安寓定惠院書來報寺<lb/>
　　　　之海棠東坡所爲賦詩者今二百五十餘年枝蕚<lb/>
　　　　復盛住山明月溪増葺坡翁舊寓井録所賦爲寄<lb/>
　　　　偶成三章荅之并呈斡公克莊部使者云<lb/>
<pb n="KR4d0493_SBCK_030-7b"/>
滿山桃李擅春風麄俗何妨揔化工頼得土人渾不愛故容<lb/>
山寺對衰翁<lb/>
江城紅蕚是郷人人去花飛海復塵二百餘年還一見雨中<lb/>
月下爲誰春<lb/>
昔登棧閣俯春濤紅蕚青松翠壁髙應有故人知我在鷓鴣<lb/>
春雨老江皐<lb/>
　　　　次韻東山鳯栖别墅四時詞<lb/>
湖邉緑樹多年柳島上紅雲二月花惟有舊時雙燕子經春<lb/>
仍在故人家<lb/>
雨餘飛蝶傷秋潤江外蹲鴟喜早凉髙屐圍碁歸别墅東山<lb/>
莫是謝家莊<lb/>
秋聲杮葉書連屋日暮黄花醉短籬每歎觀文修舊史不違<lb/>
𥘉志見新詩<lb/>
<pb n="KR4d0493_SBCK_030-8a"/>
寒隂㓗白分嘉玉園果青黄貢上金受命素心如鐡石不知<lb/>
冰雪歳年深<lb/>
　　　　臨川艾蜚英茂才求書北游京師荒山乆病筆墨<lb/>
　　　　盡廢偶有近詩二首寫寄<lb/>
　　　　國史侍講祭酒先生數千里外一笑契舊有同在<lb/>
　　　　者共一㸔之亦知衰朽托庇無恙也<lb/>
鳥鳴不鳴山更幽少學多聞今始休常年空喫人間飯聊爲<lb/>
田家事牧牛<lb/>
牛角掛書田裏歸昔人行處不相違白蘋如雪鷺飛起耿耿<lb/>
銀河星宿稀<lb/>
　　　　和陳溪山韻<lb/>
林園寥廓静簾攏來往風雲盡日中萬卷相娯嗟歲晚一簞<lb/>
猶恐負時豐<lb/>
<pb n="KR4d0493_SBCK_030-8b"/>
幽幽直入南山路行到水窮猶有雲囬首獨歸無一事道傍<lb/>
還見丈人耘<lb/>
　　　　題樓攻媿織圖<lb/>
　　我國家旣定中原以民乆失業置十道勸農使揔於大<lb/>
　　司農愼擇老成重厚之君子而命之皆親歴原野安輯<lb/>
　　而教訓之今桒麻之效徧天下齊魯尤盛其後功成省<lb/>
　專使之任以歸憲司憲司置四僉事其二則勸農之所<lb/>
　　分也至今耕桒之事憲猶上之大農天下守令皆以農<lb/>
　事繫衘矣前代郡縣所治大門東西壁皆畫耕織圖使<lb/>
　民得而觀之而今罕爲之者撫圖頌詩爲賦三章章四<lb/>
　句<lb/>
郷里蠶桒勿失時畫圖勸相又題詩當時𥙷衮應無缺金玉<lb/>
餘音到蠒絲<lb/>
<pb n="KR4d0493_SBCK_030-9a"/>
呉越蠶桒用日多始終吟咏極婆娑工成繭館間琴瑟宜薦<lb/>
房中備樂歌<lb/>
昔者東南杼柚空詠歌蠶織到圖窮勸農十道先齊魯百丗<lb/>
興王衣𬒳功<lb/>
　　　　送程以文兼東掲曼碩<lb/>
樸學清忠荷主知每驚異論苦相危只緣自信非郷愿俟命<lb/>
從容絶妄思<lb/>
玉堂北局是秋官徤筆相遭白晝寒莫恠討論成諍論御床<lb/>
夜索草篇㸔<lb/>
故人不肯宿山家半夜驅車踏月華寄語傍人休大笑詩成<lb/>
端的向誰誇<lb/>
　　　　西郊草堂圖爲從子豈作<lb/>
故家東郭百花洲梅柳西郊緫舊游賢子獨知懷土念結廬<lb/>
<pb n="KR4d0493_SBCK_030-9b"/>
爲擬草堂幽<lb/>
早晚東呉買客船直歸萬里畫橋邊寄貲儘有詩人在忍向<lb/>
園中看數椽<lb/>
草堂在處即西郊巴嶺還如雪嶺高但有好孫能力學不愁<lb/>
老杜不春遨<lb/>
野梅官柳頗依依酒債尋常七十稀莫遣錦溪賢姪覺恐愁<lb/>
安樂不思歸<lb/>
　　　　至正改元辛巳寒食日示弟及諸子姪<lb/>
疾風吹雨作春深抱膝西牎獨自吟百丗詩書千古事只慿<lb/>
孫子不虚心<lb/>
江山信美非吾土飄泊棲遲近百年山舎墓田同水曲不堪<lb/>
夢覺聽啼䳌<lb/>
　　　　寄成都孝成姪<lb/>
<pb n="KR4d0493_SBCK_030-10a"/>
寒食風花髙下飛錦官城外是耶非百年墳墓惟孤姪因酌<lb/>
寒泉薦蕨薇<lb/>
　　　　寄呉門弟姪<lb/>
尚書大墳在呉門老病西江更断魂春雨滿山湖海去扁舟<lb/>
強飲引諸孫<lb/>
　　　　寄子安民從子宣<lb/>
兩兒逐禄廣東西解憶荒村呌竹雞北返衣冠先志在扁舟<lb/>
有日發端溪<lb/>
　　　　癸酉歳晚留上方觀<lb/>
投老歸來山縣小無端人事尚関情雲房借宿最岑寂亦有<lb/>
鄰㫪月下聲<lb/>
燈前自了讀殘經風入踈簾月入櫺坐到夜深誰是伴數枝<lb/>
梅蕚一銅瓶<lb/>
<pb n="KR4d0493_SBCK_030-10b"/>
偶行幽徑豈尋春忽見叢蘭紫茁新幸自林深可終日莫將<lb/>
香引路行人<lb/>
山中積雪到簷端獨對篝燈坐夜䦨不是梅花心似鐡如何<lb/>
禁得許多寒<lb/>
　　　　葵榴雙鳬<lb/>
江南春事已肅條只有葵榴絢日嬌水國不知炎暑近雙將<lb/>
文羽戱清潮<lb/>
　　　　題明皇按舞圖<lb/>
寢安食飽對青雲按舞調笙不猒頻西内歸來還獨看梨園<lb/>
弟子白頭新<lb/>
　　　　題昭君出塞圖<lb/>
天下爲家百不憂玉顔錦帳度春秋如何一段琵琶月青草<lb/>
離離詠未休<lb/>
<pb n="KR4d0493_SBCK_030-11a"/>
　　　　題陳氏逺塵樓<lb/>
春風滿縣花開日夜月千山雪積時定有扁舟來好客倚闌<lb/>
溪水度雲遲<lb/>
　　　　偶成<lb/>
野田閑水浸秋天隨意行吟到水邊樵牧各歸魚鳥散㣲風<lb/>
吹面鬢蕭然<lb/>
半畆秋隂近石床倚床自炷水沉香新凉透骨清如水幾箇<lb/>
篬筤共夜長<lb/>
鶴骨新來怯曉寒東牎睡覺日三竿蒲團深坐香如縷塵几<lb/>
殘經亦倦㸔<lb/>
　　　　桂亭<lb/>
夜色澄澄海氣深水光蕩漾入簾旌氷肌玉骨便清夢不爲<lb/>
吹簫送月明<lb/>
<pb n="KR4d0493_SBCK_030-11b"/>
璧月珠星繞四周團團翠樹屋東頭黄金布地香爲國此是<lb/>
山中冨貴秋<lb/>
　　　　田舎<lb/>
晨昏車馬亂雲烟花下追遊亦偶然百舌無聲春亦去蕭蕭<lb/>
田舎日髙眠<lb/>
　　　　題漢孝宣受貢圖<lb/>
悠悠旌斾馬蕭蕭萬里歸來氣不驕黄屋東邊渭水上從官<lb/>
誰是霍嫖姚<lb/>
　　　　畣饒心道四首<lb/>
碧玉凄凉思入雲數峰江上見湘君夜深霜冷絃中折儘有<lb/>
遺音丗未聞<lb/>
日下紫㣲還獨歸隂隂夏木掩柴扉空傳秀句寰區滿丗外<lb/>
髙情更絶稀<lb/>
<pb n="KR4d0493_SBCK_030-12a"/>
巴水東流日夜深先生茅屋背城隂東風盡日吹香草金石<lb/>
臺荒想獨㝷<lb/>
塞坐詩書日昃歌陶公於此每婆娑匡廬雨過青如舊只爲<lb/>
長松不易柯<lb/>
　　　　題約牖爲譚無咎賦<lb/>
約牖前頭一沼開天光倒影入蒼苔臨泉洗墨春雲濕恐有<lb/>
神魚起蟄雷<lb/>
撿束精神不外馳天光融徹入初䂀飛塵不礙晴虚景意識<lb/>
空從一管窺<lb/>
意識休將一管窺歛藏深宻静無私始終愼獨成天徳深信<lb/>
開天自宓羲<lb/>
酬酢紛拏窘室廬老來漸覺就明虚羡君盛歳先知約絶利<lb/>
尋源事廣居<lb/>
<pb n="KR4d0493_SBCK_030-12b"/>
　　　　别爕玄圃後重寄<lb/>
郭西山路有寒梅想見臨行首重回夜聽雨聲知水長滿船<lb/>
明月幾時開<lb/>
　　　　聞爕玄圃除御史<lb/>
好風天上送春來紫陌紅塵萬里開春雨春波舟一葉題詩<lb/>
先到鳯皇臺<lb/>
　　　　爕玄圃除御史後寄蕭性淵廵檢<lb/>
望仙亭長最清閒日日吟詩竹樹間長官新峩豸冠去誰與<lb/>
空山相往還<lb/>
　　　　題趙子固梅<lb/>
楚王宫室賦離騷不及梅花不解嘲留與周南舊公子歳寒<lb/>
聊寫兩三梢<lb/>
　　　　古檜<lb/>
<pb n="KR4d0493_SBCK_030-13a"/>
根到深泉石作身踈踈香葉不知春海波不動天風逺千歳<lb/>
寒蛟作老人<lb/>
　　　　題夢良梅<lb/>
詩翁白髮對青春看遍江邊玉雪新我是錦城城裏客開圖<lb/>
更憶錦屏人<lb/>
　　　　留易小雅樓促陳溪山同飲<lb/>
花滿横樓酒滿盃晴光偏送好春回東家縱有溪山興聽得<lb/>
歌聲也合來<lb/>
　　　　和陳溪山櫻桃<lb/>
紫玉盤中絳雪繁相如多渴喜清寒明光分賜難重得却作<lb/>
金丹火齊看<lb/>
　　　　留題龍門寺<lb/>
自入重山知者稀黙然終日坐垂衣山猿還笑癡頑甚無見<lb/>
<pb n="KR4d0493_SBCK_030-13b"/>
無聞忘却歸<lb/>
一榻東軒絶百非浴波紅日上當扉輕雷谷口作飛雨知是<lb/>
老龍回翠㣲<lb/>
舊得鷴雛短羽毛筠籠三月未能髙携來聽法生公石風竹<lb/>
雲松任所遨<lb/>
投閑雖乆尚勞生數日山居實稱情香象渡河姑且置端然<lb/>
聽得落花聲<lb/>
　　樂府<lb/>
　　　　滿庭芳<lb/>
微雨經霄暖烟籠畫相㝷閑歩堤沙露桃風絮香影傍烏紗<lb/>
徙倚江樓最乆綺牎逈翠擁雙丫輕鷗外水村山郭帆過泊<lb/>
誰家　東華塵土夢漢宫傳蠟隋樹啼鴉記當時携手何處<lb/>
天涯日暮清吟未足聽街鼓催發香車山翁醉驚雷散雹深<lb/>
<pb n="KR4d0493_SBCK_030-14a"/>
夜未停撾<lb/>
　　　　寄阿里仁甫<lb/>
維舟南浦臨流不渡踏破城南𬞞圃故人直是不相忘把酒<lb/>
看沙頭鷗鷺　青雲得路蘭臺烏府早晚新承恩露輕車切<lb/>
莫便乘風先報與山翁知取<lb/>
　　　　法曲獻仙音三疊爲陳溪山夀<lb/>
秋氣至壽斚注天香燕坐喜看扶兩几擊鮮何必溷諸郎長<lb/>
歳接賔行<lb/>
盤石上新畫太丘翁扶老一枝風滿䄂凌霄千歳露垂松不<lb/>
與丗間同<lb/>
千歳事何許覔松喬急雨輕雷開道路星河北斗轉岧嶤相<lb/>
對話漁樵<lb/>
　　　　浣溪沙<lb/>
<pb n="KR4d0493_SBCK_030-14b"/>
江上秋風日夜生蕭蕭兩鬢葛衣輕芭蕉藂竹共幽情病<lb/>
骨不禁湘簟冷夢魂猶似玉堂清畫簷踈雨過三更<lb/>
　　銘<lb/>
　　　　虚白齋銘爲陳玉林作<lb/>
於穆聖皇有嘉玉林曰若積雪日華照臨六合無外旣清旣<lb/>
廓氣容明新庶物咸作羽衣有儀燕見穆清廼取虚白肈錫<lb/>
之名汎景太虚接軌貞白先生之稱丗豈多得天垂休光賁<lb/>
于丘園寳我谷神守我幽玄㝠升在上日月于邁頋懷下土<lb/>
福禄攸介我瞻草木我行户庭風雲徘徊雨露載零齋居孔<lb/>
明夙夜敬止以祈䌓釐以報　天子冲而不盈涅而不淄上<lb/>
帝臨女永朂遐思<lb/>
　　　　方床銘<lb/>
　　後至元庚辰九月二日芝亭老人作方床于居室銘其<lb/>
<pb n="KR4d0493_SBCK_030-15a"/>
　　背曰<lb/>
晝安以㳟夕歛以息儼然若思順應無迹崆峒有人善脩其<lb/>
身千二百歳不衰而神<lb/>
　　　　几銘<lb/>
方床前几因式致敬俯母傲視仰母傾聽必精必明必安必<lb/>
定敢曰耄至弗愼中正<lb/>
　　　　先君硯銘<lb/>
　　硯先君所常用之先君去丗十有九年硯亡而復得之<lb/>
　　銘其隂以示子孫<lb/>
端而温謙弥尊思德容如生存<lb/>
　○賛<lb/>
　　　　子昻晝陶淵明像賛<lb/>
田園歸來涼風吹衣窈窕﨑嶇遐蹤逺㣲帝鄉莫期乘化以<lb/>
<pb n="KR4d0493_SBCK_030-15b"/>
歸哲人之思千載不違<lb/>
　　　　劉原父遺像賛<lb/>
博學洽聞雅言通史經殘禮軼折衷𥙷擬百煉懸鍳照物不<lb/>
遺末丗寡陋肅瞻遐思<lb/>
　　　　劉貢父遺像賛<lb/>
兄弟並興博雅冠代著書滿家精覈之最守道自如不局曲<lb/>
迂精神所存天禄石渠<lb/>
　　　　先公遺像賛<lb/>
至正辛巳九月九日集理故書得先君郡公遺像於是棄諸<lb/>
孤廿有三年矣逮事者咸曰甚似再拜瞻對繼以泣血敢述<lb/>
前德以示子孫其辭曰<lb/>
孝弟之誠仁義之學傳宗丗家踐跡先學歴患難而心常定<lb/>
處貧約而氣愈充不與物忤而人自化不與時競而道弥崇<lb/>
<pb n="KR4d0493_SBCK_030-16a"/>
遺我子孫者實行之積没丗不忘者盛徳之容恂恂與與知<lb/>
者實稀常與人俱孰同其歸<lb/>
　　　　邵菴老人畫像自賛<lb/>
丗家岷峨之山生身衡嶽之舎詠聖神之遺言攀仙眞之軼<lb/>
駕白雪睛空春風秀野雨雲露雷不可繪畫聊采靈芝以遺<lb/>
逺者<lb/>
　　　　孝女賛<hi>有序</hi>
金谿縣因金谿場之名也唐時有銀鑛發其地作場以冶之<lb/>
曰金谿場寳曆乙巳銀絶而冶廢宋開寳𥘉始置縣云冶廢<lb/>
時土不産銀乆矣有司不敢失其貢迫諸民而取之有葛祐<lb/>
者官強之蒞冶事銀旣無所從出傾其家不足充數吏驅祐<lb/>
家取土石襍烹之本無所得縛祐搒掠不勝其苦祐無子獨<lb/>
有二女且長不忍見其父皆自投冶中焚死監吏黄慷上其<lb/>
<pb n="KR4d0493_SBCK_030-16b"/>
事撫州刺史奏除之里人哀二女又感其去患害也神而祠<lb/>
之<lb/>
皇元至元中郡守張國紀用獻利者言起金銀冶属縣至今<lb/>
民病之獨金谿以二女事聞得不作大德庚子縣丞呉瑾作<lb/>
新祠于沙阜之地延祐戊午縣尹李有又新作之民間歳時<lb/>
祠之有詔祠在祀典者則縣長吏行事焉元綂甲戍四月朔<lb/>
邑士危素請太史虞集賛之賛曰<lb/>
寳藏之興豈爲厲階叔丗盡利民生罹乖煢煢二女哀其所<lb/>
天力不能捄投身毒煙身盡義著苛政亦熄民以永寕無愧<lb/>
血食<lb/>
　　　　玄帝畫像賛<lb/>
玄帝像呉興趙公子昻寫其夢中所見者而上清羽士方壷<lb/>
子之所臨也青城山樵者虞集述賛之曰<lb/>
<pb n="KR4d0493_SBCK_030-17a"/>
呉興趙公前代公族神明氣清静處貞獨乃夢天人𬒳髮跣<lb/>
足玄衣寳劒坐臨厓谷再拜稽首仰視退伏念昔敬事存思<lb/>
莊肅敢意接對光耀心目如聞教言知子誠篤爾善繪事追<lb/>
歩顧陸凡吾眞儀子善記録審而傳之與丗瞻瞩傍有介士<lb/>
玉板金籙曰帝吿汝錫爾榮禄冉冉而升夢亦遂覺明月在<lb/>
戸香彩徧屋取火亟寫神運掌握豪分無失三十其幅丹青<lb/>
旣成齋戒韞匵有當受授先事穆卜而其秘夢𥘉不以告晚<lb/>
有相師泄其玄躅人始得傳錦標鈿軸方壺仙人㓗以薫沐<lb/>
臨池擬容識以玄玉有得之者昭事母瀆上帝臨女介爾景<lb/>
福<lb/>
　　　　宰淵微先生畫象賛<lb/>
湛乎澄之而愈清昭乎執之而有象我自和以天倪人乃見<lb/>
其神王納湖山於几席運風雷於指掌酌沆瀣以濯鼎御氣<lb/>
<pb n="KR4d0493_SBCK_030-17b"/>
機之來往此所以身潜九淵之深名應少㣲之上居與稚川<lb/>
相望壽與廣成相長也<lb/>
道園學古録卷之三十<lb/>
<pb n="KR4d0493_SBCK_030-18a"/>
　　　　子昻書忠孝二表賛<lb/>
　　漢丞相諸葛武侯以建興五年出師伐魏所上表後一<lb/>
　　千一百十又九年呉興文敏趙公所書又後三十九年<lb/>
　　臨川饒龍得之其太守洛陽楊侯友直審定以爲子昻<lb/>
　　真蹟雍虞集爲之賛云<lb/>
維昔武侯拜表出師追感先遇蹇蹇正辭君子小人興衰之<lb/>
辯凡厥有邦可以觀善代有文臣進思盡忠爰致筆諌寫爲<lb/>
屏風考文取義集思廣益遊藝之美傳丗無斁<lb/>
　　蜀李宻字令伯晉武帝徴爲太子洗馬宻辭職所上表<lb/>
　　大德九年呉興文敏趙公所書至正三年臨川饒龍得<lb/>
　　之其太守洛陽楊侯友直審定以爲子昻真蹟雍虞集<lb/>
　　爲之賛云<lb/>
侃侃郎署蜀漢遺臣報德王母誓畢厥身新服有邦永我遐<lb/>
<pb n="KR4d0493_SBCK_030-18b"/>
僻懇懇陳情以謝徴辟誠篤之言義命攸當教孝教忠百丗<lb/>
同尚墨妙筆精重書其辭載誦載瞻寔勞我思<lb/>
道園學古録卷之三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_009-1a"/>
道園學古録卷之九　在朝藁九<lb/>
　　　　　　　　　　　　　雍　虞　集　伯生<lb/>
　　記<lb/>
　　　　慈利州天門書院記<lb/>
澧之慈利州西百五十里有山曰天門盤結竒秀其峰十有<lb/>
六皆可以物象儗而名之盖勝地也蜀人有田公著者自其<lb/>
先丗來居之數傳矣至元乙亥王某兄弟亦蜀人也避地至<lb/>
焉開門授徒以自給公著之父率其子弟往受教乆之樂聞<lb/>
其說請結屋以容師弟子與其郷人共有聞焉王氏善之而<lb/>
未敢自遂也大德癸卯慈利改作州學更爲大成殿正配神<lb/>
位及十哲象而舊象無所於寓王某謂公著曰子欲成父之<lb/>
志此非其幾乎乃請於官欲築宫以奉舊象而祠之部使者<lb/>
深偉之旣得請公著乃度形勢視土物庀工擇材陶冶並作<lb/>
<pb n="KR4d0493_SBCK_009-1b"/>
踰年而禮殿講堂門廡庖庫之属俱就益市經書具祭器買<lb/>
田二百畒以爲食儼然學官之體備焉提學官以聞于　朝<lb/>
名之曰天門書院王氏田氏與其郷之士民舎采於先聖先<lb/>
師以落成後五年其州前判官周某調官京師來爲之請記<lb/>
嗚呼天下之名山川多矣大抵爲浮屠老佛之宫旣竭吾民<lb/>
之膏<hi>血以</hi>奉之而心術又壞於其說千數百年以來習熟見聞<lb/>
以爲當然而莫之恠也孰謂天門之勝獨以僻左之故閟其<lb/>
神氣於千古以啓聖人之宫豈偶然哉噫今之所謂學者有<lb/>
周程張朱諸君子之所發明聖人之緼無所不見聖人之㣲<lb/>
無所不著塗轍之正大門户之端深固巳盡聞而邪說之多<lb/>
岐則亦掊擊排抉而無餘矣况自國都至於郡縣無小大逺<lb/>
近具有學官則所以傳夫學者可不謂旣備已乎然而或徒<lb/>
尊其說以自標置或講其義以務文華其反求切已至於深<lb/>
<pb n="KR4d0493_SBCK_009-2a"/>
得而不違者盖鮮能焉此其故何也城闕之近習俗所移彼<lb/>
其所見聞識知者一皆物欲之所爲而巳宜乎所以自致之<lb/>
學不足以勝夫居之所移也然則安知如是之人聲色不接<lb/>
於耳目利禄不入於心胸其質之渾朴固不至於去道之逺<lb/>
而禀氣之堅悍或反足以資其有爲則天門之士豈無可望<lb/>
者哉且夫山川之秀異乆欎而始變發而鍾爲人物者必有<lb/>
可觀而無疑矣其要在大守部使者愼爲之得師以養蒙造<lb/>
端又省其力役使得安於進業而周君且去官數年猶自執<lb/>
贄來見求書院之記以遺其人焉其知好善盖如此安可不<lb/>
爲備書之<lb/>
　　　　順德路魏文貞公宋文貞公祠堂記<lb/>
至大四年七月中山王公結自集賢直學士出守順德明年<lb/>
郡以治聞守居無事乃按傳記而嘆曰魏文貞公徵鉅鹿人<lb/>
<pb n="KR4d0493_SBCK_009-2b"/>
宋文貞公璟沙河人今二邑隷順徳則二公皆郡人守其土<lb/>
祀其先民禮也於是作宮學宮東南考求當時衣冠之盛肖<lb/>
二公儀刑而合祠焉郡人梁　蘓各以其財來助司獄崔<lb/>
學正楊　董其役以延祐元年二月告成泰定元年　天子<lb/>
始開經筵王公在集賢侍讀以經從幸上都某與在行間以<lb/>
祠事語某將篆諸石以識某曰治民者常示之以好惡郷背<lb/>
之正則民志壹而事有所據特教之䟽節耳而丗猶迂之甚<lb/>
矣其不知本也天下之患常出於巽儒無耻巽懦者苟且無<lb/>
耻者無忌憚苟且而無忌憚人心始不可收而至於無所不<lb/>
至君子盖深憂之若二公者誠足以表礪振起於斯人哉唐<lb/>
有天下二百餘嵗莫治於貞觀莫盛於開元之𥘉一時名臣<lb/>
衆多近代盖莫之及然而尚論剛正能諌諍有古火臣之風<lb/>
者則未有踰於二公者也夫二公之郷非有百里之逺也二<lb/>
<pb n="KR4d0493_SBCK_009-3a"/>
公之相非有異丗之隔也邦人頌其事而知其德豈一朝一<lb/>
夕之積而合祠之禮曠乆未舉固亦有待也耶昔者<lb/>
仁宗皇帝在御慨然閔俗習之弊於文法頽壞淪靡而莫之<lb/>
捄乃岀獨㫁以圗治凡所揀拔常出不次一時作新之志貞<lb/>
觀開元不足爲也郷使有若二公出乎其間則氣類之合風<lb/>
節所厲庻幾少荅　聖明之萬一乎始王公受知　仁宗於<lb/>
東宫及踐大綂而已在外服其祠二公也特因其職分之所<lb/>
得爲而已迩者論經之餘亦甞竊取二公言事之要而陳之<lb/>
辭之所逹萬不及一徒想見其遺風餘烈之不可復作南瞻<lb/>
祠宇悠然有千載之嘆焉噫豈吾二人之私也哉故作享神<lb/>
之詩曰<lb/>
侃侃正辭高風相望㳟敬不忘有合其郷於昭顧懷庻其在<lb/>
此俾後民充享丗有君子<lb/>
<pb n="KR4d0493_SBCK_009-3b"/>
　　　　平江路重建虹橋記<lb/>
至治三年五月日平江守臣告于江浙行中書省曰呉郡城<lb/>
内外皆鑿溝澮納大湖之水以容行舟逾絶爲梁經緯聮属<lb/>
其高<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>脩縮視水大小與人事緩急獨虹橋在郡閶門西跨<lb/>
官河通驛道爲咽喉要處水至橋下匯爲回淵最深廣隨折<lb/>
而東行勢用剽悍橋舊植以木而加甃焉嵗入腐橈及今夏<lb/>
大霖雨遂壞水陸並阻民吏憂駭即日召呉縣長吏計㑹修<lb/>
治吏曰役大懼不即成請草具以木濟而徐圗之郡人鄧文<lb/>
貴詣官自言架木非經乆計改作將因循請出家財成之可<lb/>
毋煩官也問其故曰家業　丗矣衣食不敢有所<lb/>
過積日乆而食功多幸有餘今度足以畜子孫終其身請悉<lb/>
以從事問所欲曰心誠願焉無所兾也按文貴家無田入化<lb/>
遷之利郡縣甲乙貲筭在中産最下徒以知足能散無所爲<lb/>
<pb n="KR4d0493_SBCK_009-4a"/>
之心佐郡縣徇民之急不亦善夫請聴文貴所爲省府下其<lb/>
書曰此有司之責而文貴發私財甚善其亟從勉成之文貴<lb/>
旣受命乃引里中信義者與共事以八月乙丑召工畫圖計<lb/>
日度財盡撤其舊而新之求土木鐵石必良售物予直必平<lb/>
無留劵擇匠必精旣稍必足其志役者受傭如歸作息有度<lb/>
勤而弗病絶水下石欵宻鍵固絫起拱合理緻無間圜空漏<lb/>
水象月引重過之堅踰實地盖長若干廣若干而又帖石隄<lb/>
岸容挽遡者若干尺泰定元年十月成凡用中綂鈔拾伍萬<lb/>
貫於是前侍御史曹南馮公翼與名卿大夫旣老而寓於呉<lb/>
者十數公咸善之而王公都中新領海南北憲節未上乃使<lb/>
來告曰今日之制自一錢以上郡縣毋得擅用府庫兹橋以<lb/>
民家親爲之猶須十餘萬未巳踰年乃成郷使文書上下反<lb/>
復較論詎得出經費若是數就令從之非一日而决詎能成<lb/>
<pb n="KR4d0493_SBCK_009-4b"/>
於期月耶用不足必且汎賦吏並縁奸利能無侵牟椎剥乎<lb/>
利盡而求速能乆堅若是乎是誠可書以示來者請刻文記<lb/>
之或曰以一民掠有司之美可乎噫文貴盖有所受命矣且<lb/>
夫鄭商犒牛敵謀遄沮卜式輸財漢用不匱度時酌宜未可<lb/>
廢也必律之以古昔其常制産巳乎不然丗之兼并者或盡<lb/>
民力至骨髓不饜坐視其死亡而莫之恤者盖有之矣服御<lb/>
擬王侯嘻笑制官府唯其所欲爲而莫之禁更於斯舉不足<lb/>
乎是則可書也文貴有子業進士予曩過呉甞從學者來見<lb/>
予故知其人且呉人殷盛四方所莫及其什伯倍蓰於鄧者<lb/>
甚衆其輕財尚義肯䘏郷里捄災患者常多有之故爲備載<lb/>
而不辭庶幾相勸之道也時之守令僚吏名氏請列諸碑隂<lb/>
　　　　恱生堂記<lb/>
夫天地之間人與萬物所以禪續息復於無窮者生之理爲<lb/>
<pb n="KR4d0493_SBCK_009-5a"/>
之也是故人之生也飲食男女衣服宮室貨財之爲皆生生<lb/>
之具焉而愚不肖者不知察也於是極其思慮之所可及肆<lb/>
其智力之所得爲内劌其心外伐其形凡所以養生者皆足<lb/>
以害其生而風寒燥濕之感水火虎兕兵㐫之遇不與焉若<lb/>
是者逐逐乎相随未有紀極其卒也可勝道哉四明道士項<lb/>
君子虚能以醫薬診夫人之所以傷而保其所以全用能变<lb/>
其呻吟呼號愁嘆之聲以爲忻愉舞蹈順適之意日有稱而<lb/>
歲有徵也故君子名其堂曰恱生云嗚呼人受天地之中以<lb/>
生嬰少壯老其時也強弱盛衰其氣也誠能順時御氣損有<lb/>
餘益不足以自致於無過無不及是謂能奉天之所與以盡<lb/>
其分定而無悔焉誠哉其可恱也然則老子以身爲患莊周<lb/>
以生爲勞者其殆憤激之辭也夫雖然子虚學於老莊者也<lb/>
吾聞善養生者咀嚥太和不在乎榖肉菜果也品配隂陽托<lb/>
<pb n="KR4d0493_SBCK_009-5b"/>
象乎夫婦男女也鄞鄂之固舎廬之安金玉之保緼襲之厚<lb/>
又皆有所喻焉一不得以物命之也此豈非恱生之大本乎<lb/>
哉安而乆焉有不止於恱者暇日更僕論之可也<lb/>
　　　　思學齋記<lb/>
予始識臨江杜伯原甫於京師也見其博識多聞心愛重之<lb/>
間從之游問焉沛乎其應之無窮也而其天文地理律暦卜<lb/>
祝神仙浮屠之說往一得諸丗外之士至於因人情時物之<lb/>
変論議政治之術可指諸掌時大臣有得其才而薦用之者<lb/>
薦上未命而大臣者卒事報聞原甫漠如壹不介意方就客<lb/>
舎取詩書易春秋悉去其傳註而繕書之慨然有直求聖賢<lb/>
之遺於本書之意未幾去隠武夷山中其友詹景仁氏力資<lb/>
之盖得肆志於所願學而予不及從之矣延祐庚申予居憂<lb/>
在臨川原甫使人來告曰我著書以求　皇極經丗之㫖子<lb/>
<pb n="KR4d0493_SBCK_009-6a"/>
其來共講焉且曰我以思學名齋居舊矣子爲我記之明年<lb/>
予免䘮省墓呉中將㴑浙踰嶠以成其約㑹有召命不果又<lb/>
四年景仁來京師毎以思學之記爲說予曰原甫髙邁絶俗<lb/>
又能閒居山林無丗事之奪其所就殆必過人逺矣予何足<lb/>
以言予苟言之人之所知耳所不知固不可言也他日授說<lb/>
於原甫而執筆焉尚未晚也景仁曰不可必有以復於原甫<lb/>
者乃試誦所聞焉古之所謂學者無他學也心學而巳耳心<lb/>
之本體盖足以同天地之量而致用之功又足以継成天地<lb/>
之不能者焉舎是弗學而外求焉則亦非聖賢之學矣然而<lb/>
其要也不出於仁義禮智之固有其見諸物雖極萬變亦未<lb/>
有出乎父子夫婦君臣長㓜朋友之外者也故曰聖人者人<lb/>
倫之至而巳聖人至而我未至故必學焉求其所以至則必<lb/>
思焉且何以知聖人哉于其言行而巳矣言其言也行其行<lb/>
<pb n="KR4d0493_SBCK_009-6b"/>
也然而反諸心而有未盡行諸巳而有弗得是以有思固非<lb/>
茫然無所主而妄馳者也彼其由之而弗之察違之而不覺<lb/>
反憧憧往來於客氣之感何其多哉乃有爲之說者反欲絶<lb/>
去倫理措心如墻壁以待夫忽然之悟於一觸之覺不亦殆<lb/>
乎今求諸此而不得者乃欲從事於彼以庻幾萬一焉反以<lb/>
絶學自勝果爲善思者乎噫學固原於思而善思者必有所<lb/>
受矣今夫有事於思者如火之始然而煙欎之泉之始逹而<lb/>
泥汩之草木始生土石必軋之逮其發也盖亦巳艱矣故非<lb/>
高明之資未易遽徹也而况思非其道者乎然而甞聞之明<lb/>
睿所照者非若考索之所至夫至於明睿則無所事乎思矣<lb/>
無思者幾乎聖人矣其始乃在於完養而涵泳焉時至而化<lb/>
有非在我者豈不盛哉請以是質諸原甫或有取焉則因以<lb/>
爲記<lb/>
<pb n="KR4d0493_SBCK_009-7a"/>
　　　　高氏貞節堂記<lb/>
高母鄧夫人蜀之臨卭人故宋江西運管諱允績之冡婦登<lb/>
仕郎諱翁彜之妻而士貴之母也運管旣卒於官而登仕亦<lb/>
相継殁當是時鄧夫人年二十有九其子四嵗耳遭時乱離<lb/>
守節自誓皎如氷霜躬自織緝以具衣食又撙節贏餘以資<lb/>
其子從師取友旣而所居燬于火無強近之親可依托屏居<lb/>
陋巷家徒壁立幾無以爲生而益厲堅苦卒以成其子又教<lb/>
養兄伯之孤子至受室乃巳後數十年子長家𥙿然猶勤儉<lb/>
晏眠晨興以率其家人色嚴毅不妄言笑内外親戚敬惮之<lb/>
稍有餘又斥以周人弗斳也教諸孫尤不以姑息爲愛故粗<lb/>
有成立年七十四有以其事聞于　朝省乃旌表其門閭於<lb/>
是士貴亦大其堂以奉之其名曰貞節盖享備養者又五年<lb/>
而終士貴旣免䘮猶不忍死其親刻木象夫人置堂上飲食<lb/>
<pb n="KR4d0493_SBCK_009-7b"/>
必祝出入必告如其生時泰定丙寅之嵗夫人殁十五年矣<lb/>
乃來告某曰我高氏魏氏夲同姓而吾二氏與子丗家相爲<lb/>
姻好者幾二百年著齋忠襄公鶴山文靖公則我曽大父嘉<lb/>
定府君之弟而子之曽大父提刑公之畏友也從祖參政耻<lb/>
堂公與子之從祖户部公國史婚姻之弟<hi>兄也</hi>及我祖兄又嗣<lb/>
昏於名門而吾與子年相若情相好也先夫人之事子宜知<lb/>
之而士貴也未有所托于不朽則誠有所待矣然而歲月逾<lb/>
邁恐就湮没而吾子有位于　朝顓以文學爲聀事則吾名<lb/>
堂之意非子記之將誰属乎某再拜受其言弗敢辭惟先夫<lb/>
人之貞節表著明白如此其可泯而勿傳乎乃取其事而次<lb/>
第之識諸堂上以示其子孫以勸天下之爲人婦爲人母者<lb/>
則又告諸士貴曰吾甞聞之昔嘉定府君殁文靖公哭之曰<lb/>
才名四十年四爲二千石人所甚榮而公無矜色志有不得<lb/>
<pb n="KR4d0493_SBCK_009-8a"/>
則循理以行其心之所安無苛取無厚望而造物者又中止<lb/>
之然則其蓄而未發者盖深矣又重以夫人之貞節如此則<lb/>
高氏子孫其未艾乎丁卯正月甲子記<lb/>
　　　　德符堂記<lb/>
古之仕者不必出其國大夫士非有朝聘軍旅之事未有舎<lb/>
其郷黨親戚墳墓而之他邦者自侯國而入仕王廢盖可數<lb/>
焉春秋之末善用材者稍不盡出其國雖聖人不能不轍環<lb/>
於四方矣井田廢而士不出於農矣封建廢而人自逹於天<lb/>
子矣於是材者能者之用不自止於郡縣矣而士大夫始有<lb/>
去其郷不復能自歸者焉若仁人君子之心詎能一日而忘<lb/>
父母之邦乎是故去家而見用於丗旣貴而復歸故郷此固<lb/>
人情之所同欲也然而能得之者或鮮矣高唐王公仁甫從<lb/>
其父時䆠遊東南聲譽日起徧歷䑓閣及持節江南副司臬<lb/>
<pb n="KR4d0493_SBCK_009-8b"/>
事始得一過其家顧瞻源泉之深長竹樹之葱蒨慨然從其<lb/>
老人昆弟求問其大父王大父釣遊之舊躊躇咏歎依依然<lb/>
殆不能舎而去之王事有程不可留止而中心之往來未始<lb/>
一日忘也天暦三年自參議中書拜治書侍御史眷遇日隆<lb/>
事任益重公亦自知其未可以遽歸也以其未可遽歸也故<lb/>
其思加切焉因以告某曰里中有宅宅中有堂我構我成祭<lb/>
祀賔客之所於也然而欎乎在望莫之至焉子何以表之而<lb/>
系吾志也廼爲攷諸王氏之故<hi>取諸</hi>三槐堂銘名之曰德符堂<lb/>
云夫善言德者必本於父兄古之道也今夫大山喬岳之間<lb/>
滃然雲㒷沛然雨作土石發乎光潤英華粲乎日星豈無所<lb/>
自者哉仁甫氏以令聞令望見知　天子爲名公卿固其符<lb/>
之巳見者矣古人有言有感於斯應必随之符之謂巳仁甫<lb/>
氏以學問爲術智以政事佐化功則所謂應者復爲感矣感<lb/>
<pb n="KR4d0493_SBCK_009-9a"/>
應相乗於無窮者豈有涯哉王氏有賢子孫善求其本始而<lb/>
得其符之所自發其在斯堂乎於乎君子之爲德也自家而<lb/>
郷自郷而國自國而天下善推其所爲而巳矣然則王氏之<lb/>
德之符也其見信於斯丗豈不逺且大乎<lb/>
　　　　書隱堂記<lb/>
莆陽林泉生清原旣登至順庚午進士第即介前進士昭武<lb/>
黄清老子肅來求文以記其家所謂書隱堂者曰其父録判<lb/>
君將致事而佚老於此云始予待罪殿廬得讀泉生所進卷<lb/>
而次第之以聞故雖老病誠願與賢俊爲文字之驩顧未有<lb/>
說以復於二子是以文乆未克就閏七月得官且歸求之益<lb/>
力予其能巳於言乎君子生乎丗也不出則處不隱則顯行<lb/>
斯二者則有其道矣時隱則隱時顯則顯名以著之當隱則<lb/>
隱當顯則顯義以裁之固不卑隱而尚顯亦豈以隱爲高而<lb/>
<pb n="KR4d0493_SBCK_009-9b"/>
顯爲非哉今林氏父子老者旣仕而歸壯者方出而仕何猶<lb/>
自托於隱之云乎昔之記宮室者不有基構工事之勞則必<lb/>
有制作表異之故今斯堂也尊者治賔祭之禮㓜者脩奉養<lb/>
之職皆人道之常也常則何以言之哉雖然隱以書言則或<lb/>
得以爲之說矣盖隱有潜心之義焉匪直藏其身之謂也丗<lb/>
有淺之爲士者托文辭以自售其於聖賢語言之㣲心學之<lb/>
懿其得之或寡矣况乎持不足之資旣出而仕則睢盱以合<lb/>
丗好龍㫁以足巳欲豈復有一息之暇回顧其所得之自乎<lb/>
而林氏父子仕而不忘隱吏而不忘書父兄子弟之間所以<lb/>
相激勵儆誡者豈常人之見也哉予於是知林氏之賢而因<lb/>
以知閩士之多賢也予甞懷思龜山楊夫子親承伊洛之傳<lb/>
至於延平德業盛大上配作者即其地里之近風化之深天<lb/>
下其孰能先之海嶠寂莫之濵豈無遯丗長往之士聞予言<lb/>
<pb n="KR4d0493_SBCK_009-10a"/>
而一慨者乎清原苟知其人尚以告予予將順下風而求見<lb/>
焉是爲記<lb/>
　　　　興雲橋記<lb/>
泰定元年秋大同路城東新脩石橋成河東連率圗緜公題<lb/>
曰興雲之橋明年寓書京師請于集賢王公約以記來属焉<lb/>
按舊記大同古平城如渾之水循其城東而南行亦名曰御<lb/>
河朝㑹轉輸東趍京師必踰是焉河水本盛遇積雨益横溢<lb/>
阻行者故自元魏以至于唐河流分合不同率造橋以逹歲<lb/>
乆沿革不能詳焉其可知者金天㑹壬子留守高慶裔所作<lb/>
不一年以大雨震電有恠物出壞其十一二後三年乙卯居<lb/>
民高居安葺完之事具宇文虚中記後四十七年爲大定辛<lb/>
丑又以大雨震電壞其十八九明年壬寅留守完顔褒重作<lb/>
之事具邊元忠記今橋是也至囯朝至大三年凡百三十年<lb/>
<pb n="KR4d0493_SBCK_009-10b"/>
又以水壞官家葺焉又十有二年爲至治元年又壞郡吏考<lb/>
諸故府取舊比以請連率爲逹諸朝得給錢市材役民力如<lb/>
章歲終㑹焉連率属其副孫侯諧大同路属其判官某縣属<lb/>
其主簿某上下以次承事於是孫侯曰財不可以属費民不<lb/>
可以數勞必䆒其所以壞而求所以長乆者工曰橋凡二十<lb/>
有七間其西不壞者二十有三石柱也東當水所趍而柱皆<lb/>
木郷徒取其易成而不計其易壞也乃採石於弘山之下凡<lb/>
爲柱二十四自上下流望之屹然壁立然後棧木甃石植欄<lb/>
楯表門闕飾神祠官舎之属皆以次成始八月甲子畢以九<lb/>
月甲子凡若干日夫爲梁之役有民人土地之常事也今連<lb/>
率緫一方委任甚重視民事之急猶請于上而後行爲之以<lb/>
時而民不勞用之有度而財不費無一不合於理者揆諸春<lb/>
秋之法常事不書可也此何以書哉噫善爲政者當爲其所<lb/>
<pb n="KR4d0493_SBCK_009-11a"/>
不可不爲而不敢擅爲其所不得爲與輕爲其所不必爲則<lb/>
民力其庻幾矣且革旣壞於一日思持乆於方來不以速成<lb/>
爲能而以他日爲慮盖仁智之事而斯民之所頼者也書之<lb/>
者豈徒紀其功之敏哉謹具以告來者俾有所考以圖無斁<lb/>
焉可也<lb/>
　說<lb/>
　　　　尚志齋說<lb/>
亦甞觀於射乎正鵠者䠶者之所志也於是良尓弓直尓矢<lb/>
養尔氣畜尓力正尓身守尔法而臨之挽必圎視必審發必<lb/>
决求中乎正鵠而巳矣正鵠之不立則無專一之趣郷則雖<lb/>
有善器彊力茫茫然將安所施哉况乎㢮焉以嬉嫚焉以發<lb/>
𥘉無定的亦不期於必中者其君子絶之不與爲偶以其無<lb/>
志也善爲學者苟知此說其亦可以少警矣乎夫學者之欲<lb/>
<pb n="KR4d0493_SBCK_009-11b"/>
至於聖賢猶䠶者之求中夫正鵠也不以聖賢爲凖的而學<lb/>
者是不立正鵠而射者也志無定向則汎濫茫洋無所底止<lb/>
其不爲妄人者幾希此立志之最先者也旣有定向則求所<lb/>
以至之之道焉尤非有志者不能也是故從師取友讀書窮<lb/>
理皆求至之事也於是平居無事之時此志未甞慢也應事<lb/>
接物之際此志未甞亂也安逸順適志不爲䘮患難憂戚志<lb/>
不爲懾必求逹吾之欲至而後巳此立志始終不可渝者也<lb/>
是故志苟立矣雖至於聖人可也昔人有言曰有志者事竟<lb/>
成又曰用志不分乃凝於神此之謂也志苟不立雖細㣲之<lb/>
事猶無可成之理况爲學之大乎昔者夫子以生知天縱之<lb/>
資其始學也猶必曰志况吾黨小子之至愚極困者乎其不<lb/>
可不以尚志爲至要至急也審矣今大司㓂之上士浚儀黄<lb/>
君之善教子也和而有制嚴而不離甞遣濟也受業於予濟<lb/>
<pb n="KR4d0493_SBCK_009-12a"/>
也請題其齋居以自勵因爲書尚志二字以贈之他日蹔還<lb/>
其郷又來求說援筆書所欲言不覺其煩也濟也尚思立志<lb/>
乎哉<lb/>
　　　　題王氏子五嵗女弟說<lb/>
王氏子因哭女弟而忽生無窮之悲信天性之發見而非五<lb/>
嵗兒所能及親每飯必拜至於十五不變孰謂禮自外至者<lb/>
乎先王知其若是也故有以節文之而教生焉嗚呼苟有教<lb/>
焉充王氏之所至堯舜之民矣乎<lb/>
　　　　李士弘三子字說<lb/>
集賢學士河東李公謂集曰予甞字季弟之子思謹曰克忠<lb/>
思善曰克敏而子爲之辭今天子追賜謚我先公寔有忠與<lb/>
敏三文先公以是易名上所賜也予不忍今子孫同之更字<lb/>
謹以恭字善以至子更爲我申命之集乃言曰謹乎謹乎志<lb/>
<pb n="KR4d0493_SBCK_009-12b"/>
高氣揚不知爲謹也神昏力弱不足以謹也千慮萬應一有<lb/>
不謹然猶不可而况漫以不謹臨之豈復有爲人之道哉字<lb/>
之曰㳟示以謹之法矣共之爲文象手足也爲文指事益宻<lb/>
又加之從心焉夫執玉奉盈手容之至謹者也然而心不在<lb/>
焉則失之矣故曰歛其放心於執事之間弟子之所以爲㳟<lb/>
也謹乎思所以從事於㳟者可也善乎善乎亦知善矣非自<lb/>
外至者乎性之本𥘉未始不善也刳其本而失其𥘉善斯亡<lb/>
矣君子之善復之也非能有加於當然也不至於其當然者<lb/>
則未也至於其所當然則無所踰也故言明德者言新民者<lb/>
一至於至善而後止故曰聖人人倫之至也愚以是知自聖<lb/>
人以至於庶民皆有此善也聖人至而庶民弗至也求至焉<lb/>
賢者之事也善乎望乎子者非妄也子求至焉非僣也夫其<lb/>
功大矣未易言也然而爲學而不知此則無所學矣故公之<lb/>
<pb n="KR4d0493_SBCK_009-13a"/>
意非獨爲二子言也亦欲諸子通識之矣於是距始命字之<lb/>
歲六年矣二三子亦有因予言而警悟用力眞有所至者乎<lb/>
　　　　李克畯字說<lb/>
河東李公以至大辛亥之嵗爲其子若姪七人製名字旣甞<lb/>
使集申其意而祝之其曰思德字克畯公子也後九年乃獨<lb/>
來求集益陳其義以自勉其請至于六七而不倦夫丗之人<lb/>
命其子以嘉名者未有若李公擇言示訓之深切著明者也<lb/>
爲人子者有若克畯知尊父命而不敢忽思有以推明其意<lb/>
而致力焉或寡矣集雖不敏敢不爲克畯言之乎雖然其說<lb/>
至大有不易於言者矣子之名字盖取帝典克明俊德之言<lb/>
而製之也克明俊德者古先聖人之盛者也而人常易言之<lb/>
由不察也集聞之俊畯字通用而禮記又作峻盖同爲高大<lb/>
之義故釋者曰俊大也而丗人謂俊爲輕俊捷疾之名則失<lb/>
<pb n="KR4d0493_SBCK_009-13b"/>
之矣夫所謂俊彦俊乂俊民俊士者皆以其有大德也配英<lb/>
配豪配髦配傑而言者皆以其高出千萬人之上者也然而<lb/>
高大之人見理必易於常人其才則似乎輕捷矣而非俊之<lb/>
本義也斯言得之矣是故愚欲子爲高大之俊而不欲子爲<lb/>
輕捷之俊也然而義未周也傳曰知崇禮卑知效天卑法地<lb/>
夫言高大莫崇於天矣今言知崇如天可謂極高矣而必継<lb/>
之禮卑喻其卑乃至於如地者何也又甞聞之矣知崇者言<lb/>
知識之超邁禮卑者言踐履之切實也推其至至於成性存<lb/>
存必由於此則是德益盛而禮益㳟者尤聖學之至盛者也<lb/>
苟欲爲超邁而不切於實乃爲學之大弊善思德者不爲也<lb/>
愚旣論高大之爲俊以矯輕捷之失矣然又慮其誤以過高<lb/>
爲高而不知切實之事故又引易以明之誠願子之有察於<lb/>
此也集之不易於言而終不敢不言者其亦有以諒子心也<lb/>
<pb n="KR4d0493_SBCK_009-14a"/>
夫<lb/>
　　　書曽仲禮字說後<lb/>
聖賢千言萬語具在簡冊濂洛以來大儒君子又發其緼奥<lb/>
而辨其精㣲昭如日月條理具備學者皆得誦而習之皆切<lb/>
已之要言入德之成法譬諸田則可以得獸矣茫茫原野不<lb/>
即虞焉則迷於郷方藥則可已疾矣方餌滿前不命醫則繆<lb/>
於對證此荅問逹材之爲教所以貴乎師友見聞者也博文<lb/>
約禮之說自顔氏率是以爲學焉孰不知之而善學之士又<lb/>
求其說於先知先覺者豈直爲觀美也是故荅問者詎可不<lb/>
視其所至而汎應之哉吾於臨川先生所爲仲禮字說而竊<lb/>
有感焉何其言之富而意之足也知古書而行天理可謂至<lb/>
矣又示之以慎獨之說啓其端而使之求之可也而又告之<lb/>
曰於人所不見之處凡不可以對人言者斷斷乎其不肯爲<lb/>
<pb n="KR4d0493_SBCK_009-14b"/>
此猶食在前唯舉而嚥之耳然而用力與否則在其人乎昔<lb/>
劉元城問學於司馬公得誠之一言又問得一辭曰自不妄<lb/>
語始入盖退而櫽括其所爲凡三年後得焉此誠楷則矣因<lb/>
臨川之言而用力於慎獨焉極其至則天道也噫觀美之空<lb/>
言乎哉仲禮𥘉拜御史行䑓江南出是說求予識之夫御史<lb/>
職事要重有巡行紏察断决之勞不得如經生學子朝諷莫<lb/>
誦矣而一事之至一念之發必以是求其沛然可勝禦哉<lb/>
　　　　劉仲經字說<lb/>
保定劉道傳來求字字之曰仲經又請其說韓子曰是道也<lb/>
何道也堯舜禹湯文武周公孔子之所傳也此數聖人邈乎<lb/>
數千載之上容色不可得而見矣音聲不可得而聞矣然而<lb/>
道德文章之所存禮樂刑政之所載百丗之下如親見之者<lb/>
經在焉耳經者何也易詩書春秋是也學者學乎此則爲君<lb/>
<pb n="KR4d0493_SBCK_009-15a"/>
子反乎此則爲小人爲夭下國家者法乎此則治悖乎此則<lb/>
不治載是道者經之爲書也傳是道者數聖人之所以爲心<lb/>
也言道傳而不本諸經可乎故字之曰仲經經之爲文言治<lb/>
絲之事經其引而伸之者也引而伸之者郡其常而不變循<lb/>
直道而貫通之義也仲經試思之<lb/>
道園學古録卷之九<lb/>
<pb n="KR4d0493_SBCK_009-15b"/>
<pb n="KR4d0493_SBCK_009-15b"/>
</p>
<p>
</p>
  </div>
</body>
</text>
</TEI>
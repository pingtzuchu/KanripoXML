<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_035-1a"/>
　　　　撫州臨汝書院興復南湖詩序<lb/>
國家置官内而　朝廷外而方伯連帥部使者郡守凡有司<lb/>
皆爲之設幕府以廣咨度擇人而居之謂之賔客大政小事<lb/>
無不得與聞然而得其人則理不得其人則否同幕之士多<lb/>
者七八人少者四三人同心同道則理不同心不同道則否<lb/>
其大較可知也臨川逢掖之士詠歌幕府之賢未若今日之<lb/>
盛者也盖臨川之學有所謂湖堂者堂存而湖荒過者憫焉<lb/>
前乎此者豈無油然而嘆慨然而動情者乎或制於長吏或<lb/>
牽於同列或時有不得爲或力有所不能給而斯時也興念<lb/>
於前者旣有以作興於其𥘉從容其中者又有以賛其畫而<lb/>
到官於後者又有以克成其志其簡書閒暇上下輯睦雨暘<lb/>
以時年榖豐盛而得肆意於兹也昔人有記洛陽之園池者<lb/>
云洛陽天下之中四方環視焉觀洛陽可以知天下之盛衰<lb/>
<pb n="KR4d0493_SBCK_035-1b"/>
觀園池之興廢可以知洛陽之盛衰此有識君子觀治之法<lb/>
也今吾郡之政乃有去茅塞於積乆之餘開游詠於寛閒之<lb/>
野不亟不徐於民無所勞苦而仰觀俯察太平之盛於此可<lb/>
見焉且其爲地不繫於邑屋之繁道路之衝無繫於貨財之<lb/>
交防禁之厲從容乎詩書之麗澤道義之芳潤非好賢樂善<lb/>
之君子其孰能與於斯乎盖其幕三君子者皆優於文斈而<lb/>
後仕皆歴於風憲而後官是以知斈校之所當先而承流宣<lb/>
化移風易俗有在於此而不繫於彼者也時山長張震實克<lb/>
相成之吾知臨川文化之興不特於洛陽園池而巳也趙君<lb/>
名雷澤字師舜亳人爽朗不煩意氣軒偉知事夾谷立字可<lb/>
與金源人深静以居不撓不逸照磨王堅孫字道凝吾蜀人<lb/>
文理精宻端方見稱一時之在斯幕於斯一事可以推見其<lb/>
所以畫諾議論之宜進而用之以示則於四方以爲儀於<lb/>
<pb n="KR4d0493_SBCK_035-2a"/>
朝著安有不可者乎郡人士美復湖之什凢若干篇而郡之<lb/>
南鄙寓農邵菴虞集序其端如此<lb/>
　　　　撫州路經歴趙師舜祈雨有感序<lb/>
天子提封千萬里以民人社稷分計於逺近大小之吏受其<lb/>
任者知職分之所在各思不忘其憂蒼蒼之生其庶矣乎自<lb/>
一郡而論之大政小事不可以數舉也先事而爲之備則無<lb/>
過甚之灾事至而盡其謀則無不及之失相先以致其勞則<lb/>
無苟避之患當事而致其誠則無不成之功是以貴乎得君<lb/>
子以爲之用也臨川郡城至正壬午春夏之雨不闕六月之<lb/>
旱監郡倅貳參佐皆以爲已憂華山相山皆二百四五十里<lb/>
自昔吏民之所同禱也於是守臣之同僚争求先行幕府二<lb/>
三君子亦曰不可以勞吾長也亦争先請行㑹他郡有大獄<lb/>
未决太守楊公始至旬日行省輟公往鞫之於是經歴趙君<lb/>
<pb n="KR4d0493_SBCK_035-2b"/>
師舜曰叨長斯幕非吾事而誰事也乃七月庚子朔齋戒就<lb/>
道二日至華山之麓以事之遽也分遣崇仁簿馬孳詣相山<lb/>
期三日之旦各陟山巔祝告之辝方宣精神之敷巳感雲滃<lb/>
興於川谷雨遥注於郡城奉貺而還雷隱隱逹晝夜不絶清<lb/>
凉載途徒御歡喜沛澤所注合郡内外無不告足於是而有<lb/>
年可望焉夫遇旱而禱懼而神明念之禱而靈雨應之故有<lb/>
之巳今兹忱禱於俄頃之間沛澤於千里之逺若是神速而<lb/>
溥博者則未始多見也此先其事之憂當始之謹相先之善<lb/>
積誠之感豈不信乎凡爲政者㪯事動念莫不由此則天人<lb/>
豈有二致乎此報國之大者也故郡邑之士多爲之賦詩而<lb/>
前史官虞集書其端如此云師舜名雷澤儒雅士也自憲史<lb/>
歴椽陜右來官臨川明敏知大體其親年六十餘隠居勾曲<lb/>
之山尊道行義人謂之義齋先生<lb/>
<pb n="KR4d0493_SBCK_035-3a"/>
　　　　送醫士呉益謙序<lb/>
余㓜時好求古書而讀之於漢得張長沙傷寒論敬之如金<lb/>
科玉條殆非更師之良則不足以知其法意而行用之鎦河<lb/>
間曠丗之異人精思而感遇妙悟神㫁文奥法備其書上配<lb/>
長沙者也其門人用之其效甚著聞其風者坻掌㧖腕争起而<lb/>
用其說其猛浪卒暴害不旋踵者多矣予四方交游有眞得<lb/>
其傳去病若流水者二三十間曽不一二人盖亦難乎其人<lb/>
矣予客臨川先生門人袁誠夫論儒者失道學之傳醫者不<lb/>
足以知長沙河間之法斯人之生亦殆巳哉而誠夫又言郡<lb/>
城有章伯明者於河間之書審慮愼發數奏竒效而予未及<lb/>
深與之語也貴溪湖山夏公明道貳郡行縣訪予山中亦及<lb/>
伯明之事云其子甞忽瘖不能言而無他苦群醫環視莫究<lb/>
其端疑於用藥伯明視之曰此熱證也徐解之則愈投熱劑<lb/>
<pb n="KR4d0493_SBCK_035-3b"/>
則大害從之不半日而愈又其僕人得寒熱醫治以常用之<lb/>
藥伯明視之曰法當死今夕夏公使人舁還其家僕起拜辭<lb/>
謝登輿而去行未至家果及夕而斃如此者不一夏公之郷<lb/>
黌峰之原有呉士恭益謙者亦善醫也郷之大夫士民庶大<lb/>
家細人用之甚應益謙亦謹愼端恪思愈人之疾無所解怠<lb/>
夏公曰誠得益謙與伯明講明古人之法則十全之缺無疑<lb/>
矣乃不逺二百里而招益謙至郡齋與伯明游益謙虚心而<lb/>
不忮伯明推誠而無隠遂究河間之說焉而不敢忽視妄發<lb/>
夏公深喜其郷之得人而以爲告使愼疾而敏學知所勸輕<lb/>
謬於河間之法者使有所懲焉則予與夏公同一志也故書<lb/>
以贈益謙云<lb/>
　　　　胡師逺詩集序<lb/>
離騷出於幽憤之極而逺遊一篇欲超乎日月之上與泰𥘉<lb/>
<pb n="KR4d0493_SBCK_035-4a"/>
以爲隣陶淵明明乎物理感乎丗變讀山海經諸作略不道<lb/>
人丗間事李太白浩蕩之辭盖傷乎太雅不作而自放於無<lb/>
可奈何之表者矣近丗詩人深於怨者多工長於情者多美<lb/>
善感慨者不能知所歸極放浪者不能有所反是皆非得情<lb/>
性之正惟嗜欲淡泊思慮安静最爲近之然學有以致其道<lb/>
思有以逹其才庶㡬古詩人作者之能事乎今觀師逺胡君<lb/>
詩集外無丗俗之交内無聲色之惑其發辭攄思殊有飄飄<lb/>
凌雲之風焉自分外之說論之大若宿有仙材積習不昧者<lb/>
不然何以能如秋蟬引風露清切一緒之無間哉夫君子之<lb/>
爲學常因美質而篤焉師逺詩思之清可謂美矣然至清莫<lb/>
如水而水其出也必有源其行也必有用易曰山下出泉蒙<lb/>
君子果行育德果行者其操如山之固而確然不可移育德<lb/>
者其涵養如水之逹而沛然無不濟故水非徒清之謂也予<lb/>
<pb n="KR4d0493_SBCK_035-4b"/>
旣美其詩而又欲其有所進如此則辭人云乎哉<lb/>
　　　　送李伯宗序<lb/>
昔者臨川呉公之講學無間於出處斈者之及其門南北常<lb/>
數十人旣老就養郡庠語其門人曰吾郡庶有才俊之士乎<lb/>
郡之子弟無不得見焉李本伯宗得見公時年將三十未一<lb/>
年而公没集之歸至斯郡也巳不復見公庶及閒暇有所質<lb/>
問焉則無及巳此伯宗之見予而深歎之者也某聞之孔子<lb/>
之道曽子子思傳之著爲成書盖憂其失傳而使斈者有所<lb/>
考而斈之不差也周子程子得不傳之緒於千五百年之後<lb/>
而道斈大明論者猶病其門人或不能無少出入也朱子與<lb/>
東萊吕氏取其言以爲近思録張子之言亦在焉盖曰窮郷<lb/>
下邑有志於斈者而無名師良友以此而求之則不差矣故<lb/>
以此書爲入道之階以進於聖賢之域者也遵此途也謹䘖<lb/>
<pb n="KR4d0493_SBCK_035-5a"/>
轡循軌轍庶無他歧之惑哉士習之陋俗學之靡無以與乎<lb/>
此才智之過不能篤信而安行而公逺矣如之何哉吾黨之<lb/>
士盍亦畧思於予言乎盖聞吾伯宗之爲斈也取論語孟子<lb/>
大斈中庸集註章句句句而誦之字字而索之不敢有間也<lb/>
其於易詩書春秋禮記取先儒訓義以通之循環誦讀率數<lb/>
月一周其後專取程氏遺書晝誦夜惟旁及諸儒之文字言<lb/>
語叅攷宻究如是者又數年矣不敢以處家之難應事之襍<lb/>
而少廢也懼夫獨斈之寡聞也求諸十室之近焉推之百里<lb/>
之逺焉猶懼夫輔巳之未足也今兹又將游行於四方以觀<lb/>
乎都邑之大而取友焉韓氏之言曰業精于勤荒于嬉若伯<lb/>
宗者其無荒於嬉也哉某又聞之孔子言堯授舜以中舜亦<lb/>
以命禹又曰殷因於夏禮周因於殷禮百丗可知也然則聖<lb/>
人之道一而巳矣曰治曰教推之天下均齊方一無有異者<lb/>
<pb n="KR4d0493_SBCK_035-5b"/>
是以一郷之斈者於其郷先生生則受其教而不可忽没則<lb/>
思其神而不敢忘何其忠厚之至哉盖其散見於四方者其<lb/>
地雖殊而其㑹歸於一致者其道無間此内聖外王之所以<lb/>
不可及者也末俗紛淪人自爲說邦自爲政可勝歎哉雖然<lb/>
則必有豪傑生乎其間矣賢者智者之過愚不肖之不及是<lb/>
皆未折衷於聖人者也試以伯宗之郷而論之王丞相陸先<lb/>
生皆百千萬人之一人千百丗而一見者也文公髙峻明㓗<lb/>
前無古人當宋盛時何其多君子矣自公視之其爲斈之精<lb/>
治丗之愛略無足以當其心者公之心以爲使是君爲堯舜<lb/>
之君使是民爲堯舜之民其自信亦不可誣也惟其自信之<lb/>
及而不知其道之合於聖人否也是以一時諸公之言不足<lb/>
少有所移易而明道先生從之爲三司條例司未甞與之争<lb/>
亦未甞委曲而從之也而公心服其言無不從者使明道乆<lb/>
<pb n="KR4d0493_SBCK_035-6a"/>
與公處其所謂髙明精㓗者智足以知之則潜融黙化以入<lb/>
於聖人之域則公之所立必有大過人者豈有後丗之禍哉<lb/>
是故程子之不得乆與處者豈直介甫之不幸天下之不幸<lb/>
也是故可以使公心服而無疑者其惟程伯子乎烏乎殆哉<lb/>
乃若陸先生之斈前代諸儒盖未之有也朱氏之起與之相<lb/>
望扶植斯文者豈不重且逺哉然而入德之門容或不同教<lb/>
人之方容有小異其皆聖人之徒也吕伯恭氏將欲一道德<lb/>
同風俗使斈者無疑也是以有鵞湖之㑹焉雖其言卒不合<lb/>
而遂散去而倡和辭氣之間因二賢之差殊而精攷神㑹焉<lb/>
於聖人之精㣲遂可推見其於發明聖道以幸惠斈者非他<lb/>
郡之所有也臨川之郷先生有如此者伯宗講之習矣今天<lb/>
下之言二公之治之教不無間然予故於伯宗之行而及之<lb/>
使欲知二公者之有攷也嗚呼安得起呉公於地下而質予<lb/>
<pb n="KR4d0493_SBCK_035-6b"/>
之斯言哉至正二年壬午三月朔序<lb/>
　　　　朔南風雅序<lb/>
至治壬戌之歳予以攻對召還過臨川有一士曰髙萬里以<lb/>
啓一通致其所録朔南風雅者而求予爲之序未及爲之作<lb/>
也元綂甲戌之夏予歸休山中萬里又踵門以爲請盖近代<lb/>
至今日諸君子之詩也今天下一家四方之詩皆在而表以<lb/>
朔南者其殆魯史具四時而特斈春秋以名書之例乎詩有<lb/>
風雅頌仐不言頌者豈非薦　帝配祖之辭有不得傳之民<lb/>
間者乎善哉其所以命名其書者矣夫文斈知名之士逹而<lb/>
在上者門人子弟其傳之不患不逺而萬里猶以名録其一<lb/>
二者抑將使逺方之士得以畧見其緒餘也乎若夫山林之<lb/>
抱道懷藝不得聞於當時者多矣萬里博求而備載者固將<lb/>
使有位者得見人材之盛因觀其所斈而薦引之有新進者<lb/>
<pb n="KR4d0493_SBCK_035-7a"/>
不出户庭而得交賢雋於方冊之上萬里之用心厚矣故爲<lb/>
之書以爲序<lb/>
　　　　朱萬𥘉製墨序<lb/>
豫章朱萬𥘉丗儒家敏文而善藝得古墨法至京師頗試作<lb/>
之相知者一二君子耳余甞用之愛其沉著而無留蹟輕清<lb/>
而有餘潤其品在郭圯父子間而縉紳博雅殊以其言爲信<lb/>
聖天子御奎章閣親翰墨近臣以爲薦者上進果稱<lb/>
㫖賜官可謂榮遇也巳於乎天下之所謂精藝者丗固有之<lb/>
其聞不聞係乎遇與不遇文房之用欎欎不見采者乆矣一<lb/>
旦際乎文明之盛遂顯于時而傳於來丗豈偶然哉而或者<lb/>
又希其以技進則亦甚矣丗之論玩物者固謂是乎故著其<lb/>
說以待觀物而知者云耳<lb/>
<pb n="KR4d0493_SBCK_035-7b"/>
道園學古録卷之三十四<lb/>
<pb n="KR4d0493_SBCK_035-8a"/>
道園學古録卷之三十五　歸田藁九<lb/>
　　　　　　　　　　　　　雍虞　集　伯生<lb/>
　　記<lb/>
　　　　王文公祠堂記<lb/>
至順二年冬中順大夫撫州路緫管府逹魯花赤塔不台始<lb/>
至郡時守以下官多闕侯廼以民事爲已任先事而憂惻怛<lb/>
周至平易之政人甚宜之雨暘稍愆若致自已且備且祈得<lb/>
不爲菑歲豐時和郡邑安静則求其所當爲者而盡心焉明<lb/>
年故翰林學士呉公澄就養郡中過故宋丞相荆囯王文公<lb/>
之舊祠見其頽圯而歎焉侯聞之曰是吾責也乃出俸錢命<lb/>
郡吏董某譂某儒學直學饒約掲車使經营焉樂安縣逹魯<lb/>
花赤前進士爕理溥化興囯路經歴前臨川縣尉張<graphic n="KR2004" url="https://raw.githubusercontent.com/kanripo/KR-Gaiji/master/images/KR2004.png" mimeType="image/png"/>與郡<lb/>
士之有餘力者各以私錢來助經始於某年某月某日以某<lb/>
<pb n="KR4d0493_SBCK_035-8b"/>
年某月某日告成侯介予從子宣傳其事于石按郡志宋崇<lb/>
寕四年郡守田登爲堂於守居之側肖公像而祠之淳熈十<lb/>
五年郡守錢某更築祠而象山陸公九淵爲之記公故宅在<lb/>
城東偏塩歩嶺有祠在焉作而新之則侯用呉公之言也郡<lb/>
人危素將重刻公文集呉公爲之序旣而呉公殁侯是以徴<lb/>
文於予也嗚呼昔人之言曰周公殁天下無善治奮乎百丗<lb/>
之下必欲建立法度以堯舜其君民而又得君以行其志則<lb/>
未有如公者也况乎氷霜之操日星之文卓然命丗之大才<lb/>
者乎陸呉二子之言旣足以極公志之所存今昔不足於公<lb/>
者又有以盡破其偏私之蔽而丗俗口耳相承之議遂無復<lb/>
容喙於其間雖公復生亦將憮然於斯可謂千載之定論矣<lb/>
然則今侯新公祠豈直爲觀美也哉丗之從政果如陸子所<lb/>
謂出乎老氏之緒餘者乆巳鮮矣而波頽風靡之中求如公<lb/>
<pb n="KR4d0493_SBCK_035-9a"/>
之所謂因循所謂流俗而不足與有爲者亦且無之安得有<lb/>
如公立志操行者哉廉耻道䘮士習愈下表而章之使人士<lb/>
拜公之祠瞻公之象誦公之文考公之行以求公之志而有<lb/>
所感發焉則貪者可以廉懦者可以立矣其於人心風俗豈<lb/>
小𥙷哉若夫其所以爲學者陸呉之言備矣學者尚有考焉<lb/>
乃作迎享送神辭以遺之其詞曰<lb/>
天髙日晶百丗之師野水秋雲悠悠我思澹澹荒陂晨㬢載<lb/>
暉言采其芹遲公來歸山川出雲無往不復草有零露在彼<lb/>
靈谷尋窮于原亦企于石父母之邦庶幾來食盈庭之言匪<lb/>
今斯今邦人之云式究予心作者之興實命自天哀哀民生<lb/>
何千萬年<lb/>
　　　　南豐曾氏新建文定公祠堂記<lb/>
君子之欲行其道者時王之制有所不得爲則推其法意之<lb/>
<pb n="KR4d0493_SBCK_035-9b"/>
所得爲而爲之此聖賢所以無不可行之時也昔者諸侯之<lb/>
囯其昆弟子孫得以公族爲大夫爲士有田有禄以養之囯<lb/>
有宗廟丗守其祭祀百丗之子孫祭于大宗五丗之子孫祭<lb/>
于小宗而祖考之神靈盖有所歸矣後丗貴爲公卿而無囯<lb/>
邑惠澤無以徧及其族人君子原本而充類衋然傷其心是<lb/>
以有置義田以待後人之冠昬䘮祭者矣宗廟不立祭享無<lb/>
所君子思賢賢尊尊親親之道而不得有所爲焉於其賢者<lb/>
則縁夫尸而祝之於社之義而致其意則亦庶幾而巳南豐<lb/>
曾氏自魯囯公有六子其顯者三人文定公子固最賢子開<lb/>
之文如其兄而子宣最貴子固之學在孟氏旣没千五百年<lb/>
之後求聖賢之遺言帝王之成法於六經之中沛然而有餘<lb/>
淵然而莫測赫然爲時儒宗其文章深追古作而君子猶以<lb/>
特公之一事云耳魯公没時公弱冠未仕也家甚貧嫁孤妹<lb/>
<pb n="KR4d0493_SBCK_035-10a"/>
九人必得其所奉母夫人至孝老死不衰盖其根於天性者<lb/>
純明得於經斈者深至所以行其道者衆人固不識也是以<lb/>
官爵不過於郡守奉入無踰於常僚然猶悉其貲力置義田<lb/>
於臨川郡城之後湖與属邑金谿之南原立爲規約以惠利<lb/>
其族垂三百年矣此所謂能行其法意於可爲者乎不然何<lb/>
其能乆也今其族孫元翊以其父正子之遺命作公祠堂於<lb/>
後湖之上使其族之人食焉而思其本居焉而敬其身則公<lb/>
之遺意雖去之百丗而烏有終窮者哉烏乎公之至元翊八<lb/>
丗矣於廟則巳逺於社則巳䟽即其所遺田而祠之使羣情<lb/>
之渙者有所幸也不亦可乎元綂癸酉祠堂成適予自　京<lb/>
師歸臨川來求文以爲記故爲書此俾附諸義田規約之後<lb/>
而刻諸祠下云十又一月一日雍虞某記并書篆<lb/>
　　　　奉元路重脩先聖廟學記<lb/>
<pb n="KR4d0493_SBCK_035-10b"/>
我國家龍飛朔方奄有中夏<lb/>
丗祖皇帝旣定大綂人文聿興斈校之設爲急先務奉元本<lb/>
京兆漢唐故都地望尤重是以分鎮於陜者平章廉公某叅<lb/>
政商公挺平章賽公某僉省嚴公某先後作成宣聖廟儒斈<lb/>
於郡東南有禮殿殿門其東西廡爲從祀之舎後有講堂有<lb/>
石經之亭唐人石刻附焉儀門之外有齋宫外爲都宫有櫺<lb/>
星門此其大略也時東平徐公琰方爲行省左司貟外郎實<lb/>
記而刻諸石則至元十三年丙子之歳也其後陜西行中書<lb/>
省西行臺皆治奉元有司校官治廟斈無敢闕失㑹歳荐飢<lb/>
勿遑繕葺仍改至元之二年歳在丙子贍思帖木兒不花爲<lb/>
行臺御史乃建言曰仐歳事有成民汔小康禮義之教需此<lb/>
焉出歳行六十時其復矣以更治廟宇爲請且其說曰諸賢<lb/>
從祀廟廡歳時之奉其與享焉非請益受業而皆繪以侍立<lb/>
<pb n="KR4d0493_SBCK_035-11a"/>
於爼豆之設未便請如國子監廟制皆塑像坐食爲宜臺端<lb/>
唯而從之相継以就其功者則御史蒼閭李伯述何執禮李<lb/>
中蔡明安逹你諸君子也於是陜西行省西行臺各率其属<lb/>
出俸以爲之先　豫王王相府鞏昌帥府怯憐屯田二緫管<lb/>
府下至郡邑之吏好義之士聞風勸助者相續四月命工度<lb/>
材各給其直工傭之費稍廪之給凡爲鈔貳萬緡如民間之<lb/>
通工易事無官府之優是以明年八月告成而民不知有是<lb/>
役也四年二月官又給費脩石經廊廡五年夏御史李中又<lb/>
計斈廩之贏修神厨倉屋更衣之室及提斈官廨冬御史蔡<lb/>
明安達你更建檽星門是年李御史廵行西道得豪民所侵<lb/>
學田五十餘頃刻石著其疆畔租入之數以卑之斈官六年<lb/>
御史爕理溥化司<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>以爲斈校之政旣修風紀之效爲大使<lb/>
斈生姜碩以其亊來徴予爲文以爲記噫前有徐公之文在<lb/>
<pb n="KR4d0493_SBCK_035-11b"/>
集何敢有所紀載於其後乎而二君知集之先雍人也集其<lb/>
敢不爲雍之父兄子弟頌憲䑓君子之美而紀其成績推本<lb/>
関陜道斈之自以成諸君子作成人才之意乎集聞之兹土<lb/>
也昔者周公甞治而教之矣禮楽其具也出之於宗廟朝廷<lb/>
之上行之乎斈校井田之間因其秉彜好德之懿而詠歎夫<lb/>
天命之不巳因夫卦畫示人之藴而發揮乎変通之無窮致<lb/>
嚴於閨門袵席之㣲而推至乎天地神明之著致察乎時物<lb/>
衣食之末而究極乎輔成化育之功耕禄之均施之四海而<lb/>
無不準也祭祀之達傳之子孫而無不保也三代以降人文<lb/>
莫過焉丗降俗易仲尼猶有不復夢見之歎而况於千載之<lb/>
下乎漢唐之遺迹無復有者又何有於教之可言邪昔二程<lb/>
予得周子之傳而起于洛邵子在焉横渠張子特起於関中<lb/>
其學一原也而尤有意於制作之事焉程子之言有関雎麟<lb/>
<pb n="KR4d0493_SBCK_035-12a"/>
趾之意而後可行周官之法度此周公之遺意而張子之志<lb/>
也與正䝉之書學者受讀訂頑之銘推極乎事親事天之誠<lb/>
而程子以爲其脩辤之不可及其勇知之所造非振古之豪<lb/>
傑孰能與於此而其言曰貧富不均教養無法雖欲言治皆<lb/>
苟而巳議與學者買田畫井正其經界不失公家之賦而立<lb/>
歛法廣儲蓄救災恤患厚本抑末以見先王之遺意而當今<lb/>
可行也又曰今欲以正經爲事自古聖賢莫不由此而始逺<lb/>
者大者有所未及而可於家庭見之又曰學者且湏識禮可<lb/>
以滋養徳性集義養氣盖有所據依即有常業可以見諸行<lb/>
事其端緒可見如此方是時関洛相望表裏經緯孟子以來<lb/>
亦未有盛於此時者哉其爲言也衣𬒳天下後丗至于今頼<lb/>
之詠歌周南者不亦歸求而有餘乎<lb/>
丗祖皇帝𥘉年覃懷許文正公上書與師友講明於斯矣去<lb/>
<pb n="KR4d0493_SBCK_035-12b"/>
之　朝廷儒者之效遂大見于當丗而至元大徳之間猶有<lb/>
守志厲操之士髙蹈深隱於其郷　朝廷不愛尊位顯爵以<lb/>
延致之以表式于四方聞其風而及其門者亦多矣未必其<lb/>
寂然也夫其風氣四塞之固土厚而水深其生人也質真而<lb/>
忠厚是以文王周公之教易行焉仲尼所以賛諸易詠諸詩<lb/>
載之於書者莫非其事至於関洛諸君子而大明焉舎此無<lb/>
以爲教矣學於斯者思周公之爲治以極于孔子之道因横<lb/>
渠之學而搏通乎濂洛之原則化行俗美賢才衆多豈不於<lb/>
吾雍學而見之乎詩曰南山有臺北山有萊樂只君子邦家<lb/>
之基不有聖賢之遺敎則斯焉取斯乎請以復諸大夫君子<lb/>
而與其都人士講焉<lb/>
　　　　澧州路慈利州修儒學記<lb/>
澧州路慈利州在春秋時爲楚地秦置黔中郡漢魏以後地<lb/>
<pb n="KR4d0493_SBCK_035-13a"/>
揔於武陵隋開皇　年始置慈利縣我<lb/>
國朝　年升爲州州有宣聖廟儒學皆因其舊太德壬<lb/>
寅之歳邑士萬士龍請於州出私財而作新之禮殿門廡講<lb/>
堂齋舎悉具合爲都宫禮殿有先聖及配享皆肖象於位冕<lb/>
服如其制從祀先賢繪事在東西廡州郡侈其工上其事于<lb/>
湖廣行省行省言于朝丞相用禮官議旌其門曰樂善回道<lb/>
之門有司作門于所居署之如其文廟南有道東西出各樹<lb/>
門其端亦以樂善向道分題之于今三十有餘年矣食其食<lb/>
而事其事於斯者閱歳月如流水之𥙷葺之功循就圯壞仍<lb/>
改至元之二年十月奉訓大夫也先海牙來監州事始下車<lb/>
以學校爲巳任嚴學職訓導之事擇凡民之俊秀充大小學<lb/>
弟子貟而程督其弦誦課業庶幾知敎之序矣乃謀大修其<lb/>
學宫進士龍之子文綬孫鶴而告之曰爾祖父之爲學也<lb/>
<pb n="KR4d0493_SBCK_035-13b"/>
朝廷知之行省憲司上之州郡表之郷人士弗忘乃子乃孫<lb/>
尚能修先人之業乎文綬鶴頓首承邦君之命畢先人之志<lb/>
於是増修禮殿新陶瓦以易敝漏美丹漆以發昏黯因棟宇<lb/>
之舊而擴闢其外視道路之所由出入甓以甃之泮水有池<lb/>
去汙納清深廣相稱樹十二㦸於門如王宫之制先賢從祀<lb/>
於兩廡者易繪以象冕服如制象有位位有屏障而施帷焉<lb/>
凡百有五始作雅樂備登歌之工八音之器使諸生肄焉有<lb/>
祀于先聖先師則用之取經書子集於四方<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>于雲章之閣<lb/>
以待學者之觀覧焉於是向道樂善二坊門廢亦起而更築<lb/>
之明年八月朝散大夫榮溥來治州事實相與左右以迄于<lb/>
成卜日之吉率僚佐人士舍菜于　先聖先師而告焉延萬<lb/>
氏子孫於州庭置酒食以禮之爲書以識之曰鄉里有煩役<lb/>
萬氏勿有與也又明年戊寅三月命其史強禮走臨川求集<lb/>
<pb n="KR4d0493_SBCK_035-14a"/>
記之集乃爲之言曰仐自<lb/>
天子之都施及四海之際凡郡縣莫不有廟學其神則先聖<lb/>
南面而坐顔曾思孟西面坐侑食自斯之從祀者則孔子之<lb/>
門人與先漢以來專經之士而道綂之傳周程以下九君子<lb/>
者則我　囯家之制其書則易詩書春秋禮樂與論語孟子<lb/>
大學中庸其所爲說則周程張邵之言而朱子之所論定而<lb/>
朱子又與吕成公取周程張之言作近思録以爲入道之階<lb/>
梯我　朝自許文正公以來定爲囯是大公至正而莫敢有<lb/>
異議者也則兄學乎此者皆明夫君臣父子兄弟夫婦朋友<lb/>
之倫而求至其至而已矣烏乎三代而下至于今日爲學之<lb/>
道旣明且盛者如此豈漢唐所可望其萬一者哉然而通都<lb/>
㑹邑之間物欲功利之習相與薰染者易深文藝游末邪說<lb/>
似是之類充塞惑亂又有甚焉至於一郷一曲或各爲一說<lb/>
<pb n="KR4d0493_SBCK_035-14b"/>
更相祖尚輕翾者無篤信之實凡近者無髙明之見而吾道<lb/>
如天地日月之行而學者不能以自至則其居亦有害之者<lb/>
矣吾聞慈利之爲州逺在江湖之外山深林宻民生不見外<lb/>
事故爲浮薄之俗壌沃而生敏故易於從善有賢守長知所<lb/>
以表勵而率先之彬彬鄒魯之風豈難至哉昔我<lb/>
丗祖皇帝之取宋淮南忠武王揔兵而南丞相實同受命㐮<lb/>
漢荆楚至于交廣安定之澤民至于今頼之平章以丗家子<lb/>
數鎮外閫惠政在人監州年甫三十膺民社之託好學而明<lb/>
禮清介而寛容觀其脩學之舉可以得爲治之方矣榮侯秩<lb/>
序巳髙專意民事吾恐慈利有不足以留二侯者而揚于<lb/>
王庭有日矣尚有以振起其州之士民哉萬氏祖子孫三丗<lb/>
盡力於廟學亦宜得書以爲勸凡州之僚佐爵里姓名則見<lb/>
諸碑隂<lb/>
<pb n="KR4d0493_SBCK_035-15a"/>
　　　　新喻州重脩宣聖廟儒學記<lb/>
臨江路新喻州以渝水得名轉渝爲喻不知所自起漢以來<lb/>
巳爲縣及宋置臨江軍新喻自宜春來隷之其治在四大山<lb/>
之中秀水淵注是以草木深潤文物俊異多出焉故宋在汴<lb/>
時劉侍讀敞生是郷稽古淵茂有禮春秋之說史記典故之<lb/>
舊尤習焉與其弟若子博學治聞名於一時與搢紳大儒先<lb/>
生蔚乎相望自是而後流風雅習代有足徴者矣其斈校可<lb/>
知者始宋崇寕二年南渡後燬紹興三年令趙子琇始作之<lb/>
給事中李公大有爲之記紹熈二年令曾光祖修之工部尚<lb/>
書謝公諤爲之記嘉定八年令董壎又修之寳謨閣學士章<lb/>
公穎爲之記及内附<lb/>
囯朝至元二十二年乙酉邑人以部使者真定趙公秉政之<lb/>
命修學政新大成殿故宋太學博士廬陵劉公辰翁爲之記<lb/>
<pb n="KR4d0493_SBCK_035-15b"/>
三十一年甲午縣陞爲州而學無所改作仍改至元之四年<lb/>
戊寅朝列大夫知州事彭城李侯漢傑始下車謁夫子廟慨<lb/>
夫五十四年之乆而日敝弗葺也乃出俸金修職事以更飭<lb/>
廟學爲巳任既成釋菜以告其地在城東虎瞰山之上俯臨<lb/>
澄潭氣象雄固得石泉於荆榛之中甘㓗可酌作神厨近之<lb/>
取其漑灌覈租入之蔽虧以續廪食蓄書籍以足誦讀範銅<lb/>
爲祭器與雅樂之器皆各有藏助成者其同僚逹魯花赤怱<lb/>
都同知小者木牙津判官李可道呉子山勸相給使者則州<lb/>
人蕭燾晏南傑傅行簡也七月使前郷貢進士丁鍔故宋叅<lb/>
政正肅公之裔孫逖來求記之於是盡得諸先達前記而讀<lb/>
之未甞不深歎其人物之多文章之盛也如此嗟夫謝章三<lb/>
公以名法從爲郷先生所以致意於後來學者皆拳拳於心<lb/>
術之正其言不可不深思之也謝公之言曰古之教也尚徳今<lb/>
<pb n="KR4d0493_SBCK_035-16a"/>
之學者尚文是則欲其人之尚德也章公之言曰士而不知<lb/>
教此漢唐之不可望乎三代者也望其人之脩學也至矣集<lb/>
敢不申二公之意而爲之言乎德也者得於天者也知所以<lb/>
尊乎得於天者則知學矣學也者所以爲巳非以爲人也然<lb/>
而脩諸巳則可以治乎人矣此學之道也方謝公爲此學記<lb/>
時新安朱子自漳守退歸建陽從學者甚衆作考亭精舎以<lb/>
處之盖是時朱子所定四經四書皆有成說周程張邵之遺<lb/>
言具有端緒於是學者趍乎聖賢之域正大而無所惑矣大<lb/>
人先生相望於數百里之間各有以治其邑者如此東南學<lb/>
問之不絶其可誣乎自僞學之禍興乆之而後定及其說稍<lb/>
行學者不假之以便進取則墮於訓詁之相因雖其書之具<lb/>
存而得之者亦或微矣昔<lb/>
丗祖皇帝觀兵江上得江漢趙氏盡以朱子之書北還魯國<lb/>
<pb n="KR4d0493_SBCK_035-16b"/>
許文正公首得小學之書尊信表章躬踐以爲教又推致乎<lb/>
聖經賢傳之遺而斯文之正緒大明於天下自國都之學至<lb/>
于郡縣黨術莫不尚焉近時以進士取人猶以難疑答問於<lb/>
四書爲先務是可見其與天下爲公而不可易也渝學之士<lb/>
思其先正如侍讀劉公之博冶蕭正粛公之端雅遍觀於諸<lb/>
先逹學記之言而深思夫謝章二公尚徳脩學之意凡予之<lb/>
所陳者皆所以自靖於尚徳脩學之事也豈徒言哉李侯丗<lb/>
將家以門廕入仕治民甞官南海上以廉敏才略爲廉訪宣<lb/>
慰兩司所知凡州縣有闕事輙屈之通攝無旬日即辨沿海<lb/>
有大冦維十數舟近在岸谷交結豪横私鹽僞鈔汗漫不可<lb/>
収拾復引小冦爲耳目出入不可極兩司憂之不以廣州録<lb/>
事爲卑官強以諉侯不數日領官軍將卒爲聲援立岸上不<lb/>
動親以數蜑艇入其巢擒首謀之尤姦黠者七八十人尸者<lb/>
<pb n="KR4d0493_SBCK_035-17a"/>
市而盗平及爲是州緩帶從容若無所事者而政無不通學<lb/>
宫其一也州之士多衣冠舊族其次者丗守進士業百十年<lb/>
有聞不衰而近丗又有以清文介節稱於時者惜乎亡矣州<lb/>
人猶能道之所謂有見有聞易於入德者其若此之類乎爲<lb/>
學者言故併及之<lb/>
　　　　撫州路重脩宣聖廟學記<lb/>
太守河間袁公說之來治斯郡也暮年政成官府輯睦平易<lb/>
不撓民安於無事尤以學校爲職分而究心焉謹學計之出<lb/>
入以備祭祀繕修師弟子之養比歳而益充教授胡式甫至<lb/>
而遽以憂去不及有所爲學正李輯録周復亨攝其事以廟<lb/>
學室宇敝壞告經歴前進士河南汪英曰仐　内朝清明外<lb/>
無繁令英得於此時畫諾簡書之暇學校之脩非吾事而誰<lb/>
事也使工視夫棟梁榱桷之朽腐瓦甓之毀缺象設采色之<lb/>
<pb n="KR4d0493_SBCK_035-17b"/>
黯翳者而謀新焉梓人度材陶人埏埴凡攻金攻石設色之<lb/>
工各執藝以待事自大成殿講堂書閣門廡齋舎易以楩楠<lb/>
豫章之美完以杇塓塗塈之堅鑿石作䦨増禮殿之防和漆<lb/>
於丹侈桓楹之飾南面之象侑食之容衣裳冠履儼然繍繪<lb/>
之有别凡爲米若干爲鈔若干則皆汪君晨至夕歸審度傭<lb/>
賈而無所隱欺是以敏於就事以稱其觀美者也乃至元六<lb/>
年六月朔日復亨與學訓導葉友聞以成事來告而請記焉<lb/>
集聞之春秋之法常事不書而斯役有不得不書者說易者<lb/>
有之君子之善治蠱者前事過中而將壞則可自新以爲後<lb/>
事之端而不使至於大壞後事方始而尚新便當致其丁寧<lb/>
之意而不使至於速壞是亦府君幕府之意而學校諸君子<lb/>
所欲記之者夫烏乎治教之休明豈專在於屋室之觀哉然<lb/>
而簡陋不治則無以行其典禮今旣完矣美矣游息於斯者<lb/>
<pb n="KR4d0493_SBCK_035-18a"/>
亦有所思乎聖神如天洋洋在上肅然奔走豆籩之時至著<lb/>
明也退處其私暗室屋漏凛然衣冠瞻視之頃至隠微也幽<lb/>
獨之中而致謹焉一思慮之差一瓦石之毀也承事之際而<lb/>
致嚴焉一跬歩之失一棟梁之撓也其淪胥潰敗將有不可<lb/>
禦者視彼繕完之宻而歸求反身之誠則亦善取諸物以爲<lb/>
學者哉况乎始也不知築室之基而無所用其功終也不知<lb/>
洒掃之務而卒以曠其宅出入俯仰亦何所事於斯乎或者<lb/>
以髙明爲髙虚而不知夫實究其本原以簡易爲簡便而不<lb/>
事文理之宻察則吾有所不敢知也諸君子尚或有取於斯<lb/>
言哉因書以爲記<lb/>
　　　　寧國路旌德縣重建宣聖廟學記<lb/>
寧國之旌德本漢涇縣地唐分涇縣置太平寳應中又割太<lb/>
平之郷以置旌德焉歴唐五季宋以至于今遂爲名邑邑之<lb/>
<pb n="KR4d0493_SBCK_035-18b"/>
先聖廟則宋寳慶元年所作<lb/>
國朝至元十三年丙子邑之官𪠘民居盡燬于兵而廟獨存<lb/>
二十七年庚寅邑又盡燬于盗廟仍存元統甲戌廬陵劉粹<lb/>
衷來爲之宰顧瞻而歎曰百年之間荐經兵火而禮殿弗壞<lb/>
殆非偶然也歳時之乆物有圯毀吾安得無以作新之以承<lb/>
天相斯文之意乎於是率邑士胡紹武程廷鸞朱克承汪惟<lb/>
勤汪德鎮而經營之作禮殿作殿門門有重屋作兩廡及四<lb/>
齋舎以居學者其講堂則前令所葺也起工於仍改至元乙<lb/>
亥之八月告成於明年之八月邑教諭袁祥寓書臨川求予<lb/>
爲之記粹衷甞以書來吿曰吾縣地僻而事簡山水可樂也<lb/>
民苦輸租險逺今得計價以代之而困瘠之餘少息矣夫地<lb/>
僻則無誘於外事簡則無撓於上美山水則生物豐鬯困瘠<lb/>
息則生養有漸矣於斯時也粹衷與其人士備絃歌具爼豆<lb/>
<pb n="KR4d0493_SBCK_035-19a"/>
揖譲升降於夫子之新庭旌徳之民其無幾乎誠不可以無<lb/>
記嗟夫人之所以爲人以其有君臣父子夫婦兄弟朋友之<lb/>
倫也有天下國家者叙此則治斁此則亂其在人也隨所處<lb/>
而盡分則可以爲人不盡其分而又傷敗之則失其所以爲<lb/>
人之道矣然而學者知之不學者不知也故長民者有教之<lb/>
之責焉教之而有所不從也故長民者又有治之之責焉然<lb/>
則當何如哉明其道以示之正其誼以率之相其是而斥其<lb/>
非翼其所能至而勵其所不及則其人之趍向端矣於是崇<lb/>
忠信以勝媮薄興教譲以鎭頑鄙逹和順以弭爭闘又表其<lb/>
俊秀而出之端其學而勿使之雜勵其行而勿使之僞使之<lb/>
誦聖賢之言道古昔之事以風動興起於其間則不率者幾<lb/>
矣是則可爲也今仕於郡縣者率三歳而代其來者各以其<lb/>
材識之所能及而效職焉舉措不必同也况形勢之迫利害<lb/>
<pb n="KR4d0493_SBCK_035-19b"/>
之怵又有以奪之則夫因時制之所得爲以盡心於其所當<lb/>
爲不以成否利鈍累其中者盖亦巳鮮矣烏乎是亦存乎其<lb/>
人而巳哉夫子之言曰十室之邑必有忠信旌徳之士卓然<lb/>
自立不溺於凡近者亦將有感於予言矣粹衷名性天暦丁<lb/>
卯進士南士第一人具官虞集爲之記<lb/>
　　　　撫州路樂安縣重脩儒學記<lb/>
元綂元年冬前進士爕理普化字元溥來爲樂安縣達魯花<lb/>
赤政尚清簡民用孚化言色不動患除利興大府信從而無<lb/>
所撓下情安順而鮮所違朞月之間遂以無事則取其邑之<lb/>
廢弊而修𥙷之若官府學校病渉之濟醫師之宫丸所當爲<lb/>
而力可爲者以㳄爲之皆謹飭規制善工美材爲經乆之計<lb/>
以待後之人而先聖廟學爲最重是以大致意焉樂安始置<lb/>
縣於故宋紹興十九年學亦隨建在縣治之北仁義坊内附<lb/>
<pb n="KR4d0493_SBCK_035-20a"/>
國朝之𥘉得民舎徙置舊基之上歳乆圯壞牽補相承而<lb/>
元溥以仍改至元元年乙亥歳之正月作而新之大脩禮殿<lb/>
作殿之門若廡以成廟制作講堂七間以爲師弟子執經問<lb/>
難脩禮容習樂有司長吏率其属亦於此乎執事焉作學官<lb/>
居室諸生齋舎以藏以息小大稱事無所苟且都宫之南有<lb/>
池水属民間重購而得之浚治寛衍而面勢益以明敞引術<lb/>
自池上出洋洋然有遊覧風詠之興焉畢工於明年之十二<lb/>
月其同僚尹張彦輔簿定安尉孔思京典史蹇居仁又明年<lb/>
而代元溥者則太帖木兒也今簿彭那木罕典史熊應辰學<lb/>
官熊無忌去而羅君友代之其士民相率出私財至貳萬緡<lb/>
以相其成者劉成徳蔡可道李朝瑞何性可詹景能等而緫<lb/>
其役者陳克恭也廟有麗牲之石可因刻其修治歳月於其<lb/>
上矣以予自國史歸老寓其鄰邑求爲執筆而書之予聞昔<lb/>
<pb n="KR4d0493_SBCK_035-20b"/>
人以崇仁永豐之間相距數百里山谷脩阻官府遼逺民無<lb/>
所保息割兩縣之地置一縣而治詹墟是爲樂安二百年來<lb/>
非惟其民人得所休養而豪傑秀異之士代不乏人自舉進<lb/>
士至爲執政貴官若弟兄父子相継登進士第者具可攷見<lb/>
延祐年中<lb/>
仁宗皇帝始以科舉取士曠數郡或不能薦一人而樂安獨<lb/>
先有登髙科者其後薦名於朝不絶盖其丗修是業而名家<lb/>
者諸父長老率其昆弟子孫脩習無廢自井邑田野絃誦之<lb/>
聲相聞是以逢掖之徒環千里而觀之或自以爲不及也且<lb/>
其山髙而水清地固而氣盛故其風習充然有以自壯足以<lb/>
有爲非若巽懦之不足興起則吾元溥之新兹學也其有望<lb/>
於士民者豈苟然哉近時業進士其專治者非易詩書春秋<lb/>
禮之經乎其所問辨者非論語大學中庸孟子之書乎有司<lb/>
<pb n="KR4d0493_SBCK_035-21a"/>
得推而舉之者非所謂孝弟聞於郷信義孚於友者乎夫進<lb/>
士者　朝廷取材之一途耳有志之士固不以其廢置得失<lb/>
而有所作輟也夫儒者之事進士而巳乎哉爲進士者明斯<lb/>
經也脩斯行也爲道莫近焉於是反求而自治即此而不待<lb/>
於他求矣取諸聖經賢傳之言者舎衒鬻趍競之文而求脩<lb/>
已治人之實其所以見諸郷黨鄰里者不以苟逃吏議爲僥<lb/>
倖不以委曲郷原爲自喜而求夫天性人倫之至焉其來遊<lb/>
於斯學致力於斯經斯行朝益暮習悉心盡悴父兄之相教<lb/>
子弟之相承如攻進士業之勤苦因其抗果強偉之質而勇<lb/>
於爲善焉則人才之成就鄒魯何愧焉二三百年之進士云<lb/>
乎哉元溥之爲治可見者甚衆吾觀其念邑人之去郡逺田<lb/>
租之輸劳費艱險甞受後時之責力請於上得計直而納資<lb/>
雖受代猶<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>言之必欲使民乆逺有所依頼其所以優其<lb/>
<pb n="KR4d0493_SBCK_035-21b"/>
生養使得以治其礼義皆實意也子游誦夫子之言曰君子<lb/>
學道則愛人小人斈道則易使必如斯也庶幾元溥之心乎<lb/>
具官虞集記<lb/>
　　　　袁州路分宜縣學明倫堂記<lb/>
囯朝仍改至元之二年歳在丙子六月前進士豫章徐邦憲<lb/>
爲分宜丞律巳以奉職厲志以成事其乆也有言而上之人<lb/>
聽之有行而下之人從之丞亦自信其可用乃取其邑之繫<lb/>
於觀瞻者謀於僚友而作新之其令姓某以他役自任而夫<lb/>
子廟學之事悉以属諸丞按縣學本清源書院與安仁驛之<lb/>
故地故宋咸淳庚午令章采遷驛他處併書院之地爲縣學<lb/>
斈有廟廟後爲㑹食堂而所謂講堂者在東廡之東用隂陽<lb/>
家言面乙之位内附<lb/>
囯朝令膠東劉德以爲郡縣講堂必在廟後撤㑹食堂以作<lb/>
<pb n="KR4d0493_SBCK_035-22a"/>
明倫堂而東面之堂不廢然取具一時地卑材劣不足以乆<lb/>
學瀕水水漲而堂壞乆而不可支遂除去之以其地爲菜圃<lb/>
丞之始來周視慨歎而言曰此吾之責也將誰議乎乃告邑<lb/>
人士以脩學之意良民大家莫不驩附而旌儒郷之士陳辰<lb/>
翁獨曰丞至年餘一無取於民而爲是義舉何俟於衆力請<lb/>
專爲之丞善而從其請陳氏出其私財使其孫徳星親任其<lb/>
役而縣教諭吉水李辰良董之丞以公事之暇朝夕程督母<lb/>
苟母緩壘石於岸以障水取剛土雜石子築堂基髙三尺拓<lb/>
舊基凡十尺其邑産紫杉良材也脩直中度者用之撓弱斥<lb/>
不取於是爲堂廣七丈有六尺深半之棟之髙二十有七尺<lb/>
工績堅緻弘敞偉然其爲堂凡三十有六柱起工於三年之<lb/>
十月堂成於明年之正月計其材用工食之費爲鈔萬有千<lb/>
餘緡丞乃使其弟邦傑與邑諸生趙艮來求文以爲記分宜<lb/>
<pb n="KR4d0493_SBCK_035-22b"/>
夲分宜春以爲縣袁之壯邑也昔者袁守祖侯無擇之始建<lb/>
學旴江李泰伯記之厲其民以忠孝足以感發於人心儒者<lb/>
多誦之後百二十五年張侯杓作新學其兄宣公爲之記詔<lb/>
學者以唐虞三代建學造士之夲意而朱子記其學周程之<lb/>
祠則又以原乎道綂之傳而示之以脩巳治人之大法而兩<lb/>
先生之言非止爲袁學而言也天下後丗之學者莫不誦之<lb/>
而知所以爲學者矣况乎分宜之邑去郡無百里章甫逢掖<lb/>
之士來遊來觀而得其說焉何啻耳提面命之近歸而脩之<lb/>
於身講之於友施之於子弟推之於閭里豈不富哉其爲言<lb/>
矣乎若集之不敏何敢賛一辭於其間也雖然丞之思有以<lb/>
教其人邑人士思有以進其學皆古之道也何敢不伸二先<lb/>
生之緒餘以爲告乎夫　國家定爲夫子之廟肖聖人之容<lb/>
南面而中居從祀配享儼然有序性殺器皿歳有常祀郡縣<lb/>
<pb n="KR4d0493_SBCK_035-23a"/>
有司承　詔令行事則在乎廟矣至於師弟子誦詩讀書問<lb/>
學辨徳則在於斯堂也此之謂學也乎是以凡天下之學皆<lb/>
名其堂曰明倫豈惟三代共之盖千萬丗而不可易者也維<lb/>
天之命於穆不巳五殊二實來往摩盪人得之以爲人物得<lb/>
之以爲物而生生之無窮烏可巳也惟人也得夫仁義禮智<lb/>
以爲性焉人之爲道則有君臣父子夫婦兄弟朋友之倫矣<lb/>
孝弟本於仁也君臣夫婦朋友合以義也惟其有是禮也故<lb/>
能行斯五者有以盡其分惟其有是智也故能知斯五者而<lb/>
有以窮其理惟聖人爲能極其至故曰聖人人倫之至也賢<lb/>
者率循其道以求至其至者也推之以教夫凡民使皆有以<lb/>
望其所至而自逹焉夫凡民之去聖人逺矣而皆可以爲聖<lb/>
人者盖其有得於已者無不均故其行於倫者皆可以極其<lb/>
至也是故氣欲之交雜或至近於禽獸而天理之流動充滿<lb/>
<pb n="KR4d0493_SBCK_035-23b"/>
未甞少有間断欠缺丗道淪降三綱紊而九法斁者盖有之<lb/>
矣而窮天地亘古今五者之倫何甞一息之可廢哉所以宣<lb/>
公之記絜乎五典四徳而使之有以知天理之所固有而行<lb/>
其典之所當然也其曰孔孟之書備有科級惟致其知而後<lb/>
可以有明惟力其行而後可以有至此示之以學之之方也<lb/>
朱子之記曰丗儒之學内則局於章句文辭之習外則雜於<lb/>
老子釋氏之言私知人爲之鑿淺陋乖離莫適主綂所以决<lb/>
其岐路之差也其曰間有間於儒先之說則有舎近求逺處<lb/>
下闚髙而不知即事窮理以求其切於脩巳治人之實者所<lb/>
以端其進脩之序也學者即朱子之說而學焉則宣公所謂<lb/>
孝悌之行始於閨門而刑於郷黨忠愛之實見於事君而推<lb/>
以澤民者吾將於分宜之邑而見其人焉則無負於邑大夫<lb/>
脩學之意矣故書以吿來者　卷之三十五<lb/>
</p>
<p>
</p>
  </div>
</body>
</text>
</TEI>
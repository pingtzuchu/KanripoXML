<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_042-1a"/>
道園學古録卷之四十二　歸田藁十六<lb/>
　　　　　　　　　　　　　雍　虞集　伯生<lb/>
　　碑<lb/>
　　　　通議大夫簽河南江北等處行中書省事贈正議<lb/>
　　　　大夫吏部尚書上輕車都尉追封頴川郡侯謚文<lb/>
　　　　肅陳公神道碑<lb/>
昔我<lb/>
丗祖皇帝纉<lb/>
太祖之丕緒用宗親英賢之輔奄有四海底定中原乃議禮<lb/>
制度考文以成萬丗之業方在潜邸巳得姚公樞公茂許公<lb/>
衡仲平楊公果正卿商公挺孟卿王公鶚百一竇公黙子聲<lb/>
王公磐文炳徐公丗隆威卿諸賢置諸帷幄尊禮而信任之<lb/>
曁　登極改元則皆在輔相論思之列矣時則亦有恢宏之<lb/>
<pb n="KR4d0493_SBCK_042-1b"/>
才勤敏之績持文史議論以賛成於其間爲諸公所器重則<lb/>
故河南簽省柘城陳文肅公其人也公諱思濟字濟民㓜知<lb/>
孝弟出於天性讀經傳隨逹其理爲書氣韻有法弱冠事<lb/>
丗祖於藩邸以才器聞慱聞積學顧問進退靡所闕遺中統<lb/>
始建中書省以揔　國政諸公在　朝講論爲治之道推明<lb/>
用人之法立官府修典章斟酌古今視察逺邇群䇿畢獻百<lb/>
廢具脩奏禀施行殆無虚日公於是時專主奏記之事於掖<lb/>
垣矣　天子方憂陜西地重而勢近以平章廉公忻都忠諒<lb/>
有爲命以分省往鎭辟公以行廉公果能絶顧慮以定變<lb/>
天子嘉歎平章王文統得罪死公從廉公還　朝仍主奏記<lb/>
銓衡儀節悉以兼攝廉公分省東平擢公左右司都事以從<lb/>
及還仍兼知管差除阿合馬亦位平章在廉公下請立制<lb/>
國用使欲侵國政廉公常以正義折之廉公中於譛言阿合<lb/>
<pb n="KR4d0493_SBCK_042-2a"/>
馬坐省堂氣熖薰灼掾史抱文書不敢前公獨以其文書進<lb/>
阿合馬擬署於廉公之位以手覆其處曰公不得署此衆愕<lb/>
眙恐蹈不測公恬然攝文書以退首相韙其言卒不敢擅署<lb/>
時人甚以爲難公在　朝乆如　朝廷以兵革𥘉定農事即<lb/>
廢乃立十道勸農使以紏治之揔於御史䑓大抵以得忠厚<lb/>
欵惻醇儒循吏以成其功此皆十餘年中爲政之大者公皆<lb/>
執文墨而與聞焉至元六年置髙唐州以公積勞命守其郡<lb/>
農桑水利奏最拜監察御史阿合馬專政立尚書省中書爲<lb/>
虛器公率同列魏公𥘉太𥘉雷公膺　上章言之　上命<lb/>
樞宻曽公仲一召御史置對同列皆致辭公曰御史言官爲<lb/>
國事非私己有所辨訟拂衣而出九年授奉訓大夫知沁州<lb/>
戒苛擾務簡静平賦徭理冤滯閭閻遂安豪右屏跡江南𥘉<lb/>
内附民未孚於新政擢公中順大夫同知紹興路緫管府事<lb/>
<pb n="KR4d0493_SBCK_042-2b"/>
盗起新昌玊山宣慰使陳公某慶甫馬公紹子卿帥師徃討<lb/>
方立馬撫諭民將感服飛矢中陳公而殁宣慰司以事聞合<lb/>
兵縱撃平之或告言城中少年將與外㓂合謀爲變者軍帥<lb/>
大怒執郡中少年得千餘人將殺而屠其城紹興郡僚多新<lb/>
附人不敢發一語公謂帥曰千餘人無反狀一日以無罪見<lb/>
殺人心危亂變恐不止此郡矣請以家人百口保其不反帥<lb/>
曰陳公之保其民如此止兵不殺合境得生全者皆公之惠也<lb/>
公承檄讞獄浙西多所平反桐廬民有以輕罪乆繫者公閔<lb/>
其羸而釋之明日匍匐而前曰公仁恕神明不就公决公去<lb/>
而復囚瘦死矣公即論而出之除同知两浙都轉運塩司事<lb/>
浙民甚苦私鹽互相牽引無完家公止坐見犯不聽傍指浙<lb/>
民以安拜陜西漢中道提刑按察副使丁母夫人憂御史䑓<lb/>
四起復之不爲動二十三年陞少中大夫同知淮東道宣慰<lb/>
<pb n="KR4d0493_SBCK_042-3a"/>
司事未幾移節浙西浙西大水民飢無宿儲以濟而浙東多<lb/>
粟公曰皆　天子之民也可坐視乎請於上移粟以救之民<lb/>
多全活又移江東　朝命造五軍甲公董其事省臣用譛将<lb/>
因欲中傷之公措置有方未半年而成他郡民擾而未就也<lb/>
譛者乃不得志金陵旱公禱于鐘山未廽車而雨桑哥用事<lb/>
奏請遍行理筭錢粮實以無義肆虐厲民空其家財往住妻<lb/>
子寒饑困辱有不忍言者中書右丞忻都浙省丞相忙哥䑓<lb/>
奉行尤力檄公分理浙東公至言曰瀕海民貧而獷必激變<lb/>
得寢其行而本道丞意朘剥獄犴尤甚公繩督吏卒多所還<lb/>
付朝廷以兩浙<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>法壞擢公嘉議大夫兩浙都轉運鹽使<lb/>
禁私煎抑權豪弊革而利通公私稱便拜嶺北湖南道肅政<lb/>
廉訪使改守池州以恤民理學爲先務行省也速逹兒威迫<lb/>
州郡取淘金者三千户僅得其半公力言無復可充者遂止<lb/>
<pb n="KR4d0493_SBCK_042-3b"/>
歳且終省檄列郡横造綺叚而𥘉不給其直列郡取於民以<lb/>
應之又不中廢危迫不知所爲公命民間有絲者借納明年<lb/>
夏稅不日而絲具召匠户并工成之踰月而就民不知有此<lb/>
役也時又有括田之命公令有田互相根括増田三千頃以<lb/>
應命而反覆苛横之苦視他而少息矣江水溢池民受其害<lb/>
鄱陽尤甚公旣賑池民兼憂隣郡之害請於省憲借軍儲及<lb/>
官吏之俸三月以救其急徐設法而償之公私無所病擢江<lb/>
西湖東道肅政廉訪使黙昏惰撃貪冗濫食官府者望風而<lb/>
去禁越訴懲誣告憲牘爲清大德五年授通議大夫僉河南<lb/>
江比等處行中書省事未及上以十二月十六日殁於池陽<lb/>
寓地之正寢享年七十贈正議大夫吏部尚書上輕車都尉<lb/>
追封頴川郡侯太常定謚曰文肅嗚呼公美髯豐下偉然大<lb/>
丈夫也慷慨有議論非國政民事不談始仕内朝省府廉慰<lb/>
<pb n="KR4d0493_SBCK_042-4a"/>
江南諸道皆有異政而位不充其德不能一還朝廷論事廟<lb/>
堂之上豈非命乎故某官張公孔孫夢符持憲淮東時述公<lb/>
爵里行事歳月如此而墓碑未暇立也仍改至元之五年公<lb/>
之孫副憲節於江西以集自史館歸老江上有同朝一日之<lb/>
好使爲之銘焉大德𥘉董忠宣公士選自江西左丞拜江南<lb/>
行䑓御史中丞集以賔客從時文肅守池出見江館集得謁<lb/>
焉忠宣曰此<lb/>
丗祖潜邸時老人中朝之舊也四十年來望其風采如在目<lb/>
睫豈意得執筆以書其遺事者乎娶王氏追封頴川郡夫人<lb/>
先公三十年卒生子三人彛麟早丗誠以䕃入官四遷拜南<lb/>
行䑓監察御史㝷升朝列大夫僉廣西道肅政廉訪司事中<lb/>
議大夫中山府知府致仕次四曰元儒學官次五曰楚業儒<lb/>
張出也次六曰經從仕郎邵武路經歴女適太中大夫寜國<lb/>
<pb n="KR4d0493_SBCK_042-4b"/>
路緫管河東李宗武適將仕郎德原縣主簿青人劉相適朝<lb/>
列大夫僉浙西道肅政廉訪司事前進士梁國標餘皆士妻<lb/>
孫男三人允文以儒士試吏憲部歴御史大夫丞相掾授丞<lb/>
直郎禮部主事連拜西南兩行䑓監察御史除西䑓都事復<lb/>
拜監察御史還朝除朝請大夫浙東道肅政廉訪副使今以<lb/>
中順大夫移副江西憲次允武次允中銘曰<lb/>
天生碩才以足丗用廟廊則髙民社斯重維昔盛時百取百<lb/>
冝侃侃其謀翼翼其儀老成在前英俊在右佐我興運㕘錯<lb/>
多又惟文肅公文學夙成飾其脩能從事禁庭龍飛之𥘉接<lb/>
武諸老造次德容謦欬治道肇開明堂奏納惟勤論功敷言<lb/>
文史彌綸出入始終閱歴之積忠賢我丞姦慝我抑列在御<lb/>
史罔匪正人立言不諭直道以信方州邇止資其豈弟嗟彼<lb/>
南服未究新理㑹稽邈悠宋之遺墟彼頑弗知勞我兵車大<lb/>
<pb n="KR4d0493_SBCK_042-5a"/>
帥死忠郡丞敷惠有節有恩大服民志愛民之誠乆而彌孚<lb/>
海江之間千里奥區三治宣閫两貳鹽筴憲軺屡陞郡<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>増<lb/>
秩知無不爲動無不宜荷紫横金蒼顔雪髭烏䑓鳯池孰不<lb/>
來歸江淮湯湯而我獨遺恊㳟外朝用老伊始殿於九華諸<lb/>
尼其止尚書履聲竟不復聞文肅易名可徴者文奕奕有子<lb/>
丗爲御史至於賢孫冠豸者四持節泝江舊治足來遺風凛<lb/>
然後賢窹懷昔沗國史書事爲職老朽在野豈敢有述昔瞻<lb/>
公儀又識公孫垂逺之言敢辤復諄<lb/>
　　　　正議大夫江南湖北道肅政廉訪使特贈宣忠効<lb/>
　　　　力翊戴功臣大司徒金紫光禄大夫上柱國夏國<lb/>
　　　　公謚襄敏楊公神道碑<lb/>
維昔我　朝建國之𥘉神武四逹方域内附悉出其豪傑才<lb/>
智而用之結之以誠惠之以德莫不竭股肱之力以衞腹心<lb/>
<pb n="KR4d0493_SBCK_042-5b"/>
而經營訏謨大得志於天下矣逮我　丗祖皇帝天度恢廓<lb/>
聖鑒昭晣小大逺邇文武忠孝之臣無不因其資性識造位<lb/>
置之有道器使之有宜顧育之有方所以使夫繼承大業者<lb/>
得人才之用沛然而無窮矣西夏之帰在　祖宗時其國人<lb/>
多巳見用有若式臘唐吾台者姓楊氏自其國來見<lb/>
丗祖皇帝巳𬒳識察待遇不同於衆人　國制禁衛之嚴出<lb/>
入有定處無敢違越式臘一見之項即受　命在左右以門<lb/>
者之未素識也特勑令勿有所呵宰臣知其賢請命以官式<lb/>
臘固辭曰外官有奉賜爵秩之重　聖恩厚甚然一日去<lb/>
帷幄則不得日覩　天顔非臣之願也　天子察其忠止其<lb/>
命官而使給事<lb/>
𥙿宗於東宮益見親信至元十　年始大城京師於大興故<lb/>
城之北中爲　天子之宮廟社朝市各以其位而貴戚功臣<lb/>
<pb n="KR4d0493_SBCK_042-6a"/>
悉受分地以爲第宅式臘公得建地和寜里在　内朝之西<lb/>
北於朝謁爲近惜乎不得年以卒卒之日長子敎化年六歳<lb/>
次子朶而只纔四歳耳朶而只即故御史中丞襄愍公而敎<lb/>
化所謂襄敏公也公兄弟㓜鞠于母夫人趙氏㷀焉相顧未<lb/>
有以自見<lb/>
𥙿宗皇帝旣崩　隆福太后居東宮謂宮臣曰昔式臘唐吾<lb/>
台事　先皇最乆且勞今有子否對曰式臘殁其妻趙氏與<lb/>
二㓜子在耳乃召見之曰二子明爽莊重它日可望也因使<lb/>
公事<lb/>
武宗皇帝而中丞事<lb/>
仁宗皇帝矣<lb/>
武宗揔兵朔方鎮　祖宗之故地諸親王諸軍莫不聽命<lb/>
内朝以玉章賜之盖　天子之所服用使施諸所部以爲機<lb/>
<pb n="KR4d0493_SBCK_042-6b"/>
宻符令之信<lb/>
武宗顧左右忠信可任無如公者命公宻懷之卧起勿去肘<lb/>
腋他臣弗知也軍務纎悉有所出命則公以其章行焉時西<lb/>
北有軍旅之事<lb/>
武宗方逺征而<lb/>
仁宗奉<lb/>
興聖太后出居懷孟大德十年公以軍事入奏京師是時<lb/>
上病巳乆宫府不能無所觀望北鎭歳賜不以時發公之來<lb/>
也因併請之而太府卿某者執其劵不下而重有所要公不<lb/>
勝憤前謂之曰　太子躬擐介胄蒙犯霜雪率諸王將帥士<lb/>
大夫軍萬里外以敵愾責不㳟給用賞功頼此而巳無所私<lb/>
也爾柰何阻之恨不得面質爾罪於　天子即引所持撾撃<lb/>
之曰此所以識也廷中咸愧而壯之及　上崩　内廷與宰<lb/>
<pb n="KR4d0493_SBCK_042-7a"/>
臣議所立非　祖宗法荅刺罕忠獻王哈刺哈孫持重不發<lb/>
遣信使趣<lb/>
仁宗還鎭京師以迎<lb/>
武皇帝<lb/>
仁宗得報未即就道公適在京師晝夜疾馳見<lb/>
仁宗曰　太子在北方尚逺事亟矣不於此時還京師　宗<lb/>
廟社稷之所係間不容髮尚遲囬邪即遣李益朶而只乘傳<lb/>
以先不數日入朝定大難迎<lb/>
武宗歸即位方猶豫時由公一言之决可謂忠且勇矣旣即<lb/>
位群臣以次見至主藏吏　上顧公曰孰爲汝所撃者太府<lb/>
卿勑誅之以其家賜公公拜而言曰此誠罪當死然事在<lb/>
新天子赦前不可以細人失大信請勿誅至於以其家賜臣<lb/>
臣尤不敢奉　詔　上嘉歎而從之論定難功超拜正議大<lb/>
<pb n="KR4d0493_SBCK_042-7b"/>
夫同知太府院事至大二年秋御史䑓奏公爲江南湖北道<lb/>
肅政廉訪使公將行入辭　上問曰官所去此幾何公曰三<lb/>
千里而逺　上不恱曰此朕左右手何可若是其逺耶即日<lb/>
留爲將作院使留之居官五月而疾作　天子遣醫晝夜問<lb/>
遺不絶竟以十一月二十六日薨享年三十有三　上聞爲<lb/>
之震悼賜鈔二萬五千緡太后加賜萬五千緡以恤其家自<lb/>
中書以下百司皆致賵以延祐二年四月某日葬宛平縣香<lb/>
山郷之皇華原公娶李夫人先卒生子一人衍飾繼室王夫<lb/>
人適公時年十九甫四月而公卒越二十八年爲後至元三<lb/>
年歳在丁丑之正月夫人亦卒皆祔焉李夫人事君姑趙夫<lb/>
人至孝有疾侍湯藥不解帶公在北方軍夫人治家甞如公<lb/>
家居然族人咸頼之王夫人於其孤鞠育恩勤如己出者勸<lb/>
之學尤篤嘗曰吾門惟汝一人耳不力學何以自致見其能<lb/>
<pb n="KR4d0493_SBCK_042-8a"/>
學則以自慰嘗居端莊不妄言笑坐茵故弊而完㓗不易恒<lb/>
處凝塵不除晏如也朝之士大夫莫不稱其貞節有母道焉<lb/>
衍飾之㓜得見<lb/>
仁宗摩其頂而歎曰其父忠勤事<lb/>
先皇以及於朕使今猶在朕以何官授之噫其在此子矣出<lb/>
内帑鈔二十萬緡賜之而歲賜粟給其家<lb/>
今上皇帝獨運乾綱明於庻物思夫逮事<lb/>
皇祖之故臣有子孫可用者得衍飾焉拜南行䑓監察御史<lb/>
清明端直有先人之遺風方見用云公弟在中䑓時大父丗<lb/>
刺贈推忠佐運功臣太保金紫光禄大夫柱國夏國公謚忠<lb/>
定夫人米下氏封夏國夫人父式臘唐吾台贈推誠翊戴功<lb/>
臣太傅開府儀同三司上柱國夏國公謚康靖夫人梁氏趙<lb/>
氏皆封夏國夫人而特贈公宣忠効力翊戴功臣大司徒金<lb/>
<pb n="KR4d0493_SBCK_042-8b"/>
紫光禄大夫上柱國夏國公謚㐮敏夫人李氏追封夏國夫<lb/>
人王氏封夏國太夫人賛書純至臣子感焉中丞文刘其子<lb/>
不花佐憲河東又死國難中丞之次子文殊訥公子衍飭受<lb/>
知　聖明皆起家爲御史一家再丗有大節前後五人皆受<lb/>
耳目之寄豈他宗所可及哉集往年待罪國史甞奉　詔書<lb/>
中丞遺事于其神道之石衍飾南來以爲集雖老退田野筆<lb/>
墨荒落而粗悉其丗求著爲銘詩不敢辭也其辭曰<lb/>
維夏盛強亢于西垂相時來廷丗揔其師民之多難疾威靡<lb/>
壹保族以康令德之積厚本長源有楊之宗忠定之賢乃啓<lb/>
其封心雄萬夫康靖有作一見<lb/>
天子黙有遐託雅志本朝不樂外馳俾事<lb/>
𥙿皇寔由眷知二惠競爽而弗及見㷀㷀[婺-矛+牙]孤卒克有踐公<lb/>
事　武皇從軍朔方蹇蹇中丞弟兄相望大統之傳<lb/>
<pb n="KR4d0493_SBCK_042-9a"/>
聖武有訓變生宫掖幾失正順宗社之危<lb/>
仁廟有爲克斷弗疑公來賛之大事之機中不容界一言之<lb/>
興國事攸頼至大清明聖功聿成統宗㑹元爲國之經聖子<lb/>
神孫有永無斁立言有𥘉具在史䇿丗胙卿邦栢圭衮裳煒<lb/>
煒煌煌有賁永藏暫微復興在今御史思其先忠以報<lb/>
天子两襄之阡松栢桓栢史臣有書千載弗刋<lb/>
　　　　朝列大夫僉燕南河北道粛政廉訪司事贈中議<lb/>
　　　　大夫禮部侍郎上騎都尉追封天水郡伯趙公神<lb/>
　　　　道碑<lb/>
集昔承之國史觀乎中州當國家興王肇基之𥘉而究夫亡<lb/>
金䘮亂之迹以𥙷史之闕文而太平日乆舊聞散失苟有可<lb/>
稱者無鉅細執筆不敢怱也得故禮部侍郎安平趙公事狀<lb/>
見数事焉公諱思㳟字仲敬姓趙氏先丗譜牒軼■於兵可<lb/>
<pb n="KR4d0493_SBCK_042-9b"/>
知者曽祖温祖德父仁金鈞州同知金之亡其民顚沛奔走<lb/>
無底止四民無所占其籍徴調一起柔彊並驅俊乂無别<lb/>
太宗皇帝思養其賢才而用之乃擇知名之士乗傳行郡縣<lb/>
試民之秀異者以爲士籍而别於民其尤異者復其家而浮<lb/>
圖老子之徒亦有定数然後軍旅驛傳工人之役逢掖不與<lb/>
得以丗脩其業而二氏之競起亦自此始矣是時鈞州以國<lb/>
亡不仕而見知　朝廷在𬒳　命試士之列吾黨之頼其優<lb/>
存者多矣其一也金之衰豪傑起而保其郷里收其財賦以<lb/>
自歸於　朝廷急於稅課關市之征今長多所辟置傷殘旣<lb/>
多草萊弗辟<lb/>
丗祖皇帝建元中統以來深憂邦本之在兹也始置十道勸<lb/>
農使緫以大農爲之使者皆取於故國老人君子長者親行<lb/>
田里諭以安輯教之樹藝而匹夫匹婦始知有養生送死之<lb/>
<pb n="KR4d0493_SBCK_042-10a"/>
日而天下之治自此成矣是時勸農於河南河北而爲之使<lb/>
者侯公爵也辟仲敬以從奉行新條不厭不迫而知名於時<lb/>
矣其二也桑哥專政用事深忌御史䑓不便於巳求所以沮<lb/>
害之者自䑓官御史以下不得行其職惴惴憂畏其事多端<lb/>
如立䑓舊例六部史以時抱文書詣御史府御史閱其牘誤<lb/>
者正之犯者治之皆有常式而桑哥以爲户工二部事䌓吏<lb/>
不暇給奏御史携印詣部而閱之意將以䧟御史也當是時<lb/>
公與趙魯公丗延俱爲御史當閱工部卷趙公與公議曰吏<lb/>
姦旁午觀望首䑕盡索之將不勝誅而昜於激怒以傷大體<lb/>
稍有踈漏彼因得以爲我罪冝何出乎公曰盡索之而激怒<lb/>
固禍岀不測而以踈漏縱容見及禍亦不測不如詳覆之寜<lb/>
受嚴宻之禍猶不失御史體也公性本寛易於此乃檢劾捜<lb/>
校無細不察經時而後畢桑哥果使人覆視之思慮至到畧<lb/>
<pb n="KR4d0493_SBCK_042-10b"/>
無可議者趙公後歴䑓省之重思公之才不盡用作辭以哀<lb/>
之其三也　國家歳以二月八日迎佛於城西髙良河京府<lb/>
盡岀冨民珠玉竒玩狗馬器服俳優優雜子女百戯昡鬻以<lb/>
爲樂禁卒外衛中宫貴人大家設幕以觀廬帳蔽野諸王近<lb/>
侍貴臣寳飾異服馳駿盛氣以相先後　國家一日之費鉅<lb/>
萬而民間之費稱之桑哥者本大浮圖師之譯者得見幸遇<lb/>
故其事尤侈織染提舉儲普華者髙良寺中之人也並縁爲<lb/>
貪虐尤甚公以御史執而治之以桑哥之令求解不得桑哥<lb/>
召而辱之詰之曰女不欲爲　天子求福邪禍且不測公<lb/>
徐曰儲普華欺上虐下爲天子歛怨非求福也桑哥不能<lb/>
屈而罷爾後頗知國用之耗或間歳一省或畧應故事不復<lb/>
如昔之盛其四也困公之行事而國政之可考者在焉是皆<lb/>
當書以示來者非私述矣公生於䘮亂之餘長乎建國承平<lb/>
<pb n="KR4d0493_SBCK_042-11a"/>
之始讀書以知義利爲要明習法令以副之髙公鳴名士也<lb/>
其守彰德辟以爲史以廉辨稱遂佐勸農之行奏功轉刑部<lb/>
史升大司農掾又轉宣徽院至元十六年授承事郎宣徽院<lb/>
照磨明年遷承直郎本院主事院陞二品就升承德郎本院<lb/>
經歴院之所司<lb/>
天子之膳羞㝠饗諸侯王大臣軍旅賔客廩餼牲牢籩豆之<lb/>
實酒醴之用水陸之珍百品咸具皆禁近大臣丗守其官而<lb/>
領之經歴主事之官視文書出入簿正供具之出於四方者<lb/>
無所泛濫䑓除奉訓大夫燕南河北道提刑按察司判官召<lb/>
拜御史聞山北饑即以賑恤爲言因命之徃勸急有方山北<lb/>
之民存活甚衆而歸其子女易粟而爲孥者遷奉政大夫大<lb/>
司農經歴而董公某尚公某皆在公條農務之當行者二公<lb/>
賢而奏行之上爲嘉納時御史䑓見屈於權臣中丞何公榮<lb/>
<pb n="KR4d0493_SBCK_042-11b"/>
祖董公文用前後顯奏其罪而桑哥誅内外憲府始得伸其<lb/>
職遂改提刑按察司爲肅政廉訪司以振起之廢察判之官<lb/>
省勸農使以増廉司兩僉事而拜公爲朝列大夫僉河北河<lb/>
南肅政廉訪司事三年僉燕南河北道肅政廉訪司事公之<lb/>
在憲府所至率師弟子貟行禮學宫以爲教而吏民之頑嚚<lb/>
不率者亦不貸以法好薦士後多爲大官知名當丗如郭公<lb/>
貫安公祐劉公賡其人也歳十一月行部大名得疾某日卒<lb/>
于官舎元貞二年也是年十二月八日葬于安陽聶村原之<lb/>
先塋得年五十有八公娶焦氏金進士茂才女後公二十五<lb/>
年卒合葬公之墓次茂才太原元公好問之同年友也公平<lb/>
生儉約自處𥘉至京城任官者皆分地以爲居公貧且介弗<lb/>
有也外無僕役身親賤事夫人明詩習禮相公以學躬執飪<lb/>
㸑傍無使令祭祀賔客靡有闕事公之讀書六經之外非有<lb/>
<pb n="KR4d0493_SBCK_042-12a"/>
益於丗教者弗觀如程朱之遺言則手自編録若夫陸宣公<lb/>
奏議眞文忠公大學衍義許文正公文集等書則未嘗一日<lb/>
不紬繹也及卒於官幾無以爲歛眞介然有守君子哉以次<lb/>
子天綱貴贈中議大夫禮部侍郎追封天水郡伯夫人封天<lb/>
水郡君子男三侃翰林國史院譯史年十九先卒天綱舉茂<lb/>
異除宿州儒學正以御史大夫掾見知<lb/>
文皇超拜浙東廉訪司經歴南行䑓御史進内䑓御史歴僉<lb/>
淮東山東廉訪司事擢嶺南廣西道廉訪副使改副湖南天<lb/>
經䕃獲嘉簿兾寧録事年二十八卒于官女二壻潞州屯留<lb/>
簿王蔚僉江南浙西道肅政廉訪司事傳汝礪孫五植構楷<lb/>
槐棟構江西行省檢校官植槐早卒曽孫四炳煇炤耀天綱<lb/>
副憲廣右旣得推　恩封公夫人北還至儀眞而構除官江<lb/>
西適至乃命之曰侍郎之葬四十七年矣而墓碑未立盖有<lb/>
<pb n="KR4d0493_SBCK_042-12b"/>
待也今蒙　上恩官爵勲封皆四品亦巳三年可以表諸墓<lb/>
道矣我昔在憲府甞識太史虞伯生氏於趙魯公之宅魯公<lb/>
篤府君故舊之好甞言先丗遺事太史其必識之今歸老臨<lb/>
川爾至江西其代我請銘其客傳若金著行狀與其書以至<lb/>
集曰嗟夫人孰不欲使其親之有見於後丗乎其言行無所<lb/>
係於當丗則亦末如之何也予觀其狀與昔聞於魯公者諒<lb/>
可信故爲之銘銘曰　在昔<lb/>
丗皇建元命官小大文武雍雍桓桓寛則易弛容則多肆肅<lb/>
而正之乃立御史慶賞刑威有勸有懲治朝清明姦慝不興<lb/>
天子仁聖置相委政彼黠而嚚竊我威命狐詐虎虓肆爲百<lb/>
欺烈日嚴霜隂妖莫施以争以抑不遺餘力峩峩惠文撫劒<lb/>
莫撃公於此時弗亟弗徐携印就曹閱其文書急則爲傷緩<lb/>
則以靡分條折縷以極其理鈎箝無施反歎其能不惡而嚴<lb/>
<pb n="KR4d0493_SBCK_042-13a"/>
官有恒尊詭異之觀君子所厈諤諤有言狂猘屏息公賛大<lb/>
農務植本根卿奏其書以孚上恩玉食不㑹庻邦畢獻度其<lb/>
常供有正無羡繡衣舒舒畿甸周諏三年載遷盡瘁以瘉嗟<lb/>
當治隆百吏樂職我獨多艱弗踐以陟垂五十年令子登崇<lb/>
持節海嶽天子所庸遺忠遺直父訓斯在爰及其孫夙有冠<lb/>
佩歸視其阡松栢如雲伐石巖巖來徴斯文三加彌尊有爵<lb/>
有秩繼兹有書觀者必式<lb/>
<pb n="KR4d0493_SBCK_042-13b"/>
</p>
<p>
道園學古録卷之四十二<lb/>
</p>
<p>
</p>
  </div>
</body>
</text>
</TEI>
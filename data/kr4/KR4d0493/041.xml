<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_041-1a"/>
道園學古録卷之四十一　歸田藁十五<lb/>
　　　　　　　　　　　　　雍虞　集伯生<lb/>
　　碑<lb/>
　　　　江西行省平章政事伯撒里公惠政碑<lb/>
國家置中書省以治内分行省以治外其官名品秩畧同所<lb/>
以逹逺邇均勞佚叅錯出入而天下萬方如指諸掌矣是故<lb/>
匡衛無缺則宵旰紓其憂顧豪髪有間則舉躰爲之不寕藩<lb/>
輔之寄豈不重哉江西之爲省東接閩浙西連荆蜀比逾淮<lb/>
汴以逹于京師拠嶺海之㑹斥交廣之境蛮眼内向島夷畢<lb/>
朝提封数千里同東南一都㑹之奥區而龍興則其治所也<lb/>
昔在至元始置省事於今六十有餘年貴人大官來治於斯<lb/>
者何啻十百其有大勳勞大論議以宣布德意而鎭撫其民<lb/>
人利澤施於一時聲名著於所部或由此而遷他鎭或自此<lb/>
<pb n="KR4d0493_SBCK_041-1b"/>
而相　朝廷豈可以一二数哉然而匱室之書民間不得以<lb/>
多地歳月之乆閭閻或至於遺忘此豈非著作之闕文而今<lb/>
昔之遺憾乎邇者龍興郡城耆老以爲金紫光禄大夫中書<lb/>
平章政事伯撤里公之來長行省也恵澤深厚我民感焉以<lb/>
集之甞承乏太史也來請紀述其事集曰吾聞平章公承<lb/>
天子之命佐丞相以分治德化者<lb/>
天子之盛也政令者　朝廷之故也公其肯自以爲功乎且<lb/>
公之爲德忠厚而謙抑盛名譽以極稱述將非公之意也且<lb/>
集老且病矣敢辭乆之耆老以告其守臣守臣不能遏也貳<lb/>
守燕琦爲之啓諸藩宣之俊良度諸風紀之清峻則皆曰平<lb/>
章之得民心乆矣閭閻之言也信士民之請也宜於是使其<lb/>
吏郭元善謀於臨川守臣袁說而爲之請焉乃使崇仁監邑<lb/>
寳童來言曰昔唐渾咸寕治河中連理之木生於其野野人<lb/>
<pb n="KR4d0493_SBCK_041-2a"/>
以爲言而史臣韓愈氏爲之頌之今我伯公自中書領行省<lb/>
所治數十郡或安於惠而不能自知或逺於府而不能自言<lb/>
龍興之民以其居之近也而知之深以其感之厚也而請之<lb/>
切市井草野之民所請何以異乎然而是不可辭矣乃作而<lb/>
言曰昔我　國家之興也寛仁弘逺豪傑畢出群䇿並用時<lb/>
則有若康里氏來拱來翼有以奇材在　禁近有以經學定<lb/>
訐謨烜赫光顯丗載其勲今平章公揚休山立垂紳正笏以<lb/>
臨其民儼然泰華之列嶽華星之在垣也執事<lb/>
東朝温㳟有恪佐政省闥寛𥙿有容其分政而來也歛妙用<lb/>
於無爲而細民之信之也愈深著成效而不宰而君子之望<lb/>
之也益重乃仍改至元之二年㓂起南海人用震驚適公始<lb/>
至調度有方恩意旁逹兵不告勞民不吿病信惠所及朞月<lb/>
討平於是衆庶樂業年穀屡豊儲俻有恒運輸無闕所部善<lb/>
<pb n="KR4d0493_SBCK_041-2b"/>
治姦慝不作乃若門隷使令不以政事干官府賈市服食不<lb/>
以二價虐小民用人則盡同列之情而不專議事則廣忠益<lb/>
之言而不惑五年十二月城西灾公親率有司欶之登城望<lb/>
拜即反風火息其感動之神又如此明日出私財爲糜以賑<lb/>
失火家不足出府庾之贏粮以給之民又大恱然則是不可<lb/>
以不書巳乃使復其耆老曰昔唐韋丹之治兹郡也去之数<lb/>
十年時王觀諸舊典始<lb/>
詔有所紀述以慰其吏民之心仁者之惠雖乆遠而不能忘<lb/>
也而又何亟乎耆老曰吾儕小人朝不及夕願有紀述以傳<lb/>
見於將來矣乃爲次第其說采其歌頌而載之庶乎觀風者<lb/>
有取焉其詞曰於穆<lb/>
聖皇頋諟南服選於近臣往長藩牧南服乃疆莫于湖江作<lb/>
鎮䂊章臨制海邦百城來緫相臣攸理公來匪亟未舄几几<lb/>
<pb n="KR4d0493_SBCK_041-3a"/>
盗在海壖勞我師干宣威孔時不動色言執訊獲醜以歸司<lb/>
㓂丞轄賔佐定功入奏波塵不驚風雨時來載瞻我民休休<lb/>
以懐逺人鄙夫啓處食息孰知功能貽我帝則顒顒卭卬如<lb/>
圭如璋春日載陽衮衣繍裳旣安旣乆成績不有曰惟<lb/>
天子上公所保民不我欺自我不欺吏不我違自我不違嗟<lb/>
彼耆耋孰知君子知其所知平易樂豈載歌載謡惠及我私<lb/>
毋以公歸<lb/>
天子葵之<lb/>
　　　　建寜路崇安縣尹鄒君去思之碑<lb/>
髙唐鄒君伯顔從吉父之尹崇安也去官巳三年邑之君子<lb/>
庶人耆老與在邑在野之民若僧道之流咸有遺愛之意願<lb/>
伐石以紀其政來徴文以刻之得其邑人文書述郡守中大<lb/>
夫諳都刺列實跡以上諸帥府憲司者及前進士三寳仕邑<lb/>
<pb n="KR4d0493_SBCK_041-3b"/>
士彭炳所爲序兼取於學校閭里之言而觀之未甞不三誦<lb/>
而三歎也夫德澤之在人心傳之於乆逺者非言無以宣智<lb/>
慮之精微見諸行事者非文無以逹因一法之善著一時之<lb/>
利尚可使後來推見以成其餘貺乎除郡邑通弊之積立經<lb/>
乆之法守而行之可以百丗推之州里可以通行不出於欺<lb/>
丗干譽而眞使民不忘者其可以無記載乎崇安之爲邑區<lb/>
別其土田名之曰都者五十田賦之多寡略相等也自民産<lb/>
之無制大家之田連跨数都緫爲一家以受役升合之賦力<lb/>
不能出其郷則受役無時而休也五十都之田上送官者爲<lb/>
粮六千石其巨室以五十餘家兼五千石而有餘其細民以<lb/>
餘家合千石而不足而賦役者常以四百之細民配之五十<lb/>
之大家貧者一日當役而家巳破是以三年六次預定之役<lb/>
常紛然不寕而民病甚矣君之來也取其都之田而分計之<lb/>
<pb n="KR4d0493_SBCK_041-4a"/>
受役之田不出其都有一石之田者當一石之役有一斗之<lb/>
田者當一斗之差均齊方正較若畫一田多者受数都之役<lb/>
而不可辤田少者稱其所出而無倖免而中下無告之民庶<lb/>
乎其小康矣郡守善之命盡致其法於諸属邑而推行之而<lb/>
建寜賦役之均是爲四方最嗟夫逺方之民貧者不能自活<lb/>
而等死之念生兼并而莫之制者驕狠以生變一激於食暴<lb/>
之吏而生無涯之禍者耳目之所及可知也孰能如君爲法<lb/>
於其疆又放諸旁邑旣有成效如此使盡施之當丗民有不<lb/>
𬒳其澤者乎昔趙清獻公之治此邑也鑿溝洫以興水利漑<lb/>
民田数千畆去之四百年溝湮而田荒莫有過而問焉者公<lb/>
修長溝十里繞楓樹坡疊石以爲固陂當大溪之衝水溢則<lb/>
隄易敗君又鑿石山数十丈䟽渠以分其勢而溝視趙公之<lb/>
遺跡無復餘患矣邑多山田而歳易旱君以其公田之租修<lb/>
<pb n="KR4d0493_SBCK_041-4b"/>
平粜之法而民從之致粟且千石而不以其道至者雖效之<lb/>
百石弗受也明年以時粜之民忘其憂頗得其息若干會盗<lb/>
起海上軍興所過郡邑騷動有不忍言者其出入君之境也<lb/>
相告勿敢有所犯而君爲苃舎資粮屝屦酒胾醫薬迎勞將<lb/>
送取具於平粜之餘息而民不知優是以鄰郡若信若鉛山<lb/>
之民以飢散去而自歸於君者数百家咸受而授之業荒閑<lb/>
之濵幾無寸土之不闢期以三年之復而新奮之民交相友<lb/>
助而無嫌焉此其爲治之大畧也　國家立鈔法以通天下<lb/>
之利幾百年矣　朝廷憂其乆而有弊思所以救之以其乆<lb/>
之者莫不詳且盡而山谷之民愚不知法儣而狃利僞造者<lb/>
滋多亦四方之通患也君之未至崇安也民有阻險以爲奸<lb/>
袵利刃以拒逮大張聲勢以恐公私莫之勝者或反爲之用<lb/>
不測之憂幾在旦夕盖六七年矣君簡弓兵夜出其不意以<lb/>
<pb n="KR4d0493_SBCK_041-5a"/>
捕之執爲僞者数人得其鈔数百定論如法餘黨散去盡壞<lb/>
其巢穴而一境僞造之風息焉而他境僞濫事覺吏人因爲<lb/>
奸利輙䟽冨者而索之良善至不得休息君察其誣妄不輕<lb/>
追遣安慶得僞造者遣卒械其賊至崇安求所識而執之賊<lb/>
與卒謀盛服帶兵馳馬率吏望風入人家滛虐並作莫敢誰<lb/>
何君亟捕之得其狀執拘以歸諸安慶自是僞濫之連逮無<lb/>
至崇安者其民稍奠枕矣連氏母告其子出不反衆以無明<lb/>
驗却之君受而察之踰月得屍於山中則其兄某殺之也僧<lb/>
不文引黄貴清告保安僧殺其兄者君鞠之執不文得汝殺<lb/>
人而誣他人乎黄之兄果爲不文所殺而更誣保安以奪其<lb/>
寺且以脫巳也童德誣告吕十二殺其兄君偶以他事上府<lb/>
他官不察其誣下吕獄君歸而理岀之坐誣告者人服其神<lb/>
明逺方之俗部使者行郡則什百爲群相率以訐官吏虚實<lb/>
<pb n="KR4d0493_SBCK_041-5b"/>
盖未辨也部使者之崇安無一人言縣政不使者適朝廷<lb/>
有重使道過邑部使者告之曰此邑鄒令政甚善巳爲文書<lb/>
薦之使臣至朝廷幸詳言之使者曰吾巳審知之不待君之<lb/>
言也福州郡大而事䌓獄訟不治帥府憲司檄君權推官多<lb/>
所申理崇安人詣大府乞歸君於邑者千百不止遂歸君崇<lb/>
安君以某年某月某日上某年某月某日受代在任之歳月<lb/>
與衆人同而所立卓卓如此亦難矣哉明年　朝延以例遣<lb/>
官遷調閩海守令以下於是行省帥府監察御史憲司咸舉<lb/>
君之能時漳州㓂始平郡邑未安葺署君爲郡判官以綏撫<lb/>
經理之所謂極當時之選者矣君之入仕也畨直　禁衛歳<lb/>
乆得官故御史中丞濟南張公飬浩以大儒敡歴䑓省寛大<lb/>
嚴正<lb/>
英宗時甞極諌放燈事時人比之蘇子瞻泰定中七徵不起<lb/>
<pb n="KR4d0493_SBCK_041-6a"/>
天曆𥘉陜西大旱民相食郡縣爲空起公爲西行䑓中丞拯<lb/>
其民如赴水火見飢者哀之至於慟哭旋以損館陜人至于<lb/>
今思慕之君嘗得牧民忠告之書於公焉盖其所受教者深<lb/>
矣其同官主薄眞保與君居未乆而先去及調安溪監縣以<lb/>
君之行事爲師法而其邑亦告治所謂朝廷舉一而勸百<lb/>
則才賢君子之效將遍乎天下沛乎　國家之福哉乃為取<lb/>
其民之所頌言而次第之俾得以詠歌而不遺於方來也其<lb/>
詞曰<lb/>
倀倀我民孰父母予哿矣冨人寠貧巳瘉歸視其家朝不謀<lb/>
夕歉盈倍蓰蹙蹙同役君來顧斯以均以平岀無華車食不<lb/>
鑿精分田畫里多寡小大隨量以供有正無害事上敬共無<lb/>
言不孚從容敎言孰侮孰誣蒭蕘有詢寛來虚受先民之勞<lb/>
或飫之酒姦軌沮藏外絶不虞析因隩夷飬恬舒舒窮山深<lb/>
<pb n="KR4d0493_SBCK_041-6b"/>
原樞牖戢戢征呼之卒無所隳突匹夫匹婦飯黍豆羔先祝<lb/>
而嘗蘄君乆生君有王命傷殘往撫不惠我私控告無所孰<lb/>
沃而嬉謹畏自持孰勞而疲亦無倖遺黍稌盈疇羊牛多碩<lb/>
以享以食繄君之錫老者日衰壯者日興君之所成民得以<lb/>
稱山有松栢野有豐草雨露之濡君子壽考<lb/>
天子命吏臨方蒞州視君之爲莫不具脩<lb/>
　　　　崇仁縣顯應廟沖惠侯故漢欒君之碑<lb/>
崇仁縣治南望七十里有山焉廣大髙厚嶷然其前其顚峻<lb/>
而並銳能岀雲雨蓄神明凡水旱灾害之禱無不通焉盖巴<lb/>
之望而吏民之所依也謂之巴山後昜稱相山巴山者相傳<lb/>
云東漢書欒巴字叔元魏郡内黄人而神仙傳云蜀成都人<lb/>
史稱巴好道順帝時給事掖庭仕至黄門令性質直學覧經<lb/>
典雖在中禁不與諸常侍交擢拜郎中遷桂陽大守始爲桂<lb/>
<pb n="KR4d0493_SBCK_041-7a"/>
人定婚姻䘮紀之礼興立斈校以獎進之雖幹吏卑末皆課<lb/>
令習讀程試殿最隨能陞授七年乞骸骨用李固薦拜議郎<lb/>
守光禄大夫與杜喬周舉等八人廵行州郡巴使徐州還迁<lb/>
䂊章太守郡土多山川鬼怪細民嘗破貲産以祈禱巴素有<lb/>
道術能役鬼神乃悉毀壊旁祀翦理姦巫於是妖異自消百<lb/>
姓始頗爲懼終皆安之是時方分豫章郡東地置臨汝縣則<lb/>
令撫州之境也而相傳以爲巴治妖民嘗至此故民間思之<lb/>
不忘以巴之名名兹山云其後甞置巴山郡在縣西南四十<lb/>
里遺迹猶有可考而縣西門曰巴陵間巴山至縣所從入也<lb/>
則山果以巴得名乆矣巴後遷沛相徴拜尚書順帝之葬有<lb/>
司多毀民間墓巴上書切責禁錮還家二十餘年用竇武陳<lb/>
蕃薦徴拜議郎蕃武之禍以黨謫爲永昌太守辭病不行上<lb/>
書理蕃武冤下廷尉自殺而相傳巴有墓在山下而立祠焉<lb/>
<pb n="KR4d0493_SBCK_041-7b"/>
今爲廣教僧寺而山顛并祠南昌尉梅子眞與叔元而唐鄧<lb/>
葉二道士配之盖出近丗云故宋紹興二十六年有宣敎郎<lb/>
知縣事鄭圃孫懋爲令以吿民曰周人以諱事神而名不以<lb/>
山川名山曰巴懼民乆以爲未安也洞庭有山以洞庭君之<lb/>
所居而謂之君山欒君自䂊章爲沛相獨不可謂之相山乎<lb/>
乃酌酒以告神而神恱暴之於民而民從遂更名相山矣咸<lb/>
淳元年縣寓公朝奉大夫知邵武軍事師得遇等言於朝曰<lb/>
縣有漢光禄大夫欒䂊章之神祠墓存焉其神名在史冊守<lb/>
郡有功立朝有節訟陳竇之冤竟以身殉風節凛然可以謂<lb/>
之神明者矣吏民禱祈必應而滛巫瞽史名稱鄙野非敎民<lb/>
事神之道按祀典崇寜三年賜東明縣栢梁橋欒巴廟曰顯<lb/>
應廟大觀四年封巴爲冲惠侯顯應廟矣其山顚之祠與梅<lb/>
子眞同命得賜妙濟靈純其人之號者則用道家之言也欒<lb/>
<pb n="KR4d0493_SBCK_041-8a"/>
君生時靈異甚著人人能道之而斯邑之民有求輙禱有禱<lb/>
輙應千百年以來殆不勝紀而圖志無古文字金石可徵攷<lb/>
而邑民飲食必祝則不誣也　國朝大德丁未予留斯邑是<lb/>
年大旱八月旦迎神至縣治大雨連夜嘗識其事于廟中巳<lb/>
而廟燬予文亡焉後三十四年爲至元庚辰之歳其旱尤甚<lb/>
苗有未入土者民甚惶懼乃四月三日也承直郎逹魯花赤<lb/>
鄄城保童齋肅民望遣其簿將仕佐郎䂊章舒文琰疾馳詣<lb/>
廟迎神像至縣以禱拜跽末終薌燎方熾而林風四起隂雲<lb/>
以興簿至祠下悃愊之詞方伸要迎之具未起震電巳祚於<lb/>
門廡駿奔不及於焱馳保童率其属奉迎於西郊祝史未及<lb/>
成禮而沛澤滂沱衣冠盡濕隨至邑治雨連三日夜乃止四<lb/>
境以霑足告大家細民具牲哉醪酒大享相継神之冠服與<lb/>
帳旌斾煒煌一新不待勸而自至乃命典史豫章胡天祥伐<lb/>
<pb n="KR4d0493_SBCK_041-8b"/>
石於城北使敎諭新城朱禮速予文以傳之予曰諾又使稅<lb/>
副濟南魏淵奉神像還祠所過旄倪留恋欣感淵乃周覧祠<lb/>
墓之舊迹適山川之竒偉而歸告得神之情焉旣而五月又<lb/>
不雨徧禱群望神在禱中是年會府又郡禱皆苦而縣六月<lb/>
三日雨十二日雨而旬日之間雲雷並興四郊在望者或十<lb/>
里數十里或百里或一日或二日或一時隨地而足稽諸旁<lb/>
近最爲沾渥焉是時保童悉力禱祈以爲巳任齋戒兼旬而<lb/>
不間嚴屠宰之禁厲不虔之俗家有疾苦而不顧身受勞苦<lb/>
而不辤忠翊校尉縣丞縉山張榮與簿及興史實恊心焉必<lb/>
得雨而後止爲吏者其憂民如此其必有以鍳其誠者乎天<lb/>
祥以石具吿乃序其事而傳之爲迎享神詞曰<lb/>
有敦維崇其阻九陵時翕時舒與雲俱興降丘作神朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>赤<lb/>
舄尚書邦君司命司直自古在昔于我故壊我識其來甞與<lb/>
<pb n="KR4d0493_SBCK_041-9a"/>
雨偕公宇斯穹私字斯潔神君假思無怒伊恱髙山峻嚴孚<lb/>
興禴禋禴禋不違俯依我人我人何有有尊有爼黍稷旣阜<lb/>
洒醴帷醹捭豚爲羞有定有羹神來頋歆百物之精神昔故<lb/>
郷父老燕娱千載在斯不醉無起乃大乃神碩彦乃生爲嘉<lb/>
爲喬爲棟爲楹爲美爲英寳藏興殖無有遠邇來𬒳來澤仰<lb/>
其虛矣穹窿休明就其奥矣流動滿盈時有序代神不可極<lb/>
曾孫孫子有祀無斁<lb/>
　　　　昭毅大將軍平江路緫管府逹魯花赤兼管内勸<lb/>
　　　　農事黄頭公墓碑<lb/>
元故昭毅大將軍平江路緫管府逹魯花赤黄頭公唐兀氏<lb/>
别名丗雄丗居濮州鄄城縣占籍于塔思火你赤萬户之軍<lb/>
以某年某月某日未上平江而卒得年若干歲其孤奉䘮以<lb/>
歸祔而葬諸鄄城縣李康保栁行村先塋之次去鄄城四十<lb/>
<pb n="KR4d0493_SBCK_041-9b"/>
里　國家之制秩三品有功德可称者得請溢以未及請謚<lb/>
墓碑未立若干年矣其第五子保童監邑撫之崇仁予自國<lb/>
史歸老僑居其野保童之在太常以奉印爲職事嘗見予於<lb/>
朝而其季弟和尚自其兄元童所來曰是不可失也冝亟請<lb/>
焉於是使和尚覃思追憶得其遺事以告邑教諭郷貢進士<lb/>
朱禮邑之隱君子陳德仁述狀來求銘予按其事有可以風<lb/>
動于時者故爲之書其大父璉赤甞爲明威將軍山東道宣<lb/>
慰司副都元帥<lb/>
丗祖皇帝𥘉山東内附而弗靖乆勞王師甫定之事旣平列<lb/>
于帥府者非才勇親信弗及也旣殁而子阿榮襲其職以才<lb/>
能選授大都西北関廂廵捕之事有盗　萬夀山　廣寒殿<lb/>
御器金者獲之稱　㫖授武略将軍同知松江府事溧陽知<lb/>
州汀州緫管又同知邵武路事披荆棘立官府有德政之碑<lb/>
<pb n="KR4d0493_SBCK_041-10a"/>
轉懷逺大將軍德慶府緫管而殁生九子平江公其嫡長也<lb/>
以䕃譲其弟山住從弟朶羅歹爲京畿廣衍倉使及中更大<lb/>
虧公賣其郷之楼居以代之償乆之又憂群弟之無室也買<lb/>
舊産之殁于官者爲劵以付之俾安於自飬又資朶羅歹使<lb/>
干禄焉始從事浙西帥府攝清流武平二縣之長新行至元<lb/>
銀鈔法署進義副尉濮州平準行用庫提領至元二十七年<lb/>
例革除興國路大冶縣逹魯花赤以治辦称遷保義副尉安<lb/>
豐路懷逺縣兼領䝉城懷逺秋夏之稅蒙城有濁流北行人<lb/>
弗遜于常邑人歸罪於水公以私錢買地溝而順之祠神之<lb/>
信於民者而爲之誓俗以變焉　鎭南王出征道出其境館<lb/>
舎供帳之具事俻而民弗優王善之解所御衣服弓矢以賜<lb/>
遷忠翊校尉相因倉監支納倉粮九萬石出内惟謹陸嘉興<lb/>
等處運粮千户服紫衣佩金符矣居八年改昭　校尉温台<lb/>
<pb n="KR4d0493_SBCK_041-10b"/>
等處運粮千户延祐元年就任陞武德將軍海道都漕運萬<lb/>
户府副萬户親運米貳伯七十萬遷顯武将軍海道都漕運<lb/>
萬户佩雙珠虎符前後九度海而海運之事無所不周知矣<lb/>
𥘉丗祖皇帝取東南之粟以實京師以航海爲便常苦舟<lb/>
不知道並海行虞險失　吴人朱張二氏出入海道甚習歳<lb/>
擇便利帥其私属子弟駕海舟逺山即深以行風水甚便以<lb/>
数千百浮数寸之木冐不測之淵以進重利厚爵以募之其<lb/>
卒也致粟　京師歳凢三四百萬斛矣朱張二氏得罪更用<lb/>
其人不習其事則多誤焉而公以乆於其官遂進治其府而<lb/>
其政有可書者一曰運舟募諸瀕海之家民苦之而貧者常<lb/>
以舟壊誤事公請預以運費借之使買木以葺舟於是増舟<lb/>
之多可運一百萬斛二曰海舟受雇者直甚厚而無頼之人<lb/>
得錢即麋於飲博及期寕受責於無可柰何公爲之封識時<lb/>
<pb n="KR4d0493_SBCK_041-11a"/>
其當用而給之事無闕失三曰舟行海中愚無知者竊所載<lb/>
以肆欲舟至直沽遺失無所從𥙷公爲法運官舶主庾卒水<lb/>
工碇手之属得相收祠連坐其弊遂革四曰粮之登舟自温<lb/>
台上至福建九二十餘處皆取客舟載之至浙西復還浙東<lb/>
入海公請移粟慶元海舟受之自烈港入海無反覆之苦五<lb/>
曰温台運舟水脚之費歳於浙省関撥而散之運粮千户之<lb/>
所治運者各於所治受鈔復還温台登舟往復不便公請悉<lb/>
留錢温台舟人受訖以行六曰舟行風水遲疾不齊舊例至<lb/>
直沽以次受之而先至食盡乆不得去公請于　朝至則受<lb/>
之民以爲便七曰運舟之囬恐有所掠買不法之物樞宻差<lb/>
官兼察之比舟出海口搜閱者因爲奸利雖無所有猶誣執<lb/>
榜掠空其囊篋多不能歸公請禁止之八曰海運之舟衆數<lb/>
十萬薪㸑之用取諸水濵道經河間<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>司率以鹽草爲辭而<lb/>
<pb n="KR4d0493_SBCK_041-11b"/>
執掠之無所得㸑公請正鹽草之界得取其短小於鉤斷之<lb/>
外不預鹽草者九曰運舟冐險以出常頼禱祠以安人心若<lb/>
所謂天妃海神水仙等祠九十餘處　朝廷給牲牢醮祭之<lb/>
費歳爲中統鈔百定而實不給也公請假官木千封以貸人<lb/>
收子錢以供其事罷官給之費而歳事豐俻舟行以成山爲<lb/>
望常苦霧起不見而冐行以敗公請立置成山祠以禱　朝<lb/>
延從之十曰舟至直沽則　京師之人爲肆沽賣官收其課<lb/>
甚夥後以爭闘絶舟人之登岸而公私大失其利公爲嚴約<lb/>
束聽民得飲食于市而争闘者悉與有司辨直曲立斷之凡<lb/>
此者皆海運之要務也故俻書之使觀者有攷焉有失刺朱<lb/>
丁者與公常同爲千户公以都萬户至京師而其人尤舊職<lb/>
也公白于　朝堂曰某實知斯人之才能而乆於其職可念<lb/>
也薦以自代時宰然之而公以懷遠大将軍爲郴州路達魯<lb/>
<pb n="KR4d0493_SBCK_041-12a"/>
花赤矣秩滿改除昭毅大將軍平江路逹魯花赤公任海漕<lb/>
官於平江之日乆周知其民事逹於利害情僞之故其民望<lb/>
之而公亦期有以自見而遽以即丗不亦惜哉嗟夫海運之<lb/>
實京師　祖宗萬丗之長䇿也然而東南之民力竭焉頻歳<lb/>
浙西水旱廩不充數江淮上流三省數十郡州縣之吏斗升<lb/>
之民終歳勤動越江歴湖以助其不足而争闘勿戢又有深<lb/>
可慮者則有大夫君子之所不能忘其憂者也保童之治崇<lb/>
仁官不十日即以轉輸在行至集慶水洋率民舟以待而海<lb/>
人頗横不測或見保童於沙際而識之驚曰此吾萬户之子<lb/>
也相率羅拜更相告而衛之而所部得無失然則公之遺愛<lb/>
在人可知矣而其用不大究於時惜哉公之夫人朱氏周氏<lb/>
皆封陳䑓夫人子九人長哈刺承事郎兖州路同知脫脫木<lb/>
兒東平等處民户緫管元童承直郎平江路長洲縣逹魯花<lb/>
<pb n="KR4d0493_SBCK_041-12b"/>
赤别怗本未仕保童承直郎撫州路崇仁縣逹魯花赤乃蠻<lb/>
歹早丗和尚安童趙安皆未仕女五人孫男二十人女十一<lb/>
人銘曰　皇有中州東多奥區維鄄之城沛其來居自公之<lb/>
先克順克類起家明威以貳東帥侃侃樵侯政在刻詞有子<lb/>
五人出處各冝公實孝友亦有九子身服官政職勞不弛淮<lb/>
江越閩皆長其民練習旣優百爲是親相彼東南稼穡豐茂<lb/>
京坻有容歳廣其受航海以東千萬其儲九涉鯨波無少不<lb/>
虞去之幾年人見其子泣涕感慕是孰之使長洲告能崇仁<lb/>
公嚴先丗其家斯人來瞻俾書貞珉以告來裔太常徴焉行<lb/>
錫節惠<lb/>
　　　　元故累贈集賢直學士亜中大夫追封魏郡侯張<lb/>
　　　　公神道碑銘有序<lb/>
宜春太守張熈祖告於前太史虞集曰昔先君棄孤子於延<lb/>
<pb n="KR4d0493_SBCK_041-13a"/>
祐巳未十一月二十七日年六十有八官爲大夫階奉訓爵<lb/>
爲男所封縣曰玊山勲曰飛騎尉明年二月壬申葬諸信州<lb/>
路貴溪縣長山之里其鄉也子爲我志而銘之旣納諸幽矣<lb/>
後　年爲　年蒙恩奉𬒳<lb/>
制書位爲大夫階亞忠直集賢爲學士爵爲侯所封曰魏郡<lb/>
先世之賜履也勲爲輕車都尉階三品於法當樹表於神道<lb/>
子爲我序而文之以刻諸石集與宜春有同朝之好不敢<lb/>
　其序曰<lb/>
世祖皇帝克有江南故開府儀同三司特進上卿知集賢院<lb/>
事贈輔成賛化保運神徳眞君張公留孫以老子之道日見<lb/>
尊禮非有宿衛之劳而常在帷幄非有輔相之位而常與<lb/>
國論有賔師之貴而無職守之責居富貴之極而不易慈儉<lb/>
之素歴仕累朝垂四十年為　朝廷宫掖中外所尊敬於是<lb/>
<pb n="KR4d0493_SBCK_041-13b"/>
贈曽祖宏網集賢大學士光禄大夫柱國魏國公謚安惠祖<lb/>
粹夫金紫光禄大夫司徒上柱國魏國公謚康穆父九德太<lb/>
中大夫同知江東道宣慰司事累贈開府儀同三司大司徒<lb/>
上柱國魏國公謚文簡官位勲爵皆一品推封自開府矣開<lb/>
府有弟二人公其季也諱廣孫字師成當開府盛時<lb/>
天子卜相則問焉名皇子則問焉大臣進退則問焉髙爵膴<lb/>
仕其所推薦者言無不酬布在中外郡侯扵此時引道家之<lb/>
言以太盛爲忌退然守朴利欲之念不萌扵胸中而開府曰<lb/>
不可使魏國世家無傳以報國之厚恩也乃以其子熈祖見<lb/>
成宗皇帝於便殿得備宿衞未幾丞利用監司直於翰林僉<lb/>
中政院事而公有玊山之封矣丐外便餋倅衢及澧進拜宣<lb/>
城守而有魏郡之封矣歴旴宜春三為二千石皆有惠政而<lb/>
母魏郡太夫人以髙年受康寕之養宗族親戚鄉黨稱焉有<lb/>
<pb n="KR4d0493_SBCK_041-14a"/>
子三人孫五人伐石爲表於公墓則某年某月某日也其銘<lb/>
詩曰<lb/>
昔韓文成韓相之孫帷幄運籌身退名存歆拜太守太山之<lb/>
側徙由河南清河是宅聞望之隆著於清河本支扶踈子孫<lb/>
衆多文瓘相唐表著于史有孫刺杭來鬲之始其後散處于<lb/>
饒于歙盱之石筍大族之别上磜潺湲貴溪之原衣冠蝉聮<lb/>
歴宋至元丗有令德亦或爲士隱不至伏顯不至異乃生安<lb/>
惠抱道隱居太山髙原福慶之儲肆及康穆源深本固積而<lb/>
未發匪躬之故惟文簡公德懋以淳懇欵郷黨渾渾里門閏<lb/>
府在朝<lb/>
天子有錫起家别駕以佐邦國于藩于宣政成無言乃䦕魏<lb/>
國三丗以傳開府真君各動海宇道德之言治化攸除難弟<lb/>
郡侯退焉林丘嘉德孔脩不競不逑觀稼于田觀學于塾礼<lb/>
<pb n="KR4d0493_SBCK_041-14b"/>
讓是敎弟子是淑孰飢我食孰危我安桑椊敬㳟非禮弗干<lb/>
駟馬髙盖過者必式封君之閭歴丗所積四丗三公繼之侯<lb/>
封太守之賢進德尚豐崑山之珉旣堅旣白其爵屢書繼此<lb/>
有刻長山之原其來舒舒松栢蒼蒼繄德之符<lb/>
道園學古録卷之四十一<lb/>
</p>
<p>
</p>
  </div>
</body>
</text>
</TEI>
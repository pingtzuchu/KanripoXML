<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_016-1a"/>
道園學古録卷之十六　在朝藁十六<lb/>
　　　　　　　　　　　　　雍　虞　集　伯生<lb/>
　　碑<lb/>
　　　　御史中丞楊襄愍公神道碑<lb/>
泰定改元詔書以朶皃只中丞爲帖木迭而所搆害命昭雪<lb/>
之三年月日特贈思順佐理功臣金紫光禄大夫司徒上柱<lb/>
國夏國公謚曰襄愍明年月御史臺奏用其子武備庫提點<lb/>
不華僉河東山西道肅政廉訪司事不華旣拜命乃泣而言<lb/>
曰惟先臣之死於是七年矣　陛下幸昭雪而贈䘏之固已<lb/>
釋冤憤感德於地下臣雖萬死懼無以報称顧於法得立碑<lb/>
神道願載其事於貞石以昭　陛下之眀聖敢昧死請明日<lb/>
臺臣以聞　制曰可且命臣曰汝某其具書以文臣再拜稽<lb/>
首而言曰朶而只事具見　明詔天下咸共聞之臣敢具終<lb/>
<pb n="KR4d0493_SBCK_016-1b"/>
始可徴者<lb/>
武宗皇帝方賔天皇太后在興聖宮以帖木迭而爲丞相<lb/>
踰月<lb/>
仁宗皇帝即位遂相之居兩歳得罪斥罷更自結興聖左右<lb/>
至爲折辱宰輔撓制中書諷以再相旣而居位怙勢貪虐兇<lb/>
穢滋甚中外切齒羣臣不知所爲於是蕭拜住自御史中丞<lb/>
拜中書右丞又拜平章政事稍牽制之而朶而只<hi>自侍</hi>御史拜<lb/>
中丞慨然以紏正其罪爲己任上都冨民張弼殺人繋獄時<lb/>
宰使大奴脅留守岀之乃強以它奸利事不能得丞相坐都<lb/>
堂盛怒以它事召留守將罪之留守昌言大奴所干非法不<lb/>
敢從它實無罪丞相語絀得觧去而中丞已廉得時宰所受<lb/>
張弼賕鉅萬萬大奴猶数千使御史徐元素按得實入奏而<lb/>
御史亦輦眞又發其私罪二十餘事天子震怒有　詔逮<lb/>
<pb n="KR4d0493_SBCK_016-2a"/>
問時宰匿興聖近侍家有司不得捕　天子爲不御酒飲者<lb/>
数日以待獄竟盡誅其大奴同惡数人時宰終不得中丞持<lb/>
之急興聖左右以　中旨召中丞至宫門責以違旨意者對<lb/>
曰待罪御史奉行祖宗法必得罪人非敢違　太后㫖　天<lb/>
子仁孝恐誠出　太后意不忍重傷咈之徒罷其相而中丞<lb/>
亦遷集賢　天子猶数以臺事問之對曰非職事臣不敢與<lb/>
聞所念者迭木帖而雖去君側反得爲　東宫師傅在　太<lb/>
子左右恐售其姦則禍有不可勝言者其後<lb/>
仁宗棄群臣<lb/>
英宗皇帝猶在東宫迭木帖而復爲丞相乃宣　太后旨召<lb/>
蕭拜住朶而只至徽政院與徽政使失里門御史大夫秃忒<lb/>
哈雜問之責以前違　大后㫖之罪對曰中丞之職恨不即<lb/>
斬汝以謝天下果違　太后㫖汝豈有今日耶又引同時爲<lb/>
<pb n="KR4d0493_SBCK_016-2b"/>
御史證成其獄顧二人唾之曰汝等嘗得備風憲故爲是犬<lb/>
彘事耶坐客皆慙俯首即起入奏未幾遽称　㫖執而載諸<lb/>
國門之内俱見殺是時風沙晦冥都人恟懼道路相視以目<lb/>
及　天子即位　詔書遂以誣罔大臣爲之罪名焉其勢旣<lb/>
成睚眦之怨無不報　大后爲之驚悔而　天子乆亦斍其<lb/>
所譛毀皆　先帝舊臣滋不恱未及有所論治而病死㑹有<lb/>
天灾直言㑹議廷中集賢大學士張珪中書參議回回皆曰<lb/>
漢殺一孝婦三年不雨蕭楊等死豈直一孝婦乎是時迭木<lb/>
帖而諸子列在禁近威𦦨猶熾聞者失色言終不得逹及珪<lb/>
拜平章政事始入堂署事即告丞相拜住曰賞罰不當枉抑<lb/>
不伸不可以爲治若蕭楊等冤何可不亟昭雪也丞相韙之<lb/>
迭木帖而之子相繼以贓敗遂籍其家然昭雪之事終至治<lb/>
之歳不遑暇及<lb/>
<pb n="KR4d0493_SBCK_016-3a"/>
今上皇帝入繼大統　詔書首以爲言褒贈哀榮相踵而至<lb/>
幽明兩致其感動焉於乎粤若我<lb/>
仁宗之仁孝文物大備<lb/>
英宗果銳法度修飾自古帝王之有德有爲者未能與並倫<lb/>
而一迭木帖而常因國有大故乗間用事以傷平明之治天<lb/>
人共憤乆矣然卒保其首領以没而忠臣直士爲所誣搆者<lb/>
乃有待於父而後眀焉此其人深技竒數亦非常之材也乎<lb/>
方其盛時宦寺固結於内術智爲用於外幾莫如之何者其<lb/>
計亦略得矣而能嬰其鋒者一二正人而巳卒皆蹈死而不<lb/>
悔天下後丗聞其風者固欲考見其人之行事以表忠直之<lb/>
終不可泯者焉然則若朶而只者臣敢不叙次以塞　明詔<lb/>
之萬一謹按公名朶而只姓楊氏丗家河西寜夏祖失刺贈<lb/>
推忠佐運功臣太保金紫光禄大夫柱國追封夏國公謚忠<lb/>
<pb n="KR4d0493_SBCK_016-3b"/>
定父失刺唐兀臺贈推忠翊戴功臣太傅開府儀同三司上<lb/>
柱國追封夏國公謚康靖公少孤與其兄始齠齓知自植立<lb/>
語言儀觀已如成人兄弟相勵以勲業當時固以大器期之<lb/>
事　仁宗于藩邸甚見倚重大德丁未從在懷孟聞朝廷<lb/>
有變將北還命公與李孟先之京師與石丞相荅刺罕定議<lb/>
迎　武宗于北藩　仁宗還京師譏察禁衛宻致警戒<lb/>
仁宗感焉至親解所服帶以賜旣佐定内難<lb/>
仁宗居東宫論功以公爲太中大夫家令丞日夕侍側雖休<lb/>
沐不至家官事亦决于宿次衆敬憚之㑹兄卒涕泣不勝哀<lb/>
仁宗憐之存問優渥待寡嫂有禮待兄子不異巳子家人化<lb/>
之循循然毋敢失辭氣進正奉大夫延慶使<lb/>
武宗聞其賢召見之<lb/>
仁宗曰此人誠可任大事然剛直寡合　上顧視之曰然然<lb/>
<pb n="KR4d0493_SBCK_016-4a"/>
終不及用也<lb/>
仁宗始統大政執誤國者將盡按而誅之公曰爲政而尚殺<lb/>
非帝王治也　上感其言特誅其尤無良者民大恱服　上<lb/>
與中書平章李孟論元從人材孟以公爲第一　上是之拜<lb/>
禮部尚書𥘉尚書省改作至大銀鈔視中統一當其二十五<lb/>
又鑄錢爲至大錢至是議罷之公曰法有便否不當視立法<lb/>
人爲廢置銀鈔固當廢銅錢與楮幣相權而用之昔之道也<lb/>
國無棄寳民無失利錢未可遽廢也言雖不盡用而時論是<lb/>
之遷宣徽副使御史請遷公臺司　上以宣徽膳用不㑹嘱<lb/>
公領之未之許也有言近臣受賄者　上怒其非所當言將<lb/>
誅之張公珪爲御史中丞叩頭諌不聽公言于　上曰誅吿<lb/>
者失刑違諌者失誼丗無爭臣乆矣張珪眞中丞也　上喜<lb/>
竟用張公言公拜侍御史　上宴閒時群臣侍坐者或言笑<lb/>
<pb n="KR4d0493_SBCK_016-4b"/>
過則　上見公正色爲之改容有犯法雖貴幸無所貸而譛<lb/>
言興矣頼　上知公深譛不得行未盡八閱月拜資德大夫<lb/>
御史中丞中書平章政事張閭以妻病謁告歸江南據河渡<lb/>
地奪民力公以失大臣體劾之張閭罷江東西奉使斡來不<lb/>
稱職權臣匿其姦兾不問公劾而杖之斡來愧死御史納璘<lb/>
言事忤　㫖上怒叵測公救之一日至八九奏曰臣非愛納<lb/>
璘誠不願陛下有殺御史名　上曰然則其左遷爲昌平<lb/>
令昌平京邑地近而境隘民勞而事煩凡期㑹供億令稍非<lb/>
材恒不免捶楚以見苦之公又言曰以御史宰京邑無不可<lb/>
者然以言事得左遷恐後之來者懲創無肯爲　陛下言者<lb/>
不得請數日　上讀貞觀政要公侍側　上顧謂曰魏徵古<lb/>
之遺直也　朕安得用之公對曰直由太宗太宗不聽徴雖<lb/>
直焉用之　上笑曰卿意在納璘耶赦出之成爾直名有上<lb/>
<pb n="KR4d0493_SBCK_016-5a"/>
書論　朝廷闕失面觸宰相宰相怒取　㫖囚之司宼將殺<lb/>
之公曰　詔書云言雖不當無罪今若此何以示信於天下<lb/>
果誅之臣亦負其職矣　上悟釋之於是特加昭文館大學<lb/>
士榮禄大夫以奬之且以重耳目之寄時位一品者多乗間<lb/>
取　㫖邀王爵贈先丗或謂公眷倚方重苟言之可得也公<lb/>
曰家丗寒微幸際遇至此巳懼弗称况敢求多乎且我爲之<lb/>
何以諷勵僥倖者遷中政院使未幾復爲中丞遷集賢大學<lb/>
士而死時年四十二娶李氏同知諸路人匠緫管府事某之<lb/>
女有婦道先公卒追封夏國夫人子一人不華也後夫人劉<lb/>
氏同知徽州路緫管府事某之女公死時權臣將奪以卑人<lb/>
夫人翦髪毁容以自誓乃免封夏國夫人子一人文殊奴亦<lb/>
克稱其家者公魁偉人也寡言笑無鷹犬聲色之好奬善如<lb/>
不及嫉惡如仇讎用人必當其材能故一時風紀號爲得士<lb/>
<pb n="KR4d0493_SBCK_016-5b"/>
論政事必合於義理正言無所徇麗臨患顔色不變凛凛乎<lb/>
古大臣之風焉其墓某處凡公之行尚多可述者不悉具特<lb/>
書其関於　國事者如此故繫之以銘詩曰<lb/>
河源西陲厥風勁強豪傑時興爲國駿良駿良伊何忠亮正<lb/>
直柔不爲隨剛不爲絀昔在　仁宗治功安成文和武寧詠<lb/>
歌太平躬爲孝㳟以事神母敎言時來有順無否或闖其幾<lb/>
不驩以呻投巇膠箝竊秉大均　天子曰嘻誠有虓猘彼爲<lb/>
無忌我則有制維時襄愍執法在中侃侃犯危以折其衝<lb/>
太母尚慈天子尚孝柙不防兕稽我天討　國有大故結憂<lb/>
慈闈彼獨何心假時逞威朝衣載市家憤巷哭日莫風起百<lb/>
身莫贖人亦有言害生于恩忍爲凶殘遑䘏有君君子可殺<lb/>
名不可㓕天定人復幽枉卒雪明明　天子别于奸忠敷言<lb/>
萬方大道爲公至榮極褒豈止哀死勸忠方來禄施孫子春<lb/>
<pb n="KR4d0493_SBCK_016-6a"/>
秋之義誅意愼微咨示來者尚徴臣詩<lb/>
　　　　大宗正府也可札魯火赤髙昌王神道碑<lb/>
古者大臣有勲勞於其國則範金爲鼎彛而著之以銘近古<lb/>
以來凡頌德紀功者於廟則有麗牲之石於塟則有下窆之<lb/>
碑因而刻文焉於是推而樹表神道則有趺首丈尺之異以<lb/>
别等衰知禮者未之有改也我　國家六合混一人文具興<lb/>
王公大人之家率是而行之其盛大有加於昔者矣泰定五<lb/>
年春榮禄大夫買閭來告曰昔我先丗胄繇髙昌未内附以<lb/>
前者事逸不可攷自歸　國朝曽大父大父至於我先人歴<lb/>
事　祖宗至于今且百餘年而我先人在延祐中遂啓王封<lb/>
於故國　朝廷之恩德重矣先人之殁已二十五年今葬諸<lb/>
城西三十里之田村者法得樹碑神道凡十有四年而未及<lb/>
刻者非敢緩也誠願少有所建立以報称萬一歳月逾邁大<lb/>
<pb n="KR4d0493_SBCK_016-6b"/>
懼湮没今願有請于太史氏賜之文而刻諸某嘗聞之故事<lb/>
正六品以下官中書奉勑署牒以命之牒具中書官位最<lb/>
尊者令也署牒者自丞相以下而不敢以煩令惟　皇太子<lb/>
立必兼中書令樞宻使　皇太子旣受冊即中書上日獨署<lb/>
一牒明日省臣以其名聞　天子即以宣命超拜五品官其<lb/>
人自非素親近有譽望最于群臣者不得也<lb/>
仁宗皇帝旣平内難<lb/>
武宗皇帝即位立　仁宗爲皇太子令中書如故事所署<lb/>
勑則買閭也内外大小之臣咨嗟感嘆以爲不可及焉　國<lb/>
家之制受分地而建王爵者自非宗藩大戚莫能得元臣之<lb/>
有功以建國者則或有之亦不常見也惟群臣得推恩先丗<lb/>
者五等之爵視秩爲差即受姓之望或所居之郷以命之至<lb/>
于昔有名號嘗以君長來服之國有司不敢儗授焉而買閭<lb/>
<pb n="KR4d0493_SBCK_016-7a"/>
之父月魯哥<lb/>
仁宗皇帝特詔追王其故國且詔曰此異數他人弗敢援以<lb/>
爲請嗚呼不亦盛乎攷諸其客傳溥所爲行狀盖達即拏生<lb/>
脫因脫因生月魯哥月魯哥生買閭也延祐二年逹即拏贈<lb/>
金紫光禄大夫司徒上柱國追封凉國公謚康武夫人追封<lb/>
凉國夫人脫因自贈資德大夫中書右丞追封薊國公謚安<lb/>
定夫人茶哥追封薊國夫人加贈太保儀同三司上柱國改<lb/>
封凉國公謚安僖夫人改封凉國夫人月魯哥大宗正府也<lb/>
可扎魯花赤自贈榮禄大夫平章政事柱國追封薊國公謚<lb/>
忠靖夫人女女哥追封薊國夫人加贈推誠宣義保德功臣<lb/>
太傳開府儀同三司上柱國追封髙昌王改謚曰莊肅夫人<lb/>
改封髙昌王夫人皆學士具詔草付主者行之賛書具在然<lb/>
則請列叙其丗而刻之以文禮也昔在<lb/>
<pb n="KR4d0493_SBCK_016-7b"/>
太祖皇帝時　睿宗皇帝以皇子在藩邸剛明英偉赫如天<lb/>
人左右僕從侍御之臣苟非其人不在兹選而康武公以㓜<lb/>
穉之年出入幃幄宫庭之内一服御一食飲事體甚重必以<lb/>
属之治稻田者爲户三萬所以供湯沐俾治焉撫其人以盡<lb/>
其力敏其生以給諸用不營一豪之私由是邸中人甚敬畏<lb/>
之是時草創無䦨入之禁或造至帳下自康武掌門衛然後<lb/>
以事出入者進止不敢踰分凡宴飲貴属咸在酒行或醉失<lb/>
顔色以康武執法爲監母敢譁安僖公當<lb/>
憲宗皇帝用兵於蜀時以宿衛子孫善騎射得從戰比有功<lb/>
丗祖皇帝在藩邸定難於朔方又以謀勇見任使奉公忘私<lb/>
家用不給　上聞而賜白金以兩計者三千五百帛以車計<lb/>
者五拜受至家曰恩惠豈可私輙以頒諸族人故舊之貧者<lb/>
𥙿宗皇帝爲皇太子愼擇輔翼主金帛者於職爲要以其廉<lb/>
<pb n="KR4d0493_SBCK_016-8a"/>
也特以命之而莊肅王之生實中統建元之歳也宗藩乃顔<lb/>
起兵内嚮<lb/>
丗祖皇帝親征是年王廿有六以扈從在行宣力奮擊爲<lb/>
上所知從官多其父軰行皆嘆其能自立如此<lb/>
成宗皇帝之撫軍北方也命之在行嘗出所御服賜之<lb/>
丗皇賔天　成宗進紹大位以京師之浩穣也四民雜處<lb/>
逺邇畢集擿伏姦慝必資隼擊命爲大都兵馬都指揮使賜<lb/>
錢六千五百緡又以泉南之地外接海島颿舶互市蛮夷交<lb/>
関非愼宻者不足以當其任命以爲泉州市舶使且僉閩海<lb/>
省事以重之不拜大宗正者國族之事隷焉或得罪蒞其刑<lb/>
罰盖祖宗建國之𥘉官制之舊惟此而已遂命以爲大宗<lb/>
正府也可扎魯火赤又有鷹房数百人盖<lb/>
𥙿皇潜邸元從之親臣也兼命領之而指揮之任如故於是<lb/>
<pb n="KR4d0493_SBCK_016-8b"/>
内而宗親之家外而豪傑之民素知其威重毋敢犯法焉美<lb/>
髯長身風度髙凛都人望之固以畏愛之矣或過市小民有<lb/>
<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>詈之訟立馬詰得是非雖戴雨立泥必㫁訖乃去請託無<lb/>
所及京師肅然謂之神明夫人尤以剛正嚴肅助其内治然<lb/>
毎有恩賞心均及微賤故能成其家云年四十五而卒夫人<lb/>
後三年而終子一人買閭也自事<lb/>
仁廟於東宫歴家令率更令府正典牧凡東宫營繕虞衡之<lb/>
事無不掌焉　朝廷之士莫肅於憲臺自監察御史治書侍<lb/>
御史無不居焉及　仁廟登極凡留守太醫利用宗正功<lb/>
德之事無不統焉無日不在上左右或以休沐出必亟召常<lb/>
命之爲平章政事力辭不拜人猶以是稱之云大承華普慶<lb/>
寺者　仁廟所建佛祠也出金榖之産以資之豐贍無筭<lb/>
特命以爲都緫管　仁廟賔天奉　神御於寺中至令領<lb/>
<pb n="KR4d0493_SBCK_016-9a"/>
焉　仁廟嘗竒其材命爲斈讀書由是折節下士積書萬<lb/>
卷朝誦莫惟未嘗去手幾若儒生焉孫曰定住逹里麻吃刺<lb/>
失思朶兒只忽都帖木兒也先帖木兒皆就外傅無綺紈之<lb/>
態時人以爲難能嗚呼王家先丗之積至買閭而始發自買<lb/>
閭之際遇至先王之封益隆豈不顯哉我　國家啓自龍漠<lb/>
誕受天命鋒旗指嚮如風偃草國邑之大部落之細強者無<lb/>
所用其力知者無所施其謀靡然内属而臣服於是㧞其豪<lb/>
傑而用之執干戈以爲爪牙侍帷幄以爲心腹推至誠以待<lb/>
之無新舊逺邇之間故能得其懽心而盡其死力以成天地<lb/>
<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>育之大焉然今高昌之人内侍禁近外布行列語言文字<lb/>
之用尤榮於他族而其人亦多貴且賢若王之家又方以文<lb/>
學承之盖髙昌之所鮮有者也嗚呼休哉故爲銘曰<lb/>
於皇<lb/>
<pb n="KR4d0493_SBCK_016-9b"/>
仁宗如日行天下𬒳萬物昭蘇惠鮮匡直輔翼亦以振德孰<lb/>
非吾臣而不賁飾何功無報何德無褒常如薄酬不究臣勞<lb/>
咨若宗正執戈輦轂無賤無貴不暴以肅慨思其先旣忠旣<lb/>
勤歴時孔多是曰丗臣爾有令子在我左右粲其有文以効<lb/>
職守廼眷髙昌悠悠故郷雖不及生往追以王邈乎㝠升歆<lb/>
此異数在爾孫子寔受其祚於維　仁皇風馬雲車顧瞻<lb/>
下土𣑽宇渠渠牢羞膳薌旣甘旣㫖率循敬共思致先畤先<lb/>
皇之遺托兹别祠　天子弗忘永言孝思歳遷月移夙夜無<lb/>
替惟　皇累朝臣亦四丗保功寔難在爾後昆赫赫王封永<lb/>
思其存<lb/>
　　　　孫都思氏丗勲之碑<lb/>
至順二年四月丙辰中書省臣言　聖上幸念侍御史建都<lb/>
班贈其祖父以官而封之賜之金幣俾得以勒碑先塋其碑<lb/>
<pb n="KR4d0493_SBCK_016-10a"/>
之文請以命奎章閣大學士臣阿榮侍書斈士臣某等其凡<lb/>
役請以命甘肅行省屬諸郡縣有司而攻石之工請取諸荆<lb/>
王之府上可其奏明日徤都班以其僚治書侍御史臣馬祖<lb/>
常所述家丗歳月官簿行事之實來告臣等謹奉　詔次第<lb/>
而書之維國人之貴者有孫都思氏昔在<lb/>
太祖皇帝龍飛朔方肇基帝業時則有大勲勞之臣實佐興<lb/>
運最貴重者四人時爲四傑其次四則鎖兒罕丗刺子赤老<lb/>
温八都兒也𥘉父子俱事<lb/>
太祖以忠勇見知主以衣物相易以締交相謂曰安荅盖永<lb/>
以爲好也上嘗與召赤温戦不利其父子率族黨夜攻之召<lb/>
赤温遁脫<lb/>
太祖於難自是凡征討之事孫都思氏以功多著　上賜之<lb/>
名而丗宥之曰荅刺罕國家凡宴饗自天子至親王舉酒將<lb/>
<pb n="KR4d0493_SBCK_016-10b"/>
釂則相礼者賛之爲之喝盞非近臣不得執其政故以命之<lb/>
宿衛之士必有其長爲之怯薛官亦非貴近臣不得居其聀<lb/>
則以命之而赤老温八都兒之子阿刺罕亦以㳟謹事　上<lb/>
上嘗𬒳創甚阿刺罕百方療之七日而愈事具信史<lb/>
太宗皇帝時命太子闊端鎭河西阿刺罕之子鎖兀都從太<lb/>
子生子曰只必帖木兒王鎻兀都夫人牟忽黎爲保母太子<lb/>
薨只必帖木兒嗣填河西以鎻兀都之子唐台䚟領怯薛官<lb/>
及所属軍匠保馬諸民五十餘年内賛府事外著邊聀績年<lb/>
七十六而殁葬於西凉州其夫人忽都䚟伯要眞氏能修婦<lb/>
聀以相其夫年六十而殁其墓在永昌府子男凡幾人徤都<lb/>
班其長子也領王府怯連口奴都赤八兒赤昔保赤哈赤軍<lb/>
民諸色人匠至治二年授朝列大夫永昌路緫管泰定二年<lb/>
遷中順大夫授本路逹魯花赤二年進亞中大夫王傳府尉<lb/>
<pb n="KR4d0493_SBCK_016-11a"/>
天子元年<lb/>
皇帝入正大統明年也速也不干刑王入覲薦其從行者五<lb/>
十人備　天子宿衛健都班寔居第一人奏對称㫖拜奉議<lb/>
大夫同僉太常礼儀院㝷參議詹事院事俄拜監察御史中<lb/>
書省左司貟外郞御史臺經歴治書侍御史陞侍御史於是<lb/>
制贈其魯祖父母祖父母父母某官封今立碑於西凉州之<lb/>
先塋臣等深仁厚澤其加於臣下者可謂敦篤而不忘者矣<lb/>
重念孫都思氏之先以瑰偉傑特之材佐帝業於方興之日<lb/>
又以徤都班之忠愼才美踐歴䑓省推恩先丗而寵榮之何<lb/>
其盛也然則凡在子思　上之德意安有不鞠躬盡力以報<lb/>
称於萬一者哉乃作銘詩以系之銘曰<lb/>
天啓　聖元篤生聖神誰其相之有傑其臣賛其猷謀佐其<lb/>
征討以成大業萬丗是保名臣子孫固多賢才　聖皇在御<lb/>
<pb n="KR4d0493_SBCK_016-11b"/>
乃進乃來乃賛省議乃正臺紀從容入朝侃<hi>侃</hi>濟<hi>濟</hi>天子<lb/>
曰嘻維臣之良自其祖考積德以昌水求其源木循其本課<lb/>
忠責孝式彰令聞太河沄<hi>沄</hi>有阡在焉勒文貞珉何千百年<lb/>
道園學古録卷之十六<lb/>
</p>
<p>
</p>
  </div>
</body>
</text>
</TEI>
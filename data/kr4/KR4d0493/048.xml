<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_048-1a"/>
道園學古録卷之四十八　方外藁五<lb/>
　　　　　　　　　　　　　雍　虞　集　伯生<lb/>
　　碑<lb/>
　　　　崇壽觀碑<lb/>
大茅山之下當華陽南洞之便門有崇壽觀者本晉洞天觀<lb/>
舘主任敦故宅宋元嘉十一年路太后始建壇宇太始中廬<lb/>
陵太守孔嗣之重立以奉曲阿髙士華文賢齊建元二年勑<lb/>
句容王文清仍立而主之名崇元舘武帝以太子時至焉唐<lb/>
貞觀𥘉敕改爲崇元觀有太極元年所樹碑石完而文泯可<lb/>
識者左拾遺孫處玄文揚幽經書數字而巳天寳七年李玄<lb/>
静先生奉敕重脩復民百家備脩葺寳暦三年主者有賀思<lb/>
寳則因器物銘識而考見者也宋大中祥符七年勑賜今名<lb/>
大元至治二年句曲外史張君嗣真始來主之顧瞻方臺近<lb/>
<pb n="KR4d0493_SBCK_048-1b"/>
對南面左峯疊玉右引大茅之支而回台焉定録君㖟言大<lb/>
茅山下有泉水近水口處可立静舎陶隱居云近南大洞口<lb/>
有好流水而多石出便平比有王文清居之則此觀是矣乃<lb/>
嘆曰山中館宇自齊梁唐宋至于今代有增益求諸晉人之<lb/>
舊惟此與玉晨許長史宅耳而吾所治乃傾廢隘陋特甚豈<lb/>
不在我耶於是度材鳩工更後堂爲太元殿以復舊規象三<lb/>
茅君於中東爲任華王李賀五君祠西爲陶隱居祠充前殿<lb/>
基爲弘道壇自製銘其上壇東爲玄武祠西爲廣惠祠後爲<lb/>
文賢講堂而前爲都門門外浚古玉津池盡受大茅南面諸<lb/>
原之水循池西南得昭明太子讀書䑓臺東有井曰福郷井<lb/>
福郷者因昭明道舘名也出諸榛莾著文刻石覆之以亭而<lb/>
巖洞泉石之勝近在百歩内者皆按圖表之可以觀覧泰定<lb/>
元年上清四十五代宗師劉君大彬朝京師授予始末俾爲<lb/>
<pb n="KR4d0493_SBCK_048-2a"/>
之次第焉張君吴郡人名天雨内名嗣真字伯雨别號貞居<lb/>
年二十棄家入道徧游天台括蒼諸名山呉人周大静先爲<lb/>
許宗師弟子得楊許遺書張君從而以爲師悉受其說嘗從<lb/>
開元王君夀衍入朝𬒳璽書賜驛傳顯受教門擢任非其志<lb/>
也即自誓不希榮進因從三茅之招追奉任君而下五君爲<lb/>
文而告之願畢力兹宇所著外史山丗集三卷碧巖玄會錄<lb/>
二卷又尋山志十五卷考索極精博云烏乎自任君始居此<lb/>
餘數百年才五人傳焉其自致于久逺者果何托也豈若後<lb/>
丗各誘門人系以私属如家人父子者哉故寕希闊而有待<lb/>
今張君無前代賜予之助徒草衣木食以營此而曠然思與<lb/>
四方之士共爲干載之期豈非豁落丈夫也哉予故與君爲<lb/>
方外友奇其能先予逺舉也故系之以詩曰<lb/>
大茅南垂元氣積隂開闔扉陽洞闢曲穴流泉保靈宅任君<lb/>
<pb n="KR4d0493_SBCK_048-2b"/>
來餌黄赤石天一召錫太元冊曲阿受養良有擇構宫方嚴<lb/>
自王伯清蹕臨止靈響格虚林森爽化赫奕福郷帝子發甘<lb/>
液不食何年䘮遺甓白雲　開元全盛煩百役持<lb/>
節旁午致纁璧爾來蕭條丗代隔　文土漫畫誰其啓<lb/>
之規古昔句曲外史羙冠舄研書千卷視貞白天真景隨玄<lb/>
系繹玉室金堂萬無斁<lb/>
　　　　仙都山新作玉虚宫碑<lb/>
縉雲縣仙都山者道家書以爲祈僊緫真洞天相傳黄帝曽<lb/>
於此煉丹而仙去唐天寳中賜號仙都山祠黄帝禁樵獵三<lb/>
百里李陽氷所爲題黄帝祠宇者也宋治平三年賜名玉虚<lb/>
宫天禧中連年勑修醮宣和三年燬于㓂道士游大成作之<lb/>
開慶中郡守安劉相隂陽更定面勢命道士陳觀定改作之<lb/>
内附　國朝主宫事者四方之人皆得爲之而宫日廢道士<lb/>
<pb n="KR4d0493_SBCK_048-3a"/>
趙嗣棋丗居縉雲受業兹山去而學仙武夷山數年後入京<lb/>
師朝中貴人喜之延祐元年欽奉<lb/>
聖旨主領宫事始重新之三年刻銅印授之視五品五年受<lb/>
宣命住持兼領本路諸宫觀嗣漢三十九代天師及玄教大<lb/>
宗師請以宫中師弟子甲乙相次主其宮事聞有㫖從之泰<lb/>
定二年也嗣棋遂承<lb/>
詔徧祀東南各山歸主建康玄妙觀得謁<lb/>
今上皇帝于潜邸至順二年來見因求歸仙都不獲請有㫖<lb/>
更賜號曰敎門真士玄明通道虚一先生乃來告曰仙都宫<lb/>
成未有記今旣未克歸懼因循無以示乆逺幸勒文表之乃<lb/>
爲著銘曰<lb/>
縉雲之虚有峻其髙旁無引縁上干雲霄軒后神明去丗邈<lb/>
遼祠宇在焉冲融消摇㣲音出空豈其下遨有宫有廬有壇<lb/>
<pb n="KR4d0493_SBCK_048-3b"/>
有畤天光昭宣百靈萃止疵癘不作錫我緐祉室有壽耉孫<lb/>
魯婦子不知不識明粢甘醴維昔軒后廣成是師千二百歳<lb/>
而身不衰究觀緒言澹乎無爲以修其身民用雍熈請以告<lb/>
民萬年如斯<lb/>
　　　　勑封顯祐廟碑<lb/>
至順二年夏江西行省以文書白于朝曰吉安守臣言其所<lb/>
統吉水州中鵠郷有神廟食于石礱之里者相傳神姓劉氏<lb/>
諱煥蓋長沙定王之裔云舊志以爲隋時始有廟至唐而益<lb/>
大歴五代及宋靈異甚著建炎𥘉金兵蹂江南隆祐太后入<lb/>
贛避之舟行爲石所礙有巨人翼其舟以出於險后物色之<lb/>
則神良是也遣人祠謝之自是百數十年之間歲或旱禱之<lb/>
則必有雲起其東以爲雨有蝗禱之蝗不至其旁近有羣盗<lb/>
犯其境禱之賊恍愡有所見而散去當是時州固縣也而郡<lb/>
<pb n="KR4d0493_SBCK_048-4a"/>
守之禱之也必具官位姓名謹書祝辭于版而致敬焉敕賜<lb/>
其廟曰孚應廟又封其神曰順惠侯蓋當時之制神靈之有<lb/>
功於民者有司覈實其事以聞始賜廟額又有功則封之以<lb/>
王其號自二字以上累封至八字極矣自入　國朝來凡水<lb/>
旱疾疫盗賊有禱無弗應者而神封<hi>猶仍</hi>前代之舊非闕歟<lb/>
聖朝懷柔百神德意至渥　詔書每下則有司長吏必謹具<lb/>
牲幣奉祠境内諸神之在祀典者是以石礱之祭歲月相望<lb/>
也請更大其封以荅神庥而以尉民人敢以爲告於是中書<lb/>
下其事禮部禮部移書大常而博士議曰宜因其舊而更其<lb/>
廟號曰顯佑廟加封神曰昭烈王吉水州道士某法師提點<lb/>
某觀事劉學仙來請書其事而刻諸石且曰爲神求封者州<lb/>
民李從大也奉成命以歸報神者李思用某也新王之廟而<lb/>
大之者某某也學仙嘗游西北諸邉爲宗室諸侯王客多見<lb/>
<pb n="KR4d0493_SBCK_048-4b"/>
神異之事至京師逹方言於好事者甚多有之若至亦集乃<lb/>
路蹇占山北見有烹羔桐酪祠龍湫數皮而沈之祝曰神爲<lb/>
我鞣而治之爲期日而去至期復祠之則得成革矣若有鬼<lb/>
工然不可測也其地往往有人在京師者或從質學仙言則<lb/>
信蓋其人習以爲常而又不能言諸人耳志怪若此者猶因<lb/>
學仙之言而傳况石礱之事書而識之何靳焉學仙好文學<lb/>
能爲歌詩故又爲享神之辭曰<lb/>
坎坎伐鼓石礱之下注醪盈觴觧牲在爼神其來思胥樂于<lb/>
舞我東曰瞻雲來如雨誰其從之昆弟如侶神固王孫長沙<lb/>
伊祖惠我孔仁亦厲而武是耶非耶來即于所神之享我自<lb/>
我祖父昔侯今王<lb/>
天子之祜裳衣有章丹楹朱户肅肅孔容孰敢予侮驅我癘<lb/>
鬼去我蟊䑕豐我大田寕我屋宇尓妥我依至于終古<lb/>
<pb n="KR4d0493_SBCK_048-5a"/>
　　銘<lb/>
　　　　佛國普安大禪師塔銘<lb/>
至順二年夏上都大龍光華嚴禅寺住持僧法琳言昔在<lb/>
憲宗皇帝癸丑之歲<lb/>
丗祖皇帝嘗命我開山温公統釋氏於中原後五年丙辰之<lb/>
歳始城上都又三年戊午之歲作大龍光華嚴寺寺於城東<lb/>
北隅温公主之温去丗而少林雪庭𥙿公主之𥙿公去之二<lb/>
十年竹齋誼公屏岩顒公雲松㣲公至於我先師筠軒夀公<lb/>
六丗矣在夀公之時<lb/>
英宗皇帝念兹寺爲<lb/>
丗祖所築作而新之加廣大焉命夀公爲司徒以重其事夀<lb/>
公以爲温公昔事<lb/>
丗祖豪卓瑰異有足稱者冝表見於兹未及有所爲而殁蓋<lb/>
<pb n="KR4d0493_SBCK_048-5b"/>
自温公至于今八十年歲月滋乆恐遂湮没誠願伐石紀事<lb/>
以成先司徒之志而不敢自專也乃七月二十日　上在上<lb/>
都清暑於洪禧殿之便坐侍臣有羣玉内司亞尉阿兒思蘭<lb/>
不花以琳之言聞且以臣某侍書奎章閣下在從官中請使<lb/>
属文以賜之　勑曰可明日阿兒思蘭不花傳勑至臣所<lb/>
臣從琳得温公事狀云師諱至温字其玉一號全一邢州郝<lb/>
氏子也㓜聦敏異常兒年六歲其母携之至龎馬村見寂照<lb/>
和尚於净土院寂照曰汝其爲釋氏乎師心許之㑹寂照避<lb/>
亂去隱遼西乃禮寂照弟子辨庵訥而祝髪焉無還富公主<lb/>
净士蒞衆甚嚴師不以爲忤庚寅之歲無還開法萬壽師與<lb/>
十僧同往佐之萬松某公以青州辨公宗旨開示法要門庭<lb/>
髙廣四方尊之師見萬松始以才氣過人稍不容於衆然而<lb/>
博記多聞論辨無礙百家諸子之言多所渉獵又善草書有<lb/>
<pb n="KR4d0493_SBCK_048-6a"/>
顛素之遺法年才十有五爲萬松侍者凡萬松偈頌法語一<lb/>
聞輙了之遂得法焉常以侍者代應對談鋒迅利不可犯時<lb/>
人巳深期之故太保劉文貞公長師一歳少時相好也劉公<lb/>
厭丗故思學道師歡之爲僧同叅西京寳勝明公旣而爲<lb/>
丗祖知遇侍帷幄爲謀臣薦師可大用得召見與語大恱將<lb/>
授以官弗受曰天下佛法流通臣僧之願冨貴非所望也留<lb/>
王庭多有賛益居三歲遣還出賜金資日用不計其費時<lb/>
憲宗命海雲主釋教　詔天下作資戒曽師持　㫖宣布中<lb/>
外而輔成之<lb/>
丗祖征雲南還劉公請氶制錫師號曰佛國普安大禪師緫<lb/>
攝関西五路河南南京等路太原府路邢洺磁懷孟等州僧<lb/>
尼之事刻印以賜師銳意衛教凡僧之田廬見侵於豪冨及<lb/>
他敎者皆力歸之馳馹四出周於所履必獲其志乃巳自其<lb/>
<pb n="KR4d0493_SBCK_048-6b"/>
門人或勸之少憇弗懈也五䑓山清凉勝㑹凡百晝夜旣得<lb/>
請興廢於兵火数十年之後師假貸以經始旣而四方雲集<lb/>
響應金穀之施與瓜果之供養反有過承平之時而山之真<lb/>
容等院因以完實而新美若此者特其材略之緒餘也師旣<lb/>
開山龍光又作大都之資聖真定之安囯汾陽之開化彰徳<lb/>
之光天固安之興化三河之蓮宮餘不能盡紀<lb/>
憲宗末年僧道士有諍各爲違言以相危　上命聚訟於和<lb/>
林剖决真僞師從少林諸師辨之道士義堕薙須髮者十七<lb/>
人道宮之復爲僧者以千百計中統建元釋敎大盛僧衆頼<lb/>
之甚思師之功焉而師遂納印辭職毎歲官賜金修寺之外<lb/>
丗味泊如也至元丁卯五月二十二日以疾終於桓州之天<lb/>
宫寺西向右脇而化當暑儀形如生更有異香三日火浴之<lb/>
心舌牙不壞衆庶掊其地深數尺猶得舎利云夀五十一僧<lb/>
<pb n="KR4d0493_SBCK_048-7a"/>
臘四十師有草書詩文傳於丗可以觀其人焉其老也将有<lb/>
所論撰不及而殁臣聞<lb/>
丗祖皇帝聖度如天善馭豪傑自在　潜邸至於混一海内<lb/>
天下之人材小大畢至以足其任使故其功業之盛巍巍然<lb/>
赫赫然三代而下帝王未有或之及也浮圗氏以寂滅爲宗<lb/>
而才器文辨如温公者亦豈常人之流哉敢叙而表之以見<lb/>
夫興玉之運其人如此銘曰<lb/>
維昔丗皇始理開平作其潜藩有宮有城顧瞻東隅泉甘土<lb/>
厚蜿蜒來止属垣負阜命建仁祠龍光是名權輿來尸僧有<lb/>
豪英氣如虹霓辨若風雨縱横凌厲莫敢予侮丗皇有爲羣<lb/>
䇿是稽召見從容出其端倪善其利器俾反𥘉服报徳不回<lb/>
屹若孤鵠林林釋徒禀敎以居孰爲紛更入主出孥天子有<lb/>
命存完去駁我馳我驅立折其角燕趙之間至於陜関我田<lb/>
<pb n="KR4d0493_SBCK_048-7b"/>
我廬來歸匪艱丗皇御極民用寧一而釋之門旣振旣息時<lb/>
龍光師燕居弗馳散其緒餘爲書爲詩詩揚宗風書縱逸趣<lb/>
沛將有述棄而遽去維時名僧至於公卿有誄有辭失之若<lb/>
驚垂八十年英標如在誰知表之嗣者七代義舉有聞天子<lb/>
喜之史臣属辭以係遐思<lb/>
　　　　智覺禪師塔銘<lb/>
天目之山有獅子巖髙峯妙禪師居之設死關以辨决叅學<lb/>
之士望崖而退者或衆矣得一人曰本公是爲中峰和尚師<lb/>
生有異徴爲童兒嬉戯必爲佛事蹔入郷校尋棄去稍長閱<lb/>
經敎然指臂求佛甚切晝夜彌厲困則首觸柱以自儆期必<lb/>
得乃巳及入死關宻受心要乆之誦金剛經至荷擔如來阿<lb/>
耨多羅三藐三菩提處恍然開悟自是說法示人縱横該貫<lb/>
如千江一源奔注放溢莫之能禦從容自在若不經思累千<lb/>
<pb n="KR4d0493_SBCK_048-8a"/>
百言應問無礙隨其根器廣爲䇿勵推以爲大辨焉緇素及<lb/>
門自以爲有得即所聞受傳録模印行於四方所謂法語書<lb/>
䟽題唱之属不可勝計又有書五篇曰破胎息論妄傳曰闢<lb/>
信心明義觧曰擬寒山詩曰辨七徴心處曰說如幻法名曰<lb/>
一花五葉集虚谷凌禅師於師爲尊属見而歎曰此佛祖向<lb/>
上事非下根小器所可識也<lb/>
仁宗皇帝聞而聘之不至製金襴袈裟賜之曰佛慈圎照廣<lb/>
慧禅師<hi>賜獅子院</hi>名曰正覺禪寺<lb/>
英宗皇帝亦封香製衣即所居而脩敬焉駙馬大尉瀋王王<lb/>
璋使人從師問法意以爲未足請於　上親往見之旣見構<lb/>
亭巖前曰真際表得法也三藏法師沙津愛護持必納雅實<lb/>
理游方時常從師叅詰及事三朝毎爲　上道之翰林承旨<lb/>
呉興趙公孟頫毎受師書必焚香望拜與師書必稱弟子行<lb/>
<pb n="KR4d0493_SBCK_048-8b"/>
省丞相别不花行宣政院使張閭諸逹官尤加敬愛毎徑山<lb/>
虚席必以待師師固不受廼巳轉運使瞿霆發作大覺寺以<lb/>
奉師亦不受師踰浙絶江渡淮㴑汴至浮舟以居而避去之<lb/>
從之者如雲北極龍漠東涉三韓西域南詔之人逺出萬里<lb/>
之外莫不至焉所至結庵一名幻住信施金幣重寳交至一<lb/>
視之邈如也師相好魁碩見者稱嘆皆畫象事之南詔人有<lb/>
奉其象者夜有神光燭天其士感恱遂篤信禅宗云時人爲<lb/>
之語曰師乗大悲願力爲法檀度觀時識冝隨機應物多諸<lb/>
方便如摩尼珠無有定色爲未證得謂證得者我說無悟由<lb/>
爲求名聞利養者韜晦巖谷爲毀犯律儀者演毗尼法爲妄<lb/>
認法塵以資狂觧者導以正悟爲圎機者直示向上師皆以<lb/>
身先之不事夫空言也而師方自以爲文字失於學問叅究<lb/>
闕於悟明尋常好事者所稱蓋报縁之偶然爾翩然爲退休<lb/>
<pb n="KR4d0493_SBCK_048-9a"/>
之計蓋師之髙邁過人逺甚而謙抑如此所以爲不可及也<lb/>
師諱明本宋景定癸亥歲生錢塘之新城姓孫氏年六十一<lb/>
僧臘三十七　大元至治癸亥八月十五日化於其山東岡<lb/>
之草庵有訣别書偈誡門人勿行丗俗禮而門人及逺近來<lb/>
弔者哭師甚哀聲動山谷遂奉全身葬以西岡之上而塔焉<lb/>
後七年爲天暦二年正月甲子　天子使翰林學士承旨領<lb/>
國子監事阿璘帖木兒召臣集至便殿命之若曰其賜師號<lb/>
與塔名而汝爲之銘俾其門人单檀蜜即禮刻之山中臣某<lb/>
再拜而言曰　國家崇尚佛乗至矣而禪宗惟東南爲盛然<lb/>
專　席稱師者豈無其人哉至於四十餘年之間浩然<lb/>
說法其言語文字汪洋廣愽爲逺近信向未有君師之盛者<lb/>
也請製智覺禅師法雲塔之銘曰<lb/>
巍巍楞伽上極無際大雄善喻著無上義逹摩之東憂言多<lb/>
<pb n="KR4d0493_SBCK_048-9b"/>
窮獨此不遺曰心之宗是故妙師髙蹈天目右海左江以表<lb/>
遐矚師子巖巖置死爲關孰當吾鋒有造無還惟幻住叟登<lb/>
中據最示則絶學無倚無外千偈瀾翻夫豈好言昏䝉錮深<lb/>
抉提孔難如彼淫疾勝邪並受有大醫王爲出一手砭<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>塗<lb/>
摩搗嚼鍊烹紛然百爲因病以生疾除醫已言亦如是得本<lb/>
不迷何有一字悲願深弘智覺所敦受職度人欝乎法雲法<lb/>
雲彌天有䕃斯普恊于皇風永填終古<lb/>
　　　　大辨禪師寳華塔銘<lb/>
逹摩傳佛心法於中夏臨濟一宗最爲得人七傳爲楊岐白<lb/>
雲五祖圜悟真所謂不立一法根源直截者灼有端緒不可<lb/>
誣也悟之傳有虎丘隆大慧果卓然植其宗風於故宋南渡<lb/>
之初門户嚴峻波瀾浩湯自　朝廷大臣縉紳先生莫不委<lb/>
心焉道不同者猶徘徊稱嘆以爲不可及東南禅門之盛未<lb/>
<pb n="KR4d0493_SBCK_048-10a"/>
有及於斯者而隆之傳應庵華宻庵傑破庵先無範　演化<lb/>
之宏與慧相望至於雪巖欽公五丗矣當宋之亡宗門尊宿<lb/>
漸向寂寞巖公毅然自任其導引甚方便而鑑可極巖絶得<lb/>
法於其門者十数人徧布江湖之間各以所至坐犬道埸宣<lb/>
閳法要在大江之西者則虛谷陵海印如父子兄弟相爲倡<lb/>
和以發明斯事諸方尊信之嗣巖集雲之席者則吾陵公禅<lb/>
師而巳師年十九落髮於東陽資壽院受具戒即謁虚舟逺<lb/>
於雙林又依東叟頴於凈慈掌内記石林鞏至净慈師亦侍<lb/>
者兼外記徑山雲峯髙尤敬之諸分座說法凛凛諸老之餘<lb/>
風得師相與議論激昻發明咸器重之争以得師爲重而師<lb/>
曾不以此自足廼見巖公于杭遇諸塗巖舉黄龍見慈明事<lb/>
問之巖印其頴逹及歸大仰而師方遊金山遣書招之甫至<lb/>
遽請爲弟一座一日室中巖舉臨濟在黄蘖三度喫六十拄<lb/>
<pb n="KR4d0493_SBCK_048-10b"/>
杖因忍向大愚肋下築拳師云鈍置殺人巖便打師拂䄂出<lb/>
至元丙戌歲也是冬巖将示滅拍師肩曰吾以此擔累汝師<lb/>
曰終不向者裏活埋却未幾巖果化去衆以爲佛祖向上一<lb/>
機㣲師莫能開示力請師繼其席師勉循焉垂三語以驗來<lb/>
學曰三乗十二分教拈向一邊蝦蟇口裏道将一句來曰㣘<lb/>
子聞柱聲因甚咬破庫堂前露柱曰獺徑橋吞却集雲峯是<lb/>
第幾機荅者罕契其意一坐三十夏四方學者奔湊規範森<lb/>
嚴有誘掖而無假借禆販之流或欲得一言以自表深謙重<lb/>
施以求之卒不可得師爲文章清麗髙古夐絶塵俗西江之<lb/>
老於文學者往往故國之遺傲睨一丗及見師嗒然自失者<lb/>
多矣而少俊之才由師指示而英英脫頴於翰墨之埸者亦<lb/>
間有之然則况於爲其學者乎寺嘗有水火㓂攘之厄師隨<lb/>
葺隨更若不經意施者雲集旣敏於成又加廣大有非人力<lb/>
<pb n="KR4d0493_SBCK_048-11a"/>
所能者歲飢師每食必與衆僧共之方丈之外無私烓㸑甞<lb/>
與客語過齋時及夜飢不自勝侍者請取勺粟鬻水以爲飲<lb/>
師不可曰常住物非住持人所得私其清苦如此或出山至<lb/>
城府官民緇白迎拜道左親慕愛敬始終如一無或間然杭<lb/>
之徑山江左望刹之最公論願師一至其處乆矣延祐丙辰<lb/>
行省禀　朝旨迎師居之袁人士號慕遮挽或訴有司留之<lb/>
不可扁舟所經望塵瞻禮以祈法施及至徑山開堂之日萬<lb/>
口翕然以爲不媿妙喜於二百年之外者百廢具舉四衆歸<lb/>
心嘗與隣峯受供長者之家食器列皆白金也施者奉齋竟<lb/>
請從者并几器収之師目從者只取餘齋而巳及與隣峰聮<lb/>
舟還從者㣲哂曰師誤隣峯虚行矣問故從者浙人長者重<lb/>
施以爲常師不受他師亦不取師嘆曰汝奉佛遺教固爲是<lb/>
見解耶此與瓦礫何殊而生計度心貴人逹官舉家奉施拜<lb/>
<pb n="KR4d0493_SBCK_048-11b"/>
礼師不爲動亦不加傲識者稱之蓋住山七年而殁<lb/>
丗祖皇帝時甞召見說法稱旨賜號佛鑑禅師大德中新作<lb/>
大仰山太平興囯禅寺事聞<lb/>
成宗皇帝嘉之勑翰林學士氶旨程鉅天製文勒石加賜大<lb/>
圜之號其來徑山也<lb/>
仁宗皇帝又加號曰慧照至治壬戌四月十二日手書嘱付<lb/>
時官外護宗教戒敕弟子說偈示寂于不動軒其徒奉全身<lb/>
瘞諸西峯昌浦田師諱希陵字西白姓何氏婺之義烏人也<lb/>
丗壽七十六僧臘五十七有瀑岩集及語録偈頌凡若干卷<lb/>
行于丗昌浦田者故給事中郎公簡歸隠故處而其塔癡絶<lb/>
冲照堂一荆叟與之次𥘉師在衆中有兩蛇常於檻外朝之<lb/>
仰山古有二龍龍至今灵異或曰二蛇即龍云無凖塔前有<lb/>
岩桂樹常以歲三月凖示涅槃日開数花及師主山之歲花<lb/>
<pb n="KR4d0493_SBCK_048-12a"/>
乃盈樹師平生主二大山幾四十年其因縁豈偶然哉泰定<lb/>
四年徑山首座子良徒步乞食來京師求塔銘於某乆未克<lb/>
爲也良堅忍寒苦者数年不觧天暦二年四月二十一日翰<lb/>
林學士承㫖光禄大夫阿隣帖水兒奎章閣大學士光禄大<lb/>
夫忽都魯兒迷失奎章閣學士叅書文林郎柯九思侍便殿<lb/>
具言師之道行良之志與文之所以未克者有<lb/>
㫖賜號曰大辨禅師塔曰宝華之塔而命臣集爲文臣集頓<lb/>
首稽首而著銘曰<lb/>
先佛旣逺後佛未逢如是中間妙義非空瑽瑽岩瀑春雨時<lb/>
至珠璣散落無有量計天上人間海藏龍宮各得少分不昧<lb/>
心宗而大辨師宴坐一室翠藤弥天竹樹綿宻古雪在山夐<lb/>
絶人蹤畧示三関一綫之通我觀華嚴儒童本智帝綱交叅<lb/>
珠光無二大雄之宮列城潭潭雷音不興羣蒙共酣集雲之<lb/>
<pb n="KR4d0493_SBCK_048-12b"/>
峯雙徑之塢樹大法幢鳴大法鼓神龍來聽天雨宝華諸天<lb/>
唱言辨才不夸聖皇御丗尊敬法宝千刼信願億載之保應<lb/>
期而生師在江南四聖具瞻如見優曇巍巍靈山儼然髙㑹<lb/>
其來非來其去非逝無垢者月大慈者雲覆照無窮賛以弥<lb/>
文<lb/>
道園學古録卷之四十八<lb/>
</p>
<p>
</p>
  </div>
</body>
</text>
</TEI>
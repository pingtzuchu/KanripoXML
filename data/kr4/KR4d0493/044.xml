<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_044-1a"/>
道園學古録卷之四十四　歸田藁十八<lb/>
　　　　　　　　　　　　　雍　虞　集　伯生<lb/>
　　墓表<lb/>
　　　　李仲華墓表<lb/>
至元十九年宜黄縣言於撫州有盗起仙桂郷之南坑郡言<lb/>
諸㑹府得檄調兵命監郡虎翼招討郭昂捕治之兵至其處<lb/>
廼議曰環賊出入之道畫圗分其地各以兵殱之行軍令史<lb/>
李榮獨抗議不可夫造事興変一家容有所不知今盗起平<lb/>
民巳受其害今下誅盗而欲擅殺平民乎脅從者猶當貫之<lb/>
況不知情者而可殺乎切聞　國家之制有罪者父子不相<lb/>
及也群盗可以名得數十里之間口且數萬其可濫及乎當<lb/>
是時内附未乆守吏率欲以威服衆軍中又利其子女金帛<lb/>
往往計皆出此而莫之爭主者聞榮言皆変色榮又言此吾<lb/>
<pb n="KR4d0493_SBCK_044-1b"/>
天子之新民也公爲首將不思撫綏以稱　國家懐柔之意<lb/>
而欲盡勦之脫會府有命如此猶當申理其可專殺乎兵官<lb/>
怒引弓射榮榮曰殺我活萬命可也兵官愧悟納矢箙中更<lb/>
好問曰然則當何如榮曰盗烏合草間無持乆之計當按兵<lb/>
勿動以鎮之吾良民豈不知逃死求生哉吾以誠意諭之智<lb/>
者効謀勇者效力不日而盗成擒矣用其䇿民大感恱牛酒<lb/>
交至獲盗首四人戮之餘散去郷民遂安當是時微榮一言<lb/>
則枉死者衆新附未安之民疑貳反側其禍有不勝言者今<lb/>
五十三年矣府史文書具在予過臨川有諸生李本來謁循<lb/>
循進退有學者之風從容問其家丗事則以郷先生孫履常<lb/>
氏所爲𫐠墓田記相示且言其詳如此而其祖母王氏則宋<lb/>
故贈太師謚文恭華陽王公珪之子中大夫知撫州仲山五<lb/>
丗孫女也爲之歎而勉之又明日仲華之子季淵率九子諸<lb/>
<pb n="KR4d0493_SBCK_044-2a"/>
壻與孫來請曰先父南坑之事昔者其郷之民感之今其子<lb/>
孫或忘之矣昔者闔郡知之今聞之者或寡矣得一言於太<lb/>
史傳信於我後之人不勝季淵等之幸也敢請如是者數至<lb/>
予深有所感焉訊之邦人言當時與俱爲掾者何止數十人<lb/>
獨李氏有子孫衆多而本等治儒術與縉紳先生游豈天之<lb/>
所以報之者歟表其事于墓足以爲丗勸固史官之事也榮<lb/>
字仲華宋末年尚少郡守多儒者愛其明法律推擇爲吏至<lb/>
元以來仍從事於郡以嚴敏稱連出佐其属縣猶愼獄事多<lb/>
所平反憲司聞其名辟書吏檄至而殁槱本桓榘棣其長子<lb/>
故贑州路寧都州蒙古字學正伯源之子也棟楹樞楫季淵<lb/>
之子也季淵孝於母嘗三刲股療母疾輙愈郡人多能言之<lb/>
嗚呼漢大儒多出名法吏家況李氏有隂德其後必有顯者<lb/>
乎是爲表<lb/>
<pb n="KR4d0493_SBCK_044-2b"/>
　　行狀<lb/>
　　　故翰林學士資善大夫知　制誥同脩<lb/>
　　　　國史臨川先生呉公行狀<lb/>
　本貫撫州路崇仁縣崇仁郷咸口里<lb/>
　　曽祖大德<lb/>
　　　妣張氏<lb/>
　　祖鐸贈中奉大夫淮東道宣慰使護軍追封臨川郡公<lb/>
　　　妣謝氏追封臨川郡夫人<lb/>
　　考樞贈資善大夫湖廣等處行中書省左丞上護軍追<lb/>
　　　　封臨川郡公<lb/>
　　　妣游氏追封臨川郡夫人<lb/>
先生諱澄字㓜清晩稱伯清姓吴氏其先自豫章之豊城遷<lb/>
居崇仁七丗祖周生二子璣將郷兵留太平州璿生曄始居<lb/>
<pb n="KR4d0493_SBCK_044-3a"/>
咸口生公之曽祖矣自是以來丗治進士業先生以宋淳祐<lb/>
九年巳酉正月十有九日生前一夕郷父老見有異氣降其<lb/>
家後有望氣者言華盖臨川兩山之間當有異人出兩山之<lb/>
間所謂咸口里也三歳頴異日發宣慰公抱置膝上教之古<lb/>
詩隨口成誦五歳就外傳日受千餘言誦之數過即記不忘<lb/>
母夫人憂其過勤夜節膏油之焚常候母寢復續火讀書逹<lb/>
旦不敢令母氏知七歳論語孟子五經皆成誦能著律賦九<lb/>
歳郷邑課試毎中前列十歳始得朱子大學等書而讀之恍<lb/>
然知爲學之要日誦大學二十過如是者三年次第讀論語<lb/>
孟子中庸專勤亦如之晝誦夜惟弗逹弗措十三歳大肆力<lb/>
於群書家貧甞從粥書者借讀旣而還之粥書者曰子盡讀<lb/>
之乎先生曰試舉以問我粥者毎問一篇輙終其卷廼止粥<lb/>
者遂献其書十四歳丱角赴郡學𥙷試郡之前輩儒者皆驚<lb/>
<pb n="KR4d0493_SBCK_044-3b"/>
其文十五歳知厭科舉之業而用力聖賢之學見朱子訓子<lb/>
帖有勤謹二字如得面命而服行之作勤謹二銘又作敬銘<lb/>
有曰把捉於中精神心術檢束於外形骸肌骨又作和銘極<lb/>
言周子程伯子氣象以自勉常自言曰讀敬銘如臨嚴師如<lb/>
在靈祠百妄俱消而不覺足之重手之恭讀和銘心神怡曠<lb/>
萬境皆融熈熈然不知手之舞足之蹈也其後又作顔冉銘<lb/>
理一箴自新銘自脩銘消人欲銘長天理銘克巳銘悔過銘<lb/>
矯輕銘警惰銘等節節警䇿踐履之功於斯可見矣是歳宣<lb/>
慰公赴鄉試先生侍行時郡守迎新安徽庵程先生若庸以<lb/>
朱子之學敎授郡之臨汝書院徽庵盖從雙峯饒氏游先生<lb/>
因郷人謁之徽庵未出而外齋有掲帖片𥿄滿壁皆徽庵特<lb/>
見以語學者之說先生一覧而盡之及見先生從容進問如<lb/>
曰先生壁間之書以大學爲正大髙明之學然則小學乃卑<lb/>
<pb n="KR4d0493_SBCK_044-4a"/>
小淺陋之學乎若此者數條徽庵曰吾處此乆矣未見有如<lb/>
子能問者吾有子曰仔復族子槱之與子年相若可同學爲<lb/>
友槱之者旰江程文憲公文海鉅夫舊名也自是甞往來徽<lb/>
庵之門徽庵深知之而同堂之人弗盡知也咸淳元年冬左<lb/>
丞公侍宣慰公之疾久而小間宣慰謂左丞曰吾察此孫晝<lb/>
夜服勤連月不懈而精神有餘此大器也可善敎之盖宣慰<lb/>
自襁褓知愛先生間形於言而親戚郷里以爲有譽孫之癖<lb/>
矣十有二月宣慰捐館䘮葬凡役先生考古禮禀於左丞而<lb/>
行之十九歳著說曰道之大原出於天聖神継之堯舜而上<lb/>
道之原也堯舜而下其亨也洙泗魯鄒其利也濂洛關閩其<lb/>
貞也分而言之上古則羲皇其元堯舜其亨乎禹湯其利文<lb/>
武周公其貞乎巾古之綂仲尼其元顔曽其亨子思其利孟<lb/>
子其貞乎近古之綂周子其元也程張其亨也朱子其利也<lb/>
<pb n="KR4d0493_SBCK_044-4b"/>
孰爲今日之貞乎未之有也然則可以終無所歸哉盖有不<lb/>
可得而辭者矣又甞與人書曰天生豪傑之士不數也夫所<lb/>
謂豪傑之士以其知之過人度越一丗而超出等夷也戰國<lb/>
之時孔子徒黨盡矣充塞仁義若楊墨之徒又滔滔也而孟<lb/>
子生乎其時獨願學孔子而卒得其傳當斯時也曠古一人<lb/>
而巳眞豪傑之士哉孟子没千有餘年溺於俗儒之陋習淫<lb/>
於老佛之異敎無一豪傑之士生於其間至于周程張邵一<lb/>
時迭出非豪傑其孰能與於斯乎又百年而朱子集數子之<lb/>
大成則中興之豪傑也以紹朱子之綂自任者果有其人乎<lb/>
澄之齠齓唯大父家庭之訓是聞以時文見知於人而未聞<lb/>
道也及知聖賢之學而未之能學也於是以豪傑自期以進<lb/>
於聖賢之學而又欲推之以堯舜其君民而後巳實用其力<lb/>
於斯豁然似有所見坦然知其易行而力小任重固未敢自<lb/>
<pb n="KR4d0493_SBCK_044-5a"/>
以爲是而自料所見愈於人矣是時先生方弱冠而有志自<lb/>
任如此其後先生甞識此二文之後曰其見多未定之見其<lb/>
言多有病之言然不忍棄去録而藏之則晩年所進自此可<lb/>
攷矣六年庚午應撫州郷舉以第二十八名薦明年試禮部<lb/>
下第歸而纂次舊作謂之私録時宋亡之證巳見先生以其<lb/>
道敎授郷里甞作草屋數間而題其牗曰抱膝梁父吟浩歌<lb/>
出師表程文憲知其意題之曰草廬學者稱之曰草廬先生<lb/>
歳乙亥　皇元至元十二年也撫州内附傳檄至樂安楽安<lb/>
丞蜀人黄酉卿不署狀去之窮谷不免寒餓猶招先生敎其<lb/>
子先生從之十四年亡宋丞相文天祥起兵廬陵郡多應之<lb/>
傍近㓂起先生奉親避地弗寧厥居郷貢進士鄭松竒士也<lb/>
迎先生隠居布水谷後人以其處爲眞隱觀十八年纂次諸<lb/>
經注釋孝經章句成十九年校定易書詩春秋修正儀禮小<lb/>
<pb n="KR4d0493_SBCK_044-5b"/>
戴大戴記二十年自布水還居草廬二十一年五月左丞公<lb/>
捐館二十三年程文憲公奉　詔起遺逸於江南至撫州強<lb/>
起先生以母老辭程公曰不欲仕可也燕兾中原可無一觀<lb/>
乎母夫人許其行與程公同如京師旣至程公猶薦先生不<lb/>
令其知先生覺其意力以母老辭二十四年歸　朝廷老成<lb/>
及宋之遺士在者皆感激賦詩餞之故宋宗室趙文敏公孟<lb/>
頫方召爲兵部郎官獨書朱子與劉屏山所和詩三章以遺<lb/>
一時風致識者嘆之二十五年程文憲公言於朝曰呉澄不<lb/>
願仕而所定易詩書春秋儀禮大小戴記得聖賢之指可以<lb/>
敎國子傳之天下有　旨江西行省遣官繕録以進郡縣以<lb/>
時敦禮元貞元年八月游豫章西山憲幕長郝文　仲明迎<lb/>
先生入城請學易南北學者日衆清河元文敏公明善時行<lb/>
省掾以文學自負常屈其坐人見先生問春秋大義數十條<lb/>
<pb n="KR4d0493_SBCK_044-6a"/>
皆領㑹至語之理學有所未契先生使讀程氏遺書近思録<lb/>
文敏素讀是書至是始知反覆玩味他日見先生曰先生之<lb/>
學程子之學也願爲弟子授業終其身城中居官之人及諸<lb/>
生皆願聞先生一言請先生至郡學先生爲說脩巳以敬一<lb/>
章指畫口授反覆萬餘言聽者千百人有甞用力於斯者多<lb/>
所感發二年董忠宣公士選任江西行省左丞因文敏得見<lb/>
先生於館塾以爲平生所見士未有德容辭氣援據經傳如<lb/>
先生者大德元年拜行臺御史中丞入奏事首以先生爲薦<lb/>
及在樞府又薦之一日議事中書起立謂丞相曰士選所薦<lb/>
呉澄經明行修大受之器論道經邦可助治丗平章軍國重<lb/>
不灰木曰樞宻質實所薦天下士也丞相逮事<lb/>
丗祖親見用人之道平章許文正公髙第之得其傳者是以<lb/>
知重忠宣之言授應奉翰林文字登仕佐郎同知　制誥兼<lb/>
<pb n="KR4d0493_SBCK_044-6b"/>
國史院編修官　詔有司敦遣忠宣又以手書招之先生答<lb/>
書云　朝廷用人之不次公卿薦人之不私布衣之受特知<lb/>
蒙特恩如此近丗以來所希有也雖木石猶當思所以報稱<lb/>
而况於人乎然夫子勸漆雕開仕對以吾思之未能信而夫<lb/>
子說之者深以開之可仕不可仕開知之而夫子未之知也<lb/>
閤下之舉古大臣之事澄敢不以古賢人之所以自處者自<lb/>
勉継以邵子之詩曰幸逢堯舜爲眞主且放巢由作外臣澄<lb/>
雖不敏願自附於前脩成之者在閣下矣有司敦迫乆之先<lb/>
生爲一至京師而代者上矣方冬寒沍京師學者奉先生而<lb/>
問學焉七年春中丞猶抗章論　朝廷失待士之禮先生歸<lb/>
至楊州時憲使趙公弘道及寓公珊竹公玠盧公摯賈公鈞<lb/>
趙公英詹公士龍元公明善等先後留先生身率子弟諸生<lb/>
受業明年八月除将仕郎江西等處儒學副提舉九年校定<lb/>
<pb n="KR4d0493_SBCK_044-7a"/>
邵子之書十年十月之官十一年正月朔以疾辭去留清都<lb/>
觀與門人論及老子莊子太玄等書之本旨因正其訛僞而<lb/>
著其說至大元年除從仕郎國子監丞　朝命行省敦遣二<lb/>
年六月到官先是<lb/>
出祖皇帝𥘉命許文正公自中書出爲祭酒文正始以所得<lb/>
朱子小學躬尊信之以訓授弟子継之者多其門人猶能守<lb/>
其法乆之䆮失其舊先生旣至深閔乎學者之日就荒唐而<lb/>
徒從事於利誘也思有以作新之於是六館諸生知所趍嚮<lb/>
先生旦秉燭堂上諸生以次授業晝退堂後寓舎則執經者<lb/>
隨而請問先生懇懇循循其言明白痛切因其才質之高下<lb/>
聞見之淺深而開導誘掖之使其刻意研窮以究乎精㣲之<lb/>
藴反身克治以踐乎進脩之實講論不倦毎至夜分寒暑不<lb/>
廢於是一時游覲之彦雖不列在弟子貟者亦皆有所觀感<lb/>
<pb n="KR4d0493_SBCK_044-7b"/>
而興起矣時　朝廷循習寛厚好功名者奏立尚書省改更<lb/>
紛然新執政鑄錢貨變紗法以爲功欲得先生助巳而恐其<lb/>
不可致有士請致先生先生卧病門生家不可致乃歸給其<lb/>
人曰老儒不善騎墮馬折臂病矣四年<lb/>
武皇賔天<lb/>
仁宗即位尚書省罷先生陞司業侍御史劉公賡拜集賢大<lb/>
學士國子祭酒召諸生語之曰　朝廷徒以吾舊人自臺臣<lb/>
遷以重國學司業大儒吾猶有所質問師不易得時不可失<lb/>
諸生勉之皇慶元年正月先生使買舟通州旣行而後移文<lb/>
告其去監學官愕然責游之士倀倀失所依有流涕者遣數<lb/>
十人追至河上<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>留不從　朝廷亦遣人追留或尼不行盖<lb/>
先生嘗爲學者言朱子道問學工夫多陸子静却以尊徳性<lb/>
爲主問學不夲於徳性則其弊偏於言語訓釋之末果如陸<lb/>
<pb n="KR4d0493_SBCK_044-8a"/>
子静所言矣今學者當以尊徳性爲本庶幾得之議者遂以<lb/>
先生爲陸學非許氏尊信朱子之義然爲之辭耳𥘉亦莫知<lb/>
朱陸之爲何如也延祐三年先生深入宜黄山中五峯僧舎<lb/>
以居六越月修昜纂言四年江西行省請考郷試先生出經<lb/>
問曰孟子道性善堯舜至於塗人一耳而論語曰性相近何<lb/>
也同官或恠其平易先生曰於此有眞知則言不差江西貢<lb/>
士二十二人而答此問不差者先生以爲纔得三四卷耳五<lb/>
年春除集賢直學士特陞奉議大夫遣集賢脩撰虞集奉<lb/>
詔召先生於家行至儀眞病作不復行渡江愒金陵門人王<lb/>
進德家新書塾所至學者雲集居數月修書纂言六年十月<lb/>
泝江州富濂浮書院十一月率諸生拜周元公之墓是年北<lb/>
方學者爲多明年還臨川從之者皆北人至治二年易纂言<lb/>
成三年<lb/>
<pb n="KR4d0493_SBCK_044-8b"/>
英宗即位東平王拜住爲丞相勵精爲治黜陟臧否<lb/>
朝廷赫然超拜先生爲翰林學士知　制誥同修　國史階<lb/>
太中大夫遣直省舎人劉孛蘭奚奉　詔召先生於家使者<lb/>
致　君相之意甚篤先生拜命即行五月至京師六月入院<lb/>
時　詔學士散散集善書者粉黄金冩浮圗藏經有　旨自<lb/>
上都來使左丞速速　詔先生爲之序先生曰　主上冩經<lb/>
之意爲國爲民甚重事也但追薦㝠福臣所未知盖釋氏因<lb/>
果利益之說人所喜聞至言輪廽之事彼之髙者且不談其<lb/>
意止爲爲善之人死則上通髙明其極品則與日月齊光爲<lb/>
惡之人死則下淪汚穢其極下則與沙蟲同類其徒遂爲超<lb/>
生薦㧞之說以蠱惑丗人今　列聖之神上同日月何待子<lb/>
孫薦㧞且　國𥘉以來凡冩經追薦之事不知其幾若超㧞<lb/>
未效是無佛法矣若超㧞巳效是誣其祖矣撰爲文辭不可<lb/>
<pb n="KR4d0493_SBCK_044-9a"/>
以示後丗左丞曰　上命也先生請俟爲還復奏之㑹上崩<lb/>
不及奏而止泰定元年　朝廷用江浙行省左丞趙簡言開<lb/>
經筵進講平章蔡國張公珪領之以經學属之先生先生言<lb/>
温氣和經旨敷暢得古人勸講之體廷中驟見文物之盛而<lb/>
先生首當其任來者法焉在至治末　詔作太廟議者習見<lb/>
同堂異室之制新廟作十三室未及遷奉而　國有大故有<lb/>
司疑於昭穆之次故命集議焉先生曰<lb/>
丗祖皇帝混一天下率攷古制而行之古者天子七廟廟各<lb/>
爲宮太祖廟居中左三廟爲昭右三廟爲穆昭穆神主各以<lb/>
次遞遷其廟之宮頗如今中書省六部對列省部之設亦倣<lb/>
金宋之典官府尚從前代典故豈有宗廟叙次而不攷古之<lb/>
典故可乎七月有　旨國史院修英宗實錄時漢人承旨缺<lb/>
先生緫其事分局纂修旣畢先生有歸志中書左丞奉<lb/>
<pb n="KR4d0493_SBCK_044-9b"/>
<pb n="KR4d0493_SBCK_044-9b"/>
生會蔡公又去而士大夫多傳其辭云欽承　明詔肇啓經<lb/>
筵考論前經講明正道實　國家之令典其所関係非細務<lb/>
也而珪以家丗之舊戅贑之誠備位宰恆首當勸講及觧機<lb/>
務仍俾專官自念丗備戎行所謂明經實慚寡陋况通譯之<lb/>
難講明有限積誠未至不能感格惟願老成之進庶幾　閉<lb/>
之心切以周尚父授丹書之戒漢申公赴蒲輪之招皆以期<lb/>
頥爲　國羽翼盖有乞言之禮必於養老之時非徒外飾虚<lb/>
文實以諮詢治道翰林學士呉澄心正而量逺氣充而神和<lb/>
慱考於事物之賾而逹乎聖賢之藴致察於踐履之㣲而極<lb/>
乎神化之妙正學眞傳深造自得實與末俗盗名欺丗者霄<lb/>
壤不同粤自布衣一再收召超擢學士有識君子不以爲過<lb/>
前當講說剴切温潤完厚康徤聦明經學之師當代寡二雖<lb/>
蒙恩賜存撫爲禮甚優然合召逺資其學問良非小𥙷未幾<lb/>
<pb n="KR4d0493_SBCK_044-10a"/>
復舉以自代曰　制誥國史二事所以成一王之大經爲萬<lb/>
丗之昭憲比於效一官分一職者重輕不侔若止因循冒昧<lb/>
常人孰不可爲當職丗從軍旅歷仕省臺文章本非所長志<lb/>
慮耗於勞勩深思逭責其在薦賢翰林學士呉澄學通天人<lb/>
行足師表書事得筆削之法代言近典誥之文盖其所造甚<lb/>
深文學亦其餘事目今○兩朝實録未經呈進　累朝嘉言<lb/>
善行多合紀録載事修辭全資學識又有遼金宋史　先朝<lb/>
累有<lb/>
聖旨纂脩曠日引年未覩成效使前代之得失無聞<lb/>
聖朝之著述不見恐貽後悔君子耻之然非博洽明通孰克<lb/>
成此本官雖曰年近八十其實耳聦目明心清力贍今不使<lb/>
身任其事後必追悔無及近蒙　朝廷差官優賜存問禮意<lb/>
誠厚然須使當承旨之任緫裁方可成就所合舉以自代允<lb/>
<pb n="KR4d0493_SBCK_044-10b"/>
恊輿論天暦元年春秋纂言成二年易纂言外翼前游先生<lb/>
之門南北之士前後無慮千百人門人袁明善言嘗從先生<lb/>
論及門之士先生悵然曰聞吾郡多俊秀宜有可望者三年<lb/>
其第三子京爲撫州路儒斈教授迎先生至城府斈者無不<lb/>
得見焉進而敎之靡間晨夕雖偶病少間未甞輟其問答居<lb/>
乆之則又問明善曰得無有未見者乎後数日部使者郡守<lb/>
請先生觀新譙楼先生賦詩一章懷王丞相陸子静以示斈<lb/>
者遂登車歸其郷矣四年礼記纂言成六月先生寢疾病踰<lb/>
旬屏醫藥使門人告子孫治後事拱手正身而卧乙酉夜有<lb/>
大星隕其舎東北隅丙戍日正午神氣泰然而薨年八十有<lb/>
五歳以玄端歛娶余氏追封臨川郡夫人子男五文廕奉議<lb/>
大夫同知柳州路緫管府事後先生一年卒衮先卒京以奉<lb/>
養先生持受撫州路儒斈教授稟亶孫男十一當蕃畣䔰㽦<lb/>
<pb n="KR4d0493_SBCK_044-11a"/>
奮里卑畟畧界畣㽦早丗孫女五適譚觀曽文熊鈴袁鎮黄<lb/>
盅曽孫男四仝全仚侖女二嗚呼孟子殁千五百年而周子<lb/>
出河南兩程子爲得其傳時則有若張子精思以致其道其<lb/>
逈出千古則又有邵子焉邵子之斈旣無傳而張子之殁門<lb/>
人往往卒業於程氏程門斈者篤信師說各有所奮力以張<lb/>
皇斯道柰何丗運衰㣲民生寡佑而亂亡隨之矣悲夫斯道<lb/>
之南豫章延平髙明純潔又得朱子而属之百有餘年間師<lb/>
弟子之言拆衷無復遺憾求之書盖所謂集大成者時則有<lb/>
若陸子静氏超然有得於孟子先立乎其大者之旨其於斯<lb/>
文互有發明學者於焉可以見其全體大用之盛而二家門<lb/>
人區區異同相勝之淺見盖無足論也朱子以來又將百年<lb/>
爲其學者毫分縷析日以增盛曽不足少救俗斈利欲之禍<lb/>
而宋遂亡矣先生之生炎運垂息自其髫齓特異常人得断<lb/>
<pb n="KR4d0493_SBCK_044-11b"/>
簡於衆遺發新知於卓識盛年英邁自任以天下斯文之重<lb/>
盖不可禦也摧折窮山壯志莫遂艱難避地垂十数年其所<lb/>
以自致於聖賢之道者日就月將矣歴觀近代進學之勇其<lb/>
孰能過之南北未一許文正公先得朱子之書於邊境伏讀<lb/>
而深信之持其說以事<lb/>
丗祖皇帝而儒者之道不廢許公實啓之是以<lb/>
丗祖以來不愛名爵以起天下之處士雖所學所造各有以<lb/>
自見其質諸聖賢而不悖俟乎百丗而不惑者論者尚慊然<lb/>
也先生自布衣用大臣薦出處乆速道義以之三命益隆遽<lb/>
至内相之貴稽其立朝之日未嘗有三年淹也施敎成均師<lb/>
道尊重勸講内廷誠意深逺與大議論大事雖可槩見而無<lb/>
悠久浹治之功者非人之所能爲也然而先生生八十有五<lb/>
年耳聦目明以終其身得以其斈肆於聖經賢傳以辨前儒<lb/>
<pb n="KR4d0493_SBCK_044-12a"/>
之惑以成一家之言天下後丗之學者可以探索玩味於無<lb/>
窮矣其於易斈之五十餘年其大旨宗乎周邵而義理則木<lb/>
諸程傳其校定用東萊吕氏之本而脩正其缺衍謬誤其纂<lb/>
言則纂古人今人之言有合於巳之所自得者大槩因朱子<lb/>
象占之說而益廣其精㣲若項安丗玩辭等說則因之盖致<lb/>
其潔静至於自得之妙有非學者所能遽知而通其類例以<lb/>
求之者則在外翼外翼十二篇曰卦綂曰卦對曰卦變曰卦<lb/>
主曰變卦曰互卦曰象例曰占例曰辭例曰變例曰易原曰<lb/>
昜派書校定以伏生所傳自爲一卷不以所謂古文者雜之<lb/>
春秋纂言盖取近代儒者特見之明以破往昔諸家傳註穿<lb/>
鑿之陋决以巳意而折衷之使人知聖筆有一代之法而是<lb/>
經無不通之例旣采摭羣言各麗于經又用趙氏纂例之法<lb/>
分所異合所同纂爲揔例七篇曰天道曰人紀曰嘉禮曰賔<lb/>
<pb n="KR4d0493_SBCK_044-12b"/>
禮曰軍禮曰㐫禮曰吉禮例之綱七例之目八十有八凡春<lb/>
秋之例禮失者書出于禮則入于法故曰刑書也事實辭文<lb/>
善惡畢見聖人何容心哉盖渾渾如天道焉所謂例者學者<lb/>
以此而求聖經云耳儀禮存者卜七篇先生𥙷逸經八篇者<lb/>
投壷奔䘮取之小戴記公冠諸侯遷廟諸侯釁廟取之大戴<lb/>
記中霤禘于太廟王居明堂者篇名見諸鄭氏註而其文則<lb/>
甚略矣有傳十篇冠義昏義士相見義郷飲酒義郷射義燕<lb/>
義大射義皆取之小戴記大射義廼自郷射義而分者聘義<lb/>
公食大夫義則用清江劉氏所𥙷朝事義則取諸大戴記以<lb/>
備覲義而所謂禮記纂言者旣取諸義附于經又别大學中<lb/>
庸别爲一書其存者凡三十六篇通禮九䘮禮十一祭礼四<lb/>
通論十二篇次先後稍変於舊就篇之中科分櫛剔以類相<lb/>
從俾其上下文意聮属章之大㫖標識于左其篇章文句秩<lb/>
<pb n="KR4d0493_SBCK_044-13a"/>
然有倫先後始終至爲精宻先王之遺制聖賢之格言千有<lb/>
餘年其亡闕僅存而可攷者旣表而出之各有所附而其紏<lb/>
紛固泥於專門名家之手者一旦各有條理無復餘藴矣孝<lb/>
經章句最所早定而外傳十卷亡矣其餘皆存也詩則以爲<lb/>
朱氏傳得其七八其有餘論則門人傳其言未及集録周子<lb/>
程子之書旣定於朱子之手而張子邵子之書先生始爲校<lb/>
定次第正其訛缺張子書挈東西銘於篇首而正蒙次之又<lb/>
以邵子爲孔子以來一人而巳盖其於邵子之學深有所㑹<lb/>
悟也先生之博通妙契有未易言者門人衆多浩不可遏各<lb/>
以其所欲而求之各以其所能而受之盖不齊也乃著學基<lb/>
一篇使知徳性之當尊著學綂一篇使知問學之當道所謂<lb/>
窮郷晩進無良師友而有志於斈者循此而學之庶乎其不<lb/>
差矣又有老子莊子太玄經樂律八陣圗郭璞葬書等說卓<lb/>
<pb n="KR4d0493_SBCK_044-13b"/>
見精識去丗俗淺陋之說逺甚而先生支餘之學盖不止此<lb/>
其進學之途轍首見於私録二卷而心術之精微文集具可<lb/>
攷見平日議論門人各有紀述識者有所擇焉嗚呼先生往<lb/>
矣其可得而見者經學文字之傳於丗者也至若厲如秋霜<lb/>
煦若春日論說如江河之淵源沾漑若雨雲之敷沛親切者<lb/>
如劒之就礪薫陶者如飲之得醇望之而心服即之而氣融<lb/>
比之求於言語文字之㣲者其感化疾矣不幸天不憗遺文<lb/>
星下墜後死者不得有與於聲光然而自昔賢者所可見於<lb/>
後丗者亦頼此而巳矣烏乎天乎集之先君子長先生四歳<lb/>
有交友之誼自㓜侍側以聆其緒餘晚仕於　朝甞從先生<lb/>
之後帰田之日先生巳去丗數月盖深嘆其有不可得聞者<lb/>
竊叙所知之萬一以告方來之學者謹繕冩上之　國史太<lb/>
常使君子有所考觀焉至元改元十有二日朔奎章閣　侍<lb/>
<pb n="KR4d0493_SBCK_044-14a"/>
書學士翰林侍講學士通奉大夫知　制誥同修　國史<lb/>
虞集狀<lb/>
　　祭文<lb/>
　　　　祭吴先生文<lb/>
維元綂元年歳在癸酉十二月辛卯朔三日癸巳奎章閣侍<lb/>
書學士翰林侍講學士通奉大夫知制誥同修　國史契家<lb/>
學生虞集謹以清酌庶羞祭于　近故學士先生呉公之靈<lb/>
曰於乎惟皇上帝未䘮斯文篤生先生在我<lb/>
聖元肅肅先生早勇進道脫絶凡俗非禮勿蹈方貟直平歩<lb/>
趍惟程縷析條分朱之治經旣即旣安體充用逹信其有爲<lb/>
自比諸葛宋熄其炎歛而退藏沉潜宻微歴覧無方玩心神<lb/>
明天人妙契時行物生獨據其㑹私淑諸人其書滿家地負<lb/>
海涵優游歳華至元以來　聖賢継作屡聘益尊麟從鳯若<lb/>
<pb n="KR4d0493_SBCK_044-14b"/>
君子偕來言觀言依誨言周詳虗至实歸慨然歸欤爲丗楷<lb/>
則折衷群言以究聖極天錫眉壽安和聦明修辭正經於昭<lb/>
具成及門之徒景附聲合天不憗遺嚮哭交怛昔我先君來<lb/>
寓兹邑取友定交寔尚道德小子不敏竊聆緒言粗兹有聞<lb/>
敢昧其原沗位于<lb/>
朝每踵先覺承之滯留詎曰能學自江徂燕厥里五千琅琅<lb/>
寄詩意速我還属罹多故得歸孔後卒業之志竟不能究木<lb/>
壞山頽後死之悲一觴寓哀匪哭其私嗚呼哀哉尚饗<lb/>
　　　　祭孫履常文<lb/>
維元綂三年歳在乙亥正月甲申朔十日癸巳前奎章閣侍<lb/>
書學士翰林侍講斈士通奉大夫知制誥同修　國史虞集<lb/>
謹遣從子國子生豈致清茶之奠于　近故臨川隠君澹軒<lb/>
孫先生履常甫之靈曰嗚呼前年癸酉歸自京師哭學士呉<lb/>
<pb n="KR4d0493_SBCK_044-15a"/>
公于呉山之下斯文之慟豈爲其私去年之春徴使寔來餞<lb/>
之城闉負痾就醫乃於其間得覯君子從容燕游言論經史<lb/>
將几奉席衿珮鏘只穆兮清風來自竹間逝川沄沄雨雲在<lb/>
山庶幾德人易我鄙頑爾俊爾彦楚楚岌岌來觀來游永有<lb/>
楷式如何不淑天又奪之端行雅言忽其如遺昔有老成邦<lb/>
士環歸濯濯儒林摧幹披枝一之巳甚奚再之爲顧影懷人<lb/>
孰知我思薄奠寓哀情見乎辭嗚呼哀哉尚享<lb/>
　傳<lb/>
　　　　陳炤小傳<lb/>
陳炤字光伯毗陵人少游郡庠有聲三領鄉薦登咸淳乙丑<lb/>
進士第年巳四十六調丹陽尉淮東帥印應雷素知其才辟<lb/>
爲壽春教而留之幕府掌箋翰有進瓊花表文甚清麗人甚<lb/>
稱之炤以功業自許楽仕邊郡舉者滿数改官知胊山縣應<lb/>
<pb n="KR4d0493_SBCK_044-15b"/>
雷猶留之幙府丁母憂歸毗陵歳甲戍<lb/>
大元大兵渡江江東西守者皆巳降大兵自沙武口冐雪徭<lb/>
渡至馬洲將攻常州明年乙亥宋命故叅知政事蜀人姚希<lb/>
德之子訔居常起知其州以炤知兵起復添差通判常州以<lb/>
佐之訔炤心知常無險去臨安近不可守而不敢以苟免求<lb/>
生同起治郡事率羸<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>就盡之卒以抗全盛日進之師厲士<lb/>
氣以守繕城郭備粮糗治甲兵炤輸私財以給用不敢以私<lb/>
䘮失國事身當矢石者四十餘日心力罄焉及兵至城下擁<lb/>
壕而陣城上矢盡不降城且破訔死之炤猶調兵巷戰家人<lb/>
進粥不復食從者進馬於庭曰城東北門圍缺可從常熟塘<lb/>
馳赴行在炤曰孤城力盡援絶而死聀分也去此一歩無死<lb/>
所矣遣子出城求生曰存吾宗之血食勿囬顧駆之號泣以<lb/>
去兵至炤遂死之宋人聞之猶詔贈朝奉大夫直宝章閣與<lb/>
<pb n="KR4d0493_SBCK_044-16a"/>
一子恩澤下有司立廟炤死時有僕楊立者守之不去北兵<lb/>
見而義之縛之以㱕它日将以卑人立曰吾從子得生願終<lb/>
身焉若以卑人則死耳從之至燕得不死往來求常州人得<lb/>
僧璘者具以炤死時事告其子孫乃巳旣罷兵丞相軍士𬋩<lb/>
爲炤孫曰城破時兵至天慶觀觀主不肯降曰吾爲吾主死<lb/>
耳不知其他遂屠其觀云一時節義所激如此炤平生多文<lb/>
章兵亂後畧無存者今惟有進瓊花表印應雷壙志應進士<lb/>
等文百餘篇存焉徒觀其文華者不知其能節義如此也子<lb/>
四人應鳯早卒應黿應麟皆郷貢進士某曽孫顯曽今爲儒<lb/>
陵陽牟献之曰舎門户而守堂奥勢巳甚蹙而訔炤死殆無<lb/>
愧於廵逺炤之友邵煥有曰宋之亡守藩方擐甲胄而死國<lb/>
難者百不一二儒者知兵小臣倉卒任郡寄而死千百人中<lb/>
一二耳若炤者不亦悲夫<lb/>
<pb n="KR4d0493_SBCK_044-16b"/>
史官曰伯顏丞相之取江南行軍功簿大小具在官府可以<lb/>
計日而考之也<lb/>
國朝經丗大典甞次第而書之若炤之死事可以叅考其歳<lb/>
月矣<lb/>
道園學古録卷之四十四<lb/>
<pb n="KR4d0493_SBCK_044-17a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_034-1a"/>
道園學古録卷之三十四　歸田藁八<lb/>
　　　　　　　　　　　　　雍　虞　集　伯生<lb/>
　　序<lb/>
　　　　送李敬心之永嘉學官序<lb/>
宜黄李君敬心作石城教諭建昌州學正常孰州教授皆得<lb/>
故翰林學士臨川呉公之言其家居作其邑之學呉公又爲<lb/>
之記今年赴永嘉教授思欲得呉先生言邈乎逺哉不可得<lb/>
而聞之矣乃辭親戚于郷登家人于舟而後東行百里而有<lb/>
求於不肖者之言嗟夫予豈有易於呉公之言哉然而別十<lb/>
有四年之逺居相去之近而不得一接於顔色以觀其學行<lb/>
之所至而將何以爲言哉大抵呉公之意以敬心天資之敏<lb/>
齠齓而記誦于諸經家學之懿旣長而不流於俗學欲其深<lb/>
明于聖賢之遺經不欲其爲浮靡之文以干禄仕欲其脩君<lb/>
<pb n="KR4d0493_SBCK_034-1b"/>
子之行不欲其從卑苟之術以趍勢利其卒章也必以言忠<lb/>
信行篤敬而朂之至以巳之爲學者爲說丗豈復有斯言哉<lb/>
稽諸其文自丙辰至于今二十有五年矣呉公求其明經也<lb/>
經旣明矣呉公之欲其脩行也行旣脩矣呉公之所以望其<lb/>
忠信篤敬者當有諸其躬矣今以是而教人舎此將奚適乎<lb/>
吾故曰昔者求以盡乎巳今者將以推乎人豈有易於呉公<lb/>
之言哉是故天下之言學者其端多矣必欲求於聖賢之域<lb/>
舎此二言者雖有過人之才超丗之志有不足與於斯文者<lb/>
矣昔朱子在時永嘉之學方興意氣之軒昻言辤之雄偉自<lb/>
非朱子孰足以當其鋒哉自是以來以功業自許者足以經<lb/>
理于當丗以詞章自許者足以風動于斯文至于六經之傳<lb/>
註得以脫略凡近直造精微如薛常州春秋等書實傳註之<lb/>
所不可及而足以發明于遺經者也山川文物之美遺風流<lb/>
<pb n="KR4d0493_SBCK_034-2a"/>
澤之傳彬彬然濟濟然誠𣏌梓之茂林而鳯麟之靈囿也教<lb/>
之之道無以忠信篤敬爲庸常之言深求呉公之意而有以<lb/>
激勸之則學者之於斯道也豈不有可望者哉<lb/>
　　　　翰林直學士曽君小軒集序<lb/>
昔在至元大德之間天下大定<lb/>
天子方與民休息中外晏然可謂熈洽之至矣<lb/>
武皇帝入纂大綂當富有之大業　聖明於赫盛莫加焉方<lb/>
是時也國家豐𥙿府庫充斥封爵並建於公孤而不攝錫賞<lb/>
下逮於　御而不匱而秉鈞軸者多練事而襲故安常而厭<lb/>
動慢㢮之習見焉於是有智力過人者欲見於有爲以功名<lb/>
自許招倈才俊採拾論議一言悟主風采震動立尚書以出<lb/>
朝廷之政治天下之事中書之署僅同閒局居其職者俛焉<lb/>
食禄而巳於是新任事執政者各獻其能以佐君相不次超<lb/>
<pb n="KR4d0493_SBCK_034-2b"/>
擢以建事功政令日出震耀竒偉其大者如作中都改楮幣<lb/>
復泉布責郡縣吏以九載黜陟之法而考功之職興焉武功<lb/>
曾君益𥘉自逢掖超拜翰林直學士而專任考功一司於天<lb/>
官矣明年政歸中書考功隨罷益𥘉竟歸廬陵時年三十有<lb/>
九後若干年而卒卒之後二十有三年其子如<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>輯其遺文<lb/>
相示以爲益𥘉在朝時予方爲學官與之同<lb/>
朝者也是以來徴文以序其端予聞益𥘉甫四五歳巳通文<lb/>
字善属對機敏捷出稍長編渉經史甞與其弟巽𥘉相對背<lb/>
誦韓退之文竟日終卷不止廬陵有文士宋之旣亡習尚竒<lb/>
変益𥘉獨能不然凡爲詩文㫪容幽逺有昔者先正之遺音<lb/>
焉其擬古人表記賦頌之属盖以詞學自期稍起試有司爲<lb/>
郡縣教官用䕃調桂林録判皆不屑也早游京師聲譽日起<lb/>
於諸公間遂登顯仕當至大時封拜傍沛故代言之在藁獨<lb/>
<pb n="KR4d0493_SBCK_034-3a"/>
多考績聀專故畫一之公牘具在則所謂春夢之録者君子<lb/>
不得不爲之一慨也烏乎<lb/>
武皇升天於今盖三十年今　聖子神孫継継承承人才軰<lb/>
興冶道新盛而吾益𥘉不及見之矣昔集承乏於文史之間<lb/>
甞從禁近見丞相楚公之子二人而當時執政及諸貴臣之<lb/>
家咸浹於見聞矣近時復置考功而予在荒野亦不盡知其<lb/>
說觀於益𥘉遺文之有傳亦足以見當時之事九重清閒之<lb/>
燕或有觀文學於先朝尚有徴於斯乎哉<lb/>
　　　　曾撙齋縁督集序<lb/>
縁督集者故宋德慶太守曽侯丰㓜度之文也侯撫州樂安<lb/>
人登乹道己丑進士第積官至朝散大夫至叅知政事眞公<lb/>
德秀㓜甞學於侯侯殁眞公志其墓石納竁中不得見而侯<lb/>
之孫焄以䕃補官歴鴈茶海口兩監鎮調平江府節度推官<lb/>
<pb n="KR4d0493_SBCK_034-3b"/>
則由眞公念舊而推引之也二百餘年而書亡　國朝元繞<lb/>
初今監察御史前進士爕理溥化來監其邑詢求其郷之先<lb/>
生舊人得其族譜兩卷故翰林學士呉公之所叙也又命侯<lb/>
之五丗孫德安購其遺書得今集二十卷將刻之而爕君召<lb/>
拜御史書未及成後三年德安求予叙之按樂安未置邑時<lb/>
地属廬陵之永豐其先在唐末五代時有異人善相地者爲<lb/>
之葬而子孫果蕃以盛如其占江郷好事者人人能道之往<lb/>
觀者至今車轍馬跡不絶於其里其顯者則莫盛於德慶矣<lb/>
侯方未第時自著其族譜叙以爲逺不及温陵宣靖公家父<lb/>
子福德功勲之盛近不及南豐子固兄弟文學名位之著慨<lb/>
然有自憤之志不一二年遂䇿名大廷其志亦宏矣哉予得<lb/>
其所欲刻者而有以見之其氣剛而誼嚴辤直而理勝其有<lb/>
得於易之竒詩之葩者乎取譬托興傑然不溺於風俗山川<lb/>
<pb n="KR4d0493_SBCK_034-4a"/>
磅礴雄偉之氣盖有以發焉夫物之精華乆而不㓕則有神<lb/>
明之助者矣一編之書獨發於五丗諸孫之手殆非偶然也<lb/>
德安能儒能醫則文理之美隂德之厚尚有以昌其書者乎<lb/>
侯登科之年則我先忠肅公入相之歳俯仰今昔故爲之書<lb/>
　　　　范左司松溪詩集序<lb/>
故宋左司豐城范公松溪集六卷公子徳劭以爲公所著述<lb/>
甚多遭靖康建炎兵火所存惟此而巳并述公行事一篇附<lb/>
其後其九丗孫申如以其郡士熊昶書來告曰郡人至順辛<lb/>
未進士熊爟宰番禺令申如以松溪集來爲刻梓而傳之昶<lb/>
爲來請略叙其始末公諱濬字舜文生元祐已巳徽宗時行<lb/>
三舎法公自縣斈升洪州學九年貢辟雍政和八年戊戌改<lb/>
重和上舎及第調撫州儀曹又調福建提學司主管文字提<lb/>
學司罷宣和四年還官太斈以幸斈恩轉文林郎七年授䖍<lb/>
<pb n="KR4d0493_SBCK_034-4b"/>
州儀曹改節度推官佐幕䖍有政金迫宋南渡郡多兵盗公<lb/>
治之有方紹興四年以薦者改宣教郎知建州歐寕縣有治<lb/>
迹旣滿縣人争留之太守魏某以聞召見除兵部貟外郎歴<lb/>
舎部户部樞宻院檢詳尚書右司郎中遷左司郎中兼中書<lb/>
省檢正與時宰秦檜議不合求去除知南劒州至官乞祠二<lb/>
奉　至主管玉隆萬夀宫紹興二十二年丁父憂後三年卒<lb/>
官至朝奉大夫云松溪集詩文皆南渡後所存者往往哀二<lb/>
帝之北狩憤王業之偏安其上致剳子論言之要以爲不當<lb/>
如三國之紛争當如帝王之弔伐其獻䇿先内治而後用兵<lb/>
以祖宗之德意感激士大夫去弊政之所以害國蠧民者而<lb/>
一歸於仁可謂正議也巳而豐水舊志及今翰林直學士郡<lb/>
人掲公傒斯所言胡忠簡公論王倫劄子盖出公筆而胡公<lb/>
以爲公親老䟽上必有危禍而自上之遂南遷當是時瀘溪<lb/>
<pb n="KR4d0493_SBCK_034-5a"/>
王民瞻送之以詩言頗激切猶中危禍使檜知出於范公之<lb/>
筆則公之禍可獨免乎而行述上之公與檜有舊檜乃曰舜<lb/>
文領取從官去可也何用多言然公遂去國矣檜雖未忍致<lb/>
害於公而公不自安而家居終身君子之禍亦慘矣哉夫食<lb/>
人之禄則不敢内頋其私此公所以奮筆而不辤知其必墮<lb/>
危禍不忍危其親朋友之厚徳而區區以聲名禍福計較者<lb/>
恐非二公之心也孔子論殷三仁又言伯夷叔齊求仁而得<lb/>
仁盖言盡其心盡其分而無所計較於外者也范公之草䟽<lb/>
胡公取而上之庶幾君子之道焉是以不可不表而論之也<lb/>
至正元年辛巳九月前史官虞集序<lb/>
　　　　送朱徳嘉序<lb/>
周子之教學者曰志伊尹之所志學顔淵之所學先儒之言<lb/>
曰立志以明道希文自期待明道之學顔子之學也希文其<lb/>
<pb n="KR4d0493_SBCK_034-5b"/>
志伊尹之志者乎昔者<lb/>
仁廟以<lb/>
丗祖皇帝之遺意設進士科以取士某甞聞之時宰之言曰<lb/>
或謂進士取人多而得官速且病其無實效也　仁皇曰千<lb/>
百人中得一范仲淹斯足矣然則得希文斯得伊尹矣　聖<lb/>
神之見豈不明且逺哉然自此科而進者凡七舉而小輟其<lb/>
爲人也或顯或晦或升或沉命則有不齊者焉今揚于<lb/>
王庭尚多首科之人精神之所感天人之際固如此夫今年<lb/>
聖天子下明詔復進士科而乙亥郷貢之士旴江朱禮德嘉<lb/>
始以詩經舉於郷巳而就校官之例來兹邑秩且滿而<lb/>
明詔適下某乃爲之言曰當始議科舉時某承乏奉常畧聞<lb/>
其議論之未有云明道欲取天下之俊秀聚而教之京師其<lb/>
成者散之四方以教其人盖一道徳而同風俗之事則無患<lb/>
<pb n="KR4d0493_SBCK_034-6a"/>
乎異端旁說或得以出乎其間使聖賢之傳不明而天下不<lb/>
𬒳其澤者也是時廷臣欲有由答德意而患夫其道有待於<lb/>
悠乆也乃定取士之法其書必曰易書詩春秋禮記其道必<lb/>
出於堯舜禹湯文武周公孔子其學之授受必由乎顔曾思<lb/>
孟周程張朱以爲論定而不可踰越者也然則如此而得士<lb/>
焉而用之則必有以希文自期待而逹於伊尹者出焉惜乎<lb/>
趍而應之者僅以爲入仕之途及其得之俯首所事不過衆<lb/>
人之事而巳使說者得以爲辭豈當時之意乎今旣輟而復<lb/>
興　聖明特逹之造群賢賛㐮之美豈徒然哉老病衡茆無<lb/>
復聞其萬一徒以昔之所聞而爲徳嘉言之易書詩春秋禮<lb/>
之爲經五儒者盖莫不欲通焉漢之專門名家則亦巳固矣<lb/>
而先儒之說曰先通一經而明則餘經可得而通也旣而又<lb/>
有言曰論語大學中庸孟子之說通則諸經可得而通矣此<lb/>
<pb n="KR4d0493_SBCK_034-6b"/>
皆要言也　國家之制通問四書之疑而各明一經之義如<lb/>
此而學者其於文義固不待言施諸有政何可禦也所恨者<lb/>
各奏其技以應之有司者隨其所得而取之是以失之於昔<lb/>
而不可不勉於今者也就令有司者以虚文取之而吾黨之<lb/>
士其爲學也則不可以苟焉也巳矣吾見德嘉之治斯校也<lb/>
旦暮坐堂上與諸生說經緝文井井有序而不倦縣長貳待<lb/>
以賓師之禮而不敢褻暇日投壷雅歌以爲樂及觀其退處<lb/>
於家父母皆髙年而康寕飲食起居有節妻子嚴畏而和敬<lb/>
果有得於所習之經也乎觀於孔門弟子之記載聖人之於<lb/>
詩獨數數而言之愛其子言之於子貢子夏言之本之以思<lb/>
無邪推至於專對授受始末周至沛然孰有盛於詩者哉徳<lb/>
嘉之以是書進也推之家人父子之常而逹諸天下國家之<lb/>
大以其易直子諒之意而行之言論詠歌之間雍雍乎渢渢<lb/>
<pb n="KR4d0493_SBCK_034-7a"/>
乎使無所迫切而意巳獨至豈無以發揮盛徳之至者乎仍<lb/>
改至元之六年十月十五日雍虞某叙<lb/>
　　　　送郷貢進士孔元用序<hi>有詩</hi>
歳庚午殿試後集與閣學士阿榮存𥘉候見直廬存𥘉慨歎<lb/>
相語曰更一科後科當輟輟兩科而復復則人才彬彬大出<lb/>
矣又歎曰榮不復得見公猶見之應之曰得士之多誠願如<lb/>
存𥘉言方今文治興隆未必有輟貢理存𥘉　國家丗臣妙<lb/>
於文學在上左右華年方殷斯文属望集老且衰見亦何𥙷<lb/>
耶又歎曰数當然耳問何以知之弗荅也後三年集歸田而<lb/>
存𥘉有玉樓之召乙亥果停貢今歳<lb/>
聖天子科詔興賢一一如存𥘉言猶願此舉得人亦如其言<lb/>
則區區畎畒之愚誠也臨川素號多士前七舉進士者予弟<lb/>
仲常與黄養源同年張國賓予校藝南省所得羅友道予忝<lb/>
<pb n="KR4d0493_SBCK_034-7b"/>
讀卷時所奏也今年臨川之士預薦者六人前此未有如此<lb/>
之盛者元用闕里之系清江三仲家之傳曽子白南豐之後<lb/>
劉良甫墨壯公是公非家子孫當汴宋極盛時皆文學知名<lb/>
大家去之三百年而有子孫並薦於今日徐國基之髙大父<lb/>
甞爲試官得周益公程文題之曰此有公輔之器時以爲知<lb/>
人涂自昭張直方皆再舉直方尤老於文學者六君子之丗<lb/>
業積學豈苟然僥倖於一日者哉予以州里耳目之近以推<lb/>
其逺而未知者則彬彬多材之出其徴詎不可信哉元用質<lb/>
粹而文髙與子白皆予素所期望者行省將歌鹿鳴而勸之<lb/>
駕元用亟來山中爲别其意尤古乃賦詩以餞之并寄諸君<lb/>
子云　明詔興賢第九春臨川今薦六賢人南宫入奏催廷<lb/>
對硯影龍旗墨色新　又附見二首云<lb/>
青田千仞妙髙臺天挺清明不丗才化鶴能來塵路絶芒芒<lb/>
<pb n="KR4d0493_SBCK_034-8a"/>
驕莠欲誰裁<lb/>
臨川經學邁前脩摹進遺書幾驛舟天上鴻儒多雅識春明<lb/>
勸講逹宸旒<lb/>
　　　　饒敬仲詩序<lb/>
予歸老山中習俗嗜好不留於胸吹獨與幽人雅士咏詩讀<lb/>
書尚未能忘情焉四方之君子念其衰老不鄙而枉教以飫<lb/>
予之欲何其幸也前午饒君敬仲遺予五言長詩凡百韻陳<lb/>
義之大論事之逺引援於往昔聖賢之業鋪張乎一代文章<lb/>
之體縱横開合動蕩變化可喜可駭可感可歎及觀其他作<lb/>
往往不異於此而此千言者尤足肆其馳騁云爾問其學所<lb/>
從出則甞從乎臨川呉先生游宜其所聞過於人也逺矣甞<lb/>
著書一編述山水之情性呉公亟稱之首爲之序以傳于丗<lb/>
夫山之行重峯峻嶺奔騰起伏勢若龍馬亦或以廣衍平大<lb/>
<pb n="KR4d0493_SBCK_034-8b"/>
爲勝水之流驚湍怒濤吞天浴日莫窮涯涘而亦或以平川<lb/>
漫澤紆餘清泠以爲美不可執一而論也盖其脉絡貫通首<lb/>
尾相映精神所在隨寓而見是以能極其變焉敬仲得此於<lb/>
其心一託於吟咏之事故能若此何其快哉昔李陽冰善篆<lb/>
書自以爲有得於日月風雲山川草木動植之體敬仲之詩<lb/>
得於山川亦何竒哉然吾晩歳足駸駸而視茫茫也山水之<lb/>
間濟勝之具頓絶惟有端坐絶物使善歌快誦於清風明月<lb/>
之際亦足以慰吾之寂寞也乎故爲題其篇端云至元己卯<lb/>
二月朔旦邵菴虞集序<lb/>
　　　　漁樵問對序<lb/>
元綂癸酉　十月集自禁林告老而歸中表父兄巋然獨存<lb/>
者唯吾溪山翁一人而已間居食貧無以爲樂恬憺之極賦<lb/>
詩以相娯友人易濤命其子升輯而録之數年之間不覺成<lb/>
<pb n="KR4d0493_SBCK_034-9a"/>
帙翁之子宗蕃請題以名集曰翁之丗大父安撫公釣游之<lb/>
所曰漁墅而集之故郷人有識之者曰此青城山中樵者也<lb/>
宜題曰漁樵問對至元庚辰四月十五日虞集叙<lb/>
　　　　送呉尚志序<lb/>
今年　明詔復進士科外有司將取乙亥所貢士而勸之駕<lb/>
焉而盱兩郷貢進士適皆在兹邑其一人曰朱君德嘉其一<lb/>
人曰呉君尚志也乃孟冬朔旦予與邑大夫士與二君登乎<lb/>
邑之北山而賦焉㑹者十數人莫不舉酒相属於二君以望<lb/>
其决䇿於大廷矣明日德嘉告予曰尚志有求贈言於子之<lb/>
意予病退於野學日以困何以爲子言乎然昔者竊聞設科<lb/>
之意所望於君子者甚重也三十年間其見用於朝廷者固<lb/>
不少矣然而一日得之而爲禄仕焉明經之學不逹於行事<lb/>
陳䇿之善皆付於虚文區區絀徇於吏俗此固衆人之所疑<lb/>
<pb n="KR4d0493_SBCK_034-9b"/>
君子之所歎朝廷之闕望而科目之所以有間也乎方今<lb/>
聖明在上文治大興沛然有制禮作樂之盛朱君以詩進呉<lb/>
君以禮筵其必出而有合於當丗也乎且禮之爲經儀禮十<lb/>
七篇有司不以爲問所以取士小戴之記也四十九篇雖記<lb/>
載之文不一而子思曾子道學之傳在焉是故不學乎此則<lb/>
易詩書春秋未易可學也且夫堯舜三代之遺說天子諸侯<lb/>
大夫士之成制吉凶軍賓嘉之具物雖或殘缺叅錯然舎此<lb/>
幾無可求者焉必有制作以復先王之舊冝必有攷於興革<lb/>
而舉錯之者矣是豈尚可以取應得之於一日遂忘其事於<lb/>
他年者乎昔者顔淵有問於夫子而從事於視聽言動之目<lb/>
亦曰禮而巳矣至乎爲邦則虞之樂夏之時殷之輅周之冕<lb/>
豈無其具乎内聖外王有道有器夫豈可二之哉吾故以爲<lb/>
學乎禮者又當先於諸經者也何也以其學而脩之者即可<lb/>
<pb n="KR4d0493_SBCK_034-10a"/>
以舉而行之者也然則可以付之空言乎哉吾聞之聖人之<lb/>
教其子也學詩學禮而巳尓集是以命弟子學詩於德嘉矣<lb/>
然則學禮者其將求之於尚志乎子之郷有前進士江君學<lb/>
庭者禮士也謝君子順詩士也於予有文學之契焉試以吾<lb/>
言而論之乎<lb/>
　　　　送李棟伯髙序<lb/>
臨川李氏有活人之隂徳至其諸孫質羡而業儒郷人君子<lb/>
多稱焉今年二見本來居月餘予爲著君子堂記以勉之後<lb/>
一月其從弟棟又來而云將游學於四方也夫子弟生於隂<lb/>
徳之門譬諸草木生乎沃壌其所因者厚矣然而嘉榖芳草<lb/>
之生有待於人力非若稂莠稊稗易於蕃茂也是故閑之護<lb/>
之而保養之父兄之事也扶之持之以匡直之師友之功也<lb/>
故有内外之辨而無逺近之殊矣嗟乎徑寸之珠不鬻於三<lb/>
<pb n="KR4d0493_SBCK_034-10b"/>
家之市千里之馬不試於山徑之蹊楝之隘其閭而欲有所<lb/>
觀乎四方豈非内視而有餘者哉昔者君子將觀於㑹通以<lb/>
行其典禮豈非有志者乎棟甞學詩乎詩曰芄芄黍苗隂雨<lb/>
膏之言欲其潤澤長養之深也又曰芃芃棫樸薪之槱之言<lb/>
有成材人將用之有不待已之求也又曰䈴葭蒼蒼白露爲<lb/>
霜盖言其時至而器成則其所至亦逺也乃書以贈之<lb/>
　　　　熊萬初舊雨集序<lb/>
熊君萬初與僕相識十餘年始得見其舊雨集觀其與呉學<lb/>
士書問古文尚書知其能守素學不事浮靡出眞見而無苟<lb/>
從端慤有規矩新學小生未之能及也襍著本埋而敷鬯詩<lb/>
賦亦雅而不阿皆未易及也僕至郡少俊之士多不鄙來見<lb/>
問之多出萬𥘉之門雖其後更他名師而篤實有質行多吾<lb/>
萬𥘉所啓也然則文豈足以盡知吾萬𥘉哉<lb/>
<pb n="KR4d0493_SBCK_034-11a"/>
　　　　醫書集成序<lb/>
醫之治人疾病也砭<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>以鑚灼其肌膚酷毒以攻害其腑臓<lb/>
非有順適之快甘和之美而不愛千金重幣以求其厲巳者<lb/>
而甘心焉誠以其疾苦之加死亡之至有甚於醫之所用故<lb/>
也故曰不得巳而用之猶國家之用兵與刑也聖哲之爲治<lb/>
豈忍使殘忍之伎以劓刵而加諸血肉之軀使勇悍之夫操<lb/>
殺人之器以跳梁擊刺以爲功也固將以禁姦慝止暴亂以<lb/>
安良善而致治平云尓是以兵有兵書刑有刑書然而叔向<lb/>
不滿於子産趙括一戰而亡君者誠以執書而不知用其害<lb/>
有不可勝言者也醫之爲書古先聖神之言而僅存於今者<lb/>
素問難經靈樞甲乙之類而巳古書竒奥丗逺不無缺鑿難<lb/>
解者多矣張長沙之書學者重之幾列於經後丗之說者衆<lb/>
若成無已之不謬於㫖要者或寡矣千餘年後継而作者其<lb/>
<pb n="KR4d0493_SBCK_034-11b"/>
河間劉守眞乎而其言亦古奥丗俗淺俚非儒家深於文字<lb/>
者亦未易以盡通也寥寥数千百年天下萬方之國生齒之<lb/>
繁何可数計而傳其學者又如此則醫之爲道人之爲生不<lb/>
亦殆乎且以近丗論之士之生於東南者氣質柔弱腠理淺<lb/>
踈魚肉菜果粳稲之食短味而少力土薄水淺炎蒸濕沮易<lb/>
以中襲故其人多畏忌而慎攻伐是以醫者之用薬每尚温<lb/>
平至於疑似之間依俙以甞試雖其謬誤均爲殺人然謹愼<lb/>
循持猶可以漸理故說者曰得其道者爲冶病悞於前失者<lb/>
又湏治藥病雖巳失所幸其藥勢之緩猶或可爲也中原至<lb/>
於北方風氣堅勁禀受雄壯飲食充厚膚理嚴宻大實大滿<lb/>
之疾常常有之爲河間之學而得其傳者胗脉察證真知邪<lb/>
之所在一决而去之可謂快意而通神者矣而其時東垣有<lb/>
㓗古老人用薬至詳實甞以固根夲爲重非惟法當冝然而<lb/>
<pb n="KR4d0493_SBCK_034-12a"/>
亦可以救當時一偏之弊矣我<lb/>
國家混一海宇地氣周流無有間隔然而東南之民柔脆如<lb/>
故而冨完安楽之乆奉養之厚欲楽之縱則中州北方之人<lb/>
不如昔者亦有之矣近丗乃有勦用其法以自夸不足以深<lb/>
知劉君之㫖而究其法一切從事於苦寒䟽利之劑抵掌扼<lb/>
腕以爲神術今夫殺人者死傷人抵罪有國者莫之能易也<lb/>
若而人者操殺人之具於頃刻之間而莫之禁亦獨何心也<lb/>
哉噫非書之罪也譬若治平之丗或草竊生乎其間爲政者<lb/>
或一夫之力治之而有餘或千人之衆討之而可定的知賊<lb/>
之所在而用吾兵焉則賊除而國安矣今也雖有小冦而遽<lb/>
出重兵以討之𥘉莫知賊之所在於是元氣傷而本勢虚雖<lb/>
微賊反足以成其勢而猖蹶者有之矣賊雖去而本勢隨之<lb/>
以盡者亦有之矣甞有及吾門者謂甞治某人之疾盖用大<lb/>
<pb n="KR4d0493_SBCK_034-12b"/>
黄朴硝数斤煑以大酒数斗而飲之一夕疾良巳又如是者<lb/>
飲之数日疾乃巳予斥之曰古人服重劑疾去止後服且分<lb/>
兩少於今日權衡多矣雖牛馬豈能飲如此湯劑乎予後跡<lb/>
其所治者皆死古之人一汗之速猶恐促其年若用薬如斯<lb/>
人者殘忍可勝誅哉予閑居病此乆矣而未有發予之論者<lb/>
㑹稽處士費無隱來山中退然有不自足之意惻然有憫丗<lb/>
之深心自脩若不足而懼無以及人也故亦好醫焉甞問其<lb/>
所爲學則曰臨川之金谿有三十六峯者古僊真人之所游<lb/>
也其下有鄧君文彪者不楽居家而好脩真之事甞去郷里<lb/>
適呉越之郊有聞其風者築室山水之勝以留之其徒苦挽<lb/>
之以還其郷乃以暇日盡攷古醫經彚而别之三十有餘卷<lb/>
命之曰醫書集成数十年而後成攟拾離合該博叅互其用<lb/>
心亦勤矣鄧君憂醫學之失傳而人生之不遂盖同於予心<lb/>
<pb n="KR4d0493_SBCK_034-13a"/>
也修書之事無隱亦與聞焉鄧君字謙伯號無爲子書成而<lb/>
化去無隠治其䘮如禮又經紀其家獨寳其書以傳示諸公<lb/>
間南行御史臺侍御史張公起巖見而恱之曰子宜得蜀郡<lb/>
虞伯生氏之序則當助子刋行矣後数年始能來爲余道之<lb/>
嗟夫昔之爲方書者先列其經絡以見其病之所在隨而見<lb/>
其治之之方其後又有内因外因不内外因之目而條列之<lb/>
而言病者無遺處矣兹書也乃自顛至踵分列百骸而以病<lb/>
係之觀其病之所見輕重大小無不盡在即其條而後觀其<lb/>
受病之經所因之故一經一緯可以互見亦著書之一法云<lb/>
學不博不足以盡其藝爲醫者尚有攷於斯文<lb/>
<pb n="KR4d0493_SBCK_034-13b"/>
</p>
<p>
道園學古録卷之三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0493_SBCK_006-1a"/>
</p>
<p>
道園學古録卷之六　在朝藁六<lb/>
　　　　　　　　　　　　　雍　虞集　伯生<lb/>
　　序<lb/>
　　　　國子監後圃賞梨花樂府序<lb/>
至大庚戌之仲春大成殿登歌樂成時雨適至我司業先生<lb/>
樂雅樂之復古顧丼澤之及時於是乎賦喜雨之詩推本歸<lb/>
功於成均之和廼三月辛巳國子監後圃梨花盛開先生率<lb/>
僚吏席林䑓之上尊有醴盤有𬞞肴胾雜陳勸酬交錯飲且<lb/>
半命能琴者作古操一闋禽鳥翔舞雲風低廻先生於是歌<lb/>
木蘭之引以寓斯文之至樂而泳聖澤之無窮也明日僚友<lb/>
酌酒而賡之又明日諸生之長酌酒而賡之氣和辭暢洋洋<lb/>
乎盛哉虞某起言曰古之教者必以樂故感其心也深而成<lb/>
其德也易命大夫者猶與之登髙賦詩而觀其能否兹事不<lb/>
<pb n="KR4d0493_SBCK_006-1b"/>
聞乆矣今吾師友僚佐乃得以講誦之睱從容詠歌庻幾乎<lb/>
樂而不淫者亦成均之義也命弟子緝録爲卷以貽諸好事<lb/>
可覽觀焉謹序<lb/>
　　　　贈何明之序<lb/>
中山何君以醫道行乎京師求視病發藥者足相踵於門旦<lb/>
暮不絶何君甞以病緩急爲先后不徇貴富不棄貧賤與藥<lb/>
當病不計其貲之高下故人多趍之衣服幣帛貨具至於車<lb/>
馬之餽常常而至君亦不甚經意也國子伴讀李生病寒熱<lb/>
日且乆不解衆謀可以起其疾者咸推君焉於是得何君治<lb/>
如法良愈生同舎爲倒槖中餘貲以謝君曰子去家逺姑俟<lb/>
他日及生歸復來又致所以謝則又却之曰書生無爲事此<lb/>
生思所以荅何君者來請叙其事求歌詩於名筆以道之嗟<lb/>
夫名與實對義與利反今何君之爲醫也不區區於一簮之<lb/>
<pb n="KR4d0493_SBCK_006-2a"/>
獲而以活人爲心其度越等儕逺矣誠有其實雖無文字之<lb/>
傳猶將見稱於當丗况君子知其實而樂道其事者乎吾知<lb/>
何君之道草矣<lb/>
　　　　李仲淵詩槀序<lb/>
集賢直學士李君仲淵自録其五言詩而題之宗雅觀其製<lb/>
名則其所以自喻者可得而知矣五言之道近丗幾絶數十<lb/>
年來人稱涿郡盧公故仲淵自序亦属意盧公然仲淵來朝<lb/>
廷爲學士而盧公去丗巳乆獨呉興趙公深知之至以爲上<lb/>
接蘇州呉興博古通藝精詣入神兼古人之能事者多矣而<lb/>
獨常吟諷其詩每欲以詩人自稱而天下亦信其誠有不可<lb/>
及者廼獨推公若此信知言哉某甞以爲丗道有升降風氣<lb/>
有盛衰而文采隨之其辭平和而意深長者大抵皆盛丗之<lb/>
音也其不然者則其人有大過人而不係於時者也善夫袁<lb/>
<pb n="KR4d0493_SBCK_006-2b"/>
伯長甫之言曰雅頌者朝廷之間公卿大夫之言也某聞之<lb/>
矣君子之德風也小人之德草也草上之風必偃觀宗雅者<lb/>
可以觀德於當丗矣夫<lb/>
　　　　本德齋送别進士周東揚赴零陵縣丞詩序<lb/>
至治辛酉富州周君東揚登進士第授零陵丞十月將之官<lb/>
其州人熊君昶之尉崇仁實予寓邑也爲之言曰君之行送<lb/>
之者歌詩凡数百篇天慵熊先生序之又百餘篇曰本德齋<lb/>
詩者州人之甞從君者所賦也属某序之夫門人弟子之於<lb/>
其師也聞其議論觀其容色而習其傳授也乆矣其未見者<lb/>
施之涖官臨民者也今又將親見之則其期望視則者冝其<lb/>
異於他人哉别爲卷而表之宜矣某聞之延祐𥘉　天子慨<lb/>
然思見儒者之治命執政講求取士之法執政者退而與廷<lb/>
臣議焉曰唐宋科舉之制先朝議論常及之盖周人郷㪯里<lb/>
<pb n="KR4d0493_SBCK_006-3a"/>
選之遺<hi>也以</hi>爲可盡得天下之士乎固不敢必以爲不足以得<lb/>
天下之士乎則昔之大賢君子胥此焉出其弊者尚文之過<lb/>
也仐爲是㪯者本之德行以觀其素求之經斈以觀其实博<lb/>
之以文藝以觀其華䇿之以政事以觀其用通此其庻幾矣<lb/>
而或者以爲此四者自古之人據其一巳足名丗今欲兼之<lb/>
不亦難乎是不知本出一原体用無二致也於是　天子特<lb/>
出睿見獨㫁而行之其宵旰望之之志深矣縉紳先生之言<lb/>
曰吾黨之士何以報上哉盖企而望之伏而歎焉庻乎其有<lb/>
以當上意矣𥘉君與予弟仲常同㪯進士而有司竟失君於<lb/>
乎上下之属望豈不欲少見善治善教於天下哉夫丗之言<lb/>
官者大抵各極其才智之所能至耳未有岀於斈者也今<lb/>
朝廷之𥘉議若此宜必有豪傑之士自此出矣然而進士之<lb/>
見用爲吏者或忌之或容之且以積嵗月進分寸者視進士<lb/>
<pb n="KR4d0493_SBCK_006-3b"/>
一日之易常情固不能無忌或曰是儒者新進冝於吏治有<lb/>
所不知姑容之姑容之夫忌者未必非進徳之礪而君子安<lb/>
有受容於人而莫之恥乎顧方屈曲睢盱以效夫常人之所<lb/>
能而未能也略不少見儒者之效則亦豈所望者哉雖然此<lb/>
衆人之言云耳殆未足以知君子之所爲也木徳齋詩者師<lb/>
友相與之言在焉予故得極其說不自知其言之過也君子<lb/>
亦亮之否乎零陵永附城也昔我先大父開國府君甞守求<lb/>
今餘六十年矣豈無父老之子孫猶識其遺治者哉而山石<lb/>
之間登覽題詠之蹟尚多有之周君佐理之暇時出游以自<lb/>
適或有見焉願歸以告某也<lb/>
　　　　安敬仲文集序<lb/>
黙庵集者詩文凢若干篇槀城安君敬仲之所作其門人趙<lb/>
郡蘇天爵之所緝錄者也旣繕冩乃來告曰昔容城劉静脩<lb/>
<pb n="KR4d0493_SBCK_006-4a"/>
先生得朱子之書於江南因以之遡乎周程吕張之傳以求<lb/>
逹夫論語大學中庸孟子之說古所謂聞而知之者此其人<lb/>
歟聞其風而慕焉者敬仲也與静脩之居間數百里耳然而<lb/>
未甞見焉徒因其門人烏叔備承問其說以爲學則是敬仲<lb/>
之於静脩盖亦聞而知之者乎願序而傳焉嗟乎知之爲知<lb/>
有未易一槩言者聖賢之道大矣丗多豪傑能因其才識之<lb/>
所至而知其所及者其人豈易得哉昔者天下方一朔南㑹<lb/>
同縉紳先生固有得朱子之書而尊信表章之者今其言衣<lb/>
𬒳四海家藏而人道之其功固不細矣而静脩之言曰老氏<lb/>
者以術欺丗而自免者也隂用其說者莫不以一身之利害<lb/>
而節量天下之休戚其終必至於誤國而害民然而特立於<lb/>
萬物之表而不受其責焉而自以孔孟之時義程朱之名理<lb/>
自居而人莫知奪之也觀其考察於異端幾㣲之辨其精如<lb/>
<pb n="KR4d0493_SBCK_006-4b"/>
此則其下視一丗之苟且汙濁者不啻蠛蠓之細犬<graphic n="KR3007" url="https://raw.githubusercontent.com/kanripo/KR-Gaiji/master/images/KR3007.png" mimeType="image/png"/>之穢<lb/>
豈不信然敬仲氏終身師慕之則其所見何可量哉然静脩<lb/>
門人甞有與予同爲國學官者從問其師說不予告也退而<lb/>
求諸其書見其告先聖文曰早因躁狂若將有志中實脆屈<lb/>
未立已頽揆厥無成實由貪懦時馳意去凛不自容顧念𥘉<lb/>
心怳焉如失觀乎此言則静脩道德之所至可見矣噫吾道<lb/>
之大豈委靡不振鹵莽依托者所可竊假於斯哉其必有振<lb/>
丗之豪傑而後可也以予觀于　國朝混一之𥘉北方之學<lb/>
者高明堅勇孰有過於静脩者哉誠使天假之年遜志以優<lb/>
入不然使得親炙朱子以極其變化充擴之妙則所以發揮<lb/>
斯文者當不止是哉又甞求敬仲於其書矣其告先聖文曰<lb/>
追憶舊聞卒究前業洒掃應對謹行信言餘力學文窮理盡<lb/>
性循循有序發軔聖途以存諸心以行諸已以及於物以化<lb/>
<pb n="KR4d0493_SBCK_006-5a"/>
於郷然則敬仲得於朱子之端緒平實切宻何可及也誠使<lb/>
得見静脩廓之以髙明厲之以奮發則劉氏之學不旣昌大<lb/>
於時矣乎惜乎静修旣不見朱子而敬仲又不獲親於静脩<lb/>
二君子者皆未中壽而卒豈非天乎予與敬仲年相若也少<lb/>
則持未成之學以岀及粗聞用力之要而氣向衰凛然有不<lb/>
及之歎視敬仲之蚤有譽於當丗寜無慨然者乎若蘇生之<lb/>
拳拳於其師之遺書如此益可見其取友之端矣是皆予之<lb/>
所敬畏而感發者故題以爲序<lb/>
　　　　題尹先生壽詩序<lb/>
君子有耆年而居其郷者胝寒暖之節以適其體治甘旨之<lb/>
其而備其養調其容色聲氣必循於禮以樂其心志則其子<lb/>
孫共之矣居焉而莫敢並行焉而莫敢先則其郷人子弟能<lb/>
及之矣有容焉仰之以爲表有言焉受之以爲教奉之而不<lb/>
<pb n="KR4d0493_SBCK_006-5b"/>
敢忽敬之而不敢違温詔以問之束帛以禮之則縣官有司<lb/>
能具之矣至若道其黄髪兒齒之異詠其耆艾康強之羙倡焉<lb/>
而酬之宣焉而收之律吕之相和金玉之相應可以𬒳之絃<lb/>
歌施之宴享于以推天地至和之委于以贊　國家涵煦之<lb/>
深于以明郷里風俗之厚于以見徳齒乆盛之美因以知時<lb/>
和嵗豐庶物阜多人得備養則非賢人君子不能巳吾於㑹<lb/>
川尹先生伯仲之爲壽也見之先生伯仲同年月日生延祐<lb/>
已未之歲皆八十矣正月一日其生之日也其子孫族人昆<lb/>
弟姻戚郷黨將以是日爲酒饌合樂髙㑹以慶之事聞京師<lb/>
大夫士之賢且仁者皆嘆而美之曰是豈獨尹氏之福㑹川<lb/>
之榮乎盖　聖上盛德之所致而太平之明徴也乃相與歌<lb/>
而詠之可傳而觀者如此嗚呼盛哉雖然今日地大物衆古<lb/>
所未有也德厚仁溥歴代之所莫及也然則海宇之内田里<lb/>
<pb n="KR4d0493_SBCK_006-6a"/>
之間以八袠識其甲子者豈止兩尹先生而巳乎而詠歌若<lb/>
是其盛者何也昔周之時有伯逹伯适仲突仲忽叔夜叔夏<lb/>
季隨季騧者傳以爲其母四乳而八君子者生焉聖人嘆其<lb/>
生賢之多也故頌言之而門人弟子識之夫盛氣之生物也<lb/>
觀夫動植之類盖有並生而駢育者矣然或不能以兩大或<lb/>
不能以兩乆理固然矣一以名顯於昔一以壽著於今而其<lb/>
生也適皆以同乳見異不謂之異不可也以名顯者見稱於<lb/>
聖人見録於傳記以壽著者見之詠歌采之史氏一時之雅<lb/>
不亦宜乎然而兩尹先生之生也天也其壽也亦天也非人<lb/>
之所能爲也而兩尹先生之敦行孝義友愛敬譲子孫順焉<lb/>
郷里化焉則其所以致此者抑又有由矣尚論耆年盛德者<lb/>
盍亦觀諸兩尹先生可也先生之孫侍書王邸甞與予游故<lb/>
爲之序<lb/>
<pb n="KR4d0493_SBCK_006-6b"/>
<pb n="KR4d0493_SBCK_006-6b"/>
見　天子近臣之表儀文章有以歆羡而慕效也幾㣲之旨<lb/>
其亦出諸此乎然則君子之雅志本朝固不忍一日逺之也<lb/>
誠知其意若是則何爲是栖<hi>栖</hi>者歟某也聞之古者君之遣<lb/>
使臣也則賦皇皇者華其辭曰詵詵征夫每懷靡及及勞其<lb/>
來也則歌四牡其辭曰豈不懷歸是用作歌夫雅者公卿大<lb/>
夫之言也敢請述光華之意以遺之使下　國之人知使者<lb/>
之來　朝廷禮意有加於古昔速其歸也則又述其有功見<lb/>
知而陳之以備一代之盛典不亦宜乎<lb/>
　　　　魏氏請建鶴山書院序<lb/>
集適呉臨卭魏氏之在呉者曰起謂某言曰欽惟延祐　制<lb/>
書周元公以次九君子者皆從祀　先聖孔子之廟起讀而<lb/>
感焉昔我曽大父文靖公在先宋時轉運潼川甞拜䟽于<lb/>
朝乞與周張二程錫爵定謚從祀廟學所定謚今元純正誠<lb/>
<pb n="KR4d0493_SBCK_006-7a"/>
是也豈意易代遭逢聖明從祀之典廼如其志於百年之後<lb/>
是固天理之當然因時而見豈獨先文靖一人之私也起所<lb/>
思念者先　文靖之　緒而亂離以來其門生學<lb/>
者死亡巳盡無能有所發明而起生晚而力薄先丗墜緒不<lb/>
絶如髪此所以朝夕兢懼如履春氷而憑秋濤也昔文靖之<lb/>
歸臨卭即白鶴山築屋聚書㑹友講習四方謂之鶴山先生<lb/>
及謫居靖州七年從學者益衆又爲鶴山書院於二靖在政<lb/>
府理宗親書扁賜之今周程朱張之所經歴與其門人弟子<lb/>
及爲是學者凢有遺蹟皆立學官我先文靖奮起西南不後<lb/>
於諸君子而未有專祠建學於今日者則我後之人無所肖<lb/>
似者然也今臨卭故居莽爲茂莞而　靖之所存且亦無幾<lb/>
文靖實葬于呉即呉而祠之不亦可乎起將告于有司上請<lb/>
于　朝以先人之居分藉在己者規以爲鶴山書院請得與<lb/>
<pb n="KR4d0493_SBCK_006-7b"/>
明師良友講求其所傳學子以爲何如某對曰　朝廷文治<lb/>
日新大夫士非正學弗學也若子之志豈謂豪傑之士將助<lb/>
成之　朝廷有司固將韙之而天亦且相之也昔我先大父<lb/>
利州府君親以丞相孫講學滄江之上時則有若資中趙希<lb/>
光<hi>昱</hi>成都范文叔<hi>仲黼</hi>季才<hi>蓀</hi>少才<hi>子長</hi>少約<hi>子該</hi>豫章李<lb/>
思永<hi>脩巳</hi>延平張子眞<hi>士佺</hi>漢嘉薩仲章<hi>紱</hi>陵陽程叔逹<hi>遇</hi>
<hi>孫</hi>李微之<hi>心傳</hi>貫之<hi>道傳</hi>唐安宋正仲<hi>德之</hi>漢嘉鄧元卿<hi>諫</hi>
<hi>從</hi>相爲師友而文靖公以高科顯官亦來定交悉去記誦詞<lb/>
章之習切劘相長以究極聖賢之旨要吾蜀之士盡知伊洛<lb/>
之淵源則我曽大父與文靖公實發揮之也我曽大父建學<lb/>
簡州文靖公爲之記曰所謂教者賾諸天地萬物之奥而父<lb/>
子夫婦之常不能違也驗諸日用飲食之近而鬼神隂陽之<lb/>
㣲不能外也近思反求精體熟玩期不失其本心焉我曾大<lb/>
<pb n="KR4d0493_SBCK_006-8a"/>
父曰子言即予言也其志同道合如此子以霜降水涸之餘<lb/>
知脫落凢近俗習而歸求於此庻其志之有成也某雖不敏<lb/>
尚願誦所聞於父兄者以與其子弟從事乎二家之家學幸<lb/>
名丗之君子有以終教之也<lb/>
　　　　兩尹先生慶九十壽詩序<lb/>
㑹川兩尹先生伯仲同以巳亥嵗正月一日生至今泰定丁<lb/>
卯皆九十矣而彊徤聦明二翁如一其二季亦各八十餘昆<lb/>
弟之子緫九人諸孫十八人曽孫十数人家庭之間慈孝愛<lb/>
敬藹如也丞相長史憕伯氏之孫也來語某曰昔翁之嵗八<lb/>
十也子甞序其事以啓群公之賦詠當時榮之至今傳焉今<lb/>
兹又十稔矣起居飲食不减於昔年朔且之吉子孫親戚閭<lb/>
里舉酒爲壽自州郡長吏與大夫士之家居者父老㓜稚咸<lb/>
集莫不歆慕而頌禱焉誠不可以無述子爲我復爲之可乎<lb/>
<pb n="KR4d0493_SBCK_006-8b"/>
集曰昔之壽朋見詠於詩人乆矣其後或相與高隱於深山<lb/>
之中而精神風采足以聳動乎　朝廷或名遂身退於旣老<lb/>
之日而盛德雅望足以敦厚其風俗著在信史見乎詠歌以<lb/>
爲一代之盛美者人人知之然而其人不必出於一家其生<lb/>
未必同於一日則尹氏之異可不重紀乎且夫太平之丗物<lb/>
有盛而異者焉矣若嘉禾之同頴瑞木之連枝丗猶或喜傳<lb/>
而樂道之况尹氏之人瑞乎且夫和氣之應而瑞嘉生焉人<lb/>
物固無以大相逺也然而草木之偶見於年嵗之間者其可<lb/>
與生人之盛同日而語乎吾甞上遡二翁始生之年國家方<lb/>
得中原未數嵗也甲兵未盡息呻吟未盡起也而渾厚純固<lb/>
之氣巳潜復於摧傷零落之餘其見於人物之生者已有若<lb/>
二翁之盛身受安樂共養以觀乎　列聖百年之治平謂之<lb/>
偶然可乎噫觀物者常因生人之盛而推考太平之始則必<lb/>
<pb n="KR4d0493_SBCK_006-9a"/>
自斯翁矣善頌者常自一家之善而推夲聖代之昌亦必<lb/>
自斯翁矣某也属書東觀敢不具録乎<lb/>
　　　　送魯逺序<lb/>
泰定乙丑秋南陽先生孛术魯公拜汴省郎中其子逺自京<lb/>
師往省來徵言焉謹告之曰古今學者苟有志於斯文則必<lb/>
嬴糧治笈違親戚去郷井求明師而從之道途不敢計逺近<lb/>
嵗月不敢論乆速期於業成而後已猶有遇不遇之不可必<lb/>
焉盖亦勞且難矣今吾子之嚴君天下之碩師也講明問辨<lb/>
不待出勤於外傳觀瞻傚則不必近越乎户限何其幸與昔<lb/>
予與公並於成均也日進諸生於一堂之上而誨之更互倡<lb/>
和以發明聖經賢傳之指歸不極於至當不止也當是時豈<lb/>
惟學者有所啓發雖以區區之不敏亦得其退過進不及之<lb/>
助焉然而不能乆者天也吾是以知吾子之歸求而有餘也<lb/>
<pb n="KR4d0493_SBCK_006-9b"/>
夫識察於動容周旋之間考析於言語文字之表視則之法<lb/>
也慎之於日用常行之㣲徴之以前言往行之實用力之地<lb/>
也以是事親日求所未知未能而求必盡其軄分焉所以歸<lb/>
求者如此吾子勉之<lb/>
　　　　呉張高風圗序<lb/>
泰定二年春翰林學士臨川先生呉公移疾假寓南城天寳<lb/>
宫之别館宫中之人因爲先生言其教之因起與今第九代<lb/>
掌教玄應張眞人之制行堅白也先生曰丗乃有斯人耶乃<lb/>
盡出眞人家丗郷里苦節高行孝慈之迹神明之異求先生<lb/>
爲文先生言而天下後丗信之未甞有不試之譽也獨於眞<lb/>
人欣然命筆具道其所立之難所至之峻也且有儆於時俗<lb/>
者焉他日病愈返乎史舘思眞人之爲人乗興巾車從以門<lb/>
生兒子即天寳而見焉及門童子辭曰眞人深居至静自中<lb/>
<pb n="KR4d0493_SBCK_006-10a"/>
朝貴人大官至者未甞敢以報先生勿訝也先生顧謂從者<lb/>
曰是其人視走高門縣薄唯恐失一夫者有間矣即命廻車<lb/>
盖不唯不以爲忤而更歎重其不可及自是夏多雨潦規再<lb/>
往未能也而眞人曰秋氣且清吾不可不往謁呉先生因著<lb/>
芒屩戴䑓笠策木杖布褐短才至膝從弟子一人服亦如之<lb/>
歩至國史院門上馬石上踞坐弟子告閽人曰眞大道張眞<lb/>
人上謁呉學士閽人相顧嘻曰他日見眞人者至容服不若<lb/>
是疑不爲通而先生方脩實録與同官坐堂上不知也先生<lb/>
之子偶出門見而識之進問眞人何來眞人曰呉學士子耶<lb/>
以杖畫地作誠字示之曰還語若翁吾來報謁先生聞之亟<lb/>
出見眞人去矣獨地上字畫在耳咨嗟乆之使追及於麗正<lb/>
門南三里所長歌徐行音韻清暢上出林表追者不敢致辭<lb/>
而返好事者高二公之風畫爲圖以傳觀而托僕叙其事如<lb/>
<pb n="KR4d0493_SBCK_006-10b"/>
此或曰昔孟子與南華翁生並丗而未甞相見二子之書具<lb/>
在莊氏之辯莫或嬰其鋒者惜乎其不見孟子也今呉張實<lb/>
相知又相求而卒不相遇遂無一言可以發其緼者其何以<lb/>
一道德乎僕曰觀其風致而思過半矣何言之待乎子必以<lb/>
其言求之乎㒒試論其行矣君子之學以不欺爲要有志於<lb/>
慎獨者果能堅制峻卓如眞人之道行者乎呉先生盖累千<lb/>
百言刻之金石可考也眞人畫地之字盖子思孟子之言也<lb/>
有能因此而眞知歸求者則眞人之一字不爲少也吾又聞<lb/>
眞人系出橫渠其精思力踐殆有自耶則又有僕不能知者<lb/>
　　　　送翰林編脩王在中奉祠西嶽序<lb/>
國史王君在中之奉祠西山川也同館之士爲賦詩以餞之<lb/>
多道祈年之事者侍講曹公序之曰古者天子有事四岳盖<lb/>
考制度一風俗焉望秩其一也今歲遣使禮祠脩時事必曰<lb/>
<pb n="KR4d0493_SBCK_006-11a"/>
<pb n="KR4d0493_SBCK_006-12a"/>
凡所以佐吾民之術而上之人容有未盡知者可咨詢而得<lb/>
之乎吾蜀以罹兵之乆山谷故郡縣之地多間田敏蓺四方<lb/>
之民趍而至者以萬萬計宜及此時節制均定以輯撫之使<lb/>
善良有所養而強黠有所檢以爲他日之慮乆逺之計亦有<lb/>
說乎凢此之類皆仁智兼盡之意也不然一乗之使誰不可<lb/>
行而有待於在中又有徴於曹公與諸君子之言乎<lb/>
　　　　孔林廟學新設管勾蕳西碧之任詩序<lb/>
昔者禮樂之器魯盖備有之是以聖人於老聃有問焉於師<lb/>
㐮有問焉始仕於魯而與祭於廟也又毎事問焉當是時雖<lb/>
曰禮壞樂崩而有官守者尚執其蓺事而不敢廢也故曽子<lb/>
曰籩豆之事則有司存焉明噐物事爲之有可徴也去古益<lb/>
逺雖有司之末亦亡絶無餘矣而猶欲以爲非君子之所重<lb/>
可乎成均甞設管勾主廟學禮噐祭衣之属致和之元孔林<lb/>
<pb n="KR4d0493_SBCK_006-12b"/>
亦放而設是以吾蕳君始爲之君子善官守之復古而選擇<lb/>
之得人也多賦詩遺之而求予序焉乃爲之言曰嗚呼聖帝<lb/>
明王之制作猶可見於今者則吾夫子之所刪定賛述而存<lb/>
者而所謂噐物事爲者亦其具也前三十年導江張逹善氏<lb/>
甞爲孔林之師固甞發明斯道之大以迪其人矣所謂噐物<lb/>
事爲者𥘉不廢也今蕳君往治其有司之事尚善其職守則<lb/>
君子又將因夫噐物事爲之存者而徴焉道固不外是也或<lb/>
因本而及未或即粗而得精沿遡並行不悖不亦可乎張先<lb/>
生吾蜀人某外祖氏之門人也簡亦吾蜀人故得盡吾言焉<lb/>
而非私也<lb/>
　　　　隴右王汪氏丗家勲德録序<lb/>
國家龍興朔漠威行萬方金源日蹙吏士守者或降或死且<lb/>
盡不能成軍山東西之間豪傑並起據保城壁大抵非金署<lb/>
<pb n="KR4d0493_SBCK_006-13a"/>
置之舊隴右鞏昌汪氏據高制逺綂郡縣数十勝兵數萬號<lb/>
曰便宜都緫帥柵石門爲金守者三丗及我兵攻鞏昌則金<lb/>
亡巳二丗矣汪氏猶不忍降其士大夫皆曰君死國亡民將<lb/>
安歸乃縞素爲金發䘮登陴哭三日因　皇子濶端以自歸<lb/>
太宗皇帝察其誠仍以爲便宜都緫帥鎭故地取蜀之役資<lb/>
粮甲兵之賦終始畢給功多之紀他將鮮<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>焉此諱丗顯者<lb/>
所以封隴右王也王有子八人孫十有九人多居將相官封<lb/>
公者巳八人傳五丗兄弟子孫百八十餘人緫軍鞏昌者旣<lb/>
丗其軄餘多大官尤顯者今御史中丞壽昌也其兄成都萬<lb/>
戸嗣昌曰丗荷　國恩功業在盟府褒䘏有制詔丗次具譜<lb/>
牒行事歲月則先塋家廟之碑文在請輯録刻模以傳于丗<lb/>
諗諸太史太史虞某曰予觀于功臣之家以丗業顯融者固<lb/>
多得綂其軍丗守其地者惟汪氏或曰道家忌三丗爲將汪<lb/>
<pb n="KR4d0493_SBCK_006-13b"/>
氏之德必有大過人者其言信歟子固以爲汪氏先人事故<lb/>
主無憾見信　國家非他人所得而及也歟<lb/>
　　　　送祠天妃兩使者序<lb/>
丗祖皇帝嵗運江南粟以實京師漕渠孔艱呉人有献䇿航<lb/>
海道便以疾乆之人益得善道于今五十年運積至数百萬<lb/>
石以爲常京師官府衆多吏民游食者至不可筭数而食有<lb/>
餘賈常平者海運之力也天暦二年漕吏或自用不聽舟師<lb/>
言趍發違風信舟出洋巳有告敗者及逹京師㑹不至者盖<lb/>
七十萬　天子憫之復溺者家至載之　明詔廷臣恐懼思<lb/>
所以荅　上意或曰有神曰天妃廟食海上舟師委輸吏必<lb/>
禱焉有竒應將祀事有弗䖍者與宜往祠有敕翰林直學士<lb/>
本雅實理蓺文太監宋本其行嗚呼二公能導　上意致誠<lb/>
敬巳事而竣周覽其形勢風俗而觀其政治之得失亦有可<lb/>
<pb n="KR4d0493_SBCK_006-14a"/>
言者乎往年某甞適呉見大吏發海運問諸呉人則有告者<lb/>
曰富家大舟受粟多得傭直甚厚半實以私貨取利尤夥噐<lb/>
壯而人敏常善逹有不願者若中産之家輙賄吏求免宛轉<lb/>
期迫輙執畸貧而使之舟惡吏人朘其傭直工徒用噐食卒<lb/>
取具授粟必在險逺又不得善粟其舟出輙敗盖其罪有所<lb/>
在矣今日之事此其一端乎近嵗大農以乏用吿㑹議廷中<lb/>
各陳𥙿財之說有献議曰　國家方取江南用兵資粮悉出<lb/>
於中原而民力不至乏絶及盡得宋地貢賦與凡貨財之供<lb/>
日輸月運無有窮巳而國計弗𥙿者上不節用而下多惰農<lb/>
故也且京師之東萑葦之澤賔海而南者廣袤相乗可千数<lb/>
百里潮淤肥沃實甚宜稻用浙閩隄圩之法則皆良田也宜<lb/>
使清彊有智術之吏稍寛假之量給牛種農具召慕耕者而<lb/>
素部分之期成功而後稅因重其吏秩以爲之長又可收游<lb/>
<pb n="KR4d0493_SBCK_006-14b"/>
惰弭盗賊而彊實畿甸之東鄙如此則其便宜又不止如海<lb/>
運者奈何獨使東南之人竭力以耕盡地而取而使之歲蹈<lb/>
不測之淵於無窮乎時宰以爲迂而止宋公家京師旣首廷<lb/>
對未甞一日去　朝廷歴丞相御史府爲名法從叅預國事<lb/>
而學士甞以使指出南詔西南降蛮夷部落所謂大小徹里<lb/>
者方数千里引其酋長入見才與其從者數十人俱無一兵<lb/>
一財之費二公之重且賢如此旨意其有所在乎不然禱祠<lb/>
之官豈無其人而以属之二公乎故同朝皆爲之賦詩而某<lb/>
爲之序<lb/>
　　　　詔使禱雨詩序<lb/>
陜右比歲以旱饑告縣官出粟與財省賦已責以振之而不<lb/>
能捄力田者布種於土而暵燥弗生貨幣並竭商賈去歲<lb/>
國家有大正於逋誖宿愾守者迷去效之冝神怒人怨天不<lb/>
<pb n="KR4d0493_SBCK_006-15a"/>
悔禍及計窮歸服而吾民之病日深矣居者瘠殍行者道殣<lb/>
存者十二三　天子爲選大吏治行省䑓出大農之帑鉅萬<lb/>
者數而雨終不降人無生意於是行省䑓之臣使人入告于<lb/>
朝曰　天子幸念疲甿使臣等奉宣　德意旣竭鴑鈍　神<lb/>
不舉而靈貺弗臻意者　天子使專使持玉幣以禮其山川<lb/>
庶有濟乎宰相即日以聞　天子愀然以興曰孰能稱朕使<lb/>
者於是翰林直學士普顔實立以誠慤精敏將命直指乃四<lb/>
月巳亥受　㫖幄殿隂雲低回肹蠁孔迩學士乃召驛傳謹<lb/>
齋戒不留宿于家乙卯祀西嶽五月丁巳朔雲電雷雨大作<lb/>
辛酉與行省䑓臣共禱于城中之群祀壬戌與左丞亦憐眞<lb/>
禱於太一元君廟即大雨其日又詣高山太白峽靈湫廟湫<lb/>
在絶頂峽隘石險炎暍喘汗牽掖僅至親致　上命下即祠<lb/>
官幾數十里祠故唐作積蕪不治墻毀瓦堕妥歆無所祠者<lb/>
<pb n="KR4d0493_SBCK_006-15b"/>
俟命門下上無庇盖跼蹐中夜並見雲興于湫頃而滃合明<lb/>
日又禱大澍連日於是東自陜州西至鳯翔南逹興元北曁<lb/>
鞏昌皆來告足甲戌至鳯翔與憲使郡守祀於雅臘蛮神之<lb/>
廟雅臘蠻者高昌部大山有神高昌人留關中者移祀於此<lb/>
云旣祠又雨丁丑祀西鎭之呉嶽亦雨竣事乃還而隴陜之<lb/>
間田苗浡興瓜蔓有實稍有廬處而守者下車詢咨則曰宿<lb/>
種在土得雨始萌壅埴日滋是以怒長苗秀且實而瓜瓞可<lb/>
食矣由是疾疫頓愈而流移未逺者漸克來歸七月辛酉復<lb/>
命于上都行省䑓各遣使入奏如其言而學士以其副致國<lb/>
史予得而觀焉嗚呼天豈不念斯民哉彼旱饑至於斯極者<lb/>
誰實爲之　聖神一念之發使者將　命之謹而效應如此<lb/>
逆順誠僞之辨可不察乎故備書之與吾黨之士詠歌焉<lb/>
　　　　國子監學題名序<lb/>
<pb n="KR4d0493_SBCK_006-16a"/>
丗祖皇帝至元二十四年置國子監學以孔子之道教近侍<lb/>
國人子弟公卿大夫士之子俊秀之士其書易詩春秋禮記<lb/>
論語大學中庸孟子其說則周程張朱氏之傳也監有祭酒<lb/>
一人比立監先置此官許文正公衡首爲之司業二人監丞<lb/>
一人後又置典簿一人治文書金糓學有博士二人助教二<lb/>
人後増置六人其下設正二人録二人司樂一人典籍二人<lb/>
管勾一人以高第弟子充秩滿則官之弟子貟今五百六十<lb/>
人天暦二年始克追考祭酒至助教姓名嵗月刻石來者尚<lb/>
繼之俾後有所徴三月甲子序<lb/>
　　　　送江西行省全平章詩序<lb/>
詩不云乎顒顒昻昻如圭如璋令聞令望豈弟君子四方爲<lb/>
綱何其善言君子乎鳯凰麒麟非所以資服乗也醴泉朱草<lb/>
非所以適飢渇也然而一日至焉山川爲之春涵草木爲之<lb/>
<pb n="KR4d0493_SBCK_006-16b"/>
玉潤盖天生神物禀乎冲和之至自然有所鬯逹無所事乎<lb/>
用力也今平章全公名臣丗家高情雅節至正而不厲至明<lb/>
而不察逹乎事物之變而不屑於言究乎天人之緼而不滯<lb/>
於迹淵乎其有道充乎其有容氣完而不忤於物接用大而<lb/>
不事於小施幾古之所謂杜德機者乎江右有水旱之菑民<lb/>
力竭矣　天子慨然輟公於親宻之地以往塡之吾民其庶<lb/>
幾乎豫章之流湯湯匡廬之雲蒼蒼公超然有意於其間乎<lb/>
君子來朝其旂斾斾鵉聲<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>
                    <graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>請得與都人士共候焉<lb/>
　　　　送李道濟之官夷陵詩序<lb/>
東觀古稱蓬萊道山今尤爲清華高簡予與今禮部康公子<lb/>
山尚書在館時新進士六七人爲之僚道濟以文學署掾一<lb/>
時雍容䔥散非特人羡之諸君子亦自以爲樂也未年歲間<lb/>
各迁官散去掾獨留館数年始得官夷陵幕來徵文爲别吾<lb/>
<pb n="KR4d0493_SBCK_006-17a"/>
聞州小而地僻民淳而事少魚米筍菜可以奉甘㫖江雲峽<lb/>
雨可以極游覽盖樂不在舘閣之下昔子之郷先生六一公<lb/>
甞令夷陵欲借書觀之而不可得乃從故府取吏牘而徧閱<lb/>
之於是周知情僞備察姦利謬欺之故悵然以爲深感後公<lb/>
爲政治郡輒有大過人者及代包孝肅公尹開封清簡平易<lb/>
乃有過於包公者則夷陵閱牘之功有以増益之也天下未<lb/>
見書莫盛於東觀道濟旣得讀之累年今之夷陵吏牘固其<lb/>
職尚母鄙其事而盡心焉郷先生之芳躅不亦可庻幾乎<lb/>
　　　　送逹溥化兼善赴南䑓御史詩序<lb/>
古人有言朝廷天下之事宰相可行之䑓諌可言之行者或<lb/>
不無牽制而言者庶幾得以盡心焉非其位不得言得其位<lb/>
或不足於言故丗以爲難也兼善以先朝進士第一人事<lb/>
今上天子于奎草之閣一日輟以爲行䑓御史此所謂得言<lb/>
<pb n="KR4d0493_SBCK_006-17b"/>
之位可言之時能言之人者乎予聞之事有大小緩急之異<lb/>
小而急者驟言之大而緩者深言之而又有大且急者如東<lb/>
南水旱頻仍民力凋耗賦用不給者乎吾意兼善受命之日<lb/>
念故巳在此矣醫之爲病也知證易用藥難藥其矣而病家<lb/>
用不用服不服又有不可知者而醫不敢盡其技　聖天子<lb/>
在上視民如傷當宁以思無言不從無諌不入兼善在閣下<lb/>
朝夕之所見者也使数千里之逺如在旒黈之下非兼善吾<lb/>
誰望乎諸賢賦詩贈之虞集爲之序<lb/>
　　　　送進士劉楨序<lb/>
今嵗吾蜀與計偕者五士皆以郷里來見旣退坐客有留爲<lb/>
予言者曰五士皆美才如木向春唯年最少者二人差後然<lb/>
皆佳士次二坐者家必有隂德予漫聴之不以爲意及南宮<lb/>
奏進士名果三人先登次二坐者昌州劉楨維周也及登第<lb/>
<pb n="KR4d0493_SBCK_006-18a"/>
始克問其郷里氏族家丗父兄所治業乃知劉氏丗春秋學<lb/>
避兵瀘州因家焉郷人爲言劉氏之遷瀘二十餘口及避兵<lb/>
唯字德甫者獨存有子女三人城破子女俱失乆之得其二<lb/>
子德甫夫婦念其一女尤切次子善卿思解其親憂行四方<lb/>
求之知爲楊將所得又轉之文文豪虐百計不可得無以恱親<lb/>
心不遑寜處善卿子偶至成都聞文亡家析其姑適同俘者<lb/>
叙南程復元有子矣悉所將貲竭衣裝盡購得以還至家善<lb/>
卿問曰成都知姑氏音問否具對以文亡適程狀曰何不購<lb/>
以歸曰皆至矣善卿大恱德甫殁矣未及見之諒以子孫能<lb/>
奉己爲惬今程氏夫婦偕其子俱養善卿家衣食如一中外<lb/>
無間言善卿子即楨也進士來見者首張岡于高次者楨次<lb/>
者支謂興文舉次則李玲彦博令狐子仁彦安也或言維周<lb/>
得姑氏歸與其父對荅殊類范丞相麥舟也意欲予書之予<lb/>
<pb n="KR4d0493_SBCK_006-18b"/>
不敢靳予言也故具載如此詠歌而傳之則在能賦之士大<lb/>
夫君子矣至順庚午閏七月二十八日書<lb/>
　　　　陳雲嶠省親詩序<lb/>
夫神駿之馬可以一日千里而不可從容鸞和於交衢之舞<lb/>
寛博之衣可以揖譲升降而不可奮揚干戈於戰陳之交隨<lb/>
其所遇而周於用者丗常難其材焉泗人陳君新甫以名將<lb/>
相家遭逄盛明廣大之日其昬姻皆衛霍金張之門其交游<lb/>
兼嬰布臯乗之属散萬金於一醵而不爲泰待千乗之卿以<lb/>
長揖而不爲敖此其人豈屑屑錐刀之末求譽於郷原局局<lb/>
於㗸橜之間而效用於軌轍者哉宜乎一出而受知　仁廟<lb/>
驟命以三品之貴而不屑也旣而草儀前殿賛禮明廷俯仰<lb/>
進退郁郁乎有文是以<lb/>
英皇肇行鹵簿旣閑習於緜蕝之𥘉<lb/>
<pb n="KR4d0493_SBCK_006-19a"/>
皇上親祠太室妙對揚於顧問之頃博問洽禮之士無以加<lb/>
焉丗所謂難其材者新甫其兼之矣乎吾甞見其退食也琴<lb/>
書在前寄逸興於篇翰其屢空也賔客散去無悔志於當時<lb/>
其孝於親也出乎天性方承顔於膝下母命之仕則仕從事<lb/>
於　朝廷母思其歸則歸其去就之决又有如此者同朝之<lb/>
士喜其歸省之及時惜其投簮而蹔逺作詩以餞之吾聞新<lb/>
甫之在維揚也東渡大江得佳山水於常潤之間登高丘而<lb/>
望滄海見其所謂雲嶠者眇然乎虚明浩蕩之外將無乗風<lb/>
而長往乎太夫人年高新甫方強仕願敦孝弟之道以成忠<lb/>
厚之德吾占諸易得漸之上九鴻漸于逺其羽可用爲儀吉<lb/>
新甫尚翩翩而來朝哉<lb/>
　　　　宣城貢先生慶八十詩序<lb/>
宣城貢先主年八十之歲親戚郷黨郡縣長吏部使者咸往<lb/>
<pb n="KR4d0493_SBCK_006-19b"/>
慶樂之中朝公卿學士大夫甞與其季仲章同朝者聞而咨<lb/>
羡焉爲文章歌詩以授其子師正俾歸以爲先生壽而集題<lb/>
辭焉夫古之人所以尊夫高年者詩書琴瑟足以相其德衣<lb/>
裳鼎爼足以奉其體子孫賔客足以樂其志遭時昇平耳目<lb/>
不接於拂膺之境則爲全美焉而先生皆兼有之誠所謂人<lb/>
瑞者乎昔者西都諸儒申公伏生皆八九十至於百嵗而浮<lb/>
丘伯或者又謂其得仙道壽盖不知其紀也貢氏明經丗家<lb/>
也爲申爲伏爲浮丘固其宜哉<lb/>
　　　　送甘以禮詩序<lb/>
集之從祖惠州通判府君以歲丁丑避地至古端而殁焉即<lb/>
塟於其郡之江上内附　國朝以來諸叔相継淪謝獨先叅<lb/>
政郡公北還規往迎遷率以事阻歲時甞遣子弟門人往省<lb/>
後先公老猶恒以此爲念集仕于朝未獲申先志而無一時<lb/>
<pb n="KR4d0493_SBCK_006-20a"/>
敢志也泰定中甘君以禮有交游之舊適調端幕府集以情<lb/>
告焉以禮旣下車期月之間政以敏辦乃率其僚與縣吏以<lb/>
暇日即吾壠而問焉則樵牧洊至耕者或侵其域矣乃召訊<lb/>
故老而得其實伐木表其處曰虞通判墓置守家一户俾食<lb/>
度舟之利以圖永乆且將祀諸學官而秩滿歸矣武夷詹君<lb/>
景仁僉憲廣東行部至端申理其事大抵皆以禮之遺也集<lb/>
家夲雍蜀兵火以來墳墓散在東南者未能一一歸葬而省<lb/>
掃不能嵗至先惠州之墓乃蒙以禮高義如此其感激何可<lb/>
志耶以禮調官京師僅取便家一筦庫以去集備位班行知<lb/>
以禮之材賢而不能薦感以禮之恩而不能報於中心寔有<lb/>
愧焉故直叙其事以識别乃若區區之心尚或自見於他日<lb/>
乎<lb/>
　　　　曽魯公丗家盛事集後序<lb/>
<pb n="KR4d0493_SBCK_006-20b"/>
聞故史臣曰宋昭陵時韓魏公與曽魯公同爲相歐陽公叅<lb/>
知政事韓公於法令典故則問曽公文學人材則問歐陽公<lb/>
百官奉法循理而朝廷治噫何其盛也然則不治者其由於<lb/>
不奉法循理也歟古之人所謂豈弟君子者盖以爲有盛德<lb/>
備福之人則可以爲治丗者也至順三年十月曽公之裔孫<lb/>
香山令淳來京師以其先丗門人林彬所述曽氏衣冠盛事<lb/>
一卷來相見曰東都之事備矣而南渡後若乾道宰相慶元<lb/>
倫魁以下盖略焉將叙而録之郷先生傳季謨甫謂淳曰雝<lb/>
虞氏之在史官者宜請叙之是以來告集惟先忠肅公實與<lb/>
相國同事阜陵有同朝之好不敢忘也故謹書其事如右莆<lb/>
田陳衆仲慶暦從官故家今爲國學官甞爲余言至元時有<lb/>
御史按事過泉州問曽氏家廟所在而敬拜焉𥘉内附族人<lb/>
驚不知所爲御史乃徐言族人我魯公諸孫之留居鄭州者也<lb/>
<pb n="KR4d0493_SBCK_006-21a"/>
出譜牒叙昭穆與族人昆弟父兄相對愴然泣下隨至白石<lb/>
村拜墓驩㑹一月乃去惜不記御史名予從弟弦至治中宰<lb/>
管城知有曽氏墳墓在其境亦不知御史何人淳行求之以<lb/>
見諸譜可也嗚呼前朝丗家子孫至于今淪落盡矣淳言曽<lb/>
氏猶數十房淳雖逺仕南海上然去郷不逺惓惓以先丗遺<lb/>
事泯殁爲懼而輯録之忠厚之澤於此盖可見矣後之人尚<lb/>
鑒兹哉<lb/>
　　　　禁扁序<lb/>
繼志故翰林學士承㫖中書叅議魯國王文康公之次子也<lb/>
丗祖皇帝旣取宋淮南忠武王還奏留董忠獻公鎮綏江南<lb/>
時文康公以翰林應奉文字使董公軍中因謂董公曰宋氏<lb/>
經史圗籍文書略備不及今上送朝廷懼將散軼不可復得<lb/>
関係甚重也董公奇其言悉録中秘外府圖書運舸致之京<lb/>
<pb n="KR4d0493_SBCK_006-21b"/>
師而属文康公護之今舘閣所藏多當時故物有識者甚韙<lb/>
二公所爲也于後文康公揚歷䑓省賔客門人一時文學之<lb/>
選皆在是以繼志兄弟見聞異於常人又以彊記博學稱於<lb/>
時自紈綺之習固無與斯事而寒雋視之更興寡陋之嘆矣<lb/>
禁扁之書在史舘暇日所編號爲詳贍而他著述尚多也繼<lb/>
志年富力彊好親師友則所學又當不止如著此書者<lb/>
　　　　送趙茂元歸郷序<lb/>
百年之前吾蜀文獻之懿多出在東南名家者數十宋亡先<lb/>
輩凋謝流風餘韻其或存寡矣眉山趙君茂元自其大父王<lb/>
大父丗以春秋掇危科登顯仕有譽聞於當丗與同郡楊氏<lb/>
史氏程氏家氏門户相望互爲婚姻雖逺在呉越家庭之間<lb/>
郁郁乎故郷近古之意也内附垂六十年茂元父子服其冠<lb/>
衣講學郡縣不以官卑禄薄爲嫌意氣濯如也藹如也至治<lb/>
<pb n="KR4d0493_SBCK_006-22a"/>
壬戌予適呉將即遺老故家而有徴焉未幾召還史舘未及<lb/>
有所訪問獨茂元方爲呉學正得從容焉而茂元有悼亡之<lb/>
戚亦不獲盡所欲言也後十年調官京師乃取閩中一廵徼<lb/>
以去曰親老矣急於養焉又匆匆以别噫子終廡以廣其寡<lb/>
陋也乎前年𬒳詔纂述史記頗恨蜀學㣲絶諸君子緒言<lb/>
不少見於故府聞茂元得其曽外祖平舟楊公遺文將從官<lb/>
下并其家集刻之此志誠忠厚矣集欲更推其意訪諸家之<lb/>
有傳者録以上送其於𥙷塞闕違不亦美哉敢書此以爲别<lb/>
<pb n="KR4d0493_SBCK_006-22b"/>
</p>
<p>
道園學古録卷之六<lb/>
</p>
<p>
</p>
  </div>
</body>
</text>
</TEI>
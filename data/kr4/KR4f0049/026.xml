<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_026-1a"/>
樊榭山房續集卷第五<lb/>
　　　　　　　　　錢唐　厲　鶚　太鴻<lb/>
　　詩戊<lb/>
　　　正月四日雪霽遊天竺寺歸訪巨公於靈隱寺<lb/>
　　　出觀宋天聖四年免賜田稅牒至晡並湖而還<lb/>
　　　得詩三首<hi>以下乙丑</hi>
大雪回春姿奇寒故宿畱駕言遵湖漘參差縞眾皺初<lb/>
陽一照曜飛光滿嵓岫松門限西南咽咽幽礀漱禪棲<lb/>
冰<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>懸卵塔竹陰覆窅然泯垢淨瑩若增深秀焚香禮<lb/>
普門合沓羣峯湊眼中銀色界可覿不可究<lb/>
林巒削玉轉兩磵束一橋此中雪逾深午景停虛豂飢<lb/>
<pb n="KR4f0049_SBCK_026-1b"/>
烏啄凍石迴飇撼封條泉影鑒更白崖澑垂未消自非<lb/>
能寒人難逐猿父跳主僧方外契茶話相招要示我免<lb/>
稅牒重是全盛朝何如署曰貞押字集羣僚<hi>牒有王曾薛奎陳堯佐吕夷簡</hi>
<hi>押字</hi>蹟存人巳往不異空花飄遲遲出山路覓酒同歸樵<lb/>
山村九里行融冱趾交錯松閒見積霙皎然若棲鶴湖<lb/>
平碧流淨延眺淸䁨䁨回首所歷境冷色晦烟壑斜日<lb/>
半南山璀璨數樓閣近城氣猶凝向晩風大作微吟平<lb/>
肩輿尚恨衣裘薄<lb/>
　　　元夕吳敦復招同人集瓶花齋分韻<lb/>
寒氣猶遲屋角梅快晴似此亦佳哉童心忽覺燈前在<lb/>
客興多從月下來舊雨沈沈思剪韭<hi>憶去年元夕雨中之集</hi>新詩藹藹<lb/>
<pb n="KR4f0049_SBCK_026-2a"/>
續傳杯看街簾外天如水歸去誰家笑語催<lb/>
　　　汪西顥招集湖舫分賦<lb/>
此日春寒撲面濃柳絲猶未試丰茸鷗鳧不動偎前浦<lb/>
烟雪相和畫數峯久別詩成新雅集乍來船問舊游蹤<lb/>
郭家車子斜陽外似惜芳菲特地逢<lb/>
　　　河渚探梅同南漪旭瞻蒔庭笠人作五首<lb/>
　　　　千斤池<lb/>
遙指秦亭翠舟輕縱所如風流非踏土浩蕩想觀魚芳<lb/>
草生遺廟寒梅笑廢墟侯芭能載酒幽興未全疎<lb/>
　　　　宿蘆菴<lb/>
投止蘆中宿前山澹夕陰春風花渚響夜火佛堂深飢<lb/>
<pb n="KR4f0049_SBCK_026-2b"/>
獺窺禪定驚烏助客吟何人偏早起牀下有挐音<lb/>
　　　　同作<hi>仁和</hi>許　松<hi>蒔庭</hi>
　舟到交蘆舎春禽送夕陽靑山當佛座流水繞禪房<lb/>
　籬外叢篁密庭前綠萼蒼夜來風過處幽夢帶寒香<lb/>
　　　　曉過曲水菴<lb/>
水北與花南精廬近可探漁舟岀淸旭鄰磬接空潭壞<lb/>
榜猶存字晴山漸有嵐簷梅亞紅雪幸得供瞿曇<lb/>
　　　　同作　許　松<lb/>
　烏噪披衣起幽期次第尋低頭穿竹徑淸話叩香林<lb/>
　梅古簷前亞山明屋角侵開扉尤可羨曲水滌塵心<lb/>
　　　　同作<hi>歙縣</hi>汪還仁<hi>笠人</hi>
<pb n="KR4f0049_SBCK_026-3a"/>
　侵晨尋梵放隔竹啟僧扉岸曲溪痕見林疎山氣微<lb/>
　茶香來坐具梅影上行衣漫作重遊計高閑不擬歸<lb/>
　　　　秋雪菴贈與耆上人<lb/>
老僧年八十自小住汀洲與客談秋水開窗照白頭五<lb/>
年花事改四壁蘚痕畱太息南湖廢空門亦隱憂<lb/>
　　　　同作<hi>歙縣</hi>汪日煥<hi>旭瞻</hi>
　偶繫春風艇難尋秋雪詩千峯遙供養一衲古鬚眉<lb/>
　野竹遮橫彴疎花岀短籬客來閑指點空闊鷺飛時<lb/>
　　　　月夜汎舟至西溪山莊<lb/>
溪流凡幾曲曲曲月隨船別浦春寒淺名園夜色偏鳥<lb/>
驚千樹雪人語數峯烟不待參橫後臨行一惘然<lb/>
<pb n="KR4f0049_SBCK_026-3b"/>
　　　西湖采蓴曲<lb/>
湖波春深碧於苔游魚布影三潭隈三潭倒浸三塔小<lb/>
中有蓴根不用栽蓴根歷亂蓴絲滑半捲幺荷縈石髮<lb/>
曉光蕩漾膩山烟夜色微茫罥水月大姑采采瓜皮舟<lb/>
小姑盪槳歌中流指纖爲怕龍涎失腕弱尤憐雉尾柔<lb/>
春風采蓴蓴正好秋風采蓴蓴已老願如蓴好繫郎思<lb/>
歸來同拜水仙祠<lb/>
　　　三月六日顧丈月田招同人鳳皇山看桃花至<lb/>
　　　包家山分韻二首<lb/>
乳鳳不飛去日斜林翠高山行誇勃窣野飮鬭淸豪社<lb/>
火明神樹宫花冷佛袍今年少風雨春事屬吾曹<lb/>
<pb n="KR4f0049_SBCK_026-4a"/>
三一菴重過江天望最佳竹疎搖客夢泉冷入幽懷紅<lb/>
雨尋歸路靑山著小齋他年團社約應不負吳鞵<lb/>
　　　錢舜舉摹周昉內人雙陸圖爲梁蔎林作<lb/>
深宫晏起花陰午尙覺春寒入眉嫵只將握槊當嬉游<lb/>
不亂窗前白鸚鵡兩人對局如有思寶釵半墮雲鬟攲<lb/>
旁觀一人凭小婢骰子欲下春蔥遲蠻鞾踏地紅鵠觜<lb/>
金缾力挽薔薇水女官未敢促朝妝宿粉殘黄憶濃睡<lb/>
睡濃曾夢雙陸輸唐家社稷須人扶柘袍又岀點籌手<lb/>
樂事可憐同婦姑畫師著眼非窮相曲眉豐頰當時尙<lb/>
錢郞摹古能逼眞寫出徒令意怊悵豈知絕代佳人住<lb/>
茅屋寒機軋軋無膏沐<lb/>
<pb n="KR4f0049_SBCK_026-4b"/>
　　　晩春閑居二首<lb/>
人閑如有待春晩尙餘芳細路通鄰塹長天覆女牆靑<lb/>
梅閒靑杏垂柳復垂楊坐釣行吟外渾疑與世忘<lb/>
寂寂柴荆掩幽偏似我私抱疴忻白髮習嬾負淸時迸<lb/>
筍從穿砌狂花漫岀籬一春書不讀園小日來窺<lb/>
　　　舟泊毘陵同吳長公游靑山莊四首<lb/>
入門先見水宛似在濠梁林影橫烟艇流文照畫廊淸<lb/>
華從此始崩剝勢難忘客路偏佳境尤宜勝侣將<lb/>
縱步平橋上空涼得最多俯窺開弱藻交語出喬柯尙<lb/>
記横塘夢如聞子夜歌何當逢急雨來看颭新荷<lb/>
升降疑無極岡巒望更寛頽陽一枝塔飛翠幾層闌樹<lb/>
<pb n="KR4f0049_SBCK_026-5a"/>
杪吳天盡窗中春事殘米囊花滿眼應是勸加餐<lb/>
前朝邱壑擅人說兩愚公<hi>錫山鄒彥吉爲園名愚公谷此莊初主吳服于亦號愚公</hi>物力爲山<lb/>
盡經營易主同客歸書閣閉鳥下石枰空游興兼離緒<lb/>
分襟向晩風<lb/>
　　　次韻同作<hi>歙縣</hi>吳震生<hi>長公</hi>
　毘陵共游眺遺事滿齊梁只少山環郭誰家樹繞廊<lb/>
　愛他園內景令我意難忘榜戸招詩侣杯鐺且莫將<lb/>
<hi>主人榜門有詩酒可共語</hi>
　神仙疑有宅富貴得爲多碧水延長阜紅樓隱古柯<lb/>
　金張天上族弦管月中歌行樂宜邱壑朝衣早翦荷<lb/>
　昔者東牀重延陵俛仰寛烟雲邀對酒花月入憑闌<lb/>
<pb n="KR4f0049_SBCK_026-5b"/>
　紫玉空畱主香魂怳未殘若知人代感冷食亦愁餐<lb/>
<hi>莊故主吳氏宜興相婦翁也吳又有季女死于此時時形見雖屢易姓皆祠其木主云</hi>
　勝境遭鴻筆千秋幾鉅公不隨陵谷變莫謂雪泥同<lb/>
　墖廟涼陰集亭橋夕照空菟裘那得此惆悵一臨風<lb/>
　　　海烈婦祠迎送神曲二首<lb/>
撫湘瑟薦江蘺靈望夫其來遲夫愚弱疑可餌矢從夫<lb/>
靡有貳夫來遲逢獝狂紉上服連下裳繫朱絲猶在領<lb/>
號于帝已得請乘白鳳游淸都下鑒觀芬椒塗靈安坐<lb/>
士女愉<lb/>
酌明水靈少畱靈懷土我心憂逐雲龍無處所懸水村<lb/>
靈迺下乘桂舟西蠡河靈不畱涕滂沱<lb/>
<pb n="KR4f0049_SBCK_026-6a"/>
　　　葉物齋雅集賦一字至七字詩分得禪<lb/>
禪無住忘筌隨靜坐得安眠不離文字已滿中邊話墮<lb/>
霑泥絮心空透水蓮世出世間超絕想非想處悠然何<lb/>
須更乞雲山衲釧動花飛結淨緣<lb/>
　　　馬嶰谷半槎招集行菴食筍限筍字<lb/>
我生吳越鄕連山富簵箘前身天目僧托命惟在筍<hi>宋僧</hi>
<hi>贊寍筍譜載天目僧詩云我本無根株只將筍爲命</hi>每從破凍初一洗几案窘胸中淩雲<lb/>
氣欲吐謝不敏孤帆卸淮甸淸樾表春盡故人有嘉約<lb/>
斜徑竹香引軒窗愛疎豁新境拓畦畛供客用意勤籜<lb/>
龍屠最忍頗疑匡廬游甜苦未可哂物以少爲貴食經<lb/>
侈堪憫捫腹又詩成茶聲鼎鳴蚓<lb/>
<pb n="KR4f0049_SBCK_026-6b"/>
　　　覓句廊晚步二首<lb/>
近日幽尋屢出郊朅來山館燕新巢斜陽一抹風廊影<lb/>
葵寫圓花竹寫梢<lb/>
返照深深入竹根靑鞋踏徧舊苔痕好詩只在微茫裏<lb/>
付與棲禽自在喧<lb/>
　　　程洴江編修招集篠園水亭分韻<lb/>
虛亭俯烟渚客到眼初明沙柳侵天影風蒲學水聲醉<lb/>
宜搖櫂去詩向倚闌成地主饒幽興流連待月生<lb/>
　　　題嶰谷半槎南莊七首<lb/>
　　　　靑畬書屋<lb/>
平遠眺林坰肥仁繞江水人云讀書聲時岀豆田裏<lb/>
<pb n="KR4f0049_SBCK_026-7a"/>
　　　　卸帆樓<lb/>
空樓晴亦雨桐竹風披薄飛來北固雲帆影窗中落<lb/>
　　　　庚辛檻<lb/>
水氣入虛櫺幽澹心自領魚行無所依旁穿高柳影<lb/>
　　　　春江梅信<lb/>
我來過花時紙閣綠陰碎驚鳥蹴梅丸忽墮小山背<lb/>
　　　　君子林<lb/>
彷彿西溪路風吹綠玉香入林深似許新粉滿衣裳<lb/>
　　　　小桐廬<lb/>
零露響閑砌涼陰翳微霄我欲揖桐君獨唱懷仙謠<lb/>
　　　　鷗灘<lb/>
<pb n="KR4f0049_SBCK_026-7b"/>
小構傍雲沙岷流通溔渺待君秋雨餘同盟三品鳥<lb/>
　　　宣德窯靑花脂粉箱歌次毛西河太史韻爲汪<lb/>
　　　伯子作<lb/>
我聞列仙寶玩碧瑤箱惟有旊人祕色可比方絕無髻<lb/>
墾但精瑩花壺茗琖猶家常前朝妝具今尙在函藏帖<lb/>
妥楕兩旁方池圓窞各位置泄竇似挹華淸湯春風慣<lb/>
見閉上苑曉月每看低繚牆曉月春風等閑擲芳姿誰<lb/>
侍君王側鉛華狼藉秣陵秋脂流縈漲秦川色幾爲傾<lb/>
城失家弄黄金不惜蛾眉用太平天子說宣皇求賢時<lb/>
發胥靡夢三楊枋國老能堪聲敎曾聞曁朔南萬幾多<lb/>
暇偶燕息尙宮司飾呼當直小衩芙蓉十隊紅亦有朝<lb/>
<pb n="KR4f0049_SBCK_026-8a"/>
鮮女侍中御筆描來摺疊扇熏爐賜與合歡銅廣寒殿<lb/>
影玲瓏樹晨興須奉宸游去回眸笑語並房人舊是蕭<lb/>
娘梳埽處卷簾對鏡復開箱酥滴檀心自研注傅成豔<lb/>
雪和丹霞暎就飛花黏落絮靑瓷可愛還可親饒州燒<lb/>
出眞超倫依稀玉鳳親承寵彷彿金匳乍作嬪明明逝<lb/>
水恩叵測眉萼連娟吹不拆畫堂涿館得咿啞椒寢長<lb/>
門翻咫尺咫尺梧桐墜井榦洗妝只著羽衣寒宫中決<lb/>
絕皆如此故物何人想象閒慢學龍眠圖古器吳趨李<lb/>
子工爲記<hi>向爲姜學在物李子客山有記</hi>前姜後汪相乘除嗜好如以蚓投<lb/>
魚毛公長歌劇哀麗我欲繼和應嗟歔黄巾蠭起坤靈<lb/>
覆掠盡昭陽慨陵谷尋常兒女豈能銷合贈輕盈助朝<lb/>
<pb n="KR4f0049_SBCK_026-8b"/>
沐底處重將脂粉調吳王苑內買娙媌只今細看交枝<lb/>
様壓倒官哥汝定窯<lb/>
　　　題汪貞女卷<lb/>
賢雄未匹鳳先徂侍疾初歸矢莫渝五日爲期同穴定<lb/>
十年不字畢生孤何妨笲菜稱來婦自信釵荆勝丈夫<lb/>
佇看旌門輝里巷冬靑花影雪紛敷<lb/>
　　　夏日巨公以白沙泉龍井雨前茶爲貺賦詩以<lb/>
　　　謝<lb/>
悠悠林卧晝偏長畏暑都無卻暑方老去參軍多吻渴<lb/>
朅來禪伯與心涼泉分曉甔和雲送茗裹春旗待月嘗<lb/>
今日因師聊破戒松風手瀉一甌湯<hi>予近不飲茶故云</hi>
<pb n="KR4f0049_SBCK_026-9a"/>
　　　碧山草堂椽筆歌<lb/>
古來何人能大書官奴俊爽力有餘淋漓只用埽泥帚<lb/>
埽出不怕春霑淤化城額傳裴相休以袖搵墨蛟龍遒<lb/>
何如汪家碧山草堂裏酒酣脫帽看尖頭睡菴老人氣<lb/>
倜儻靑管高提盈一丈至今森然挂東壁故物不與人<lb/>
俱往藤韜漆護㯶絲牢中山徒秃千兔毫想見盤旋跳<lb/>
盪發絕叫驚電破硯翻雲濤長槍大劒莫相笑毛錐如<lb/>
此亦足豪君不見天竺紅牆似霞起發地扶椽看五字<lb/>
<hi>天竺寺牆觀自在菩薩五大字睡菴書</hi>猶存手澤供摩挲後代良孫解驅使後代<lb/>
良孫解驅使翻身使臂不使指何當直上天柱峯千尺<lb/>
一波一磔當空擲山魈木客皆辟易<lb/>
<pb n="KR4f0049_SBCK_026-9b"/>
　　　初秋同旭瞻蒔庭有蘭游西山作四首<lb/>
　　　　坐韜光飛雨軒作<lb/>
一雨暑解嚴始踐西山約初日翳復吐秋氣滿嵓壑興<lb/>
來歷磵阿蘚磴宛如昨入門翠陰積翻覺涼雲薄石龍<lb/>
卧空池泉根此焉託坐聽丁東音終古娛寂寞頷珠不<lb/>
自惜天樂然疑作禪老洗聲塵爲客幽茗瀹<lb/>
　　　　同作　許　松<lb/>
　撰杖入淨域塵垢無纖毫竹陰翳殘暑佛香遠煩囂<lb/>
　石龍噴泠泠中蓄萬斛濤乍聽疑秋<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>久聆訝春槽<lb/>
　邂逅逢勝侣款言興更豪濯纓可終老媿未解天弢<lb/>
　　　　入龍泓洞中有小穴僧云是昔人采鍾乳處<lb/>
<pb n="KR4f0049_SBCK_026-10a"/>
　　　　今不可進<hi>事出劉道眞錢唐記</hi>
微颸貫嵓腹生衣凛不勝短策探龍窟呀然走怪藤刳<lb/>
中夢天壓捫壁疑雲崩盡處涌佛座指點來殘僧陰竇<lb/>
不可測鼈行誰復能彷彿千載前言采鵝管冰度險入<lb/>
九地江底穿幾層㯭聲在頭上隔石喚欲譍此事道眞<lb/>
記祕籍如足憑奇添好事癖冷結耽詩癥九逵彌似隘<lb/>
跬步愁難仍不比游大滌飛鼠侵明燈<lb/>
　　　　春淙亭遇雨<lb/>
山行非捷徑因雨亦窘步前峯日尙明飛灑空磵樹同<lb/>
心二三子復茲不期遇<hi>謂聞石誠叔</hi>橋亭憩華構目盡嵓洞趣<lb/>
苔滴佛螺秋雲歸客衣暮淙潺石上水導我尋微路<lb/>
<pb n="KR4f0049_SBCK_026-10b"/>
　　　　夜宿松靄山房<lb/>
閑房駛雨過林杪挂星漢涼深欲添衣不但殘暑逭蔬<lb/>
盂供細食花巾奉淸盥相偕靜者流共待疏鐘斷夜闌<lb/>
空山黑月吐翠微半澄輝漾庭戸秋影互淩亂露蟲鳴<lb/>
始急坐覺歲時換人生非學佛詎免遲暮歎感此不能<lb/>
眠裵回以申旦<lb/>
　　　秋日同少穆竹田敦復過報國院<lb/>
釋子禪棲處城隅一徑分風池時動樹秋宇欲銷雲施<lb/>
食游魚岀吟詩野鳥聞何年談小品結社共諸君<lb/>
　　　題朱丈鹿田蘇門灌畦圖<lb/>
人生穹壤閒棲止無定境宦學便擇居何必戀閭井往<lb/>
<pb n="KR4f0049_SBCK_026-11a"/>
者歐陽公終日苦思潁況茲百門泉名與淇水永太行<lb/>
從東來出沒幾峯嶺淸泠滿山腹匯作跳珠猛分流入<lb/>
綺塍不待汲修綆所以樂土游仲平有深幸<hi>許魯齋詩我來蘇門居遨遊成樂土</hi>
先生詩家流出守厭造請三公付孫劉一官罷張邴偶<lb/>
然泉上行光景愛妍靚遂買泉上田犂評手自秉暇卽<lb/>
挈茗杯樂在汎舴艋何如西子湖明鏡涵藻荇今年故<lb/>
郷歸菟裘嘿焉憬生平釣游侣詎忍棄如梗寄公付佳<lb/>
兒耆舊得自領畫手想像爲蒼翠善寫影夢繞嘯臺烟<lb/>
秋燈照耿耿<lb/>
　　　八月一日讓山上人招集南屏山樓看雨分韻<lb/>
俯視僧樓但雲氣滿林飛雨攪秋懷平沈遠岫墨初潑<lb/>
<pb n="KR4f0049_SBCK_026-11b"/>
淨洗明湖鏡乍揩涼向松窗分白衲溼愁蘿徑阻靑鞵<lb/>
黄妃塔畔空濛裏記取炊香共午齋<lb/>
　　　采菱詞二首<lb/>
靑山影裏遠聞歌罥蔓牽絲滿鏡多儂比菱花偏背日<lb/>
郞如菱葉慣隨波<lb/>
鮮於蓮子冷鴻頭船尾炊來趁晚秋一百里中香不斷<lb/>
直從鳳口下湖州<lb/>
　　　秋陰集汪抱樸城北水房分韻<lb/>
一片荒雲乍有無此閒亭館壓菰蒲淡如人意不可畫<lb/>
涼到句邊渾欲逋老柳沿隄烟影重殘荷覆沼墨痕枯<lb/>
爲憑橫玉吹敎裂明日西風渡鏡湖<hi>時予將越游</hi>
<pb n="KR4f0049_SBCK_026-12a"/>
　　　題北嶺將軍廟二首<hi>幷序</hi>
廟在蕭山北幹山上按施宿會稽志云武佑廟舊號北<lb/>
嶺將軍廟方臘陷錢唐欲東犯會稽見將軍擐金甲陳<lb/>
兵於西興旗有北嶺字賊不敢渡郡守劉韐上其事賜<lb/>
今額陶宗儀輟耕錄云至正丙申大旱方士陳希微禱<lb/>
雨于北嶺將軍廟俄降筆云吾秦人厲狄也與項羽起<lb/>
事山陰功不竟而死父老不忘我者俾血食於此爾來<lb/>
幾千五百年世代雲變遂湮我姓名故以相告二書所<lb/>
述如此予以乾隆乙丑秋八月同新安吳長公同里丁<lb/>
敬身爲越中之游過謁廟下見壁上有劉伯溫廟記不<lb/>
載神姓名事蹟問之居民俱云厲將軍也陶南村之言<lb/>
<pb n="KR4f0049_SBCK_026-12b"/>
似信而有徵作詩以記其實云<lb/>
北山棟宇自秦餘仗劒英姿尙凛如逐鹿似聞遺恨事<lb/>
止麟應有補亡書靈旗往往驚樵牧社酒年年福里閭<lb/>
三戸到頭仍一蹶英雄無命足欷歔<lb/>
摩挲古碣郁離文未著當年汗馬勳松響忽吹空際語<lb/>
山光乍卷陣前雲不須白石題神號解使靑溪靖寇氛<lb/>
歸路班荆逢野老至今猶說厲將軍<lb/>
　　　舟過覺苑寺<hi>在蕭山城中齊江淹宅捨爲寺門有夢筆橋</hi>
越游無他營合志事幽討初程歴蕭然環堞碧秋草江<lb/>
郎有故居斜日市渠抱維舟試來尋鴉鵲鬧浩浩牆隅<lb/>
石幢一相對雜傭媼依稀辨垂拱阿武時所造入門兩<lb/>
<pb n="KR4f0049_SBCK_026-13a"/>
甎塔經始已無考猶資象敎力鬼手拄傾倒睿達與溫<lb/>
夫署楄尙完好<hi>敕覺苑寺扁治平四年沈遼書三門江寺扁張卽之書</hi>捫壁讀殘碑元明奚<lb/>
足道獨有夢筆橋記者吳中老<hi>重建夢筆橋記天聖四年葉淸臣撰文最工</hi>似懼地<lb/>
主嘲其文特摛藻中述會昌年花宫跡如掃僧徒盡烏<lb/>
巾雁齒廢行潦宣宗卽牽復未琢白石皓茂宰曰李君<lb/>
成梁十月早我媿詞囿荒吉夢敢私禱華髮謝貂蟬消<lb/>
搖破諸惱幾時買廛居名藍作鄰保<lb/>
　　　舟出偏門至禹陵遇雨<lb/>
岀郭逢秋晦菱絲櫂幾灣幽雲生窆石靈雨下稽山屐<lb/>
染重重翠衣霑淺淺斑藏書猶有穴杳靄不容攀<lb/>
　　　雨宿卧龍山僧舍分韻<lb/>
<pb n="KR4f0049_SBCK_026-13b"/>
越國此山古聽松占小樓淸鐘不散雨破寺共吟秋漫<lb/>
阻靑鞵興如添白髮愁邪溪風日好試上采菱舟<lb/>
　　　雨後游蕺山戒珠寺遂至怪山寶林寺<lb/>
越城四面淸流涵輕䑳小楫如浮驂秋霖乍歇葉初下<lb/>
發興便欲窮幽探城中八山首采蕺君王辛苦誰能堪<lb/>
橋邊不遇題扇媼右軍彌勒偏同龕棟撓瓦墮豆房破<lb/>
病僧霜髮垂䰐鬖吿訴頻年困水厄物力詎足營伽藍<lb/>
墨池深黝覆石穴時見鄰叟汲滿甔逡巡太息下山去<lb/>
龜形岫轉城東南勢若飛來尙浮動溼雲懵懂縈櫧柟<lb/>
登階禮拜彥公像屋底鰻井深潭潭盤迴折磴苔滑汰<lb/>
絕頂撲眼來烟嵐濃靑冷碧漸褰露什十伍五兼參三<lb/>
<pb n="KR4f0049_SBCK_026-14a"/>
餘霞忽抹天盡處倒射塔杪殷紅酣同游相與話舊事<lb/>
許掾再世梁王諳太淸以後亂旣甚七官兄弟尋戈錟<lb/>
岳陽僅存賴黑獺江陵蕞爾古子男稱尊踐阼崇廟祀<lb/>
蠟鵝稍洗維摩慙居然輟御聞婦臰都講一現仍優曇<lb/>
前因不昧相輪建波旬劫內願力擔次律松下發書甕<lb/>
樂全梁上開經函世閒貴仕無可語吐絲往往纏春𧖟<lb/>
凄然歸袂薄寒襲明日更上林中籃秦稽佳處難悉數<lb/>
安得隨地畱茅菴<lb/>
　　　曉霽入若邪溪中逢暴漲不得至雲門而返<lb/>
霽華盪輕舟亂流爭東西千峯碧於洗片月林外低今<lb/>
朝可憐處眞在若邪溪溪光幾曲動沓嶂相迎送雲散<lb/>
<pb n="KR4f0049_SBCK_026-14b"/>
一香爐苔侵三石甕不見浣紗人了非校書夢宛在畫<lb/>
中行秋高景彌淸素湍天際下激澑筏閒鳴兒童竹裏<lb/>
看知我泝沿情泝沿停兩漿樵風吹不上嵓中子敬宅<lb/>
松下彌陀像落日見歸禽閑心與之往<lb/>
　　　次日再汎若邪溪至平水肩輿游雲門寺二首<lb/>
一作溪中吟再作溪中吟溪中有空翠日日娛人心伊<lb/>
余結勝侣戀賞盈沖襟峯迴近忽遠湍減昨成今雲松<lb/>
窺倒影水竹澄幽陰村市傍渡口炊烟出樹深仙源三<lb/>
十六<hi>放翁云自秦望山而北合三十六溪水爲若邪溪</hi>迢遞不可尋風鳴灘瀉碧日射<lb/>
潭搖金以茲厲揭意舟師力何任遲回憶昔賢高唱誰<lb/>
嗣音<lb/>
<pb n="KR4f0049_SBCK_026-15a"/>
繫舟在楓根石路穿畦稜秋水溢溝塍潏潏入淸聽野<lb/>
曠羣峯趨藍烟自包孕遠勢引台明連延接嶀嵊秦望<lb/>
獨孤撐香刹倚絕勝多生結淨業來禮雲門磬辨才殘<lb/>
塔斷思陵鉅碑賸松堂寂無人幽花墜苔徑惟有溪橋<lb/>
風吹我塵夢醒<lb/>
　　　游蘭亭<lb/>
蘭渚橋邊爽氣新騎驢石路淨纖塵靑山不改名常在<lb/>
修竹翻憐迹未陳金谷只愁無好致選樓何必識斯人<lb/>
紅牆碧澗瞻　奎畫應覺淸秋勝暮春<hi>亭有聖祖御書蘭亭序碑</hi>
　　　汎舟鑑湖四首<lb/>
秋波渺渺碧無泥雲樹參差望不齊喚得烏篷新艇子<lb/>
<pb n="KR4f0049_SBCK_026-15b"/>
好山都在鑑湖西<lb/>
放翁宅外賀家莊時有游船繫柳樁莫學三山但成隻<lb/>
阿儂最愛住湖雙<hi>湖桑埭一名湖雙以有東南兩鑑湖也</hi>
柳姑廟俯蓼花洲獨處無郎俗誤愁烟縷乍消漁市散<lb/>
一峯臨鏡學梳頭<hi>柳姑廟向只女像今俗誤偶以男</hi>
露冷紅衣已卸香鏡心何處岀新妝菱歌未斷西風起<lb/>
八月涼於五月涼<lb/>
　　　顧丈月田挽詩二首<lb/>
如此湖山要主盟纔從晩歲識先生爲官落魄人皆笑<lb/>
好客風流世盡傾小別何堪成永訣長畱應是有詩名<lb/>
一盃酹向帷堂影傷逝悲秋無限情<lb/>
<pb n="KR4f0049_SBCK_026-16a"/>
幾年吟賞得追陪誰道風霜兩鬢催岀郭看花無一老<lb/>
尋山冒雨豈重來室中靈照悲猶小門外羊曇慟不回<lb/>
聞道彌畱有佳句可知地下乏仙才<hi>顧丈殁之前三日尙作秋陰小集詩有句云菰蒲水氣地</hi>
<hi>塘外只戀君家十畝園</hi>
　　　寄和東湖吟社鬭蟋蟀用韓孟鬭雞聯句韻<lb/>
陰蟲感殺機居壁久已待爲物雖爭雄於野善濳彩冷<lb/>
語催緯經天時此其殆早多好勝徒搜括<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>壠在尋聲<lb/>
復斂步負鍤似前鐓灌穴晉陽沈跳身齊國塏羅致殊<lb/>
矜奇籠中各淸磊粒飽腰膂强秋深霜露改分曹小翼<lb/>
輕嬈敵前茅皠勇逾螳孤撐怒比鼃三倍銳氣競磨牙<lb/>
英心甘覆醢敢云飛將驍漫訝交綏餒窮追始爲懾先<lb/>
<pb n="KR4f0049_SBCK_026-16b"/>
鳴特相紿罷鬭晷過申來觀市逢亥黄鬚竟大奇黑衣<lb/>
將焉罪坐令金注昏笑看騂顔浼或羞見妻孥或喜遷<lb/>
貨賄人生天壤閒一粟置滄海裸蟲惟此貴力學戒無<lb/>
怠胡爲昆蟲嬉大事幾敗乃昔聞玉照張亭臺飾金綵<lb/>
又聞明宣宗奏捷勝歸凱重之足一夔愛如獲二隗豪<lb/>
家有固然輔導責元宰倡和蟋蟀篇陳義或可採<lb/>
　　原倡<hi>平湖</hi>張雲錦<hi>鐵珊</hi>
　秋氣感而生養銳早相待物性本善爭人心藉得彩<lb/>
　燈下鳴偶然牆邊攫殊殆誰信風露中而有王孫在<lb/>
　奮髯堅旣㦸鼓翅利於鐓初焉貯冷盆旋卽更爽塏<lb/>
　不嫌狀微陋先覺氣碨磊兩雄忽相遇一戰約難改<lb/>
<pb n="KR4f0049_SBCK_026-17a"/>
　額廣橫金絲齒粲掀玉皠搏擊力無餘衝突勢逾倍<lb/>
　高足善超距弱肉將付醢卷甲趨未甘踰垣避先餒<lb/>
　種類頗稱繁輕重詎受紿捷如刺傀政神若椎鄙亥<lb/>
　將爲知已死負亦非其罪橫草何人功登臺汗欲浼<lb/>
　所嗟好勝心不惜購重賄游手敎搜羅客船到瀕海<lb/>
　四忌犯何曾再角興寍怠殺氣動無端機心暗啟乃<lb/>
　旌之以三花雜之以五綵同類反見戕作歌奚獻凱<lb/>
　仰關罷攻秦丸泥類封隗孕此屬多事吾欲問眞宰<lb/>
　盧賦與賈經雖存詎足採<lb/>
　　　同作<hi>平湖</hi>鮑　詢<hi>咸吉</hi>
　促織性喜爭紛紛設壇待石産質孕剛葦化色流彩<lb/>
<pb n="KR4f0049_SBCK_026-17b"/>
　練牙與卷鬚一犯防三殆<hi>語見促織經</hi>呼燈敢厭窺聞聲早<lb/>
　識在鳴寒股摐金迎陽甲張鐓托跡近疎籬選地得<lb/>
　幽塏灌以水泠泠搜從石磊磊牙籠舊式藏瓦盆新<lb/>
　樣改異種赤疑斑凡品白遜皠冷煖分後先優劣判<lb/>
　億倍同類如仇讐甘心相葅醢置偶使不孤善養期<lb/>
　無餒形含詎嫌微色辨莫敎紿計功正當秋爲月恐<lb/>
　近亥想彼鬥方酣奚啻聲其罪髯奮勢孤撐目注汗<lb/>
　流浼挑戰憑寸草尅期博重賄兩軍勁成敵百夫喧<lb/>
　沸海俄焉雌雄分負者神色怠童心殊懵然公事竟<lb/>
　敗乃奔逐空攢花奢侈到翦綵壯矣將畱名歸歟捷<lb/>
　報凱託命於斯蟲如昭之尊隗長安市上豪半閑堂<lb/>
<pb n="KR4f0049_SBCK_026-18a"/>
　中宰一例等兒嬉齷齪寍足採<lb/>
　　　同作<hi>平湖</hi>陸銘一<hi>紆齋</hi>
　萬物以類親茲獨鬭相待秉性殊貪殘振羽偏光彩<lb/>
　雌伏肯自甘妒生那識殆疎燈照何頻冷盆看早在<lb/>
　偶居調絲琴獨處斂矛鐓帥陰蓄之幽迎陽更諸塏<lb/>
　高臺瞻巍巍廣場爭磊磊輕重等使齊暄寒候無改<lb/>
　挑以庭草靑辨從窗紙皠始角氣無前中休勇益倍<lb/>
　急擊朝始食久持夕欲醢聲從百夫喧色令一時餒<lb/>
　盬腦伏且柔傷股遁以紿奮如再戰陵突似重圍亥<lb/>
　或勝而或負奚功又奚罪局內智多昏旁觀指恆浼<lb/>
　來笑賈客名<hi>遠客泊舟來鬭俗稱客蟲</hi>去飽胥吏賄怒臂螳當車癡<lb/>
<pb n="KR4f0049_SBCK_026-18b"/>
　心鳥塡海牀空資無畱秋老興不怠在物已蠢然<hi>一作爾</hi>
　於人復誤乃徒敎箱戧金浪使竿簇綵逐逐敢憚勞<lb/>
雍雍虛唱凱策勳不殊韓酬知信如隗戲不止狡童<lb/>
　禁還仗賢宰良士樂無荒旨哉言足採<lb/>
　　　九月晦日許繩武招集雪莊二首<lb/>
巾子峯前好卜居無多樹石小林廬若添畫舫兼歌板<lb/>
快雪名堂定不如<hi>快雪堂明馮祭酒開之湖上別業也</hi>
九月十月接天氣裏湖外湖空水烟門外晩風吹酒醒<lb/>
秋容都上釣魚船<lb/>
　　　立冬日陸雲軒招集南屏讓公房看紅葉分韻<lb/>
閑隨漁艇泊烟汀絳葉招人此再經十日晴光連樹醉<lb/>
<pb n="KR4f0049_SBCK_026-19a"/>
數峯寒影上樓靑雁來已是新霜後僧定還同夜雨聽<lb/>
最好湖心放歸櫂斜陽有意畫南屏<lb/>
　　　冬夜泊八赤懷施自勗<lb/>
一番新寒客路中墨雲零落水天空故人將近似江月<lb/>
小艇獨眠多野風五畝未蒙行役力半生微有著書功<lb/>
明朝相見姑胥郭歲晩心期訝許同<lb/>
　　　小玲瓏山館對雪聯句<lb/>
子月尙暄和<hi>陳章</hi>丙夜忽凄斂初爲雨腳凍<hi>鶚</hi>突作風色<lb/>
憯寒柝聲漸沈<hi>姚世鈺</hi>荒燈燄頻颭撒沙響虛牖<hi>張熷</hi>積素耀<lb/>
危檻被池生廉隅<hi>章</hi>枕角冷圭琰曙早起猶怯<hi>鶚</hi>氣嚴<lb/>
出未敢庭空亂回旋<hi>世鈺</hi>石怪競霜點緣隙罥若塵<hi>熷</hi>堆<lb/>
<pb n="KR4f0049_SBCK_026-19b"/>
檐覆成广禽飢觜難啄<hi>章</hi>兒戲手頻擥眯目疑復隍<hi>鶚</hi>
失足防入坎毀茶多嬾埽<hi>世鈺</hi>惜竹重宜撼飄瞥竟聯聯<lb/>
<hi>熷</hi>紛糅方冉冉有客船阻歸<hi>章</hi>相與袪再摻遥思大江<lb/>
白<hi>鶚</hi>但見同雲黯交飛射鶖鶬<hi>世鈺</hi>急陣灑葭菼玉峯迥<lb/>
可畫<hi>熷</hi>銀浪疊誰犯匿影閉閑齋<hi>章</hi>促膝探祕檢宛然<lb/>
鶴延望<hi>鶚</hi>儼爾魚聚槮得酒歡喜生<hi>世鈺</hi>開爐噤㾕減地<lb/>
主獨能賢<hi>熷</hi>羇人自多感短景憐崢嶸<hi>章</hi>長年抱頷䫲<lb/>
斲冰待過淞<hi>鶚</hi>鼓枻擬入剡何當問郵籤<hi>世鈺</hi>陽烏放朝<lb/>
旵<hi>熷</hi>
　　　看山樓雪月聯句<lb/>
雪初晴月復淸<hi>鶚</hi>氣贔屓光晶瑩<hi>章</hi>登層樓暢幽情<hi>世鈺</hi>
<pb n="KR4f0049_SBCK_026-20a"/>
炙冰硯溫酒鐺<hi>馬曰琯</hi>澄萬象增雙明<hi>馬曰璐</hi>廣寒府白玉京<hi>鶚</hi>
竹聲瀉松影橫<hi>章</hi>籟旣寂思已盈<hi>世鈺</hi>翦殘燭戀深更<hi>曰琯</hi>
歲云晏志合幷<hi>曰璐</hi>
　　　行菴雅集分詠寒事得宋子京修唐書<lb/>
昔賢擅文章頗亦事豪縱太守書局隨風流只小宋雪<lb/>
深椽燭燒起草蛾眉從主人如此稀不作舞腰供液金<lb/>
黛墨語奇麗有時用區區王滹南輕議若聚訟<lb/>
　　　雪後同金江聲過直指菴尋韓平原閱古泉遺<lb/>
　　　跡<lb/>
委巷不知山倚山構蓮宇尋幽繙舊史定是韓王府佛<lb/>
閣踞池上寒藻搖翠縷有如半破月嵓畔一泓吐桃坡<lb/>
<pb n="KR4f0049_SBCK_026-20b"/>
繚其巓歲久疑鬼斧當時勞人工用以貯歌舞<hi>四朝聞見錄載閱古堂有</hi>
<hi>桃坡十二級今山上遺跡尙存</hi>折鼎尙包羞覆車孰禦侮文章累詞人<hi>陸放翁作閱古</hi>
<hi>堂記</hi>姚冶惑遠祖<hi>予家族譜載明州御幹子飛公家饒于財號厲半州娶韓平原三夫人號滿頭花者爲後妻遂以不振</hi>同來<lb/>
近殘臘誰作雲岫主融雪添波痕半瓢爲酌取詎聞丞<lb/>
相嗔荒涼眞閱古<lb/>
　　　除夕同江聲夀門堇浦甌亭諸君登吳山飮酒<lb/>
　　　樓分韻<lb/>
危闌徙倚靜無譁共惜流年赴壑蛇山轉晴光餘半壁<lb/>
渠添雪水貫千家牽連酒伴生吟思棖觸風情上鬢華<lb/>
只有故園今夕好翩翩目極後棲鴉<lb/>
　　　正月三日同敦復旭瞻汎湖至聖因寺訪恒公<lb/>
<pb n="KR4f0049_SBCK_026-21a"/>
　　　不値<hi>以下丙寅</hi>
開歲無事相與娛尋僧幸有三人俱笑披風帽上野艇<lb/>
靜聽柔㯭衝烟湖經聲岀院自斷續山影隔林時有無<lb/>
笻枝定入天竺去想見礀鶴同淸癯<lb/>
　　　送桑<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>甫獨爲天台雁蕩之游<lb/>
桑君江海人意氣頗超忽早摘銀案髭歸來卧松月開<lb/>
年雪載塗山情生勃勃蠟屐吿我行健似橫空鶻前身<lb/>
打包僧游跡記髣髴自言昏嫁了詎使塵土汨先爲豐<lb/>
十訪次作矩羅謁攜影當朋儔扶杖卽隷卒拜號獨往<lb/>
生斯語庶非伐獨汎單鷗隨獨憩孤樹歇獨宿寒凌兢<lb/>
獨行翠窸窣獨吟嵓答響獨沐風晞髮獨眺俯鶴巢獨<lb/>
<pb n="KR4f0049_SBCK_026-21b"/>
飮侵龍窟天台峙東南奇秀甲於越客兒失雁蕩晚出<lb/>
名馳突我有中宵夢往往淩崪屼輸君濟勝具先我結<lb/>
雙韈事不婦子謀興爲嵐霞發竢君銜袖詩千載期毋<lb/>
沒<lb/>
　　　立春日雨中趙誠夫松江歸過訪<lb/>
市橋昨夜駐吟篷春入幽人杖履中白髮增年非我獨<lb/>
閑園聽雨喜君同詩編歇浦經時客燈憶沙河舊日風<lb/>
剩有南華梅信近借書貰酒鎭過從<hi>南華君家堂名</hi>
　　　同竹田大恒讓山二上人由九里松入西山坐<lb/>
　　　冷泉亭作<lb/>
久隔山中游妙友欣所從行行背湖色罙入春烟重方<lb/>
<pb n="KR4f0049_SBCK_026-22a"/>
袍二釋子邂逅道氣濃平橋得小憩目盡西南峯秀色<lb/>
紛然來相與媚雲松中有不朽語挹之復無蹤<hi>賈長江詩人有不朽</hi>
<hi>語得之烟山春</hi>逶迤歷翠壑晴多斷幽淙亭影漾淸泚寒碧鑑心<lb/>
胷疎梅爲我花芳草正丰茸徘徊拍闌干喚起㵎底龍<lb/>
　　　白雲山房看梅<lb/>
不知花好處直作白雲看磬在香中度山從枝上寒主<lb/>
人來亦少客子到應難只爲題詩計東風莫易殘<lb/>
　　　花朝河干草堂小集分韻<lb/>
中春花信冷難齊吟客須敎取次題故國雲山遲社燕<lb/>
草堂風雨誤朝雞河邊吹水添杯滿樓上凭闌放艇低<lb/>
頭白周郎苦相憶避人今夜宿湖西<hi>時少穆以七十生日避跡湖上不至</hi>
<pb n="KR4f0049_SBCK_026-22b"/>
　　　雨中許蒔庭春嵓招同誠夫笠人汎舟北郭看<lb/>
　　　花二首<lb/>
試問花餘幾舟游貴及時風輕搖燕尾雨細溼鵝兒紅<lb/>
素霏霏暗林坰漠漠吹一峯靑乍破乞取晩晴宜<lb/>
村轉疑無路平生數問津花閒上塘水雲裏臯亭神俗<lb/>
古知栽植人閑卽隱淪多君好兄弟刻意此憐春<hi>王象之輿地碑</hi>
<hi>目杭州有牛僧孺臯亭神祠記</hi>
　　　同作　汪還仁<lb/>
　臯亭春事勝酒舫閱游悰花渚隨風轉雲山帶雨濃<lb/>
　魚爭落英去人向暮烟逢何必仙源裏纔稱物外蹤<lb/>
　　　同作　許　松<lb/>
<pb n="KR4f0049_SBCK_026-23a"/>
　緬想桃源境臯亭彷彿同招朋尋曲渚蕩槳入芳叢<lb/>
　雨過山如黛花多水盡紅迷津何處問雞唱綠蘿中<lb/>
　　　閏三月三日同人集湖上續修禊效蘭亭詩體<lb/>
　　　二首<lb/>
平湖重陰烟水相借眷茲餘月餞春迎夏溯沿勝事莫<lb/>
不代謝凡我苔岑讌娛淸暇<lb/>
羣公悅衿契布席臨芳流夜雨被眾綠雲與山沈浮重<lb/>
三復重月一唱還一酬漫言繼蘭渚興到非外求<lb/>
　　　初夏汎舟至孤山<lb/>
弄晴小雨落餘飛水外西峯未夕暉滿地綠陰春去後<lb/>
幽禽猶道不如歸<lb/>
<pb n="KR4f0049_SBCK_026-23b"/>
　　　晩岀東新關同堇浦甌亭作<lb/>
背郭乍過雨晩涼衣上侵聊爲汀畔飯共作烟中吟燈<lb/>
影橫橋栅人聲岀樹陰相攜多舊侣幽賞得初心<lb/>
　　　題淸溪寓樓<lb/>
四月臨溪水淸流直貫城千家翠綃舞列岫黛眉橫日<lb/>
落收漁市宵分過㯭聲樓高聞白苧何事不勝情<lb/>
　　　謁餘不亭侯廟辭<lb/>
餘不水兮粼粼涵芳茝兮白蘋侯之封兮水濱廟食此<lb/>
兮爲明神龜左顧兮何之繄侯德兮民思民思兮寓象<lb/>
車兩轓兮船兩旗侯山下兮欲旋風岀廟兮泠然巫歌<lb/>
兮雩舞隨侯來兮靈雨<lb/>
<pb n="KR4f0049_SBCK_026-24a"/>
　　　游慈相寺半月泉<lb/>
秀岑敷靑蓮鬱然抱精廬岀郭路匪遙短策破睡餘僧<lb/>
廚已過午寂寥冷鐘魚蒼髯韻天風渺若太古初亭空<lb/>
試一窺泉影蝕蟾蜍掬之冷沁齒碧華溢方諸暎地佇<lb/>
開明在山妙涵虛緬彼南礀翁早負冰淸譽館甥得東<lb/>
萊於此讀羣書飮水尋孔顔眞樂恒晏如古人不可見<lb/>
落日歸鳥疎<lb/>
　　　登吳羌山謁織簾先生祠<lb/>
言尋吳羌山孤峯拔雲起齊書名吳差定復傳譌耳幷<lb/>
邑俯鱗鱗石路躡齒齒下有織簾居淸風被閭里先生<lb/>
値衰季攘敓中所鄙老惟守遺經殁但醊寒水荒祠傍<lb/>
<pb n="KR4f0049_SBCK_026-24b"/>
社公惜哉塵滿几茂宰初下車行將樹逸軌<hi>謂施明府</hi>築堂增<lb/>
高明懷賢式浮靡我爲歌神弦再拜執筆竢<lb/>
　　　自乾元寺至金蓮礀<lb/>
苕亭望南山窈窕穿翠麓洗心有風潭空影覆羣木年<lb/>
深寺亦殘飛鼠棲佛屋誰彈幽礀泉泠泠聲滿谷<lb/>
　　　施檗齋明府招集德淸縣齋<lb/>
寂寂重門掩幽禽見岀迎𧖟忙少公事吏散得吟情烟<lb/>
樹搖書碧溪風入酒淸猶思臨宛水釣艇夕陽明<lb/>
　　　曉行臯亭道中<lb/>
牽埭披衣有底忙水烟籠日共蒼涼客行十里又五里<lb/>
舟過下塘還上塘驅犢岸高靑嶂近護𧖟門靜綠陰長<lb/>
<pb n="KR4f0049_SBCK_026-25a"/>
平生未了山游債處處唯聞佛土香<lb/>
　　　亡友吳繡谷墓下作<lb/>
赤岸停孤艇靑山對殯宫平生腹痛語今日淚痕中子<lb/>
守書無失<hi>謂甌亭</hi>人嗟命不融淩雲埋可得地下傲三公<lb/>
　　　坐安隱寺泉上<lb/>
亭亭石蓮幢千載標覺路秧田鋪僧衣松蓋引客步寺<lb/>
門幽且深泓泉蓄復注林光射池影下見金碧聚疑有<lb/>
神物潛山鳥不敢汙我來鬭茶坐蠲熱欣所遇想見六<lb/>
月中行人屢回顧<lb/>
　　　畱題廣嚴寺次鮮于伯機韻<lb/>
臨平山畔訪仁祠我亦經過首夏時林下追從惟野衲<lb/>
<pb n="KR4f0049_SBCK_026-25b"/>
門前來往但舟師護伽藍失河南像<hi>伯機又有絕句云褚河南是護伽藍</hi>窣堵<lb/>
波空元覽碑<hi>唐元覽法師碑已不存</hi>祇有僧房靑竹好寥寥懷古一<lb/>
題詩<lb/>
　　　景星觀尋唐<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>員外丹故居<hi>幷序</hi>
予嘗讀韋蘇州<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>員外丹還臨平山居詩又觀咸湻臨<lb/>
安志知員外仙去至今山有黄犢嶺以嘗騎黄犢得名<lb/>
有曲竹爲員外遺杖所化又考陳郁話腴云行都城北<lb/>
五十四里臨平湖岸有山山有景星觀觀有<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>眞人祠<lb/>
祠有丹爐<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>本唐人仕嘗爲郞棄官學道於此飛昇顧<lb/>
況訪之詩云五月五日日亭午獨自騎驢入山塢來到<lb/>
君家不見君下驢倚杖叩君戸驚起山童開竹扉黃犬<lb/>
<pb n="KR4f0049_SBCK_026-26a"/>
搖尾銜人衣試問先生往何處云入山中采紫薇平明<lb/>
一去今未歸引我池中看釣磯池中數箇白鷗兒見人<lb/>
慣後癡不飛待君歸來君未歸卻復騎驢下翠微此詩<lb/>
況集不載久思訪其遺跡今年四月三日因安隱僧心<lb/>
月之導始得至所謂景星觀者殿祠東岳仁聖帝像前<lb/>
有杉柏二株奇古近千年物問丹爐及眞人祠所在道<lb/>
士懵然不知獨門外有池水色渟碧上架小石橋疑卽<lb/>
況詩池中看釣磯處也裵回太息爲長詩以紀事庶幾<lb/>
有復其祠者<lb/>
詩人成仙古寥寥<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>員外今不可招斜陽照影入深塢<lb/>
參差碧殿淩丹霄殿前何有有杉柏千年誰見蒼顔凋<lb/>
<pb n="KR4f0049_SBCK_026-26b"/>
我疑勁直經手種偶逃劫火遺山樵丹井塡湮丹竈廢<lb/>
光景無復浮雲歊黄冠揖客老且眊問之不辨空頭搖<lb/>
只崇岱帝懾愚俗鬼炊虎獄何紛囂裵回門外覓行跡<lb/>
紫屏風動空池漂鷗兒飛去不知處逋翁當日過此橋<lb/>
高詞貞行已足祀遐舉況是隨烟飄<hi>韋蘇州贈<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>丹詩高詞棄浮靡貞行表鄕閭</hi>何<lb/>
人好事塑遺像酌以明水歌雲謠歸來故郷莫惆悵自<lb/>
跨黃犢淩單椒山中秋冷桂花發往往弄月仍吹簫<lb/>
　　　游明因尼寺<lb/>
阿姨師居近鼎湖剙造傳自陳黄奴向聞賜金岀宫掖<lb/>
千年興廢誰枝梧頽垣古殿尙宏敞暗筧分流水聲響<lb/>
幽花閒竹隱禪房忍草沿階叩方丈前朝淨侣多上流<lb/>
<pb n="KR4f0049_SBCK_026-27a"/>
早脫愛網辭妝樓明眸不敎二相墮幻質能將八敬修<lb/>
百年主席凡幾輩老宿無存少酬對誰人肯透末山機<lb/>
何處重尋隱峯妺今來儉薄檀施衰粥魚寥落誦經遲<lb/>
笑他洛陽急作髻不見文殊淺畫眉殘碑字剝苔痕綠<lb/>
<hi>寺有明天順年中胡濙碑</hi>對此彌傷人代速枝頭批頰盡情啼聲聲似<lb/>
奏無生曲<lb/>
　　　題驃騎將軍廟<hi>祀楚申公包胥封號莫詳所自</hi>
楚事蒼茫直至今何年此地出神林嚭亡始遂平吳志<lb/>
員在難酬入郢心古屋香雲晴靉靉虛廊風馬晝愔愔<lb/>
賜旛綠錦休重問木鬽山夔不敢侵<hi>元俞琰題廟詩呼童岀示綠錦旛云是前朝敕賜物</hi>
　　　雨泊桐扣二首<lb/>
<pb n="KR4f0049_SBCK_026-27b"/>
晩際開襟共看泉山頭雲起野風顚白龍潭上飛來雨<lb/>
引我菰蒲夜泊船<lb/>
三更雨歇冷于秋翦燭題詩劇未休四面亂蛙聲裏坐<lb/>
不知元在古杭州<lb/>
樊榭山房續集卷五<lb/>
<pb n="KR4f0049_SBCK_026-28a"/>
</p>
<p>
</p>
  </div>
</body>
</text>
</TEI>
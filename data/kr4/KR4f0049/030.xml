<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_030-1a"/>
樊榭山房續集卷第九<lb/>
　　　　　　　　　　錢唐厲　鶚　太鴻<lb/>
　　詞甲<lb/>
　　　梅子黃時雨<lb/>
　　　　梅雨<lb/>
枯坐幽窗賺輕夢破時驚響荷扇正濃綠牆頭金丸堪<lb/>
薦想到一犁江上暝愁將入吳雲遠淙潺徧吹笛夜船<lb/>
燈影遙顫　深院殘寒猶戀漫妨他燕乳簾暗慵卷柰<lb/>
掃壁看題蝸偷銀篆依約紅綃香潤句韈羅應竚沿階<lb/>
蘚風微便樓前鏡波深淺<lb/>
　　　摸魚兒<lb/>
<pb n="KR4f0049_SBCK_030-1b"/>
　　　　和葑田病耳<lb/>
甚年時楚江寒早病懷偏惱孤旅悠然自喚空閑字瘦<lb/>
影幾番回顧難寐處也省聽𫾣窗暗葉穿階雨殘更漫<lb/>
數總付與醒眸靑燈素被渾未減愁緒　人間世幾箇<lb/>
知音伴侣幽蘭淥水休譜祇應不了枯禪味聞性卷荷<lb/>
猶貯凝思苦問隔屋釵聲可是忘情句因君小住向無<lb/>
想山中飛塵浣斷相約枕流去<lb/>
　　　瑣窗寒<lb/>
　　　　初夏同葑田松泉過深柳草堂<lb/>
戸小關雲城高縋碧嫩陰搖瓦何年種柳正憶漢南游<lb/>
冶想依依香綿褪時繡鴛不到閑庭榭付餘花倦蜨橋<lb/>
<pb n="KR4f0049_SBCK_030-2a"/>
痕簾影伴人情話　疎野連漁汊聽笛弄滄浪悄然歌<lb/>
罷離蹤似寄頓冷故溪吟社笑輸他桃根渡頭載來翠<lb/>
峯偏淡寫看籬根艇子縈回任取浮萍惹<lb/>
　　　天香<lb/>
　　　　薛鏡<lb/>
藍浪浮花靑銅淬彩空明大好無翳様巧裁菱面平揩<lb/>
粉不數尙方新製吳船載取縈繡帶疑迴鸞翅低挂蘇<lb/>
潭片月如描弁峯晴翠　華年誤人似此杜郞看鬢絲<lb/>
難避幾對淺渦梨暈笑臨秋水勛業平生付與最愛是<lb/>
長宜舊銘字聽罷懷中窺餘睡起<lb/>
　　　水龍吟<lb/>
<pb n="KR4f0049_SBCK_030-2b"/>
　　　　漳蘭<lb/>
海帆吹送瓊姿一番又拆秋前信雲衣嫋嫋冰心的的<lb/>
高情占盡著意扶持靑瓷架小素甌茶嫩向風亭水檻<lb/>
炎光不到搴香夢今纔準　可惜幽芳易近有誰知楚<lb/>
天閑恨逢迎只許靈均水佩湘娥烟鬒驛荔程遙蠻花<lb/>
種杳不堪重問試山空露下瑤琴獨按寫深林韻<lb/>
　　　摸魚兒<lb/>
　　　　芡<lb/>
趁平湖采芳艇小荷盤初沸烟雨釵莖靜照涼波影不<lb/>
比脆絲纏露花點注看傾盡斜陽幽意憑誰訴西洲倩<lb/>
女訝碧臆纔翻靑吭漸滿脈脈水天曙　明珠剖誰道<lb/>
<pb n="KR4f0049_SBCK_030-3a"/>
暗投無誤鮫人何事相妒攜來菱市瓜塍畔猶著宫黄<lb/>
深護論斗煮算風味親嘗只有涪翁語輕圓薦俎早縈<lb/>
繫心期春蔥膩雪巧夕翦燈處<lb/>
　　　齊天樂<lb/>
　　　　絡緯<lb/>
夕陽纔作<hi>去</hi>微涼意幽窗便聞秋紡怨緒回風情絲曳<lb/>
雨交戛依然搖颺離悰記往在楓葉橫塘豆花深巷翠<lb/>
股斜敧蕭蕭又送去年響　何人聽時較早舊啼銀燭<lb/>
背寒素無恙染黛形輕翻車韻急偏隔秦樓朱幌餘絇<lb/>
漫想怕短髮難搔助愁千丈夜色柴門幾聲天更爽<lb/>
　　　桂枝香<lb/>
<pb n="KR4f0049_SBCK_030-3b"/>
　　　　銀魚<lb/>
平橋永晝慣柔浪寸鱗來問春後長是船橫鴨觜派流<lb/>
鶯脰高人不見元眞子但烟波到今依舊葦汀花岸千<lb/>
絲作網笑伊還漏　更比似針鋒細瘦好分付吳娘柂<lb/>
樓烹就翠釜芹芽菽乳入甌芳澑鷗鄕占取閑滋味任<lb/>
年年阻風中酒幾分纖輭堪人斷腸憶鱸能否<lb/>
　　　木蘭花慢<lb/>
　　　　賦木犀香數珠<lb/>
訝熏爐未燼分秋宇染鉛丹正露重銅盤風搖鈿粟暗<lb/>
和沈檀珊珊佩瓔零亂擣花房聲共曉鐘閑一串胸垂<lb/>
圓相雙心臂纏淸寒　窗閒待洗塵煩斜挂處藕絲單<lb/>
<pb n="KR4f0049_SBCK_030-4a"/>
認現住冰輪前身香國不算緣慳更番秋期細數勝纖<lb/>
痕畱印在雕闌宛轉仍酬密願氤氲難解連環<lb/>
　　　慶宫春<lb/>
　　　　冬夜泊舟鴛湖有憶<lb/>
倦柳驚鴉澄湖低月墜霜初度篷罅搖落心情交加魂<lb/>
夢水天離思難寫賦箋詞筆憶相見秋娘淡雅凄涼只<lb/>
在學繡村邊曉鐘𫾣罷　可能負卻西風兩槳來時暮<lb/>
雲凝乍啼紅唾碧衫痕猶涴尙記那回簾下怨人輕別<lb/>
是纔識香囊分麝孤鴻遙去說與敎知酒醒今夜<lb/>
　　　換巢鸞鳳<lb/>
　　　　張東園送洋雞一雙賦此報之<lb/>
<pb n="KR4f0049_SBCK_030-4b"/>
一訊槎風有雙棲錦羽攜取筠籠菢時春嶼裏啼處曉<lb/>
波東洪桃花下幾回逢乍呼小名朱朱未通瑤窗遠想<lb/>
誤卻氾人同夢　珍重誰乞種持比汝南噤㾕神偏聳<lb/>
幘染蠻砂尾捎蜃雨特地移窠分送我已無心舞秋宵<lb/>
負雛看啄苔階縫憑丹靑喚梅家寫伊飛動<lb/>
　　　淸平樂<lb/>
　　　　元夕悼亡姬<lb/>
春衫淚浣誰問春寒淺依舊去年正月半錦瑟華年未<lb/>
滿　重來徑曲苔荒一屏梅影凄凉疑在小樓前後不<lb/>
知何處迷藏<lb/>
　　　沁園春<lb/>
<pb n="KR4f0049_SBCK_030-5a"/>
　　　　聲<lb/>
隔院飛來巧囀如簧初聞可憐正金經學誦生成柔輭<lb/>
珠歌敎唱分外淸圓花下泠泠簾中嚦嚦小玉頻呼密<lb/>
意傳吟郞句慣臨流對月韻更悠然　道將雙字聯翩<lb/>
比相見春風一笑嫣記靧桃幽思呪餘茸舌折楊離恨<lb/>
噎在香咽細語歡濃嬌啼夢淺時送吹蘭到耳邊關情<lb/>
甚聽鶯雛燕乳仍是笄年<lb/>
　　　　影<lb/>
賦就閑情願逐娉婷朝朝整隨恰花陰行過費他迴顧<lb/>
柳絲遮住暫爾相離悄照春波偷窺曉鏡只道無雙更<lb/>
有伊研丹粉愛自描活脫小様崔徽　何妨坐起輕攜<lb/>
<pb n="KR4f0049_SBCK_030-5b"/>
怪幾度抛人欲睡時又低鬟月底問來不語凝眸燈下<lb/>
抱處如癡蹴踘幽坊秋千舊徑看未分明捉搦遲重逢<lb/>
後羨香肩斜倚共暎屏幃<lb/>
　　　水龍吟<lb/>
　　　　題吳東壁大洋汎月圖<lb/>
憑誰畫就滄溟影連南極搖空碧茫茫何在雲帆吹送<lb/>
高秋今夕蛇種城遙鯷人國杳水天無迹正銀濤上湧<lb/>
冰丸倒射應笑岸臨風幘　爲問乘槎此客挹長庚幾<lb/>
經淪謫一官寄耳乾坤奇處肯敎輕擲身到淸虛胸吞<lb/>
雲夢舊聞嫌窄看蠻童起舞澄輝零亂瀉蓮花白<lb/>
　　　淸平樂<lb/>
<pb n="KR4f0049_SBCK_030-6a"/>
　　　　春游士女圖<lb/>
膠鬟新拭正是停針日小扇撲餘無氣力風裏楊花吹<lb/>
急　銷凝石畔兜鞵不如偎㬉蒼苔欲就濃香一夢翩<lb/>
翩胡蜨飛來<lb/>
　　　臺城路<lb/>
　　　　題周雪舫運判萬夫人八分遺墨<lb/>
使君高會詞人處霜風正凋疎柳白雪徵歌靑猿授簡<lb/>
不惜連車沽酒高情感舊展翠閣遺函玉臺嘉偶錯落<lb/>
蛟龍光和體格最淸瘦　人閒謫來未久悵芝田路杳<lb/>
鸞馭難又伏氏經傳吳家韻寫空絕才華前後紅絲小<lb/>
籒合長供鈴齋異香熏透夢井凄涼一編時在手<lb/>
<pb n="KR4f0049_SBCK_030-6b"/>
　　　行香子<lb/>
　　　　憶焦山舊游<lb/>
落托華顚棲泊頻年展心胸都付山川名區壯觀勝友<lb/>
奇緣約弔坡公訪綸老謁焦仙　鼉吼更傳龍抱寒眠<lb/>
記霜崖佛閣燈懸詩囊點檢莫怪蕭然但貯江風貯江<lb/>
月貯江烟<lb/>
　　　沁園春<lb/>
　　　　腕<lb/>
十二樓高隱約輕雲全遮玉容正簾衣半卷斜支雪藕<lb/>
香羅一握乍斂春蔥膚薄微揎節圓漸露獨倚霞顋想<lb/>
像中涼侵處有退紅衫袖淺護西風　欠伸在畫屏東<lb/>
<pb n="KR4f0049_SBCK_030-7a"/>
見背後凝酥兩欲融更朱繩力怯秋千齊挽綵絲痕緊<lb/>
端午深籠對脈慵擡傷心小搤笑學簪花運未工新來<lb/>
瘦問那人知不跳脫旋鬆<lb/>
　　　聲聲慢<lb/>
　　　　題停琴士女圖<lb/>
簾垂有影院靜無聲誰家待月闌干兩點深顰分付次<lb/>
第眉山薄妝乍侻便低鬟更自幽妍心事遠看轉將瑤<lb/>
軫尙怯春寒　只有梅花知得愛香生絃外韻在絲前<lb/>
小立徘徊肯敎流響空烟人閒尙畱粉本不愁他輕誤<lb/>
華年凝望處想參橫依約未眠<lb/>
　　　臺城路<lb/>
<pb n="KR4f0049_SBCK_030-7b"/>
　　　　當湖喜晤張今涪別去以詞見寄依韻奉酬<lb/>
柘西尙有詞人在梅邊愛聽吳語明鏡慵窺靑山欠買<lb/>
贏得吟情如縷高陽伴侶約小醉圍爐孟婆能阻斜日<lb/>
歸鴉一羣寒影向村塢　殘年猶是近旅津亭仍解纜<lb/>
離恨難譜橫泖蓴鱸東湖烟水輸與漁兒漁女心期暗<lb/>
許在第六橋頭酒旗茶鼓一片春光快敎胸臆吐<lb/>
　　　　畱宿張龍威藝舫同話丁卯舊遊有感用前<lb/>
　　　　韻<lb/>
重來君有攙先卜燈脣昨宵如語問訊東湖年時柳色<lb/>
猶賸烟中殘縷英游俊侶歎范蠡船遙黃公壚阻一曲<lb/>
南莊更無人過白雲塢　乾坤總成逆旅化兒多戲劇<lb/>
<pb n="KR4f0049_SBCK_030-8a"/>
顚倒誰譜風掩閑門冰凘老硯絕代空吟貧女淹畱未<lb/>
許早歲晩天寒又催津鼓別夢依依小樓窗日吐<lb/>
　　　沁園春<lb/>
　　　　己巳除夕偶讀楊南峯循吉詩云買餳迎竈<lb/>
　　　　帝酌水祀牀公吳蓋同杭俗也予老嬾無事<lb/>
　　　　所須者飽食安眠而已因賦沁園春二闋以<lb/>
　　　　當樂神之詞<lb/>
天上歸來司命醉餘家人合迎訝蒙莊書幻神原號髻<lb/>
諾臯志怪童亦名鉶難覓黃羊祇斟綠螘小市簫聲喚<lb/>
買餳寒宵盡早踞觚語好黔突春生　瓣香脈脈通靈<lb/>
訴口腹尋常累不輕歎火需朋舉常如僧飯釡非㛮轑<lb/>
<pb n="KR4f0049_SBCK_030-8b"/>
那羨侯鯖避煬何人先炊有典一飽無求掩竹扃吾儕<lb/>
事向山空歲晩稍理遺經<lb/>
　　　　又<lb/>
安穩閑房仗爾平生寢興載司記窗橫窺月情柔似水<lb/>
屏遮聽雨鬢改成絲金盡低顔玉存暖老漸近橫陳嚼<lb/>
蠟時吾衰矣但摸棱不管趺坐偏宜一杯酌爾休辭<lb/>
想此夕殷勤也合知笑放懷物外年年夢蜨求官何處<lb/>
日日搘龜早起雖慵春來更健睡法希夷好護持寍須<lb/>
羨設沈香八尺花下頻移<lb/>
　　　疎影<lb/>
　　　　小玲瓏山館賦絮影<lb/>
<pb n="KR4f0049_SBCK_030-9a"/>
飛緜近遠又綠陰弄日吹過隋苑比雪還輕度水無痕<lb/>
東風下上低捲成團作隊冥濛甚眞共幻總迷心眼倚<lb/>
繡簾誤卻吹時明滅箇人庭院　尙憶張郞好句正朦<lb/>
朧淡月墜處初㬉漫綴征衣點鬢休驚欲捉兒童仍嬾<lb/>
悠颺夢入離亭路寫不盡楚江春晚笑雨餘一種霑泥<lb/>
付與老禪爲伴<lb/>
　　　一剪梅<lb/>
　　　　立夏後一日同人集晚淸軒補作送春之會<lb/>
吟鬢蕭疎客夢輕春盡忘情春去關情問春去了幾何<lb/>
程鳩作雙聲燕作雙聲　櫻筍盤筵理舊盟芳夜心爭<lb/>
涼夜心爭綠陰便是短長亭歌趲春行酒駐春行<lb/>
<pb n="KR4f0049_SBCK_030-9b"/>
　　　摸魚兒<lb/>
　　　　透風透月兩明軒賦新荷<lb/>
掃干紅已隨流去綠雲南浦偷換錢錢點點田田樣浮<lb/>
動鏡心纔滿靑蓋輭想早畏朱曦爲覆雙鴛伴全舒尙<lb/>
卷似龍女牋緘鮫人帕束含憶又含怨　西湖好何處<lb/>
羅帬玉腕采香休道來晩粉紅未逐薰風嫁扇底且藏<lb/>
嬌面珠倒濺聽驟雨聲聲譜入歌喉囀吟騷意嬾任細<lb/>
裊冰絲低搖翠柄衣小那堪翦<lb/>
　　　柳梢靑<lb/>
　　　　效許圭塘體<lb/>
鬢點吳鹽十年來去苧翦征衫千里鶯花幾重烟水一<lb/>
<pb n="KR4f0049_SBCK_030-10a"/>
片雲帆　鄕園試話情忺有黛染明湖鏡匳佛土茶香<lb/>
漁村蓴滑好箇江南<lb/>
　　　　又<lb/>
佳處曾探量泉惠麓踏蘚靈巖多少吳娃明妝倚舫玉<lb/>
面乘籃　秧田竹屋蘆簾指歸路垂虹舊諳瑟瑟波搖<lb/>
彎彎月唱好箇江南<lb/>
　　　　又<lb/>
臘尾春緘楓霞徧綴梅雪相兼新綠初成輭紅不到水<lb/>
國無炎　女湖兒店程添記苕霅秋風挂帆洲渚神仙<lb/>
樓臺烟雨好箇江南<lb/>
　　　　又<lb/>
<pb n="KR4f0049_SBCK_030-10b"/>
湖傲山酣綠蓑白雨紫筍黃柑𧖟戸新封鷗鄕近署當<lb/>
了頭銜　興來浪跡猶堪訪酒社詩朋快談焦洞潮聲<lb/>
攝山月色好箇江南<lb/>
　　　齊天樂<lb/>
　　　　庚午夏五將歸湖上畱別韓江吟社諸公<lb/>
平生慣向蕪城客吳絲暗斑雙鬢雪嶺才高靑樓句好<lb/>
那比前人疎俊吟朋勝引愛款竹尋題占花分韻忽覺<lb/>
歸心一燈搖夢野鷗近　湖山此時舊隱玉壺涼萬斛<lb/>
紅膩蓮暈江雨鳴篷林風解纜離緒滿於潮信流連未<lb/>
盡謝送我多情熟梅芳醞彈指秋淸重逢期定準<lb/>
　　　　送樊榭歸西湖　馬曰琯<lb/>
<pb n="KR4f0049_SBCK_030-11a"/>
　廉纖細雨侵衣袂梅天最難調攝苦筍過牆靑苔上<lb/>
　砌客裏光陰飄忽懷歸念切擬暫瀹茶鐺少畱吟篋<lb/>
　只恐紅衣待君香散半湖月　吹簫何處濯髮浸空<lb/>
　明一片消盡炎熱喚艇邀涼凭闌覓句沙際白鷗凝<lb/>
　雪那堪閒闊定驀憶山齋幾般縈結莫負秋窗滿林<lb/>
　蟬亂咽<lb/>
　　又　馬曰璐<lb/>
　片帆約共雲陰遠相看已縈愁緒淡景邀詩遙情入<lb/>
　畫綠暗前時來路汀荷苑樹有花底魚經柳邊簫譜<lb/>
　水夢山魂朗吟飛向鏡匳去　湖頭應憶舊侶正疎<lb/>
　篁露滴如對幽語病渴文園躭佳飯顆算是襟分幾<lb/>
<pb n="KR4f0049_SBCK_030-11b"/>
　度離杯漫舉待潮落江天片時延佇只到涼秋剪燈<lb/>
　同聽雨<lb/>
樊榭山房續集卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_032-1a"/>
予攷尙書大傳重華省方羲伯和伯而下各以八方之<lb/>
舞進曰舞則歌在其中矣夫省方進樂蓋以美盛德之<lb/>
形容其義主乎頌而八方各陳其土音則其義又未嘗<lb/>
不兼乎風斯六義之所以交資也後世之樂未足以語<lb/>
乎古然讀漢志則巴渝淮楚之音俱領於奉常而唐人<lb/>
盛稱魯山于蔿于之歌時勢雖殊其義一也元人始變<lb/>
而爲曲要亦樂中流別之以時而變者今<lb/>
天子建中和之極躬奉<lb/>
聖母南巡至吾浙東西老幼士女歡聲夾道吾友杭人<lb/>
厲君樊榭吳君甌亭各爲迎<lb/>
鑾新樂府其詞典以則其音嶒<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>清越以長二家材力<lb/>
<pb n="KR4f0049_SBCK_032-1b"/>
悉敵宫商鍾呂互相叶應非世俗之樂府所可語大吏<lb/>
令樂部奏之<lb/>
天子之前侑晨羞焉昔人以此擅長者如元之酸甜諸<lb/>
老明之康王不過以其長鳴於草野之閒而二君之作<lb/>
上徹<lb/>
九重之聽山則南鎭助其高水則曲江流其清是之謂<lb/>
夏聲也矣爰爲之弁其首鄞全祖望<lb/>
序<lb/>
<pb n="KR4f0049_SBCK_032-2a"/>
邃古以來生而神靈之君莫如黃帝恒以太乙與天目<lb/>
在四維之歲乘龍而四巡彭祖前驅松喬俠轂入空桐<lb/>
禮廣成子遊玄圃禮雲臺先生謁峨眉見天皇眞人封<lb/>
東岱奉中華君之具茨事大隗入金谷諮涓子過楓山<lb/>
見紫府先生所遇皆超絕塵坱之眞人後世迂闊之鯫<lb/>
儒拘曲之愿士覽眞源抱朴之語輒適適然驚疑而不<lb/>
信吾欲家到而戸喻之而不勝辭費也夫後世之所謂<lb/>
神仙不死之徒亦不過於億兆庸人中獨能離去葷濁<lb/>
絕滅嗜慾卽可以長生而久視而以聖王視之彼所謂<lb/>
方丈麗農之區不能不囿吾域中囿吾域中猶吾食毛<lb/>
踐土之百姓也皇帝撫萬靈函九夏水宿星飯皇然不<lb/>
<pb n="KR4f0049_SBCK_032-2b"/>
得寍居出而省圓首之疾若彼爲神仙者猶復逍遙晏<lb/>
安藏匿而不肯一見斯亦女青之律之所不宥者也西<lb/>
王母在極西之國見於山海經爾雅不爲無稽也自黄<lb/>
帝後而堯見之而穆滿見之而漢武見之彼非所謂育<lb/>
養天地洞陽之極尊者耶而猶恒岀而爲世主見則凡<lb/>
許玉斧葛稚川者流幸而長不死尤欲得有道之君而<lb/>
引伸其說崇闡其敎偲偲然亟欲貢其所有以顯靈異<lb/>
於人主亦事理之所必至矣<lb/>
今上皇帝紀號之十有六載巡省方俗臨幸浙土洞天<lb/>
福地吾浙什嘗占其三四四明龍薈台山靈異勝迹往<lb/>
往甲於天下神仙窟宅於此雲氣往來豈無聞見或化<lb/>
<pb n="KR4f0049_SBCK_032-3a"/>
而爲嘉禾瑞穀以答<lb/>
聖主之憂勤或變而岀矞雲醴泉以示蒼昊之靈貺<lb/>
今上皇帝特厭棄文成五利之所爲命珥筆執記之臣<lb/>
削封禪之文剟符瑞之志曉然示天下後世以六五帝<lb/>
四三王之大道瓌珍異寶所在皆有環溢心目烏睹所<lb/>
謂使者四出以求神仙耶且吾固疑有仙骨者苦無仙<lb/>
才木公金母之辭本王嘉所爲作眞誥所載雲林右英<lb/>
之詩皆拙晦不可曉降而至于吕嵓葛長庚丹經道曲<lb/>
義淺辭膚無當於騷雅之選道藏中文集之繁富者莫<lb/>
如陶通明杜廣成然求其一篇一句之傳誦於人口者<lb/>
而不可得使其奏雲璈吹玉琯自撰歌曲樊然雜進於<lb/>
<pb n="KR4f0049_SBCK_032-3b"/>
文德誕敷英略不世出之聖主之前將恐其逡巡羞恧<lb/>
而自媿其措辭之不工則所謂飄飄有淩雲之氣唯吾<lb/>
儒之健於文事者能勝任而愉快矣吾友樊榭甌亭兩<lb/>
先生有掞天繪日之才藻而恥蹈襲揚馬之常故　犿<lb/>
其辭詭譎其體借喬張之雅調傳佂僑之逸事率先衢<lb/>
歌巷舞諸父老迓<lb/>
六飛於天上被之筦弦次第進御<lb/>
聖天子止輦而聽之每奏一篇稱賞不置雖俳優乎使<lb/>
枚臯東方朔若在畢力而爲之未能有加也嗚呼悕矣<lb/>
愚者輒河漢其言予爲揣物情徵往典從橫論列以秕<lb/>
糠一世之塵濁使知授符降斗之祥不得專美於黄帝<lb/>
<pb n="KR4f0049_SBCK_032-4a"/>
<pb n="KR4f0049_SBCK_032-5a"/>
</p>
<p>
序<lb/>
</p>
<p>
</p>
  </div>
</body>
</text>
</TEI>
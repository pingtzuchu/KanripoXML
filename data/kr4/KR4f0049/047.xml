<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_047-1a"/>
樊榭山房集外詩<lb/>
　　　　　　　　　錢唐　厲　鶚　太鴻<lb/>
　　　六月一日集十硏齋蔬食期㶣上人不至分得<lb/>
　　　粉字<lb/>
積雨潤方收初夏勢已蘊山僧結夏期我輩服食謹丈<lb/>
人靜者流解菜鄙饞吻入市匪求益行園土膏墳瓠鴨<lb/>
及楮雞羅列費拾攟相招同此味意與信民近飽餘沃<lb/>
以茶意洽色無慍勝彼山中人但啜雲母粉<lb/>
　　　題范寛秋山過雨圖分得頂字<lb/>
小山別大山秋聳青挺挺不知涼雨過微雲滅修頂千<lb/>
年華原筆魂在誰喚醒石劒挂天紳亂響入清迥村沽<lb/>
<pb n="KR4f0049_SBCK_047-1b"/>
樹懸幟荒塗馬施濘落日臨長川喚渡苦無艇牽前復<lb/>
鞭後人馬俱沒脛踰時役爲勞卽次旅難竝囘首數峰<lb/>
坳朱甍遠光炯<lb/>
　　　十硯齋銷夏賦一字至七字詩分得井字<lb/>
井清深甘冷梧院陰苔甃靜雪走連筒泉飛修綆曉漱<lb/>
碧生華午㪺涼聚癭一規漢苑秦宮千尺柳<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>葛嶺只<lb/>
應時有墜釵人白苧衫輕低照影<lb/>
　　　二月八日登弢光<lb/>
入林寒尙在宜蹋最高層亂水釃叢竹春陰䕶一燈卷<lb/>
留前代句塔葬舊房僧尙想連牀宿幽雲畫不能<lb/>
　　　銷暑小集分得蘿字<lb/>
<pb n="KR4f0049_SBCK_047-2a"/>
蒙密同烟荔如聞楚九歌垣衣牽碧障松帔挂青蘿漏<lb/>
月一潭暗飛陰三徑多緇塵吹不到幽絕此山阿<lb/>
　　　讀史十首<lb/>
金源一勺水時事百年過飮馬鴛鴦濼揮戈鴨子河運<lb/>
移賓鐵壞國附活羅多可惜平陰路西樓計轉訛<lb/>
入汴知何日青城氣寂寥怨軍降北塞子帝立南朝割<lb/>
地終無補渝盟未可要茫茫天水碧歌舞一時銷<lb/>
海陵南下日江介想投鞭小別諸妃位初徵新戰船筆<lb/>
來廋語洩醫諫姓名傳拊髀知天命先書大定年<lb/>
川擅金蓮號林居橫翠閒千旗發春水萬騎至秋山興<lb/>
極籠鷹去歡呼射柳還西風故鄕曲憑仗好開顏<lb/>
<pb n="KR4f0049_SBCK_047-2b"/>
瓜步三軍駐符離百戰場乞和因象祖函首送師王天<lb/>
意全羸趙人心守舊疆銷金鍋子好君相且奢荒<lb/>
初設明金禁還爲擊踘游瑤池<hi>殿名</hi>暄景霽香閣午風柔<lb/>
冶服逍遙玉伶人玳瑁頭鳳皇飛向裏巧笑發輕謳<lb/>
文獻中原舊波瀾劇老成淸詩元好問小篆党懷英居<lb/>
得黃華勝<hi>王庭筠</hi>篇傳矮柏名<hi>李純甫</hi>諦摩龍什在諱宋見平生<lb/>
<hi>王予可</hi>
異代元眞子居然烈士風寸心存趙氏早歲識蘇公長<lb/>
揖軍門下高眠滄海東北轅嗟已矣流涕恨塵蒙<hi>褚承亮</hi>
宣宗亦南渡草草到中州嗚咽青山轉淒涼汴水流監<lb/>
軍多掣肘强敵得無憂和議仍前轍應添上國羞<hi>青山轉汴水流</hi>
<pb n="KR4f0049_SBCK_047-3a"/>
<hi>當時二請</hi>
孟珙懸軍入重圍天地昏空歌江水曲不返蔡州魂虞<lb/>
虢雖朝暮興亡有本根雪香亭上月終古照梁園<lb/>
　　　早起納涼<lb/>
懶散腳不襪起來池上行露荷喧雨過風竹學泉鳴書<lb/>
續宵燈讀茶催曉汲烹漸看新日上屋角已先明<lb/>
　　　送子珍之睦州<lb/>
故人新定去別我雨冥冥湖海須强飯風塵尙轉萍秋<lb/>
山臨夕渡孤棹指前汀牢落無勞歎雲林何限青<lb/>
　　　自秦亭山至法華山作<hi>山下十八里爲宋時幸洞霄宮輦道</hi>
數里晴峰色誰知輦道荒茗花隨地白毛竹隔溪黃烟<lb/>
<pb n="KR4f0049_SBCK_047-3b"/>
磬連樵響風泉滿夕陽屬車思豹尾松柏久淒涼<lb/>
　　　永興寺<lb/>
曉踏石頭路幽尋不儗囘連峰緣徑轉香國隱花開修<lb/>
竹流疎磬長廊徧古苔翔禽白如雪知是看山來<lb/>
　　　雪中答子珍睦州見寄<lb/>
縈盈復紛糅新雪暖鑪前忽枉瑤華贈能令幽思傳寒<lb/>
聲嚴瀨水曉色定山烟何日偕桑苧來尋十九泉<lb/>
　　　元日重游南湖慧雲寺<lb/>
初地春風早重過水一方祖堂連野色佛屋漾湖光松<lb/>
靜蒲牢吼花寒狒<graphic n="KR4219" url="https://raw.githubusercontent.com/kanripo/KR-Gaiji/master/images/KR4219.png" mimeType="image/png"/>裝向來游眺地上日倍相羊<lb/>
　　　晚步池上<lb/>
<pb n="KR4f0049_SBCK_047-4a"/>
蕭條吾最愛取次繞池灣水老萍千點天空月半環畏<lb/>
寒魚自定識暝鳥先還漠漠生烟裏誰知此境閒<lb/>
　　　送徐紫山之廣州<lb/>
非關爲別易兩地榻仍懸白髮人過嶺黃梅雨上船名<lb/>
齊高士傳興在遠游篇歸踐羅浮約丹砂訣可傳<lb/>
　　　徂徠山<lb/>
徂徠初在望杳靄上朝暾山雪中無路松風下有村孤<lb/>
懷六逸往直節一詩存欲去屢囘首遺蹤傷客魂<lb/>
　　　城東郊行<lb/>
落日在城上行隨一水斜望中惟樹色意外有人家江<lb/>
雨初收麥籬風小摘瓜野情非共適那得此清嘉<lb/>
<pb n="KR4f0049_SBCK_047-4b"/>
　　　聖因寺大恆禪師以龍井茶易予宋詩紀事眞<lb/>
　　　方外高致也作長句邀恆公及諸友繼聲焉<lb/>
新書新茗兩堪耽交易林閒雅不貪白甀封題來竹屋<lb/>
縹囊珍重往花龕香清我亦烹時看句活師從味外參<lb/>
舌本眼根俱悟徹鏡杯遺事底須談<hi>白香山有鏡換杯詩</hi>
　　　偶見叩頭蟲戲詠<lb/>
窗閒壁駮響方空躍處翻身技便窮何物始能通叩叩<lb/>
可憐應只有蟲蟲手推一下朱門裏心疾多生翠幌中<lb/>
莫訝微形偏善媚由來强項本難工<lb/>
　　　獨游雲居寺<lb/>
病眸愁鬢怯登臨古寺空山偶獨尋落葉滿城迷磴道<lb/>
<pb n="KR4f0049_SBCK_047-5a"/>
片雲穿塔下湖陰多花佛地何妨住無客禪關不厭深<lb/>
日晚蕭蕭天籟起微風吹作妙聲音<lb/>
　　　同蔣靜山游報先寺<lb/>
寶界人傳八百年高低石徑到門前離離風葉莊嚴樹<lb/>
薄薄霜雲玳瑁天愁豁始知禪有味眼清更覺野無邊<lb/>
偶來不爲尋僧至斜日蒼茫下亂烟<lb/>
　　　玉几惠鄂州小集率賦寄謝<lb/>
薄寒淒淒欲中人八行千里見情親楊雲空自矜書色<lb/>
最是捻來觸手新<lb/>
光堯內禪萬靈趨蓺祖孫曾一綫扶誰識書生談帝統<lb/>
過于河洛會昌符<lb/>
<pb n="KR4f0049_SBCK_047-5b"/>
　　　古宮詞<lb/>
禁近秦淮暮靄凝昇元寺閣影層層玉梅花裏瑤光殿<lb/>
雙著袈裟拜寳燈<hi>南唐</hi>
內苑宣華錦幄溫牡丹紅襆照金尊酒悲莫向尊前諫<lb/>
已起更衣瑞獸門<hi>王蜀</hi>
摩訶池上暗香多水殿涼生笑語和親製塡詞教侍女<lb/>
玉肌無汗泠輕羅<hi>孟蜀</hi>
南薰殿暖晝燒香蛺蝶裙拖窣地長共進樓羅新樣歷<lb/>
唱名第一得花王<hi>南漢</hi>
月到瑤階漏點微九龍帳底夜珠輝小鬟背檻私相語<lb/>
何事歸郞不肯歸<hi>王閩</hi>
<pb n="KR4f0049_SBCK_047-6a"/>
宮嬪車子趁新晴去看臨安衣錦營緩緩歸來春正好<lb/>
杭州楊柳有啼鶯<hi>吳越</hi>
　　　楊柳枝詞<lb/>
玉女窗前日未曛籠烟帶雨漸氤氲柔黃願借爲金縷<lb/>
繡出相思寄與君<lb/>
　　　六月十二日同欒城谷林集湖上<lb/>
風翻十里綠雲斜隔斷孤山處士家坐愛片雲無住著<lb/>
頻移涼影過荷花<hi>右三十七首見杭郡詩輯</hi>
　　　九月晦日柳漁招仝龍泓竹田甌亭湖上看芙<lb/>
　　　蓉分韻得山字<lb/>
秋花爲我破愁顏好在金沙碧水灣幾簇風亭紛掩冉<lb/>
<pb n="KR4f0049_SBCK_047-6b"/>
一枝烟艇與迴環狂呼太白裁宮錦嬌◍文君襯遠山<lb/>
只此便堪驅俗物可人雙鷺冷飛還<lb/>
　　　意林以高唱二絶送蠟梅次韻奉謝<lb/>
約略明心破釅寒蜂鬚未肯點微檀想君用意冰霜裏<lb/>
不別花人不與看<hi>黃梅以磬口素心爲佳</hi>
願嫁山茶正病時佛粧分映佛前枝春前一種橫陳味<lb/>
鼻觀微參只自知<lb/>
　　　題秋軒先生蕉窗學易圖<lb/>
秋窗疎雨漏蕉喧中有幽人味義根雨晌蕉聲一時寂<lb/>
始知易妙是無言<hi>右四首見丁竹舟申所藏詩箋</hi>
　　　秋日游城北興福寺<hi>宋薛左丞昻捨花藥圃爲寺昂乃附蔡京者</hi>
<pb n="KR4f0049_SBCK_047-7a"/>
亂竹疎花覆石矼虛廊自聽足音跫塵中年事堂堂過<lb/>
禪外秋心嘿嘿降八丈舊游空藥圃<hi>蔡絛鐵圍山叢談稱昻爲薛八丈</hi>萬回<lb/>
遺笑掩經幢<hi>朱弁曲洧舊聞薛昻和蔡京車駕幸第詩有拜賜須臾應萬回太學生呼爲薛萬回</hi>賢愚至竟皆<lb/>
陳迹付與滄洲白鳥雙<hi>右一首見魏性之本存所藏詩箋</hi>
　　　餘杭道中<lb/>
相近餘杭道山川似永嘉樹寒烏挾子地煖薤生花碓<lb/>
舎水春急溪門網晒斜他年如卜築便種故侯瓜<lb/>
　　　題楊山水閣<lb/>
水檻天然好眞成漫叟居芙蓉三品鳥蒲葉一雙魚隱<lb/>
几時無事焚香復晏如緇帷有漁父更憶漆園書<lb/>
　　　送人歸灊山<lb/>
<pb n="KR4f0049_SBCK_047-7b"/>
漢帝祠南岳還封天柱山翠微終不改玉檢久應閑君<lb/>
住皖公下青蒼對掩關鱸香秋盡後歸去聽潺湲<lb/>
　　　過宗陽宫是南宋德夀宫遺址三首<lb/>
曉入曾城路蕭閑水木饒松凉人氣健殿迥露華銷無<lb/>
復金輿駐依然綘節朝白頭逢道侶指點話光堯<lb/>
甃石通橋道當風上古臺山蟬吟不斷林翠拂還來泉<lb/>
想虞琴奏蘿疑御幄開登臨思內禪浩劫使人哀<lb/>
賸訝神山失蒼蒼片石存莓苔鐫古色風雨䕶雲根遠<lb/>
貌飛來勢空歸眾妙門東京共蕭瑟莫問玉眞軒<lb/>
　　　雪後寶石山二首<lb/>
林坡犖确如香篆湖色沿洄似玦環瞥見郭熙小平遠<lb/>
<pb n="KR4f0049_SBCK_047-8a"/>
斜皴粉墨寫寒山<lb/>
飢烏接翅上觚稜一面青山塔七層塔院微鐘斷烟火<lb/>
耐寒猶有赤髭僧<lb/>
　　　南湖早春<lb/>
挼藍新水拍湖堤側帽年年路不迷盡日無人窺影處<lb/>
蜜梅花發竊黃啼<lb/>
　　　臨平湖竹枝詞<lb/>
雙鬟十五盪舟徐不見清波錦鯉書儂似湖中石鼓<lb/>
望郎望似蜀桐魚<lb/>
　　　朱璧溪山釣雪圖<lb/>
斧劈山色雪雲淡不了樹枝黃葉稀月波樓下吹笛去<lb/>
<pb n="KR4f0049_SBCK_047-8b"/>
絶無人影披簑衣<lb/>
　　　坐學士港小橋望隔湖諸山<lb/>
平生最愛郭熙語春山如笑心所躭秋山如妝更佳絶<lb/>
境不親遇思潭潭路紆港狹暗門外兩岸樹老多楓柟<lb/>
秋聲萬竅發<graphic n="KR2625" url="https://raw.githubusercontent.com/kanripo/KR-Gaiji/master/images/KR2625.png" mimeType="image/png"/>瑟黃葉飛墜前林龕陡出港口目盡豁<lb/>
湖面百頃朝光含青山有意在隔岸狀態始得窮幽探<lb/>
馮夷苦欲獻窈窕風伯爲我驅浮嵐穠花稺柳亦何有<lb/>
朱粉已謝東家慚或浮亭亭遠在北或立挺挺偏依南<lb/>
陰晴重掩不可數一一碧玉蓮花簪誰能水上見微步<lb/>
宓妃湘女遙相參坡陀中更橫秀嶺首尾㒩㒩形眠𧖟<lb/>
欹斜斷處遠岫出眉際小缺微塡藍石梁坐久劇平視<lb/>
<pb n="KR4f0049_SBCK_047-9a"/>
口不能語心能諳須臾殘日射滉漾金支彷彿蛟宫涵<lb/>
漁舠遠列若鳬雁敗荷蕭索聲微酣似聞有語勸小住<lb/>
欲築汀畔爲漁庵<hi>右十二首見裨勺</hi>
　　　題新修雲林寺圖爲巨濤和尙作一百韻<lb/>
擅秀明湖曲鍾祥竺國鄰瀃分龍蚴蟉峰聳鷲翷䎙洞<lb/>
古聽猿嘯巖迴得虎馴筧流空際雨花界定中春裁宇<lb/>
原依晉繙經漫數秦駱丞吟海日達叟弭濤神樹識西<lb/>
天栗叢標北戸筠崇基先薙草表刹屢揚塵兜率英規<lb/>
在𡺸闍異跡陳　聖朝恢正敎尊宿導迷津<hi>謂具德和尙</hi>白業<lb/>
犍椎妙青霄結構新金繩除劫燼寳網闢荒榛簷翼翔<lb/>
霞外亭楣揭水濱禪棲何眇眇信鼓更鼘鼘億衆持芳<lb/>
<pb n="KR4f0049_SBCK_047-9b"/>
饌丞徒侍㲲巾郅隆當繼治　皇豫厯時巡雉扇松門<lb/>
轉鸞鑣柰苑遵　奎文通八解　睿藻照三身壑迥吹<lb/>
仙籟雲深拱紫宸傳燈誠有數憩錫亟需人獅座安逾<lb/>
甲鯨鐘叩過申棼橑隨雹落丹粉共霜泯嵐暗諸天像<lb/>
山悽禮塔民中興看慧命大事問前因一鉢來京口雙<lb/>
幐駐㵎漘<hi>巨公丹徒人</hi>經營閱膢臘檀施歎酸辛洪願匡緇侶<lb/>
清修感上賓寓公延杖履至誼本慈仁<hi>謂汪光祿萬松</hi>發甕書函<lb/>
悟登階覺地親宰官今世現長者夙緣伸須達應同號<lb/>
伽陀更不磷蘇家金罔吝和氏璧非珍廣度毘尼戒宣<lb/>
揚如意輪荆襄輸梓杞吳越召陶甄九乳雄樓峻千香<lb/>
傑閣勻晬容臨丈六紺殿測由旬締造蹤仍舊莊嚴力<lb/>
<pb n="KR4f0049_SBCK_047-10a"/>
與均朱甍舒鳳翅雕砌甃虯鱗拱畫拖虹彩楹彤麗燭<lb/>
銀風琴鳴<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱岫幌映紛絪台岳尋靈驗高堂拜應眞<lb/>
屋環田字樣材藉匠師掄劉塑形疑活曹衣摺似揗攝<lb/>
儀齊儼肅列坐若嶙峮相好唐兼梵魔摧喜復瞋<hi>以上敘度戒僧</hi>
<hi>六百建轉藏殿鐘樓梵香閣重修大雄寳殿田字殿塑五百羅漢像</hi>僧坊閑並飾靜院隙重紉剝腐<lb/>
欒櫨具傾欹板築頻園開藍軬菜廥庀睦州薪浴牓朝<lb/>
初換齋庖午最振孟嘗畱取鑊子敬指餘囷改笵勞良<lb/>
冶精銅聚令辰飛廉欣搆炭屏翳怒融鈱爐啟圓穹葢<lb/>
泉投萬斛蠙湯蓮炊㶑灧玉粒漲瞵㻞法食充虛腹馨<lb/>
聞動佛脣<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>乾寧委土米汁可行䑳<hi>以上敘修禪堂寮舍等及重鑄香廚大鍋</hi>勝<lb/>
境奚煩擇程功尙未竣逶迤鋪澀路次第補堙陯岸峭<lb/>
<pb n="KR4f0049_SBCK_047-10b"/>
幽淙駛橋堅暮靄屯鏡匳搖繡桷波底涌華桭望景眸<lb/>
爭鷺朋遊趾集麕到遲尋月桂去便詠汀蘋婦孺瞻彌<lb/>
切焚修浴倍湻魚王方溯淛蛇種亦歸閩核果供摩勒<lb/>
毠㲚獻屈眴浮圖楊衒記洒埽宋雲論<hi>以上敘砌寺外路築石門㵎岸埧及修冾</hi>
<hi>泉亭新建迴龍橋春淙亭</hi>慨彼稱懸薄惟知巧算緡凉軒凄象簟燠館熨<lb/>
貂茵么鳳偏敎舞姸蛾雅試顰膳夫殫瑣瑣酒史棄諄<lb/>
諄寵勢謀攀竇賢名肯友荀霍奴驕使氣鄧析訟連婣<lb/>
輦賄塡溝壑輸賨謝主臣竟令空室瞮豈植福田畇智<lb/>
讓生生鳥心慙趯趯㕙渡江誰弭楫旋里有紆紳粟濟<lb/>
翳桑餓囊霑庇葛貧膠庠甦涸鮒襦袴逮垂鶉稅代償<lb/>
逋戸財堪慰厚窀榮加卿寺秩譽借比閭詢社櫟纔辭<lb/>
<pb n="KR4f0049_SBCK_047-11a"/>
歙陔蘭適守鄞<hi>時光祿令嗣出守四明</hi>善根簪紱盛淨域煥巍臻震<lb/>
旦傳無盡恆河永弗湮中丞揮巨筆太史染貞珉<hi>落成時大中丞</hi>
<hi>常公撰碑文侍讀鄭筠谷先生書丹</hi>璣貝頒遺哲壇幢萃此晨還將東絹滑<lb/>
細寫素毫純小李堆濃綠迂倪暈淡皴<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>頭摹碧潤石<lb/>
腳渲蒼嶟點綴稽畱躅微茫帝釋儐郭髯推界畫范緩<lb/>
出闌楯影矗琉璃道煙橫舍衞闉四圍羅夕牖百丈倚<lb/>
秋旻八部楞迦肖珍池長夀倫面羸休類莧腕勁欲揮<lb/>
蓴繞磴森梧竹周墀雜葛䔚徐熙赤鸚鵡韓幹白騏驎<lb/>
絢合驚懷悚澄觀止目瞤裓珠過笠澤贉錦送淮垠險<lb/>
韻差肩陸奇思直尾鈞憑增武林事久久歲踰椿<hi>右一首</hi>
<hi>見靈隱寺志</hi>
<pb n="KR4f0049_SBCK_047-11b"/>
　　　復園池上紅板橋新成同人分得文韻<lb/>
朱欄卍字漾波紋剡木爲橋也策勲秋柳畧如春柳映<lb/>
一池今作兩池分東來野色添紅影西望詩情上夕曛<lb/>
莫道小舟行不得醉眠閒坐總輸君<hi>右一首見復園紅板橋詩</hi>
<pb n="KR4f0049_SBCK_047-12a"/>
</p>
<p>
</p>
  </div>
</body>
</text>
</TEI>
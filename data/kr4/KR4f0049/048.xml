<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_048-1a"/>
樊榭山房集外詩卷上<lb/>
　　　　　　　　　錢唐　厲　鶚　太鴻<lb/>
　　游仙百詠<hi>有序</hi>
　游仙詩自晉郭景純倡之逮唐曹堯賓明馬鶴松連<lb/>
　篇累牘奇豔可誦予閒居寡歡偶爾綴韻輒成百章<lb/>
　大要游思囈語雜以感慨玉茗先生所謂事之所無<lb/>
　安知非情之所有者也且靈均作騷尙託于雲中君<lb/>
　湘夫人其亦庶幾不悖作者之意乎有好事者出而<lb/>
　讀之詞雖不工聊當龜茲一覺云爾康熙庚寅六月<lb/>
　樊榭山人自題<lb/>
旭影曈曈若木枝與君雲路遠相思寄將一幅琅玕紙<lb/>
<pb n="KR4f0049_SBCK_048-1b"/>
要寫三山星子詞<lb/>
東華南嶽笑相邀笙鶴時聞下泬寥月裏忽驚靑鳳舞<lb/>
坐中誰弄九靈簫<lb/>
入水閒乘赤鯉魚具區秋淨接空虛橫吹煙竹包山裂<lb/>
待與龍威索素書<lb/>
鶴背霞光縹渺生乘風御氣滿天行丈人笑指前頭去<lb/>
不到靑城到赤城<lb/>
小童汲水煮金芽藥徑松蹊仙子家只恐無端賺劉阮<lb/>
洞門不許種桃花<lb/>
石橋跨澗水粼粼白草靑芝遠世塵林屋洞中無甲子<lb/>
一朝天后不知春<lb/>
<pb n="KR4f0049_SBCK_048-2a"/>
瑤池仙史許飛瓊阿母傳呼到玉京龍月城中親采進<lb/>
黃中朱李字分明<lb/>
散仙自有玉樓才點石爲金數未該欲買鏡湖山一半<lb/>
黃妃許借聘錢來<lb/>
元圃年年發異葩折來笑向媚蘭誇金莖琪樹同千歲<lb/>
不是人間短命花<lb/>
雲霞空裏擁旌旄多謝金妃賜絳桃歸到洞天纔日午<lb/>
靑童閒曬赤霜袍<lb/>
絕澗高峯斷白雲淸風爲佩織煙裙玉笙吹落桃花月<lb/>
萬壑千厓人不聞<lb/>
綸巾羽扇綠蕉衫懶把高風混俗凡雲笈錦函都讀遍<lb/>
<pb n="KR4f0049_SBCK_048-2b"/>
幾時同到積書巖<lb/>
碧谿半繞玉莎斜處處春雲處處花笑問羅天香發未<lb/>
侍兒齊候白鸞車<lb/>
紅雲樓閣迥崔嵬虎豹天關晝洞開昨進下方求雨疏<lb/>
紫淸敇遣鐵車雷<lb/>
靈藥葫蘆慣繫腰醉歸時有鶴相招罡風亦識飛仙過<lb/>
扶住空中五色橋<lb/>
絳節朝回下玉階紫雲盡繞素綾鞵洞天月暗歸何處<lb/>
十六華陽金字牌<lb/>
淸虛標格自高寒弄罷瑤琴倚石闌螭髓麟脂都俗膩<lb/>
胡麻爲飯菊爲餐<lb/>
<pb n="KR4f0049_SBCK_048-3a"/>
溟渤茫茫入望無半瓢身共水雲孤月明飛過驚龍睡<lb/>
爲有瓶中煮海珠<lb/>
霓佩霞衣拉伴遊玉眞亦自愛風流金雞洞口何年遇<lb/>
笑把桃花當蹇修<lb/>
琪花翻落紫瓊杯邀得羣眞踏月來元碧酒醒天未曉<lb/>
不知身卧醉仙臺<lb/>
臞仙貌古似長松蒼鹿銜花兩兩從攜得一枝猿臂笛<lb/>
隨風吹上幔亭峯<lb/>
天風澒洞玉虛寒一朵香雲舞彩鸞光碧堂中金母坐<lb/>
峩峩不動九星冠<lb/>
人閒睡境總濛濛誰聽天雞叫碧空試向金臺山頂望<lb/>
<pb n="KR4f0049_SBCK_048-3b"/>
海波初湧日輪紅<lb/>
九室雲開香篆飛珠簾朝卷雨霏微琉璃窗外低花影<lb/>
知是煙霄降紫妃<lb/>
芙蓉冠子紫煙衣一笑相逢跨鶴飛贈我鳳冠仙栗美<lb/>
海山遊徧不知饑<lb/>
翠河迴繞玉淸鄕兩兩仙姬豢鳳皇無底筠籃何所有<lb/>
琅玕花滿露華香<lb/>
月映冰肌冷紫羅下觀五嶽翠嵯峩挹將斗柄歸瑤島<lb/>
夜半淸寒沆瀣多<lb/>
笑看海水浴金鴉穩駕文虬禮玉華八素元經親捧讀<lb/>
碧琳字映曉天霞<lb/>
<pb n="KR4f0049_SBCK_048-4a"/>
長綿樓上冠朝霞靜倚雲窗萼綠華爲憶雙雙玉條脫<lb/>
一時畱贈在羊家<lb/>
河源天半盡雲濤同御長風興頗豪八鳳珠旂駐瑤圃<lb/>
開尊不惜酌龍膏<lb/>
玲瓏珠樹曉來靑調笑梁淸隔錦屏祇爲醉中疎禮數<lb/>
天敎罰作酒旗星<lb/>
下界求仙不可憑豈知仙在最高層冥冥風雨飇輪過<lb/>
遙指靈壇芳苡燈<lb/>
月華碧藕浸冰壺玉戸瑤階赤日無自是蕉源淸冷甚<lb/>
何須更寫六壬符<lb/>
霞綃雲帔是新裁曲曲仙源不易來昨向扶桑今日返<lb/>
<pb n="KR4f0049_SBCK_048-4b"/>
滿身靑雪下瑤臺<lb/>
淸思逸藻入元虛半畝煙霞手自鋤何事玉皇猶未見<lb/>
不收香案校文書<lb/>
龍睛仙稻滿天倉粒粒珠璣夜有光不比水仙居澤國<lb/>
秋來只采芡爲糧<lb/>
翩翩白帝駕雲軿不見皇娥十萬年聞道別來滄海淺<lb/>
雙眉依舊翦秋煙<lb/>
紫琅殿裏讀黃庭不覺壺天夜色冥素紙拈來輕似雪<lb/>
翦爲明月照雲屏<lb/>
萬尺藤蘿蔽月明玉京洞口溼雲生山深并絕靑猿叫<lb/>
但聽波濤石裏鳴<lb/>
<pb n="KR4f0049_SBCK_048-5a"/>
司中上將守天關玉珮霓衣押兩班素女傳宣呼上殿<lb/>
自稱臣住小蓬山<lb/>
松濤灝灝響方壇桐柏山中六月寒巖下一泓淸澈骨<lb/>
夜深來浴碧霞丹<lb/>
穿雲忽見聳岧嶤同駕靑蜺看沃焦滄海桑田非妄語<lb/>
波濤萬古此中消<lb/>
崑崙瑤圃樂婆娑悔返驊驑事若何我欲閒乘希有鳥<lb/>
來聽黃竹白雲歌<lb/>
碧空千里映瑤林夜靜秋高爽籟深天柱峯頭好明月<lb/>
不知人世雨涔涔<lb/>
蜿蜒神物抱珠游欲摘明珠綴玉旒不用相求燒燕炙<lb/>
<pb n="KR4f0049_SBCK_048-5b"/>
五雷頃刻卷靈湫<lb/>
銀漢迢迢望轉賖當年空說客乘槎天孫夜靜調機杼<lb/>
織出蓬萊五色霞<lb/>
驅光逐景白霓衣游戲三山弱水飛蓮葉舟輕波渺渺<lb/>
月中載得露華歸<lb/>
仙府層城隔彩霞璇宫銀榜右英家麻姑昨遣靑衣至<lb/>
邀看唐昌玉蘂花<lb/>
黃籜爲冠白葛衫雲臺峯下石巉巖道人不惜還丹訣<lb/>
示我囊中紫玉函<lb/>
奇松危石轉山坳洞府何人踏月𫾣怪底夜深龍劒嘯<lb/>
昨從鐵柱斬靑蛟<lb/>
<pb n="KR4f0049_SBCK_048-6a"/>
廣寒淸冷桂花香搗藥丁東怨夜長一曲霓裳原絕調<lb/>
人閒傳下誤明皇<lb/>
羽蓋霞旂曉日分隨班共謁玉宸君眾中獨賜靑鏤管<lb/>
浴月挐雲寫祕文<lb/>
蒼蘚如雲石作梯啾啾終日白猿啼山君夜守長生藥<lb/>
太乙爐中六一泥<lb/>
雙瞳炯炯映黃眉噀紙爲驢每倒騎得啖靑雲芝一朵<lb/>
千年顏色似嬰兒<lb/>
阿母前頭郭密香雲衣常佩虎鞶囊今朝侍從朝金闕<lb/>
帶笑傳呼白鳳皇<lb/>
廣陵八月怒濤迴駕鯉驂螭踏浪來不許波臣迎水面<lb/>
<pb n="KR4f0049_SBCK_048-6b"/>
笑將羽扇劃江開<lb/>
蓮花巾子不沾塵碧落飛行自在身袖拂白榆歸去晩<lb/>
一聲長嘯裂靑旻<lb/>
朱霞片片映瑤臺月下蟠桃帶露開彷彿有人嬌似玉<lb/>
笛聲吹徹紫雲迴<lb/>
扶桑椹熟四千迴金骨飛翔遍九垓路遇安期前致語<lb/>
明朝相訪向蓬萊<lb/>
玉女峯前是我家荷鋤日采滿谿花仙情不比凡情渴<lb/>
况有千年冰谷瓜<lb/>
恨無錦字寄蘭翹戲躡靑鸞上玉霄爲草塡橋烏鵲檄<lb/>
贈予十幅紫鮫綃<lb/>
<pb n="KR4f0049_SBCK_048-7a"/>
晴空千仭立靑岑瀑布飛流下澗深獨坐蒼松無與伴<lb/>
泠泠一撫落霞琴<lb/>
天台分手會何期海色西風無限悲欲倩滄洲轉言鳥<lb/>
好從別後道相思<lb/>
神仙亦自有英雄身跨靑騾疾似風思射天狼淸斗極<lb/>
扶桑枝上取彎弓<lb/>
霧縠衣輕盡六銖花虬七色五雲扶琅函手裏瑤光散<lb/>
一卷三天豁落圖<lb/>
蓮花寶劍影廉纖雙袖飄颻拂紫髯遙望元洲欲飛渡<lb/>
醉眠水底弄銀蟾<lb/>
君山一點似靑螺夜約盧躭控鶴過喚取湘靈來鼓瑟<lb/>
<pb n="KR4f0049_SBCK_048-7b"/>
月明環珮出江波<lb/>
瓊肌蓮臉髮鬖鬖素手常攜采藥籃踏破白雲歸碧落<lb/>
被風吹下鳳皇簪<lb/>
千年曾醉岳陽樓城郭人民感昔遊煙景歘然看漸滅<lb/>
一聲鶴唳洞庭秋<lb/>
與子逍遙億萬齡笑伊舉酒勸長星共談混沌前頭事<lb/>
雙手摩挲天柱銘<lb/>
星窗月戸洞空虛琅簡輝煌映蕊書俯視茫茫煙九點<lb/>
神仙自是好樓居<lb/>
月出蓬壺皎若銀疏星遙隔綘河濱淩波小襪飛行急<lb/>
不染人間半點塵<lb/>
<pb n="KR4f0049_SBCK_048-8a"/>
弱水迴環三島流望中依約見瓊樓浮來玉井蓮花瓣<lb/>
聊當仙人不繫舟<lb/>
鴻龍玉狗啟天閽東海團團吐曉暾一尺紫雲遮帝面<lb/>
近臣始識玉皇尊<lb/>
路入龜山翠不分藥香煙暖氣氤氲洗花往往逢谿女<lb/>
五暈春衣翦彩雲<lb/>
涓涓花底瀉紅泉千个琅玕拂翠煙愛看月明鸞鳳集<lb/>
鏗鏘音韻羽衣妍<lb/>
碧桃紅杏四時春嵐彩霏霏踏玉塵親扣丹扉知客姓<lb/>
手提如意跨靑麐<lb/>
銀河爛漫彩雲鋪桂蓋亭亭映玉壺寶璐衣香吹滿地<lb/>
<pb n="KR4f0049_SBCK_048-8b"/>
汾祠昨夜祀黃姑<lb/>
白鸞麈尾散香來王母筵中笑舉杯入夜須然蜃脂燭<lb/>
燭龍空裏吐樓臺<lb/>
玉雞初唱日東升萬仭蒼厓挂古藤欲識九還丹熟處<lb/>
金精黃螾各飛騰<lb/>
海上琳宫次第開琉璃碧瓦淨無苔金城莫攪猧兒睡<lb/>
盡是<graphic n="KR3459" url="https://raw.githubusercontent.com/kanripo/KR-Gaiji/master/images/KR3459.png" mimeType="image/png"/>龍變化來<lb/>
蒼茫煙水隔迷津芳草無風氣自春別業桃花源一曲<lb/>
年來賃與避秦人<lb/>
凝虛殿裏晩風涼紅桂花閒映紫房特召書仙開寶籙<lb/>
御爐芬馥玉㽔香<lb/>
<pb n="KR4f0049_SBCK_048-9a"/>
樓閣空中白玉京飛龍驂駕兩相迎紫皇敕掌仙官籍<lb/>
金管親題北斗名<lb/>
花裏瑤軒夜不扃麟毫簾卷水晶屏娉婷不爲春愁坐<lb/>
仙語泠泠細誦經<lb/>
玉女投壺帝座旁赤鸞靑鳥列成行脫梟親見天公笑<lb/>
不信人間是電光<lb/>
瓊童雙引五雲車天路繽紛散寶花夜靜廣寒官未閉<lb/>
吳剛爲我捉金蟇<lb/>
散髮靑童控鹿隨昔年曾是牧羊兒蹋翻西海洪濤動<lb/>
十萬魚龍不敢窺<lb/>
雲冠鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>兩瞳靑劒室煌煌錯七星隻影空山孤月夜<lb/>
<pb n="KR4f0049_SBCK_048-9b"/>
畢方罔兩盡潛形<lb/>
崑崙頂上御天風數粒蒼山眼界空遙指長安如蟻窟<lb/>
五陵萬古碧濛濛<lb/>
星漢微橫玉漏遲斑麟輦降辟邪隨招仙閣外涼如水<lb/>
只有琉璃扇子知<lb/>
翠杓瓊漿細盡歡銀宮高處不勝寒太霞一曲歌纔徧<lb/>
抱得雲和自在彈<lb/>
開徧三花樹樹秋綠雲萬頃白蓮浮九靈少女吹簫過<lb/>
玩月同登十二樓<lb/>
紫霄無路可先登雞犬何年亦上昇欲識蒼蒼非正色<lb/>
乘風穩跨北溟鵬<lb/>
<pb n="KR4f0049_SBCK_048-10a"/>
抱一含元道自成機通眾妙異凡情世人莫詫神仙幻<lb/>
戲喝蓮花陸地生<lb/>
洞天霞彩雜晴嵐碧樹紅芝映玉潭園客新分香草種<lb/>
靈妃無事養華𧖟<lb/>
衣翦龍紗捫赤縧名登紫府冠仙曹王公遣在方壺住<lb/>
東海何人敢釣鼇<lb/>
靈人浴日向丹池曉看陽烏出水飛掠過神洲還入海<lb/>
江山不改世皆非<lb/>
一幅龍綃染絳霞往來弱水不乘槎新傳弄玉吹簫譜<lb/>
寫與緱山姊妹家<lb/>
步虛仙唱隔花聞座上風吹五朵雲寄語蘭香珍重處<lb/>
<pb n="KR4f0049_SBCK_048-10b"/>
瑤編常把辟邪熏<lb/>
樊榭山房集外詩卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_016-1a"/>
樊榭山房文集卷第四<lb/>
　　　　　　　　　錢唐　厲　鶚　太鴻<lb/>
　　　紅蘭閣詞序<lb/>
近日言詞者推浙西六家獨柘水沈岸登善學白石老<lb/>
仙爲朱檢討所稱張君龍威于岸登爲後輩其詞淸婉<lb/>
深秀擯去凡近如詠宋故宫芙蓉石云指一抹牆角殘<lb/>
陽不照蓬萊舊城闕詠秋柳云莫再問靈和剩秃髮毶<lb/>
毶如此詠蘆花云有誰能畫出楚天秋晚等句直與白<lb/>
石爭勝於毫釐求詞于柘水前有黑蝶後有紅蘭質之<lb/>
鄕曲諸公當無不以予言爲然也<lb/>
　　　陸南香白蕉詞序<lb/>
<pb n="KR4f0049_SBCK_016-1b"/>
癸丑秋有客傳白蕉詞至鵝水陸君南香作也淸麗閑<lb/>
婉使人意消詢知南香以南宮上第出宰東流歎詫以<lb/>
爲此酒邊花外風調腰章手版間無是人也旣而南香<lb/>
竟以不合上官意拂衣歸里爲汗漫遊今年春暮得晤<lb/>
於蕪城僧舍相與縱論詞家流別因及近時名勝大都<lb/>
新綺有餘而深窈空涼之旨終遜宋賢一籌葢南香辱<lb/>
引予爲同調亦已久矣南香復出續藳二卷則燕山後<lb/>
遊及客梁園之作其中訪邯鄲之瑟覓銅臺之瓦年長<lb/>
多愁聲情每變而愈上昔東坡賞毛澤民惜分飛一闋<lb/>
謂郡有詞人而不知此旣不可望之今人卽欲如梅溪<lb/>
夢窗諸公遨嬉於山綠湖光歌雲舞繡以寄其淪落無<lb/>
<pb n="KR4f0049_SBCK_016-2a"/>
聊之思亦不易得可勝歎哉可勝歎哉<lb/>
　　　張今涪紅螺詞序<lb/>
檇李今詞鄕也自朱竹垞太史導其源李秋錦魏水村<lb/>
諸公和之而柘上二沈同姓著稱南渟以秀澹勝融谷<lb/>
以婉縟勝於時一篇始出四方傳唱敏若風雨雖茶檣<lb/>
酒幟井眉椒壁閒偉男髫女皆能道其名字二十年來<lb/>
遂無繼聲者詞雖小道非善學者不能爲爲之亦不能<lb/>
工也乃今得與二沈同里而工於詞者曰張君今涪僕<lb/>
未至柘上亦未識今涪之爲人去年王君介眉手一編<lb/>
來則今涪之詞也且致今涪書索序於僕僕少時索居<lb/>
湖山抱侘傺之悲每當初鶯新雁望遠懷人羅綺如雲<lb/>
<pb n="KR4f0049_SBCK_016-2b"/>
芳菲似雪輒不自巳佇興爲之有三數闋而徐丈紫山<lb/>
陳君楞山吳君尺鳧轉相倡酬紙墨遂多今則尺鳧物<lb/>
故楞山遠遊紫山亦老且病僕塊然獨處襟情索寞結<lb/>
習都忘其何敢序今涪之詞哉嘗以詞譬之畫畫家以<lb/>
南宗勝北宗稼軒後村諸人詞之北宗也淸眞白石諸<lb/>
人詞之南宗也今涪詞淡沲平遠有重湖小樹之思焉<lb/>
芊眠綺靡有暈碧渲紅之趣焉屈曲連璅有魚灣蠏堁<lb/>
之觀焉僕讀其詞如與今涪汎東泖以望九山相羊吟<lb/>
嘯而不知返其爲詞家之南宗二沈之替人不虛矣夫<lb/>
張氏之工於詞者前有子野後有叔夏今涪爲之不已<lb/>
將揜二張之長而有之豈獨齊名二沈已乎<lb/>
<pb n="KR4f0049_SBCK_016-3a"/>
　　　吳尺鳧玲瓏簾詞序<lb/>
兩宗詞派推吾鄕周淸眞婉約隱秀律吕諧協爲倚聲<lb/>
家所宗自是里中之賢若俞靑松翁五峯張寄閒胡葦<lb/>
航范葯莊曹梅南張玉田仇山村諸人皆分鑣競爽爲<lb/>
時所稱元時嗣響則張貞居凌柘軒明瞿存齋稍爲近<lb/>
雅馬鶴窗闌入俗調一如市伶語而淸眞之派微矣<lb/>
本朝沈處士去矜號能詞未洗鶴窗餘習出其門者波<lb/>
靡不返賴龔侍御蘅圃起而矯之尺鳧玲瓏簾詞蓋繼<lb/>
侍御而暢其旨者也尺鳧之爲詞也在中年以後故寓<lb/>
託旣深攬擷亦富紆徐幽䆳戃怳緜麗使人有淸眞再<lb/>
生之想予素有是好與尺鳧倡和見其掐譜尋聲不失<lb/>
<pb n="KR4f0049_SBCK_016-3b"/>
刌度且兢兢於去上二字之分若宋人鬲指正平諸調<lb/>
遺論猶未墜者亦可見其使才之工矣尺鳧將開雕屬<lb/>
序於予媿不能文聊述其派別如此<lb/>
　　　羣雅詞集序<lb/>
詞源於樂府樂府源於詩四詩大小雅之材合百有五<lb/>
材之雅者風之所由美頌之所由成由詩而樂府而詞<lb/>
必企夫雅之一言而可以卓然自命爲作者故曾端伯<lb/>
選詞名樂府雅詞周公謹善爲詞題其堂曰志雅詞之<lb/>
爲體委曲嘽緩非緯之以雅鮮有不與波俱靡而失其<lb/>
正者矣邗上江君研農淸脩嗜古翛然塵壒之表酷喜<lb/>
詞學小阮冷紅詞客久寓斯土與之遊處而詞益工研<lb/>
<pb n="KR4f0049_SBCK_016-4a"/>
農勤於取友又得同里徐君桐立程君孟飛汪君中也<lb/>
錢唐黃君夢珠族子愼言與之唱酬而工益進昔晏小<lb/>
山自序云往者浮沈酒中試習南部諸賢餘緖作五七<lb/>
字語期以自娛時沈十二廉叔陳十二君寵有蓮鴻蘋<lb/>
雲能淸謳娛客每得一詞卽以草授諸兒昔之狂篇醉<lb/>
句遂與兩家歌兒酒使俱流傳於人間予愛小山詞惜<lb/>
沈陳二子不能詞而不得與小山俱傳也又惜小山必<lb/>
待寄情聲律流連惑溺而致涪翁有鼓舞不厭之嘲譏<lb/>
也今諸君詞之工不減小山而所托興乃在感時賦物<lb/>
登高送遠之間遠而文澹而秀纏緜而不失其正騁雅<lb/>
人之能事方將凌鑠周秦頡䀪姜史日進焉而未有所<lb/>
<pb n="KR4f0049_SBCK_016-4b"/>
止研農編次都爲一集將鏤版以問世冷紅詞客標以<lb/>
羣雅豈非倚聲家砭俗之鍼石哉<lb/>
　　　吳可堂十二種傳奇序<lb/>
方輿圓蓋都爲爨演之場古往今來不盡梨園之唱使<lb/>
非移宮換羽魚里何觀若無妙手妍辭虎賁曷肖況復<lb/>
雍熙巷陌淡冶樓臺風月任其佃漁花鳥供其驅使邵<lb/>
康節之名詩集竊取餘音楊朝英之選曲林仍標舊目<lb/>
此延陵主人玉勾書屋十二種傳奇所由作也昔者蔡<lb/>
中郞天宫受福爭說是非元相公月地會眞誰知假托<lb/>
莫不播於絃管膾炙千年侑彼尊罍流連五夜或者歡<lb/>
愉意少愁苦詞多或者兒女情長英雄氣短大抵拾其<lb/>
<pb n="KR4f0049_SBCK_016-5a"/>
殘瀋疇能翻彼陳言主人逸情雲上壯采風高掐盤古<lb/>
髓思塡世界之不平發菩薩心願補人生之至欲於是<lb/>
采甘腴于正史搜痛快於稗官粉侯香尉陋措大之宫<lb/>
𫀆豓雨奢雲笑尋常之花燭男兒變化遠徵蜀國蛾眉<lb/>
文士尊榮近數楊家狗脚誅姦諛於彩筆鬼妾橫牀殲<lb/>
宼盜於火旗女郞傅粉斯並鏗鍧樂府傾倒名流按歌<lb/>
字則不殊澉水新聲呈諢衣則何礙鄱陽暴謔氍毺鋪<lb/>
處定須呂仙鶴之雙身檀板𫾣時勝圖黃幡綽之兩耳<lb/>
　　　絕妙好詞箋序<lb/>
絕妙好詞七卷南宋弁陽老人周密公謹所輯宋人選<lb/>
本朝詞如曾端伯樂府雅詞黃叔暘花菴詞選皆讓其<lb/>
<pb n="KR4f0049_SBCK_016-5b"/>
精粹蓋詞家之準的也所采多紹興迄德祐閒人自二<lb/>
三鉅公外姓字多不著夫士生隱約不得樹立功業炳<lb/>
煥天壤僅以詞章垂稱後世而姓字猶在若滅若沒間<lb/>
無人爲從故紙堆中抉剔出之豈非一大恨事耶津門<lb/>
查君蓮坡研精風雅耽玩倚聲披閱之暇隨筆剳記輯<lb/>
有詩餘紀事如干卷於是編尤所畱意特爲之箋不獨<lb/>
諸人里居出處十得八九而詞中之本事詞外之佚事<lb/>
以及名篇秀句零珠碎金攟拾無遺俾讀者展卷時怳<lb/>
然如聆其笑語而共其遊歴也予與蓮坡有同好向嘗<lb/>
綴拾一二每自矜剏獲會以衣食奔走不克卒業及來<lb/>
津門見蓮坡所輯頗有望洋之歎幷舉以付之次第增<lb/>
<pb n="KR4f0049_SBCK_016-6a"/>
入焉譬諸掇遺材以裨建章投片瓊以厠懸圃其爲用<lb/>
不已微乎蓮坡通懷集益猶不忘所自必欲附賤名于<lb/>
簡端辭不得已因述其顚末如此云<lb/>
　　　遼史拾遺序<lb/>
宋遼金三史同修於元至正間秉筆者多一時名儒碩<lb/>
彥而宋史失之繁遼史失之簡惟金史繁簡得中爲善<lb/>
明雲間王圻作續文獻通考中所列遼事條分件繫不<lb/>
出正史嘗病其陋而歎遼之掌故淪亡也蓋其開基朔<lb/>
漠撫有燕雲制度職官兼采漢制自聖宗與宋盟好後<lb/>
文物漸開科舉日盛意當日必有記注典章可裨國史<lb/>
者求之簿錄家不少槩見卽家集野乘亦散佚無傳豈<lb/>
<pb n="KR4f0049_SBCK_016-6b"/>
以書有厲禁不得入中朝乎抑金源初年尙武雖滅遼<lb/>
未遑收及圖籍乎閒嘗取而覈之遼之有國二百餘年<lb/>
淸泰間滅兩大國則用兵宜詳澶淵關南和議再修則<lb/>
信誓宜詳星軺往來俱極華選則聘遊宜詳至如負義<lb/>
侯黃龍安置之年天祚帝海上夾攻之事高麗臣事西<lb/>
夏跳梁非摭他書何以知其顚末邪暇日輒爲甄錄自<lb/>
本紀外志表列傳外紀國語凡有援引隨事補綴猶以<lb/>
方域幽遐風尙寥邈采篇詠于山川述碑碣于塔廟短<lb/>
書小說過而存之亦得失之林讀史者所宜考也敢曰<lb/>
索隱聊以拾遺編次爲如干卷以待博雅君子之刪補<lb/>
焉<lb/>
<pb n="KR4f0049_SBCK_016-7a"/>
　　　南宋院畫錄序<lb/>
宋中興時思陵幾務之閒癖耽藝學命畢良史開榷場<lb/>
收北來散佚書畫而院人粉繪往往親灑宸翰以寵異<lb/>
之故百餘年間待詔祇候能手輩出亦宣政遺風也顧<lb/>
李唐以下如晉文公復國圖觀潮圖之類託意規諷不<lb/>
一而足庶幾合于古畫史之遺不得與一切應奉玩好<lb/>
等予家古杭每樂稽諸人名蹟考夢梁錄武林舊事等<lb/>
書姓氏存者寥寥豈以其院畫少之歟暇日因據圖繪<lb/>
寶鑑畫史會要二書得如干人徧搜名賢吟詠題跋與<lb/>
夫收藏賞鑒語薈萃成帙名曰南宋院畫錄自愧家乏<lb/>
祕册見聞狹陋凡有闕略幸好古君子之助我焉<lb/>
<pb n="KR4f0049_SBCK_016-7b"/>
　　　前後遊仙百詠自序<lb/>
柏梁臺上曾傳五岳之圖金馬署中亦著十洲之記龍<lb/>
師與魚吏俱升桂父偕茅君共舉遊戲紫淸之上翺翔<lb/>
碧落之中桐峯梓瑟倚歌而和皇娥湘水瑤琴彈曲而<lb/>
迎帝子元雲新韻久唱璇宫黃竹舊詞猶畱瀛島樂哉<lb/>
仙乎斯其至矣然而東海棗花空憶齊侯之語西池桃<lb/>
核莫延漢帝之年是則塵緣未斷人間煙路遂遙天上<lb/>
乃有抽思幽祕發藻鮮妍翦月爲心鏤霞作想雲君太<lb/>
乙體雖誕而不刪佚女羽人意似夷而有取參軍調逸<lb/>
爰咏升天之篇子建才高遂有步虛之作至於宏農之<lb/>
始倡實爲屈子之餘波事雖寄於遊仙情則等於感遇<lb/>
<pb n="KR4f0049_SBCK_016-8a"/>
後有作者咸步趨焉此皆天情騰踔淸思雕華淹躓窮<lb/>
途漂搖愁境排雲閶闔思翻玉女之壺追日虞淵欲縶<lb/>
羲和之轡塵迷赤縣將晞髮于滄溟唾棄齊州擬伐毛<lb/>
於紫水句飛蘭露滴盡金壺紙疊桃花噴成繡字洞天<lb/>
福地之勝常以神遊銀臺瓊闕之間奚勞氣馭誠可謂<lb/>
揮斥八極逍遙九垓者矣僕無凌雲之才有餐霞之癖<lb/>
懶如中散論或託於養生貧似稚川書未傳夫抱朴山<lb/>
居長嘯偶有遐心蘿戸高吟遂多逸興身非脈望何曾<lb/>
三食琅函腹愧鞠通安得一餐墨海譬彼學仙項曼詭<lb/>
言渴飮流霞好道長源詐說餽來玉液但以俗緣羈絏<lb/>
塵網攖纏與其作白眼以看人何如問靑天而搔首於<lb/>
<pb n="KR4f0049_SBCK_016-8b"/>
是效嚬郭璞學步曹唐前後所爲數凡三百瑤臺夢破<lb/>
喚起飛瓊洛浦舟迴拾殘翠羽曾無當于風雅亦見擯<lb/>
于莊騷持贈何堪自娛而已時當朱明屆節白日舒長<lb/>
何方避暑玄冰飛雪之丸無計迎涼鵠羽龍皮之扇襞<lb/>
牋雪案豈窺大酉之書滌筆冰甌聊當龜茲之枕<lb/>
　　　樊榭山房集自序<lb/>
昔唐楊綰爲文恥於自白非知已不可得而見而魏丁<lb/>
敬禮嘗求人定其文夫恥於自白者自珍其文者也求<lb/>
定其文者自疑其文者也僕少好篇詠晩頗知難三十<lb/>
年以來所作隨手棄斥存篋中者僅十之二三暇日編<lb/>
次古今體詩爲八卷長短句二卷譬之山謠村笛雖無<lb/>
<pb n="KR4f0049_SBCK_016-9a"/>
當于鐘吕之響而向來所閱閒居羇旅怡愉憂悴厯厯<lb/>
在目每一開視聊以省憶生平竊亦自珍自疑願與審<lb/>
音者共定之外有雜文若干卷叢綴若干卷將次第排<lb/>
纘焉得母蹈詅癡符之誚邪<lb/>
　　　樊榭山房續集自序<lb/>
僕詩前集自甲午至已未凡二十六年僅編成八卷詞<lb/>
二卷附焉已未至今辛未十二年來復次第成續集如<lb/>
前之數豈中年以往之作工於少時耶自念齒髮已衰<lb/>
日力可惜不忍割棄輒恕而存之幸生　盛際嬾迂多<lb/>
疾無所託以自見惟此區區有韻之語曾繆役心脾世<lb/>
有不以格調派別繩我者或位置僕于詩人之末不識<lb/>
<pb n="KR4f0049_SBCK_016-9b"/>
爲僕之桓譚者誰乎後綴詞一卷北樂府小令一卷則<lb/>
年來因詞而及之雖乏酸甜風味或不至貽笑傖父面<lb/>
目也<lb/>
　　　趙母朱太孺人七十夀序<lb/>
予友趙君谷林與其仲弟意林學宿而行醕試於有司<lb/>
輒報罷顧其名愈振浙河以西僂指人士者必以二林<lb/>
爲稱首歲在癸丑　朝廷開詞學之科吾師臨川李先<lb/>
生負海內重望不輕奬許獨以二林名亟入剡牘旣引<lb/>
試中書長者抹去之如李義山答陶進士書中事於是<lb/>
二林思賢母朱太孺人先後歸里今年秋八月下旬太<lb/>
孺人年七十矣二林將徵予一言以承北堂歡予惟奉<lb/>
<pb n="KR4f0049_SBCK_016-10a"/>
親之樂雖徹侯列卿之貴莫之與易然居處服食之際<lb/>
或心以力絀事與願違則往往有艱薄之歎二林因先<lb/>
世之資積居逐時斥其餘築爲園池環亭榭而叢花竹<lb/>
太孺人御兼珍之饍酌重釀之酒提攜孫子顧而樂之<lb/>
此亦何減潘岳閒居一賦宜爲凡奉親者所竊慕而不<lb/>
可必得者也抑以愚論之岳之板輿長筵近周遠覽二<lb/>
林之於太孺人則旣同之矣若昧知足之戒冒望塵之<lb/>
譏豈其母之敎不豫乎抑岳之已知而故違之乎奉親<lb/>
者宜無羨于岳而有羨於二林矣予與二林交好將及<lb/>
二紀稔知太孺人之淵懿蓋自其曾王父太傅恆岳公<lb/>
外王父祁忠敏公故家文獻擩染見聞太孺人之敎其<lb/>
<pb n="KR4f0049_SBCK_016-10b"/>
子也學務通古今無務爲揣摩行務履坦途無務爲詭<lb/>
遇二林守而勿失故其奥衍之文淸深之詩當事之知<lb/>
者旣少而二林亦不肯少有骫骳馳逐以希一日之合<lb/>
然大江南北言經術究風雅者道武林必指小山堂以<lb/>
二林氏爲歸如眾流之赴壑其倖而得之者或同時無<lb/>
人舉其單詞隻字此誠韓子所云玉固未嘗獻者緇塵<lb/>
旣拂秋高景淸爲太孺人敬奉一觴此中眞樂宜二林<lb/>
之自得之也<lb/>
　　　汪母顧太君六十夀序<lb/>
爲國家熏陶善類儲育人材者非獨庠序之敎父兄之<lb/>
養師友之益蓋亦有母訓焉古者敎於公宫從以傅姆<lb/>
<pb n="KR4f0049_SBCK_016-11a"/>
備婦順以明著代之義者旣詳及乎子旣生而祇見於<lb/>
父也父執右手咳而名之則曰欽有帥母則曰記有成<lb/>
若是乎敎之敬肅持循而漸至於成實秉母訓以爲基<lb/>
後世古禮不行而猶有鉅族賢媛佐嚴君而示懿範所<lb/>
謂有是母有是子者歴史所載往往而然而國家善人<lb/>
之多於是攸賴汪子師李執友舍亭孝廉之仲子也甲<lb/>
寅八月四日母顧太君屆六十戚黨羣祝綽綰予與師<lb/>
李長以一日交且三世可無言乎方舍亭與予定交時<lb/>
文譽隆起東諸侯多延爲經師屢出遊婺歙閒招余主<lb/>
其家塾課二子太君具飮食供張必腆必整命二子昕<lb/>
而起誦習至鼓一中始命僮召之寢無故不令適市纖<lb/>
<pb n="KR4f0049_SBCK_016-11b"/>
靡玩好之物不至于目咬哇厖雜之音不至于耳故二<lb/>
子皆端謹率敎有老成風舍亭舉于鄕屢上春官不利<lb/>
二子旣弱冠先後列博士弟子員其孟蘅洲工舉場之<lb/>
文宏深駿偉似前輩人士林稱之舍亭亦自以不合於<lb/>
有司先於蘅洲有厚望也方行萬里出門而車軸折舍<lb/>
亭爲之過時而傷太君于是髽而稱寡矣始慼收子旋<lb/>
隕所天太君之于晩境所遭何如也然予聞之師李太<lb/>
君賦于歸日君舅君姑奉祖姑王太君在堂王太君抱<lb/>
飮冰之節賦性嚴肅太君偕長姒女叔潔治酏醴腒䐹<lb/>
以娛老人能得其懽及其遘尊章之變也舍亭皆在都<lb/>
門茹酸銜辛貿奩具以爲含斂不致貽舍亭畢生之悔<lb/>
<pb n="KR4f0049_SBCK_016-12a"/>
太君幼孤念母氏㷀獨迎養于家代子職凡四十年未<lb/>
有孝德如此而天反靳其報施者且世俗母德恆過於<lb/>
慈愛女則附珠無傷于仁愛子則折葼猶惜其敎雖出<lb/>
貴胄每墮家聲師李以一身肩父兄之緒營甘旨撫弱<lb/>
弟暇則治經史百家之言爲文與詩皆爲通人所許欿<lb/>
然自下尤以器識見推太君有子如此雖負米力葵不<lb/>
啻兼珍之膳列俎之奉而況吉人吉士揚于王廷原本<lb/>
母訓者必以槐塘汪氏爲最以予言陳太君庶祝嘏之<lb/>
旨寓于是乎<lb/>
<pb n="KR4f0049_SBCK_016-12b"/>
</p>
<p>
樊榭山房文集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_002-1a"/>
樊榭山房集卷第二<lb/>
　　　　　　　　　錢唐　厲　鶚　太鴻<lb/>
　　詩乙<lb/>
　　　雨中耕民寄新詩兼貺丸藥奉答二首<hi>以下已亥</hi>
抱痾卧旬日春物遂已深流光惜晼晼天色空沈沈密<lb/>
雨泫苔徑輕雲冒花林花飛憺世慮苔積娱沖襟開緘<lb/>
有佳約霽景猶可尋<lb/>
若士思遠游達人謝拘束身如腰鼓顙四塵自奔觸豈<lb/>
無上藥草病求恒不足惠而思好我更徵桐君錄顧我<lb/>
寡裨益拜命亦良辱<lb/>
　　　三月十五日晩泊東新關<lb/>
<pb n="KR4f0049_SBCK_002-1b"/>
解纜細雨吹烟昏叢蘆高柳揺空村晚泊沙汀見燈火<lb/>
田家笑語生春温我生汎梗遽如許難得扁舟同舊侶<lb/>
休憎一夜風打頭明發靑山堪與語<lb/>
　　　虎阜卽事<lb/>
塔迥廊迴燕燕飛送春人去戀斜暉似嫌犖确侵羅韈<lb/>
卻要殘紅作地衣<lb/>
　　　同靑渠抱樸游惠山<lb/>
梁梠日岀宿雨捐主人急喚沿溪船淸尊在船興已發<lb/>
剡剡麥秀翻平田游人愛游較我早爭入柳港吹香緜<lb/>
名園在眼昔夢到紅橋翠棧相鉤連九龍山色滿屋上<lb/>
妙有流水巖根穿瑽琤下赴照軒檻木陰䨴鬱堪暑眠<lb/>
<pb n="KR4f0049_SBCK_002-2a"/>
㝷源且復入古寺泉頭小閣浮茶烟百甔汲貯轉甘冷<lb/>
遠道拆洗煩烹煎<hi>拆洗惠山泉見淸波雜志</hi>南泠廬阜味奚似屈居第二<lb/>
吾猶憐平生飮水具眞癖烟包雨笠同枯禪千羡萬羡<lb/>
竟陵子頓爽塵吻甯無緣道人鶻眼照泉碧松聲爲拂<lb/>
膝上絃罷琴落日我徑去塔影送客東峯巔<lb/>
　　　題對山開卷樓壁<lb/>
僧樓恰對惠峯開寒玉泠泠步屧回待與山靈話疇昔<lb/>
杜鵑紅處我曾來<lb/>
　　　游蕃釐觀<lb/>
淮甸何年祀媪神雲階月地鎖靑春隔江遠見山凝黛<lb/>
斜日初來雨洗塵髣髴韋郞情是幻凄涼花史怨如新<lb/>
<pb n="KR4f0049_SBCK_002-2b"/>
無雙亭下靑苔色閱盡閑游多少人<lb/>
　　　同程友聲紅橋夜汎<lb/>
月黑水深荷葉路涼螢無數繞船飛與君今夜紅橋酒<lb/>
不負揚州白苧衣<lb/>
　　　登平山堂<lb/>
落日堪銷暑疎蟬喚客游析酲嘗蜀井過眼歎迷樓天<lb/>
淨山容岀堂空樹影浮昔賢遺勝地撫檻小遲畱<lb/>
　　　初秋寫懷<lb/>
風雨軒窗枕手吟乍涼曉覺滿西林年光又共草色變<lb/>
秋思有如雲影深坐對畫又添寂寂閑㝷茗盌試森森<lb/>
第三橋畔蓴香滑欲動歸橈一夕心<lb/>
<pb n="KR4f0049_SBCK_002-3a"/>
　　　題陳楞山秋林讀書圖<lb/>
橋隱迴溪樹隱櫺人閒有此小林坰西風日日翻書葉<lb/>
吹得數峯如許靑<lb/>
　　　西溪福淸竹院<lb/>
溪行興不已竹中得安居斜日入深碧泠然風更疎牀<lb/>
下解脫履几上乾竺書山僧不岀戸情滅心晏如<lb/>
　　　十一月一日自西溪汎舟之餘杭<lb/>
性拙見山喜匹如故疾失餘杭有勝踐梭艇冒凄飃疎<lb/>
林翼霜岸破屋列烟術揺兀溪光中煜煜上初日平野<lb/>
皆令姿疎澹狀非一況逢載穫後田水涸已畢曠望愜<lb/>
所宜漸進叢篠密喧雀迎舟前幽討自擁膝稍稍居人<lb/>
<pb n="KR4f0049_SBCK_002-3b"/>
稠佛刹林外岀西峯若有期消搖聊短述<lb/>
　　　南湖晩望<lb/>
淸絶苕南境晩來歸鳥翻草枯羣漵出烟起亂峯昏僻<lb/>
邑無驅馬閑農早閉門叢祠望燈影神力至今存<hi>漢令陳渾開南</hi>
<hi>湖捍水有功湖旁廟祀甚盛</hi>
　　　游洞霄宫<lb/>
大滌元蓋洞天夙所慕時時飛夢淩孱顔茲辰奮足遂<lb/>
躋討芒屩豈憚山行艱初從南湖歷四井霜淸日出羣<lb/>
峯靜紆回路轉金綫潭鑑匳不動澄嵐影偶逢捀子爲<lb/>
指迷深入欑林竦壁得異境靑山九鎖勢更殊千㝷拔<lb/>
地秀不孤松栝溼翠交撐扶石橋流水聲可娛道旁碓<lb/>
<pb n="KR4f0049_SBCK_002-4a"/>
響雲母粉巖隙乳滴羊須珠傳聞舊有無骨箬可等羅<lb/>
浮古蹟竹葉符帝畱瓊館此奥區圓殿高峙凝塵無其<lb/>
餘廊廡雖湮蕪蒼筤萬个爲笙竽寒風噫竅洗毛骨白<lb/>
雲上下如飛鳧我思郭文舉無情木石相爾汝何時月<lb/>
底騎虎歸泠泠㵎上聞仙語我思鄧牧心黃冠遺世來<lb/>
烟岑幽泉滌硯作山志俗士未許窺淸襟自從貛郞作<lb/>
相年祠官往例縻諸賢提舉惟有李忠定栗主塑像永<lb/>
永無祧遷尙餘御筆觀虎卧<hi>洞天福地額宋理宗御書</hi>寂歷閑階少人過<lb/>
眞茶啜比換骨膏半日盤旋雜行坐天柱峯大滌洞瑶<lb/>
房玉宇恍如夢太息天寒日短不得游畱與他時策杖<lb/>
尋淸秋<lb/>
<pb n="KR4f0049_SBCK_002-4b"/>
　　　喜雪<lb/>
試雪連朝雪已成彎跧板閣冷光生斜飛堦面偏多態<lb/>
白膠池心大有情炙硯可無今日興打窗仍作去年聲<lb/>
水仙已萼黃梅破共領人閒第一淸<lb/>
　　　雪晴<lb/>
積雪色固佳消雪無畱痕南榮聞餘滴東暾暧微溫旣<lb/>
霽風漸柔淺綠含陳根苕穎行有時靜念造物恩余拙<lb/>
謝百事抱影寄空村淨名經卷在昔誦尙黙存婆娑一<lb/>
室閒妙香領無言<lb/>
　　　次韻答繪卣春日見訪不値<hi>以下庚子</hi>
東郭半春色能來破蘚痕隔林機躡響比舍井泥渾行<lb/>
<pb n="KR4f0049_SBCK_002-5a"/>
藥非過市看花乏應門棲遲如可託重肎顧荒園<lb/>
　　　原作<hi>錢唐</hi>金志章<hi>繪卣</hi>
　雨後春泥輭行吟認屐痕菜畦迷遠近池水漲淸渾<lb/>
　看竹過隣舍聞鐘憩寺門詩人不可見惆悵岀東園<lb/>
　　　四月十日湖上作<lb/>
愛來湖上作浮家艇子衝波一道斜日晩水仙祠下去<lb/>
靑山影裏采蘋花<lb/>
　　　九月五日南山紀游三首<lb/>
　　　　石屋<lb/>
秋晴風滿山破寺娛淸晝石作鬼面皴樹比佛胛<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>天<lb/>
橫㝷丈碧幽幽坐雲構摩挲辨題名苔蝕半脫漏<lb/>
<pb n="KR4f0049_SBCK_002-5b"/>
　　　　水樂洞<lb/>
徑折穿羊腸複洞空響接淸游宛前事七稔等交睫裂<lb/>
石岀怪衫黏竹見寒蝶乞此流水聲洗我雙荷葉<lb/>
　　　　理安寺<lb/>
老禪伏虎處遺跡在㵎西巖翠多冷光竹禽無驚啼僧<lb/>
樓滿落葉幽思窮扳躋穿林日墮規泉咽風凄凄<lb/>
　　　蕭山<lb/>
喚艇晩來急天陰雲欲凝樹紅迎北幹江白隔西興賣<lb/>
橘山家賤歌菱越女能東游興不淺篷雨響疎燈<hi>北幹山名</hi>
　　　山陰舟中四首<lb/>
寒雨欺晴曉未歇故添溼翠到船窗西風併作銷魂思<lb/>
<pb n="KR4f0049_SBCK_002-6a"/>
新雁一聲飛渡江<lb/>
白塔湖邊孤櫂開風回忽卷亂雲堆越山絕似西施髻<lb/>
朵朵翠翹浮水來<lb/>
幽泉細細葉蕭蕭白石淸沙舊板橋最好晚山堪畫處<lb/>
一帆風裏送歸樵<lb/>
鏡水稽山照眼淸吳兒未肯寡詩情愛閑欲向天公乞<lb/>
采若籠鵝足一生<lb/>
　　　夏蓋湖<lb/>
幾曲蘆漪外如梭艇子過駕風波忽大到海地無多茫<lb/>
昧思前古悲涼發慕歌<hi>事見晉書夏統傳</hi>寒更何處泊髣髴聽鳴<lb/>
鼉<lb/>
<pb n="KR4f0049_SBCK_002-6b"/>
　　　義石謡<hi>并序</hi>
慈谿縣長溪嶺下有石翁仲明故宦某墓上物也後嗣<lb/>
衰落將鬻於他姓夜夢翁仲吿曰吾事君先人久義不<lb/>
可去明日集眾牽挽之重不可移强舁至數武遂折焉<lb/>
鄕人奇其事爲亭覆之顔日義石予過而作是謡<lb/>
武擔有石鏡祇照妖魄啼昭陵有石馬但解中宵嘶長<lb/>
溪嶺下松楸地石人將移寍隕墜無數靑螢照漆燈憶<lb/>
君長是垂鉛淚溪風颯颯石人語吁嗟得新毋捐故<lb/>
　　　展先大父墓感賦<lb/>
吾祖墳頭柏先親昔淚斑生遲違撫抱僑籍隔家山遺<lb/>
德耕䎫內棲神恬漠閒酸辛纔一到酹草想音顔<lb/>
<pb n="KR4f0049_SBCK_002-7a"/>
　　　鶯脰湖<lb/>
帆影挽不畱依依掠沙渚豁然晩湖開平遠迷處所病<lb/>
柳隱漁屋孤烟識炊黍單舸若汎鳧得魚網自舉嗟予<lb/>
紛塵營衝寒久延竚同在一水閒寸心肯相許西風不<lb/>
見待吹斷蘆中語<lb/>
　　　姑蘇旅舍夜雨<lb/>
他鄕今夕雨漂泊暫停橈不滴無愁地偏聞少睡宵風<lb/>
傳街柝冷雲溼寺鐘遥多謝殘燈火畱人烏鵲橋<lb/>
　　　欲游滄浪亭因雨不果悵然有作<lb/>
喧闐海涌峯岑寂姑蘇臺仰止濯纓人兩度仍空來水<lb/>
竹不寓目吳船還獨開想見破窗下雨點寒莓苔<hi>野蔓盤青入破</hi>
<pb n="KR4f0049_SBCK_002-7b"/>
<hi>窗蘇子美句也</hi>
　　　新豐<lb/>
百里丹陽路炊烟聚一區有霜侵旅鬢計日改川塗水<lb/>
落塘猶在天寒酒可酤詩人例辛苦蹤跡滿江湖<hi>晉書張闓爲晉</hi>
<hi>陵内史立曲阿新豐塘漑田八百頃葛洪爲頌陸放翁人蜀記云太白詩南國新豐酒卽指丹陽之新豐</hi>
　　　廣陵寓樓雪中感懷<lb/>
北風凛削肌柳花溼而墜小樓更添寂薄酒不成醉入<lb/>
夜短燭孤羸僮已先睡何人煗寒讌隔院喧鼓吹沈湎<lb/>
居者心浩蕩游子意平生澹泊懷榮利非所嗜西笑詎<lb/>
云樂明發難自棄茲來捫空囊翻爲故交累<hi>謂程友聲</hi>因思<lb/>
在家貧忀徉尙高致束書細遮眼疎花香破鼻紙閣無<lb/>
<pb n="KR4f0049_SBCK_002-8a"/>
多寛迥隔飛塵至因之問故園南鴻煩寄字<lb/>
　　　寶應舟中月夜<lb/>
蘆根渺渺望無涯雁落圓沙幾點排明月墮烟霜著水<lb/>
行人今夜宿淸淮<lb/>
　　　渡河<lb/>
北來始作汎槎游晩色蒼蒼望裏收一綫黃流奔禹甸<lb/>
兩涯殘雪接徐州古今沈璧知無限天地浮萍各有謀<lb/>
明日輕裝又驢背風前慙媿白沙鷗<lb/>
　　　騾車口號<lb/>
轣轆雙輪盡日顚黃塵一隊逐蘆鞭柳絲未吐梅將萼<lb/>
夢到西湖罨畫船<lb/>
<pb n="KR4f0049_SBCK_002-8b"/>
　　　宿遷<lb/>
漸遠江南地難禁朔氣威檣烏河上集塞雁驛邊飛冰<lb/>
勁妨行轍塵輕襲客衣明燈投野店草草亦如歸<lb/>
　　　郯城<lb/>
下邑古郯子寒朝脂我車亭猶傾蓋舊俗是問官餘烟<lb/>
舍凝微雪風餐芼凍蔬飢時聊慰藉行役意何如<lb/>
　　　過沂水<lb/>
征轅指沂水驚沙落如雨禹貢諸大川北來數凡五<hi>震澤江准</hi>
<hi>河沂</hi>靈源自艾山其乂始敷土遠㑹陪尾流東向滄𬈑吐<lb/>
窮冬方凝冰文漪靜不舞居人鑿用汲色瑩白如乳匪<lb/>
云川無梁橫板劣接武懸車藉眾舁索錢難饜取喧豗<lb/>
<pb n="KR4f0049_SBCK_002-9a"/>
久乃過偪側良亦苦何時輿梁成神明載縣譜從此隔<lb/>
岸山快展兩眉嫵<lb/>
　　　半城<lb/>
雪消半露翠孱顔縈盡征塗犖确閒畫看最佳行最險<lb/>
將車初上大弁山<hi>弁作平聲</hi>
　　　蒙陰<lb/>
衝風苦愛帽簷斜歷尾無多感歲華卻向東蒙看霽雪<lb/>
靑天亂插玉蓮花<lb/>
　　　羊流店拜羊太傅祠<lb/>
茅屋疎林雜晚炊羊公祠下獨來遲探環已失前生樹<lb/>
墮淚猶存故里碑盛德在人如昨日淸淡誤世詎同時<lb/>
<pb n="KR4f0049_SBCK_002-9b"/>
雍容裘帶瞻遺像深媿無才進些辭<lb/>
　　　泰安道中望嶽作歌<lb/>
平生五嶽願未從眞形突兀蟠心胸東游齊魯首瞻岱<lb/>
百里遠見嵐光濃半天明滅千芙蓉羣山如水皆朝宗<lb/>
盤車五汶豁雙目元氣迴薄開春容靑帝所宅神秀鍾<lb/>
富媼孕碧欑諸峯位當岀震德在木天喬萬狀敷葱蘢<lb/>
尊如端冕秉璧琮嚴如闟戟羽葆重陰陽闔闢百靈集<lb/>
魚雅想見乘蒼龍荒荒輦路人不逢一枝安得扶<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>笻<lb/>
堆梨散棗無覓處白雲猶護秦時松維神惠澤霑三農<lb/>
只今苦旱方窮冬獻歲二麥望成熟玉戲快雪除灾凶<lb/>
<hi>時山東雪未霑足</hi>我來欲訪安期蹤八渟海外洪濤舂天之五嶽<lb/>
<pb n="KR4f0049_SBCK_002-10a"/>
有東嶽矯首遥眄心怔忪征途鞭影何怱怱孤烟一抹<lb/>
歸鳥衝不知氣象爾何物但聽木末𫾣疎鐘<hi>謝道藴泰山詩氣象爾何物遂</hi>
<hi>令我屢遷</hi>
　　　晩次齊河<lb/>
白日沒長林風埃滿客襟山趨野寺斷烟入戍樓深飮<lb/>
水防齊癭懷鄕類越吟憩裝寒更緊釀雪未成陰<lb/>
　　　除夕宿德州<lb/>
客裏休尋餞歲筵河干聊爾息吟鞭荒村已是裁春帖<lb/>
茅店猶聞索酒錢燭爲畱人遲見跋雞防失旦故爭先<lb/>
郞當遠鐸仍催起回首東風又一年<lb/>
　　　河閒懷古<hi>以下辛丑</hi>
<pb n="KR4f0049_SBCK_002-10b"/>
瀛海盤迴地勢雄古情客思共無窮錢工數處囊偏澀<lb/>
鉤欲藏時酒易空三日開年歌吹寂一城飛轍往來通<lb/>
獨憐大雅今銷歇誰向苔花問故宫<lb/>
　　　都下春雪懷里中諸友<lb/>
春來旅思極瞢騰枯坐窗閒類凍蠅撲絮乍逢燕市雪<lb/>
揺風不見米家燈地爐勤撥聊添火硯滴難融可奈冰<lb/>
爲問孤山梅息秏幾人游舫得閑凭<lb/>
　　　南歸次琉璃河<lb/>
一昔都亭路歸裝只似初恥爲主父謁休上退之書柳<lb/>
拂差池燕河驚撥刺魚不須悲楚玉息影憶吾廬<lb/>
　　　苦水鋪<lb/>
<pb n="KR4f0049_SBCK_002-11a"/>
苦水名初識何年續水經髙榆齊剝白<hi>時山東苦饑</hi>細草遠連<lb/>
靑牆上驅雞過溪邊飮馬停勞人歌一曲顦顇有誰聽<lb/>
　　　任城夜雨<lb/>
城上陰雲覆酒樓城邊行客苦車休鄕心已逐殘春雨<lb/>
一夜平添汶泗流<lb/>
　　　東臯閑居<lb/>
白袷成新隱靑苔徧舊蹊水明村裏外樹罨屋東西菜<lb/>
把官羊敵茶香佛粥齊慨焉思靜侣安得手同攜<lb/>
　　　李森劫鉢圖吳耕民索賦<lb/>
般羅迦婦色最姝噉食人子充飢劬彼鬼亦復愛其子<lb/>
賓伽雙髻玉雪膚山雲爲衣女蘿帶撫摩不忍離須臾<lb/>
<pb n="KR4f0049_SBCK_002-11b"/>
佛以慧眼照惡趣知具佛性無差殊定力攝入水精鉢<lb/>
宛轉求出啼呱呱爾時鬼嗔逞餘枝鳴笳連鼓相嘯呼<lb/>
兩甄八陣聚什伍頭角巀嶪雄牙須拔河絙麤挽萬石<lb/>
雲車風馬來張弧擲刀作雨滿空際吐氣爲火緣都盧<lb/>
豈知是鉢屹不動縱有藕孔難亡逋母慈淚等大海水<lb/>
五體投地稱南膜琉璃喉岀微妙諦汝噉人子無時無<lb/>
汝子五百盛種類云何結念徒區區羯肌王女過去是<lb/>
不持戒故淪兇愚能於我法修淨業還汝大寶光明珠<lb/>
母喜禮足向調御本無有鉢攜其雛畫師何者善狡獪<lb/>
細意渲染爲之圖人言可憎定不妄說鬼聊爾相歡娛<lb/>
書生亦有弘誓願願勿瀕海生虎貙<hi>是日聞臺灣有寇警</hi>
<pb n="KR4f0049_SBCK_002-12a"/>
　　　五月晦日作<lb/>
孤行但寂寂流光恒冉冉豈乏奔競途廁足畏嘲貶屋<lb/>
餘古人書高逸跡可檢食力慕徐稺通隱羡何點苦無<lb/>
上水田二者附亦忝歸來倏初暑荆扉白日掩耽此綠<lb/>
陰閑養性惟以儉林風吹葛衣池影翻筠簟少焉西山<lb/>
雲屋角生有渰翣翣雨氣來沈沈夕陽斂向夜默無言<lb/>
草際孤螢閃<lb/>
　　　夏至前一日同少穆耕民汎湖<lb/>
雨後看山綠繞城鏡裀初卷半湖明荷邊魚在香中戲<lb/>
橋上人從畫裏行料理酒杯無俗物銷除席帽足閑情<lb/>
水風忽送涼如許揺曳新蟬一兩聲<lb/>
<pb n="KR4f0049_SBCK_002-12b"/>
　　　西湖竹枝詞三首<lb/>
楊柳作花湖水香湖上樓高不見郞西山惱殺冷泉冷<lb/>
南山愛殺長橋長<lb/>
新隄桃李能白紅畫船來往只湖中郎怕傷春復傷別<lb/>
儂怕愁水又愁風<lb/>
儂住西村暮又朝摺盡畫帬金綫條女兒山頭新月上<lb/>
照儂自埽雙眉嬌<lb/>
　　　晝卧<lb/>
妄心澡雪盡敎空長日關門一枕中跂腳飛塵難我涴<lb/>
支頤淸夢許誰同黑驚燕子翻堦影涼受槐花灑地風<lb/>
慙媿夕陽如有意醒來毎到小窗東<lb/>
<pb n="KR4f0049_SBCK_002-13a"/>
　　　題文五峯蘭亭圖<lb/>
江東禊事晉羣賢内史風流老筆傳水色曲如蘭上里<lb/>
山光靑似永和年一亭雲日供觴詠四面松篁替管絃<lb/>
展卷好畱陳迹在莫隨醉本散飛烟<lb/>
　　　七月十七夜對月時將之婺州<lb/>
繩河斜影落風林獨掩柴關露氣深好月不嫌遲照坐<lb/>
已涼何恨早攤衾事過唐肆空求馬跡類寒枝未穩禽<lb/>
爲報東陽山水道安排烟翠待淸吟<lb/>
　　　湖上秋陰同陳楞山符幼魯施竹田張東扶作<lb/>
秋氣在蘭舫澹然諧素心蕭雲翳空水滅景墮遥岑欲<lb/>
寫尤難狀将畱不可任絕憐歸渡晚疎蓼一叢深<lb/>
<pb n="KR4f0049_SBCK_002-13b"/>
　　　晚發江干<lb/>
落日挂帆去背人飛鸛鵝風烟秋半淨江水晩來波漁<lb/>
浦山爭岀樟亭樹忽過㝷源意飄蕩一聽越鄕歌<lb/>
　　　富春<lb/>
富春縣前江勢奔危樓如畫俯山根林林人影向沙市<lb/>
葉葉風帆下海門秋入遥空無寸翳旱經焦土有千村<lb/>
田家正墮憂時淚安得新酤倒瓦盆<lb/>
　　　江行曉望<lb/>
膠角遠村雞江行俄已旦推篷貪淸景涼露半天散遠<lb/>
洲信逶迆盡處如玦斷連山聳蒼翠緣流競秀粲水際<lb/>
烟輕明忽抺山之半徐引靑楓端漫靡不知岸阿那幾<lb/>
<pb n="KR4f0049_SBCK_002-14a"/>
幅帆日華相凌亂漁商互通語來去乘汎瀾微微遞遥<lb/>
鐘隱隱見樾館悟此趨向歧層波媚獨翫<lb/>
　　　夜泊桐廬<lb/>
弭楫桐君山欲謁桐君祠桐君不可見月黑山參差是<lb/>
時秋江明遠近生寒漪村深犬吠客夜靜鵲繞枝卧聽<lb/>
戌角聲悲雜松風吹作客山水鄕塵土何由緇<lb/>
　　　七里瀬釣臺下作<lb/>
山入嚴灘合沓遮灘聲盡日走雲沙禽魚不解畱行客<lb/>
鄕里唯聞重釣家嫋嫋涼風帆影轉層層僧舍竹光斜<lb/>
補脣晞髪詩魂在摉徧枯腸自煮茶<lb/>
　　　石塘洪阻淺<lb/>
<pb n="KR4f0049_SBCK_002-14b"/>
甘雨一匊慳秋水落涯涘舟喧積石橫月在行客起褰<lb/>
裳涉微流寒碧亦可喜寄謝嵩高人毋憂傷玉趾<lb/>
　　　望金華山岀雲俄而大雨<lb/>
齋心訪名山駕言入金華金華迢迢不可到但見翻風<lb/>
撼石樹色何槎枒籃輿徑穿城外去一衎遥靑亂鋪絮<lb/>
森然三十六洞天正在白雲離合處忽如饙餾炊乍濃<lb/>
又訝奔馬來何峯其閒坌涌墨翻汁俄頃變化隨飛龍<lb/>
不辨山巔沒山腹山與雲旋溼淋漉冰壺洞中水簾倒<lb/>
卷珠琲垂散作秋霖落雲族雲中髣髴懸霓旌神仙得<lb/>
者皇初平石羊叱作雨工起奮髯抵角跪且鳴噴灑林<lb/>
壑天瓢傾山邪雲邪兩奇絕衣溼松明還可爇何當聽<lb/>
<pb n="KR4f0049_SBCK_002-15a"/>
雨鹿田寺暗瀑吹窗燈暈結但願打鐘埽地老此山結<lb/>
屋靑崖坐看雲生滅<lb/>
　　　自金華至永康道中作<lb/>
筍輿懸度翠嶙峋連日看山態轉新礀仄泉疑翻白鷺<lb/>
雨深松欲化靑人秋衾夢落前龕磬晩飯詩題破壁塵<lb/>
不是平生多遠意寂寥無侶恐傷神<lb/>
　　　永康懷古四首<lb/>
方技用前民利在不詭俗趙侯善越方祕怪駭羣矚梧<lb/>
鼎爨屋茅張蓋坐溪綠徒嬰賢令法逸翮謝高躅吾欲<lb/>
毀其祠勿奏神絃曲<hi>事見後漢書方技傳</hi>
穹龜大如笠不隨風雨飛有人入山去徒步擔之歸纜<lb/>
<pb n="KR4f0049_SBCK_002-15b"/>
船夜著岸老桑灼禍機以諗諸葛恪物類感甚微析薪<lb/>
使其爛同盡知誰非弘覽旣靡漏保身宜不違如何石<lb/>
子岡蘆葦爲單衣<hi>事見吳均續齊諧記</hi>
天寶觀前松峨峨三千年一旦化爲石礧砢節目堅匹<lb/>
如託劒解識者唯神仙賞此松石意安得凌紫烟<hi>事見沈汾續仙傳</hi>
雲巖高參雲巉絕無與偶奇哉壑藏舟不可負之走舟<lb/>
尾如蠆垂巨釘墜誰取野僧洗鐵花遂落孟兼手<hi>張丁</hi>治<lb/>
爲剸犀刀佩以期不朽奈何非其人異物或爲咎神鋒<lb/>
忌太銛藏用古來有<hi>事見餘尊生懷歸稾</hi>
　　　將返武林畱別張梁友先生<lb/>
十日琴堂住天涼抱病歸偶游嗤索米臨別感傳衣社<lb/>
<pb n="KR4f0049_SBCK_002-16a"/>
鼓聞茅店谿春隔竹扉心期還不負久薄世輕肥<lb/>
　　　九日同東扶游棲霞嶺諸蘭若六首<lb/>
　　　　淨業菴<lb/>
城中厭喧卑㝷山事幽屏旁舍啟樹陰葉下秋更靜刹<lb/>
那悟塵緣香寒對僧影<lb/>
　　　　白蓮菴<lb/>
安禪最高巔南峯俯突兀蕭條白芙蕖池荒香不發微<lb/>
諦亦已忘疎磬散淸樾<lb/>
　　　　法螺菴<lb/>
同游皆淨侣契此林下居翳翳半峯影空院生寒初迷<lb/>
方未云指塵跡遂來疎<lb/>
<pb n="KR4f0049_SBCK_002-16b"/>
　　　　帆菴<lb/>
石路轉蒙蘢何處㝷梵放帆菴始知名高閣時可望竹<lb/>
風起夕陰蕭瑟難具狀<lb/>
　　　　近溪菴<lb/>
隔溪已延佇入門山幽幽暗泉不聞響窈然林壑秋何<lb/>
時期支公巾缾復茲游<lb/>
　　　　嬾雲窩<lb/>
殘陽在檐閒空翠落如雨道人摧貢高畱客嘗法乳向<lb/>
夜依禪關唯有雲幾縷<lb/>
　　　東園<lb/>
麂眼籬邊豆葉零機絲一半掩荒扃舊游慣識東門菜<lb/>
<pb n="KR4f0049_SBCK_002-17a"/>
秋露秋風十里靑<hi>宋時東門絕無民居彌望皆菜圃故土人有東門菜之諺見周必大二老堂雜志至今俗猶然也</hi>
　　　晩秋齋居<lb/>
一夜霜風撼竹門年年秋事在<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>樊貧憐圓菊仍分豔<lb/>
靜覺涼蛬自減喧干世䇿堪黃口笑背時詩待素心論<lb/>
中年不負蕭閑味落葉池邊釣石溫<lb/>
　　　試天目茶歌同蔣丈雪樵徐丈紫山作<lb/>
陸鴻漸作陶偶人茶事往往傳失眞四十三種列高下<lb/>
天目品與舒州鄰東西頂池湛雙鏡奇峯秀崿排靑旻<lb/>
許邁宫連道陵宅靈根迸石無纖塵含滋雲霧灌泉脈<lb/>
抽芽一一畱餘春山僧采焙趁穀雨紙囊箬裹封題新<lb/>
肉食貴人未知重例取武夷羅岕空紛綸雪樵子心似<lb/>
<pb n="KR4f0049_SBCK_002-17b"/>
天目山頭兩泓水獨識茗柯有至理市隱近在吳山坊<lb/>
坐我三腳之木牀空庭晝靜啼寒螿爲我手瀹魚眼湯<lb/>
須臾越盌發妙香微參鼻觀風悠颺名山秀液入肺腸<lb/>
怳然置身天目頂靑神鳳集樹下同相羊<hi>李德裕平泉草木記木之奇者天目之靑</hi>
<hi>神鳯集</hi>雪樵子邀我與徐丈同作試茶之長歌兩篇傳示句<lb/>
淸語硬肩相摩我無筆力奈爾何天目茶可拍天目筍<lb/>
可挑安得茶筍佳時一赴山靈招勿使塵中立望空迢<lb/>
迢<lb/>
　　　臘月二十四日探梅孤山題壁<lb/>
屈曲紅闌繞幾巡冷雲先作一分春梅花半樹倒臨水<lb/>
便與逋仙寫小身<lb/>
<pb n="KR4f0049_SBCK_002-18a"/>
　　　人日雪<hi>以下壬寅</hi>
巧將薄雪破春妍便有幽禽到酒邊料峭餘寒作人日<lb/>
寂寥情味逼中年梅花何處已堪折柳絮無端早放顚<lb/>
惡客不來塵事絕蒙頭乞我醉時眠<lb/>
　　　耕民齋中看梅<lb/>
幾樹疑在水參差簾影空苔皴微冒雪花側半吹風閑<lb/>
思燈初落春懷酒正中妙香須管領況復與君同<lb/>
　　　題亦諳上人黃山圖<lb/>
憶昔觀此圖南屏倚高閣松雲蕩心魂有句不能作冉<lb/>
冉七陽秋南北縛雙屩去年東阿城逢師<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>於鶴如聞<lb/>
化人心積蘇故可託停車通一語游戲除六鑿我歸師<lb/>
<pb n="KR4f0049_SBCK_002-18b"/>
亦歸昨夢風埽籜塵纏最慙媿咫尺跡如削入春獨掩<lb/>
關窗疏遲景落此圖忽寄示逋句云當索舊觀已復還<lb/>
慰眼暫爲樂似證飛行仙層層度林壑唯聞木蓮花香<lb/>
氣滿寥廓眞幻兩無住黃山被師攫借師畫中禪聊爾<lb/>
資嗢噱<lb/>
　　　淸明日宗陽宫浴<lb/>
昨雨今已霽朝旭開人眉不知此何日簷柳靑垂枝徐<lb/>
步叩蘂宫消摇忘所爲道人憫塵垢俾我洒濯之宛頸<lb/>
上善水<hi>道家沐浴七益一者上善水出雲笈七籖</hi>如鳧拍漣漪宿滯散百脈餘潤融<lb/>
三池起詠内景經勝食齋房芝風篁拂苔石肅肅靈簫<lb/>
吹被髪游物初老子吾其師<lb/>
<pb n="KR4f0049_SBCK_002-19a"/>
　　　游龍井<lb/>
惠遠住虎溪辨才住龍井坡老獨見訪送過風篁嶺亦<lb/>
如虎溪邊三笑趣自永遂令龍井名遠與虎溪併惜哉<lb/>
過溪亭跡滅蒼烟冷而我果斯游多年願力猛穿村拂<lb/>
女桑度磴落山杏何時毗嵐風吹墮石雲影<hi>片雲石已仆</hi>安得<lb/>
巨靈手重扶使之整寺門萬竹中脩脩翳光景幽雲擁<lb/>
殿角諸佛同一靜僧樸狀野鹿問事不復省導我窺井<lb/>
闌淺可勿用綆傳聞金鰻鱺或見游藻荇豈其靑泥蟠<lb/>
時岀應祈請前年秋大雨水立勢欲騁神物終斂形取<lb/>
足供瓢癭<hi>是日僧所述如此</hi>摩挲秦郎碑陳義臻奥境泉德類有<lb/>
道片語默已領酌泉爲裵回殘陽閃鴉頸羡彼樵牧流<lb/>
<pb n="KR4f0049_SBCK_002-19b"/>
終身事幽屏<lb/>
　　　題金繪卣江聲草堂圖<hi>時將入都</hi>
江聲主人江上住范村西去緣江路草堂髣髴木香村<lb/>
竹嶼依稀鐵爐步門前江色晴黏天屋角嵐霏晝搖樹<lb/>
柳絮著水魚正肥花片入簾燕新乳主人急裝將遠游<lb/>
風光似此盍少畱塵中知已苦寂寂鄒生枚叜徒沈浮<lb/>
爲言頻年役衣食人生識字甯無憂有田十雙我將老<lb/>
息壤在彼盟諸鷗華君<hi>秋岳</hi>墨戲今倪瓚下筆烟雲互凌<lb/>
亂歸來舊徑在眼中隔浦低橋靑不斷貧無送子雙玉<lb/>
缾展畫吟詩反覆看他時相約力著書釣石猶堪置柔<lb/>
翰<lb/>
<pb n="KR4f0049_SBCK_002-20a"/>
　　　城東落花<lb/>
富景園中萬樹斜深紅縈草淺縈沙今年病酒無人事<lb/>
纔得工夫送落花<lb/>
　　　懷徐丈紫山客金陵二首<lb/>
中秋過後重陽未澄碧天光裂葉風濁酒一杯歌一曲<lb/>
久無此興欠徐公<lb/>
春分彈指又秋分記寫新詞篤耨熏今日秦淮歌板絕<lb/>
僧樓應夢馬湘君<hi>今年春分同紫山賦綺羅香一闋</hi>
　　　和蔣丈靜山九月八日登吳山<lb/>
聞道城南載酒游淸江如畫遠峯稠不愁紅葉明朝雨<lb/>
先借黃花一日秋老去情懷無檢束興來風物卽淹畱<lb/>
<pb n="KR4f0049_SBCK_002-20b"/>
登高難得鮮新句搔首眞慙趙倚樓<lb/>
　　　題吳丈志上小像<lb/>
我識石倉叜長身比鶴癯靑衫舊名士白髪老濳夫城<lb/>
市看花入溪山載筆俱襄陽習鑿齒著述近來無<hi>吳丈近葺武林</hi>
<hi>耆舊集摉討最爲該洽</hi>
　　　東臯晩秋<lb/>
東臯土閑曠薄暮行蹤絕因思古隱者於焉衡宇結<hi>元末范思</hi>
<hi>賢居錢唐城東地平衍有草木禽魚之樂賦詩鼓琴爲娛自號東臯隱者見徐一夔始豐類稾</hi>近市旣無求浩歌氣彌<lb/>
烈令我懷斯人魚鳥轉親切翛翛林水閒遺躅猶未滅<lb/>
得風枯條鳴將霜遠天潔悵矣不同時誰慰授衣節<lb/>
樊榭山房集卷二<lb/>
<pb n="KR4f0049_SBCK_002-21a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_004-1a"/>
樊榭山房集卷第四<lb/>
　　　　　　　　　錢唐　厲　鶚　太鴻<lb/>
　　詩丁<lb/>
　　　人日同陳授衣丁敬身石貞石登呉山用石壁<lb/>
　　　上東坡先生釋迦院看牡丹韻<hi>以下乙巳</hi>
紅妝小隊行春時江山著色供吾詩坡公健句入苔石<lb/>
花殘石泐公應知登高今日情難巳不約還成七人矣<lb/>
嬉游大好同隊魚何必飛騰千萬里<lb/>
　　　西湖感舊和貞石<lb/>
少年落魄惜春寒花外層樓燭影殘一片湖光渾似舊<lb/>
雨聲不到曲闌干<lb/>
<pb n="KR4f0049_SBCK_004-1b"/>
　　　原作　石　文<lb/>
　碧桃猶繞舊池臺吹徧東風尙未開游客重來人不<lb/>
　見簾前細草短於苔<lb/>
　　　和余葭白題唐子畏畫韓熙載夜宴圖<lb/>
韓郞自是江北人避地去作江南臣更從江南到江北<lb/>
便道江南有人憶歸來笑擁名花叢疏眉小面居當中<lb/>
千枝銀燭照舞影滿堂賓客看驚鴻門生解事執樂句<lb/>
燕支拍碎聲穿空酣嬉跌宕君莫笑一半桃李無春風<lb/>
宫中唱念家山破燒槽哀怨傳何窮聊將羣婢汙名檢<lb/>
此意未必聞重瞳六如居士不並時何由戸外三更窺<lb/>
筆㡳故有嬙與施我不見畫但見詩詩工直疑畫遜之<lb/>
<pb n="KR4f0049_SBCK_004-2a"/>
眼飽鉛黛嘲貧兒從來裴休說法爲人願不妨衲衣乞<lb/>
食隨歌姬<lb/>
　　　揚州淸明有感<lb/>
游絲墮地花斑斑客如顚當長閉關芹芽入市刀鮆上<lb/>
非我無酒開心顔翻書偶記柳州柳千言寄友經憂患<lb/>
<hi>平聲</hi>捧奠孑立拜埽阻舉首北望啼痕澘迴腸振觸事雖<lb/>
異阿父淺土情尤艱敢求范氏上吉冡<hi>事見眞誥</hi>但得雍伯<lb/>
無終山不官免學右軍誓有約直待龎公還西山地燥<lb/>
一抔足雲衣水樂相迴環其旁種竹置丙舍牋天乞得<lb/>
淸且閑年供麥飯作寒食祀罷松鳥鳴<graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>
                    <graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>嗚呼此願<lb/>
果何日新烟旅食茱萸灣<lb/>
<pb n="KR4f0049_SBCK_004-2b"/>
　　　夏五閑居八首<lb/>
始春游廣陵仲夏返敝廬岀如謀食鳥歸似止濼魚江<lb/>
湖巳相忘三歎無定居開窗延眾綠檢我牀頭書<lb/>
㝠㝠雨響池戎葵卧無次南史展一編蕭條有餘思冶<lb/>
中好貴囚正以簪紱累鳴蛙亦復佳何必當鼓吹<lb/>
書生賦分薄一飽走佗郡淮南米貴賤曾致杜老問汎<lb/>
舟及吾鄕是役恤民隱隣商或不前曷以周遠近<lb/>
錢唐古城東幽澹水木趣故人能朂予寫寄灌園賦<hi>至正閒潘</hi>
<hi>時雍隱居杭城東自號灌園生貝清江瓊爲作灌園賦陳楞山在眞州曾書一通見貽</hi>蒔蔬利於鬻荷鉏跡尤慕<lb/>
西山隔城靑白氣半爲雨<lb/>
借書出北郭籃輿白蓮風俯仰蓬藋下詩細復史通鼓<lb/>
<pb n="KR4f0049_SBCK_004-3a"/>
琴賞山雨不送雙飛鴻沖晦去我遠皓首見此翁<hi>吳丈志上</hi>
小山好兄弟伻來問消息正直缷擔初相見吐胸臆冷<lb/>
泉觀雨詩崩崖與筆力想見坐聞鐘竹雲暗燈色<hi>趙功千意林</hi>
沈髯身鶴立居心乃湻靜去作長沙游幸不卑溼病風<lb/>
健湖口帆霞送滕閣興料君垂橐歸世故巳先定<hi>沈欒城</hi>
今日理生衣快風收鬱蒸飛蟁强多喙逐去棲荒塍茗<lb/>
和月露煮盤剥靑腰菱試效采菱歌鄕味得未曾<lb/>
　　　梁溪舟中苦熱寄汪靑渠<lb/>
頻年奔走厭川陸六月浮舟信更難蘋末不傳涼吹起<lb/>
峯尖空逼火雲看只愁嘲客徐常侍詎肯因人梁伯鸞<lb/>
記得松陰對揮麈掬泉龍吻酌淸寒<lb/>
<pb n="KR4f0049_SBCK_004-3b"/>
　　　答蔣丈靜山蠡墅見寄<lb/>
相望經年闕報書江關復此感離居我貧爲客交親絶<lb/>
君老辭家齒髪疎蹤跡前身三事衲英雄晩計百金魚<lb/>
萍流匏繫俱難遣濁酒何時過敝廬<lb/>
　　　題馬佩兮所藏馬麟摹黄筌春波鸂鷘圖<lb/>
江南別岸風蘭密宛頸文禽水中岀回眸不異錦城春<lb/>
内家最賞臣麟筆沈浮一對常相見漢宫應有顓房燕<lb/>
可憐未得辟寒金夜夜羈雌怨秋扇<lb/>
　　　楚中有刻近人詩者謬收鄙作其閒姓旁誤增<lb/>
　　　力字戲成俳體寄吳尺鳧<lb/>
展卷風前睡眼醒何人未辨六書形蕭生有系知非酇<lb/>
<pb n="KR4f0049_SBCK_004-4a"/>
溫尉如存笑帶令旅食欲添雙鬢白鄕書只說兩峯靑<lb/>
多年不得詩書力早晩烟波買釣舲<lb/>
　　　秋雨雜述四首<lb/>
吳江澹秋水雲氣垂太湖我時趁風雨身作歸舟圖風<lb/>
橫雨亦斜帆攲不可扶船舷帖波走獵獵吹靑蘆撫枕<lb/>
那得睡快意翻驚呼舟人小搖手笑客一何愚明朝中<lb/>
元近武林酒堪沽<lb/>
憶昔游永康亂山趨小邑竹輿兩日行行行雨如織千<lb/>
松萬松中聲與飛泉集紙傘但蓋頭肩胛已盡溼野廟<lb/>
聊暫休靑草無壁立荒涼此何神香火久不及豈能司<lb/>
陰晴土偶亦垂泣秋氣衣裳單雨勢暮尤急宿處隔山<lb/>
<pb n="KR4f0049_SBCK_004-4b"/>
腰穿雲更深入<lb/>
欺客雨灑燈驕風馬騰皁長安望迢遙蓨縣苦流潦同<lb/>
行功名人甘寢固自好而我悲秋徒百念集如擣候窗<lb/>
聽雞鳴結束岀門早陰雲暗車蓋深泥沒車道大野回<lb/>
淸商凄紅染林棗積水解照顔一夜頓成老<lb/>
農飢望時雨雨足願無違士飢在遠行遠行不救飢今<lb/>
年淮南秋有夢先書歸覺來聽激<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>枕簟涼霏霏舊事<lb/>
忽上心充斥何由揮挑燈歌此曲愁絕聽者稀<lb/>
　　　八月四日晩雨極涼<lb/>
急雨淮上來沈沈暗樓堞須臾風引去秋星照涼葉孤<lb/>
客坐悄然愁思紛重疊誰與話流光熟衣先在篋<lb/>
<pb n="KR4f0049_SBCK_004-5a"/>
　　　授衣續婚廣陵戲贈長句<lb/>
陳郞三載蕪城住不復寒衾夢秋雨人生會合何可量<lb/>
壻鄕山色空濛處美如孺子豈長貧才是丁儀當與女<lb/>
卻扇甯無故劒思寫韻依然玉臺侣吾鄕昔者呉安中<lb/>
<hi>宋錢唐吳師禮廣陵王逢原之壻子傅朋俱工書</hi>陳郞盛禮將無同只愁埽眉筆矜愼求<lb/>
書不肯面發紅扁舟共載須怱怱吳山晴翠開簾櫳生<lb/>
兒未學游絲帖一笑堂前慰乃翁<lb/>
　　　九日雨中集葭白齋<lb/>
年年秋禊在天涯伏雨闌風亦復佳夢語蟬連同短榻<lb/>
鄕心鶴望繞閑堦醉依菊墢攲斜坐靜檢書籤次第排<lb/>
不是故人齊臭味登高無地可開懷<lb/>
<pb n="KR4f0049_SBCK_004-5b"/>
　　　吳中有書賈來廣陵岀古錢三百餘見示刀布<lb/>
　　　正僞諸品皆備汪君祓江拓其文凡四以遺予<lb/>
　　　一曰千秋万歲面有龍鳳形一曰長生保命面<lb/>
　　　有北斗及男女對立狀一曰斬妖伏邪面有立<lb/>
　　　神一蹲虎一符篆一一曰龜鶴齊夀面無文蓋<lb/>
　　　古厭勝錢也暇日裝潢成冊爲詩題後幷邀祓<lb/>
　　　江同作<lb/>
翠墨手拓圜輪文空齋寶氣歊浮雲我有蕭愚子和癖<lb/>
嗜好與世殊蕕薫雪繭畱跡聊飫眼造自何代誰云云<lb/>
千秋万歲僅著錄景嚴好事資前聞<hi>千秋万歳錢見洪遵泉志</hi>其三吉語<lb/>
擅蒼雅自藉神力通殷勤下土蟣臣但稽首長生大帝<lb/>
<pb n="KR4f0049_SBCK_004-6a"/>
保命君于缾解祟光景絶<hi>宋周希稷詩誰家解祟吐于缾</hi>縞衣靑純年平分<lb/>
反觀陽幕得奇質<hi>儲華谷云錢以有字處爲陰無字處爲陽</hi>龍鳳騰霄虎輸乙斗匡<lb/>
首戴聲迴環揄袂交帬永爲匹世閒兒女例心忪雨冷<lb/>
重屏夢蕭瑟乞將後魏五男錢遠勝淮南萬畢術撒之<lb/>
未足慰寒人佩此端能已愁疾壯夫也復愛虛名叩齒<lb/>
淸思坐幽室裝成一日百回看探囊尙有雕蟲筆<lb/>
　　　汪爲山亦贈予厭勝錢拓本文曰金玉滿堂篆<lb/>
　　　書面有雙龍繞之上有柄作片雲形大徑二寸<lb/>
　　　續裝於冊更爲賦詩<lb/>
金玉滿堂語見之老氏書所貴在能守盈縮相乘除胃<lb/>
脯或連騎舐痔乃得車夤緣走權要極意爲佃漁轉瞬<lb/>
<pb n="KR4f0049_SBCK_004-6b"/>
領軍屋鎖澀集夔魖得失鄭人夢此足發軒渠錢環篆<lb/>
四字字偃披薤如善祝兼寓規陳義難齟齬片雲枹廊<lb/>
外山氣鬱不舒日冠月有珥陰嘼紛騰挐水衡駭未睹<lb/>
詩客何由儲紙勞脫輕影一再結相於故人意不淺緬<lb/>
想剏物初不貪永爲寶無悔亦無譽<lb/>
　　　蕪城小春<lb/>
十月江天未隕霜阿師橋畔善和坊早梅門巷如人白<lb/>
殘柳旗亭勝酒黄公案此時參閉目風光何地不迴腸<lb/>
莫言新雁無才思小草傷春句一行<lb/>
　　　十月十八日同余葭白陳授衣閔廉風游禪智<lb/>
　　　寺<lb/>
<pb n="KR4f0049_SBCK_004-7a"/>
適聞古寺名荒遠黙有會牽率聯臂游新勇劇動旝平<lb/>
疇棲餘糧疎籬擇寒菜年登緩鄕思樂事且人外坡陀<lb/>
掉尾岡氣壓全楚大因知岷峨靈小住踞其最枳關羅<lb/>
高松落落十數輩塵耳迷聽瑩爲我發空籟遠烟老濞<lb/>
城低帆召伯埭指點虛無中晴岀山影碎隋宫宿佛軀<lb/>
淸淨掩侈汰土木非昔時晝燈黄葉内亦列千便娟風<lb/>
竹見舞態井谷窺深泉匳鏡寒不晦了知起滅想無用<lb/>
勞感槩何來寶誌公跣足入殘繪吳裝僅形模石剝損<lb/>
風帶壁陷眉山書傳刻但茫昧新苗老葉句未受詩案<lb/>
劾<hi>寺有石刻吳道子誌公像東坡和蘇伯固游蜀岡送李孝博使嶺表詩</hi>跡疑歲月駛劫換名字在鬪<lb/>
螘俛人羣放眼寄大塊胡爲雲萍身物役自拘閡暫託<lb/>
<pb n="KR4f0049_SBCK_004-7b"/>
賢友生林坰得佳賚彼哉稗沙門慢幢乏應對此邦重<lb/>
賈雄餘習被香界一笑下頽陽叢雁破霜靄<lb/>
　　　冬日移寓葭白齋中二首<lb/>
城邊烏尾排檣竿楚天盡處吳天寛南商北使津鼓競<lb/>
歲晩誰道川塗寒客牀高坐自偃蹇束書不觀目空睅<lb/>
簁簁尙阻西上魚體中何如强眠飯<lb/>
閑門淸寂如野亭四壁鉛槧棲餘馨諸餘盆盎殊碌碌<lb/>
古罍洗蝕銅花靑銷寒絕唱誰能和斗柄闌干雁聲墮<lb/>
對牀無雨也可憐君能館我支頤卧<hi>葭白近作銷寒雜咏數十首</hi>
　　　畫松歌送沈丈樗崖歸宣城<hi>眀徵君眉生先生之孫</hi>
耕巖先生冠社籍儒衣欻受思陵辟飛章首論武陵楊<lb/>
<pb n="KR4f0049_SBCK_004-8a"/>
閉口曹蜍動顔色昭亭仙去無消息今代名孫古遺直<lb/>
輪囷壯氣無所施老腕生松萬鈞力蒼龍鬱律蟠胸臆<lb/>
昨夜山南夢吞得天寒張鬛不作雨驅向剡藤但僵立<lb/>
仰聽傾崖淸響入俯窺凍壑圓陰逼坐我石梁布水側<lb/>
豈識松身元是墨北風客舍逢君揖白髪滿頭面黧黑<lb/>
欲持勁質贈時人金錯刀囊慳反澀槎枒忽壓俗眼驚<lb/>
醜怪能怖嬌嬰泣愛君幅幅有題句何異前朝述祖德<lb/>
襆衾篋畫乘歸航與松偃卧江路長到日柴門宛溪上<lb/>
舊種手掇絲苓香君其行矣愼雪霜<lb/>
　　　雨中過錫山<lb/>
寒塘淼淼風䀨聒凍耳唯聞㯭牀撥九龍頭角半入雲<lb/>
<pb n="KR4f0049_SBCK_004-8b"/>
只有東峯塔穎脫隔岸人家倚衰柳帶溼炊烟靑一抺<lb/>
帆遲目短望漸遙頗羨安居對疎豁秦餘杭山次第迎<lb/>
爲乞紅萍照裘褐<lb/>
　　　歸來<lb/>
歸來抖擻布衣塵竹几藜牀意最眞坐愛陽光通一室<lb/>
卧聞冰<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>落比隣淮南書内題春女揚子經中說夜人<lb/>
我有心情狎寒晝九逵不著自由身<lb/>
　　　正月八日城南紀游二首<hi>以下丙午</hi>
　　　　梵天寺<lb/>
廢寺不鳴磬林烏散夕陽山曾識坡老塔尙記錢王初<lb/>
地藤纒瓦三門竹補牆人閒重陳迹畱坐看江光<lb/>
<pb n="KR4f0049_SBCK_004-9a"/>
　　　　崇聖院<lb/>
春早禪扉靜長廊得恣行小詩同勝事前輩復高情松<lb/>
密窗窗碧泉多步步淸吾師謝無逸埽地過平生<hi>壁閒石刻米仲</hi>
<hi>詔聞子將姚有僕李長蘅嚴無敕諸公詩勝事如要言煩多損精微無敕句也</hi>
　　　十二日同聖幾汎西溪暮宿姚氏莊<lb/>
溪風吹小艇竹色過橋昏幽子賞此意欲與山鳥言鳥<lb/>
飛向烟暝緣流到柴門丁男解迎客中婦羅酒尊莫笑<lb/>
濁酒酸古道賴以存燭至月巳上散步長松根空山藹<lb/>
微白春夜雲遂繁是知歲事初物候漸可論余生困棲<lb/>
泊稍得依田園溪源接天目一夜淸心魂<lb/>
　　　新市道中<lb/>
<pb n="KR4f0049_SBCK_004-9b"/>
擘岸風多損晝眠荻芽短短不生烟水村無避春寒處<lb/>
來覓酒家門繫船<lb/>
　　　曉發烏戌大風過平望<lb/>
落月瞰低篷睡思紛以積隔樹雞亂號已辭休文宅披<lb/>
衣起盥靧到眼盡前跡誰令數往還自詭非物役正賴<lb/>
吳壤佳關心太湖白水黯雲兼風聊闊不爲窄輭浪大<lb/>
於鵞艓子坐受拍銀魚漸上市㰂酒香可坼春初人行<lb/>
少芳意佇遥客夢尋銅井梅簪花去腰笛<lb/>
　　　泊垂虹橋謁三高祠疊前韻寄陳楞山<lb/>
吳淞洵可居烟水古所積王郞臞菴詩佳處肯買宅橋<lb/>
縆玉螮蝀漁樵見行跡篙師頗解事萬景入驅役落手<lb/>
<pb n="KR4f0049_SBCK_004-10a"/>
釣雪灘鳧陣際波白蒼茫遠帆歸天影與寛窄興豪驚<lb/>
吳兒闌干有時拍荒祠最庳隘苔甃碣已坼<hi>范石湖三高祠記碑僅存半<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>
                    </hi>
<hi>陷於牆下殊可惜也</hi>移置諒匪艱諗此後來客酌水酹三高雨卧夜<lb/>
船笛<lb/>
　　　太鴻放舟垂虹橋謁三高祠有詩見寄依韻奉<lb/>
　　　答<hi>鄞縣</hi>陳　撰<hi>楞山</hi>
　細雨聞歸鴻相思夜來積忽傳連紙詩佳興如汎宅<lb/>
　吳淞我熟游此段失蹤跡要須期新涼偕子更于役<lb/>
　扁舟淩萬頃攬盡玉華白縱心觸遙遇盈目開偪窄<lb/>
　深杯計較足相與共浮拍長吟激水面寸寸秋翦坼<lb/>
　便可呼三高奚暇問主客此樂五百年黄樓風月笛<lb/>
<pb n="KR4f0049_SBCK_004-10b"/>
　　　雙橋<lb/>
不復緣故道遲遲望水關雙橋舟楫減十里浦雲閑陸<lb/>
子逃名早梁生避地艱漁郞無所恨日夕和歌還<lb/>
　　　二月一日丹陽舟中初晴<lb/>
故國陰彌月江程晴一朝流年供浪跡極目咏離騷陂<lb/>
暖初靑麥沙明上信潮熟知春事近更覺旅情遙<lb/>
　　　憶筍<lb/>
三月春風老鄕園未得書平安問修竹甘脃憶家蔬雨<lb/>
綠盈山市泥香送佛廬淸饞有如此血味願敎除<lb/>
　　　缾中桃花<lb/>
不擬花遮眼欲知春未闌暎窗憐曉色注水養餘寒悵<lb/>
<pb n="KR4f0049_SBCK_004-11a"/>
望無言甚殷勤命笑難臯亭紅萬樹讓與別人看<lb/>
　　　四月吳淞好二首<lb/>
四月吳淞好天低樹壓橋青蘆界湖尾白鳥點山腰踏<lb/>
水女初嫁搦魚童尙髫令人慙寄食客思轉蕭蕭<lb/>
四月吳淞好商船發更稀城陰水楊柳港馥野薔薇村<lb/>
熟知嘗酒涼多不減衣垂虹亭上望隊隊晩漁歸<lb/>
　　　五月二日生日有感<lb/>
又是江南梅雨天此生逾壯思悠然矜張久厭宣明面<lb/>
草澤誰知正禮年<hi>上句宋謝晦下句梁顧協俱三十五歳事</hi>情類疲牛踏陳跡身如<lb/>
社燕寄脩椽<hi>兩年薄游揚州</hi>佳時畢竟推吾土樹外雲峯對榻眠<lb/>
　　　題陳惟允采菱圖<lb/>
<pb n="KR4f0049_SBCK_004-11b"/>
水村並青山叢灌無重數曲渚藏幽軒片雲過飛雨彼<lb/>
美學操舟搖溶岀前浦相期采芳伴弱腕搴翠縷長歌<lb/>
淥水調知音心獨苦垂綸者誰子習靜看沈羽高士諒<lb/>
貞心明妝若無睹日落渡頭波風吹湖上樹<lb/>
　　　次韻<hi>仁和</hi>趙　信<hi>意林</hi>
　采菱復采菱菱香不知數綠葉岀波平刺船響於雨<lb/>
　佳人重芳鮮三五沿南浦淸歌唱滿湖餘音嫋如縷<lb/>
　蕩槳山之陰竟日忘炎苦照影惜朱顔驚飛雙翠羽<lb/>
　此中把釣翁時聞更親睹愛住水鄕寛晩峯窺倒樹<lb/>
　　　坐聖幾秋聲館作<lb/>
吳水抽帆乍到來梧桐高館共遲回屋頭大葉自吟雨<lb/>
<pb n="KR4f0049_SBCK_004-12a"/>
衣上綠陰如染苔五柳先生雖寂寞雙楠居士不塵埃<lb/>
明朝知有書船至珍重荆扉手爲開<lb/>
　　　年日湖上同少穆耕民觀競渡<lb/>
鄕園五日何所爲相與牽挽趨湖湄湖波帖妥平似席<lb/>
波上忽有羣龍嬉龍頭昻昻尾幰幰伐鼓摐金聞近遠<lb/>
青山幾點彩幟飛萬人拍手回橈健吳兒踏浪兩足霜<lb/>
鏡心越女開紅妝大船小船更旁午此豈有意哀沈湘<lb/>
誰家放鴨爭歡謔不用金丸羽毛落分曹齊赴鸛鵝軍<lb/>
淩波競捉鯔鰞躍須臾細雨東南來水仙鳴佩琉璃堆<lb/>
天公不令興易盡菰蒲斜日明深杯人生卽事有今古<lb/>
回首平烟空極浦金明池上奪標圖當年盛事亦已無<lb/>
<pb n="KR4f0049_SBCK_004-12b"/>
獨醒不醉胡爲乎<lb/>
　　　聖幾餉龍井新茗一器<lb/>
松風岀竹爐夢成水火戰新芽適開封昏睡不待遣爲<lb/>
子手瀹嘗三嗅復三嚥中有參寥禪風味得正見<lb/>
　　　吳丈志上七十生日卽次其病起韻爲夀<lb/>
巨手詞場老斲輪天畱黄髪在衡門情深濠濮常觀物<lb/>
學邃河汾更有孫應築閑坊題大隱漫論朝士記貞元<lb/>
<hi>謂宋牧仲太宰</hi>長年不用枚乘發宴坐三田默自溫<lb/>
　　　五月十八夜偷兒渉水入室家具頓空戲成集<lb/>
　　　杜<lb/>
喧卑方避俗有跡負前賢幸喜囊中淨翻令室倒懸莫<lb/>
<pb n="KR4f0049_SBCK_004-13a"/>
須驚白鷺遙憶舊青氊反樸時難遇何如穩晝眠<lb/>
　　　秋半苦雨<lb/>
秋宇何時爽江雲不肯輕蛤潮傷楚稻魚淰賤吳羮客<lb/>
夢偏多緒農愁非一聲曾無補天漏滿眼急流橫<lb/>
　　　烘蝨和葭白<lb/>
微蟲爾何知善齧稱其職回臭性所甘跖香獨不卽求<lb/>
伯夷種粟向仁祖索食試詰玉溪生此理定無惑棄瘠<lb/>
而涵腴是爲蝨之賊故人聳山肩寒几燈影側語我怒<lb/>
蝨輩往往見於色但叢敗絮繒那緣好要襋饕如供帳<lb/>
行暴或夢枕逼口中妨吟情爪㡳費書力汞驅羞空囊<lb/>
草辟謝多識安能學獼猴擇之終日昃早起筮得離當<lb/>
<pb n="KR4f0049_SBCK_004-13b"/>
付女丁殛燎原固足快殲類似猶惻龍性稱難馴鶴儀<lb/>
頗孤特蝨於二者閒殊形尙潛匿用以成君高有怨始<lb/>
見德爲君回束緼一點星影赩上爛田中螟下照水中<lb/>
蜮<lb/>
　　　原作<hi>江都</hi>余元甲<hi>葭白</hi>
　百蟄濳冬房爾獨襲寒育絪緼忽迸逸肘腋失蒸郁<lb/>
　幺麽難搪撐猥瑣任挫朒隱蓄啑血心細挾中人鏃<lb/>
　商子二十九有言頗笑僇五蠹作强援三官婪弱肉<lb/>
　汎濫狂不制日已削其樸而尙恣林據不恥賤碌碌<lb/>
　貧者卽噉嚼富者便踖踧就顔轉跖避絕香翻臭逐<lb/>
　遂令志士懷莫不奮翦撲我貧在笥空身惰少湔浴<lb/>
<pb n="KR4f0049_SBCK_004-14a"/>
　致爾固有因何至日相蹙聚白塞褌縫變黑升帽屋<lb/>
　亦思出手捕爾眾我乃獨惟藉司烜威一炬赤其族<lb/>
　顱焦細黠殞臍然老姦縮驟枯是烈禍宿饕詎淨福<lb/>
　眾穢蕩爲燼瞥眼頓淸肅始知策火攻絕勝具湯沐<lb/>
　姑息卽滋蔓焚如豈虐酷斥惟士蔚賦破學柯古錄<lb/>
　更作烘蝨詠爲彼職齧吿<lb/>
　　　十二月六日大雪初霽同耕民著屐登吳山歸<lb/>
　　　檢鄕先輩淩柘軒集有同瞿存齋吳山對雪詩<lb/>
　　　因次其韻<lb/>
天翁戲作冷飛白一夜錢唐風浪拍曉來亟上吳山巓<lb/>
橫倚玉闌三百尺好奇走喚南隣翁失郤江上諸青峯<lb/>
<pb n="KR4f0049_SBCK_004-14b"/>
片雲不到塵不到素華倒射扶桑紅此時酒盡興未盡<lb/>
孤嶼重湖迷遠近垂竿想像茜衣人欲覓良工戴文進<lb/>
曲磴背接烏龍潭翳松埋石窺茅菴樓臺一色圍縞帶<lb/>
耳靜已隔交衢談巖冰重結陽光暮楓嶺嵯峩凛難度<lb/>
竛竮屐齒折高寒驚起飢禽屢回顧歲華炊黍來堂堂<lb/>
須琢好句題幽篁古今淸賞遞相屬十指肯學懸槌僵<lb/>
山中老仙觀眾妙遺蛻如蟬恥常調洞門不夜鶴無眠<lb/>
看雪人歸定騰笑<lb/>
　　　祓江在越州以竹火籠二枚見寄<lb/>
織筠瑩節光於玉圍就家江水盈幅此君面目含淸風<lb/>
解與人閒作晹谷中函紅泥爐子小如缾可挈藤蹙束<lb/>
<pb n="KR4f0049_SBCK_004-15a"/>
烏篷一宿固陵關伴書遣送長須僕上言稽山大好雪<lb/>
<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>挂玉龍風折木裁詩坐念窮東野致此令成手翻覆<lb/>
一笑感君故意長如玉有雙衣有複杴火微溫生褏底<lb/>
澼絖知無功可錄薑芽不斂蹲鴟舒惡札縱横顔有恧<lb/>
奉之高堂遺細君堪助中廚調茗粥寒宵不怯金十奴<lb/>
更爲游子宜春服<lb/>
<pb n="KR4f0049_SBCK_004-15b"/>
</p>
<p>
樊榭山房集卷四<lb/>
</p>
<p>
</p>
  </div>
</body>
</text>
</TEI>
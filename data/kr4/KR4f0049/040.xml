<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_040-1a"/>
樊樹山房集外詞卷二<lb/>
　　　　　　　　　　錢唐　厲　鶚　太鴻<lb/>
　　秋林琴雅<hi>原三十七闋編入正集八闋</hi>
　　　驀山溪<lb/>
　　　　鄭菊山翁諱起卽所南之父有水南半隱在<lb/>
　　　　清波門外長橋<lb/>
湖南深曲元是漁樵社欹壑架長橋綠陰中幾椽秀野<lb/>
今來怊悵不見岸烏巾衣砧没釣船空牧豎收羊馬<lb/>
風蘭幾葉應看佳兒寫古月墜空山似飛來冬青樹罅<lb/>
無多半隱幽意自乾坤休憑弔半閒堂螢火明秋夜<lb/>
　　　祝英臺近<lb/>
<pb n="KR4f0049_SBCK_040-1b"/>
　　　　蛙<lb/>
鴨頭搓裠腰染鼓吹閙南浦叫暖喧晴似把好春訴添<lb/>
他一兩三聲荒塍斷港爲幾陣淸明時雨　苦無主最<lb/>
苦別館華林跳梁小池聚到了燈昏掩重門深戸漫勞<lb/>
閒聒空塘忙催春老又黃郤菜花無數<lb/>
　　　高陽臺<lb/>
　　　　湖上感舊<lb/>
野水垂楊古牆蒼薺傷心清淚偷沾前夢無憑閒情曾<lb/>
過鶯簾狂紅只在西湖路記來時月細風尖最情忺同<lb/>
問青旗同譜烏鹽　酒人轉眼多星散任塵埋蠟屐綱<lb/>
裹書籖能話相思憎他雙燕呢喃平生不信潘郞鬢到<lb/>
<pb n="KR4f0049_SBCK_040-2a"/>
而今鬢也絲添更厭厭葉暗空庭雲墮晴簷<lb/>
　　　天香<lb/>
　　　　龍涎香<lb/>
苦竹潭深枯桑島遠靈姝秋卧無味衮霧醒初戰沙去<lb/>
後剩得唾痕凝紫魚衣試採重與和宮匳花水天上梅<lb/>
魂乍返温黁似垂纖尾　幷刀斷雲暗遞認分明蜃窗<lb/>
燈穗一縷閒情如舊煖金難寄焚出青蘆雨裏伴小舫<lb/>
涼聲靜𫾣碎松石圖開餘煙半紙<hi>霏雪錄尤溪縣西苦竹潭中多龍涎梁四公記洞庭山南龍穴</hi>
<hi>通枯桑島雲林遺事倪元鎭爲催科所擾逃去匿菰蘆中焚龍涎香柯敬仲詩云夜雨推篷寫松石焚香何處獨題詩蓋紀實也</hi>
　　　摸魚兒<lb/>
　　　　蓴<lb/>
<pb n="KR4f0049_SBCK_040-2b"/>
過清明第三橋畔香鈿半漾平碧纖痕雉尾浮青紫漫<lb/>
把露葵呼得忺小摘有盪槳人人荑玉嬌風色葉圓似<lb/>
拭正觸撥柔情千絲萬縷到手不堪織　前期遠曾共<lb/>
飄零詞客酒闌羹送冰液沈郞自許能知味千里還伊<lb/>
吳食秋思寂但望斷鷗郷煙外愁何極幾時肯憶笑鱠<lb/>
斫蓬池不如水際采采趁今夕<lb/>
　　　齊天樂<lb/>
　　　　蟬<lb/>
青林響接炎光永垂緌不沾塵土刻鈿仙形貯風清腹<lb/>
笑倒世閒兒女疎枝過雨又咽斷殘聲暗移深樹涼碧<lb/>
勾雲高情那信雀相妒　曉園莎露乍滴問何人咏得<lb/>
<pb n="KR4f0049_SBCK_040-3a"/>
一翦輕羽趁夜濳飛臨妝欲動好助綠窗眉嫵長嘶正<lb/>
苦憶舊日瑤宮孟家曾顧淺畫生衣冷飈吹不去<hi>元祐孟后衣畫</hi>
<hi>雙蟬目爲孟家蟬見可談</hi>
　　　又<lb/>
　　　　前題<lb/>
一番枝背旁鳴起池塘頓添清絶竹翠捎空梧陰避景<lb/>
占了嫩涼時節偏驚遠別是催落殘陽又催殘月獨韻<lb/>
么絃更無人爲表孤潔　桃笙夢囘靜聽每星河夜淺<lb/>
餐露聲歇耀火休驚柔竿漫試吟到秋來悽切西風再<lb/>
熱候緩蛻冠花舊愁重說剩有癡情繞堦尋翳葉<hi>苟子耀蟬者務</hi>
<hi>在明其火曹植蟬賦怪柔竿之冉冉兮還微黏而我纏</hi>
<pb n="KR4f0049_SBCK_040-3b"/>
　　　水龍吟<lb/>
　　　　白蓮<lb/>
綠羅萬笠高低姑山雪擁橫塘路鉛紅浣褪娟然幽意<lb/>
最宜涼雨葦亂萍疎銀囊獨立羽衣來暮襯鱗鱗波底<lb/>
魚雲粉朵如明鏡添妝處　多少輕舟溪女歎年時嫩<lb/>
瓊誰主䙰褷開徧滿陂照影舊遊懽阻香遠堂空舞綃<lb/>
零落含悽無語念玉笙纖手與花一色浥殘清露<hi>湻巸九年中秋</hi>
<hi>賞月香遠堂池巾植千葉白蓮上皇召小劉妃獨吹白玉笙霓裳中序見武林舊事</hi>
　　　桂枝香<lb/>
　　　　蟹<lb/>
江楓落早正執穗侵星塍畔爭擾不住腥泥郭索臍翻<lb/>
<pb n="KR4f0049_SBCK_040-4a"/>
紅蓼疎簾半映圓沙細聽燈邊雪聲鳴曉漫愁翦網骨<lb/>
清沫白葑湖秋好　憶月底糖霜乍擣會吟侶筠窗擘<lb/>
時寒小翠菊分香洗手盡消樽醥何年化石波飄出溢<lb/>
金膏故國天杪枯梢無數依稀粉本尙留纖爪<hi>咸湻臨安志西湖葑</hi>
<hi>田産蟹謂之湖蟹本草蟹入洞穴年深成石蟹畫家有蟹爪樹</hi>
　　　瑤花<lb/>
東風薄劣墜粉吹香又去年情緒高城亞字煙淡抹尋<lb/>
到笑桃門戸扇羅風小憎半掩銷凝眉語料生來千媚<lb/>
中央解唱瀟瀟微雨　促人纜解頽陽悵一片吳波堪<lb/>
斷腸處黃鸝巷口可憶否舊日崔紅曾住綺疏天遠便<lb/>
不管雲昏月苦縱他時重問芳遊迷郤綠陰歸去<lb/>
<pb n="KR4f0049_SBCK_040-4b"/>
　　　燕山亭<lb/>
　　　　唐開成陀羅尼石幢在龍興寺　幢爲處士<lb/>
　　　　胡季良書埋地中已久下有舍利五十四粒<lb/>
　　　　崇禎丙子忽放光掘得之都穆趙崡諸人所<lb/>
　　　　未見者也同徐丈紫山賦此解俟好古者采<lb/>
　　　　焉<lb/>
劫化荒燐風齧怒濤香界尋常都捲科斗字殘蜥蜴碑<lb/>
沈故物武林稀見怪石能言夜光迸天陰深院奇幻比<lb/>
雪後峨眉佛燈吹徧　追數甘露初過又唱岀翹翹上<lb/>
林花亂剛紀二年忽涌青幢銀鉤刻來四面讀罷蒼涼<lb/>
無片語可銷征戰堪歎聊拓取學伊懸腕<lb/>
<pb n="KR4f0049_SBCK_040-5a"/>
　　　花心動<lb/>
　　　　玫瑰花<lb/>
無力縈煙馬塍邊晴飄夾衣時候疑是紫雲濃笑妝臺<lb/>
幻出綠叢微瘦粉心黄顫鮫紗膩愛香韻年年依舊爲<lb/>
花惱芬氲一縷破禪銷酒　巷陌侵晨賣否常映竹斜<lb/>
門幾聲初逗髻壓退紅鏡點殘蕤休傍辟塵釵溜泥金<lb/>
曾拂宮人帶歎今日佩珠何有翠陰裏俳徊撚枝在手<lb/>
　　　梅子黄時雨<lb/>
　　　　蠶豆<lb/>
誰種南山又蛾麥弄涼鳩葚分醉記似雪花開斷畦連<lb/>
綴家近羅敷牆畔煮清香暗透茅簷底三眠起小樣翠<lb/>
<pb n="KR4f0049_SBCK_040-5b"/>
籠添了𬞞美　應是豳風詩意便新茶繡飣柔莢猶細<lb/>
待和飯調酥楝花盈地殺菽霜飛燕塞遠苦相思有江<lb/>
鄕味青堆市幾人貿絲溪尾<lb/>
　　　滿宫花<lb/>
　　　　細雨<lb/>
看成煙吹做水低盡春陰垂地霏霏拂拂又濛濛不是<lb/>
飬花天氣　溼透子規聲裏人倚疎簾無味晩來幾滴<lb/>
枕邊聞如在空江船尾<lb/>
　　　買陂塘<lb/>
　　　　書帶草<lb/>
倚閒窗纔題倒薤堦前柔綠栽徧離騷自古多香草愛<lb/>
<pb n="KR4f0049_SBCK_040-6a"/>
爾紛披纖軟還摘看似當日泥中人把幷刀翦移根偏<lb/>
遠總謝客池邊鄭公鄕裏一様露痕淺　東風䕶野火<lb/>
何曾燒斷年年生意流轉上闌不入羣芳夢且學青絲<lb/>
低綰箋注倦笑兒女尋常也識詩名賤茸茸何限對遠<lb/>
志猶存忘憂早樹留取映書卷<lb/>
　　　又<lb/>
　　　　仙姥墩在清波門外聚景園相近<lb/>
水中央一亭浮遠風楊遮斷城角餘杭阿姥當壚住景<lb/>
物眼前如昨思小酌只釀法無傳空負方平約玉蓮杯<lb/>
弱更喚取花姑調成花液當了萬年藥　人閒窄除睡<lb/>
醉鄕堪託沈腰何事愁削仙山樓閣多塵刧况此綠陰<lb/>
<pb n="KR4f0049_SBCK_040-6b"/>
門鑰休冷落自游戲壺天謾使癡兒覺春衫香薄攜蜜<lb/>
炬三條蘭醪一斗同唱夜飛鵲<lb/>
　　　滿江紅<lb/>
　　　　題桃花扇傳奇<lb/>
千古南朝剩滿眼鍾山廢綠問誰記渡江五馬玉樓金<lb/>
屋復社尙興風影禍教坊偏占煙花福笑無愁帝子莫<lb/>
愁湖懽娛速　醉舞散灰緋燭宮騎走降旛矗看湘東<lb/>
已了枯碁殘局桃葉渡邊飛燕語桃花扇底銅仙哭算<lb/>
付將此曲雪兒歌難終曲<lb/>
　　　探春慢<lb/>
　　　　宋宮洗鉛池在梳妝臺側今爲僧院<lb/>
<pb n="KR4f0049_SBCK_040-7a"/>
鳯去山枯鵑啼月墮東風吹痩波影脈脈流香亭亭浸<lb/>
玉空對琉璃明淨花片魚銜得縱還有脂痕誰省幾時<lb/>
鎖郤妝臺回頭郷夢無定　白雁來時秋勁早淚滿碧<lb/>
紗塵暗清鏡楊妹詩姸劉妃笙脆往事十分淒冷未浣<lb/>
深沈怨謾汲取頻煎茶鼎換了空門孤燈春雨鳴磬<lb/>
　　　霜葉飛<lb/>
　　　　九日葛嶺用夢窗詞韻<lb/>
最愁秋壑堂前徑秋蛩秋草秋樹雁雲無力護微霜捲<lb/>
盡平湖雨愛此會清觴泛羽君看殘菊皆千古歎舞燕<lb/>
歌鶯但博得銅駝恨事枉費毫素　同是鄭客迷蕉風<lb/>
埃牢落醉中休倚能賦欲從句漏訪丹砂挹袂聽仙語<lb/>
<pb n="KR4f0049_SBCK_040-7b"/>
凭小閣香生幾縷飄颻容我吹笙去謾再尋西峰頂喚<lb/>
起金蟾海天空處<lb/>
　　　瑞鶴仙<lb/>
　　　　咏菊爲楞山生日效蔣竹山體<lb/>
林臯寒近也看麂眼籬根菊錢圓也鱗鱗雁雲也又霜<lb/>
花淒緊放秋歸也冰泉引也望南山煙嵐淺也自義熙<lb/>
開後重陽甲子幾番題也　遊也傾壺細泛冒雨幽尋<lb/>
足清娛也天隨子也和紅𣏌采將也笑桃鬟杏靨爭春<lb/>
烘日不似潭花壽也祇金衣黃鵠多情舞裳伴也<lb/>
　　　江月晃重山<lb/>
　　　　月夜渡錢塘<lb/>
<pb n="KR4f0049_SBCK_040-8a"/>
江上已收白露月中微辨青山江如羅帶月如環乘風<lb/>
去江月在檣竿　記得瓜洲問渡舊遊光景重看客心<lb/>
鷗夢兩般閒涼煙外一抹固陵關<lb/>
　　　高陽臺<lb/>
　　　　蓬萊閣望海<lb/>
雲斷山痕天黏水影望中何處蓬萊奇絶殘秋茫然對<lb/>
此浮杯祖龍可是慳仙骨甚西風不送船囘最堪哀老<lb/>
郤扶桑忘郤誰裁　而今社鼓斜陽裏已湖虧舊鏡梁<lb/>
換新梅一朵青紅虛空那有樓臺琴心賦筆看俱嬾洗<lb/>
峥泓襟抱全開白無涯月又初生潮又初來<lb/>
　　　蘇武慢<lb/>
<pb n="KR4f0049_SBCK_040-8b"/>
　　　　謝曡山先生贈家半村先生詩眞蹟卷子<lb/>
　　　　半村先生諱元吉字无咎宋咸湻七年進士<lb/>
　　　　仕爲烏程縣尉遷著作佐郞入元徵聘不就<lb/>
　　　　隱居以終此卷今藏姚江族人處<lb/>
朱鳥歌殘白翎詞起天地一家春別霜凋玉樹風折瓊<lb/>
花只有野梅高潔曾憶故人拂袖歸來暗霑清血又燕<lb/>
臺塵杳曹碑魂斷夢尋薇蕨　江上路冷菊空籬疎燈<lb/>
破屋長記義熙時節琅琅夜誦滿𥿄驪珠驚說半天虹<lb/>
月應是怕伊鬼泣龍愁巧偷豪奪放扁舟西去從此相<lb/>
思晉雪<lb/>
　　　臺城路<lb/>
<pb n="KR4f0049_SBCK_040-9a"/>
　　　　上虞百官江口舜廟<lb/>
重華不見蒼梧遠西風忽吹人世苦竹荒濵冷葵眢井<lb/>
那有窮蟬苗裔翠峰相倚恍二女明妝含顰長是日暮<lb/>
神歸村簫聲歇陣鴉起　江東客心悽絶渺餘情飄入<lb/>
湘月湘水鳯琯雲迷龍裳雨壞後五百年何事欲行且<lb/>
止漫拂拭殘碑古香難洗紅染楓天灑空千載淚<lb/>
　　　滿江紅<lb/>
　　　　曹娥廟<lb/>
簾捲冰綃開面面軒窗貝宮有越上采蓮兒女來覓遺<lb/>
蹤飛楫浮江仍競渡畫衣拖水似淩風佩明珠若箇許<lb/>
同遊孫媚容　花舊在紅處紅紛屢舞列歌鐘忽霏微<lb/>
<pb n="KR4f0049_SBCK_040-9b"/>
靈雨遠浥千峰收釣客歸山色裏讀碑人立暮煙中望<lb/>
青林一帶隔潮痕都是松<hi>唐錢塘孫戩八月迎濤船覆死戩女媚容巡江哭以瓜設祭投江抱父屍出事見文</hi>
<hi>苑英華</hi>
　　　蘭陵王<lb/>
　　　　三高祠<lb/>
冷煙闊笠澤茫茫釀雪垂虹畔搖蕩素波鷺入蘆花雨<lb/>
明滅枯沙抱斷玦清絶罛船唱歇殷勤問如此水郷定<lb/>
有飛仙弄華月　黄金鑄重活自一舸飄颺忘了吳越<lb/>
秋風又到愁時節抛洛下秦地貴遊無夢蓴香茶熟味<lb/>
最潔笑名是何物　騷屑漫晞髪厭格鬪蝸巢相呴魚<lb/>
沬青山今古銷豪傑愛釣雪亭外釣絲風刷翺翔無所<lb/>
<pb n="KR4f0049_SBCK_040-10a"/>
洗眼望翠佩戛<lb/>
　　　江城梅花引<lb/>
扁舟如葉過紅橋雨蕭蕭雪蕭蕭樓外闌干闌下廣陵<lb/>
潮一夜官梅開欲綻野梅發送將行伴寂寥　寂寥寂<lb/>
寥碧雲高飮未豪吟未調寄也寄也寄不便南雁程遙<lb/>
憑仗空香吹入玉人簫彈與北枝花上淚千點點有東<lb/>
風不肯消<lb/>
　　　釣船笛<lb/>
　　　　韓侯釣臺下作<lb/>
清角起淮城寒緊拍天風浪底事不留英傑笑乃公將<lb/>
將　枯荷野鴨小洲前郤愛釣絲漾何似客船吹笛過<lb/>
<pb n="KR4f0049_SBCK_040-10b"/>
南昌亭上<lb/>
　　淡黃柳<lb/>
　　　賦曉色<lb/>
河斜月淡咿喔鄰雞急遠夢初囘窗影白纔辨鞭絲帽<lb/>
帶催起勞勞早行客　度阡陌煙中樹如織何人破新<lb/>
霜跡料梳樓倦眼開難得一路惺忪半村微亮腸斷玲<lb/>
瓏唱出<lb/>
樊榭山房集外詞卷二<lb/>
</p>
<p>
</p>
  </div>
</body>
</text>
</TEI>
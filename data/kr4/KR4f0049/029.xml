<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_029-1a"/>
樊榭山房續集卷第八<lb/>
　　　　　　　　　錢唐　厲　鶚　太鴻<lb/>
　　詩辛<lb/>
　　　新正三日同東壁甌亭竹田集吳山延慶道院<lb/>
　　　分韻<hi>以下庚午</hi>
始春事登臨麗矚與前別窈窕開嵓楹自擅山水窟一<lb/>
鏡瞰澄明千峯俯環列浮嵐氲欲動遲暉耿難滅馳心<lb/>
爲輕舟孤嶼轉沿越乃知仙家事靈境坐超忽茗餘幽<lb/>
鳥哢吟次閑梅發相要問黃寍予將鍊華髮<lb/>
　　　早春同人集讓公南屏山房分韻<lb/>
空山春事早幽思集虛櫺梅萼分湖綠茶煙岀竹靑林<lb/>
<pb n="KR4f0049_SBCK_029-1b"/>
暄宜曬衲石潤罷翻經愛接支纖語眞忘物外形<lb/>
　　　新晴探梅南屏山中同江聲龍泓讓公作<lb/>
爲問梅花信高僧領客探笛聲吹不到鳥語靜相參春<lb/>
竹孤香抱晴湖一碧涵翻思前夜雪無路向山南<lb/>
　　　題華秋岳浴鵝圖<lb/>
曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>村中我舊過嗔船無力困滄波近來頗厭書生幻<lb/>
不愛籠鵝愛浴鵝<lb/>
　　　題友人北墅耕讀圖<lb/>
人生良計無如耕子眞谷口垂高名人生至樂無如讀<lb/>
莊叟曾云學爲福<hi>好學爲福出逸莊子</hi>從來二事合幷難耕兮求富<lb/>
讀求官何如九年之耕十年讀悅心果腹相盤桓君家<lb/>
<pb n="KR4f0049_SBCK_029-2a"/>
歸錦橋西住北墅連延夾城路白蕩波通柳外村秦亭<lb/>
翠見煙中樹頗聞卜宅先誅茅買田繞屋書成巢自資<lb/>
地利鄙悝鞅每探古義窮媧庖文度佳兒美無匹膝下<lb/>
承歡堪永日閑將耕讀作貽謀輟耒荒經俱有失幾時<lb/>
汎艇過幽居擬趁紅荷銷夏初瓜圩菱港經行徧𧖟書<lb/>
蟹略鈔謄餘吟聲未斷農歌起怳忽置身圖畫裏比鄰<lb/>
近喜有同心我詩請示茨簷子<lb/>
　　　過南華堂追悼谷林<lb/>
故人不見已三年重到池亭更惘然悵望殘梅點殘雪<lb/>
空餘新柳舞新煙塵凝石畔藏書庫雨損隄邊送酒船<lb/>
何處風流未消歇幽禽畱客語淸圓<lb/>
<pb n="KR4f0049_SBCK_029-2b"/>
　　　金江聲吳山志成詩以落之<lb/>
窮塞馳驅返故林煙霞興在老逾深埽除問舍求田計<lb/>
校檢模山範水心强至里中添故事<hi>宋强至吳山里人君居同之</hi>伍胥廟<lb/>
下續新吟春來雨阻同登約手把靑編子細尋<lb/>
　　　爲堇浦悼亡姬<lb/>
知君急淚制無因客舍驚聞玉化塵夢斷畫簾微有雨<lb/>
歸來錦瑟但如人碧桃落盡空畱子白髮生多最苦春<lb/>
想到金臺定情夜殘燈向壁喚眞眞<lb/>
　　　二月十五日同人展周兄穆門墓于湖上之靑<lb/>
　　　芝塢用皮襲美過張承吉處士丹陽故居韻<lb/>
何方淸佩逐飛霞埋玉空山重可嗟墓下驢鳴猶有客<lb/>
<pb n="KR4f0049_SBCK_029-3a"/>
松陰鶴返定思家百年大雅存吟草二月東風滴酒花<lb/>
猛憶去春同夜汎短篷曾繫水西涯<hi>去年此夕同汎月三潭各有詩</hi>
　　　汎湖歸舟遇雨用前韻<lb/>
陰晴無定驗朝霞零落還因故友嗟社燕來時初上冢<lb/>
林鳩啼處各歸家山容正媚偏逢雨酒價初高只爲花<lb/>
老向太平行樂地一枝柔㯭是生涯<lb/>
　　　寄吳鳴臯<lb/>
同岑渺天末夢去春芳歇江通瓜歩雲樹隔蕪城月之<lb/>
子神何淸相望空復情二十擬文賦半千期令名姱修<lb/>
寍有已餐勝方今始三歎北游詩不負琅玕紙<lb/>
　　　次韻奉酬樊榭先生<hi>溪南</hi>吳鳳翔<hi>鳴臯</hi>
<pb n="KR4f0049_SBCK_029-3b"/>
　幽㵎鳴春泉泠音殊未歇忽枉瑤華篇若對松際月<lb/>
　月明風復淸鶴望含遙情麈尾不輟講釣竿難避名<lb/>
　雲山莽未已攀陟何時始吟成且寄懷自寫松花紙<lb/>
　　　同江聲東壁甌亭登吳山西爽閣<lb/>
樓倚吳山好新晴一笑佳春湖畱遠眺名岳貯奇懷日<lb/>
隱雙峯晦風喧萬樹霾呼童掃苔石題字記曾偕<lb/>
　　　西爽閣聽施鍊師彈石上流泉<lb/>
天風吹春沙眯目阻遙望道人山下返如鶴息靑嶂手<lb/>
拂落霞琴爲我譜幽貺一彈初滴瀝再彈復跳盪淙潺<lb/>
七條水直瀉磐石上中閒嗚咽處微有松聲颺近疑雙<lb/>
礀流遠接三峽浪滌塵耳更淸破睡神覺王從今雅弄<lb/>
<pb n="KR4f0049_SBCK_029-4a"/>
名不數柳文暢<lb/>
　　　趙氏西池看海棠同施自勗作三絕句<lb/>
花中戚里此稱奇淑態穠姿想見之莫笑杜陵窮相眼<lb/>
麗人行卽海棠詩<hi>
                        <graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>濬牡丹榮辱志以海棠爲花戚里</hi>
亦復奇顚擬放翁名園可惜鎖東風與君臨水偷看處<lb/>
定愛深紅愛淺紅<lb/>
白頭那更有風情撚斷吟髭太瘦生何意一枝禪榻畔<lb/>
宿妝殘醉伴淸明<lb/>
　　　陋巷<lb/>
陋巷無來往深棲幾歲華犬能憎俗客燕肯戀貧家遣<lb/>
日書從借經春藥尙賖曉風偏解事吹放一林花<lb/>
<pb n="KR4f0049_SBCK_029-4b"/>
　　　大風<lb/>
已惜花將盡飄風似少恩兼聞屋瓦振直使釣船翻病<lb/>
骨應難敵春愁孰與論微明聲稍止墮雀尙餘喧<lb/>
　　　城曲<lb/>
城曲村非遠春深草正薰池萍生穀雨牆竹翳桑雲鳥<lb/>
散齋鐘罷風來戲鼓聞地偏神貺古童稚亦欣欣<lb/>
　　　吳長公自梁溪移家來杭用沈陶菴題石田有<lb/>
　　　竹莊韻奉簡<lb/>
高人雅愛城東住與我棲遲共一川相望無多春樹外<lb/>
經過只隔野橋邊栽花更闢三三徑煮茗休尋二二泉<lb/>
爲話越游吟興在涼秋重泛鏡湖烟<hi>鶴林玉露周益公訪楊誠齋于南溪詩云回環自闢三三</hi>
<pb n="KR4f0049_SBCK_029-5a"/>
<hi>徑尤玘萬柳溪邊舊話兵侍公棐于許舍山中鑿地得泉不異二泉名之曰二二泉泉蓋在梁溪也</hi>
　　　晩春感興<lb/>
水外茅檐竹裏扉閑窗人靜試單衣壓枝梅子多難數<lb/>
帖地楊花弱更飛白日如年娛我老綠陰似水送春歸<lb/>
如何尙著齏鹽累又理雲帆別舊磯<lb/>
　　　題新市映碧亭<lb/>
白魚買就午炊遲映碧亭前小泊時閑卻東風一溪水<lb/>
惜無人解弄漣漪<lb/>
　　　璉市<lb/>
東去含山遠西來盡水鄕藤穿橋腳古溪繞市心長白<lb/>
髮逢挑筍靑裠岀采桑人家濃綠裏應笑客舟忙<lb/>
<pb n="KR4f0049_SBCK_029-5b"/>
　　　晚次陵口<hi>齊梁陵墓所在</hi>
綠徧千村叫杜鵑餘寒猶未脫吳緜暮雲靑草夾岡埭<lb/>
春水小風陵口船舊事六朝殘夢外客程十載夜燈前<lb/>
白頭不奈閑愁攪擬向空門問老禪<lb/>
　　　題文待詔石湖詩畫卷二首同嶰谷半查作<lb/>
吳中佳處我曾知十里靑山塔一枝潑眼湖光飛鷺外<lb/>
無聲寫岀范村詩<lb/>
桂花香裏此夷猶細雨平橋負好秋瞥見停雲小平遠<lb/>
依然還我舊扁舟<hi>丁卯仲秋過石湖欲作一詩未果</hi>
　　　茅司徒廟迎送神辭<hi>并序</hi>
廣陵蜀岡平山堂畔有茅司徒廟相傳神五人茅許蔣<lb/>
<pb n="KR4f0049_SBCK_029-6a"/>
祝吳其姓也茅名勝異姓約爲兄弟過谿旁見一嫗共<lb/>
母事之嫗爲虎食五人奮力殺虎地自是絕虎患予案<lb/>
南史梁王琳爲陳將吳明徹所殺故吏朱瑒等請於陳<lb/>
徐陵還其首葬八公山側尋有揚州茅智勝等五人密<lb/>
送喪柩達于鄴通鑑揚州作夀陽是時以夀陽爲揚州<lb/>
也琳舉兵平侯景遭時多故閒關異國欲以存梁而卒<lb/>
死于戰五人非親故能送其喪柩還齊誠義士哉當時<lb/>
江淮閒思而祀之隋封司徒廣陵之廟最著者以宋紹<lb/>
定中有陰殱李全功也母嫗事近不經驅虎之說或有<lb/>
之韓江雅集同人爲迎送神辭分得此題因爲辨證如<lb/>
左使事神者有考焉<lb/>
<pb n="KR4f0049_SBCK_029-6b"/>
縆弦兮鼓籠銅飛雨兮江岫東戈彗野兮旗燄空神之<lb/>
從兮建寍公靑林兮望篝火於菟兮弭道左八公山側<lb/>
兮三臺下雲車未來兮我心苦<lb/>
斗野平兮烟羃羃佇連蜷兮夜吹笛殪新塘兮鋭頭兒<lb/>
回風颯兮降毅姿福我氓兮大有曷報之兮昔酒神醉<lb/>
止兮歸無方淮月升兮明古柳<lb/>
　　　賦得滿天梅雨是蘇州送梅沜自京師歸里<lb/>
濃陰風雨溼模糊五月抽帆返舊吳驛路三千行已到<lb/>
畫橋四百望如無涼生白紵虎<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>寺響入綠蓑鶯脰湖<lb/>
此景較量燕地少不妨賀鑄老菰蘆<lb/>
　　　哭汪祓江<lb/>
<pb n="KR4f0049_SBCK_029-7a"/>
自失蕪城友於君計已三<hi>謂余葭白程松門先殁</hi>論交存重諾經世付空<lb/>
談衰白公榮酒悲黄成式函寂寥那可見揮淚滿江潭<lb/>
　　　京口聞蟬<hi>五月二十六日</hi>
兩月鄕心不自聊雨絲初歇早乘潮一聲知了來何處<lb/>
正在詩人丁卯橋<lb/>
　　　六月二十二日雲亭明府招同鹿田江聲諸君<lb/>
　　　集復園分韻<lb/>
鬱鬱連朝不可任得來池館洗煩襟隔城山雨到荷葉<lb/>
度檻野蟬嘶柳陰早瘧已隨紈扇減晩涼應共茗杯深<lb/>
淸風攜自蘭亭長只有閑鷗識此心<lb/>
　　　秋暑同陸紆齋張龍威葉迎坡孫剡嶴集讓公<lb/>
<pb n="KR4f0049_SBCK_029-7b"/>
　　　南屏山房分韻<lb/>
八月生衣未放閑城中無處散疎頑同來此地眞逃暑<lb/>
自笑多時不入山佛坐苔龕疑雨過僧歸竹戸倩風關<lb/>
扁舟載得涼多少更與秋荷約往還<lb/>
　　　九日望亭舟中<lb/>
辛苦陰霖歇蒼茫野色秋百年渾作客九日又扁舟多<lb/>
病黃花避長歌白鳥畱從來望亭驛烟樹迥含愁<lb/>
　　　大風渡江望金山<lb/>
風雨翦江去漁帆恐不禁濤聲俄上下山勢若浮沈金<lb/>
碧疑神力虛空見佛心回頭驚定處畫裏記登臨<lb/>
　　　入瓜州城愛其多水竹之趣忻然成詠<lb/>
<pb n="KR4f0049_SBCK_029-8a"/>
收港蘆分界城隅進艇初平生苦行旅隨地愛幽居潮<lb/>
水侵籬滿江雲入竹疎誰家開草閣借我著叢書<lb/>
　　　次韻答吳梅查見寄<lb/>
水國初寒雁叫霜詩來便是接淸光五塘野色歸秋卷<lb/>
千里離情寄夜航淮海風流君未老湖山隱興我偏長<lb/>
若爲更約林中侣<hi>謂葦村兄弟</hi>缸面同傾話草堂<lb/>
　　　奉懷樊榭先生<hi>溪南</hi>吳　均<hi>梅查</hi>
　山葉丹黃乍染霜高棲遙憶對湖光興來納翠開虛<lb/>
　牖病起探梅上野航曾把新詩冰雪淨爲尋幽夢水<lb/>
　雲長何時得挂輕帆去問字閑過舊草堂<lb/>
　　　臘月十一日同人集堇浦桂堂爲恒公四十夀<lb/>
<pb n="KR4f0049_SBCK_029-8b"/>
<hi>時恒公住持上天竺寺是日爲堇浦作山水小幅</hi>
西池雪後漸春融香飯初炊祝遠公乳竇雲堂新法席<lb/>
竹針麻線舊家風畫分山色來湖上杖帶泉聲入座中<lb/>
知有大千歸掌握長年應與辨才同<lb/>
　　　庚午除夕<lb/>
散材寂寞又逢春六十明朝是幸人猶子麤完尙平願<lb/>
餘年喜作老萊身薄雲淡日商量雪翠栢黃梅點綴貧<lb/>
夜半無眠聽爆竹詩情除舊要從新<lb/>
　　　元日對雪<hi>以下辛未</hi>
閉戸焚香宴坐中舊寒著意戀東風無人可造眞閑日<lb/>
有雪相娛此老翁竹色低迷三徑白松明張王一爐紅<lb/>
<pb n="KR4f0049_SBCK_029-9a"/>
朝來凍筆呵初試學寫宜春帖未工<lb/>
　　　同江聲可堂龍泓游吳山分得開字<lb/>
游人爭上最高臺吟賞還輸我輩來白髮登山猶卻杖<lb/>
靑春入手莫辭杯夢中鼓吹元宵過烟外江湖望眼開<lb/>
爲避香塵尋曲徑洞天寒護一林梅<lb/>
　　　雪晴寄可堂龍泓<lb/>
元㝠奪春三日雪雪晴日出寒逾嚴爐溫覆手未忍別<lb/>
裘敝裏身無可添玉立數峯在北戸泉垂幾滴當南簷<lb/>
西溪梅信行復動野艇料理詩瓢兼<lb/>
　　　同吳可堂河渚探梅<lb/>
渚中有渚吾舊句三年重問梅花渡人不看花花看人<lb/>
<pb n="KR4f0049_SBCK_029-9b"/>
鄭老周郞已泉路<hi>筠谷穆門皆昔看花侶也</hi>同行詩客比水曹情與梅<lb/>
花如胏附初過石函三兩株旋轉法華千萬樹遠蔟漁<lb/>
汀未銷雪近遮山屋才開霧香來竹外逆風聞枝壓橋<lb/>
邊捨舟步繁花亂插天作紙疎影橫眠池是譜縱饒畫<lb/>
手有湯楊那比春工多活趣平生萬事苦蹉跌花趁晴<lb/>
看亦遭遇微吟西日爲予遲游蹤又逐寒蜂去<lb/>
　　　西溪山莊重有感<lb/>
長生何藥試紅爐揀盡溪山住得無芳草不知人事改<lb/>
寒梅半逐世情枯洗妝閣圯辭春燕吹笛廊空有夜烏<lb/>
剩取曲池堪照影幾回閑遶更躊躕<lb/>
　　　夜宿雲溪菴<hi>明仁和徐繼恩字世臣崇禎壬午副榜注名復社鼎革後爲僧號俍亭菴其所剏也</hi>
<pb n="KR4f0049_SBCK_029-10a"/>
行盡梅花曲曲溪溪深何處辨東西入門初見佛燈上<lb/>
高枕不知林月低逸士染衣曾結社幽人疥壁漫畱題<lb/>
春來頗愛參禪味曉起呼童斸筍泥<lb/>
　　　雨中肩輿至永興寺看綠萼而返<lb/>
籃輿軋軋傍溪隈野寺看梅又一來舊壁詩憎山雨敗<lb/>
危樓花遣午鐘催兩朝雙幹江南少碧蘚青鬚竹外開<lb/>
折取尙愁添口業誇人載得綠珠回<lb/>
　　　同紆齋龍威登寶石山麓望湖復集昭慶寺僧<lb/>
　　　房分賦<lb/>
輕陰無雨亦冥𪷟出郭招尋一望中橋外人歸山罨畫<lb/>
柳梢船度水浮空年光會計春將半笑語畱連跡偶同<lb/>
<pb n="KR4f0049_SBCK_029-10b"/>
莫忘僧坊幽事在酌泉燒筍落梅風<lb/>
聖駕駐蹕西湖恭紀一律以當衢歌<lb/>
化日嬉游鬢已斑野臣何幸仰<lb/>
天顔因遵<lb/>
祖訓巡方舉爲奉<lb/>
慈闈　賜粟頒羽衞參差依弱柳簫韶和協繞春山<lb/>
君王要與民同樂　特許三門夜不關<hi>三門錢塘湧金淸波也</hi>
　　　邗上逢張浦山卽送其重游大梁兼寄桑弢甫<lb/>
秀州城下張居士握手邗江語不休畫裏看山殊傲兀<lb/>
詩中說餅亦風流<hi>詩以與弢甫說餅長歌見示</hi>馬卿謝病誰知已杜老登<lb/>
臺豈壯游若見故人相問訊爲言憶遠雪盈頭<lb/>
<pb n="KR4f0049_SBCK_029-11a"/>
　　　六十生日答吳葦村見貽之作<lb/>
我生少孤露力學恨不早孱軀復多病膚理久枯槁干<lb/>
進嬾無術退耕苦難飽悵下第溫岐歸敝廬孟浩風塵<lb/>
恥作吏山水事幽討結託賢友生耽吟忘潦倒流光去<lb/>
若馳年境已至老<hi>禮六十日耆賀瑒云至也言至老境也</hi>贈言感君意璜琮藉<lb/>
文繅生辰與我同壯盛君自好君如初陽升積漸滿晴<lb/>
昊我如炳燭微餘光近衰草榮名無足憑里曲豈堪寶<lb/>
三復誦君詩慙汗滿懷抱<lb/>
　　　夀樊榭先生六十　吳鳳華<lb/>
　先生閭史辰五月蓂吐二余生較大晩亦此日墮地<lb/>
　聞今周甲子賀客接跡至爲重富文辭胷中七經醉<lb/>
<pb n="KR4f0049_SBCK_029-11b"/>
　品格如孤松有勁直無媚　盛世右文儒笙典堪鼓<lb/>
　吹獻賦聲摩空一發偶不遂飄泊孝廉船道腴豈憔<lb/>
　悴靈運游山詩字字溼寒翠可以傲神仙何必有名<lb/>
　位伊余困塵縛妄欲窺金匱懸殊實徑庭生朝枉相<lb/>
　類一笑甲辰雌足以徵古事惟祝享脩齡庶得蠅附<lb/>
驥<lb/>
　　　嶰谷寄鶴天寍僧舎有作同人和之<lb/>
剪翎輕別閬風巔復恐翻飛計未全也識長身非近玩<lb/>
且敎仙質伴枯禪三花樹下容聽偈九𣏌山中佇買田<lb/>
<hi>孫太初養鶴南屏許相卿爲買田于九𣏌山有鶴田劵</hi>此段高情消得否一聲叫破石堂烟<lb/>
　　　爲商寶意悼亡妾環娘次韻四首<lb/>
<pb n="KR4f0049_SBCK_029-12a"/>
茫茫愛水正無邊曾說佳名玉字連解後那堪成夜恨<lb/>
循來猶記困春眠依稀朱鳥窗中事短折霓裳曲裏年<lb/>
倒瀉天河作平地人閒終不罷相憐<lb/>
䈂年拜壻定無差誰道開花早落花今日煙波司馬淚<lb/>
當年風月翰林家鬊雲翠減傷瓊樹臂玉香消失綠華<lb/>
可惜寶陁勤禮處不求共命作頻伽<lb/>
騎去靑鸞入杳冥檀郞從此號商星草名懷夢眞成幻<lb/>
衣可招魂豈有靈弟子尙畱吹了笛侍兒忍捧誦殘經<lb/>
扁舟共汎尋常事腸斷東風檇李亭<lb/>
從來薄命是佳人槿豔殊漚莫認眞歸葬稽山終化土<lb/>
前生瑤㠀本無塵可能消領詩中意何限低回畫裏身<lb/>
<pb n="KR4f0049_SBCK_029-12b"/>
官路多辛頭白早知君不復更尋春<lb/>
　　　挽方環山<lb/>
別時君善飯驚見素帷陳水逝悲同甲松摧失俊人文<lb/>
章秋卷冷粉墨夜臺新舊贈營<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>筆今逾什襲珍<hi>曾作臨平藕花</hi>
<hi>圖及倣雲林小景見貽</hi>
　　　早秋同近人授衣于湘集天寍寺具公方丈同<lb/>
　　　用東坡病中游祖塔院韻<lb/>
漠漠空林散佛香斷雲吹雨一天涼客臨流水心都淨<lb/>
僧自郷山話更長解夏有期思本寺打包笑我倦諸方<lb/>
食時五觀今參得慙媿秋蔬此飽嘗<lb/>
　　　集易松滋半厂書屋送蔣秋涇還檇李<lb/>
<pb n="KR4f0049_SBCK_029-13a"/>
同作蕪城客離情忽不任浮雲三塔遠落日大江陰主<lb/>
禮秋菘翦賓筵夜燭侵歸橈予亦近相趁早潮深<lb/>
　　　汪巢林八分書歌<lb/>
少陵論書得其眞曾云書貴瘦硬方通神昌黎論書有<lb/>
深意苦道羲之俗書趁姿媚由來八法壞六書二篆微<lb/>
茫竟誰嗣八分元從二篆生强被歐陽呼隸字漢人近<lb/>
古無差訛流傳後代已不多郭香察書久埋沒武梁畫<lb/>
像今銷磨任城五碑蟲蝕蘚泗水九刻龍騰梭巢林居<lb/>
士老好事典衣不惜窮蒐羅手摹心追筆成冢坐卧三<lb/>
日難同科腕懸仍似𧖟頭篆筆磔稍存隼尾波只餘瘦<lb/>
硬乏姿媚每受俗眼相譏訶興來爲我書數幅奴視唐<lb/>
<pb n="KR4f0049_SBCK_029-13b"/>
</p>
<p>
</p>
  </div>
</body>
</text>
</TEI>
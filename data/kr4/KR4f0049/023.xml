<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0049_SBCK_023-1a"/>
樊榭山房續集卷第二<lb/>
　　　　　　　　　錢唐　厲　鶚　太鴻<lb/>
　　詩乙<lb/>
　　　悼亡姬十二首<hi>幷序以下壬戌</hi>
姬人朱氏烏程人姿性明秀生十有七年矣雍正乙卯<lb/>
予薄游吳興竹溪沈徵士幼牧爲予作緣以中秋之夕<lb/>
舟迎於碧浪湖口同載而歸予取淨名居士女字之曰<lb/>
月上姬人鍼管之外喜近筆硯影搨書格略有楷法從<lb/>
予授唐人絕句二百餘首背誦皆上口頗識其意每當<lb/>
幽憂無俚命姬人緩聲循諷未嘗不如吹竹彈絲之悅<lb/>
耳也余素善病姬人事予甚謹辛酉初秋忽嬰危疾爲<lb/>
<pb n="KR4f0049_SBCK_023-1b"/>
庸醫所誤沈緜半載至壬戌正月三日泊然而化年僅<lb/>
二十有四竟無子悲逝者之不作傷老境之無悰爰寫<lb/>
長謠以攄幽恨<lb/>
無端風信到梅邊誰道蛾眉不復全雙槳來時人似玉<lb/>
一匳空去月如烟第三自比靑溪妹最小相逢白石仙<lb/>
十二碧闌重倚徧那堪腸斷數華年<lb/>
門外鷗波色染藍舊家曾記住城南客游落托思尋藕<lb/>
生小纏緜學養𧖟失母可憐心耿耿背人初見髮鬖鬖<lb/>
而今好事成彈指猶賸蓮花插戴簪<lb/>
悵悵無言卧小窗又經春雪撲寒釭定情顧兔秋三五<lb/>
破夢天雞淚一雙重問楊枝非昔伴漫歌桃葉不成腔<lb/>
<pb n="KR4f0049_SBCK_023-2a"/>
妄緣了卻俱如幻居士前身合姓龎<lb/>
東風重哭秀英君寂寞空房響不聞梵夾呼名翻滿字<lb/>
新詩和恨寫迴文虛將後夜籠鴛被畱得前春蔟蝶帬<lb/>
猶是踏靑湖畔路殯宫芳草對斜曛<hi>姬人權厝西湖之南</hi>
病來倚枕坐秋宵聽徹江城漏點遙薄命巳知因藥誤<lb/>
殘妝不惜帶愁描悶憑盲女彈詞話危托尼姏祝夢妖<lb/>
幾度氣絲先訣別淚痕兼雨灑芭蕉<lb/>
一場短夢七年過往事分明觸緒多搦管自稱詩弟子<lb/>
散花相伴病維摩半屏涼影頽低髻幽徑春風曳薄羅<lb/>
今日書堂覔行跡不禁雙鬢爲伊皤<lb/>
零落遺香委暗塵更參繡佛懺前因永安錢小空宜子<lb/>
<pb n="KR4f0049_SBCK_023-2b"/>
續命絲長不繫人再世韋郞嗟已老重尋杜牧奈何春<lb/>
故家姊妹應腸斷齊向洲前泣白蘋<lb/>
郞主年年耐薄游片帆望盡海西頭將歸預想迎門笑<lb/>
欲別俄成滿鏡愁消渴頻煩供茗椀怕寒重與理熏篝<lb/>
春來憔悴看如此一卧楓根尙憶不<lb/>
何限傷心付阿灰人間天上兩難猜形非通替無由覩<lb/>
淚少方諸寄不來嫩萼忽聞拚猛雨春酥忍說化黃埃<lb/>
重三下九嬉游處無復蟾鉤印碧苔<lb/>
除夕家筵巳暗驚春醪誰分不同傾銜悲忍死畱三日<lb/>
愛潔耽香了一生難忘年華柑尙剖瞥過石火藥空擎<lb/>
祇餘陸展星星髮費盡愁霜染得成<hi>姬人殁之前一夕索予擘溫柑尙食其半</hi>
<pb n="KR4f0049_SBCK_023-3a"/>
約略流光事事同去年天氣落梅風思乘荻港扁舟返<lb/>
肯信妝樓一夕空吳語似來窗眼裏楚魂無定雨聲中<lb/>
此生只有蘭衾夢其奈春寒夢不通<lb/>
舊隱南湖淥水旁穩雙棲處轉思量收燈門巷忺微雨<lb/>
汲井簾櫳泥早涼故扇也應塵漠漠遺鈿何在月蒼蒼<lb/>
當時見慣驚鴻影纔隔重泉便渺茫<lb/>
　　　小園杏花一株去年頗盛今春月上亡後葉發<lb/>
　　　而絕無一花因用舊韻志感<lb/>
乍晴時節舊房櫳尋徧交枝曲逕中燕識簾空全不語<lb/>
花知人去故藏紅香銷夢斷眞憐汝酒冷燈昏故惱公<lb/>
爲怕易開還易落休將怪事怨東風<lb/>
<pb n="KR4f0049_SBCK_023-3b"/>
　　　淸明日過朱姬湖上權厝<lb/>
怕近城南路扁舟又暫停落花知別恨荒草酹幽靈往<lb/>
蹟六如偈纏哀百悔經瑤情兼玉色爲待拾遺銘<hi>陳子昻館陶郭</hi>
<hi>公姬薜氏墓志銘云姬人幼有玉色發于穠華聞贏臺有孔雀鳯凰之事瑤情悅之</hi>
　　　二哀詩<lb/>
　　　　汪靑渠<lb/>
文酒極流連論交三十年毁家因任俠失意託嬋娟竟<lb/>
傍要離冢難歸范蠡船隻雞何日奠春樹隔吳烟<lb/>
　　　　余葭白<lb/>
淮海無雙士風流見未曾詩中語盤硬醉後興飛騰雪<lb/>
屋貧畱客秋房晚類僧聞歸襄漢艇老病失心朋<lb/>
<pb n="KR4f0049_SBCK_023-4a"/>
　　　雨夜舊房二首<lb/>
夜半殘春雨空樓遠響哀因成合衣寢夢索寓錢來惑<lb/>
溺通人誚凄涼宿世該去年當此夕正把訴離杯<lb/>
猶似昔離居夜雨空帷處淅淅不同聽沈沈隔何許柔<lb/>
鄕謝慧男退相驚天女茹恨待平明殘膏出飢鼠<lb/>
　　　午節貧甚弢甫冒雨以白金十兩假我賦此奉<lb/>
　　　謝<lb/>
風蒲烟篠翳茅堂著屐誰知水部郞三日雨來愁不絕<lb/>
一流銀外義偏長授經力養分華黍裹飯深情過子桑<lb/>
重比木瓜何以報但將輕薄笑人忙<lb/>
　　　題姜學在畫松爲鮑西岡運判作<lb/>
<pb n="KR4f0049_SBCK_023-4b"/>
萊陽姜仲子矯矯淸節後獨持桑海身畫松只畫瘦矮<lb/>
紙氣屈蟠疎影漏嵒竇勿矜干霄意乃爲般爾宥題字<lb/>
不滿幅筆勢若篆籒對之神魄驚慘澹見寒秀裝堂沒<lb/>
骨花遠笑荃熙陋<lb/>
　　　題西岡小蔟園圖十二首<hi>在長興縣署</hi>
　　　　坐樾軒<lb/>
密林古城隅退食風蕭瑟美蔭願有同崇情寍自逸<lb/>
　　　　兼山磴<lb/>
登山聞古言徐行則不困山上復有山拾級取諸艮<lb/>
　　　　博山臺<lb/>
林端出延檻四面皆雲山遙見夕陽逕茶人顧渚還<lb/>
<pb n="KR4f0049_SBCK_023-5a"/>
　　　　鑿坏洞<lb/>
通明肖月窟只在垣一方淸時非嘉遯吏隱何相羊<lb/>
　　　　俊逸亭<lb/>
秀微詩品惜奇矯詩評許君家亭子楣只署杜陵語<hi>鍾嶸</hi>
<hi>云鮑明遠才秀人微故取淹當代敖陶孫云鮑明遠如飢鷹獨出奇矯無前</hi>
　　　　前度軒<lb/>
閱人非傳舍觀我得安居依舊桃花笑春風未肯疎<lb/>
　　　　劉郞泊<lb/>
軒標前度號泊用劉郞名燄水如有意重來淥更生<lb/>
　　　　宛宛<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
人語落空波游鯈自環繞彷彿石魚湖歷歷坐洲㠀<lb/>
<pb n="KR4f0049_SBCK_023-5b"/>
　　　　萍牀<hi>舟名</hi>
小有江湖樂舟居如屋裏偃卧看萍星箇箇生九子<lb/>
　　　　停橈館<lb/>
吹笛岀菰蒲延緣思小住水北望花南自有畱人處<lb/>
　　　　梯槎<lb/>
浮槎半卧水春至葉靑靑倒浸明河影縱橫犯柳星<lb/>
　　　　木偶峰<lb/>
水沈旖旎山十步懷芬馥試參枯木禪臭味亦自足<lb/>
　　　曉行裏湖作<lb/>
湖中妙淸夏拂曉破林霏十里露荷影四山涼翠圍籃<lb/>
輿度空輭白袷透風微過盡西村路初陽射釣磯<lb/>
<pb n="KR4f0049_SBCK_023-6a"/>
　　　過集慶寺弔閻妃冢<lb/>
香門零落水松牌一種承恩事已乖猶勝鸞綃燕地去<lb/>
蓮花國裏葬金釵<lb/>
　　　靈隱寺訪巨濤禪師次沈文樗崖韻二首<lb/>
不爽西山約雙幐此朅來高林行障日陰洞坐侵苔地<lb/>
似蜂歌接禪參鶖子回千年翠微裏又涌幾樓臺<lb/>
漫學談天客同尋出世人茶瓜除熱惱水石見淸眞憶<lb/>
舊翻如夢哦詩㨗若神肩隨伐新後可許悟身因<lb/>
　　　尋呼猿洞<lb/>
荒塗轉風榛奇勢出重甗秋漲礀善崩石剝去年蘚梧<lb/>
竹散涼陰不憚雙足繭何處問山公洞深草誰翦<lb/>
<pb n="KR4f0049_SBCK_023-6b"/>
　　　新菴<lb/>
小院竹聲合僧雛進茗時壁間鐼子挂閑覓故人詩<hi>泉脈</hi>
<hi>通牀下竹聲淸夜分子友馬四佩兮宿新菴句也</hi>
　　　借秋閣<lb/>
檻俯峰前堆藍曳烟山靈事古竹密秋先一坐傾晷重<lb/>
游判年旁行寫葉聖畫開蓮<hi>閣中有貝葉經一函明慈聖太后賜九蓮觀音像一軸</hi>
　　　松靄山房<lb/>
垂蘿絕壁明晝燈我來亭午無炎蒸上方佛面如滿月<lb/>
平地松影疑層冰八分門牓百金直<hi>松靄二字扁朱竹垞太史八分書</hi>六時<lb/>
茶板諸天稱白公有語卽吾語他生願作此山僧<lb/>
　　　初秋有感<lb/>
<pb n="KR4f0049_SBCK_023-7a"/>
一室呼童淨埽除流塵深鎖半年餘履綦聲已銷閑砌<lb/>
粉指痕猶印故書命似涼蟬偏易斷情如暮雨肯敎疎<lb/>
驚心振觸傷心候正是苕姬秋病初<lb/>
　　　次前韻<lb/>
閑情悲思總難除已是行年半百餘花上露傷黃子句<lb/>
石閒字感結之書風簾舊愛通頭爽月地今疑入夢疎<lb/>
腸斷曲闌行立處道妝不見厭禳初<hi>宋黃子思哭愛妾宜哥詩恩同花上露畱得不多時</hi>
<hi>見能改齋漫錄白香山詩太湖石上鐫三字十五年前陳結之結之香山妾桃葉字也</hi>
　　　食鯔魚<lb/>
一尺銀鯔美東河亦水鄕躍時過暑雨肥處近秋光收<lb/>
得西施網調成介象薑吳船通酒市風味付廚娘<lb/>
<pb n="KR4f0049_SBCK_023-7b"/>
　　　題姚敬直西塞山居圖<lb/>
吳興多勝游謙之未排纘<hi>山謙之有吳興記</hi>城西西塞山地僻趣<lb/>
蕭散失笑經鉏翁標舉迷町瞳<hi>倪文節公經鉏堂雜志以菱湖一帶遠山爲西塞誤</hi>羨君<lb/>
好家居靑竹扉可款漁灣占風月小住有佳伴<hi>宋錢叔謙别墅在湖州西</hi>
<hi>門外地名張釣魚灣卽張志和釣游處水亭三間名漁灣風月見韋居安梅礀詩話</hi>雙明遙睇外一碧春水緩參<lb/>
伍峰尖圓影出葭菼短至今白鷺飛桃花忽遮斷喆兄<lb/>
蓮莊圖我昔題句滿平遠與此同妙處欲兩袒元眞淩<lb/>
波去事往年莫纂適意貴當前興發不容嬾雲山韶濩<lb/>
音非君和者罕會須共扁舟任世怪疎誕<lb/>
　　　答姚玉裁庚申秋日入黃鶴山見懷<lb/>
十里秋松瀉暗泉參差游事又三年著書未遂名山志<lb/>
<pb n="KR4f0049_SBCK_023-8a"/>
纔說幽栖一悵然<lb/>
　　　原作　姚世鈺<lb/>
　游記曾披畫不如筍輿香篆路迂徐與君同有幽栖<lb/>
　志黃鶴山中好著書<lb/>
　　　秋曉入西山訪沈丈樗崕於靈隱同游冷泉亭<lb/>
　　　觀水兼呈巨公<lb/>
秋山雨後風凄凄山雲開合無端倪橫衝橋下亂泉發<lb/>
筍輿徑度尋幽蹊宣城老人腰腳健約我茶器相提攜<lb/>
此時巖樹交冷碧帝靑寶網窺天低一亭靜觀水石怒<lb/>
聲聞證果醒塵迷倒流卷雪那可畫起誦三峽坡公題<lb/>
山僧小疾示止觀椶鞵不下安禪棲陰沈雨意又復作<lb/>
<pb n="KR4f0049_SBCK_023-8b"/>
欲別未别愁霑泥安得仙人縮地術移取潺湲置我西<lb/>
牆西<lb/>
　　　和吳敦復題重得先人舊藏宋刻丁卯集後<lb/>
今人號知書事簡效頗速揣摩盈尺編姓氏春官錄翩<lb/>
然羾天門高步嘲宿讀我友繡谷翁種學恥徵逐盡岀<lb/>
槖中金萬卷購連屋述作資見聞校勘窮反覆同心有<lb/>
數子牽連乃到僕渠成亦秦利借寫誇眼福翦韭論深<lb/>
宵對榻就家塾毎歎津逮難散亡思並蓄翁俄爲飛仙<lb/>
墓拱十年木有子能繼之衣食自節縮蒐羅及叢殘更<lb/>
續西齋目<hi>唐吳兢有西齋書目</hi>昨去長安游閱市淚滿匊詩題丁卯<lb/>
橋手澤喜重復紛紛紈絝兒膏粱果癡腹諒哉坡公言<lb/>
<pb n="KR4f0049_SBCK_023-9a"/>
如倚几折足<hi>東坡詩世家不可恃如倚折足几</hi>插架本無多易炊只供鬻淩<lb/>
雲當一笑知勿恨雌伏<lb/>
　　　中秋夜感舊<lb/>
疎簾髣髴見明姿碧浪湖頭月出時正泬寥天無處覓<lb/>
最團圓夜似來遲鍾陵甲帳淪前謫魚嶺遺衫斷後期<lb/>
折得秋花香在手鬢雲猶記一枝垂<lb/>
　　　九月三日曉行西馬塍作<lb/>
行過馬塍廟背湖西復西天淸山色近曉冷葉聲齊秋<lb/>
水苕川似荒烟菌閣迷幽偏詩易得不盡古今題<hi>南宋苕川宋伯</hi>
<hi>仁寓居西馬塍有西塍稾元張伯雨有菌閣在西馬塍</hi>
　　　重過南湖有感<lb/>
<pb n="KR4f0049_SBCK_023-9b"/>
路近南湖已怕行舊游無處不傷情翫梅小院疑前夢<lb/>
聽雨閑房似隔生衰鬢照來秋水碧愁心𫾣破晩鐘淸<lb/>
空王應念迷家子一縷天香卽化城<lb/>
　　　書沈約宋書後<lb/>
門外常停貴客車一生缾鉢托京華黑衣宰相人閒少<lb/>
著論翻敎毀釋迦<lb/>
　　　寄題蔡效淸竹寒沙碧山莊二首<hi>在武康餘英溪上永安山之麓</hi>
攜得琴書住翠微不關人事爲無機禽聲似聽前溪曲<lb/>
雲影堪裁大布衣生壙預題當樂死浮家翻笑竟忘歸<lb/>
竹寒沙碧幽深處添種梅花雪四圍<lb/>
淸溪逸士地行仙抹月批風不記年愛選好峰撐屋角<lb/>
<pb n="KR4f0049_SBCK_023-10a"/>
别穿流水入階前少霞字重新銘在東野居荒古井傳<lb/>
想見嘯臺高幾許待將詩句問靑天<lb/>
　　　抱雲峰<hi>并序</hi>
敬身得靈壁石高五寸許數小峰環峙其下中窪如壑<lb/>
最高一峰上有白脉縈繞而達於背髣髴雲氣也叩之<lb/>
聲淸越良久乃巳予爲名曰抱雲峰時敬身小疾初起<lb/>
又得宋高孝兩朝賜楊和王御札墨本所襯紙是至正<lb/>
間海運册子皆希代之玩也好事而具鑒識往時里中<lb/>
前輩人無如敬身者敬身索予詩乃用元遺山賦武伯<lb/>
英雲巖詩韻以遺之<lb/>
幽人病起學鍊顔江村寒寂鴉影還帝遣靈文傳十賚<lb/>
<pb n="KR4f0049_SBCK_023-10b"/>
先以泗濱之硯山似聽松聲吹壑底森然卻立丁香鬼<lb/>
洞天一品未足奇劒倚千尋令公喜<hi>米元章有洞天一品石</hi>玉女衣披<lb/>
巫峽雨胡桃文浹靑泥髓客兒有句寫幽抱笑殺巴音<lb/>
歌下里片帆欲往搜湖嵌君今繞案浮烟嵐吳興風篁<lb/>
響淸絶漫費琴絲窾碧巖<hi>趙子昻以絲絃繫太湖石兩竅立之齋前風過有聲如琴名風篁石</hi>我媿心<lb/>
魂未齋祓螺子應爲賜湯沐故家好事譜空靑無此玲<lb/>
瓏袖中物<hi>五代李贊華有奇石一峰目曰空靑府</hi>閉戸看山道自尊岀岫巳嬾如<lb/>
幽人雲根莫道慳膚寸望拜三峰禮七眞<lb/>
　　　鮑貞女挽詩<lb/>
地下仍歸妹人閒免嫁殤仙娥宗鮑靚奇節邁共姜置<lb/>
簉因君舅勞心撫小郞休言儜弱女生氣凛如霜<lb/>
<pb n="KR4f0049_SBCK_023-11a"/>
　　　湖樓題壁<lb/>
水落山寒處盈盈記踏春朱闌今已朽何況倚闌人<lb/>
　　　種蘆次趙谷林韻<lb/>
詩人寄興屋三間移植蘆根爲破顔底用評花十戸賦<lb/>
偶然弄水一冬閑筍抽春味無過淡葉戰秋聲只守孱<lb/>
攲枕便成孤艇夢梢梢瑟瑟暝忘還<lb/>
　　　菽乳和許初觀<lb/>
巷南有髯許高情薄侯鯖袖岀菽乳篇不異月旦評覼<lb/>
縷眾饌法語妙朱絲鏗吾聞古緯書豆爲靈殖精溲之<lb/>
塵垢淨䃺之風雨幷囊壓粗滓去勺攪流膏澄炊若馬<lb/>
酒熟凝以鹵汁赬餘泔滿匽棄素質盈箱盛日中咄嗟<lb/>
<pb n="KR4f0049_SBCK_023-11b"/>
辦用佐蔬筍烹淮南好道術方士趨虛名黄金不可鑄<lb/>
遺誤劉更生但傳服玉方千載猶施行<hi>虞伯生豆腐三德贊云肘後服玉舊有方</hi>瞿<lb/>
曇全其慈萊蕪益其淸惜哉柱下相齒落無堅城當時<lb/>
未噉此致煩諸嫈嫇我老滋味薄杯案焉取贏才媿東<lb/>
家子無能發芳聲泚筆聊繼詠口福徒營營<lb/>
　　　題王麐徵義橋村齋圖四首<lb/>
攻文惟汲古羣笑不逢時屢罷三年舉翻爲一卷師書<lb/>
聲穿樹響人影過橋知瀟灑吾廬似斜陽入硯池<lb/>
閉戸焚香坐深憑地主賢課餘看藕蕩飯飽步秧田里<lb/>
社碑能作村齋句必傳圖中小平遠風物憶斜川<hi>蔡邕有庫上里</hi>
<hi>社碑村齋遣事詩金人覚懷英作也</hi>
<pb n="KR4f0049_SBCK_023-12a"/>
小學今多廢閑居世可逃蟲魚箋爾雅草木注離騷有<lb/>
暇談農事無人見縕袍相尋應不遠河水劣容刀<lb/>
腹便君自得影質久相忘婉婉諸童子淸淸此草堂缸<lb/>
開問字酒牢卧束脩羊歲晩歸期近眉閒色正黃<lb/>
　　　津門查蓮坡和予移居詩四首遠寄次韻奉酬<lb/>
風烟迢遞兩鄕餘遠道何由接起居寄訊但憑雙鯉腹<lb/>
將詩好敵百車渠宵來半面通淸夢海內詞人問敝廬<lb/>
强比成都一區宅那知身擬老爲漁<lb/>
神妙秋毫欲到顚水西莊畔有吟仙襟題柯古初編集<lb/>
琴訪成連賸刺船丁字沽分帆歷亂角飛城對草芊眠<lb/>
討春衝凍相思句傳唱江南直萬錢<hi>君家水西莊有數帆臺攬翠軒枕谿廊諸勝衝凍每尋孤</hi>
<pb n="KR4f0049_SBCK_023-12b"/>
<hi>嶼寺討春時上暗門船來詩句也</hi>
我住城東小徑斜知君也入昔游誇當時失把林中臂<lb/>
幻境如飄席上花變姓不隨齊范蠡舊人誰是魯朱家<lb/>
新來見說耽禪味手寫楞嚴浣俗譁<lb/>
擾擾輪蹄已習聞達人自著百年勳飛觴坐上知無數<lb/>
拜爵田閒不復云驟雨新荷催度曲靑天明月惜同羣<lb/>
爲君傾盡金壺汁他日蠻牋更待分<lb/>
　　　谷林和予菽乳詩令子誠夫亦繼作兩篇並示<lb/>
　　　詞義兼妙用前韻爲答二首<lb/>
通腸僅脫粟醒酒需佳鯖美惡舌三寸過此奚煩評儒<lb/>
生例說食金石侑鳴鏗㞕豆與熬豆經術俱研精誰令<lb/>
<pb n="KR4f0049_SBCK_023-13a"/>
爲此乳淋漉原泉幷<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>肪白未喻挹漿甘而澄持餉衞<lb/>
霍室幾逢薄怒赬彭亨盜囊腹詎肯半菽盛天水賢父<lb/>
子句法妙煎烹朋牋遣伻遞澹泊如自名野夫久習嬾<lb/>
著論師養生榆瞑豆則重復恐妨游行愛茲玉液鍊毛<lb/>
骨資輕淸經年抱愁疾寒影依江城調羹憶葱指零落<lb/>
傷閨嫇塵滿舊屏障悼亡詩最贏往尋鍛磨齋夢覺香<lb/>
梵聲一洗綺語債淨饌先經營<lb/>
有梁劉孝儀食愛具溪鯖五侯與九伯七箸供閑評量<lb/>
腹節所受年可齊彭鏗奈何蜀黎祁不預膳品精仲殊<lb/>
禪林秀毎令蠭糖幷谷神濯垢膩胷似水月澄或點菘<lb/>
葉碧或糝薑芽赬當其入市初合伴筠籃盛此族徧燕<lb/>
<pb n="KR4f0049_SBCK_023-13b"/>
朔不止誇南烹固宜儒者餐而獨以腐名雍雍魏三士<lb/>
踽踽魯兩生風味與之肖迂緩難偕行時乎遇寒凍乃<lb/>
抱冰棱淸端居喜博物匡坐擁書城豆花號腐婢小圃<lb/>
垂嫣嫇豐年百穀遂瓦缶縮且贏流傳勝酥作唱和如<lb/>
同聲<hi>陸放翁詩新壓黎祁輭勝酥</hi>岐亭凛殺戒刀机無異營<lb/>
　　　意林更岀新語和予菽乳詩伴黃梅花見遺仍<lb/>
　　　疊前韻爲報<lb/>
叩戸送詩急有如裹芳鯖一門萃三俊正用臞翁評叔<lb/>
也壓强韻灰裏撥陰鏗吾觀服食類以乳名最精石乳<lb/>
誇丑座侈與金釵幷茗乳潑南唐破睡心神澄若將菽<lb/>
乳比儉薄應羞赬不聞郊廟祀嘉栗先粢盛巳熟豆子<lb/>
<pb n="KR4f0049_SBCK_023-14a"/>
雨何減函牛烹漢竇實豪宗同出多異名<hi>明洪武中慈溪時銘季照夢墨藁有竇腐</hi>
<hi>傳</hi>熏胥竟自薦酒國方全生或襲鴟夷號亦冒人銜行<lb/>
雖非他偪處終遜玉雪淸君詩獨後勁偏師欲乗城嬈<lb/>
之蠟花枝佛妝綴燕嫇我亦怯穿縞敢恃突騎贏誰言<lb/>
譜蔬食卻似聞軍聲齅花且啜菽二事堪兼營<hi>宋陳達叟蔬食譜豆腐條</hi>
<hi>淡煮蘸以五味爲啜菽</hi>
　　　冒寒胏疾復作偶誤食肉委頓數日意不如菽<lb/>
　　　乳之佳也四疊前韻寄敬身高士索和<lb/>
鄒平鍊珍廚惟數膾與鯖我輩酸寒句俗子休嘲評物<lb/>
小義斯大春麗兼鯨鏗食時持五觀無如菽乳精往苦<lb/>
徐家胏不飮疾亦幷得風輒呀呷晏坐妨幽澄燒豬偶<lb/>
<pb n="KR4f0049_SBCK_023-14b"/>
在御鼓頰如梨赬比日廢中飡藥盌琉璃盛何惜三錢<lb/>
握買取片玉烹似擇水中乳法味難强名淡成等良友<lb/>
美疢違傷生况復詩家景毎工說曉行釡摇壁燈短店<lb/>
開山月淸異彼老餅師有暇唱渭城執爨霧中花力作<lb/>
助吳嫇因思售者勞勝貧匪期贏<hi>力勝貧岀論衡</hi>而我晩失學久<lb/>
負荒雞聲投箸起三歎媿此空屏營<lb/>
　　　十二月十五日雪中同敬身集谷林南華堂觀<lb/>
　　　蜀廣政石經殘本宋廖瑩中世綵堂刻韓集作<lb/>
園林蕭瑟雲模糊䩕角相與尋淸娛南華堂前好水竹<lb/>
梅枝橫岀爭盤紆六花高下舞嵒岫似聽蟹爪行殘蘆<lb/>
頃之灑粉漸照坐駝裘烏帽主客俱分茶說餅解寒色<lb/>
<pb n="KR4f0049_SBCK_023-15a"/>
天生一　重屏圖凋年似此頗不惡況觀寶刻開香廚<lb/>
孟蜀石經僅一卷張紹文筆嚴形模周南疑誤辨　字<lb/>
<hi>惄如調飢石本作輖卽古朝字</hi>月令注釋亡哥奴<hi>毛詩儀禮禮記俱挍書郎張紹文書禮記用唐明皇刪定本以月令爲第一李</hi>
<hi>林甫奉敕注見晁氏讀書志</hi>秋壑翹材有首選特築世綵臨西湖雕鐫韓<lb/>
集稱善本紙墨精好久不渝降王狎客兩寂寞等爲亡<lb/>
國夫何殊流傳幸有經籍在千秋差免諡至愚武林城<lb/>
中十萬戸纖兒綺榻圍溫爐雪中那得二游合冷淡生<lb/>
活笑異趨詩成喚起鹿門子任徐今不居東吳<lb/>
　　　奉題旌門桑孝子文侯先生抱鐺圖<hi>先生名天顯</hi>
君不見陳遺鐺底焦飯母是飴何如桑孝子父病鐺底<lb/>
煮肉糜父病噎胃神乾燥食漸不得下肉糜滑甘何如<lb/>
<pb n="KR4f0049_SBCK_023-15b"/>
羊脂入嗌易化久之疾革欲進羊脂亦不可得人命一<lb/>
何促難奪鬼伯手唯有抱鐺哭霜氣穿破屋風聲吼喬<lb/>
木鐺有耳不聞此悲哉抱鐺桑孝子<lb/>
樊榭山房續集卷二<lb/>
</p>
<p>
</p>
  </div>
</body>
</text>
</TEI>
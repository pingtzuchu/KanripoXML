<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷五百三</head> <lb/>
    <p>
<pb n="KR4h0132_WYG_503-1a"/>
欽定四庫全書<lb/>
　文章辨體彚選卷五百三<lb/>
　　　　　　　　　　　　明　賀復徵　編<lb/>
史傳二十一<lb/>
　　外戚世家<hi>漢司馬遷</hi>
薄太后父吳人姓薄氏秦時與故魏王宗家女魏媪通<lb/>
生薄姬而薄父死山隂因葬焉及諸侯畔秦魏豹立為<lb/>
魏王而魏媪内其女於魏宮媪之許負所相相薄姬云<lb/>
<pb n="KR4h0132_WYG_503-1b"/>
當生天子是時項羽方與漢王相距滎陽天下未有所<lb/>
定豹初與漢擊楚及聞許負言心獨喜因背漢而畔中<lb/>
立更與楚連和漢使曹參等擊虜魏王豹以其國為郡<lb/>
而薄姬輸織室豹已死漢王入織室見薄姬有色詔内<lb/>
後宮歲餘不得幸始姬少時與管夫人趙子兒相愛約<lb/>
曰先貴無相忘己而管夫人趙子兒先幸漢王漢王坐<lb/>
河南宮成臯臺此兩美人相與笑薄姬初時約漢王聞<lb/>
之問其故兩人具以實告漢王漢王心慘然憐薄姬是<lb/>
<pb n="KR4h0132_WYG_503-2a"/>
日召而幸之薄姬曰昨暮夜妾夢蒼龍據吾腹髙帝曰<lb/>
此貴徵也吾為女遂成之一幸生男是為代王其後薄<lb/>
姬希見髙祖髙祖崩諸御幸姬戚夫人之屬呂太后怒<lb/>
皆幽之不得出宮而薄姬以希見故得出從子之代為<lb/>
代王太后太后弟薄昭從如代代王立十七年髙后崩<lb/>
大臣議立後疾外家呂氏强皆稱薄氏仁善故迎代王<lb/>
立為孝文皇帝而太后改號曰皇太后弟薄昭封為軹<lb/>
侯<lb/>
<pb n="KR4h0132_WYG_503-2b"/>
竇太后趙之清河觀津人也呂太后時竇姬以良家子<lb/>
入宮侍太后太后出宮人以賜諸王各五人竇姬與在<lb/>
行中竇姬家在清河欲如趙近家請其主遣宦者吏必<lb/>
置我籍趙之伍中宦者忘之誤置其籍代伍中籍奏詔<lb/>
可當行竇姬涕泣怨其宦者不欲徃相强乃肯行至代<lb/>
代王獨幸竇姬生女嫖後生兩男而代王王后生四男<lb/>
先代王未入立為帝而王后卒及代王立為帝而王后<lb/>
所生四男更病死孝文帝立數月公卿請立太子而竇<lb/>
<pb n="KR4h0132_WYG_503-3a"/>
姬長男最長立為太子立竇姬為皇后女嫖為長公主<lb/>
其明年立少子武為代王已而又徙梁是為梁孝王竇<lb/>
皇后親蚤卒葬觀津於是薄太后乃詔有司追尊竇后<lb/>
父為安成侯母曰安成夫人令清河置園邑二百家長<lb/>
丞奉守比靈文園法竇皇后兄竇長君弟曰竇廣國字<lb/>
少君少君年四五歲時家貧為人所略賣其家不知其<lb/>
處傳十餘家至宜陽為其主入山作炭寒卧岸下百餘<lb/>
人岸崩盡壓殺卧者少君獨得脱不死自卜數日當為<lb/>
<pb n="KR4h0132_WYG_503-3b"/>
侯從其家至長安聞竇皇后新立家在觀津姓竇氏廣<lb/>
國去時雖小識其縣名及姓又嘗與其姊採桑墮用為<lb/>
符信上書自陳竇皇后言之於文帝召見問之具言其<lb/>
故果是又復問他何以為驗對曰姊去我西時與我決<lb/>
於傳舍中丐沐沐我請食飯我乃去於是竇后持之而<lb/>
泣涕泣交横下侍御左右皆伏地泣助皇后悲哀乃厚<lb/>
賜田宅金錢封公昆弟家於長安絳侯灌將軍等曰吾<lb/>
屬不死命乃且縣此兩人兩人所出㣲不可不為擇師<lb/>
<pb n="KR4h0132_WYG_503-4a"/>
傅賓客又復效呂氏大事也於是乃選長者士之有節<lb/>
行者與居竇長君少君由此為退讓君子不敢以尊貴<lb/>
驕人竇皇后病失明文帝幸邯鄲慎夫人尹姬皆毋子孝<lb/>
文帝崩孝景帝立乃封廣國為章武侯長君前死封其<lb/>
子彭祖為南皮侯吴楚反時竇太后從昆弟子竇嬰任<lb/>
俠自喜將兵以軍功為魏其侯竇氏凡三人為侯竇太<lb/>
后好黄帝老子言帝及太子諸竇不得不讀黄帝老子<lb/>
尊其術竇太后後孝景帝六歲建元六年崩合葬霸陵<lb/>
<pb n="KR4h0132_WYG_503-4b"/>
遺詔盡以東宮金錢財物賜長公主嫖<lb/>
　　蕭相國世家<hi>司馬遷</hi>
蕭相國何者沛豐人也以文無害為沛主吏掾髙祖為<lb/>
布衣時何數以吏事䕶髙祖髙祖為亭長常左右之髙<lb/>
祖以吏繇咸陽吏皆送奉錢三何獨以五秦御史監郡<lb/>
者與從事常辨之何乃給泗水卒史事第一秦御史欲<lb/>
入言徵何何固請得毋行及髙祖起為沛公何常為丞<lb/>
督事沛公至咸陽諸將皆爭走金帛財物之府分之何<lb/>
<pb n="KR4h0132_WYG_503-5a"/>
獨先入收秦丞相御史律令圖書藏之沛公為漢王以<lb/>
何為丞相項王與諸侯屠燒咸陽而去漢王所以具知<lb/>
天下阨塞户口多少强弱之處民所疾苦者以何具得<lb/>
秦圖書也何進言韓信漢王以信為大將軍語在淮陰<lb/>
侯事中漢王引兵東定三秦何以丞相留收巴蜀填撫<lb/>
諭告使給軍食漢二年漢王與諸侯擊楚何守關中侍<lb/>
太子治櫟陽為法令約束立宗廟社稷宮室縣邑輒奏<lb/>
上可許以從事即不及奏上輒以便宜施行上來以聞<lb/>
<pb n="KR4h0132_WYG_503-5b"/>
關中事計户口轉漕給軍漢王數失軍遁去何常興關<lb/>
中卒輒補缺上以此專屬任何闗中事漢三年漢王與<lb/>
項羽相距京索之間上數使使勞苦丞相鮑生謂丞相<lb/>
曰王暴衣露蓋數使使勞苦君者有疑君心也為君計<lb/>
莫若遣君子孫昆弟能勝兵者悉詣軍所上必益信君<lb/>
於是何從其計漢王大恱漢五年既殺項羽定天下論<lb/>
功行封羣臣爭功歲餘功不決髙祖以蕭何功最盛封<lb/>
為酇侯所食邑多功臣皆曰臣等身披堅執銳多者百<lb/>
<pb n="KR4h0132_WYG_503-6a"/>
餘戰少者數十合攻城略地大小各有差今蕭何未嘗<lb/>
有汗馬之勞徒持文墨議論不戰顧反居臣等上何也<lb/>
髙帝曰諸君知獵乎曰知之知獵狗乎曰知之髙帝曰<lb/>
夫獵追殺獸兔者狗也而發縱指示獸處者人也今諸<lb/>
君徒能得走獸耳功狗也至如蕭何發縱指示功人也<lb/>
且諸君獨以身隨我多者兩三人今蕭何舉宗數十人<lb/>
皆隨我功不可忘也羣臣皆莫敢言列侯畢巳受封及<lb/>
奏位次皆曰平陽侯曹參身被七十創攻城略地功最<lb/>
<pb n="KR4h0132_WYG_503-6b"/>
多宜第一上已撓功臣多封蕭何至位次未有以復難<lb/>
之然心欲何第一闗内侯鄂君進曰羣臣議皆誤夫曹<lb/>
參雖有野戰略地之功此特一時之事夫上與楚相距<lb/>
五歲常失軍亡衆逃身遁者數矣然蕭何常從闗中遣<lb/>
軍補其處非上所詔令召而數萬衆會上之乏絶者數<lb/>
矣夫漢與楚相守滎陽數年軍無見糧蕭何轉漕闗中<lb/>
給食不乏陛下雖數亡山東蕭何常全闗中以待陛下<lb/>
此萬世之功也今雖亡曹參等百數何缺於漢漢得之<lb/>
<pb n="KR4h0132_WYG_503-7a"/>
不必待以全奈何欲以一旦之功而加以萬世之功哉<lb/>
蕭何第一曹參次之髙祖曰善於是乃令蕭何賜帶劒<lb/>
履上殿入朝不趨上曰吾聞進賢受上賞蕭何功雖髙<lb/>
得鄂君乃益明於是因鄂君故所食闗内侯邑封為安<lb/>
平侯是日悉封何父子兄弟十餘人皆有食邑乃益封<lb/>
何二千户以帝嘗繇咸陽時何送我獨贏奉錢二也漢<lb/>
十一年陳豨反髙祖自將至邯鄲未罷淮陰侯謀反闗<lb/>
中呂后用蕭何計誅淮陰侯語在淮隂事中上巳聞淮隂<lb/>
<pb n="KR4h0132_WYG_503-7b"/>
侯誅使使拜丞相何為相國益封五千户令卒五百人<lb/>
一都尉為相國衛諸君皆賀召平獨弔召平者故秦東<lb/>
陵侯秦破為布衣貧種𤓰於長安城東𤓰美故世俗謂<lb/>
之東陵𤓰從召平以為名也召平謂相國曰禍自此始<lb/>
矣上暴露於外而君守於中非被矢石之事而益君封<lb/>
置衛者以今者淮隂侯新反於中疑君心矣夫置衛衛<lb/>
君非以寵君也願君讓封勿受悉以家私財佐軍則上<lb/>
心説相國從其計髙帝乃大喜漢十二年秋黥布反上<lb/>
<pb n="KR4h0132_WYG_503-8a"/>
自將擊之數使使問相國何為相國為上在軍乃拊循<lb/>
勉力百姓悉以所有佐軍如陳豨時客有説相國曰君<lb/>
滅族不久矣夫君位為相國功第一可復加哉然君初<lb/>
入闗中得百姓心十餘年矣皆附君常復孳孶得民和<lb/>
上所謂數問君者畏君傾動闗中今君胡不多買田地<lb/>
賤貰貸以自汚上心乃安於是相國從其計上乃大說<lb/>
上罷布軍歸民道遮行上書言相國賤强買民田宅數<lb/>
千萬上至相國謁上笑曰夫相國乃利民民所上書皆<lb/>
<pb n="KR4h0132_WYG_503-8b"/>
以與相國曰君自謝民相國因為民請曰長安地狹上<lb/>
林中多空地棄願令民得入田毋收槀為禽獸食上大<lb/>
怒曰相國多受賈人財物乃為請吾苑乃下相國廷尉<lb/>
械繫之數日王衛尉侍前問曰相國何大罪陛下繫之<lb/>
暴也上曰吾聞李斯相秦皇帝有善歸主有惡自與今<lb/>
相國多受賈豎金而為民請吾苑以自媚於民故繫治<lb/>
之王衛尉曰夫職事苟有便於民而請之真宰相事陛<lb/>
下奈何乃疑相國受賈人錢乎且陛下距楚數嵗陳豨<lb/>
<pb n="KR4h0132_WYG_503-9a"/>
黥布反陛下自將而往當是時相國守闗中摇足則闗<lb/>
以西非陛下有也相國不以此時為利今乃利賈人之<lb/>
金乎且秦以不聞其過亡天下李斯之分過又何足法<lb/>
哉陛下何疑宰相之淺也髙帝不懌是日使使持節赦<lb/>
出相國相國年老素恭謹入徒跣謝髙帝曰相國休矣<lb/>
相國為民請苑吾不許我不過為桀紂主而相國為賢<lb/>
相吾故繫相國欲令百姓聞吾過也何素不與曹參相<lb/>
能及何病孝惠自臨視相國病因問曰君即百歳後誰<lb/>
<pb n="KR4h0132_WYG_503-9b"/>
可代君者對曰知臣莫若主孝惠曰曹參何如何頓首<lb/>
曰帝得之矣臣死不恨矣何置田宅必居窮處為家不<lb/>
治垣屋曰後世賢師吾儉不賢毋為勢家所奪孝惠二<lb/>
年相國何卒諡為文終侯後嗣以罪失侯者四世絶天<lb/>
子輒復求何後封續酇侯功臣莫得比焉<lb/>
　　曹相國世家<hi>司馬遷</hi>
平陽侯曹參者沛人也秦時為沛獄掾而蕭何為主吏<lb/>
居縣為豪吏矣髙祖為沛公而初起也參以中涓從將<lb/>
<pb n="KR4h0132_WYG_503-10a"/>
擊胡陵方與攻秦監公軍大破之東下薛擊泗水守軍<lb/>
薛郭西復攻胡陵取之徙守方與方與反為魏擊之豐<lb/>
反為魏攻之賜爵七大夫擊秦司馬尼軍碭東破之取<lb/>
碭狐父祁善置又攻下邑以西至虞擊章邯車騎攻爰<lb/>
戚及亢父先登遷為五大夫北救東阿擊章邯軍陷陳<lb/>
追至濮陽攻定陶取臨濟南救雍丘擊李由軍破之殺<lb/>
李由虜秦侯一人秦將章邯破殺項梁也沛公與項羽<lb/>
引而東楚懷王以沛公為碭郡長將碭郡兵於是乃封<lb/>
<pb n="KR4h0132_WYG_503-10b"/>
參為執帛號曰建成君遷為戚公屬碭郡其後從攻東<lb/>
郡尉軍破之成武南擊王離軍成陽南復攻之杠里大<lb/>
破之追北西至開封擊趙賁軍破之圍趙賁開封城中<lb/>
西擊秦將楊熊軍於曲遇破之虜秦司馬及御史各一<lb/>
人遷為執珪從攻陽武下轘轅緱氏絶河津還擊趙賁<lb/>
軍尸北破之從南攻犨與南陽守齮戰陽城郭東陷陳<lb/>
取宛虜齮盡定南陽郡從西攻武闗嶢闗取之前攻秦<lb/>
軍藍田南又夜擊其北秦軍大破遂至咸陽滅秦項羽<lb/>
<pb n="KR4h0132_WYG_503-11a"/>
至以沛公為漢王漢王封參為建成侯從至漢中遷為<lb/>
將軍從還定三秦初攻下辯故道雍斄擊章平軍於好<lb/>
畤南破之圍好畤取壤鄉擊三秦軍壤東及髙櫟破之<lb/>
復圍章平章平出好畤走因擊趙賁内史保軍破之東<lb/>
取咸陽更命曰新城參將兵守景陵二十日三秦使章<lb/>
平等攻參參出擊大破之賜食邑於寧秦參以將軍引<lb/>
兵圍章邯於廢丘以中尉從漢王出臨晉闗至河内下<lb/>
修武渡圍津東擊龍且項他定陶破之東破碭蕭彭城<lb/>
<pb n="KR4h0132_WYG_503-11b"/>
擊項籍軍漢兵大敗走參以中尉圍取雍丘王武反於<lb/>
黄程處反於燕往擊盡破之柱天侯反於衍氏又進破<lb/>
取衍氏擊項嬰於昆陽追至葉還攻武疆因至滎陽參<lb/>
自漢中為將軍中尉從擊諸侯及項羽敗還至滎陽凡<lb/>
二歲髙祖三年拜為假左丞相入屯兵闗中月餘魏王<lb/>
豹反以假左丞相别與韓信東攻魏將軍孫遫軍東張大<lb/>
破之因攻安邑得魏將王襄擊魏王於曲陽追至武垣生<lb/>
得魏王豹取平陽得魏王母妻子盡定魏地凡五十二<lb/>
<pb n="KR4h0132_WYG_503-12a"/>
城賜食邑平陽因從韓信擊趙相國夏說軍於鄔東大<lb/>
破之斬夏說韓信與故常山王張耳引兵下井陘擊成<lb/>
安君而令參還圍趙别將戚將軍於鄔城中戚將軍出<lb/>
走追斬之乃引兵詣敖倉漢王之所韓信巳破趙為相<lb/>
國東擊齊參以右丞相屬韓信攻破齊歴下軍遂取臨<lb/>
淄還定濟北郡攻著漯隂平原鬲盧巳而從韓信擊龍<lb/>
且軍於上假密大破之斬龍且虜其將軍周蘭定齊凡<lb/>
得七十餘縣得故齊王田廣相田光其守相許章及故<lb/>
<pb n="KR4h0132_WYG_503-12b"/>
齊膠東將軍田既韓信為齊王引兵詣陳與漢王共破<lb/>
項羽而參留平齊未服者項籍巳死天下定漢王為皇<lb/>
帝韓信徙為楚王齊為郡參歸漢相印髙帝以長子肥<lb/>
為齊王而以參為齊相國以髙祖六年賜爵列侯與諸<lb/>
侯剖符世世勿絶食邑平陽萬六百三十户號曰平陽<lb/>
侯除前所食邑以齊相國擊陳豨將張春軍破之黥布<lb/>
反參以齊相國從悼惠王將兵車騎十二萬人與髙祖<lb/>
會擊黥布軍大破之南至蘄還定竹邑相蕭留參功凡<lb/>
<pb n="KR4h0132_WYG_503-13a"/>
下二國縣一百二十二得王二人相三人將軍六人大<lb/>
莫敖郡守司馬侯御史各一人孝惠帝元年除諸侯相<lb/>
國法更以參為齊丞相參之相齊齊七十城天下初定<lb/>
悼惠王富於春秋參盡召長老諸生問所以安集百姓<lb/>
如齊故俗諸儒以百數言人人殊參未知所定聞膠西<lb/>
有葢公善治黄老言使人厚幣請之既見葢公葢公為<lb/>
言治道貴清淨而民自定推此類具言之參於是避正堂<lb/>
舍葢公焉其治要用黄老術故相齊九年齊國安集大<lb/>
<pb n="KR4h0132_WYG_503-13b"/>
稱賢相惠帝二年蕭何卒參聞之告舍人趨治行吾將<lb/>
入相居無何使者果召參參去屬其後相曰以齊獄市<lb/>
為寄慎勿擾也後相曰治無大於此者乎參曰不然夫<lb/>
獄市者所以并容也今君擾之姦人安所容也吾是以<lb/>
先之參始微時與蕭何善及為將相有郤至何且死所<lb/>
推賢唯參參代何為漢相國舉事無所變更一遵蕭何<lb/>
約束擇郡國吏木詘於文辭重厚長者即召除為丞相<lb/>
史吏之言文刻深欲務聲名者輒斥去之日夜飲醇酒<lb/>
<pb n="KR4h0132_WYG_503-14a"/>
卿大夫已下吏及賔客見參不事事來者皆欲有言至<lb/>
者參輒飲以醇酒間之欲有所言復飲之醉而後去終<lb/>
莫得開說以為常相舍後園近吏舍吏舍日飲歌呼從<lb/>
吏惡之無如之何乃請參遊園中聞吏醉歌呼從吏幸<lb/>
相國召按之乃反取酒張坐飲亦歌呼與相應和參見<lb/>
人之有細過專掩匿覆蓋之府中無事參子窋為中大<lb/>
夫惠帝怪相國不治事以為豈少朕與乃謂窋曰若歸<lb/>
試從容私問而父曰髙帝新棄羣臣帝富於春秋君為<lb/>
<pb n="KR4h0132_WYG_503-14b"/>
相日飲無所請事何以憂天下乎然無言吾告若也窋<lb/>
既洗沐歸間侍自從其所諫參參怒而笞窋二百曰趣<lb/>
入侍天下事非若所當言也至朝時惠帝讓參曰與窋<lb/>
胡治乎乃者我使諫君也參免冠謝曰陛下自察聖武<lb/>
孰與髙帝上曰朕乃安敢望先帝乎曰陛下觀臣能孰<lb/>
與蕭何賢上曰君似不及也參曰陛下言之是也且髙<lb/>
帝與蕭何定天下法令既明今陛下垂拱參等守職遵<lb/>
而勿失不亦可乎惠帝曰善君休矣參為漢相國出入<lb/>
<pb n="KR4h0132_WYG_503-15a"/>
三年卒諡懿侯子窋代侯百姓歌之曰蕭何為法顜若<lb/>
畫一曹參代之守而勿失載其清淨民以寧一平陽侯<lb/>
窋髙后時為御史大夫孝文帝立免為侯立二十九年<lb/>
卒<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_503-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百三<lb/>
<pb n="KR4h0132_WYG_503-16a"/>
欽定四庫全書<lb/>
　文章辨體彚選卷五百三<lb/>
　　　　　　　　　　　　明　賀復徵　編<lb/>
史傳二十一<lb/>
　　外戚世家<hi>漢司馬遷</hi>
薄太后父吳人姓薄氏秦時與故魏王宗家女魏媪通<lb/>
生薄姬而薄父死山隂因葬焉及諸侯畔秦魏豹立為<lb/>
魏王而魏媪内其女於魏宮媪之許負所相相薄姬云<lb/>
<pb n="KR4h0132_WYG_503-16b"/>
當生天子是時項羽方與漢王相距滎陽天下未有所<lb/>
定豹初與漢擊楚及聞許負言心獨喜因背漢而畔中<lb/>
立更與楚連和漢使曹參等擊虜魏王豹以其國為郡<lb/>
而薄姬輸織室豹已死漢王入織室見薄姬有色詔内<lb/>
後宮歲餘不得幸始姬少時與管夫人趙子兒相愛約<lb/>
曰先貴無相忘己而管夫人趙子兒先幸漢王漢王坐<lb/>
河南宮成臯臺此兩美人相與笑薄姬初時約漢王聞<lb/>
之問其故兩人具以實告漢王漢王心慘然憐薄姬是<lb/>
<pb n="KR4h0132_WYG_503-17a"/>
日召而幸之薄姬曰昨暮夜妾夢蒼龍據吾腹髙帝曰<lb/>
此貴徵也吾為女遂成之一幸生男是為代王其後薄<lb/>
姬希見髙祖髙祖崩諸御幸姬戚夫人之屬呂太后怒<lb/>
皆幽之不得出宮而薄姬以希見故得出從子之代為<lb/>
代王太后太后弟薄昭從如代代王立十七年髙后崩<lb/>
大臣議立後疾外家呂氏强皆稱薄氏仁善故迎代王<lb/>
立為孝文皇帝而太后改號曰皇太后弟薄昭封為軹<lb/>
侯<lb/>
<pb n="KR4h0132_WYG_503-17b"/>
竇太后趙之清河觀津人也呂太后時竇姬以良家子<lb/>
入宮侍太后太后出宮人以賜諸王各五人竇姬與在<lb/>
行中竇姬家在清河欲如趙近家請其主遣宦者吏必<lb/>
置我籍趙之伍中宦者忘之誤置其籍代伍中籍奏詔<lb/>
可當行竇姬涕泣怨其宦者不欲徃相强乃肯行至代<lb/>
代王獨幸竇姬生女嫖後生兩男而代王王后生四男<lb/>
先代王未入立為帝而王后卒及代王立為帝而王后<lb/>
所生四男更病死孝文帝立數月公卿請立太子而竇<lb/>
<pb n="KR4h0132_WYG_503-18a"/>
姬長男最長立為太子立竇姬為皇后女嫖為長公主<lb/>
其明年立少子武為代王已而又徙梁是為梁孝王竇<lb/>
皇后親蚤卒葬觀津於是薄太后乃詔有司追尊竇后<lb/>
父為安成侯母曰安成夫人令清河置園邑二百家長<lb/>
丞奉守比靈文園法竇皇后兄竇長君弟曰竇廣國字<lb/>
少君少君年四五歲時家貧為人所略賣其家不知其<lb/>
處傳十餘家至宜陽為其主入山作炭寒卧岸下百餘<lb/>
人岸崩盡壓殺卧者少君獨得脱不死自卜數日當為<lb/>
<pb n="KR4h0132_WYG_503-18b"/>
侯從其家至長安聞竇皇后新立家在觀津姓竇氏廣<lb/>
國去時雖小識其縣名及姓又嘗與其姊採桑墮用為<lb/>
符信上書自陳竇皇后言之於文帝召見問之具言其<lb/>
故果是又復問他何以為驗對曰姊去我西時與我決<lb/>
於傳舍中丐沐沐我請食飯我乃去於是竇后持之而<lb/>
泣涕泣交横下侍御左右皆伏地泣助皇后悲哀乃厚<lb/>
賜田宅金錢封公昆弟家於長安絳侯灌將軍等曰吾<lb/>
屬不死命乃且縣此兩人兩人所出㣲不可不為擇師<lb/>
<pb n="KR4h0132_WYG_503-19a"/>
傅賓客又復效呂氏大事也於是乃選長者士之有節<lb/>
行者與居竇長君少君由此為退讓君子不敢以尊貴<lb/>
驕人竇皇后病失明文帝幸邯鄲慎夫人尹姬皆毋子孝<lb/>
文帝崩孝景帝立乃封廣國為章武侯長君前死封其<lb/>
子彭祖為南皮侯吴楚反時竇太后從昆弟子竇嬰任<lb/>
俠自喜將兵以軍功為魏其侯竇氏凡三人為侯竇太<lb/>
后好黄帝老子言帝及太子諸竇不得不讀黄帝老子<lb/>
尊其術竇太后後孝景帝六歲建元六年崩合葬霸陵<lb/>
<pb n="KR4h0132_WYG_503-19b"/>
遺詔盡以東宮金錢財物賜長公主嫖<lb/>
　　蕭相國世家<hi>司馬遷</hi>
蕭相國何者沛豐人也以文無害為沛主吏掾髙祖為<lb/>
布衣時何數以吏事䕶髙祖髙祖為亭長常左右之髙<lb/>
祖以吏繇咸陽吏皆送奉錢三何獨以五秦御史監郡<lb/>
者與從事常辨之何乃給泗水卒史事第一秦御史欲<lb/>
入言徵何何固請得毋行及髙祖起為沛公何常為丞<lb/>
督事沛公至咸陽諸將皆爭走金帛財物之府分之何<lb/>
<pb n="KR4h0132_WYG_503-20a"/>
獨先入收秦丞相御史律令圖書藏之沛公為漢王以<lb/>
何為丞相項王與諸侯屠燒咸陽而去漢王所以具知<lb/>
天下阨塞户口多少强弱之處民所疾苦者以何具得<lb/>
秦圖書也何進言韓信漢王以信為大將軍語在淮陰<lb/>
侯事中漢王引兵東定三秦何以丞相留收巴蜀填撫<lb/>
諭告使給軍食漢二年漢王與諸侯擊楚何守關中侍<lb/>
太子治櫟陽為法令約束立宗廟社稷宮室縣邑輒奏<lb/>
上可許以從事即不及奏上輒以便宜施行上來以聞<lb/>
<pb n="KR4h0132_WYG_503-20b"/>
關中事計户口轉漕給軍漢王數失軍遁去何常興關<lb/>
中卒輒補缺上以此專屬任何闗中事漢三年漢王與<lb/>
項羽相距京索之間上數使使勞苦丞相鮑生謂丞相<lb/>
曰王暴衣露蓋數使使勞苦君者有疑君心也為君計<lb/>
莫若遣君子孫昆弟能勝兵者悉詣軍所上必益信君<lb/>
於是何從其計漢王大恱漢五年既殺項羽定天下論<lb/>
功行封羣臣爭功歲餘功不決髙祖以蕭何功最盛封<lb/>
為酇侯所食邑多功臣皆曰臣等身披堅執銳多者百<lb/>
<pb n="KR4h0132_WYG_503-21a"/>
餘戰少者數十合攻城略地大小各有差今蕭何未嘗<lb/>
有汗馬之勞徒持文墨議論不戰顧反居臣等上何也<lb/>
髙帝曰諸君知獵乎曰知之知獵狗乎曰知之髙帝曰<lb/>
夫獵追殺獸兔者狗也而發縱指示獸處者人也今諸<lb/>
君徒能得走獸耳功狗也至如蕭何發縱指示功人也<lb/>
且諸君獨以身隨我多者兩三人今蕭何舉宗數十人<lb/>
皆隨我功不可忘也羣臣皆莫敢言列侯畢巳受封及<lb/>
奏位次皆曰平陽侯曹參身被七十創攻城略地功最<lb/>
<pb n="KR4h0132_WYG_503-21b"/>
多宜第一上已撓功臣多封蕭何至位次未有以復難<lb/>
之然心欲何第一闗内侯鄂君進曰羣臣議皆誤夫曹<lb/>
參雖有野戰略地之功此特一時之事夫上與楚相距<lb/>
五歲常失軍亡衆逃身遁者數矣然蕭何常從闗中遣<lb/>
軍補其處非上所詔令召而數萬衆會上之乏絶者數<lb/>
矣夫漢與楚相守滎陽數年軍無見糧蕭何轉漕闗中<lb/>
給食不乏陛下雖數亡山東蕭何常全闗中以待陛下<lb/>
此萬世之功也今雖亡曹參等百數何缺於漢漢得之<lb/>
<pb n="KR4h0132_WYG_503-22a"/>
不必待以全奈何欲以一旦之功而加以萬世之功哉<lb/>
蕭何第一曹參次之髙祖曰善於是乃令蕭何賜帶劒<lb/>
履上殿入朝不趨上曰吾聞進賢受上賞蕭何功雖髙<lb/>
得鄂君乃益明於是因鄂君故所食闗内侯邑封為安<lb/>
平侯是日悉封何父子兄弟十餘人皆有食邑乃益封<lb/>
何二千户以帝嘗繇咸陽時何送我獨贏奉錢二也漢<lb/>
十一年陳豨反髙祖自將至邯鄲未罷淮陰侯謀反闗<lb/>
中呂后用蕭何計誅淮陰侯語在淮隂事中上巳聞淮隂<lb/>
<pb n="KR4h0132_WYG_503-22b"/>
侯誅使使拜丞相何為相國益封五千户令卒五百人<lb/>
一都尉為相國衛諸君皆賀召平獨弔召平者故秦東<lb/>
陵侯秦破為布衣貧種𤓰於長安城東𤓰美故世俗謂<lb/>
之東陵𤓰從召平以為名也召平謂相國曰禍自此始<lb/>
矣上暴露於外而君守於中非被矢石之事而益君封<lb/>
置衛者以今者淮隂侯新反於中疑君心矣夫置衛衛<lb/>
君非以寵君也願君讓封勿受悉以家私財佐軍則上<lb/>
心説相國從其計髙帝乃大喜漢十二年秋黥布反上<lb/>
<pb n="KR4h0132_WYG_503-23a"/>
自將擊之數使使問相國何為相國為上在軍乃拊循<lb/>
勉力百姓悉以所有佐軍如陳豨時客有説相國曰君<lb/>
滅族不久矣夫君位為相國功第一可復加哉然君初<lb/>
入闗中得百姓心十餘年矣皆附君常復孳孶得民和<lb/>
上所謂數問君者畏君傾動闗中今君胡不多買田地<lb/>
賤貰貸以自汚上心乃安於是相國從其計上乃大說<lb/>
上罷布軍歸民道遮行上書言相國賤强買民田宅數<lb/>
千萬上至相國謁上笑曰夫相國乃利民民所上書皆<lb/>
<pb n="KR4h0132_WYG_503-23b"/>
以與相國曰君自謝民相國因為民請曰長安地狹上<lb/>
林中多空地棄願令民得入田毋收槀為禽獸食上大<lb/>
怒曰相國多受賈人財物乃為請吾苑乃下相國廷尉<lb/>
械繫之數日王衛尉侍前問曰相國何大罪陛下繫之<lb/>
暴也上曰吾聞李斯相秦皇帝有善歸主有惡自與今<lb/>
相國多受賈豎金而為民請吾苑以自媚於民故繫治<lb/>
之王衛尉曰夫職事苟有便於民而請之真宰相事陛<lb/>
下奈何乃疑相國受賈人錢乎且陛下距楚數嵗陳豨<lb/>
<pb n="KR4h0132_WYG_503-24a"/>
黥布反陛下自將而往當是時相國守闗中摇足則闗<lb/>
以西非陛下有也相國不以此時為利今乃利賈人之<lb/>
金乎且秦以不聞其過亡天下李斯之分過又何足法<lb/>
哉陛下何疑宰相之淺也髙帝不懌是日使使持節赦<lb/>
出相國相國年老素恭謹入徒跣謝髙帝曰相國休矣<lb/>
相國為民請苑吾不許我不過為桀紂主而相國為賢<lb/>
相吾故繫相國欲令百姓聞吾過也何素不與曹參相<lb/>
能及何病孝惠自臨視相國病因問曰君即百歳後誰<lb/>
<pb n="KR4h0132_WYG_503-24b"/>
可代君者對曰知臣莫若主孝惠曰曹參何如何頓首<lb/>
曰帝得之矣臣死不恨矣何置田宅必居窮處為家不<lb/>
治垣屋曰後世賢師吾儉不賢毋為勢家所奪孝惠二<lb/>
年相國何卒諡為文終侯後嗣以罪失侯者四世絶天<lb/>
子輒復求何後封續酇侯功臣莫得比焉<lb/>
　　曹相國世家<hi>司馬遷</hi>
平陽侯曹參者沛人也秦時為沛獄掾而蕭何為主吏<lb/>
居縣為豪吏矣髙祖為沛公而初起也參以中涓從將<lb/>
<pb n="KR4h0132_WYG_503-25a"/>
擊胡陵方與攻秦監公軍大破之東下薛擊泗水守軍<lb/>
薛郭西復攻胡陵取之徙守方與方與反為魏擊之豐<lb/>
反為魏攻之賜爵七大夫擊秦司馬尼軍碭東破之取<lb/>
碭狐父祁善置又攻下邑以西至虞擊章邯車騎攻爰<lb/>
戚及亢父先登遷為五大夫北救東阿擊章邯軍陷陳<lb/>
追至濮陽攻定陶取臨濟南救雍丘擊李由軍破之殺<lb/>
李由虜秦侯一人秦將章邯破殺項梁也沛公與項羽<lb/>
引而東楚懷王以沛公為碭郡長將碭郡兵於是乃封<lb/>
<pb n="KR4h0132_WYG_503-25b"/>
參為執帛號曰建成君遷為戚公屬碭郡其後從攻東<lb/>
郡尉軍破之成武南擊王離軍成陽南復攻之杠里大<lb/>
破之追北西至開封擊趙賁軍破之圍趙賁開封城中<lb/>
西擊秦將楊熊軍於曲遇破之虜秦司馬及御史各一<lb/>
人遷為執珪從攻陽武下轘轅緱氏絶河津還擊趙賁<lb/>
軍尸北破之從南攻犨與南陽守齮戰陽城郭東陷陳<lb/>
取宛虜齮盡定南陽郡從西攻武闗嶢闗取之前攻秦<lb/>
軍藍田南又夜擊其北秦軍大破遂至咸陽滅秦項羽<lb/>
<pb n="KR4h0132_WYG_503-26a"/>
至以沛公為漢王漢王封參為建成侯從至漢中遷為<lb/>
將軍從還定三秦初攻下辯故道雍斄擊章平軍於好<lb/>
畤南破之圍好畤取壤鄉擊三秦軍壤東及髙櫟破之<lb/>
復圍章平章平出好畤走因擊趙賁内史保軍破之東<lb/>
取咸陽更命曰新城參將兵守景陵二十日三秦使章<lb/>
平等攻參參出擊大破之賜食邑於寧秦參以將軍引<lb/>
兵圍章邯於廢丘以中尉從漢王出臨晉闗至河内下<lb/>
修武渡圍津東擊龍且項他定陶破之東破碭蕭彭城<lb/>
<pb n="KR4h0132_WYG_503-26b"/>
擊項籍軍漢兵大敗走參以中尉圍取雍丘王武反於<lb/>
黄程處反於燕往擊盡破之柱天侯反於衍氏又進破<lb/>
取衍氏擊項嬰於昆陽追至葉還攻武疆因至滎陽參<lb/>
自漢中為將軍中尉從擊諸侯及項羽敗還至滎陽凡<lb/>
二歲髙祖三年拜為假左丞相入屯兵闗中月餘魏王<lb/>
豹反以假左丞相别與韓信東攻魏將軍孫遫軍東張大<lb/>
破之因攻安邑得魏將王襄擊魏王於曲陽追至武垣生<lb/>
得魏王豹取平陽得魏王母妻子盡定魏地凡五十二<lb/>
<pb n="KR4h0132_WYG_503-27a"/>
城賜食邑平陽因從韓信擊趙相國夏說軍於鄔東大<lb/>
破之斬夏說韓信與故常山王張耳引兵下井陘擊成<lb/>
安君而令參還圍趙别將戚將軍於鄔城中戚將軍出<lb/>
走追斬之乃引兵詣敖倉漢王之所韓信巳破趙為相<lb/>
國東擊齊參以右丞相屬韓信攻破齊歴下軍遂取臨<lb/>
淄還定濟北郡攻著漯隂平原鬲盧巳而從韓信擊龍<lb/>
且軍於上假密大破之斬龍且虜其將軍周蘭定齊凡<lb/>
得七十餘縣得故齊王田廣相田光其守相許章及故<lb/>
<pb n="KR4h0132_WYG_503-27b"/>
齊膠東將軍田既韓信為齊王引兵詣陳與漢王共破<lb/>
項羽而參留平齊未服者項籍巳死天下定漢王為皇<lb/>
帝韓信徙為楚王齊為郡參歸漢相印髙帝以長子肥<lb/>
為齊王而以參為齊相國以髙祖六年賜爵列侯與諸<lb/>
侯剖符世世勿絶食邑平陽萬六百三十户號曰平陽<lb/>
侯除前所食邑以齊相國擊陳豨將張春軍破之黥布<lb/>
反參以齊相國從悼惠王將兵車騎十二萬人與髙祖<lb/>
會擊黥布軍大破之南至蘄還定竹邑相蕭留參功凡<lb/>
<pb n="KR4h0132_WYG_503-28a"/>
下二國縣一百二十二得王二人相三人將軍六人大<lb/>
莫敖郡守司馬侯御史各一人孝惠帝元年除諸侯相<lb/>
國法更以參為齊丞相參之相齊齊七十城天下初定<lb/>
悼惠王富於春秋參盡召長老諸生問所以安集百姓<lb/>
如齊故俗諸儒以百數言人人殊參未知所定聞膠西<lb/>
有葢公善治黄老言使人厚幣請之既見葢公葢公為<lb/>
言治道貴清淨而民自定推此類具言之參於是避正堂<lb/>
舍葢公焉其治要用黄老術故相齊九年齊國安集大<lb/>
<pb n="KR4h0132_WYG_503-28b"/>
稱賢相惠帝二年蕭何卒參聞之告舍人趨治行吾將<lb/>
入相居無何使者果召參參去屬其後相曰以齊獄市<lb/>
為寄慎勿擾也後相曰治無大於此者乎參曰不然夫<lb/>
獄市者所以并容也今君擾之姦人安所容也吾是以<lb/>
先之參始微時與蕭何善及為將相有郤至何且死所<lb/>
推賢唯參參代何為漢相國舉事無所變更一遵蕭何<lb/>
約束擇郡國吏木詘於文辭重厚長者即召除為丞相<lb/>
史吏之言文刻深欲務聲名者輒斥去之日夜飲醇酒<lb/>
<pb n="KR4h0132_WYG_503-29a"/>
卿大夫已下吏及賔客見參不事事來者皆欲有言至<lb/>
者參輒飲以醇酒間之欲有所言復飲之醉而後去終<lb/>
莫得開說以為常相舍後園近吏舍吏舍日飲歌呼從<lb/>
吏惡之無如之何乃請參遊園中聞吏醉歌呼從吏幸<lb/>
相國召按之乃反取酒張坐飲亦歌呼與相應和參見<lb/>
人之有細過專掩匿覆蓋之府中無事參子窋為中大<lb/>
夫惠帝怪相國不治事以為豈少朕與乃謂窋曰若歸<lb/>
試從容私問而父曰髙帝新棄羣臣帝富於春秋君為<lb/>
<pb n="KR4h0132_WYG_503-29b"/>
相日飲無所請事何以憂天下乎然無言吾告若也窋<lb/>
既洗沐歸間侍自從其所諫參參怒而笞窋二百曰趣<lb/>
入侍天下事非若所當言也至朝時惠帝讓參曰與窋<lb/>
胡治乎乃者我使諫君也參免冠謝曰陛下自察聖武<lb/>
孰與髙帝上曰朕乃安敢望先帝乎曰陛下觀臣能孰<lb/>
與蕭何賢上曰君似不及也參曰陛下言之是也且髙<lb/>
帝與蕭何定天下法令既明今陛下垂拱參等守職遵<lb/>
而勿失不亦可乎惠帝曰善君休矣參為漢相國出入<lb/>
<pb n="KR4h0132_WYG_503-30a"/>
三年卒諡懿侯子窋代侯百姓歌之曰蕭何為法顜若<lb/>
畫一曹參代之守而勿失載其清淨民以寧一平陽侯<lb/>
窋髙后時為御史大夫孝文帝立免為侯立二十九年<lb/>
卒<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_503-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百三<lb/>
</p>
<p>
</p>
  </div>
</body>
</text>
</TEI>
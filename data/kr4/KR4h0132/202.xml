<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷二百二</head> <lb/>
    <p>
<pb n="KR4h0132_WYG_202-1a"/>
欽定四庫全書<lb/>
　文章辨體彚選卷二百二<lb/>
　　　　　　　　　　　　眀　賀復徵　編<lb/>
説書<lb/>
　徐師曽曰按説書者儒臣進講之詞也人主好學則<lb/>
　觀覽經史而儒臣因説其義以進之謂之説書唯蘓<lb/>
　文忠公集有邇英進讀數條而文鑑取以為説書題<lb/>
　今制經筵進講亦有講章首列訓詁次陳大義而以<lb/>
<pb n="KR4h0132_WYG_202-1b"/>
　規風終焉欲其易曉故篇首多用俗語與此類所載<lb/>
　者夐異<lb/>
　　問大夫無遂事<hi>宋蘇軾</hi>
對春秋之書遂一也而有善惡存焉君子觀其當時之<lb/>
實而已矣利害出於一時而制之於千里之外當此之<lb/>
時而不遂君子以為固上之不足以利國下之不足以<lb/>
利民可以復命而後請當此之時而遂君子以為專專<lb/>
者固所貶也而固者亦所譏也故曰春秋之書遂一也<lb/>
<pb n="KR4h0132_WYG_202-2a"/>
而有善惡存焉君子觀其當時之實而已矣公子結媵<lb/>
陳人之婦於鄄遂及齊侯宋公盟公羊傳曰媵不書此<lb/>
何以書以其有遂事書大夫無遂事此其言遂何大夫<lb/>
出疆有可以安國家利社稷則専之可也公子遂如京<lb/>
師遂如晉公羊亦曰大夫無遂事此其言遂何公不得<lb/>
為政也其書遂一也而善惡如此之相逺豈可以不察<lb/>
其實哉春秋者後世所以學為臣之法也謂遂之不譏<lb/>
則愚恐後之為臣者流而為專謂遂之皆譏則愚恐後<lb/>
<pb n="KR4h0132_WYG_202-2b"/>
之為臣者執而為固故曰觀乎當時之實而已矣西漢<lb/>
之法有矯詔之罪而當時之名臣皆引此以為據若汲<lb/>
黯開倉以賑饑民陳湯發兵以誅郅支若此者專之可<lb/>
也不然獲罪於春秋矣謹對<lb/>
進讀<lb/>
　　漢高祖赦季布唐突屈通不降高祖<hi>蘓軾</hi>
軾以謂漢高祖唐高祖皆創業之賢君季布屈突通皆<lb/>
一時之烈丈夫唯烈丈夫故能以身殉主有死無二唯<lb/>
<pb n="KR4h0132_WYG_202-3a"/>
賢君故能推至公之心不以私怨殺士此可以為萬世<lb/>
臣主之法<lb/>
　　狄山論匃奴和親<hi>蘓軾</hi>
軾謹按漢制博士秩皆六百石耳然朝廷有大事必與<lb/>
丞相御史九卿列侯同議可否盖親儒臣尊經術不以<lb/>
小臣而廢其言故狄山得與張湯爭議上前此人臣之<lb/>
所甚難而人主之所欲聞也温顔以来之虗懷以受之<lb/>
猶恐不敢言况如武帝作色憑怒致之於死乎故湯之<lb/>
<pb n="KR4h0132_WYG_202-3b"/>
用事至使盗賊半天下而漢室幾亂盖起於狄山之不<lb/>
容也<lb/>
　　顔真卿守平原以抗祿山<hi>蘇軾</hi>
軾以謂古者仕人無内外輕重之異故雖漢宣之急賢<lb/>
蕭望之之得君猶更出治民然後大用非獨以歴試人<lb/>
材亦所以維持四方均内外之勢也唐開元天寳間重<lb/>
内輕外當時公卿名臣非以罪責不出守郡雖藩鎮帥<lb/>
守自以為不如寺監之僚佐故郡縣多不得人禄山之<lb/>
<pb n="KR4h0132_WYG_202-4a"/>
亂河北二十四郡一朝降賊獨一顔真卿而眀皇初不<lb/>
識也此重内輕外之弊可以為鍳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_202-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百二<lb/>
</p>
<p>
</p>
  </div>
</body>
</text>
</TEI>
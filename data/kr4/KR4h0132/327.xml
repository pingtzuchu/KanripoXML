<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷三百二十七</head> <lb/>
    <p>
<pb n="KR4h0132_WYG_327-1a"/>
欽定四庫全書<lb/>
　文章辨體彚選卷三百二十七<lb/>
　　　　　　　　　　　　明　賀復徴　編<lb/>
序四十七<hi>詞曲類</hi>
　　水滸傳自序<hi>元施伯雨</hi>
人生三十而未娶不應更娶四十而未仕不應更仕五<lb/>
十不應為家六十不應岀游何以言之用違其時事易<lb/>
盡也朝日初出蒼蒼涼涼澡頭面裹巾幘進盤飱嚼楊<lb/>
<pb n="KR4h0132_WYG_327-1b"/>
木諸事甫畢起問可中中已乆矣中前如此中後可知<lb/>
一日如此三萬六千日何有以此思憂竟何所得樂矣<lb/>
毎怪人言某甲於今若干嵗夫若干者積而有之之謂<lb/>
今其嵗積在何許可取而數之否可見已往之吾悉已<lb/>
變滅不寜如是吾書至此句此句以前已疾變滅是以<lb/>
可痛也快書之事莫若友快友之快莫若談其誰曰不<lb/>
然然亦何曽多得有時風寒有時泥雨有時卧病有時<lb/>
不值如是等時真住牢獄矣舍下薄田不多多種秫米<lb/>
<pb n="KR4h0132_WYG_327-2a"/>
身不能飲吾友來需飲也舍下門臨大河嘉樹有䕃為<lb/>
吾友行立蹲坐處也舍下執炊爨理盤槅者僅老婢四<lb/>
人其餘凡畜童子大小十有餘人便於馳走迎送傳接<lb/>
簡帖也舍下童婢稍閒便課其縳帚織席縳帚所以埽<lb/>
地織席供吾友坐也吾友畢來當得十有六人然而畢<lb/>
來之日為少非甚風雨而盡不來之日亦少大率日以<lb/>
六七人來為常矣吾友來亦不便飲酒欲飲則飲欲止<lb/>
先止各隨其心不以酒為樂以談為樂也吾友談不及<lb/>
<pb n="KR4h0132_WYG_327-2b"/>
朝廷非但安分亦以路遥傳聞為多傳聞之言無實無<lb/>
實即唐喪唾津矣亦不及人過失者天下之人本無過<lb/>
失不應吾詆誣之也所發之言不求驚人人亦不驚未<lb/>
嘗不欲人解而人卒亦不能解者事在性情之際世人<lb/>
多忙未曽嘗問也吾友既皆繡淡通濶之士其所發明<lb/>
四方可遇然而每日言畢即休無人記録有時亦思集<lb/>
成一書用贈後人而至今闕如者名心既盡其心多懶<lb/>
一㣲言求樂著書心苦二身死之後無能讀人三今年<lb/>
<pb n="KR4h0132_WYG_327-3a"/>
所作明年必悔四也是水滸傳七十一卷則吾友散後<lb/>
燈下戯墨為多風雨甚無人來之時半之然而經營於<lb/>
心乆而成習不必伸紙執筆然後發揮蓋薄暮籬落之<lb/>
下五更卧被之中垂首撚帶睇目觀物之際皆有所遇<lb/>
矣或若問言既已未嘗集為一書云何獨有此傳則豈<lb/>
非此傳成之無名不成無損一心閒試弄舒卷自恣二<lb/>
無賢無愚無不能讀三文章得失小不足悔四也嗚呼<lb/>
哀哉吾生有涯吾烏乎知後人之讀吾書者謂何但取<lb/>
<pb n="KR4h0132_WYG_327-3b"/>
今日以示吾友吾友讀之而樂斯亦足耳且未知吾之<lb/>
後身讀之謂何亦未知吾之後身得讀此書者乎吾又<lb/>
安所用其眷念哉東都施耐庵序<lb/>
　　曲序<hi>徐渭</hi>
海樵君詩篇子都矦已刻於粤南至是從子某又取君<lb/>
所為曲若干首刻而播於里巷藏其副於息柯亭中目<lb/>
曰息柯餘韻從衆好也業已要予發其意於篇端予雖<lb/>
尚未見全篇也而故嘗與海樵君游則固諗其音矣辟<lb/>
<pb n="KR4h0132_WYG_327-4a"/>
若好琴瑟然其音無所不具其抒之於思也極其所到<lb/>
怨誹則可以稱小雅好色則可以配國風而其按之於<lb/>
指也遇小雅則聞之者足以怨遇國風則聞之者足以<lb/>
宣而君今已絃解而柱崩矣琴瑟之音杳然雲散風駛<lb/>
而獨留者譜固聞之者之所欲傾耳而起君於松楸之<lb/>
表者也而烏知其不傳哉語曰睹貌相悦人之情也悦<lb/>
則慕慕則鬱鬱而有所宣則情散而事已無所宣或結<lb/>
而疹否則或濳而必行其幽是故聲之者宣之也故觀<lb/>
<pb n="KR4h0132_WYG_327-4b"/>
兹譜者人將以為登徒子莫如君余獨以為反登徒子<lb/>
莫如君獨其聲艶耳空同子稱董子崔張劇當直繼離<lb/>
騷然則艶者固不妨於騷也噫此豈能人人盡道之哉<lb/>
　　序拜月西廂傳<hi>李贄</hi>
拜月西廂化工也琵琶畫工也夫所謂畫工者以其能<lb/>
奪天地之化工而其孰知天地之無工乎今夫天之所<lb/>
生地之所長百卉具在人見而愛之矣至覔其工了不<lb/>
可得豈其智固不能得之與要之造化無工雖有神聖<lb/>
<pb n="KR4h0132_WYG_327-5a"/>
亦不能識知化工之所在而其誰能得之由此觀之畫<lb/>
工雖巧已落苐二義矣文章之事寸心千古可悲也夫<lb/>
且吾聞之追風逐電之足决不在於牝牡驪黄之間聲<lb/>
應氣求之夫决不在於㝷行數墨之士風行水上之文<lb/>
决不在於一字一句之竒若夫結搆之宻偶對之切依<lb/>
於理道合乎法度首尾相應虚實相生種種禪病皆所以<lb/>
語文而皆不可以語於天下之至文也雜劇院本此遊<lb/>
戲之上乘也西廂拜月何工之有蓋工莫工於琵琶矣<lb/>
<pb n="KR4h0132_WYG_327-5b"/>
彼高生者固已殫其力之所能工而極吾才於既竭唯<lb/>
作者窮巧極工不遺餘力是故語盡而意亦盡詞竭而<lb/>
味索然亦隨以竭吾嘗攬琵琶而彈之矣一彈而嘆再<lb/>
彈而怨三彈而向之怨嘆無復存者此其故何耶豈其<lb/>
似真非真所以入人之心者不深耶蓋雖工巧之極其<lb/>
氣力限量只可達於皮膚血骨之間則其感人僅僅如<lb/>
是何足怪哉西廂拜月乃不如是意者宇宙之内本自<lb/>
有如此可喜之人如化工之於物其工巧自不可思議<lb/>
<pb n="KR4h0132_WYG_327-6a"/>
爾且夫世之真能文者比其初皆非有意於為文也其<lb/>
胸中有如許無狀可怪之事其喉間有如許欲吐而不<lb/>
敢吐之物其口頭又時時有許多欲語而莫可所以告<lb/>
語之處蓄極積乆勢不能遏一旦見景生情觸目興嘆<lb/>
奪他人之酒杯澆自已之壘磈訴心中之不平感數竒<lb/>
於千載既已噴玉唾珠昭回雲漢為章於天矣遂亦自<lb/>
負發狂大呌流涕慟哭不能自止寜使見者聞者切齒<lb/>
咬牙欲殺欲割而終不忍藏於名山投之水火予覽斯<lb/>
<pb n="KR4h0132_WYG_327-6b"/>
記想見其為人當其時必有大不得意於君臣朋友之<lb/>
間者故借夫婦離合因縁以發其端於是焉喜佳人之<lb/>
難得羨張生之竒遇比雲雨之翻覆嘆今人之如土其<lb/>
尤可笑者小小風流一事耳至比之張旭張顛羲之獻<lb/>
之而又過之堯夫云唐虞揖讓三杯酒湯武征誅一局<lb/>
棋夫征誅揖讓何等也而以一杯一局覷之至𣺌小矣<lb/>
嗚呼今古豪傑大扺皆然小中見大大中見小舉一毛<lb/>
端建寳王刹坐㣲塵裏轉大法輪此自至理非干戯論<lb/>
<pb n="KR4h0132_WYG_327-7a"/>
倘爾不信中庭月下木落秋空寂寞書齋獨自無賴試<lb/>
取琴心一彈再鼓其無盡藏不可思議工巧固可思也<lb/>
嗚呼若彼作者吾安能見之與<lb/>
　　批㸃玉茗堂牡丹亭詞序<hi>王思任</hi>
火可畫風不可描氷可鏤空不可幹蓋神君氣母别有<lb/>
追似之手庸工不與耳古今高才莫高於易易者象也<lb/>
象也者像也其次則五經逓廣之此外能言其所像人<lb/>
亦不多左丘明宋玉䝉莊司馬子長陶淵明老杜大蘇<lb/>
<pb n="KR4h0132_WYG_327-7b"/>
羅貫中王實甫我明王元美徐文長湯若士而已若士<lb/>
時文既絶古文詞詩歌尺牘𤣥貴浩鮮妙處夥頥然稟<lb/>
胎江右開乳六朝赬糟粉肉響屧扳袍之意時或有之<lb/>
至其傳竒靈洞散活尖酸史因子用元以古行筆筆風<lb/>
來層層空到即若士自謂一生四夢得意處惟在牡丹<lb/>
情深一叙讀未三行人已魂消肌栗而安頓齣字亦自<lb/>
確妙不易其欵置數人笑者真笑笑即有聲啼者真啼<lb/>
啼即有淚歎者真歎歎即有氣杜麗娘之妖也桞夢梅<lb/>
<pb n="KR4h0132_WYG_327-8a"/>
之癡也老夫人之軟也杜安撫之古執也陳最良之霧<lb/>
也春香之賊牢也無不從筋節竅髓以探其七情生動<lb/>
之㣲也杜麗娘雋過言鳥觸似羚羊月可沈天可瘦泉<lb/>
臺可瞑獠牙判髪可狎而處而梅桞二字一靈咬住心<lb/>
不肯使刼灰燒失栁生見鬼見神痛呌頑紙滿心滿意<lb/>
只要挿花老夫人眢是血描腸鄰斷草拾得珠還蔗不<lb/>
陪蘖杜安撫搖頭山屹强笑河清一味做官半言難入<lb/>
陳教授滿口塾書一身襶氣小要便益大經險怪春香<lb/>
<pb n="KR4h0132_WYG_327-8b"/>
貶眼即知錐心必盡亦文亦史亦敗亦成如此等人皆<lb/>
若士𤣥空中増減朽塑而以毫鋒吹氣生活之者也然<lb/>
此猶若士之形似也而其立言神指邯鄲仙也南柯佛<lb/>
也紫釵俠也牡丹亭情也若士以為情不可以論理死<lb/>
不足以盡情百千情事一死而止則情莫有深於阿麗<lb/>
者矣况其感應相與得易之咸從一而終得易之恒則<lb/>
不第情之深而又為情之至正者今有形一接而即殉<lb/>
夫以死骨香名永用表千秋安在其無知之性不本於<lb/>
<pb n="KR4h0132_WYG_327-9a"/>
一時之情也則杜麗娘之情正所同也而深所獨也宜<lb/>
乎若士有取爾也至其文冶丹融詞珠露合古今雅俗<lb/>
泚筆皆佳沛公殆天授非人力乎若夫綽影布橋食肉<lb/>
帶刺冷哨打世邊鼓撾人不疼不癢處皆文人空四海<lb/>
墳五嶽習氣所在不足為若士病也往見吾郷文長批<lb/>
其卷首曰此牛有萬夫之稟雖為妬語大覺頫心而若<lb/>
士㑹語盧氏李恒嶠云四聲猿乃詞場飛將輙為之唱<lb/>
演數通安得生致文長自拔其舌其相引重如此予不<lb/>
<pb n="KR4h0132_WYG_327-9b"/>
知音律第粗以文義測之雖不能為周公瑾而猶不至<lb/>
如馬子厚愆加評校以復兩張新湯之請便即交付一<lb/>
語若士見改竄牡丹亭詞者失笑一絶醉漢瓊筵風味<lb/>
殊通仙鐡篴海雲孤總饒割就時人景却愧王維舊雪<lb/>
圖持此作偈乞韋䭾尊者永鎮此亭天下之寳當為天<lb/>
下䕶之也<lb/>
　<lb/>
　文章辨體彚選巻三百二十七<lb/>
</p>
<p>
</p>
  </div>
</body>
</text>
</TEI>
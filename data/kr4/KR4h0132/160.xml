<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六十</head> <lb/>
    <p>
<pb n="KR4h0132_WYG_160-1a"/>
欽定四庫全書<lb/>
　文章辨體彚選巻一百六十<lb/>
　　　　　　　　　　　　明　賀復徴　編<lb/>
奏狀二<lb/>
　　論叙遷幸之繇狀<hi>唐陸贄</hi>
臣前日䝉恩召見陛下叙説涇原叛卒驚犯宫闕及初<lb/>
行幸之事因自剋責辭㫖過深臣奏云陛下引咎在躬<lb/>
誠尭舜至徳之意臣切有所見以為致今日之患者羣<lb/>
<pb n="KR4h0132_WYG_160-1b"/>
臣之罪也陛下又曰卿以君臣之禮不忍歸過於朕故<lb/>
有此言然自古國家興衰皆有天命今遇此厄運雖則<lb/>
是朕失徳亦應事不繇人未及對詔之間陛下遂言及<lb/>
宗祧涕泗交集主憂臣憤人情之常情激於衷不覺嗚<lb/>
咽旋屬游瓌請對臣言未獲畢辭今輙上煩以盡愚懇<lb/>
臣所謂致今日之患是羣臣之罪者非敢徒飾浮説茍<lb/>
寛聖懐事皆有繇言庶可復自胡羯稱亂遺患未除朝<lb/>
廷因循久務容養事多僣越禮闕朝㑹陛下神武統天<lb/>
<pb n="KR4h0132_WYG_160-2a"/>
將壹區宇乃命將帥四征不庭兇渠稽誅逆將繼亂兵<lb/>
連禍結行及三年興師四方無逺不暨父子訣别夫妻<lb/>
分離一人征行十室資奉居者有餽送之苦行者有鋒<lb/>
刃之憂去留騷然而閭里不行矣聚兵日衆供費日多<lb/>
常賦不充乃令促限促限才畢復命加徴加徴既殫又<lb/>
使别配别配不足於是𣙜算之科設率貸之法興禁防<lb/>
滋章條目纎碎吏不堪命人無聊生農桑廢於追呼膏<lb/>
血竭於笞箠市井愁苦室家怨咨兆庶嗸然而羣邑不<lb/>
<pb n="KR4h0132_WYG_160-2b"/>
寧矣邉陲之戍用保封疆禁衛之師以備廵警二者或<lb/>
闕則生戎心國之大防莫重於此陛下急於靖難累遣<lb/>
東征邉備空虚親軍寡弱尋又搜閲私牧以取馬簿責<lb/>
將家以出兵凡有私牧者例元勲貴戚之門所謂將家<lb/>
者皆統帥岳牧之徒是乃甞䝉親委或著忠勞復除征<lb/>
徭固有常典今忽奪其畜牧其子孫有乞假以給資<lb/>
裝有破産以營卒乗道路悽憫部曲感傷貴位崇勲孰<lb/>
不解體加以聚斂之法轂下尤嚴邸第侯王咸輸屋税<lb/>
<pb n="KR4h0132_WYG_160-3a"/>
禆販夫婦畢算緡錢貴而不見優近而不見異其為憤<lb/>
慼又甚諸方誅求轉繁庶類恐懼興廢無已羣情動揺<lb/>
朝野囂然而京邑關畿不寧矣陛下又以百度廢弛志<lb/>
期肅清持義以掩恩任法以成理神㫁出於太速睿察<lb/>
失於太精斷速則多怨於人而疑似之間不容辨也察<lb/>
精則多猜於物而臆度之際未必然也多怨則重臣懼<lb/>
禍反側之釁易生多猜則羣下防嫌茍且之風漸扇是<lb/>
以叛亂繼起怨讟並興非常之虞億兆同慮惟陛下穆<lb/>
<pb n="KR4h0132_WYG_160-3b"/>
然凝邃獨不得聞至使㓙卒鼔行白晝犯闕重門無結<lb/>
草之禦環衛無誰何之人自古禍變之興未有若斯之<lb/>
易豈不以乗我間隙因人擕離哉陛下有股肱之臣有<lb/>
耳目之任有諍諌之列有備衛之司見危不能竭其誠<lb/>
臨難不能効其死所謂致今日之患羣臣之罪者豈徒<lb/>
言與聖㫖又以國家興衰皆有天命今遇此厄運應不<lb/>
繇人者臣志性介劣學識庸淺凡是占算祕術即不渉<lb/>
其源流至於興衰大端則甞聞諸典籍書曰天視自我<lb/>
<pb n="KR4h0132_WYG_160-4a"/>
人視天聽自我人聽又曰徳惟一動罔不吉徳二三動<lb/>
罔不凶惟吉凶不僣在人惟天降災祥在徳又曰天難<lb/>
諶命靡常常厥徳保厥位厥徳靡常九有以亡此則天<lb/>
所視聽皆因於人天降災祥皆考其徳非於人事之外<lb/>
别有天命也故祖伊責紂之辭曰我生不有命在天武<lb/>
王數紂之罪曰吾有命罔懲其侮此又捨人事而推天<lb/>
命必不可之理也易曰自天祐之吉无不利仲尼以為<lb/>
祐者助也天之所助者順也人之所助者信也履信思<lb/>
<pb n="KR4h0132_WYG_160-4b"/>
乎順又以尚賢是以自天祐之吉无不利又曰危者安<lb/>
其位者也亡者保其存者也亂者有其理者也故君子<lb/>
安而不忘危存而不忘亡理而不忘亂是以身安而國<lb/>
家可保又曰視履考祥又曰吉凶得失之象也夫易之<lb/>
為道窮變知化其於性命可謂研精及乎論天人祐助<lb/>
之繇辨安危理亂之故必本於履行得失而吉凶之報<lb/>
象焉此又天命繇人其義明矣春秋傳曰禍福無門唯<lb/>
人所召又曰人受天地之中以生所謂命也是以有動<lb/>
<pb n="KR4h0132_WYG_160-5a"/>
作威儀禮義之則以定命能者養之以福不能者敗以<lb/>
取禍禮記引詩而釋之曰大雅云殷之未喪師克配上<lb/>
帝儀監於殷駿命不易言得衆則得國失衆則失國也<lb/>
又引書而釋之曰康誥曰惟命不於常言善則得之不<lb/>
善則失之此則聖哲之慮六經㑹通皆謂禍福繇人不<lb/>
言盛衰有命蓋人事著於下而天命降於上是以事有<lb/>
得失而命有吉凶天人之間影響相凖詩書已後史傳<lb/>
相承理亂廢興大略可紀人事理而天命降亂者未之<lb/>
<pb n="KR4h0132_WYG_160-5b"/>
有也人事亂而天命降康者未之有也六經之教既如<lb/>
彼歴代之明驗又如此尚恐其中有可疑者臣請復以<lb/>
近事徴之自頃征討頗頻刑網稍宻物力竭耗人心驚<lb/>
疑如居風濤洶洶靡定上自朝列下達蒸黎日夕族黨<lb/>
聚謀咸憂必有變故旋屬涇原叛卒果如衆庶所虞京<lb/>
師之人動逾億計固非悉知算術皆曉占書則明致冦<lb/>
之繇未必盡關天命伏惟陛下鑒既徃之深失建將來<lb/>
之令圖拯宗社阽危刷億兆憤恥在於審察時變博詢<lb/>
<pb n="KR4h0132_WYG_160-6a"/>
人謀王化聿修天祐自至恐不宜推引厄運謂為當然<lb/>
撓追咎之誠沮維新之望臣聞理或生亂亂或資理有<lb/>
以無難而失守有因多難而興邦理或生亂者恃理而<lb/>
不修也亂或資理者遭亂而能懼也無難失守者忽萬<lb/>
機之重而忘憂畏也多難興邦者渉庶事之艱而知敕<lb/>
慎也今生亂失守之事則既徃不可復追矣其資理興<lb/>
邦之業在陛下勉勵而謹修之當至危至難之機得其<lb/>
道則興失其道則廢其間不容復有所悔也惟陛下勤<lb/>
<pb n="KR4h0132_WYG_160-6b"/>
思焉熟計焉捨已以從衆焉違欲以遵道焉逺憸佞而<lb/>
親忠直焉推至誠而去詐逆焉杜讒沮之路廣諌諍之<lb/>
門焉掃求利之㳒務息人之術焉錄片善片能以盡羣<lb/>
材焉忘小瑕小怨俾無棄物焉斯道甚易知甚易行不<lb/>
勞神不勞力但在約之於心耳又陛下天資睿哲有必<lb/>
致之具安得捨而不為哉斯道夕誓之於心則可以感<lb/>
神明動天地朝施之於事則可以服庶類懐萬方何憂<lb/>
乎亂人何危乎厄運何患乎天下不寧昔古公以避狄<lb/>
<pb n="KR4h0132_WYG_160-7a"/>
而興周文以百里而王是乃因危難而恢盛業繇僻小<lb/>
而闡王圖况陛下禀英姿乗寳歴四海之利權繇已列<lb/>
聖之徳澤在人茍能增修蔑有不濟至如東北羣孽荏<lb/>
苒逋誅涇原亂兵倉卒犯禁蓋上天保佑陛下恐陛下<lb/>
神武果斷有輕天下之心使知艱難將永福祚耳伏願<lb/>
悔前禍以答天戒新聖化以承天休勿謂時踵厄運而<lb/>
自疑勿謂事不繇人而自解勤勵不息足致昇平豈止<lb/>
蕩滌妖氛旋復宫闕而已臣愚不勝區區憂國奉君之<lb/>
<pb n="KR4h0132_WYG_160-7b"/>
至誠有所切辭不覺煩伏惟陛下不以人廢言不以言<lb/>
廢直千慮一得或有取焉<lb/>
　　奉天論前所答奏未施行狀<hi>陸䞇</hi>
臣某言賊泚逋誅尚穴宫禁陛下思念宗廟痛傷黎元<lb/>
仁孝交感至於憤激猥以急務下詢㣲臣臣雖鄙懦尊<lb/>
慕仁義荷陛下知已之遇感陛下思理之誠愚衷所懐<lb/>
承問輙發不以淺深自揆不以喜怒上虞誠缺於周防<lb/>
承順之規是亦忠於陛下一至之分也前奉詔問尋具<lb/>
<pb n="KR4h0132_WYG_160-8a"/>
上陳請延羣臣稍與親接廣諮訪之路開諌諍之門通<lb/>
擁鬱之情𢎞採拔之道自獻答奏迨兹彌旬不聞施行<lb/>
不賜酬詰未審宸音以為何如昧於忖量但務竭盡恐<lb/>
猶辭理蹇拙不能暢達事情慺慺血誠伏願披瀝顯煩<lb/>
黷冒豈不慙惶蓋犬馬感恩思効之心睠睠而不能自<lb/>
止者也臣聞立國之本在乎得衆得衆之效在乎見情<lb/>
故仲尼以謂人情者聖王之繇言理道所繇生也是則<lb/>
時之否泰事之損益萬化所繫必因人情情有通塞故<lb/>
<pb n="KR4h0132_WYG_160-8b"/>
否泰生情有厚薄故損益生通天下之情者莫智於聖<lb/>
人盡聖人之心者莫深於易象其别卦也乾下坤上則<lb/>
曰泰乾上坤下則曰否其取象也損上益下則曰益損<lb/>
下益上則為損乾為天為君坤為地為臣天在下而地<lb/>
處上於位乖矣而反謂之泰者上下交故也君在上而<lb/>
臣處下於義順矣而反謂之否者上下不交故也氣不<lb/>
交則庶物不育情不交則萬邦不和天氣下降地氣上<lb/>
騰然後嵗功成君澤下流臣誠上達然後理道立損益<lb/>
<pb n="KR4h0132_WYG_160-9a"/>
之義亦繇是焉上約已而裕於人人必悦而奉上矣豈<lb/>
不謂之益乎上蔑人而肆諸已人必怨而叛上矣豈不<lb/>
謂之損乎然則上下交而泰不交而否自損者人益自<lb/>
益者人損情之得失豈容易哉故喻君為舟喻人為水<lb/>
水能載舟亦能覆舟舟即君道水即人情舟順水之道<lb/>
乃浮違則没君得人之情乃固失則危是以古先聖王<lb/>
之居人上也必以其心從天下之心而不敢以天下之<lb/>
人從其欲乃至兢兢業業一日二日萬㡬夫幾者事之<lb/>
<pb n="KR4h0132_WYG_160-9b"/>
微也以聖人之徳天子之尊且猶慎事之微乃至一日<lb/>
萬慮豈不以居上接下懼失其情與書曰人心惟危道<lb/>
心惟微微則萬幾之慮不得不精也危則覆舟之戒不<lb/>
得不慎也夫揆物以意宣意以言言或是非莫若考於<lb/>
有跡跡或成敗莫若驗於已行自昔王業盛衰君道得<lb/>
失史冊盡在粲然可徴與衆同欲靡不興違衆自用靡<lb/>
不廢從善納諫靡不固逺賢恥過靡不危故詩書稱尭<lb/>
徳則曰稽於衆捨已從人數舜之功則曰眀四目達四<lb/>
<pb n="KR4h0132_WYG_160-10a"/>
聪言務同欲也序禹之所繇興則曰益贊於禹禹拜昌<lb/>
言述湯之所以王則曰用人惟已改過不吝言能納諫<lb/>
也歌文王作周則曰濟濟多士文王以寧美武王克殷<lb/>
則曰亂臣十人同心同徳言皆從善也尭舜禹湯文武<lb/>
此六君者天下之盛王也莫不從諌以輔徳詢衆以成<lb/>
功是則徳益盛者慮益微功愈高者意愈下及代之衰<lb/>
也則道亦反焉故書曰紂有億兆夷人離心離徳言違<lb/>
衆也詩曰女炰烋於中國斂怨以為徳不明爾徳時無<lb/>
<pb n="KR4h0132_WYG_160-10b"/>
背無側爾徳不明以無陪無卿又曰雖無老成人尚有<lb/>
典刑曾是莫聴大命以傾言逺賢也書曰謂人莫已若<lb/>
者亡詩曰惟彼不順自獨俾臧自有肺腸俾民卒狂言<lb/>
自用也前史數桀紂之惡曰强足以拒諫辯足以飾非<lb/>
言恥過也考得失於已行之迹覽盛衰於已驗之符孰<lb/>
失道而不衰孰得理而不盛報應以類影響不差胡可<lb/>
不則而象之儆而畏之乎粤自秦漢暨於周隋其間將<lb/>
歴千祀代興者非一姓繼覆者非一君雖所遇殊時所<lb/>
<pb n="KR4h0132_WYG_160-11a"/>
為異迹然失衆必敗得衆必成與尭舜禹湯同務者必<lb/>
興與桀紂幽厲同趋者必敗全失衆則全敗全得衆則<lb/>
全成多同於善則功多甚同於惡則禍甚善惡從類端<lb/>
如貫珠成敗象行明若觀火此歴代之元龜也尚恐議<lb/>
者曰時異事異臣請復為陛下粗舉近效之尤章章者<lb/>
以辨焉太宗文皇帝以天縱之才有神器之重武定禍<lb/>
亂文致太平威行如雷霆明照侔日月英略施於百勝<lb/>
聖功被於九歌固非世品之所度量常情之所鑽仰然<lb/>
<pb n="KR4h0132_WYG_160-11b"/>
猶兢兢畏慎懼失人心毎戒臣下獻規恒以危亡為慮<lb/>
夙興聴理日旰忘勞公卿迭趨庭奏庶務評議得失與<lb/>
衆共之下無滯情上無私斷退朝之暇宴接侍臣諮訪<lb/>
謀猷詢求過闕或論徃古成敗或問人間事情毎言及<lb/>
暗主亂朝則省懼自戒言及賢君理代則企竦思齊言<lb/>
及稼穯艱難則上下相匡務遵勤儉言及閭閻疾苦則<lb/>
君臣同慮議息征徭懋徳懲違觸類滋長尚恐過言謬<lb/>
舉既徃難追毎召宰相平章必遣諫官俱入小大頗失<lb/>
<pb n="KR4h0132_WYG_160-12a"/>
隨即箴規得一善則遽命甄昇聽一諌必明加褒錫故<lb/>
得時無闕事人樂輸誠又引文學之流更直宿於内署<lb/>
或講求典禮或諷誦詩書毎至夜分情忘厭倦夫以太<lb/>
宗之徳美貞觀之理安且猶務得人心其勤若此是則<lb/>
人心之於理道可一日而不接乎高宗始年亦親聽納<lb/>
故當時翕然歸美以為有貞觀之風兼賴遺澤在人先<lb/>
範垂裕幸無改作俗以阜康數十年間天下無事承平<lb/>
之業滋久倦勤之意頗彰燕居益深接下彌簡前哲之<lb/>
<pb n="KR4h0132_WYG_160-12b"/>
耿光浸逺中宫之威柄漸移卒有嗣聖臨朝天授革命<lb/>
豈不以經邦之道闕疇咨於大猷宴安之懐溺偏信於<lb/>
近狎馴致禍變幾將傾邦雖亂匪自他然其失一也弊<lb/>
俗一靡餘風遂流訖神龍景雲之間皆嬖倖亂朝聪眀<lb/>
不達𤣥宗躬定大難手振宏綱開懐納忠克已從諌尊<lb/>
用舊老採拔羣材大臣不敢壅下情私眤不敢干公議<lb/>
朝清道泰垂三十年謂化已行謂安可保耳目之娯漸<lb/>
廣憂勤之志稍衰侈心一萌邪道並進貪權竊柄者則<lb/>
<pb n="KR4h0132_WYG_160-13a"/>
曰徳如尭舜矣焉用勞神承意趋媚者則曰時已太平<lb/>
矣胡不為樂有深謀逺慮者謂之迂誕驚衆有讜言切<lb/>
諌者謂之誹謗邀名至尊収視於穆清上宰養威於廊<lb/>
廟儀曹以頌美為奉職法吏以識㫖為當官司府以厚<lb/>
斂為公忠權門以多賂為聞望外寵持竊國之勢内寵<lb/>
擅回天之謡<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>機熾然燄燄滋甚舉天下如居積薪之<lb/>
上人人懼㷊而朝廷相䝉曾莫之省日務逰宴方謂有<lb/>
無疆之休大盜一興至今為梗豈不以忽於戒備逸於<lb/>
<pb n="KR4h0132_WYG_160-13b"/>
居安憚忠鯁之怫心甘諛詐之從欲漸漬不聞其失以<lb/>
至於大失者乎肅宗懲致冦之繇藴撥亂之略虚受廣<lb/>
納同符乎太宗招延詢謀輟食廢寢洞啓誠腑推心與<lb/>
人豁披胸襟忘已應物故得來蘇之望允塞配天之業<lb/>
勃興先皇帝繼守恭勤而益之以和惠惠則有感和則<lb/>
有親雖時繼艱屯而衆不離析理尚寛大務因循而重<lb/>
作為然於紫宸聽朝常限三人奏事亦宣諭徳令課責<lb/>
侍臣或賞其盡規或讓以容黙性本仁恕事多含𢎞諫<lb/>
<pb n="KR4h0132_WYG_160-14a"/>
雖未從且不深責情茍有阻終獲上通故君臣相安而<lb/>
人亦小息陛下英姿逸辯邁絶人倫武略雄圖牢籠物<lb/>
表憤習俗以妨理任削平而在躬以眀威照臨以嚴法<lb/>
制斷流弊日久浚恒太深逺者驚疑而沮命逃死之亂<lb/>
作近者畏懾而偷容避罪之態生君臣意乖上下情隔<lb/>
君務致理而下防誅夷臣將納忠而上慮欺誕故睿誠<lb/>
不布於羣物物情不達於睿聪臣於徃年曾任御史獲<lb/>
奉朝謁僅得半年陛下嚴邃高居未甞降㫖臨問羣臣<lb/>
<pb n="KR4h0132_WYG_160-14b"/>
跼蹐趋退亦不列事奏陳軒墀之間且未相諭宇宙之<lb/>
廣何繇自通雖復例對使臣列延宰輔既殊師錫且異<lb/>
公言未行者則戒以樞宻勿論已行者又謂之遂事不<lb/>
諫漸生拘礙動渉猜嫌繇是人各隠情以言為諱至於<lb/>
變亂將起億兆同憂獨陛下恬然不知方謂太平可致<lb/>
陛下以今日之所覩驗徃時之所聞孰真孰虚何得何<lb/>
失則事之通塞備詳之矣人之情偽盡知之矣列聖升<lb/>
降之效歴歴如彼當今理亂之繇昭昭如此未有不興<lb/>
<pb n="KR4h0132_WYG_160-15a"/>
於得衆殆於失人裕於僉諧蔽於偏信濟美因乎納諫<lb/>
虧徳繇乎自賢善始本乎憂勤失全萌乎安泰今陛下<lb/>
將欲悔禍徼福去危從安若不循太宗創業之規襲肅<lb/>
宗中興之理鑒天寳致亂之所以懲今者選幸之所繇<lb/>
則何以孚聖懐彰令聞新逺邇之聴歸反側之心乎前<lb/>
承徳音訪及庸鄙敢縁私議輙以獻聞自邇以來反覆<lb/>
千慮智愚有分信非可移至今拳拳猶滯所見不勝愚<lb/>
誠懇欵謹復布款以聞臣某惶怖死罪謹言<lb/>
<pb n="KR4h0132_WYG_160-15b"/>
　　奉天請數對羣臣兼許令論事狀<hi>陸贄</hi>
朝隠奉宣聖㫖頻覽卿表狀勸朕數對羣臣兼許令論<lb/>
事辭理懇切深表盡忠朕本性甚好推誠亦能納諫但<lb/>
縁上封事及奏對者少有忠良多是論人長短或探朕<lb/>
意㫖朕雖不受讒譛出外即妄生是非以為威福朕徃<lb/>
日將謂君臣一體都不隄防縁推誠信不疑多被奸人<lb/>
賣弄今所致患害朕思亦無他故却是失在推誠又諫<lb/>
官論事少能慎宻例自矜衒歸過於朕以自取名朕從<lb/>
<pb n="KR4h0132_WYG_160-16a"/>
即位以來見奏對論事者甚多大抵皆是雷同道聴塗<lb/>
説試加質問即便辭窮若有竒才異能在朕豈惜拔擢<lb/>
朕見從前已來事祗如此所以近來不多取次對人亦<lb/>
不是倦於接納卿宜深悉此意者聖徳廣大如天包容<lb/>
俯矜狂愚仍賜奬諭嘉臣以懇切目臣以盡忠雖甚庸<lb/>
駑實懐感勵夫知無不言之謂盡事君以義之謂忠臣<lb/>
之夙心久以自誓以此為奉上之道以此為報主之資<lb/>
幸逢休眀獲展誠願既免罪戾又為褒稱庶奉周旋不<lb/>
<pb n="KR4h0132_WYG_160-16b"/>
敢失墜倘陛下推廣此道施及萬方咸奬直以矜愚各<lb/>
錄長而捨短人之所善誰不如臣自然聖徳益彰羣心<lb/>
盡達愚衷懇懇實在於斯睿眷益深縷宣宻㫖備該物<lb/>
理曲盡人情其於慮逺防微固非常識所逮然臣竊謂<lb/>
天子之道與天同功天不以地有惡木而廢發生天子<lb/>
不以時有小人而廢聴納帝王之盛莫盛於尭雖四㓙<lb/>
在朝而僉議靡輟故曰惟天為大惟尭則之是知人有<lb/>
邪直賢愚在處之各得其所而已必不可以忠良者少<lb/>
<pb n="KR4h0132_WYG_160-17a"/>
而闕於詢謀獻納之道也昔人有因噎而廢食者又有<lb/>
懼溺而自沉者其為矯枉防患之慮豈不過哉願陛下<lb/>
取鑒於兹勿以小虞而妨大道也臣聞人之所助在乎<lb/>
信信之所立繇乎誠存誠於心可以俾衆無惑存信於<lb/>
已可以教人不欺惟信與誠有補無失一不誠則心莫<lb/>
之保一不信則言莫之行故聖人重焉以為食可去而<lb/>
信不可失也又曰誠者物之終始不誠無物物者事也<lb/>
言不誠則無復有事矣匹夫不誠無復有事况王者頼<lb/>
<pb n="KR4h0132_WYG_160-17b"/>
人之誠以自固而可不誠於人乎陛下所謂失於誠信<lb/>
以致患害者臣竊以斯言為過矣孔子曰可與言而不<lb/>
與之言失人不可與言而與之言失言智者不失人亦<lb/>
不失言繇此言之陛下可審其所言而不可不慎信其<lb/>
所與而不可不誠海禽至微猶識情偽含靈之類固必<lb/>
難誣前志所謂衆庶者至愚而神蓋以蚩蚩之徒或昬<lb/>
或鄙此其似於愚也然而上之得失靡不辨上之好惡<lb/>
靡不知上之所祕靡不傳上之所為靡不效此其類於<lb/>
<pb n="KR4h0132_WYG_160-18a"/>
神也故馭之以智則人詐示之以疑則人偷接不以禮<lb/>
則狥義之意輕撫不以恩則効忠之情薄上行之則下<lb/>
從之上施之則下報之若響應聲若影從表表枉則影<lb/>
曲聲滛則響邪懐鄙詐而求顔色之不形顔色形而求<lb/>
觀者之不辨觀者辨而求衆庶之不惑衆庶惑而求叛<lb/>
亂之不生自古及今未之有也故惟天下至誠為能盡<lb/>
其性能盡其性則能盡人之性若不盡於已而望盡於<lb/>
人衆必紿而不從矣不誠於前而曰誠於後衆必疑而<lb/>
<pb n="KR4h0132_WYG_160-18b"/>
不信矣今方鎮有不誠於國者陛下則興師以伐之臣<lb/>
庶有虧信於上者陛下則出令以誅之有司順命誅伐<lb/>
而不敢縱捨者蓋以陛下之所有責彼之所無故也向<lb/>
若陛下不誠於物不信於人人將有辭何以致討是知<lb/>
誠信之道不可斯須去身願陛下順守而行之有加恐<lb/>
非所以為悔者也臣聞春秋傳曰人誰無過過而能改<lb/>
善莫大焉易曰日新之謂盛徳禮記曰徳日新日日新<lb/>
又日新商書仲虺述成湯之徳曰用人惟已改過不吝<lb/>
<pb n="KR4h0132_WYG_160-19a"/>
周詩吉甫美宣王之功曰衮職有闕惟仲山甫補之夫<lb/>
禮易春秋百代不刋之典也皆不以無過為美而謂大<lb/>
善盛徳在於改過日新成湯聖君也仲虺聖輔也以聖<lb/>
輔而贊揚聖君不稱其無過而稱其改過周宣中興之<lb/>
賢主也吉甫文武之賢臣也以賢臣之歌誦賢主不美<lb/>
其無闕而美其補闕是則聖賢之意較然著明唯以改<lb/>
過為能不以無過為責蓋為人之行已必有過差上智<lb/>
下愚俱所不免智者改過而遷善愚者恥過而遂非遷<lb/>
<pb n="KR4h0132_WYG_160-19b"/>
善則其徳日新是為君子遂非則其惡彌積斯謂小人<lb/>
故聞義能徙者常情之所難從諌勿咈者聖人之所尚<lb/>
至於贊揚君徳歌述主功或以改過不吝為言或以有<lb/>
闕能補為美中古已降淳風浸微臣既尚䛕君亦自聖<lb/>
掩盛徳而行小道於是有入則造膝出則詭辭之態興<lb/>
矣姦繇此滋善繇此阻帝王之意繇此惑諌臣之罪繇<lb/>
此生媚道一行為害斯甚太宗文皇帝挺秀千古清眀<lb/>
在躬再恢聖謨一變流弊以虚受為理本以直言為國<lb/>
<pb n="KR4h0132_WYG_160-20a"/>
華有面折廷爭者必為霽雷霆之威而眀言奬納有上<lb/>
封獻議者必為黜心意之欲而手敕褒揚故得有過必<lb/>
知知而必改存致雍熙之化没齊尭舜之名向若太宗<lb/>
狥中主之常情滯習俗之凡見聞過則美已之短納諌<lb/>
又畏人之知雖有求理之心必無濟時之效雖有悔過<lb/>
之意必無從諫之名此則聴納之實不殊隠見之情小<lb/>
異其於損益之際已有若此相懸又况不及中材師心<lb/>
自用肆於人上以遂非拒諫孰有不危者乎且以太宗<lb/>
<pb n="KR4h0132_WYG_160-20b"/>
有經緯天地之文有底定禍亂之武有躬行仁義之徳<lb/>
有理致太平之功其為休烈耿光可謂盛極矣然而人<lb/>
到於今稱咏以為道冠前古澤被無窮者則從諫改過<lb/>
為其首焉是知諌而能從過而能改帝王之美莫大於<lb/>
斯陛下所謂諫官論事少能慎宻例自矜衒歸過於朕<lb/>
者臣以為不宻自矜信非忠厚其於聖徳固亦無虧陛<lb/>
下若納諌不違則傳之適足增美陛下若違諫不納又<lb/>
安能禁之勿傳伏願以貞觀故事為楷模使太宗風烈<lb/>
<pb n="KR4h0132_WYG_160-21a"/>
重光於聖代恐不可謂此為歸過而阻絶直言之路也<lb/>
臣聞虞舜察邇言故能成聖化晉文聴輿誦故能恢霸<lb/>
功大雅有詢於蒭蕘之言洪範有謀及庶人之義是則<lb/>
聖賢為理務詢衆心不敢忽細微不敢侮鰥寡侈言無<lb/>
驗不必用質言當理不必違遜於志者不必然逆於心<lb/>
者不必否異於人者不必是同於衆者不必非辭拙而<lb/>
效速者不必愚言甘而利重者不必智是皆考之以實<lb/>
慮之以終其用無他惟善所在則可以盡天下之理見<lb/>
<pb n="KR4h0132_WYG_160-21b"/>
天下之心夫人之常情罕能無惑大抵蔽於所信阻於<lb/>
所疑忽於所輕溺於所欲信既偏則聴言而不考其實<lb/>
繇是有過當之言疑既甚則雖實而不聴其言於是有<lb/>
失實之聴輕其言則遺其可重之事欲其事則存其可<lb/>
棄之人斯並苟縱私懐不稽皇極於以虧天下之理於<lb/>
以失天下之心故常情之所輕乃聖人之所重圖逺者<lb/>
先驗於近務大者必慎於微將在愽採而審用其中固<lb/>
不在慕高而好異也陛下所謂比見奏對論事皆是雷<lb/>
<pb n="KR4h0132_WYG_160-22a"/>
同道聴塗説者臣竊以衆多之議足見人情必有可行<lb/>
亦有可畏恐不宜一槩輕侮而莫之省納也陛下又謂<lb/>
試加質問即便辭窮者臣恐陛下雖窮其辭而未盡<lb/>
其理能服其口而未服其心何以知其然臣毎讀史書<lb/>
見亂多理少因懐感歎甞試思之竊謂為下者莫不願<lb/>
忠為上者莫不求理然而下毎苦上之不理上毎苦下<lb/>
之不忠若是者何兩情不通故也下之情莫不願達於<lb/>
上上之情莫不求知於下然而下恒苦上之難達上恒<lb/>
<pb n="KR4h0132_WYG_160-22b"/>
苦下之難知若是者何九弊不去故也所謂九弊者上<lb/>
有其六而下有其三好勝人恥聞過騁辨給衒聰眀厲<lb/>
威嚴恣彊愎此六者君上之弊也謟諛顧望畏愞此三<lb/>
者臣下之弊也上好勝必甘於佞辭上恥過必忌於直<lb/>
諫如是則下之謟諛者順㫖而忠實之語不聞矣上騁<lb/>
辨給必勦説而折人以言上衒聰眀必臆度而虞人之<lb/>
詐如是則下之顧望者自便而切磨之辭不盡矣上厲<lb/>
威必不能降情以接物上恣愎必不能引咎以受規如<lb/>
<pb n="KR4h0132_WYG_160-23a"/>
是則下之畏愞者避辜而情理之説不申矣夫以區域<lb/>
之廣大生靈之衆多宫闕之重深高卑之限隔自黎獻<lb/>
而上獲覩至尊之光景者踰億兆而無一焉就獲覩之<lb/>
中得接言議者又千萬無一幸而得接者猶有九弊居<lb/>
其間則上下之情所通鮮矣上情不通於下則人惑下<lb/>
情不通於上則君疑疑則不納其誠惑則不從其令誠<lb/>
而不見納則應之以悖令而不見從則加之以刑下悖<lb/>
上刑不敗何待是使亂多理少從古已然考其初心不<lb/>
<pb n="KR4h0132_WYG_160-23b"/>
必滛暴亦在乎兩情相阻馴致其失以至於艱難者焉<lb/>
昔龍逢誅而夏亡比干剖而商㓕宫奇去而虞敗屈原<lb/>
放而楚衰臣謂夏殷虞楚之君若知四子之盡忠必不<lb/>
勦棄若知四子之可用必不推違所以至於忍害而捨<lb/>
絶者蓋謂其言不足行心不足保故也四子既去四君<lb/>
亦危然則言之固難聴亦不易趙武呐呐而為晉賢臣<lb/>
絳侯木訥而為漢元輔公孫𢎞上書論事帝使難𢎞以<lb/>
十䇿𢎞不得其一及為宰相卒有能名周昌進諫其君<lb/>
<pb n="KR4h0132_WYG_160-24a"/>
病吃不能對詔乃曰臣口雖不能言心知其不可然則<lb/>
口給者事或非信辭屈者理或未窮人之難知尭舜所<lb/>
病胡可以一酬一詰而謂盡其能哉以此察天下之情<lb/>
固多失實以此輕天下之士必有遺才臣是以竊慮陛<lb/>
下雖窮其辭而未窮其理能服其口而未服其心良有<lb/>
以也古之王者眀四目達四聰蓋欲幽抑之必通且求<lb/>
聞已之過也垂旒於前黈纊於側蓋惡視聴之太察唯<lb/>
恐彰人之非也降及末代則反於斯聰眀不務通物情<lb/>
<pb n="KR4h0132_WYG_160-24b"/>
視聴祗以伺罪釁與衆違欲與道乖方於是相尚以言<lb/>
相示以智相冒以詐而君臣之義薄矣以陛下性含仁<lb/>
聖意務雍熈而使至道未孚臣竊為陛下懐愧於前哲<lb/>
也古人所以有恥君不如尭舜者故亦以是為心乎夫<lb/>
欲理天下而不務於得人心則天下固不可理矣務得<lb/>
人心而不勤於接下則人心固不可得矣務勤接下而<lb/>
不辨君子小人則下固不可接矣務辨君子小人而惡<lb/>
其言過悦其順已則君子小人固不可辨矣趣和求媚<lb/>
<pb n="KR4h0132_WYG_160-25a"/>
人之甚利存馬犯顔取怨人之甚害存焉居上者易其<lb/>
害而以美利利之猶懼中谷之不蔇况有踈隔而勿接<lb/>
又有猜忌而加損者乎天生蒸人本以為國人之有口<lb/>
不能無言人之有心不能無欲言不宣於上則怨讟於<lb/>
下欲不歸於善則凑集於邪聖人知衆之不可以力制<lb/>
也故植榜木陳諫鼔列爭臣之位置采詩之官以宣其<lb/>
言尊禮義安誠信厚賢能之賞廣功利之途以歸其欲<lb/>
使上不至於亢下不至於窮則人心安得而離亂兆何<lb/>
<pb n="KR4h0132_WYG_160-25b"/>
從而起古之無為而理者其率用此與茍有理之之意<lb/>
而不知其方茍知其方而心守不一則得失相半天下<lb/>
之理亂未可知也其又違道以師心棄人而任已謂欲<lb/>
可逞謂衆可誣謂專斷無傷謂詢謀無益謂諛説為忠<lb/>
順謂獻替為妄愚謂進善為比周謂嫉惡為嫌忌謂多<lb/>
疑為御下之術謂深察為照物之眀理道全乖國家之<lb/>
顛危可立待也理亂之戒前哲備言之矣安危之效歴<lb/>
代甞試之矣舊典盡在殷鑒足徴其於措置施為陛下<lb/>
<pb n="KR4h0132_WYG_160-26a"/>
眀識所擇耳伏願廣接下之道開奬善之門𢎞納諫之<lb/>
懐勵推誠之美其接下也待之以禮煦之以和虚心以<lb/>
盡其言端意以詳其理不禦人以給不自衒以眀不以<lb/>
先覺為能不以臆度為智不形好惡以招謟不大聲色<lb/>
以示威如權衡之懸不逆其輕重故輕重自辨無從而<lb/>
詐也如水鏡之設無意於妍蚩而妍蚩自彰莫得而怨<lb/>
也有犯顔讜直者奬而親之有利口讒佞者踈而斥之<lb/>
自然物無壅情言不苟進君子之道浸長小人之態日<lb/>
<pb n="KR4h0132_WYG_160-26b"/>
消何憂乎少忠良何有乎作威福何患乎妄説是非如<lb/>
此則接下之要備矣其奬善也求之若不及用之懼不<lb/>
周如梓之任材曲直當分如海之歸水洪涓必容能小<lb/>
事則處之以小官立大勞則報之以大利不忌怨不避<lb/>
親不抉瑕不求備不以人廢舉不以已格人聞其材必<lb/>
試以事能其事乃進以班自然無不用之才亦無不實<lb/>
之舉如此則奬善之道得矣其納諫也以補過為心以<lb/>
求過為急以能改其過為善以得聞其過為眀故諫者<lb/>
<pb n="KR4h0132_WYG_160-27a"/>
多表我之能好諫者直示我之能賢諫者之狂誣明我<lb/>
之能恕諫者之漏泄彰我之能從有一於斯皆為盛徳<lb/>
是則人君之與諫者交相益之道也諫者有爵賞之利<lb/>
君亦有理安之利諫者得獻替之名君亦得採納之名<lb/>
然猶諫者有失中而君無不美唯恐讜言之不切天下<lb/>
之不聞如此則納諌之徳光矣其推誠也在彰信在任<lb/>
人彰信不務於盡言所貴乎出言則可復任人不可以<lb/>
無擇所貴乎已擇則不疑言而必誠然後可以求人之<lb/>
<pb n="KR4h0132_WYG_160-27b"/>
聴命任而勿貳然後可以責人之成功誠信一虧則百<lb/>
事無不紕繆疑貳一起則羣下莫不憂虞是故言或乖<lb/>
宜可引過以改其言而不可茍也任或乖當可求賢以<lb/>
代其任而不可疑也如此則推誠之義孚矣微臣所以<lb/>
屢屢塵黷而不能自抑者蓋以陛下有拯亂之志而多難<lb/>
未平有務理之誠而庶績未乂有尭舜聰眀之徳而未<lb/>
光宅於天下有覆載含𢎞之量而未翕受於衆情故臣<lb/>
毎中夜靜思無不竊嘆而深惜也向若陛下有其位而<lb/>
<pb n="KR4h0132_WYG_160-28a"/>
無必行之志有其志而無可致之資則臣固已從俗浮<lb/>
沉何苦而汲汲如是惟陛下詳省所闕亟行所宜歸天<lb/>
下之心濟中興之業此臣之願也億兆之福也宗社無<lb/>
疆之休也<lb/>
　　奉天論赦書事條狀<hi>陸贄</hi>
右隠朝奉宣聖㫖并以中書所撰赦書示臣令臣審看<lb/>
可否如有須改張處及事宜不盡竝條奏來者臣謹如<lb/>
詔㫖詳審再三猶懼所見不周兼與諸學士等叅考得<lb/>
<pb n="KR4h0132_WYG_160-28b"/>
失僉以為綱條粗舉文理亦通事多循常辭不失舊用<lb/>
於平昔頗亦可行施之當今則恐未稱何則履非常之<lb/>
危者不可以常道安解非常之紛者不可以常語諭自<lb/>
陛下嗣承大寳志一中區窮用甲兵竭取財賦甿庶未<lb/>
達於暫勞之意而怨咨已深昊穹不假以悔禍之期而<lb/>
患難繼起復以刑謫太峻禁防傷嚴上下不親情志多<lb/>
壅乃至變生都輦盜據宫闈九廟鞠䧟於匪人六師出<lb/>
次於郊邑奔逼憂危言之痛心自古禍亂所鍾罕有若<lb/>
<pb n="KR4h0132_WYG_160-29a"/>
此之暴今重圍雖解逋冦尚存裂土假王者四㓙滔天<lb/>
僣帝者二豎又有顧瞻懐貳叛援黨姦其流實繁不可<lb/>
悉數皇輿未復國柄未歸勞者未獲休功者未獲賞困<lb/>
窮者未暇恤滯抑者未克申將欲紓多難而収羣心唯<lb/>
在赦令誠言而已安危所屬其可忽諸動人以言所感<lb/>
已淺言又不切人誰肯懐昔成湯遇災禱於桑野躬自<lb/>
髠剔以為犧牲古人所謂割髪宜及膚翦爪宜侵體良<lb/>
以誠不至者物不感損不極者益不臻今之徳音亦類<lb/>
<pb n="KR4h0132_WYG_160-29b"/>
於是悔過之意不得不深引咎之辭不得不盡招延不<lb/>
可以不廣潤澤不可以不𢎞宣暢鬰湮不可不洞開襟<lb/>
抱洗刷疵垢不可不盪去瘢痕使天下之廓然一變若<lb/>
披重昏而睹朗曜人人得其所欲則何有不從者乎應<lb/>
須改革事條謹具别狀同進除此之外尚有所虞竊以<lb/>
知過非難改過為難言善非難行善為難假如赦文至<lb/>
精止於知過言善猶願聖慮更思所難易曰聖人感人<lb/>
心而天下和平夫感者誠發於心而形之於事事或未<lb/>
<pb n="KR4h0132_WYG_160-30a"/>
諭故宣之以言言必顧心心必副事三者同符不相越<lb/>
踰本於至誠乃可求感事或未致不如勿言一虧其誠<lb/>
終莫能信伏願陛下先斷厥志乃施於辭度其可行而<lb/>
宣之其不可者措之無茍其言以重其悔言克誠而人<lb/>
心必感人心既感而天下自平事何可不詳亦何可不<lb/>
務罄輸𠂻懇伏聴聖裁謹進<lb/>
　　奉天請許臺省長官舉薦屬吏狀<hi>陸贄</hi>
今月日顧少連延英對迴奉密㫖卿先奏令臺省長官<lb/>
<pb n="KR4h0132_WYG_160-30b"/>
各舉屬吏近聞外議云諸司所舉皆有情故兼受賄賂<lb/>
不得實才此法甚非穏便已後除改卿宜自揀擇不得<lb/>
信任諸司者臣以闇劣謬當大任果速官謗上貽聖憂<lb/>
過䝉恩私曲降慈誨感戴循省寢興不寧縁是宻㫖特<lb/>
宣不敢對衆陳謝祇稟成命所宜必行恭惟聖規又合<lb/>
無隠茍有未達安敢勿言雖知塵情固不可已夫理道<lb/>
之急在於得人而知人之難聖哲所病聴其言則未保<lb/>
其行求其行則或遺其才校勞考則巧偽繁興而貞方<lb/>
<pb n="KR4h0132_WYG_160-31a"/>
之人罕進狥聲華則趨競彌長而沉退之士莫升自非<lb/>
素與交親備詳本末探其志行閲其器能然後守道藏<lb/>
用者可得而知沽名飾貎者不容其偽故孔子曰視其<lb/>
所以觀其所由察其所安人焉廋哉夫欲觀視而察之<lb/>
非一朝一夕之所能也是以前代有鄉閭舉選之法長<lb/>
吏辟署之制所以眀歴試廣旁求敦行能息馳騖也昔<lb/>
周以伯冏為太僕命之曰慎簡乃僚罔以巧言令色便<lb/>
辟側媚其惟吉士是則古之王朝但命其大官大官得<lb/>
<pb n="KR4h0132_WYG_160-31b"/>
自簡寮屬之明驗也漢朝務求多士其選不惟公府辟<lb/>
召而已又有父任兄任皆得為郎選入之初雜居三署<lb/>
臺官闕則用補之是則古之郎官皆以任選此其明驗<lb/>
也魏晉以後暨於國初採擇庶官多由選部惟高位重<lb/>
職考庶官之有成者請而命焉故晉代山濤為吏部尚<lb/>
書中外員品多所啓授宋朝以蔡廓為吏部尚書廓先<lb/>
使人謂宰相徐羡之曰若得行吏部之職則拜不然則<lb/>
否羡之答云黄散已下悉已委之廓猶憤恚以為失職<lb/>
<pb n="KR4h0132_WYG_160-32a"/>
遂不之官是則黃門散騎侍郎皆由吏部選授不必朝<lb/>
廷列位盡合簡在台司此其明驗也國朝之制庶官五<lb/>
品以上制勅命之六品以下則竝㫖授制勅所命者蓋<lb/>
宰臣議奏可而除拜之也㫖授者蓋吏部銓材署職然<lb/>
後上言詔㫖但畫聞以從之而不可否者也開元中吏<lb/>
部注擬選人奏置循資格自起居遺補及御史等官猶<lb/>
竝列於選曹銓綜之例著在格令至今不刋未聞常參<lb/>
之官悉委宰臣揀擇此又近事之明驗也其後舊典失<lb/>
<pb n="KR4h0132_WYG_160-32b"/>
序倖臣專朝捨僉議而重已權廢公舉而行私惠是使<lb/>
周行庶品苟不出時宰之意者則進莫致焉任衆之道<lb/>
益微進善之途漸隘近者毎須任使常苦乏人臨事選<lb/>
求動淹旬朔姑務應用難盡當才豈不以薦舉凌遲人<lb/>
物衰少居常則求精太過有急則備位不充欲令庶績<lb/>
咸熙固亦難矣臣實駑頑一無所堪猥䝉任使待罪宰<lb/>
相雖懐竊位之懼且乏知人之眀自揣庸虚終難上報<lb/>
唯知廣求才之路使賢者各以彚征啓至公之門令職<lb/>
<pb n="KR4h0132_WYG_160-33a"/>
司皆得自達臣當謹守法度考課百官奉揚聰眀信賞<lb/>
必罰庶乎人無滯用朝不乏才以此為酬恩之資以此<lb/>
為致理之具爰初受命即以上陳求賢審官麄立常制<lb/>
凡是百司之長兼副貳等官及兩省供奉之職并因察<lb/>
舉勞効須加奬任者竝宰臣叙擬以聞其餘臺省屬僚<lb/>
請委長官擇選指陳才實以狀上言一經薦揚終身保<lb/>
任各於除書之内且標舉授之由示衆以公眀彰得失<lb/>
得賢則進考增秩失實則奪俸贖金亟得則褒升亟失<lb/>
<pb n="KR4h0132_WYG_160-33b"/>
則黜免非止捜揚下位亦可閲試大官前志所謂達觀<lb/>
其所舉即此義也自䝉允許即以宣行南宫舉人纔至<lb/>
十數或非臺省舊吏則是使府佐僚累經薦延多歴事<lb/>
任議其資望既不愧於班行考其行能又未聞其闕敗<lb/>
而議者遽以騰口上煩聖聰道之難行亦可知矣陛下<lb/>
勤求理道務狥物情因為舉薦非宜復委宰臣簡擇其<lb/>
為崇任輔弼愽採輿詞可謂聖徳之盛者也然於委任<lb/>
責成之道聴言考實之方閑邪存誠猶恐有闕所謂委<lb/>
<pb n="KR4h0132_WYG_160-34a"/>
任責成者將立其事先擇其人既得其人慎謀其始既<lb/>
得其始詳慮其終終始之間事必前定有疑則勿果於<lb/>
用既用則不復有疑待終其謀乃考其事事愆於素者<lb/>
革其弊而黜其人事叶於初者賞其人而成其美使受<lb/>
賞者無所與讓見黜者莫得為辭夫如是則有材者皆得受<lb/>
任以竭其材此聖王委任責成無為而理之道也所謂聽言<lb/>
廣納𢎞接下之規眀目達聰廣濟人之道欲知事之得失不<lb/>
可不聽之於言欲辨言之真虛不可不考之於實言事之<lb/>
<pb n="KR4h0132_WYG_160-34b"/>
得者勿即謂是必原其所得之由言事之失者勿即謂<lb/>
非必窮其所失之理稱人之善者必詳徴行善之跡論<lb/>
人之惡者必公辨為惡之端凡聴其言皆責其實既得<lb/>
其實又察以情既盡其情復稽於衆衆議情實必叅相<lb/>
得然後信其實奬其誠如或矯誣亦寘眀罰夫如是則<lb/>
言者不壅聴者不勞無浮妄亂教之談無隂邪傷善之<lb/>
説無輕信見欺之失無潛搆不辨之寃此古聖王聴言<lb/>
考實不出戸而知天下之方也陛下既納臣言而用之<lb/>
<pb n="KR4h0132_WYG_160-35a"/>
旋聞横議而止之於臣謀不責成横議不考實此乃謀<lb/>
失者得以辭其罪議曲者得以肆其誣率是以行觸類<lb/>
而長固無必定之計亦無必實之言計不定則理道難<lb/>
成言不實則小人得志國家所病恒必由之昔齊桓公<lb/>
將啓霸圖問管仲以害霸之事管仲對曰得賢不能任<lb/>
害霸也任賢不能固害霸也固而不能終害霸也與賢<lb/>
人謀事而與小人議之害霸也所謂小人者不必悉懐<lb/>
險詖敗覆邦家蓋以其意性險邪趣向狹促以沮議為<lb/>
<pb n="KR4h0132_WYG_160-35b"/>
出衆以自異為不羣趨近利而昧逺圖效小信而傷大<lb/>
道故論語曰言必信行必果硜硜然小人也夫以能信<lb/>
於言能果於行唯以硜硜淺道不克𢎞通宣尼猶謂其<lb/>
小人管仲尚憂其害霸况又有言行難保而恣其非心<lb/>
者乎此皆任不責成言不考實之弊也聖㫖以為外議<lb/>
云諸司所舉皆有情故兼受賄賂不得實才者臣請陛<lb/>
下當使所言之人悉陳所犯之狀某人受賄某舉有情<lb/>
陛下然後以事質於臣臣復以事考於舉主若便首伏<lb/>
<pb n="KR4h0132_WYG_160-36a"/>
則據罪施刑如或有辭則付法閲實謬舉者必行其罰<lb/>
誣善者亦反其辜自然憲典克明邪慝不作懲一沮百<lb/>
理之善經何必貸其姦贓不加辨詰私其公議不出主<lb/>
名使無辜見疑有罪獲縱枉直同貫人何頼焉聖㫖有<lb/>
以官長舉人法非穏便令臣竝自揀擇不可信任諸司<lb/>
者伏以宰輔常制不過數人人之所知固有限極必不<lb/>
能偏諳諸士備閲羣材若令悉命羣官理須輾轉詢訪<lb/>
是則變公舉為私薦易明敭以暗投儻如議者之言所<lb/>
<pb n="KR4h0132_WYG_160-36b"/>
舉多有親故舉於君上且未絶私薦於宰臣豈肯無詐<lb/>
失人之弊必又甚焉所以承前命官罕有不渉私謗雖<lb/>
則秉鈞不一或自行情亦由私訪所親轉為所賣其弊<lb/>
非逺聖鑒明知今又將狥浮言專任宰臣除吏宰臣不<lb/>
徧諳識踵前須訪於人若訪於親朋則自悔其覆車不<lb/>
易前轍之失也若謗於朝列則自求其私薦必不如公<lb/>
舉之愈也二者利害惟陛下更詳擇焉恐不如復委長<lb/>
官慎簡寮屬所簡既少所求亦精得賢有鑒識之名失<lb/>
<pb n="KR4h0132_WYG_160-37a"/>
實當暗謬之責人之常性莫不愛身况於臺省長官皆<lb/>
是當朝高選孰肯狥私妄動以傷名取責者乎所謂臺<lb/>
省長官即僕射尚書左右丞侍郎及御史大夫中丞是<lb/>
也陛下比擇輔相亦多不出其中今之宰相則徃日臺<lb/>
省長官也今之臺省長官乃將來之宰臣也但是職名<lb/>
暫異固非行業頓殊豈有為長官時則不能舉一二屬<lb/>
吏居宰臣位則可委擇千百具僚物議悠悠其惑斯甚<lb/>
聖人制事必度物宜無求備於一人無責人以不逮尊<lb/>
<pb n="KR4h0132_WYG_160-37b"/>
者領其要卑者任其詳是以人主擇輔臣輔臣擇庶官<lb/>
庶官擇佐僚所任愈崇故所擇愈少所試漸下故所舉<lb/>
漸輕進不失倫選不失類以類則深知實行有倫則杜<lb/>
絶徼求將務求人無易於是故選自卑逺始升於朝者<lb/>
各委長吏任舉之則下無遺賢矣寘於周行既任以事<lb/>
者於是宰臣叙進之則朝無曠職矣才徳兼茂歴試不<lb/>
渝者然後人主倚任之則海内無遺士矣夫求才貴廣<lb/>
考課貴精求廣在於各舉所知長吏之薦擇是也考精<lb/>
<pb n="KR4h0132_WYG_160-38a"/>
在於按名責實宰臣之叙進是也求不廣則下位罕進<lb/>
下位罕進則用常乏人用常乏人則懼曠庶官懼曠庶<lb/>
官則茍取備員是以考課之法不暇精也考不精則能<lb/>
否無别能否無别則砥礪漸衰砥礪漸衰則職業不舉<lb/>
職業不舉則品格寖微是以賢能之功不克彰也皆失<lb/>
於不廣求人之道而務選士之精不思考課之行而望<lb/>
得人之美是以望得彌失務精益麄塞源浚流未見其<lb/>
可臣欲詳徴舊説伏恐聴覽為煩粗舉一端以明其理<lb/>
<pb n="KR4h0132_WYG_160-38b"/>
徃者則天太后踐祚臨朝欲収人心尤務拔擢𢎞委任<lb/>
之意開汲引之門進用不疑求訪無倦非但人得薦士<lb/>
亦得自舉其才所薦必行所舉輙試其於選士之道豈<lb/>
不傷容易哉然而課責既嚴進退皆速不肖者旋黜才<lb/>
能者驟升是以當代謂知人之明累朝賴多士之用此<lb/>
乃近於求才貴廣考課貴精之效也陛下誕膺寳厯思<lb/>
致理平雖好賢之心有踰前哲而得人之盛未逮往時<lb/>
蓋由鑒賞獨任於聖聰搜擇頗難於公舉但啓詳延之<lb/>
<pb n="KR4h0132_WYG_160-39a"/>
路罕施練覈之方遂使先進者漸益凋訛後來者不相<lb/>
接續施一令則謗沮互起用一人則瘡痏立成此乃失<lb/>
於選才太精制法不一之患也則天舉用之法傷易而<lb/>
得人陛下慎簡之規太精而失士是知雖易於舉用而<lb/>
不易於茍容則所易者適足廣得人之資不為害也不<lb/>
精於法制而務精於選才則所精者適足梗進賢之途<lb/>
不為利也人之才行自昔罕全茍有所長必有所短若<lb/>
錄長補短則天下無不用之人責短捨長則天下無不<lb/>
<pb n="KR4h0132_WYG_160-39b"/>
棄之士加以情有憎愛趣有異同假使聖如伊周賢如<lb/>
楊墨求諸物議孰免譏嫌昔子貢問於孔子曰鄉人皆<lb/>
好之何如子曰未可也鄉人皆惡之何如子曰未可也<lb/>
不如鄉人之善者好之其不善者悪之蓋以小人君子<lb/>
意必相反其在小人之惡君子亦如君子之惡小人將<lb/>
察其情在審其聴聴君子則小人道廢聴小人則君子<lb/>
道消今陛下慎選宰臣必以為重於庶品精擇長吏必<lb/>
以為愈於末流及至宰臣獻規長吏薦士陛下則但納<lb/>
<pb n="KR4h0132_WYG_160-40a"/>
橫議不稽始謀是乃任以重者輕其言待以輕者重其<lb/>
事且又不辨所毁之虚實不校所議之短長人之多言<lb/>
何所不至將使人無所措其手足豈獨選任之道失其<lb/>
端而已乎臣之公言固非為已所惜者致理之道所感<lb/>
者見遇之恩輙因陳謝布露以聞惟陛下幸察之謹奏<lb/>
　　奉天奏李建徽楊惠元兩節度兵馬狀<hi>陸贄</hi>
右懐光當管師徒足以獨制兇冦逗遛未進抑有他由<lb/>
所患太强不資傍助比者又遣李晟李建徽楊惠元三<lb/>
<pb n="KR4h0132_WYG_160-40b"/>
節度之衆附麗其營無益成功祗足生事何則四軍接<lb/>
壘羣帥異心論勢力則懸絶高卑據職名則不相統屬<lb/>
懐光輕晟等兵微位下而忿其制不從心晟等疑懐光<lb/>
養冦蓄奸而怨其事多凌已端居則互防飛謗欲戰則<lb/>
逓恐分功齟齬不和嫌釁遂搆俾之同處必不兩全强<lb/>
者惡積而後亡弱者勢危而先覆㓕亡之禍翹足可期<lb/>
舊冦未平新患方起憂危所切實堪疚心太上消慝於<lb/>
未萌其次救失於始兆况乎事情已露禍難垂成委而<lb/>
<pb n="KR4h0132_WYG_160-41a"/>
不謀何以寧亂李晟見機慮變先請移軍就東建徽惠<lb/>
元勢轉孤弱為其吞噬理在必然他日雖有良圖亦恐<lb/>
不能自拔拯其危急唯在此時今因李晟願行便遣合<lb/>
軍同徃託言晟兵素少慮為賊泚所邀藉此兩軍迭為<lb/>
犄角仍先諭㫖宻使促裝詔書至營即日進路懐光意<lb/>
雖不欲然亦計無所施是謂先人有奪人之心疾雷不<lb/>
及掩耳者也夫制軍馭將所貴見情離合疾徐各有適<lb/>
宜當離者合之則召亂當合者離之則寡功當疾而徐<lb/>
<pb n="KR4h0132_WYG_160-41b"/>
則失機當徐而疾則漏䇿得其要挈其時然後舉無敗<lb/>
謀措無危勢今者屯兵而不肯為用聚將而罔能叶心<lb/>
自為鯨鯢變在朝夕留之不足以相制徒長厲階析之<lb/>
各競於擅能或建勲績事有必應斷無可疑解鬭不可<lb/>
以不離救焚不可以不疾理盡於此惟陛下圖之<lb/>
　　奉天請不置瓊林大盈二庫狀<hi>陸贄</hi>
右臣聞作法於凉其弊猶貪作法於貪弊將安救示人<lb/>
以義其患猶私示人以私患必難弭故聖人之立教也<lb/>
<pb n="KR4h0132_WYG_160-42a"/>
賤貨而尊讓逺利而尚廉天子不問有無諸侯不言多<lb/>
寡百乗之室不畜聚斂之臣夫豈能忘其欲賄之心哉<lb/>
誠懼賄之生人心而開禍端傷風教而亂邦家爾是以<lb/>
務鳩斂而厚其帑櫝之積者匹夫之富也務散發而収<lb/>
其兆庶之心者天子之富也天子所作與天地同生之<lb/>
長之而不恃其為成之収之而不私其有付物以道混<lb/>
然忘情取不為貪㪚不為費以言乎體則博大以言乎<lb/>
術則精微亦何必撓廢公方崇聚私貨降至尊而代有<lb/>
<pb n="KR4h0132_WYG_160-42b"/>
司之守辱萬乗以効匹夫之藏虧法失人誘姦聚怨以<lb/>
斯制事豈不過哉今瓊林大盈自古悉無其制傳諸耆<lb/>
舊之説皆云創自開元貴臣貪權飾巧求媚乃言郡邑<lb/>
貢賦所用盍各區分賦税當委之有司以給經用貢獻<lb/>
宜歸於天子以奉私求𤣥宗悦之新是二庫蕩心侈欲<lb/>
萌蒂於兹迨乎失邦終以餌冦禮曰貨悖而入者亦悖<lb/>
而出豈非其明效與陛下嗣位之初務遵理道敦行約儉<lb/>
斥逺貪饕雖内庫大藏未歸太府而諸方曲獻不入禁<lb/>
<pb n="KR4h0132_WYG_160-43a"/>
闈清風肅然海内丕變議者咸謂漢文卻馬晉武焚裘<lb/>
之事復見於當今矣近以冦逆亂常鑾輿外幸既屬憂<lb/>
危之運宜增儆勵之誠臣昨奉使軍營出由行殿忽覩<lb/>
右廊之下牓列二庫之名矍然自驚不識所以何則天<lb/>
衢尚梗師旅方殷瘡痛呻吟之聲噢咻未息辛勤守戰<lb/>
之効賞賚未行而諸道貢珍遽私别庫萬目所視孰能<lb/>
忘懐竊揣軍情或生觖望試詢候館之吏兼採道路之<lb/>
言果如所虞積憾已甚或忿形謗讟或醜肆謳謡頗含<lb/>
<pb n="KR4h0132_WYG_160-43b"/>
思亂之情亦有悔忠之意是知甿俗昏鄙識昧高卑不<lb/>
可以尊極臨而可以誠意感頃者六師初降百物無儲<lb/>
外扞凶徒内防危堞晝夜不息迨將五旬凍餒交侵死<lb/>
傷相枕畢命同力竟夷大艱良以陛下不厚其身不私<lb/>
其欲絶甘以同卒伍輟食以㗖功勞無猛制而人不擕<lb/>
懐所感也無厚賞而人不怨悉所無也今者兵圍已解<lb/>
衣食已豐而謡讟方興軍情稍沮豈不以勇夫恒性嗜<lb/>
貨矜功其患難既與之同憂而好樂不與之同利茍異<lb/>
<pb n="KR4h0132_WYG_160-44a"/>
恬黙能無咨怨此理之常固不足怪記曰財散則民聚<lb/>
豈非殷鑑與衆怒難任蓄怨終洩其患豈徒人散而已<lb/>
亦將慮有搆姦鼔亂干紀而强取者焉夫國家作事以<lb/>
公共為心者人必樂而從之以私奉為心者人必咈而<lb/>
叛之故燕昭築金臺天下稱其賢殷紂作玉杯百代傳<lb/>
其惡蓋為人與為已殊也周文之囿百里時患其尚小<lb/>
齊宣之囿四十里時病其太大蓋同利與專利異辨察<lb/>
兹理洒濯其心奉三無私以一有衆人或不率於是用<lb/>
<pb n="KR4h0132_WYG_160-44b"/>
刑然則宣其利而禁其私天子所恃以理天下之具也<lb/>
捨此不務而壅利行私欲人無貪不可得已今兹二庫<lb/>
珍幣所歸不領度支是行私也不給經費非宣利也物<lb/>
情離怨不亦宜乎智者因危而建安明者矯失而成得<lb/>
以陛下天資英聖儻加之見善必遷是將化蓄怨為啣<lb/>
恩反過差為至當促殄遺孽永垂鴻名易如轉規指顧<lb/>
可致然事有未可知者但在陛下能行與否爾能則安<lb/>
否則危能則成徳否則失道此乃必然之理也願陛下<lb/>
<pb n="KR4h0132_WYG_160-45a"/>
慎之惜之陛下誠能近想重圍之殷憂追戒平居之專<lb/>
欲器用取給不在過豐衣食所安必以分下凡在二庫<lb/>
貨賄盡令出賜有功坦然布懐與衆同欲是後納貢必<lb/>
歸有司毎獲珍華先給軍賞瑰異纖麗一無上供推赤<lb/>
心於其腹中降殊恩於其望外將卒慕陛下以必信之<lb/>
賞人思建功兆庶悦陛下改過之誠孰不歸徳如此則<lb/>
亂必靖賊必平徐駕六龍旋復都邑興行墜典整緝棼<lb/>
綱乗輿有舊儀郡國有恒賦天子之貴豈當憂貧是乃<lb/>
<pb n="KR4h0132_WYG_160-45b"/>
散其小儲而成其大儲也損其小寳而固其大寳也舉<lb/>
一事而衆美具行之又何疑焉恡小失多廉賈不處溺<lb/>
近迷逺中人所非况乎大聖應機固當不俟終日不勝<lb/>
管窺願効之至謹陳冒以聞謹奏<lb/>
　<lb/>
　<lb/>
　<lb/>
　文章辨體彚選巻一百六十<lb/>
</p>
<p>
</p>
  </div>
</body>
</text>
</TEI>
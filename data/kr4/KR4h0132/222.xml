<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百二十二</head> <lb/>
    <p>
<pb n="KR4h0132_WYG_222-1a"/>
欽定四庫全書<lb/>
　文章辨體彚選巻二百二十二<lb/>
　　　　　　　　　　　　明　賀復徵　編<lb/>
書十八<lb/>
　　上李諫議書<hi>唐沈亞之</hi>
月日將仕郎守秘書省正字沈亞之再拜貢書諫議閣<lb/>
下某常有混類之悲不能自致其拙也甚矣故祥禽之<lb/>
類凡羽而凡羽混之神芝之類腐菌而腐菌混之嘉蕙<lb/>
<pb n="KR4h0132_WYG_222-1b"/>
之類棼芻而棼芻混之非獨混之而已亦且䝉其芳而<lb/>
奪其美何則善寡而凡多故也況世俗之目幾能於此<lb/>
而别白之者寒暑易轉是皆非金石安能自永於時哉<lb/>
一失其類以為類混則終從風雨而老矣可不痛之輙<lb/>
假所喻願賜終説幸甚楚王之鼎食十有餘年而王體<lb/>
不肥左右者懼王膳者不能味吾之鼎也國人亦曰膳<lb/>
者不能味王之鼎也更逐膳者凡十輩益不味王恥乃<lb/>
令國中曰有能使吾鼎之味調和以安吾體者寡人爵<lb/>
<pb n="KR4h0132_WYG_222-2a"/>
之三公楚里之處士賢聞之應令而起耆老屬袖而送<lb/>
之曰往矣即鼎也然王曰仰味於君君何以塞之對曰<lb/>
王必以鼎授我我力甚優夫治鼎之職約水燥薪㸑火<lb/>
以觀文武之用而已其輳味則有椒桂梅醯醢鹽之品<lb/>
在吾總庶力而調於心此其功也王之體不肥何待楚<lb/>
老曰斯固也夫真偽雜鬻循户而唱祈其售者偽十九<lb/>
焉是椒桂之質類而馨辛不為也梅醯之質類而苦酸<lb/>
不為也鹽醢之質類而醝醎不為也皆具而不為滋一<lb/>
<pb n="KR4h0132_WYG_222-2b"/>
旦集而會之鼎則必空虚矣君焉能總是之力以成於<lb/>
王也前膳之所以得逐者由庶品之任非其任歟然則<lb/>
君之明足以察偽惑君之智足以區物才誠能儲其真<lb/>
蓄其當以給其用則後之辛馨之才醯醢之具必越海<lb/>
逾嶺而趨君之指矣斯百代之准也豈但肥楚王之體<lb/>
然今閣下既以游泳道徳蓄儲助味之具必有素也然<lb/>
紛紛之真偽而清悟能無勞乎小子誠不足奉應對不<lb/>
得謁見久矣願因左右者召稍延於前獲進所語幸甚<lb/>
<pb n="KR4h0132_WYG_222-3a"/>
伏惟降察不辜謹再拜<lb/>
　　與孺顔上人書<hi>沈亞之</hi>
上人足下辱書指問將望於僕人謂有解達可以為梯<lb/>
進之級必慮過意幸聽畢説昔之有善鍜者火五金而<lb/>
别器一日化百狀而智用不極然常薄産自窘弟子相<lb/>
率而笑之曰夫子之於業工矣然而市售之富不能當<lb/>
陶之饒何也對曰夫陶者淺勞而薄利與俗相用彼朝<lb/>
市而夕壞壞失其用復從而市之無虚日故能饒且吾<lb/>
<pb n="KR4h0132_WYG_222-3b"/>
之業搜矩而軸模及其成功與世終始彼匹居之人又<lb/>
安能罄其室而市吾之工哉故當饑亞之悞學為黄金<lb/>
鍜且已困矣上人無乃襲饑於此哉非敢自重誠以䧟<lb/>
其所從耳幸熟慮焉亞之頓首<lb/>
　　與陶進士書<hi>李商隱</hi>
去一月多故不常在故屢辱吾子之至皆不覩昨又垂<lb/>
示東岡記等數篇不惟其辭彩奥大不宜為冗慢無勢<lb/>
者所窺見且又厚紙謹字如貢大諸侯卿士及前達有<lb/>
<pb n="KR4h0132_WYG_222-4a"/>
文章積學者何其禮甚厚而所與之甚下耶始僕小時<lb/>
得劉氏六説讀之常得其語曰是非繫於褒貶不繫於<lb/>
賞罰禮樂繫於有道不繫於有司密記之蓋嘗於春秋<lb/>
法度聖人綱紀久羨懷藏不敢薄賤聮綴比次手書口<lb/>
詠非惟求以為已而已亦祈以為後來隨行者之所師<lb/>
稟已而被鄉曲所薦入來京師又亦思前輩達者固已<lb/>
有是人矣有則吾將依之繫鞵出門寂寞往返其間數<lb/>
年卒無所得私怪之而比有相親者曰子之書宜貢於<lb/>
<pb n="KR4h0132_WYG_222-4b"/>
某氏某氏可以為子之依歸矣即走往貢之出其書乃<lb/>
復有置之而不暇讀者又有黙而視之不暇朗讀者又<lb/>
有始朗讀而中有失字壞句不見本義者進不敢問退<lb/>
不能解黙黙巳已不復咨難故自大和七年後雖尚應<lb/>
舉除吉凶書及人慿倩作牋啓銘表之外不復作文文<lb/>
尚不復作況復能學人行巻邪時獨令狐補闕最相厚<lb/>
歳歳為寫出舊文納貢院既得引試會故人夏口主舉<lb/>
人時素重令狐賢明一日見之於朝揖曰八郎之友誰<lb/>
<pb n="KR4h0132_WYG_222-5a"/>
最善綯直進曰李商隱者三道而退亦不為薦託之詞<lb/>
故夏口與及第然此時實於文章懈退不復細意經營<lb/>
述作乃命合為夏口門人之一數耳爾後兩應科目者<lb/>
又以應舉時與一裴生者善復與其挽拽不得已而入<lb/>
耳前年乃為吏部上之中書歸自驚笑又復懊恨周李<lb/>
二學士以大法加我夫所謂博學宏辭者豈容易哉天<lb/>
地之災變盡解矣人事之興廢盡究矣皇王之道盡識<lb/>
矣聖賢之文盡知矣而又下及蟲豸草木鬼神精魅一<lb/>
<pb n="KR4h0132_WYG_222-5b"/>
物已上莫不開會此其可以當博學宏辭者邪恐猶未<lb/>
也設他日或朝廷或持權衡大臣宰相問一事詰一物<lb/>
小若毛甲而時脱有盡不能知者則號博學宏辭者當<lb/>
其罪矣私自恐懼憂若囚械後幸有中書長者曰此人<lb/>
不堪抺去之乃大快樂曰此後不能知東西左右亦不<lb/>
畏矣去年入南塲作判比於江淮選人正得不憂長名<lb/>
放耳尋復啓與曹主求尉於虢實以太夫人年髙樂近<lb/>
地有山水者而又其家窮弟妹細累喜得賤薪菜處相<lb/>
<pb n="KR4h0132_WYG_222-6a"/>
養活耳始至官以活獄不合人意輙退去將遂脱衣置<lb/>
笏永夷農牧會今太守憐之催去復任逕使不為升斗<lb/>
汲汲疲瘁低儽耳然至於文字章句愈怗息不敢驚張<lb/>
常自呪願得時人曰此物不識字此物不知書是我生<lb/>
獲忠肅之諡也而吾子反殷勤如此者豈不知耶豈有<lb/>
意邪不知則可有意則已虚矣然所以拳拳而不能忘<lb/>
者正以往年愛華山之為山而有三得始其卑者朝髙<lb/>
者復得其揭然無拊著而又得其近而能逺思欲究搜<lb/>
<pb n="KR4h0132_WYG_222-6b"/>
極討灑豁襟抱始以往來番番不遂其願間者得李生<lb/>
於華郵為我指引巗谷列視生植僅得其半又得謝生<lb/>
於雲臺觀暮留止宿旦相與去愈復記熟後又得吾子<lb/>
於邑中至其所不至者於華之山無恨矣三人力耶今<lb/>
李生已得第而又為老貴人從事雲臺生亦顯然有聞<lb/>
於諸公間吾子之文燦然成就如是我不負華之山而<lb/>
華之山亦將不負吾子之三人矣以是思得聚會話既<lb/>
往探歴之勝至於切磋善惡分擘進趨僕此世固不待<lb/>
<pb n="KR4h0132_WYG_222-7a"/>
學奴婢下人指誓神佛而後已耳吾子何所用意邪明<lb/>
日東去既不得面寓書惘惘九月三日𢎞農尉李某頓<lb/>
首<lb/>
　　上崔華州書<hi>李商隱</hi>
中丞閣下愚生二十五年矣五年誦經書七年弄筆硯<lb/>
始聞長老言學道必求古為文必有師法常悒悒不快<lb/>
退自思曰夫所謂道豈古所謂周公孔子者獨能邪蓋<lb/>
愚與周孔俱身之耳以是有行道不繫今古直揮筆為<lb/>
<pb n="KR4h0132_WYG_222-7b"/>
文不愛攘取經史諱忌時世百經萬書異品殊流又豈<lb/>
能意分出其下哉凡為進士者五年始為故賈相國所<lb/>
憎明年病不試又明年復為今崔宣州所不取居五年<lb/>
間未曽衣袖文章謁人求知必待其恐不得識其面恐<lb/>
不得讀其書然後乃出嗚呼愚之道可謂强矣可謂窮<lb/>
矣寧濟其魂魄安養其氣志成其强拂其窮惟閣下可<lb/>
望輙盡以舊所為發露左右恐其意猶未宣洩故復有<lb/>
是説某再拜<lb/>
<pb n="KR4h0132_WYG_222-8a"/>
　　復友生論文書<hi>陸龜䝉</hi>
辱示近年作者論文書二篇使僕是非得失於其間僕<lb/>
雖極頑㝠亦惴息汗下見詆訶之甚難招禍患之甚易<lb/>
也況僕少不攻文章止讀古聖人書誦其言思行其道<lb/>
而未得也每涵咀義味獨坐日昃案上有一杯藜羮如<lb/>
五鼎七牢饋於左右加之以撞金石萬羽籥也未嘗干<lb/>
有司對問希品第未嘗歴王公丐貸飾車馬故無用文<lb/>
處江湖間不過美泉石則記之聳節槩則傳之觸離會<lb/>
<pb n="KR4h0132_WYG_222-8b"/>
則序之值巾罍則銘之簡散澹誕無所諱避又安知文<lb/>
之是歟非歟生過聽徳我太甚茍嘿嘿不應非朋友切<lb/>
切偲偲之義也故扶病把筆一二論之曰我自小讀六<lb/>
經孟軻楊雄之書頗有熟者求文之指趣規矩無出於<lb/>
此及子史則曰子近經經語古而微史近書書語直而<lb/>
淺所言子近經近何經近書書則記言之史也史近春<lb/>
秋春秋則記事之史也六籍中獨詩書易象與魯春秋<lb/>
經聖人之手耳禮樂二記雖載聖人之法近出二戴未<lb/>
<pb n="KR4h0132_WYG_222-9a"/>
能通一純實故時有齟齬不安者蓋漢代諸儒争撰而<lb/>
獻之求購金耳記言記事叅差前後曰經曰史未可定<lb/>
其體也案經解則悉謂之經區而别之則詩易為經書<lb/>
與春秋實史耳學者不當混而言之且經解之篇句名<lb/>
出於戴聖耳王輔嗣因之以易為經杜元凱因之以春<lb/>
秋為經孔子曰學詩乎學禮乎易之為書也原始要終<lb/>
知我以春秋罪我以春秋未嘗稱經稱經非是聖人㫖<lb/>
也蓋出於周公諡法經緯天地曰文故也有經書必有<lb/>
<pb n="KR4h0132_WYG_222-9b"/>
緯書聖人既作經亦當作緯譬猶織也經而不緯可成<lb/>
幅乎緯者且非聖人之書則經亦後人名之耳非聖人<lb/>
之㫖明矣茍以六籍為之經習而稱之可也指司馬遷<lb/>
班固之書為之史何不思之甚乎六籍之内有經有史<lb/>
何必下及子長孟堅然後謂之史乎孔子曰吾猶及史<lb/>
之闕文也曰質勝文則野文勝質則史又曰董狐古之<lb/>
良史也此則筆之曲直體之是非聖人悉論而辨之矣<lb/>
豈須班馬而後言史哉以詩易為經以春秋為史足矣<lb/>
<pb n="KR4h0132_WYG_222-10a"/>
無待於外也謂經語古而皆微則易曰履霜堅氷至初<lb/>
筮告再三瀆瀆則不告苦節不可貞之類果純古而微<lb/>
乎謂史語直而淺則春秋書考仲子之宫初獻六羽及<lb/>
齊師戰於乾時我師敗績辛已有事於太廟仲遂卒於<lb/>
垂壬午猶繹萬入去籥之類果純直而淺乎經不純微<lb/>
史不純淺又可見也言文之不可立喻則曰春秋不當<lb/>
言無使滋蔓又云春秋舉軍旅會盟豈非叙事耶引左<lb/>
氏傳語徵左氏叙事悉謂之春秋可乎春秋大典也舉<lb/>
<pb n="KR4h0132_WYG_222-10b"/>
凡例而褒貶之非周公之法所及者酌在夫子之心故<lb/>
㳺夏不能措一辭若區區於叙事則魯國之史官耳孰<lb/>
謂之春秋哉前所自謂讀六經頗有熟者求文之指趣<lb/>
規矩不出於此妄矣又一篇曰某文也某辭也文既與<lb/>
辭異是文優而辭劣耳易之繫辭曰齊小大者存乎卦<lb/>
辨吉凶者存乎辭故卦有大小辭有險易又曰觀其彖<lb/>
辭則思過半矣易之辭非文邪書載帝庸作歌臯陶乃<lb/>
賡載歌又歌五子之歌皆辭也書之辭非文邪屬辭比<lb/>
<pb n="KR4h0132_WYG_222-11a"/>
事春秋教也春秋之辭非文邪禮有朝聘之辭娶夫人<lb/>
之辭樂有登歌薦辭禮樂之辭非文邪法言曰往者楊<lb/>
墨塞路孟子辭而闢之廓如也孟軻之辭非文邪太𤣥<lb/>
之辭也沉以窮乎下浮以際乎上揚雄之辭非文邪是<lb/>
知文者辭之總辭者文之用天之將喪斯文也天之未<lb/>
喪斯文也不當稱辭吉人之辭寡躁人之辭多不當稱<lb/>
文文辭一也但所適有宜耳何異塗云之哉又曰聲病<lb/>
之辭非文也夫聲成文謂之音五音克諧然後中律度<lb/>
<pb n="KR4h0132_WYG_222-11b"/>
故舜典曰詩言志歌永言聲依永律和聲聲之不知病<lb/>
也去其病則和和則動天地感鬼神反不得謂之文乎<lb/>
猶繪事組繡中有精耳大凡解人之説不敢避墉援膚<lb/>
爪而自矜於堂奥心府也要在引學者當知之事以明<lb/>
之而已矣師道不行後生多昵於所習有䧟而溺者力<lb/>
能援之可也如其不同請觀近而後罰<lb/>
　　請韓文公配饗太學書<hi>皮日休</hi>
於戲聖人之道不過乎用用於生前則一時可知也用<lb/>
<pb n="KR4h0132_WYG_222-12a"/>
於死後則百世可知也故孔子之封賞自漢至隋其爵<lb/>
不過乎公侯至於吾唐乃䇿王號七十子之爵命自漢<lb/>
至隋或卿大夫至於吾唐乃封公侯曾參之孝道動天<lb/>
地感鬼神自漢至隋不過乎諸子至於吾唐乃旌入十<lb/>
哲噫天地久否忽泰則平日月久昏忽開則明雷霆久<lb/>
息忽震則驚雲霧久鬰忽廓則清仲尼之道否於周秦<lb/>
而昏於漢魏息於晉宋而鬱於陳隋遇於吾唐萬世之<lb/>
憤一朝而釋儻死者可作其志可知也今有人身行聖<lb/>
<pb n="KR4h0132_WYG_222-12b"/>
人之道口吐聖人之言行如顏閔文若㳺夏死不得配<lb/>
食於夫子之側愚又不知尊先聖之道也夫孟子荀卿<lb/>
翼傳聖道以至於文中子文中子之末降及貞觀開元<lb/>
其傳者醨其繼者淺或引刑名以為文或援縱横以為<lb/>
理或作詞賦以為雅文中之道曠百祀而得室授者唯<lb/>
昌黎文公之文蹴楊墨於不毛之地蹂釋老於無人之<lb/>
境故得孔道巍然而自正夫今之文千百士之作釋其<lb/>
巻觀其辭無不禆造化補時政繄公之力也公之文曰<lb/>
<pb n="KR4h0132_WYG_222-13a"/>
僕自度若世無孔子僕不當在弟子之列設使公生孔<lb/>
子之時未必不在四科焉國家以二十賢者代用其書<lb/>
垂於國胄並配饗於孔聖廟堂者其為典禮也大矣美<lb/>
矣茍以代用其書不能以釋聖人之辭箋聖人之義哉<lb/>
況有身行其道口傳其文吾唐以來一人而已不得在<lb/>
二十一賢之列則未已乎典禮為備伏請命有司定其<lb/>
配饗之位則自兹以後天下以文化未必不由夫是也<lb/>
　　重與陸賓虞書<hi>劉軻</hi>
<pb n="KR4h0132_WYG_222-13b"/>
别韶卿已逾時雖逰處讌賞不接然予心未嘗一日去<lb/>
韶卿也且京洛相去八百里足以絶韶卿車轍馬跡矧<lb/>
又自洛南而東渉淮浮江㳂洄數千里安得不悒悒西<lb/>
望邪比予在輦下五六年始不知韶卿及知韶卿兩心<lb/>
始親而形骸已相逺茍未能忘情忍不酸鼻岀涕為吾<lb/>
友之思邪前陸掾來得韶卿書知韶卿欲屈道以從人<lb/>
求京兆解送知韶卿道在與否固不在首解於京兆也<lb/>
愚嘗謂與逰者道韶卿膚未雞髮未鶴然其心甚老脱<lb/>
<pb n="KR4h0132_WYG_222-14a"/>
一旦脅肩低眉與諸子争甲乙於縣官豈愚所謂甚老<lb/>
者邪韶卿曾不是思也愚所謂首出者謂四科首顏閔<lb/>
三十世家首太伯七十列傳首伯夷其為首出豈不多<lb/>
耶韶卿不首於是而欲首於何哉僕又聞京兆等試試<lb/>
官知與否脱有知韶卿人聞烏有不心躬嘿體靈冠統<lb/>
以待之邪夫然亦何害小伸於知已耳不然則東國絀<lb/>
臣西山餓夫微仲尼何傷為展季伯夷矣韶卿獨不見<lb/>
既得者邪豈盡為顏子太伯伯夷然幸韶卿熟思之無<lb/>
<pb n="KR4h0132_WYG_222-14b"/>
以予不食太宰為不知味者也<lb/>
　　上宰相書<hi>劉蜕</hi>
天下固有良時既去而悲歌嘆泣之不同故當時則嘆<lb/>
已去而泣過時而歌然君子居其位則恥聞之不在其<lb/>
位則恥不能言之其為士君子之心不忍聞之與聞之<lb/>
而不忍棄之則一也夫思慮可以精安危步驟可以負<lb/>
戈殳彊勁莊勇持久有守臨事不亂然而良時不與斯<lb/>
不得不歎既而信不見任智不見謀周㳺而晩歸風雨<lb/>
<pb n="KR4h0132_WYG_222-15a"/>
相半苦其精力良時不集而畏事之不成斯不得不泣<lb/>
及其田園已暮始反鄉里白頭無事或有自疑斯不得<lb/>
不歌是其為人皆有憂天下而欲用其道者也不私其<lb/>
身之安佚而休者也既不私其身則公於悲歌者嘆泣<lb/>
者也而是人豈以富貴而後天下之心哉蜕也歌之則<lb/>
已太早泣之則不得不豫計嘆之則正當其時而君子<lb/>
未聞雖然閣下及其少壯而用之無以使後時泣歌恥<lb/>
累君子幸甚太𤣥曰當時則貴已用則賤其不可後也<lb/>
<pb n="KR4h0132_WYG_222-15b"/>
已矣當今巗無人矣溪無人矣佐王活人之術一皆以<lb/>
文學進茍文學進而君子不動心則蜕也不知其所以<lb/>
得罪也<lb/>
　　投知己書<hi>劉蜕</hi>
復何事哉弓矢乎制敵之事今為導衞羽儀金革乎勇<lb/>
衆之器今為節奏和聲射宫蓬蒿幽燕少年恥蹈其下<lb/>
文之用莫過乎當時文之人莫過乎閣下復何事哉漢<lb/>
既治世詩書禮樂皆已逸墜求亡書者故冬官考工開<lb/>
<pb n="KR4h0132_WYG_222-16a"/>
千金之購議帝制者進退贊拜定茅蕝之中而今河洛<lb/>
塜壁圖書編修登降俯仰不倒步序便蕃之儀莫過乎<lb/>
當時優㳺之學莫過乎閣下復何事哉材力既以相譽<lb/>
忠正得以相扶及秦世為之妖言東漢為之黨禁公道<lb/>
畏忌相顧而野死今布衣匹夫得歌王公大人之盛徳<lb/>
先進達生得薦布衣匹夫之事業唯其公當舉之不以<lb/>
為疑扶之不以為黨無私之道莫過乎當時譽能之心<lb/>
莫過乎閣下嗚呼茍有其時而無其人雖有舉能之心<lb/>
<pb n="KR4h0132_WYG_222-16b"/>
斯為閣下惜有其人有其時而閣下茍不留意屬念斯<lb/>
為來世弔蜕生二十餘年已過當時之盛棲遲困辱者<lb/>
過遇當時之人書成而嘗樂乎其時出車蒲於道路而<lb/>
才髙於蜕忌蜕侵已才下於蜕畏蜕擅名是以深知之<lb/>
者不得終其朝欲振之者又自無其力也謂其書空為<lb/>
來世弔已矣乎不意得與閣下不為異世同乎文字所<lb/>
謂當時之人斯非閣下者乎則其人未死口能言手能<lb/>
書門下見之復用何禮以接之既接之復用何詞以譽<lb/>
<pb n="KR4h0132_WYG_222-17a"/>
之譽之得盡其才接之得盡其禮斯人也讀書業文徳<lb/>
有知已居窮守道死且不朽復何事哉<lb/>
　　江南論飲酒禮書<hi>劉蜕</hi>
昨日送貢士堂上得觀大禮之器見籩豆破折尊盂穿<lb/>
漏生徒倦怠不稱其服賓主向背不習其容嗚呼天下<lb/>
所以知尊君敬長小所以事大者抑非其道乎天下之<lb/>
用其道不過於一日尚猶偷惰如此況天下尊君敬長<lb/>
能終日者乎是以朝廷時誅不順鄰里日起紛争固當<lb/>
<pb n="KR4h0132_WYG_222-17b"/>
然也夫布衣匹夫始則用其道自達故化耕稼為王侯<lb/>
化陶漁為公卿其變化不測若此然而一旦居上位既<lb/>
不預興俯拜揖之事尚不能素嚴有司時閲其威儀乎<lb/>
嗚呼則蜕謂王公大人耆老衰罷固當然也然而有擎<lb/>
跽稽首于髠褐之前畏敬戒慎有終日不敢嗜酒肴不<lb/>
敢近妾婦者其于誣惑之道尚能去其情自化之術則<lb/>
不能一日勤其容唯王公大人無慚髠褐乎髠褐尚能<lb/>
自大其法王公大人反以其道信之乎即其奉髠褐能<lb/>
<pb n="KR4h0132_WYG_222-18a"/>
速化其耕稼陶漁者則髠褐者可以有土地而制王公<lb/>
大人矣是不知升乎科者不由夷狄言遷乎資者不由<lb/>
髠褐授昭昭然奈何哉抑不知孔子之道如商君乎以<lb/>
其法自弊也伏惟閣下務速有司按諸禮圖修其器服<lb/>
戒將事而隳者時訓習之母使每歲臨事而隳其容幸<lb/>
甚幸甚蜕再拜<lb/>
　　諭江陵耆老書<hi>劉蜕</hi>
太原王生嘗移耆老書以江陵故楚也子胥親逐其君<lb/>
<pb n="KR4h0132_WYG_222-18b"/>
臣夷其墳墓且楚人之所宜怨也而江陵反為之廟世<lb/>
饗其仇謂耆老而忘其君父也吾以為不然楚人之性<lb/>
慓悍世能復其仇讐其后自懷王入武闗楚人怨秦不<lb/>
忘干戈況其人之性能忘胥之能破其國家而事之乎<lb/>
且今江陵之人牽牛羊而祝其廟者將祈年穀而獲凶<lb/>
荒禱疾病而獲死亡者乎如厚其餼而虚其報則江陵<lb/>
知胥之不可祠而不祀矣若果祈年穀而得豐穰禱疾<lb/>
病而獲康强有其餼而奪其報則破人之國而居其土<lb/>
<pb n="KR4h0132_WYG_222-19a"/>
辱人之君而受其饗遇一食而自忘楚人之殺其父兄<lb/>
則胥自為無勇也何獨江陵之人而忘習讐乎吾以為<lb/>
其廟申包胥之廟也包胥有復楚之功年代寖逺楚人<lb/>
以子胥嘗封諸申故不謂包胥耳不然則子胥何為饗<lb/>
人之食而江陵何為事讐人之神乎耆老得書速易其<lb/>
版曰申胥之廟無使人神皆媿耳<lb/>
　　與段校理書<hi>劉巖夫</hi>
人藏其心不可測度也搖舌於口誰不言仁誼哉清濁<lb/>
<pb n="KR4h0132_WYG_222-19b"/>
相混真偽相辨今雖有提其肺腸以呈衆某必咲而不<lb/>
諒此亦不足怪也蓋偽者繁而真者寡況慿區區文字<lb/>
而能取信於人耶所以某藴蓄斯久不敢輕奮抑為此<lb/>
也今幸因執事稍垂盼睞以不倫衆輩故得竭陳其愚<lb/>
惟賜詳之某七歲受教誨始學箕裘迄今十六不見成<lb/>
熟性本慵惰强之惟艱不能戮力盡瘁服勤先聖然常<lb/>
謂男子生而懸弧示有事於四方固不得與兒女曹並<lb/>
列依違以没世每欲奮廓埃壒破開濤浪聳翼雲漢垂<lb/>
<pb n="KR4h0132_WYG_222-20a"/>
名竹帛謂舒腕可取耳殊不知世道隘局九重阻深不<lb/>
可也又欲藏器弛用洗滌他腸昧旦調甘㫖入夜吟編<lb/>
簡索聖賢意探情性源白雲霏空虛舟汎波塵機不張<lb/>
語嘿自任湜湜然得全其愚為唐一閒人而家世清風<lb/>
祇承嚴訓不可也又欲掉長舌於公卿間籧篨戚施以<lb/>
媚於人拱立下流阿㫖從衆善者曰善不善者亦曰善<lb/>
巧言如流俾躬處休而愚僻已慣矯之惟病不可也三<lb/>
者之惑心不可屈志不可諧岐路難期歲月易老踐履<lb/>
<pb n="KR4h0132_WYG_222-20b"/>
之道倀然自迷執事濯纓清流敏古多識試與指其要<lb/>
路<lb/>
　　上招討宋將軍書<hi>羅隱</hi>
朝廷以簡陵九年彭虺肆螫而東南一臂為之枯耗其<lb/>
後呉卒以狼山叛則東西浙之筋力殆矣自爾天子不<lb/>
重困百姓由是官未實爵諸葛爽秩安文祏皆自盜而<lb/>
昇朝序也所以不幸者江南水鍾陵火㳂淮饑汴滑以<lb/>
東螟故無賴輩一食之不飽一衣之不覆則磨寸鐵梃<lb/>
<pb n="KR4h0132_WYG_222-21a"/>
白棒以望朝廷姑息而王仙芝尚君長等凌突我廬壽<lb/>
燖剝我梁宋天子以蟣虱痒痛不足搔爬因處分十二<lb/>
州取將軍為節度非方鎮之無帥非朝廷之乏人蓋以<lb/>
將軍跳出隴右不二十餘年三擁節旄謂將軍必能知<lb/>
恩用命耳今聞羣盜已拔睢陽二城大梁以板築自固<lb/>
彼之待將軍其猶沸之待沃壓之待起也而將軍朱輪<lb/>
大斾優逰東道抑不知朝廷八十三州奉將軍待衞者<lb/>
乎復俾將軍誅剪草冦者乎昔韓之醫良而性嗇故<lb/>
<pb n="KR4h0132_WYG_222-21b"/>
為人治未嘗剔去根源所以延其疾而養其財也後有<lb/>
商於韓者以疽見醫醫且欲大其疽而沽直因以藥稔<lb/>
之而疽潰商斃商之家表於韓韓侯屍其族而籍其有<lb/>
無且二賊齧壽春䧟潁上刷亳社掠合肥經營於梁宋<lb/>
其為老者殺而少者傷驅人之婦女輦人之財貨將軍<lb/>
固知之矣自將軍受命迄今三月闗東之慘毒不解殺<lb/>
傷驅輦之不已乃將軍為之非君長仙芝所為也文皇<lb/>
帝時衞公靖太帝時鄭仁泰薛仁貴或戢歛不謹或伺<lb/>
<pb n="KR4h0132_WYG_222-22a"/>
候輜重當時憲司悉以法䋲今將軍勲業不若衞公靖<lb/>
之多也出師非鄭薛之敵也而横擁士伍鞭撻餽運以<lb/>
愚度之將軍之行酷於君長仙芝之行也甚為將軍憂<lb/>
前者天子慮將軍以愛子之念復援禁秩俾在軍前則<lb/>
朝廷寵待將軍倚望將軍也俱不淺矣茍將軍戮力以<lb/>
除暴推誠以報國今其時也無使躡韓之醫<lb/>
　　與王駕評詩書<hi>司空圖</hi>
足下末伎之工雖䝉譽於賢哲未足自信必俟推於其<lb/>
<pb n="KR4h0132_WYG_222-22b"/>
類而后神躍而色揚今之䞇藝者反是若即醫而靳其<lb/>
病也唯恐彼之善察藥之我攻耳以為率人以謾莫能<lb/>
自振痛哉且工之尤者莫若伎於文章其能不死於詩<lb/>
者比他伎尤寡豈可容易校量哉國初主上好文雅風<lb/>
流特甚沈宋始興之後傑出於江寧宏肆於李杜極矣<lb/>
右丞蘇州趨味澄夐若清沅之貫達大歴十數公抑又<lb/>
其次焉力掠而氣孱乃市都豪估耳劉公夢得楊巨源<lb/>
亦各有勝會閬仙無可劉得仁輩時得佳致亦足滌煩<lb/>
<pb n="KR4h0132_WYG_222-23a"/>
厥後所聞逾褊淺矣然河汾蟠鬱之氣宜繼有人今王<lb/>
生者寓居其間沉漬益久五言所得長於思與境偕乃<lb/>
詩家之所尚者則前所謂必推於其類豈止神躍色揚<lb/>
哉經亂索居得其所録尚累百篇其勤亦至矣吾適又<lb/>
自編一鳴集且云撑霆裂月劼作者之肝脾亦當吾言<lb/>
之無怍也<lb/>
　　與李生論詩書<hi>司空圖</hi>
文之難而詩之難尤難古今之喻多矣而愚以為辨於<lb/>
<pb n="KR4h0132_WYG_222-23b"/>
味而后可以言詩也江嶺之南凡足資於適口者若醯<lb/>
非不酸也止於酸而已若鹺非不醎也止於醎而已華<lb/>
之人所以充饑而遽輟者知其醎酸之外醇美者有所<lb/>
乏耳彼江嶺之人習之而不辨也宜哉詩貫六義則諷<lb/>
諭抑揚渟蓄淵雅皆在其間矣然直致所得以格自竒<lb/>
前輩諸集亦不專工於此矧其下者邪王右丞韋蘇州<lb/>
澄澹精緻格在其中豈妨於道學哉賈閬仙誠有警句<lb/>
視其全篇意思殊餒大抵附寒澁方可置才亦為體之<lb/>
<pb n="KR4h0132_WYG_222-24a"/>
不備也矧其下者哉噫近而不浮逺而不盡然後可以<lb/>
言韻外之致耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_222-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百二十二<lb/>
</p>
<p>
</p>
  </div>
</body>
</text>
</TEI>
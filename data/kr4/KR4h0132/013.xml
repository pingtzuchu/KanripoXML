<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻十三</head> <lb/>
    <p>
<pb n="KR4h0132_WYG_013-1a"/>
欽定四庫全書<lb/>
　文章辨體彚選巻十三<lb/>
　　　　　　　　　　　　明　賀復徵　編<lb/>
制二<lb/>
　　冊皇太子制<hi>王言㑹最</hi>
黄門朕聞王者神器天之大業震百里而崇孟侯照四<lb/>
方而建元子其所由來尚矣我國家參天兩地濟以豐<lb/>
功祖武宗文承於密命顧循菲德寅畏鴻名太上皇命<lb/>
<pb n="KR4h0132_WYG_013-1b"/>
朕以位卿大夫補朕之闕僉謂率先自爾稽古惟新國<lb/>
本之大不可以不務皇儲之重不可以不立故宵衣當<lb/>
宁聞義是將朝服升階擇賢而舉皇太子嗣謙生知禮<lb/>
樂性成仁孝字孫之愛則敬不絶馳問豎之安則恭而<lb/>
至寢觀其言精視牘思敏題鞭固巳覈東序之討論契<lb/>
南山之調䕶今少陽踐位獻歲發春草樹自樂乾坤交<lb/>
泰副君之榜已别其宫太史之書更藏於府帝圖斯永<lb/>
人望所歸庶符知子之明豈獨在予之慶用施寛惠光<lb/>
<pb n="KR4h0132_WYG_013-2a"/>
於政理今望苑初開端僚是切天下有高才懋德碩學<lb/>
純儒比迹春卿齊名夏綺具以徵辟<lb/>
　　封皇太子大男寧平原郡王等制<hi>王言㑹最</hi>
勅王者嗣統必上尊祖廟中立人紀下及諸孫所以光<lb/>
贊鴻猷發揮大典者也皇太子大男寧等温敏茂淑依<lb/>
仁游藝齠齓之歲自降其心詩書之言夙盈於耳朕初<lb/>
建儲貳永固宗祧既當知子之明彌稱抱孫之慰是用<lb/>
依方建邑籍土疏疆俾奉邦家式崇藩屏本支百代冀<lb/>
<pb n="KR4h0132_WYG_013-2b"/>
邁於周詩子弟畢封更高於漢室於戲承紫極之慶稟<lb/>
青宫之訓惟師友是敬惟忠孝是憑以樂善為心以好賢<lb/>
為德古有成範爾其欽哉<lb/>
　　授鄭涵考功郎中馮宿刑部郎中等制<hi>玉堂遺範</hi>
敕二帝三王之所以仁聲無窮績用明而刑罰當也尚<lb/>
書郎專是兩者疇將若予僉曰前國子博士充史館修<lb/>
撰鄭涵文無害可以彰善惡守歙州刺史馮宿思無邪<lb/>
可以盡哀敬庶尹百吏之能否四海九州之性命用汝<lb/>
<pb n="KR4h0132_WYG_013-3a"/>
參斷汝其戒之夫刻則害善放則利淫僻則不通流則<lb/>
自撓惟是四者時考之難亟則失情緩則留獄深則礙<lb/>
恕縱則生姦惟是四者時行之難八者不亂然後可以<lb/>
有志於理矣朕實注意爾其盡心涵可考功郎中宿可<lb/>
刑部郎中餘並如故<lb/>
　　授令狐定右散騎常侍制<hi>玉堂遺範</hi>
勅前西川節度副使令狐定夫言語侍從之臣朝夕論<lb/>
思獻納必求明誠端厚文而不佻者以備吾之顧問今<lb/>
<pb n="KR4h0132_WYG_013-3b"/>
以定業茂儒素道光縉紳恬於晉取之機鬱有貞方之<lb/>
譽踐歴華貫周旋正途佐台席而籌畫居多登副車而<lb/>
聲猷甚暢從知既久畢志方歸嘉其委雉之誠寵以附<lb/>
蟬之貴阮貂換酒潘直逢秋既榮高閣之居亦有達人<lb/>
之美勉思清切以遂優游可依前件<lb/>
　　郭子儀兵馬副元帥制<hi>唐賈至</hi>
制昔伊尹與湯合傅説與高宗合尚父與周合故哲后<lb/>
良臣莫不至合非賢不又有開必先久大之業也公上<lb/>
<pb n="KR4h0132_WYG_013-4a"/>
畧宏才惇信明誼受我旄鉞輯寧區夏典器銘勲高視<lb/>
前古實邦家之傑豈獨為予社稷之衞可獨弼予節制<lb/>
咨謀安危斯屬懼朕之不稱也徃欽哉司空子儀可兵<lb/>
馬副元帥主者施行<lb/>
　　授韋綬禮部尚書薛放刑部侍郎丁公著工部侍<lb/>
　　　郎等制<hi>賈至</hi>
敕尚書左丞韋綬等朕以東宫時先皇帝垂慈聖之德<lb/>
念予冲䝉選端士通儒使講貫今古自禮樂刑政暨君<lb/>
<pb n="KR4h0132_WYG_013-4b"/>
臣父子之道博我約我日就月將俾予於今不至牆面<lb/>
克荷丕訓大揚耿光實綬放公著之力也故朕嗣位未<lb/>
踰時月或自郡邸或自省署徵擢寵用為丞郎給事中<lb/>
官雖超拜職亦具舉師道光而心愈讓人爵貴而身益<lb/>
恭宜更褒升重酧輔導以綬精粹辯博有先儒之風可<lb/>
作秩宗以放端明慎重行君子之道可居憲部以公著<lb/>
檢敬規度得有司之體可貳冬官於戲貞百工平五刑<lb/>
典三禮皆重任清秩予無愛焉蓋欲表二三子道不虚<lb/>
<pb n="KR4h0132_WYG_013-5a"/>
行而明予一人德無不報也綬可禮部尚書放可刑部<lb/>
侍郎公著可工部侍郎餘官並如故<lb/>
　　加裴度幽鎮兩道招討使制<hi>元稹</hi>
門下夫以區區秦伯而猶念晉國曰其君是惡其人何<lb/>
罪况朕均養億兆為之君親燕人冀人皆為乳哺而育<lb/>
之者安忍以豺狼驅脅之故絶其飛走盡致網羅止行<lb/>
犯命之誅是用開其一面具官裴度昔者區域之中蜂<lb/>
蟻巢聚蔡有逆孽齊有狡童厥初圖征疑議滿野不懼<lb/>
<pb n="KR4h0132_WYG_013-5b"/>
不惑挺然披攘茍無司南允罔能濟佑我憲考為唐神<lb/>
宗實賴股肱運用心力肆朕小子䝉受景靈冀服於前<lb/>
燕平於後而撫馭失理盤牙復生求思弭寜中夕有得<lb/>
國老尚在夫何患焉是用亟宣懇惻之誠就加招撫之<lb/>
命於戲頃者師道元濟乘累代襲授之資藉山東結連<lb/>
之勢以丞相布畫於千里之外使諸將持重於四封之<lb/>
中而猶劉悟裂虵豕之驅李佑潰鯨鯢之腹蓋逆順之<lb/>
情異而忠孝之道明也况彼幽鎮無名暴征以丞相近<lb/>
<pb n="KR4h0132_WYG_013-6a"/>
觀其宜以諸將齊奮其力斧鑕之刑坐迫椒蘭之氣外<lb/>
薫誰不自愛其生焉能與亂同死庶宜開懷緩帶以待<lb/>
其歸<lb/>
　　加裴度鎮州四面招討使制<hi>元稹</hi>
門下傳云死者不可復生刑者不可復續是以先王斬<lb/>
一枝指殺一犬彘莫不伏念隱悼至於旬時决而行之<lb/>
蓋不得已也子於鎮人亦既伏念俟其悛革詎止旬時<lb/>
乃命相臣招懷撫諭矜其詿誤示以生門期於盡脱網<lb/>
<pb n="KR4h0132_WYG_013-6b"/>
羅豈可驅之陷穽而豺狼當道荆棘牽衣雖欲歸於有<lb/>
仁厥路無由而至况王師壓境義勇爭先朕毎抑其鋒<lb/>
鋩未忍覆其巢穴是猶愛稂莠而傷稼穡養癰疽以潰<lb/>
肌膚獨懷兒女之仁慮失祖宗之典今上台居鎮算畫<lb/>
無遺操晉陽之利兵驅屈産之良馬舉河東義武之衆<lb/>
合滄景澤潞之師當元翼受命之初乘田布雪寃之頃<lb/>
舉毛拾芥其易可知兼用威恩尚存招致宜令河東節<lb/>
度使裴度充鎮州四面招討使於戲以一城之卒敵天<lb/>
<pb n="KR4h0132_WYG_013-7a"/>
下之師狥猖獗之徒抗君父之命吾哀爾輩死實無名<lb/>
茍能自新亦冀容汝主者施行<lb/>
　　授李愿檢校司空宣武軍節度使制<hi>元稹</hi>
門下昔者魯侯伯禽徒以周公之故遂荒大東重耳以<lb/>
定傾之勞子孫不絶於晉昔我太師西平王在德宗時<lb/>
能復京邑書於鼎彛毎懷宗廟之安實念江山之永而<lb/>
又繼有英哲克全令人惟弟惟兄莫非頗牧尚想德施<lb/>
於十代何憚恩積於一門具官李愿生長紈綺之中而<lb/>
<pb n="KR4h0132_WYG_013-7b"/>
素風自得藴鬱驍勇之器而性與温恭怡怡於叔季之<lb/>
間翼翼於班行之内始為夏帥遂著能名蹄角齒毛之<lb/>
良一無取於夷落而不貪之實大布於朔陲旋領徐方<lb/>
㑹征淮右隣冦隂狡將助鴟張來犯東郊冀延晷刻爾<lb/>
乃提持戈戟淬礪卒徒一戰而蜂蠆盡殱不時而鴞獍<lb/>
就戮聿來岐下號令益明繕完甲兵為我保障朕以浚<lb/>
郊重鎮尤藉良材俾為司空以表東夏持我邦憲用清<lb/>
爾人夫四海九州非不廣也然而靈武魏博至於大梁<lb/>
<pb n="KR4h0132_WYG_013-8a"/>
斷長補短方數千里皆爾為政又何加焉於戲睢陽在<lb/>
爾之東張巡效忠之城未毁夷門在爾之境侯嬴報恩<lb/>
之跡尚存又安知憧憧徃來之徒不有以仁義匡於爾<lb/>
者爾服休命其惟戒之<lb/>
　　授田布魏博節度使制<hi>元稹</hi>
門下經曰父母之仇不同天雖及匹士而猶寢苫枕干<lb/>
以期必報是以子胥不殉伍奢之死卒能發既藏之墓<lb/>
鞭不義之屍取貴春秋名垂萬古而况於身備將壇父<lb/>
<pb n="KR4h0132_WYG_013-8b"/>
死人手家仇國恥併在一門當懷嘗膽之心豈俟絶漿<lb/>
之禮金革無避其在兹乎具官田布咨爾先臣惟國元<lb/>
老首自河朔來朝帝庭而又東取青齊北討燕趙提挈<lb/>
義旅勤勞王家冒白刃而不疑推赤心而自信屬冀方<lb/>
求師余所重難輟自大名付兹巨鎮而中台暗折上將<lb/>
妖侵蟊賊潛寘於腹心豺狼勃興於肘掖人神憤痛朝<lb/>
野驚嗟深軫予懷誓擒元惡以爾布詩書并習忠孝兩<lb/>
全常用魏師克征淮孽素行恩信共著勲庸豈無奮激<lb/>
<pb n="KR4h0132_WYG_013-9a"/>
之圖為報冦仇之黨且魏之諸將由爾父而崇高魏之<lb/>
三軍䝉爾父之仁愛昔既同其美利今豈忘其深寃爾<lb/>
其淬礪勇夫敬恭義士一飯之飽必同於士卒一毫之<lb/>
費必用於戈矛非算畫不萌於心非軍旅勿言於口居<lb/>
則席藁寒則抱冰以喪禮處之若哀心感者必有為横<lb/>
身刎頸感智捐軀下報營魂旁清醜類於戲至誠可託<lb/>
稔惡難逃矧彼凶殘去將安徃墨縗在體𤣥纛在前提<lb/>
劒執金無忘哀敬<lb/>
<pb n="KR4h0132_WYG_013-9b"/>
　　授牛元翼深冀等州節度使制<hi>元稹</hi>
門下鷹隼擊則妖鳥除弧矢張則天狼滅湯沐具而蟣<lb/>
蝨相弔針石熾而痤疽立潰茍得韓盧而示之狡兔則<lb/>
可備俎豆而俟脯醢矣復何憂於越軼乎夫將者亦蟣<lb/>
虱之湯沐而渠魁之韓盧也我得之矣又何患焉具官<lb/>
牛元翼挺生河朔之間迴鍾海岳之秀幼為兒戲營壘<lb/>
已成長學神樞風雲諳曉衆推然諾己任安危善用竒<lb/>
兵尤精攻擊陳安之矛丈八顔高之弓六鈞或山立於<lb/>
<pb n="KR4h0132_WYG_013-10a"/>
軍前或肉飛於馬上而又謙能養勇孝以資忠雖膽力<lb/>
過人而心誠許國自常山作沴上將罹災慟哭轅門誓<lb/>
清妖孽羽書三奏驛騎四馳上請廟謀旁徵隣援指期<lb/>
斬叛克日圖功斷自予𠂻開懷用爾夫以爾之才力而<lb/>
取彼之凶殘是猶以火焚枯以石壓卵螳臂拒轍鷄肋<lb/>
承拳萬萬相殊破之必矣而况於鎮之黎人皆朕之赤<lb/>
子爾之部曲即鎮之卒徒聞爾鼓鼙之音懷爾椒蘭之<lb/>
德吾知此輩誰不革心爾其寒者衣之飢者食之無發<lb/>
<pb n="KR4h0132_WYG_013-10b"/>
室廬無害農稼茍獲戎首置之藁街下以報忠臣之寃<lb/>
上以告先帝之廟則蚩蚩從亂予又何誅於戲殺人盈<lb/>
城爾其深戒孥戮誓衆朕不忍言再換蟬冠新持武節<lb/>
恩不虚授爾其敬之<lb/>
　　授韓臯左僕射制<hi>元稹</hi>
勅夫一邑之政而猶資老者之智用壯者之决况朝廷<lb/>
之大得不以耆年重望居表正之地儀刑於百辟乎惟<lb/>
爾具官韓臯始以直言事代宗皇帝司諫諍復以文章<lb/>
<pb n="KR4h0132_WYG_013-11a"/>
政術事德宗皇帝為舍人中丞京兆尹在順宗憲宗時<lb/>
出領藩方入備卿長逮予小子歴事五君勤亦至矣而<lb/>
又處權近之際未嘗以恩幸自寵於一時當趨嚮之間<lb/>
終不以薄厚見窺於衆目豈所謂徐公之行已有常而<lb/>
詩人之風雨不改耶日者銓覈羣才兼勞揆務頗煩倫<lb/>
擬有異優崇罷去職勞正名端右俾絶積薪之歎且明<lb/>
尚齒之心凡百庶寮無忘咨稟<lb/>
　　授栢耆兵部員外郎制<hi>元稹</hi>
<pb n="KR4h0132_WYG_013-11b"/>
勅具官栢耆朕聞亟遷則彛倫斁滯賞則勞臣怠兼用<lb/>
兩者謂之政經夫南憲右掖至於中臺我朝之極選也<lb/>
俾爾環歲之内周歴兹任豈無意焉元和中盜殺丞相<lb/>
賊傷議臣齊冀之間交以禍端相嫁耆自青溪窖中提<lb/>
轉丸押闔之書馳於諸鎮使承宗疑否隔塞一朝豁然<lb/>
納質獻地克終於善承宗既殁承元授事耆又將朕教<lb/>
告命於承元萬衆無譁一方底定此而不錄將何以勸<lb/>
凡百多士無忘急病之心<lb/>
<pb n="KR4h0132_WYG_013-12a"/>
　　授劉士涇太僕卿制<hi>元稹</hi>
敕卿寺甚重不易其人或以勲以親以報以勸又何愛<lb/>
焉具官劉士涇去嵗西戎跳入涇上京師戒嚴朕慨然<lb/>
有思亷頗李牧之志而習事者言爾父司空之在涇也<lb/>
築平凉等八城二堡塹保定平原使涇人益樹麥禾以<lb/>
復后稷公劉之教十有六年犬戎不敢東顧朕聞其人<lb/>
思見其後果有令子在吾懿親與之討論亦自竒士鋪<lb/>
陳將畧殊有父風訪其班資則曰亞諸卿之間甞十年<lb/>
<pb n="KR4h0132_WYG_013-12b"/>
矣今乃除其憂服命以太僕豈惟報爾先臣榮吾戚里<lb/>
亦欲使縁邊諸將顧其愛子為我竭誠<lb/>
　　授王溥李逢等太僕少卿制<hi>元稹</hi>
勅具官王溥李逢等昔我憲宗章武皇帝法堯睦族深<lb/>
惟本枝乃詔執事曰伯父叔季幼子童孫在屬籍者必<lb/>
命卿長以才行聞而溥等國族之良雅副兹選糾訓羣<lb/>
僕允釐王官各率迺誠無替厥職溥可權知太僕少卿<lb/>
逢可守袁王府長史餘如故<lb/>
<pb n="KR4h0132_WYG_013-13a"/>
　　授張籍秘書郎制<hi>元稹</hi>
敕張籍傳云王澤竭而詩不作又曰采詩以觀人風斯<lb/>
亦警予之一事也以爾籍雅尚古文不從流俗切磨諷<lb/>
興有助政經而又居貧晏然亷退不競俾任石渠之職<lb/>
思聞木鐸之音可守秘書郎<lb/>
　　授于季友羽林軍將軍制<hi>元稹</hi>
勅具官于季友天子六軍必有材官佽飛超乘挽彊之<lb/>
士在焉董之以威待之以信分八舍之衆寡均二廣之<lb/>
<pb n="KR4h0132_WYG_013-13b"/>
勞逸不呉不揚不掉不挫皆將軍之令也是以李大亮<lb/>
上直禁中而文皇甘寢則腹心爪牙之任斯不細矣以<lb/>
爾季友時予舊姻念徃興懷度才思用榮以服色列於<lb/>
藩垣爾其敬恭無替朕命<lb/>
　　授盧士攻權知京兆尹制<hi>元稹</hi>
勅朕日出而御便殿召丞相以下計事而大京兆得在<lb/>
其中非常吏也誠以為海内法式自京師始輦轂之下<lb/>
盜賊為尤尹正非人則賢不肖阿枉奏覆隔塞則上下<lb/>
<pb n="KR4h0132_WYG_013-14a"/>
不通假以恩威用讋豪右朝散大夫守京兆尹知府事<lb/>
盧士玫自居郎署執政者言其温重不囘守法專固副<lb/>
内史行事物議歸之日者景陵將建龜筮有時予心怛<lb/>
然懼不克濟爾甞倅職應其供求和而不同儉而不隘<lb/>
竣於已事朕甚嘉焉試命元寮亦既不撓今圓丘甫及<lb/>
慶澤將施抄剽椎埋必有幸生之者案牘卒吏亦當因<lb/>
緣為姦公費則多而利不下究惟是數者爾司其憂為<lb/>
爾正名無恡操剸<lb/>
<pb n="KR4h0132_WYG_013-14b"/>
　　授薛昌朝絳王傅制<hi>元稹</hi>
勅薛昌朝等國有政職之要其一曰具員所以稽績用<lb/>
而昇秩序也爾等典掌衆務勤歴嵗時無畏厥官能舉<lb/>
其政擇才以佐諸邸選士以歴東朝亦吾藴崇本枝之<lb/>
意也爾無易之可依前件<lb/>
　　授唐慶萬年縣令制<hi>元稹</hi>
勅朝議郎守尚書比部郎中賜緋魚袋唐慶輦轂之下<lb/>
豪黠僄輕擾之則獄市不容緩之則囊槖相聚是以前<lb/>
<pb n="KR4h0132_WYG_013-15a"/>
代惟京令得與御史丞分進道路以其捕逐之急也執<lb/>
事言爾慶頃摧束池鹵生息倍稱布露飴散<hi>飴鹽散鹽見周禮</hi>
於羅落之間而盜賊終不敢進推是為理真吾所求之<lb/>
劇令也無或畏避以艱惸婺<lb/>
　　授韋珩等西畿令制<hi>元稹</hi>
勅具官韋珩李鄂等昔先王𤯝災肆赦則殊死以降無<lb/>
不宥免而受財枉法者常罪罪之以此防吏吏猶有豪<lb/>
奪於人者朕甚閔焉日者覃懷有過籍之賦使吾百姓<lb/>
<pb n="KR4h0132_WYG_013-15b"/>
無聊生於下非珩等為吾發覺則吾終不得聞東人之<lb/>
疾苦矣今美原藍田皆吾畿内之邑爾其為吾養理生<lb/>
息以惠困窮使天下長人之吏知朕用亷激貪之意焉<lb/>
珩可美原令鄂可藍田令<lb/>
　　授元輿等杭濠歙泗諸州刺史制<hi>元稹</hi>
勅朝散大夫守饒州刺史元輿等自天子至於侯甸男<lb/>
邦小大之勢不同子育黎元其揆一也是以郎官出宰<lb/>
百里牧守入為三公此所以前代稱理古也近俗偷末<lb/>
<pb n="KR4h0132_WYG_013-16a"/>
倒置是非省寺以地望自高郡縣以勢卑自劣盤牙不<lb/>
解稂莠不除比比有之患皆由此起今餘杭鍾離新安<lb/>
順政三有財賦一隣戎狄將有所授毎難其人以輿之<lb/>
理課甄明以𢎞度之奏議詳允以學亮之學古從政以<lb/>
達之守道立身僉命為邦庶可以勝殘去殺矣各奉詔<lb/>
條用慰㷀獨可依前件<lb/>
　　授崔元畧等加階制<hi>元稹</hi>
勅崔元畧等階之設二十有九有庸有事有叙有加用<lb/>
<pb n="KR4h0132_WYG_013-16b"/>
是四者以詔百吏由郾而上至於元畧曰加曰敘由瀍<lb/>
而下至於𢎞景曰事曰庸光我侍從之臣且優致政之<lb/>
老詔賢詔德於是乎在堂與益近爾其敬之可依前件<lb/>
　　韋行立可處州刺史制<hi>元稹</hi>
勅具官韋行立聞爾貴遊之子也出入省寺二十餘年<lb/>
終無尤違斯亦鮮矣江南諸郡户籍非少皆有賦入之<lb/>
艱爾為吾徃理縉雲以宣朕化無虐惸獨俾傷惠和<lb/>
　　李翊起復仍前監察御史制<hi>元稹</hi>
<pb n="KR4h0132_WYG_013-17a"/>
勅具官李翊比制多以詳練法理者行於御史府或滿<lb/>
嵗即眞或不時署位亦試可之義也以爾翊文學周敏<lb/>
操行端方執喪有聞俯以就制復爾故秩勉修乃誠<lb/>
　　授劉惠通内謁者監制<hi>元稹</hi>
勅具官劉惠通愿吾愛之俾在左右將我宻命達於四<lb/>
方去盡行人之詞還致諸臣之復言必忠信事無尤違<lb/>
使朕不出户而知三軍之志者爾有力焉深念其勤將<lb/>
以為報階秩兼進用示恩榮各依前件<lb/>
<pb n="KR4h0132_WYG_013-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻十三<lb/>
</p>
<p>
</p>
  </div>
</body>
</text>
</TEI>
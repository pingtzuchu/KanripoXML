<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百五</head> <lb/>
    <p>
<pb n="KR4h0132_WYG_605-1a"/>
欽定四庫全書<lb/>
　文章辨體彚選巻六百五<lb/>
　　　　　　　　　　　　明　賀復徵　編<lb/>
記四十六<hi>遊覽</hi>
　　石鐘山記<hi>宋蘇軾</hi>
水經云彭蠡之口有石鐘山焉酈元以為下臨深潭㣲<lb/>
風鼓浪水石相搏聲如洪鐘是説也人常疑之今以鐘<lb/>
磬置水中雖大風浪不能鳴也而況石乎至唐李渤始<lb/>
<pb n="KR4h0132_WYG_605-1b"/>
訪其遺蹤得䨇石於潭上扣而聆之南聲函胡北音清<lb/>
越枹止響騰餘音徐歇自以為得之矣然是說也余尤<lb/>
疑之石之鏗然有聲者所在皆是也而此獨以鐘名何<lb/>
哉元豐七年六月丁丑余自齊安舟行適臨汝而長子<lb/>
邁將赴饒之徳興尉送之至湖口因得觀所謂石鐘者<lb/>
寺僧使小童持斧於亂石間擇其一二扣之硿硿焉余<lb/>
固笑而不信也至其夜月明獨與邁乗小舟至絶壁下<lb/>
大石側立千仞如猛獸竒鬼森然欲搏人而山上棲鶻<lb/>
<pb n="KR4h0132_WYG_605-2a"/>
聞人聲亦驚起磔磔雲霄間又有若老人欬且笑於山谷<lb/>
中者或曰此鸛鶴也余方心動欲還而大聲發於水上<lb/>
噌吰如鐘鼓不絶舟人大恐徐而察之則山下皆石穴<lb/>
罅不知其淺深㣲波入焉涵澹澎湃而為此也舟廻至<lb/>
兩山間將入港口有大石當中流可坐百人空中而多<lb/>
竅與風水相吞吐有窽坎鏜鞳之聲與向之噌吰者相<lb/>
應如樂作焉因笑謂邁曰汝識之乎噌吰者周景王之<lb/>
無射也窽坎鏜鞳者魏獻子之歌鐘也古之人不余欺<lb/>
<pb n="KR4h0132_WYG_605-2b"/>
也事不目見耳聞而臆斷其有無可乎酈元之所見聞<lb/>
殆與余同而言之不詳士大夫終不肯以舟夜泊絶壁<lb/>
之下故莫能知而漁工水師雖知而不能言此世所以<lb/>
不傳也而陋者乃以斧斤考擊而求之自以為得其實<lb/>
余是以記之盖歎酈元之簡而笑李渤之陋也<lb/>
　　遊桓山記<hi>蘇軾</hi>
元豐二年正月已亥晦春服既成從二三子遊於泗之<lb/>
上登桓山入石室使道士戴日祥鼓雷氏之琴操履霜<lb/>
<pb n="KR4h0132_WYG_605-3a"/>
之遺音曰噫嘻悲夫此宋司馬桓魋之墓也或曰鼓琴<lb/>
於墓禮歟曰禮也季武子之喪曽㸃倚其門而歌仲尼<lb/>
日月也而魋以為可得而毁也且死為石椁三年不成<lb/>
古之愚人也余將弔其藏而其骨毛爪齒既已化為飛<lb/>
塵蕩為冷風矣而況於椁乎況於從死之臣妾飯含之<lb/>
貝玉乎使魋而無知也余雖鼓琴而歌可也使魋而有<lb/>
知也聞余鼓琴而歌知哀樂之不可常物化之無日也<lb/>
其愚豈不少瘳乎二三子喟然而嘆乃歌曰桓山之上<lb/>
<pb n="KR4h0132_WYG_605-3b"/>
維石嵯峨兮司馬之惡與石不磨兮桓山之下維水瀰<lb/>
瀰兮司馬之藏與水皆逝兮歌闋而去從遊者八人畢<lb/>
仲孫舒煥冦昌朝王適王遹王肄軾之子邁煥之子彦<lb/>
舉<lb/>
　　遊髙氏園記<hi>元劉因</hi>
園依保城東北隅周垣東就城隠映靜深分布穠秀保<lb/>
舊多名園近皆廢毁今為郡人之所觀賞者惟是予暇<lb/>
日遊焉甚樂園之堂其最髙敞者尚書張夣符題為翠<lb/>
<pb n="KR4h0132_WYG_605-4a"/>
錦或者指之謂予曰此貴家某氏之樓也今甫四十五<lb/>
年耳巳徹而為是矣噫人其愚哉非不見之復為是也<lb/>
奚益予聞之大以為不然夫天地之理生生不息而巳<lb/>
矣凡所有生雖天地亦不能使之乆存也若天地之心<lb/>
見其不能使之乆存也而遂不復生焉則生理從而息<lb/>
矣成毁也代謝也理勢相因而然也人非不知其然也<lb/>
而為之不已者氣機使之焉耳若前人慮其不能乆存<lb/>
也而遂不為之後人創前人之不能乆有也而亦不復<lb/>
<pb n="KR4h0132_WYG_605-4b"/>
為之如是則天地之間化為草莽灰燼之區也乆矣若<lb/>
與我安得兹逰之樂乎天地之間凡人力之所為皆氣<lb/>
機之所使既成而毁毁而復新亦生生不息之理耳安<lb/>
用歎耶予既曉惑者復私記其說至元辛卯四月望日<lb/>
記<lb/>
　　遊荆塗二山記<hi>明宋濓</hi>
濓既遊琅琊山起行至池河驛適郵卒遞内使監公牒<lb/>
至及開緘中藏濠梁古跡一巻宸翰親題其外令濓捜<lb/>
<pb n="KR4h0132_WYG_605-5a"/>
訪與青宫言之濓因啟曰臨濠古跡唯塗荆二山最著<lb/>
按圖經塗山在昔鍾離縣西九十五里荆山亦在縣西<lb/>
八十三里二山本相聫属而淮水繞荆山之背神禹鑿<lb/>
開使水流二山間其䟽鑿之蹤故在人思其功迄今弗<lb/>
能忘青宫曰至中都當共往遊焉余將度淮狩于王莊<lb/>
先生宜泝流而上届今懐逺縣治以俟濓奉教行以洪<lb/>
武乙卯冬十一月已巳發舟庚午日曛始泊縣西門而<lb/>
青宫巳駐驆於門東五里矣辛未濓上謁青宫甚喜下<lb/>
<pb n="KR4h0132_WYG_605-5b"/>
令以壬申遊二山濓至期約懐逺文學掾王景彰宿舟<lb/>
中黎明櫂舟至塗山足曳杖入山山傍廢址舊皆民廬<lb/>
前度石梁復斗折而北累石為墉多藝椒之園行可三<lb/>
里餘視大磐石青緑間錯頽然欹足坐諦視之乾蘚交<lb/>
封耳聞有草生石上髙一尺其花可玩不假土力人<lb/>
取懸檐間呼為石蓮華復行四里所巖石犖确挿起道<lb/>
左危傾欲飛墜復二里所㣲徑入灌莽抵巖罅貯泉一<lb/>
泓味甚甘覆以生茨曰聖水亭取水以禜雨多驗復一<lb/>
<pb n="KR4h0132_WYG_605-6a"/>
里餘至山巔禹廟在焉廟惟頽垣破礎存游目四顧長淮<lb/>
西来渦河北滙而夀春臨濠宿州之境皆在冥茫昏杳<lb/>
中緬想南北戰爭屯戍處為感慨者乆之山之下聚落<lb/>
甚盛廟史云名禹㑹村乃禹㑹諸侯之地廬舍之比如<lb/>
櫛移踵入廟廟前杏樹一章大可蔽牛二栢參差左右<lb/>
樹東寘小甕杏柯之水時津津滴其中廟史云當晨霧<lb/>
四集水愈多其來如泉可代井汲石碣二一大書有夏<lb/>
皇祖之廟六字下方刻宋慶元初州守劉仲光自造禱<lb/>
<pb n="KR4h0132_WYG_605-6b"/>
雨記一亦記禱雨事皇甫斌紹熈庚戌來為郡命鍾離<lb/>
尉丁大榮作石未剝泐文尚可讀復從廟西循石坡<lb/>
而下鉅石危立如人形遥望之一嫗儼然也相傳為啟<lb/>
母石廟史云居人毎刲羊豕祭之至有以粉黛飾其貌<lb/>
者聞之不覺失笑山㘭舊有僧房今廢乆俟鶴駕不來<lb/>
忽使者至云扈從士馬多無橋可以渡河青宫不復至<lb/>
矣言未既但見旌旗如錦綉揺曳上荆山矣濓亦下山<lb/>
麓入鯀廟見所題碑神號鄙俚棄而不睨出讀祖無擇<lb/>
<pb n="KR4h0132_WYG_605-7a"/>
所賦歌京口孫臨為書碑盖無擇謫守夀春過此而作<lb/>
也復北經縣治折而東行約三里所至荆山梁魏交鬬<lb/>
時就山築堰以灌夀春其遺跡猶班班可見復行三十<lb/>
歩崖壁如屋側身而入石平如床座可坐人號為卞和<lb/>
洞自西上復一里所過避雨石石斜倚可避雨故名復<lb/>
六十歩至産玉坡竒石駢列𤣥質而白緣粲如雪西有<lb/>
玉池榛荆迷路不可尋景彰欲導㳺青峯庵足倦遂止<lb/>
時青宫巳獵逺郊濓因登舟先還中都云惟二山見諸<lb/>
<pb n="KR4h0132_WYG_605-7b"/>
載記者其說多乖舛以塗山言之春秋左氏傳云禹㑹<lb/>
諸侯於塗山杜預注云在夀春縣東北說者云今濠州<lb/>
是也國語史記則又云禹㑹諸侯於㑹稽故㑹稽亦有<lb/>
塗山吳越春秋亦以塗山在㑹稽又兼載塗山之歌應<lb/>
劭云塗山在永興北說者云今㑹稽蕭山縣是也是二<lb/>
說已不歸於一致矣至於蘇鶚演義又云塗山有四一<lb/>
㑹稽二渝州三濠州四當塗然其處皆有禹跡或者遂<lb/>
謂禹之治水固嘗徧歴宇内而㑹諸侯實在㑹稽之塗<lb/>
<pb n="KR4h0132_WYG_605-8a"/>
山桞子厚塗山銘蘇子瞻子由塗山詩指在濠州者皆<lb/>
非是濓之存疑而未決者一也以荆山言之荆山楚山<lb/>
也楚之先王熊繹僻在荆山篳路藍縷以處艸莽傳至<lb/>
成王始盛又七傳至昭王始遷都郢昭王有言曰自吾<lb/>
先王受封望不過江漢河非所獲罪則楚之封疆可知<lb/>
郢即今之江陵其地有荆山一名景山荆故楚號也有<lb/>
之誠宜世則謂在濠州濠州古鍾離子國與夀春密邇<lb/>
楚自昭王之後又歴十一傳至考烈王始徙都夀春韓<lb/>
<pb n="KR4h0132_WYG_605-8b"/>
非子所載卞和獻玉事乃在厲武文三王之際昭王上<lb/>
接武王已越十世當三王時鍾離何嘗属楚而強謂卞<lb/>
和至此山邪新序又謂抱玉而泣在共王之時雜記又<lb/>
謂在懐王及其子平王之時平王乃昭王之父下距懐<lb/>
王九世共王上至武王亦六世何至顛倒錯亂如是邪<lb/>
濓之存疑而未決者二也大抵山川遺跡非本諸經史<lb/>
者多不可信如葛洪丹井與郭景純之墓在在有之縱<lb/>
以髙世之智將何自辨其真偽邪必欲可信塗山當稽<lb/>
<pb n="KR4h0132_WYG_605-9a"/>
之左氏以夀春為正荆山當證諸史傳以江陵為正有<lb/>
謂塗山氏乃古國名禹曽娶其女者别是一說與此殊<lb/>
不相涉也濓耄矣諸書遺忘欲盡所記憶者未必無舛<lb/>
訛輒縁紀遊因掛漏書之以發同遊者一笑同遊者盖<lb/>
太子正字桂彦良晉府長史朱伯賢楚府長史朱伯清<lb/>
吳府伴讀王致逺及景彰云後一月某日記<lb/>
　　金溪遊記<hi>王慎中</hi>
一畆之宫環堵之室墐隂而牖明畜妻子其中而身與<lb/>
<pb n="KR4h0132_WYG_605-9b"/>
為處出户而行前有擊轂之車而後有連帷之袵馳驟<lb/>
而之乎空曠之野寂寞之濵蒼山崒嵂而髙起綠波澹<lb/>
蕩而長浮則為之忽然而喜如出幽窒脫縛束耳目為<lb/>
之加明手足為之改適此何異乎飫粱肉者悅蔬茹之<lb/>
食<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酧醴者暍清泠之漿其舍醇醲而即䟽泊而不得<lb/>
謂之知味也由其無所得於此徒以迫刦於喧湫嗸雜<lb/>
之甚意煩氣倦急於有所投而自觧峙者知其為山逝<lb/>
者知其為水而豈為有遇於巳哉嘗試登髙丘汛長川<lb/>
<pb n="KR4h0132_WYG_605-10a"/>
見夫樵夫牧豎罟師估人争道而㨗馳疾榜而擊汰以<lb/>
家為赴望望然不及如其去山水之不速而恐其或後<lb/>
以彼觀之則醇醲之可舍固在山水而城郭室家其䟽<lb/>
泊而思即者矣物之美惡無常態而有定形山水之為<lb/>
佳而城郭家室之為垢濁亦美惡之大齊也由樵夫牧<lb/>
豎罟師估人觀之則所謂佳與垢濁者舉易方而傎處<lb/>
世之偶得放於山水輒自謂絶去喧湫嗸雜之患方多<lb/>
其所遊之適以傲乎城郭聚而家室居者之人吾亦未<lb/>
<pb n="KR4h0132_WYG_605-10b"/>
知其美惡之所常也飲漿冷者暫快而非甘甞蔬食者<lb/>
少蘇而不美其甘美之常固在酒肉也彼驟之而忽喜<lb/>
者意豁於乆煩之餘氣舒於積倦之後喜且未幾厭巳<lb/>
生矣何必不為樵夫牧䜿罟師估人而何以笑彼之望<lb/>
望凡物之美惡無恒而人情之欣厭有向昧者挈情<lb/>
以徇物中之厭欣變於外之美惡迭欣迭厭而不知自<lb/>
主惟明者為能以情御物物變於外而不足以易其中<lb/>
之所樂樂之取於物未嘗無所寄而皆其自足於中者<lb/>
<pb n="KR4h0132_WYG_605-11a"/>
之所取則惡者未嘗不美而況於其羙然後美惡者卒<lb/>
歸於有恒而皆吾之所御欣且不得而有而何有於厭<lb/>
茍其無所厭則遇物皆適無之而不喜而奚待於忽然<lb/>
盖吾泉州之江自諸山發源而下建瓴而急㵼至於金<lb/>
溪而始演洋渟潏山起於兩涘髙深之景相得草樹互<lb/>
映雲烟相鮮兹亦山水之勝處也之焉而忽喜者不知㡬<lb/>
何人而吾獨與黄應初洪舜臣二君往遊而樂焉當其<lb/>
舉杯相属唱詠方希而諧笑間作計彼驟之而喜者亦<lb/>
<pb n="KR4h0132_WYG_605-11b"/>
必有以同乎此而山之盎然而靜止水之沛然而流行<lb/>
接於吾目著於吾心形噐都遺而情神獨遇信有彼所<lb/>
不能同而吾三人者亦可以目擊而交存而不可以口<lb/>
說喻也然而其樂可以忘言而其遊不可以無述故予<lb/>
為記其意如此使世之遊者知吾三人者之遊而能樂<lb/>
盖有以御乎物而談山水之羙者必出乎吾而後為山<lb/>
水之羙常也遊之日為嘉靖戊申八月七日應初名淑<lb/>
清南安人舜臣名朝選同安人而予晋江遵巖居士王<lb/>
<pb n="KR4h0132_WYG_605-12a"/>
慎中也<lb/>
　　登平逺臺記<hi>宗臣</hi>
平逺臺在省城中東南閩志三山此即所謂鰲峰山也<lb/>
山固竒在城中尤竒宗子入閩十朔未登也盖以戎故<lb/>
而客有好宗子者乃召宗子登焉凡幾折始上又折而<lb/>
東登鰲石臺天風髙揚萬象蕭瑟宗子於是仰而思俯<lb/>
而嘆也客曰大夫何嘆宗子曰嗟客乎嗟客乎客聞其<lb/>
說余恐客之投觴於此而莫余飲也夫閩者豈非記所<lb/>
<pb n="KR4h0132_WYG_605-12b"/>
稱東南巨麗哉家纓弁人詩禮農嬉于疇而商歌於塗<lb/>
也當是時而登厥䑓焉髙山大川遊雲芳草罔弗觸吾<lb/>
目也則罔弗快吾心也今何時也吾見兹䑓三駐軍矣<lb/>
客亦東眺大海乎樓船組練隠隐起也南睇於江故里<lb/>
婦日濯錦漂絮其中者今健児飲馬矣西瞻烏石盖有<lb/>
鍜甲礪刅鼓笳鐃吹之聲焉北闚閭井則父老子弟被<lb/>
戎執戈者怨讟盈道也且千里之内亡者未塟瘡者未<lb/>
起流者未歸繫者未釋吾念之吾不知汗之滛淫至於<lb/>
<pb n="KR4h0132_WYG_605-13a"/>
踵也昔何以驩今何以悲昔何以靖今何以擾斯其故<lb/>
難言哉難言哉夫君子之謀人國也上憂主憂而下憂<lb/>
民憂者也今帝心常在萬里而民瘼充充之在吾前<lb/>
也方請纓枕戈不暇餐沐矣客乃欲吾覩髙山大川㳺<lb/>
雲芳艸而嬉乎此吾所為嘆也昔元臣據閩之險以抗<lb/>
我旅皇祖乃命樓船將軍從大海徑搗其穴空之帝<lb/>
謨燀赫日月同炳乃今策事之臣顧不能設一竒制敵<lb/>
而使醜夷徃徃截海闚我此視皇祖諸臣何如哉吾<lb/>
<pb n="KR4h0132_WYG_605-13b"/>
嘆之實愧之也客於是起辭曰吾不能解大夫之嘆而<lb/>
大夫又安能飲吾之酒請大夫為客記之以示後之登<lb/>
斯䑓者毋徒嬉此髙山大川游雲芳艸而忘厥民憂也<lb/>
宗子於是采客之言以為之記<lb/>
　　遊寳界山居記<hi>歸有光</hi>
太湖東南巨浸也廣五百里羣峯出於波濤之間以百<lb/>
数而重涯别䲧幽谷曲隈無非仙靈之所棲息天下之<lb/>
山得水而恱水或束隘迫狹不足以盡山之竒天下之<lb/>
<pb n="KR4h0132_WYG_605-14a"/>
水得山而止山或孤孑卑稚不足以極水之趣太湖漭<lb/>
淼澒洞沈浸諸山山多而湖之水足以貯之意唯海外<lb/>
絶島勝是中州無有也故凡犇涌屏列於湖之濵者皆<lb/>
挾湖以為勝自錫山過五里湖得寳界山山在洞庭之<lb/>
北夫椒湫山之間仲山王先生居之先生蚤嵗棄官而<lb/>
其子鑑始登第亦告歸父子並中年失偶而皆不娶日<lb/>
以詩畫自娱有客來為之求山居之記者余未至寳界<lb/>
也嘗讀書萬峯山盡得湖濵諸山之景雖面勢不同無<lb/>
<pb n="KR4h0132_WYG_605-14b"/>
不挾湖以為勝而馬跡長興往往在殘霞落照之間則<lb/>
所謂寳界者庶幾望見之昔王右丞輞川别墅其詩畫<lb/>
之妙至今可以想見其處仲山之居其減華子岡欹湖<lb/>
諸奇勝而千里湖山豈藍田之所有哉摩詰清思逸韻<lb/>
出埃壒之外而不能自引决於開元天寳之際以避禄<lb/>
山之難以此知士大夫出處有道一失足遂不可浣如<lb/>
摩詰令人有遺恨也今仲山父子嘉遯於明時何可及<lb/>
哉何可及哉<lb/>
<pb n="KR4h0132_WYG_605-15a"/>
　　靈巖記<hi>袁宏道</hi>
靈巖一名硯石越絶書云吳人於硯石山作館娃宫即<lb/>
其處也山腰有吳王井二一圓井日池也一八角井月<lb/>
池也周遭日光如鏡細膩無駁蝕有泉常清瑩晶可愛<lb/>
所謂銀床素綆已不知化為何物其間挈軍持瓶鉢而<lb/>
至者僅僅一二山僧出没于衰草寒烟之中而已矣悲<lb/>
哉有池曰硯池旱嵗不竭或曰即翫華池也登琴臺見<lb/>
太湖諸山如百千螺髻出没銀濤中亦區内絶景山下<lb/>
<pb n="KR4h0132_WYG_605-15b"/>
舊有響屧廊盈谷皆松而廊下松最盛毎衝飈至聲若<lb/>
飛濤余笑謂僧曰此美人環珮釵釧聲若受其戒乎宜<lb/>
避去僧瞪目不知所謂石上有西施履跡余命小奚以<lb/>
䄂拂之奚皆徘徊色動碧繶緗鉤宛然若髮中雖復銕<lb/>
石作肝能不䰟銷心死色之于人甚矣哉山仄有西施<lb/>
洞洞中石貌甚粗醜不敢唐突或云石室吳王所以囚<lb/>
范蠡也僧為余言其下窪處為東西畫船湖吳王與西<lb/>
施泛舟之所採香逕在山前十里望之若在山足其直<lb/>
<pb n="KR4h0132_WYG_605-16a"/>
如箭吳宫美人種香處也山下有石可為硯其色深紫<lb/>
佳者殆不減端溪米氏硯史云<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>村石理粗發墨不糁<lb/>
即此石也山之得名盖以此然在今蒐伐殆盡石亦無<lb/>
復佳者矣嗟乎山河綿邈粉黛若新椒華沈彩竟虚待<lb/>
月之簾瘞骨埋香誰作雙鸞之霧既已化為灰塵白楊<lb/>
青草矣百世之後幽人逸士猶傷心寂寞之香趺斷腸<lb/>
虚無之畫屧矧夫看紅長洲之苑擁翠白玉之牀者其<lb/>
情景當何如哉夫齊國有不嫁之姊妺仲父曽無害覇<lb/>
<pb n="KR4h0132_WYG_605-16b"/>
蜀宫無傾國之美人後主竟為俘虜亡國之罪豈獨在<lb/>
色向使庫有湛盧之蔵潮無鴟夷之恨越雖進百西施<lb/>
何益哉<lb/>
　　開先寺至黄巖寺觀瀑記<hi>袁宏道</hi>
廬山之面在南康数十里皆壁水從壁罅出萬仭直落<lb/>
勢不得不森豎躍舞故飛瀑多而開先為絶勝登望瀑<lb/>
楼見飛瀑之半不甚暢沿崖而折得青玉峽峡蒼碧下<lb/>
滙為潭巨石當其口横偃側布瀑水掠潭行與石遇齧<lb/>
<pb n="KR4h0132_WYG_605-17a"/>
而鬭不勝乆乃斂狂斜趨侵其趾而去遊人坐石上潭<lb/>
色浸膚撲面皆冷翠良乆月上枕澗聲而卧一客以文<lb/>
相質余曰試扣諸泉又問余曰試扣諸澗客以為戯余<lb/>
告之曰夫文以蓄入以氣出者也今夫泉淵然黛泓然<lb/>
靜者其蓄也及其觸石而行則虹飛龍矯曵而為練滙<lb/>
而為輪絡而為紳激而為霆故夫水之變至于幻怪翕<lb/>
忽無所不有者氣為之也今吾與子歴含嶓渉三峽濯<lb/>
澗聽泉得其浩瀚古雅者則為六經鬰激曼衍者則騷<lb/>
<pb n="KR4h0132_WYG_605-17b"/>
賦幽竒恠偉變幻詰曲者則為子史百家凡水之一貌<lb/>
一情吾直以文遇之故悲笑歌呼卒然與水俱發而不<lb/>
能自止客起而謝次日晨起復至峽觀香爐紫烟心動<lb/>
僧曰至黄巖之文殊塔瀑勢乃極杖而往磴狹且多折<lb/>
芒草割人面少進石愈<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>白日蒸厓如行熱冶中㣲聞<lb/>
諸客皆有嗟嘆聲既至半力皆<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>遊者昬昬愁堕一客<lb/>
眩思返余曰戀軀惜命何用遊山且而與其死於牀笫<lb/>
孰若死於一片冷石也客大笑勇百倍頃之躋其巔入<lb/>
<pb n="KR4h0132_WYG_605-18a"/>
黄巖寺少定折而至前嶺席文殊塔觀瀑瀑注青壁下<lb/>
雷奔海立孤搴萬仞峽風逆之簾捲而上忽焉横曳東<lb/>
披西帶諸客請貌其似或曰此鮫人輸綃圖也余曰得<lb/>
其色然死水也客曰青蓮詩比蘇公白水佛跡孰勝余<lb/>
曰太白得其勢其貌膚子瞻得其怒其貌骨然皆未及<lb/>
其趣也今與客從開先來欹削十餘里上鑠下蒸病勢<lb/>
已作一旦見瀑形開神徹目増而明天増而朗濁慮之<lb/>
縱横凡吾與子数年陶汰而不肯浄者一旦皆避匿去<lb/>
<pb n="KR4h0132_WYG_605-18b"/>
是豈文字所得詮也山僧曰崖徑多虎宜早發乃下夜<lb/>
宿歸宗寺次日過白鹿洞觀五老峯踰吳障山而返<lb/>
　　遊嶧山記<hi>王思任</hi>
予遊嶧山而知天下事不可以道傍忽也盖予遊嶧山<lb/>
而幻軀凡数化太山之石方而嶧山之石圓山如累卵<lb/>
大小億萬以堆磊為竒功以穴洞為玲瓏以穿援為游<lb/>
覽賂一沙彌作導帥至渡空舟則無隻馬兩人之路假<lb/>
盖自䕃而予化為𨽻伏熱正毒探梁祝泉頂無冠脊無<lb/>
<pb n="KR4h0132_WYG_605-19a"/>
縷而予化為野人入盤龍洞觀石鍾豐下銳上竇鑚滑<lb/>
試数怖數免無足目正大人之事而予化為偷上大通<lb/>
巖臂引杖接而予化為猿撲仙人洞外伏内昻中俱白<lb/>
屎而予化為蝠引至拘龍洞則以胷席石覆臥而申之<lb/>
上下受半尺四方二尺三折約十丈餘其發者肩也縱<lb/>
者腹也頭憂怖而手足廢趾畧效焉若不寕氣一視便<lb/>
堪悶絶而予於此為守宫将至玉華頂與仙人對博矣<lb/>
而壁峭二丈下臨萬仞望岱秀天齊四基蔥鬰賢聖之<lb/>
<pb n="KR4h0132_WYG_605-19b"/>
窟宅神洸洸也粘滯壁間終不敢上而予化為蝸私念<lb/>
幽竒至絶愈化愈下何不騎大鵬俯瞰齊州九㸃烟即<lb/>
吾家子晋鶴背而手足鞚引翺視而託言蝶無所不栩<lb/>
螘無所不慕肝臂無所不託英雄自欺矣遂不克頂遥知<lb/>
古來文士必無問頂者至拘龍洞而投策歎返也不親<lb/>
厯人且欺我也是山也其古蹟之最著者曰嶧陽桐尚<lb/>
檻其半曰李斯碑相傳有之曰紀子墓曰聖賢遺像曰<lb/>
顔子石其古刹曰興國寺萬夀宫玉帝殿其泉曰源頭<lb/>
<pb n="KR4h0132_WYG_605-20a"/>
活水曰蓮花池曰甘泉洞其名石曰象牙曰石鼓曰龜<lb/>
石不可枚舉人人得以意呼之其大觀曰南天門此皆<lb/>
望而可得者也<lb/>
　　遊北固山記<hi>王思任</hi>
江南人北還入京口即有家慶出則茫茫交集其興亡<lb/>
逝水之感毎許困衡者知之而旴揚氣往之人不與焉<lb/>
則北固者登臨噫慨古今南北之所也金焦勝絶終有<lb/>
濤心北固枕鐵甕城如在茵几而頭瞰諸山予毎讀盧<lb/>
<pb n="KR4h0132_WYG_605-20b"/>
肇詩海日生殘夜江春發舊年輒為此山悲壯半晌庚<lb/>
戌十月量移由拳買櫻脯走眺三山閣劉伯純適至飛<lb/>
觥流覽不覺燈火照揚州矣下上横斜星斗俱醉乃捉<lb/>
伯純之臂呵而問之銅坑東卸京峴抽中何以撑突厥<lb/>
山改元甘露吳皓何以不固六化人何居行僧何往獅<lb/>
何獰豈僧繇輩之神物而為鬼風蝕盡賛皇手柏何以<lb/>
干之天監寳書何以漫之石羯既狼而騎之如羱謀瞞<lb/>
何語寄奴何闠四十九枚鱸魚何穴二十六峰研山安<lb/>
<pb n="KR4h0132_WYG_605-21a"/>
歸蘇仲恭之羣木何以今不顛據褐衣黄狗駕肩何出<lb/>
朱裳霜簡鐘鳴何走仙人咫尺一鶴可通豈秦漢之君<lb/>
而必當褰濡萬年何徳何魚作人語而免其咎張祜摹<lb/>
勢山河盡來何徐凝惡詩而亦愕然得解伯純啞啞曰<lb/>
子無他不過渫憤舒<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>之套吾安能變詐鋒出天問而<lb/>
地答之也予亦啞啞彷彿記有僧字慎獨者以白茗作<lb/>
供而予復至披雲軒寫舊時阿育王寺詩畜之此僧半<lb/>
室以鏡為江古樹老箐撐持数萬得讀書坐臥此中即<lb/>
<pb n="KR4h0132_WYG_605-21b"/>
痿蹷不下山足矣予兄自天氏曰子見山即凝去隨處<lb/>
捨身亦伯純所謂套也因命記之同遊者兩姓曰言三<lb/>
曰緘三<lb/>
　　遊釣臺記<hi>胡𦙍嘉</hi>
舟抵七里龍詢子陵釣䑓榜人遥指在五里外帆疾水<lb/>
㵼舟若翔燕無復停橈理未至数十丈帆縤自斷余私<lb/>
喜如有宿契登㟁謁子陵遺像其兩廡則唐之方𤣥英<lb/>
午宋之謝臯羽翺也徑由西階階石鱗砌陳根宿草積<lb/>
<pb n="KR4h0132_WYG_605-22a"/>
為軟䄄老松如龍爪張勢欲攫三折而臺石崿立東西<lb/>
若峙舟中望之陂陁不見峭險登其上石脣外拓恒有<lb/>
落勢水湯湯自石下出也是為東䑓西則平碾如虎丘<lb/>
千人坐而廣三之二孫石若拱面臨諸山若屏左右迴<lb/>
抱不見去路其泉即鴻漸所品第十九泉余烹嘗之香<lb/>
味不異街口下一帶水也俯臨其亭棹楔比於麻竹讀<lb/>
之不覺啞然失笑子陵何與人事乎子陵本靜退不愛<lb/>
人間避亂入富春江澄於練山靜於古因而托宿故人<lb/>
<pb n="KR4h0132_WYG_605-22b"/>
作天子以布衣遂漁釣之樂亦足畢其事矣文叔少相<lb/>
狎習俛眉躡足作擎跽相向不必子陵浮雲富貴自無<lb/>
出就之勢說者紛紛以諌議大夫光武待非其分不為<lb/>
之屈何其鑿也加足帝腹固狂奴疎脫之態然聫床話<lb/>
舊適爾忘懐是亦有之至動太史之占何與抑史臣張<lb/>
其事而文之與以硯席氣合之人一為黄屋一為喬林<lb/>
非如莽之險操之忌未有必欲屈之為名殺之而後快<lb/>
者何㸃與梁武有舊手捋帝鬚曰乃欲臣老子耶較子<lb/>
<pb n="KR4h0132_WYG_605-23a"/>
陵加腹差為有意未聞武帝罪㸃也仲淹之記云非光<lb/>
武無以成先生之髙非先生無以成光武之大不亦兒<lb/>
童之見哉黄虞以來樂閒耽寂如子陵輩何可指數獨<lb/>
令桐江一片石為千古議端殊可怪也故巢許之遇舜<lb/>
禹園綺之遇漢髙子陵之遇光武而其名始顯不可謂<lb/>
子陵輩非傑人而世之重子陵乃重光武之子陵也噫<lb/>
馬遷所以扼腕于青雲之士哉<lb/>
　　遊石首繡林山記<hi>袁中道</hi>
<pb n="KR4h0132_WYG_605-23b"/>
大江自三峽來所遇無非石者勢常約結不舒至西陵<lb/>
以下北岸多沙泥當之輒靡水始得遂其剽悍之性如<lb/>
此者凡数百里皆不敢與之争而至此忽與石遇水洶<lb/>
湧直下注射拳石石崿崿力抵其鋒而水與石始若相<lb/>
持而戰以水戰石則汗汗田田滮滮<graphic n="KR2377" url="https://raw.githubusercontent.com/kanripo/KR-Gaiji/master/images/KR2377.png" mimeType="image/png"/>
                    <graphic n="KR2377" url="https://raw.githubusercontent.com/kanripo/KR-Gaiji/master/images/KR2377.png" mimeType="image/png"/>劈之為林蝕<lb/>
之為竅銳之為劍㦸轉之為虎兕石若不能無少讓者<lb/>
而以石戰水壁立雄峙怒獰徤鷙隨其洗磨簸蕩之來<lb/>
而浪返濤廻觸而徐邁如負如北千萬年來極其力之<lb/>
<pb n="KR4h0132_WYG_605-24a"/>
所至止能損其一毛一甲而終不能嚙骨理而動齦齶<lb/>
于是石常勝而水常不勝此所以能為一邑砥柱而萬<lb/>
世賴焉者也予與長石諸公踄其巔望江光浩淼黄山<lb/>
如展斾意甚樂之巳而見山下石磊磊立遂走磯上各<lb/>
據一石而坐靜聽水石相搏大如旱雷小如哀玉而細<lb/>
睇之或形如鍾鼎色如雲霞文如篆籀石得水以助發<lb/>
其妍而益之媚不惟不相害而且相與為用予歎曰士之<lb/>
值坎壈不平而激為文章以垂後世者何以異此哉山<lb/>
<pb n="KR4h0132_WYG_605-24b"/>
以昭烈娶孫夫人于此石被綈錦故名其下即劉郎浦<lb/>
是日同遊者王中秘季清曽太史長石文學王伯兩髙<lb/>
守中張翁伯王天根也<lb/>
　<lb/>
　<lb/>
　<lb/>
　<lb/>
　文章辨體彚選巻六百五<lb/>
<pb n="KR4h0132_WYG_605-25a"/>
欽定四庫全書<lb/>
　文章辨體彚選巻六百五<lb/>
　　　　　　　　　　　　明　賀復徵　編<lb/>
記四十六<hi>遊覽</hi>
　　石鐘山記<hi>宋蘇軾</hi>
水經云彭蠡之口有石鐘山焉酈元以為下臨深潭㣲<lb/>
風鼓浪水石相搏聲如洪鐘是説也人常疑之今以鐘<lb/>
磬置水中雖大風浪不能鳴也而況石乎至唐李渤始<lb/>
<pb n="KR4h0132_WYG_605-25b"/>
訪其遺蹤得䨇石於潭上扣而聆之南聲函胡北音清<lb/>
越枹止響騰餘音徐歇自以為得之矣然是說也余尤<lb/>
疑之石之鏗然有聲者所在皆是也而此獨以鐘名何<lb/>
哉元豐七年六月丁丑余自齊安舟行適臨汝而長子<lb/>
邁將赴饒之徳興尉送之至湖口因得觀所謂石鐘者<lb/>
寺僧使小童持斧於亂石間擇其一二扣之硿硿焉余<lb/>
固笑而不信也至其夜月明獨與邁乗小舟至絶壁下<lb/>
大石側立千仞如猛獸竒鬼森然欲搏人而山上棲鶻<lb/>
<pb n="KR4h0132_WYG_605-26a"/>
聞人聲亦驚起磔磔雲霄間又有若老人欬且笑於山谷<lb/>
中者或曰此鸛鶴也余方心動欲還而大聲發於水上<lb/>
噌吰如鐘鼓不絶舟人大恐徐而察之則山下皆石穴<lb/>
罅不知其淺深㣲波入焉涵澹澎湃而為此也舟廻至<lb/>
兩山間將入港口有大石當中流可坐百人空中而多<lb/>
竅與風水相吞吐有窽坎鏜鞳之聲與向之噌吰者相<lb/>
應如樂作焉因笑謂邁曰汝識之乎噌吰者周景王之<lb/>
無射也窽坎鏜鞳者魏獻子之歌鐘也古之人不余欺<lb/>
<pb n="KR4h0132_WYG_605-26b"/>
也事不目見耳聞而臆斷其有無可乎酈元之所見聞<lb/>
殆與余同而言之不詳士大夫終不肯以舟夜泊絶壁<lb/>
之下故莫能知而漁工水師雖知而不能言此世所以<lb/>
不傳也而陋者乃以斧斤考擊而求之自以為得其實<lb/>
余是以記之盖歎酈元之簡而笑李渤之陋也<lb/>
　　遊桓山記<hi>蘇軾</hi>
元豐二年正月已亥晦春服既成從二三子遊於泗之<lb/>
上登桓山入石室使道士戴日祥鼓雷氏之琴操履霜<lb/>
<pb n="KR4h0132_WYG_605-27a"/>
之遺音曰噫嘻悲夫此宋司馬桓魋之墓也或曰鼓琴<lb/>
於墓禮歟曰禮也季武子之喪曽㸃倚其門而歌仲尼<lb/>
日月也而魋以為可得而毁也且死為石椁三年不成<lb/>
古之愚人也余將弔其藏而其骨毛爪齒既已化為飛<lb/>
塵蕩為冷風矣而況於椁乎況於從死之臣妾飯含之<lb/>
貝玉乎使魋而無知也余雖鼓琴而歌可也使魋而有<lb/>
知也聞余鼓琴而歌知哀樂之不可常物化之無日也<lb/>
其愚豈不少瘳乎二三子喟然而嘆乃歌曰桓山之上<lb/>
<pb n="KR4h0132_WYG_605-27b"/>
維石嵯峨兮司馬之惡與石不磨兮桓山之下維水瀰<lb/>
瀰兮司馬之藏與水皆逝兮歌闋而去從遊者八人畢<lb/>
仲孫舒煥冦昌朝王適王遹王肄軾之子邁煥之子彦<lb/>
舉<lb/>
　　遊髙氏園記<hi>元劉因</hi>
園依保城東北隅周垣東就城隠映靜深分布穠秀保<lb/>
舊多名園近皆廢毁今為郡人之所觀賞者惟是予暇<lb/>
日遊焉甚樂園之堂其最髙敞者尚書張夣符題為翠<lb/>
<pb n="KR4h0132_WYG_605-28a"/>
錦或者指之謂予曰此貴家某氏之樓也今甫四十五<lb/>
年耳巳徹而為是矣噫人其愚哉非不見之復為是也<lb/>
奚益予聞之大以為不然夫天地之理生生不息而巳<lb/>
矣凡所有生雖天地亦不能使之乆存也若天地之心<lb/>
見其不能使之乆存也而遂不復生焉則生理從而息<lb/>
矣成毁也代謝也理勢相因而然也人非不知其然也<lb/>
而為之不已者氣機使之焉耳若前人慮其不能乆存<lb/>
也而遂不為之後人創前人之不能乆有也而亦不復<lb/>
<pb n="KR4h0132_WYG_605-28b"/>
為之如是則天地之間化為草莽灰燼之區也乆矣若<lb/>
與我安得兹逰之樂乎天地之間凡人力之所為皆氣<lb/>
機之所使既成而毁毁而復新亦生生不息之理耳安<lb/>
用歎耶予既曉惑者復私記其說至元辛卯四月望日<lb/>
記<lb/>
　　遊荆塗二山記<hi>明宋濓</hi>
濓既遊琅琊山起行至池河驛適郵卒遞内使監公牒<lb/>
至及開緘中藏濠梁古跡一巻宸翰親題其外令濓捜<lb/>
<pb n="KR4h0132_WYG_605-29a"/>
訪與青宫言之濓因啟曰臨濠古跡唯塗荆二山最著<lb/>
按圖經塗山在昔鍾離縣西九十五里荆山亦在縣西<lb/>
八十三里二山本相聫属而淮水繞荆山之背神禹鑿<lb/>
開使水流二山間其䟽鑿之蹤故在人思其功迄今弗<lb/>
能忘青宫曰至中都當共往遊焉余將度淮狩于王莊<lb/>
先生宜泝流而上届今懐逺縣治以俟濓奉教行以洪<lb/>
武乙卯冬十一月已巳發舟庚午日曛始泊縣西門而<lb/>
青宫巳駐驆於門東五里矣辛未濓上謁青宫甚喜下<lb/>
<pb n="KR4h0132_WYG_605-29b"/>
令以壬申遊二山濓至期約懐逺文學掾王景彰宿舟<lb/>
中黎明櫂舟至塗山足曳杖入山山傍廢址舊皆民廬<lb/>
前度石梁復斗折而北累石為墉多藝椒之園行可三<lb/>
里餘視大磐石青緑間錯頽然欹足坐諦視之乾蘚交<lb/>
封耳聞有草生石上髙一尺其花可玩不假土力人<lb/>
取懸檐間呼為石蓮華復行四里所巖石犖确挿起道<lb/>
左危傾欲飛墜復二里所㣲徑入灌莽抵巖罅貯泉一<lb/>
泓味甚甘覆以生茨曰聖水亭取水以禜雨多驗復一<lb/>
<pb n="KR4h0132_WYG_605-30a"/>
里餘至山巔禹廟在焉廟惟頽垣破礎存游目四顧長淮<lb/>
西来渦河北滙而夀春臨濠宿州之境皆在冥茫昏杳<lb/>
中緬想南北戰爭屯戍處為感慨者乆之山之下聚落<lb/>
甚盛廟史云名禹㑹村乃禹㑹諸侯之地廬舍之比如<lb/>
櫛移踵入廟廟前杏樹一章大可蔽牛二栢參差左右<lb/>
樹東寘小甕杏柯之水時津津滴其中廟史云當晨霧<lb/>
四集水愈多其來如泉可代井汲石碣二一大書有夏<lb/>
皇祖之廟六字下方刻宋慶元初州守劉仲光自造禱<lb/>
<pb n="KR4h0132_WYG_605-30b"/>
雨記一亦記禱雨事皇甫斌紹熈庚戌來為郡命鍾離<lb/>
尉丁大榮作石未剝泐文尚可讀復從廟西循石坡<lb/>
而下鉅石危立如人形遥望之一嫗儼然也相傳為啟<lb/>
母石廟史云居人毎刲羊豕祭之至有以粉黛飾其貌<lb/>
者聞之不覺失笑山㘭舊有僧房今廢乆俟鶴駕不來<lb/>
忽使者至云扈從士馬多無橋可以渡河青宫不復至<lb/>
矣言未既但見旌旗如錦綉揺曳上荆山矣濓亦下山<lb/>
麓入鯀廟見所題碑神號鄙俚棄而不睨出讀祖無擇<lb/>
<pb n="KR4h0132_WYG_605-31a"/>
所賦歌京口孫臨為書碑盖無擇謫守夀春過此而作<lb/>
也復北經縣治折而東行約三里所至荆山梁魏交鬬<lb/>
時就山築堰以灌夀春其遺跡猶班班可見復行三十<lb/>
歩崖壁如屋側身而入石平如床座可坐人號為卞和<lb/>
洞自西上復一里所過避雨石石斜倚可避雨故名復<lb/>
六十歩至産玉坡竒石駢列𤣥質而白緣粲如雪西有<lb/>
玉池榛荆迷路不可尋景彰欲導㳺青峯庵足倦遂止<lb/>
時青宫巳獵逺郊濓因登舟先還中都云惟二山見諸<lb/>
<pb n="KR4h0132_WYG_605-31b"/>
載記者其說多乖舛以塗山言之春秋左氏傳云禹㑹<lb/>
諸侯於塗山杜預注云在夀春縣東北說者云今濠州<lb/>
是也國語史記則又云禹㑹諸侯於㑹稽故㑹稽亦有<lb/>
塗山吳越春秋亦以塗山在㑹稽又兼載塗山之歌應<lb/>
劭云塗山在永興北說者云今㑹稽蕭山縣是也是二<lb/>
說已不歸於一致矣至於蘇鶚演義又云塗山有四一<lb/>
㑹稽二渝州三濠州四當塗然其處皆有禹跡或者遂<lb/>
謂禹之治水固嘗徧歴宇内而㑹諸侯實在㑹稽之塗<lb/>
<pb n="KR4h0132_WYG_605-32a"/>
山桞子厚塗山銘蘇子瞻子由塗山詩指在濠州者皆<lb/>
非是濓之存疑而未決者一也以荆山言之荆山楚山<lb/>
也楚之先王熊繹僻在荆山篳路藍縷以處艸莽傳至<lb/>
成王始盛又七傳至昭王始遷都郢昭王有言曰自吾<lb/>
先王受封望不過江漢河非所獲罪則楚之封疆可知<lb/>
郢即今之江陵其地有荆山一名景山荆故楚號也有<lb/>
之誠宜世則謂在濠州濠州古鍾離子國與夀春密邇<lb/>
楚自昭王之後又歴十一傳至考烈王始徙都夀春韓<lb/>
<pb n="KR4h0132_WYG_605-32b"/>
非子所載卞和獻玉事乃在厲武文三王之際昭王上<lb/>
接武王已越十世當三王時鍾離何嘗属楚而強謂卞<lb/>
和至此山邪新序又謂抱玉而泣在共王之時雜記又<lb/>
謂在懐王及其子平王之時平王乃昭王之父下距懐<lb/>
王九世共王上至武王亦六世何至顛倒錯亂如是邪<lb/>
濓之存疑而未決者二也大抵山川遺跡非本諸經史<lb/>
者多不可信如葛洪丹井與郭景純之墓在在有之縱<lb/>
以髙世之智將何自辨其真偽邪必欲可信塗山當稽<lb/>
<pb n="KR4h0132_WYG_605-33a"/>
之左氏以夀春為正荆山當證諸史傳以江陵為正有<lb/>
謂塗山氏乃古國名禹曽娶其女者别是一說與此殊<lb/>
不相涉也濓耄矣諸書遺忘欲盡所記憶者未必無舛<lb/>
訛輒縁紀遊因掛漏書之以發同遊者一笑同遊者盖<lb/>
太子正字桂彦良晉府長史朱伯賢楚府長史朱伯清<lb/>
吳府伴讀王致逺及景彰云後一月某日記<lb/>
　　金溪遊記<hi>王慎中</hi>
一畆之宫環堵之室墐隂而牖明畜妻子其中而身與<lb/>
<pb n="KR4h0132_WYG_605-33b"/>
為處出户而行前有擊轂之車而後有連帷之袵馳驟<lb/>
而之乎空曠之野寂寞之濵蒼山崒嵂而髙起綠波澹<lb/>
蕩而長浮則為之忽然而喜如出幽窒脫縛束耳目為<lb/>
之加明手足為之改適此何異乎飫粱肉者悅蔬茹之<lb/>
食<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酧醴者暍清泠之漿其舍醇醲而即䟽泊而不得<lb/>
謂之知味也由其無所得於此徒以迫刦於喧湫嗸雜<lb/>
之甚意煩氣倦急於有所投而自觧峙者知其為山逝<lb/>
者知其為水而豈為有遇於巳哉嘗試登髙丘汛長川<lb/>
<pb n="KR4h0132_WYG_605-34a"/>
見夫樵夫牧豎罟師估人争道而㨗馳疾榜而擊汰以<lb/>
家為赴望望然不及如其去山水之不速而恐其或後<lb/>
以彼觀之則醇醲之可舍固在山水而城郭室家其䟽<lb/>
泊而思即者矣物之美惡無常態而有定形山水之為<lb/>
佳而城郭家室之為垢濁亦美惡之大齊也由樵夫牧<lb/>
豎罟師估人觀之則所謂佳與垢濁者舉易方而傎處<lb/>
世之偶得放於山水輒自謂絶去喧湫嗸雜之患方多<lb/>
其所遊之適以傲乎城郭聚而家室居者之人吾亦未<lb/>
<pb n="KR4h0132_WYG_605-34b"/>
知其美惡之所常也飲漿冷者暫快而非甘甞蔬食者<lb/>
少蘇而不美其甘美之常固在酒肉也彼驟之而忽喜<lb/>
者意豁於乆煩之餘氣舒於積倦之後喜且未幾厭巳<lb/>
生矣何必不為樵夫牧䜿罟師估人而何以笑彼之望<lb/>
望凡物之美惡無恒而人情之欣厭有向昧者挈情<lb/>
以徇物中之厭欣變於外之美惡迭欣迭厭而不知自<lb/>
主惟明者為能以情御物物變於外而不足以易其中<lb/>
之所樂樂之取於物未嘗無所寄而皆其自足於中者<lb/>
<pb n="KR4h0132_WYG_605-35a"/>
之所取則惡者未嘗不美而況於其羙然後美惡者卒<lb/>
歸於有恒而皆吾之所御欣且不得而有而何有於厭<lb/>
茍其無所厭則遇物皆適無之而不喜而奚待於忽然<lb/>
盖吾泉州之江自諸山發源而下建瓴而急㵼至於金<lb/>
溪而始演洋渟潏山起於兩涘髙深之景相得草樹互<lb/>
映雲烟相鮮兹亦山水之勝處也之焉而忽喜者不知㡬<lb/>
何人而吾獨與黄應初洪舜臣二君往遊而樂焉當其<lb/>
舉杯相属唱詠方希而諧笑間作計彼驟之而喜者亦<lb/>
<pb n="KR4h0132_WYG_605-35b"/>
必有以同乎此而山之盎然而靜止水之沛然而流行<lb/>
接於吾目著於吾心形噐都遺而情神獨遇信有彼所<lb/>
不能同而吾三人者亦可以目擊而交存而不可以口<lb/>
說喻也然而其樂可以忘言而其遊不可以無述故予<lb/>
為記其意如此使世之遊者知吾三人者之遊而能樂<lb/>
盖有以御乎物而談山水之羙者必出乎吾而後為山<lb/>
水之羙常也遊之日為嘉靖戊申八月七日應初名淑<lb/>
清南安人舜臣名朝選同安人而予晋江遵巖居士王<lb/>
<pb n="KR4h0132_WYG_605-36a"/>
慎中也<lb/>
　　登平逺臺記<hi>宗臣</hi>
平逺臺在省城中東南閩志三山此即所謂鰲峰山也<lb/>
山固竒在城中尤竒宗子入閩十朔未登也盖以戎故<lb/>
而客有好宗子者乃召宗子登焉凡幾折始上又折而<lb/>
東登鰲石臺天風髙揚萬象蕭瑟宗子於是仰而思俯<lb/>
而嘆也客曰大夫何嘆宗子曰嗟客乎嗟客乎客聞其<lb/>
說余恐客之投觴於此而莫余飲也夫閩者豈非記所<lb/>
<pb n="KR4h0132_WYG_605-36b"/>
稱東南巨麗哉家纓弁人詩禮農嬉于疇而商歌於塗<lb/>
也當是時而登厥䑓焉髙山大川遊雲芳草罔弗觸吾<lb/>
目也則罔弗快吾心也今何時也吾見兹䑓三駐軍矣<lb/>
客亦東眺大海乎樓船組練隠隐起也南睇於江故里<lb/>
婦日濯錦漂絮其中者今健児飲馬矣西瞻烏石盖有<lb/>
鍜甲礪刅鼓笳鐃吹之聲焉北闚閭井則父老子弟被<lb/>
戎執戈者怨讟盈道也且千里之内亡者未塟瘡者未<lb/>
起流者未歸繫者未釋吾念之吾不知汗之滛淫至於<lb/>
<pb n="KR4h0132_WYG_605-37a"/>
踵也昔何以驩今何以悲昔何以靖今何以擾斯其故<lb/>
難言哉難言哉夫君子之謀人國也上憂主憂而下憂<lb/>
民憂者也今帝心常在萬里而民瘼充充之在吾前<lb/>
也方請纓枕戈不暇餐沐矣客乃欲吾覩髙山大川㳺<lb/>
雲芳艸而嬉乎此吾所為嘆也昔元臣據閩之險以抗<lb/>
我旅皇祖乃命樓船將軍從大海徑搗其穴空之帝<lb/>
謨燀赫日月同炳乃今策事之臣顧不能設一竒制敵<lb/>
而使醜夷徃徃截海闚我此視皇祖諸臣何如哉吾<lb/>
<pb n="KR4h0132_WYG_605-37b"/>
嘆之實愧之也客於是起辭曰吾不能解大夫之嘆而<lb/>
大夫又安能飲吾之酒請大夫為客記之以示後之登<lb/>
斯䑓者毋徒嬉此髙山大川游雲芳艸而忘厥民憂也<lb/>
宗子於是采客之言以為之記<lb/>
　　遊寳界山居記<hi>歸有光</hi>
太湖東南巨浸也廣五百里羣峯出於波濤之間以百<lb/>
数而重涯别䲧幽谷曲隈無非仙靈之所棲息天下之<lb/>
山得水而恱水或束隘迫狹不足以盡山之竒天下之<lb/>
<pb n="KR4h0132_WYG_605-38a"/>
水得山而止山或孤孑卑稚不足以極水之趣太湖漭<lb/>
淼澒洞沈浸諸山山多而湖之水足以貯之意唯海外<lb/>
絶島勝是中州無有也故凡犇涌屏列於湖之濵者皆<lb/>
挾湖以為勝自錫山過五里湖得寳界山山在洞庭之<lb/>
北夫椒湫山之間仲山王先生居之先生蚤嵗棄官而<lb/>
其子鑑始登第亦告歸父子並中年失偶而皆不娶日<lb/>
以詩畫自娱有客來為之求山居之記者余未至寳界<lb/>
也嘗讀書萬峯山盡得湖濵諸山之景雖面勢不同無<lb/>
<pb n="KR4h0132_WYG_605-38b"/>
不挾湖以為勝而馬跡長興往往在殘霞落照之間則<lb/>
所謂寳界者庶幾望見之昔王右丞輞川别墅其詩畫<lb/>
之妙至今可以想見其處仲山之居其減華子岡欹湖<lb/>
諸奇勝而千里湖山豈藍田之所有哉摩詰清思逸韻<lb/>
出埃壒之外而不能自引决於開元天寳之際以避禄<lb/>
山之難以此知士大夫出處有道一失足遂不可浣如<lb/>
摩詰令人有遺恨也今仲山父子嘉遯於明時何可及<lb/>
哉何可及哉<lb/>
<pb n="KR4h0132_WYG_605-39a"/>
　　靈巖記<hi>袁宏道</hi>
靈巖一名硯石越絶書云吳人於硯石山作館娃宫即<lb/>
其處也山腰有吳王井二一圓井日池也一八角井月<lb/>
池也周遭日光如鏡細膩無駁蝕有泉常清瑩晶可愛<lb/>
所謂銀床素綆已不知化為何物其間挈軍持瓶鉢而<lb/>
至者僅僅一二山僧出没于衰草寒烟之中而已矣悲<lb/>
哉有池曰硯池旱嵗不竭或曰即翫華池也登琴臺見<lb/>
太湖諸山如百千螺髻出没銀濤中亦區内絶景山下<lb/>
<pb n="KR4h0132_WYG_605-39b"/>
舊有響屧廊盈谷皆松而廊下松最盛毎衝飈至聲若<lb/>
飛濤余笑謂僧曰此美人環珮釵釧聲若受其戒乎宜<lb/>
避去僧瞪目不知所謂石上有西施履跡余命小奚以<lb/>
䄂拂之奚皆徘徊色動碧繶緗鉤宛然若髮中雖復銕<lb/>
石作肝能不䰟銷心死色之于人甚矣哉山仄有西施<lb/>
洞洞中石貌甚粗醜不敢唐突或云石室吳王所以囚<lb/>
范蠡也僧為余言其下窪處為東西畫船湖吳王與西<lb/>
施泛舟之所採香逕在山前十里望之若在山足其直<lb/>
<pb n="KR4h0132_WYG_605-40a"/>
如箭吳宫美人種香處也山下有石可為硯其色深紫<lb/>
佳者殆不減端溪米氏硯史云<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>村石理粗發墨不糁<lb/>
即此石也山之得名盖以此然在今蒐伐殆盡石亦無<lb/>
復佳者矣嗟乎山河綿邈粉黛若新椒華沈彩竟虚待<lb/>
月之簾瘞骨埋香誰作雙鸞之霧既已化為灰塵白楊<lb/>
青草矣百世之後幽人逸士猶傷心寂寞之香趺斷腸<lb/>
虚無之畫屧矧夫看紅長洲之苑擁翠白玉之牀者其<lb/>
情景當何如哉夫齊國有不嫁之姊妺仲父曽無害覇<lb/>
<pb n="KR4h0132_WYG_605-40b"/>
蜀宫無傾國之美人後主竟為俘虜亡國之罪豈獨在<lb/>
色向使庫有湛盧之蔵潮無鴟夷之恨越雖進百西施<lb/>
何益哉<lb/>
　　開先寺至黄巖寺觀瀑記<hi>袁宏道</hi>
廬山之面在南康数十里皆壁水從壁罅出萬仭直落<lb/>
勢不得不森豎躍舞故飛瀑多而開先為絶勝登望瀑<lb/>
楼見飛瀑之半不甚暢沿崖而折得青玉峽峡蒼碧下<lb/>
滙為潭巨石當其口横偃側布瀑水掠潭行與石遇齧<lb/>
<pb n="KR4h0132_WYG_605-41a"/>
而鬭不勝乆乃斂狂斜趨侵其趾而去遊人坐石上潭<lb/>
色浸膚撲面皆冷翠良乆月上枕澗聲而卧一客以文<lb/>
相質余曰試扣諸泉又問余曰試扣諸澗客以為戯余<lb/>
告之曰夫文以蓄入以氣出者也今夫泉淵然黛泓然<lb/>
靜者其蓄也及其觸石而行則虹飛龍矯曵而為練滙<lb/>
而為輪絡而為紳激而為霆故夫水之變至于幻怪翕<lb/>
忽無所不有者氣為之也今吾與子歴含嶓渉三峽濯<lb/>
澗聽泉得其浩瀚古雅者則為六經鬰激曼衍者則騷<lb/>
<pb n="KR4h0132_WYG_605-41b"/>
賦幽竒恠偉變幻詰曲者則為子史百家凡水之一貌<lb/>
一情吾直以文遇之故悲笑歌呼卒然與水俱發而不<lb/>
能自止客起而謝次日晨起復至峽觀香爐紫烟心動<lb/>
僧曰至黄巖之文殊塔瀑勢乃極杖而往磴狹且多折<lb/>
芒草割人面少進石愈<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>白日蒸厓如行熱冶中㣲聞<lb/>
諸客皆有嗟嘆聲既至半力皆<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>遊者昬昬愁堕一客<lb/>
眩思返余曰戀軀惜命何用遊山且而與其死於牀笫<lb/>
孰若死於一片冷石也客大笑勇百倍頃之躋其巔入<lb/>
<pb n="KR4h0132_WYG_605-42a"/>
黄巖寺少定折而至前嶺席文殊塔觀瀑瀑注青壁下<lb/>
雷奔海立孤搴萬仞峽風逆之簾捲而上忽焉横曳東<lb/>
披西帶諸客請貌其似或曰此鮫人輸綃圖也余曰得<lb/>
其色然死水也客曰青蓮詩比蘇公白水佛跡孰勝余<lb/>
曰太白得其勢其貌膚子瞻得其怒其貌骨然皆未及<lb/>
其趣也今與客從開先來欹削十餘里上鑠下蒸病勢<lb/>
已作一旦見瀑形開神徹目増而明天増而朗濁慮之<lb/>
縱横凡吾與子数年陶汰而不肯浄者一旦皆避匿去<lb/>
<pb n="KR4h0132_WYG_605-42b"/>
是豈文字所得詮也山僧曰崖徑多虎宜早發乃下夜<lb/>
宿歸宗寺次日過白鹿洞觀五老峯踰吳障山而返<lb/>
　　遊嶧山記<hi>王思任</hi>
予遊嶧山而知天下事不可以道傍忽也盖予遊嶧山<lb/>
而幻軀凡数化太山之石方而嶧山之石圓山如累卵<lb/>
大小億萬以堆磊為竒功以穴洞為玲瓏以穿援為游<lb/>
覽賂一沙彌作導帥至渡空舟則無隻馬兩人之路假<lb/>
盖自䕃而予化為𨽻伏熱正毒探梁祝泉頂無冠脊無<lb/>
<pb n="KR4h0132_WYG_605-43a"/>
縷而予化為野人入盤龍洞觀石鍾豐下銳上竇鑚滑<lb/>
試数怖數免無足目正大人之事而予化為偷上大通<lb/>
巖臂引杖接而予化為猿撲仙人洞外伏内昻中俱白<lb/>
屎而予化為蝠引至拘龍洞則以胷席石覆臥而申之<lb/>
上下受半尺四方二尺三折約十丈餘其發者肩也縱<lb/>
者腹也頭憂怖而手足廢趾畧效焉若不寕氣一視便<lb/>
堪悶絶而予於此為守宫将至玉華頂與仙人對博矣<lb/>
而壁峭二丈下臨萬仞望岱秀天齊四基蔥鬰賢聖之<lb/>
<pb n="KR4h0132_WYG_605-43b"/>
窟宅神洸洸也粘滯壁間終不敢上而予化為蝸私念<lb/>
幽竒至絶愈化愈下何不騎大鵬俯瞰齊州九㸃烟即<lb/>
吾家子晋鶴背而手足鞚引翺視而託言蝶無所不栩<lb/>
螘無所不慕肝臂無所不託英雄自欺矣遂不克頂遥知<lb/>
古來文士必無問頂者至拘龍洞而投策歎返也不親<lb/>
厯人且欺我也是山也其古蹟之最著者曰嶧陽桐尚<lb/>
檻其半曰李斯碑相傳有之曰紀子墓曰聖賢遺像曰<lb/>
顔子石其古刹曰興國寺萬夀宫玉帝殿其泉曰源頭<lb/>
<pb n="KR4h0132_WYG_605-44a"/>
活水曰蓮花池曰甘泉洞其名石曰象牙曰石鼓曰龜<lb/>
石不可枚舉人人得以意呼之其大觀曰南天門此皆<lb/>
望而可得者也<lb/>
　　遊北固山記<hi>王思任</hi>
江南人北還入京口即有家慶出則茫茫交集其興亡<lb/>
逝水之感毎許困衡者知之而旴揚氣往之人不與焉<lb/>
則北固者登臨噫慨古今南北之所也金焦勝絶終有<lb/>
濤心北固枕鐵甕城如在茵几而頭瞰諸山予毎讀盧<lb/>
<pb n="KR4h0132_WYG_605-44b"/>
肇詩海日生殘夜江春發舊年輒為此山悲壯半晌庚<lb/>
戌十月量移由拳買櫻脯走眺三山閣劉伯純適至飛<lb/>
觥流覽不覺燈火照揚州矣下上横斜星斗俱醉乃捉<lb/>
伯純之臂呵而問之銅坑東卸京峴抽中何以撑突厥<lb/>
山改元甘露吳皓何以不固六化人何居行僧何往獅<lb/>
何獰豈僧繇輩之神物而為鬼風蝕盡賛皇手柏何以<lb/>
干之天監寳書何以漫之石羯既狼而騎之如羱謀瞞<lb/>
何語寄奴何闠四十九枚鱸魚何穴二十六峰研山安<lb/>
<pb n="KR4h0132_WYG_605-45a"/>
歸蘇仲恭之羣木何以今不顛據褐衣黄狗駕肩何出<lb/>
朱裳霜簡鐘鳴何走仙人咫尺一鶴可通豈秦漢之君<lb/>
而必當褰濡萬年何徳何魚作人語而免其咎張祜摹<lb/>
勢山河盡來何徐凝惡詩而亦愕然得解伯純啞啞曰<lb/>
子無他不過渫憤舒<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>之套吾安能變詐鋒出天問而<lb/>
地答之也予亦啞啞彷彿記有僧字慎獨者以白茗作<lb/>
供而予復至披雲軒寫舊時阿育王寺詩畜之此僧半<lb/>
室以鏡為江古樹老箐撐持数萬得讀書坐臥此中即<lb/>
<pb n="KR4h0132_WYG_605-45b"/>
痿蹷不下山足矣予兄自天氏曰子見山即凝去隨處<lb/>
捨身亦伯純所謂套也因命記之同遊者兩姓曰言三<lb/>
曰緘三<lb/>
　　遊釣臺記<hi>胡𦙍嘉</hi>
舟抵七里龍詢子陵釣䑓榜人遥指在五里外帆疾水<lb/>
㵼舟若翔燕無復停橈理未至数十丈帆縤自斷余私<lb/>
喜如有宿契登㟁謁子陵遺像其兩廡則唐之方𤣥英<lb/>
午宋之謝臯羽翺也徑由西階階石鱗砌陳根宿草積<lb/>
<pb n="KR4h0132_WYG_605-46a"/>
為軟䄄老松如龍爪張勢欲攫三折而臺石崿立東西<lb/>
若峙舟中望之陂陁不見峭險登其上石脣外拓恒有<lb/>
落勢水湯湯自石下出也是為東䑓西則平碾如虎丘<lb/>
千人坐而廣三之二孫石若拱面臨諸山若屏左右迴<lb/>
抱不見去路其泉即鴻漸所品第十九泉余烹嘗之香<lb/>
味不異街口下一帶水也俯臨其亭棹楔比於麻竹讀<lb/>
之不覺啞然失笑子陵何與人事乎子陵本靜退不愛<lb/>
人間避亂入富春江澄於練山靜於古因而托宿故人<lb/>
<pb n="KR4h0132_WYG_605-46b"/>
作天子以布衣遂漁釣之樂亦足畢其事矣文叔少相<lb/>
狎習俛眉躡足作擎跽相向不必子陵浮雲富貴自無<lb/>
出就之勢說者紛紛以諌議大夫光武待非其分不為<lb/>
之屈何其鑿也加足帝腹固狂奴疎脫之態然聫床話<lb/>
舊適爾忘懐是亦有之至動太史之占何與抑史臣張<lb/>
其事而文之與以硯席氣合之人一為黄屋一為喬林<lb/>
非如莽之險操之忌未有必欲屈之為名殺之而後快<lb/>
者何㸃與梁武有舊手捋帝鬚曰乃欲臣老子耶較子<lb/>
<pb n="KR4h0132_WYG_605-47a"/>
陵加腹差為有意未聞武帝罪㸃也仲淹之記云非光<lb/>
武無以成先生之髙非先生無以成光武之大不亦兒<lb/>
童之見哉黄虞以來樂閒耽寂如子陵輩何可指數獨<lb/>
令桐江一片石為千古議端殊可怪也故巢許之遇舜<lb/>
禹園綺之遇漢髙子陵之遇光武而其名始顯不可謂<lb/>
子陵輩非傑人而世之重子陵乃重光武之子陵也噫<lb/>
馬遷所以扼腕于青雲之士哉<lb/>
　　遊石首繡林山記<hi>袁中道</hi>
<pb n="KR4h0132_WYG_605-47b"/>
大江自三峽來所遇無非石者勢常約結不舒至西陵<lb/>
以下北岸多沙泥當之輒靡水始得遂其剽悍之性如<lb/>
此者凡数百里皆不敢與之争而至此忽與石遇水洶<lb/>
湧直下注射拳石石崿崿力抵其鋒而水與石始若相<lb/>
持而戰以水戰石則汗汗田田滮滮<graphic n="KR2377" url="https://raw.githubusercontent.com/kanripo/KR-Gaiji/master/images/KR2377.png" mimeType="image/png"/>
                    <graphic n="KR2377" url="https://raw.githubusercontent.com/kanripo/KR-Gaiji/master/images/KR2377.png" mimeType="image/png"/>劈之為林蝕<lb/>
之為竅銳之為劍㦸轉之為虎兕石若不能無少讓者<lb/>
而以石戰水壁立雄峙怒獰徤鷙隨其洗磨簸蕩之來<lb/>
而浪返濤廻觸而徐邁如負如北千萬年來極其力之<lb/>
<pb n="KR4h0132_WYG_605-48a"/>
所至止能損其一毛一甲而終不能嚙骨理而動齦齶<lb/>
于是石常勝而水常不勝此所以能為一邑砥柱而萬<lb/>
世賴焉者也予與長石諸公踄其巔望江光浩淼黄山<lb/>
如展斾意甚樂之巳而見山下石磊磊立遂走磯上各<lb/>
據一石而坐靜聽水石相搏大如旱雷小如哀玉而細<lb/>
睇之或形如鍾鼎色如雲霞文如篆籀石得水以助發<lb/>
其妍而益之媚不惟不相害而且相與為用予歎曰士之<lb/>
值坎壈不平而激為文章以垂後世者何以異此哉山<lb/>
<pb n="KR4h0132_WYG_605-48b"/>
以昭烈娶孫夫人于此石被綈錦故名其下即劉郎浦<lb/>
是日同遊者王中秘季清曽太史長石文學王伯兩髙<lb/>
守中張翁伯王天根也<lb/>
　<lb/>
　<lb/>
　<lb/>
　<lb/>
　文章辨體彚選巻六百五<lb/>
</p>
<p>
</p>
  </div>
</body>
</text>
</TEI>
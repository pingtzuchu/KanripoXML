<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百四十六</head> <lb/>
    <p>
<pb n="KR4h0132_WYG_146-1a"/>
欽定四庫全書<lb/>
　文章辨體彚選巻一百四十六<lb/>
　　　　　　　　　　　　明　賀復徴　編<lb/>
奏對二<lb/>
　　日食地震對<hi>漢杜欽</hi>
陛下畏天命悼變異延見公卿舉直言之士將以求天<lb/>
心迹得失也臣欽愚戇經術淺薄不足以奉大對臣聞<lb/>
日蝕地震陽㣲隂盛也臣者君之隂也子者父之隂也<lb/>
<pb n="KR4h0132_WYG_146-1b"/>
妻者夫之隂也夷狄者中國之隂也春秋日食三十六<lb/>
地震五或夷狄侵中國或政權在臣下或婦乗夫或臣<lb/>
子背君父事雖不同其類一也臣竊觀人事以考災異<lb/>
則本朝大臣無不自安之人外戚親屬無乖剌之心闗<lb/>
東諸侯無强大之國三垂蠻夷無逆理之節殆為後宫<lb/>
何以言之日以戊申蝕時加未戊未土也土者中宫之<lb/>
部也其夜地震未央宫殿中此必適妾將有争寵相害<lb/>
而為患者唯陛下深戒之變感以類相應人事失於下<lb/>
<pb n="KR4h0132_WYG_146-2a"/>
變象見於上能應之以徳則異咎消亡不能應之以善<lb/>
則禍敗至髙宗遭雊雉之戒飭巳正事享百年之夀殷<lb/>
道復興要在所以應之應之非誠不立非信不行宋景<lb/>
公小國之諸侯耳有不忍移禍之誠出人君之言三熒<lb/>
惑為之退舍以陛下聖明内推至誠深思天變何應而<lb/>
不感何揺而不動孔子曰仁逺乎哉唯陛下正后妾抑<lb/>
女寵防奢泰去佚逰躬節儉親萬事數御安車由輦道<lb/>
親二宫之饔膳致昏晨之定省如此則堯舜不足與比<lb/>
<pb n="KR4h0132_WYG_146-2b"/>
隆咎異何足消滅如不留聽於庶事不論材而授位殫<lb/>
天下之財以奉淫侈匱萬姓之力以從耳目近謟諛之<lb/>
人而逺公方信䜛賊之人以誅忠良賢俊失在巖穴大<lb/>
臣怨於不以雖無變異社稷之憂也天下至大萬事至<lb/>
衆祖業至重誠不可以佚豫為不可以奢泰持也唯陛<lb/>
下忍無益之欲以全衆庻之命臣欽愚戇言不足采<lb/>
　　日食地震對<hi>谷永</hi>
陛下秉至聖之純徳懼天地之戒異飭身修政納問公<lb/>
<pb n="KR4h0132_WYG_146-3a"/>
卿又下明詔帥舉直言燕見抽繹以求咎愆使臣等得<lb/>
造明朝承聖問臣材朽學淺不通政事臣聞明王即位<lb/>
正五事建大中以承天心則庻徴序於下日月理於上<lb/>
如人君淫溺後宫般樂逰田五事失於躬大中之道不<lb/>
立則咎徴降而六極至凡災異之發各象過失以類告<lb/>
人乃十二月朔戊申日食婺女之分地震蕭墻之内二<lb/>
者同日俱發以丁寜陛下厥咎不逺宜厚求諸身意豈<lb/>
陛下志在閨門未䘏政事不慎舉錯婁失中與内寵大<lb/>
<pb n="KR4h0132_WYG_146-3b"/>
盛女不遵道嫉妬專上妨繼嗣與古之王者廢五事之<lb/>
中失夫婦之紀妻妾得意謁行於内埶行於外至傾覆<lb/>
國家或亂隂陽昔褒姒用國宗周以喪閻妻驕扇日以<lb/>
不臧此其效也經曰皇極皇建其有極傳曰皇之不極<lb/>
是謂不建時則有日月亂行陛下踐至尊之祚為天下<lb/>
主奉帝王之職以統羣生方内之治亂在陛下所執誠<lb/>
留意於正身勉强於力行損燕私之閒以勞天下放去<lb/>
淫溺之樂罷歸倡優之美絶卻不享之義慎節逰田之<lb/>
<pb n="KR4h0132_WYG_146-4a"/>
虞起居有常循禮而動躬親政事致行無倦安服若性<lb/>
經曰繼自今嗣王其毋淫於酒毋逸於逰田惟正之共<lb/>
未有身治正而臣下邪者也夫妻之際王事綱紀安危<lb/>
之機聖王所致慎也昔舜飭正二女以崇至徳楚莊忍<lb/>
絶丹姬以成伯功幽王惑於褒姒周徳降亡魯桓脅於<lb/>
齊女社稷以傾誠修後宫之政明尊卑之序貴者不得<lb/>
嫉妬專寵以絶驕慢之端抑褒閻之亂賤者咸得秩進<lb/>
各得厥職以廣繼嗣之統息白華之怨後宫親屬饒之<lb/>
<pb n="KR4h0132_WYG_146-4b"/>
以財勿與政事以逺皇父之類損妻黨之權未有閨門<lb/>
治而天下亂者也治逺自近始習善在左右昔龍筦納<lb/>
言而帝命惟允四輔既偹成王靡有過事誠敕正左右<lb/>
齊栗之臣戴金貂之飾執常伯之職者皆使學先王之<lb/>
道知君臣之義濟濟謹孚無傲戯驕恣之過則左右肅<lb/>
艾羣僚仰法化流四方經曰亦惟先正克左右未有左<lb/>
右正而百官枉者也治天下者尊賢考功則治簡賢違<lb/>
功則亂誠審思治人之術歡樂得賢之福論材選士必<lb/>
<pb n="KR4h0132_WYG_146-5a"/>
試於職明度量以程能攷功實以定徳毋用比周之虚<lb/>
譽毋聽浸潤之譛愬則抱功修職之吏無蔽傷之憂比<lb/>
周邪偽之徒不得即工小人日銷俊乂日隆經曰三載<lb/>
考績三考黜陟幽明又曰九徳咸事俊乂在官未有功<lb/>
賞得於前衆賢布於官而不治者也堯遭洪水之灾天<lb/>
下分絶為十二州制逺之道㣲而無乖畔之難者徳重<lb/>
恩深無怨於下也秦居平土一夫大呼而海内崩折者<lb/>
刑罰深酷吏行殘賊也夫違天害徳為上取怨於下莫<lb/>
<pb n="KR4h0132_WYG_146-5b"/>
甚乎殘賊之吏誠放退殘賊酷暴之吏錮廢勿用益選<lb/>
温良上徳之士以親萬姓平刑釋寃以理民命務省繇<lb/>
役毋奪民時薄收賦稅毋殫民財使天下黎元咸安家<lb/>
樂業不苦踰時之役不患苛暴之政不疾酷烈之吏雖<lb/>
有唐堯之大災民無離上之心經曰懐保小人惠於鰥寡<lb/>
未有徳厚吏良而民畔者也臣聞災異皇天所以譴告<lb/>
人君過失猶嚴父之明誡畏懼敬改則禍銷福降忽然<lb/>
簡易則咎罰不除經曰饗用五福畏用六極傳曰六沴<lb/>
<pb n="KR4h0132_WYG_146-6a"/>
作見若不共御六罰既侵六極其下今三年之間災異<lb/>
鋒起小大畢具所行不享上帝上帝不豫炳然甚著不<lb/>
求之身無所改正疏舉廣謀又不用其言是循不享之<lb/>
迹無謝過之實也天責愈深此五者王事之綱紀南面<lb/>
之急務惟陛下留神<lb/>
　　黑龍見對<hi>谷永</hi>
漢家行夏正夏正色黑黑龍同姓之象也龍陽徳由小<lb/>
之大故為王者瑞應未知同姓有見本朝亡繼嗣之慶<lb/>
<pb n="KR4h0132_WYG_146-6b"/>
多危殆之隙欲因擾亂舉兵而起者邪將動心冀為後<lb/>
者殘賊不仁若廣陵昌邑之類臣愚不能處也元年九<lb/>
月黑龍見其晦日有食之今年二月已未夜星隕乙酉<lb/>
日有食之六月之間大異四發二而同月三代之末春<lb/>
秋之亂未嘗有也臣聞三代所以隕社稷喪宗廟者皆<lb/>
由婦人與羣惡沈湎於酒書曰乃用婦人之言自絶於<lb/>
天四方之逋逃多罪是宗是長是信是使詩云燎之方<lb/>
揚寜或滅之赫赫宗周褒姒滅之易曰濡其首有孚失<lb/>
<pb n="KR4h0132_WYG_146-7a"/>
是秦所以二世十六年而亡者養生泰侈奉終泰厚也<lb/>
二者陛下兼而有之臣請畧陳其效易曰在中饋无攸<lb/>
遂言婦人不得與事也詩曰懿厥哲婦為梟為鴟匪降<lb/>
自天生自婦人建始河平之際許班之貴傾動前朝熏<lb/>
灼四方賞賜亡量空虛内藏女寵至極不可上矣今之<lb/>
後起天所不饗什倍於前廢先帝法度聽用其言官秩<lb/>
不當縱釋王誅驕其親屬假之威權縱横亂政刺舉之<lb/>
吏莫敢奉憲又以掖庭獄大為亂阱榜箠㿊於炮烙絶<lb/>
<pb n="KR4h0132_WYG_146-7b"/>
滅人命主為趙李報徳復怨反除白罪建治正吏多繫<lb/>
無辜掠立迫恐至為人起責分利受謝生入死出者不<lb/>
可勝數是以日食再記以昭其辜王者必先自絶然後<lb/>
天絶之陛下棄萬乗之至尊樂家人之賤事厭髙美之<lb/>
尊號好匹夫之卑字崇聚僄輕無義小人以為私客數<lb/>
雜深宫之固挺身晨夜與羣小相隨烏集雜㑹飲醉吏<lb/>
民之家亂服共坐流湎媟嫚溷淆無别閔免遁樂晝夜<lb/>
在路興門户奉宿衛之臣執干戈而守空宫公卿百僚<lb/>
<pb n="KR4h0132_WYG_146-8a"/>
不知陛下所在積數年矣王者以民為基民以財為本<lb/>
財竭則下畔下畔則上亡是以明王愛養基本不敢窮<lb/>
極使民如承大祭今陛下輕奪民財不愛民力聽邪臣<lb/>
之計去髙敞初陵捐十年功緒改作昌陵反天地之性<lb/>
因下為髙積土為山發徒起邑並治宫館大興徭役重<lb/>
増賦歛徴發如雨役百乾谿費疑驪山靡敝天下五年<lb/>
不成而後反故又廣旴營表發人冢墓斷截骸骨暴揚<lb/>
尸柩百姓財竭力盡愁恨感天災異屢降饑饉仍臻流<lb/>
<pb n="KR4h0132_WYG_146-8b"/>
散冗食餒死於道以百萬數公家亡半年之畜百姓亡<lb/>
旬日之儲上下俱匱亡以相救詩云殷鑒不逺在夏后<lb/>
之世願陛下追觀夏商周所以失之以鏡考巳行有不<lb/>
合者臣當伏妄言之誅漢興九世百九十餘載繼統之<lb/>
主七皆承天順道遵先祖法度或以中興或以治安至<lb/>
於陛下獨違道縱欲輕身妄行當盛壯之隆亡繼嗣之<lb/>
福有危亡之憂積失君道不合天意亦巳多矣為人後<lb/>
嗣守人功業如此豈不負哉方今社稷宗廟禍福安危<lb/>
<pb n="KR4h0132_WYG_146-9a"/>
之機在於陛下陛下誠肯發明聖之徳昭然逺寤畏此<lb/>
上天之威怒深懼危亡之徴兆蕩滌邪僻之惡志厲精<lb/>
致政専心反道絶羣小之私客免不正之詔除悉罷北<lb/>
宫私奴車馬媠出之具克己復禮無貳㣲行出飲之過<lb/>
以防迫切之禍深惟日食再既之意抑損椒房玉堂之<lb/>
盛寵毋聽後宫之請謁除掖庭之亂獄去炮烙之陷阱<lb/>
誅戮佞邪之臣及左右執左道以事上者以塞天下之<lb/>
望且寢初陵之作止諸繕治宫室闕更减賦盡休力役<lb/>
<pb n="KR4h0132_WYG_146-9b"/>
存恤賑救困乏之人以弭逺方厲崇忠直放退殘賊毋<lb/>
使素飡之吏久尸厚祿以次貫行固執毋違夙夜孳孳<lb/>
屢省毋怠舊愆畢改新徳既章纎介之邪不復載心則<lb/>
赫赫大異庻㡬可銷天命去就庻㡬可復社稷宗廟庻<lb/>
㡬可保惟陛下留神反覆熟省臣言臣幸得備邉部之<lb/>
吏不知本朝失得瞽言觸忌諱罪當萬死<lb/>
　　㣲行宴飲對<hi>谷永</hi>
臣永幸得以愚朽之材為大中大夫備拾遺之臣從朝<lb/>
<pb n="KR4h0132_WYG_146-10a"/>
者之後進不能盡思納忠輔宣聖徳退無被堅執銳討<lb/>
不義之功猥䝉厚恩仍遷至北地太守絶命隕首身膏<lb/>
野草不足以報塞萬分陛下聖徳寛仁不遺易忘之臣<lb/>
垂周文之聽下及芻蕘之愚有詔使衛尉受臣永所欲<lb/>
言臣聞事君之義有言責者盡其忠有官守者修其職<lb/>
臣永幸得免於言責之辜有官守之任當畢力遵職養<lb/>
綏百姓而已不宜復闗得失之辭忠臣之於上志在過<lb/>
厚是故逺不違君死不忘國昔史魚既没餘忠未訖委<lb/>
<pb n="KR4h0132_WYG_146-10b"/>
柩後寢以屍逹誠汲黯身外思内發憤舒憂遺言李息<lb/>
經曰雖爾身在外乃心無不在王室臣永幸得給事中<lb/>
出入三年雖執干戈守邉陲思慕之心嘗存於省闥是<lb/>
以敢越郡吏之職陳累年之憂臣聞天生蒸民不能相<lb/>
治為立王者以統理之方制海内非為天子列土封疆<lb/>
非為諸侯皆以為民也垂三統列三正去無道開有徳<lb/>
不私一姓明天下迺天下之天下非一人之天下也王<lb/>
者躬行道徳承順天地愽愛仁恕恩及行葦籍税取民<lb/>
<pb n="KR4h0132_WYG_146-11a"/>
不過常法宫室車服不踰制度事節財足黎庻和睦則<lb/>
卦氣理効五徴時序百姓夀考庻草蕃滋符瑞並降以<lb/>
昭保佑失道妄行逆天暴物窮奢極欲湛湎荒淫婦言<lb/>
是從誅逐仁賢離逖骨肉羣小用事峻刑重賦百姓愁<lb/>
怨則卦氣悖亂咎徴著郵上天震怒災異屢降日月薄<lb/>
食五星失行山崩川潰水泉湧出妖孽並見茀星耀光<lb/>
饑饉薦臻百姓短折萬物夭傷終不改寤惡洽變備不<lb/>
復譴告更命有徳詩云乃眷西顧此惟予宅夫去惡奪<lb/>
<pb n="KR4h0132_WYG_146-11b"/>
弱遷命賢聖天地之常經百王之所同也加以功徳有<lb/>
厚薄期質有修短時世有中季天道有盛衰陛下承八<lb/>
世之功業當陽數之標季涉三七之節紀遭無妄之卦<lb/>
運直百六之災阨三難異科雜焉同㑹建始元年以來<lb/>
二十載間羣灾大異交錯鋒起多於春秋所書八世著<lb/>
記久不塞除重以今年正月已亥朔日有食之三朝之<lb/>
㑹四月丁酉四方衆星白晝流隕七月辛未彗星横天<lb/>
乗三難之際㑹畜衆多之災異因之以饑饉接之以不<lb/>
<pb n="KR4h0132_WYG_146-12a"/>
贍彗星極異也土精所生流隕之應出於饑變之後兵<lb/>
亂作矣厥期不久隆徳積善懼不克濟内則為深宫後<lb/>
庭將有驕臣悍妾醉酒狂悖卒起之敗北宫苑囿街巷<lb/>
之中臣妾之家幽閒之處徴舒崔杼之亂外則為諸夏<lb/>
下土將有樊並蘇令陳勝項梁奮臂之禍内亂朝暮日<lb/>
戒諸夏舉兵以火角為期安危之分界宗廟之至憂臣<lb/>
永所以破膽寒心豫言之累年下有其萌然後變見於<lb/>
上可不致慎禍起細㣲奸生所易願陛下正君臣之義<lb/>
<pb n="KR4h0132_WYG_146-12b"/>
無復與羣小媟黷燕飲中黄門後庭素驕嫚不謹嘗以<lb/>
醉酒失臣禮者悉出勿留勤三綱之嚴修後宫之政抑<lb/>
逺驕妬之寵崇近婉順之行加惠失志之人懐柔怨恨<lb/>
之心保至尊之重秉帝王之威朝覲法出而後駕陳兵<lb/>
清道而後行無復輕身獨出飲食臣妾之家三者既除<lb/>
内亂之路塞矣諸夏舉兵萌在民饑饉而吏不䘏興於<lb/>
百姓困而賦歛重發於下怨離而上不知易曰屯其膏<lb/>
小貞吉大貞凶傳曰饑而不損兹謂泰厥災水厥咎亡<lb/>
<pb n="KR4h0132_WYG_146-13a"/>
訞辭曰闗動牡飛辟為無道臣為非厥咎亂臣謀簒王<lb/>
者遭衰難之世有饑饉之災不損用而大自潤故凶百<lb/>
姓困貧無以共求愁悲怨恨故水城闗守國之固固將<lb/>
去焉故牡飛往年郡國二十一傷於水灾禾黍不入今<lb/>
年蠶麥咸惡百川沸騰江河溢決大水泛濫郡國十五<lb/>
有餘比年喪稼時過無宿麥百姓失業流散羣輩守闗<lb/>
大異較炳如彼水災浩浩黎庻困窮如此宜損常稅小<lb/>
自潤之時而有司奏請加賦甚繆經義逆於民心布怨<lb/>
<pb n="KR4h0132_WYG_146-13b"/>
趨禍之道也牡飛之狀殆為此發古者穀不登虧膳災<lb/>
屢至損服凶年不暨塗明王之制也詩云凡民有喪扶<lb/>
服捄之論語曰百姓不足君孰予足臣願陛下勿許加<lb/>
賦之奏益减大官𨗳宫中御府均官掌畜廪犧用度止<lb/>
尚方織室京師郡國工服官發輸造作以助大司農流<lb/>
恩廣施賑贍困乏開闗梁内流民恣所欲之以救其急<lb/>
立春遣使者循行風俗宣布聖徳存䘏孤寡問民所苦<lb/>
勞二千石勅勸耕桑毋奪農時以慰綏元元之心防塞<lb/>
<pb n="KR4h0132_WYG_146-14a"/>
大奸之隙諸夏之亂庻㡬可息臣聞上主可與為善而<lb/>
不可以為惡下主可與為惡而不可以為善陛下天然<lb/>
之性䟽通聰敏上主之姿也少省愚臣之言感悟三難<lb/>
深畏大異定心為善捐忘邪志毋貳舊愆厲精致政至<lb/>
誠應天則積異塞於上禍亂伏於下何憂患之有竊恐<lb/>
陛下公志未專私好頗存尚愛羣小不肯為耳<lb/>
　　日時對<hi>翼奉</hi>
師法用辰不用日辰為客時為主人見於明主侍者為<lb/>
<pb n="KR4h0132_WYG_146-14b"/>
主人辰正時邪見者正侍者邪辰邪時正見者邪侍者<lb/>
正忠正之見侍者雖邪辰時俱正大邪之見侍者雖正<lb/>
辰時俱邪即以自知侍者之邪而時邪辰正見者反邪<lb/>
即以自知侍者之正而時正辰邪見者反正辰為常事<lb/>
時為一行辰疏而時精其効同功必參互觀之然後可<lb/>
知故曰察其所繇省其進退㕘之六合五行則可以見<lb/>
人性知人情難用外察從中甚明故詩之為學情性而<lb/>
已五性不相害六情更興廢觀性以歴觀情以律明主<lb/>
<pb n="KR4h0132_WYG_146-15a"/>
所宜獨用難與二人共也故曰顯諸仁藏諸用露之則<lb/>
不神獨行則自然矣<lb/>
　　應天對<hi>王嘉</hi>
臣聞動民以行不以言應天以實不以文下民㣲細猶<lb/>
不可詐况於上天神明而可欺哉天之見異所以敕戒<lb/>
人君欲令覺悟反正推誠行善民心恱而天意得矣辨<lb/>
士見一端或妄以意傳著星厯虚造烏孫匈奴西羌之<lb/>
難謀動干戈設為權變非應天之道也守相有罪車馳<lb/>
<pb n="KR4h0132_WYG_146-15b"/>
詣闕交臂就死恐懼如此而談說者云動安之危辨口<lb/>
快耳其實未可從夫議政者苦其謟䛕傾險辯慧深刻<lb/>
也謟諛則主徳毁傾險則下怨恨辯慧則破正道深刻<lb/>
則傷恩威昔秦繆公不從百里奚蹇叔之言以敗其師<lb/>
悔過自責疾詿誤之臣思黄髪之言名垂於後世惟陛<lb/>
下觀覽古戒反覆參考無以先入之語為主<lb/>
　　災異對<hi>李尋</hi>
陛下聖徳尊天敬地畏命重民悼懼變異不忘疏賤之<lb/>
<pb n="KR4h0132_WYG_146-16a"/>
臣幸使重臣臨問愚臣不足以奉明詔竊見陛下新即<lb/>
位開大明除忌諱慱延名士靡不並進臣尋位卑術淺<lb/>
過随衆賢待詔食太官衣御府久汙玉堂之署比得召<lb/>
見亡以自效復時見延問至誠自以逢不世出之命願<lb/>
竭愚心不敢有所避庻㡬萬分有一可采唯棄須臾之<lb/>
間宿留瞽言考之文理稽之五經揆之聖意以㕘天心<lb/>
夫變異之來各應象而至臣謹條陳所閒易曰懸象著<lb/>
明莫大乎日月夫日者衆陽之長煇光所燭萬里同晷<lb/>
<pb n="KR4h0132_WYG_146-16b"/>
人君之表也故日将旦清風發羣隂伏君以臨朝不牽<lb/>
於色日初出炎以陽君登朝佞不行忠直進不蔽障日<lb/>
中煇光君徳盛明大臣奉公日將入專以一君就房<lb/>
有常節君不脩道則日失其度晻昧亡光各有云為其<lb/>
於東方作日初出時隂雲邪氣起者法為牽於女謁有<lb/>
所畏難日出後為近臣亂政日中為大臣欺誣日且入<lb/>
為妻妾役使所營問者日尤不精光明侵奪失色邪氣<lb/>
珥蜺數作本起於晨相連至昏其日出後至日中間差<lb/>
<pb n="KR4h0132_WYG_146-17a"/>
瘉小臣不知内事竊以日視陛下志操衰於始初多矣<lb/>
其咎恐有以守正直言而得罪者傷嗣害世不可不慎<lb/>
也唯陛下執乾剛之徳强志守度毋聽女謁邪臣之態<lb/>
諸保阿乳母甘言悲辭之託斷而勿聽勉强大誼絶小<lb/>
不忍良有不得已可賜以貨財不可私以官位誠皇天<lb/>
之禁也日失其光則星辰放流陽不能制隂隂桀得作<lb/>
間者太白正晝經天宜隆徳克躬以執不軌臣聞月者<lb/>
衆隂之長銷息見伏百里為品千里立表萬里連紀妃<lb/>
<pb n="KR4h0132_WYG_146-17b"/>
后大臣諸侯之象也朔晦正終始弦為繩墨望成君徳<lb/>
春夏南秋冬北間者月數以春夏與日同道過軒轅上<lb/>
后受氣入太㣲帝庭揚光輝犯上將近臣列星皆失色<lb/>
厭厭如滅此為母后與政亂朝隂陽俱傷兩不相便外<lb/>
臣不知朝事竊信天文即如此近臣已不足杖矣屋大<lb/>
柱小可為寒心唯陛下親求賢士無强所惡以崇社稷<lb/>
尊强本朝臣聞五星者五行之精五帝司命應王者號<lb/>
令為之節度嵗星主嵗事為統首號令所紀今失度而<lb/>
<pb n="KR4h0132_WYG_146-18a"/>
盛此君指意欲有所為未得其節也又填星不避嵗星<lb/>
者后帝共政相留於奎婁當以義斷之熒惑往來無常<lb/>
周歴兩宫作態低昻入天門上明堂貫尾亂宫太白發<lb/>
越犯庫兵冦之應也貫黄龍入帝廷當門而出隨熒惑<lb/>
入天門至房而分欲與熒惑為患不敢當明堂之精此<lb/>
陛下神靈故禍亂不成也熒惑厥弛佞巧依勢㣲言毁<lb/>
譽進類蔽善太白出端門臣有不臣者火入室金上堂<lb/>
不以時解其憂凶填嵗相守又主内亂宜察蕭牆之内<lb/>
<pb n="KR4h0132_WYG_146-18b"/>
毋忽親疏之㣲誅放佞人防紀萌芽以盪滌濁濊消散<lb/>
積惡毋使得成禍亂辰星主正四時當效於四仲四時<lb/>
失序則辰星作異今出於歳首之孟天所以譴吿陛下<lb/>
也政急則出蚤政緩則出晩政絶不行則伏不見而為<lb/>
彗茀四孟皆出為易王命四季皆出星家所諱今幸獨<lb/>
出寅孟之月盖皇天所以篤右陛下也宜深自改治國<lb/>
故不可以戚戚欲速則不達經曰三載考績三考黜陟<lb/>
加以號令不順四時既往不咎來事之師也間者春三<lb/>
<pb n="KR4h0132_WYG_146-19a"/>
月治大獄時賊隂立逆恐歳小收季夏舉兵法時寒氣<lb/>
應恐後有霜雹之災秋月行封爵其月土溼奥恐後有<lb/>
雷雹之變夫以喜怒賞罰而不顧時禁雖有堯舜之心<lb/>
猶不能致和善言天者必有效於人設上農夫而欲冬<lb/>
田肉袒深耕汗出種之猶然不生者非人心不至天時<lb/>
不得也易曰時止則止時行則行動静不失其時其道<lb/>
光明書曰敬授人時故古之王者尊天地重隂陽敬四<lb/>
時嚴月令順之以善政則和氣可立致猶枹鼔之相應<lb/>
<pb n="KR4h0132_WYG_146-19b"/>
也今朝廷忽於時月之令諸侍中尚書近臣宜皆令通<lb/>
知月令之意設羣下請事若陛下出令有謬於時者當<lb/>
知争之以順時氣臣聞五行以水為本其星𤣥武婺女<lb/>
天地所紀終始所生水為準平王道公正脩明則百川<lb/>
理落脈通偏黨失綱則湧溢為敗書云水曰潤下隂動<lb/>
而卑不失其道天下有道則河出圖洛出書故河洛決<lb/>
溢所為最大今汝潁畎澮皆川水漂踊與雨水並為民<lb/>
害此詩所為爗爗震電不寜不令百川沸騰者也其咎<lb/>
<pb n="KR4h0132_WYG_146-20a"/>
在於皇甫卿士之屬唯陛下留意詩人之言少抑外親<lb/>
大臣臣聞地道柔静隂之常義也地有上下中其上位<lb/>
震應妃后不順中位應大臣作亂下位應庻民離畔震<lb/>
或於其國國君之咎也四方中央連國歴州俱動者其<lb/>
異最大間者闗東地數震五星作異亦未大逆宜務崇<lb/>
陽抑隂以救其咎固志建威閉絶私路㧞進英儁退不<lb/>
任職以彊本朝夫本彊則精神折衝本弱則招殃致㓙<lb/>
為邪謀所陵聞往者淮南王作謀之時其所難者獨有<lb/>
<pb n="KR4h0132_WYG_146-20b"/>
汲黯以為公孫𢎞等不足言也𢎞漢之名相於今亡比<lb/>
而尚見輕何况亡𢎞之屬乎故曰朝廷亡人則為賊亂<lb/>
所輕其道自然也天下未聞陛下竒䇿固守之臣也語<lb/>
曰何以知朝廷之衰人人自賢不務於通人故世陵夷<lb/>
馬不伏歴不可以趨道士不素養不可以重國詩曰濟<lb/>
濟多士文王以寜孔子曰十室之邑必有忠信非虚言<lb/>
也陛下秉四海之衆曾無柱榦之固守聞於四境殆開<lb/>
之不廣取之不明勸之不篤傳曰土之美者善養禾君<lb/>
<pb n="KR4h0132_WYG_146-21a"/>
之明者善養士中人皆可使為君子詔書進賢良赦小<lb/>
過無求偹以慱聚英儁如近世貢禹以言事忠切䝉尊<lb/>
榮當此之時士厲身立名者多禹死之後日日以衰及<lb/>
京兆尹王章坐言事誅㓕智者結舌邪偽並興外戚顓<lb/>
命君臣隔塞至絶繼嗣女宫作亂此行事之敗誠可畏<lb/>
而悲也本在積任母后之家非一日之漸往者不可及<lb/>
來者猶可追也先帝大聖深見天意昭然使陛下奉承<lb/>
天統欲矯正之也宜少抑外親選練左右舉有徳行道<lb/>
<pb n="KR4h0132_WYG_146-21b"/>
術通明之士充備天官然後可以輔聖徳保帝位承大<lb/>
宗下至郎吏從官行能亡以異又不通一藝及慱士無<lb/>
文雅者宜皆使就南畝以視天下明朝廷皆賢材君子<lb/>
於以重朝尊君滅凶致安此其本也臣自知所言害身<lb/>
不避死亡之誅唯願留神反覆愚臣之言<lb/>
　　日食對<hi>杜鄴</hi>
臣聞禽息憂國碎首不恨卞和獻寳刖足願之臣幸得<lb/>
奉直言之詔無二者之危敢不極陳臣聞陽尊隂卑卑<lb/>
<pb n="KR4h0132_WYG_146-22a"/>
者隨尊尊者兼卑天之道也是以男雖賤各為其家陽<lb/>
也女雖貴猶為其國隂也故禮明三從之義雖有文母<lb/>
之徳必繫於子春秋不書紀侯之母隂義殺也昔鄭伯<lb/>
隨姜氏之欲終有叔段簒國之禍周襄王内迫惠氏之<lb/>
難而遭居鄭之危漢興吕太后權私親屬又以外孫為<lb/>
孝惠后是以繼嗣不明凡事多晻晝昬冬雷之變不可<lb/>
勝載竊見陛下行不偏之政每事約儉非禮不動誠欲<lb/>
正身與天下更始也然嘉瑞未應而日食地震民訛言<lb/>
<pb n="KR4h0132_WYG_146-22b"/>
行籌傳相驚恐按春秋災異以指象為言語故在於得<lb/>
一類而達之也日食明陽為隂所臨坤卦乗離明夷之<lb/>
象坤以法地為土為母以安静為徳震不隂之效也占<lb/>
象甚明臣不敢直言其事昔曾子問從令之義孔子曰<lb/>
是何言與善閔子騫守禮不茍從親所行無非禮者故<lb/>
無可間也前大司馬新都侯莽退伏第家以詔䇿決復<lb/>
遣就國髙昌侯宏去蕃自絶猶受封土制書侍中駙馬<lb/>
都尉遷不忠巧佞免歸故郡間未句月則有詔還大臣<lb/>
<pb n="KR4h0132_WYG_146-23a"/>
奏正其罰卒不得遣而反兼官奉使顯寵過故及陽信<lb/>
侯業皆縁私君國非功義所止諸外家昆弟無賢不肖<lb/>
並侍帷幄布在列位或典兵衛或將軍屯寵意并於一<lb/>
家積貴之勢世所希見所希聞也至乃並置大司馬將<lb/>
軍之官皇甫雖盛三桓雖隆魯為作三軍無以甚此當<lb/>
拜之日晻然日食不在前後臨事而發者明陛下謙遜<lb/>
無專承指非一所言輒聽所欲輒隨有罪惡者不坐辜<lb/>
罰無功能者畢受官爵流漸積猥正尤在是欲令昭昭<lb/>
<pb n="KR4h0132_WYG_146-23b"/>
以覺聖朝昔詩人所刺春秋所譏指象如此殆不在他<lb/>
由後視前忿邑非之逮身所行不自鏡見則以為可計<lb/>
之過者䟽賤獨偏見疑内亦有此類天變不空保右世<lb/>
主如此之至奈何不應臣聞野雞著怪髙宗深動大風<lb/>
暴過成王怛然願陛下加致精誠思承始初事稽諸古<lb/>
以厭天心則黎庶羣生無不說喜上帝百神収還威怒<lb/>
禎祥福祿何嫌不報<lb/>
　　舉至孝䇿對<hi>荀爽</hi>
<pb n="KR4h0132_WYG_146-24a"/>
臣聞之於師曰漢為火徳火生於木木盛於火故其徳<lb/>
為孝其象在周易之離夫在地為火在天為日在天者<lb/>
用其精在地者用其形夏則火王其精在天温煖之氣<lb/>
養生百木是其孝也冬時則廢其形在地酷烈之氣焚<lb/>
燒山林是其不孝也故漢制使天下誦孝經選吏舉孝<lb/>
廉夫喪親自盡孝之終也今之公卿及二千石三年之<lb/>
喪不得即去殆非所以遵崇孝道而克稱火徳者也往者<lb/>
孝文勞謙行過乎儉故有遺詔以日易月此當時之宜<lb/>
<pb n="KR4h0132_WYG_146-24b"/>
不可貫之萬世古今之制雖有損益而諒闇之禮未嘗<lb/>
改移以示天下莫遺其親今公卿羣寮皆政教所瞻而<lb/>
父母之喪不得奔赴夫仁義之行自上而始敦厚之俗<lb/>
以應乎下傳曰喪祭之禮闕則人臣之恩薄背死忘生<lb/>
者衆矣曾子曰人未有自致者必也親喪乎春秋傳曰<lb/>
上之所為民之歸也夫上所不為而民或為之故加刑<lb/>
罰若上之所為民亦為之又何誅焉昔翟方進以自備<lb/>
宰相而不敢踰制至遭母憂三十六日而除夫失禮之<lb/>
<pb n="KR4h0132_WYG_146-25a"/>
源自上而始古者大喪三年不呼其門所以崇國厚俗<lb/>
篤化之道也事失宜正過勿憚改天下通喪可如舊禮<lb/>
臣聞有夫婦然後有父子有父子然後有君臣有君臣<lb/>
然後有上下有上下然後有禮義禮義備則人知所厝<lb/>
矣夫婦人倫之始王化之端故文王作易上經首乾坤<lb/>
下經首咸恒孔子曰天尊地卑乾坤定矣夫婦之道所<lb/>
謂順也堯典曰釐降二女於媯汭嬪於虞降者下也嬪<lb/>
者婦也言雖帝堯之女下嫁於虞猶屈體降下勤修婦<lb/>
<pb n="KR4h0132_WYG_146-25b"/>
道易曰帝乙歸妹以祉元吉婦人謂嫁曰歸言湯以娶<lb/>
禮歸其妹於諸侯也春秋之義王姬嫁齊使魯主之不<lb/>
以天子之尊加於諸侯也今漢承秦法設尚主之儀以<lb/>
妻制夫以卑臨尊違乾坤之道失陽唱之義孔子曰昔<lb/>
聖人之作易也仰則觀象於天俯則察法於地覩鳥獸<lb/>
之文與地之宜近取諸身逺取諸物以通神明之徳以<lb/>
類萬物之情今觀法於天則北極至尊四星妃后察法<lb/>
於地則崐山象夫卑澤象妻覩鳥獸之文鳥則雄者鳴<lb/>
<pb n="KR4h0132_WYG_146-26a"/>
雊雌能順服獸則牡為唱𨗳牝乃相從近取諸身則乾<lb/>
為人首坤為人腹逺取諸物則木實屬天根荄屬地陽<lb/>
尊隂卑葢乃天性且詩初篇實首闗雎禮如冠婚先正<lb/>
夫婦天地六經其㫖一揆宜改尚主之制以稱乾坤之<lb/>
性遵法堯湯式是周孔合之天地則不謬質諸鬼神而<lb/>
不疑人事如此則嘉瑞降天吉符出地五韙咸備各以<lb/>
其叙矣昔者聖人建天地之中而謂之禮禮者所以興<lb/>
福祥之本而止禍亂之源也人能枉欲從禮者則福歸<lb/>
<pb n="KR4h0132_WYG_146-26b"/>
之順情廢禮者則禍歸之推禍福之所應知興廢之所<lb/>
繇來也衆禮之中婚禮為首故天子娶十二天之數也<lb/>
諸侯之下各有等差事之降也陽性純而能施隂體順<lb/>
而能化以禮濟樂節宣其氣故能豐子孫之祥致老夀<lb/>
之福及三代之季淫而無節瑶臺傾宫陳妾數百陽竭於<lb/>
上隂隔於下故周公之戒曰不知稼穡之艱難不聞小<lb/>
人之勞惟耽樂之從時亦罔或克夀是其明戒後世之<lb/>
人好福不務其本惡禍不易其軌傳曰截趾適屨孰云<lb/>
<pb n="KR4h0132_WYG_146-27a"/>
其愚何與斯人追欲喪軀誠可痛也臣竊聞後宫采女<lb/>
五六千人後宫侍使復在其外冬夏衣服朝夕稟糧耗<lb/>
費縑帛空竭府藏徴調增倍十而稅一空賦不辜之民<lb/>
以供無用之女百姓窮困於外隂陽隔塞於内故感動<lb/>
和氣災異屢臻臣愚以為諸非禮聘未曾幸御者一皆<lb/>
遣出使成妃合一曰通怨曠和隂陽二曰省財用實府<lb/>
庫三曰修禮制綏眉夀四曰配陽施祈螽斯五曰寛役<lb/>
賦安黎民此誠國家之𢎞利天人之大福也夫寒熱晦明<lb/>
<pb n="KR4h0132_WYG_146-27b"/>
所以為嵗尊卑奢儉所以為禮故以晦明寒暑之氣尊<lb/>
卑侈約之禮為其節也易曰天地節而四時成春秋傳<lb/>
曰惟器與名不可以假人孝經曰安上治民莫善於禮<lb/>
禮者尊卑之差上下之制也昔季氏八佾舞於庭非有<lb/>
傷害困於人物而孔子猶曰是可忍也孰不可忍洪範<lb/>
曰惟辟作威惟辟作福惟辟玉食凡此三者君所獨行<lb/>
而臣不得同也今臣僣君服下食上珍所謂害于而家<lb/>
凶于而國者也宜略依古禮尊卑之差及董仲舒制度<lb/>
<pb n="KR4h0132_WYG_146-28a"/>
之别嚴督有司必行其命此則禁亂善俗足用之要<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_146-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百四十六<lb/>
</p>
<p>
</p>
  </div>
</body>
</text>
</TEI>
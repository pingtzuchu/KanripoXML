<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百十</head> <lb/>
    <p>
<pb n="KR4h0132_WYG_110-1a"/>
欽定四庫全書<lb/>
　文章辨體彚選巻一百十<lb/>
　　　　　　　　　　　明　賀復徵　編<lb/>
疏二十四<lb/>
　　扶植國本疏<hi>明林俊</hi>
臣惟人君之徳莫大於聼納臣子之罪莫加於欺罔近<lb/>
年以來災異迭興兩京地震陵寢揺動日月繼食野熊<lb/>
入禁鑒戒之昭莫此為甚而强敵陸梁犯我北鄙邊氓<lb/>
<pb n="KR4h0132_WYG_110-1b"/>
騷擾戍卒咨怨誠不可不為之慮也臣愚謂此尚手足<lb/>
之疾耳陜西山西河南連年饑荒陜西尤甚人民流徙<lb/>
别郡及荆襄等處日數萬計甚者闔縣無人可者十去<lb/>
七八倉廩懸罄拯救無法樹皮草根食取已竭饑荒填<lb/>
路惡氣薰天道路聞之莫不流涕而廵撫廵按三司等<lb/>
官肉食彼土既知荒旱自當先期奏聞伏候聖裁顧乃<lb/>
茫然無知恝不加意勢至若此尚猶顧盻徘徊專事䝉<lb/>
蔽視民饑饉而不恤輕國重地而不言夫物極則變草<lb/>
<pb n="KR4h0132_WYG_110-2a"/>
澤之中禍深難測此誠腹心危急之疾治之當如拯焚<lb/>
救溺不可少緩者也乃者大學士萬安等具言將生員<lb/>
人等納米是固救荒之一策然此等欲事輕賫則彼地<lb/>
空乏買米無從欲他方轉運則困於刼掠道里難進臣<lb/>
恐緩不及事為今之計宜下寛恤之詔重欺罔之罪以<lb/>
收人心即遣才力大臣并科道部屬廉能等官分賫内<lb/>
帑之財星馳前往臨清等處聼其地里近便有運到官<lb/>
糧或鄰封積蓄官為雇車裝運兼程以行随在賑濟則<lb/>
<pb n="KR4h0132_WYG_110-2b"/>
未死之餘民猶或及濟然臣又有說焉孟軻有云死我<lb/>
所惡所惡有甚於死者故患有所不避也臣説一行則<lb/>
可洩天地神人之憤快聖祖神宗之心彰陛下為明聖<lb/>
聼納之主奠萬億斯年無疆之休萬一忤㫖禍止臣一<lb/>
身耳何惜一身之禍不為陛下陳之臣聞修養之説怪<lb/>
誕無徵佛老之教幻妄無取故其事不見於堯舜禹湯<lb/>
之世其誣每見於唐宋儒先之論史冊所稽不可泯也<lb/>
謹按僧繼曉本一憸險小人市井亡賴曩者猥指邪術<lb/>
<pb n="KR4h0132_WYG_110-3a"/>
欺誑楚府及至事敗挨拿却乃竄身逃罪不圖自新益<lb/>
加縱誕潜住京師多方夤縁誣䝉聖眷疊賜異恩五尺<lb/>
兒童切齒唾罵敢復肆無忌憚惑亂聖聰發内庫銀數<lb/>
十萬兩盖大鎮國永昌寺臣細思之陛下聰明齊聖斷<lb/>
不為此是必繼曉小人倡為誕説謂此寺一建則聖夀<lb/>
益緜國祚益昌民命益永邊疆益寧以此㗖陛下耳曾<lb/>
不知以可用之財供無益之費國計且日削矣以陛下<lb/>
超三邁五之資蹈唐憲梁武之轍聖譽且日損矣下人<lb/>
<pb n="KR4h0132_WYG_110-3b"/>
師師爭先事佛聖政且日壞矣居民重遷工役不息人<lb/>
怨且日興矣縱如繼曉之言先王之政斷不為此况萬<lb/>
無是理顧有大害者哉昔衛懿公好鶴鶴有乗軒者將<lb/>
戰國人受甲者皆曰使鶴鶴實有禄位予焉能戰夫鶴<lb/>
之好似若未害其實人尚若此伏望陛下以類推之臣<lb/>
謂不斬繼曉異日之禍未可言也然縱之者梁芳也梁<lb/>
芳覆傾隂狠引用邪佞排斥忠良輔之者驟得美官觸<lb/>
之者動遭竄逐欺罔如趙高奢奓如石崇數年之間假<lb/>
<pb n="KR4h0132_WYG_110-4a"/>
以進貢買辦為名盗祖宗百餘年之府藏殆盡家貲山<lb/>
積尚若不足所在風擾汪直莫能過乃復薦進繼曉隂<lb/>
求葢寺虛耗内財飛語外聞謂其立意不肯為是被陛<lb/>
下逼脇只得屈從是畏天下議已欲陛下專擅謗耳夫<lb/>
臣善則稱君過則歸已今梁芳欲文已奸而以過歸陛<lb/>
下即此一事已不容於誅矣且天下猶身也賢才元氣<lb/>
財用骨肉小人疾病也梁芳耗元氣削骨肉而引之以<lb/>
疾病臣竊為身危之斷謂粉梁芳之身不足償其罪之<lb/>
<pb n="KR4h0132_WYG_110-4b"/>
萬一耳臣徳不足信職非言官熟視黙黙可以保位顧<lb/>
乃不自揣量與此二權奸臣抗可否是猶蝸觸山蛾赴<lb/>
火已不可言智矣然臣惟牛司耕犬司守走獸之㣲亦<lb/>
以勞而食也臣食於陛下且七年矣近以年勞復䝉增<lb/>
秩感愧無地中夜以思涕淚交流謂人主深居九重利<lb/>
害豈能盡知而祖宗在天之靈亦望臣等以言進於陛<lb/>
下也今内而大臣外而百官以及閭井之徒亦皆痛心<lb/>
欲食梁芳繼曉之肉卒之不敢以此言進於陛下者所<lb/>
<pb n="KR4h0132_WYG_110-5a"/>
惜者官所畏者死耳使臣復不言則陛下終不悟祖宗<lb/>
在天謂臣等何如人天下後世謂臣等何如人秉筆史<lb/>
官必譏笑臣等恐將及陛下矣惟陛下留神聼覽熟計<lb/>
而必行之幸甚<lb/>
　　急除大逆權宦以禦大亂疏<hi>林俊</hi>
臣惟人臣進言非盡死不足以為忠夫死豈人心所欲<lb/>
哉言而人主不聽又從而怒之則不幸死耳言而人主<lb/>
聼之聼而又行之則宗社危而復安人心失而復得世<lb/>
<pb n="KR4h0132_WYG_110-5b"/>
道亂而復治朝廷之福何加焉故忠憤愛國之臣常試<lb/>
一身之禍以斡回朝廷之福昔元政不綱奸臣擅柄羣<lb/>
雄並起我太祖奮迹民間百戰而得天下至難也我太<lb/>
宗仁宗宣宗英宗憲宗孝宗世累憂勤以保天下至難<lb/>
也不幸孝宗上賔以至完天下付我陛下當時顧命之<lb/>
言審記之矣必不欲盡逐其舊人而獨任一内臣劉瑾<lb/>
也陛下有二帝三王之資劉瑾不欲陛下有二帝三王<lb/>
之聖又不欲天下享二帝三王之治陛下倚任劉瑾如<lb/>
<pb n="KR4h0132_WYG_110-6a"/>
伊尹如周公劉瑾不欲陛下為太甲為成王面欺腹誹<lb/>
而目侮無所不至陛下未察也干紀奪柄自古奸邪弑<lb/>
逆之賊如趙高如石顯如李輔國程元振魚朝恩如陳<lb/>
𢎞志劉克明如宗愛如蘇佐如王守澄田令孜楊復恭<lb/>
如劉季述如韓全誨有一大惡可危人主而破敗人國<lb/>
者劉瑾皆備之劉瑾古今惡魁也今近而京師遠而天<lb/>
下皆曰兩皇帝朱皇帝劉皇帝又曰坐皇帝立皇帝謂<lb/>
陛下居皇帝之位而劉瑾實秉皇帝之權陛下朱姓朱<lb/>
<pb n="KR4h0132_WYG_110-6b"/>
皇帝劉瑾劉姓謂劉皇帝也陛下時出視朝劉瑾西南<lb/>
向倨立鴻臚寺唱各官叩頭而題奏下某部與某敕某<lb/>
酒飯皆其言語各官起身鴻臚喝向東作揖故謂陛下<lb/>
坐皇帝劉瑾立皇帝也夫高卑以陳貴賤位矣惟名與<lb/>
器不可以假人君作福臣無有作福君作威臣無有作<lb/>
威偪則僣僣則亂臣弑其君子弑其父非一朝一夕之<lb/>
故也今夫天至尊也帝雖為天所立不得並稱天故曰<lb/>
天子帝至尊也太子為帝之副雖帝所立不得並稱帝<lb/>
<pb n="KR4h0132_WYG_110-7a"/>
故曰帝子豈有給事之内臣得並稱皇帝哉朝著之間<lb/>
得受諸臣朝見之揖哉春秋無將將則必誅劉瑾固不<lb/>
特謂之將矣國家成法制於太祖遵守於太宗至精宻<lb/>
也劉瑾盡取而紛更之陛下尊為天子容制於一權宦<lb/>
不能庇祖宗耶大臣擇於孝宗至當也劉瑾盡誣而擯<lb/>
斥之劉大夏最賢禍最大劉徤謝遷馬文升韓文楊一<lb/>
清許進馬中錫又賢禍又大張敷華亦以憂死僅一林<lb/>
瀚俟命獨存是明不足我孝宗故與孝宗抗也陛下尊<lb/>
<pb n="KR4h0132_WYG_110-7b"/>
為天子容制於一權宦不能庇其父耶太皇太后皇太<lb/>
后時被離間使純懿之主母忍下家奴之色受其挾取<lb/>
陛下尊為天子容制於一權宦不能庇祖母母耶故事<lb/>
皇太子未舉舉未立親王一位不之國為根本慮至深<lb/>
遠也劉瑾讒間榮王徑遣之國致陛下於孤立中外人<lb/>
心無不為陛下私危者陛下未知也劉瑾又傲視榮王<lb/>
挾取其物無所畏忌陛下尊為天子容制於一權宦不<lb/>
能庇其身與其叔耶藩王金枝玉葉陛下同潢派者也<lb/>
<pb n="KR4h0132_WYG_110-8a"/>
劉瑾吹毛刮垢日恣索害陛下尊為天子容制於一權<lb/>
宦不能庇其族耶劉瑾安受皇親夏儒之跪拜呼呵叱<lb/>
咤無異市兒重索其金陛下尊為天子容制於一權宦<lb/>
不能庇外家耶公侯駙馬伯非勲則親與都督等官皆<lb/>
朝廷之腹心爪牙同休戚者也劉瑾唾罵騙索任情中<lb/>
傷今日繩其弟兄明日繩其子姪又明日勒回話勒閑<lb/>
住勒半俸又甚則不顧鐵劵之誓平江伯陳熊身發充<lb/>
軍手下人發梟首致陛下盡失勲戚之心内閣九卿非<lb/>
<pb n="KR4h0132_WYG_110-8b"/>
賢則舊與科道等官皆朝廷之股肱耳目致太平者也<lb/>
劉瑾誅求凌侮極力嫁禍今日杖某死明日枷某死又<lb/>
明日發某為民充軍又甚則巳死之都御史錢鉞忍心<lb/>
種禍抄没其家出差之都給事中許天錫尋事嚇財逼<lb/>
令自殺致陛下盡失文臣之心二十四監或歴事累朝<lb/>
或守禮識事陛下之侍御左右與劉瑾同軰者也劉瑾<lb/>
敗羣傷類廢置由心今日易鎮守明日易掌印又明日<lb/>
易管事又甚則王岳之賜死蕭敬鄧原麥秀扶安丘聚<lb/>
<pb n="KR4h0132_WYG_110-9a"/>
之閒廢罷黜致陛下盡失近臣之心指揮千百户或起<lb/>
艱難或由勲績劉瑾故阻其替襲難其比試今日調某<lb/>
衛明日降某官又明日充某軍致陛下盡失武臣之心<lb/>
屯田將無而作有稅糧既免而重徵法令煩苛揺手犯<lb/>
禁官校連絡觸眼無分如龍舟兢渡楚習俗也則張大<lb/>
其事竟籍其家服器過侈呉習俗也則張大其事又籍<lb/>
其家使富者不能自保貧者無以自存致陛下盡失天<lb/>
下軍民之心且一家之用為財易足也劉瑾刮盡天下<lb/>
<pb n="KR4h0132_WYG_110-9b"/>
之財富於内庫非欲為逆暗邀人心何聚財之多如是<lb/>
耶一家之居為屋易足也劉瑾葢盡關防之屋多於内<lb/>
府非欲為逆屯駐兵馬何聚屋之多如是耶一家之乗<lb/>
為馬易足也劉瑾畜盡西北之名馬非欲為逆給發騎<lb/>
兵何聚馬之多如是耶中外傳聞劉瑾議將京軍邊軍<lb/>
更番上操為張永所阻奏將京軍官校随回祭掃為張<lb/>
永所阻信有之劉瑾之叛逆不特京師知之天下知之<lb/>
至同類亦知之矣獨陛下未知也臣聞京師盗賊之起<lb/>
<pb n="KR4h0132_WYG_110-10a"/>
曰由劉瑾之致兩直𨽻山東河南盗賊之起曰由劉瑾<lb/>
之致臣未詳也廣東廣西福建盗賊之起曰由劉瑾指<lb/>
差查盤剥削匱竭之致臣則詳知之江西盜賊之起由<lb/>
劉瑾指差勘事剥削匱竭之致湖廣盜賊之起由劉瑾<lb/>
兩差計處備荒索銀十數萬兩剥削匱竭之致則臣親<lb/>
詢之今四川䕫保藍五等盗賊之起由劉瑾之革撫民<lb/>
播州安寧天苗等蠻賊之起由劉瑾之庇楊友及剥削<lb/>
匱竭之致臣則親審之又聞雲南貴州土夷縱横盗賊<lb/>
<pb n="KR4h0132_WYG_110-10b"/>
充斥亦由劉瑾多方誅求剥削匱竭之致而前日官軍<lb/>
亂遼東今日官軍亂寧夏賊殺守臣僣立安化明以劉<lb/>
瑾專權自恣動揺中外所當共誅為言是劉瑾即未自<lb/>
反逼天下人已盡反矣夫世道治亂係綱紀係人才係<lb/>
風俗夫紀綱大壞人才大壞風俗又大壞猶敢矯誣謗<lb/>
毁謂亂起孝宗至頒之詔㫖謂欲振起綱維剗革姦弊<lb/>
曾不思孝宗聖仁寛大堯舜禹湯文武之君殷中宗周<lb/>
成王宋仁宗不能及也謂孝宗手致之治不及劉瑾手<lb/>
<pb n="KR4h0132_WYG_110-11a"/>
輔之治何前之大治而今之大亂也臣子為君諱孝宗<lb/>
誠不及猶當曲諱况誠聖治敢誣而毁之耶且劉瑾滛<lb/>
毒慘酷羅織害人如邊糧虧折鹽課拖欠自有官攅竈<lb/>
户今却追廵撫廵鹽枉道回家僭宿驛舍自有杖罪正<lb/>
律今却發為民枷號死罪罰贖之米不過五十石今公<lb/>
罪免科却罰一千石五百石是免科之杖反加贖死二<lb/>
十等一十等耶公罪罰及身死贓物追及子孫古有之<lb/>
耶濁官取受不能盡無然一二十兩三五十兩至一百<lb/>
<pb n="KR4h0132_WYG_110-11b"/>
兩亦極矣劉瑾取受始即三五百兩繼即一二千兩繼<lb/>
即一二萬兩又甚至十餘萬兩少違其意應手及禍以<lb/>
致鎮守司府等官盡平生而易節竭阿奉以逃刑貪者<lb/>
如餓虎亷者如乞兒至於取受之廣無貴賤貧富大小<lb/>
無不被其害劉瑾處事率多類此臣久處林下未能盡<lb/>
知陛下試許廷臣直言無隠自有數其惡者臣疎逺之<lb/>
言未足深信伏望陛下少霽顔色將臣奏面請兩宫面<lb/>
質皇親府部文武大臣各監老成内臣各科道部屬郎<lb/>
<pb n="KR4h0132_WYG_110-12a"/>
署等官各守衛團營官兵各坊市細民一不如臣所言<lb/>
臣甘欺㒺重罪臣與劉瑾素不相識素無讐怨劉瑾斥<lb/>
逐正人朝野為空獨臣一人幸免前年投無名奏内廷<lb/>
之時明對諸臣許臣忠義及今又有廵撫之起臣宜以<lb/>
知已為報顧若操戈而入室者臣受三朝厚恩誠不忍<lb/>
坐視天下將亂宗社將危而不之救昔崔洪薦㕁詵詵<lb/>
奏洪王鳳薦王章章劾鳳安禄山薦顔杲卿杲卿討禄<lb/>
山臣敢以一徳之私廢天下公論忘宗社至計哉伏望<lb/>
<pb n="KR4h0132_WYG_110-12b"/>
陛下獨奮乾剛大義割愛公處劉瑾以謝天地謝祖宗<lb/>
謝天下重處臣以謝劉瑾則大逆以去大亂可平矣<lb/>
　　慶幸討戮宦賊疏<hi>林俊</hi>
臣在得漢軍中聞賊臣劉瑾謀逆事覺陛下特正典刑<lb/>
以大洩天地祖宗臣民之憤為我明萬萬年至計臣驚<lb/>
喜慶幸祖宗在天之靈陛下嗣大歴服之光其有是盛<lb/>
舉矣初賊瑾無故薦朋黨之説戕賊大臣挫殺言官凌<lb/>
衊同類推剥羅織天下之人臣謂此奸臣弄權之故智<lb/>
<pb n="KR4h0132_WYG_110-13a"/>
然猶古無是甚也比聞遣榮王之國修行宫致陛下外<lb/>
寢臣撫心出涕謂此賊必反無疑故事太子未舉舉未<lb/>
立立未長親王一位不之國宋仁宗高宗未有子聼司<lb/>
馬光婁寅亮諸臣之言求宗室之賢養之宫中所以杜<lb/>
亂源為國家深計夫庶民忠奴猶慮主人之孤立况陛<lb/>
下為華夷民物之主賊瑾容置之孤立耶榮王已之國<lb/>
賊瑾當循司馬光婁寅亮故事輔陛下如仁宗如高宗<lb/>
擇宗室一二位十餘歳之賢養之别宫在國家謂之杜<lb/>
<pb n="KR4h0132_WYG_110-13b"/>
亂在時俗謂之益子俟皇太子誕而生生而立立而長<lb/>
遣之歸國未晩也孝宗時陛下為皇太子巳長尚未遣<lb/>
榮王之國今皇太子未生賊瑾豈容徑遣榮王之國耶<lb/>
其隂謀逆計謂必置人主孤立孤立則易圖噫聞亦寒<lb/>
心况賊瑾舉此等事耶自古君門九重所以嚴人君之<lb/>
衛非觀美也庶民之家高垣重户夫婦夜同寢處以防<lb/>
冦偷我太祖夜起竊聼四外無人聲方就安寢著之祖<lb/>
訓非過慮也夫物貴者誨盜况天位至貴者耶人間腹<lb/>
<pb n="KR4h0132_WYG_110-14a"/>
心唯夫婦最為可恃帝王之家寧庶民之家比耶陛下<lb/>
所恃腹心僅三宫豈容離深宫就外寢寄命他人措身<lb/>
於孤危之地也哉其隂謀逆計謂必置人主淺便淺便<lb/>
則易圖噫聞亦寒心况賊瑾舉此等事耶臣驚憂勃鬱<lb/>
終夜不得睡起草一疏為急除大逆以禦大亂事既與<lb/>
御史陳茂烈私議無一人可託齎進無一人可託寫本<lb/>
相對飲泣及赴四川稍續所聞令教諭范府謄淨臣自<lb/>
分必死家分必滅無疑惟念川民久罹賊禍方厪宸憂<lb/>
<pb n="KR4h0132_WYG_110-14b"/>
擬俟平賊随上此奏又不知其私造御寳御袍宫牌牙<lb/>
牌火藥軍器反形逆跡若是其狂悖也天幸假手張永<lb/>
先發其奸陛下神武英斷立决此獄為國家大幸然徐<lb/>
思之為危亦至矣固不得不自寒心預防而早辨也昔<lb/>
夙沙衛殿國楊思朂平亂春秋綱目書之謂功出閹寺<lb/>
國為無人今賊瑾謀逆國勢如千鈞垂一髪舉朝文武<lb/>
無一人言之獨幸内臣一永也幸一永傷文武之無人<lb/>
也傷文武之無人亦以見陛下信文武之臣之不如永<lb/>
<pb n="KR4h0132_WYG_110-15a"/>
也信文武之臣之如永容不有早發其奸致板蕩土崩<lb/>
若是之危迫耶此春秋綱目之深意也臣僻遠不知永<lb/>
請討瑾之後曾請陛下如仁宗高宗擇宗室一二位十<lb/>
餘歳之賢養之别宫曾請陛下撤行宫回内宫倚三宫<lb/>
為腹心夜同寢處使禍患消弭福履蕃盛如其未然是<lb/>
永尚未知杜亂之源也抑永固未學宜未喻也文武之<lb/>
臣無一人言之得無過耶臣聞近文武大臣有缺與二<lb/>
三内臣㑹推誠有是豈不以前是之腹心專託瑾故致<lb/>
<pb n="KR4h0132_WYG_110-15b"/>
亂今是而兼託諸人以杜亂耶不知前是之腹心專託<lb/>
瑾而致亂顧今是之兼託容保無瑾者乎今是之兼託<lb/>
保無瑾繼是之兼託容保無瑾者乎臣不敢遠引竊就<lb/>
本朝論之王振之後保無有振也而有吉祥吉祥之後<lb/>
保無有吉祥也而有劉瑾夫得隴望蜀窺竊富貴有何<lb/>
紀限人心者可盡信乎周官六卿分職而百官統於冢<lb/>
宰九伐掌於司馬今吏兵二部是也使内臣應預周制<lb/>
之矣我太祖稽古建官又制之矣其未然宜皆有説弊<lb/>
<pb n="KR4h0132_WYG_110-16a"/>
之端其未可自我始也夫隂陽日月寒暑各有分職而<lb/>
同成歳功侵則災而不成歳人君體天其未可改也臣<lb/>
又聞吏部取楊一清當矣其他或失舉正賊瑾之黨當<lb/>
矣宥二黨魁猶為失刑夫為户部莫如韓文許進為内<lb/>
閣莫如劉徤林瀚謝遷王鏊春秋舉讐舉親方撥亂反<lb/>
正之始而不引忠亮端謹不可屈之人徒取圓熟治未<lb/>
可望也黨魁弗正亂何時可弭乎累朝大臣不忍加罪<lb/>
累朝厚恩獨忍忘耶身任舊臣甘心新主狡狠回遹賛<lb/>
<pb n="KR4h0132_WYG_110-16b"/>
逆賊以亂人國睨神器孰不可忍耶春秋誅奸諛於既<lb/>
往生未宜失賊也誰為陛下畫數策者非誠無識則有<lb/>
所私方是時猶言官不言文武大臣不言輔臣不言噫<lb/>
可畏矣觀治者未可以息憂矣伏望陛下法古而憂畏<lb/>
慮遠而慎微時時以專任賊瑾之誤為戒循用孝宗舊<lb/>
人修復孝宗舊治正二黨魁與吞舟而漏網者則聖徳<lb/>
日光聖政日新天位日固人心日安祖宗造明之盛業<lb/>
永以昌茂臣雖死猶生之年謹録前奏稿随本上進非<lb/>
<pb n="KR4h0132_WYG_110-17a"/>
欲衒事後之贅詞亦欲天下後世知忠憤之激雖久閒<lb/>
老病疎遠之臣猶不能已制治保邦之主所以信文武<lb/>
之臣者不得不專杜塞禍亂者不得不早賊臣逆子尚<lb/>
知憚而易意矣<lb/>
　　淮鹽利弊疏<hi>霍韜</hi>
竊謂立法須公而溥行法須嚴而密然又善適通變之<lb/>
權乃可久而無弊唐劉晏只用淮鹽遂濟國用臣今姑<lb/>
議淮鹽利弊即天下可推也國初以兩淮鹵地授民煎<lb/>
<pb n="KR4h0132_WYG_110-17b"/>
鹽歳收課鹽有差亦猶授民以田而收其賦也惟鹽課<lb/>
條例云凡各竈丁除正額鹽外煎到餘鹽夾帶出塲及<lb/>
私鹽貨賣者絞然則耕民納賦祖外將餘粟貨賣者絞<lb/>
可乎此法良有深意而後人失之也淮鹽原額歳辦三<lb/>
十五萬引有竒後改辦小引七十萬有竒然兩淮鹽貨<lb/>
除正額外猶産餘鹽三百萬引有竒今正額已不得多<lb/>
取餘鹽復不得私賣即三百萬餘鹽安所消遣乎兩淮<lb/>
行鹽地方南盡湖廣西抵河南東盡東海地方數千里<lb/>
<pb n="KR4h0132_WYG_110-18a"/>
人民億萬家所仰食鹽只七十萬引饔飱安所取足乎<lb/>
是無怪乎私鹽横溢而鹽價湧貴也國初竈丁辦鹽每<lb/>
引四百斤給工本鈔二貫五百文盖洪武年間一貫值<lb/>
錢千文故竈丁得實利如是而冐禁賣私鹽可絞死也<lb/>
今鈔一貫不易粟二斗禁絶竈丁勿賣私鹽是逼之饑<lb/>
以死也此後來法行之弊非初年之失也正統二年令<lb/>
曰貧難竈丁除正額鹽照舊收納其餘鹽收貯本塲每<lb/>
二百斤官給米麥二斗十三年令曰每餘鹽二百斤官<lb/>
<pb n="KR4h0132_WYG_110-18b"/>
給米一石若餘鹽二百斤竈丁實得米一石仍私賣鹽<lb/>
即絞死可也盖當時此令雖出而米實無措故官司徒<lb/>
挾此令以征取餘鹽實不能必行此令給民米麥且貧<lb/>
弱竈丁朝有餘鹽夕望米麥米麥不得則先從富室稱<lb/>
貸然後加倍償鹽者有矣故鹽禁愈嚴則貧竈愈多此<lb/>
之由也貧民賣私鹽人即捕獲富室賣私鹽官亦容隠<lb/>
故貧竈餘鹽必積富室乃得私賣富室豪民挾海負險<lb/>
多招貧民廣占鹵地煎鹽私賣富敵王侯故鹽禁愈嚴<lb/>
<pb n="KR4h0132_WYG_110-19a"/>
富室愈横此之由也且法愈嚴則利愈大頑民見利而<lb/>
不見法淮安頑民數千萬家荒棄農畆專販私鹽挾兵<lb/>
負弩官司不敢訶問近年恃衆往往為刼此隙不弭必<lb/>
貽大患不止阻壞鹽法而已然既不能講求古法以處<lb/>
置餘鹽復不能變通鈔法以補給工本則貧民何所仰<lb/>
頼而不為變故鹽禁愈嚴盗賊愈多此之由也此鹽塲<lb/>
竈户之利弊也洪武年間召商中鹽每引納銀八分官<lb/>
之徵至薄商之獲至厚鹽價平賤民亦受賜永樂年間<lb/>
<pb n="KR4h0132_WYG_110-19b"/>
每鹽一引輸邊粟二斗五升商稅雖加邊糧仰足民亦<lb/>
受賜自永樂以前淮鹽開中雖無定額永樂以後歳定<lb/>
七十二萬引復定七分常股三分存積夫曰常股者猶<lb/>
常行也商人先納邊糧乃給引目守塲候支常年鹽也<lb/>
有守數十年老死而不得支者今兄弟妻子代支之令<lb/>
可考也曰存積者積鹽在塲遇邊糧急缺乃倍價開中<lb/>
越次放支之鹽也此居貨罔利非王法正體成化以後<lb/>
准納折色每鹽一引准納銀三錢五分或四錢二分又<lb/>
<pb n="KR4h0132_WYG_110-20a"/>
令云客商若無見鹽許本塲買補夫曰本塲買補即開<lb/>
餘鹽私賣之禁矣故奸商借官引以影私鹽然商人竈<lb/>
户兩得贏利州縣民士亦食賤鹽惟私鹽愈行則官鹽<lb/>
愈壅而法遂大壞今兩浙鹽課許納折色之令可考也<lb/>
𢎞治正徳年間或奸權奏討或勲戚恩賜皆給引目自<lb/>
買餘鹽故法雖大壞而鹽亦平賤復有各年開中未盡<lb/>
鹽名曰零鹽秤掣餘鹽堆積在所名曰所鹽皆權要報<lb/>
中借影私鹽以壅正額故正徳以前鹽價雖平而正課<lb/>
<pb n="KR4h0132_WYG_110-20b"/>
日損自御史秦鉞奏革所鹽秤掣餘鹽每二百斤作一<lb/>
小引稅銀一兩則取之過重自御史戴金奏减鹽價每<lb/>
鹽一引納銀八錢庶㡬適中今之議者復論鹽包過大<lb/>
皆不知本末之見也盖洪武年間鹽一引納銀八分而<lb/>
已永樂年間納粟二斗五升而已今則每引納銀七錢<lb/>
五分矣權勢賣窩復取利銀二錢矣復以長蘆兩浙兼<lb/>
搭配支商人一身三路支鹽勞費殆不貲矣計淮鹽一<lb/>
引盖用銀二兩有竒矣啇人轉賣復以市利則鹽價益<lb/>
<pb n="KR4h0132_WYG_110-21a"/>
湧貴乃其所也夫正鹽湧貴則私鹽盛行私鹽愈行則<lb/>
正鹽愈滯亦其所也此商人中納之利弊也今欲復洪<lb/>
武之法則有上策欲求今日之急則有中策區區脩補<lb/>
近年利弊則已無策何謂上策須變通鈔法鈔法重而<lb/>
錢法均而鹽法行矣今若立法使鈔一貫值錢十文竈<lb/>
丁為實利則額鹽一大引給工本鈔二貫五百文餘鹽<lb/>
一小引亦給工本鈔二貫五百文各塲餘鹽盡屬之官<lb/>
私挾私賣即處絞勿贖則兩淮正鹽七十萬引餘鹽三<lb/>
<pb n="KR4h0132_WYG_110-21b"/>
百萬引舉可召商開中或如永樂時例一引輸邊粟二<lb/>
斗五升可也或如成化時例一引折銀四錢可也若國<lb/>
家充足如洪武時例一引納銀八分藏富於國尤可也<lb/>
葢私鹽行由正課重也正課輕私鹽不禁自止矣故曰<lb/>
上策何謂中策須更為令曰凡各商人中正額鹽一百<lb/>
引許帶中餘鹽三百引正鹽納邊糧二斗五升餘鹽納<lb/>
邊糧二斗聼與竈户價買又嚴為令曰客商借官引影<lb/>
私鹽竈户不辨驗官引輙賣餘鹽者各照私鹽例絞勿<lb/>
<pb n="KR4h0132_WYG_110-22a"/>
贖又嚴為令曰正額一引只二百五斤餘鹽一引亦二<lb/>
百五斤革近年大包之弊革近年勸借米麥之弊革鹽<lb/>
塲積年轄害客商之弊三邊選廉而有才者一人為提<lb/>
督都御史兼三邊觀農使遇鹽商納糧即與收受糧賤<lb/>
許納本色糧貴許納折色俾商無乆淹凡積年所以為<lb/>
商人害而阻壞鹽法者悉與革絶復選廉而有才者一<lb/>
人為漕運都御史兼理鹽法俾自舉用運司提舉等官<lb/>
凡商人納完糧料即與支鹽勿得久淹凡積年為商人<lb/>
<pb n="KR4h0132_WYG_110-22b"/>
害而阻壞鹽法者即與革絶漕運都御史與提督都御<lb/>
史鹽課邊儲互相關通盈縮又與接濟利病均為欣戚<lb/>
邊方腹裏共為一心兩都御史如左右手然後足以集<lb/>
事行之數年即邊儲可足乃以餘積召募游民開墾邊<lb/>
地勸課農畆邊地愈闢邊方愈固百年之利也故曰中<lb/>
策何謂無策洪武初給竈丁鹵地復給草塲所以利竈<lb/>
户者甚厚額鹽一引給工本鈔二貫五百文復免竈丁<lb/>
雜差所以資竈丁者甚厚歳課止十萬引所以取之者<lb/>
<pb n="KR4h0132_WYG_110-23a"/>
甚薄雖餘鹽不許私賣有餘即給官鈔收之下以資竈<lb/>
户上以總利權而均其施天下食賤鹽之利竈户無餘<lb/>
鹽之滯其法極善自鈔法不行則官私無術以處餘鹽<lb/>
矣乃曰挾餘鹽者絞販私鹽者絞果可行乎行之而嚴<lb/>
即竈丁空腹以死不然即為變行之而寛即三百餘鹽<lb/>
之利盡入奸人囊槖矣法之弊而窮者一也竈丁窮矣<lb/>
轉而逋逃乃區區賑濟區區招撫千日握其喉一朝與<lb/>
之食可聊生乎故撫之徒勤逋逃益甚法之弊而窮者<lb/>
<pb n="KR4h0132_WYG_110-23b"/>
二也招商中鹽一引銀四錢已重矣而今復加七錢尤<lb/>
重矣買窩刻取二錢邊上科罰或三四錢勸借米麥亦<lb/>
復二錢殆不知㡬倍重矣稅愈重則利愈大奸人避重<lb/>
稅而趨大利避重税則正課壅趨大利則私鹽行私鹽<lb/>
愈溢正課愈壅雖立絞刑講治鹽法事例叢𤨏無益鹽<lb/>
利祗足驅民為盗而已故今欲興淮鹽之利須選淮安<lb/>
漕運及三邊提督都御史講求其法而責以底績選人<lb/>
得失委托專責成効虛實提督上之吏部期之數年鹽<lb/>
<pb n="KR4h0132_WYG_110-24a"/>
利不興邊儲不實邊民不多邊地不闢不收久大之效<lb/>
而坐治兩都御史吏部尚書侍郎誅罰連坐然後任人<lb/>
者不茍任於人者不敢怠玩而坐有實效此兩淮之利<lb/>
弊也舉兩淮則天下可知也<lb/>
　　遵祖訓以端政本疏<hi>孫懋</hi>
臣嘗伏讀聖祖之訓有曰凡廣耳目不偏聼所以防壅<lb/>
蔽而通下情也又曰朝堂决政衆論稱善即與施行大<lb/>
哉王言此誠子孫萬世帝王所當遵守者也頃承先朝<lb/>
<pb n="KR4h0132_WYG_110-24b"/>
内外姦人交通盤據䝉蔽主聰竊弄威柄朝政廢弛言<lb/>
路靡通將一應奏章或先沉匿不與轉聞或揑改㫖意<lb/>
肆為欺罔以致予奪非宜刑賞失當及至言官論列又<lb/>
多留中不出者假以朝廷震怒動遭譴謫箝制人口不<lb/>
敢復言是以下情不能上通真偽無從辨詰紊亂政本<lb/>
養成禍機壊祖宗之法莫大於此重以竒珍滛巧百計<lb/>
誘惑使先皇帝既不得日親萬㡬又莫與儒臣接見經<lb/>
筵輟講積有餘年浹月臨朝恒以昏暮君臣隔絶形迹<lb/>
<pb n="KR4h0132_WYG_110-25a"/>
疎違由是威福大權盡墮姦人之手内閣莫獲參預六<lb/>
科徒事論駁御史無能糾察該部不敢執奏紀綱大壞<lb/>
姦黨横行蓄患邊方流毒海内上干天變下失人心十<lb/>
六年中大難繼作貽憂社禝壅蔽之禍兹亦深矣如昔<lb/>
年劉瑾揑寫㫖意既已伏誅而近日錢寧家又復搜出<lb/>
題奏本四十餘件江彬阻抑邊情本一百三十六件司<lb/>
禮監藏不報本又數百件似此欺蔽可為寒心尚賴皇<lb/>
天眷祐宗廟有靈社稷不致顛危乃真幸耳兹者伏遇<lb/>
<pb n="KR4h0132_WYG_110-25b"/>
陛下聰明天錫仁孝夙聞起自親藩光陟帝位四方萬<lb/>
國延頸拭目瞻望太平今龍飛御極之初正勵精圖治<lb/>
之始且國家安危之機俗化汙隆之候天下治亂之分<lb/>
君子小人進退消長之際於此焉决昨者伏覩明詔痛<lb/>
革先朝弊政洞察小人姦狀中外臣民不勝懽慶以為<lb/>
我朝百六十年以來未有如此詔令陛下撥亂之功可<lb/>
謂盛矣蔑以加矣但臣以為本源之地不治則末流尚<lb/>
有可憂伏願陛下奉天法祖總攬乾綱明目逹聰大開<lb/>
<pb n="KR4h0132_WYG_110-26a"/>
言路臣請自今伊始每日視朝之餘即御文華殿聼政<lb/>
凡中外大小臣工所上章疏凝神注思逐一俯賜觀覽<lb/>
不時召入内閣大臣以備顧問從容講論斟酌裁决凡<lb/>
事大論議矛盾者則勅下廷臣集議不宜謀及䙝近徑<lb/>
從内批如先朝之為者即有寢罷亦宜明示外廷可否<lb/>
以彰陛下至公無我之度臣又竊伏私念内閣機宻重<lb/>
地祖宗設官立法必極周詳擬㫖進奏宜必各有職掌<lb/>
綸音涣號亦必有所紀載前項壅蔽似若無可容者何<lb/>
<pb n="KR4h0132_WYG_110-26b"/>
乃公然隠匿而無所稽慿肆行矯詐而無復忌畏則是<lb/>
關防之術尚若濶疎進擬之權容有侵越而小人乗機<lb/>
因得以竊弄之矣然臣考之司禮監職掌著之祖訓内<lb/>
閣創置列於大明㑹典臣愚欲乞陛下仰遵聖祖大訓<lb/>
載籍我太宗文皇帝故事勅令内閣專一擬㫖司禮監<lb/>
專一進奏仍令内閣置立印信文簿一扇或鈐以御寳<lb/>
將逐日聖㫖裁决過事件明白開載五日一次類進揭<lb/>
帖與六科㫖意題本對同雖陛下聖㫖有所予奪亦必<lb/>
<pb n="KR4h0132_WYG_110-27a"/>
經由内閣議而後行事有可行許令執奏不宜復有傳<lb/>
奉之制更乞敕令御前紀事給事中二員朝罷赴左順<lb/>
門㑹同司禮監官收接一應章奏紀其數目送吏部附<lb/>
簿以備查照如此則大公至正明白洞逹壅蔽矯詐沉<lb/>
匿之姦舉無所容而朝廷之政將無一不出於正矣臣<lb/>
忝官諫諍遭際聖明一念樸忠粗先有見如此伏望陛<lb/>
下脩舉祖宗久大之業釐正累朝因襲之弊光復令典<lb/>
永示𢎞規追䆒前日壅蔽章奏明此欺㒺一應姦邪之<lb/>
<pb n="KR4h0132_WYG_110-27b"/>
人明降敕㫖處之重典以示大戒此實端本澄源法祖<lb/>
立政之第一義也伏惟聖明留神天下幸甚臣干冒天<lb/>
威無任隕越之至<lb/>
　　守令定例疏<hi>胡世寧</hi>
臣惟天下親民者郡縣守令也總督郡縣者藩臬二司<lb/>
也廵察二司守令者廵按御史也數者設官皆以為民<lb/>
也祖宗舊制惟廵按一年交代回奏至今不改其餘藩<lb/>
臬守令則皆久任而責成其功𢎞治以前皆然也今則<lb/>
<pb n="KR4h0132_WYG_110-28a"/>
遷徙不常矣是故春為知府或僉事於南秋陞副使或<lb/>
叅議於北來春則又陞叅政或副使於東西矣甚者初<lb/>
陞右布政使憚遠不行在家稍候三二月即改左而三<lb/>
遷矣到任未及三二月即望轉而京堂矣由是一歳之<lb/>
間往來道路如織日月過半其能在任㡬何至於進士<lb/>
為知縣者亦惟持守三年有薦即取事在承上而不在<lb/>
恤下也故今藩臬守令皆過客也其視地方凋弊若見<lb/>
驛舍之損漏誰為之修也視生民之饑困若見驛馮疲<lb/>
<pb n="KR4h0132_WYG_110-28b"/>
瘠誰為之恤也舊時責之以興水利勸農桑者不屑為<lb/>
也責之以積榖備荒者不屑為也至凡覈户口均賦役<lb/>
除盗賊抑豪强等事皆不屑為也乃惟廵按批問詞狀<lb/>
或委勘事情則禀其意而亟為之虛實輕重惟視彼所<lb/>
欲聞而報上耳誣枉固不恤也往時廵按秉權太重行<lb/>
事太過先朝考定憲綱一書以為矜式其與三司知府<lb/>
等官相見各有定禮也其職任事務各有定例也今則<lb/>
藩臬守令皆不得專行其職而事皆禀命於廵按矣甚<lb/>
<pb n="KR4h0132_WYG_110-29a"/>
而廵撫固位者亦不敢專行一事而承望風㫖於廵按<lb/>
矣相見之際知府以下長跪不起布政以下列位随行<lb/>
甚者荅應之際皆俯首至膝名曰拱手而實屈伏如拜<lb/>
跪矣至於審刑議事考覈官吏之際與奪輕重皆惟廵<lb/>
按出言而藩臬唯唯承命不得稍致商確矣一有剛正<lb/>
不阿可否其間或專行一事者豈惟廵按惡之衆皆疾<lb/>
之或隂註以數字之考語或明摘其一事之過失而劾<lb/>
退之矣由是布政以下皆以作偽為名日候於御史之<lb/>
<pb n="KR4h0132_WYG_110-29b"/>
門而無暇各行其政甚者公文往來皆必親遞而布政<lb/>
使方岳之重按察使外臺之長乃躬任舖司舖兵之役<lb/>
而不恥矣彼為布政者則曰我姑卑巽數月則有京堂<lb/>
之陞矣既為都御史廵撫則又曰我姑謙遜數年則有<lb/>
部堂之擢矣不然則劾随之能得此乎由是内外大小<lb/>
官員皆以持循保位為賢而慷慨任事者為不謹忠正<lb/>
之人因是而黜者多矣孰肯體國憂民為之興利備患<lb/>
耶此今日致民饑困所由也今使大臣有如富弼之賢<lb/>
<pb n="KR4h0132_WYG_110-30a"/>
者陛下委金萬鎰使之馳往地方賑救欲發倉廪則倉<lb/>
廪皆空也欲買糧食則米榖絶無也欲勸大户則大户<lb/>
自不給也欲知饑民實數則守令素不之䆒也欲委官<lb/>
則無實心行事者而或差占於廵按則不敢承命也一<lb/>
人耳目有限將如之何哉不過公文行下而造冊報上<lb/>
曰賑過若干而已其生其死誠不能知也此今日之饑<lb/>
荒實不能救而後日之饑荒所宜急備也聖㫖所憂盗<lb/>
賊竊發豪傑或乗隙而起者此正可憂之時也臣惟曰<lb/>
<pb n="KR4h0132_WYG_110-30b"/>
回士風變治體而皆復祖宗之舊此今日救民之急務<lb/>
也然此事大臣不敢獨任也惟聖明張主於上而已何<lb/>
者臣僚昔皆陞速今緩其陞則怨怨則謗御史先既權<lb/>
重今抑其權則怨怨則劾劾與謗皆大臣之所深畏也<lb/>
今日職位退亦可矣而殁後議及贈諡則又以有無彈<lb/>
劾為應否由是浮沉保名者恒得志體國任怨莫之敢<lb/>
矣臣故謂保民今日急務在聖明張主之而已伏候聖<lb/>
裁<lb/>
<pb n="KR4h0132_WYG_110-31a"/>
　　兵部十事疏<hi>胡世寧</hi>
臣久在病中誤䝉聖恩改任兵部尚書又䝉加臣太子<lb/>
太保兩奉温㫖稱臣過當臣感恩刻骨不敢嘿無一言<lb/>
以報昔唐姚崇宋李綱遇其君之初用皆以十事要説<lb/>
君從方敢就職彼皆一時名相能輔中興者也顧臣何<lb/>
人敢效先哲臣敢披瀝愚𠂻妄陳兵部急務所當行者<lb/>
十事内有干渉他部者盖用人全資吏部軍食仰給户<lb/>
部也伏願聖明不棄芻蕘特賜親覽<lb/>
<pb n="KR4h0132_WYG_110-31b"/>
一定武畧竊惟自古詰戎練武專備蠻夷盗賊盖以二<lb/>
者皆能戕殺生靈傾覆廟社故為此殺人以救人非得<lb/>
已也今境外四夷已有祖訓不許輕伐先朝惟責邊將<lb/>
謹備其來而或近屯百里之内勢將入冦則先伐其謀<lb/>
耳自來不能遠征至於邊境叛軍即聼處决擒殺著律<lb/>
已明别無他議惟若民間盗起則望聖明深體先王保<lb/>
邦至義及查累朝設立廵撫兵備勅詞立為定制務使<lb/>
練兵足食一聞盗賊生發即便舉兵撲滅於㣲一面奏<lb/>
<pb n="KR4h0132_WYG_110-32a"/>
聞及其既久則宜撫捕兼行以散其脅從離其黨與而<lb/>
必殱其渠魁不許姑息若其一時失計稍有挫衂則當<lb/>
體念勝負兵家之常責圖後效以收全功其若終無成<lb/>
功或先隠瞞坐視及有事地方等官或先爭權曲阻其<lb/>
事或後忌成隂毁其功者皆當重治誤事甚者即照先<lb/>
年重例處死<lb/>
一崇憲職今各邊腹裏兵食調度兵將選練俱在廵撫<lb/>
次則兵備其職比他官為難朝廷任之亦當比他官為<lb/>
<pb n="KR4h0132_WYG_110-32b"/>
異近該吏部每次公選多得人矣間恐或有未當者宜<lb/>
令訪實選替皆用年壯資淺諳曉兵事才能濟變心誠<lb/>
體國之人而久任之然欲久任於其能保地方者必須<lb/>
定以三年五年加秩一次比與他官陞轉尤速以補其<lb/>
難然後人肯用力又必重其責任使能展布寛其文法<lb/>
使得便宜聼其從願罰贖多方措積錢糧在官以為練<lb/>
兵捕盗募用死間先登等項支用激勸不許法吏扼腕<lb/>
如昔王翺在遼東故事然後武備可脩軍威可振而盗<lb/>
<pb n="KR4h0132_WYG_110-33a"/>
賊可弭外侮可禦也措置得宜與科派貧民不同本不<lb/>
為害臣愚不敢欺隠初任徳安推官凡造倉積穀造舖<lb/>
造監與凡買馬練兵捕盗給賞等事多用罰贖繼任撫<lb/>
州兵備曾造四城一縣及練兵給賞救災等事亦間用<lb/>
罰贖臣先䝉行取有被罰榖數百者自備兵馬送臣至<lb/>
京後離任數十年兩經徳安一經撫州民皆歡迎泣送<lb/>
遠至百里之外而遇盜出死力以衛若臣罰贖害民民<lb/>
豈無怨也今任此官者拘束太甚故皆避嫌自保而縱<lb/>
<pb n="KR4h0132_WYG_110-33b"/>
賊殃民地方日敝故臣不惴以為事當如此也<lb/>
一重將權竊惟趙將李牧守邊得便宜置吏市租皆入<lb/>
幕府日享士卒趙王不疑故能破殺匈奴不敢近邊宋<lb/>
失邊險契丹最强宋太祖分命李漢超郭進等備之皆<lb/>
久任專制厚其財帛如趙李牧故皆能以一郡之力抗<lb/>
禦强敵宋祖得無西北之憂此古人任將之明效也臣<lb/>
伏讀我太祖命將制詞有曰古云將在軍君不與者勝<lb/>
汝等其識之此我聖祖命將之成法也今各邊總兵廵<lb/>
<pb n="KR4h0132_WYG_110-34a"/>
撫見一冦出一軍賞一有功戮一不用命皆不得自專<lb/>
必須奏請事由中制彼得推干故難責成功常致誤事<lb/>
唐陸贄所謂鋒鏑交於原野而决策於九重之中機㑹<lb/>
變於斯須而定筭於千里之外者甚非計也今各邊廵<lb/>
撫總兵選任既當尤望陛下體聖祖之成法效古人之<lb/>
命將假與威權使得專罰多與金帛使得厚賞至於臨<lb/>
期應變料敵出竒惟其所為而不為中制朝廷惟握將<lb/>
將之權有功則陞賞有罪則誅黜如此則將士用命事<lb/>
<pb n="KR4h0132_WYG_110-34b"/>
機不失而使得成功矣<lb/>
一增武備徃歳募增京軍二萬有餘此皆驕惰未經戰<lb/>
陣緩急難倚者也今莫若於遼東大同宣府三鎮各添<lb/>
遊擊二員增募鋭兵六千名每員各統三千間時則輪<lb/>
畨一員在京近郊住劄另營操備有警則併調一隅防<lb/>
戰不過半月可集此於緩急中外有倚比之命將出京<lb/>
軍虛聲實用大不侔矣<lb/>
一更賞罰夫以賞言首級論功非國初之舊制也兩軍<lb/>
<pb n="KR4h0132_WYG_110-35a"/>
相敵當先格鬬者手眼瞬息不得差池何暇割首使其<lb/>
取首則再不能戰而為敵所乗為後軍所爭奪死矣故<lb/>
首級非我大勝彼大敗奔遁不能割而割之者多或非<lb/>
真也貪功奮死殺賊止望得賞衣食稍足耳豈望陞官<lb/>
也惟論首級陞官故殺賊者不能取首而得首者又為<lb/>
勢要所奪又或因爭首級自相蹂踐而為敵所敗此邊<lb/>
人之大恨兵戰之大患也以罰言則原奏邊例交鋒傷<lb/>
在四五人即問充軍殺在十名以上不報者止降一級<lb/>
<pb n="KR4h0132_WYG_110-35b"/>
輕重不倫隠瞞得利人何苦而實報哉又或兩軍對敵<lb/>
勝負相當殺傷相抵我軍被殺指名可驗殺彼之人不<lb/>
能取首不得論功亦問前罪故今邊將惟以退縮保守<lb/>
為事而墩堡任其攻尅鄉民任其殺虜上下相瞞惟事<lb/>
欺隠而已甚者被殺之人捨死逃回邊堡以其先時失<lb/>
報恐被查䆒而遂殺之尤可痛也如䝉聖明更定賞罰<lb/>
之格惟嚴隠匿之罪其兩軍交鋒而殺傷相抵不曾割<lb/>
取首級撫按明知回奏者不問其罪其有失備力所不<lb/>
<pb n="KR4h0132_WYG_110-36a"/>
及雖被殺虜二十人以下亦不問充軍其若力可敵而<lb/>
不敵雖失四五人亦問充軍至於兵力相當退縮敗陣<lb/>
及擁衆自衛縱賊深入而又不能擊其惰歸以取勝者<lb/>
但被殺虜數十人以上俱問失機其他軍校小小失事<lb/>
不曾有誤地方者輕則聼領兵官量情責打重則送廵<lb/>
撫官即時問决不必一一奏勘以致累死邊軍至於戰<lb/>
勝論功止慿廵撫兵備查審衆證某人設策某人當先<lb/>
破陣某人殺死㡬人皆聼廵撫官量情即時給賞銀兩<lb/>
<pb n="KR4h0132_WYG_110-36b"/>
但紀其功不必陞官其有三次設謀或當先破陣或一<lb/>
起連殺三五人之上勇力出衆者方保陞官其若廵撫<lb/>
總兵失事扶同隠匿或冐功賞其所私者却從廵按訪<lb/>
實糾舉必問重罪如此庶㡬賞罰當而人心思奮朝廷<lb/>
亦不致多費官爵矣<lb/>
一御土夷各處土官惟在治之得其人而順其俗簡其<lb/>
約束禁其貪取其大者尤在重其信令要使隣族上下<lb/>
皆惟吾是信而彼之作惡者莫之能欺以鼓其叛亂其<lb/>
<pb n="KR4h0132_WYG_110-37a"/>
有訟則速為之勘剖該襲則早為勘保而不必其至京<lb/>
其若讐殺不聼分解及為叛亂兼併者則命其隣黨合<lb/>
而征之葢惟不信則隣黨旅拒信則隣黨率從而兼併<lb/>
尤其所惡早征甚易也征而自服則捨不服而擒殺之<lb/>
者惟順其民情審其事勢該設流官則設流官該復土<lb/>
官則復土官該統為一則統為一該令分屬則令分屬<lb/>
其設流官者必須其惡極民怨而又盡除其族以絶其<lb/>
患然後可行不許輕率是皆順彼民俗而惟聼鎮廵官<lb/>
<pb n="KR4h0132_WYG_110-37b"/>
處定奏聞裁决請給衙門職事其若延捱不處及處治<lb/>
乖方致其復亂而不能親定者則罪鎮廵鎮廵奏下該<lb/>
部應為奏决而不奏决不該推勘而托故推勘以致延<lb/>
緩歳久誤事者罪坐所由若欲預絶其爭襲之患者宜<lb/>
令土官娶妻生子及妻䘮再娶子䘮續生俱逓申合干<lb/>
上司各用厚紙大簿掌印官重筆親註明白用印鈐記<lb/>
後可按籍而知其應襲子孫則當定名申報而稍長之<lb/>
日聼其代領目兵或差赴上司禀事要使人人皆知難<lb/>
<pb n="KR4h0132_WYG_110-38a"/>
於輕改則後自不亂是皆要在朝廷選用廵撫知府得<lb/>
人久任而信孚於民然後可行耳故以信服夷臣先累<lb/>
試得効臣初守廣西太平所屬土官十五州縣皆以信<lb/>
孚葢惟不用財不避嫌而即為保襲不貪功不避罪而<lb/>
輕為誘執如上下凍州趙文興被誣死罪臣明告以故<lb/>
而禁其來見屢送妻子來質臣即遣回如茗盈州李萬<lb/>
盈來見違約臣即鎻去量治仍即放還其與全茗州許<lb/>
榮高讐殺三十餘年臣令畫江分斷其地後臣離任彼<lb/>
<pb n="KR4h0132_WYG_110-38b"/>
皆泣送二日之程又如太平州世叛李濬因被廵按輕<lb/>
提擁兵搆亂臣委其表兄龍英州趙元珤擒之諭其兵<lb/>
四千即散其民盡皆歸府朝夕來見自言始知王民之<lb/>
樂與之言利害道理甚曉又如羅陽縣王景明爭占官<lb/>
地二十餘年臣召之推調不至乃貼告示諭其民即歸<lb/>
本縣而景明隻身遂逃又如思明府叛族黄文昌等四<lb/>
世為逆殺其知府三代占其三州半府地方累敗官軍<lb/>
信臣欲求來歸臣拒不納而總兵康㤗因遂執其兄弟<lb/>
<pb n="KR4h0132_WYG_110-39a"/>
三人委臣空城恐其劫奪即與叅將二司率兵夜遁臣<lb/>
危旦夕而所屬土官預料其事皆伏兵近山即日而至<lb/>
為臣守城旗鼓震耀彼謀遂絶臣始得生而復責退其<lb/>
原占三州二十七村地方思明知府黄暘事臣為文召<lb/>
之即來提其人調其兵即至暨臣聞䘮彼急圖奏留臣<lb/>
帶管其府自願為州聼屬以得保全臣泣不從乃止盖<lb/>
信義雖蠻夷為易感天日在上臣非敢誑也後任四川<lb/>
廵撫道遇天全六番䕶印招討高勲差人來訴臣即輸<lb/>
<pb n="KR4h0132_WYG_110-39b"/>
前責其家之占田圍縣罪惡深重新天子英武同符太<lb/>
祖依斷則留爾地方否則滅爾家族其人回告未久彼<lb/>
即移文來首田本占民願從斷還而原曲斷與之者消<lb/>
沮無地臣至省城未久雜谷安撫松潘諸番皆上番文<lb/>
誓不為惡松潘番又為兵備胡澧伐木修城署竈以俟<lb/>
臣至盖番信澧澧信臣為之傳播故未久而即遠孚臣<lb/>
豈有他能也臣之此言雖欲行彼土官該管上司據事<lb/>
詢訪因而信行以為地方涓埃之助耳若其揚言已之<lb/>
<pb n="KR4h0132_WYG_110-40a"/>
罪無所逃於士論也<lb/>
一足邊儲今邊儲最苦不足而足之道有三一曰廣屯<lb/>
種夫屯種孰不欲廣然每差官督勸不能增者急於起<lb/>
科得利也夫歳收不常而租有定額則開墾者利未得<lb/>
而害已随故人不敢開種今若查比北直𨽻欽奉太祖<lb/>
皇帝聖㫖事理聼令各屯原額抛荒及空閑地土不拘<lb/>
土客官民軍舍盡力開墾永不起科則有利無害而人<lb/>
樂於興種矣盖所貴廣種多收民間米榖價賤發銀可<lb/>
<pb n="KR4h0132_WYG_110-40b"/>
糴則邊儲易足矣至於南方謫彼充軍為民人犯宜責<lb/>
拘解當房真正家小到彼盡撥各武職員下作為伴當<lb/>
責之收管使其開種而照名代出本處軍伴操守則彼<lb/>
勢難逃而人可漸多種可漸廣矣二曰興鹽利今天下<lb/>
生齒繁於國初數十餘倍食鹽者衆矣故今私鹽盛行<lb/>
而官鹽未嘗不售其謂私鹽不禁能阻官鹽者乃襲舊<lb/>
時之説也故今宜於額外多開商中納聼其買補若慮<lb/>
勢要占窩專利則每歳開中止將引目發邊付廵撫都<lb/>
<pb n="KR4h0132_WYG_110-41a"/>
御史并管糧郎中掌管聼其就彼召商責限完糧而後<lb/>
填給違限不完者則轉給他人其若都御史郎中召報<lb/>
容私致緩糧餉者聼廵按叅䆒則自無此弊矣至於私<lb/>
鹽不必深禁只如近日都御史汪鋐奏議官抽其半而<lb/>
給照許賣則公私鹽利歸國用而邊儲可足矣夫私鹽<lb/>
不禁則廵邏之卒可减而鹽徒意外之禍可彌鹽廣鬻<lb/>
而壯丁益勸於煎軍民得易求食其為上下之利盖不<lb/>
一而足也三曰預收糴每常邊糧不肯趂賤預買及臨<lb/>
<pb n="KR4h0132_WYG_110-41b"/>
用兵發銀貴糴且逼人强賣公私勞費不貲今宜妙選<lb/>
各邊管糧部官責其月報米價貴賤歳報田收厚薄如<lb/>
其豐收米賤之時那借官銀數十萬兩到彼多糴米榖<lb/>
貯倉或計今年所糴可彀後二三年之用即扣後二三<lb/>
年該給糧銀又於他邊米賤處所收糴或查應解邊糧<lb/>
地方時價米貴則量令折錢解邊備糴如此通融計處<lb/>
務使遠近官民皆便而邊糧易於措積葢亦治國通融<lb/>
之法也但其糴糧全在官司法令簡便革弊嚴明不許<lb/>
<pb n="KR4h0132_WYG_110-42a"/>
减價掯勒難收以致靠損屯農方可常糴<lb/>
一絶弊源先該正徳年間權奸黷貨致令冨勢小人冐<lb/>
奪軍功超陞世襲軍職大壞祖宗賞罰之公至於軍匠<lb/>
亦多額外濫收歳耗國儲數十百萬國家田賦有限何<lb/>
以能給臣初平賊江西見彼殺賊之人無一報功報功<lb/>
之人無一見賊及後充軍遼東見彼冒功之人勢焰薰<lb/>
灼邊人凛凛總兵官既奪邊軍血戰所得之首級以與<lb/>
之報功衛所官又尅减邊軍忍死所待之糧銀以為之<lb/>
<pb n="KR4h0132_WYG_110-42b"/>
宴賞且又聼之乗其馬役其人鞭笞呵叱如待囚𨽻彼<lb/>
為國家出死力者俛首䘮氣不敢言其中心哀怨何可<lb/>
言也故昔宸濠之討調軍遼東人心踴躍思欲南降使<lb/>
非天命有定北軍至彼天下大事去矣聖祖所戒賞功<lb/>
不當久則禍生者盖㡬踐之豈不甚可畏哉天命我皇<lb/>
上入繼大統奮然下詔盡革此軰人心始快天下始安<lb/>
然有識者猶恨不藉其家以足邊儲而濟窮軍之困戮<lb/>
其首以梟邊境而快憤軍之心也我皇上勵精恭儉八<lb/>
<pb n="KR4h0132_WYG_110-43a"/>
年之久而天下財用被其坐耗困窮至今難復臣恐法<lb/>
度不時加嚴儆則易至於漸弛奸弊不重加杜絶則易<lb/>
至於復生伏願陛下深為子孫萬世之計特與體國大<lb/>
臣計議自今嚴立成命載諸天府頒諸天下今後官舍<lb/>
軍民人等敢有似前奏帶冐功陞職者必行斬首地方<lb/>
其有真係報効親手得功該陞軍職亦止填註原立功<lb/>
地方衛所不許再署錦衣衛文武職官除果有勘亂平<lb/>
賊竒功朝廷特賜子孫官職襲廕外其有聼容子孫弟<lb/>
<pb n="KR4h0132_WYG_110-43b"/>
姪夤縁似前冐陞者文官除名再不敘用武職揭黄永<lb/>
不許襲至於軍匠夤縁再有額外濫收者許該部科道<lb/>
執奏問革邊逺充軍永為定例如此則奸弊可絶而賞<lb/>
罰常明財用漸足而民窮可救實為宗社萬年之福矣<lb/>
一正謬誤近多謬見之事如新例軍職立功者許贖米<lb/>
五十石即令還職只如指揮使一員立功五年則省給<lb/>
每月正俸實米共四百八十石餘俸薪鈔共一千六百<lb/>
二十石今得其納米五十石而即以與之所得少而所<lb/>
<pb n="KR4h0132_WYG_110-44a"/>
費多矣又如邊衛武職有犯該調外衛者彼多安土憚<lb/>
遷此等官生長邊方慣習邊事比之南方疲懈者不同<lb/>
宜令廵撫重罰邊糧若干或令降級或令减俸就彼差<lb/>
操免其調衛則可歳减月糧筭亦不貲臣嘗有言不行<lb/>
又如武職有該充軍身故者長子襲職支俸次子代罪<lb/>
充軍大是不均此等官亦合降襲免其充軍可省月糧<lb/>
先該給事中有言亦不用又如京衛官先年有從願改<lb/>
註外衛之例以軍政則外衛官少革而復推有恃為惡<lb/>
<pb n="KR4h0132_WYG_110-44b"/>
而莫之能禁京衛官多有不得管事者只當一軍之役<lb/>
今得改増外衛則可以多中揀擇而軍政得人矣以俸<lb/>
給言則外衛易給而京儲難運有如調出指揮一員則<lb/>
每月省京儲米八石而可養壯士八人矣今亦停阻不<lb/>
行臣謂此等事皆屬謬誤所宜查正要皆有益於國儲<lb/>
不少也<lb/>
一惜人才今天下士習因循率多依阿自保而能舍身<lb/>
為國摧奸禦侮弭盗安民者極為難得今在朝文職止<lb/>
<pb n="KR4h0132_WYG_110-45a"/>
有李承勛伍文定二人能統軍旅然皆位望已崇小冦<lb/>
不宜輕出國家養兵蓄將不可一日無人近該輔臣奏<lb/>
議久欲求薦其人而迄無薦者盖其人難知知亦未試<lb/>
而巳試得効者又多小疵詿誤不敢薦也然一朝有事<lb/>
將如之何臣訪得原任都御史馬昊陳九疇二人昊則<lb/>
先任僉事四川殺賊有功歴陞廵撫因叛夷招討遣人<lb/>
夤縁權奸奏逮至京而黜為民九疇先任兵備猝遇番<lb/>
戎入冦内誅叛人外退强敵而為番使寫亦虎仙等反<lb/>
<pb n="KR4h0132_WYG_110-45b"/>
間搆罪後任廵撫大破番狄而偶以報功差誤又為憸<lb/>
人聶能遷等反間流謗逮至充軍臣謂此二人者可宜<lb/>
收復在京不拘大小職事以備緩急之用又有原任副<lb/>
使施儒楊必進二人者皆先任御史後陞兵備皆殺賊<lb/>
安民有功楊必進則有誤劾一人之失施儒則因禁民<lb/>
怪俗一事之謗以致考察閑住臣謂此二人者可收復<lb/>
原職再試其才能功績而進用之又有原任兵備副使<lb/>
胡澧其人徳行追及古人忠信行於蠻貊有才不露有<lb/>
<pb n="KR4h0132_WYG_110-46a"/>
功不伐臣昔舉代廵撫而亦為考察所黜惜其老矣筋<lb/>
力未知臣不敢薦惟得吏部另作一行旌别以勵士風<lb/>
幸也<lb/>
　　崇一徳以享天心疏<hi>唐臯</hi>
臣嘗伏覩我太祖高皇帝御製大誥序有曰君臣同心<lb/>
寅恭一氣所以感皇天后土之鑒海嶽效靈由是雨暘<lb/>
時若五榖豐登家給人足其首章又以君臣同遊竭忠<lb/>
成全其君拾君之失撙君之過補君之闕為説大哉皇<lb/>
<pb n="KR4h0132_WYG_110-46b"/>
言所以貽謀燕翼垂萬世聖子神孫之訓者深且遠矣<lb/>
仲虺詳陳咸有一徳之功孟子極言相待一體之道皆<lb/>
不出我祖宗彞訓之外也仰惟皇上起自潜邸嗣守丕<lb/>
基登極之初治以憲祖為先志以勵精為大天下臣民<lb/>
翹首跂足仰望太平以謂陛下盖將更張武宗之故以<lb/>
上繼孝宗之治而遠復聖祖之盛也然自即位以來君<lb/>
臣無同遊之美上下鮮一徳之休知有股肱而不藉之<lb/>
運用知有耳目而不因之聰眀是陛下雖有願治之心<lb/>
<pb n="KR4h0132_WYG_110-47a"/>
而失所以求治之道也臣嘗供事華葢内殿親見殿外<lb/>
之東極北有一便殿或指以示臣曰此孝宗皇帝燕息<lb/>
之所也凡諸臣章奏必於此閲之遇有懷疑未决必召<lb/>
輔臣至此叅詳可否然後下之所司是以政無闕失昭<lb/>
令聞以垂無窮且召見之頃傳宣賜茶或撤賜御饌君<lb/>
臣際遇至今美談不知左右近臣熟知先朝典故者曾<lb/>
為陛下言之乎臣恐其不能且不肯也臣又見得先王<lb/>
優禮老成引年致仕不許其請則必賜之几杖以昭眷<lb/>
<pb n="KR4h0132_WYG_110-47b"/>
留之誠盖以老成謀國多識舊章不可不重惜也近來<lb/>
户部尚書孫交刑部尚書林俊引疾乞骸章疏屢上陛<lb/>
下温㫖慰留此固惜老成重典刑之盛心也臣方擬有<lb/>
几杖之賜以為聖世之光不意頃因太監崔文家人之<lb/>
故謂俊廢格詔㫖令其回話其與陛下起廢之初慰留<lb/>
之温㫖大不侔矣萬一俊執奏大臣以道事君不可則<lb/>
止之義掛冠𤣥武祖帳東都陛下雖無簡棄老成之心<lb/>
抑亦何以自解於天下之口而祈免於萬世之非議哉<lb/>
<pb n="KR4h0132_WYG_110-48a"/>
臣觀陛下在内所寵信者多藩邸久待之人也非先朝<lb/>
寡過之人也使此數臣者果皆忠於陛下豈肯令陛下<lb/>
因崔文一家奴之故而簡棄老成體國之臣乎又豈肯令<lb/>
陛下加拾遺撙過之忠以廢格詔㫖之罪乎又豈肯令<lb/>
陛下變勉留之温㫖為雷霆震擊之威乎夫自古及今<lb/>
君臣上下同心一徳未有不治者也上下隔絶中外疑<lb/>
沮未有不亂者也陛下即位二年於兹雖無武宗以來<lb/>
危亂之形而有正徳以後災變之大其㡬甚可畏也伏<lb/>
<pb n="KR4h0132_WYG_110-48b"/>
願憲聖祖之言舉先朝之典虛顧問輔臣之襟隆體貌<lb/>
大臣之禮養聖主遷善之勇全老成執法之忠鑒憸邪<lb/>
非亂之由消近習保姦之禍務使君臣如一人之身宫<lb/>
府内外如一家之勢則政以道成氣以和召諸福之物<lb/>
可致之祥莫不畢至而我聖祖降鑒效靈之訓可驗於<lb/>
今日矣<lb/>
　<lb/>
　文章辨體彚選巻一百十<lb/>
</p>
<p>
</p>
  </div>
</body>
</text>
</TEI>
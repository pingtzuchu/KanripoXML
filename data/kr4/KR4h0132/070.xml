<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七十</head> <lb/>
    <p>
<pb n="KR4h0132_WYG_070-1a"/>
欽定四庫全書<lb/>
　文章辨體彚選巻七十<lb/>
上書五　　　　　　　　　明　賀復徵　編<lb/>
　　上元帝書<hi>漢谷吉</hi>
中國與夷狄有覊縻不絶之義今既養全其子十年德<lb/>
澤甚厚空絶而不送近從塞還示弃捐不畜使亡鄉從<lb/>
之心棄前恩立後怨不便議者見前江廼始亡應敵之<lb/>
數知勇俱困以致恥辱即豫為臣憂臣幸得建彊漢之<lb/>
<pb n="KR4h0132_WYG_070-1b"/>
節承明聖之詔宣諭厚恩不宜敢桀若懷咆哮加亡道<lb/>
於臣則單于長嬰大罪必遁逃遠塞不敢近邊没一使<lb/>
以安百姓國之計臣之願也願送至庭<lb/>
　　論神怪書<hi>谷永</hi>
臣聞明於天地之性不可惑以神怪知萬物之情不可<lb/>
罔以非類諸背仁義之正道不遵五經之法言而盛稱<lb/>
奇怪鬼神廣崇祭祀之方求報無福之祠及言世有仙<lb/>
人服食不終之藥䢣興輕舉登遐倒景覽觀縣圃浮游<lb/>
<pb n="KR4h0132_WYG_070-2a"/>
蓬萊耕耘五德朝種暮穫與山石亡極黃冶變化堅冰<lb/>
淖溺化色五倉之術者皆姦人惑衆挾左道懐詐偽以<lb/>
欺罔世主聽其言洋洋滿耳若將可遇求之盪盪如繫<lb/>
風捕影終不可得是以明王距而不聽聖人絶而不語<lb/>
昔周史萇𢎞欲以鬼神之術輔尊靈王㑹朝諸侯而周<lb/>
室愈微諸侯愈叛楚懷王隆祭祀事鬼神欲以獲福助<lb/>
却秦師而兵挫地削身辱國危秦始皇初并天下甘心<lb/>
於神仙之道遣徐福韓終之屬多齎童男童女入海求<lb/>
<pb n="KR4h0132_WYG_070-2b"/>
神采藥因逃不還天下怨恨漢興新垣平齊人少翁公<lb/>
孫卿欒大等皆以仙人黄冶祭祀事鬼使物入海求神<lb/>
采藥貴幸賞賜累千金大尤尊盛至妻公主爵位重絫<lb/>
震動海内元鼎元封之際燕齊之間方士瞋目㧖<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>言<lb/>
有神仙祭祀致福之術者以萬數其後平等皆以術窮<lb/>
詐得誅夷㐲辜至初元中有天淵玉女鉅鹿神人轑陽<lb/>
侯師張宗之姦紛紛復初起夫周秦之末三五之隆已<lb/>
嘗專意散財厚爵祿竦精神舉天下以求之矣曠日經<lb/>
<pb n="KR4h0132_WYG_070-3a"/>
年靡有毫釐之驗足以揆今經曰享多儀儀不及物惟<lb/>
曰不享論語說曰子不語怪神唯陛下距絶此類毋令姦<lb/>
人有以窺朝者<lb/>
　　諫立趙皇后書<hi>谷永</hi>
臣聞天之所與必先賜以符瑞天之所違必先降以災<lb/>
變此神明之徵應自然之占驗也昔武王周公承順天<lb/>
地以饗魚烏之瑞然猶君臣祗懼動色相戒况於季世<lb/>
不䝉繼嗣之福屢受威怒之異者乎雖夙夜自責改過<lb/>
<pb n="KR4h0132_WYG_070-3b"/>
易行畏天命念祖業妙選有德之世考卜窈窕之女以<lb/>
承宗廟順神祗心塞天下望子孫之祥猶恐晩暮今乃<lb/>
觸情縱欲傾於卑賤之女欲以母天下不畏於天不媿<lb/>
於人惑莫大焉里語曰腐木不可以為柱卑人不可以<lb/>
為主天人之所不予必有禍而無福市道皆共知之朝<lb/>
廷莫肯一言臣竊傷心自念得以同姓抜擢尸禄不忠<lb/>
汙辱諫爭之官不敢不盡死唯陛下深察<lb/>
　　救劉輔書<hi>辛慶忌</hi>
<pb n="KR4h0132_WYG_070-4a"/>
臣聞明王垂寛容之聽崇諫爭之官廣開忠直之路不<lb/>
罪狂狷之言然後百僚正位竭忠盡謀不懼後患朝廷<lb/>
無諂諛之士元首無失道之諐竊見諫大夫劉輔前以<lb/>
縣令求見擢為諫大夫此其言必有卓詭切至當聖心<lb/>
者故得拔至於此旬日之間收下秘獄臣等愚以為輔<lb/>
幸得託公族之親在諫臣之列新從下土來未知朝廷<lb/>
體獨觸忌諱不足深過小罪宜隱忍而已如有大惡宜<lb/>
暴治理官與衆共之昔趙簡子殺其大夫鳴犢孔子臨<lb/>
<pb n="KR4h0132_WYG_070-4b"/>
河而還今天心未豫災異屢降水旱迭臻方當隆寛廣<lb/>
問褒直盡下之時也而行慘急之誅於諫諍之臣震驚<lb/>
臣下失忠直心假令輔不坐直言所坐不著天下不可<lb/>
户曉同姓近臣本以言顯其於治親養忠之義誠不宜<lb/>
幽囚於掖庭獄公卿以下見陛下進用輔亟而折傷之<lb/>
暴人有懼心精銳銷耎莫敢盡節正言非所以昭有虞<lb/>
之聽廣德美之風也臣等竊深傷之唯陛下留神省察<lb/>
　　訟陳湯書<hi>耿育</hi>
<pb n="KR4h0132_WYG_070-5a"/>
延壽湯為聖漢揚鉤深致遠之威雪國家累年之恥討<lb/>
絶域不覊之君係萬里難制之虜豈有比哉先帝嘉之<lb/>
仍下明詔宣著有功改年垂歴傳之無窮應是南郡獻<lb/>
白虎邊垂無警備㑹先帝寢疾然猶垂意不忘數使尚<lb/>
書責問丞相趣立其功獨丞相匡衡排而不予封延壽<lb/>
數百户此功臣戰士所以失望也孝成皇帝承建業之<lb/>
基乘征伐之威兵革不動國家無事而大臣傾邪讒佞<lb/>
在朝曾不深惟本末之難以防未然之戒欲專主威排<lb/>
<pb n="KR4h0132_WYG_070-5b"/>
妒有功使湯塊然被寃拘囚不能自明卒以無罪老棄<lb/>
燉煌正當西域通道令威名折衝之臣旋踵及身復為<lb/>
郅支遺虜所笑誠可悲也至今奉使外蠻者未嘗不陳<lb/>
郅支之誅以揚漢國之盛夫援人之功以懼敵棄人之<lb/>
身以快讒豈不痛哉且安不忘危盛必慮衰今國家素<lb/>
無文帝累年節儉富饒之蓄又無武帝薦延梟俊禽敵<lb/>
之臣獨有一陳湯耳假使異世不及陛下尚望國家追<lb/>
錄其功封表其墓以勸後進也湯幸得身當聖世功曾<lb/>
<pb n="KR4h0132_WYG_070-6a"/>
未久反聽邪臣鞭逐斥遠使亡逃分竄死無處所遠覽<lb/>
之士莫不計度以為湯功累世不可及而湯過人情所<lb/>
有湯尚如此雖復破絶筋骨暴露形骸猶復制於唇舌<lb/>
為嫉妬之臣所係虜耳此臣所以為國家尤戚戚也<lb/>
　　論王氏書<hi>梅福</hi>
臣聞箕子佯狂於殷而為周陳洪範叔孫通遁秦歸漢<lb/>
制作儀品夫叔孫先非不忠也箕子非疏其家而畔其<lb/>
親也不可為言也昔高祖納善若不及從諫若轉圜聽<lb/>
<pb n="KR4h0132_WYG_070-6b"/>
言不求其能舉功不考其素陳平起於亡命而為謀主<lb/>
韓信抜於行陳而建上將故天下之士雲合歸漢爭進<lb/>
奇異智者竭其策愚者盡其慮勇士極其節怯夫勉其<lb/>
死合天下之知并天下之威是以舉秦如鴻毛取楚若<lb/>
拾遺此高祖所以亡敵於天下也孝文皇帝起於代谷<lb/>
非有周召之師伊呂之佐也循高祖之法加以恭儉當<lb/>
此之時天下幾平繇是言之循高祖之法則治不循則<lb/>
亂何者秦為亡道削仲尼之迹滅周公之軌壞井田除<lb/>
<pb n="KR4h0132_WYG_070-7a"/>
五等禮廢樂崩王道不通故欲行王道者莫能致其功<lb/>
也孝武皇帝好忠諫說至言出爵不待廉茂慶賜不須<lb/>
顯功是以天下布衣各厲志竭精以赴闕庭自衒鬻者<lb/>
不可勝數漢家得賢於此為盛使孝武皇帝聽用其計<lb/>
升平可致於是積尸暴骨快心胡越故淮南王安縁間<lb/>
而起所以計慮不成而謀議泄者以衆賢聚於本朝故<lb/>
其大臣勢陵不敢和從也方今布衣乃窺國家之隙見<lb/>
間而起者蜀郡是也及山陽亡徒蘇令之羣蹈藉名都<lb/>
<pb n="KR4h0132_WYG_070-7b"/>
大郡求黨與索隨和而亡逃匿之意此皆輕量大臣亡<lb/>
所畏忌國家之權輕故匹夫欲與上爭衡也士者國之<lb/>
重器得士則重失士則輕詩云濟濟多士文王以寧廟<lb/>
堂之議非草茅所當言也臣誠恐身塗野草尸并卒伍<lb/>
故數上書求見輒報罷臣聞齊桓之時有以九九見者<lb/>
桓公不逆欲以致大也今臣所言非特九九也陛下距<lb/>
臣者三矣此天下士所以不致也昔秦武王好力任鄙<lb/>
叩闕自鬻繆公行伯繇余歸德今欲致天下之士民有<lb/>
<pb n="KR4h0132_WYG_070-8a"/>
上書求見者輒使詣尚書問其所言言可采取者秩以<lb/>
升斗之禄賜以一束之帛若此則天下之士發憤懣吐<lb/>
忠言嘉謀日聞於上天下條貫國家表裏爛然可睹矣<lb/>
夫以四海之廣士民之數能言之類至衆多也然其儁<lb/>
傑指世陳政言成文章質之先聖而不謬施之當世合<lb/>
時務若此者亦亡幾人故爵禄束帛者天下之底石高<lb/>
祖所以厲世摩鈍也孔子曰工欲善其事必先利其器<lb/>
至秦則不然張誹謗之罔以為漢毆除倒持泰阿授楚<lb/>
<pb n="KR4h0132_WYG_070-8b"/>
其柄故誠能勿失其柄天下雖有不順莫敢觸其鋒此<lb/>
孝武皇帝所以闢地建功為漢世宗也今不循伯者之<lb/>
道乃欲以三代選舉之法取當世之士猶察伯樂之圖<lb/>
求騏驥於市而不可得亦已明矣故高祖棄陳平之過<lb/>
而獲其謀晉文召天王齊桓用其讎亡益於時不顧順<lb/>
逆此所謂伯道者也一色成體謂之醇白黒雜合謂之<lb/>
駮欲以承平之法治暴秦之緖猶以鄉飲酒之禮理軍<lb/>
市也今陛下既不納天下之言又加戮焉夫䳒鵲遭害<lb/>
<pb n="KR4h0132_WYG_070-9a"/>
則仁鳥增逝愚者䝉戮則智士深退間者愚民上疏多<lb/>
觸不急之法或下廷尉而死者衆自陽朔以來天下以<lb/>
言為諱朝廷尤甚羣臣皆承順上指莫有執正何以明<lb/>
其然也取民所上書陛下之所善試下之廷尉廷尉必<lb/>
曰非所宜言大不敬以此卜之一矣故京兆尹王章資<lb/>
質忠直敢面引廷爭孝元皇帝擢之以厲具臣而矯曲<lb/>
朝及至陛下戮及妻子且惡惡止其身王章非有反畔<lb/>
之辜而殃及家折直士之節結諫臣之舌羣臣皆知其<lb/>
<pb n="KR4h0132_WYG_070-9b"/>
非然不敢爭天下以言為戒最國家之大患也願陛下<lb/>
循高祖之軌杜亡秦之路數御十月之歌留意亡逸之<lb/>
戒除不急之法下亡諱之詔博覽兼聽謀及疏賤令深<lb/>
者不隱遠者不塞所謂闢四門明四目也且不急之法<lb/>
誹謗之微者也徃者不可及來者猶可追方今君命犯<lb/>
而主威奪外戚之權日以益隆陛下不見其形願察其<lb/>
景建始以來日食地震以率言之三倍春秋水災無與<lb/>
比數隂盛陽微金鐵為飛此何景也漢興以來社稷三<lb/>
<pb n="KR4h0132_WYG_070-10a"/>
危呂霍上官皆母后之家也親親之道全之為右當與<lb/>
之賢師良傅教以忠孝之道今乃尊寵其位授以魁柄<lb/>
使之驕逆至於夷滅此失親親之大者也自霍光之賢<lb/>
不能為子孫慮故權臣易世則危書曰毋若火始庸庸<lb/>
勢陵於君權隆於主然後防之亦亡及已<lb/>
　　請孔子為殷後書<hi>梅福</hi>
臣聞不在其位不謀其政政者職也位卑而言高者罪<lb/>
也越職觸罪危言世患雖伏質橫分臣之願也守職不<lb/>
<pb n="KR4h0132_WYG_070-10b"/>
言没齒身全死之日尸未腐而名滅雖有景公之位伏<lb/>
櫪千駟臣不貪也故願一登文石之陛渉赤墀之塗當<lb/>
户牖之法坐盡平生之愚慮亡益於時冇遺於世此臣<lb/>
寢所以不安食所以忘味也願陛下深省臣言臣聞存<lb/>
人所以自立也壅人所以自塞也善惡之報各如其事<lb/>
昔者秦滅二周夷六國隱士不顯佚民不舉絶三統滅夭<lb/>
道是以身危子殺厥孫不嗣所謂壅人以自塞者也故<lb/>
武王克殷未下車存五帝之後封殷於宋紹夏於杞明<lb/>
<pb n="KR4h0132_WYG_070-11a"/>
著三統示不獨有也是以姬姓半天下遷廟之主流出<lb/>
於户所謂存人以自立者也今成湯不祀殷人亡後陛<lb/>
下繼嗣久微殆為此也春秋經曰宋殺其大夫穀梁傳<lb/>
曰其不稱名姓以其在祖位尊之也此言孔子故殷後<lb/>
也雖不正統封其子孫以為殷後禮亦宜之何者諸侯奪<lb/>
宗聖庶奪嫡傳曰賢者子孫宜有土而况聖人又殷之<lb/>
後哉昔成王以諸侯禮葬周公而皇天動威雷風著災<lb/>
今仲尼之廟不出闕里孔氏子孫不免編户以聖人而<lb/>
<pb n="KR4h0132_WYG_070-11b"/>
歆匹夫之祀非皇天之意也今陛下誠能據仲尼之素<lb/>
功以封其子孫則國家必獲其福又陛下之名與夭亡<lb/>
極何者追聖人素功封其子孫未有法也後聖必以為<lb/>
則不滅之名可不勉哉<lb/>
　　言王氏書<hi>杜業</hi>
王氏世權日久朝無骨鯁之臣宗室諸侯微弱與繫囚<lb/>
無異自左史以上至於大吏皆權臣之黨曲陽侯根前<lb/>
為三公輔政知趙昭儀殺皇子不輒白奏反與趙氏比<lb/>
<pb n="KR4h0132_WYG_070-12a"/>
周恣意妄行譖愬故許后被加以非罪誅破諸許族敗<lb/>
元帝外家内嫉妬同產兄姊紅陽侯立及淳于氏皆老<lb/>
被放棄新喋血京師威權可畏高陽侯薛宣有不養母<lb/>
之名安昌侯張禹奸人之雄惑亂朝廷使先帝負謗於<lb/>
海内尤不可不愼陛下初即位謙讓未遑孤獨特立莫<lb/>
可據仗權臣易世意若探湯宜蚤以義割恩安百姓心<lb/>
竊見朱博忠信勇猛材略不世出誠國家雄俊之寳臣<lb/>
也宜徵博置左右以塡天下此人在朝則陛下可高枕<lb/>
<pb n="KR4h0132_WYG_070-12b"/>
而卧矣昔諸呂欲危劉氏賴有高祖遺臣周勃陳平尚<lb/>
存不者幾為奸臣笑<lb/>
　　諫伐匈奴書<hi>嚴尤</hi>
臣聞匈奴為害所從來久矣未聞上世有必征之者也<lb/>
後世三家周秦漢征之然皆未有得上策者也周得中<lb/>
䇿漢得下䇿秦亡䇿焉當周宣王時獫狁内侵至於涇<lb/>
陽命將征之盡境而還其視戎狄之侵譬猶蟁蝱之螫<lb/>
敺之而已故天下稱明是為中䇿漢武帝選將練兵約<lb/>
<pb n="KR4h0132_WYG_070-13a"/>
齎輕糧深入遠戍雖有克獲之功胡輒報之兵連禍結<lb/>
三十餘年中國罷耗匈奴亦創艾而天下稱武是為下<lb/>
策秦始皇不忍小恥而輕民力築長城之固延袤萬里<lb/>
轉輸之行起於負海疆境既完中國内竭以䘮社稷是<lb/>
為亡策今天下遭陽九之戹比年饑饉西北邊尤甚發<lb/>
三十萬衆具三百日糧東援海岱南取江淮然後乃備<lb/>
計其道里一年尚未集合兵先至者聚居暴露師老械<lb/>
弊勢不可用此一難也邊既空虛不能奉軍糧内調郡<lb/>
<pb n="KR4h0132_WYG_070-13b"/>
國不相及屬此二難也計一人三百日食用糒十八斛<lb/>
非牛力不能勝牛又當自齎食加二十斛重矣胡地沙<lb/>
鹵多乏水草以往事揆之軍出未滿百日牛必物故且<lb/>
盡餘糧尚多人不能負此三難也胡地秋冬甚寒春夏<lb/>
甚風多齎鬴鍑薪炭重不可勝食糒飲冰以歴四時師<lb/>
有疾疫之憂是故前世伐胡不過百日非不欲久勢力<lb/>
不能此四難也輜重自隨則輕銳者少不得疾行虜徐<lb/>
遁逃勢不能及幸而逄虜又累輜重如遇險阻衘尾相<lb/>
<pb n="KR4h0132_WYG_070-14a"/>
隨虜遮前後危殆不測此五難也大用民力功不可必<lb/>
立臣伏憂之今既發兵宜縱先至者令臣尤等深入霆<lb/>
擊且以創艾胡虜<lb/>
　　諫不受單于朝書<hi>揚雄</hi>
臣聞六經之治貴於未亂兵家之勝貴於未戰二者皆<lb/>
微然而大事之本不可不察也今單于上書求朝國家<lb/>
不許而辭之臣愚以為漢與匈奴從此隙矣夫北地之<lb/>
狄五帝所不能臣三王所不能制其不可使隙甚明臣<lb/>
<pb n="KR4h0132_WYG_070-14b"/>
不敢遠稱請引秦以來明之以秦始皇之彊䝉恬之威<lb/>
帶甲四十餘萬然不敢窺西河乃築長城以界之㑹漢<lb/>
初興以高祖之威靈三十萬衆困於平城士或七日不<lb/>
食時奇譎之士石畫之臣甚衆卒其所以脫者世莫得<lb/>
而言也又高皇后嘗忿匈奴羣臣廷議樊噲請以十萬<lb/>
衆横行匈奴中季布曰噲可斬也妄阿順㫖於是大臣<lb/>
權書遺之然後匈奴之結解中國之憂平及孝文時匈<lb/>
奴侵暴北邊候騎至雍甘泉京師大駭發三將軍屯細<lb/>
<pb n="KR4h0132_WYG_070-15a"/>
柳棘門霸上以備之數月乃罷孝武即位設馬邑之權<lb/>
欲誘匈奴使韓安國將二十萬衆徼於便地匈奴覺之<lb/>
而去徒費財勞師一虜且不可見况單于之面乎其後<lb/>
深惟社稷之計規恢萬載之䇿乃大興師數十萬使<lb/>
衛青霍去病操兵前後十餘年於是浮西河絶大幕破<lb/>
寘顏襲王庭窮極其地追奔逐北封狼居胥山禪於姑<lb/>
衍以臨瀚海虜名王貴人以百數自是之後匈奴震怖<lb/>
益求和親然而未肯稱臣也且夫前世豈樂傾無量之<lb/>
<pb n="KR4h0132_WYG_070-15b"/>
費役無罪之人快心於狼望之北哉以為不壹勞者不<lb/>
久佚不暫費者不永寧是以忍百萬之師以摧餓虎之<lb/>
喙運府庫之財塡盧山之壑而不悔也至本始之初匈<lb/>
奴有桀心欲掠烏孫侵公主乃發五將之師十五萬騎<lb/>
獵其南而長羅侯以烏孫五萬騎震其西皆至質而還<lb/>
時鮮有所獲徒奮揚威武明漢兵若風雷耳雖空行空<lb/>
反尚誅兩將軍故北狄不服中國未得高枕安寢也逮<lb/>
至元康神爵之間大化神明鴻恩溥洽而匈奴内亂五<lb/>
<pb n="KR4h0132_WYG_070-16a"/>
單于爭立日逐呼韓邪攜國歸死扶伏稱臣然尚覊縻<lb/>
之計不顓制自此之後欲朝者不距不欲者不彊何者<lb/>
外國天性忿鷙形容魁健負力怙氣難化以善易𨽻以<lb/>
惡其彊難詘其和難得故未服之時勞師遠攻傾國殫<lb/>
貨伏尸流血破堅抜敵如彼之難也既服之後慰薦撫<lb/>
循交接賂遺威儀俯仰如此之備也徃時嘗屠大宛之<lb/>
城蹈烏桓之壘探姑繒之壁藉蕩姐之場艾朝鮮之㫋<lb/>
拔兩越之旗近不過旬月之役遠不離二時之勞固已<lb/>
<pb n="KR4h0132_WYG_070-16b"/>
犂其庭掃其閭郡縣而置之雲徹席巻後無餘菑惟北<lb/>
狄為不然眞中國之堅敵也三垂比之懸矣前世重之<lb/>
茲甚未易可輕也今單于歸義懷欵誠之心欲離其庭<lb/>
陳見於前此乃上世之遺策神靈之所想望國家雖費<lb/>
不得已者也柰何距以來厭之辭疎以無日之期消往<lb/>
昔之恩開將來之隙夫欵而隙之使有恨心負前言縁<lb/>
往辭歸怨於漢因以自絶終無北面之心威之不可論<lb/>
之不能焉得不為大憂乎夫明者視於無形聰者聽於<lb/>
<pb n="KR4h0132_WYG_070-17a"/>
無聲誠先於未然即䝉恬樊噲不復施棘門細栁不復<lb/>
備馬邑之䇿安所設衛霍之功何得用五將之威安所<lb/>
震不然一有隙之後雖智者勞心於内辯者轂擊於外<lb/>
猶不若未然之時也且往者圖西域制車師置城郭都<lb/>
䕶三十六國費歲以百萬計者豈為康居烏孫能踰白<lb/>
龍堆而冦西邊哉乃以制匈奴也夫百年勞之一日失<lb/>
之費十而愛一臣竊為國不安也惟陛下少留意於未<lb/>
亂未戰以遏邊崩之禍<lb/>
<pb n="KR4h0132_WYG_070-17b"/>
　　論丁傅董賢書<hi>鮑宣</hi>
竊見孝成皇帝時外親持權人人牽引所私以充塞朝<lb/>
廷妨賢人路濁亂天下奢泰亡度窮困百姓是以日蝕<lb/>
且十彗星四起危亡之徵陛下所親見也今柰何反覆<lb/>
劇於前乎朝臣亡有大儒骨鯁白首耆艾魁壘之士論<lb/>
議通古今喟然動衆心憂國如饑渴者臣未見也敦外<lb/>
親小童及幸臣董賢等在公門省户下陛下欲與此共<lb/>
承天地安海内甚難今世俗謂不智者為能謂智者為<lb/>
<pb n="KR4h0132_WYG_070-18a"/>
不能昔堯放四罪而天下服今除一吏而衆皆惑古刑<lb/>
人尚服今賞人反惑請寄為奸羣小日進國家空虛用<lb/>
度不足民流亡去城郭盜賊並起吏為殘賊歲增於前<lb/>
凡民有七亡隂陽不和水旱為災一亡也縣官重責更<lb/>
賦租稅二亡也貪吏並公受取不已三亡也豪强大姓<lb/>
蠶食亡厭四亡也苛吏繇役失農桑時五亡也部落鼔<lb/>
鳴男女遮迣六亡也盜賊刼掠取民財物七亡也七亡<lb/>
尚可又有七死酷吏敺殺一死也治獄深刻二死也寃<lb/>
<pb n="KR4h0132_WYG_070-18b"/>
陷亡辜三死也盜賊橫發四死也怨仇相殘五死也歲<lb/>
惡饑餓六死也時氣疾疫七死也民有七亡而無一得<lb/>
欲望國安誠難民有七死而無一生欲望刑措誠難此<lb/>
非公卿守相貪殘成化之所致邪羣臣幸得居尊官食<lb/>
重禄豈有肯加惻隱於細民助陛下流教化者邪志但<lb/>
在營私家稱賔客為奸利而已以茍容曲從為賢以拱<lb/>
黙尸禄為智謂如臣宣等為愚陛下擢臣岩穴誠冀有<lb/>
益毫毛豈徒欲使臣美食大官重高門之地哉天下乃<lb/>
<pb n="KR4h0132_WYG_070-19a"/>
皇天之天下也陛下上為皇天子下為黎庶父母為天<lb/>
牧養元元視之當如一合尸鳩之詩今貧民菜食不厭<lb/>
衣又穿空父子夫婦不能相保誠可為酸鼻陛下不救<lb/>
將安所歸命乎柰何獨私養外親與幸臣董賢多賞賜<lb/>
以大萬數使奴從賔客漿酒霍肉蒼頭廬兒皆用致富<lb/>
非天意也及汝昌侯傅商亡功而封夫官爵非陛下之<lb/>
官爵乃天下之官爵也陛下取非其官官非其人而望<lb/>
天悅民服豈不難哉方陽侯孫寵宜陵侯息夫躬辨足<lb/>
<pb n="KR4h0132_WYG_070-19b"/>
以移衆彊可用獨立奸人之雄惑世尤劇者也宜以<lb/>
時罷退及外親㓜童未通經術者皆宜令休就師傅急<lb/>
徵故大司馬傅喜使領外親故大司空何武師丹故丞<lb/>
相孔光故左將軍彭宣經皆更博士位皆歴三公智謀<lb/>
威信可與建教化圖安危龔勝為司直郡國皆愼選舉<lb/>
三輔委輸官不敢為姦可大委任也陛下前以小不忍<lb/>
退武等海内失望陛下尚能容亡功德者甚衆曾不能<lb/>
忍武等邪治天下者當用天下之心為心不得自專快<lb/>
<pb n="KR4h0132_WYG_070-20a"/>
意而已也上之皇天見譴下之黎庶怨恨次有諫爭之<lb/>
臣陛下茍欲自薄而厚惡臣天下猶不聽也臣雖愚戅<lb/>
獨不知多受禄賜美食大官廣田宅厚妻子不與惡人<lb/>
結仇怨以安身邪誠廹於大義官以諫諍為軄不敢不<lb/>
竭愚惟陛下少留神明覽五經之文原聖人之至意深<lb/>
思天地之戒臣宣呐鈍於辭不勝惓惓盡死節而已<lb/>
　　論董賢書<hi>鮑宣</hi>
陛下父事天母事地子養黎民即位以來父虧明母震<lb/>
<pb n="KR4h0132_WYG_070-20b"/>
動子訛言相驚恐今日食於三始誠可畏懼小民正月<lb/>
朔日尚恐毁敗器物何况於日虧乎陛下深内自責避<lb/>
正殿舉直言求過失罷退外親及旁仄素餐之人徵拜<lb/>
孔光為光禄大夫發覺孫寵息夫躬過惡免官遣就國<lb/>
衆庶歙然莫不說喜天人同心人心說則天意解矣乃<lb/>
二月丙戌白虹虷日連隂不雨此天有憂結未解民有<lb/>
怨望未塞者也侍中駙馬都尉董賢本亡葭莩之親但<lb/>
以令色諛言自進賞賜亡度竭盡府藏幷合三第尚以<lb/>
<pb n="KR4h0132_WYG_070-21a"/>
為小復壊暴室賢父子坐使天子使者將作治第行夜<lb/>
吏卒皆得賞賜上冡有㑹輟太官為供海内貢獻當養<lb/>
一君今反盡之賢家豈天意與民意邪天不可乆負厚之<lb/>
如此反所以害之也誠欲哀賢宜為謝過天地解讐海<lb/>
内免遣就國收乗輿器物還之縣官如此可以父子終<lb/>
其性命不者海内之所仇未有得久安者也孫寵息夫<lb/>
躬不宜居國可皆免以視天下復徵何武師丹彭宣傳<lb/>
喜曠然使民易視以應天心建立大政以興太平之端<lb/>
<pb n="KR4h0132_WYG_070-21b"/>
高門去省户數十歩求見出入二年未省欲使海瀕仄<lb/>
陋自通遠矣願賜數刻之間極竭毣毣之思退入三泉<lb/>
死亡所恨<lb/>
　　論封拜丁傅書<hi>師丹</hi>
古者諒隂不言聽於冢宰三年亡改於父之道前大行<lb/>
尸柩在堂而官爵臣等以及親屬赫然皆貴寵封舅為<lb/>
陽安侯皇后尊號未定豫封父為孔鄉侯出侍中王邑射<lb/>
聲校尉王邯等詔書比下變動政事卒暴亡漸臣縱不<lb/>
<pb n="KR4h0132_WYG_070-22a"/>
能明陳大義復曾不能牢讓爵位相隨空受封侯增益<lb/>
陛下之過間者郡國多地動水出流殺人民日月不明<lb/>
五星失行此皆舉錯失中號令不定法度失理隂陽溷<lb/>
濁之應也臣伏惟人情無子年雖六七十猶博取而廣<lb/>
求孝成皇帝深見天命燭知至德以壯年克已立陛下<lb/>
為嗣先帝暴棄天下而陛下繼體四海安寧百姓不懼<lb/>
此先帝聖德當合天人之功也臣聞天威不違顏咫尺<lb/>
願陛下深思先帝所以建立陛下之意且克已躬行以<lb/>
<pb n="KR4h0132_WYG_070-22b"/>
觀羣下之從化天下者陛下之家也肺腑何患不富貴<lb/>
不宜倉卒先帝不量臣愚以為太傅陛下以臣託師傅<lb/>
故亡功德而備鼎足封大國加賜黃金位為三公職在<lb/>
左右不能盡忠補過而令庶人竊議災異數見此臣之<lb/>
大罪也臣不敢言乞骸骨歸於海濵恐嫌於偽誠慙負<lb/>
重責義不得不盡死<lb/>
　　言傅喜書<hi>何武</hi>
喜行義修潔忠誠憂國内輔之臣也今以寢病一旦遣<lb/>
<pb n="KR4h0132_WYG_070-23a"/>
歸衆庶失望皆曰傳氏賢子以論議不合於定陶太后<lb/>
故退百寮莫不為國恨之忠臣社稷之衛魯以季友治<lb/>
亂楚以子玉輕重魏以無忌折衝項以范増存亡故楚<lb/>
跨有南土帶甲百萬鄰國不以為難子玉為將則文公<lb/>
側席而坐及其死也君臣相慶百萬之衆不如一賢故<lb/>
秦行千金以間廉頗漢散萬金以疏亞父喜立於朝陛<lb/>
下之光輝傅氏之廢興也<lb/>
　<lb/>
<pb n="KR4h0132_WYG_070-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七十<lb/>
</p>
<p>
</p>
  </div>
</body>
</text>
</TEI>
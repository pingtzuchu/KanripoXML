<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百九十六</head> <lb/>
    <p>
<pb n="KR4h0132_WYG_196-1a"/>
欽定四庫全書<lb/>
　文章辨體彚選巻一百九十六<lb/>
　　　　　　　　　　　　明　賀復徴　編<lb/>
進䇿四<lb/>
　　叙燕<hi>宋尹洙</hi>
戰國世燕最弱二漢叛臣持燕挾虜蔑能自固以公孫<lb/>
伯珪之强卒制於袁氏獨慕容乘石虎亂乃并趙雖勝<lb/>
敗異術大概論其强弱燕不能加趙趙魏一則燕固不<lb/>
<pb n="KR4h0132_WYG_196-1b"/>
敵唐三盜連衡百餘年敵未嘗越燕侵魏趙是燕獨能<lb/>
支敵也自燕覆於敵敵日熾大顯德世雖復三關尚未<lb/>
盡燕南地國初敵與併合勢益張然止命偏師備禦師<lb/>
伐蜀伐吳泰然不以兩河為顧是趙魏足以制敵明矣<lb/>
并冦既平悉天下鋭專力於敵不能攘尺寸地頃嘗以<lb/>
百萬衆駐趙魏訖敵退莫敢抗世多咎其不戰然我衆<lb/>
負城有内顧心戰不必勝不勝則事亟矣故不戰未當<lb/>
咎也原其弊在兵不分設兵為三壁於争地掎角以疑<lb/>
<pb n="KR4h0132_WYG_196-2a"/>
其兵頓堅城之下乘間夾攻無不勝矣盖兵不分有六<lb/>
弊使敵畜勇以待戰無他支梧一也我衆則士怠二也<lb/>
前世善將兵者必問㡬何今以中才盡主之三也大衆<lb/>
儻北彼遂驅逐無復顧忌四也重兵一屬根本虚弱纎人<lb/>
易以干説五也雖委大柄不無疑貳復命貴臣監督進<lb/>
皆繇中御失於應變六也兵分則盡易其弊是有六利<lb/>
也勝敗兵家常勢悉内以擊外失則舉所有以棄之苻<lb/>
堅淝水哥舒翰潼關是也是則制敵在謀不在衆以趙<lb/>
<pb n="KR4h0132_WYG_196-2b"/>
魏燕南益以山西民足以守兵足以戰分而帥之將得<lb/>
專制就使偏師挫衂它衆尚奮詎能繫國安危哉故師<lb/>
覆於外而根本不搖者善敗也昔者六國有地千里師<lb/>
敗於秦散而復振㡬百戰猶未及其都守國之固也陳<lb/>
勝項梁舉關東之衆朝敗而夕滅新造之勢也以天下<lb/>
之廣謀其國不若千里之固而襲新造之勢徼幸於一<lb/>
戰庸非惑哉兵久弭士大夫誦聖謂百世不復用非甚<lb/>
妄者不談然兵果廢則已倘後世復用之鑒此少以悟<lb/>
<pb n="KR4h0132_WYG_196-3a"/>
世主故迹其勝敗云<lb/>
　　兵制<hi>尹洙</hi>
今之契丹地兼燕涼然强大之勢未過乎前世中國士<lb/>
卒專力武事非若古者藉兵於民農戰兼用者也是中<lb/>
國兵勝於古契丹不勝於古也古者中國臣服四裔而<lb/>
役屬者有之給繒帛以懐來者有之與之戰或勝或負<lb/>
者有之今厚賂以厭其求惟恐不及或與之較未嘗一<lb/>
勝焉其故何哉非敵人之兵强非中國之兵弱法制之<lb/>
<pb n="KR4h0132_WYG_196-3b"/>
失也何謂法制之失以吏事而制戎事也為今而言策<lb/>
之長在戰與守䇿之失在禦與救廢䇿之長用䇿之失<lb/>
所以亟敗也假以敵事言之若聞其將冦我境我之大<lb/>
將不計敵衆寡之勢不論戰遲速之利必分兵禦之禦<lb/>
之不勝制令者曰吾知出兵而已行者曰吾知奮命而<lb/>
已朝廷必薄其責議者亦置其罪茍不禦之雖全其師<lb/>
朝廷誅其逗留議者稱其畏懦此所以必禦之也若聞<lb/>
一城被圍不計受攻之急緩不論城壘之堅脆必盡鋭<lb/>
<pb n="KR4h0132_WYG_196-4a"/>
救之救之不勝制令者曰吾知救之而已行者曰吾知<lb/>
死之而已朝廷必薄其責議者亦置其罪茍不救之雖<lb/>
城獲全朝廷咎其不進議者言其坐觀此所以必救之<lb/>
也禦與救非將之罪也以吏事制戎事法制之失也或<lb/>
曰禦亦戰也救亦戰也禦與救皆為失䇿何謂戰為長<lb/>
䇿也夫禦與救非利戰不得已而戰也非我利則敵之<lb/>
利也所謂戰者我利則戰不利則不戰先計而後戰者<lb/>
也先計而後戰鮮不勝矣不幸而不勝者將之罪也然<lb/>
<pb n="KR4h0132_WYG_196-4b"/>
則中國之為守備久矣何得謂守為長䇿而廢不用也<lb/>
所謂守者方面之守非一堡一障之守也非尺寸之地<lb/>
之守也今敵入吾地不計衆寡利害而禦之敵圍吾城<lb/>
不計堅脆急緩而救之禦之必敗救之必敗兵潰於外<lb/>
民潰於内失所以為守矣守方面者異於是使城自守<lb/>
毋望救兵之出盖兵不出則勢不分勢不分則有以待<lb/>
之夫待之者不戰則敵疑作戰則敵懼必戰則敵北能<lb/>
守所以辦戰能戰所以濟守明戰守之利而不得志於<lb/>
<pb n="KR4h0132_WYG_196-5a"/>
夷狄者未之有也<lb/>
　　資格<hi>孫洙</hi>
三代而下選舉之法何紛紛乎其法始得者終必失也<lb/>
故孝亷之始得也人務本行也其終失也計口繆舉也<lb/>
辟署之始得也人樂自修也其終失也流競成俗也限<lb/>
年之始得也敦德養器也其終失也少成不貴也九品<lb/>
之始得也家舉人與也其終失也愛憎在吏也清議之<lb/>
始得也名實相尚也其終失也浮偽相沮也銓選之始<lb/>
<pb n="KR4h0132_WYG_196-5b"/>
得也權不外假也其終失也美惡同流也故孝亷失之<lb/>
繆辟舉失之詭限年失之同九品失之偽清議失之浮銓選<lb/>
失之雜是六者之法皆足以救一時而不足以通百世也故<lb/>
始終而各有得失焉今始終一切皆失者其國家資格之<lb/>
法乎臣請言其弊今賢材之伏於下者資格閡之也職<lb/>
業之廢於官者資格牽之也士之寡亷鮮恥者争於資<lb/>
格也民之困於虐政暴吏資格之人衆也萬事之所以<lb/>
抏弊百吏之所以廢弛法制之所以頽爛決潰而不之<lb/>
<pb n="KR4h0132_WYG_196-6a"/>
救者皆資格之失也惟天之生大賢大徳也非以私厚<lb/>
其人將使之輔生民之治者也惟人之有大材大智者<lb/>
非以獨樂其身將以振生民之窮者也今小人累日而<lb/>
取貴仕君子側身而困卑位賢者戴不肖於上而愚者<lb/>
役智者於下也爵不考徳禄不授能故曰賢材之伏於<lb/>
下者資格閡之也才足以堪其任小拘嵗月而防之矣<lb/>
力不足以稱其位増累攷給而得之矣所得非所求也<lb/>
而求非所任也位不度力功不索實故曰職業之廢於<lb/>
<pb n="KR4h0132_WYG_196-6b"/>
官者資格牽之也今夫計嵗閥而争年勞者日夜相鬭<lb/>
也有司躐一名差一級則攝衣而羣争愬矣其甚者或<lb/>
懐黄勅而置於丞相之前也其行義去市賈者亡㡬耳<lb/>
故曰士之寡亷鮮恥者争於資格也來而暴一邑既嵗<lb/>
滿矣又去而虐一州也非以贓敗至死不黜虎吏劘牙<lb/>
而食於民賢者鬱死於巖穴而赤子不得愛其父母也<lb/>
故曰民之困於虐政暴吏者資格之人衆也夫資格之<lb/>
法也起於後魏崔亮而復行之於唐之裴光庭是二子<lb/>
<pb n="KR4h0132_WYG_196-7a"/>
者其當世固以罪之不待後世之譏矣然而行之前世<lb/>
不過數十年者也後得稱職者矯而更之故其患不大<lb/>
今資格之弊流漫根結踵為常法方且世世而遵行之<lb/>
矣徃者不知非來者不知矯故曰萬事抏弊百吏廢弛<lb/>
法制頽爛決潰而不之救也雖然不無小利也小便也<lb/>
利之者蠢愚而廢滯者也便之者耄老而庸昏者也而<lb/>
於天下國家焉則大失也大害也然而提選部者亦以<lb/>
是法為簡而易守也百品千羣不復銓叙人物而綜覈<lb/>
<pb n="KR4h0132_WYG_196-7b"/>
功實一吏在前勘簿呼名而授之矣坐廟堂者亦以是<lb/>
法為要而易行也大官大職列籍書氏差第日月遝然<lb/>
而登之矣上下相冒而賢材去愈逺可為太息也為今<lb/>
之急誠宜大蠲弊法簡拔異能爵以功為先後用以材<lb/>
為序次無以積勤累勞者為高叙無以深資久考者為<lb/>
優選智愚以别善否陳前而萬事不治庶功不熈者臣<lb/>
愚未嘗聞者也<lb/>
　　嚴宗廟<hi>孫洙</hi>
<pb n="KR4h0132_WYG_196-8a"/>
臣嘗考洪範五行傳曰簡宗廟廢祭祀則水不潤下國<lb/>
家比年以來京師仍嵗大水百川暴溢變異甚大臣伏<lb/>
思之竊恐陛下承事宗廟之禮及四時之祭有未合古<lb/>
制者也臣聞古者宗廟四時之祭礿祠蒸嘗禘祫皆天<lb/>
子所自親享不使有司攝事也盖聖人内自竭盡以承<lb/>
其親者惟祭祭非自外至由中出生於心也古者宗廟<lb/>
之祭君親牽牲執鸞刀以割冕而總干以樂皇尸其躬<lb/>
自力以致其誠心如此之盡一也及周衰禮壊樂崩典<lb/>
<pb n="KR4h0132_WYG_196-8b"/>
籍皆滅棄漢興草創禮之存者才十二三事而宗廟之<lb/>
禮盖闕如也然猶四時車駕間出享廟及八月飲酎以<lb/>
盡孝思繼漢而下荒乎無以禮樂為也唐之盛時可以<lb/>
制作矣而宗廟之祀亦踵習舊常開元之禮雖有天子<lb/>
四時親享太廟之制而行之盖闕帝王之親享廟者一<lb/>
世不過再三焉豈三代祭法終不可復也而百世莫之<lb/>
行者相循而失也今國家宗廟之事每嵗四孟及季冬<lb/>
凡五享三年一祫五年一禘皆有司侍祠而天子未嘗<lb/>
<pb n="KR4h0132_WYG_196-9a"/>
親事也唯三嵗親郊一行告廟之禮而已而五神御殿<lb/>
酌獻一嵗徧焉是失禮經之意而相循近世之失也夫<lb/>
四時宗廟之祭大事也神御别殿酌獻小禮也大事不<lb/>
正其本而委之有司小禮煩而車駕數出不合禮意矣<lb/>
夫王者卜宅都邑營建神位而左立七廟誠宜世世子<lb/>
孫嚴祗而奉承之瞻視梁棟而時思之以永念王業之<lb/>
艱難也今春秋霜露之感禘祫昭穆之序禮之最所重<lb/>
者一諉於祠官矣而神御酌獻三嵗告謁禮之輕者而<lb/>
<pb n="KR4h0132_WYG_196-9b"/>
天子躬焉非敬祖尊考之義也非事神訓民之意也嗚<lb/>
呼宗廟之事王者不自親由漢氏以來失之矣而百世<lb/>
之君曽不知復也今京師浮圖老子塔廟或遇水旱陛<lb/>
下皆親禱祠之及嵗時游幸亦至焉而祖宗神靈之廟<lb/>
貌四時唯有司侍祭三嵗郊見而才一至也豈陛下孝<lb/>
思之至乎夫使有司侍祠則犧牲醴酪或不能致其潔<lb/>
容服禮器或不能竭其恭此神靈所以未降福也陛下<lb/>
與其修祈禳於浮圖老子之祠曷若盡孝思於祖宗之<lb/>
<pb n="KR4h0132_WYG_196-10a"/>
廟也與其嵗行酌獻之小禮曷若以四時親享而示大<lb/>
孝於天下也臣竊思陛下至孝蒸蒸非不能也直以禮<lb/>
久不講而大費不可省爾臣謂今之吉禮在典籍者盖<lb/>
粲然矣而享祭之禮又磅礴大備以陛下之明聖舉而<lb/>
措之非甚難也然而議者謂法駕一動大費不可貲臣<lb/>
又謂議者之過憂也國家之禮常病於吝小費而失大<lb/>
典文采繁而誠質薄故朝廷每舉一廢禮若籍田明堂<lb/>
之類觀聴者以為異則内外厚冀賚賜百官過幸増秩<lb/>
<pb n="KR4h0132_WYG_196-10b"/>
盖國家議禮太繁名物太縟故百禮常病不能舉也今<lb/>
若詔太常禮官約其禮簡其儀盡去繁飾大駕不動鹵<lb/>
簿不設如唐之禮享廟拜陵皆用小駕今且如常日行<lb/>
幸罷每嵗神御别殿酌獻而以四時親薦享廟前期齋<lb/>
於路寢以其日質明車駕謁太廟親享七室以盡陛下<lb/>
敬祖尊考事神訓民之誠心豈不美哉夫禮簡則誠至<lb/>
儀略則易行傳曰禮與其恭不足而禮有餘也曷若禮<lb/>
不足而恭有餘也祖宗唯享陛下之誠百姓唯樂陛下<lb/>
<pb n="KR4h0132_WYG_196-11a"/>
之孝不在乎禮文之繁具也陛下起百王之廢典紹三<lb/>
代之墜禮使大孝塞乎天地而横乎四海又以答塞洪<lb/>
範傳大水之異何則四時親享廟前世未有行者由陛<lb/>
下而立制使萬世子孫承之是天下之盛福也臣愚妄<lb/>
議大禮惟陛下少留聖意而幸擇<lb/>
　　舉士<hi>王安國</hi>
朝廷間嵗下詔自進士等而至明法聴其以狀來謁既<lb/>
貢於鄉而禮部又加之以陞黜然後第之於廷宰相百<lb/>
<pb n="KR4h0132_WYG_196-11b"/>
執事之選概出於此而臣愚竊敢議其不然者夫待之<lb/>
無其禮則不足以養有恥之俗取之無其實則不足以<lb/>
得可用之才其進也未嘗知其行於疇昔而一日使之<lb/>
更相保任賢否於以類致則保任之不足恃也固可知<lb/>
矣惰游茍賤見棄於閭巷而得與豪傑之士馳騁上下<lb/>
有司以一吏誰何於前而擎跽俯伏聴命於後其試也<lb/>
守之以吏卒而譏訶搜索恣所欲陵有司以其混淆而<lb/>
不欲寛以䋲墨率以謂上無求於彼而彼有利於仕也<lb/>
<pb n="KR4h0132_WYG_196-12a"/>
待之以此足矣彼習於耳目之久而既仕之後其能攖<lb/>
以亷恥而不僥倖於聲利乎所謂詩賦䇿論章句律令<lb/>
之藝不足以為天下之用而徒以弊學者精鋭之志限<lb/>
以禮部之格而可否出於數人之斷設盡如其格固不<lb/>
足善又况取舍未能無謬於好惡乎古之人陳力就列<lb/>
不能者止今之人常患乎好自私也為有司者未聞自<lb/>
以不能求止者於是宜有幸得之士也彼既幸矣一日<lb/>
必任有司而如其類者能勿取乎此所以潰潰然不知<lb/>
<pb n="KR4h0132_WYG_196-12b"/>
勸沮而無以抑其求也又所謂賢良茂才之學其弊尤<lb/>
甚者自六經史氏百子之説而兼之以傳注乖離精粗<lb/>
無所不記然後能應有司之問雖使聰明捷敏之資而<lb/>
所閲如此之博則理必不能深探熟考以得聖賢之意<lb/>
雖無聲病之拘牽而擿抉名數難其中選未嘗試其一<lb/>
言之效而卒所以得者不過善其記問文辭而已此推<lb/>
恩與進士之上第者皆計日以致高位朝廷患其然也<lb/>
故稍裁之雖徒能見於此而其弊有不盡革者此臣之<lb/>
<pb n="KR4h0132_WYG_196-13a"/>
所未諭也議者方且謂今賢不乏於朝廷而其法亦足<lb/>
以得人矣何必易哉孰知夫此盖得於萬一之幸耳以<lb/>
今天下選用之不一而任事者常患乎不學也昔鄭以<lb/>
尹何為邑而子産卒不之與曰學而後入政未聞以政<lb/>
學也彼以一邑而猶不可以用不學之人又况任有大<lb/>
於此者乎詩賦章句律令非古之所謂學也徒可以求<lb/>
舉於今爾施之行治而茫然如未嘗讀書也雖䇿論稍<lb/>
異於此然亦取辭而已且設法欲四方萬里之材一切<lb/>
<pb n="KR4h0132_WYG_196-13b"/>
無所遺逸以今觀之其能無所遺逸乎臣固知其不能<lb/>
也其甚則患夫有道徳者往往恥於求舉而俛俛以為<lb/>
貧者又多困於不售夫不售者古以為有司之罪而今<lb/>
之操陞黜者反咨嗟嘆息以為彼有所制而吾亦無如<lb/>
之何為天下而使有道徳者恥不願仕有司不得行其<lb/>
志而歸之於命然則法之弊也可謂極矣幸今君聖臣<lb/>
賢一時之盛能相與博盡羣臣之謀而究極其本又何<lb/>
患乎不可革哉臣以為宜使為進士者人占二經䇿以<lb/>
<pb n="KR4h0132_WYG_196-14a"/>
古今之治亂而使傅經以對反復於一二日而用此易<lb/>
其詩賦賢良茂才宜罷勿試勅近臣得薦士之材行尤<lb/>
異者聚之京師而數使預朝廷之議論實可用則寵之<lb/>
官卓犖者待以臺閣之選而其下則使内外之官辟為<lb/>
其屬如不稱所聞則坐其薦者律令之學可廢勿舉學<lb/>
究則去其貼經墨義而責以大旨不必規規然蔽於傳<lb/>
注也此庶幾得可用之材矣而欲養之以亷恥而使其<lb/>
不自列也則宜勅内外設學校而士無不學於其中則<lb/>
<pb n="KR4h0132_WYG_196-14b"/>
任事者可以察其行而不必使之類相保任也此固未<lb/>
足以為成法於萬世然朝廷能繼之以悃悃不倦之意<lb/>
而討論已熟為之以漸則三代之法自此有不復者乎<lb/>
在君臣之際力行何如爾<lb/>
　　明責<hi>李清臣</hi>
今天下之勢如何哉君仁而民不被澤兵多而夷狄驕<lb/>
時平而生民困土廣而中國之氣常屈災嵗少而財益<lb/>
匱文法備而吏多姦時之多敝也如此而已天下之人<lb/>
<pb n="KR4h0132_WYG_196-15a"/>
萬官之富卒未見奮然而大有為能一剗當世之弊致<lb/>
吾君復之乎前古之治者何其乏人如是耶豈治平之<lb/>
世無所施其才耶將用之非其道有才而不克施耶謂<lb/>
世之乏人則古未嘗有無人之世謂治平之世無施其<lb/>
才則多敝又如前所陳者夫隂陽之英氣天地之醇靈<lb/>
生而為賢智之士隂陽之英氣天地之醇靈未聞有時<lb/>
而歇故天下未嘗無賢也議者患治道之不及於古則<lb/>
曰天下無賢不知有賢而不能用也夫用賢而非其道<lb/>
<pb n="KR4h0132_WYG_196-15b"/>
瑰傑豪偉之才皆化為偷懦循縮而亡能為矣則以謂<lb/>
無人焉此可為悼嘆者也亦嘗聞古者之用人矣視成<lb/>
不視始責大而不責細過一而功百則忘其缺而圖其<lb/>
效心至而迹未至則優暇而待其所施茍付之以事固<lb/>
弗屑其餘也今者之用人較小罪而不觀大節恤浮語<lb/>
而不究實用雖有稷契周召之佐類以一言一事而為<lb/>
之進退迹稍出於庭壇畦隴之外志不獲就業不能訖<lb/>
而去矣惟固已持禄避事隨時之人乃無譴而得安焉<lb/>
<pb n="KR4h0132_WYG_196-16a"/>
故庸平者安步而進忠憤者半塗而氣折大臣懾怯小<lb/>
臣凌競而天下之事靡靡日入於衰敝其所以然者有<lb/>
其人而不能用用其人而不能盡之之失也今夫㧞一<lb/>
臣而加之百官之上以為輔相非求其謹潔而無過將<lb/>
任之以天下之責拔一士而加之一郡一邑之上以為<lb/>
守令非求其能自全將任之以一郡一邑之責也拔一<lb/>
夫而加之萬衆之上以為將帥非求其循法而不失小<lb/>
行將任之以安危勝負之責也故古者責宰相必曰廣<lb/>
<pb n="KR4h0132_WYG_196-16b"/>
教化和隂陽使百官各任其職責郡守縣令必曰使豪<lb/>
强沮服盜賊不作百姓安業境内大治責將帥必曰士<lb/>
卒樂為用敵國不敢謀下此則凡執事者莫不皆有責<lb/>
焉故上下自任其責而天子無為矣今則不然罷退宰<lb/>
相皆攻其疵瑕而未嘗指天下之不治為宰相之罪糾<lb/>
刻守令者皆以小法而未嘗指郡邑之不治為守令之<lb/>
罪遷謫將帥者以庖廚宴饋之間微文細故之末未嘗<lb/>
以蠻夷驕横兵氣弗强為將帥之罪故上下莫自任其<lb/>
<pb n="KR4h0132_WYG_196-17a"/>
責局局自守惟求不入於罪而朝廷大計生民實患卒<lb/>
無有任者是故以天下之大萬官之富而常若無其人<lb/>
尊官厚禄者相繼而英績偉烈寂寂於數十載資格之<lb/>
所羈縛文法之所躪躒抱才負志不得有為而老死沈<lb/>
没者相望於下可不惜哉夫人臣之姦身安於寵形無<lb/>
可罪而實不任責是為大姦張禹之所以黙黙而亡漢<lb/>
李林甫之所以守格令而亡唐也今皆重夫寡過者以<lb/>
為賢而嫉夫敢為者以為生事一落陷穽没齒不復言<lb/>
<pb n="KR4h0132_WYG_196-17b"/>
故猾民悍吏得以輕罪把持其上游士談客得以口舌<lb/>
恐嚇内外之臣而招其資胥吏得以挾簿書執格例而<lb/>
争於廟堂之前當其任者知姦而或不敢除見賢而或<lb/>
不敢用天下之害不得亟罷天下之務不敢亟為因仍<lb/>
茍且相顧腹議名曰至公而萬事益病其弊莫甚於今<lb/>
之世者欲救斯弊是亦非難寛小過而責大體而已矣<lb/>
　　盜賊<hi>秦觀</hi>
臣聞治平之世内無大臣擅權之患外無諸侯不服之<lb/>
<pb n="KR4h0132_WYG_196-18a"/>
憂其所事乎兵者夷狄盜賊而已夷狄之害士大夫講<lb/>
之詳論之熟矣至於盜賊之變則未嘗有言之者夫豈<lb/>
知之不及哉其意以為不足恤也天下之禍嘗生於不<lb/>
足恤昔秦既稱帝以為六國已亡海内無足復慮為秦<lb/>
患者獨胡人耳於是使䝉恬北築長城却匈奴七百餘<lb/>
里然而陳勝吳廣之亂乃起於行伍阡陌之間由此言<lb/>
之盜賊未嘗無也夫平盜賊與攘夷狄之術異何則夷<lb/>
狄之兵甲馬如雲矢石如雨牛羊槖駝轉輸不絶其人<lb/>
<pb n="KR4h0132_WYG_196-18b"/>
便習而整其器犀利而精故方其犯邊也利速戰以折<lb/>
其氣盜賊則不然險阻是凴抄奪是資亡命是聚勝則<lb/>
烏合非有法制相縻敗則獸遯非有恩信相結然掲竿<lb/>
持梃郡縣之卒或不能制者人人有必死之心而已故<lb/>
方其羣起也速戰以折其氣勿迫以携其心盖非速戰<lb/>
以折其氣則緩而勢縱非勿迫以携其心則急而變生<lb/>
今夫虎之為物嘯則風生怒則百獸震恐其氣暴悍可<lb/>
殺而不可辱故捕虎之術必先設機穽旁置網罟撞以<lb/>
<pb n="KR4h0132_WYG_196-19a"/>
利㦸射以强弓鳴金鼓而乘之不旋踵而亡虎矣至蛇<lb/>
與鼠則不然雖其毒足以害人而非有風生之勇其貪<lb/>
足以蠧物而非有震恐百獸之威然不可以驟而取者<lb/>
以其急則入於窟穴而已故捕蛇䑕之術必環其窟穴<lb/>
而伺之薫以艾注以水彼將無所得食而出焉則尺梃<lb/>
可以制其命夷狄者虎也盜賊者蛇䑕也虎不可以艾<lb/>
薫而水注蛇䑕不可以弓射而㦸撞故曰平盜賊與攘<lb/>
夷狄之術異也雖然盜賊者平之非難絶之為難平而<lb/>
<pb n="KR4h0132_WYG_196-19b"/>
不絶其弊有二不可不知也盖招降與窮治是已夫患<lb/>
莫大於招降禍莫深於窮治何則凡盜賊之起必有梟<lb/>
桀而難制者追討之官素無竒畧不知計之所出則往<lb/>
往招其渠帥而降之彼姦惡之民見其負罪者未必死<lb/>
也則曰與其俛首下氣以甘饑寒之辱孰若剽攘攻刦<lb/>
而不失爵禄之榮由此言之是乃誘民以為亂也故曰<lb/>
患莫大於招降凡盜賊之首既已伏其辜矣而刀筆之<lb/>
吏不能長慮却顧簡節而疎目則往往窮支黨而治之<lb/>
<pb n="KR4h0132_WYG_196-20a"/>
迫脅之民見被汚者必不免也則將曰與其嬰錮金木<lb/>
束手而受斃孰若遯逸山海脱身而求生由此言之是<lb/>
驅民以為亂也故曰禍莫深於窮治且王者所以感服<lb/>
天下者惠與威也仁及有罪則傷惠僇及不辜則損威<lb/>
威惠兩失而欲天下心畏而力服堯舜所不能也夏書<lb/>
曰殱厥渠魁脅從罔治舊染汚俗咸與維新盖渠魁盡<lb/>
殺而不赦則足以奪奸雄之氣脅從汚染不治而許其<lb/>
自新則足以安反側之心夫如是天下之人孰肯舍生<lb/>
<pb n="KR4h0132_WYG_196-20b"/>
之途而投必死之地哉嗚呼先王已亂之道可謂至矣<lb/>
　　任臣<hi>秦觀</hi>
臣聞人主之於諫諍之臣非獨聴其言之難也取其大<lb/>
節而畧其小過是為難矣夫骨鯁自信以身許國不為<lb/>
利害之所撓屈者謂大節也材智之不周思慮之不密<lb/>
學術之不至聴聞之不審所謂小過也必有大節而無<lb/>
小過者然後得為諫諍之臣則窮年没世不可得其人<lb/>
矣如或不然則與其無一時之小過孰若有終身之大<lb/>
<pb n="KR4h0132_WYG_196-21a"/>
節哉昔汲黯通經術則不如平津侯恢武功則不如大<lb/>
將軍明習法令則不如張湯文章儒雅則不如司馬相<lb/>
如謹厚自全則不如石慶術畧横出則不如主父偃然<lb/>
淮南王謀反惟憚曰黯好直諫守節死義説平津侯等<lb/>
如發䝉耳繇是言之諫諍之臣其功在於任綱紀立風<lb/>
憲通上下之情使亂臣賊子顧憚而不敢發如此而已<lb/>
一舉之不當理一發之不中節曽何足以深咎耶陛下<lb/>
即位以來首下明詔使中外大臣保任諫官御史盖充<lb/>
<pb n="KR4h0132_WYG_196-21b"/>
職者百有餘人其見用者十數人耳選擇既精人頗自<lb/>
重皆毅然有仗節死誼之心興利除害甚於嗜慾攘擊<lb/>
奸惡如報私讎首尾數年之間遂成冠古之治雖神功<lb/>
聖化敏妙自然亦此曹獻替可否之力也然比者嘗以<lb/>
所言不效諫官御史接迹引去或遷他官或補外郡臺<lb/>
省為之一空臣愚疎逺不知朝廷之事竊惟陛下何取<lb/>
之之難而去之之易也且人非蓍龜不無過誤顧其設<lb/>
心措意何如耳昔漢酈食其有撓楚之非唐魏鄭公有<lb/>
<pb n="KR4h0132_WYG_196-22a"/>
縱薛延陀之過本朝趙中令有遣趙保忠之失此三人<lb/>
者皆天下之豪傑一時之名臣也猶有非謬過失如此<lb/>
又况不及於三人者乎臣願陛下鑒師古始追御來今<lb/>
重諫官之進退謹御史之升黜取其大節而畧其小過<lb/>
使天下之士得以盡忠畢力於前則神功聖化又將有<lb/>
新於此矣或謂臣曰古者諫諍之臣職於廣聰明除壅<lb/>
蔽成徳業而已後世狂夫小子狡猾不道之人或假其<lb/>
名以資盜竊其器以售姦如谷永者王鳳之客也而譏<lb/>
<pb n="KR4h0132_WYG_196-22b"/>
斥帷幄劉栖楚者李逢吉之黨也而額叩龍墀陽為矯<lb/>
拂之迹隂成附麗之謀以此言之小過其可畧乎畧其<lb/>
小過則成其大惡矣臣應之曰不然夫藥石所以愈病<lb/>
因而致病者有矣然自古及今未有廢藥石者何哉以<lb/>
其所愈者衆所害者寡也諫諍之臣惟器有逺邇才有<lb/>
修短大抵搢紳之選也安可盡誣以谷永劉栖楚之徒<lb/>
歟就使有一二人焉則去其一二人者可也何至空臺<lb/>
省而逐之耶陸贄曰天不以地有惡木而廢發生天子<lb/>
<pb n="KR4h0132_WYG_196-23a"/>
不以時有小人而廢聴納又曰諫者多表我之能好諫<lb/>
者直示我之能賢諫者之狂誣明我之能恕諫者之漏<lb/>
泄彰我之能從有一於斯皆為盛徳嗚呼人主用諫諍<lb/>
之臣贄之論盡矣<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_196-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百六十</head> <lb/>
    <p>
<pb n="KR4h0132_WYG_260-1a"/>
欽定四庫全書<lb/>
　文章辨體彚選巻二百六十<lb/>
　　　　　　　　　　　　明　賀復徵　編<lb/>
尺牘二<lb/>
　　答侯霸<hi>漢嚴光</hi>
君房足下位至鼎足甚善懐仁負義天下悦阿諛順㫖<lb/>
要領絶<lb/>
　　遺李軼<hi>馬異</hi>
<pb n="KR4h0132_WYG_260-1b"/>
蕭王跋踄霜雪經營河北方今英俊雲集百姓風靡雖<lb/>
邠岐慕周不足以喻季文誠能覺悟成敗亟定大計論<lb/>
功古人轉禍為福在此時矣<lb/>
　　誡兄子書<hi>馬援</hi>
吾欲汝曹聞人過失如聞父母之名耳可得聞口不可<lb/>
得言也好論議人長短妄是非正法此吾所大惡也寧<lb/>
死不願聞子孫有此行也汝曹知吾惡之甚矣所以復<lb/>
言者施襟結褵申父母之戒欲使汝曹不忘之耳龍伯<lb/>
<pb n="KR4h0132_WYG_260-2a"/>
髙敦厚周慎口無擇言謙約節儉廉公有威吾愛之重<lb/>
之願汝曹效之杜季良豪俠好義憂人之憂樂人之樂<lb/>
清濁無所失父喪致客數郡畢至吾愛之重之不願汝<lb/>
曹效也效伯髙不得猶為謹勅之士所謂刻鵠不成尚<lb/>
類鶩者也效季良不得陷為天下輕薄子所謂畫虎不<lb/>
成反類狗者也<lb/>
　　戒馬廖<hi>楊終</hi>
詩云皎皎素絲在所染之上智下愚謂之不移中庸之<lb/>
<pb n="KR4h0132_WYG_260-2b"/>
流要在教化黄門郎年幼血氣方盛既無長君退讓之<lb/>
風而要結輕狡無行之客縱而莫誨視成盛性鑒念前<lb/>
世可為寒心君侯誠宜以臨深履薄為戒<lb/>
　　臨終與胡廣趙戒<hi>李固</hi>
固受國厚恩是以竭其股肱不顧死亡志欲扶持王室<lb/>
何圗一朝梁氏迷謬公等曲從以吉為凶成事為敗乎<lb/>
漢家衰微從此始矣公等顛而不扶傾覆大事後之良<lb/>
史豈有所私固身已矣於義得矣夫復何言<lb/>
<pb n="KR4h0132_WYG_260-3a"/>
　　辭郡辟<hi>蔡邕</hi>
申屠蟠禀氣𤣥妙性敏心通喪親盡禮幾於毁滅至行<lb/>
美誼人所鮮能安貧樂潛味道守真不為燥濕輕重方<lb/>
之於邕以齒則長以徳則賢<lb/>
　　貽李膺<hi>荀爽</hi>
天子當貞觀二五利見大人不謂夷之初旦明而未融<lb/>
虹蜺揚輝棄和取同方今天地氣閉大人休否智者見<lb/>
險投以逺害雖匱人望内合私願想甚欣然不為恨也<lb/>
<pb n="KR4h0132_WYG_260-3b"/>
願怡神無事偃息衡門任其飛沉與時抑揚<lb/>
　　與郭叔都<hi>荀爽</hi>
陳秀方才徳秀出超世逸羣金相玉質文章虎變終軍<lb/>
賈誼誠無以加宜遂貢之宰朝盛其龍光鹽車之驥自<lb/>
非伯樂無以顯名採光剖璞以獨見寳實為足下利之<lb/>
　　與崔子真<hi>張奐</hi>
僕到任有見兵二百馬如羖羊矛如銕錐盾如榆葉<lb/>
　　與弟圄<hi>李固</hi>
<pb n="KR4h0132_WYG_260-4a"/>
固今年五十有七鬢髮已白所謂容身而游滿腹而去<lb/>
周觀天下獨未見益州耳昔嚴夫子嘗言經有五渉其<lb/>
四州有九游其八欲類此子乎<hi>按此非李太尉也太尉益州人年五十四</hi>
　　與妻徐淑書<hi>秦嘉</hi>
不能養志當給郡使隨俗順時僶俛當去知所苦故爾<lb/>
未有瘳損想念悒悒勞心無已當渉逺路趨走風塵非<lb/>
志所慕慘慘不樂又計往還將彌時節念發同怨意有<lb/>
遲遲欲暫相見有所屬託今遣車往想必自力<lb/>
<pb n="KR4h0132_WYG_260-4b"/>
　　重與妻<hi>秦嘉</hi>
車還空返甚失所望兼叙逺别悢恨之情顧有悵然間<lb/>
得此鏡既明且好形觀文彩世所希有意甚愛之故以<lb/>
相與並寳釵一雙好香四種素琴一張常所自彈也明<lb/>
鏡可以鑒形寳釵可以耀首芳香可以馥身素琴可以<lb/>
娯耳<lb/>
　　荅秦嘉書<hi>徐淑</hi>
知屈珪璋應奉嵗使䇿名玉府觀國之光雖失髙素皓<lb/>
<pb n="KR4h0132_WYG_260-5a"/>
然之業亦是仲尼執鞭之操也自初承問心願東還迫<lb/>
疾唯宜抱歉而已日月已盡行有伴例想嚴装已辦發<lb/>
邁在近誰謂宋逺企予望之室邇人遐我勞如何深谷<lb/>
逶迤而君是渉髙山岩岩而君是越斯亦難矣長路悠<lb/>
悠而君是踐氷霜慘冽而君是履身非形影何得動而<lb/>
輙俱體非比目何得同而不離於是詠萱草之喻以消<lb/>
兩家之思割今者之恨以待將來之歡今適樂土優游<lb/>
京邑觀王都之壯麗察天下之珍妙得無目玩意移往<lb/>
<pb n="KR4h0132_WYG_260-5b"/>
而不能出耶<lb/>
　　又荅秦嘉<hi>徐淑</hi>
既惠音令兼賜諸物厚顧殷勤出於非望外鏡有文彩<lb/>
之麗釵有殊異之觀芳香既珍素琴益好恵異物於鄙<lb/>
陋割所珍以相賜非豐恩之厚孰肯若斯覽鏡執釵情<lb/>
想髣髴操琴詠詩思心成結勅以芳香馥身喻以明鏡<lb/>
鑒形此言過矣未獲我心也昔詩人有飛蓬之感班婕<lb/>
妤有誰榮之嘆素琴之作當須君歸明鏡之鑒當待君<lb/>
<pb n="KR4h0132_WYG_260-6a"/>
還未覩光儀則寳釵不列也未侍帷帳則芳香不發也<lb/>
　　寄子元珪季珪<hi>杜泰姬</hi>
中人情性可上下也在其檢耳若放而不檢則入惡也<lb/>
昔西門豹佩韋以自寛宓子賤帶弦以自急故能改身<lb/>
之恒為天下名士<lb/>
　　與韋林甫<hi>孔融</hi>
前日元將來雅度𢎞毅昨仲將來開敏篤誠不意雙珠<lb/>
近出老蚌甚珍貴之遣書通心<lb/>
<pb n="KR4h0132_WYG_260-6b"/>
　　遺張紘<hi>孔融</hi>
前勞手筆多篆書每舉篇見字欣然獨笑如復覩其人<lb/>
也<lb/>
　　與張紘<hi>孔融</hi>
聞大軍西征足下留鎮不有居者誰守社稷深固折衝<lb/>
亦大勲也無乃李廣之氣倉卒益怒樂一當單于以盡<lb/>
餘憤乎南北並定世將無事孫叔投戈絳灌俎豆亦在<lb/>
今日但用離析無縁復㑹面為愁歎耳<lb/>
<pb n="KR4h0132_WYG_260-7a"/>
　　與邴原<hi>孔融</hi>
隨㑹在秦賈季在翟諮仰靡所歎息増懐頃知來至近<lb/>
在三山詩不云乎來歸自鎬我行永久今遣五官掾奉<lb/>
問榜人舟楫之勞禍福動靜告慰亂階而已阻兵之雄<lb/>
若棊奕爭梟<lb/>
　　與曹操論酒禁書<hi>孔融</hi>
公初當來邦人咸忭舞踴躍以望我后亦既至止酒禁<lb/>
施行夫酒之為徳久矣古先哲王類帝禋宗和神定人<lb/>
<pb n="KR4h0132_WYG_260-7b"/>
以濟萬國非酒莫以也故天垂酒星之耀地列酒泉之<lb/>
郡人著㫖酒之徳堯不千鍾無以建太平孔非百觚無<lb/>
以堪上聖樊噲解戹鴻門非豕肩鍾酒無以奮其怒趙<lb/>
之厮養東迎其王非引巵酒無以激其氣髙祖非醉斬<lb/>
白蛇無以暢其靈景帝非醉幸唐姬無以開中興袁盎<lb/>
非醇醪之力無以脱其命定國非酣飲一斛無以决其<lb/>
法故酈生以髙陽酒徒著功于漢屈原不餔糟歠醨取<lb/>
困於楚繇是觀之酒何負於政哉<lb/>
<pb n="KR4h0132_WYG_260-8a"/>
　　其二<lb/>
昨承訓荅陳二代之禍及衆人之敗以酒亡者實如來<lb/>
誨雖然徐偃王行仁義而亡今令不絶仁義燕噲以讓<lb/>
失社稷今令不禁謙退魯因儒而損今令不棄文學夏<lb/>
商亦以婦人失天下今令不斷婚姻而將酒獨急者疑<lb/>
但惜榖耳非以亡王為戒也<lb/>
　　戒子<hi>司馬徽</hi>
聞汝充役室如懸罄何以自辦論徳則吾薄説居則吾<lb/>
<pb n="KR4h0132_WYG_260-8b"/>
貧勿以薄而志不壯貧而行不髙也<lb/>
　　與王匡<hi>胡母班</hi>
僕與太傅馬公太僕趙岐少府隂脩俱受詔命闗東諸<lb/>
郡雖實嫉卓猶以銜奉王命不敢玷辱而足下獨囚僕<lb/>
於獄欲以釁鼓此悖暴無道之甚者也死人之所難然<lb/>
恥為狂夫所害若亡者有靈當訴足下於皇天亡人子<lb/>
二人則君之甥身沒之後慎勿令臨僕尸骸也<lb/>
　　蜀先主答孫權<lb/>
<pb n="KR4h0132_WYG_260-9a"/>
備與璋託為宗室冀憑英靈以匡漢朝今璋得罪左右<lb/>
備獨竦懼非所敢聞願加寛貸若不獲請備當散髮歸<lb/>
於山林<lb/>
　　其二<lb/>
益州民富强土地險阻劉璋雖弱足以自守今暴師於<lb/>
蜀漢轉運於萬里欲戰克攻取舉不失利此吳起不能<lb/>
定其規孫武不能善其事也識者見操失利於赤壁謂<lb/>
其力屈無復逺志今操三分天下已有其二將欲飲馬<lb/>
<pb n="KR4h0132_WYG_260-9b"/>
於滄海觀兵於吳㑹何肯守此坐須老乎今同盟無故<lb/>
自相攻伐借樞於操使敵承其隙非長計也<lb/>
　　與闗雲長<hi>蜀諸葛亮</hi>
孟起兼資文武雄猛過人一世之烈黥彭之徒當與益<lb/>
徳並驅爭先未若髯之絶倫逸羣也<lb/>
　　與兄瑾<hi>諸葛亮</hi>
殷往嗣秀才之僑肹者也東呉菰蘆中乃有竒偉如此<lb/>
人<lb/>
<pb n="KR4h0132_WYG_260-10a"/>
　　其二<lb/>
瞻今已八嵗聰恵可愛嫌其早成不為重器<lb/>
　　與蒋琬<hi>諸葛亮</hi>
孝起前為吾説正方腹中有鱗甲鄉黨以為不可近吾<lb/>
謂鱗甲者但不當犯之耳不圗復有蘇張之事也<lb/>
　　與張裔<hi>諸葛亮</hi>
君昔在栢下營壊吾之用心食不知味後流迸南海相<lb/>
為悲嘆寝不安席及其來還委付大任同奨王室自以<lb/>
<pb n="KR4h0132_WYG_260-10b"/>
為與君古之石交也石交之道舉讐以相益割骨肉以<lb/>
相明猶不相謝也況吾但委意於元儉而君不能忍耶<lb/>
　　其二<lb/>
去婦不顧門萎韭不入園以婦人之性草菜之情猶有<lb/>
所恥想忠壮者意何所之<lb/>
　　與留府長史叅軍<hi>諸葛亮</hi>
姜伯約忠勤時事思慮精密考其所有永南季常諸人<lb/>
不如也其人凉州上士也<lb/>
<pb n="KR4h0132_WYG_260-11a"/>
　　誡子<hi>諸葛亮</hi>
夫君子之行靜以脩身儉以養徳非澹泊無以明志非<lb/>
寧靜無以致逺夫學須靜也才須學也非學無以廣才<lb/>
非靜無以成學慆慢則不能研精險躁則不能理性年<lb/>
與時馳意與嵗去遂成枯落悲嘆窮廬將復何及<lb/>
　　諫諸葛亮書<hi>楊顒</hi>
為治有體上下不可相侵請為明公以作家譬之今有<lb/>
人使奴執畊稼婢典炊爨鷄主司晨犬主吠盗牛喘重<lb/>
<pb n="KR4h0132_WYG_260-11b"/>
載馬渉逺路私業無曠所求皆足雍容髙枕飲食而已<lb/>
忽一旦盡欲以身親其役不復付任勞其體力為此碎<lb/>
務形疲神困終無一成豈其知之不如奴婢鷄狗哉失<lb/>
為家主之法也是故古人稱坐而論道謂之王公作而<lb/>
行之謂之士大夫故邴吉不問横道死人而憂牛喘陳<lb/>
平不肯知錢榖之數云自有主者彼誠達於位分之體<lb/>
也今明公為治乃躬自校簿書流汗竟日不亦勞乎<lb/>
　　與諸葛亮書<hi>漢馬良</hi>
<pb n="KR4h0132_WYG_260-12a"/>
聞雒城已拔此天祚也尊兄應期贊世配業光國魄兆<lb/>
見矣夫變用雅慮審貴垂明於以簡才宜適其時若乃<lb/>
和光悦逺邁徳天壤使時閑於聽世服於道齊髙妙之<lb/>
音正魯衛之聲並利於事無相奪倫此乃管絃之至牙<lb/>
曠之調也雖非鍾期敢不擊節<lb/>
　　與所親<hi>蜀張裔</hi>
近者渉道晝夜接賔不得休息人自敬丞相長史男子<lb/>
張君嗣附之疲倦欲死<lb/>
<pb n="KR4h0132_WYG_260-12b"/>
　　臨終與孔明<hi>馬謖</hi>
明公視謖猶子謖視明公猶父願深惟殛鯀用禹之義<lb/>
使平生之交不虧於此謖雖死無恨於黄壤也<lb/>
　　荅王商<hi>秦宓</hi>
以國君之賢子為良輔不以是時建蕭張之業未足多<lb/>
也僕得曝背乎隴畝之中誦顔氏之簞瓢詠原憲之蓬<lb/>
戸時翱翔於林澤與沮溺之等儔聽𤣥猿之悲吟察鶴<lb/>
鳴於九皋安身為樂無憂為福處空虚之名居不靈之<lb/>
<pb n="KR4h0132_WYG_260-13a"/>
龜知我者稀則我貴矣斯乃僕得志之秋也何困苦之<lb/>
戚焉<lb/>
　　魏武帝與楊太尉書<lb/>
操白與足下同海内大義足下不遺以賢子見輔比中<lb/>
國雖靖方外未夷今軍征事大百姓騷擾吾制鐘鼓之<lb/>
音主簿宜守而足下賢子恃豪父之勢每不與吾同懐<lb/>
即欲直繩顧頗恨恨謂其能改遂轉寛舒復即宥貸将<lb/>
延足下尊門大累便令刑之念卿父息之情同此悼楚<lb/>
<pb n="KR4h0132_WYG_260-13b"/>
亦未必非幸也謹贈足下錦裘二領八節角桃杖一枝<lb/>
官絹五百匹錢六十萬四望通幰七香車一乗青牸牛<lb/>
二頭八百里驊騮馬一匹赤戎金装鞍轡十副鈴苞一<lb/>
具驅使二人并遺足下貴室錯雜綵羅縠裘一領織成<lb/>
鞾一量有心青衣二人長奉左右所奉雖薄以表吾意<lb/>
足下便當慨然承納不致往返<lb/>
　　武帝答袁紹<lb/>
董卓之罪暴於四海吾等合大衆興義兵而逺近莫不<lb/>
<pb n="KR4h0132_WYG_260-14a"/>
嚮應此以義動故也今幼主微弱制于姦臣未有昌邑<lb/>
亡國之釁而一旦改易天下其孰安之諸君北面我自<lb/>
西向<lb/>
　　武帝遺孫權書<lb/>
近者奉辭伐罪旌麾南指劉琮束手今治水軍八十萬<lb/>
衆方與將軍㑹獵於吳<lb/>
　　武帝與荀彧<lb/>
與君共事已來立朝廷君之相為匡弼君之相為舉<lb/>
<pb n="KR4h0132_WYG_260-14b"/>
人君之相為建計君之相為密謀亦以多矣夫功未必皆<lb/>
野戰也願君勿讓<lb/>
　　其二<lb/>
郭奉孝年不滿四十相與周旋十一年險阻艱難皆共<lb/>
罹之又以通達見世事無所疑滯欲以後事屬之何意<lb/>
卒爾失之悲痛傷心今表贈其子滿千户然何益亡者<lb/>
追念之感深且奉孝乃知孤者也天下之人相知者少<lb/>
又以此痛惜柰何<lb/>
<pb n="KR4h0132_WYG_260-15a"/>
　　武帝與鍾繇<lb/>
得所送馬甚應其急闗右平定朝廷無西顧之憂足下<lb/>
之勲也昔蕭何鎮守闗中足食成軍亦適當耳<lb/>
　　卞后與楊太尉夫人<lb/>
卞頓首貴門不遺賢郎輔佐每感篤念情在凝至賢郎<lb/>
盛徳煕妙有蓋世文才闔門欽敬寳用無已方今騷擾<lb/>
戎馬屢動主簿股肱近臣征伐之計事須敬咨官立金<lb/>
鼓之節而聞命違制明公性急忿然在外輒行軍法卞<lb/>
<pb n="KR4h0132_WYG_260-15b"/>
姓當時亦所不知聞之心肝塗地驚愕斷絶悼痛酷楚<lb/>
情不自勝夫人多容即見垂怒故送衣服一籠文絹百<lb/>
疋房子官錦百斤私所乗香車一乗牛一頭誠知微細<lb/>
以達往意望為收納<lb/>
　　文帝與大理王朗<lb/>
生有七尺之形死為一棺之土唯立徳揚名可以不朽<lb/>
其次莫如著篇籍疫癘數起士人彫落余獨何人能全<lb/>
其夀<lb/>
<pb n="KR4h0132_WYG_260-16a"/>
　　文帝答繁欽<lb/>
披書歡笑不能自勝頃守官王孫世有女曰𤨏年始九嵗<lb/>
夢與神通寤而悲吟哀聲激切渉厯六載于今十五素<lb/>
顔𤣥髮皓齒丹脣提袂徐進揚蛾微眺芳聲清激逸足<lb/>
横集然後修容飾粧改曲變度斯謂聲協鍾石氣應風<lb/>
律今之妙舞莫巧於絳樹清歌莫善於宋臈豈能上亂<lb/>
靈祗下變庶物漂悠風雲横厲無方若斯也哉固非車<lb/>
子喉轉長吟所能逮也吾練色徵聲雅應此選謹卜良<lb/>
<pb n="KR4h0132_WYG_260-16b"/>
日納之閒房<lb/>
　　文帝賜劉楨<lb/>
物因人為貴故在賤者之手不御至尊之側今雖取之<lb/>
勿嫌其反也<lb/>
　　文帝與吳監<lb/>
中國珍果甚多蒲桃當其朱夏渉秋尚有餘暑醉酒宿<lb/>
酲掩露而食甘而不䬼脆而不酸冷而不寒味厚汁多<lb/>
除煩解倦釀以為酒甘於麴糵喜醉而易醒道之固已<lb/>
<pb n="KR4h0132_WYG_260-17a"/>
流<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>咽嗌況親食之南方有橘醋正裂人牙時有甜耳<lb/>
他方之果寧有匹者<lb/>
　　文帝與鍾繇<lb/>
袁王國士更為脣齒荀宏勁悍往來鋭師真君侯之勍<lb/>
敵左右之深憂也<lb/>
　　與楊訓<hi>魏崔琰</hi>
省表事佳耳時乎時乎㑹當有變<hi>曹公進爵為王訓表稱頌琰戒之曹公見</hi>
　<hi>之遂殺琰疑其異已也</hi>
<pb n="KR4h0132_WYG_260-17b"/>
　　荅張紘<hi>陳琳</hi>
自僕在河北與天下隔此間率少於文章易為雄伯故<lb/>
使僕受此過差之談非其實也今景興在此足下與子<lb/>
布在彼所謂小巫見大巫神氣盡矣<lb/>
　　上陳思王<hi>劉楨</hi>
君侯採庶子之春華忘家丞之秋實為上招謗其罪不<lb/>
小愚實懼焉<lb/>
　　與劉公幹書<hi>應璩</hi>
<pb n="KR4h0132_WYG_260-18a"/>
鶉鷃棲翔鳳之條黿鼉游昇龍之淵識真者所為憤結<lb/>
也<lb/>
　　與曹公<hi>應璩</hi>
昔漢光武與戴子良有撫塵之好<lb/>
　　與尚書諸郎書<hi>應璩</hi>
檀氏園葵菜繁茂藷蔗𤓰芋亦離離尚萌未知三生復<lb/>
何種植<lb/>
　　與劉文爽書<hi>應璩</hi>
<pb n="KR4h0132_WYG_260-18b"/>
足下内挹叔夷之清節外播二南之恵政徳教加於百<lb/>
姓要道過於侏國之卿也<lb/>
　　與隂中夏書<hi>應璩</hi>
體正者則檢於人質弱者則陋於衆<lb/>
　　與許子俊書<hi>應璩</hi>
足下以方剛之盛年應不羈之勁勇將發虓虎之威致<lb/>
霜雪之誅擒呉梟蜀定功萬里而劉備不下山孫權不<lb/>
出水武力不奮猛氣畜勇其毒何如<lb/>
<pb n="KR4h0132_WYG_260-19a"/>
　　與龎恵恭書<hi>應璩</hi>
頃見所上利民之術植濟南之榆栽漢中之漆<lb/>
　　報燕中尉樊彦皇<hi>應璩</hi>
登輿北踐燕趙路分當化銀龜以為黄變青組以為紫<lb/>
　　荅司馬懿<hi>田豫</hi>
年過七十而以居位譬如鐘鳴漏盡而夜行不休是罪<lb/>
人也<lb/>
　　與司馬懿<hi>郭淮</hi>
<pb n="KR4h0132_WYG_260-19b"/>
五子哀戀思念其母其母既亡則無五子五子若殞亦<lb/>
復無淮<lb/>
　　與虞翻<hi>吳長沙桓王孫策</hi>
今日之事當與卿共之勿謂孫䇿作郡吏相待也<lb/>
　　呉大帝與曹操<lb/>
春水方生公宜速去<lb/>
　　上孫權<hi>周瑜</hi>
劉備以梟雄之姿而有闗侯張飛熊虎之將必非久屈<lb/>
<pb n="KR4h0132_WYG_260-20a"/>
為人用者愚謂大計宜徙備置呉盛為築宫室多其美<lb/>
女玩好以娯其耳目分此二人各置一方使如瑜者得<lb/>
挾與攻戰大事可定也今猥割上地以資業之聚此三<lb/>
人者俱在疆埸恐蛟龍得雲雨終非池中物也<lb/>
　　與孔融<hi>張紘</hi>
虞仲翔前頗為論者所侵美玉琱磨益光不足以損<lb/>
　　與漢昭烈<hi>魯肅</hi>
龎士原非百里才也使處治中别駕之任始當展其驥<lb/>
<pb n="KR4h0132_WYG_260-20b"/>
足耳<lb/>
　　與全琮<hi>陸遜</hi>
子弟茍有才不憂不用不宜私出以要榮利若其不佳<lb/>
終為取禍<lb/>
　　與友人論草書<hi>皇象</hi>
欲見草書宜得精毫<graphic n="KR2073" url="https://raw.githubusercontent.com/kanripo/KR-Gaiji/master/images/KR2073.png" mimeType="image/png"/>筆曲委宛轉不叛散者紙當得<lb/>
滑密不粘汚者墨又須多膠紺黝者如逸豫之餘手調<lb/>
適而心佳娯可以小展<lb/>
<pb n="KR4h0132_WYG_260-21a"/>
　　與弟<hi>虞翻</hi>
長子容當為求婦逺求小姓足使生子天之福人不在<lb/>
貴族芝草無根醴泉無源<lb/>
　　與客<hi>虞翻</hi>
僕聞琥珀不取腐芥磁石不受曲鍼過而不存不亦宜<lb/>
乎<lb/>
　　臨終授書<hi>孫仲竒妹</hi>
鏡與粉盤與郎香奩與若欲其行身如明鏡純如粉譽<lb/>
<pb n="KR4h0132_WYG_260-21b"/>
如香<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百六十<lb/>
</p>
<p>
</p>
  </div>
</body>
</text>
</TEI>
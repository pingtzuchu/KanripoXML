<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九十四</head> <lb/>
    <p>
<pb n="KR4h0132_WYG_094-1a"/>
欽定四庫全書<lb/>
　文章辨體彚選巻九十四<lb/>
　　　　　　　　　　　明　賀復徵　編<lb/>
疏八<lb/>
　　諌後主游觀聲樂疏<hi>蜀漢譙周</hi>
昔王莽之敗豪傑並起跨州據郡欲弄神器於是賢才<lb/>
智士思望所歸未必以其勢之廣狹惟其徳之薄厚也<lb/>
是故於時更始公孫述及諸有大衆者多已廣大然莫<lb/>
<pb n="KR4h0132_WYG_094-1b"/>
不快情恣欲怠於為善游獵飲食不恤民物世祖初入<lb/>
河北馮異等勸之曰當行人所不能為遂務理寃獄節<lb/>
儉飲食動遵法度故北州歌嘆聲布四逺於是鄧禹自<lb/>
南陽追之吳漢㓂恂未識世祖遥聞徳行遂以權計舉<lb/>
漁陽上谷突騎迎於廣阿其餘望風慕徳者邳彤耿純<lb/>
劉植之徒至於輿病齎棺負襁而至者不可勝數故能<lb/>
以弱為強屠王郎吞銅馬折赤眉而成帝業也及在洛<lb/>
陽嘗欲小出車駕已御姚期諌曰天下未寧臣誠不願<lb/>
<pb n="KR4h0132_WYG_094-2a"/>
陛下細行數出即時還車及征隗囂潁川盗起世祖還<lb/>
洛陽但遣㓂恂往恂曰潁川以陛下逺征故姦猾起叛<lb/>
未知陛下還恐不時降陛下自臨潁川賊必即降遂至<lb/>
潁川竟如恂言故非急務欲小出不敢至於急務欲自<lb/>
安不為故帝者之欲善也如此故傳曰百姓不徒附誠<lb/>
以徳先之也今漢遭厄運天下三分雄哲之士思望之<lb/>
時也陛下天姿至孝喪踰三年言及隕涕雖曽閔不過<lb/>
也敬賢任才使之盡力有踰成康故國内和一大小戮<lb/>
<pb n="KR4h0132_WYG_094-2b"/>
力臣所不能陳然臣不勝大願願復廣人所不能者夫<lb/>
輓大重者其用力苦不衆㧞大艱者其善術苦不廣且<lb/>
承事宗廟者非徒求福祐所以率民尊上也至於四時<lb/>
之祀或有不臨池苑之觀或有仍出臣之愚滯私不自<lb/>
安夫憂責在身者不暇盡樂先帝之志堂構未成誠非<lb/>
盡樂之時願省減樂官後宫所増造但奉修先帝所施<lb/>
下為子孫節儉之教<lb/>
　　中正疏<hi>晉劉毅</hi>
<pb n="KR4h0132_WYG_094-3a"/>
臣聞立政者以官才為本官才有三難而興替之所由<lb/>
也人物難知一也愛憎難防二也情偽難明三也今立<lb/>
中正定九品髙下任意榮辱在手操人主之威福奪天<lb/>
朝之權勢愛憎決於心情偽由於已公無考校之負私<lb/>
無告訐之忌用心百態求者萬端亷讓之風滅茍且之<lb/>
俗成天下訩訩但爭品位不聞推讓竊為聖朝恥之夫<lb/>
名狀以當才為清品輩以得實為平安危之要不可不<lb/>
明清平者政化之美也枉濫者亂敗之惡也不可不察<lb/>
<pb n="KR4h0132_WYG_094-3b"/>
然人才異能修體者寡器有大小達有早晩前鄙後修<lb/>
宜受日新之報抱正違時宜有質直之稱度逺闕小宜<lb/>
得殊俗之狀任直不飾宜得清實之譽行寡才優宜獲<lb/>
器任之用是以三仁殊塗而同歸四子異行而均義陳<lb/>
平韓信笑侮於邑里而收功於帝王屈原伍胥不容於<lb/>
人主而顯名於竹帛是篤論之所明也今之中正不精<lb/>
才實務依黨利不均稱尺務隨愛憎所欲與者獲虚以<lb/>
成譽所欲下者吹毛以求疵髙下逐強弱是非由愛憎<lb/>
<pb n="KR4h0132_WYG_094-4a"/>
隨世興衰不顧才實衰則削下興則扶上一人之身旬<lb/>
日異狀或以貨賂自通或以計協登進附託者必達守<lb/>
道者困悴無報於身必見割奪有私於已必得其欲是<lb/>
以上品無寒門下品無勢族暨時有之皆曲有故慢主<lb/>
罔時實為亂源損政之道一也署州都者取州里清議<lb/>
咸所歸服將以鎮異同一言議不謂一人之身了一州<lb/>
之才一人不審便坐之若然自仲尼以上至於庖犧莫<lb/>
不有失則皆不堪何獨責於中人者哉若殊不修自可<lb/>
<pb n="KR4h0132_WYG_094-4b"/>
更選令重其任而輕其人所立品格還訪刁攸攸非州<lb/>
里之所歸非職分之所置今訪之歸正於所不服決事<lb/>
於所不職以長讒搆之源以生乖爭之兆似非立都之<lb/>
本㫖理俗之深防也主者既善刁攸攸之所下而復選<lb/>
以二千石已有數人劉良上攸之所下石公罪攸之所<lb/>
行駮違之論横於州里嫌讐之隙結於大臣夫桑妾之<lb/>
訟禍及吳楚鬭鷄之變難興魯邦况乃人倫交爭而部<lb/>
黨興刑獄滋生而禍根結損政之道二也本立格之體<lb/>
<pb n="KR4h0132_WYG_094-5a"/>
將謂人倫有序若貫魚成次也為九品者取下者為格<lb/>
謂才徳有優劣倫輩有首尾今之中正務自逺者則抑<lb/>
割一國使無上人穢劣下比則㧞舉非次并容其身公<lb/>
以為格坐成其私君子無小人之怨官政無繩姦之防<lb/>
使得上欺明主下亂人倫乃使優劣易地首尾倒錯推<lb/>
貴異之器使在凡品之下負載不肖越在成人之首損<lb/>
政之道三也陛下踐阼開天地之徳𢎞不諱之詔納忠<lb/>
直之言以覽天下之情太平之基不世之法也然賞罰<lb/>
<pb n="KR4h0132_WYG_094-5b"/>
自王公以至於庶人無不加法置中正委以一國之重<lb/>
無賞罰之防人心多故清平者寡而怨訟者衆聴之則<lb/>
告訐無已禁絶則侵枉無極與其理訟之煩猶愈侵枉<lb/>
之害今禁訟訴則杜一國之口培一人之勢使得縱横<lb/>
無所顧憚諸受枉者抱怨積直獨不䝉天地無私之徳<lb/>
而長壅蔽於邪人之銓使上明不下照下情不上聞損<lb/>
政之道四也昔在賢聖之世欲敦風俗鎮靜百姓隆鄉<lb/>
黨之義崇六親之行禮教庠序以相率賢不肖於是見<lb/>
<pb n="KR4h0132_WYG_094-6a"/>
矣然鄉老書其善以獻天子司馬論其能以官於職有<lb/>
司考績以明黜陟故天下之人退而修本州黨有徳義<lb/>
朝廷有公正浮華邪佞無所容厝今一國之士多者千<lb/>
數或流徙異邦或取給殊方面猶不識况盡其才力而<lb/>
中正知與不知其當品狀采譽於臺府納毁於流言任<lb/>
已則有不識之蔽聴受則有彼此之偏所知者以愛憎<lb/>
奪其平所不知者以人事亂其度既無鄉老紀行之譽<lb/>
又非朝廷考績之課遂使進官之人棄近求逺背本逐<lb/>
<pb n="KR4h0132_WYG_094-6b"/>
末位以求成不由行立品不校功黨譽虚妄損政五也<lb/>
凡所以立品設狀者求人才以理物也非虚飾名譽相<lb/>
為好醜雖孝弟之行不施朝廷故門外之事以義斷恩<lb/>
既以在官職有大小事有劇易各有功報此人才之實<lb/>
効分之所得也今則反之於限當報雖職之髙還附卑<lb/>
品無績於官而獲髙叙是為抑功實而隆虚名也上奪<lb/>
天朝考績之分下長浮華朋黨之士損政六也凡官不<lb/>
同事人不同能得其能則成失其能則敗今品不狀才<lb/>
<pb n="KR4h0132_WYG_094-7a"/>
能之所宜而以九等為例以品取人或非才能之所長<lb/>
以狀取人則為本品之所限若狀得其實猶品狀相妨<lb/>
繫縶選舉使不得精於才宜况今九品所疎則削其長<lb/>
所親則飾其短徒結白論以為虚譽則品不料能百揆<lb/>
何以得理萬機何以得修損政七也前九品詔書善惡<lb/>
必書以為褒貶當時天下少有所忌今之九品所下不<lb/>
彰其罪所上不列其善廢褒貶之義任愛憎之斷清濁<lb/>
同流以植其私故反違前品大其形勢以驅動衆人使<lb/>
<pb n="KR4h0132_WYG_094-7b"/>
必歸已進者無功以表勸退者無惡以成懲懲勸不明<lb/>
則風俗汙濁天下人焉得不解徳行而鋭人事損政八<lb/>
也由此論之選中正而非其人授權勢而無賞罰或缺<lb/>
中正而無禁檢故邪黨得肆枉濫從横雖職名中正實<lb/>
為姦府事名九品而有八損或恨結於親親猜生於骨<lb/>
肉當身困於敵讐子孫離其殃咎斯乃厯世之患非徒<lb/>
當今之害也是以時主觀時立法防姦消亂靡有常制<lb/>
故周因於殷有所損益至於中正九品上聖古賢皆所<lb/>
<pb n="KR4h0132_WYG_094-8a"/>
不為豈蔽於此事而有不周哉將以政化之宜無取於<lb/>
此也自魏立以來未見其得人之功而生讐薄之累毁<lb/>
風敗俗無益於政古今之失莫大於此愚臣以為宜罷<lb/>
中正除九品棄魏氏之弊法立一代之美制<lb/>
　　諌興役疏<hi>魏髙堂隆</hi>
葢天地之大徳曰生聖人之大寳曰位何以守位曰仁<lb/>
何以聚人曰財然則士民者乃國家之鎮也榖帛者乃<lb/>
士民之命也榖帛非造化不育非人力不成是以帝耕<lb/>
<pb n="KR4h0132_WYG_094-8b"/>
以勸農后桑以成服所以昭事上帝告䖍報施也昔在<lb/>
伊唐世值陽九厄運之㑹洪水滔天使鯀治之績用不<lb/>
成乃舉文命隨山刋木前後厯年二十二載災眚之甚<lb/>
莫過於彼力役之興莫久於此堯舜君臣南面而已禹<lb/>
敷九州庶士庸勲各有差等君子小人物有服章今無<lb/>
若時之急而使公卿大夫並與厮徒共供事役聞之四<lb/>
夷非嘉聲也垂之竹帛非令名也是以有國有家者近<lb/>
取諸身逺取諸物嫗煦養育故稱愷悌君子民之父母<lb/>
<pb n="KR4h0132_WYG_094-9a"/>
今上下勞役疾病凶荒耕稼者寡饑饉薦臻無以卒嵗<lb/>
宜加愍恤以救其困臣觀在昔書籍所載天人之際未<lb/>
有不應也是以古先哲王畏上天之明命循隂陽之逆<lb/>
順兢兢業業唯恐有違然後治道用興徳與神符災異<lb/>
既發懼而修政未有不延期流祚者也爰及末葉闇君<lb/>
荒主不崇先王之令軌不納正士之直言以遂其情志<lb/>
恬忽變戒未有不尋踐禍難至於顛覆者也天道既著<lb/>
請以人道論之夫六情五性同在於人嗜欲亷貞各居<lb/>
<pb n="KR4h0132_WYG_094-9b"/>
其一及其動也交爭於心欲彊質弱則縱濫不禁精誠<lb/>
不制則放溢無極夫情之所在非好則美而美好之集<lb/>
非人力不成非榖帛不立情苟無極則人不堪其勞物<lb/>
不充其求勞求並至將起禍亂故不割情無以相供仲<lb/>
尼云人無逺慮必有近憂繇此觀之禮義之制非茍拘<lb/>
分將以逺害而興治也今吳蜀二賊非徒白地小虜聚<lb/>
邑之㓂乃據險乘流跨有士衆僭號稱帝欲與中國爭<lb/>
衡今若有人来告權備並修徳政復履清儉輕省租賦<lb/>
<pb n="KR4h0132_WYG_094-10a"/>
不治玩好動咨耆賢事遵禮度陛下聞之豈不惕然惡<lb/>
其如此以為難卒討滅而為國憂乎若使告者曰彼二<lb/>
賊竝為無道崇侈無度役其士民重其徵賦下不堪命<lb/>
吁嗟日甚陛下聞之豈不勃然忿其困我無辜之民而<lb/>
欲速加之誅其次豈不幸彼疲弊而取之不難乎茍如<lb/>
此則可易心而度事義之數亦不逺矣且秦始皇不築<lb/>
道徳之基而築阿房之宫不憂蕭墻之變而修長城之<lb/>
役當其君臣為此計也亦欲立萬世之業使子孫長有<lb/>
<pb n="KR4h0132_WYG_094-10b"/>
天下豈意一朝匹夫大呼而天下傾覆哉故臣以為使<lb/>
先代之君知其所行必將至於敗則弗為之矣是以亡<lb/>
國之主自謂不亡然後至於亡賢聖之君自謂將亡然<lb/>
後至於不亡昔漢文帝稱為賢主躬行約儉惠下養民<lb/>
而賈誼方之以為天下倒懸可為痛哭者一可為流涕<lb/>
者二可為長歎息者三况今天下彫弊民無儋石之儲<lb/>
國無終年之蓄外有強敵六軍暴邉内興土功州郡騷<lb/>
動若有㓂警則臣懼版築之士不能投命虜廷矣又將<lb/>
<pb n="KR4h0132_WYG_094-11a"/>
吏奉禄稍見折減方之於昔五分居一諸受休者又絶<lb/>
廪賜不應輸者今皆出半此為官入兼多於舊其所出<lb/>
與參少於昔而度支經用更每不足牛肉小賦前後相<lb/>
繼反而推之凡此諸費必有所在且夫禄賜榖帛人主<lb/>
所以惠養吏民而為之司命者也若今有廢是奪其命<lb/>
矣既得之而又失之此生怨之府也周禮天府掌九賦<lb/>
之則以給九式之用入有其分出有其所不相干乘而<lb/>
用各足各足之後乃以式貢之餘供王玩好又上用財<lb/>
<pb n="KR4h0132_WYG_094-11b"/>
必考於司㑹今陛下所與共坐廊廟治天下者非三司<lb/>
九列則臺閣近臣皆腹心造膝宜在無諱若見豐省而<lb/>
不敢以告從命奔走唯恐不勝是則具臣非鯁輔也昔<lb/>
李斯教秦二世曰為人主而不恣睢命之曰天下桎梏<lb/>
二世用之秦國以覆斯亦滅族是以史遷議其不正諌<lb/>
而為世誡<lb/>
　　論刺史不宜領兵疏<hi>杜恕</hi>
帝王之道莫尚乎安民安民之術在於豐財豐財者務<lb/>
<pb n="KR4h0132_WYG_094-12a"/>
本而節用也方今二方未滅戎馬亟駕此自熊虎之士<lb/>
展力之秋也然縉紳之儒横加榮慕搤腕抗論以孫吳<lb/>
為首州郡牧守共忽恤民之術修將率之事以農桑之<lb/>
民競干戈之業不可謂務本帑藏嵗虚而制度嵗廣民<lb/>
力嵗衰而賦役嵗興不可謂節用夫大魏奄有十州之<lb/>
地而承喪亂之弊計其戸口不如往昔一州之民然而<lb/>
二方僭逆北蕃未賔三邉遘難繞天略帀所以統一州<lb/>
之民經營九州之地其為艱難譬䇿羸馬以取道里豈<lb/>
<pb n="KR4h0132_WYG_094-12b"/>
可不加意愛惜其力哉以先帝之節儉府藏充實猶不<lb/>
能十州擁兵郡且二十也今荆揚青徐幽并雍涼縁邊<lb/>
諸郡皆有兵矣其所恃内充府庫外制四夷者惟兗豫<lb/>
司冀而已臣前以州郡典兵則專心軍功不勤民事宜<lb/>
别置將守以盡治理之務而陛下復以冀州寵秩吕昭<lb/>
冀州戶口最多田多墾闢又有桑棗之饒國家徴求之<lb/>
府誠不當復任以兵事也若以北方當須鎮守自可專<lb/>
置大將以鎮安之計所置吏士之費與兼官無異然昭<lb/>
<pb n="KR4h0132_WYG_094-13a"/>
於人才尚復易中朝茍乏人兼才者勢不獨多以此推<lb/>
之知國家以人擇官不為官擇人也夫天下猶人之體<lb/>
腹心充實四肢雖病終無大患今兗豫司冀亦天下之<lb/>
腹心也是以愚臣慺慺實願四州之牧守獨修務本之<lb/>
業以堪四支之重此陛下之所當察也<lb/>
　　極諌疏<hi>杜恕</hi>
伏見尚書郎亷昭奏左丞曹璠以罰當關不依詔坐判<lb/>
問又云諸當坐者别奏尚書令陳矯自奏不敢辭罰亦<lb/>
<pb n="KR4h0132_WYG_094-13b"/>
不敢以處重為恭意至懇惻臣竊閔然為朝廷惜之夫<lb/>
聖人不擇世而興不易民而治然而生必有賢智之佐<lb/>
者葢進之以道率之以禮故也古之帝王所以能輔世<lb/>
長民者莫不逺得百姓之歡心近盡羣臣之智力誠使<lb/>
今朝任職之臣皆天下之選而不能盡其力不可謂能<lb/>
使人若非天下之選亦不可謂能官人陛下憂勞萬幾<lb/>
或親燈火而庶事不康刑禁日弛豈非股肱不稱之明<lb/>
效歟原其所由非獨臣有不盡忠亦主有不能使也百<lb/>
<pb n="KR4h0132_WYG_094-14a"/>
里奚愚於虞而智於秦豫讓茍容中行而著節智伯斯<lb/>
則古人之明驗矣今臣言一朝皆不忠是誣一朝也然<lb/>
其事類可推而得今陛下感帑藏之不充實而軍事未<lb/>
息至乃斷四時之賦衣薄御府之私榖帥由聖意舉朝<lb/>
稱明與聞政事宻勿大臣寧有懇懇憂此者乎騎都尉<lb/>
王才幸樂人孟思所為不法振動京都而其罪狀發於<lb/>
小吏公卿大臣初無一言自陛下蒞位以來司𨽻校尉<lb/>
御史中丞寧有舉綱維以督姦宄使朝延肅然者邪若<lb/>
<pb n="KR4h0132_WYG_094-14b"/>
陛下以為今世無良才朝廷乏賢佐豈可追望稷契之<lb/>
遐蹤坐待來世之儁乂乎今之所謂賢者盡有大官而<lb/>
享厚禄矣然而奉上之節未立向公之心不一者委任<lb/>
之責不專而俗多忌諱故也臣以為忠臣不必親親臣<lb/>
不必忠何者以其居無嫌之地而事得自盡也今有疏<lb/>
者毁人不實其所毁而必曰私報所憎譽人不實其所<lb/>
譽而必曰私愛所親左右或因之以進憎愛之説非獨<lb/>
毁譽有之政事損益亦皆有嫌陛下當思所以開廣朝<lb/>
<pb n="KR4h0132_WYG_094-15a"/>
臣之心篤厲有道之節使之自同古人望與竹帛耳反<lb/>
使如亷昭者擾亂其間臣懼大臣遂將容身保位坐觀<lb/>
得失為来世戒也昔周公戒魯侯曰無使大臣怨乎不<lb/>
以不言賢愚明皆當世用也堯數舜之功稱去四凶不<lb/>
言大小有罪則去也今者朝臣不自以為不能以陛下<lb/>
為不任也不自以為不智以陛下為不問也陛下何不<lb/>
遵周公之所以用大舜之所以去使侍中尚書坐則侍<lb/>
帷幄行則從華輦親對詔問所陳必達則羣臣之能否<lb/>
<pb n="KR4h0132_WYG_094-15b"/>
皆可得而知忠能者進闇劣者退誰敢依違而不自盡<lb/>
以陛下之聖明親與羣臣論議政事使羣臣人得自盡<lb/>
人自以為親人思所以報賢愚能否在陛下之所用以<lb/>
此治事何事不辨以此建功何功不成每有軍事詔書<lb/>
常曰誰當憂此者乎吾當自憂耳近詔又曰憂公忘私<lb/>
者必不然但先公後私即自辨也伏讀明詔乃知聖思<lb/>
究盡下情然亦怪陛下不知其本而憂其末也人之能<lb/>
否實有本性雖臣亦以為朝臣不盡稱職也明主之用<lb/>
<pb n="KR4h0132_WYG_094-16a"/>
人也使能者不敢遺其力而不能者不得處非其任選<lb/>
舉非其人未必為有罪也舉朝共容非其人乃為怪耳<lb/>
陛下知其不盡力也而代之憂其職知其不能也而教<lb/>
之治其事豈徒主勞而臣逸哉雖聖賢並世終不能以<lb/>
此為治也陛下又患臺閣禁令之不宻人事請屬之不<lb/>
絶聽伊尹作迎客出入之制選司徒更惡吏以守寺門<lb/>
威禁由之實未得為禁之本也昔漢安帝時少府竇嘉<lb/>
辟廷尉郭躬無罪之兄子猶見舉奏章劾紛紛近司𨽻<lb/>
<pb n="KR4h0132_WYG_094-16b"/>
校尉孔羨辟大將軍狂悖之弟而有司嘿爾望風希指<lb/>
甚於受屬選舉不以實人事之大者也嘉有親戚之寵<lb/>
躬非社稷重臣猶尚如此以今况古陛下自不督必行<lb/>
之罰以絶阿黨之原耳伊尹之制與惡吏守門非治世<lb/>
之具也使臣之言少䝉察納何患於姦不削滅而養若<lb/>
昭等乎夫糾擿姦宄忠事也然而世憎小人行之者以<lb/>
其不顧道理而茍求容進也若陛下不復考其終始必<lb/>
以違衆忤世為奉公宻行白人為盡節焉有通人大才<lb/>
<pb n="KR4h0132_WYG_094-17a"/>
而更不能為此邪誠顧道理而弗為耳使天下皆背道<lb/>
而趨利則人主之所最病者陛下將何樂焉胡不絶其<lb/>
萌乎夫先意承㫖以求容美率皆天下淺薄無行義者<lb/>
其意務在於適人主之心而已非欲治天下安百姓也<lb/>
陛下何不試變業而示之彼豈執其所守以違聖意哉<lb/>
夫人臣得人主之心安業也處尊顯之宫榮事也食千<lb/>
鍾之禄厚實也人臣雖愚未有不樂此而喜于迕者也<lb/>
迫於道自強耳誠以為陛下當憐而佑之少委任焉如<lb/>
<pb n="KR4h0132_WYG_094-17b"/>
何反録昭等傾側之意而忽若人者乎今者外有伺隙<lb/>
之㓂内有貧曠之民陛下當大計天下之損益政事之<lb/>
得失誠不可以怠也<lb/>
　　論西陵宜備疏<hi>吳陸抗</hi>
西陵建平國之蕃表既處下流受敵二境若敵汎舟順<lb/>
流舳艫千里星奔電邁俄然行至非可恃援他部以救<lb/>
倒懸也此乃社稷安危之機非徒封疆侵陵小害也臣<lb/>
父遜昔在西埀陳言以為西陵國之西門雖云易守亦<lb/>
<pb n="KR4h0132_WYG_094-18a"/>
復易失若有不守非但失一郡則荆州非吳有也如其<lb/>
有虞當傾國爭之臣往在西陵得涉遜迹前乞精兵三<lb/>
萬而至者循常未肯差赴自步闡以後益更損耗今臣<lb/>
所統千里受敵四處外禦彊對内懐百蠻而上下見兵<lb/>
財有數萬羸弊日乆難以待變臣愚以為諸王幼沖未<lb/>
統國事可且立傅相輔導賢姿無用兵馬以妨要務又<lb/>
黄門䜿官開立占募兵民怨役逋逃入占乞特詔簡閲<lb/>
一切料出以補疆埸受敵常處使臣所部足滿八萬省<lb/>
<pb n="KR4h0132_WYG_094-18b"/>
息衆務信其實罰雖韓白復生無所展巧若兵不増此<lb/>
制不改而欲克諧大事此臣之所深慼也若臣死之後<lb/>
乞以西方為屬願陛下思覽臣言則臣死且不朽<lb/>
　　論徵役疏<hi>駱統</hi>
臣聞君國者以據疆土為強富制威福為尊貴曜徳義<lb/>
為榮顯永世𦙍為豐祚然財須民生強賴民力威恃民<lb/>
勢福由民殖徳俟民茂義以民行六者既備然後應天<lb/>
受祚保族宜邦書曰衆非后無能胥以寧后非衆無以<lb/>
<pb n="KR4h0132_WYG_094-19a"/>
辟四方推是言之則民以君安君以民濟不易之道也<lb/>
今強敵未殄海内未乂三軍有無已之役江境有不釋<lb/>
之備徵賦調數由来積紀加以殃疫死喪之災郡縣荒<lb/>
虚田疇蕪曠聽聞屬城民戸寢寡又多殘老少有丁夫<lb/>
聞此之日心若焚燎思尋所由小民無知既有安土重<lb/>
遷之性且又前後出為兵者生則困苦無有温飽死則<lb/>
委棄骸骨不反是以尤用戀本畏逺同之於死每有徵<lb/>
發羸謹居家重累者先見輸送小有財貨傾居行賂不<lb/>
<pb n="KR4h0132_WYG_094-19b"/>
顧窮盡輕剽者則迸入險阻黨就羣惡百姓虚竭嗷然<lb/>
愁擾愁擾則不營業不營業則致窮困致窮困則不樂<lb/>
生故口腹急則姦心動而擕叛多也又聞民間非居處<lb/>
小能自供生産兒子多不起養屯田貧兵亦多棄子天<lb/>
則生之而父母殺之既懼干逆和氣感動隂陽且惟殿<lb/>
下開基建國乃無窮之業也強隣大敵非造次所滅疆<lb/>
埸常守非期月之戍而兵民減耗後生不有非所以厯<lb/>
逺年致成功也夫國之有民猶水之有舟停則以安擾<lb/>
<pb n="KR4h0132_WYG_094-20a"/>
則以危愚而不可欺弱而不可勝是以聖王重焉禍福<lb/>
由之故與民消息觀時制政方今長吏親民之職惟以<lb/>
辨具為能取適目前之急少復以恩惠為治副稱殿下<lb/>
天覆之仁勤恤之徳者官民政俗日以彫弊漸以陵遲<lb/>
勢不可久夫治疾及其未篤除患貴其未深願殿下少<lb/>
以萬幾餘閑留神思省補復荒虚深圖逺計育殘餘之<lb/>
民阜人才之用參曜三光等崇天地臣統之大願足以<lb/>
死而不朽矣<lb/>
<pb n="KR4h0132_WYG_094-20b"/>
　　復上吳主皓疏<hi>陸凱</hi>
臣竊見陛下執政以来隂陽不調五星失晷職司不忠<lb/>
姦黨相扶是陛下不遵先帝之所致夫王者之興受之<lb/>
於天修之繇徳豈在宫乎而陛下不諮之公輔便盛意<lb/>
驅馳六軍流離悲懼逆犯天地天地以災童歌其謡縱<lb/>
令陛下一身得安百姓愁勞何以用治此不遵先帝一<lb/>
也臣聞有國以賢為本夏殺龍逢殷獲伊摯斯前世之<lb/>
明效今日之師表也中常侍王蕃黄中通理處朝忠謇<lb/>
<pb n="KR4h0132_WYG_094-21a"/>
斯社稷之重鎮大吳之龍逢也而陛下忿其苦辭惡其<lb/>
直對梟之殿堂尸骸暴棄邦内傷心有識悲悼咸以吳<lb/>
國夫差復存先帝親賢陛下反之是陛下不遵先帝二<lb/>
也臣聞宰相國之柱也不可不彊是故漢有蕭曹之佐<lb/>
先帝有顧步之相而萬彧瑣才凡庸之質昔從家𨽻超<lb/>
步紫闥於彧已豐於器已溢而陛下愛其細介不訪大<lb/>
趣榮已尊輔越尚舊臣賢良憤惋智士嚇咤是不遵先<lb/>
帝三也先帝憂民過於嬰孩民無妻者以妾妻之見單<lb/>
<pb n="KR4h0132_WYG_094-21b"/>
衣者以帛給之枯骨不收而取埋之而陛下反之是不<lb/>
遵先帝四也昔桀紂滅繇妖婦幽厲亂在嬖妾先帝鑒<lb/>
之以為身戒故左右不置滛邪之色後房無曠積之女<lb/>
今中宫萬數不備嬪嬙外多鰥夫女吟於中風雨逆度<lb/>
正繇此起是不遵先帝五也先帝憂勞萬機猶懼有失<lb/>
陛下臨阼以来㳺戯後宫眩惑婦女乃今庶事多曠下<lb/>
吏容姦是不遵先帝六也先帝篤尚朴素服不純麗宫<lb/>
無髙臺物不彫飾故國富民充姦盗不作而陛下徵調<lb/>
<pb n="KR4h0132_WYG_094-22a"/>
州郡竭民財力土被𤣥黄宫有朱紫是不遵先帝七也<lb/>
先帝外杖顧陸朱張内近胡綜薛綜是以庶績雍熙邦<lb/>
内清肅今者外非其任内非其人陳聲曹輔斗筲小吏<lb/>
先帝之所棄而陛下幸之是不遵先帝八也先帝每宴<lb/>
見羣臣抑損醇醲臣下終日無失慢之尤百寮庶尹並<lb/>
展所陳而陛下拘以視瞻之敬懼以不盡之酒夫酒以<lb/>
成禮過則敗徳此無異商辛長夜之飲也是不遵先帝<lb/>
九也昔漢之桓靈親近宦豎大失民心今髙通詹亷羊<lb/>
<pb n="KR4h0132_WYG_094-22b"/>
度黄門小人而陛下賞以重爵權以戰兵若江渚有難<lb/>
烽燧互起則度等之武不能禦侮明也是不遵先帝十<lb/>
也今宫女曠積而黄門復走州郡條牒民女有錢則舍<lb/>
無錢則取怨呼道路母子死訣是不遵先帝十一也先<lb/>
帝在時亦養諸王太子若取乳母其夫復役賜與錢財<lb/>
給其資糧時遣歸来視其弱息今則不然夫婦生離夫<lb/>
故作役兒從後死家為空戸是不遵先帝十二也先帝<lb/>
歎曰國以民為本民以食為天衣其次也三者孤存之<lb/>
<pb n="KR4h0132_WYG_094-23a"/>
於心今則不然農桑並廢是不遵先帝十三也先帝簡<lb/>
士不拘卑賤任之鄉閭效之於事舉者不虚受者不妄<lb/>
今則不然浮華者登朋黨者進是不遵先帝十四也先<lb/>
帝戰士不給他役使春惟知農秋惟收稻江渚有事責<lb/>
其死效今之戰士供給衆役廪賜不贍是不遵先帝十<lb/>
五也夫賞以勸功罰以禁邪賞罰不中則士民散失今<lb/>
江邉將士死不見哀勞不見賞是不遵先帝十六也今<lb/>
在所監司已為煩猥兼有内使擾亂其中一民十吏何<lb/>
<pb n="KR4h0132_WYG_094-23b"/>
以堪命昔景帝時交阯反亂實繇兹起是為遵景帝之<lb/>
闕不遵先帝十七也夫校事吏民之仇也先帝末年雖<lb/>
有吕壹錢欽尋皆誅夷以謝百姓今復張立校曹縱吏<lb/>
言事是不遵先帝十八也先帝時居官者咸乆於其位<lb/>
然後考績黜陟今州郡職或蒞任無幾便徴召遷轉迎<lb/>
新送舊紛紜道路傷財害民於是為甚是不遵先帝十<lb/>
九也先帝每察竟解之奏常留心推按是以獄無冤囚<lb/>
死者吞聲今則違之是不遵先帝二十也若臣言可録<lb/>
<pb n="KR4h0132_WYG_094-24a"/>
藏之盟府如其虚妄治臣之罪願陛下留意<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_094-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻九十四<lb/>
</p>
<p>
</p>
  </div>
</body>
</text>
</TEI>
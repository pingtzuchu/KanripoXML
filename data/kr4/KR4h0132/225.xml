<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百二十五</head> <lb/>
    <p>
<pb n="KR4h0132_WYG_225-1a"/>
欽定四庫全書<lb/>
　文章辨體彚選巻二百二十五<lb/>
　　　　　　　　　　　　明　賀復徴　編<lb/>
書二十一<lb/>
　　興髙司諫書<hi>宋歐陽修</hi>
修頓首載拜白司諫足下某年十七時家隨州見天聖<lb/>
二年進士及第牓始識足下姓名是時余年少未與人<lb/>
接又居逺方但聞今宋舍人兄弟與葉道卿鄭天休數<lb/>
<pb n="KR4h0132_WYG_225-1b"/>
人者以文學大有名號稱得人而足下厠其間獨無卓<lb/>
卓可道説者余固疑足下不知何如人也其後更十一<lb/>
年余再至京師足下已為御史裏行然猶未暇一識足<lb/>
下之面但時時於余友尹師魯問足下之賢否而師魯<lb/>
説足下正直有學問君子人也余猶疑之夫正直者不<lb/>
可屈曲有學問者必能辨是非以不可屈之節有能辨<lb/>
是非之明又為言事之官而俯仰黙黙無異衆人是果<lb/>
賢者耶此不得使余之不疑也自足下為諌官來始得<lb/>
<pb n="KR4h0132_WYG_225-2a"/>
相識侃然正色論前世事歴歴可聼褒貶是非無一謬<lb/>
説噫持此辯以示人孰不愛之雖余亦疑足下真君子<lb/>
也是余自聞足下之名及相識凡十有四年而三疑之<lb/>
今者推其實迹而較之然後决知足下非君子也前日<lb/>
范希文貶官後與足下相見於安道家足下詆誚希文<lb/>
為人余始聞之疑是戯言及見師魯亦説足下深非希<lb/>
文所為然後其疑遂决希文平生剛正好學通古今其<lb/>
立朝有本末天下所共知今又以言事觸宰相得罪足<lb/>
<pb n="KR4h0132_WYG_225-2b"/>
下既不能為辯其非辜又畏有識者之責已遂隨而詆<lb/>
之以為當黜是可怪也夫人之性剛果懦軟禀之於天<lb/>
不可勉强雖聖人亦不以不能責人之必能今足下家<lb/>
有老母身惜官位懼飢寒而顧利祿不敢一忤宰相以<lb/>
近刑禍此乃庸人之常情不過作一不才諫官耳雖朝<lb/>
廷君子亦將閔足下之不能而不責以必能也今乃不<lb/>
然反昂然自得了無愧畏便毁其賢以為當黜庶乎飾<lb/>
已不言之過夫力所不敢為乃愚者之不逮以智文其<lb/>
<pb n="KR4h0132_WYG_225-3a"/>
過此君子之賊也且希文果不賢耶自三四年來從大<lb/>
理寺丞至前行貟外郎作待制日日備顧問今班行中<lb/>
無與比者是天子驟用不賢之人夫使天子待不賢以<lb/>
為賢是聰明有所未盡足下身為司諫乃耳目之官當<lb/>
其驟用時何不一為天子辨其不賢反黙黙無一語待<lb/>
其自敗然後隨而非之若果賢耶則今日天子與宰相<lb/>
以忤意逐賢人足下不得不言是則足下以希文為賢<lb/>
亦不免責以為不賢亦不免責大抵罪在黙黙爾昔漢<lb/>
<pb n="KR4h0132_WYG_225-3b"/>
殺蕭望之與王章計其當時之議必不肯明言殺賢者<lb/>
也必以石顯王鳯為忠臣望之與章為不賢而被罪也<lb/>
今足下視石顯王鳯果忠耶望之與章果不賢耶當時<lb/>
亦有諌臣必不肯自言畏禍而不諫亦必曰當誅而不<lb/>
足諫也今足下視之果當誅耶是直可欺當時之人而<lb/>
不可欺後世也今足下又欲欺今人而不懼後世之不<lb/>
可欺耶况今之人未可欺也伏以今皇帝即位以來進<lb/>
用諫臣容納言論如曹修古劉越雖没猶被褒稱今希<lb/>
<pb n="KR4h0132_WYG_225-4a"/>
文與孔道輔皆自諌諍擢用足下幸生此時遇納諫之<lb/>
聖主如此猶不敢一言何也前日又聞御史臺牓朝堂<lb/>
戒百官不得越職言事是可言者惟諫臣爾若足下又<lb/>
遂不言是天下無得言者也足下在其位而不言便當<lb/>
去之無妨他人之堪其任者也昨日安道貶官師魯待<lb/>
罪足下猶能以面目見士大夫出入朝中稱諌官是足<lb/>
下不復知人間有羞恥事爾所可惜者聖朝有事諫官<lb/>
不言而使他人言之書在史冊他日為朝廷羞者足下<lb/>
<pb n="KR4h0132_WYG_225-4b"/>
也春秋之法責賢者備今某區區猶望足下之能一言<lb/>
者不忍便絶足下而不以賢者責也若猶以謂希文不<lb/>
賢而當逐則余今所言如此乃是朋邪之人爾願足下<lb/>
直攜此書於朝使正余罪而誅之使天下皆釋然知希<lb/>
文之當逐亦諫臣之一效也前日足下在安道家召余<lb/>
徃論希文之事時坐有他客不能盡所懐故輙布區區<lb/>
伏惟幸察不宣修再拜<lb/>
　　上杜中丞論舉官書<hi>歐陽修</hi>
<pb n="KR4h0132_WYG_225-5a"/>
具官修謹齋沐拜書中丞執事修前伏見舉南京留守<lb/>
推官石介為主簿近者聞介以上書論赦被罷而臺中<lb/>
因舉他吏代介者主簿於臺職最卑介一賤士也用不<lb/>
用當否未足害政然可惜者中丞之舉動也介為人剛<lb/>
果有氣節力學喜辨是非真好義之士也始執事舉其<lb/>
材議者咸曰知人之明今聞其罷皆謂赦乃天子已行<lb/>
之令非疎賤當有説以此罪介曰當罷修獨以為不然<lb/>
然不知介果指何事而言也傳者皆云介之所論謂朱<lb/>
<pb n="KR4h0132_WYG_225-5b"/>
梁劉漢不當求其後裔爾若止此一事則介不為過也<lb/>
然又不知執事以介為是為非也若隨以為非是大不<lb/>
可也且主簿於臺中非言事之官然大抵居臺中者必<lb/>
以正直剛明不畏避為稱職今介足未履臺門之閾而<lb/>
已因言事見罷正可謂正直剛明不畏避矣度介之才<lb/>
不止為主簿直可任御史也是執事有知人之明而介<lb/>
不負執事之知矣修嘗聞長老説趙中令相太祖皇帝<lb/>
也嘗為某事擇官中令列二臣姓名以進太祖不肯用<lb/>
<pb n="KR4h0132_WYG_225-6a"/>
他日又問復以進又不用他日又問復以進太祖大怒<lb/>
裂其奏擲殿階上中令色不動挿笏帶間徐拾碎紙袖<lb/>
歸中書他日又問則補綴之復以進太祖大悟終用二<lb/>
臣彼之敢爾者蓋先審知其人之可用然後果而不<lb/>
可易也今執事之舉介也亦先審知其可舉耶是偶舉<lb/>
之耶若知而舉則不可遽止若偶舉之猶宜一請介之<lb/>
所言辯其是非而後已若介雖忤上而言是也當助以<lb/>
辯若其言非也猶宜曰所舉者為主簿爾非言事也待<lb/>
<pb n="KR4h0132_WYG_225-6b"/>
為主簿不任職則可罷請以此辭焉可也且中丞為天<lb/>
子司直之臣上雖好之其人不肖則當彈而去之上雖<lb/>
惡之其人賢則當舉而申之非謂隨時好惡而髙下者<lb/>
也今備官之臣百千邪者正者其糺舉一信於臺官而<lb/>
執事始舉介曰能朝廷信而將用之及以為不能則亦<lb/>
曰不能是執事自信猶不果若遂言他事何敢望天子<lb/>
之取信於執事哉况今斥介而他舉必亦擇賢而舉也<lb/>
夫賢者固好辯若舉而入臺又有言則又斥而他舉乎<lb/>
<pb n="KR4h0132_WYG_225-7a"/>
如此則必得愚闇懦黙者而後止也伏惟執事如欲舉<lb/>
愚者則豈敢復云若將舉賢也願無易介而他取也今<lb/>
世之官兼御史者例不與臺事故敢布狂言竊獻門下<lb/>
伏惟幸察焉<lb/>
　　上范司諫書<hi>歐陽修</hi>
月日具官謹齋沐拜書司諫學士執事前月中得進奏<lb/>
吏報云自陳州召至闕拜司諫即欲為一書以賀多事<lb/>
卒卒未能也司諫七品官爾於執事得之不為喜而獨<lb/>
<pb n="KR4h0132_WYG_225-7b"/>
區區欲一賀者誠以諫官者天下之得失一時之公議<lb/>
繫焉今世之官自九卿百執事外至一郡縣吏非無貴<lb/>
官大職可以行其道也然縣越其封郡逾其境雖賢守<lb/>
長不得行以其有守也吏部之官不得理兵部鴻臚之<lb/>
卿不得理光祿以其有司也若天下之失得生民之利<lb/>
害社稷之大計惟所見聞而不繫職司者獨宰相可行<lb/>
之諌官可言之爾故士學古懐道者仕於時不得為宰<lb/>
相必為諫官諫官雖卑與宰相等天子曰不可宰相曰<lb/>
<pb n="KR4h0132_WYG_225-8a"/>
可天子曰然宰相曰不然坐乎廟堂之上與天子相可<lb/>
否者宰相也天子曰是諫官曰非天子曰必行諫官曰<lb/>
必不可行立殿陛之前與天子争是非者諫官也宰相<lb/>
尊行其道諫官卑行其言言行道亦行也九卿百司郡<lb/>
縣之吏守一職者任一職之責宰相諫官繫天下之事<lb/>
亦任天下之責然宰相九卿而下失職者受責於有司<lb/>
諫官之失職也取譏於君子有司之法行乎一時君子<lb/>
之譏著之簡冊而昭明垂之百世而不泯甚可懼也夫<lb/>
<pb n="KR4h0132_WYG_225-8b"/>
七品之官任天下之責懼百世之譏豈不重耶非材且<lb/>
賢者不能為也近執事始被召於陳州洛之士大夫相<lb/>
與語曰我識范君知其材也其來不為御史必為諫官<lb/>
及命下果然則又相與語曰我識范君知其賢也他日<lb/>
聞有立天子陛下直辭正色面爭庭論者非他人必范<lb/>
君也拜命以來翹首跂足竚乎有聞而卒未也竊惑之<lb/>
豈洛之士大夫能料於前而不能料於後也將執事有<lb/>
待而為也昔韓退之作爭臣論以譏陽城不能極諌卒<lb/>
<pb n="KR4h0132_WYG_225-9a"/>
以諫顯人皆謂城之不諫葢有待而然退之不識其意<lb/>
而妄譏修獨以謂不然當退之作論時城為諫議大夫<lb/>
已五年後又二年始庭論陸贄及沮裴延齡作相欲裂<lb/>
其麻纔兩事爾當徳宗時可謂多事矣授受失宜叛將<lb/>
强臣羅列天下又多猜忌進任小人於此之時豈無一<lb/>
事可言而須七年耶當時之事豈無急於沮延齡論陸<lb/>
贄兩事也謂宜朝拜官而夕奏疏也幸而城為諫官七<lb/>
年適遇延齡陸贄事一諫而罷以塞其責向使止五年<lb/>
<pb n="KR4h0132_WYG_225-9b"/>
六年而遂遷司業是終無一言而去也何所取哉今之<lb/>
居官者率三歳而一遷或一二歳甚者半歳而遷也此<lb/>
又非一可以待乎七年也今天子躬親庶政化理清明<lb/>
雖為無事然自千里詔執事而拜是官者豈不欲聞正<lb/>
議而樂讜言乎然今未聞有所言説使天下知朝廷有<lb/>
正士而彰吾君有納諫之明也夫布衣韋帶之士窮居<lb/>
草茅坐論書史常恨不見用及用也又曰彼非我職不<lb/>
敢言或曰我位猶卑不得言矣又曰我有待是終無一<lb/>
<pb n="KR4h0132_WYG_225-10a"/>
人言也可不惜哉伏惟執事思天子所以見用之意懼<lb/>
君子百世之譏一陳昌言以塞重望且解洛之士大夫<lb/>
之惑則幸甚幸甚<lb/>
　　投時相書<hi>歐陽修</hi>
某不佞疲軟不能强筋骨與工人田夫坐市區服畎畝<lb/>
為力役之勞獨好取古書文字考尋前世以來聖賢君<lb/>
子之所為與古之車旗服器名色等數以求國家之治<lb/>
賢愚之任至其炳然而精者時亦穿蠧盗取飾為文辭<lb/>
<pb n="KR4h0132_WYG_225-10b"/>
以自欣喜然其為道閎深肆大非愚且迂所能究及用<lb/>
功益精力益不足其勞反甚於市區畎畝而其所得較<lb/>
之誠有不及焉豈勞力而役業者成功易勤心而為道<lb/>
者至之難與欲悔其所難而返就其易則復慚聖人為<lb/>
山一簣止焉之言不敢叛棄故退失其小人之事進不<lb/>
及君子之文茫然其心罔識所嚮若棄車川游漫於中<lb/>
流不克攸濟回視陸者顧瞻徨徨然復思之人之有材<lb/>
能抱道徳懐知慮而可自肆於世者雖聖與賢未嘗無<lb/>
<pb n="KR4h0132_WYG_225-11a"/>
不幸焉禹之偏枯郤克之跛丘明之盲有不幸其身者<lb/>
矣抱闗擊柝恓惶奔走孟子之戰國揚雄之新室有不<lb/>
幸其時者矣少焉而材學焉而不囘賈誼之毁仲舒之<lb/>
禁錮雖有其時有不幸其偶者矣今以六尺可用之軀<lb/>
生太平有道之世無進身毁罪之懼是其身時偶三者<lb/>
皆幸於古人之所有者獨不至焉豈天之所予不兩足<lb/>
與亦勉之未臻與伏惟明公履道懐正以相天下上以<lb/>
承天子社稷之大計下以理公卿百職之宜賢者任之<lb/>
<pb n="KR4h0132_WYG_225-11b"/>
以能不賢者任之以力由士大夫下至於工商賤技皆<lb/>
適其分而收其長如修之愚既不足任之能亦不堪任<lb/>
以力徒以常有志於學也今幸以文字試於有司因自<lb/>
顧其身時隅三者之幸也不能黙然以自羞謹以所業<lb/>
雜文五軸贄閽人以俟進退之命焉<lb/>
　　答范龍圖辭辟命書<hi>歐陽修</hi>
修頓首再拜啟急步至得七月十九日華州所發書伏<lb/>
審即日尊體動止萬福戎狄侵邉自古常事邉吏無狀<lb/>
<pb n="KR4h0132_WYG_225-12a"/>
至煩大賢伏惟執事忠義之節信於天下天下之士得<lb/>
一識面者退誇於人以為榮耀至於㳺談布衣之賤徃<lb/>
徃竊託門下之名矧今以大謀小以順取逆濟以明哲<lb/>
之才有必成功之勢則士之好功名者於此為時孰不<lb/>
願出所長少助萬一得託附以成其名哉况聞狂虜猖<lb/>
獗屢有斥指之詞加之輕侮購募之辱至於執戮將吏<lb/>
殺害邉民凡此數事在於修輩尤為憤恥每一思之中<lb/>
夜三起不幸修無所能徒以少喜文字過為世俗見許<lb/>
<pb n="KR4h0132_WYG_225-12b"/>
此豈足以當大君子之舉哉若夫叅决軍謀經畫財利<lb/>
料敵制勝在於幕府茍不乏人則軍書奏記一末事耳<lb/>
有不待修而堪者矣由此始敢以親為辭况今世人所<lb/>
謂四六者非修所好少為進士時不免作之自及第遂<lb/>
棄不復作在西京佐三相幕府於職當作亦不為作此師<lb/>
魯所見今廢已久懼無好辭以辱嘉命此一端也伏見<lb/>
自至闗西辟士甚衆古人所與成事必有國士共之非<lb/>
惟在上者以知人為難士雖貧賤以身許人固亦未易<lb/>
<pb n="KR4h0132_WYG_225-13a"/>
欲其盡死必深相知知之不盡士不為用今奇怪豪儁<lb/>
之士徃徃䝉見收擇顧用之如何爾然尚慮山林草莽<lb/>
有挺特知義慷慨自重之士未得出於門下也宜少思<lb/>
焉若修者恨無他才以當長者之用非敢效庸人茍且<lb/>
樂安佚也幸察<lb/>
　　與石推官第二書<hi>歐陽修</hi>
前同年徐君行因得寓書論足下書之怪時僕有妺居<lb/>
襄城喪其夫匍匐將徃視之故不能盡其所以云者而<lb/>
<pb n="KR4h0132_WYG_225-13b"/>
畧陳焉足下雖不以僕為狂愚而絶之復之以書然果<lb/>
未能喻僕之意非足下之不喻繇僕聽之不審而論之<lb/>
之畧之過也僕見足下書久矣不即有云而今乃云者<lb/>
何耶始見之疑乎不能書又疑乎忽而不學夫書一藝<lb/>
爾人或不能與忽不學所不必論是以黙黙然及來京<lb/>
師見二像石本及聞説者云足下不欲同俗而力為之<lb/>
如前所陳者是誠可諍矣然後一進其説及得足下書<lb/>
自謂不能與前所聞者異然後知所聽之不審也然足<lb/>
<pb n="KR4h0132_WYG_225-14a"/>
下於僕之言亦似未審者足下謂世之善書者能鍾王<lb/>
虞栁不過一藝已之所學乃堯舜周孔之道不必善書<lb/>
又云因僕之言欲勉學之此皆非也夫所謂鍾王虞栁<lb/>
之書者非獨足下薄之僕固亦薄之矣世之有好學其<lb/>
書而悅之者與嗜飲茗閱畫圖無異但其性之一僻爾<lb/>
豈君子之所務乎然至於書則不可無法古之始有文<lb/>
字也務乎記事而因物取類為其象故周禮六藝有六<lb/>
書之學其㸃畫曲直皆有其説揚子曰斷木為棋梡革<lb/>
<pb n="KR4h0132_WYG_225-14b"/>
為鞠亦皆有法焉而况書乎今雖𨽻字已變於古而變<lb/>
古為𨽻者非聖人不足師法然其㸃畫曲直猶有準則<lb/>
如毋毋彳亻之相近易之則亂而不可讀矣今足下以<lb/>
其直者為斜以其方者為圎而曰我苐行堯舜周孔之<lb/>
道此甚不可也譬如設饌於案加帽於首正襟而坐然<lb/>
後食者此世人常耳若其納足於帽反衣而衣坐乎案<lb/>
上以飯實酒巵而食曰我行堯舜周孔之道者以此之<lb/>
於世可乎不可也則書雖末事而當從常法不可以為<lb/>
<pb n="KR4h0132_WYG_225-15a"/>
怪亦猶是矣然足下了不省僕之意凡僕之所陳者非<lb/>
論書之善不但患乎近怪自異以惑後生也若果不能<lb/>
又何必學僕豈區區勸足下以學書者乎足下又云我<lb/>
實有獨異於世者以疾釋老斥文章之雕刻者此又大<lb/>
不可也夫釋老惑者之所為雕刻文章薄者之所為足<lb/>
下安知世無明誠質厚君子之不為乎足下自以為異<lb/>
是待天下無君子之與已同也仲尼曰後生可畏安知<lb/>
來者之不如今也是則仲尼一言不敢遺天下之後生<lb/>
<pb n="KR4h0132_WYG_225-15b"/>
足下一言待天下以無君子此故所謂大不可也夫士<lb/>
之不為釋老與不雕刻文章者譬如為吏而不受貨財<lb/>
葢道當爾不足恃以為賢也屬久苦小疾無意思不宣<lb/>
　　答吴充秀才書<hi>歐陽修</hi>
修頓首白先輩吴君足下前辱示書及文三篇發而讀<lb/>
之浩乎若千萬言之多及少定而視焉纔數百言爾非<lb/>
夫辭豐意雄霈然有不可禦之勢何以至此然猶自患<lb/>
倀倀莫有開之使前者此好學之謙言也修材不足用<lb/>
<pb n="KR4h0132_WYG_225-16a"/>
於時仕不足榮於世其毁譽不足輕重氣力不足動人<lb/>
世之欲假譽以為重借力而後進者奚取於修焉先輩<lb/>
學精文雄其施於時又非待假譽而為重借力而後進者<lb/>
也然而惠然見臨若有所責得非急於謀道不擇其人<lb/>
而問焉者與夫學者未始不為道而至者鮮焉非道之<lb/>
於人逺也學者有所溺焉爾葢文之為言難工而可喜<lb/>
易説而自足世之學者徃徃溺之一有工焉則曰吾學<lb/>
足矣甚者至棄百事不闗於心曰吾文士也職於文而<lb/>
<pb n="KR4h0132_WYG_225-16b"/>
已此其所以至之鮮也昔孔子老而歸魯六經之作數<lb/>
年之頃爾然讀易者如無春秋讀書者如無詩何其用<lb/>
功少而至於斯也聖人之文雖不可及然大抵道勝者<lb/>
文不難而自至也故孟子皇皇不暇著書荀卿葢亦晩<lb/>
而有作若子雲仲淹方勉焉以模言語此道未足而强<lb/>
言者也後之惑者徒見前世之文傳以為學者文而已<lb/>
故愈力愈勤而愈不至此足下所謂終日不出於軒序<lb/>
不能縱横髙下皆如意者道未足也若道之充焉雖行<lb/>
<pb n="KR4h0132_WYG_225-17a"/>
乎天地入於淵泉無不之也先輩之文浩乎霈然可謂<lb/>
善矣而又志於為道猶自以為未廣若不止焉孟荀可<lb/>
至而不難也修學道而不至者然幸不甘於所説而溺<lb/>
於所止因吾子之能不自止又以勵修之少進焉幸甚<lb/>
幸甚修白<lb/>
　　與郭秀才書<hi>歐陽修</hi>
僕昨以吏事至漢東秀才見僕於叔父家以啟事二篇<lb/>
偕門刺先進自西階拜起旋辟甚有儀坐而語諾甚謹<lb/>
<pb n="KR4h0132_WYG_225-17b"/>
讀其辭温宻華富甚可愛視秀才待僕之意甚勤而禮<lb/>
也古人之相見必有歡欣交接之誠而不能逹乃取羔<lb/>
羊雉鶩之類致其意為贄而先既致其意又恥其無文<lb/>
則以虎豹之皮繪畫之布以飾之然後意逹情接客既<lb/>
贄而主人必禮以荅之為陳酒殽幣篚壺矢燕樂之具<lb/>
將其意又為賦詩以陳其情今秀才好學甚精博記書<lb/>
史務為文詞不以羔禽皮布為飾獨以言文其身而其<lb/>
贄既美其意既勤矣宜秀才責僕之荅厚也僕既無主<lb/>
<pb n="KR4h0132_WYG_225-18a"/>
人之具以為禮獨為秀才賦詩女曰雞鳴之卒章曰知<lb/>
子之來之雜佩以贈之取其知客之來豫儲珩璜琚瑀<lb/>
之美以送客雖無此物猶言之以致其意厚也僕誠無<lb/>
此物可謂空言之爾秀才年且少貌厚色揚志鋭學敏<lb/>
因進其業修其辭暴練緝織之不已使其文采五色潤<lb/>
澤炳欝若贄以見當世公卿大人非惟若僕空言以贈<lb/>
也必有分庭而禮加籩豆實幣篚延為上賔者惟勉之<lb/>
不已<lb/>
<pb n="KR4h0132_WYG_225-18b"/>
　　與蔡君謨求書集古錄序書<hi>歐陽修</hi>
修啟曏在河朔不能自閑嘗集錄前世金石之遺文自<lb/>
三代以來古文竒字莫不皆有中間雖罪戾擯斥水陸<lb/>
奔走顛危困踣兼之人事吉㓙憂患悲愁無聊倉卒未<lb/>
嘗一日忘也葢自慶歴乙酉逮嘉祐壬寅十有八年而<lb/>
得千卷顧其勤至矣然亦可謂富哉竊復自念好嗜與<lb/>
俗異馳乃獨區區收拾世人之所棄者惟恐不及是又<lb/>
可笑也因輙自叙其事庶以見其志焉然顧其文鄙意<lb/>
<pb n="KR4h0132_WYG_225-19a"/>
陋不足以示人既則自視前所集錄雖浮屠老子詭妄<lb/>
之説常見貶絶於吾儒者徃徃取之而不忍遽廢者何<lb/>
哉豈非特以其字畫之工耶然則字書之法雖為學者<lb/>
之餘事亦有助於金石之傳也若浮屠老子之説當棄<lb/>
而獲存者乃直以字畫而傳是其幸而得所託爾豈特<lb/>
有助而已哉僕之文陋矣顧不能以自傳其或幸而得<lb/>
所託則未必不傳也由是言之為僕不朽之託者在君<lb/>
謨一揮毫之頃耳竊惟君子樂善欲成人之美者或聞<lb/>
<pb n="KR4h0132_WYG_225-19b"/>
斯説謂宜有不能却也故輙持其説以進而不疑伏惟<lb/>
幸察<lb/>
　　代人上王樞宻求先集序書<hi>歐陽修</hi>
某月日具位某謹齋沐獻書樞宻相公閣下某聞傳曰<lb/>
言之無文行而不逺君子之所學也言以載事而文以<lb/>
飾言事信言文乃能表見於後世詩書易春秋皆善載<lb/>
事而尤文者故其傳尤逺荀卿孟軻之徒亦善為言然<lb/>
其道有至有不至故其書或傳或不傳猶繫於時之好<lb/>
<pb n="KR4h0132_WYG_225-20a"/>
惡而興廢之其次楚有大夫者善文其謳歌以傳漢之<lb/>
盛時有賈誼董仲舒司馬相如揚雄能文其文辭以傳<lb/>
由此以來去聖益逺世益薄或衰下迄周隋其間亦時<lb/>
時有善文其言以傳者然皆紛雜滅裂不純信故百不<lb/>
傳一幸而一傳傳亦不顯不能若前數家之焯然暴見<lb/>
而大行也甚矣言之難行也事信矣須文文至矣又繫<lb/>
其所載之大小以見其行逺不逺也書載堯舜詩載商<lb/>
周易載九聖春秋載文武之法苟孟二家載詩書易春<lb/>
<pb n="KR4h0132_WYG_225-20b"/>
秋者楚之辭載風雅漢之徒各載其時王聲名文物之<lb/>
盛以為辭後之學者蕩然無所載則其言之不純信其<lb/>
傳之不久逺勢使然也至唐之興若太宗之政開元之<lb/>
治憲宗之功其臣下又爭載之以文其詞或播樂歌或<lb/>
刻金石故其間鉅人碩士閎言髙論流鑠前後者恃其<lb/>
所載之在文也故其言之所載者大且文則其傳也章<lb/>
言之所載者不文而又小則其傳也不章某不佞守先<lb/>
人之緒餘先人在太宗時以文辭為名進士以對䇿為<lb/>
<pb n="KR4h0132_WYG_225-21a"/>
賢良方正既而守道純正為賢待制逢時太平奮身揚<lb/>
名宜其言之所載文之所行大而可恃以傳也然未能<lb/>
甚行於世者豈其嗣續不肖不能繼守而泯滅之抑有<lb/>
由也夫文之行雖繫其所載猶有待焉詩書易春秋待<lb/>
仲尼之刪正荀孟屈原無所待猶待其弟子而傳焉漢<lb/>
之徒亦得其史臣之書其始出也或待其時之有名者<lb/>
而後發其既殁也或待其後之紀次者而傳其為之紀<lb/>
次也非其門人故吏則其親戚朋友如夢得之序子厚<lb/>
<pb n="KR4h0132_WYG_225-21b"/>
李漢之序退之也伏惟閣下學老文鉅為時雄人出入<lb/>
三朝其能望光輝接步武者惟先君為舊則亦先君之<lb/>
所待也豈小子之敢有請焉謹以家集若干巻數寫獻<lb/>
門下惟哀其愚而幸賜之<lb/>
　<lb/>
　<lb/>
　<lb/>
　文章辨體彚選卷二百二十五<lb/>
</p>
<p>
</p>
  </div>
</body>
</text>
</TEI>
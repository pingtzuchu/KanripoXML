<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七十六</head> <lb/>
    <p>
<pb n="KR4h0132_WYG_076-1a"/>
欽定四庫全書<lb/>
　文章辨體彚選巻七十六<lb/>
　　　　　　　　　　　　明　賀復徴　編<lb/>
上書十一<lb/>
　　上仁宗皇帝言事書<hi>宋王安石</hi>
臣愚不肖䝉恩備使一路今又䝉恩召還闕廷有所任<lb/>
屬而當以使事歸報陛下不自知其無以稱職而敢縁<lb/>
使事之所及冒言天下之事伏惟陛下詳思而擇其中<lb/>
<pb n="KR4h0132_WYG_076-1b"/>
幸甚臣竊觀陛下有恭儉之徳有聰明睿智之才夙興<lb/>
夜寐無一日之懈聲色狗馬觀游玩好之事無纎介之<lb/>
蔽而仁民愛物之意孚於天下而乂公選天下之所願<lb/>
以為輔相者屬之以事而不貳於讒邪傾巧之臣此雖<lb/>
二帝三王之用心不過如此而已宜其家給人足天下<lb/>
大治而效不至於此顧内則不能無以社稷為憂外則<lb/>
不能無懼於邉患天下之財力日以困窮而風俗日以<lb/>
衰壊四方有志之士諰諰然常恐天下之久不安此其<lb/>
<pb n="KR4h0132_WYG_076-2a"/>
故何也患在不知法度故也今朝廷法嚴令具無所不<lb/>
有而臣以謂無法度者何哉方今之法度多不合乎先<lb/>
王之政故也孟子曰有仁心仁聞而澤不加於百姓者<lb/>
為政不法於先王之道故也以孟子之説觀方今之失<lb/>
正在於此而已夫以今之世去先王之世甚逺所遭之<lb/>
變所遇之勢不一而欲一一修先王之政雖甚愚者猶<lb/>
知其難也然臣以謂今之失患在不法先王之政者以<lb/>
謂當法其意而已夫二帝三王相去葢千有餘載一治<lb/>
<pb n="KR4h0132_WYG_076-2b"/>
一亂其盛衰之時具矣其所遭之變所遇之勢亦各不<lb/>
同其施設之方亦皆殊而其為天下國家之意本末先<lb/>
後未嘗不同也臣故曰當法其意而已法其意則吾所<lb/>
改易更革不至乎傾駭天下之耳目囂天下之口而固<lb/>
已合乎先王之政矣雖然以方今之勢揆之陛下雖欲<lb/>
改易更革天下之事合於先王之意其勢必不能也陛<lb/>
下有恭儉之徳有聰明睿智之才有仁民愛物之意誠<lb/>
加之意則何為而不成何欲而不得然而臣顧以為陛<lb/>
<pb n="KR4h0132_WYG_076-3a"/>
下雖欲改易更革天下之事合於先王之意其勢必不<lb/>
能者何也以方今天下之人才不足故也臣嘗試竊觀<lb/>
天下在位之人未有乏於此時者也夫人才乏於上則<lb/>
有沉廢伏匿在下而不為當時所知者矣臣又求之於<lb/>
閭巷草野之間而亦未見其多焉豈非陶冶而成之者<lb/>
非其道而然乎臣以謂方今在位之人才不足者以臣<lb/>
使事之所及則可知矣今以一路數千里之間能推行<lb/>
朝廷之法令知其所緩急而一切能使民以修其職事<lb/>
<pb n="KR4h0132_WYG_076-3b"/>
者甚少而不才茍簡貪鄙之人至不可勝數其能講先<lb/>
王之意以合當時之變者葢闔郡之間往往而絶也朝<lb/>
廷每一令下其意雖善在位者猶不能推行使膏澤加<lb/>
於民而吏輙縁之為姦以擾百姓臣故曰在位之人才<lb/>
不足而草野閭巷之間亦未見其多也夫人才不足則<lb/>
陛下雖欲改易更革天下之事以合先王之意大臣雖<lb/>
有能當陛下之意而欲領此者九州之大四海之逺孰<lb/>
能稱陛下之指以一二推行此而人人䝉其施者乎臣<lb/>
<pb n="KR4h0132_WYG_076-4a"/>
故曰其勢必未能也孟子曰徒法不能以自行非此之<lb/>
謂乎然則方今之急在於人才而已誠能使天下之才<lb/>
衆多然後在位之才可以擇其才而取足焉在位者得<lb/>
其才矣然後稍視時勢之可否而因人情之患苦變更<lb/>
天下之弊法以趨先王之意甚易也今之天下亦先王<lb/>
之天下先王之時人才嘗衆矣何至於今而獨不足乎<lb/>
故曰陶冶而成之者非其道故也商之時天下嘗大亂<lb/>
矣在位貪毒禍敗皆非其人及文王之起而天下之才<lb/>
<pb n="KR4h0132_WYG_076-4b"/>
嘗少矣當是時文王能陶冶天下之士而使之皆有士<lb/>
君子之才然後隨其才之所有而官使之詩曰豈弟君<lb/>
子遐不作人此之謂也及其成也㣲賤兎罝之人猶莫<lb/>
不好徳兎罝之詩是也又况於在位之人乎夫文王惟<lb/>
能如此故以征則服以守則治詩曰奉璋峩峩髦士攸<lb/>
宜又曰周王於邁六師及之言文王所用文武各得其<lb/>
才而無廢事也及至夷厲之亂天下之才乂常少矣至<lb/>
宣王之起所與圖天下之事者仲山甫而已故詩人歎<lb/>
<pb n="KR4h0132_WYG_076-5a"/>
之曰徳輶如毛維仲山甫舉之愛莫助之葢閔人士之<lb/>
少而山甫之無助也宣王能用仲山甫推其類以新美<lb/>
天下之士而後人才復衆於是内修政事外討不庭而<lb/>
復有文武之境土故詩人美之曰薄言采芭於彼新田<lb/>
於此菑畝言宣王能新美天下之士使之有可用之才<lb/>
如農夫新美其田而使之有可采之芑也繇此觀之人<lb/>
之才未嘗不自人主陶冶而成之者也所謂陶冶而成<lb/>
之者何也亦教之養之取之任之有其道而已所謂教<lb/>
<pb n="KR4h0132_WYG_076-5b"/>
之之道何也古者天子諸侯自國至於鄉黨皆有學博<lb/>
置教導之官而嚴其選朝廷禮樂刑政之事皆在於學<lb/>
士所觀而習者皆先王之法言徳行治天下之意其材<lb/>
亦可以為天下國家之用茍不可以為天下國家之用<lb/>
則不教也茍可以為天下國家之用者則無不在於學<lb/>
此教之之道也所謂養之之道何也饒之以財約之以<lb/>
禮裁之以法也何謂饒之以財人之情不足於財則貪<lb/>
鄙茍得無所不至先王知其如此故其制禄自庶人之<lb/>
<pb n="KR4h0132_WYG_076-6a"/>
在官者其禄已足以代其耕矣繇此等而上之每有加<lb/>
焉使其足以養亷恥而離於貪鄙之行猶以為未也又<lb/>
推其禄以及其子孫謂之世禄使其生也既於父子兄<lb/>
弟妻子之養婚姻朋友之接皆無憾矣其死也又於子<lb/>
孫無不足之憂焉何謂約之以禮人情足於財而無禮<lb/>
以節之則又放僻邪侈無所不至先王知其如此故為<lb/>
之制度婚喪祭養燕享之事服食器用之物皆以命數<lb/>
為之節而齊之以律度量衡之法其命可以為之而財<lb/>
<pb n="KR4h0132_WYG_076-6b"/>
不足以具則弗具也其財可以具而命不得為之者不<lb/>
使有銖兩分寸之加焉何謂裁之以法先王於天下之<lb/>
士教之以道藝矣不帥教則待之以屏棄逺方終身不<lb/>
齒之法約之以禮矣不循禮則待之以流殺之法王制<lb/>
曰變衣服者其君流酒誥曰厥或誥曰羣飲汝勿佚盡<lb/>
執拘以歸於周子其殺夫羣飲變衣服小罪也流殺大<lb/>
刑也加小罪以大刑先王所以忍而不疑者以為不如<lb/>
是不足以一天下之俗而成吾治夫約之以禮裁之以<lb/>
<pb n="KR4h0132_WYG_076-7a"/>
法天下所以服徔無抵冒者又非獨其禁嚴而治察之<lb/>
所能致也葢亦以吾至誠懇惻之心力行而為之倡凡<lb/>
在左右通貴之人皆順上之欲而服行之有一不帥者<lb/>
法之加必自此始夫上以至誠行之而貴者知避上之<lb/>
所惡矣則天下之不罰而止者衆矣故曰此養之之道<lb/>
也所謂取之之道者何也先王之取人也必於鄉黨必<lb/>
於庠序使衆人推其所謂賢能書之以告於上而察之<lb/>
誠賢能也然後隨其徳之大小才之髙下而官使之所<lb/>
<pb n="KR4h0132_WYG_076-7b"/>
謂察之者非專用耳目之聰明而聴私於一人之口也<lb/>
欲審知其徳問以行欲審知其才問以言得其言行則<lb/>
試之以事所謂察之者試之以事是也雖堯之用舜亦<lb/>
不過如此而已又况其下乎若夫九州之大四海之逺<lb/>
萬官億醜之賤所湏士大夫之才則衆矣有天下者又<lb/>
不可以一一自察之也又不可以偏屬於一人而使之<lb/>
於一日二日之間考試其行能而進退之也葢吾已能<lb/>
察其才行之大者以為大官矣因使之取其類以持久<lb/>
<pb n="KR4h0132_WYG_076-8a"/>
試之而考其能者以告於上而後以爵命禄秩予之而<lb/>
已此取之之道也所謂任之之道者何也人之才徳髙<lb/>
下厚薄不同其所任有宜有不宜先王知其如此故知<lb/>
農者以為后稷知工者以為共工其徳厚而才髙者以<lb/>
為之長徳薄而才下者以為之佐屬又以久於其職則<lb/>
上狃習而知其事下服馴而安其教賢者則其功可以<lb/>
至於成不肖者則其罪可以至於著故久其任而待之<lb/>
以考績之法夫如此故智能才力之士則得盡其智以<lb/>
<pb n="KR4h0132_WYG_076-8b"/>
赴功而不患其事之不終其功之不就也偷惰茍且之<lb/>
人雖欲取容於一時而顧僇辱在其後安得不勉乎若<lb/>
夫無能之人固知辭避而去矣居職任事之日久不勝<lb/>
任之罪不可以幸而免故也彼且不敢冒而知辭避矣<lb/>
尚何有比周讒諂爭進之人乎取之既已詳使之既已<lb/>
當處之既已久至其任之也又專焉而不一一以法束<lb/>
縛之而使之得行其意堯舜之所以理百官而熈衆工<lb/>
者以此而已書曰三載考績三考黜陟幽明此之謂也<lb/>
<pb n="KR4h0132_WYG_076-9a"/>
然堯舜之時其所黜者則聞之矣葢四㓙是也其所陟<lb/>
者則臯陶稷契皆終身一官而不徙葢其所謂陟者特<lb/>
加之爵命禄賜而已耳此任之之道也夫教之養之取<lb/>
之任之之道如此而當時人君又能與其大臣悉其耳<lb/>
目心力至誠惻怛思念而行之此其人臣之所以無疑<lb/>
而於天下國家之事無所欲為而不得也方今州縣雖<lb/>
有學取墻壁具而已非有教導之官長育人才之事也<lb/>
唯太學有教導之官而亦未嘗嚴其選朝廷禮樂刑政<lb/>
<pb n="KR4h0132_WYG_076-9b"/>
之事未嘗在於學學者亦漠然自以禮樂刑政為有司<lb/>
之事而非已所當知也學者之所教講説章句而已講<lb/>
説章句固非古者教人之道也近嵗乃始教之以課試<lb/>
之文章夫課試之文章非博誦强學窮日之力則不能<lb/>
及其能工也大則不足以用天下國家小則不足以為<lb/>
天下國家之用故雖白首於庠序窮日之力以帥上之<lb/>
教及使之徔政則茫然不知其方者皆是也葢今之教<lb/>
者非特不能成人之材而已乂徔而困苦毁壊之使不<lb/>
<pb n="KR4h0132_WYG_076-10a"/>
得成材者何也夫人之才成於專而毁於雜故先王之處<lb/>
民才處工於官府處農於畎畝處商賈於肆而處士於<lb/>
庠序使各專其業而不見異物懼異物之足以害其業<lb/>
也所謂士者乂非特使之不得見異物而已一示之以<lb/>
先王之道而百家諸子之異説皆屏之而莫敢習者焉<lb/>
今士之所宜學者天下國家之用也今悉使置之不教<lb/>
而教之以課試之文章使其耗精疲神窮日之力以徔<lb/>
事於此及其任之以官也則又悉使置之而責之以天<lb/>
<pb n="KR4h0132_WYG_076-10b"/>
下國家之事夫古之人以朝夕專其業於天下國家之<lb/>
事而猶才有能有不能今乃移其精神奪其日力以朝<lb/>
夕從事於無補之學及其任之以事然後䘚然責之以<lb/>
為天下國家之用宜其才之足以有為者少矣臣故曰<lb/>
非特不能成人之材乂從而困苦毁壊之使不得成才<lb/>
也又有甚害者先王之時士之所學者文武之道也士<lb/>
之才有可以為公卿大夫有可以為士其才之大小宜<lb/>
不宜則有矣至於武事則隨其才之大小未有不學者<lb/>
<pb n="KR4h0132_WYG_076-11a"/>
也故其大者居則為六官之卿出則為六軍之將也其<lb/>
次則比閭族黨之師亦皆卒伍師旅之帥也故邊疆宿<lb/>
衞皆得士大夫為之而小人不得奸其任今之學者以<lb/>
為文武異事吾知治文事而巳至於邊疆宿衞之任則<lb/>
推而屬之於卒伍<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>天下姦悍無頼之人茍其才行<lb/>
足自託於鄉里者亦有未肯去親戚而徔召募者也邉<lb/>
疆宿衞此乃天下之重任而人主之所當慎重者也故<lb/>
古者教士以射御為急其他技能則視其人才之所宜<lb/>
<pb n="KR4h0132_WYG_076-11b"/>
而後教之其才之所不能則不强也至於射則為男子<lb/>
之事人之生有疾則已茍無疾未有去射而不學者也<lb/>
在庠序之間固當徔事於射也有賓客之事則以射有<lb/>
祭祀之事則以射别士之行同能偶則以射於禮樂之<lb/>
事未嘗不寓以射而射亦未嘗不在於禮樂祭祀之間<lb/>
也易曰弧矢之利以威天下先王豈以射為可以習揖<lb/>
讓之儀而已乎固以為射者武事之尤大而威天下守<lb/>
國家之具也居則以是習禮樂出則以是徔戰伐士既<lb/>
<pb n="KR4h0132_WYG_076-12a"/>
朝夕從事於此而能者衆則邉疆宿衞之任皆可以擇<lb/>
而取也夫士嘗學先王之道其行義嘗見推於鄉黨矣<lb/>
然後因其才而託之以邉疆宿衞之事此古之人君所<lb/>
以推干戈以屬于人而無内外之虞也今乃以天下<lb/>
之重任人主所當至慎之選推而屬之姦悍無賴才行<lb/>
不足自託於鄉里之人此方今所以諰諰然常抱邉疆<lb/>
之憂而虞宿衞之不足恃以為安也今孰不知邉疆宿<lb/>
衞之士不足恃以為安哉顧以為天下學士以執兵為<lb/>
<pb n="KR4h0132_WYG_076-12b"/>
恥而亦未有能騎射行陣之事者則非召募之卒伍孰<lb/>
能任其事者乎夫不嚴其教髙其選則士之以執兵為<lb/>
恥而未嘗有能騎射行陣之事固其理也凡此皆教之<lb/>
非其道故也方今制禄大抵皆薄自非朝廷侍徔之列<lb/>
食口稍衆未有不兼農商之利而能充其養者也其下<lb/>
州縣之吏一月所得多者錢八九千少者四五千以守<lb/>
選待除守闕通之葢六七年而後得三年之禄計一月<lb/>
所得乃實不能四五千少者乃實不能及三四千而已<lb/>
<pb n="KR4h0132_WYG_076-13a"/>
雖厮養之給亦窘於此矣而其養生喪死婚姻葬送之<lb/>
事皆當於此夫出中人之上者雖窮而不失為君子出<lb/>
中人之下者雖泰而不失為小人唯中人不然窮則為<lb/>
小人泰則為君子計天下之士出中人之上下者千百而<lb/>
無十一窮而為小人泰而為君子者則天下皆是也先<lb/>
王以為衆不可以力勝也故制行不以已而以中人為<lb/>
制所以因其欲而利𨗳之以為中人之所能守則其志<lb/>
可以行乎天下而推之後世以今之制禄而欲士之無<lb/>
<pb n="KR4h0132_WYG_076-13b"/>
毁亷恥葢中人之所不能也故今官大者往往交賂遺<lb/>
營貲産以負貪汙之毁官小者販鬻乞丐無所不為夫<lb/>
士巳嘗毁亷恥以負累於世矣則其偷惰取容之意起<lb/>
而矜奮自强之心息則職業安得而不地治道何徔而<lb/>
興乎又况委法受賂侵牟百姓者往往而是也此所謂<lb/>
不能饒之以財也婚喪奉養服食器用之物皆無制度<lb/>
以為之節而天下以奢為榮以儉為恥茍其財之可以<lb/>
具則無所為而不得有司既不禁而人乂以此為榮茍<lb/>
<pb n="KR4h0132_WYG_076-14a"/>
其財不足而不能自稱於流俗則其婚喪之際往往得<lb/>
罪於族人親姻而人以為恥矣故富者貪而不知止貧<lb/>
者則勉强其不足以追之此士之所以重困而亷恥之<lb/>
心毁也凡此所謂不能約之以禮也方今陛下恭行儉<lb/>
約以率天下此左右近貴之臣所親見然而其閨門之<lb/>
内奢靡無節犯上之所惡以傷天下之教者有巳甚者<lb/>
矣未聞朝廷有所放絀以示天下昔周之人拘羣飲而<lb/>
被之以殺刑者以為酒之末流生害有至於死者衆矣<lb/>
<pb n="KR4h0132_WYG_076-14b"/>
故重禁其祻之所自生重禁祻之所自生故其施刑極<lb/>
省而人之抵於祻敗者少矣今朝廷之法所尤重者獨<lb/>
貪吏耳重禁貪吏而輕奢靡之法此所謂禁其末而弛<lb/>
其本然而世之識者以為方今官冗而縣官財用已不<lb/>
足以供之其亦蔽於理矣今之入官誠冗矣然而前世<lb/>
置員葢甚少而賦禄又如此之薄則財用之所不足葢<lb/>
亦有説矣吏禄豈足計哉臣於財利固未嘗學然竊觀<lb/>
前世治財之大畧矣葢因天下之力以生天下之財取<lb/>
<pb n="KR4h0132_WYG_076-15a"/>
天下之財以供天下之費自古治世未嘗以不足為天<lb/>
下之公患也患在治財無其道耳今天下不見兵革之<lb/>
具而元元安土樂業各致已力以生天下之財然而公<lb/>
私常以困窮為患者殆以理財未得其道而有司不能<lb/>
度世之宜而通其變耳誠能理財以其道而通其變臣<lb/>
雖愚固知増吏禄不足以傷經費也方今法嚴令具所<lb/>
以羅天下之士可謂密矣然而亦嘗教之以道藝而有<lb/>
不帥教之刑以待之乎亦嘗約之以制度而有不循理<lb/>
<pb n="KR4h0132_WYG_076-15b"/>
之刑以待之乎亦嘗任之以職事而有不任事之刑以<lb/>
待之乎夫不先教之以道藝誠不可以誅其不帥教不<lb/>
先約之以制度誠不可以誅其不循理不先任之以職<lb/>
事誠不可以誅其不任事此三者先王之法所尤急也<lb/>
今皆不可得誅而薄物細故非害治之急者為之法禁<lb/>
月異而嵗不同為吏者至於不可勝記又况能一一避<lb/>
之而無犯者乎此法令所以玩而不行小人有幸而免<lb/>
者君子有不幸而及者焉此所謂不能裁之以刑也凡<lb/>
<pb n="KR4h0132_WYG_076-16a"/>
此皆治之非其道也方今取士强記博誦而畧通於文<lb/>
辭謂之茂才異等賢良方正茂才異等賢良方正者公<lb/>
卿之選也記不必强誦不必博畧通於文辭而又嘗學<lb/>
詩賦則謂之進士進士之髙者亦公卿之選也夫此二<lb/>
科所得之技能不足以為公卿不待論而後可知而世<lb/>
之議者乃以為吾常以此取天下之士而才之可以為<lb/>
公卿者常出於此不必法古之取人而後得士也其亦<lb/>
蔽於理矣先王之時盡所以取人之道猶懼賢者之難<lb/>
<pb n="KR4h0132_WYG_076-16b"/>
進而不肖者之雜於其間也今悉廢先王所以取士之<lb/>
道而敺天下之才士悉使為賢良進士則士之才可以<lb/>
為公卿者固宜為賢良進士而賢良進士亦固宜有時<lb/>
而得才之可以為公卿者也然而不肖者茍能雕蟲篆<lb/>
刻之學以此進至乎公卿才之可以為公卿者困於無<lb/>
補之學而以此絀死於嵓野葢十八九矣夫古之人有<lb/>
天下者其所以慎擇者公卿而已公卿既得其人因使<lb/>
推其類以聚於朝廷則百司庶物無不得其人也今使<lb/>
<pb n="KR4h0132_WYG_076-17a"/>
不肖之人幸而至於公卿因得推其類聚之朝廷此朝<lb/>
廷所以多不肖之人而雖有賢智往往困於無助不得<lb/>
行其意也且公卿之不肖既推其類以聚於朝廷朝廷<lb/>
之不肖又推其類以備四方之任使四方之任使者又<lb/>
各推其不肖以布於州郡則雖有同罪舉官之科豈足<lb/>
恃哉適足以為不肖者之資而巳其次九經五經學究<lb/>
明法之科朝廷固已嘗患其無用於世而稍責之以大<lb/>
義矣然大義之所得未有以賢於故也今朝廷又開明<lb/>
<pb n="KR4h0132_WYG_076-17b"/>
經之選以進經術之士然明經之所取亦記誦而畧通<lb/>
於文辭者則得之矣彼通先王之意而可以施於天下<lb/>
國家之用者顧未必得與於此選也其次則恩澤子弟<lb/>
庠序不教之以道藝官司不考問其才能父兄不保任<lb/>
其行義而朝廷輙以官予之而任之以事武王數紂之<lb/>
罪則曰官人以世夫官人以世而不計其才行此乃紂<lb/>
之所以亂亡之道而治世之所無也又其次曰流外朝<lb/>
廷固已擠之於亷恥之外而限其進取之路矣顧屬之<lb/>
<pb n="KR4h0132_WYG_076-18a"/>
以州縣之事使之臨士民之上豈所謂以賢治不肖者<lb/>
乎以臣使事之所及一路數千里之間州縣之吏出於<lb/>
流外者往往而有可屬任以事者殆無二三而當防閑<lb/>
其姦者皆是也葢古者有賢不肖之分而無流品之别<lb/>
故孔子之聖而嘗為季氏吏葢雖為吏而亦不害其為<lb/>
公卿及後世有流品之别則凡在流外者其所成立固<lb/>
嘗自置於亷恥之外而無髙人之意矣夫以近世風俗<lb/>
之流靡自雖士大夫之才勢足以進取而朝廷嘗奬之<lb/>
<pb n="KR4h0132_WYG_076-18b"/>
以禮義者晩節末路往往怵而為姦况又其素所成立<lb/>
無髙人之意而朝廷固已擠之於亷恥之外限其進取<lb/>
者乎其臨人親職放僻邪侈固其理也至於邉疆宿衞<lb/>
之選則臣固巳言其失矣凡此皆取之非其道也方今<lb/>
取之既不以其道至於任之又不問其徳之所宜而問<lb/>
其出身之後先不論其才之稱否而論其厯任之多少<lb/>
以文學進者且使之治財已使之治財矣又轉而使之<lb/>
典獄已使之典獄矣又轉而使之治禮是則一人之身<lb/>
<pb n="KR4h0132_WYG_076-19a"/>
而責之以百官之所能備宜其人才之難為也夫責人<lb/>
以其所難為則人之能為者少矣人之能為者少則相<lb/>
率而不為故使之典禮未嘗以不知禮為憂以今之典<lb/>
禮者未嘗學禮故也使之典獄未嘗以不知獄為恥以<lb/>
今之典獄者未嘗學獄故也天下之人亦已漸漬於失<lb/>
教被服於成俗見朝廷有所任使非其資序則相議而<lb/>
訕之至於任使之不當其才未嘗有非之者也且在位<lb/>
者數徙則不得久於其官故上不能狃習而知其事下<lb/>
<pb n="KR4h0132_WYG_076-19b"/>
不肯服馴而安其教賢者則其功不可以及於成不肖<lb/>
者則其罪不可以至於著若夫迎新將故之勞縁絶簿<lb/>
書之弊固其害之小者不足悉數也設官大抵皆當久<lb/>
於其任而至於所部者逺所任者重則尤宜久於其官<lb/>
而後可以責其有為而方今尤不得久於其官往往數<lb/>
日輙遷之矣取之既已不詳使之既已不當處之既已<lb/>
不久至於任之則乂不專而又一一以法束縛之不得<lb/>
行其意臣固知當今在位多非其人稍假借之權而不<lb/>
<pb n="KR4h0132_WYG_076-20a"/>
一一以法束縛之則放恣而無不為雖然在位非其人<lb/>
而恃法以為治自古及今未有能治者也即使在位皆<lb/>
得其人矣而一一以法束縛之不使之得行其意亦自<lb/>
古及今未有能治者也夫取之既已不詳使之既巳不<lb/>
當處之既已不久任之又不專而又一一以法束縛之<lb/>
故雖賢者在位能者在職與不肖而無能者殆無以異<lb/>
夫如此故朝廷明知其賢能足以任事茍非其資序則<lb/>
不以任事而輙進之雖進之士猶不服也明知其無能<lb/>
<pb n="KR4h0132_WYG_076-20b"/>
而不肖茍非有罪為在事者所劾不敢以其不勝任而<lb/>
輙退之雖退之士猶不服也彼誠不肖無能然而士不<lb/>
服者何也以所謂賢能者任其事與不肖而無能者亦<lb/>
無以異故也臣前以謂不能任人以職事而無不任事<lb/>
之刑以待之者葢謂此也夫教之養之取之任之有一<lb/>
非其道則足以敗天下之人才乂况兼此四者而有之<lb/>
則在位不才茍簡貪鄙之人至於不可勝數而草野閭<lb/>
巷之間亦少可任之才固不足怪詩曰國雖靡止或聖<lb/>
<pb n="KR4h0132_WYG_076-21a"/>
或否民雖靡膴或哲或謀或肅或乂如彼泉流無淪胥<lb/>
以敗此之謂也夫在位之人才不足矣而閭巷草野之<lb/>
間亦少可用之才則豈特行先王之政而不得也社稷<lb/>
之託封疆之守陛下其能久以天幸為常而無一旦之<lb/>
憂乎葢漢之張角三十六萬同日而起所在郡國莫能<lb/>
發其謀唐之黄巢横行天下而所至將吏無敢與之抗<lb/>
者漢唐之所以亡禍自此始唐既亡矣陵夷以至五代<lb/>
而武夫用事賢者伏匿消沮而不見在位無復有知君<lb/>
<pb n="KR4h0132_WYG_076-21b"/>
臣之義上下之禮者也當是之時變置社稷葢甚於奕<lb/>
棊之易而元元肝腦塗地幸而不轉死於溝壑者無幾<lb/>
耳夫人才不足其患葢如此而方今公卿大夫莫肯為<lb/>
陛下長慮後顧為宗廟萬世計臣竊惑之昔晉武帝趣<lb/>
適目前而不為子孫長逺之謀當時在位亦皆偷合茍<lb/>
容而風俗蕩然棄禮義捐法制上下同失莫以為非有<lb/>
識固知其將必亂矣而其後果海内大擾中原列於氐<lb/>
羌者二百餘年伏惟三廟祖宗神靈所以付屬陛下固<lb/>
<pb n="KR4h0132_WYG_076-22a"/>
將為萬世血食而大庇元元於無窮也臣願陛下鑒漢<lb/>
唐五代之所以亂亡懲晉武茍且因循之禍明詔大臣<lb/>
思所以陶成天下之才慮之以謀計之以數為之以漸<lb/>
期為合於當世之變而無負於先王之意則天下之人<lb/>
才不可勝用矣人才不勝用則陛下何求而不得何欲<lb/>
而不成哉夫慮之以謀計之以數為之以漸則成天下<lb/>
之才甚易也臣始讀孟子見孟子言王政之易行心則<lb/>
以為誠然及見與慎子論齊魯之地以為先王之制國<lb/>
<pb n="KR4h0132_WYG_076-22b"/>
大抵不過百里者以為今有王者起則凡諸侯之地或<lb/>
千里或五百里皆將損之至於數十百里而後止於是<lb/>
疑孟子雖賢其仁智足以一天下亦安能毋刼之以兵<lb/>
革而使數百千里之强國一旦肯損其地之十八九比<lb/>
於先王之諸侯至其後觀漢武帝用主父偃之策令諸<lb/>
侯王地悉得推恩封其子弟而漢親臨定其號名輙别<lb/>
屬漢於是諸侯王之子弟各有分土而勢强地大者卒<lb/>
以分析弱小然後知慮之以謀計之以數為之以漸則<lb/>
<pb n="KR4h0132_WYG_076-23a"/>
大者固可使小强者固可使弱而不至乎傾駭變亂敗<lb/>
傷之釁孟子之言不為過又况今欲改易更革其勢非<lb/>
若孟子所為之難也臣故曰慮之以謀計之以數為之<lb/>
以漸則其為甚易也然先王之為天下不患人之不為<lb/>
而患人之不能不患人之不能而患已之不勉何謂不<lb/>
患人之不為而患人之不能人之情所願得者善行美<lb/>
名尊爵厚利也而先王能操之以臨天下之士天下之<lb/>
士有能遵之以治者則悉以其所願得者以與之士不<lb/>
<pb n="KR4h0132_WYG_076-23b"/>
能則已矣茍能則孰肯舍其所願得而不自勉以為才<lb/>
故曰不患人之不為患人之不能何謂不患人之不能<lb/>
而患已之不勉先王之法所以待人者盡矣自非下愚<lb/>
不可移之才未有不能赴者也然而不謀之以至誠惻<lb/>
怛之心力行而先之未有能以至誠惻怛之心力行而<lb/>
應之者也故曰不患人之不能而患已之不勉陛下誠<lb/>
有意乎成天下之才則臣願陛下勉之而已臣又觀朝<lb/>
廷異時欲有所施為變革其始計利害未嘗熟也顧有<lb/>
<pb n="KR4h0132_WYG_076-24a"/>
一流俗僥倖之人不悦而非之則遂止而不敢夫法度<lb/>
立則人無獨䝉其幸者故先王之政雖足以利天下而<lb/>
當其承弊壊之後僥倖之時其剙法立制未嘗不艱難<lb/>
也以其剙法立制而天下僥倖之人亦順悦以趨之無<lb/>
有齟齬則先王之法至今存而不廢矣惟其剙法立制<lb/>
之艱難而僥倖之人不肯順悦而趨之故古之人欲有<lb/>
所為未嘗不先之以征誅而後得其意詩曰是伐是肆<lb/>
是絶是忽四方以無拂此言文王先征誅而後得意於<lb/>
<pb n="KR4h0132_WYG_076-24b"/>
天下也夫先王欲立法度以變衰壊之俗而成人之才<lb/>
雖有征誅之難猶忍而為之以為不若是不可以有為<lb/>
也及至孔子以匹夫遊諸侯所至則使其君臣捐所習<lb/>
逆所順强所劣憧憧如也卒困於排逐然孔子亦終不<lb/>
為之變以為不如是不可以有為此其所守葢與文王<lb/>
同意夫在上之聖人莫如文王在下之聖人莫如孔子<lb/>
而欲有所施為變革則其事葢如此矣今有天下之勢<lb/>
居先王之位剙立法制非有征誅之難也雖有僥倖之<lb/>
<pb n="KR4h0132_WYG_076-25a"/>
人不悦而非之固不勝天下順悦之人衆也然而一有<lb/>
流俗僥倖不悦之言則遂止而不敢為者惑也陛下誠<lb/>
有意乎成天下之才則臣乂願斷之而已夫慮之以謀<lb/>
計之以數為之以漸而又勉之以成斷之以果然而猶<lb/>
不能成天下之才則以臣所聞葢未有也然臣之所稱<lb/>
流俗之所不講而今之議者以謂迂濶而熟爛者也竊<lb/>
觀近世士大夫所欲悉心力耳目以補助朝廷者有矣<lb/>
彼其意非一切利害則以為當世所能行者士大夫既<lb/>
<pb n="KR4h0132_WYG_076-25b"/>
以此希世而朝廷所取於天下之士亦不過如此至於<lb/>
大倫大法禮義之際先王之所力學而守者葢不及也<lb/>
一有及此則羣聚而笑之以為迂濶今朝廷悉心於一<lb/>
切之利害有司法令於刀筆之間非一日也然其效可<lb/>
觀矣則夫所謂迂濶而熟爛者惟陛下亦可以少留神<lb/>
而察之矣昔唐太宗貞觀之初人人異論如封徳彛之<lb/>
徒皆以為非雜用秦漢之政不足以為天下能思先王<lb/>
之事開太宗者魏文正公一人爾其所施設雖未能盡<lb/>
<pb n="KR4h0132_WYG_076-26a"/>
當先王之意抑其大畧可謂合矣故能以數年之間而<lb/>
天下幾致刑措中國安寧蠻夷順服自三王以來未有<lb/>
如此盛時也唐太宗之初天下之俗猶今之世也魏文<lb/>
正公之言固當時所謂迂濶而熟爛者也然其效如此<lb/>
賈誼曰今或言徳教之不如法令胡不引商周秦漢以<lb/>
觀之然則唐太宗之事亦足以觀矣臣幸以職事歸報<lb/>
陛下不自知其駑下無以稱職而敢及國家之大體者<lb/>
以臣䝉陛下任使而當歸報竊謂在位之人才不足而<lb/>
<pb n="KR4h0132_WYG_076-26b"/>
無所稱朝廷任使之意而朝廷所以任使天下之士者<lb/>
或非其理而人不得盡其才此亦臣使事之所及而陛<lb/>
下之所宜先聞者也釋此不言而毛舉利害之一二以<lb/>
汙陛下之聰明而終無補於世則非臣所以事陛下惓<lb/>
惓之義也伏惟陛下詳思而擇其中天下幸甚<lb/>
　<lb/>
　<lb/>
　文章辨體彚選巻七十六<lb/>
</p>
<p>
</p>
  </div>
</body>
</text>
</TEI>
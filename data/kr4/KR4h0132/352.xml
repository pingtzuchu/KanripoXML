<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百五十二</head> <lb/>
    <p>
<pb n="KR4h0132_WYG_352-1a"/>
欽定四庫全書<lb/>
　文章辨體彚選巻三百五十二<lb/>
　　　　　　　　　　　　明　賀復徵　編<lb/>
序七十二<hi>俳體</hi>
　　三月三日曲水詩序<hi>宋顔延之</hi>
夫方策既載皇王之迹已殊鐘石畢陳舞詠之情不一<lb/>
雖淵流遂往詳畧異聞然其宅天衷立民極莫不崇尚<lb/>
其道神明其位拓世貽統固萬葉而為量者也有宋函<lb/>
<pb n="KR4h0132_WYG_352-1b"/>
夏帝圗𢎞逺髙祖以聖武定鼎規同造物皇上以叡文<lb/>
承厯景属宸居隆周之卜既永宗漢之兆在焉正體毓<lb/>
徳於少陽王宰宣哲於元輔晷緯昭應山瀆效靈五方<lb/>
雜遝四隩來暨選賢建戚則擇之於茂典施命發號必<lb/>
酌之於故實大予協樂上庠肆教章程明宻品式周備<lb/>
國容眡令而動軍政象物而具箴闕記言校文講藝之<lb/>
官采遺於内輶車朱軒懷荒振逺之使諭徳於外赬莖<lb/>
素毳并柯共穗之瑞史不絶書棧山航海踰沙軼漠之<lb/>
<pb n="KR4h0132_WYG_352-2a"/>
貢府無虚月烈燧千城通驛萬里穹居之君内首禀朔<lb/>
卉服之酋迴面受吏是以異人慕嚮俊民間出警蹕清<lb/>
夷表裏悦穆將徙縣中宇張樂岱郊增類帝之宫飭禮<lb/>
神之館塗歌邑誦以望属車之塵者久矣日躔胃維月<lb/>
軌青陸皇祗發生之始后王布和之辰思對上靈之心<lb/>
以惠庶氓之願加以二王于邁出餞戒吿有詔掌故爰<lb/>
命司厯獻洛飲之禮具上已之儀南除輦道北清禁林<lb/>
左闕巖隥右梁潮源略亭皋跨芝㕓苑太液懷曽山松<lb/>
<pb n="KR4h0132_WYG_352-2b"/>
石峻垝蔥翠隂煙㳺泳之所攅萃翔驟之所往還於是<lb/>
離宫設衞别殿周徼旌門洞立延帷接枑閱水環階引<lb/>
池分席春官聯事蒼靈奉塗然後升秘駕𦙍緹騎搖玉<lb/>
鑾發流吹天動神移淵旋雲被以降于行所禮也既而<lb/>
帝暉臨幄百司定列鳳葢俄軫虹旗委斾肴䔩芬藉觴<lb/>
醳泛浮妍歌妙舞之容銜組樹羽之器三奏四上之調<lb/>
六莖九成之曲競氣繁聲合變爭節龍文飾轡青翰侍<lb/>
御華裔殷至觀聴騖集揚袂風山舉袖陰澤靚装藻野<lb/>
<pb n="KR4h0132_WYG_352-3a"/>
袨服縟川故以殷賑外區煥衍都内者矣上膺萬壽下<lb/>
禔百福帀筵禀和闔堂依徳情盤景遽歡洽日斜金駕<lb/>
總駟聖儀載佇悵釣臺之未臨慨酆宫之不縣方且排<lb/>
鳳闕以髙游開爵園而廣宴並命在位展詩發志則夫<lb/>
誦美有章陳信無愧者歟<lb/>
　　河清頌序<hi>鮑照</hi>
臣聞善談天者必徵像於人工言古者先考績於今鴻<lb/>
義既降遐哉邈乎鏤山嶽雕篆素昭徳垂勲可謂多矣<lb/>
<pb n="KR4h0132_WYG_352-3b"/>
而史編唐堯之功載格於上下樂登文王之<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>稱於昭<lb/>
於天素狐𤣥玉聿彰符命朴牛文螾爰定祥厯魚鳥動<lb/>
色禾稚興讓皆物不盈眥而美溢金石詩人於是不作<lb/>
頌聲為之而寢庸非惑與自我皇宋之承天命也仰符<lb/>
應龍之精俯協河龜之靈君圗帝寳粲爛瑰英固以業<lb/>
光曩代事華前徳矣聖上天飛踐極迄兹二十有四載<lb/>
道化周流𤣥澤汪濊地平天成含生阜熙文同軌通表<lb/>
裏釐福曜徳中區黎庶知讓觀英遐外夷貊懷惠恤勤<lb/>
<pb n="KR4h0132_WYG_352-4a"/>
秩禮散露臺之金舒國賑民傾鉅橋之粟約違廹脅奢<lb/>
去泰甚讌無畱飲畋不盤樂物色異人優游鯁直顯靡<lb/>
失心幽無怨魄精照日月事洞天情故不勞伏斧之臣<lb/>
號令不嚴而自肅無辱鳳舉之使靈恠不召而自彰萬<lb/>
里神行颷塵不起農商野廬邊城偃坼冀馬南金填委<lb/>
内府馴象西爵充羅外囿阿紈纂組之饒衣覆宗國魚<lb/>
監杞梓之利傍瞻荒遐士民殷富繁軼五陵宫宇宏麗<lb/>
崇冠山川閭閈有盈歌吹無絶朱輪疉轍華冕重肩豈<lb/>
<pb n="KR4h0132_WYG_352-4b"/>
徒世無窮人民獲休息朝呼韓罷酤鐵而已哉是以嘉<lb/>
祥累仍福應尤盛青丘之狐丹穴之鳥栖阿閣逰禁園<lb/>
金芝九莖木禾六秀銅池發膏畆腴宜以謁薦郊廟和<lb/>
協律吕烟霏霧集不可勝紀然而聖上尤昧旦夙興若<lb/>
有望而未至宏規逺圖如有追而莫及神明之貺推而<lb/>
弗居也是以琬碑鏐檢盛典蕪而不治朝神省方大化<lb/>
抑而未許崇文協律之士蘊儛頌於外坐朝陪宴之臣<lb/>
懷揄揚於内三靈佇睠九壤注心既有日矣歲宫乾維<lb/>
<pb n="KR4h0132_WYG_352-5a"/>
月邅蒼陸長河巨濟異源同清澄波萬壑潔瀾千里斯<lb/>
誠曠世偉觀昭啟皇明者也語曰影從表瑞從徳此其<lb/>
效焉宣尼稱鳳鳥不至河不出圖傳曰俟河之清人壽<lb/>
㡬何皆傷不可見者也然則古人所未見者今殫見之<lb/>
矣孟軻曰千載一聖是旦暮也豈不信哉夫四皇六帝<lb/>
樹聲長世大寳也澤浸羣生國富刑清鴻徳也制禮裁<lb/>
樂惇風遷俗文教也殊華逋羶束顙絳闕武功也鳴禽<lb/>
躍魚滌穢河渠至祥也大寳鴻徳文教武功其崇如此<lb/>
<pb n="KR4h0132_WYG_352-5b"/>
幽明協賛民祗與能厥應如彼唯天為大堯實則之皇<lb/>
哉唐哉疇與為讓抑又聞之勢之所覃者淺則美之所<lb/>
傳者近道之所感者深則慶之所流者逺是以豐功韙<lb/>
命潤色滕策盛徳形容藻被歌頌察之上代則奚斯吉<lb/>
甫之徒鳴玉鑾於前視之中古則相如王褒之属馳金<lb/>
羈於後絶景揚光清埃繼路故班固稱漢成之世奏御<lb/>
者千有餘篇文章之盛與三代同風繇是觀之斯廼臣<lb/>
子舊職國家通議不可輟也臣雖不敏敢不勉乎<lb/>
<pb n="KR4h0132_WYG_352-6a"/>
　　三月三日曲水詩序<hi>齊王融</hi>
臣聞出豫為象鈞天之樂張焉時乗既位御氣之駕翔<lb/>
焉是以得一奉宸逍遙襄城之域體元則大悵望姑射<lb/>
之阿然窅眇寂寥其獨適者已至如夏后兩龍載驅璿<lb/>
臺之上穆滿八駿如舞瑤水之陰亦有饗云固不與萬<lb/>
民共也我大齊之握機創厯誕命建家接禮貳宫考庸<lb/>
太室幽明獻期雷風通饗昭華之珍既徙延喜之玉攸<lb/>
歸革宋受天保生萬國度邑静鹿丘之歎遷鼎息大坰<lb/>
<pb n="KR4h0132_WYG_352-6b"/>
之慙紹清和於帝猷聨顯懿於王表駿發開其逺祥定<lb/>
爾固其洪業皇帝體膺上聖運鍾下武冠五行之秀氣<lb/>
邁三代之英風昭章雲漢暉麗日月牢籠天地彈壓山<lb/>
川設神理以景俗敷文化以柔逺澤普汜而無私法含<lb/>
𢎞而不殺猶且具明廢寢昃晷忘餐念重負於春冰懷<lb/>
御奔於秋駕可謂巍巍弗與蕩蕩難名乗靈圖而非泰<lb/>
涉孟門其何險儲后睿哲在躬妙善居質内積和順外<lb/>
發英華斧藻至徳琢磨令範言炳丹青道潤金璧出龍<lb/>
<pb n="KR4h0132_WYG_352-7a"/>
樓而問豎入虎闈而齒胃愛敬盡於一人光耀究於四<lb/>
海若夫族茂麟趾宗固磐石跨蹍昌姬韜軼炎漢元宰<lb/>
比肩於尚父中鉉繼踵乎周南分陜流勿翦之歡來仕<lb/>
允克施之譽莫不如珪如璋令聞令望朱茀斯皇室家<lb/>
君王者也本枝之盛如此稽古之政如彼用能免羣生<lb/>
於湯火納百姓於休和草萊樂業守屏稱事引鏡皆明<lb/>
目臨池無洗耳沈𠖇之怨既缺薖軸之疾已消興亷舉<lb/>
孝歲貢於外府署行議年日夕于中甸協律總章之司<lb/>
<pb n="KR4h0132_WYG_352-7b"/>
序倫正俗崇文成均之職導徳齊禮挈壺宣夜辨氣朔<lb/>
於靈臺書笏珥彤紀言事於仙室褰帷斷裳危冠空履<lb/>
之吏彯搖武猛扛鼎掲旗之士勤恤民隱紏逖王慝射<lb/>
集隼於髙墉繳大風於長隧不仁者逺惟道斯行讒莠<lb/>
蔑聞攘争掩息稀鳴桴於砥路鞠茂章於圓扉耆年闕<lb/>
市井之逰稚齒豐車馬之好宫鄰昭泰荒憬清夷侮食<lb/>
來王左言入侍離身反踵之君髽首貫胸之長屈膝厥<lb/>
角請受纓縻文鉞碧砮之琛竒幹善芳之賦紈牛露犬<lb/>
<pb n="KR4h0132_WYG_352-8a"/>
之玩乗黄兹白之駟盈衍儲邸充仞郊虞匭牘相尋鞮<lb/>
譯無曠一尉候於西東合車書於南北暢轂埋轔轔之<lb/>
轍緌旌巻悠悠之斾四方無拂五戎不距偃革辭軒銷<lb/>
金罷刃天瑞降地符升澤馬來器車出紫脫華朱英秀<lb/>
佞枝植厯草滋雲潤星暉風揚月至江海呈象龜龍載<lb/>
文方握河沈璧封山紀石邁三五而不追踐八九之遙<lb/>
迹功既成矣世既貞矣信可以優游暇豫作樂崇徳者<lb/>
歟于時青鳥司開條風發歲粤上斯已惟暮之春同律<lb/>
<pb n="KR4h0132_WYG_352-8b"/>
克和草木自樂禊飲之日在兹風舞之情咸蕩去肅表<lb/>
乎時訓行慶動於天瞩載懷平圃乃睠芳林芳林園者<lb/>
福地奥區之湊丹陵若水之舊殷殷均乎姚澤膴膴尚<lb/>
於周原狹豐邑之未宏陋譙居之猶褊求中和而經處<lb/>
揆景緯以裁基飛觀神行虚檐雲構離房乍設層樓間<lb/>
起負朝陽而抗殿跨靈沼而浮榮鏡文虹於綺䟽浸蘭<lb/>
泉於玉砌幽幽叢薄秩秩斯干曲拂邅迴潺湲徑復新<lb/>
萍汎沚華桐發岫雜夭采於柔荑亂嚶聲於綿羽禁軒<lb/>
<pb n="KR4h0132_WYG_352-9a"/>
承幸清宫俟宴緹帷宿置帟幕宵懸既而滅宿澄霞登<lb/>
光辨色式道執殳展軨效駕徐鸞警節明鐘暢音七萃<lb/>
連鑣九斿齊軌建旗拂蜺揚葭振木魚甲煙聚貝胄星<lb/>
羅重英曲瑵之飾絶景追風之騎昭灼甄部駔駿函列<lb/>
虎視龍超雷駭電逝轟轟隱隱紛紛軫軫羗難得而稱<lb/>
計爾乃廻輿駐罕岳鎮淵停睟容有穆賓儀式序授几<lb/>
肆筵因流波而成次蕙肴芳醴任激水而推移葆佾陳<lb/>
階金匏在席戚奏翹舞籥動邠詩召鳴鳥於弇州追伶<lb/>
<pb n="KR4h0132_WYG_352-9b"/>
倫於嶰谷發叅差於王子傳妙靡於帝江正歌有闋羽<lb/>
觴無算上陳景福之賜下獻南山之壽信凱讌之在藻<lb/>
知和樂之食萍桑榆之陰不居草露之滋方渥有詔曰<lb/>
今日嘉㑹咸可賦詩凡四十有五人其辭云爾<lb/>
　　文選序<hi>梁蕭統</hi>
式觀元始眇覿𤣥風冬穴夏巢之時茹毛飲血之世世<lb/>
質民淳斯文未作逮乎伏羲氏之王天下也始畫八卦<lb/>
造書契以代結繩之政由是文籍生焉易曰觀乎天文<lb/>
<pb n="KR4h0132_WYG_352-10a"/>
以察時變觀乎人文以化成天下文之時義逺矣哉若<lb/>
夫椎輪為大輅之始大輅寧有椎輪之質増冰為積水<lb/>
所成積水曽微増氷之凛何哉蓋踵其事而増華變其<lb/>
本而加厲物既有之文亦宜然隨時變改難可詳悉嘗<lb/>
試論之曰詩序云詩有六義焉一曰風二曰賦三曰比<lb/>
四曰興五曰雅六曰頌至於今之作者異於古昔古詩<lb/>
之體今則全取賦名荀宋表之於前賈馬繼之於末自<lb/>
兹以降源流實繁述邑居則有慿虚亡是之作戒畋逰<lb/>
<pb n="KR4h0132_WYG_352-10b"/>
則有長楊羽獵之制若其紀一事詠一物風雲草木之<lb/>
興魚蟲禽獸之流推而廣之不可勝載矣又楚人屈原<lb/>
含忠履潔君匪從流臣進逆耳深思逺慮遂放湘南耿<lb/>
介之意既傷壹鬱之懷靡愬臨淵有懷沙之志吟澤有<lb/>
憔悴之容騷人之文自兹而作詩者蓋志之所之也情<lb/>
動於中而形於言關雎麟趾正始之道著桑間濮上亡<lb/>
國之音表故風雅之道粲然可觀自炎漢中葉厥塗漸<lb/>
異退傅有在鄒之作降将著河梁之篇四言五言區以<lb/>
<pb n="KR4h0132_WYG_352-11a"/>
别矣又少則三字多則九言各體互興分鑣並驅頌者<lb/>
所以㳺揚徳業褒讚成功吉甫有穆若之談季子有至<lb/>
矣之嘆舒布為詩既言如彼總成為頌又亦若此次則<lb/>
箴興於補闕戒出於弼匡論則析理精微銘則序事清<lb/>
潤美終則誄發圖像則讚興又詔誥教令之流表奏牋<lb/>
記之列書誓符檄之品弔祭悲哀之作答客指事之制<lb/>
三言八字之文篇辭引序碑碣誌狀衆制鋒起源流間<lb/>
出譬陶匏異器並為入耳之娛黼黻不同俱為悦目之<lb/>
<pb n="KR4h0132_WYG_352-11b"/>
翫作者之致蓋云備矣余監撫餘閑居多暇日厯觀文<lb/>
囿汎覽詞林未嘗不心逰目想移晷忘倦自姬漢以來<lb/>
眇焉悠邈時更七代數逾千祀詞人才子則名溢於縹<lb/>
囊飛文染翰則卷盈乎緗帙自非畧其蕪穢集其清英<lb/>
蓋欲兼功太半難矣若夫姬公之籍孔父之書與日月<lb/>
俱懸鬼神爭奥孝敬之準式人倫之師友豈可重以芟<lb/>
夷加之剪截老莊之作管孟之流蓋以立意為宗不以<lb/>
能文為本今之所選又亦畧諸若賢人之美詞忠臣之<lb/>
<pb n="KR4h0132_WYG_352-12a"/>
抗直謀夫之話辨士之端氷釋泉湧金相玉振所謂坐<lb/>
狙丘議稷下仲連之却秦軍食其之下齊國畱侯之發<lb/>
八難曲逆之吐六竒蓋乃事美一時語流千載槩見墳<lb/>
籍旁出子史若斯之流又亦繁博雖傳之簡牘而事異<lb/>
篇章今之所集亦所不取至於記事之史繫年之書所<lb/>
以褒貶是非紀别異同方之篇翰亦已不同若其讃論<lb/>
之綜緝詞采序述之錯比文華事出於沈思義歸乎翰<lb/>
藻故與夫篇什雜而集之逺自周室迄於聖代都為三<lb/>
<pb n="KR4h0132_WYG_352-12b"/>
十巻名曰文選云爾<lb/>
　　陶淵明集序<hi>蕭統</hi>
夫自衒自媒者士女之醜行不忮不求者明達之用心<lb/>
是以聖人韜光賢人遁世其故何也含徳之至莫踰於<lb/>
道親已之切無重於身故道存而身安道亡而身害處<lb/>
百齡之内居一世之中倐忽比之白駒寄寓謂之逆旅<lb/>
宜乎與大塊而榮枯隨中和而任放豈能戚戚勞於憂<lb/>
畏汲汲役於人間齊謳趙舞之娯八珍九鼎之食結駟<lb/>
<pb n="KR4h0132_WYG_352-13a"/>
連鑣之榮侈袂執圭之貴樂既樂矣憂亦隨之何倚伏<lb/>
之難量亦慶弔之相及智者賢人居之甚履薄冰愚夫<lb/>
貪士競之若泄尾閭玉之在山以見珍而終破蘭之生<lb/>
谷雖無人而猶芳莊周垂釣於濠伯成躬耕於野或貨<lb/>
海東之藥草或紡江南之落毛譬彼駌雛豈競鳶鴟之<lb/>
肉猶斯雜縣寧勞文仲之牲至如子常甯喜之倫蘇秦<lb/>
衞鞅之匹死之而不疑甘之而不悔主父偃言生不五<lb/>
鼎食死則五鼎烹卒如其言亦可痛矣又有楚子觀周<lb/>
<pb n="KR4h0132_WYG_352-13b"/>
受折於孫滿霍侯驂乗禍起於負芒饕餮之徒其流甚<lb/>
衆唐堯四海之主而有汾陽之心子晉天下之儲而有<lb/>
洛濱之志輕之若脱屣視之若鴻毛而況於他乎是以<lb/>
至人達士因以晦迹或懷玉而謁帝或被裘而負薪鼔<lb/>
楫清潭棄機漢曲情不在於衆事寄衆事以忘情者也<lb/>
有疑陶淵明之詩篇篇有酒吾觀其意不在酒亦寄酒<lb/>
為跡者也其文章不羣詞采精拔跌蕩昭章獨超衆類<lb/>
抑揚爽朗莫之與京横素波而傍流干青雲而直上語<lb/>
<pb n="KR4h0132_WYG_352-14a"/>
時事則指而可想論懷抱則曠而且真加以貞志不休<lb/>
安道苦節不以躬耕為恥不以無財為病自非大賢篤<lb/>
志與道汚隆孰能如此乎余素愛其文不能釋手尚想<lb/>
其徳恨不同時故加捜校粗為區目白璧微瑕惟在閒<lb/>
情一賦揚雄所謂勸百而諷一者卒無諷諫何足搖其<lb/>
筆端惜哉亡是可也并粗㸃定其傳編之於録嘗謂有<lb/>
能觀淵明之文者馳競之情遣鄙吝之意袪貪夫可以<lb/>
亷懦夫可以立豈止仁義可蹈抑乃爵禄可辭不必傍<lb/>
<pb n="KR4h0132_WYG_352-14b"/>
游泰華逺求柱史此亦有助於風教也<lb/>
　　梁元帝全徳志序<lb/>
老子言全徳歸厚莊周云全徳不刑吕覽稱全徳之人<lb/>
故以全徳創其名也此志隆大夫為首伊人有學有辨<lb/>
不貧不夭寳劒在前鼔瑟從後連環炙輠雍容率歲駟<lb/>
馬髙車優遊宴喜既令公侯踞掌復使要荒厥角入室<lb/>
生光豈非盛矣若乃河宗九策事等神鈎陽雍雙璧理<lb/>
歸𤣥感南陽樊重髙閤連雲北海公沙門人成市咨此<lb/>
<pb n="KR4h0132_WYG_352-15a"/>
八龍各傳一藝夾河兩郡家有萬石人生行樂止足為<lb/>
先但使樽酒不空坐客恒滿寧與孟嘗問琴承睫淚下<lb/>
中山聽樂悲不自禁同年而語也<lb/>
　　王文憲集序<hi>梁任昉</hi>
公諱儉字仲寳琅邪臨沂人也其先自秦至宋國史家<lb/>
諜具詳焉晉中興以來六世名徳為海内冠冕古語云<lb/>
仁人之利天道運行故吕䖍歸其佩刀郭璞筮以淮水<lb/>
若離剪之止殺吉駿之誠感葢有助焉公之生也誕受<lb/>
<pb n="KR4h0132_WYG_352-15b"/>
命世體三才之茂典踐得二之庶幾信乃昴宿垂芒徳<lb/>
精降祉有一於此蔚為帝師況乃淵角殊祥山庭異表<lb/>
望衢罕窺其術觀海莫測其瀾宏覽載籍博游才義若<lb/>
乃金版玉匱之書海上名山之㫖沈鬱澹雅之思離堅<lb/>
合異之談莫不總制清衷逓為心極斯固通人之所苞<lb/>
非虚明之絶境不可窮者其唯神用者乎然檢鏡所歸<lb/>
人倫異表雲屋天構匠者何工自函洛不守憲章中輟<lb/>
賀生達禮之宗蔡公儒林之亞闕典未補大備兹日至<lb/>
<pb n="KR4h0132_WYG_352-16a"/>
若齒危髪秀之老含經味道之生莫不北面人宗自同<lb/>
資敬性託夷逺少屏塵雜自非可以𢎞奬風流増益標<lb/>
勝未嘗畱心也期歲而孤叔父司空簡穆公早所器異<lb/>
年始志學家門禮訓皆折衷於公孝友之性豈伊橋梓<lb/>
夷雅之體無待韋弦汝郁之幼挺淳至黄琬之早標聰<lb/>
察曽何足尚年六歲襲封豫章侯拜日家人以公尚幼<lb/>
弗之先告既襲珪組對揚王命因便感咽若不自勝初<lb/>
宋明帝居蕃與公母武康公主素不協及即位有詔毁<lb/>
<pb n="KR4h0132_WYG_352-16b"/>
發舊塋投棄棺柩公以死固請誓不遵奉表啟酸切義<lb/>
感人神太宗聞而悲之遂無以奪也初拜秘書郎遷太<lb/>
子舎人以選尚公主拜駙馬都尉元徽初遷秘書丞於<lb/>
是采公曽之中經刋𢎞度之四部依劉歆七畧更撰七<lb/>
志葢嘗賦詩云稷契匡虞夏伊吕翼商周自是始有應<lb/>
務之迹生民属心矣時司徒袁粲有髙世之度脱落塵<lb/>
俗見公弱齡便望風推服歎曰衣冠禮樂盡在是矣時<lb/>
粲位亞台司公年始弱冠年勢不侔公與之抗禮因贈<lb/>
<pb n="KR4h0132_WYG_352-17a"/>
粲詩要以歲暮之期申以止足之戒粲荅詩云老夫亦<lb/>
何寄之子照清襟服闋拜司徒右長史出為義興太守<lb/>
風化之美奏課為㝡還除給事黄門侍郎旬日遷尚書<lb/>
吏部郎参選昔毛玠之清公李重之識㑹兼之者公也<lb/>
俄遷侍中以慜侯始終之職固辭不拜補太尉右長史<lb/>
時聖武定業肇基王命寤寐風雲實資人傑是以宸居<lb/>
膺列宿之表圖緯著王佐之符俄遷左長史齊臺既建<lb/>
以公為尚書右僕射領吏部時年二十八宋末艱虞百<lb/>
<pb n="KR4h0132_WYG_352-17b"/>
王澆季禮紊舊宗樂傾恒軌自朝章國紀典彛備物奏<lb/>
議符策文辭表記素意所不蓄前古所未行皆取定俄<lb/>
頃神無滯用太祖受命以佐命之功封南昌縣開國公<lb/>
食邑二千户建元二年遷尚書左僕射領選如故自營<lb/>
郃分司盧欽兼掌譽望所歸允集兹日尋表解選詔加<lb/>
侍中又授太子詹事侍中僕射如故固辭侍中改授散<lb/>
騎常侍餘如故太祖崩遺詔以公為侍中尚書令鎮國<lb/>
将軍永明元年進號衛將軍二年以本官領丹陽尹六<lb/>
<pb n="KR4h0132_WYG_352-18a"/>
輔殊風五方異俗公不謀聲訓而楚夏移情故能使解<lb/>
劒拜仇歸田息訟前郡尹溫太真劉真長或功銘鼎彛<lb/>
或徳標素尚臭味風雲千載無爽親加弔祭表薦孤遺<lb/>
逺協神期用彰世祀時簡穆公薨以撫養之恩特深恒<lb/>
慕表求解職有詔不許國學初興華夷慕義經師人表<lb/>
允兹望實復以本官領國子祭酒三年解丹陽尹領太子少<lb/>
傅餘悉如故挂服捐駒前良取則卧轍棄子後予胥怨<lb/>
皇太子不矜天姿俯同人範師友之義穆若金蘭又領<lb/>
<pb n="KR4h0132_WYG_352-18b"/>
本州大中正頃之解職四年以本號開府儀同三司餘<lb/>
悉如故謙光愈逺大典未申六年又申前命七年固辭<lb/>
選任帝所重違詔加中書監猶參掌選事長輿追專車<lb/>
之恨公曾甘鳳池之失夫奔競之塗有自來矣以難知<lb/>
之性恊易失之情必使無訟事深𢎞誘公提衡惟允一<lb/>
紀於兹拔竒取異興微繼絶望側階而容賢候景風而<lb/>
式典春秋三十有八七年五月三日薨於建康官舎皇<lb/>
朝軫慟儲鉉傷情有識銜悲行路掩泣豈直舂者不相<lb/>
<pb n="KR4h0132_WYG_352-19a"/>
功女寢機而已哉故痛深衣冠悲纒教義豈非功深砥<lb/>
礪道邁舟航没世遺愛古之益友追贈太尉侍中中書<lb/>
監如故給節加羽葆鼔吹増班劒為六十人謚曰文憲<lb/>
禮也公在物斯厚居身以約玩好絶於耳目布素表於<lb/>
造次室無姬姜門多長者立言必雅未嘗顯其所長持<lb/>
論從容未嘗言人所短𢎞長風流許與氣類雖單門後<lb/>
進必加善誘勗以丹霄之價𢎞以青㝠之期公銓品人<lb/>
倫各盡其用居厚者不矜其多處薄者不怨其少窮涯<lb/>
<pb n="KR4h0132_WYG_352-19b"/>
而反盈量知歸皇朝以治定制禮功成作樂思我民譽<lb/>
緝熈帝圖雖張曹爭論於漢朝荀摯競爽於晉世無以<lb/>
仰模淵㫖取則後昆每荒服請罪逺夷慕義宣威授指<lb/>
實寄宏畧理積則神無忤往事感則説情斯來無是巳<lb/>
之心事隔於容謟罕愛憎之情理絶於毁譽造理常若<lb/>
可干臨事每不可奪約已不以亷物𢎞量不以容非攻<lb/>
乎異端歸之正義公生自華宗世務簡隔至於軍國逺<lb/>
圖刑政大典既道在廊廟則理擅民宗若乃明練世務<lb/>
<pb n="KR4h0132_WYG_352-20a"/>
鑒達治體懸然天得不謀成心求之載籍翰牘所未紀<lb/>
訊之遺老耳目所不接至若文案自環主者百數皆深<lb/>
文為吏積習成姦畜筆削之刑懷輕重之意公乗理照<lb/>
物動必研幾當時嗟服若有神道豈非希世之儁民瑚<lb/>
璉之宏器昉行無異操才無異能得奉名節迄將一紀<lb/>
一言之譽東陵侔於西山一面之榮鄭璞踰於周寳士<lb/>
感知已懷此何極出入禮闈朝夕舊館瞻棟宇而興慕<lb/>
撫身名而悼恩公自幼及長述作不倦固以理窮言行<lb/>
<pb n="KR4h0132_WYG_352-20b"/>
事該軍國豈直彫章縟采而已哉若乃統體必善綴賞<lb/>
無地雖楚趙羣才漢魏衆作曾何足云昉嘗以筆札見<lb/>
知思以薄技效徳是用綴緝遺文永貽世範為如千巻<lb/>
所撰古今集記今書七志為一家之言不列於集集錄<lb/>
如左<lb/>
　　詹事徐府君集序<hi>王僧孺</hi>
君禀靈川岳懸精辰象早炤珪璋夙表岐嶷孝睦天禀<lb/>
友愛㝠深故以事顯家庭聲著同族年十八見召為國<lb/>
<pb n="KR4h0132_WYG_352-21a"/>
子生曵裾持巻實華庠壁有均閉户靡因餘竈每攝齊<lb/>
函丈左右属目蓄以鄰几之性加以入神之資聞一知<lb/>
二師逸功倍遊魏闕而不殊江海入朝廷而靡異山林<lb/>
未嘗投刺權門驅車戚里遨遊梁董去來賈郭時春秋<lb/>
猶少人爵未崇而清風嘉譽震灼朝野非直俯致貴仕<lb/>
故可坐享通侯而緤馬懸車閉門髙枕恥為詭遇試此<lb/>
行藏及皇運聿興重氛載廓若藏器待時猶合符契陵<lb/>
扶搖而髙鶩排閶闔而容與故位隨徳顯任與事隆重<lb/>
<pb n="KR4h0132_WYG_352-21b"/>
以姿儀端潤趨盼淹華寳佩鳴風豐貂映日從容帷扆<lb/>
綽有餘輝自綢繆軒陛十有餘載溫樹靡答露事不詶<lb/>
省中之言無漏席下之迹不疑故以主聖臣賢應同符<lb/>
璽以石投水如鱗縱壑行稱表綴言成模楷猶復忘彼<lb/>
豐愉安兹素薄衣同屢補食等三杯車服不事鮮明室<lb/>
宇畏其彫奐九徳無遺百行備舉至於専心六典精頤<lb/>
必深汎逰羣籍菁華無棄搦札含毫必𢎞靡麗摛綺縠<lb/>
之思鬱風霞之情質不傷文麗而有體<lb/>
<pb n="KR4h0132_WYG_352-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_352-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百五十二<lb/>
</p>
<p>
</p>
  </div>
</body>
</text>
</TEI>
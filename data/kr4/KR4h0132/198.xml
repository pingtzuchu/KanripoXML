<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百九十八</head> <lb/>
    <p>
<pb n="KR4h0132_WYG_198-1a"/>
欽定四庫全書<lb/>
　文章辨體彚選巻一百九十八<lb/>
　　　　　　　　　　　　眀　賀復徵　編<lb/>
符命<lb/>
　劉勰曰兹文為用盖一代之典章也搆位之始宜眀<lb/>
　大體樹骨於訓典之區選言於宏冨之路使意古而<lb/>
　不晦於深文今而不墜於淺義吐光芒辭成亷鍔則<lb/>
　為偉矣雖復道極數殚終然相襲而日新其来者必<lb/>
<pb n="KR4h0132_WYG_198-1b"/>
　超前轍焉<lb/>
　　封禪書<hi>漢司馬相如</hi>
伊上古之初肇自顥穹生民歴選列辟以迄於秦率邇<lb/>
者踵武逖聼者風聲紛綸葳蕤湮滅而不稱者不可勝<lb/>
數也繼昭夏崇號謚畧可道者七十有二君㒺若淑而<lb/>
不昌疇逆失而能存軒轅之前遐哉邈乎其詳不可得<lb/>
聞也五三六經載籍之傳維可觀也書曰元首眀哉股<lb/>
肱良哉因斯以談君莫盛於唐堯臣莫賢於后稷后稷<lb/>
<pb n="KR4h0132_WYG_198-2a"/>
創業於唐公劉發迹於西戎文王改制爰周郅隆大行<lb/>
越成而後陵夷衰微千載無聲豈不善始善終哉然無<lb/>
異端慎所由於前謹遺教於後耳故軌迹夷易易遵也<lb/>
湛恩濛涌易豐也憲䖍著眀易則也垂統理順易繼也<lb/>
是以業隆於襁褓而崇冠於二后揆厥所元終都攸卒<lb/>
未有殊尤絶迹可考於今者也然猶躡梁父登㤗山建<lb/>
顯號施尊名大漢之德熢涌原泉沕潏漫衍旁魄四塞<lb/>
雲搏霧散上暢九垓下泝八埏懷生之類沾濡浸潤恊<lb/>
<pb n="KR4h0132_WYG_198-2b"/>
氣橫流武節飄逝邇陿㳺原逈濶泳沫首惡湮没闇昧<lb/>
昭晰昆蟲闓澤囘首面内然後囿騶虞之珍羣徼麋鹿<lb/>
之怪獸導一莖六穗於庖犧雙觡共抵之獸獲周餘珍<lb/>
放龜於岐招翠黃乘龍於沼鬼神接靈圉賔於閒舘竒<lb/>
物譎詭俶黨窮變欽哉符瑞臻兹猶以為薄不敢道封<lb/>
禪盖周躍魚隕杭休之以燎微夫斯之為符也以登介<lb/>
丘不亦恧乎進譲之道何其爽歟於是大司馬進曰陛<lb/>
下仁育群生義征不憓諸夏樂貢百蠻執贄德侔徃初<lb/>
<pb n="KR4h0132_WYG_198-3a"/>
功無與二休烈浹洽符瑞衆變期應紹至不特創見意<lb/>
者㤗山梁父設壇場望幸盖號以况榮上帝垂恩儲祉<lb/>
將以薦成陛下謙譲而弗發挈三神之驩缺王道之儀<lb/>
羣臣恧焉或謂且天為質闇示珍符固不可辭若然辭<lb/>
之是㤗山靡記而梁父靡幾也亦各並時而榮咸濟厥<lb/>
世而屈説者尚可稱於後而云七十二君乎夫修德以<lb/>
錫符奉符以行事不為進越故聖王弗替而修理地祗<lb/>
謁欵天神勒功中嶽以彰至尊舒盛徳發號榮受厚福<lb/>
<pb n="KR4h0132_WYG_198-3b"/>
以浸黎元皇皇哉此天下之壯觀王者之丕業不可<lb/>
貶也願陛下全之而後因雜薦紳先生之畧術使獲曜<lb/>
日月之末光絶炎以展采錯事猶兼正列其義祓飾厥<lb/>
文作春秋一藝將襲舊六為七攄之無窮俾萬世得激<lb/>
清流揚微波蜚英聲騰茂實前聖之所以永保鴻名而<lb/>
常為稱首者用此宜命掌故悉奏其義而覽焉於是天<lb/>
子沛然改容曰愉乎朕其試哉乃遷思逥慮總公卿之<lb/>
議詢封禪之事詩大澤之慱廣符瑞之冨乃作頌曰自<lb/>
<pb n="KR4h0132_WYG_198-4a"/>
我天覆雲之油油甘露時雨厥壌可㳺滋液渗漉何生<lb/>
不育嘉穀六穗我穡曷蓄非唯雨之又潤澤之非唯徧<lb/>
之汜布<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之萬物熈熈懷而慕思名山顯位望君之来<lb/>
君乎君乎侯不邁哉般般之獸樂我君囿白質黑章其<lb/>
儀可嘉<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
                    <graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>睦睦君子之態盖聞其聲今觀其来厥塗<lb/>
靡從天瑞之徵兹亦於舜虞氏以興濯濯之麟㳺彼靈<lb/>
畤孟冬十月君徂郊祀馳我君輿帝用享祉三代之前<lb/>
盖未嘗有宛宛黃龍興德而升采色炫燿煥炳輝煌正<lb/>
<pb n="KR4h0132_WYG_198-4b"/>
陽顯見覺寤黎蒸於傳載之云受命所乘厥之有章不<lb/>
必諄諄依類托寓喻以封巒披藝觀之天人之際已交<lb/>
上下相發允荅聖王之徳兢競翼翼故曰於興必慮衰<lb/>
安必思危是以湯武至尊嚴不失肅祇舜在假典顧省<lb/>
厥遺此之謂也<lb/>
　　劇秦美新<hi>揚雄</hi>
諸吏中散大夫臣雄稽首再拜上封事皇帝陛下臣雄<lb/>
經術淺薄行能無異數䝉渥恩㧞擢倫比與羣賢並愧<lb/>
<pb n="KR4h0132_WYG_198-5a"/>
無以稱職臣伏惟陛下以至聖之德龍興登庸欽眀尚<lb/>
古作民父母為天下主執粹精之道鏡照四海聼聆風<lb/>
俗愽覽廣包參天貳地兼并神眀配五帝冠三王開闢<lb/>
以来未之聞也臣誠樂昭著新徳光之罔極往時司馬<lb/>
相如作封禪一篇以彰漢氏之休臣常有顛眴病恐一<lb/>
旦先犬馬填溝壑所懷不章長恨黃泉敢竭肝膽寫腹<lb/>
心作劇秦美新一篇雖未究萬分之一亦臣之極思也<lb/>
臣雄稽首再拜以聞曰<lb/>
<pb n="KR4h0132_WYG_198-5b"/>
權輿天地未祛睢睢盱盱或𤣥而萌或黃而牙𤣥黃剖<lb/>
判上下相嘔爰初生民帝王始存在乎混混茫茫之時<lb/>
亹聞罕漫而不昭察世莫得而云也厥有云者上罔顯<lb/>
於羲皇中莫盛於唐虞邇彌著於成周仲尼不遭用春<lb/>
秋因斯發言神眀所祚兆民所託罔不云道徳仁義禮<lb/>
智獨秦崛起西戎邠荒岐雍之疆因㐮文宣靈之僣跡<lb/>
立基孝公茂惠文奮昭荘至政破從擅衡并吞六國遂<lb/>
稱乎始皇盛從鞅儀韋斯之邪政馳騖起剪恬賁之用<lb/>
<pb n="KR4h0132_WYG_198-6a"/>
兵剗滅古文刮語燒書弛禮崩樂塗民耳目遂欲流唐<lb/>
漂虞滌殷蕩周㸐除仲尼之篇籍自勒功業改制度軌<lb/>
量咸稽之於秦紀是以耆儒碩老抱其書而逺遜禮官<lb/>
愽士巻其舌而不談来儀之鳥肉角之獸狙獷而不臻<lb/>
甘露嘉醴景曜浸潭之瑞潛大茀經霣巨狄鬼信之妖<lb/>
發神歇靈繹海水羣飛二世而亡何其劇歟帝王之道<lb/>
競競乎不可離已夫能貞而眀之者窮祥瑞囬而昧之<lb/>
者極妖愆上覽古在昔有慿應而尚缺焉壞徹而能全<lb/>
<pb n="KR4h0132_WYG_198-6b"/>
故若古者稱堯舜威侮者䧟桀紂况盡汛掃前聖数千<lb/>
載功業専用已之私而能享祐者哉㑹漢祖龍騰豐沛<lb/>
奮迅宛葉自武關與項羽戮力咸陽創業蜀漢發跡三<lb/>
秦克項山東而帝天下擿秦政惨酷尤煩者應時而蠲<lb/>
如儒林刑辟歴紀圖典之用稍増焉秦餘制度項氏爵<lb/>
號雖違古而猶襲之是以帝典闕而不補王綱弛而未<lb/>
張道極數殚闇忽不還逮至大新受命上帝還資后土<lb/>
顧懐𤣥符靈契黃瑞湧出滭浡沕潏川流海渟雲動風<lb/>
<pb n="KR4h0132_WYG_198-7a"/>
偃霧集雨散誕彌八圻上陳天庭震聲日景炎光飛響<lb/>
盈塞天淵之間必有不可辭譲云爾於是乃奉若天命<lb/>
窮寵極崇與天剖神符地合靈契創億兆規萬世竒偉<lb/>
倜儻譎詭天祭地事其異物殊怪存乎五威將帥班乎<lb/>
天下者四十有八章登假皇穹鋪衍下土非新室其疇<lb/>
離之卓哉煌煌真天子之表也若夫白鳩丹烏素魚斷<lb/>
虵方斯蔑矣受命甚易格来甚勤昔帝纉王皇纉帝随<lb/>
前踵古或無為而治或損益而亡豈知新室委心積意<lb/>
<pb n="KR4h0132_WYG_198-7b"/>
儲思垂務旁作穆穆眀旦不寐勤勤懇懇者非秦之為<lb/>
與夫不勤勤則前人不當不懇懇則覺徳不剴是以發<lb/>
秘府覽書林遥集乎文雅之囿翺翔乎禮樂之場𦙍殷<lb/>
周之失業紹唐虞之絶風懿律嘉量金科玉條神卦靈<lb/>
兆古文畢發煥炳照耀靡不宣臻式軨軒旂旗以示之<lb/>
掦和鸞肆夏以節之施黼黻衮冕以昭之正嫁娶送終<lb/>
以尊之親九族淑賢以穆之夫改定神祇上儀也欽修<lb/>
百祀咸秩也眀堂雍臺壮觀也九廟長壽極孝也制成<lb/>
<pb n="KR4h0132_WYG_198-8a"/>
六經洪業也北懷單于廣徳也若復五爵度三壤經井<lb/>
田免人役方甫刑匡馬法恢崇祇庸爍徳懿和之風廣<lb/>
彼搢紳講習言諫箴誦之途振鷺之聲充庭鴻鸞之黨<lb/>
漸階俾前聖之緒布濩流衍而不韞櫝郁郁乎煥哉天<lb/>
人之事盛矣鬼神之望允塞羣公先正㒺不夷儀姦宄<lb/>
㓂賊罔不振威紹少典之苗著黃虞之裔帝典闕者已<lb/>
補王綱弛者已張炳炳麟麟豈不懿哉厥被風濡化者<lb/>
京師沈潛甸内匝洽侯衛厲揭要荒濯沐而術前典廵<lb/>
<pb n="KR4h0132_WYG_198-8b"/>
四民迄四嶽増封㤗山禪梁父斯受命者之典業也盖<lb/>
受命日不暇給或不受命然猶有事矣况堂堂有新正<lb/>
丁厥時崇嶽渟海通凟之神咸設壇場望受命之臻焉<lb/>
海外遐方信延頸企踵回面内嚮喁喁如也帝者雖勤<lb/>
惡可以已乎宜命賢哲作帝典一篇奮三為一襲以示<lb/>
来人摛之㒺極令萬世常戴巍巍履栗栗臭馨香含甘<lb/>
實鏡純粹之至精聆清和之正聲則百工伊凝庻績咸<lb/>
熈荷天衢提地釐斯天下之上則已庶可試哉<lb/>
<pb n="KR4h0132_WYG_198-9a"/>
　　典引<hi>班固</hi>
臣固言永平十七年臣與賈逵傳毅杜矩展隆郗萌等<lb/>
召詣雲龍門小黃門趙宣持秦始皇帝本紀問臣等曰<lb/>
太史遷下賛語中寧有非耶臣對此贊賈誼過秦篇云<lb/>
向使子嬰有庸主之才僅得中佐秦之社稷未宜絶也<lb/>
此言非是即召臣入問本聞此論非耶將見問意開悟<lb/>
耶臣具對素聞知狀詔因曰司馬遷著書成一家言揚<lb/>
名後世至以身陷刑之故反微文刺譏貶損當世非誼<lb/>
<pb n="KR4h0132_WYG_198-9b"/>
士也司馬相如洿行無節但有浮華之辭不周於用至<lb/>
於疾病而遺忠主上求取其書竟得頌述功徳言封禪<lb/>
事忠臣効也至是賢遷逺矣臣固常伏刻誦聖論昭眀<lb/>
好惡不遺微細緣事斷誼動有規矩雖仲尼之因史見<lb/>
意亦無以加臣固被學最舊受恩浸深誠思畢力竭情<lb/>
昊天㒺極臣固頓首頓首伏維相如封禪靡而不典揚<lb/>
雄美新典而亡實然皆㳺掦後世垂為舊式臣固才朽<lb/>
不及前人盖詠雲門者難為音觀随和者難為珍不勝<lb/>
<pb n="KR4h0132_WYG_198-10a"/>
區區竊作典引一篇雖不足雍容眀盛萬分之一猶啟<lb/>
發憤懣覺悟童䝉光揚大漢軼聲前代然後退入溝壑<lb/>
死而不朽臣固愚戇頓首頓首曰<lb/>
太極之元兩儀始分烟烟煴煴有沈而奥有浮而清沉<lb/>
浮交錯庻類混成肇命民主五徳初起同於草昧𤣥混<lb/>
之中踰繩越契寂寥而亡詔者系不得而綴也厥有氏<lb/>
號紹天闡繹莫不開元於太昊皇初之首上哉夐乎其<lb/>
書猶得而修也亞斯之代通變神化凾光而未曜若夫<lb/>
<pb n="KR4h0132_WYG_198-10b"/>
上稽乾則降承龍翼而炳諸典謨以冠徳卓絶者莫崇<lb/>
乎陶唐陶唐舎𦙍而禪有虞有虞亦命夏后稷契熈載<lb/>
越成湯武股肱既周天乃歸功元首將授漢劉俾其承<lb/>
三季之荒末值亢龍之災孽懸象闇而恒文乖彜倫斁<lb/>
而舊章缺故先命𤣥聖使綴學立制宏亮洪業表相祖<lb/>
宗贊掦迪喆備哉燦爛真神眀之式也雖臯陶衡旦宻<lb/>
勿之輔比兹褊矣是以高光二聖宸居其域時至氣動<lb/>
乃龍見淵躍拊翼而未舉則威靈紛紜海内雲蒸雷動<lb/>
<pb n="KR4h0132_WYG_198-11a"/>
電熛胡縊莽分尚不涖其誅然後欽若上下恭揖羣后<lb/>
正位度宗有於徳不台淵穆之譲靡號師矢敦奮撝之<lb/>
容盖以膺當天之正統受克譲之歸運蓄炎上之烈精<lb/>
藴孔佐之𢎞陳云爾洋洋乎若徳帝者之上儀誥誓所<lb/>
不及已鋪觀二代洪纎之度其賾可探也並開迹於一<lb/>
簣同受侯甸之服奕世勤民以方伯統牧乘其命賜彤<lb/>
弧黃鉞之威用討韋顧黎崇之不恪至於叅伍華夏京<lb/>
遷鎬亳遂自北面虎螭其師革滅天邑是故誼士華而<lb/>
<pb n="KR4h0132_WYG_198-11b"/>
不敦武稱未盡濩有慙徳不其然與亦猶於穆猗那翕<lb/>
純繳繹以崇嚴祖考殷薦宗配帝發祥流慶對越天地<lb/>
者舄奕乎千載豈不克自神眀哉誕略有常審言行於<lb/>
篇籍光藻朗而不渝耳矧夫赫赫聖漢巍巍唐基泝測<lb/>
其源乃先孕虞育夏甄殷陶周然後宣二祖之重光襲<lb/>
四宗之緝熈神靈日照光被六幽仁風翔乎海表威靈<lb/>
行乎鬼區慝亡囬而不冺微胡𤨏而不頥故夫顯定三<lb/>
才昭登之績匪堯不興鋪聞遺策在下之訓匪漢不𢎞<lb/>
<pb n="KR4h0132_WYG_198-12a"/>
厥道至於經緯乾坤出入三光外運渾元内霑毫芒性<lb/>
類循理品物咸亨其巳乆矣盛哉皇家帝世徳臣列辟<lb/>
功君百王榮鏡宇宙尊無與亢乃始䖍鞏勞謙兢兢業<lb/>
業貶成抑定不敢論制作至於遷正黜色賔監之事渙<lb/>
揚㝢内而禮官儒林純用篤誨之士不傳祖宗之髣髴<lb/>
雖云優慎無乃蕙與於是三事岳牧之寮僉爾而進曰<lb/>
陛下仰監唐典中述祖則俯蹈宗軌躬奉天經惇睦辨<lb/>
章之化洽巡靖黎蒸懐保鰥寡之惠浹燔瘞縣沉肅祗<lb/>
<pb n="KR4h0132_WYG_198-12b"/>
羣神之禮備是以来儀集羽族於觀魏肉角馴毛宗於<lb/>
外囿擾緇文皓質於郊升黃輝采鱗於沼甘露宵零於<lb/>
豐草三足軒翥於茂樹若乃嘉穀靈草竒獸神禽應圖<lb/>
合牒窮祥極瑞者朝夕坰牧日月邦畿卓犖乎方州洋<lb/>
溢乎要荒昔姬有素雉朱烏𤣥秬黃□之事耳君臣動<lb/>
色左右相趨濟濟翼翼峨峨如也盖用昭眀寅畏承聿<lb/>
懷之福亦以寵靈文武貽燕後昆覆以懿鑠豈其為身<lb/>
而有顓辭也若然受之亦宜勤恁旅力以充厥道啓恭<lb/>
<pb n="KR4h0132_WYG_198-13a"/>
館之金縢御東序之秘寳以流其占夫圗書亮章天哲<lb/>
也孔繇先命聖孚也體行徳本正性也逢吉丁辰景命<lb/>
也順命以創制因定以和神答三靈之蕃祉展放唐之<lb/>
眀文兹事體大而允寤寐次於聖心瞻前顧後豈蔑清<lb/>
廟憚勅天命乎伊考自遂古乃降戾爰兹作者七十有<lb/>
四人有不俾而假素㒺光度而遺章今其如台而獨闕<lb/>
也是時聖上固已垂精㳺神苞舉藝文屢訪群儒諭咨<lb/>
故老與之斟酌道徳之淵源肴覈仁義之林藪以望元<lb/>
<pb n="KR4h0132_WYG_198-13b"/>
符之臻焉既感羣后之讜辭又悉五繇之碩慮矣將絣<lb/>
萬嗣揚洪輝奮景炎扇遺風播芳烈乆而愈新用而不<lb/>
竭汪汪乎丕天之大律其疇能亘之哉唐哉皇哉皇哉<lb/>
唐哉<lb/>
　　大唐封禪文<hi>唐張説</hi>
皇唐六葉開元神武皇帝再受命致太平乃封岱宗禪<lb/>
社首鑿石紀號天文煥發儒臣志美立碣祠壇曰天之<lb/>
贊唐不惟舊矣溥有形而歸景罄無外而宅心百有八<lb/>
<pb n="KR4h0132_WYG_198-14a"/>
年於兹矣皇帝攘内難而啓新命戴睿宗而纉舊服宇<lb/>
宙更闢朝廷始位盖羲軒氏之造皇圗也九族敦序百<lb/>
姓昭明萬邦咸和黎人於變立土圭以步歴革銅渾以<lb/>
正天盖唐虞氏之張帝道也天地四時六官著禮井田<lb/>
三壌五圻成賦廣九廟以尊祖定六律以和神盖三代<lb/>
之設王制也王公卿士儼然進曰休哉陛下孝至於天<lb/>
政合乎道前年祈后土人獲大穣間歳祀圜丘日不奄<lb/>
朔感祥以祈聖因事以觀天天文交合其則不逺意者<lb/>
<pb n="KR4h0132_WYG_198-14b"/>
喬丘埽路望翠華之来上帝儲恩俟蒼璧之禮乆矣焉<lb/>
可專譲而廢舊勛羣臣固言勤帝知罪至於再至於三<lb/>
帝乃挹之曰欽崇天道俯率佳話恐徳不類敢憚於勤<lb/>
其撰廵狩之儀求封禪之故既而禮官不戒而備軍政<lb/>
不謀而輯天姥練日雨師洒道六甲按隊八陣警蹕孟<lb/>
冬仲旬乘輿乃出千旗雲引萬㦸林行霍濩燐爛飛熖<lb/>
揚精原野為之震動草木為之風生歴羣縣省謡俗問<lb/>
百年舉百祀興墜典葺闕政攸徂之人室家相慶萬方<lb/>
<pb n="KR4h0132_WYG_198-15a"/>
縱觀千里如堵城邑連歡丘陵聚舞其中垂白之老樂<lb/>
過以泣不圗蒿里之魂復見乾封之事堯雲往舜日還<lb/>
神華靈鬰熳爛乎穹壌之間庶官百辟羌夷蠻貊褒城<lb/>
之後譲王之客序立於禮神之塲髦頭弩牙鐵馬金簇<lb/>
介胄如雲旗幟如火逺布於清禁之野於是乎以天正<lb/>
上元法駕徐進屯千乘於平路留群臣於谷口皇帝御<lb/>
六龍陟萬仭獨與一二元老執事之人出天門臨日觀<lb/>
次沆瀣宿巉巗赤霄可接白雲在下庚寅祀高祖於上<lb/>
<pb n="KR4h0132_WYG_198-15b"/>
封以配上帝命衆官於下位以享衆神皇帝冕裘登壇<lb/>
奠獻俯僂叶金奏佾羽舞撞黃鐘揚大吕開閶闔與天<lb/>
語清將信公奉斗布度懋建皇極勤恤蒼生昭嘏乎未<lb/>
兆禳災乎未萌上下傳節而禮成樂遍福夀同<hi>缺</hi>而帝<lb/>
賜神策乃檢玉牒於中頂揚柴燎於高天庻<hi>缺</hi>誠之上<lb/>
逹若慿㷔而駕烟日轡方旅神心餘眷五色雲起拂馬<lb/>
以随人萬歳山呼從天而至地越翌日尊睿宗侑地祇<lb/>
而禮社首遂張大樂覲東后國風惟舊無黜幽削爵之<lb/>
<pb n="KR4h0132_WYG_198-16a"/>
誅王澤惟新有眚災大賚之慶不浃日至化洽於人心<lb/>
不崇朝景福遍於天下然後藏金匱於祏室逥玉鸞於<lb/>
上都煌煌乎真聖朝之能事而高代之盛節者也於斯<lb/>
之時華戎殊俗異音同歎曰丘合多雨山峻多雲豈有<lb/>
大舉百萬之師剋期千里之外及行事之日則天無㸃<lb/>
翳地無纎塵嚴冬變為韶景寒風鬰為和氣非至徳其<lb/>
孰能動天如此其順者乎或曰祭泰圻主先后非禮歟<lb/>
曰是禮也非宜也王者父事天母事地侑神崇孝無嫌<lb/>
<pb n="KR4h0132_WYG_198-16b"/>
可也且無柴瘞外事帝王主之蒸嘗内事后妃助之是<lb/>
開元正人倫革弊禮起百王之法也故令千載睋末光<lb/>
聆絶韻咀甘實潄芳潤爍𤣥妙之至精流不已之淑聲<lb/>
臣説作<hi>缺</hi>吿於神眀四皇墳而六帝典雖吉甫亦莫能<lb/>
名徒採彼與人之詩曰大矣哉惟天為大惟皇則之率<lb/>
我萬國受天之祺子孫百代人神共保綏之云爾而已<lb/>
矣<lb/>
　　貞符<hi>桞宗元</hi>
<pb n="KR4h0132_WYG_198-17a"/>
負罪臣宗元惶恐言臣所貶州流人吴武陵為臣言董<lb/>
仲舒對三代受命之符誠然非耶臣曰非也何獨仲舒<lb/>
爾自司馬相如劉向掦雄班彪彪子固皆沿襲嗤嗤推<lb/>
古瑞物以配天命其言類淫巫瞽史誑亂後代不足以<lb/>
知聖人立極之本顯至徳掦大功甚失厥趣臣為尚書<lb/>
郎時嘗著貞符言唐家正徳受命於生人之意累積厚<lb/>
乆宜享無極之義本末閎闊㑹貶逐中輟不克備究武<lb/>
陵即叩頭邀臣此大事不宜以辱故休缺使聖王之典<lb/>
<pb n="KR4h0132_WYG_198-17b"/>
不立無以抑詭類㧞正道表覈萬代臣不勝奮激即具<lb/>
為書念終泯沒蠻夷不聞於時獨不為也茍一眀大道<lb/>
施於人世死無所憾用是以决宗元稽首拜手以聞曰<lb/>
孰稱古初樸䝉空侗而無争厥流以訛越乃奮敓鬬怒<lb/>
振専動肆為淫威曰是不知道惟人之初總總而生林<lb/>
林而羣雪霜風雨雷雹暴其外於是乃知架巢空穴挽<lb/>
草木取皮革饑渴牝牡之欲敺其内於是乃知噬禽獸<lb/>
咀果穀合偶而居交焉而争暌焉而鬬力大者搏齒利<lb/>
<pb n="KR4h0132_WYG_198-18a"/>
者齧爪剛者决羣衆者軋兵良者殺披披藉藉草野塗<lb/>
血然後强有力者出而治之往往為曹於險阻號令起<lb/>
而君臣什伍之法立徳紹者嗣道怠者奪於是有聖人<lb/>
焉曰黃帝逰其兵車交貫乎其内一統類齊制量然猶<lb/>
大公之道不克建於是有聖人焉曰堯置州牧四岳持<lb/>
而綱之立有徳有功有能者叅而維之運臂率指屈伸<lb/>
把握莫不統率堯年老舉聖人而禪焉大公乃克建由<lb/>
是觀之厥初㒺匪極亂而後稍可為也非徳不類故仲<lb/>
<pb n="KR4h0132_WYG_198-18b"/>
尼叙書於堯曰克眀峻徳於舜曰濬哲文眀於禹曰文<lb/>
命祗承於帝於湯曰克寛克仁彰信兆民於武王曰有<lb/>
道曽孫稽揆典誓貞哉惟兹徳實受命之符以奠永祀<lb/>
後之妖淫嚚昬好怪之徒乃始陳大電大虹𤣥鳥巨跡<lb/>
白狼白魚流火之烏以為符斯為詭譎闊誕其可羞也<lb/>
而莫知本於厥貞漢用大䖍克懐於有氓登賢庸能濯<lb/>
痍煦寒以瘳以熈兹其為符也而其妄臣乃下取虺蛇<lb/>
上引天光推類號休用夸誣於無知氓増以騶虞神鼎<lb/>
<pb n="KR4h0132_WYG_198-19a"/>
脇敺慫惥俾束之㤗山石閭作大號謂之封禪皆尚書<lb/>
所無有莽述承効卒奮驁逆其後有賢帝曰光武克綏<lb/>
天下復承舊物猶崇赤伏以玷厥徳魏晉而下尨亂鈎<lb/>
裂厥符不貞邦用不靖亦罔克乆駮乎無以議為也積<lb/>
大亂至於隋氏環四海以為鼎跨九垠以為罏㸑以毒<lb/>
燎煽以虐㷔其人沸湧灼爛號呼騰蹈莫有救止於是<lb/>
大聖有起丕降霖雨濬滌盪沃蒸為清氛疎為冷風人<lb/>
皆漻然休然相晞以生相持以成相瀰以寧琢斮屠剔<lb/>
<pb n="KR4h0132_WYG_198-19b"/>
膏流節離之禍不作而人乃克完平舒愉尸其肌膚以<lb/>
逹於夷途焚坼扺掎奔走轉徙之害不作而人乃克鳩<lb/>
類集族歌舞悦懌用祇於元徳徒奮袒呼犒迎義旅讙<lb/>
動六合至於麾下大盗豪據阻命遏徳義威殄戮咸墜<lb/>
厥緒無劉於虐人乃並受休嘉去隋氏克歸於唐躑躅<lb/>
謳歌灝灝和寧帝庸威栗惟人之為敬奠厥賦積藏於<lb/>
下是謂豐國鄉為義廩歛發謹飭歳丁大侵人以有年<lb/>
簡於厥刑不殘而懲是謂嚴威小属而支大生而孥愷<lb/>
<pb n="KR4h0132_WYG_198-20a"/>
悌祇敬用底於理凡其所欲不謁而獲凡其所惡不祈<lb/>
而息四夷稽服不作兵革不竭貨力丕掦於後嗣用垂<lb/>
於帝式十聖濟厥理孝仁平寛惟祖之則澤乆而逾深<lb/>
仁増而益高人之戴唐永永無窮是故受命不於天於<lb/>
其人休符不於祥於其仁惟人之仁匪祥於天匪祥於<lb/>
天兹惟貞符哉未有䘮仁而乆者也未有恃祥而夀者<lb/>
也商之王以桑穀昌以雉雊大宋之君以法星夀鄭以<lb/>
龍衰魯以麟弱白雉亡漢黃犀死莽惡在其為符也不<lb/>
<pb n="KR4h0132_WYG_198-20b"/>
勝唐徳之代光紹眀濬深鴻龎大保人斯無疆宜薦於<lb/>
郊廟文之雅詩祇吿於徳之休帝曰諶哉乃黜休祥之<lb/>
奏究貞符之奥思徳之所未大求仁之所未備以極於<lb/>
邦治以敬於人事其詩曰<lb/>
於穆敬徳黎人皇之惟貞厥符浩浩將之仁凾於膚刅<lb/>
莫畢屠澤熯於㸑<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>炎以澣殄厥凶徳乃敺乃夷懿其<lb/>
休風是煦是吹父子熈熈相寧以嬉賦徹而藏厚我糗<lb/>
粻刑輕以清我肌靡傷貽我子孫百代是康十聖嗣於<lb/>
<pb n="KR4h0132_WYG_198-21a"/>
理仁后之子子思孝父易患於已拱之戴之神具爾宜<lb/>
載揚於雅承天之嘏天之誠神宜鍳於仁神之曷依宜<lb/>
仁之歸濮沿於北祝栗於南幅員西東祇乃一心祀唐<lb/>
之紀後天罔墜祝皇之壽與地咸乆曷徒祝之心誠篤<lb/>
之神恊人同道以告之俾彌億萬年不震不危我代之<lb/>
延永永毗之仁増以崇曷不爾思有號於天僉曰嗚呼<lb/>
咨爾皇靈無替厥符<lb/>
　<lb/>
<pb n="KR4h0132_WYG_198-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百九十八<lb/>
</p>
<p>
</p>
  </div>
</body>
</text>
</TEI>
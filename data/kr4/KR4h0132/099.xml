<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九十九</head> <lb/>
    <p>
<pb n="KR4h0132_WYG_099-1a"/>
欽定四庫全書<lb/>
　文章辨體彚選巻九十九<lb/>
　　　　　　　　　　　　明　賀復徵　編<lb/>
疏十三<lb/>
　　論方技鄭普思疏<hi>唐李邕</hi>
陛下躬政日淺有九重之嚴未聞道路横議今藉藉皆<lb/>
言普思馮詭惑説妖祥陛下不知猥見驅使孔子曰詩<lb/>
三百一言以蔽之曰思無邪陛下誠以普思術可致長<lb/>
<pb n="KR4h0132_WYG_099-1b"/>
生則爽鳩氏且因之永有天下非陛下乃今可得能致<lb/>
神人邪秦漢且因之永有天下非陛下乃今可得能致<lb/>
佛法耶梁武帝且因之永有天下非陛下乃今可得能<lb/>
鬼道耶墨翟干寳且各獻其主永有天下非陛下乃今<lb/>
可得自古堯舜稱聖者臣觀所以行皆在人事敦睦九<lb/>
族平章百姓不聞以鬼神道治天下惟陛下省察<lb/>
　　救夫李邕疏<hi>温氏</hi>
邕少習文章疾惡如讐不容於衆邪佞切齒諸儒側目<lb/>
<pb n="KR4h0132_WYG_099-2a"/>
頻謫逺郡削跡朝端不啻十載嵗時感歎聞者傷懐屬<lb/>
國家有事泰山法駕旋路邕獻牛酒例䝉恩私妾聞正<lb/>
人用則佞人憂邕之禍端故自此始且邕比任外官卒<lb/>
無一毁天意暫顧罪過旋生諺曰士無賢不肖入朝見<lb/>
嫉惟陛下明察邕初䝉訊責便繫牢户水不入口者踰<lb/>
五日氣息奄奄惟吏是聴事生吏口廹邕手書貸人蠶<lb/>
種以為枉法市羅貢奉指為奸贓於時匭使朝堂守捉<lb/>
嚴固號天訴地誰肯為聞泣血去國投骨荒裔永無還<lb/>
<pb n="KR4h0132_WYG_099-2b"/>
期妾願使邕得充一卒効力王事膏塗朔邉骨糞沙壤<lb/>
成邕夙心<lb/>
　　請代李邕死䟽<hi>孔璋</hi>
明主舉能而捨過取才而棄行烈士抗節勇者不避死<lb/>
故晉用林父不以過漢任陳平不以行禽息隕身不祈<lb/>
生北郭碎首不愛死向若林父誅陳平死百里不用晏<lb/>
嬰見逐是晉無赤狄之土漢無天子之尊秦不强齊不<lb/>
覇矣伏見陳州刺史邕剛毅忠烈難不茍免往者折二<lb/>
<pb n="KR4h0132_WYG_099-3a"/>
張之角挫韋氏之鋒雖身受謫屈而奸謀沮鮮即邕有<lb/>
功於國且邕所能者拯孤恤窮救乏賙恵家無私聚今<lb/>
聞坐贓下吏死在旦夕臣聞生無益於國者不若殺身<lb/>
以明賢臣願以六尺之軀膏鈇鉞以代邕死臣與邕生<lb/>
平不欵曲臣知有邕邕不知有臣臣不逮邕明矣夫知<lb/>
賢而舉仁也任人之患義也獲二善以死臣又何求伏惟<lb/>
陛下寛邕之死使率徳改行興林父曲逆之功臣得瞑<lb/>
目附禽息北郭之迹大願畢矣若以陽和方始重行大<lb/>
<pb n="KR4h0132_WYG_099-3b"/>
戮則臣請伏劍不敢煩有司皇天后土實聞臣言昔吴<lb/>
楚反漢得劇孟則不憂夫以一賢而敵七國之衆伏惟<lb/>
敷含垢之道棄瑕之義逺思劇孟近取於邕况告成岱<lb/>
宗天地更新赦而復論人誰無罪惟明主圖之臣聞士<lb/>
為知己者死臣不為死者所知而甘之死者非特惜邕<lb/>
賢亦以成陛下矜能之慈<lb/>
　　諫坊邑渾脱疏<hi>吕元泰</hi>
國家者至公之神器一正則難傾一傾則難正今中興<lb/>
<pb n="KR4h0132_WYG_099-4a"/>
政化之始幾微之際可不慎哉自頃營寺塔度僧尼施<lb/>
與不絶非所謂急務也林胡數叛獯虜内侵帑蔵虚竭<lb/>
户口亡散天下人失業不謂太平邉兵未觧不謂無事<lb/>
水旱為災不謂年登倉廩未實不謂國富而乃驅役饑<lb/>
凍彫鏤木石營搆不急勞費日深恐非陛下中興之要<lb/>
也比見坊邑相索為渾脫隊駿馬胡服名曰蘇莫遮旗<lb/>
鼓相當軍陣勢也騰逐喧噪戰争象也錦繡夸競害女<lb/>
工也督歛貧弱傷政體也胡服相歡非雅樂也渾脱為<lb/>
<pb n="KR4h0132_WYG_099-4b"/>
號非美名也安可以禮義之朝法胡虜之俗詩云京邑<lb/>
翼翼四方是則非先王之禮樂而示則於四方臣所未<lb/>
諭<lb/>
　　諫𤣥宗不令突厥入仗馳射䟽<hi>吕向</hi>
臣聞鴟梟不鳴未為瑞鳥豺虎雖伏豈齊仁獸是由醜<lb/>
性毒行乆務常積故也今夫突厥者正與此類安忍殘<lb/>
賊莫顧君親陛下持武義臨之修文徳来之既慴威靈<lb/>
又沐聲教以力以勢不得不庭故稽顙稱臣奔命遣使<lb/>
<pb n="KR4h0132_WYG_099-5a"/>
陛下乃能收其傾效雜以從官赴封禪之禮叅玉帛之<lb/>
㑹此徳業自盛固不可名焉因復詔許侍逰召入禁仗<lb/>
仰英姿之四照送神藝之百發恩意俱極誠無得踰焉<lb/>
乃更賜以馳逐使操弓矢競飛鏃於前同獲獸之樂是<lb/>
屑畧大過未敢取也雖聖胸豁達與物無猜而愚臣徘<lb/>
徊與時加慄儻此等各懐犬吠交肆盗憎荆卿詭動何<lb/>
羅竊至蹔逼嚴蹕稍冐清塵悔將何及<lb/>
　　自陳疏<hi>杜甫</hi>
<pb n="KR4h0132_WYG_099-5b"/>
先臣恕預以来承儒守官十一世迨審言以文章顯中<lb/>
宗時臣賴緒業自七嵗屬辭且四十年然衣不盖體常<lb/>
寄食於人竊恐轉死溝壑伏惟天子哀憐之若令執先<lb/>
臣故事拔泥塗之乆辱則臣之述作雖不足鼔吹六經<lb/>
至沈鬱頓挫随時敏給揚雄枚臯可企及也有臣如此<lb/>
陛下其忍棄之<lb/>
　　請誅程元振疏<hi>柳伉</hi>
臣出身事君忝備近宻夙有志願銘之在心若遭艱危<lb/>
<pb n="KR4h0132_WYG_099-6a"/>
必死王事當今日之際是臣死之秋將死之言庻禆萬<lb/>
一特乞陛下少垂聴覽則甘就鼎鑊且天生四夷皆習<lb/>
戰鬬輕走易北獨有犬戎數萬之師犯闗度隴歴秦渭<lb/>
牧汾涇曽不血刃直至城闕館糓向有三載緜地數踰<lb/>
千里謀臣不為陛下陳一言武士不為陛下效一戰各<lb/>
擕卒伍剽刼閭閻汙辱宫闈燒焚陵寢者何故此將帥<lb/>
之心叛陛下也自朝義東㓕廽紇北歸陛下以為智力<lb/>
所能神明所賛委權近貴失意元勲日引月長浸成大<lb/>
<pb n="KR4h0132_WYG_099-6b"/>
禍陛下侍臣載路多士盈庭竟無一人折檻牽裾犯顔<lb/>
逥慮至使北捐汾浦西失秦川者何故此公卿之心叛<lb/>
陛下也陛下出城之日鑾駕未動京師百姓刼奪府庫<lb/>
城外百姓更相殺戮者何故此三輔之心叛陛下也自<lb/>
九月二十八日聞有警急十月一日下詔徴兵至今幾<lb/>
四十日矣天下兵一人不至何故此四海之心叛陛下<lb/>
也近自京輔逺至海隅文武百寮志皆離叛雖有朝恩<lb/>
戮力陜郡堅城陛下獨能長守社稷乎今臣所言四者<lb/>
<pb n="KR4h0132_WYG_099-7a"/>
皆叛陛下以為虚邪實邪若以為實陛下以今日之事<lb/>
為安邪危邪若以為危陛下豈得髙枕而卧不决大計<lb/>
臣聞良醫之療病也必審觀病源當病投藥若不當病<lb/>
療之無益陛下知今日之病何因至此臣實知之請言<lb/>
其故何者天下之心皆恨陛下不練士卒踈逺賢良委<lb/>
任宦官離間将相以至於此陛下必欲救今日之急存<lb/>
宗廟社稷即請斬元振之首懸示天下盡出内使配𨽻<lb/>
諸州以朝恩勲勞㽞在左右仍以神䇿兵馬逥付漢官<lb/>
<pb n="KR4h0132_WYG_099-7b"/>
使朝臣百寮每日坐議左右使令盡用文武然後明詔<lb/>
大下削去尊號引過歸已深自刻責誓與下寮将相率<lb/>
徳勵行後宫嬪妃且移别院與宰相已下晝夜論政下<lb/>
詔云若天下勲臣知予自新許予改過即召募将士来<lb/>
赴朝廷若以為舊惡未悛修身有闕則帝王大噐敢妨<lb/>
聖賢聽天下所徃也陛下若納臣此言行臣所請一月<lb/>
之内天下兵馬若不雲集闕下臣請闔門寸斬以謝陛<lb/>
下伏乞陛下讀臣此表一二十徧親與朝廷商量事若<lb/>
<pb n="KR4h0132_WYG_099-8a"/>
可行則自處置不用露臣此表臣今日上表即知萬死<lb/>
但願行之死無所恨陛下若違臣所請更無長䇿社復<lb/>
重事伏惟陛下審圖之<lb/>
　　諫晏朝疏<hi>李渤</hi>
今日入閣陛下不時見羣臣羣臣皆布路跛倚夫跛倚<lb/>
形諸外則憂思結諸内憂倦既積災釁必生小則為旱<lb/>
為孽大則為兵為亂禮三諫不聴則逃之陛下新即位<lb/>
臣至三諫恐危及社稷又左右常侍職規諷循黙不事<lb/>
<pb n="KR4h0132_WYG_099-8b"/>
若設官不責實不如罷之<lb/>
　　諫餌丹藥疏<hi>裴潾</hi>
臣聞除天下之害者受天下之利共天下之樂者饗天<lb/>
下之福故上自黄帝顓頊堯舜禹湯下及周文王武王<lb/>
咸以功濟生靈徳配天地故天皆報之以上夀垂祚於<lb/>
無疆伏見陛下以大孝安宗廟以至仁牧黎元自踐祚<lb/>
已来剗積代之妖兇開削平之洪業而禮敬宰輔待以<lb/>
終始内能大斷外寛小故夫此神功聖化皆自古聖主<lb/>
<pb n="KR4h0132_WYG_099-9a"/>
明君所不及陛下躬親行之實光映千古矣是則天地<lb/>
神祇必報陛下以山岳之夀宗廟聖靈必福陛下以億<lb/>
萬之齡四海蒼生咸祈陛下以覆載之永自然萬靈保<lb/>
祐聖夀無疆伏見自去年已来諸處頻薦藥術之士有<lb/>
韋山甫桺泌等或更相稱引迄今狂謬薦送漸多臣伏<lb/>
以真仙有道之士皆匿其名姓無求於世潛遯山林㓕<lb/>
影雲壑惟恐人見惟懼人聞豈肯干謁公卿自鬻其術<lb/>
今者所有誇眩藥術者必非知道之士咸為求利而来<lb/>
<pb n="KR4h0132_WYG_099-9b"/>
自言飛鍊為神以誘權貴賄賂大言怪論驚聽惑時及<lb/>
其假偽敗露曽不耻於逃遁如此情狀豈可保信其術<lb/>
親餌其藥哉禮曰夫人食味别聲被色而生者也春秋<lb/>
左氏傳曰味以行氣氣以實志又曰水火醯醢鹽梅以<lb/>
烹魚肉宰夫和之齊之以味君子食之以平其心夫三<lb/>
牲五榖禀自五行發為五味盖天地生之所以奉人也<lb/>
是以聖人節而食之以致康强逢吉之福若夫藥石者<lb/>
前聖以之療疾盖非常食之物况金石皆含酷烈熱毒<lb/>
<pb n="KR4h0132_WYG_099-10a"/>
之性加以燒治動經嵗月既兼烈火之氣必恐難為防<lb/>
制若乃逺徴前史則秦漢之君皆信方士如盧生徐福<lb/>
欒大李少君其後皆奸偽事發其藥竟無所成事著史<lb/>
記漢書皆可驗視禮曰君之藥臣先嘗之親之藥子先<lb/>
嘗之臣子一也臣願所有金石鍊藥人及所薦之人皆<lb/>
先服一年以考其真偽則自然明驗矣伏惟元和聖文<lb/>
神武法天應道皇帝陛下合日月照臨之明禀乾元利<lb/>
貞之徳崇正若指南受諫如轉規是必發精金之刃斷<lb/>
<pb n="KR4h0132_WYG_099-10b"/>
可疑之網所有藥術虚誕之徒伏乞特賜罷遣禁其幻<lb/>
惑使浮雲盡徹朗日增輝道化侔羲農悠乆配天地實<lb/>
在此矣伏以貞觀已来左右起居有禇遂良杜正倫吕<lb/>
向韋述等咸能竭其忠誠悉心規諫小臣謬參侍從職<lb/>
奉起居侍從之中最近左右傳曰近臣盡規則近侍之<lb/>
臣上達忠欵實其本職也<lb/>
　　止藥餌疏<hi>李徳裕</hi>
臣聞道之髙者莫如廣成𤣥元人之聖者莫若軒皇孔<lb/>
<pb n="KR4h0132_WYG_099-11a"/>
子昔軒皇問廣成子理身之要何以長乆廣成子云無<lb/>
視無聴抱神以静形將自正神将自清無勞子形無揺<lb/>
子精乃可長生慎守其一以處其和故我修身千二百<lb/>
嵗矣吾形未嘗衰又云得吾道者上為皇而下為王𤣥<lb/>
元語孔子云去子之驕氣與多欲態色與滛志是皆無<lb/>
益於子之身吾所告子者是已故軒皇發謂天之歎孔<lb/>
子興猶龍之感前聖於道不其至乎伏惟文武大孝廣<lb/>
聖皇帝陛下稽𤣥祖之訓修軒皇之術凝神閒館物色<lb/>
<pb n="KR4h0132_WYG_099-11b"/>
異人将以覿氷雪之姿屈順風之請恭惟聖感必降真<lb/>
仙若使廣成𤣥元混迹而至語陛下之道授陛下之言<lb/>
以臣度思無出於此臣所慮赴召者必怪迂之士苟合<lb/>
之徒使物淖冰以為小術衒耀邪僻蔽欺聰明如文成<lb/>
五利無一可驗臣所以三年之内四奉詔書未敢以一<lb/>
人塞詔實有所懼臣又聞前代帝王雖好方士未敢有<lb/>
服其藥者故漢書稱黄金可成以為飲食噐則益夀又<lb/>
髙宗朝劉道合𤣥宗朝孫甑生皆成黄金二祖竟不敢<lb/>
<pb n="KR4h0132_WYG_099-12a"/>
服盖以宗廟社稷之重不可輕易此事炳然具載國史<lb/>
以臣微見儻陛下睿思精求必致真隠惟問保和之術<lb/>
不求藥餌之功縱使必成黄金止可充於玩好則九廟<lb/>
靈鑒必當慰悦寰海兆庶誰不懽心臣思罄愚衷以禆<lb/>
𤣥化輙陳懇欵伏積兢皇<lb/>
　　請旌劉蕡直言疏<hi>李郃</hi>
陛下御正殿求直言使人得自奮臣才志懦劣不能質<lb/>
古今是非使陛下聞未聞之言行未行之事忽忽内思<lb/>
<pb n="KR4h0132_WYG_099-12b"/>
愧羞神明今蕡所對敢空臆盡言至皇王之成敗陛下<lb/>
所防閑時政之安危不私所料又引春秋為據漢魏以<lb/>
来無與蕡比有司以言渉訐忤不敢聞自詔書下萬口<lb/>
籍籍歎其誠鯁至於垂泣謂蕡指切左右畏近臣銜怒<lb/>
變興非常朝野惴息誠恐忠良道窮綱紀遂絶季漢之<lb/>
亂復興於今以陛下仁聖近臣故無害忠良之謀以宗<lb/>
廟威嚴近臣故無速敗亡之禍指事取驗何懼直言且<lb/>
陛下以直言召天下士蕡以直言副陛下所問雖訐必<lb/>
<pb n="KR4h0132_WYG_099-13a"/>
容雖過當奨書於史䇿千古光明使萬有一蕡不幸死<lb/>
天下必曰陛下隂殺讜直結讎海内忠義之士皆憚誅<lb/>
夷人心一揺無以自觧况臣所對不及蕡逺甚内懐愧<lb/>
耻自謂賢良奈人言何乞囬臣所授以旌蕡直臣逃茍<lb/>
且之慙朝有公正之路陛下免天下之疑顧不美哉<lb/>
　　請追癸巳日詔疏<hi>羅隱</hi>
嵗貢賤臣隠既以文不得意且抱犬馬之疾於長安夏<lb/>
五月京畿旱癸巳日聞詔大京兆用噐水鑪香蒲蕭絳<lb/>
<pb n="KR4h0132_WYG_099-13b"/>
幢軰致於坊市門將所以用舊法而召雨也臣踴起病<lb/>
榻間以為明天子憂人雖禹舜不如是之勤幸甚幸甚<lb/>
臣又聞水旱與天地同出茍時或然不可以倉卒除去<lb/>
今秦地旱已逾月矣而陛下禱祀亦以頻矣天之髙地<lb/>
之厚五嶽之緜亘四瀆之宏逺陛下命百執事啓祈外<lb/>
何嘗不以心祝之雖莖稿苗乾而百姓不怨嗟者其感<lb/>
陛下之誠深也今以蒲蕭軰為請者豈陛下為其靈於<lb/>
嶽瀆者乎夫嶽瀆視陛下之公輔列陛下之土田茍陛<lb/>
<pb n="KR4h0132_WYG_099-14a"/>
下憂則嶽瀆亦宜憂矣受祭據封者尚未能為陛下出<lb/>
力彼蒲蕭軰復何足以動天臣為陛下不取也臣又聞<lb/>
天之有雨澤猶陛下之有渥恩雨澤可以委曲干之則<lb/>
陛下渥恩亦可以委曲干之矣臣聞天子有左右史将<lb/>
所以記事記言然後付太史氏臣必恐其得以容易編<lb/>
牘今冐死請追癸巳日詔茍若陛下落十六聖之教訓<lb/>
雖五種栖野而百姓不暇掇豈蒲蕭軰之所及乎哉昔<lb/>
殷湯之代不以旱為災仁聖之君在上也今旱未及殷<lb/>
<pb n="KR4h0132_WYG_099-14b"/>
代而陛下憂已過臣請因旱以賀萬姓俾其知陛下心<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻九十九<lb/>
</p>
<p>
</p>
  </div>
</body>
</text>
</TEI>
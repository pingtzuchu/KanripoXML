<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百九十六</head> <lb/>
    <p>
<pb n="KR4h0132_WYG_396-1a"/>
欽定四庫全書<lb/>
　文章辨體彚選巻三百九十六<lb/>
　　　　　　　　　　　　明　賀復徵　編<lb/>
論五<lb/>
　　武王誅討論<hi>明方孝孺</hi>
余讀春秋見其紀時書事少者止一二言多者不過數<lb/>
十言斷斷然傳其所信而不敢肆竊嘗疑之以為當時<lb/>
史官所載必詳矣孔子曷不盡舉而書之奚為簡畧若<lb/>
<pb n="KR4h0132_WYG_396-1b"/>
是哉及觀左氏穀梁公羊三子之傳各述其所聞甚詳<lb/>
或曲説以傳經或因經而搆事肆情極論無復顧忌初<lb/>
若可喜徐而推之率多虛詞而鮮事實往往不足以得<lb/>
其要領而愈致人之惑然後知孔子謹嚴其詞若不敢<lb/>
盡者憂天下後世之至也孔子嘗繫易以辭矣反覆詰<lb/>
難至於理彰意竭而後止何獨於春秋而不盡其辭蓋<lb/>
道可以智窮而事必以實著與其循疑而失實以為後<lb/>
世害不若著其可信者之為愈也故曰多聞闕疑又曰<lb/>
<pb n="KR4h0132_WYG_396-2a"/>
吾猶及史之闕文也此孔子之意也司馬遷之為史記<lb/>
其志以作春秋自疑亦非不知春秋者矣至於記載往<lb/>
昔之事奇聞怪説無所不錄而於三代之本紀多背經<lb/>
而信傳好立異而誣聖人其他微者未足論若武王與<lb/>
紂之事見於書最詳而遷乖亂之尤甚牧野之兵非武王<lb/>
之志也聖人之不幸也武成載其時事但曰一戎衣天下<lb/>
大定不書紂之死者為武王諱且不忍書也他書謂紂自<lb/>
焚死意為近之武王之於紂非有深讐宿怨特為民去亂<lb/>
<pb n="KR4h0132_WYG_396-2b"/>
耳當斯時使紂悔過遷善武王必不興師而踰孟津及紂<lb/>
兵已北使紂不死而降武王必將封之以百里之邑俾奉<lb/>
其宗廟必不忍加兵於其身也况紂已死乎吾意武王見<lb/>
紂之死也必踊而哭之命商之羣臣以禮葬之矣豈復有<lb/>
餘怒及其既死之身乎遷乃謂武王至紂死所三射之躬<lb/>
斬其首懸於太白之旗又斬其二嬖妾懸於小白之旗此<lb/>
皆戰國薄夫之妄言齊東野人之語非武王之事遷信而<lb/>
取之謬也漢髙祖魏文帝皆中才之主非有聖智之度髙<lb/>
<pb n="KR4h0132_WYG_396-3a"/>
祖猶能不殺子嬰文帝猶能奉山陽終其身曽謂武王聖<lb/>
人而忍其君至此乎吾決知其不然矣茍信遷之言是使<lb/>
後世强臣凌上者葅醢其君而援武王以藉口其禍君臣<lb/>
之大義不亦甚哉吾故辨之以為好奇信怪者之戒<lb/>
　　唐論<hi>方孝孺</hi>
有志於非常之功者必有非常之禍常者聖人之所務<lb/>
非常者君子之所惡而非常之功尤天道之所不與也<lb/>
人未嘗不欲有功也而不可有喜功之心以有功為喜<lb/>
<pb n="KR4h0132_WYG_396-3b"/>
必以無功為恥茍自恥其無功乃急於成功不顧難易<lb/>
而為之天下必有受其害者矣先王之治天下為其所<lb/>
當為而不强其所難為使天下民物各循其性終身行<lb/>
之猶有不及何暇他務哉後世之君多好徼功於夷狄<lb/>
故其衰也常受夷狄之禍而唐為尤甚皆太宗啟之也<lb/>
古之人君非不欲廣地衆民非不能攘逺代亂而未嘗<lb/>
以逞於夷狄者知夷狄之不可以仁義懐不足以兵力<lb/>
取而恐為中國之患也甘心於異類者必有禍馮婦之<lb/>
<pb n="KR4h0132_WYG_396-4a"/>
子孫多死於虎學王良之術者多死於踶嚙非惟力不<lb/>
武而習不精殆天道也太宗既平羣雄而盡有海内其<lb/>
心思立希世間見之功以夸示後嗣命將出師獵夷虜<lb/>
之窟而獮之縲其酋長致之闕下襲以冠帶而俾之宿<lb/>
衛當其盛時自謂胡粤一家三王五帝之所未有至於<lb/>
𤣥宗盡用胡人為邊將任以疆埸之事祿山思明遂因<lb/>
之以起而唐幾於亡其後二百年間回鶻突厥吐蕃之<lb/>
冦不絶於邊郡盜賊之興卒自伐南詔始而五代四主<lb/>
<pb n="KR4h0132_WYG_396-4b"/>
皆出於雜胡徳光桀黠遂子臨中國之主而號令宇内自<lb/>
晉以䧏受夷狄之禍亦未有若唐者也較其成功僅快適<lb/>
於一時而流患儲害厯二十餘世而不止太宗之支庻始<lb/>
翦於武氏再覆於禄山黄巢殱之崔𦙍朱温芟之太宗於<lb/>
民有徳不宜若是酷也寧知非喜功之報耶西漢之主惟<lb/>
武帝喜功最甚武帝諸子鮮不以惡終蓋兵之凶也久矣<lb/>
創業而以兵取者必有天禍喜功好刑者必難乎其後不<lb/>
得已而用兵若湯武之為心在拯民而不在圖利庶乎可<lb/>
<pb n="KR4h0132_WYG_396-5a"/>
免哉不然是以一時之功易無窮之禍也<lb/>
　　宋髙宗論<hi>劉定之</hi>
康王前嘗為質於金營而宋使姚平仲刼營金疑其非親<lb/>
王且嘗與較射而連發中的意其將家子因郤還之洎宋<lb/>
復遣王奉使講解而為民所遮止因此得脱而遂繼宋統<lb/>
盖天留之也使其在圍城中則與諸王并俘以北矣昔者<lb/>
周漢宗室皆分封於宇内非獨資之如泰山磐石得以固<lb/>
其存不幸而亡矣死灰復然猶得以續其統又不幸而統<lb/>
<pb n="KR4h0132_WYG_396-5b"/>
絶矣苗裔蔓衍猶得以保其姓周東遷而晉以强宗為霸<lb/>
主糾合諸侯為周輿衛至於戰國而燕韓魏居七雄之三<lb/>
以祀姬姓之祖禰秦虎視東周不敢吞者數百年自載籍<lb/>
以來未有若周之長所謂固其存者也漢懲吳濞楚戊之<lb/>
强而犯上盡封各國支庶以裂其壤至於哀平之際宗室<lb/>
載屬籍者十二萬人莫不據士民之上有王公之勢莽既<lb/>
盜漢而光武兄弟呼於南陽此十二萬人者近逺嚮應故<lb/>
東京之復舊物易於反掌靈獻之末表琮焉璋猶能崛强<lb/>
<pb n="KR4h0132_WYG_396-6a"/>
荆益以資昭烈之興所謂續其統者也唐宋則不然其宗<lb/>
室皆聚居於京師故朱温篡唐而徳王等九人一日同沈<lb/>
於九曲池濮王等數百人一夜同阬於龍興寺女真取宋<lb/>
而惟康王以出使孟后以被廢二人得脱其舉宗北遷卒<lb/>
見屠於完顔亮無一人幸免蓋無以保其姓矣夫聚居之<lb/>
也樂其易防制此利之小者而其後有大害觀於唐宋可<lb/>
見矣分封之也惡其難約束此害之小者而其後有大利<lb/>
觀於周漢可見矣蘇子瞻諸人言封建之害胡明仲諸人<lb/>
<pb n="KR4h0132_WYG_396-6b"/>
言封建之利各有其説而未嘗言其大利害見於繼世之<lb/>
後如此然則有天下者為其子孫計可以無疑於此矣抑<lb/>
宋統之幸不絶而天留康王以續之何也曰汴宋二百年<lb/>
矣仁如慶厯元祐之日多不仁如熙豐崇宣之日少其不<lb/>
仁也民怨之而其仁也民憐之其怨之也足以亡而其憐<lb/>
之也足以不絶民之意即天之意也善得天者得於民而<lb/>
已矣善得民者以其仁而已矣<lb/>
　　宋太祖傳位論<hi>陸侹</hi>
<pb n="KR4h0132_WYG_396-7a"/>
或曰杜后賢后也知古今識義理其於境外之戒三從之<lb/>
道知之素矣臨終而奸大命豈其本心與然則何如曰太<lb/>
宗之謀也陳橋之事太宗與有力焉覬覦之萌久矣無所<lb/>
施其計而逞其詐故佹言於太后借其臨終之口以為他<lb/>
日之地耳然則太后何以聽之曰長君幼兒之説動其利<lb/>
害之情次及廷美之言觸其愛少子之念故不覺其言之<lb/>
入而信之深也豈料其賊心機智也哉然則太宗有黨乎<lb/>
曰有昔漢景帝欲以位傳梁王竇嬰直之以漢約其事遂<lb/>
<pb n="KR4h0132_WYG_396-7b"/>
寢趙普受顧命不惟不能諫又從而和之豈非其黨而然<lb/>
與他日慮太祖之或變也又上表以請之以堅其盟而固<lb/>
其心又何待於已誤再誤之然而後知其奸哉嗚呼太祖<lb/>
何負於普耶豈特趙普為太宗之黨廷臣皆其黨也昔者<lb/>
漢文帝即位未幾羣臣請願建太子以重宗廟社稷宋祖<lb/>
即位十有七年之久曽無一人建此議者豈非盡為太宗<lb/>
乎或又曰太祖創業股肱心腹之臣布列内外恩深而義<lb/>
固何至於是也曰不然太祖既不能樂然從母之命以付<lb/>
<pb n="KR4h0132_WYG_396-8a"/>
其弟又不能毅然守禮之經以立其子遲疑兩端久而<lb/>
不決誰肯佐不斷之主以犯赤族之誅哉故為天下之<lb/>
主而無斷奸雄生心而忠良攜貳不致禍敗者幾希世<lb/>
皆以宋氏之禍由於杜后之失言太宗之奸逆而不知<lb/>
藝祖醖釀以成之也<lb/>
　　鄭荘公論<hi>鍾惺</hi>
元年春正月不書即位攝也攝者何將致之桓而成先<lb/>
君之志也將致之桓而成先君之志者不欲成其為君<lb/>
<pb n="KR4h0132_WYG_396-8b"/>
也没而諡隱公是國人君之矣國人君之兩盡之謂也<lb/>
穀梁傳曰隠十年無正隱不自正也此不書即位之意<lb/>
也自處之道也元年有正所以正隱也此没而諡隱公<lb/>
之意也人處隱公之道也春秋之義也<lb/>
　　漢髙帝論<hi>鍾惺</hi>
取天下者在得其大勢不在戰守之勝敗得失也如奕<lb/>
者然妙處不過數着全局在我而小小利鈍不計焉項<lb/>
羽殺義帝漢擊之雖使楚破漢於睢水可也項王怨黥<lb/>
<pb n="KR4h0132_WYG_396-9a"/>
布漢得使隨何説降之雖使楚擊破布可也此楚讓漢<lb/>
妙着也漢王不得王闗中封於蜀燒所過棧道以齊王<lb/>
田榮反書遺項王項王以此無西憂漢心雖使楚奪漢<lb/>
闗中可也彭越反梁地往來苦楚兵絶其糧食雖使楚<lb/>
擊破越可也此漢自得妙着也楚方自賀戰勝而不知<lb/>
漢有天下之局已定於此數着矣妙着有數端焉我與<lb/>
敵之所共敵失之而我得之者曰先着我發之於此而<lb/>
敵不得備之於彼者曰警着敵備之於此而我引之於<lb/>
<pb n="KR4h0132_WYG_396-9b"/>
彼使不得至此者曰鬆着我與敵俱不得與傍出而中<lb/>
起之敵所不利即為我所利者曰應着我不求勝而不<lb/>
可敗而卒以此取勝者曰隱着取天下之勢不越此數<lb/>
端而已<lb/>
　<lb/>
　<lb/>
　<lb/>
　文章辨體彚選巻三百九十六<lb/>
<pb n="KR4h0132_WYG_396-10a"/>
欽定四庫全書<lb/>
　文章辨體彚選巻三百九十六<lb/>
　　　　　　　　　　　　明　賀復徵　編<lb/>
論五<lb/>
　　武王誅討論<hi>明方孝孺</hi>
余讀春秋見其紀時書事少者止一二言多者不過數<lb/>
十言斷斷然傳其所信而不敢肆竊嘗疑之以為當時<lb/>
史官所載必詳矣孔子曷不盡舉而書之奚為簡畧若<lb/>
<pb n="KR4h0132_WYG_396-10b"/>
是哉及觀左氏穀梁公羊三子之傳各述其所聞甚詳<lb/>
或曲説以傳經或因經而搆事肆情極論無復顧忌初<lb/>
若可喜徐而推之率多虛詞而鮮事實往往不足以得<lb/>
其要領而愈致人之惑然後知孔子謹嚴其詞若不敢<lb/>
盡者憂天下後世之至也孔子嘗繫易以辭矣反覆詰<lb/>
難至於理彰意竭而後止何獨於春秋而不盡其辭蓋<lb/>
道可以智窮而事必以實著與其循疑而失實以為後<lb/>
世害不若著其可信者之為愈也故曰多聞闕疑又曰<lb/>
<pb n="KR4h0132_WYG_396-11a"/>
吾猶及史之闕文也此孔子之意也司馬遷之為史記<lb/>
其志以作春秋自疑亦非不知春秋者矣至於記載往<lb/>
昔之事奇聞怪説無所不錄而於三代之本紀多背經<lb/>
而信傳好立異而誣聖人其他微者未足論若武王與<lb/>
紂之事見於書最詳而遷乖亂之尤甚牧野之兵非武王<lb/>
之志也聖人之不幸也武成載其時事但曰一戎衣天下<lb/>
大定不書紂之死者為武王諱且不忍書也他書謂紂自<lb/>
焚死意為近之武王之於紂非有深讐宿怨特為民去亂<lb/>
<pb n="KR4h0132_WYG_396-11b"/>
耳當斯時使紂悔過遷善武王必不興師而踰孟津及紂<lb/>
兵已北使紂不死而降武王必將封之以百里之邑俾奉<lb/>
其宗廟必不忍加兵於其身也况紂已死乎吾意武王見<lb/>
紂之死也必踊而哭之命商之羣臣以禮葬之矣豈復有<lb/>
餘怒及其既死之身乎遷乃謂武王至紂死所三射之躬<lb/>
斬其首懸於太白之旗又斬其二嬖妾懸於小白之旗此<lb/>
皆戰國薄夫之妄言齊東野人之語非武王之事遷信而<lb/>
取之謬也漢髙祖魏文帝皆中才之主非有聖智之度髙<lb/>
<pb n="KR4h0132_WYG_396-12a"/>
祖猶能不殺子嬰文帝猶能奉山陽終其身曽謂武王聖<lb/>
人而忍其君至此乎吾決知其不然矣茍信遷之言是使<lb/>
後世强臣凌上者葅醢其君而援武王以藉口其禍君臣<lb/>
之大義不亦甚哉吾故辨之以為好奇信怪者之戒<lb/>
　　唐論<hi>方孝孺</hi>
有志於非常之功者必有非常之禍常者聖人之所務<lb/>
非常者君子之所惡而非常之功尤天道之所不與也<lb/>
人未嘗不欲有功也而不可有喜功之心以有功為喜<lb/>
<pb n="KR4h0132_WYG_396-12b"/>
必以無功為恥茍自恥其無功乃急於成功不顧難易<lb/>
而為之天下必有受其害者矣先王之治天下為其所<lb/>
當為而不强其所難為使天下民物各循其性終身行<lb/>
之猶有不及何暇他務哉後世之君多好徼功於夷狄<lb/>
故其衰也常受夷狄之禍而唐為尤甚皆太宗啟之也<lb/>
古之人君非不欲廣地衆民非不能攘逺代亂而未嘗<lb/>
以逞於夷狄者知夷狄之不可以仁義懐不足以兵力<lb/>
取而恐為中國之患也甘心於異類者必有禍馮婦之<lb/>
<pb n="KR4h0132_WYG_396-13a"/>
子孫多死於虎學王良之術者多死於踶嚙非惟力不<lb/>
武而習不精殆天道也太宗既平羣雄而盡有海内其<lb/>
心思立希世間見之功以夸示後嗣命將出師獵夷虜<lb/>
之窟而獮之縲其酋長致之闕下襲以冠帶而俾之宿<lb/>
衛當其盛時自謂胡粤一家三王五帝之所未有至於<lb/>
𤣥宗盡用胡人為邊將任以疆埸之事祿山思明遂因<lb/>
之以起而唐幾於亡其後二百年間回鶻突厥吐蕃之<lb/>
冦不絶於邊郡盜賊之興卒自伐南詔始而五代四主<lb/>
<pb n="KR4h0132_WYG_396-13b"/>
皆出於雜胡徳光桀黠遂子臨中國之主而號令宇内自<lb/>
晉以䧏受夷狄之禍亦未有若唐者也較其成功僅快適<lb/>
於一時而流患儲害厯二十餘世而不止太宗之支庻始<lb/>
翦於武氏再覆於禄山黄巢殱之崔𦙍朱温芟之太宗於<lb/>
民有徳不宜若是酷也寧知非喜功之報耶西漢之主惟<lb/>
武帝喜功最甚武帝諸子鮮不以惡終蓋兵之凶也久矣<lb/>
創業而以兵取者必有天禍喜功好刑者必難乎其後不<lb/>
得已而用兵若湯武之為心在拯民而不在圖利庶乎可<lb/>
<pb n="KR4h0132_WYG_396-14a"/>
免哉不然是以一時之功易無窮之禍也<lb/>
　　宋髙宗論<hi>劉定之</hi>
康王前嘗為質於金營而宋使姚平仲刼營金疑其非親<lb/>
王且嘗與較射而連發中的意其將家子因郤還之洎宋<lb/>
復遣王奉使講解而為民所遮止因此得脱而遂繼宋統<lb/>
盖天留之也使其在圍城中則與諸王并俘以北矣昔者<lb/>
周漢宗室皆分封於宇内非獨資之如泰山磐石得以固<lb/>
其存不幸而亡矣死灰復然猶得以續其統又不幸而統<lb/>
<pb n="KR4h0132_WYG_396-14b"/>
絶矣苗裔蔓衍猶得以保其姓周東遷而晉以强宗為霸<lb/>
主糾合諸侯為周輿衛至於戰國而燕韓魏居七雄之三<lb/>
以祀姬姓之祖禰秦虎視東周不敢吞者數百年自載籍<lb/>
以來未有若周之長所謂固其存者也漢懲吳濞楚戊之<lb/>
强而犯上盡封各國支庶以裂其壤至於哀平之際宗室<lb/>
載屬籍者十二萬人莫不據士民之上有王公之勢莽既<lb/>
盜漢而光武兄弟呼於南陽此十二萬人者近逺嚮應故<lb/>
東京之復舊物易於反掌靈獻之末表琮焉璋猶能崛强<lb/>
<pb n="KR4h0132_WYG_396-15a"/>
荆益以資昭烈之興所謂續其統者也唐宋則不然其宗<lb/>
室皆聚居於京師故朱温篡唐而徳王等九人一日同沈<lb/>
於九曲池濮王等數百人一夜同阬於龍興寺女真取宋<lb/>
而惟康王以出使孟后以被廢二人得脱其舉宗北遷卒<lb/>
見屠於完顔亮無一人幸免蓋無以保其姓矣夫聚居之<lb/>
也樂其易防制此利之小者而其後有大害觀於唐宋可<lb/>
見矣分封之也惡其難約束此害之小者而其後有大利<lb/>
觀於周漢可見矣蘇子瞻諸人言封建之害胡明仲諸人<lb/>
<pb n="KR4h0132_WYG_396-15b"/>
言封建之利各有其説而未嘗言其大利害見於繼世之<lb/>
後如此然則有天下者為其子孫計可以無疑於此矣抑<lb/>
宋統之幸不絶而天留康王以續之何也曰汴宋二百年<lb/>
矣仁如慶厯元祐之日多不仁如熙豐崇宣之日少其不<lb/>
仁也民怨之而其仁也民憐之其怨之也足以亡而其憐<lb/>
之也足以不絶民之意即天之意也善得天者得於民而<lb/>
已矣善得民者以其仁而已矣<lb/>
　　宋太祖傳位論<hi>陸侹</hi>
<pb n="KR4h0132_WYG_396-16a"/>
或曰杜后賢后也知古今識義理其於境外之戒三從之<lb/>
道知之素矣臨終而奸大命豈其本心與然則何如曰太<lb/>
宗之謀也陳橋之事太宗與有力焉覬覦之萌久矣無所<lb/>
施其計而逞其詐故佹言於太后借其臨終之口以為他<lb/>
日之地耳然則太后何以聽之曰長君幼兒之説動其利<lb/>
害之情次及廷美之言觸其愛少子之念故不覺其言之<lb/>
入而信之深也豈料其賊心機智也哉然則太宗有黨乎<lb/>
曰有昔漢景帝欲以位傳梁王竇嬰直之以漢約其事遂<lb/>
<pb n="KR4h0132_WYG_396-16b"/>
寢趙普受顧命不惟不能諫又從而和之豈非其黨而然<lb/>
與他日慮太祖之或變也又上表以請之以堅其盟而固<lb/>
其心又何待於已誤再誤之然而後知其奸哉嗚呼太祖<lb/>
何負於普耶豈特趙普為太宗之黨廷臣皆其黨也昔者<lb/>
漢文帝即位未幾羣臣請願建太子以重宗廟社稷宋祖<lb/>
即位十有七年之久曽無一人建此議者豈非盡為太宗<lb/>
乎或又曰太祖創業股肱心腹之臣布列内外恩深而義<lb/>
固何至於是也曰不然太祖既不能樂然從母之命以付<lb/>
<pb n="KR4h0132_WYG_396-17a"/>
其弟又不能毅然守禮之經以立其子遲疑兩端久而<lb/>
不決誰肯佐不斷之主以犯赤族之誅哉故為天下之<lb/>
主而無斷奸雄生心而忠良攜貳不致禍敗者幾希世<lb/>
皆以宋氏之禍由於杜后之失言太宗之奸逆而不知<lb/>
藝祖醖釀以成之也<lb/>
　　鄭荘公論<hi>鍾惺</hi>
元年春正月不書即位攝也攝者何將致之桓而成先<lb/>
君之志也將致之桓而成先君之志者不欲成其為君<lb/>
<pb n="KR4h0132_WYG_396-17b"/>
也没而諡隱公是國人君之矣國人君之兩盡之謂也<lb/>
穀梁傳曰隠十年無正隱不自正也此不書即位之意<lb/>
也自處之道也元年有正所以正隱也此没而諡隱公<lb/>
之意也人處隱公之道也春秋之義也<lb/>
　　漢髙帝論<hi>鍾惺</hi>
取天下者在得其大勢不在戰守之勝敗得失也如奕<lb/>
者然妙處不過數着全局在我而小小利鈍不計焉項<lb/>
羽殺義帝漢擊之雖使楚破漢於睢水可也項王怨黥<lb/>
<pb n="KR4h0132_WYG_396-18a"/>
布漢得使隨何説降之雖使楚擊破布可也此楚讓漢<lb/>
妙着也漢王不得王闗中封於蜀燒所過棧道以齊王<lb/>
田榮反書遺項王項王以此無西憂漢心雖使楚奪漢<lb/>
闗中可也彭越反梁地往來苦楚兵絶其糧食雖使楚<lb/>
擊破越可也此漢自得妙着也楚方自賀戰勝而不知<lb/>
漢有天下之局已定於此數着矣妙着有數端焉我與<lb/>
敵之所共敵失之而我得之者曰先着我發之於此而<lb/>
敵不得備之於彼者曰警着敵備之於此而我引之於<lb/>
<pb n="KR4h0132_WYG_396-18b"/>
彼使不得至此者曰鬆着我與敵俱不得與傍出而中<lb/>
起之敵所不利即為我所利者曰應着我不求勝而不<lb/>
可敗而卒以此取勝者曰隱着取天下之勢不越此數<lb/>
端而已<lb/>
　<lb/>
　<lb/>
　<lb/>
　文章辨體彚選巻三百九十六<lb/>
</p>
<p>
</p>
  </div>
</body>
</text>
</TEI>
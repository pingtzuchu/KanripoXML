<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百二十九</head> <lb/>
    <p>
<pb n="KR4h0132_WYG_229-1a"/>
欽定四庫全書<lb/>
　文章辨體彚選巻二百二十九<lb/>
　　　　　　　　　　　　明　賀復徵　編<lb/>
書二十五<lb/>
　　與王觀復書<hi>宋黄庭堅</hi>
蒲元禮來辱書勤懇千萬知其官雖勞勩無日不勤翰<lb/>
墨何慰如之即日初夏便有暑氣不審起居何如所送<lb/>
詩皆興寄髙逺但詩生硬不諧律吕或詞氣不逮初造<lb/>
<pb n="KR4h0132_WYG_229-1b"/>
意時此病亦只是讀書未精博耳長袖善舞多錢善賈<lb/>
至語也南陽劉勰嘗論文章之難云意飜空而易竒文<lb/>
徵實而難工此語亦是沈謝軰為儒林宗主時好作竒<lb/>
語故後生立論如此好作竒語自是文章病但當以理<lb/>
為主理得而辭順文章自然出群㧞萃觀杜子美到䕫<lb/>
州後詩韓退之自潮州還朝後文章皆不煩繩削而自<lb/>
合矣徃年嘗請問東坡先生作文章之法東坡云但熟<lb/>
讀禮記檀弓當得之既而取檀弓二篇讀數百過然後<lb/>
<pb n="KR4h0132_WYG_229-2a"/>
知後世作文章不及古人之病如觀日月也文章葢自<lb/>
建安以来好作竒語故其氣象薾然其病至今猶在唯<lb/>
陳伯玉韓退之李習之近世歐陽永叔王介甫蘇子瞻<lb/>
秦少游乃無此病耳公所論杜子美詩亦未極其趣試<lb/>
更深思之若入蜀下峽年月則詩中自可見其曰九鑚<lb/>
巴巽火三蟄楚詞雷則徃来兩川九年在䕫府三年可<lb/>
知也恐更須改定乃可入石適多病少安之餘賔客妄<lb/>
謂不肖有果歸之期日月到門疲於應接蒲元禮来告<lb/>
<pb n="KR4h0132_WYG_229-2b"/>
行草草具此世俗寒温禮數非公所望於不肖者故皆<lb/>
略之<lb/>
　　答洪駒父書<hi>黃庭堅</hi>
駒父外甥教授别来三歳未嘗不思念閒居絶不與人<lb/>
事相接故不能作書雖晉城亦未曽作書也專人來得<lb/>
手書審在官不廢講學眠食安勝諸穉子長茂慰喜無<lb/>
量寄詩語意老重數過讀不能去手繼以嘆息少加意<lb/>
讀書古人不難到也諸文亦皆好但少古人繩墨耳可<lb/>
<pb n="KR4h0132_WYG_229-3a"/>
更熟讀司馬子長韓退之文章凡作一文皆須有宗有<lb/>
趣終始闗鍵有開有闔如四瀆雖納百川或滙而為廣<lb/>
澤汪洋千里要自發源江海耳老夫紹聖以前不知作<lb/>
文章斧斤取舊所作讀之皆可笑紹聖以後始知作文<lb/>
章但以老病惰懶不能下筆也外甥勉之為我雪恥罵<lb/>
犬文雖雄竒然不作可也東坡文章妙天下其短處在<lb/>
好罵慎勿襲其軌也甚恨不得相見極論詩與文章之<lb/>
善病臨書不能萬一千萬强學自愛少飲酒為佳所寄<lb/>
<pb n="KR4h0132_WYG_229-3b"/>
釋權一篇詞筆縱横極見日新之效更須治經探其淵<lb/>
源乃可到古人耳青瑣祭文語意甚工但用字時有未<lb/>
安處自作語最難老杜作詩退之作文無一字無來處<lb/>
葢後人讀書少故謂韓杜自作此語耳古之能為文章<lb/>
者真能陶冶萬物雖取古人之陳言入於翰墨如靈丹<lb/>
一粒㸃鐡成金也文章最為儒者末事然索學之又不<lb/>
可不知其曲直幸熟思之至於推之使髙如泰山之崇<lb/>
崛如埀天之雲作之使雄壯如滄江八月之濤海運吞<lb/>
<pb n="KR4h0132_WYG_229-4a"/>
舟之魚又不可守繩墨令儉陋也<lb/>
　　上呂誨叔書<hi>秦觀</hi>
五月日進士秦某謹再拜獻書知府大資閣下某聞天<lb/>
下之功成於器識來世之名立於學術古之大臣以道<lb/>
事君不可則止未始有意於功名然其器識學術博大<lb/>
而精微則功名巋然與時自至雖欲深閉固拒揮而去<lb/>
之不可得也昔漢昭宣之時霍光以宿衛之臣任漢室<lb/>
之寄大器將傾徐起而正之神色不變此其器識實有<lb/>
<pb n="KR4h0132_WYG_229-4b"/>
以過人者然操持國柄不知消息盈虚之運身死肉未<lb/>
及寒而宗族滅矣則學術不明之弊也其後順桓之間<lb/>
李固以一時名儒位居三事抗姦臣之吭而奪其氣此<lb/>
其學術真有古之遺風然易舉輕發不能定大計於無<lb/>
形至争以口舌申之書幐事固不就身亦隨之䘮焉則<lb/>
器識不宏之弊也非特二子為如此大抵西漢之士器<lb/>
識優於學術故多成功而名不足東漢之士學術優於<lb/>
器識故多令名而功不成夫君子以器為車以識為馬<lb/>
<pb n="KR4h0132_WYG_229-5a"/>
學術者所以馭之耳西漢之士如環人之車駕以鞅騠<lb/>
驅通道上峻岅無所不可然而日暮途逺倒行逆施者<lb/>
有焉東漢之士如豆泰氏持䇿攬轡圓旋中規方折中<lb/>
矩然而車敝馬羸轉薄於險阻之間則固已敗矣其狂<lb/>
妄嘗以此說推論歴世豪傑之士又以黙觀當今之時<lb/>
而搢紳先生有告某者以謂器足以任天下之重識足<lb/>
以致無窮之逺學足以探天人之賾術足以偶事物之<lb/>
變如古之所謂大臣非閣下不足以與於此又曰閣下<lb/>
<pb n="KR4h0132_WYG_229-5b"/>
之道如元氣行乎渾茫之中其發為風霆雨露者特糟<lb/>
粕耳某時方食聞之投七箸而起遂欲身從服役之後<lb/>
求偹灑掃之列而困於無介紹莫獲自通竊伏淮海抱<lb/>
區區之願缺然未厭者有年矣比者天幸閣下来守是<lb/>
邦而某丘墓之邑實𨽻麾下是以輙忘賤陋取其不腆<lb/>
之文録在異巻䞇諸下執事又述其願見之說為書先<lb/>
焉夫大冶無棄金大陶無棄土江海不却水王侯不遺<lb/>
士某雖不能亷小謹曲以自託於鄉閭然古人所以處<lb/>
<pb n="KR4h0132_WYG_229-6a"/>
廢興而擇去就者竊嘗講其一二矣倘閣下不賜拒絶<lb/>
而辱收之請繼此以進干冒台嚴俯伏待命不宣<lb/>
　　答外舅兵部杜侍郎書<hi>晁補之</hi>
昨自蘇公以尚書召適與左右兵部同事意兩公平日<lb/>
未嘗相與處徃未必合故嘗為蘇公極言左右居家行<lb/>
已蒞官及物之意蘇公固不以補之言為過及辱賜書<lb/>
道聯職甚親逺聞欣喜不已補之於蘇公為門下士無<lb/>
所復讃然剛潔寡欲奉已至儉菲而以身任官責嫉邪<lb/>
<pb n="KR4h0132_WYG_229-6b"/>
愛物知無不為尤是不忽細務其有所不得盡視去官<lb/>
職如土芥凡規模大較與左右近者非一事也来書猶<lb/>
怪其尚氣好辨此非補之所能知自非聖人各有所長<lb/>
亦有所短然伯夷班聖人之列矣而孟子尚以為伯夷<lb/>
隘君子不由夫孟子所謂君子者必若孔子無可無不<lb/>
可而後可也不然望望然去之若將凂焉者茍病其未<lb/>
和則凡能慮禍忍詬摧剛為柔熟視岀胯下者皆可以<lb/>
免夫此議矣隘者自排而不恭者并獲罪見排且獲罪<lb/>
<pb n="KR4h0132_WYG_229-7a"/>
矣而不害其并列於聖人則孟子之心葢可見矣西漢<lb/>
名臣惟汲黯鄭當時汲黯好直諫多大體而性倨少禮<lb/>
面折不能容人之過士亦以此不附而鄭當時性長者<lb/>
常引丞史以為賢於已與官属言惟恐傷之山東翕然<lb/>
稱鄭莊黯以倨得不附而莊見譽長者似莊勝也然至<lb/>
於淮南有邪謀數漢廷臣惟憚黯而莊乃獲譏趨和承<lb/>
意不敢甚斥臧否莊于此不反愧黯哉雖然汲黯為直<lb/>
不為忮鄭當時為和不為諛故良史同稱推賢則汲黯<lb/>
<pb n="KR4h0132_WYG_229-7b"/>
鄭當時此其大體皆有所長而亦皆有所短故補之以<lb/>
謂自非孔子無可無不可未免於見譏者君子以同而<lb/>
異若是可也方今老成言行足以矜式後進者非左右<lb/>
乎俗異教離黨同門蠧道真十室皆是補之以謂衆賢<lb/>
和於朝則幽逺趣向自一而事無不可為不識左右以<lb/>
為何如復賜一言幸甚幸甚<lb/>
　　答李推官書<hi>張耒</hi>
南来多事又廢讀書昨送簡人還忽辱惠及所作病暑<lb/>
<pb n="KR4h0132_WYG_229-8a"/>
賦及雜詩等謂詠愛難既有以起其竭痼之思而又喜<lb/>
世之學者比来稍稍追求古人之文章述作體製徃徃<lb/>
已有所到也耒不才少時喜為文詞與人遊又喜論文<lb/>
字謂之嗜好則可矣為能文則世自有人决不在我足<lb/>
下與耒平居飲酒笑語忘去屑屑而忽持大軸細書題<lb/>
官位姓名如卑賤之見尊貴此何為者豈妄以耒為知<lb/>
文謬為恭敬若請教者乎欲持納而貪於愛玩勢不可<lb/>
得捨雖怛然不以自寧而既辱勤厚而不敢隐其所知<lb/>
<pb n="KR4h0132_WYG_229-8b"/>
於左右也足下之文可謂竒矣捐去文字常體力為瓌<lb/>
竒險怪務欲使人讀之如見數千歳前蝌蚪鳥跡所記<lb/>
弦匏之歌鐘鼎之文也足下之所嗜者如此固無不善<lb/>
者抑耒之所聞所謂能文者豈謂其能竒哉能文者固<lb/>
不能以竒為主也夫文者何為而設也知理者不能言<lb/>
世之能言者多矣而文者獨傳豈獨傳哉因其能文也<lb/>
而言益工因其言工而理益明是以聖人貴之自六經<lb/>
以下至於諸子百氏騷人辨士論述大抵皆將以為寓<lb/>
<pb n="KR4h0132_WYG_229-9a"/>
理之具也是故理勝者文不期工而工理愧者巧為粉<lb/>
澤而隙開百出此猶兩人持牒而訟直者操筆不待累<lb/>
累讀之如破竹橫斜反覆自中節目曲者雖使假詞於<lb/>
子貢問字於楊雄如列五味而不能調和食之於口無<lb/>
一可愜何况人玩味之乎故學文之端急於明理夫不<lb/>
知為文者無所復道如知文而不務理求文之工世未<lb/>
嘗有是也夫决水於江河淮海也水順道而行滔滔汨<lb/>
汨日夜不止衝砥柱絶吕梁放於江湖而納之海其舒<lb/>
<pb n="KR4h0132_WYG_229-9b"/>
為淪漣鼔為濤波激之為風飈怒之為雷霆蛟龍魚黿<lb/>
噴薄岀沒是水之竒變也而水初豈如此哉順道而决<lb/>
之因其所遇而變生焉溝瀆東决而西碣下滿而上虚<lb/>
日夜激之欲見其竒彼其所至者蛙蛭之玩耳江河淮<lb/>
海之水理達之文也不求竒而竒至矣激溝瀆而求水<lb/>
之竒此無見於理而欲以言語句讀為竒之文也六經<lb/>
之文莫竒於易莫簡於春秋夫豈以竒與簡為務哉勢<lb/>
自然耳傳曰吉人之辭寡彼豈惡繁而好寡哉雖欲為<lb/>
<pb n="KR4h0132_WYG_229-10a"/>
繁而不可得也自唐以来至今文人好竒者不一甚者<lb/>
或為缺句㫁章使脉理不属又取古書訓詁希於見聞<lb/>
者衣被而說合之或得其字不得其句不知其章反復<lb/>
咀嚼卒亦無有此最文之陋也足下之文雖不若此然<lb/>
其意靡靡似主於竒矣故預為足下陳之願無以僕之<lb/>
言質俚而不省也<lb/>
　　上曽子固龍圖書<hi>張耒</hi>
某嘗以謂君子之文章不浮於其德其剛柔緩急之氣<lb/>
<pb n="KR4h0132_WYG_229-10b"/>
繁簡舒敏之節一岀乎其誠不隱其所已知不强其所<lb/>
不知譬之楚人之必為楚聲秦人之必衣秦服也惟其<lb/>
言不浮乎其心故因其言而求之則潛德遁志不可隐<lb/>
伏葢古之人不知言則無以知人而世之惑者徒知夫<lb/>
言與德二者不可以相通或信其言而疑其行嗚呼是<lb/>
徒知其行而不知夫君子之文章固出於其德與夫無<lb/>
其德而有其言者異位也某之初為文最喜讀左氏離<lb/>
騷之書丘明之文美矣然其行事不見於後不可得而<lb/>
<pb n="KR4h0132_WYG_229-11a"/>
考屈平之仁不忍私其身其氣狹其趣髙故其言反覆<lb/>
曲折初疑於繁左顧右挽中疑其迂然至誠惻怛於其<lb/>
心故其言周宻而不厭考乎其終而知其仁也憤而非<lb/>
懟也異而自潔而非私也徬徨悲嗟卒無存省之者故<lb/>
剖志决慮以無自顯此屈原之忠也故其文如明珠美<lb/>
玉麗而可悅也如秋風夜露凄忽而感惻也如神仙烟<lb/>
雲髙逺而不可挹也惟其言以考其事其有不合者乎<lb/>
自三代以来最喜讀太史公韓退之之文司馬遷竒邁<lb/>
<pb n="KR4h0132_WYG_229-11b"/>
慷慨自其少時周游天下交結豪傑其學長於討論尋<lb/>
繹前世之迹負氣敢言以蹈於禍故其文章疎蕩明白<lb/>
簡樸而馳騁惟其平生之志有所鬱於中故其餘章末<lb/>
句時有感激而不洩者韓愈之文如先王之衣冠郊廟<lb/>
之鼎爼至其放逸超卓不可收攬則極言語之瓌巧有<lb/>
不足以過之者嗟乎退之之於唐葢不遇矣然其犯人<lb/>
主忤權臣臨義而忘難剛毅而信實而其學又能獨行<lb/>
於道德滅裂之後纂孔孟之緒餘以自立其說則愈之<lb/>
<pb n="KR4h0132_WYG_229-12a"/>
文章雖欲不如是葢不可得也自唐以来更五代之紛<lb/>
紜宋興鋤叛而討亡及仁宗之朝天下大定兵戈不試<lb/>
休養生息日趨於富盛之域士大夫之游於其時者談<lb/>
笑佚樂無復向者幽憂不平之氣天下之文章稍稍興<lb/>
起而廬陵歐陽公始為古文近揆兩漢逺追三代而岀<lb/>
於孟軻韓愈之間以立一家之言積習而益髙淬濯而<lb/>
益新而後四方學者姑恥其舊而惟古之求而歐陽公<lb/>
於是時實恃其權以開引天下之豪傑而世之號能文<lb/>
<pb n="KR4h0132_WYG_229-12b"/>
章者其岀歐陽之門若居十九焉而執事實為之冠其<lb/>
文章議論與之上下問之先達以謂公之文其興雖後<lb/>
於歐公屹然歐公之所畏忘其後来而論及者也某自<lb/>
初讀書即知讀執事之文既讀而思之廣求逺訪以日<lb/>
攬其變嗚呼如公者真極天下之文者歟<lb/>
　　上唐運判書<hi>張耒</hi>
某聞昔者三代之時公卿大夫之待其下何其仁愛忠<lb/>
厚發於至誠而能盡下之情也下之事上何其夷易簡<lb/>
<pb n="KR4h0132_WYG_229-13a"/>
直各得自獻其意無有阻塞不達之恐而不限於勢也<lb/>
夫惟上能盡下之情故下不限於勢上俯而就之下仰<lb/>
而及之故尊卑之情通而貴賤之志達然某嘗疑之天<lb/>
下急於求其上者物理之所當然公卿大夫既貴矣宜<lb/>
其偃然無待於物彼汲汲以求於下茍有善焉如恐失<lb/>
之此其故何也葢天下之位有尊卑貴賤之不同者勢<lb/>
之所當然非其事亦判然兩為而不相與也今夫貴者<lb/>
止於自安一切無事於功名可也茍有功名之心則貴<lb/>
<pb n="KR4h0132_WYG_229-13b"/>
者之功賤者之力也尊者之名卑者之成也故上之求<lb/>
乎下猶下之求其上也昔周公既尊矣身履天下之富<lb/>
貴而後世稱急賢待士者必稽焉故其效也百官庶府<lb/>
莫不脩治制度文理莫不彰明周公之身無遺德焉夫<lb/>
豈周公一人之力哉惟其然故古之公卿大夫不敢茍<lb/>
簡守常以便其私尊者汲及有求於卑貴者汲汲不遺<lb/>
於賤夫上有至誠惻怛之心不敢遺忘疎逺之士則士<lb/>
之在下者亦不敢復愛其所有至於奮厲岀竒惟恐不<lb/>
<pb n="KR4h0132_WYG_229-14a"/>
逮者繇此故也三代之政既亡公卿大夫無復向者至<lb/>
誠盡天下之意謹身無過自處甚重忘其立功立事之<lb/>
心浸然鋤去感發激昂之氣以謂無所事於賤微於下<lb/>
者不過言功不幸功不至焉雖有過人㧞俗之才不聞<lb/>
之矣其斥而去之不過論罪幸而無過雖天下之冗瑣<lb/>
不復問之矣情阻而不合氣否而不交下畏其上則有<lb/>
之矣而不愛也下恭其上則有之矣而不忠也貴賤異<lb/>
志尊卑不親而三代之風泯然矣事功之不立豈不以<lb/>
<pb n="KR4h0132_WYG_229-14b"/>
此哉某嘗讀西漢見呉公之取賈生田延年之用尹翁<lb/>
歸暴勝之禮雋不疑葢嘗竊嘆三人者猶能降心迹古<lb/>
之義居尊以禮賢致誠以納士以太守之尊使者之貴<lb/>
親與匹夫下士相接務盡人之才而忘下之凟之也夫<lb/>
如前三君者未足道也然已能如此然則天下之賢者<lb/>
多矣安知無有慨然能用古義不溺於流俗有功名之<lb/>
心而忘其區區之尊嚴者耶嗚呼安得斯人者而處天<lb/>
下之富貴哉使誠有之天下之遺善潛德庶幾乎興矣<lb/>
<pb n="KR4h0132_WYG_229-15a"/>
　　再上邵提舉書<hi>張耒</hi>
昔韓退之以書三見宰相以自見其所有至於一再而<lb/>
未售也則又激訐奮厲以動之嗟乎其言亦少詆矣退<lb/>
之平生其有求於人以濟所欲者非一也甚哉武夫軍<lb/>
師茍有力勢可以拯之於貧賤者皆一徃而嘗之善詞<lb/>
以𨗳其心髙言以動其意挾書懷刺趨走於當事者之<lb/>
門既晩而後少得所欲讀其書未嘗不悲之夫如愈之<lb/>
文章類非隨世汨没待其自達而後見於世者也何其<lb/>
<pb n="KR4h0132_WYG_229-15b"/>
取知於人若是其勞哉至其人之不吾知也以退之之<lb/>
好剛自信有以自樂於道義之際視世之夸者不一動<lb/>
其心宜其邈然自絶與世兩忘長徃而不顧夫何其忍<lb/>
恥降志庶幾萬一之遇又若是其勞且不厭也繇是觀<lb/>
之則人之挾其所有無所待而見於世者實難視人之<lb/>
知與不知一不介其意人不吾知而遂止者又難也若<lb/>
人之能薄矣一旦而三號於通衢庶幾有聞而或者之<lb/>
車敗於奔馳足<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>於歩趨敗尺而就寸求百而兾一其<lb/>
<pb n="KR4h0132_WYG_229-16a"/>
始也赧然自羞退而觀古之君子皆未免乎此則人自<lb/>
恕而有待於功名之㑹天下之至難也使皆畏勞避辱<lb/>
不肯少抑以有所就則事功之成者或寡矣<lb/>
　　上林秀州書<hi>陳師道</hi>
宗周之制士見於大夫卿公介以厚其别詞以正其名<lb/>
䞇以効其情儀以致其敬四者備矣謂之禮成士之相<lb/>
見如女之從人有願見之心而無自行之義必有紹介<lb/>
為之前焉所以别嫌而慎微也故曰介以厚其别名以<lb/>
<pb n="KR4h0132_WYG_229-16b"/>
舉事詞以導名名者先王所以定名分也名正則詞不<lb/>
悖分定則民不犯故曰詞以正其名言不足以盡意名<lb/>
不可以過情又為之䞇以成其終故授受焉介以通名<lb/>
儐以將命勤亦至矣然因人而後達也禮莫重於自盡<lb/>
故祭主於盥婚主於迎賔主於䞇故曰䞇以効其情誠<lb/>
發於心而諭於身達於容色故又有儀焉詞以三請䞇<lb/>
以三獻三揖而升三拜而出禮煩則泰簡則野三者禮<lb/>
之中也故曰儀以致其敬葢以貴不陵賤下不援上謹<lb/>
<pb n="KR4h0132_WYG_229-17a"/>
其分守順於時命志不屈而身不辱以成其善當是之<lb/>
世豈特士之自賢葢亦有禮為之節也夫周之制禮其<lb/>
所為防至矣及其晚世禮存而俗變猶自市而失身况<lb/>
於禮之亡乎自周之禮亡士知免者寡矣世無君子明<lb/>
禮以正之既相循以為常而史官又載其事故其弊習<lb/>
而不自知也師道鄙人也然有聞於南豐先生不敢不<lb/>
勉也先生謂師道曰子見林秀州乎曰未也先生曰行<lb/>
矣師道承命以来謹因先生而請焉詩文二巻敬以自<lb/>
<pb n="KR4h0132_WYG_229-17b"/>
効不敢以為能也謹僂待命惟閣下賜之<lb/>
　　上席侍郎書<hi>唐庚</hi>
某備員學校三載於此在軰流中年齒最為老大詞氣<lb/>
學術最為淺陋教養訓導之方最為疎拙所以未即遂<lb/>
去正頼主人以為重今閣下還朝曉夕大用為執政為<lb/>
宰相為公為師此誠門下小子之所願聞然孤宦小官<lb/>
遽奪所依此其胸中不能無介然者日夜思慮求所以<lb/>
補報萬一而書生門户無有他技因効其所得於古人<lb/>
<pb n="KR4h0132_WYG_229-18a"/>
者惟閣下裁擇某初讀書時未習時事意謂古之聖賢<lb/>
例須建功立名其後渉世益深更事益多考論前代經<lb/>
史益見首尾乃知古人之心本不如此舟遇險則有功<lb/>
燭遇夜則有功藥遇病則有功桔槹遇旱則有功戈弩<lb/>
劍㦸臨衝兠鍪遇戰鬬則有功凡物有功悉非得已龍<lb/>
蛇雜處而禹有功草木障塞而益有功民不粒食而稷<lb/>
有功天秩人倫顛倒失次而契有功夷蠻賊冦干紀亂<lb/>
治而臯陶有功自此以降不可勝舉然皆因時立功非<lb/>
<pb n="KR4h0132_WYG_229-18b"/>
聖賢本意伊陟臣扈巫咸相太戊無他竒功以格上帝<lb/>
乂王家為功巫賢甘盤傅說相祖乙武丁不聞有功以<lb/>
保乂有商為功君陳相成王畢公相康王不自立功以<lb/>
循周公之業為功後世知有功之為功而不知無功之<lb/>
為功其去道逺至謂聖賢有心於功名其探聖賢亦淺<lb/>
矣天下承平日久綱紀文章纎悉備具無有毫髪未盡<lb/>
未便一部周禮舉行略遍但不姓姬爾竊謂今日正當<lb/>
持循法度不宜復有増廣建置歌呼於吏舍者勿問醉<lb/>
<pb n="KR4h0132_WYG_229-19a"/>
吐於車茵者勿逐客至欲有所開說者飲以醇酒勿聴<lb/>
擇士惟取通大體知古誼者用之雖不立功功在其中<lb/>
矣某之所得於古人者如此不知其當否也閣下倘以<lb/>
為然歸見何丞相其亦以此說告之<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_229-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百七十八</head> <lb/>
    <p>
<pb n="KR4h0132_WYG_178-1a"/>
欽定四庫全書<lb/>
　文章辨體彚選巻一百七十八<lb/>
　　　　　　　　　　　　明　賀復徵　編<lb/>
奏啓一<lb/>
　劉勰曰啓者開也髙宗云啓乃心沃朕心取其義也<lb/>
　孝景諱啓故兩漢無稱晉來盛啓用兼表奏陳政言<lb/>
　事既奏之異條議爵謝恩亦表之别幹必斂散入規<lb/>
　促其音節辨要輕清文而不侈亦啓之大畧也<lb/>
<pb n="KR4h0132_WYG_178-1b"/>
　　山公啓事<hi>晉山濤</hi>
人才既自難知中人已下情偽又難吏部郎以碎事日<lb/>
夜相接非但當正已而已乃當能正人不容穢雜也議<lb/>
者杜黙德履亦佳太子庶子崔諒中郎陳准皆有意正<lb/>
人其次不審有可用者不<lb/>
　　其二<lb/>
阮咸眞素寡欲深識清濁萬物不能移也若在官人之<lb/>
職必妙絶於時<lb/>
<pb n="KR4h0132_WYG_178-2a"/>
　　其三<lb/>
吏部郎主選舉宜得能整風俗理人倫者紹平簡溫敏<lb/>
有文思又曉音當成濟也猶宜先作秘書郎<lb/>
　　其四<lb/>
臣近舉汜源為太子舍人源見稱有德素久沉滯舉為<lb/>
大臣欲以尉後聞之士<lb/>
　　其五<lb/>
太子始之東宫四海瞩目保傅不可不髙盡天下之選<lb/>
<pb n="KR4h0132_WYG_178-2b"/>
也<lb/>
　　其六<lb/>
晉制諸坐公事者皆三年方得叙用其中多有好人令<lb/>
逍遥無事臣以為略依左遷法隨資才减之亦足懲戒<lb/>
而官不失其用<lb/>
　　論國制唘<hi>宋鮑照</hi>
臣唘臣聞尺之量錦工者裁之袤丈之木繩墨在焉事<lb/>
無巨細非法不行當今世閒政睦藩國相望君舉必書<lb/>
<pb n="KR4h0132_WYG_178-3a"/>
動成准式息躬聖壤十有餘載條制節文宜其備矣諸<lb/>
王列封動静兼該而竊見國之處事未盡善臣之暗蔽<lb/>
私心有惜伏見彭城國舊制猶有數巻雖多殊革大綱<lb/>
可依愚謂宜令掌故刋而撰之上著朝典藩邦之度下<lb/>
揆國訓繁簡之誼傍酌州府寛猛之中章程久具永為<lb/>
恆制豈伊今美乃足貴之將來臣忝充直貟脫以唘聞<lb/>
煩而非要伏追慙悚謹唘<lb/>
　　謝解禁制唘<hi>鮑照</hi>
<pb n="KR4h0132_WYG_178-3b"/>
臣言被宣令解臣禁止天光鄭重不可勝逢飛走知感<lb/>
矧臣人類臣聞獲過於神或慿尸祝以請得罪於君可<lb/>
因左右而謝臣自惟孤賤盗幸榮級闇澀大誼猖狂世<lb/>
禮奇非阮籍無保持之助才愧馮衍有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之困自非<lb/>
聖朝超然覧臣於視聽之外則今日渥澤更成妄遭來<lb/>
辰萎葉終先朝草小人嵗莫知能何報徒厚恩華憂懼<lb/>
嘆息不任下情謹詣拜疏以聞<lb/>
　　讓太傅唘<hi>齊豫章王嶷</hi>
<pb n="KR4h0132_WYG_178-4a"/>
陛下以叡孝纂業萬㝢維新諸弟有序臣屢荷隆愛叨<lb/>
授台㫖不敢固辭俛仰祇寵心魂如失負重量力古今<lb/>
同規臣窮生如浮質操空素任居鼎右已移氣序自頃<lb/>
以來宿疾稍纒心慮恍惚表於容狀視此根候常恐命<lb/>
不勝恩加以星緯屢見災祲雖修短有恆能不耿介比<lb/>
心<hi>闕</hi>從俗唘解今職但厝辭為鄙或貽物誚所以息意<lb/>
緘黙一委時運而可復加寵榮增其顚墜且儲傅之重<lb/>
實非恆選遂使太子見臣必束帶宮臣皆再拜在三之<lb/>
<pb n="KR4h0132_WYG_178-4b"/>
誼何以當此陛下同生十餘今唯臣而已友于之愛豈<lb/>
當獨臣鍾其隆遇别奉唘事仰祈恩照臣近亦侍言太<lb/>
子告意子良具因王儉申唘未知麤上聞未福慶方隆<lb/>
國祚永始若天假臣年得預大位唯當請降貂璫以飾<lb/>
微軀永侍天顔以惟畢世此臣之願也服之不𠂻猶為<lb/>
身災况寵爵乎殊榮厚恩必誓以命請<lb/>
　　宻唘武帝<hi>竟陵王子良</hi>
臣思水潦成患良田沃壤變為汙澤農政告祥因髙肆<lb/>
<pb n="KR4h0132_WYG_178-5a"/>
務播植既周繼以旱虐黔庶呼嗟相視禠氣夫國資於<lb/>
民民資於食匪食匪民何以能政臣毎一念此寢不便<lb/>
席本始中郡國大旱宣帝下詔除民租今聞所在逋餘<lb/>
尚多守宰嚴期兼夜課切新稅力尚無從故調於何取<lb/>
給政當相驅為盗耳愚謂逋稅宜皆原除少降停恩微<lb/>
紓民命自宋道無章王風陵替竊官假號駢門連室今<lb/>
左民所檢動以萬數漸漬之來非復始適一朝洗正理<lb/>
致沸騰小人之心㒺思前恩董之以威反怨後罰獸窮<lb/>
<pb n="KR4h0132_WYG_178-5b"/>
則觸事在匪輕齊有天下日淺恩洽未布一方或饑當<lb/>
加優養愚謂自可依源削除未宜便充猥役且部曹檢<lb/>
校誠存精宻令史奸黠鮮不容情情既有私理或枉謬<lb/>
耳目有限羣狡無極變易是非居然可見詳而後取於<lb/>
事未遲明詔深矜獄圄恩文累墜今科㒺嚴重稱為峻<lb/>
察負罪離諐充積牢户暑時鬰蒸加以金鐵聚憂之氣<lb/>
足感天和民之多怨非國福矣頃土木之務甚為殷廣<lb/>
雖役未及民勤費已積炎旱致災或由於此皇明載逺<lb/>
<pb n="KR4h0132_WYG_178-6a"/>
書軌未一縁淮帶江數州地耳以魏方漢猶一郡之譬<lb/>
以今比古復為逺矣何得不愛其民緩其政救其危存<lb/>
其命哉湘區奥宻蠻冦熾強如聞南師未能挫戮百姓<lb/>
齊民積年塗炭疽食侵滛邊虞方重交州夐絶一垂寔<lb/>
惟荒服恃逺後賔固亦恆事自青德唘運欵關受職置<lb/>
之度外不足絓言今縣軍逺伐經途萬里衆寡事殊客<lb/>
主勢異以逸待勞全勝難必又緣道調兵以足軍力民<lb/>
丁烏合事乖習銳廣州積嵗無年越州兵糧素乏加以<lb/>
<pb n="KR4h0132_WYG_178-6b"/>
發借必致恇擾愚謂叔獻所請不宜聽從取亂侮亡更<lb/>
俟後㑹雖緩嵗月必有可禽之理差息發動費役之勞<lb/>
劉楷見甲以助湘中威力既舉蟻冦自服<lb/>
　　陳時政啓<hi>竟陵王子良</hi>
臣一月入朝六登文陛廣殿稠人裁奉顔色縱有所懷<lb/>
豈敢自逹比天𤯝亟見地孽亟臻民下妖訛好生噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
榖價雖和比室饑嗛縑纊雖賤駢門躶質臣一念此每<lb/>
入心骨三呉奥區地唯河輔百度所資罕不自出宜在<lb/>
<pb n="KR4h0132_WYG_178-7a"/>
蠲優使其全富而守宰相繼務在裒尅圍桑品屋以准<lb/>
貲課致令斬樹發瓦以充重賦破民財産要利一時東<lb/>
郡使民年無常限在所相承准令上直每至州䑓使命<lb/>
切求懸急應充猥役必由窮困乃有畏失嚴期自殘軀<lb/>
命亦有斬絶手足以避徭役生育弗起殆為恆事守長<lb/>
不務先富民而唯言益國豈有民貧於下而國富於上<lb/>
邪又泉鑄嵗逺類多翦鑿江東大錢十不一在公家所<lb/>
受必須輪郭完全遂買本一千加子七百猶求請無地<lb/>
<pb n="KR4h0132_WYG_178-7b"/>
棰革相驅尋完者為用既不兼兩囘復遷貿㑹非委積<lb/>
徒令小民每嬰困苦且錢帛相半為制永久或聞長宰<lb/>
須令輸直進違舊科退容姦利八屬近縣既在京畿發<lb/>
借徵調實煩他邑民特尤貧連年失稔草衣霍食稍有<lb/>
流亾今農政就興宜䝉賑給若逋課未上許以申原兖<lb/>
豫二藩雖曰舊鎮往屬兵虞累棄鄉土密邇寇庭下無<lb/>
安志編草結菴不違凉暑扶淮聚洛靡有生向俱禀人<lb/>
靈獨絶温飽而賦斂多少向均失實謂凡有荒民應加<lb/>
<pb n="KR4h0132_WYG_178-8a"/>
蠲减又司市之要自昔所難頃來此役不由才舉並條<lb/>
其重貲許以價衒前人增估求俠後人加稅請代如此<lb/>
輪迴終何紀極兼復交關津要共相唇齒愚野未閑必<lb/>
加陵誑罪無大小横没貲載凡求試榖帛類非廉謹未<lb/>
解在事所以開容夫獄訟惟平畫一在制雖恩家得罪<lb/>
必宜申憲鼎姓貽諐最合從網若罰典惟加賤下辟書<lb/>
必蠲世族懼非先王立理之本尚書列曹上應乾象如<lb/>
聞命議所出先諮於都都既下意然後付郎謹寫關行<lb/>
<pb n="KR4h0132_WYG_178-8b"/>
愚謂郎官尤宜推擇宋運告終戎車屢駕寄名軍牒動<lb/>
竊數等故非分充朝資奉殷積廣越邦宰梁益郡邑參<lb/>
差調補實允事機且此徒宂雜罕遵王憲嚴加廉視隨<lb/>
違彈斥一二年間可减大半<lb/>
　　上太祖陳政事唘<hi>崔祖思</hi>
禮誥者人倫之襟冕帝王之樞柄自古開物成務必以<lb/>
教學為先世不習學民㤀志義悖競因斯而興禍亂是<lb/>
焉而作故篤俗昌治莫先道教不得以夷禍革慮儉㤗<lb/>
<pb n="KR4h0132_WYG_178-9a"/>
移業今無員之官空受祿力三載無考績之効九年闕<lb/>
登黜之序國儲以之虗匱民力為之凋散能否無章涇<lb/>
渭混流宜太廟之南引修文序司農以北廣開武校臺<lb/>
州列國限外之職問其所樂依方課習各盡其能月供<lb/>
僮幹如先充給若有廢墮遣還故郡殊經奇藝待以不<lb/>
次士修其業必有異等民識其利能無勉勵<lb/>
　　其二<lb/>
漢文集上書囊以為殿帷身衣弋綈以韋帶劒愼夫人<lb/>
<pb n="KR4h0132_WYG_178-9b"/>
衣不曵地惜中民十家之産不為露䑓劉備取帳鈎銅<lb/>
鑄錢以充國用魏武遣女皁帳婢十人東阿婦以繡衣<lb/>
賜死王景興以折米見誚宋武節儉過人張妃房帷碧<lb/>
綃蚊幬三齊苮席五盞盤桃花米飯殷仲文勸令畜伎<lb/>
答云我不解聲仲文曰但畜自解又答畏解故不畜厯<lb/>
觀帝王未嘗不以約素興侈麗亡也伏惟陛下體唐成<lb/>
儉踵虞為樸寢殿則素木卑構膳器則陶瓢充御瓊簪<lb/>
玉箸碎以為塵珍裘繡服焚之如草斯實風髙上代名<lb/>
<pb n="KR4h0132_WYG_178-10a"/>
偃下世矣然教信須孚氓染未革宜加甄明以速歸厚<lb/>
詳察朝士有柴車蓬館髙以殊等雕墻華輪卑其稱謂<lb/>
馳禽荒色長違清編嗜音酣酒守官不徙物識義方且<lb/>
懼且勸則調風變俗不俟終日<lb/>
　　其三<lb/>
天地無心賦氣自均寧得誕秀往古而獨寂寥一代將<lb/>
在知與不知用與不用耳夫有賢而不知知賢而不用<lb/>
用賢而不委委賢而不信此四者古今之通患也今誠<lb/>
<pb n="KR4h0132_WYG_178-10b"/>
重郭隗而招劇辛任鮑叔以求夷吾則天下之士不待<lb/>
召而自至矣<lb/>
　　求自効啓<hi>王融</hi>
臣聞春鶊秋蟀集候相悲露木風螢臨年共恱夫惟動<lb/>
植且或有心况在生靈而能無感夫君道含𢎞臣術無<lb/>
隱翁歸乃居中自見充國曰莫若老臣切慕前修故蹈<lb/>
輕節雖冐不媒之鄙式罄奉公之誠抑又唐堯在上不<lb/>
參二八管夷吾恥之臣亦恥之<lb/>
<pb n="KR4h0132_WYG_178-11a"/>
　　答武帝啓<hi>梁蕭子雲</hi>
殷薦朝饗樂以雅名理應正採五經聖人成教而漢來<lb/>
此製不全用經典約之所撰彌復淺雜臣前所易約十<lb/>
曲惟知牲牷既革宜改歌辭而猶承例不嫌流俗乖體<lb/>
既奉令㫖始得發矇臣夙本庸滯昭然忽朗謹依成㫖<lb/>
悉改約制惟用五經為本其次爾雅周易尚書大戴禮<lb/>
即是經詩之流愚意亦取兼用臣又尋唐虞諸書殷頌<lb/>
周雅稱美是一而復各述時事大梁革服偃武修文制<lb/>
<pb n="KR4h0132_WYG_178-11b"/>
禮作樂義髙三正而約撰歌辭惟浸稱聖德之美了不<lb/>
序皇朝制作事雅頌前例於體為違伏以聖㫖所定樂<lb/>
論鍾律緯緒文思深微命世一出方懸日月不刋之典<lb/>
禮樂之教致治所成謹一二採綴各隨事顯義以明制<lb/>
作之美覃思累日今始克就謹以上呈<lb/>
　　上武帝古今書評啓<hi>袁昻</hi>
王右軍書如謝家子弟縱復不端正者爽爽有一種風<lb/>
氣王子敬書如河洛間少年雖有充恱而舉體沓拖殊<lb/>
<pb n="KR4h0132_WYG_178-12a"/>
不可耐羊欣書如大家婢為夫人雖處其位而舉止羞<lb/>
澁終不似眞徐淮南書如南崗士大夫徒好尚風範終<lb/>
不免寒乞阮研書如貴胄失品次叢悴不復排突英賢<lb/>
王儀同書如晉安帝非不處尊位而都無神明施肩吾<lb/>
書如新亭傖父一往見似揚州人共語便音態出陶隱<lb/>
居書如吳興小兒形容雖未長成而骨體甚駿快殷鈞<lb/>
書如髙麗使人抗浪甚有意氣滋韻終乏精味袁崧書<lb/>
如深山道士見人便欲退縮蕭子雲書如上林春花逺<lb/>
<pb n="KR4h0132_WYG_178-12b"/>
近瞻望無處不發曹喜書如經綸道人言不可絶崔子<lb/>
玉書如危峯阻日孤松一枝有絶望之意師宜官書如<lb/>
鵬羽未息翩翩自逝韋誕書如龍威虎振劒拔弩張蔡<lb/>
邕書骨氣洞達爽爽有神鍾司徒書字十二種意外<lb/>
殊妙實亦多奇邯鄲淳書應規入矩方圎乃成張伯英<lb/>
書如漢武帝愛道憑虚欲仙索靖書如飄風忽舉鷙鳥<lb/>
乍飛梁鵠書如太祖忘寢觀之䘮目皇象書如歌聲繞<lb/>
梁琴人捨徽衛恆書如挿花美女舞笑鏡䑓孟光祿書<lb/>
<pb n="KR4h0132_WYG_178-13a"/>
如崩崖人見可畏李斯書世為冠盖不易施評張芝經<lb/>
竒鍾繇特達逸少鼎能獻之冠世四賢共類洪芳不㓕<lb/>
羊眞孔草蕭行范篆各一時絶妙右二十五人自古及<lb/>
今皆善能書奉勅遣臣評古今書臣既愚短豈敢輙量<lb/>
江海但聖㫖委臣斟酌是非謹品字法如前伏願照覽<lb/>
謹啓普通四年二月五日内侍中尚書令袁昂啓勅㫖<lb/>
具云如卿所許臣謂鍾繇書意氣宻麗若飛鴻戲海舞<lb/>
鶴逰天行間茂密實亦難過蕭思話書走筆連綿字勢<lb/>
<pb n="KR4h0132_WYG_178-13b"/>
屈强若龍跳天門虎卧鳯閣薄紹之書字勢蹉跎如舞<lb/>
女低腰仙人嘯樹乃至揮毫振紙有疾閃飛動之勢臣<lb/>
淺見無聞暗於明㓕寧敢謬量山海以聖命自天不得<lb/>
斟酌過失是非如獲湯炭<lb/>
　　與梁武帝論書啓<hi>陶𢎞景</hi>
樂毅論愚心近甚疑是摹而不敢輕言今㫖以為非眞<lb/>
竊自信頗涉有悟箴賛過為淪弱許静素段遂䝉永給<lb/>
仰銘矜奬益無以喻如此書雖不在法例而致用理均<lb/>
<pb n="KR4h0132_WYG_178-14a"/>
兼復兩玩先於都遇得飛白一巻云是逸少好跡臣不<lb/>
嘗别見無以能辨惟覺勢力驚絶謹以上呈於臣非用<lb/>
脫可充閭願仍以奉上臣昔於馬澄處見逸少正書目<lb/>
錄一巻澄云右軍勸進洛神賦諸書十餘首皆作全體<lb/>
惟急就章二篇古法𦂳細近脫憶此語當時零落已不<lb/>
復存澄又云帖註出裝者皆擬賚諸王及朝士臣近見<lb/>
三巻首帖亦謂已久分本不敢識此正復希於三巻中<lb/>
一二條更得預裝之例耳天㫖遂復頓給先巻下情益<lb/>
<pb n="KR4h0132_WYG_178-14b"/>
用悚息近初見巻題云二十三四已欣其多今者賜書<lb/>
第至二百七十惋訝無已天府如海非一缾所汲良用<lb/>
息心前後都已䝉見大小五巻於野拙之分實以過幸<lb/>
若非殊恩豈可觖望愚固本愽涉而不能精昔患無書<lb/>
可㸔乃願作主書史晚愛𨽻法又羡典掌之人嘗言人<lb/>
生數紀之内識解不能周流天壤惟充恣五欲實可愧<lb/>
恥每以為得作才鬼亦當勝於頑仙至今猶然使欲翻<lb/>
之自無射以後國政方殷山心歉黙不得復以虚閒塵<lb/>
<pb n="KR4h0132_WYG_178-15a"/>
觸謹於此題事遂成煩黷伏願聖慈昭錄誠慊<lb/>
　　為卞彬謝修卞忠貞墓啓<hi>任昉</hi>
臣彬啓伏見詔書并鄭義㤗宣勅修理臣亡髙祖晉故<lb/>
驃騎大將軍建興忠貞公壺墳塋臣門緒不昌天道所<lb/>
昧忠搆身危孝積家禍名教同悲隱淪惆悵而年世貿<lb/>
遷孤裔淪寒遂使碑表蕪㓕丘樹荒毁狐兔成穴童牧<lb/>
哀歌感慨自哀日月纒廹陛下𢎞宣教義非求効於方<lb/>
今壺餘烈不冺固陳力於異世但加等之渥近闕於晉<lb/>
<pb n="KR4h0132_WYG_178-15b"/>
典樵蘇之刑逺流於皇世臣亦何人敢謝斯幸不任悲<lb/>
荷之至謹奏啓以聞謹啓<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百七十八<lb/>
</p>
<p>
</p>
  </div>
</body>
</text>
</TEI>
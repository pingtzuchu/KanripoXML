<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷四十</head> <lb/>
    <p>
<pb n="KR4h0132_WYG_040-1a"/>
欽定四庫全書<lb/>
　文章辨體彚選卷四十<lb/>
　　　　　　　　　　　　明　賀復徴　編<lb/>
盟<lb/>
　劉勰曰盟者明也騂毛白馬珠盤玉敦陳辭乎方明<lb/>
　之下祝告於神明者也夫盟之大體必序危機奬忠<lb/>
　孝共存亡戮心力祈幽靈以取鑒指九天以為証感<lb/>
　激以立誠切至以敷辭此其所同也然非辭之難虞<lb/>
<pb n="KR4h0132_WYG_040-1b"/>
　辭為難後之君子冝存殷鑒忠信可矣無恃神焉<lb/>
　徐師曾曰按禮記涖物曰盟三代盛時初無詛盟雖<lb/>
　有要誓結言則退而已周衰人鮮忠信於是刑牲歃<lb/>
　血要質鬼神而盟繁興然義存則克終道廢則渝始<lb/>
　亦存乎人焉耳<lb/>
　　周襄王盟諸侯於踐土<hi>王子虎</hi>
　襄王二十年晉文公敗楚於城濮襄王下勞晉作王<lb/>
　宫於踐土而獻楚俘於王王命尹氏及王子虎内史<lb/>
<pb n="KR4h0132_WYG_040-2a"/>
　叔興父策命文公為伯王子虎盟諸侯於王庭要言<lb/>
　曰<lb/>
皆奬王室無相害也有渝此盟神明殛之俾隊其師無<lb/>
克胙國及其子孫無有老㓜<lb/>
　　晉文公盟衛人於宛濮<hi>衛寗俞</hi>
　周襄王二十年晉文公伐衛衛成公請盟弗許二十<lb/>
　一年成公使元喧奉叔武受盟於踐土遂復成公寗<lb/>
　武子與衛人盟於宛濮曰<lb/>
<pb n="KR4h0132_WYG_040-2b"/>
天禍衛國君臣不協以及此憂也今天誘其衷使皆降<lb/>
心以相從也不有居者誰守社稷不有行者誰扞牧圉<lb/>
不恊之故用昭乞盟於爾大神以誘天衷自今日以往<lb/>
既盟之後行者無保其力居者無懼其罪有渝此盟以<lb/>
相及也明神先君是糾是殛<lb/>
　　晉楚合盟於宋<hi>晉士爕</hi>
　周簡王四年晉遣鍾儀歸求成楚使公子辰如晉以<lb/>
　報鍾儀之使五年晉使糴茷如楚以報公子辰之使<lb/>
<pb n="KR4h0132_WYG_040-3a"/>
　景公卒不克作好㑹宋華元善於楚令尹子重子重<lb/>
　又善於晉欒武子去年華元如晉楚至是用克合二<lb/>
　國之成盟於宋西門之外曰<lb/>
凡晉楚無相加戎好惡同之同恤菑危備救凶患若有<lb/>
害楚則晉伐之在晉楚亦如之交贄往來道路無壅謀<lb/>
其不協而討不庭有渝此盟明神殛之俾隊其師無克<lb/>
胙國<lb/>
　　晉鄭同盟於戱<lb/>
<pb n="KR4h0132_WYG_040-3b"/>
　周靈王八年諸侯伐鄭鄭人行成同盟於戯晉士莊<lb/>
　子為載書曰<lb/>
自今日既盟之後鄭國而不唯晉命是聽而或有異志<lb/>
者有如此盟<lb/>
　鄭公子騑趨進云云荀偃曰改載書公孫舍之曰昭<lb/>
　大神要言馬若可改也大國亦可叛也乃盟而還<lb/>
天禍鄭國使介居二大國之間大國不加徳音而亂以<lb/>
要之使其鬼神不獲歆其禋祀其民人不獲享其土利<lb/>
<pb n="KR4h0132_WYG_040-4a"/>
夫婦辛苦墊隘無所底告自今日既盟之後鄭國而不<lb/>
唯有禮與强可以庇民者是從而敢有異志者亦如之<lb/>
　　晉鄭同盟於亳<hi>晉士匃</hi>
　周靈王十年晉悼公㑹諸侯伐鄭鄭人懼乃行成同<lb/>
　盟於亳載書曰<lb/>
凡我同盟毋藴年毋壅利毋保奸毋留慝救災患恤禍<lb/>
亂同好惡奬王室或間茲命司慎司盟名山名川羣神<lb/>
羣祀先王先公七姓十二國之祖明神殛之俾失其民<lb/>
<pb n="KR4h0132_WYG_040-4b"/>
隊命亡氏踣其國家<lb/>
　　討董卓盟<hi>漢臧洪</hi>
漢室不幸皇綱失統賊臣董卓乘釁縱害禍加至尊虐<lb/>
流百姓大懼淪䘮社稷剪覆四海兖州刺史岱豫州刺<lb/>
史伷陳留太守邈東郡太守瑁廣陵太守超等糾合義<lb/>
兵並赴國難凡我同盟齊心戮力以致臣節殞首䘮元<lb/>
必無二志有渝此盟俾墜其命無克遺育皇天后土祖<lb/>
宗明靈實皆見之<lb/>
<pb n="KR4h0132_WYG_040-5a"/>
　　漢吳同盟<lb/>
　黄龍元年六月蜀遣衛尉陳震慶權踐位權乃参分<lb/>
　天下豫青徐幽屬吳兖冀并凉屬蜀其司州之土以<lb/>
　函谷闗為界造為盟曰<lb/>
天降䘮亂皇綱失叙逆臣乘釁刼奪國柄始於董卓終<lb/>
於曹操窮凶極惡以覆四海至令九州幅裂普天無統<lb/>
民神痛怨靡所戾止及操子丕桀逆遺醜薦作姦回偷<lb/>
取天位而叡么麽尋丕凶蹟阻兵盗王未伏厥誅昔共<lb/>
<pb n="KR4h0132_WYG_040-5b"/>
工亂象而髙辛行師三苖干度而虞舜征焉今日滅叡<lb/>
禽其徒黨非漢與吳將復誰在夫討罪翦暴必聲其罪<lb/>
冝先分裂奪其土地使士民之心各知所歸是以春秋<lb/>
晉侯伐衛先分其田以畀宋人斯其義也且古建大事<lb/>
必先盟誓故周禮有司盟之官尚書有告誓之文漢之<lb/>
興吳雖信由中然分土裂境冝有盟約諸葛丞相徳威<lb/>
逺著翼戴本國典戎在外信感隂陽誠動天地重復結<lb/>
盟廣誠約誓使東西士民咸共聞知故立壇殺牲昭告<lb/>
<pb n="KR4h0132_WYG_040-6a"/>
神明再歃加書副之天府天髙聽下靈威棐諶司慎司<lb/>
盟羣神羣祀莫不臨之自今日漢吳既盟之後戮力一<lb/>
心同討魏賊救危恤患分災共慶好惡齊之無有攜貳<lb/>
若有害漢則吳伐之若有害吳則漢伐之各守分土無<lb/>
相侵犯傳之後葉克終若始凡百之約皆如載書信言<lb/>
不豔實居於好有渝此盟創禍先亂違貳不協慆慢天<lb/>
命明神上帝是討是督山川百神是糾是殛俾墜其師<lb/>
無克胙國於爾大神其明鑒之<lb/>
<pb n="KR4h0132_WYG_040-6b"/>
　　與段匹磾盟文<hi>晉劉琨</hi>
天不静晉難集上邦四方豪傑是焉扇動乃憑陵於諸<lb/>
夏俾天子播越震蕩罔有攸底二虜交侵區夏將冺神<lb/>
人乏主蒼生無歸百罹備臻死䘮相枕肌膚甚於鋒鏑<lb/>
骸骨暴於草莽千里無烟火之廬列城有兵曠之邑茲<lb/>
所以痛心疾首仰訴皇穹者也臣琨䝉國寵靈叨竊台<lb/>
岳臣磾世効忠節忝荷公輔大懼醜類猾夏王旅隕首<lb/>
䘮元古先哲王貽厥後訓所以翼戴天子敦序同好者<lb/>
<pb n="KR4h0132_WYG_040-7a"/>
莫不臨之以神明結之以盟誓故齊桓㑹於召陵而羣<lb/>
后加恭晉文盟於踐上而諸侯滋順如臣等介在遐鄙<lb/>
而興主相去逈遼是以敢干先典刑牲歃血自今日既<lb/>
盟之後皆盡忠竭節以剪夷二冦有加難於磾琨必救<lb/>
加難於琨磾亦如之繾綣齊契披布胸懐書功金石藏<lb/>
於王府有渝此盟亡其宗族俾墜軍旅無其遺育<lb/>
　　唐穆宗與吐蕃使盟<lb/>
　穆宗長慶元年吐蕃以我與回紇和親犯青塞堡鹽<lb/>
<pb n="KR4h0132_WYG_040-7b"/>
　州刺史李文恱發兵進擊之吐蕃遣使請盟帝許之<lb/>
維唐承天撫有八紘聲教所臻靡不來庭兢業齊栗懼<lb/>
其隕顛纘武紹文疊慶重光克彰濬哲罔忝洪緒十有<lb/>
二葉二百有四載則我太祖權明號而建不拔鋪鴻名<lb/>
而垂永久類上帝以答嘉應享皇靈以酬景福曷有怠<lb/>
已越嵗在癸丑冬十月癸酉文武孝徳皇帝詔丞相臣<lb/>
植臣播臣元頴等與大將和蕃使禮部尚書訥羅論等<lb/>
㑹盟於京師壇於城之西郊坎於壇北凡讀誓刑牲加<lb/>
<pb n="KR4h0132_WYG_040-8a"/>
書復壤陟降周旋之禮動無違者盖所以偃兵息人崇<lb/>
姻繼好懋建逺畧規恢長利故也原夫昊穹上臨黄祇<lb/>
下載茫茫蠢蠢之類必資官司為厥宰臣茍無統紀則<lb/>
相滅絶中夏見管維唐是君西裔一方大蕃為主自今<lb/>
而後屛去兵革宿忿舊惡廓焉消除追崇舅甥曩昔結<lb/>
援邊堠撤警藏烽韜烟患難相䘏暴掠不作亭障甌脫<lb/>
絶其交浸襟帯要害謹守如故彼無此詐此無彼虞嗚<lb/>
呼愛人為仁保境為信畏天為知事神為禮有一不至<lb/>
<pb n="KR4h0132_WYG_040-8b"/>
搆災於躬塞山崇崇河水湯湯日吉辰良奠其兩疆西<lb/>
為大蕃東實巨唐大臣執簡布告秩方<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷四十<lb/>
</p>
<p>
</p>
  </div>
</body>
</text>
</TEI>
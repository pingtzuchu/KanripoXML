<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百三十六</head> <lb/>
    <p>
<pb n="KR4h0132_WYG_536-1a"/>
欽定四庫全書<lb/>
　文章辨體彚選巻五百三十六<lb/>
　　　　　　　　　　　　明　賀復徵　編<lb/>
傳九<lb/>
　　太白山人傳<hi>明李夢陽</hi>
太白山人者吳越間放人也終呉越間莫知其所自來<lb/>
人問其姓名山人曰我姓孫一元名問其字曰我字太<lb/>
初問何以稱太白山人曰我秦人也嘗栖太白之巔於<lb/>
<pb n="KR4h0132_WYG_536-1b"/>
是稱太白山人云於是人始知山人為秦人及問其家<lb/>
世山人不之答故人止知山人秦人也而不知秦何人<lb/>
也山人善詩有超逸才嘗出秦四㳺浮湘漢躡衡廬踰<lb/>
河渉泗謁闕里登岱嶽之峯憩日觀觀日出焉竒之駭<lb/>
呌狂走人頗異之然弗識之也於是山人則南走吳㑹<lb/>
吳㑹人識山人又識山人詩於是争禮敬山人山人固<lb/>
善説𤣥虛又膚瑩渥顔飄鬚望之如神仙中人於是愈<lb/>
敬禮山人而好異之士踵接於門矣山人徃來越吳間<lb/>
<pb n="KR4h0132_WYG_536-2a"/>
多在支硎南屏山寺中鉅家則争造寺餽山人美飲食<lb/>
鞋服以是饒裕冠佩之士慕名求訪山人輒供具懽洽<lb/>
竟日酒酣暢歌意態超脱令人起塵外之思人士或事<lb/>
功人説及時事山人則又善説時事率鑿鑿副名實於<lb/>
是人士轉相譽稱為孫山人聞四方矣一日山人病且<lb/>
革倉皇屬其友曰死葬我佳山幸題我墓曰明詩人孫<lb/>
一元之墓已而山人甦起而憤曰幾負我志而呉越人<lb/>
以是覘知山人初無羽化術徒空談放浪形骸稍稍疑<lb/>
<pb n="KR4h0132_WYG_536-2b"/>
避而山人則顧益説世務恒切齒不平其詩亦多為憤<lb/>
激悲壯之音於是用世之士顧益喜之樂與之交義投<lb/>
情合犯濤弄月扣舷和歌俛仰一笑每自許於世無雙<lb/>
而湖舉人施侃者雅喜山人而病其放因説之居山人<lb/>
然之於是買田苕溪之旁又説之婚則婚侃妻妹張氏<lb/>
喜山人者率移書相慶曰太初為全人矣是時建業劉<lb/>
麟龍霓咸徙居湖與吳充陸崐暨山人結社游號苕溪<lb/>
五隱山人始講吾儒性命之學無何病作竟死年三十<lb/>
<pb n="KR4h0132_WYG_536-3a"/>
七矣<lb/>
李夢陽曰予不識孫山人何如人未之面也徃劉子過<lb/>
夷門葢素稱山人風神藻雅云日與之游令人坐忘而<lb/>
山人亦時持詩寄來然予竟莫知其何人也<lb/>
　　邵道人傳<hi>李夢陽</hi>
邵道人者蜀人也至慶陽年七十餘矣道人不欲言凡<lb/>
所頥指色授故莫究所自來然見之者率知其異人也<lb/>
道人館於鐘樓街周家築土被衲無晝夜露坐郡中諸<lb/>
<pb n="KR4h0132_WYG_536-3b"/>
子弟少年爭來事道人道人凡所頥指色授之諸子弟<lb/>
少年無不當道人意者道人喜看病病者家請徃乃令<lb/>
病者張目又令其噓即可活道人則目諸弟子而諸弟<lb/>
子則置飯病者前道人出其袖中鐵尺横飯上誦大悲<lb/>
咒巳起尺摩病者曰瘥矣脱不活道人則趨而出病者<lb/>
家以死日請道人則出其指示日數如其指數然道人<lb/>
不取錢每嵗自正月始活一人取其布尺裏衲裏完弗<lb/>
取也病者家脱有見飯飯道人以椀列諸案無問多少<lb/>
<pb n="KR4h0132_WYG_536-4a"/>
道人食之若加飯更以椀列之不食也若見飯是草惡<lb/>
食道人即喜食之曰更為造美食道人則不食其見飯<lb/>
或雜葷物道人曰第擇去葷物終不欲更造也道人善<lb/>
飲水鄉野人聞之爭來請願觀道人飲水道人㣲笑頷<lb/>
然之弟子前置水道人目弟子令鄉野人自置水亦以<lb/>
椀列諸案無間多少道人飲之若冬月水氷則聞道人<lb/>
齒間瀺瀺聲頃之肩踴面紅汗簌簌下如雨也道人與<lb/>
予世父同時世父患脛瘍久不愈以問道人道人曰此<lb/>
<pb n="KR4h0132_WYG_536-4b"/>
祟也若徃聘於某氏乎謂其女陋也將更聘之女慚而<lb/>
縊死此其祟也世父大驚伏地頓首曰柰何道人曰今<lb/>
遇我三日觧矣三日瘍果瘥居十餘年忽謂諸弟子曰<lb/>
吾將歸歟諸弟子曰先生福慶之人慶之人無敢慢先<lb/>
生者何遽言歸耶道人不應一日道人令設几三層而<lb/>
坐其上諸弟子始悟其歸謂死也環守之夜有登几而<lb/>
伺其息者道人猶揮股墜焉半夜霹霹隱隱起屋脊若<lb/>
戈士甲馬戰闘之聲諸弟子震懾伏地天明起視則道<lb/>
<pb n="KR4h0132_WYG_536-5a"/>
人死矣<lb/>
贊曰子不語恠若道人者何如人哉二氏惑世亂政而<lb/>
道人口悛悛不欲道時急人之難斃而後巳嗚呼是所<lb/>
謂逃於墨者非邪<lb/>
　　六烈女傳<hi>李夢陽</hi>
儒生劉德舉來言六烈女事李子聞之泫然而涕出劉<lb/>
生曰夫子奚慟也李子曰予葢傷為臣不忠云於乎死<lb/>
生亦大矣徃逆瑾之亂予實丁焉當是時人士大都以<lb/>
<pb n="KR4h0132_WYG_536-5b"/>
賕行問之曰救死爾又曰死瑾無謂於乎死生亦大矣<lb/>
彼粉黛笄禕之人乃顧若是烈耶自死瑾無謂之説興<lb/>
於是賕者公言於朝群議於巷偶語於途以逮至則問<lb/>
金多少為罪重輕於是天下吏曰考掠桎梏之咸金逋<lb/>
也下歛而上聚公簿而顯輸曰姑救死爾夫為臣宜若<lb/>
是否耶設靡賕瑾能盡死之耶於乎死生之際難矣彼<lb/>
粉黛笄禕之人乃顧若是烈耶予葢傷焉於是作六烈<lb/>
女傳陳氏者陳傑女也年十八聘楊瑄居無何瑄卒女<lb/>
<pb n="KR4h0132_WYG_536-6a"/>
痛哭將死之父母不許欲徃哭瑄又不許女則竊剪髮<lb/>
屬媒氏徃置其夫懐汴俗聘女必以年帖朱綺金字與男<lb/>
家號定婚帖於是瑄母以定婚帖裹其髪懐瑄葬焉而<lb/>
女乃遂卸容飾素笄縞衣居無㡬父母謀改聘女縊而<lb/>
死天順五年六月十一日也後五十三年為正德甲戌<lb/>
瑄有姪曰永康者改葬瑄而求陳氏骨合焉二骨朽矣<lb/>
髪定婚帖獨鮮完劉生曰葬之三年而岐榖了𤓰産於<lb/>
墓李子曰世人葢多言青陵臺事予竊疑焉連理之木<lb/>
<pb n="KR4h0132_WYG_536-6b"/>
比翼之禽今以岐榖了𤓰觀之不其信耶張氏者李傑<lb/>
妻也年十八歸傑踰年而夫病且死握其手訣曰我死<lb/>
汝必更然善侍後人矣妻泣矢之曰君死妾死不願更<lb/>
也傑死張氏謂棺匠曰棺大之夫性喜寛大也其父母<lb/>
曰棺第狹之勿大匠從其父母狹其棺張氏哭毁其狹<lb/>
棺曰不大不棺也棺成自經而死高氏者夏永昌妻也<lb/>
嫁三月而永昌病死高氏欲從之然家人防之嚴則日<lb/>
至前焚香竊祝曰永昌俟我其母知之泣謂之曰汝今<lb/>
<pb n="KR4h0132_WYG_536-7a"/>
十九年耳柰何輕死高氏曰嗟母謂百年永耶然均死<lb/>
耳竟縊死劉氏者魏相妻也相之死也祖姑王覘婦有<lb/>
决志乃引婦登樓同寢婦哭之達旦不輟聲已紿其祖<lb/>
姑曰我饑渇甚祖姑信之下樓取水食婦以手巾二幅<lb/>
接縊於梁上年二十一矣王氏者孫林妻也林病貧無<lb/>
以療王氏賣衣辦湯藥夜龥天祈以身代林死則匍匐<lb/>
哭不絶聲水漿不入口者二日乃潛詣後園棗樹自經<lb/>
死張氏者田孝子妻也孝子曰田鋭嘗刲股療母病母<lb/>
<pb n="KR4h0132_WYG_536-7b"/>
死廬墓三年於是稱田孝子云孝子有甥宿舅舖而夜<lb/>
殺其鄰舖客盗其財於是逮孝子獄無何孝子死出其<lb/>
屍墻為之崩張氏之死也或勸之矣則忿哭曰我與田<lb/>
鋭夫婦二十年矣彼既為孝子我獨不得為節婦耶竟<lb/>
死今按六女者皆祥符郭門西人也六十年間烈者六<lb/>
焉足謂之興矣聞風者激耶抑地之靈使然耶李子曰<lb/>
予於六女而重傷時俗之偷也孔子曰匹夫不可奪志<lb/>
乃人不欲死顧詫人曰我死弗獲死今以六女事觀之<lb/>
<pb n="KR4h0132_WYG_536-8a"/>
然邪否邪夫鉅鑊之嚇盈諸耳甘綺之誘戰於中人鬼<lb/>
之關須臾是决乃六女者方視死如歸求亡如飴偵間<lb/>
伺隙如探金攫玉惟恐後時而靡獲也斯其志可奪耶<lb/>
不可奪耶夫粉黛笄禕之人至㣲也窮閻敝闠顦顇下<lb/>
賤之女非有閨閣之儲文史之訓父兄之指訓聞見之<lb/>
開卓也而一旦有如此者彼冠裳鳴佩之夫口先王而<lb/>
講詩書者乃徃徃狼貪而茍生患難之至不化蘅為蕭<lb/>
則豕突鼠竄矣於乎極矣予於六女安得不重傷時俗<lb/>
<pb n="KR4h0132_WYG_536-8b"/>
之偷也劉德舉曰斯舉也予倡首義於鄉人復白其事<lb/>
於官司矣業為六女立廟郭西<lb/>
贊曰貴非必爵輝豈惟華有碎而完有凶而嘉於烈陳<lb/>
女甘心未家槁骸竟雙並蔕則𤓰岐穗離離載嘉者禾<lb/>
五女繼興憤義執情隕軀舍生展哉令名於惟六女生<lb/>
猶鴻毛死而遽巍山岳其高瞻廟者拜過里者式無貴<lb/>
無賤無識不識即跡揆心持獨驗同古今一感人心至<lb/>
公熊掌取譬瓦全是耻爾忠爾孝敢告君子<lb/>
<pb n="KR4h0132_WYG_536-9a"/>
　　倪雲林傳<hi>沈周</hi>
倪雲林姓倪氏諱瓚字元鎮所居號雲林故號雲林生<lb/>
其家常州無錫富家至正初兵未動鬻其家田産不事<lb/>
富家事一意作詩人竊笑其為及兵動諸富家剽剝廢<lb/>
田産人始賞其有見性好潔盥頮易水數十次振拂冠<lb/>
服著時數十次振拂齋閣前溪樹石嘗洗拭不已見俗<lb/>
士避去如恐浼與王文友讀書文友死歛葬不計所費<lb/>
一如其所親交張伯雨後伯雨至其家㑹鬻田産得錢<lb/>
<pb n="KR4h0132_WYG_536-9b"/>
百千緡念伯雨老不再至悉推與不留一緡盛年詩名<lb/>
在舘閣晩當至正末雖在飄流旅寓中益自喜作詩其<lb/>
詩信口率與唐詩人語合後人惜其詩散逸無全藁云<lb/>
贊曰謂其有意於榮進與詠謌彈琴誦古人之書謂其<lb/>
為闊畧於世故與能擴先世之業昌大其門閭逍遥户<lb/>
庭名聞京都忽自逸於塵氛之外駕扁舟於五湖性印<lb/>
朗月身同太虛非欲㑹𤣥覺於一致而貫通於儒者邪<lb/>
　　張節婦傳<hi>羅玘</hi>
<pb n="KR4h0132_WYG_536-10a"/>
節婦新淦營膳郭師孟女玉峽張洪本妻蒲臺訓導鑑<lb/>
之母監察御史芹之祖母也年七十八歿當𢎞治庚戌<lb/>
月在仲春日為廿八又明年壬子二月二日葬柿坑之<lb/>
塋歴十有八年為正德己巳御史銓得南院蒲臺亦觧<lb/>
教事來就養予徃也語次必嚬呻曰鑑欲夫子之有言<lb/>
也已則㗳然御史來也語次亦嚬呻曰芹欲夫子之有<lb/>
言也已則㗳然他日又來入狀曰㣲芹祖母無以有芹<lb/>
父况芹乎芹父子不及今徵夫子言傳之後世安知有<lb/>
<pb n="KR4h0132_WYG_536-10b"/>
芹祖母又安知芹緒之幾絶而復續乎言已泣予辭又<lb/>
泣去蒲臺歸二年至是二月訃來予徃就弔位御史泣<lb/>
言若昔者而益悽予退討狀玉峽張著自勝國前人故<lb/>
曰古張又曰庫張謂假貸之便若取諸庫然洪本父曰<lb/>
季徹其尤也季徹死洪本奉母李氏嗣家政而屬有象<lb/>
厄日用隱憂以李故欝欝弗忍洩未四十死蒲臺方脱<lb/>
襁褓固在厄洪本者所欲居貨中則節婦譬則櫃也先<lb/>
抉掲之攫取惟其便乃入李以言具為婦急捐姑雛他<lb/>
<pb n="KR4h0132_WYG_536-11a"/>
奔狀踪跡秘譎而隱約李姑不疑日改而新之緒蝟刺<lb/>
百出使可覆驗覺李㣲動隨嗾妁來節婦罵逐妁去截<lb/>
髮泣三日龥天自誓曰吾所不為張氏鬼者有如皦曰<lb/>
李乃寤間亦發恚數其惡曰吾今執汝告縣官然終以<lb/>
愛掩止節婦計曰彼果逐我乎厄斯子也而已耳果厄<lb/>
斯子乎利吾有也而已耳假令真能不拔一毛而顧於<lb/>
吾重者毫髮蹉跌吾與張氏存者幾何今吾掃地赤立<lb/>
則何如於是聞奪一墅去守者告曰墅去矣曰知之繼<lb/>
<pb n="KR4h0132_WYG_536-11b"/>
聞發一廩去守者告曰廩去矣曰知之或扼腕曰可訟<lb/>
也揺手指蒲臺曰有是在積數嵗至無所可奪可發而<lb/>
蒲臺亦勝冠或又曰可使商也補前之匱乎曰吾聞業<lb/>
不遂者改業之况幾賈大禍而幸脱者乎然擇之莫儒<lb/>
為宜乃齎送之金陵就户曹學學七年然後歸遂就庠<lb/>
舎而御史適生命曰芹志更業意也御史在乳而母死<lb/>
哺藉擕扶一惟節婦稍長知學常以一缸膏坐之於紡<lb/>
甎側永夜誦緯成飾之贄或於是乎取之鄰之婦熏而<lb/>
<pb n="KR4h0132_WYG_536-12a"/>
為夜作為鐡石心者亦多有洪本有寡妺門尸絶李以<lb/>
虐子之蕩覆無所於歸也且慚不以言節婦節婦心知<lb/>
之於喪李之日迎與同食者終其身距今閭里傳之若<lb/>
前日事蒲臺用戊午貢授今官御史亦以是年領賢書<lb/>
登壬戌進士官福州推官而至轉於院蒲臺之封亦用<lb/>
其貴居院敢言人所不敢言凛凛樹英烈風要之忠節<lb/>
一道也其亦有所本也與予舊史氏也為著節婦傳以<lb/>
竢後徵焉<lb/>
<pb n="KR4h0132_WYG_536-12b"/>
贊曰立人之孤而世之與起人之死而生之孰神乎曰<lb/>
必起人之死者也然則孰難乎曰必立人之孤者也何<lb/>
也循古之方而用之而人偶生焉觀者孰不驚以為神<lb/>
乎而或使復為之其又可能邪若夫非自少艾而白首<lb/>
出萬死而一生而人之孤未有可一偶為之而立者也<lb/>
故曰立孤難耳亦何貴於人之驚以為神也乎曽子謂<lb/>
可以託六尺之孤而謂之君子於乎若節婦女中之君<lb/>
子也與<lb/>
<pb n="KR4h0132_WYG_536-13a"/>
　　梁太傅儲傳<hi>霍韜</hi>
公立朝四十年多自掩蔽無所誇其功故人不得知聞<lb/>
謗不辨謗言日積居之恬然施德於人不責報人賴公<lb/>
德以自庇覆反操戈向公公亦不較海内後進不面公<lb/>
徒聞謗公云云亦相附和毁公故世罕知公者正德間<lb/>
秦王請陜之邊境益其封壤内交嬖臣江彬朱寧宦者<lb/>
張説皆有賂為之祈武皇帝詔與之兵曹臣奏曰祖皇<lb/>
帝有令禁兹土不得畀藩封武皇帝曰與之兵科臣執<lb/>
<pb n="KR4h0132_WYG_536-13b"/>
奏曰兹土遂畀秦藩悖祖皇帝制武皇帝曰業已與之<lb/>
六科十三道諫臣各執奏曰秦王請益封壤不可聼許<lb/>
武皇帝曰朕念親親與之勿距大學士楊公當草制念<lb/>
曰若遂草制畀地秦藩恐貽後虞執不草制則忤帝怒<lb/>
辱不可測遂引疾不視事大學士蔣公亦繼引疾公曰<lb/>
如皆引疾孰與事君武皇帝震怒内臣督促草制公承<lb/>
命草上制曰昔太祖皇帝著令曰此土不畀藩封非吝<lb/>
也念此土廣且饒藩封得之多畜士馬饒富而驕奸人<lb/>
<pb n="KR4h0132_WYG_536-14a"/>
誘為不軌不利宗社今王請祈懇篤朕念親親其畀地<lb/>
於王王得地宜益謹毋收聚奸人毋多畜士馬毋聽狂<lb/>
人勸為不軌震及邊方危我社稷是時雖欲保全親親<lb/>
不可得已王慎之毋忽武皇帝覽制駭曰若是其可虞<lb/>
其勿與回天之力决於數詞然公未嘗自以為功也正<lb/>
德己卯武皇帝躬廵邊羣臣諫曰萬乗不宜輕出乃自<lb/>
稱威武大將軍廵邊云詔宰臣草威武大將軍勅大學<lb/>
士楊廷和引疾不草勅大學士蔣冕亦引疾武皇帝御<lb/>
<pb n="KR4h0132_WYG_536-14b"/>
左順門召大學士梁儲面促草勅儲奏曰勅不敢草帝<lb/>
曰何逆命對曰凡事可將順獨勅不可草帝曰何不可<lb/>
對曰陛下為君乃自卑而臣臣草勅是臣名君故不可<lb/>
帝震怒手劒立曰不草勅齒此劔儲免冠觧衣帶伏地<lb/>
涕泣曰臣有罪今日就死他日陛下猶憫臣若遂草勅<lb/>
他日陛下覺而怒曰臣儲無禮以臣名君顯戮臣臣罪<lb/>
死不可赦武皇帝察其誠欵擲劔起不促草勅君子曰<lb/>
儲固誠能悟主然帝之仁明殆亦不可誣也已已卯宸<lb/>
<pb n="KR4h0132_WYG_536-15a"/>
濠反武皇帝議視師羣臣諍曰不可大學士楊廷和梁<lb/>
儲蔣冕亦曰不可武皇帝曰朕視師廷和儲冕議居從<lb/>
曰如皆從蹕孰與守如皆守孰與圖上之危艱乃議楊<lb/>
公居守曰社稷是保梁公蔣公從是時也三公葢聯股<lb/>
肱而共成一人之身矣武皇帝視師南都議幸蘇浙荆<lb/>
豫云又議南都郊大學士儲冕奏曰南都郊仁祖皇帝<lb/>
配天北都郊太祖皇帝太宗皇帝配天若遂南都郊配<lb/>
位不知所裁定武皇帝乃不郊又將南幸儲冕手奏跪<lb/>
<pb n="KR4h0132_WYG_536-15b"/>
在門外請毋南幸自卯至酉汗浹背武皇帝遣内臣諭<lb/>
起對曰臣未奉俞㫖不敢起武皇帝乃俞曰不南幸儲<lb/>
冕方起君子曰江南不擾二公之力也宸濠未反時多<lb/>
内交士夫凡所餽皆有記籍濠誅後閲餽籍惟厚齋梁<lb/>
公晉溪王公無受餽世人猶多指此疵二公皆不察之<lb/>
過也厚齋自入仕至歸老負郭不増寸土廣郡沈同知<lb/>
尚經曰順德南海番禺梁厚翁田無百畆所有者香山<lb/>
浮坦從化賊巢不食之土耳平日於人之餽未嘗却隨<lb/>
<pb n="KR4h0132_WYG_536-16a"/>
計其直酬之歸老曰家無餘財嘗見一匠人何云公歸<lb/>
閭曰議建祠妥祀其先計工匠之直曰需八金匠何六<lb/>
徃曰未有以給也盍少需尋不能營給祠竟不克建公<lb/>
在位日乃王御史溱請典刑公田給事中賦請沒公之<lb/>
貲代天下輸租之半劉瑾矯詔抄公之家公在南京報<lb/>
聞皆不動也上御極言官聨疏劾公假宸濠衛兵故縱<lb/>
反者請置詔獄正其罪公不辯惟曰余只致仕去巳勿<lb/>
論宸濠衞兵事由也劾者猶不巳久之知與宸濠衞兵<lb/>
<pb n="KR4h0132_WYG_536-16b"/>
非公也實石齋楊公當制正德九年三月十五日也舊<lb/>
例凡閣下當制擬㫖人親署銜著筆跡故不得誣移之<lb/>
他公惟引罪連三疏乞致其仕無片言自辯公去位後<lb/>
大臣被劾無不辯者然後知公之大<lb/>
　　張風傳<hi>夏鍭</hi>
張風天台山中農家風貌惡善為優盡得於笛能以鼻<lb/>
成聲用是不欲蓄其家其家固傳視焉日食於富人之<lb/>
舘聚少年晝夜謳弄或讙沸逹旦旭入無一食之儲出<lb/>
<pb n="KR4h0132_WYG_536-17a"/>
有終身之饋故凡邑里之為燕㑹鼓音席上必有風雖<lb/>
不召風風固且徃自得之出見富人大廬輙止廧下振<lb/>
管箕踞冀徹室中以曉富人小子群走環之以入曰吾<lb/>
且入就食矣未嘗潔其言為不欲狀風之為人如此或<lb/>
以笑而賤風風曰人飽其欲誰不如我我固易盈而鄙<lb/>
人耳彼謂之則曰士大夫乃得而貪焉此為利其惡有<lb/>
紀極哉且若是而閉焉匿焉則能不失一語不見一跡<lb/>
以示於人齒舌至引神鬼相證設禍福應子孫以求其<lb/>
<pb n="KR4h0132_WYG_536-17b"/>
蓋嗚呼吾何故而為是也於此吾有求必以在於口吾<lb/>
心之未徃足已舉而加之矣放而隨之不蓋而益章之<lb/>
吾是以處世而人不我貴則世固有夢而不寤者耶又<lb/>
曰吾持身以食於富貴之人富貴之人或以利敗有方<lb/>
貧賤而以植德興去其一而存者猶是也去其二而存<lb/>
者猶是也敗者相屬而患不及我吾常得食焉他日遇<lb/>
其人於道路見項而趨之其衣履甚不似也顧而見我<lb/>
自若焉曰始吾為富而有今日子以貧而守其常吾乃<lb/>
<pb n="KR4h0132_WYG_536-18a"/>
以後不敢輕子矣嘻子見晩矣子前日庸得乎乃今其<lb/>
固也吾嘗客於子子飲酒亦飲酒子持粱亦持粱吾求<lb/>
子不能勝我也且衣冠加於子之身而視於吾之目積<lb/>
穀如山金錢布地傳子而守不使子用子之身憂且勞<lb/>
焉子行其勞而以得食也我棄其勞而亦得食焉子食<lb/>
我而以其憂也我食於子而不與子之憂焉子用其名<lb/>
我用其實是子嚮也幾不見為吾賣顧猶可追而傲我<lb/>
耶嚮也吾固以目子矣而子不知則子亦夢也赤城居<lb/>
<pb n="KR4h0132_WYG_536-18b"/>
士曰是為夢固然矣風蓋處其地因而夢夫人風亦幸<lb/>
也然吾得其言而思之吾亦有夢於此而不知也世之<lb/>
夢多矣為之傳以告夫寐者而自取焉<lb/>
　<lb/>
　<lb/>
　<lb/>
　<lb/>
　文章辨體彚選巻五百三十六<lb/>
<pb n="KR4h0132_WYG_536-19a"/>
欽定四庫全書<lb/>
　文章辨體彚選巻五百三十六<lb/>
　　　　　　　　　　　　明　賀復徵　編<lb/>
傳九<lb/>
　　太白山人傳<hi>明李夢陽</hi>
太白山人者吳越間放人也終呉越間莫知其所自來<lb/>
人問其姓名山人曰我姓孫一元名問其字曰我字太<lb/>
初問何以稱太白山人曰我秦人也嘗栖太白之巔於<lb/>
<pb n="KR4h0132_WYG_536-19b"/>
是稱太白山人云於是人始知山人為秦人及問其家<lb/>
世山人不之答故人止知山人秦人也而不知秦何人<lb/>
也山人善詩有超逸才嘗出秦四㳺浮湘漢躡衡廬踰<lb/>
河渉泗謁闕里登岱嶽之峯憩日觀觀日出焉竒之駭<lb/>
呌狂走人頗異之然弗識之也於是山人則南走吳㑹<lb/>
吳㑹人識山人又識山人詩於是争禮敬山人山人固<lb/>
善説𤣥虛又膚瑩渥顔飄鬚望之如神仙中人於是愈<lb/>
敬禮山人而好異之士踵接於門矣山人徃來越吳間<lb/>
<pb n="KR4h0132_WYG_536-20a"/>
多在支硎南屏山寺中鉅家則争造寺餽山人美飲食<lb/>
鞋服以是饒裕冠佩之士慕名求訪山人輒供具懽洽<lb/>
竟日酒酣暢歌意態超脱令人起塵外之思人士或事<lb/>
功人説及時事山人則又善説時事率鑿鑿副名實於<lb/>
是人士轉相譽稱為孫山人聞四方矣一日山人病且<lb/>
革倉皇屬其友曰死葬我佳山幸題我墓曰明詩人孫<lb/>
一元之墓已而山人甦起而憤曰幾負我志而呉越人<lb/>
以是覘知山人初無羽化術徒空談放浪形骸稍稍疑<lb/>
<pb n="KR4h0132_WYG_536-20b"/>
避而山人則顧益説世務恒切齒不平其詩亦多為憤<lb/>
激悲壯之音於是用世之士顧益喜之樂與之交義投<lb/>
情合犯濤弄月扣舷和歌俛仰一笑每自許於世無雙<lb/>
而湖舉人施侃者雅喜山人而病其放因説之居山人<lb/>
然之於是買田苕溪之旁又説之婚則婚侃妻妹張氏<lb/>
喜山人者率移書相慶曰太初為全人矣是時建業劉<lb/>
麟龍霓咸徙居湖與吳充陸崐暨山人結社游號苕溪<lb/>
五隱山人始講吾儒性命之學無何病作竟死年三十<lb/>
<pb n="KR4h0132_WYG_536-21a"/>
七矣<lb/>
李夢陽曰予不識孫山人何如人未之面也徃劉子過<lb/>
夷門葢素稱山人風神藻雅云日與之游令人坐忘而<lb/>
山人亦時持詩寄來然予竟莫知其何人也<lb/>
　　邵道人傳<hi>李夢陽</hi>
邵道人者蜀人也至慶陽年七十餘矣道人不欲言凡<lb/>
所頥指色授故莫究所自來然見之者率知其異人也<lb/>
道人館於鐘樓街周家築土被衲無晝夜露坐郡中諸<lb/>
<pb n="KR4h0132_WYG_536-21b"/>
子弟少年爭來事道人道人凡所頥指色授之諸子弟<lb/>
少年無不當道人意者道人喜看病病者家請徃乃令<lb/>
病者張目又令其噓即可活道人則目諸弟子而諸弟<lb/>
子則置飯病者前道人出其袖中鐵尺横飯上誦大悲<lb/>
咒巳起尺摩病者曰瘥矣脱不活道人則趨而出病者<lb/>
家以死日請道人則出其指示日數如其指數然道人<lb/>
不取錢每嵗自正月始活一人取其布尺裏衲裏完弗<lb/>
取也病者家脱有見飯飯道人以椀列諸案無問多少<lb/>
<pb n="KR4h0132_WYG_536-22a"/>
道人食之若加飯更以椀列之不食也若見飯是草惡<lb/>
食道人即喜食之曰更為造美食道人則不食其見飯<lb/>
或雜葷物道人曰第擇去葷物終不欲更造也道人善<lb/>
飲水鄉野人聞之爭來請願觀道人飲水道人㣲笑頷<lb/>
然之弟子前置水道人目弟子令鄉野人自置水亦以<lb/>
椀列諸案無間多少道人飲之若冬月水氷則聞道人<lb/>
齒間瀺瀺聲頃之肩踴面紅汗簌簌下如雨也道人與<lb/>
予世父同時世父患脛瘍久不愈以問道人道人曰此<lb/>
<pb n="KR4h0132_WYG_536-22b"/>
祟也若徃聘於某氏乎謂其女陋也將更聘之女慚而<lb/>
縊死此其祟也世父大驚伏地頓首曰柰何道人曰今<lb/>
遇我三日觧矣三日瘍果瘥居十餘年忽謂諸弟子曰<lb/>
吾將歸歟諸弟子曰先生福慶之人慶之人無敢慢先<lb/>
生者何遽言歸耶道人不應一日道人令設几三層而<lb/>
坐其上諸弟子始悟其歸謂死也環守之夜有登几而<lb/>
伺其息者道人猶揮股墜焉半夜霹霹隱隱起屋脊若<lb/>
戈士甲馬戰闘之聲諸弟子震懾伏地天明起視則道<lb/>
<pb n="KR4h0132_WYG_536-23a"/>
人死矣<lb/>
贊曰子不語恠若道人者何如人哉二氏惑世亂政而<lb/>
道人口悛悛不欲道時急人之難斃而後巳嗚呼是所<lb/>
謂逃於墨者非邪<lb/>
　　六烈女傳<hi>李夢陽</hi>
儒生劉德舉來言六烈女事李子聞之泫然而涕出劉<lb/>
生曰夫子奚慟也李子曰予葢傷為臣不忠云於乎死<lb/>
生亦大矣徃逆瑾之亂予實丁焉當是時人士大都以<lb/>
<pb n="KR4h0132_WYG_536-23b"/>
賕行問之曰救死爾又曰死瑾無謂於乎死生亦大矣<lb/>
彼粉黛笄禕之人乃顧若是烈耶自死瑾無謂之説興<lb/>
於是賕者公言於朝群議於巷偶語於途以逮至則問<lb/>
金多少為罪重輕於是天下吏曰考掠桎梏之咸金逋<lb/>
也下歛而上聚公簿而顯輸曰姑救死爾夫為臣宜若<lb/>
是否耶設靡賕瑾能盡死之耶於乎死生之際難矣彼<lb/>
粉黛笄禕之人乃顧若是烈耶予葢傷焉於是作六烈<lb/>
女傳陳氏者陳傑女也年十八聘楊瑄居無何瑄卒女<lb/>
<pb n="KR4h0132_WYG_536-24a"/>
痛哭將死之父母不許欲徃哭瑄又不許女則竊剪髮<lb/>
屬媒氏徃置其夫懐汴俗聘女必以年帖朱綺金字與男<lb/>
家號定婚帖於是瑄母以定婚帖裹其髪懐瑄葬焉而<lb/>
女乃遂卸容飾素笄縞衣居無㡬父母謀改聘女縊而<lb/>
死天順五年六月十一日也後五十三年為正德甲戌<lb/>
瑄有姪曰永康者改葬瑄而求陳氏骨合焉二骨朽矣<lb/>
髪定婚帖獨鮮完劉生曰葬之三年而岐榖了𤓰産於<lb/>
墓李子曰世人葢多言青陵臺事予竊疑焉連理之木<lb/>
<pb n="KR4h0132_WYG_536-24b"/>
比翼之禽今以岐榖了𤓰觀之不其信耶張氏者李傑<lb/>
妻也年十八歸傑踰年而夫病且死握其手訣曰我死<lb/>
汝必更然善侍後人矣妻泣矢之曰君死妾死不願更<lb/>
也傑死張氏謂棺匠曰棺大之夫性喜寛大也其父母<lb/>
曰棺第狹之勿大匠從其父母狹其棺張氏哭毁其狹<lb/>
棺曰不大不棺也棺成自經而死高氏者夏永昌妻也<lb/>
嫁三月而永昌病死高氏欲從之然家人防之嚴則日<lb/>
至前焚香竊祝曰永昌俟我其母知之泣謂之曰汝今<lb/>
<pb n="KR4h0132_WYG_536-25a"/>
十九年耳柰何輕死高氏曰嗟母謂百年永耶然均死<lb/>
耳竟縊死劉氏者魏相妻也相之死也祖姑王覘婦有<lb/>
决志乃引婦登樓同寢婦哭之達旦不輟聲已紿其祖<lb/>
姑曰我饑渇甚祖姑信之下樓取水食婦以手巾二幅<lb/>
接縊於梁上年二十一矣王氏者孫林妻也林病貧無<lb/>
以療王氏賣衣辦湯藥夜龥天祈以身代林死則匍匐<lb/>
哭不絶聲水漿不入口者二日乃潛詣後園棗樹自經<lb/>
死張氏者田孝子妻也孝子曰田鋭嘗刲股療母病母<lb/>
<pb n="KR4h0132_WYG_536-25b"/>
死廬墓三年於是稱田孝子云孝子有甥宿舅舖而夜<lb/>
殺其鄰舖客盗其財於是逮孝子獄無何孝子死出其<lb/>
屍墻為之崩張氏之死也或勸之矣則忿哭曰我與田<lb/>
鋭夫婦二十年矣彼既為孝子我獨不得為節婦耶竟<lb/>
死今按六女者皆祥符郭門西人也六十年間烈者六<lb/>
焉足謂之興矣聞風者激耶抑地之靈使然耶李子曰<lb/>
予於六女而重傷時俗之偷也孔子曰匹夫不可奪志<lb/>
乃人不欲死顧詫人曰我死弗獲死今以六女事觀之<lb/>
<pb n="KR4h0132_WYG_536-26a"/>
然邪否邪夫鉅鑊之嚇盈諸耳甘綺之誘戰於中人鬼<lb/>
之關須臾是决乃六女者方視死如歸求亡如飴偵間<lb/>
伺隙如探金攫玉惟恐後時而靡獲也斯其志可奪耶<lb/>
不可奪耶夫粉黛笄禕之人至㣲也窮閻敝闠顦顇下<lb/>
賤之女非有閨閣之儲文史之訓父兄之指訓聞見之<lb/>
開卓也而一旦有如此者彼冠裳鳴佩之夫口先王而<lb/>
講詩書者乃徃徃狼貪而茍生患難之至不化蘅為蕭<lb/>
則豕突鼠竄矣於乎極矣予於六女安得不重傷時俗<lb/>
<pb n="KR4h0132_WYG_536-26b"/>
之偷也劉德舉曰斯舉也予倡首義於鄉人復白其事<lb/>
於官司矣業為六女立廟郭西<lb/>
贊曰貴非必爵輝豈惟華有碎而完有凶而嘉於烈陳<lb/>
女甘心未家槁骸竟雙並蔕則𤓰岐穗離離載嘉者禾<lb/>
五女繼興憤義執情隕軀舍生展哉令名於惟六女生<lb/>
猶鴻毛死而遽巍山岳其高瞻廟者拜過里者式無貴<lb/>
無賤無識不識即跡揆心持獨驗同古今一感人心至<lb/>
公熊掌取譬瓦全是耻爾忠爾孝敢告君子<lb/>
<pb n="KR4h0132_WYG_536-27a"/>
　　倪雲林傳<hi>沈周</hi>
倪雲林姓倪氏諱瓚字元鎮所居號雲林故號雲林生<lb/>
其家常州無錫富家至正初兵未動鬻其家田産不事<lb/>
富家事一意作詩人竊笑其為及兵動諸富家剽剝廢<lb/>
田産人始賞其有見性好潔盥頮易水數十次振拂冠<lb/>
服著時數十次振拂齋閣前溪樹石嘗洗拭不已見俗<lb/>
士避去如恐浼與王文友讀書文友死歛葬不計所費<lb/>
一如其所親交張伯雨後伯雨至其家㑹鬻田産得錢<lb/>
<pb n="KR4h0132_WYG_536-27b"/>
百千緡念伯雨老不再至悉推與不留一緡盛年詩名<lb/>
在舘閣晩當至正末雖在飄流旅寓中益自喜作詩其<lb/>
詩信口率與唐詩人語合後人惜其詩散逸無全藁云<lb/>
贊曰謂其有意於榮進與詠謌彈琴誦古人之書謂其<lb/>
為闊畧於世故與能擴先世之業昌大其門閭逍遥户<lb/>
庭名聞京都忽自逸於塵氛之外駕扁舟於五湖性印<lb/>
朗月身同太虛非欲㑹𤣥覺於一致而貫通於儒者邪<lb/>
　　張節婦傳<hi>羅玘</hi>
<pb n="KR4h0132_WYG_536-28a"/>
節婦新淦營膳郭師孟女玉峽張洪本妻蒲臺訓導鑑<lb/>
之母監察御史芹之祖母也年七十八歿當𢎞治庚戌<lb/>
月在仲春日為廿八又明年壬子二月二日葬柿坑之<lb/>
塋歴十有八年為正德己巳御史銓得南院蒲臺亦觧<lb/>
教事來就養予徃也語次必嚬呻曰鑑欲夫子之有言<lb/>
也已則㗳然御史來也語次亦嚬呻曰芹欲夫子之有<lb/>
言也已則㗳然他日又來入狀曰㣲芹祖母無以有芹<lb/>
父况芹乎芹父子不及今徵夫子言傳之後世安知有<lb/>
<pb n="KR4h0132_WYG_536-28b"/>
芹祖母又安知芹緒之幾絶而復續乎言已泣予辭又<lb/>
泣去蒲臺歸二年至是二月訃來予徃就弔位御史泣<lb/>
言若昔者而益悽予退討狀玉峽張著自勝國前人故<lb/>
曰古張又曰庫張謂假貸之便若取諸庫然洪本父曰<lb/>
季徹其尤也季徹死洪本奉母李氏嗣家政而屬有象<lb/>
厄日用隱憂以李故欝欝弗忍洩未四十死蒲臺方脱<lb/>
襁褓固在厄洪本者所欲居貨中則節婦譬則櫃也先<lb/>
抉掲之攫取惟其便乃入李以言具為婦急捐姑雛他<lb/>
<pb n="KR4h0132_WYG_536-29a"/>
奔狀踪跡秘譎而隱約李姑不疑日改而新之緒蝟刺<lb/>
百出使可覆驗覺李㣲動隨嗾妁來節婦罵逐妁去截<lb/>
髮泣三日龥天自誓曰吾所不為張氏鬼者有如皦曰<lb/>
李乃寤間亦發恚數其惡曰吾今執汝告縣官然終以<lb/>
愛掩止節婦計曰彼果逐我乎厄斯子也而已耳果厄<lb/>
斯子乎利吾有也而已耳假令真能不拔一毛而顧於<lb/>
吾重者毫髮蹉跌吾與張氏存者幾何今吾掃地赤立<lb/>
則何如於是聞奪一墅去守者告曰墅去矣曰知之繼<lb/>
<pb n="KR4h0132_WYG_536-29b"/>
聞發一廩去守者告曰廩去矣曰知之或扼腕曰可訟<lb/>
也揺手指蒲臺曰有是在積數嵗至無所可奪可發而<lb/>
蒲臺亦勝冠或又曰可使商也補前之匱乎曰吾聞業<lb/>
不遂者改業之况幾賈大禍而幸脱者乎然擇之莫儒<lb/>
為宜乃齎送之金陵就户曹學學七年然後歸遂就庠<lb/>
舎而御史適生命曰芹志更業意也御史在乳而母死<lb/>
哺藉擕扶一惟節婦稍長知學常以一缸膏坐之於紡<lb/>
甎側永夜誦緯成飾之贄或於是乎取之鄰之婦熏而<lb/>
<pb n="KR4h0132_WYG_536-30a"/>
為夜作為鐡石心者亦多有洪本有寡妺門尸絶李以<lb/>
虐子之蕩覆無所於歸也且慚不以言節婦節婦心知<lb/>
之於喪李之日迎與同食者終其身距今閭里傳之若<lb/>
前日事蒲臺用戊午貢授今官御史亦以是年領賢書<lb/>
登壬戌進士官福州推官而至轉於院蒲臺之封亦用<lb/>
其貴居院敢言人所不敢言凛凛樹英烈風要之忠節<lb/>
一道也其亦有所本也與予舊史氏也為著節婦傳以<lb/>
竢後徵焉<lb/>
<pb n="KR4h0132_WYG_536-30b"/>
贊曰立人之孤而世之與起人之死而生之孰神乎曰<lb/>
必起人之死者也然則孰難乎曰必立人之孤者也何<lb/>
也循古之方而用之而人偶生焉觀者孰不驚以為神<lb/>
乎而或使復為之其又可能邪若夫非自少艾而白首<lb/>
出萬死而一生而人之孤未有可一偶為之而立者也<lb/>
故曰立孤難耳亦何貴於人之驚以為神也乎曽子謂<lb/>
可以託六尺之孤而謂之君子於乎若節婦女中之君<lb/>
子也與<lb/>
<pb n="KR4h0132_WYG_536-31a"/>
　　梁太傅儲傳<hi>霍韜</hi>
公立朝四十年多自掩蔽無所誇其功故人不得知聞<lb/>
謗不辨謗言日積居之恬然施德於人不責報人賴公<lb/>
德以自庇覆反操戈向公公亦不較海内後進不面公<lb/>
徒聞謗公云云亦相附和毁公故世罕知公者正德間<lb/>
秦王請陜之邊境益其封壤内交嬖臣江彬朱寧宦者<lb/>
張説皆有賂為之祈武皇帝詔與之兵曹臣奏曰祖皇<lb/>
帝有令禁兹土不得畀藩封武皇帝曰與之兵科臣執<lb/>
<pb n="KR4h0132_WYG_536-31b"/>
奏曰兹土遂畀秦藩悖祖皇帝制武皇帝曰業已與之<lb/>
六科十三道諫臣各執奏曰秦王請益封壤不可聼許<lb/>
武皇帝曰朕念親親與之勿距大學士楊公當草制念<lb/>
曰若遂草制畀地秦藩恐貽後虞執不草制則忤帝怒<lb/>
辱不可測遂引疾不視事大學士蔣公亦繼引疾公曰<lb/>
如皆引疾孰與事君武皇帝震怒内臣督促草制公承<lb/>
命草上制曰昔太祖皇帝著令曰此土不畀藩封非吝<lb/>
也念此土廣且饒藩封得之多畜士馬饒富而驕奸人<lb/>
<pb n="KR4h0132_WYG_536-32a"/>
誘為不軌不利宗社今王請祈懇篤朕念親親其畀地<lb/>
於王王得地宜益謹毋收聚奸人毋多畜士馬毋聽狂<lb/>
人勸為不軌震及邊方危我社稷是時雖欲保全親親<lb/>
不可得已王慎之毋忽武皇帝覽制駭曰若是其可虞<lb/>
其勿與回天之力决於數詞然公未嘗自以為功也正<lb/>
德己卯武皇帝躬廵邊羣臣諫曰萬乗不宜輕出乃自<lb/>
稱威武大將軍廵邊云詔宰臣草威武大將軍勅大學<lb/>
士楊廷和引疾不草勅大學士蔣冕亦引疾武皇帝御<lb/>
<pb n="KR4h0132_WYG_536-32b"/>
左順門召大學士梁儲面促草勅儲奏曰勅不敢草帝<lb/>
曰何逆命對曰凡事可將順獨勅不可草帝曰何不可<lb/>
對曰陛下為君乃自卑而臣臣草勅是臣名君故不可<lb/>
帝震怒手劒立曰不草勅齒此劔儲免冠觧衣帶伏地<lb/>
涕泣曰臣有罪今日就死他日陛下猶憫臣若遂草勅<lb/>
他日陛下覺而怒曰臣儲無禮以臣名君顯戮臣臣罪<lb/>
死不可赦武皇帝察其誠欵擲劔起不促草勅君子曰<lb/>
儲固誠能悟主然帝之仁明殆亦不可誣也已已卯宸<lb/>
<pb n="KR4h0132_WYG_536-33a"/>
濠反武皇帝議視師羣臣諍曰不可大學士楊廷和梁<lb/>
儲蔣冕亦曰不可武皇帝曰朕視師廷和儲冕議居從<lb/>
曰如皆從蹕孰與守如皆守孰與圖上之危艱乃議楊<lb/>
公居守曰社稷是保梁公蔣公從是時也三公葢聯股<lb/>
肱而共成一人之身矣武皇帝視師南都議幸蘇浙荆<lb/>
豫云又議南都郊大學士儲冕奏曰南都郊仁祖皇帝<lb/>
配天北都郊太祖皇帝太宗皇帝配天若遂南都郊配<lb/>
位不知所裁定武皇帝乃不郊又將南幸儲冕手奏跪<lb/>
<pb n="KR4h0132_WYG_536-33b"/>
在門外請毋南幸自卯至酉汗浹背武皇帝遣内臣諭<lb/>
起對曰臣未奉俞㫖不敢起武皇帝乃俞曰不南幸儲<lb/>
冕方起君子曰江南不擾二公之力也宸濠未反時多<lb/>
内交士夫凡所餽皆有記籍濠誅後閲餽籍惟厚齋梁<lb/>
公晉溪王公無受餽世人猶多指此疵二公皆不察之<lb/>
過也厚齋自入仕至歸老負郭不増寸土廣郡沈同知<lb/>
尚經曰順德南海番禺梁厚翁田無百畆所有者香山<lb/>
浮坦從化賊巢不食之土耳平日於人之餽未嘗却隨<lb/>
<pb n="KR4h0132_WYG_536-34a"/>
計其直酬之歸老曰家無餘財嘗見一匠人何云公歸<lb/>
閭曰議建祠妥祀其先計工匠之直曰需八金匠何六<lb/>
徃曰未有以給也盍少需尋不能營給祠竟不克建公<lb/>
在位日乃王御史溱請典刑公田給事中賦請沒公之<lb/>
貲代天下輸租之半劉瑾矯詔抄公之家公在南京報<lb/>
聞皆不動也上御極言官聨疏劾公假宸濠衛兵故縱<lb/>
反者請置詔獄正其罪公不辯惟曰余只致仕去巳勿<lb/>
論宸濠衞兵事由也劾者猶不巳久之知與宸濠衞兵<lb/>
<pb n="KR4h0132_WYG_536-34b"/>
非公也實石齋楊公當制正德九年三月十五日也舊<lb/>
例凡閣下當制擬㫖人親署銜著筆跡故不得誣移之<lb/>
他公惟引罪連三疏乞致其仕無片言自辯公去位後<lb/>
大臣被劾無不辯者然後知公之大<lb/>
　　張風傳<hi>夏鍭</hi>
張風天台山中農家風貌惡善為優盡得於笛能以鼻<lb/>
成聲用是不欲蓄其家其家固傳視焉日食於富人之<lb/>
舘聚少年晝夜謳弄或讙沸逹旦旭入無一食之儲出<lb/>
<pb n="KR4h0132_WYG_536-35a"/>
有終身之饋故凡邑里之為燕㑹鼓音席上必有風雖<lb/>
不召風風固且徃自得之出見富人大廬輙止廧下振<lb/>
管箕踞冀徹室中以曉富人小子群走環之以入曰吾<lb/>
且入就食矣未嘗潔其言為不欲狀風之為人如此或<lb/>
以笑而賤風風曰人飽其欲誰不如我我固易盈而鄙<lb/>
人耳彼謂之則曰士大夫乃得而貪焉此為利其惡有<lb/>
紀極哉且若是而閉焉匿焉則能不失一語不見一跡<lb/>
以示於人齒舌至引神鬼相證設禍福應子孫以求其<lb/>
<pb n="KR4h0132_WYG_536-35b"/>
蓋嗚呼吾何故而為是也於此吾有求必以在於口吾<lb/>
心之未徃足已舉而加之矣放而隨之不蓋而益章之<lb/>
吾是以處世而人不我貴則世固有夢而不寤者耶又<lb/>
曰吾持身以食於富貴之人富貴之人或以利敗有方<lb/>
貧賤而以植德興去其一而存者猶是也去其二而存<lb/>
者猶是也敗者相屬而患不及我吾常得食焉他日遇<lb/>
其人於道路見項而趨之其衣履甚不似也顧而見我<lb/>
自若焉曰始吾為富而有今日子以貧而守其常吾乃<lb/>
<pb n="KR4h0132_WYG_536-36a"/>
以後不敢輕子矣嘻子見晩矣子前日庸得乎乃今其<lb/>
固也吾嘗客於子子飲酒亦飲酒子持粱亦持粱吾求<lb/>
子不能勝我也且衣冠加於子之身而視於吾之目積<lb/>
穀如山金錢布地傳子而守不使子用子之身憂且勞<lb/>
焉子行其勞而以得食也我棄其勞而亦得食焉子食<lb/>
我而以其憂也我食於子而不與子之憂焉子用其名<lb/>
我用其實是子嚮也幾不見為吾賣顧猶可追而傲我<lb/>
耶嚮也吾固以目子矣而子不知則子亦夢也赤城居<lb/>
<pb n="KR4h0132_WYG_536-36b"/>
士曰是為夢固然矣風蓋處其地因而夢夫人風亦幸<lb/>
也然吾得其言而思之吾亦有夢於此而不知也世之<lb/>
夢多矣為之傳以告夫寐者而自取焉<lb/>
　<lb/>
　<lb/>
　<lb/>
　<lb/>
　文章辨體彚選巻五百三十六<lb/>
</p>
<p>
</p>
  </div>
</body>
</text>
</TEI>
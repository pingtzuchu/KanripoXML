<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百九十六</head> <lb/>
    <p>
<pb n="KR4h0132_WYG_596-1a"/>
欽定四庫全書<lb/>
　文章辨體彚選巻五百九十六<lb/>
　　　　　　　　　　　　明　賀復徵　編<lb/>
記三十七<hi>以下官署</hi>
　　中書政事堂記<hi>唐李華</hi>
政事堂者自武德已來常於門下省議事謂之政事堂<lb/>
故長孫無忌起復授司空房𤣥齡授左僕射魏徵授太<lb/>
子太保皆知門下省事至髙宗光宅元年裴炎自侍中<lb/>
<pb n="KR4h0132_WYG_596-1b"/>
除中書令執宰相筆乃移政事堂於中書省記曰政事<lb/>
堂者君不可以枉道於天反道於地覆道於社稷無道<lb/>
於黎元此堂得以議之臣不可悖道於君逆道於人黷<lb/>
道於貨亂道於刑尅一方之命變王者之制此堂得以<lb/>
移之兵不可以擅誅權不可以擅施貨不可以擅蓄王<lb/>
澤不可以擅奪君恩不可以擅間私讐不可以擅報公<lb/>
爵不可以擅私此堂得以誅之事不可以輕入重罪不<lb/>
可以生入死法不可以剥害於人財不可以擅加於賦<lb/>
<pb n="KR4h0132_WYG_596-2a"/>
情不可以委之於倖亂不可以啓之於萌伐紊不賞削<lb/>
紊不封聞荒不救見饉不驚逆諫自賢違道傷古此堂<lb/>
得以殺之故曰廟堂之上罇俎之間有兵有刑有梃有<lb/>
刃有斧鉞有鴆毒有夷族有破家登此堂者得以行之<lb/>
故伊尹放太甲之不嗣周公逐管蔡之不義霍光廢昌<lb/>
邑之亂狄公正廬陵之位自君弱臣强之後宰相主生<lb/>
殺之柄天子掩九重之耳燮理化爲權衡論思變成機<lb/>
務道變輕身禍敗不可勝數列國有傳青史有名可以<lb/>
<pb n="KR4h0132_WYG_596-2b"/>
爲糾身之誡<lb/>
　　待漏院記<hi>宋王禹偁</hi>
天道不言而品物亨嵗功成者何謂也四時之吏五行<lb/>
之佐宣其氣矣聖人不言而百姓親萬邦寧者何謂也<lb/>
三公論道六卿分職張其教矣是知君逸於上臣勞於<lb/>
下法乎天也古之善相天下者咎䕫至房魏可數也是<lb/>
不獨有其德亦皆務於勤爾况夙興夜寐以事一人卿<lb/>
大夫猶然况宰相乎朝廷自國初因舊制設宰臣待漏<lb/>
<pb n="KR4h0132_WYG_596-3a"/>
院於丹鳳門之右示勤政也至若北闕向曙東方未明<lb/>
相君啓行煌煌火城相君至止噦噦鸞聲金門未闢玉<lb/>
漏猶滴撤葢下車于焉以息待漏之際相君其有思乎<lb/>
其或兆民未安思所泰之四夷未附思所來之兵革未<lb/>
息何以弭之田疇多蕪何以闢之賢人在野我將進之<lb/>
佞人立朝我將斥之六氣不和灾眚薦至願避位以禳<lb/>
之五刑未措欺詐日生請修德以釐之憂心忡忡待旦<lb/>
而入九門既啓四聦甚邇相君言焉時君納焉皇風於<lb/>
<pb n="KR4h0132_WYG_596-3b"/>
是乎清夷蒼生以之而富庶若然總百官食萬錢非幸<lb/>
也宜也其或私讐未復思所逐之舊恩未報思所榮之<lb/>
子女玉帛何以致之車馬器玩何以取之姦人附勢我<lb/>
將陟之直士抗言我將黜之三時告災上有憂色搆巧<lb/>
詞以恱之羣吏弄法君聞怨言進諂容以媚之私心慆<lb/>
慆假寐而坐九門既開重瞳屢回相君言焉時君惑焉<lb/>
政柄於是乎隳哉帝位以之而危矣若然則死下獄投<lb/>
逺方非不幸也亦宜也是知一國之政萬人之命懸於<lb/>
<pb n="KR4h0132_WYG_596-4a"/>
宰相可不慎歟復有無毁無譽旅進旅退竊位而茍禄<lb/>
偹員而全身者亦無所取焉棘寺小吏王禹偁為文請<lb/>
誌院壁用規于執政者<lb/>
　　定州閲古堂記<hi>韓琦</hi>
慶厯八年夏五月天子以河朔地大兵雄而節制不專<lb/>
非擇帥分治而并撫其民不可始詔魏瀛鎮定四路悉<lb/>
用儒帥兼本道安撫使而定以不肖辱其選既讓不獲<lb/>
命至則竭愚修職尚懼不能稱上所以付與之意退而<lb/>
<pb n="KR4h0132_WYG_596-4b"/>
思迹古名臣之軌躅以自策勵且患其汨於多務而志<lb/>
之弗䖍㑹郡圃有壞亭嵗久不葺於是廣之爲堂既成<lb/>
乃摭前代良守將之事實可載諸圖而爲人法者凡六<lb/>
十條繪於堂之左右壁而以閲古爲堂名夫古猶今也<lb/>
古之人爲屏翰授鈇鉞而能成異政立竒功而今或不<lb/>
能者何也蓋其待已也不賢而足其報禄也必利而安<lb/>
持是以望政成而功立不其難哉如曰古人能之予反<lb/>
不能之日夜以勉焉又安有不至者耶今予之所為也<lb/>
<pb n="KR4h0132_WYG_596-5a"/>
誠以已之道未充而君之禄殊厚任重途逺惟仆踣之<lb/>
是虞故在燕處之間必將監古以自勉其未至也則雖<lb/>
紛肴觴競笳吹四時之景交見於前予方仰而愧俯而<lb/>
憂孰知夫樂之為樂哉其少進也則雖吏文之擾懐邊<lb/>
責之在已予固得其道而處之至於幅巾坐嘯恬然終<lb/>
日予之所樂惡有既乎若其賓客之于斯僚属之于斯<lb/>
不離几席如閲舊史俾人人知為治者莫先於教化用<lb/>
兵者莫貴於權謀而俱本之於仁義功名一立不獨身<lb/>
<pb n="KR4h0132_WYG_596-5b"/>
享富貴而慶流家宗其餘風遺烈可以被於旂常傳於<lb/>
簡策邈千萬世而凜然如存咸有聳慕之意不以酣歌<lb/>
優笑之為樂而以是為樂則予也豈徒已之為益是將<lb/>
有益於人知我者其以我爲喜爽塏遂娯賞而已乎後<lb/>
來之賢與我同志必愛尚而増葺之宜免夫毁圯圬墁<lb/>
之患矣謹記<lb/>
　　度支副使㕔壁題名記<hi>王安石</hi>
三司副使不書前人名姓嘉祐五年尚書户部員外郎<lb/>
<pb n="KR4h0132_WYG_596-6a"/>
呂君沖之始稽之衆史而自李紘已上至查道得其名<lb/>
自楊偕已上得其官自郭勸已下又得其在事之嵗時<lb/>
於是書石而鑱之東壁夫合天下之衆者財理天下之<lb/>
財者法守天下之法者吏也吏不良則有法而莫守法<lb/>
不善則有財而莫理有財而莫理則阡陌閭巷之賤人<lb/>
皆能私取予之勢擅萬物之利以與人主爭黔首而放<lb/>
其無窮之欲非必貴強桀大而後能如是而天子猶為<lb/>
不失其民者葢特號而已耳雖欲食蔬衣敝憔悴其身<lb/>
<pb n="KR4h0132_WYG_596-6b"/>
愁思其心以幸天下之給足而安吾政吾知其猶不得<lb/>
也然則善吾法而擇吏以守之以理天下之財雖上古<lb/>
堯舜猶不能毋以此為先急而況於後世之紛紛乎三<lb/>
司副使方今之大吏朝廷所以尊寵之甚備葢今理財<lb/>
之法有不善者其勢皆得以議於上而改爲之非特當<lb/>
守成法吝出入以從有司之事而已其職事如此則其<lb/>
人之賢不肖利害施於天下如何也觀其人以其在事<lb/>
之嵗時以求其政事之見於今者而考其所以佐上理<lb/>
<pb n="KR4h0132_WYG_596-7a"/>
財之方則其人之賢不肖與世之治否吾可以坐而得<lb/>
矣此葢呂君之志也<lb/>
　　滕縣公堂記<hi>蘇軾</hi>
君子之仕也以其才易天下之養也才有大小故養有<lb/>
厚薄茍有益於人雖厲民以自養不爲泰是故飲食必<lb/>
豐車服必安宮室必壯使令之人必給則人輕去其家<lb/>
而重去其國如使衣食菲惡不如吾私宮室敝陋不如<lb/>
吾廬使令之人朴野不足不如吾僮奴雖君子安之無<lb/>
<pb n="KR4h0132_WYG_596-7b"/>
不可者然人之情所以去父母捐墳墓而逺逰者豈厭<lb/>
安逸而思勞苦也哉至於宮室葢有所從受而傳之無<lb/>
窮非獨以自養也今日不治後日之費必倍而比年以<lb/>
來所在務為儉陋尤諱土木營造之功欹仄腐壞轉以<lb/>
相付不敢擅易一椽此何義也滕古邑也在宋魯之間<lb/>
號爲難治庭宇陋甚莫有葺者非惟不敢亦不暇自天<lb/>
聖元年縣令太常博士張君太素實始改作凡五十有<lb/>
二年而贊善大夫范君純粹自公府椽謫爲令復一新<lb/>
<pb n="KR4h0132_WYG_596-8a"/>
之公堂吏舍凡百一十有六間髙明碩大稱子男邦君<lb/>
之居而寢室未治范君非嫌於奉已也曰吾力有所未<lb/>
暇而已昔毛孝先崔季珪用事士皆變易車服以求名<lb/>
而徐公不改其常故天下以爲泰其後世俗日以奢靡<lb/>
而徐公固自若也故天下以爲嗇君子之度一也時自<lb/>
二耳<lb/>
　　邢州堯山縣令㕔壁記<hi>沈括</hi>
地方百里聽事於庭者萬家上不得專達於天子下不<lb/>
<pb n="KR4h0132_WYG_596-8b"/>
得賔養國中之善士其官謂之縣令其秩不得齒於天<lb/>
子之下士静牽動違勢如槁毛士能得志於斯亦可謂<lb/>
賢矣其選既輕故民未嘗厚望於吏吏之自期亦以此<lb/>
則因謂之治豈所謂治者耶吾王君聖美之為堯山不<lb/>
以其輕者入於心而猶爲其所難剥槌斷裂之故不得<lb/>
行皎明察深矯厲之名不立而下皆有以相先不暴而<lb/>
争肆耕而飽食事益不至縣令之庭縣既已空無事乃<lb/>
治其所居之堂凡前後之共爲此邑者不忍其人沒而<lb/>
<pb n="KR4h0132_WYG_596-9a"/>
不彰則又納其壁中以縣令之題名予客過趙魏之郊<lb/>
問其故家舊俗皆慨然喜言三晉戰國之事自七國之<lb/>
時趙數窘秦人於兩河之間秦方強天下所憚獨在趙<lb/>
故趙常受兵爲天下勁國其後四分以爲代魏燕趙踣<lb/>
漳南蹶上黨肩凥頓僨不能相支而邯鄲鉅鹿穿裂摧<lb/>
壞獸驚鳥決獨當四方之鋒其人生而知有戰鬭攻掠<lb/>
之備習聞而成風者已久而不可遷雖當積安無事之<lb/>
日其天性固以異於他俗此宜治之甚難而聖美摩撫<lb/>
<pb n="KR4h0132_WYG_596-9b"/>
調養之既成則又推之於前後之人若無心於得失者<lb/>
宜乎民安之不難矣聖美以嘉祐六年得堯山於其將<lb/>
去使來求記於予則治平元年也<lb/>
　　新修東府記<hi>陳繹</hi>
中書政事本也宰相三公官也官不必備唯其人匪其<lb/>
人不居且體貌大臣禮重而莊物采顯庸宜備而稱豈<lb/>
曰私其人哉葢所與坐而論道不下席而致太平之功<lb/>
者二三執政而已國朝以來尚襲唐故大臣多不及建<lb/>
<pb n="KR4h0132_WYG_596-10a"/>
里第而僦居民間至距城數里之外東西南北回逺不<lb/>
相接也四方奏書緩急報聞吏卒持走徧歴諸第一有<lb/>
漏露稽違失亡其可逮乎而又暑寒雨風晨趍暮還輿<lb/>
衛騶呵導從前後搢紳士大夫造請紛馳于里巷坊曲<lb/>
之隘甚非尊嚴體貌之觀也今禁衛三帥率有公廨庶<lb/>
官省寺亦或有居而獨大臣不列府舍每朝則待漏闕<lb/>
門之次入則議政殿上退即聽事羣有司公見請白可<lb/>
否少休吏史抱文書環几案左右頡頏以進至日下晝<lb/>
<pb n="KR4h0132_WYG_596-10b"/>
數刻始歸夫以王城輦轂之大其制度之闕如此乃出<lb/>
聖畫新剏二府親遣中人度地於闕之西南輪廣方制<lb/>
房皇鈎折繪圖以聞即刋定於禁中申命三司飭吏諸<lb/>
司計工程材役不妨時費不病官自熙寧三年秋七月<lb/>
興作東西府凡八位緫千二百楹明年秋八月東府四<lb/>
位成詔知制誥臣繹爲之記臣拜手稽首以書十月工<lb/>
實之次謹按三代盛王繇禮義之政至於周而大備文<lb/>
章典刑物采位敘煒然見於朝廷之表公卿内外居有<lb/>
<pb n="KR4h0132_WYG_596-11a"/>
室宅上不爲過侈下不爲茍約出則寵之淑旂龍章鈎<lb/>
膺之駕入則具之列鼎蒲筵粉純之居仰而視其宮則<lb/>
有榱題之礱密俯而攝其衣則有衮舄之嚴麗且謂不<lb/>
如是不足以待其人非其人不足以相天下之政故其<lb/>
取予屈舒厚薄等衰一謂之天秩先王之澤既竭能道<lb/>
古人之言者起以其私學蔽尚迷謬世俗雖有志之主<lb/>
厭然而所慕者不過耳目之所習呴呴而望其下者益<lb/>
卑西漢去治世未逺開丞相府四出門無䦨不設鈴不<lb/>
<pb n="KR4h0132_WYG_596-11b"/>
驚鼓深大宏逺無有限節郡國守長吏得以嵗上計事<lb/>
國有大議車駕亦親幸而臨聽焉然其議不過軍功武<lb/>
爵期㑹督責之故至于東漢仍建公府蒼龍闕東偏其<lb/>
制度雖存而稱號不復於當時葢用人授位出於一切<lb/>
其煩文虚器隆殺存亡者亦無足以繫政事之重輕宋<lb/>
興之初平定四方烜耀神武遂一宇内頗用戰勲伐閲<lb/>
將帥之人浸久而安生民樂嬉百年之間軌蹟運行將<lb/>
臣相臣夜寐夙興罔敢有懈皇帝臨位躬攬權綱顯白<lb/>
<pb n="KR4h0132_WYG_596-12a"/>
訓義圖惟先王治理之實置府設属大放古制文武弛<lb/>
張名器有等大小尊卑靡不遵序夫名者禮之分也位<lb/>
者處其名之器也名既正然後任責之理得而百事修<lb/>
明名不正則任責之理廢而百事隳必使望其器可以<lb/>
知其職可以知其人書曰股肱喜哉元首起哉百工熙<lb/>
哉是繇天子任大臣以道而率作興事罔不喜樂賡歌<lb/>
卒起乎治功之隆葢君臣㑹遇千載之甚盛德也若乃<lb/>
聖作物覩宣耀典訓垂萬世之丕則考不磨之斯文其<lb/>
<pb n="KR4h0132_WYG_596-12b"/>
不在二府之制而在道德之意乎<lb/>
　　新修西府記<hi>陳繹</hi>
唐初典兵禁中出於帷幄之議故以機宻名官開元中<lb/>
設堂後五房而機宻自爲一司其職秘獨宰相得知舍<lb/>
人官屬無得預也貞元之後藩鎮旅拒重以兵屬人及<lb/>
中官分領左右神策軍而樞宻之職歸於北司然嘗寄<lb/>
治省寺廡下延英㑹議則屏立殿西勢猶厭厭傳道宮<lb/>
省語而已至其盛時其貴者號中尉次則樞宻使皆得<lb/>
<pb n="KR4h0132_WYG_596-13a"/>
貼黄除吏唐末既除北司并南北軍於樞宻使遂總天<lb/>
下之兵五代以來多以武人領使而宰相知院事國朝<lb/>
復置副貳簽書直學士之名大畧文武叅用間以宰相<lb/>
兼領之故得進退大吏預聞機政其任職葢重矣古之<lb/>
公卿入則相與謀於朝出則相與謀於家家宰膳夫之<lb/>
政不至於耳目而天下四方之事每得於燕處之際故<lb/>
其爲之不勞而日常若有餘今未明而入進見請決於<lb/>
陛席之前退而百執事叩閣稟事吏持書奏周走閭巷<lb/>
<pb n="KR4h0132_WYG_596-13b"/>
終日不得與二三大臣謀求若古人之舂容有餘勢固<lb/>
不行也熙寧三年詔營兩府於掖城之南其任樞宻使<lb/>
者爲西府於是有司知上之所以優隆大臣將以修天<lb/>
下之政於堂陛之下莫不率職底功士獻其能工致其<lb/>
材不周嵗而吿成臣謹按樞宻司馬之職事而周制屬<lb/>
於夏官秦漢曰太尉亦冠將軍之號禄比丞相置官屬<lb/>
掌兵武夫善用兵者使之至於無兵善治兵者治之於<lb/>
無事然後天子之威刑震耀偃然憺折於萬里之外噫<lb/>
<pb n="KR4h0132_WYG_596-14a"/>
非二三大臣曷以哉若夫仰而登則恩見於榱梠俯而<lb/>
宴則禮見於階陛周旋指顧無非上之致隆於已者是<lb/>
則其所以享寵而居是者可無思乎<lb/>
　　咸平縣丞㕔酴醾記<hi>張耒</hi>
咸平五年詔以陳留之通許鎮爲咸平縣先是章聖皇<lb/>
帝幸亳祠老子道通許築宮以待幸既為縣即以宮爲<lb/>
令治所主簿居中書府而樞宻府爲尉舍熙寧某年始<lb/>
置丞於是遷縣尉於外而丞居焉丞居之堂庭有酴醾<lb/>
<pb n="KR4h0132_WYG_596-14b"/>
問之邑之老人則其爲樞宻府時所種也既老而益蕃<lb/>
延蔓庇覆占庭之大半其花特大於其類邑之酴醾皆<lb/>
出其下葢其當時築室種植以待天子之所必有珍麗<lb/>
可喜之物而後敢陳是以獨秀於一邑而莫能及也每<lb/>
思唐自天寶以至於周歴嵗數百天下未嘗無戰其治<lb/>
安僅足以小康而禍敗嘗至於大亂自安史以來蕃鎮<lb/>
四據而天下無完國降及其末分裂攘奪至五季而中<lb/>
原正朔之所加僅止門閥之中惟我藝祖神宗受天休<lb/>
<pb n="KR4h0132_WYG_596-15a"/>
命神武四達馬首所向破滅摧伏於是斸百年之蟠據<lb/>
合歴世之分裂數百年間禍根亂源薅剪堙塞大掃而<lb/>
無餘矣肆我章聖皇帝誕承祖武以無忘大功寛賦薄<lb/>
征順天養民四方無虞休養滋息如人之疾病蠱敗醫<lb/>
者既已擊逐鈎取其累年之蠧矣而後爲之調利撫養<lb/>
安居美食以使之豐腴而堅强也由是觀之自開元以<lb/>
來至於章聖而天下之人如復見大治之全國嗚呼亦<lb/>
可謂盛矣於是封泰山禪梁父祀后土祠老子徜徉四<lb/>
<pb n="KR4h0132_WYG_596-15b"/>
方以明示得意聞之古者天子巡幸所至郡國必建原<lb/>
廟所以廣孝示後世而況當太平之盛時講一世之大<lb/>
禮八鸞之所經六龍之所駐可以昭後世示子孫以爲<lb/>
歴代大訓成法者宜如何哉是宜一草木一瓦礫皆當<lb/>
䕶守保藏無敢棄壊以無忘祖宗駿功成烈而使知夫<lb/>
百餘年間地平天成養生送死無憾者誰之力也酴醾<lb/>
之生當是時葢嘗沾雨露之濡近日月之光與夫旄頭<lb/>
屬車皆爲一時之物矣可不愛哉<lb/>
<pb n="KR4h0132_WYG_596-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_596-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百九十六<lb/>
<pb n="KR4h0132_WYG_596-17a"/>
欽定四庫全書<lb/>
　文章辨體彚選巻五百九十六<lb/>
　　　　　　　　　　　　明　賀復徵　編<lb/>
記三十七<hi>以下官署</hi>
　　中書政事堂記<hi>唐李華</hi>
政事堂者自武德已來常於門下省議事謂之政事堂<lb/>
故長孫無忌起復授司空房𤣥齡授左僕射魏徵授太<lb/>
子太保皆知門下省事至髙宗光宅元年裴炎自侍中<lb/>
<pb n="KR4h0132_WYG_596-17b"/>
除中書令執宰相筆乃移政事堂於中書省記曰政事<lb/>
堂者君不可以枉道於天反道於地覆道於社稷無道<lb/>
於黎元此堂得以議之臣不可悖道於君逆道於人黷<lb/>
道於貨亂道於刑尅一方之命變王者之制此堂得以<lb/>
移之兵不可以擅誅權不可以擅施貨不可以擅蓄王<lb/>
澤不可以擅奪君恩不可以擅間私讐不可以擅報公<lb/>
爵不可以擅私此堂得以誅之事不可以輕入重罪不<lb/>
可以生入死法不可以剥害於人財不可以擅加於賦<lb/>
<pb n="KR4h0132_WYG_596-18a"/>
情不可以委之於倖亂不可以啓之於萌伐紊不賞削<lb/>
紊不封聞荒不救見饉不驚逆諫自賢違道傷古此堂<lb/>
得以殺之故曰廟堂之上罇俎之間有兵有刑有梃有<lb/>
刃有斧鉞有鴆毒有夷族有破家登此堂者得以行之<lb/>
故伊尹放太甲之不嗣周公逐管蔡之不義霍光廢昌<lb/>
邑之亂狄公正廬陵之位自君弱臣强之後宰相主生<lb/>
殺之柄天子掩九重之耳燮理化爲權衡論思變成機<lb/>
務道變輕身禍敗不可勝數列國有傳青史有名可以<lb/>
<pb n="KR4h0132_WYG_596-18b"/>
爲糾身之誡<lb/>
　　待漏院記<hi>宋王禹偁</hi>
天道不言而品物亨嵗功成者何謂也四時之吏五行<lb/>
之佐宣其氣矣聖人不言而百姓親萬邦寧者何謂也<lb/>
三公論道六卿分職張其教矣是知君逸於上臣勞於<lb/>
下法乎天也古之善相天下者咎䕫至房魏可數也是<lb/>
不獨有其德亦皆務於勤爾况夙興夜寐以事一人卿<lb/>
大夫猶然况宰相乎朝廷自國初因舊制設宰臣待漏<lb/>
<pb n="KR4h0132_WYG_596-19a"/>
院於丹鳳門之右示勤政也至若北闕向曙東方未明<lb/>
相君啓行煌煌火城相君至止噦噦鸞聲金門未闢玉<lb/>
漏猶滴撤葢下車于焉以息待漏之際相君其有思乎<lb/>
其或兆民未安思所泰之四夷未附思所來之兵革未<lb/>
息何以弭之田疇多蕪何以闢之賢人在野我將進之<lb/>
佞人立朝我將斥之六氣不和灾眚薦至願避位以禳<lb/>
之五刑未措欺詐日生請修德以釐之憂心忡忡待旦<lb/>
而入九門既啓四聦甚邇相君言焉時君納焉皇風於<lb/>
<pb n="KR4h0132_WYG_596-19b"/>
是乎清夷蒼生以之而富庶若然總百官食萬錢非幸<lb/>
也宜也其或私讐未復思所逐之舊恩未報思所榮之<lb/>
子女玉帛何以致之車馬器玩何以取之姦人附勢我<lb/>
將陟之直士抗言我將黜之三時告災上有憂色搆巧<lb/>
詞以恱之羣吏弄法君聞怨言進諂容以媚之私心慆<lb/>
慆假寐而坐九門既開重瞳屢回相君言焉時君惑焉<lb/>
政柄於是乎隳哉帝位以之而危矣若然則死下獄投<lb/>
逺方非不幸也亦宜也是知一國之政萬人之命懸於<lb/>
<pb n="KR4h0132_WYG_596-20a"/>
宰相可不慎歟復有無毁無譽旅進旅退竊位而茍禄<lb/>
偹員而全身者亦無所取焉棘寺小吏王禹偁為文請<lb/>
誌院壁用規于執政者<lb/>
　　定州閲古堂記<hi>韓琦</hi>
慶厯八年夏五月天子以河朔地大兵雄而節制不專<lb/>
非擇帥分治而并撫其民不可始詔魏瀛鎮定四路悉<lb/>
用儒帥兼本道安撫使而定以不肖辱其選既讓不獲<lb/>
命至則竭愚修職尚懼不能稱上所以付與之意退而<lb/>
<pb n="KR4h0132_WYG_596-20b"/>
思迹古名臣之軌躅以自策勵且患其汨於多務而志<lb/>
之弗䖍㑹郡圃有壞亭嵗久不葺於是廣之爲堂既成<lb/>
乃摭前代良守將之事實可載諸圖而爲人法者凡六<lb/>
十條繪於堂之左右壁而以閲古爲堂名夫古猶今也<lb/>
古之人爲屏翰授鈇鉞而能成異政立竒功而今或不<lb/>
能者何也蓋其待已也不賢而足其報禄也必利而安<lb/>
持是以望政成而功立不其難哉如曰古人能之予反<lb/>
不能之日夜以勉焉又安有不至者耶今予之所為也<lb/>
<pb n="KR4h0132_WYG_596-21a"/>
誠以已之道未充而君之禄殊厚任重途逺惟仆踣之<lb/>
是虞故在燕處之間必將監古以自勉其未至也則雖<lb/>
紛肴觴競笳吹四時之景交見於前予方仰而愧俯而<lb/>
憂孰知夫樂之為樂哉其少進也則雖吏文之擾懐邊<lb/>
責之在已予固得其道而處之至於幅巾坐嘯恬然終<lb/>
日予之所樂惡有既乎若其賓客之于斯僚属之于斯<lb/>
不離几席如閲舊史俾人人知為治者莫先於教化用<lb/>
兵者莫貴於權謀而俱本之於仁義功名一立不獨身<lb/>
<pb n="KR4h0132_WYG_596-21b"/>
享富貴而慶流家宗其餘風遺烈可以被於旂常傳於<lb/>
簡策邈千萬世而凜然如存咸有聳慕之意不以酣歌<lb/>
優笑之為樂而以是為樂則予也豈徒已之為益是將<lb/>
有益於人知我者其以我爲喜爽塏遂娯賞而已乎後<lb/>
來之賢與我同志必愛尚而増葺之宜免夫毁圯圬墁<lb/>
之患矣謹記<lb/>
　　度支副使㕔壁題名記<hi>王安石</hi>
三司副使不書前人名姓嘉祐五年尚書户部員外郎<lb/>
<pb n="KR4h0132_WYG_596-22a"/>
呂君沖之始稽之衆史而自李紘已上至查道得其名<lb/>
自楊偕已上得其官自郭勸已下又得其在事之嵗時<lb/>
於是書石而鑱之東壁夫合天下之衆者財理天下之<lb/>
財者法守天下之法者吏也吏不良則有法而莫守法<lb/>
不善則有財而莫理有財而莫理則阡陌閭巷之賤人<lb/>
皆能私取予之勢擅萬物之利以與人主爭黔首而放<lb/>
其無窮之欲非必貴強桀大而後能如是而天子猶為<lb/>
不失其民者葢特號而已耳雖欲食蔬衣敝憔悴其身<lb/>
<pb n="KR4h0132_WYG_596-22b"/>
愁思其心以幸天下之給足而安吾政吾知其猶不得<lb/>
也然則善吾法而擇吏以守之以理天下之財雖上古<lb/>
堯舜猶不能毋以此為先急而況於後世之紛紛乎三<lb/>
司副使方今之大吏朝廷所以尊寵之甚備葢今理財<lb/>
之法有不善者其勢皆得以議於上而改爲之非特當<lb/>
守成法吝出入以從有司之事而已其職事如此則其<lb/>
人之賢不肖利害施於天下如何也觀其人以其在事<lb/>
之嵗時以求其政事之見於今者而考其所以佐上理<lb/>
<pb n="KR4h0132_WYG_596-23a"/>
財之方則其人之賢不肖與世之治否吾可以坐而得<lb/>
矣此葢呂君之志也<lb/>
　　滕縣公堂記<hi>蘇軾</hi>
君子之仕也以其才易天下之養也才有大小故養有<lb/>
厚薄茍有益於人雖厲民以自養不爲泰是故飲食必<lb/>
豐車服必安宮室必壯使令之人必給則人輕去其家<lb/>
而重去其國如使衣食菲惡不如吾私宮室敝陋不如<lb/>
吾廬使令之人朴野不足不如吾僮奴雖君子安之無<lb/>
<pb n="KR4h0132_WYG_596-23b"/>
不可者然人之情所以去父母捐墳墓而逺逰者豈厭<lb/>
安逸而思勞苦也哉至於宮室葢有所從受而傳之無<lb/>
窮非獨以自養也今日不治後日之費必倍而比年以<lb/>
來所在務為儉陋尤諱土木營造之功欹仄腐壞轉以<lb/>
相付不敢擅易一椽此何義也滕古邑也在宋魯之間<lb/>
號爲難治庭宇陋甚莫有葺者非惟不敢亦不暇自天<lb/>
聖元年縣令太常博士張君太素實始改作凡五十有<lb/>
二年而贊善大夫范君純粹自公府椽謫爲令復一新<lb/>
<pb n="KR4h0132_WYG_596-24a"/>
之公堂吏舍凡百一十有六間髙明碩大稱子男邦君<lb/>
之居而寢室未治范君非嫌於奉已也曰吾力有所未<lb/>
暇而已昔毛孝先崔季珪用事士皆變易車服以求名<lb/>
而徐公不改其常故天下以爲泰其後世俗日以奢靡<lb/>
而徐公固自若也故天下以爲嗇君子之度一也時自<lb/>
二耳<lb/>
　　邢州堯山縣令㕔壁記<hi>沈括</hi>
地方百里聽事於庭者萬家上不得專達於天子下不<lb/>
<pb n="KR4h0132_WYG_596-24b"/>
得賔養國中之善士其官謂之縣令其秩不得齒於天<lb/>
子之下士静牽動違勢如槁毛士能得志於斯亦可謂<lb/>
賢矣其選既輕故民未嘗厚望於吏吏之自期亦以此<lb/>
則因謂之治豈所謂治者耶吾王君聖美之為堯山不<lb/>
以其輕者入於心而猶爲其所難剥槌斷裂之故不得<lb/>
行皎明察深矯厲之名不立而下皆有以相先不暴而<lb/>
争肆耕而飽食事益不至縣令之庭縣既已空無事乃<lb/>
治其所居之堂凡前後之共爲此邑者不忍其人沒而<lb/>
<pb n="KR4h0132_WYG_596-25a"/>
不彰則又納其壁中以縣令之題名予客過趙魏之郊<lb/>
問其故家舊俗皆慨然喜言三晉戰國之事自七國之<lb/>
時趙數窘秦人於兩河之間秦方強天下所憚獨在趙<lb/>
故趙常受兵爲天下勁國其後四分以爲代魏燕趙踣<lb/>
漳南蹶上黨肩凥頓僨不能相支而邯鄲鉅鹿穿裂摧<lb/>
壞獸驚鳥決獨當四方之鋒其人生而知有戰鬭攻掠<lb/>
之備習聞而成風者已久而不可遷雖當積安無事之<lb/>
日其天性固以異於他俗此宜治之甚難而聖美摩撫<lb/>
<pb n="KR4h0132_WYG_596-25b"/>
調養之既成則又推之於前後之人若無心於得失者<lb/>
宜乎民安之不難矣聖美以嘉祐六年得堯山於其將<lb/>
去使來求記於予則治平元年也<lb/>
　　新修東府記<hi>陳繹</hi>
中書政事本也宰相三公官也官不必備唯其人匪其<lb/>
人不居且體貌大臣禮重而莊物采顯庸宜備而稱豈<lb/>
曰私其人哉葢所與坐而論道不下席而致太平之功<lb/>
者二三執政而已國朝以來尚襲唐故大臣多不及建<lb/>
<pb n="KR4h0132_WYG_596-26a"/>
里第而僦居民間至距城數里之外東西南北回逺不<lb/>
相接也四方奏書緩急報聞吏卒持走徧歴諸第一有<lb/>
漏露稽違失亡其可逮乎而又暑寒雨風晨趍暮還輿<lb/>
衛騶呵導從前後搢紳士大夫造請紛馳于里巷坊曲<lb/>
之隘甚非尊嚴體貌之觀也今禁衛三帥率有公廨庶<lb/>
官省寺亦或有居而獨大臣不列府舍每朝則待漏闕<lb/>
門之次入則議政殿上退即聽事羣有司公見請白可<lb/>
否少休吏史抱文書環几案左右頡頏以進至日下晝<lb/>
<pb n="KR4h0132_WYG_596-26b"/>
數刻始歸夫以王城輦轂之大其制度之闕如此乃出<lb/>
聖畫新剏二府親遣中人度地於闕之西南輪廣方制<lb/>
房皇鈎折繪圖以聞即刋定於禁中申命三司飭吏諸<lb/>
司計工程材役不妨時費不病官自熙寧三年秋七月<lb/>
興作東西府凡八位緫千二百楹明年秋八月東府四<lb/>
位成詔知制誥臣繹爲之記臣拜手稽首以書十月工<lb/>
實之次謹按三代盛王繇禮義之政至於周而大備文<lb/>
章典刑物采位敘煒然見於朝廷之表公卿内外居有<lb/>
<pb n="KR4h0132_WYG_596-27a"/>
室宅上不爲過侈下不爲茍約出則寵之淑旂龍章鈎<lb/>
膺之駕入則具之列鼎蒲筵粉純之居仰而視其宮則<lb/>
有榱題之礱密俯而攝其衣則有衮舄之嚴麗且謂不<lb/>
如是不足以待其人非其人不足以相天下之政故其<lb/>
取予屈舒厚薄等衰一謂之天秩先王之澤既竭能道<lb/>
古人之言者起以其私學蔽尚迷謬世俗雖有志之主<lb/>
厭然而所慕者不過耳目之所習呴呴而望其下者益<lb/>
卑西漢去治世未逺開丞相府四出門無䦨不設鈴不<lb/>
<pb n="KR4h0132_WYG_596-27b"/>
驚鼓深大宏逺無有限節郡國守長吏得以嵗上計事<lb/>
國有大議車駕亦親幸而臨聽焉然其議不過軍功武<lb/>
爵期㑹督責之故至于東漢仍建公府蒼龍闕東偏其<lb/>
制度雖存而稱號不復於當時葢用人授位出於一切<lb/>
其煩文虚器隆殺存亡者亦無足以繫政事之重輕宋<lb/>
興之初平定四方烜耀神武遂一宇内頗用戰勲伐閲<lb/>
將帥之人浸久而安生民樂嬉百年之間軌蹟運行將<lb/>
臣相臣夜寐夙興罔敢有懈皇帝臨位躬攬權綱顯白<lb/>
<pb n="KR4h0132_WYG_596-28a"/>
訓義圖惟先王治理之實置府設属大放古制文武弛<lb/>
張名器有等大小尊卑靡不遵序夫名者禮之分也位<lb/>
者處其名之器也名既正然後任責之理得而百事修<lb/>
明名不正則任責之理廢而百事隳必使望其器可以<lb/>
知其職可以知其人書曰股肱喜哉元首起哉百工熙<lb/>
哉是繇天子任大臣以道而率作興事罔不喜樂賡歌<lb/>
卒起乎治功之隆葢君臣㑹遇千載之甚盛德也若乃<lb/>
聖作物覩宣耀典訓垂萬世之丕則考不磨之斯文其<lb/>
<pb n="KR4h0132_WYG_596-28b"/>
不在二府之制而在道德之意乎<lb/>
　　新修西府記<hi>陳繹</hi>
唐初典兵禁中出於帷幄之議故以機宻名官開元中<lb/>
設堂後五房而機宻自爲一司其職秘獨宰相得知舍<lb/>
人官屬無得預也貞元之後藩鎮旅拒重以兵屬人及<lb/>
中官分領左右神策軍而樞宻之職歸於北司然嘗寄<lb/>
治省寺廡下延英㑹議則屏立殿西勢猶厭厭傳道宮<lb/>
省語而已至其盛時其貴者號中尉次則樞宻使皆得<lb/>
<pb n="KR4h0132_WYG_596-29a"/>
貼黄除吏唐末既除北司并南北軍於樞宻使遂總天<lb/>
下之兵五代以來多以武人領使而宰相知院事國朝<lb/>
復置副貳簽書直學士之名大畧文武叅用間以宰相<lb/>
兼領之故得進退大吏預聞機政其任職葢重矣古之<lb/>
公卿入則相與謀於朝出則相與謀於家家宰膳夫之<lb/>
政不至於耳目而天下四方之事每得於燕處之際故<lb/>
其爲之不勞而日常若有餘今未明而入進見請決於<lb/>
陛席之前退而百執事叩閣稟事吏持書奏周走閭巷<lb/>
<pb n="KR4h0132_WYG_596-29b"/>
終日不得與二三大臣謀求若古人之舂容有餘勢固<lb/>
不行也熙寧三年詔營兩府於掖城之南其任樞宻使<lb/>
者爲西府於是有司知上之所以優隆大臣將以修天<lb/>
下之政於堂陛之下莫不率職底功士獻其能工致其<lb/>
材不周嵗而吿成臣謹按樞宻司馬之職事而周制屬<lb/>
於夏官秦漢曰太尉亦冠將軍之號禄比丞相置官屬<lb/>
掌兵武夫善用兵者使之至於無兵善治兵者治之於<lb/>
無事然後天子之威刑震耀偃然憺折於萬里之外噫<lb/>
<pb n="KR4h0132_WYG_596-30a"/>
非二三大臣曷以哉若夫仰而登則恩見於榱梠俯而<lb/>
宴則禮見於階陛周旋指顧無非上之致隆於已者是<lb/>
則其所以享寵而居是者可無思乎<lb/>
　　咸平縣丞㕔酴醾記<hi>張耒</hi>
咸平五年詔以陳留之通許鎮爲咸平縣先是章聖皇<lb/>
帝幸亳祠老子道通許築宮以待幸既為縣即以宮爲<lb/>
令治所主簿居中書府而樞宻府爲尉舍熙寧某年始<lb/>
置丞於是遷縣尉於外而丞居焉丞居之堂庭有酴醾<lb/>
<pb n="KR4h0132_WYG_596-30b"/>
問之邑之老人則其爲樞宻府時所種也既老而益蕃<lb/>
延蔓庇覆占庭之大半其花特大於其類邑之酴醾皆<lb/>
出其下葢其當時築室種植以待天子之所必有珍麗<lb/>
可喜之物而後敢陳是以獨秀於一邑而莫能及也每<lb/>
思唐自天寶以至於周歴嵗數百天下未嘗無戰其治<lb/>
安僅足以小康而禍敗嘗至於大亂自安史以來蕃鎮<lb/>
四據而天下無完國降及其末分裂攘奪至五季而中<lb/>
原正朔之所加僅止門閥之中惟我藝祖神宗受天休<lb/>
<pb n="KR4h0132_WYG_596-31a"/>
命神武四達馬首所向破滅摧伏於是斸百年之蟠據<lb/>
合歴世之分裂數百年間禍根亂源薅剪堙塞大掃而<lb/>
無餘矣肆我章聖皇帝誕承祖武以無忘大功寛賦薄<lb/>
征順天養民四方無虞休養滋息如人之疾病蠱敗醫<lb/>
者既已擊逐鈎取其累年之蠧矣而後爲之調利撫養<lb/>
安居美食以使之豐腴而堅强也由是觀之自開元以<lb/>
來至於章聖而天下之人如復見大治之全國嗚呼亦<lb/>
可謂盛矣於是封泰山禪梁父祀后土祠老子徜徉四<lb/>
<pb n="KR4h0132_WYG_596-31b"/>
方以明示得意聞之古者天子巡幸所至郡國必建原<lb/>
廟所以廣孝示後世而況當太平之盛時講一世之大<lb/>
禮八鸞之所經六龍之所駐可以昭後世示子孫以爲<lb/>
歴代大訓成法者宜如何哉是宜一草木一瓦礫皆當<lb/>
䕶守保藏無敢棄壊以無忘祖宗駿功成烈而使知夫<lb/>
百餘年間地平天成養生送死無憾者誰之力也酴醾<lb/>
之生當是時葢嘗沾雨露之濡近日月之光與夫旄頭<lb/>
屬車皆爲一時之物矣可不愛哉<lb/>
<pb n="KR4h0132_WYG_596-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_596-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百九十五</head> <lb/>
    <p>
<pb n="KR4h0132_WYG_395-1a"/>
欽定四庫全書<lb/>
　文章辨體彚選巻三百九十五<lb/>
　　　　　　　　　　　　明　賀復徴　編<lb/>
論四<lb/>
　　武王論<hi>宋蘇軾</hi>
　武王克殷以殷遺民封紂子武庚禄父使其弟管叔<lb/>
　鮮蔡叔度相禄父治殷武王崩禄父以管蔡作亂成<lb/>
　王命周公誅之而立㣲子於宋<lb/>
<pb n="KR4h0132_WYG_395-1b"/>
蘇子曰武王非聖人也昔者孔子蓋罪湯武顧自以為<lb/>
殷之子孫而周人也故不敢然數致意焉曰大哉巍巍<lb/>
乎堯也舜禹吾無間然其不足於湯武也亦明矣曰武<lb/>
盡美矣未盡善也又曰三分天下有其二以服事殷周<lb/>
之徳其可謂至徳也巳矣伯夷叔齊之於武王也蓋謂<lb/>
之弑君至恥之不食其粟而孔子予之其罪武王也甚<lb/>
矣此孔子之家法也世之君子茍自孔氏必守此法國<lb/>
之存亡民之生死將於是乎在其孰敢不嚴而孟軻始<lb/>
<pb n="KR4h0132_WYG_395-2a"/>
亂之曰吾聞武王誅獨夫紂未聞弑君也自是學者以<lb/>
湯武為聖人之正若當然者皆孔氏之罪人也使當時<lb/>
有良史如董狐者南巢之事必以叛書牧野之事必以<lb/>
弑書而湯武仁人也必將為法受惡周公作無逸曰殷<lb/>
王中宗及髙宗及祖甲及我周文王茲四人迪哲上不<lb/>
及湯下不及武王亦以是哉文王之時諸侯不求而自<lb/>
至是以受命稱王行天子之事周之王不王不計紂之<lb/>
存亡也使文王在必不伐紂紂不見伐而以考終或死<lb/>
<pb n="KR4h0132_WYG_395-2b"/>
於亂殷人立君以事周命為二王後以祀殷君臣之道<lb/>
豈不兩全也哉武王觀兵於孟津而歸紂若不改過則<lb/>
殷人改立君武王之待殷亦若是而巳矣天下無王有<lb/>
聖人者出而天下歸之聖人所不得辭也而以兵取之<lb/>
而放之而殺之可乎漢末大亂豪傑並起荀文若聖人<lb/>
之徒也以為非曹操莫與定海内故起而佐之所以與<lb/>
操謀者皆王者之事也文若豈教操反者哉以仁義救<lb/>
天下天下既平神器自至將不得巳而受之不至不<lb/>
<pb n="KR4h0132_WYG_395-3a"/>
取也此文王之道文若之心也及操謀九錫則文若死<lb/>
之故吾嘗以文若為聖人之徒者以其才似張子房而道<lb/>
似伯夷也殺其父封其子其子非人也則可使其子而<lb/>
果人也則必死之楚人將殺令尹子南子南之子棄疾<lb/>
為王馭士王泣而告之既而殺子南其徒曰行乎曰吾<lb/>
與殺吾父行將焉入然則臣王乎曰棄父事讐吾弗忍<lb/>
也遂縊而死武王親以黄鉞斬紂使武庚受封而不叛<lb/>
豈復人也哉故武庚之必叛不待智者而後知也武王<lb/>
<pb n="KR4h0132_WYG_395-3b"/>
之封武庚蓋亦不得巳焉耳殷有天下六百年賢聖之<lb/>
君六七作紂雖無道其故家遺俗未盡滅也三分天下<lb/>
有其二殷不伐周而周伐之誅其君夷其社稷諸侯必<lb/>
有不悦者故封武庚以慰之此豈武王之意哉故曰武<lb/>
王非聖人也<lb/>
　　始皇論一<hi>蘇軾</hi>
　秦始皇時趙髙有罪䝉毅按之當死始皇赦而用之<lb/>
　長子扶蘇好直諌上怒使北監䝉恬兵於上郡始皇<lb/>
<pb n="KR4h0132_WYG_395-4a"/>
　東游㑹稽並海走琅邪少子胡亥李斯䝉毅趙髙從<lb/>
　道病使䝉毅還禱山川未及而上崩李斯趙髙矯詔<lb/>
　立胡亥殺扶蘇蒙恬蒙毅卒以亡秦<lb/>
蘇子曰始皇制天下輕重之勢使内外相形以禁奸備<lb/>
亂者可謂密矣䝉恬將三十萬人威振北方扶蘇監其<lb/>
軍而䝉毅侍帷幄為謀臣雖有大奸賊敢睥睨其間哉<lb/>
不幸道病禱祀山川尚有人也而遣䝉毅故髙斯得成<lb/>
其謀始皇之遣毅毅見始皇病太子未立而去左右皆<lb/>
<pb n="KR4h0132_WYG_395-4b"/>
不可以言智雖然天之亡人國其禍敗必出於智所不<lb/>
及聖人為天下不恃智以防亂恃吾無致亂之道耳始<lb/>
皇致亂之道在用趙髙夫閹尹之禍如毒藥猛獸未有<lb/>
不裂肝碎首者也自書契以來惟東漢吕彊後唐張承<lb/>
業二人號稱善良豈可望一二於千萬以徼必亡之禍<lb/>
哉然世主皆甘心而不悔如漢桓靈唐肅代猶不足深<lb/>
怪始皇漢宣皆英主亦湛於趙髙恭顯之禍彼自以為<lb/>
聰明人傑也奴僕熏腐之餘何能為及其亡國亂朝乃<lb/>
<pb n="KR4h0132_WYG_395-5a"/>
與庸主不異吾故表而出之以戒後世人主如始皇漢<lb/>
宣者或曰李斯佐始皇定天下不可謂不智扶蘇親始<lb/>
皇子秦人戴之久矣陳勝假其名猶足以亂天下而䝉<lb/>
恬持重兵在外使二人不即受誅而復請之則斯髙無<lb/>
遺類矣以斯之智而不慮此何哉蘇子曰嗚呼秦之失<lb/>
道有自來矣豈獨始皇之罪自商鞅變法以殊死為輕<lb/>
典以參夷為常法人臣狼顧脅息以得死為幸何暇復<lb/>
請方其法之行也求無不索禁無不止鞅自以為軼堯<lb/>
<pb n="KR4h0132_WYG_395-5b"/>
舜而駕湯武矣及其出亡而無所舍然後知為法之弊<lb/>
夫豈獨鞅悔之秦亦悔之矣荆軻之變持兵者熟視始<lb/>
皇環柱而走莫之救者以秦法重故也李斯之立胡亥<lb/>
不復忌二人者知威令之素行而臣子不敢復請也二<lb/>
人之不敢復請亦知始皇之鷙悍而不可回也豈料其偽<lb/>
也哉周公曰平易近民民必歸之孔子曰有一言而可<lb/>
以終身行之其恕矣乎夫以忠恕為心而以平易為政<lb/>
則上易知而下易達雖有賣國之奸無所投其隙倉卒<lb/>
<pb n="KR4h0132_WYG_395-6a"/>
之變無自發焉然其令行禁止蓋有不及商鞅者矣而<lb/>
聖人終不以彼易此商鞅立信於徙木立威於棄灰刑<lb/>
其親戚師傅無惻容積威信之極以及始皇秦人視其<lb/>
君如雷電鬼神不可測也古者公族有罪三宥然後制<lb/>
刑今至使人矯殺其太子而不忌太子亦不敢請則威<lb/>
信之過也故夫以法毒天下者未有不反中其身及其<lb/>
子孫者也漢武與始皇皆果於殺者也故其子如扶蘇<lb/>
之仁則寧死而不請如戾太子之悍則寧反而不訴知<lb/>
<pb n="KR4h0132_WYG_395-6b"/>
訴之而不察也戾太子豈欲反者哉計出於無聊也故<lb/>
為二君之子者有死與反而已李斯之智蓋足以知扶<lb/>
蘇之必不反也吾又表而出之以戒後世人主之果於<lb/>
殺者<lb/>
　　秦論二<hi>蘇軾</hi>
　秦初并天下丞相綰等言燕齊荆地逺不置王無以<lb/>
　鎮之請立諸子始皇下其議羣臣皆以為便廷尉斯<lb/>
　曰周文武所封子弟同姓甚衆然後屬疏逺相攻擊<lb/>
<pb n="KR4h0132_WYG_395-7a"/>
　如仇讐諸侯更相誅伐天子弗能禁止今海内賴陛<lb/>
　下神靈一統皆為郡縣諸子功臣以公賦税重賞賜<lb/>
　之甚足易制天下無異意則安寧之術也置諸侯不<lb/>
　便始皇曰天下共苦戰鬬不休以有侯王賴宗廟之<lb/>
　靈天下初定又復立國是樹兵也而求其寧息豈不<lb/>
　難哉廷尉議是分天下為三十六郡郡置守尉監<lb/>
蘇子曰聖人不能為時亦不失時時非聖人之所能為<lb/>
也能不失時而巳三代之興諸侯無罪不可奪削因而<lb/>
<pb n="KR4h0132_WYG_395-7b"/>
君之雖欲罷侯置守可得乎此所謂不能為時者也周<lb/>
衰諸侯相并齊晉秦楚皆千餘里其勢足以建侯樹屏<lb/>
至於七國皆稱王行天子之事然終不封諸侯不立彊<lb/>
家世卿者以魯三桓晉六卿齊田氏為戒也久矣世之<lb/>
畏諸侯之禍也非獨李斯始皇知之始皇既并天下分<lb/>
郡邑置守宰理固當然如冬裘夏葛時之所宜非人之<lb/>
私智獨見也所謂不失時者而學士大夫多非之漢髙<lb/>
帝欲立六國後張子房以為不可世未有非之者李斯<lb/>
<pb n="KR4h0132_WYG_395-8a"/>
之論與子房何異世特以成敗為是非耳髙帝聞子房<lb/>
之言吐哺罵酈生知諸侯之不可復明矣然卒王韓彭<lb/>
英盧豈獨髙帝子房亦與焉故栁宗元曰封建非聖人<lb/>
意也勢也昔之論封建者曹元首陸機劉頌及唐太宗<lb/>
時魏徴李百藥顔師古其後有劉秩杜佑栁宗元宗元<lb/>
之論出而諸子之論廢矣雖聖人復起不能易也故吾<lb/>
取其説而附益之曰凡有血氣必爭爭必以利利莫大<lb/>
於封建封建者爭之端而亂之始也自書契以來臣弑<lb/>
<pb n="KR4h0132_WYG_395-8b"/>
其君子弑其父父子兄弟相賊殺有不出於襲封而爭<lb/>
位者乎自三代聖人以禮樂教化天下至刑措不用然<lb/>
終不能巳篡弑之禍至漢以來君臣父子相賊虐者皆<lb/>
諸侯王子孫其餘卿大夫不世襲者蓋未嘗有也近世<lb/>
無復封建則此禍㡬絶仁人君子忍復開之歟故吾以<lb/>
為李斯始皇之言栁宗元之論當為萬世法也<lb/>
　　漢光武論<hi>蘇轍</hi>
髙帝舉天下後世之重屬之大臣大臣亦盡其心力以<lb/>
<pb n="KR4h0132_WYG_395-9a"/>
報之故吕氏之亂平勃得寘力焉誅産禄立文帝若反<lb/>
覆手之易當是時大臣權任之盛風流相接至申屠嘉<lb/>
猶召辱鄧通議斬鼂錯而文景不以為忤則髙帝之用<lb/>
人其重如此景武之後此風衰矣大臣用舍僅如僕𨽻<lb/>
武帝之老也將立少主知非大臣不可乃委任霍光霍<lb/>
光之權在諸臣右故能翊昭建宣天下莫敢異議至於<lb/>
宣帝雖明察有餘而性本忌克非張安世之謹畏陳萬<lb/>
年之順從鮮有能容者惡楊惲蓋寛饒害趙廣漢韓延<lb/>
<pb n="KR4h0132_WYG_395-9b"/>
夀悍然無惻怛之意髙才之士側足而履其朝陵遲至<lb/>
於元成朝無重臣養成王氏之禍故莽以斗筲之才濟<lb/>
之以欺罔而士無一人敢指其非者光武之興雖文武<lb/>
之略足以鼓舞一世而不知用人之長以濟其所不足<lb/>
幸而子孫皆賢權在人主故其害不見及和帝幼少竇<lb/>
后擅朝竇憲兄弟恣横殺都鄉侯暢於朝事發請擊匈<lb/>
奴以自贖及其成功又欲立北單于以樹恩固位袁安<lb/>
任隗皆以三公守義力爭而不能勝幸而憲以逆謀敗<lb/>
<pb n="KR4h0132_WYG_395-10a"/>
蓋光武不任大臣之積其弊乃見於此其後漢日以衰<lb/>
及其誅閻顯立順帝功出於宦官黜河清王殺李固事<lb/>
成於外戚大臣皆無所與及其末流梁冀之害重天下<lb/>
不能容復假宦官以去之宦官之害極天下不能堪至<lb/>
召外兵以除之外兵既入而東漢之祚盡矣蓋光武不<lb/>
任大臣之禍勢極於此夫人君不能皆賢君有不能而<lb/>
屬之大臣朝廷之正也事出於正則其成多其敗少歴<lb/>
觀古今大臣任事而禍至於不測者必有故也今畏忌<lb/>
<pb n="KR4h0132_WYG_395-10b"/>
大臣而使他人得乘其隙不在外戚必在宦官外戚宦<lb/>
官更相屠滅至以外兵繼之嗚呼殆哉<lb/>
　　三國論<hi>蘇轍</hi>
天下皆怯而獨勇則勇者勝皆闇而獨智則智者勝勇<lb/>
而遇勇則勇者不足恃也智而遇智則智者不足用也<lb/>
夫惟智勇之不足以定天下是以天下之難蠭起而難<lb/>
平蓋嘗聞之古者英雄之君其遇智勇也以不智不勇<lb/>
而後真知大勇乃可得而見也悲夫世之英雄其處於<lb/>
<pb n="KR4h0132_WYG_395-11a"/>
世亦有幸不幸耶漢髙祖唐太宗是以智勇獨過天下<lb/>
而得之者也曹公孫劉是以智勇相遇而失之者也以<lb/>
知攻知以勇擊勇此譬如兩虎相捽齒牙氣力無以相<lb/>
勝其勢足以相擾而不足以相斃當此之時惜乎無有<lb/>
以漢髙帝之事制之者也昔者項藉乘百戰百勝之威<lb/>
而執諸侯之柄咄嗟叱咤奮其暴怒西向以逆髙祖其<lb/>
勢飄忽震蕩如風雨之至天下之人以為遂無漢矣然<lb/>
髙帝以其不知不勇之身横塞其衝徘徊而不得進其<lb/>
<pb n="KR4h0132_WYG_395-11b"/>
頑鈍椎魯足以為笑於天下而卒能摧折項氏而待其<lb/>
死此其故何也夫人之勇力用而不巳則必有所耗竭<lb/>
而其智慮久而無成則亦必有所倦怠而不舉彼欲用<lb/>
其所長以制我於一時而我閉門而拒之使之失其所<lb/>
求逡巡求去而不能去而項藉固已<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>矣今夫曹公孫<lb/>
權劉備此三人者皆知以其才相取而未知以不才取<lb/>
人也世之言者曰孫不如曹而劉不如孫劉備惟知短<lb/>
而勇不足故有所不若於二人者而不知因其所不足<lb/>
<pb n="KR4h0132_WYG_395-12a"/>
以求勝則亦巳惑矣蓋劉備之才近似於髙祖而不知<lb/>
所以用之之術昔髙祖之所以自用其才者其道有三<lb/>
焉耳先據勢勝之地以示天下之形廣收信越出奇之<lb/>
將以自輔其所不逮有果鋭剛猛之氣而不用以深折<lb/>
項籍猖狂之勢此三事者三國之君其才皆無有能行<lb/>
之者獨有一劉備近之而未至其中猶有翹然自喜之<lb/>
心欲為椎魯而不能純欲為果鋭而不能達二者交戰<lb/>
於中而未有所定是故所為而不成所欲而不遂棄天<lb/>
<pb n="KR4h0132_WYG_395-12b"/>
下而入巴蜀則非地也用諸葛孔明治平之才而當紛<lb/>
紜征伐之衝則非將也不忍忿忿之心犯其所短而自<lb/>
將以攻人則是其氣不足尚也嗟夫方其奔走於二袁<lb/>
之間困於吕布而狼狽於荆州百敗而其志不折不可<lb/>
謂無髙祖之風矣而終不知所以自用之方夫古之英<lb/>
雄惟漢髙帝為不可及也夫<lb/>
　　蜀論<hi>蘇轍</hi>
匹夫匹婦天下之所易也武夫任俠天下之所畏也天<lb/>
<pb n="KR4h0132_WYG_395-13a"/>
下之人知夫至剛之不可屈而不知夫至柔之不可犯<lb/>
也是以天下之亂常至於漸深而莫之能止蓋其所畏<lb/>
者愈驕而不可制而其所易者不得志而思以為亂也<lb/>
秦晉之勇蜀漢之怯怯者重犯禁而勇者輕為姦天下<lb/>
之所知也當戰國之時秦晉之兵彎弓而帶劒馳騁上<lb/>
下咄嗟叱咤蜀漢之士所不能當也然而天下既安秦<lb/>
晉之間豪民殺人以報仇讐椎埋發冡以快其意而終<lb/>
不敢為大變也蜀人畏吏奉法俯首聴命而其匹夫小<lb/>
<pb n="KR4h0132_WYG_395-13b"/>
人意有所不適輒起而為亂其故何也觀其平居無事<lb/>
盗入其室懼傷而不敢校此非有好亂難制之氣也然<lb/>
其弊常至於大亂而不可救則亦優柔不決之俗有以<lb/>
啟之耳今夫秦晉之民倜儻而無所顧負力而傲其吏<lb/>
吏有不善而不能以有容也叫號紛呶奔走告訴以爭<lb/>
毫釐曲直之際而其甚者至有懷刃以賊其長吏以極<lb/>
其忿怒之節如是而巳矣故夫秦晉之俗有一朝不測<lb/>
之怒而無終身戚戚不報之怨也若夫蜀人辱之而不<lb/>
<pb n="KR4h0132_WYG_395-14a"/>
能競犯之而不能報循循而無言忍詬而不驟發也至<lb/>
於其心有所不可復忍然後聚而為羣盗散而為大亂<lb/>
以發其憤憾不洩之氣故雖秦晉之勇而其為亂也怨<lb/>
近而禍淺蜀人之怯而其為變也怨深而禍大此其勇<lb/>
怯之勢必至於此而無足怪也是以天下之民惟無怨<lb/>
於其心怨而得償以快其怒則其為毒也猶可以少解<lb/>
惟其鬱鬱而無所洩則其為志也逺而其毒深故必有<lb/>
大亂以發其怒而後息古者君子之治天下强者有所<lb/>
<pb n="KR4h0132_WYG_395-14b"/>
不憚而弱者有所不侮蓋為是也書曰無虐惸獨而畏<lb/>
髙明詩曰不侮鰥寡不畏强禦此言天下之匹夫匹婦<lb/>
其力不足以與敵而其智不足以與辯勝之不足以為<lb/>
武而徒使之怨以為亂故也嗟夫安得斯人者而與之<lb/>
論天下哉<lb/>
　　晉論<hi>蘇轍</hi>
御天下有道體之以安動之以勞使之安居而能勤逸<lb/>
處而能憂其君子周旋揖讓不失其節而能耕田射御<lb/>
<pb n="KR4h0132_WYG_395-15a"/>
以自致其力平居習為勉强而去其惰傲厲精而日堅<lb/>
勞苦而日强冠冕佩玉之人而不憚執天下之大勞夫<lb/>
是以天下之事舉皆無足為者而天下之匹夫亦無以<lb/>
求勝其上何者天下之亂蓋常起於上之所憚而不敢<lb/>
為天下之小人知其上之有所憚而不敢為則有以乘<lb/>
其間而致其上之所難夫其上之所難者豈非死傷戰<lb/>
鬬之患匹夫之所輕而士大夫之所不忍以其身試之<lb/>
者耶彼以死傷戰鬭之患邀我而我不能應則無怪乎<lb/>
<pb n="KR4h0132_WYG_395-15b"/>
天下之至於亂也故夫君子之於天下不見其所畏求<lb/>
使其所畏之不見是故事有所不辭而勞苦有所不憚<lb/>
昔者晉室之敗非天下之無君子也其君子皆有好善<lb/>
之心髙談揖讓泊然沖虚而無慷慨感激之操大言無<lb/>
當不適於用而畏兵革之事天下之英雄知其所忌而<lb/>
竊乘之是以顛沛隕越而不能以自存且夫劉聰石勒<lb/>
王敦祖約此其奸詐雄武亦一世之豪也譬如山林之<lb/>
人生於草木之間大風烈日之所咻而雪霜饑饉之所<lb/>
<pb n="KR4h0132_WYG_395-16a"/>
勞苦其筋力骨節之所嘗試者亦巳至矣而使王衍王<lb/>
𨗳之倫清談而當其衝此譬如千金之家居於髙堂之<lb/>
上食肉飲酒不習寒暑之勞而欲以之捍禦山林之勇<lb/>
夫而求其成功此固奸雄之所樂攻而無難者也是以<lb/>
雖有賢人君子之才而無益於世雖有盡忠致命之意<lb/>
而不救於患難此其病起於自處太髙而不習天下之<lb/>
辱事故富而不能勞貴而不能治蓋古之君子其治天<lb/>
下為其甚勞而不失其髙食其甚美而不棄其糲使匹<lb/>
<pb n="KR4h0132_WYG_395-16b"/>
夫小人不知所以用其勇而其上不失為君子至於後<lb/>
世為其甚勞而不知以自復而為秦之彊食其甚美而<lb/>
無以自實而為晉之敗夫甚勞者固非所以為安而甚<lb/>
美者亦非所以自固此其所以喪天下之故也哉<lb/>
　　梁武帝論<hi>蘇轍</hi>
史稱孔子既見老子退謂弟子曰鳥吾知其能飛魚吾<lb/>
知其能游獸吾知其能走走者可以為網游者可以為<lb/>
綸飛者可以為繒至於龍吾不能知其乘雲氣而上天<lb/>
<pb n="KR4h0132_WYG_395-17a"/>
吾今日見老子其猶龍耶老子體道而不嬰於物孔子<lb/>
至以龍比之然卒不與共斯世也捨禮樂政刑而欲行<lb/>
道於世孔子固知其難哉東漢以來佛法始入中國其<lb/>
道與老子相出入漢世士大夫不能明也魏晉以後畧<lb/>
知之矣好之篤者則欲施之於世疾之深者則欲絶之<lb/>
於世二者皆非也老佛之道與吾道同而欲絶之老佛<lb/>
之教與吾教異而欲行之皆失之矣秦姚興區區一隅<lb/>
招延緇素譯經談妙至者凡數千人而姚氏之亡曽不<lb/>
<pb n="KR4h0132_WYG_395-17b"/>
旋踵梁武繼之江南佛事前世所未嘗見至捨身為奴<lb/>
𨽻郊廟之祭不薦毛血父子皆陷於侯景而國隨以亡<lb/>
議者觀秦梁之敗則以佛法為不足賴矣後魏太武深<lb/>
信崔浩浩不信佛法勸帝斥去僧徒毁經壞寺既滅佛<lb/>
法而浩亦以非罪赤族唐武宗欲求長生徇道士之私<lb/>
夷佛滅僧不期年而以弑崩議者觀魏唐之禍則以佛<lb/>
法為不可忤矣二者皆見其一偏耳老佛之道非一人<lb/>
之私説也自有天地而有是道矣古之君子以之治氣<lb/>
<pb n="KR4h0132_WYG_395-18a"/>
養心其髙不可嬰其潔不可溷天地神人皆將望而敬<lb/>
之老子曰天得一以清地得一以寧神得一以靈谷得<lb/>
一以盈萬物得一以生侯王得一以為天下貞道之於<lb/>
物無所不在而尚可非乎雖然蔑君臣廢父子而以行<lb/>
道於世其弊必有不可勝言者<lb/>
　　隋論<hi>蘇轍</hi>
人之於物聴其自附而信其自去則人重而物輕人重<lb/>
而物輕則物之附人也堅物之所以去人分裂四出而<lb/>
<pb n="KR4h0132_WYG_395-18b"/>
不可禁者物重而人輕也古之聖人其取天下非其驅<lb/>
而來之也其守天下非其刼而留之也使天下自附不<lb/>
得巳而為之長吾不役天下之利而天下自至夫是以<lb/>
去就之權在君而不在民是之謂人重而物輕且夫吾<lb/>
之於人巳求而得之則不若使之求我而後從之巳守<lb/>
而固之則不若使之不忍去我而後與之故夫智者或<lb/>
可與取天下矣而不可與守天下守天下則必有大度<lb/>
者也何者非有大度之人則常恐天下之去我而以術<lb/>
<pb n="KR4h0132_WYG_395-19a"/>
留天下以術留天下而天下始去之矣昔者三代之君<lb/>
享國長逺後世莫能及然而亡國之暴未有如秦隋之<lb/>
速二世而亡者也夫秦隋之亡其弊果安在哉自周失<lb/>
其政諸侯用事而秦獨得山西之地不過千里韓魏厭<lb/>
其衝楚脅其肩燕趙伺其北而齊掉其東秦人披甲持<lb/>
兵七世而不得解寸攘尺取至始皇然後合而為一秦<lb/>
見其取天下若此其難也而以為不急持之則後世且<lb/>
復割裂以為敵國是以銷名城殺豪傑鑄鋒鏑以絶天<lb/>
<pb n="KR4h0132_WYG_395-19b"/>
下之望其所以備慮而固守之者甚密如此然而海内<lb/>
愁苦無聊莫有不忍去之意是以陳勝項籍因民之不<lb/>
服長呼起兵而山澤皆應由此觀之豈非其重失天下<lb/>
而防之大過之弊歟今夫隋文之世其亦見天下之久<lb/>
不定而重失其定也蓋自東晉以來劉聰石勒慕容垂<lb/>
苻堅姚興赫連之徒紛紛而起者不可勝數至於元氏<lb/>
并吞滅取畧巳盡矣而東方未服元氏自分而為周齊<lb/>
周并齊而授之隋隋文取梁滅陳而後天下為一彼亦<lb/>
<pb n="KR4h0132_WYG_395-20a"/>
見天下之久不定也是以既得天下之衆而恐其失之<lb/>
享天下之樂而懼其不久立於萬民之上而常有積防<lb/>
不安之心以為舉世之人皆有曩者英雄割據之懷制<lb/>
為嚴法峻令以杜天下之變謀臣舊將以誅滅畧盡而<lb/>
獨死於楊素之手以及於大故終於煬帝之際天下大<lb/>
亂塗地而莫之救由此觀之則夫隋之所以亡者無以<lb/>
異於秦也悲夫古之聖人脩徳以來天下天下之所為<lb/>
去就者莫不在我故其視失天下甚輕是故其心舒緩<lb/>
<pb n="KR4h0132_WYG_395-20b"/>
而其為政也寛寛者生於無憂而慘急者生於無聊耳<lb/>
昔嘗聞之周之興太王避狄於岐豳之人民扶老攜幼<lb/>
而歸之岐山之下纍纍而不絶喪失其舊國而卒以大<lb/>
興及觀秦隋唯不忍失之而至於亡然後知聖人之為<lb/>
是寛緩不速之行者乃其所以深取天下者也<lb/>
　　唐論<hi>蘇轍</hi>
天下之變常伏於其所偏重而不舉之處故内重則為<lb/>
内憂外重則為内患古者聚兵京師外無强臣天下之<lb/>
<pb n="KR4h0132_WYG_395-21a"/>
事皆制於内當此之時謂之内重内重之弊奸臣内擅<lb/>
而外無所忌匹夫横行於四海而莫能禁其亂不起於<lb/>
左右之大臣則生於山林小民之英雄故夫天下之重<lb/>
不可使專在内也古者諸侯大國或數百里兵足以戰<lb/>
食足以守而其權足以生殺然後能使四夷盗賊之患<lb/>
不至於内天子之大臣有所畏忌而内患不作當此之<lb/>
時謂之外重外重之弊諸侯擁兵而内無以制由此觀<lb/>
之則天下之重固不可使在内而亦不可使在外也自<lb/>
<pb n="KR4h0132_WYG_395-21b"/>
周之衰齊晉秦楚緜地千里内不勝於其外以至於滅<lb/>
亡而不救秦人患其外之巳重而至於此也於是收天<lb/>
下之兵而聚之關中夷滅其城池殺僇其豪傑使天下<lb/>
之命皆制於天子然至於二世之時陳勝呉廣大呼起<lb/>
兵而郡縣之吏熟視而走無敢誰何趙髙擅權於内頤<lb/>
指如意雖李斯為相備五刑而死於道路其子李由守<lb/>
三川擁山河之固而不敢校也此二患者皆始於外之<lb/>
不足而無有以制之也至於漢興懲秦孤立之弊乃大<lb/>
<pb n="KR4h0132_WYG_395-22a"/>
封侯王而髙帝之世反者九起其遺孽餘烈至於文景<lb/>
而為淮南濟北呉楚之亂於是武帝分裂諸侯以懲大<lb/>
國之禍而其後百年之間王莽遂得以奮其志於天下<lb/>
而劉氏之子孫無復齟齬魏晉之世乃益侵削諸侯四<lb/>
方㣲弱而復為亂而朝廷之權臣山林之匹夫常為天<lb/>
下之大患此數君者其所以制其内外輕重之際皆有<lb/>
以自取其亂而莫之或知也夫天下之重在内則為内<lb/>
憂在外則為外患而秦漢之間不求其勢之本末而更<lb/>
<pb n="KR4h0132_WYG_395-22b"/>
相懲戒以求一偏之利故其禍循環無窮而不可解也<lb/>
且夫天子之於天下非如婦人孺子之愛其所有也得<lb/>
天下而謹守之不忍以分於人此匹夫之所謂知也而<lb/>
不知其無成者未始不自不分始故夫聖人將有所大<lb/>
定於天下非外之有權臣則不足以鎮之也而後世之<lb/>
君乃欲去其爪牙翦其股肱而責其成功亦巳過矣夫<lb/>
天下之勢内無重則無以威外之强臣外無重則無以<lb/>
服内之大臣而絶奸民之心此二者其勢相持而後成<lb/>
<pb n="KR4h0132_WYG_395-23a"/>
而不可一輕者也昔唐太宗既平天下分四方之地盡<lb/>
以沿邊為節度府而范陽朔方之軍皆帶甲十萬上足<lb/>
以制夷狄之難下足以備匹夫之亂内足以禁大臣之<lb/>
變而將帥之臣常不至於叛者内有重兵之勢以預制<lb/>
之也貞觀之際天下之兵八百餘府而在關中者五百<lb/>
舉天下之衆而後能當關中之半然而朝廷之臣亦不<lb/>
至於乘隙間釁以邀大利者外有節度之權以破其心<lb/>
也故外之節度有周之諸侯外重之勢而易置從命得<lb/>
<pb n="KR4h0132_WYG_395-23b"/>
以擇其賢不肖之才是以人君無征伐之勞而天下無<lb/>
世臣暴虐之患内之府兵有秦之關中内重之勢而左<lb/>
右謹飭莫敢為不義之行是以上無逼奪之危下無誅<lb/>
絶之禍蓋周之諸侯内無府兵之威故陷於逆亂而不<lb/>
能以自止秦之關中外無節度之援故脅於大臣而不<lb/>
能以自立有周秦之利而無周秦之害形格勢禁内之<lb/>
不敢為變而外之不敢為亂未有如唐制之得者也而<lb/>
天下之士不究利害之本末猥以成敗之遺蹤而論計<lb/>
<pb n="KR4h0132_WYG_395-24a"/>
之得失徒見開元之後强兵悍將皆為天下之大患而<lb/>
遂以太宗之制為猖狂不審之計夫論天下論其勝敗<lb/>
之形以定其法制之得失則不若窮其所由勝敗之處<lb/>
蓋天寳之際府兵四出萃於范陽而徳宗之世禁兵皆<lb/>
戍趙魏是以禄山朱泚得至於京師而莫之能禁一乿<lb/>
塗地終於昭宗而天下卒無寧嵗内之强臣雖有輔國<lb/>
元振守澄士良之徒而卒不能制唐之命誅王涯殺賈<lb/>
餗自以為威震四方然劉從諌為之一言而震慴自歛<lb/>
<pb n="KR4h0132_WYG_395-24b"/>
不敢復肆其後崔昌遐倚朱温之兵以誅宦官去天下<lb/>
之監軍而無一人敢與抗者由此觀之唐之衰其弊在<lb/>
於外重而外重之弊起於府兵之在外非所謂制之失<lb/>
而後世之不用也<lb/>
　　唐髙祖論<hi>蘇轍</hi>
唐髙祖起太原其謀發於太宗諸子不與也及克長安<lb/>
誅鋤羣盗天下為一其功亦出於太宗蓋天心之所付<lb/>
與人心之所歸向其在太宗者審矣至立太子髙祖以<lb/>
<pb n="KR4h0132_WYG_395-25a"/>
長立建成建成當之不辭於是兄弟疑間卒至大亂夫<lb/>
建成不足言也其咎在髙祖其後武氏之亂廢中宗立<lb/>
睿宗以睿宗長子憲為太子矣及中宗之後睿宗父子<lb/>
皆以王就第韋氏之亂臨淄以兵入討睿宗踐祚而唐<lb/>
室復安又將以長立憲憲辭曰時平先長嫡國亂先有<lb/>
功不如此必且有難敢以死請睿宗從之而後臨淄之<lb/>
位定以太宗之賢而不免於爭奪𤣥宗之賢不逮太宗<lb/>
而晏然受命則憲之讓賢於人逺矣吾嘗論之髙祖睿<lb/>
<pb n="KR4h0132_WYG_395-25b"/>
宗皆中主也其欲立長非專其私也以為立嫡以長古<lb/>
今之正義也謂之正義而不敢違胡不考之前世乎太<lb/>
王捨太伯仲雍而立季歴文王捨伯邑考而立武王而<lb/>
周以之興誠天命之所在而吾無心焉亂何自生雖然<lb/>
泰伯奔呉以避王季亦畏亂故爾廢長而立少雖聖賢<lb/>
猶難之憲與𤣥宗兄弟相安終身無間言焉蓋古今一<lb/>
人而巳<lb/>
　　西晉論<hi>何去非</hi>
<pb n="KR4h0132_WYG_395-26a"/>
天下之禍不患其有可觀之迹而發於近而患其無可<lb/>
窺之形而發於遲有迹之可覩雖甚愚怯必加所驚備<lb/>
而發於近者其毒嘗淺無形之可窺雖甚智勇亦忽於<lb/>
防閑而發於遲者其毒常深昔者五胡之禍晉室其起<lb/>
者非一朝一夕也探其基而積之乃在於數百嵗之淹<lb/>
緩國更三姓而歴君數十平居常日不見其有可窺之<lb/>
形是以一發而莫之能支夫非無形也蓋為禍之形常<lb/>
隱於福為福之形常隱於禍人見其為今日之禍福而<lb/>
<pb n="KR4h0132_WYG_395-26b"/>
巳不就其所隱而逆窺之是以於其未發皆莫覩其昭<lb/>
然之形此其為禍至於不可勝救也先王之制夷狄於<lb/>
要荒也甚惡其猾夏而亂華未嘗不欲驅攘而擯之周<lb/>
公朝諸侯於明堂夷蠻戎狄之君立於四門之外使無<lb/>
與乎備物盛禮之觀後世之君幸其衰弊而悦其向服<lb/>
也因内徙而親之其事肇於漢之孝宣漸於世祖而盛<lb/>
於魏武或空其國而罷徼塞之警或藉其兵而為冦敵<lb/>
之扞夫既去其侮而又役其力可謂世主之大欲國家<lb/>
<pb n="KR4h0132_WYG_395-27a"/>
之盛福矣不知積之既久而大禍之所伏一旦洶然而<lb/>
發若決防水莫之能遏晉為不幸而適當之以其平居<lb/>
常日不觀其昭然之形故也昔者孝宣承武帝攘擊匈<lb/>
奴之威㑹五單于内爭始納呼韓邪使之依阻塞下稍<lb/>
通五原而來其朝至於孝元而呼韓邪乃願保塞而請<lb/>
罷邊備賴侯應之策以為自孝武攘之幕北奪其隂山<lb/>
匈奴失所蔽隱每過隂山未嘗不哭其喪亡也今罷備<lb/>
塞則示之大利元帝雖報謝焉自是胡人亦浸而南顧<lb/>
<pb n="KR4h0132_WYG_395-27b"/>
漢亦甚悦其來而不之却也世祖因匈奴日逐之至遂<lb/>
建南廷以安納之稍内居之西河美稷而其諸部因遂<lb/>
屯守北地朔方五原代郡雲中定襄鴈門之七郡而河<lb/>
西之地鞠為虜區加徙叛羌錯置三輔魏武復大徙武<lb/>
都之氐以實關畿用禦蜀冦而匈奴五郡皆居汾晉而<lb/>
近在肘腋矣於晉之興大率中原半為夷居元海匈奴<lb/>
也而居晉陽石勒羯人也而居上黨姚氏羌也而居扶<lb/>
風苻氏氐也而居臨渭慕容鮮卑也而居昌黎種族日<lb/>
<pb n="KR4h0132_WYG_395-28a"/>
蕃其居處飲食皆趨華矣而其桀暴貪悍樂鬭喜亂之<lb/>
志態則亦無時而變也是以元海一倡而并雍之胡乘<lb/>
時四起自長淮之北無復晉土而為戰國者㡬二百年<lb/>
所謂發於遲而為毒深也雖然彼之内徙而聽役也亦<lb/>
迫於制服之威而其情未嘗不懷土而思返固甚怨夫<lb/>
中國羈拘而賤侮之也是以劉猛發憤而反於晉事雖<lb/>
不濟而劉氏諸部未嘗一日而忘之也自魏而上非無<lb/>
明智之主足以察淵㣲漸為子孫萬世之慮然皆安其<lb/>
<pb n="KR4h0132_WYG_395-28b"/>
内附或樂用其力唯恐不能鳩令而牧役之雖有夫為<lb/>
禍之形皆不為之深思逺慮就其所伏而消厭之由晉<lb/>
而下自武帝之平一呉㑹徧撫天下固無藉乎夷狄之<lb/>
助矣茍於此時有能探其所伏之禍而逆制焉因其懷<lb/>
返之情加之恩意以𨗳其行為之假建名號而廩資之<lb/>
使各以種族而還之舊土彼樂引輕去而惟恐其後也<lb/>
然後嚴斥障塞使有華夷内外之辨後雖有警則無至<lb/>
發於肘腋之間而被不可勝言之禍矣雖然自非明智<lb/>
<pb n="KR4h0132_WYG_395-29a"/>
果斷之主為子孫後世之慮則不能决於有為以救其<lb/>
未發之深禍也彼晉武自平一呉㑹方以侈欲形於天<lb/>
下其能及此乎雖郭欽抗疏江統著論其言反覆切至<lb/>
皆恬然不為省方抱虎而熟寐爾嗟乎為天下者無恃<lb/>
其為平日之福而忽其所隱之禍也<lb/>
　　文帝論<hi>張耒</hi>
昔者絳侯既平吕氏親握國璽授之孝文當是旹劉氏<lb/>
之後惟大臣所立文帝為諸王特以其賢而取之其初<lb/>
<pb n="KR4h0132_WYG_395-29b"/>
未可以必得也絳侯以天下與不可必得之人恩徳至<lb/>
厚也文帝之報絳侯者宜何如哉雖分國以王之天下<lb/>
未以為過也然内難既定君臣之分既明爵賞禄賜所<lb/>
以慰答昔日之功者未聞有卓然過於當時何其不旋<lb/>
踵而逐去之之速也予嘗觀漢之大臣多禍少全武帝<lb/>
以來不啻如殺囚𨽻獨文帝時公卿被誅者無㡬人然<lb/>
則文帝之待大臣亦有恩矣當是時大臣之有恩者宜<lb/>
無有過絳侯然匹夫一言罪辜未明廷尉折簡以召之<lb/>
<pb n="KR4h0132_WYG_395-30a"/>
如取孤囚侵奪困苦僅兔於死文帝非昏蔽無知之君<lb/>
何獨於勃少恩若是哉蓋嘗深思其故而得其説夫髙<lb/>
祖之將有大功者至文帝時幾盡矣非以逆誅則以疑<lb/>
死彼皆心有所恃矜其功能日邀其上不得所欲則狼<lb/>
顧而起絳侯吹簫之羇民也用兵十餘年習見天下之<lb/>
勢喜事而尚武其驍雄之習豈能帖然無毫釐於心哉<lb/>
以英雄之姿挾立君之威臨視其上無異於保姆之提<lb/>
嬰孩如是而能不驕者伊尹周公之所難也驕則縱縱<lb/>
<pb n="KR4h0132_WYG_395-30b"/>
則亂因以生文帝豈無愛勃之心哉視前日之誅死族<lb/>
滅者皆恃功邀君驕蹇放縱之所至而絳侯之迹異於<lb/>
韓彭者無㡬耳吾亦畏其有所恃而驕驕而不巳則亂<lb/>
亂而不誅則法廢從而誅之則傷恩甚矣嗚呼理至於<lb/>
是曽不如抑逺困辱使之慊然内顧而無所恃鋤其驕<lb/>
慢之心全其生保其家使其子孫長有國土之為愈也<lb/>
然則文帝之恩亦深矣且能尊霍光者莫如孝宣委天<lb/>
下之政與之而不敢爭光死又立其子兄弟聯兵女充<lb/>
<pb n="KR4h0132_WYG_395-31a"/>
後宫賞賜寵錫不以數計天下翕然以為孝宣無負於<lb/>
霍光矣然光死未㡬妻子為戮以天下與人而身死之<lb/>
後弱子單孫之祭曽不得享天下之人聞之誰不為霍<lb/>
光痛心者嗚呼使宣帝既正君臣之分則遂攬天下之<lb/>
政光既死視子孫賢愚而授之官與之財而收其權取<lb/>
其尤無良者而屏逺之霍氏雖欲為亂不可得也然則<lb/>
霍光無後者非宣帝誰為之乎天下之事要其終而後<lb/>
知君子之用心絳侯無禍於身則知文帝之所以裁之<lb/>
<pb n="KR4h0132_WYG_395-31b"/>
者乃所以深報之也霍光無後於漢則知宣帝之所以<lb/>
寵之者乃所以深害之也語曰嬰兒常病傷於飽貴臣<lb/>
常禍傷於寵然則文宣之報功其得失可攷矣<lb/>
　　光武論<hi>陳亮</hi>
自古中興之盛無出於光武矣奮寡而擊衆舉弱而覆<lb/>
强起身徒步之中甫十餘年大業以濟筭計見效光乎<lb/>
周宣此雖天命抑亦人謀乎何則有一定之畧然後有<lb/>
一定之功畧者不可以倉卒制而功者不可以僥倖成<lb/>
<pb n="KR4h0132_WYG_395-32a"/>
也畧以倉卒制其畧不可久功以僥倖成其功不可繼<lb/>
犯此二患雖運奇奮鬭所當者破而旋得旋失將以濟<lb/>
中興難矣人有常言光武料敵明遇敵勇豁達大度善<lb/>
御諸將其中興也固宜吾則曰此特光武中興之一術<lb/>
也使其中興止在於此則是其功有時而窮也西都之<lb/>
末莽盗神器羣雄並起相與圖之光武因思漢之民舉<lb/>
大義之師發迹昆陽遂破尋邑百戰以有天下彼其取<lb/>
亂誅暴或先或後未嘗無一定之畧也何以明之光武<lb/>
<pb n="KR4h0132_WYG_395-32b"/>
自昆陽之勝持節河北鎮慰郡縣破王郎擊銅馬收復<lb/>
故地凡所以經營河北而取河内為之根本也河北平<lb/>
河内服自常情觀之當此之時更始闇弱可以西取關<lb/>
輔疾據其地俯首東瞰以制天下光武乃身徇燕趙止<lb/>
命鄧禹乘釁西征其意豈以燕趙為可急而關輔為可<lb/>
後哉吾嘗籌之關輔雖形勝之地而隗囂出隴西公孫<lb/>
述據巴蜀赤眉羣盗蠭起山東囂述猶虎狼之據穴也<lb/>
有物以阻其穴則彼不敢騁不然將何所憚赤眉猶長<lb/>
<pb n="KR4h0132_WYG_395-33a"/>
蛇之螫艸也以物而肆其螫則其毒無餘不然將何所<lb/>
不至光武之未取關輔所以阻囂述之穴而肆赤眉之<lb/>
螫也故且身徇燕趙使之速定則自河以北民心巳一<lb/>
而吾之根本固矣及赤眉破長安志滿氣溢兵鋒巳挫<lb/>
而鄧禹得乘釁以并關中馮異繼之遂破赤眉而長安<lb/>
平洛陽固而耿弇且定齊矣當此之時天下畧平囂述<lb/>
雖有覬覦之心而不得復騁光武定都洛陽命將討囂<lb/>
平述而天下遂一矣此其有一定之畧而後有一定之<lb/>
<pb n="KR4h0132_WYG_395-33b"/>
功也使燕趙未平而光武西取關輔則遂與囂述為敵<lb/>
而赤眉無所騁其鋒矣與囂述為敵則欲徇燕趙而彼<lb/>
乘其虛赤眉無所騁其鋒則巳服郡縣而或罹其毒是<lb/>
燕趙未可以卒平關輔未可以卒守河北河内未可以<lb/>
卒保而天下紛紛將何時而一也雖料敵明遇敵勇豁<lb/>
達大度善御諸將顧亦何用哉吾以是知中興之君畧<lb/>
之不定而僥倖於或成則我欲東而盗據其西我欲前<lb/>
而敵隨其後智謀勇鬭無一可者今夫道路之人僥倖<lb/>
<pb n="KR4h0132_WYG_395-34a"/>
而得千金得之於此則必失之於彼何者千金不可以<lb/>
常僥倖也千金之子則不然致之有術取之有方成之<lb/>
有次第不終年而其富百倍此光武所以為中興也唐<lb/>
肅宗起兵靈武不能先圖范陽而急取關中卒使盗據<lb/>
其穴不能盡取河北裂為藩鎮終唐之世為大患者皆<lb/>
藩鎮也此無他不能立一定之畧則不能成一定之功<lb/>
中興之不終宜哉吾以是知光武之畧不可及也且吾<lb/>
久聞自古服羣叛驅英豪者無如漢髙帝而光武之行<lb/>
<pb n="KR4h0132_WYG_395-34b"/>
事有髙帝之所未能為者二焉光武降銅馬封其渠帥<lb/>
降者未安將有他變此何異於沙上之謀乎光武勒使<lb/>
歸營單騎按行示以赤心而降者悉服不必封雍齒而<lb/>
後諸將安也馮異鎮關中人或言其威權太重恐有異<lb/>
志此何異於蕭何之事乎光武不信言者而以其章示<lb/>
異異惶恐稱謝復賜詔慰諭信任愈篤不必繫諸獄而<lb/>
後明其無它也且使後世人君用此術以成功者多矣<lb/>
吾始讀髙帝之書至此未嘗不切疑其計之過而未有<lb/>
<pb n="KR4h0132_WYG_395-35a"/>
所處及得光武二術則欣然而咲曰天下之事未嘗無<lb/>
奇術而人不能發之光武發髙帝之所未能為而中興<lb/>
之功逺過古人者雖天命抑人謀也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_395-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百九十五<lb/>
<pb n="KR4h0132_WYG_395-36a"/>
欽定四庫全書<lb/>
　文章辨體彚選巻三百九十五<lb/>
　　　　　　　　　　　　明　賀復徴　編<lb/>
論四<lb/>
　　武王論<hi>宋蘇軾</hi>
　武王克殷以殷遺民封紂子武庚禄父使其弟管叔<lb/>
　鮮蔡叔度相禄父治殷武王崩禄父以管蔡作亂成<lb/>
　王命周公誅之而立㣲子於宋<lb/>
<pb n="KR4h0132_WYG_395-36b"/>
蘇子曰武王非聖人也昔者孔子蓋罪湯武顧自以為<lb/>
殷之子孫而周人也故不敢然數致意焉曰大哉巍巍<lb/>
乎堯也舜禹吾無間然其不足於湯武也亦明矣曰武<lb/>
盡美矣未盡善也又曰三分天下有其二以服事殷周<lb/>
之徳其可謂至徳也巳矣伯夷叔齊之於武王也蓋謂<lb/>
之弑君至恥之不食其粟而孔子予之其罪武王也甚<lb/>
矣此孔子之家法也世之君子茍自孔氏必守此法國<lb/>
之存亡民之生死將於是乎在其孰敢不嚴而孟軻始<lb/>
<pb n="KR4h0132_WYG_395-37a"/>
亂之曰吾聞武王誅獨夫紂未聞弑君也自是學者以<lb/>
湯武為聖人之正若當然者皆孔氏之罪人也使當時<lb/>
有良史如董狐者南巢之事必以叛書牧野之事必以<lb/>
弑書而湯武仁人也必將為法受惡周公作無逸曰殷<lb/>
王中宗及髙宗及祖甲及我周文王茲四人迪哲上不<lb/>
及湯下不及武王亦以是哉文王之時諸侯不求而自<lb/>
至是以受命稱王行天子之事周之王不王不計紂之<lb/>
存亡也使文王在必不伐紂紂不見伐而以考終或死<lb/>
<pb n="KR4h0132_WYG_395-37b"/>
於亂殷人立君以事周命為二王後以祀殷君臣之道<lb/>
豈不兩全也哉武王觀兵於孟津而歸紂若不改過則<lb/>
殷人改立君武王之待殷亦若是而巳矣天下無王有<lb/>
聖人者出而天下歸之聖人所不得辭也而以兵取之<lb/>
而放之而殺之可乎漢末大亂豪傑並起荀文若聖人<lb/>
之徒也以為非曹操莫與定海内故起而佐之所以與<lb/>
操謀者皆王者之事也文若豈教操反者哉以仁義救<lb/>
天下天下既平神器自至將不得巳而受之不至不<lb/>
<pb n="KR4h0132_WYG_395-38a"/>
取也此文王之道文若之心也及操謀九錫則文若死<lb/>
之故吾嘗以文若為聖人之徒者以其才似張子房而道<lb/>
似伯夷也殺其父封其子其子非人也則可使其子而<lb/>
果人也則必死之楚人將殺令尹子南子南之子棄疾<lb/>
為王馭士王泣而告之既而殺子南其徒曰行乎曰吾<lb/>
與殺吾父行將焉入然則臣王乎曰棄父事讐吾弗忍<lb/>
也遂縊而死武王親以黄鉞斬紂使武庚受封而不叛<lb/>
豈復人也哉故武庚之必叛不待智者而後知也武王<lb/>
<pb n="KR4h0132_WYG_395-38b"/>
之封武庚蓋亦不得巳焉耳殷有天下六百年賢聖之<lb/>
君六七作紂雖無道其故家遺俗未盡滅也三分天下<lb/>
有其二殷不伐周而周伐之誅其君夷其社稷諸侯必<lb/>
有不悦者故封武庚以慰之此豈武王之意哉故曰武<lb/>
王非聖人也<lb/>
　　始皇論一<hi>蘇軾</hi>
　秦始皇時趙髙有罪䝉毅按之當死始皇赦而用之<lb/>
　長子扶蘇好直諌上怒使北監䝉恬兵於上郡始皇<lb/>
<pb n="KR4h0132_WYG_395-39a"/>
　東游㑹稽並海走琅邪少子胡亥李斯䝉毅趙髙從<lb/>
　道病使䝉毅還禱山川未及而上崩李斯趙髙矯詔<lb/>
　立胡亥殺扶蘇蒙恬蒙毅卒以亡秦<lb/>
蘇子曰始皇制天下輕重之勢使内外相形以禁奸備<lb/>
亂者可謂密矣䝉恬將三十萬人威振北方扶蘇監其<lb/>
軍而䝉毅侍帷幄為謀臣雖有大奸賊敢睥睨其間哉<lb/>
不幸道病禱祀山川尚有人也而遣䝉毅故髙斯得成<lb/>
其謀始皇之遣毅毅見始皇病太子未立而去左右皆<lb/>
<pb n="KR4h0132_WYG_395-39b"/>
不可以言智雖然天之亡人國其禍敗必出於智所不<lb/>
及聖人為天下不恃智以防亂恃吾無致亂之道耳始<lb/>
皇致亂之道在用趙髙夫閹尹之禍如毒藥猛獸未有<lb/>
不裂肝碎首者也自書契以來惟東漢吕彊後唐張承<lb/>
業二人號稱善良豈可望一二於千萬以徼必亡之禍<lb/>
哉然世主皆甘心而不悔如漢桓靈唐肅代猶不足深<lb/>
怪始皇漢宣皆英主亦湛於趙髙恭顯之禍彼自以為<lb/>
聰明人傑也奴僕熏腐之餘何能為及其亡國亂朝乃<lb/>
<pb n="KR4h0132_WYG_395-40a"/>
與庸主不異吾故表而出之以戒後世人主如始皇漢<lb/>
宣者或曰李斯佐始皇定天下不可謂不智扶蘇親始<lb/>
皇子秦人戴之久矣陳勝假其名猶足以亂天下而䝉<lb/>
恬持重兵在外使二人不即受誅而復請之則斯髙無<lb/>
遺類矣以斯之智而不慮此何哉蘇子曰嗚呼秦之失<lb/>
道有自來矣豈獨始皇之罪自商鞅變法以殊死為輕<lb/>
典以參夷為常法人臣狼顧脅息以得死為幸何暇復<lb/>
請方其法之行也求無不索禁無不止鞅自以為軼堯<lb/>
<pb n="KR4h0132_WYG_395-40b"/>
舜而駕湯武矣及其出亡而無所舍然後知為法之弊<lb/>
夫豈獨鞅悔之秦亦悔之矣荆軻之變持兵者熟視始<lb/>
皇環柱而走莫之救者以秦法重故也李斯之立胡亥<lb/>
不復忌二人者知威令之素行而臣子不敢復請也二<lb/>
人之不敢復請亦知始皇之鷙悍而不可回也豈料其偽<lb/>
也哉周公曰平易近民民必歸之孔子曰有一言而可<lb/>
以終身行之其恕矣乎夫以忠恕為心而以平易為政<lb/>
則上易知而下易達雖有賣國之奸無所投其隙倉卒<lb/>
<pb n="KR4h0132_WYG_395-41a"/>
之變無自發焉然其令行禁止蓋有不及商鞅者矣而<lb/>
聖人終不以彼易此商鞅立信於徙木立威於棄灰刑<lb/>
其親戚師傅無惻容積威信之極以及始皇秦人視其<lb/>
君如雷電鬼神不可測也古者公族有罪三宥然後制<lb/>
刑今至使人矯殺其太子而不忌太子亦不敢請則威<lb/>
信之過也故夫以法毒天下者未有不反中其身及其<lb/>
子孫者也漢武與始皇皆果於殺者也故其子如扶蘇<lb/>
之仁則寧死而不請如戾太子之悍則寧反而不訴知<lb/>
<pb n="KR4h0132_WYG_395-41b"/>
訴之而不察也戾太子豈欲反者哉計出於無聊也故<lb/>
為二君之子者有死與反而已李斯之智蓋足以知扶<lb/>
蘇之必不反也吾又表而出之以戒後世人主之果於<lb/>
殺者<lb/>
　　秦論二<hi>蘇軾</hi>
　秦初并天下丞相綰等言燕齊荆地逺不置王無以<lb/>
　鎮之請立諸子始皇下其議羣臣皆以為便廷尉斯<lb/>
　曰周文武所封子弟同姓甚衆然後屬疏逺相攻擊<lb/>
<pb n="KR4h0132_WYG_395-42a"/>
　如仇讐諸侯更相誅伐天子弗能禁止今海内賴陛<lb/>
　下神靈一統皆為郡縣諸子功臣以公賦税重賞賜<lb/>
　之甚足易制天下無異意則安寧之術也置諸侯不<lb/>
　便始皇曰天下共苦戰鬬不休以有侯王賴宗廟之<lb/>
　靈天下初定又復立國是樹兵也而求其寧息豈不<lb/>
　難哉廷尉議是分天下為三十六郡郡置守尉監<lb/>
蘇子曰聖人不能為時亦不失時時非聖人之所能為<lb/>
也能不失時而巳三代之興諸侯無罪不可奪削因而<lb/>
<pb n="KR4h0132_WYG_395-42b"/>
君之雖欲罷侯置守可得乎此所謂不能為時者也周<lb/>
衰諸侯相并齊晉秦楚皆千餘里其勢足以建侯樹屏<lb/>
至於七國皆稱王行天子之事然終不封諸侯不立彊<lb/>
家世卿者以魯三桓晉六卿齊田氏為戒也久矣世之<lb/>
畏諸侯之禍也非獨李斯始皇知之始皇既并天下分<lb/>
郡邑置守宰理固當然如冬裘夏葛時之所宜非人之<lb/>
私智獨見也所謂不失時者而學士大夫多非之漢髙<lb/>
帝欲立六國後張子房以為不可世未有非之者李斯<lb/>
<pb n="KR4h0132_WYG_395-43a"/>
之論與子房何異世特以成敗為是非耳髙帝聞子房<lb/>
之言吐哺罵酈生知諸侯之不可復明矣然卒王韓彭<lb/>
英盧豈獨髙帝子房亦與焉故栁宗元曰封建非聖人<lb/>
意也勢也昔之論封建者曹元首陸機劉頌及唐太宗<lb/>
時魏徴李百藥顔師古其後有劉秩杜佑栁宗元宗元<lb/>
之論出而諸子之論廢矣雖聖人復起不能易也故吾<lb/>
取其説而附益之曰凡有血氣必爭爭必以利利莫大<lb/>
於封建封建者爭之端而亂之始也自書契以來臣弑<lb/>
<pb n="KR4h0132_WYG_395-43b"/>
其君子弑其父父子兄弟相賊殺有不出於襲封而爭<lb/>
位者乎自三代聖人以禮樂教化天下至刑措不用然<lb/>
終不能巳篡弑之禍至漢以來君臣父子相賊虐者皆<lb/>
諸侯王子孫其餘卿大夫不世襲者蓋未嘗有也近世<lb/>
無復封建則此禍㡬絶仁人君子忍復開之歟故吾以<lb/>
為李斯始皇之言栁宗元之論當為萬世法也<lb/>
　　漢光武論<hi>蘇轍</hi>
髙帝舉天下後世之重屬之大臣大臣亦盡其心力以<lb/>
<pb n="KR4h0132_WYG_395-44a"/>
報之故吕氏之亂平勃得寘力焉誅産禄立文帝若反<lb/>
覆手之易當是時大臣權任之盛風流相接至申屠嘉<lb/>
猶召辱鄧通議斬鼂錯而文景不以為忤則髙帝之用<lb/>
人其重如此景武之後此風衰矣大臣用舍僅如僕𨽻<lb/>
武帝之老也將立少主知非大臣不可乃委任霍光霍<lb/>
光之權在諸臣右故能翊昭建宣天下莫敢異議至於<lb/>
宣帝雖明察有餘而性本忌克非張安世之謹畏陳萬<lb/>
年之順從鮮有能容者惡楊惲蓋寛饒害趙廣漢韓延<lb/>
<pb n="KR4h0132_WYG_395-44b"/>
夀悍然無惻怛之意髙才之士側足而履其朝陵遲至<lb/>
於元成朝無重臣養成王氏之禍故莽以斗筲之才濟<lb/>
之以欺罔而士無一人敢指其非者光武之興雖文武<lb/>
之略足以鼓舞一世而不知用人之長以濟其所不足<lb/>
幸而子孫皆賢權在人主故其害不見及和帝幼少竇<lb/>
后擅朝竇憲兄弟恣横殺都鄉侯暢於朝事發請擊匈<lb/>
奴以自贖及其成功又欲立北單于以樹恩固位袁安<lb/>
任隗皆以三公守義力爭而不能勝幸而憲以逆謀敗<lb/>
<pb n="KR4h0132_WYG_395-45a"/>
蓋光武不任大臣之積其弊乃見於此其後漢日以衰<lb/>
及其誅閻顯立順帝功出於宦官黜河清王殺李固事<lb/>
成於外戚大臣皆無所與及其末流梁冀之害重天下<lb/>
不能容復假宦官以去之宦官之害極天下不能堪至<lb/>
召外兵以除之外兵既入而東漢之祚盡矣蓋光武不<lb/>
任大臣之禍勢極於此夫人君不能皆賢君有不能而<lb/>
屬之大臣朝廷之正也事出於正則其成多其敗少歴<lb/>
觀古今大臣任事而禍至於不測者必有故也今畏忌<lb/>
<pb n="KR4h0132_WYG_395-45b"/>
大臣而使他人得乘其隙不在外戚必在宦官外戚宦<lb/>
官更相屠滅至以外兵繼之嗚呼殆哉<lb/>
　　三國論<hi>蘇轍</hi>
天下皆怯而獨勇則勇者勝皆闇而獨智則智者勝勇<lb/>
而遇勇則勇者不足恃也智而遇智則智者不足用也<lb/>
夫惟智勇之不足以定天下是以天下之難蠭起而難<lb/>
平蓋嘗聞之古者英雄之君其遇智勇也以不智不勇<lb/>
而後真知大勇乃可得而見也悲夫世之英雄其處於<lb/>
<pb n="KR4h0132_WYG_395-46a"/>
世亦有幸不幸耶漢髙祖唐太宗是以智勇獨過天下<lb/>
而得之者也曹公孫劉是以智勇相遇而失之者也以<lb/>
知攻知以勇擊勇此譬如兩虎相捽齒牙氣力無以相<lb/>
勝其勢足以相擾而不足以相斃當此之時惜乎無有<lb/>
以漢髙帝之事制之者也昔者項藉乘百戰百勝之威<lb/>
而執諸侯之柄咄嗟叱咤奮其暴怒西向以逆髙祖其<lb/>
勢飄忽震蕩如風雨之至天下之人以為遂無漢矣然<lb/>
髙帝以其不知不勇之身横塞其衝徘徊而不得進其<lb/>
<pb n="KR4h0132_WYG_395-46b"/>
頑鈍椎魯足以為笑於天下而卒能摧折項氏而待其<lb/>
死此其故何也夫人之勇力用而不巳則必有所耗竭<lb/>
而其智慮久而無成則亦必有所倦怠而不舉彼欲用<lb/>
其所長以制我於一時而我閉門而拒之使之失其所<lb/>
求逡巡求去而不能去而項藉固已<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>矣今夫曹公孫<lb/>
權劉備此三人者皆知以其才相取而未知以不才取<lb/>
人也世之言者曰孫不如曹而劉不如孫劉備惟知短<lb/>
而勇不足故有所不若於二人者而不知因其所不足<lb/>
<pb n="KR4h0132_WYG_395-47a"/>
以求勝則亦巳惑矣蓋劉備之才近似於髙祖而不知<lb/>
所以用之之術昔髙祖之所以自用其才者其道有三<lb/>
焉耳先據勢勝之地以示天下之形廣收信越出奇之<lb/>
將以自輔其所不逮有果鋭剛猛之氣而不用以深折<lb/>
項籍猖狂之勢此三事者三國之君其才皆無有能行<lb/>
之者獨有一劉備近之而未至其中猶有翹然自喜之<lb/>
心欲為椎魯而不能純欲為果鋭而不能達二者交戰<lb/>
於中而未有所定是故所為而不成所欲而不遂棄天<lb/>
<pb n="KR4h0132_WYG_395-47b"/>
下而入巴蜀則非地也用諸葛孔明治平之才而當紛<lb/>
紜征伐之衝則非將也不忍忿忿之心犯其所短而自<lb/>
將以攻人則是其氣不足尚也嗟夫方其奔走於二袁<lb/>
之間困於吕布而狼狽於荆州百敗而其志不折不可<lb/>
謂無髙祖之風矣而終不知所以自用之方夫古之英<lb/>
雄惟漢髙帝為不可及也夫<lb/>
　　蜀論<hi>蘇轍</hi>
匹夫匹婦天下之所易也武夫任俠天下之所畏也天<lb/>
<pb n="KR4h0132_WYG_395-48a"/>
下之人知夫至剛之不可屈而不知夫至柔之不可犯<lb/>
也是以天下之亂常至於漸深而莫之能止蓋其所畏<lb/>
者愈驕而不可制而其所易者不得志而思以為亂也<lb/>
秦晉之勇蜀漢之怯怯者重犯禁而勇者輕為姦天下<lb/>
之所知也當戰國之時秦晉之兵彎弓而帶劒馳騁上<lb/>
下咄嗟叱咤蜀漢之士所不能當也然而天下既安秦<lb/>
晉之間豪民殺人以報仇讐椎埋發冡以快其意而終<lb/>
不敢為大變也蜀人畏吏奉法俯首聴命而其匹夫小<lb/>
<pb n="KR4h0132_WYG_395-48b"/>
人意有所不適輒起而為亂其故何也觀其平居無事<lb/>
盗入其室懼傷而不敢校此非有好亂難制之氣也然<lb/>
其弊常至於大亂而不可救則亦優柔不決之俗有以<lb/>
啟之耳今夫秦晉之民倜儻而無所顧負力而傲其吏<lb/>
吏有不善而不能以有容也叫號紛呶奔走告訴以爭<lb/>
毫釐曲直之際而其甚者至有懷刃以賊其長吏以極<lb/>
其忿怒之節如是而巳矣故夫秦晉之俗有一朝不測<lb/>
之怒而無終身戚戚不報之怨也若夫蜀人辱之而不<lb/>
<pb n="KR4h0132_WYG_395-49a"/>
能競犯之而不能報循循而無言忍詬而不驟發也至<lb/>
於其心有所不可復忍然後聚而為羣盗散而為大亂<lb/>
以發其憤憾不洩之氣故雖秦晉之勇而其為亂也怨<lb/>
近而禍淺蜀人之怯而其為變也怨深而禍大此其勇<lb/>
怯之勢必至於此而無足怪也是以天下之民惟無怨<lb/>
於其心怨而得償以快其怒則其為毒也猶可以少解<lb/>
惟其鬱鬱而無所洩則其為志也逺而其毒深故必有<lb/>
大亂以發其怒而後息古者君子之治天下强者有所<lb/>
<pb n="KR4h0132_WYG_395-49b"/>
不憚而弱者有所不侮蓋為是也書曰無虐惸獨而畏<lb/>
髙明詩曰不侮鰥寡不畏强禦此言天下之匹夫匹婦<lb/>
其力不足以與敵而其智不足以與辯勝之不足以為<lb/>
武而徒使之怨以為亂故也嗟夫安得斯人者而與之<lb/>
論天下哉<lb/>
　　晉論<hi>蘇轍</hi>
御天下有道體之以安動之以勞使之安居而能勤逸<lb/>
處而能憂其君子周旋揖讓不失其節而能耕田射御<lb/>
<pb n="KR4h0132_WYG_395-50a"/>
以自致其力平居習為勉强而去其惰傲厲精而日堅<lb/>
勞苦而日强冠冕佩玉之人而不憚執天下之大勞夫<lb/>
是以天下之事舉皆無足為者而天下之匹夫亦無以<lb/>
求勝其上何者天下之亂蓋常起於上之所憚而不敢<lb/>
為天下之小人知其上之有所憚而不敢為則有以乘<lb/>
其間而致其上之所難夫其上之所難者豈非死傷戰<lb/>
鬬之患匹夫之所輕而士大夫之所不忍以其身試之<lb/>
者耶彼以死傷戰鬭之患邀我而我不能應則無怪乎<lb/>
<pb n="KR4h0132_WYG_395-50b"/>
天下之至於亂也故夫君子之於天下不見其所畏求<lb/>
使其所畏之不見是故事有所不辭而勞苦有所不憚<lb/>
昔者晉室之敗非天下之無君子也其君子皆有好善<lb/>
之心髙談揖讓泊然沖虚而無慷慨感激之操大言無<lb/>
當不適於用而畏兵革之事天下之英雄知其所忌而<lb/>
竊乘之是以顛沛隕越而不能以自存且夫劉聰石勒<lb/>
王敦祖約此其奸詐雄武亦一世之豪也譬如山林之<lb/>
人生於草木之間大風烈日之所咻而雪霜饑饉之所<lb/>
<pb n="KR4h0132_WYG_395-51a"/>
勞苦其筋力骨節之所嘗試者亦巳至矣而使王衍王<lb/>
𨗳之倫清談而當其衝此譬如千金之家居於髙堂之<lb/>
上食肉飲酒不習寒暑之勞而欲以之捍禦山林之勇<lb/>
夫而求其成功此固奸雄之所樂攻而無難者也是以<lb/>
雖有賢人君子之才而無益於世雖有盡忠致命之意<lb/>
而不救於患難此其病起於自處太髙而不習天下之<lb/>
辱事故富而不能勞貴而不能治蓋古之君子其治天<lb/>
下為其甚勞而不失其髙食其甚美而不棄其糲使匹<lb/>
<pb n="KR4h0132_WYG_395-51b"/>
夫小人不知所以用其勇而其上不失為君子至於後<lb/>
世為其甚勞而不知以自復而為秦之彊食其甚美而<lb/>
無以自實而為晉之敗夫甚勞者固非所以為安而甚<lb/>
美者亦非所以自固此其所以喪天下之故也哉<lb/>
　　梁武帝論<hi>蘇轍</hi>
史稱孔子既見老子退謂弟子曰鳥吾知其能飛魚吾<lb/>
知其能游獸吾知其能走走者可以為網游者可以為<lb/>
綸飛者可以為繒至於龍吾不能知其乘雲氣而上天<lb/>
<pb n="KR4h0132_WYG_395-52a"/>
吾今日見老子其猶龍耶老子體道而不嬰於物孔子<lb/>
至以龍比之然卒不與共斯世也捨禮樂政刑而欲行<lb/>
道於世孔子固知其難哉東漢以來佛法始入中國其<lb/>
道與老子相出入漢世士大夫不能明也魏晉以後畧<lb/>
知之矣好之篤者則欲施之於世疾之深者則欲絶之<lb/>
於世二者皆非也老佛之道與吾道同而欲絶之老佛<lb/>
之教與吾教異而欲行之皆失之矣秦姚興區區一隅<lb/>
招延緇素譯經談妙至者凡數千人而姚氏之亡曽不<lb/>
<pb n="KR4h0132_WYG_395-52b"/>
旋踵梁武繼之江南佛事前世所未嘗見至捨身為奴<lb/>
𨽻郊廟之祭不薦毛血父子皆陷於侯景而國隨以亡<lb/>
議者觀秦梁之敗則以佛法為不足賴矣後魏太武深<lb/>
信崔浩浩不信佛法勸帝斥去僧徒毁經壞寺既滅佛<lb/>
法而浩亦以非罪赤族唐武宗欲求長生徇道士之私<lb/>
夷佛滅僧不期年而以弑崩議者觀魏唐之禍則以佛<lb/>
法為不可忤矣二者皆見其一偏耳老佛之道非一人<lb/>
之私説也自有天地而有是道矣古之君子以之治氣<lb/>
<pb n="KR4h0132_WYG_395-53a"/>
養心其髙不可嬰其潔不可溷天地神人皆將望而敬<lb/>
之老子曰天得一以清地得一以寧神得一以靈谷得<lb/>
一以盈萬物得一以生侯王得一以為天下貞道之於<lb/>
物無所不在而尚可非乎雖然蔑君臣廢父子而以行<lb/>
道於世其弊必有不可勝言者<lb/>
　　隋論<hi>蘇轍</hi>
人之於物聴其自附而信其自去則人重而物輕人重<lb/>
而物輕則物之附人也堅物之所以去人分裂四出而<lb/>
<pb n="KR4h0132_WYG_395-53b"/>
不可禁者物重而人輕也古之聖人其取天下非其驅<lb/>
而來之也其守天下非其刼而留之也使天下自附不<lb/>
得巳而為之長吾不役天下之利而天下自至夫是以<lb/>
去就之權在君而不在民是之謂人重而物輕且夫吾<lb/>
之於人巳求而得之則不若使之求我而後從之巳守<lb/>
而固之則不若使之不忍去我而後與之故夫智者或<lb/>
可與取天下矣而不可與守天下守天下則必有大度<lb/>
者也何者非有大度之人則常恐天下之去我而以術<lb/>
<pb n="KR4h0132_WYG_395-54a"/>
留天下以術留天下而天下始去之矣昔者三代之君<lb/>
享國長逺後世莫能及然而亡國之暴未有如秦隋之<lb/>
速二世而亡者也夫秦隋之亡其弊果安在哉自周失<lb/>
其政諸侯用事而秦獨得山西之地不過千里韓魏厭<lb/>
其衝楚脅其肩燕趙伺其北而齊掉其東秦人披甲持<lb/>
兵七世而不得解寸攘尺取至始皇然後合而為一秦<lb/>
見其取天下若此其難也而以為不急持之則後世且<lb/>
復割裂以為敵國是以銷名城殺豪傑鑄鋒鏑以絶天<lb/>
<pb n="KR4h0132_WYG_395-54b"/>
下之望其所以備慮而固守之者甚密如此然而海内<lb/>
愁苦無聊莫有不忍去之意是以陳勝項籍因民之不<lb/>
服長呼起兵而山澤皆應由此觀之豈非其重失天下<lb/>
而防之大過之弊歟今夫隋文之世其亦見天下之久<lb/>
不定而重失其定也蓋自東晉以來劉聰石勒慕容垂<lb/>
苻堅姚興赫連之徒紛紛而起者不可勝數至於元氏<lb/>
并吞滅取畧巳盡矣而東方未服元氏自分而為周齊<lb/>
周并齊而授之隋隋文取梁滅陳而後天下為一彼亦<lb/>
<pb n="KR4h0132_WYG_395-55a"/>
見天下之久不定也是以既得天下之衆而恐其失之<lb/>
享天下之樂而懼其不久立於萬民之上而常有積防<lb/>
不安之心以為舉世之人皆有曩者英雄割據之懷制<lb/>
為嚴法峻令以杜天下之變謀臣舊將以誅滅畧盡而<lb/>
獨死於楊素之手以及於大故終於煬帝之際天下大<lb/>
亂塗地而莫之救由此觀之則夫隋之所以亡者無以<lb/>
異於秦也悲夫古之聖人脩徳以來天下天下之所為<lb/>
去就者莫不在我故其視失天下甚輕是故其心舒緩<lb/>
<pb n="KR4h0132_WYG_395-55b"/>
而其為政也寛寛者生於無憂而慘急者生於無聊耳<lb/>
昔嘗聞之周之興太王避狄於岐豳之人民扶老攜幼<lb/>
而歸之岐山之下纍纍而不絶喪失其舊國而卒以大<lb/>
興及觀秦隋唯不忍失之而至於亡然後知聖人之為<lb/>
是寛緩不速之行者乃其所以深取天下者也<lb/>
　　唐論<hi>蘇轍</hi>
天下之變常伏於其所偏重而不舉之處故内重則為<lb/>
内憂外重則為内患古者聚兵京師外無强臣天下之<lb/>
<pb n="KR4h0132_WYG_395-56a"/>
事皆制於内當此之時謂之内重内重之弊奸臣内擅<lb/>
而外無所忌匹夫横行於四海而莫能禁其亂不起於<lb/>
左右之大臣則生於山林小民之英雄故夫天下之重<lb/>
不可使專在内也古者諸侯大國或數百里兵足以戰<lb/>
食足以守而其權足以生殺然後能使四夷盗賊之患<lb/>
不至於内天子之大臣有所畏忌而内患不作當此之<lb/>
時謂之外重外重之弊諸侯擁兵而内無以制由此觀<lb/>
之則天下之重固不可使在内而亦不可使在外也自<lb/>
<pb n="KR4h0132_WYG_395-56b"/>
周之衰齊晉秦楚緜地千里内不勝於其外以至於滅<lb/>
亡而不救秦人患其外之巳重而至於此也於是收天<lb/>
下之兵而聚之關中夷滅其城池殺僇其豪傑使天下<lb/>
之命皆制於天子然至於二世之時陳勝呉廣大呼起<lb/>
兵而郡縣之吏熟視而走無敢誰何趙髙擅權於内頤<lb/>
指如意雖李斯為相備五刑而死於道路其子李由守<lb/>
三川擁山河之固而不敢校也此二患者皆始於外之<lb/>
不足而無有以制之也至於漢興懲秦孤立之弊乃大<lb/>
<pb n="KR4h0132_WYG_395-57a"/>
封侯王而髙帝之世反者九起其遺孽餘烈至於文景<lb/>
而為淮南濟北呉楚之亂於是武帝分裂諸侯以懲大<lb/>
國之禍而其後百年之間王莽遂得以奮其志於天下<lb/>
而劉氏之子孫無復齟齬魏晉之世乃益侵削諸侯四<lb/>
方㣲弱而復為亂而朝廷之權臣山林之匹夫常為天<lb/>
下之大患此數君者其所以制其内外輕重之際皆有<lb/>
以自取其亂而莫之或知也夫天下之重在内則為内<lb/>
憂在外則為外患而秦漢之間不求其勢之本末而更<lb/>
<pb n="KR4h0132_WYG_395-57b"/>
相懲戒以求一偏之利故其禍循環無窮而不可解也<lb/>
且夫天子之於天下非如婦人孺子之愛其所有也得<lb/>
天下而謹守之不忍以分於人此匹夫之所謂知也而<lb/>
不知其無成者未始不自不分始故夫聖人將有所大<lb/>
定於天下非外之有權臣則不足以鎮之也而後世之<lb/>
君乃欲去其爪牙翦其股肱而責其成功亦巳過矣夫<lb/>
天下之勢内無重則無以威外之强臣外無重則無以<lb/>
服内之大臣而絶奸民之心此二者其勢相持而後成<lb/>
<pb n="KR4h0132_WYG_395-58a"/>
而不可一輕者也昔唐太宗既平天下分四方之地盡<lb/>
以沿邊為節度府而范陽朔方之軍皆帶甲十萬上足<lb/>
以制夷狄之難下足以備匹夫之亂内足以禁大臣之<lb/>
變而將帥之臣常不至於叛者内有重兵之勢以預制<lb/>
之也貞觀之際天下之兵八百餘府而在關中者五百<lb/>
舉天下之衆而後能當關中之半然而朝廷之臣亦不<lb/>
至於乘隙間釁以邀大利者外有節度之權以破其心<lb/>
也故外之節度有周之諸侯外重之勢而易置從命得<lb/>
<pb n="KR4h0132_WYG_395-58b"/>
以擇其賢不肖之才是以人君無征伐之勞而天下無<lb/>
世臣暴虐之患内之府兵有秦之關中内重之勢而左<lb/>
右謹飭莫敢為不義之行是以上無逼奪之危下無誅<lb/>
絶之禍蓋周之諸侯内無府兵之威故陷於逆亂而不<lb/>
能以自止秦之關中外無節度之援故脅於大臣而不<lb/>
能以自立有周秦之利而無周秦之害形格勢禁内之<lb/>
不敢為變而外之不敢為亂未有如唐制之得者也而<lb/>
天下之士不究利害之本末猥以成敗之遺蹤而論計<lb/>
<pb n="KR4h0132_WYG_395-59a"/>
之得失徒見開元之後强兵悍將皆為天下之大患而<lb/>
遂以太宗之制為猖狂不審之計夫論天下論其勝敗<lb/>
之形以定其法制之得失則不若窮其所由勝敗之處<lb/>
蓋天寳之際府兵四出萃於范陽而徳宗之世禁兵皆<lb/>
戍趙魏是以禄山朱泚得至於京師而莫之能禁一乿<lb/>
塗地終於昭宗而天下卒無寧嵗内之强臣雖有輔國<lb/>
元振守澄士良之徒而卒不能制唐之命誅王涯殺賈<lb/>
餗自以為威震四方然劉從諌為之一言而震慴自歛<lb/>
<pb n="KR4h0132_WYG_395-59b"/>
不敢復肆其後崔昌遐倚朱温之兵以誅宦官去天下<lb/>
之監軍而無一人敢與抗者由此觀之唐之衰其弊在<lb/>
於外重而外重之弊起於府兵之在外非所謂制之失<lb/>
而後世之不用也<lb/>
　　唐髙祖論<hi>蘇轍</hi>
唐髙祖起太原其謀發於太宗諸子不與也及克長安<lb/>
誅鋤羣盗天下為一其功亦出於太宗蓋天心之所付<lb/>
與人心之所歸向其在太宗者審矣至立太子髙祖以<lb/>
<pb n="KR4h0132_WYG_395-60a"/>
長立建成建成當之不辭於是兄弟疑間卒至大亂夫<lb/>
建成不足言也其咎在髙祖其後武氏之亂廢中宗立<lb/>
睿宗以睿宗長子憲為太子矣及中宗之後睿宗父子<lb/>
皆以王就第韋氏之亂臨淄以兵入討睿宗踐祚而唐<lb/>
室復安又將以長立憲憲辭曰時平先長嫡國亂先有<lb/>
功不如此必且有難敢以死請睿宗從之而後臨淄之<lb/>
位定以太宗之賢而不免於爭奪𤣥宗之賢不逮太宗<lb/>
而晏然受命則憲之讓賢於人逺矣吾嘗論之髙祖睿<lb/>
<pb n="KR4h0132_WYG_395-60b"/>
宗皆中主也其欲立長非專其私也以為立嫡以長古<lb/>
今之正義也謂之正義而不敢違胡不考之前世乎太<lb/>
王捨太伯仲雍而立季歴文王捨伯邑考而立武王而<lb/>
周以之興誠天命之所在而吾無心焉亂何自生雖然<lb/>
泰伯奔呉以避王季亦畏亂故爾廢長而立少雖聖賢<lb/>
猶難之憲與𤣥宗兄弟相安終身無間言焉蓋古今一<lb/>
人而巳<lb/>
　　西晉論<hi>何去非</hi>
<pb n="KR4h0132_WYG_395-61a"/>
天下之禍不患其有可觀之迹而發於近而患其無可<lb/>
窺之形而發於遲有迹之可覩雖甚愚怯必加所驚備<lb/>
而發於近者其毒嘗淺無形之可窺雖甚智勇亦忽於<lb/>
防閑而發於遲者其毒常深昔者五胡之禍晉室其起<lb/>
者非一朝一夕也探其基而積之乃在於數百嵗之淹<lb/>
緩國更三姓而歴君數十平居常日不見其有可窺之<lb/>
形是以一發而莫之能支夫非無形也蓋為禍之形常<lb/>
隱於福為福之形常隱於禍人見其為今日之禍福而<lb/>
<pb n="KR4h0132_WYG_395-61b"/>
巳不就其所隱而逆窺之是以於其未發皆莫覩其昭<lb/>
然之形此其為禍至於不可勝救也先王之制夷狄於<lb/>
要荒也甚惡其猾夏而亂華未嘗不欲驅攘而擯之周<lb/>
公朝諸侯於明堂夷蠻戎狄之君立於四門之外使無<lb/>
與乎備物盛禮之觀後世之君幸其衰弊而悦其向服<lb/>
也因内徙而親之其事肇於漢之孝宣漸於世祖而盛<lb/>
於魏武或空其國而罷徼塞之警或藉其兵而為冦敵<lb/>
之扞夫既去其侮而又役其力可謂世主之大欲國家<lb/>
<pb n="KR4h0132_WYG_395-62a"/>
之盛福矣不知積之既久而大禍之所伏一旦洶然而<lb/>
發若決防水莫之能遏晉為不幸而適當之以其平居<lb/>
常日不觀其昭然之形故也昔者孝宣承武帝攘擊匈<lb/>
奴之威㑹五單于内爭始納呼韓邪使之依阻塞下稍<lb/>
通五原而來其朝至於孝元而呼韓邪乃願保塞而請<lb/>
罷邊備賴侯應之策以為自孝武攘之幕北奪其隂山<lb/>
匈奴失所蔽隱每過隂山未嘗不哭其喪亡也今罷備<lb/>
塞則示之大利元帝雖報謝焉自是胡人亦浸而南顧<lb/>
<pb n="KR4h0132_WYG_395-62b"/>
漢亦甚悦其來而不之却也世祖因匈奴日逐之至遂<lb/>
建南廷以安納之稍内居之西河美稷而其諸部因遂<lb/>
屯守北地朔方五原代郡雲中定襄鴈門之七郡而河<lb/>
西之地鞠為虜區加徙叛羌錯置三輔魏武復大徙武<lb/>
都之氐以實關畿用禦蜀冦而匈奴五郡皆居汾晉而<lb/>
近在肘腋矣於晉之興大率中原半為夷居元海匈奴<lb/>
也而居晉陽石勒羯人也而居上黨姚氏羌也而居扶<lb/>
風苻氏氐也而居臨渭慕容鮮卑也而居昌黎種族日<lb/>
<pb n="KR4h0132_WYG_395-63a"/>
蕃其居處飲食皆趨華矣而其桀暴貪悍樂鬭喜亂之<lb/>
志態則亦無時而變也是以元海一倡而并雍之胡乘<lb/>
時四起自長淮之北無復晉土而為戰國者㡬二百年<lb/>
所謂發於遲而為毒深也雖然彼之内徙而聽役也亦<lb/>
迫於制服之威而其情未嘗不懷土而思返固甚怨夫<lb/>
中國羈拘而賤侮之也是以劉猛發憤而反於晉事雖<lb/>
不濟而劉氏諸部未嘗一日而忘之也自魏而上非無<lb/>
明智之主足以察淵㣲漸為子孫萬世之慮然皆安其<lb/>
<pb n="KR4h0132_WYG_395-63b"/>
内附或樂用其力唯恐不能鳩令而牧役之雖有夫為<lb/>
禍之形皆不為之深思逺慮就其所伏而消厭之由晉<lb/>
而下自武帝之平一呉㑹徧撫天下固無藉乎夷狄之<lb/>
助矣茍於此時有能探其所伏之禍而逆制焉因其懷<lb/>
返之情加之恩意以𨗳其行為之假建名號而廩資之<lb/>
使各以種族而還之舊土彼樂引輕去而惟恐其後也<lb/>
然後嚴斥障塞使有華夷内外之辨後雖有警則無至<lb/>
發於肘腋之間而被不可勝言之禍矣雖然自非明智<lb/>
<pb n="KR4h0132_WYG_395-64a"/>
果斷之主為子孫後世之慮則不能决於有為以救其<lb/>
未發之深禍也彼晉武自平一呉㑹方以侈欲形於天<lb/>
下其能及此乎雖郭欽抗疏江統著論其言反覆切至<lb/>
皆恬然不為省方抱虎而熟寐爾嗟乎為天下者無恃<lb/>
其為平日之福而忽其所隱之禍也<lb/>
　　文帝論<hi>張耒</hi>
昔者絳侯既平吕氏親握國璽授之孝文當是旹劉氏<lb/>
之後惟大臣所立文帝為諸王特以其賢而取之其初<lb/>
<pb n="KR4h0132_WYG_395-64b"/>
未可以必得也絳侯以天下與不可必得之人恩徳至<lb/>
厚也文帝之報絳侯者宜何如哉雖分國以王之天下<lb/>
未以為過也然内難既定君臣之分既明爵賞禄賜所<lb/>
以慰答昔日之功者未聞有卓然過於當時何其不旋<lb/>
踵而逐去之之速也予嘗觀漢之大臣多禍少全武帝<lb/>
以來不啻如殺囚𨽻獨文帝時公卿被誅者無㡬人然<lb/>
則文帝之待大臣亦有恩矣當是時大臣之有恩者宜<lb/>
無有過絳侯然匹夫一言罪辜未明廷尉折簡以召之<lb/>
<pb n="KR4h0132_WYG_395-65a"/>
如取孤囚侵奪困苦僅兔於死文帝非昏蔽無知之君<lb/>
何獨於勃少恩若是哉蓋嘗深思其故而得其説夫髙<lb/>
祖之將有大功者至文帝時幾盡矣非以逆誅則以疑<lb/>
死彼皆心有所恃矜其功能日邀其上不得所欲則狼<lb/>
顧而起絳侯吹簫之羇民也用兵十餘年習見天下之<lb/>
勢喜事而尚武其驍雄之習豈能帖然無毫釐於心哉<lb/>
以英雄之姿挾立君之威臨視其上無異於保姆之提<lb/>
嬰孩如是而能不驕者伊尹周公之所難也驕則縱縱<lb/>
<pb n="KR4h0132_WYG_395-65b"/>
則亂因以生文帝豈無愛勃之心哉視前日之誅死族<lb/>
滅者皆恃功邀君驕蹇放縱之所至而絳侯之迹異於<lb/>
韓彭者無㡬耳吾亦畏其有所恃而驕驕而不巳則亂<lb/>
亂而不誅則法廢從而誅之則傷恩甚矣嗚呼理至於<lb/>
是曽不如抑逺困辱使之慊然内顧而無所恃鋤其驕<lb/>
慢之心全其生保其家使其子孫長有國土之為愈也<lb/>
然則文帝之恩亦深矣且能尊霍光者莫如孝宣委天<lb/>
下之政與之而不敢爭光死又立其子兄弟聯兵女充<lb/>
<pb n="KR4h0132_WYG_395-66a"/>
後宫賞賜寵錫不以數計天下翕然以為孝宣無負於<lb/>
霍光矣然光死未㡬妻子為戮以天下與人而身死之<lb/>
後弱子單孫之祭曽不得享天下之人聞之誰不為霍<lb/>
光痛心者嗚呼使宣帝既正君臣之分則遂攬天下之<lb/>
政光既死視子孫賢愚而授之官與之財而收其權取<lb/>
其尤無良者而屏逺之霍氏雖欲為亂不可得也然則<lb/>
霍光無後者非宣帝誰為之乎天下之事要其終而後<lb/>
知君子之用心絳侯無禍於身則知文帝之所以裁之<lb/>
<pb n="KR4h0132_WYG_395-66b"/>
者乃所以深報之也霍光無後於漢則知宣帝之所以<lb/>
寵之者乃所以深害之也語曰嬰兒常病傷於飽貴臣<lb/>
常禍傷於寵然則文宣之報功其得失可攷矣<lb/>
　　光武論<hi>陳亮</hi>
自古中興之盛無出於光武矣奮寡而擊衆舉弱而覆<lb/>
强起身徒步之中甫十餘年大業以濟筭計見效光乎<lb/>
周宣此雖天命抑亦人謀乎何則有一定之畧然後有<lb/>
一定之功畧者不可以倉卒制而功者不可以僥倖成<lb/>
<pb n="KR4h0132_WYG_395-67a"/>
也畧以倉卒制其畧不可久功以僥倖成其功不可繼<lb/>
犯此二患雖運奇奮鬭所當者破而旋得旋失將以濟<lb/>
中興難矣人有常言光武料敵明遇敵勇豁達大度善<lb/>
御諸將其中興也固宜吾則曰此特光武中興之一術<lb/>
也使其中興止在於此則是其功有時而窮也西都之<lb/>
末莽盗神器羣雄並起相與圖之光武因思漢之民舉<lb/>
大義之師發迹昆陽遂破尋邑百戰以有天下彼其取<lb/>
亂誅暴或先或後未嘗無一定之畧也何以明之光武<lb/>
<pb n="KR4h0132_WYG_395-67b"/>
自昆陽之勝持節河北鎮慰郡縣破王郎擊銅馬收復<lb/>
故地凡所以經營河北而取河内為之根本也河北平<lb/>
河内服自常情觀之當此之時更始闇弱可以西取關<lb/>
輔疾據其地俯首東瞰以制天下光武乃身徇燕趙止<lb/>
命鄧禹乘釁西征其意豈以燕趙為可急而關輔為可<lb/>
後哉吾嘗籌之關輔雖形勝之地而隗囂出隴西公孫<lb/>
述據巴蜀赤眉羣盗蠭起山東囂述猶虎狼之據穴也<lb/>
有物以阻其穴則彼不敢騁不然將何所憚赤眉猶長<lb/>
<pb n="KR4h0132_WYG_395-68a"/>
蛇之螫艸也以物而肆其螫則其毒無餘不然將何所<lb/>
不至光武之未取關輔所以阻囂述之穴而肆赤眉之<lb/>
螫也故且身徇燕趙使之速定則自河以北民心巳一<lb/>
而吾之根本固矣及赤眉破長安志滿氣溢兵鋒巳挫<lb/>
而鄧禹得乘釁以并關中馮異繼之遂破赤眉而長安<lb/>
平洛陽固而耿弇且定齊矣當此之時天下畧平囂述<lb/>
雖有覬覦之心而不得復騁光武定都洛陽命將討囂<lb/>
平述而天下遂一矣此其有一定之畧而後有一定之<lb/>
<pb n="KR4h0132_WYG_395-68b"/>
功也使燕趙未平而光武西取關輔則遂與囂述為敵<lb/>
而赤眉無所騁其鋒矣與囂述為敵則欲徇燕趙而彼<lb/>
乘其虛赤眉無所騁其鋒則巳服郡縣而或罹其毒是<lb/>
燕趙未可以卒平關輔未可以卒守河北河内未可以<lb/>
卒保而天下紛紛將何時而一也雖料敵明遇敵勇豁<lb/>
達大度善御諸將顧亦何用哉吾以是知中興之君畧<lb/>
之不定而僥倖於或成則我欲東而盗據其西我欲前<lb/>
而敵隨其後智謀勇鬭無一可者今夫道路之人僥倖<lb/>
<pb n="KR4h0132_WYG_395-69a"/>
而得千金得之於此則必失之於彼何者千金不可以<lb/>
常僥倖也千金之子則不然致之有術取之有方成之<lb/>
有次第不終年而其富百倍此光武所以為中興也唐<lb/>
肅宗起兵靈武不能先圖范陽而急取關中卒使盗據<lb/>
其穴不能盡取河北裂為藩鎮終唐之世為大患者皆<lb/>
藩鎮也此無他不能立一定之畧則不能成一定之功<lb/>
中興之不終宜哉吾以是知光武之畧不可及也且吾<lb/>
久聞自古服羣叛驅英豪者無如漢髙帝而光武之行<lb/>
<pb n="KR4h0132_WYG_395-69b"/>
事有髙帝之所未能為者二焉光武降銅馬封其渠帥<lb/>
降者未安將有他變此何異於沙上之謀乎光武勒使<lb/>
歸營單騎按行示以赤心而降者悉服不必封雍齒而<lb/>
後諸將安也馮異鎮關中人或言其威權太重恐有異<lb/>
志此何異於蕭何之事乎光武不信言者而以其章示<lb/>
異異惶恐稱謝復賜詔慰諭信任愈篤不必繫諸獄而<lb/>
後明其無它也且使後世人君用此術以成功者多矣<lb/>
吾始讀髙帝之書至此未嘗不切疑其計之過而未有<lb/>
<pb n="KR4h0132_WYG_395-70a"/>
所處及得光武二術則欣然而咲曰天下之事未嘗無<lb/>
奇術而人不能發之光武發髙帝之所未能為而中興<lb/>
之功逺過古人者雖天命抑人謀也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_395-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百九十五<lb/>
</p>
<p>
</p>
  </div>
</body>
</text>
</TEI>
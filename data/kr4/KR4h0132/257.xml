<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百五十七</head> <lb/>
    <p>
<pb n="KR4h0132_WYG_257-1a"/>
欽定四庫全書<lb/>
　文章辨體彚選巻二百五十七<lb/>
　　　　　　　　　　　　明　賀復徴　編<lb/>
書五十三<hi>以下律體</hi>
　　答刺史杜松之書<hi>唐王勣</hi>
日月博士陳龕至奉處分借家禮并帙封送至請領也<lb/>
又承欲相招講禮聞命驚笑不能已已豈明公前眷或<lb/>
徒與下走相知不熟也下走意踈體放抑有由馬兼棄<lb/>
<pb n="KR4h0132_WYG_257-1b"/>
俗遺名為日乆矣淵明對酒非復禮義能拘叔夜携琹<lb/>
唯以烟霞自適登山臨水邈矣忘歸談虚語𤣥忽焉終<lb/>
夜僻居南渚旹來北山兄弟以俗外相期鄉閭以狂生<lb/>
見待歌去來之作不覺情親詠招隱之詩惟憂句盡帷<lb/>
天席地友月交風新年則柏葉為尊仲秋則菊花盈把<lb/>
羅含宅内自有幽蘭數樷孫楚庭前空對長松一樹髙<lb/>
吟朗嘯挈榼提壺直與同志者為羣不知老之將至欲<lb/>
令復整理簪履修束精神揖讓邦君之門低昻刺史之<lb/>
<pb n="KR4h0132_WYG_257-2a"/>
坐逺談糟粕近棄醇醪必不能矣亦將恐芻狗貽夢社<lb/>
櫟見嘲去矣君侯無落吾事<lb/>
　　與陳叔達重借隋紀書<hi>王勣</hi>
乆承所撰隋紀繕寫咸畢前舎弟及家人徃並有書偕<lb/>
咸不見付豈連城之珍俟楚文而乃進崩山之操待鍾<lb/>
期而後發應以左貂右蟬榮冠東省掌壺負璽望重南<lb/>
宫朝夕丹墀揖讓増價徃來青𤨏歩頓生光豐屋華榱<lb/>
顧蓬蒿而徙眷鳴鐘列鼎想藜藿而移交不與驕期遂<lb/>
<pb n="KR4h0132_WYG_257-2b"/>
忘曩時之好耳僕遭逄明聖棲遲丘壑幸悅堯舜之風<lb/>
得全箕潁之操雖心期所託吾道遥存而出處離異儀<lb/>
形難接所以願慿鱗羽宛若承願望觀述作欣然得意<lb/>
足下裁成國典褒貶人倫之使明鏡一時覆車千祀故<lb/>
當貽諸好事豈擬唯傳子孫方復固其緘鰧嚴其扄鐍<lb/>
天下之望豈如是乎僕亡兄苪城嘗典著局大業之末<lb/>
欲撰隋書俄逄䘮亂未及終畢僕竊不自揆思卒餘功<lb/>
收撮漂零尚存數帙兆自開皇之始迄于大業之初咸<lb/>
<pb n="KR4h0132_WYG_257-3a"/>
亡兄黜竄之遺跡也大業之後言事闕然僕雖欲繼成<lb/>
無可慿採以此尤思見足下之所作也還使請致無再<lb/>
三王勣白<lb/>
　　答王勣書<hi>杜之松</hi>
辱書知不降顧嘆恨何已僕幸恃故情庶廻高躅豈意<lb/>
康成道重不許太守稱官老萊家居羞與諸侯為友延<lb/>
佇不獲如何如何竒跡獨全幸甚幸甚敬想結廬人境<lb/>
植杖山阿林壑地之所豐烟霞性之所適䕃丹桂藉白<lb/>
<pb n="KR4h0132_WYG_257-3b"/>
茅濁酒一杯清琹數弄誠足樂也此真高士何謂狂生<lb/>
僕慿藉國恩濫尸貴部官守有限就學無因延頸下風<lb/>
我勞何極前因行縣寔欲祗尋誠恐燉煌孝亷守琹書<lb/>
而不出酒泉太守列鐘鼔而空還所以遲廻遂攬轡也<lb/>
僕雖不敏頗識前言道既知尊榮何足恃豈不能正平<lb/>
公之坐敬養亥唐屈文侯之膝恭師子夏雖齊桓徳薄<lb/>
五行無疑睢夸故人一來何損䝉借家禮今見披尋㣲<lb/>
而精簡而偹誠經傳之典畧閨庭之要訓也其䘮禮新<lb/>
<pb n="KR4h0132_WYG_257-4a"/>
義頗有所疑謹用條問具如别帖想荒宴之餘為銓釋<lb/>
也遲交知問杜之松白<lb/>
　　為人與蜀城父老書<hi>王勃</hi>
盖聞天地作極不能遷否泰之期川岳薦靈不能改窮<lb/>
通之數豈非賢聖同業存乎我者所謂才榮辱異流牽<lb/>
乎彼者所謂命是以龍驤鳯翥伊周成翊賛之功含糗<lb/>
羮藜顔冉困栖遲之病或先號而後笑或始吉而終凶<lb/>
事不可量功未必定則知洪濤未接長鯨多陸死之憂<lb/>
<pb n="KR4h0132_WYG_257-4b"/>
層風未翔大鵬有雲傾之勢池鰌井鮒亦將鼓鱗而輕<lb/>
之田鳩埜鸚亦將鶱翮而舞之及其衝溟渤接扶揺吹<lb/>
波則江海倒騰氣則虹蜺掩摩赤岸負蒼天然後知其<lb/>
力焉吁韓信之無津也昌亭之一餓夫耳馬卿之失路<lb/>
也臨卬之一食客耳武不足以服衆文不足以動時長<lb/>
劍屈于無知洪筆淪于不用洎乎雄圖躡運至尊納背<lb/>
水之謀麗藻昇朝天子賞凌雲之作威加海岳聲振廊<lb/>
廟彼淮隂之俠少成都之遺老也又焉能知逺近哉是<lb/>
<pb n="KR4h0132_WYG_257-5a"/>
以鑒物于肇不于成賞士於窮不於達是知卞和之得<lb/>
玉也精存于岸谷之間張華之得劍也氣發于星辰之<lb/>
際夫豈琢磨成器然後知其寳剸斷為能然後知其用<lb/>
哉仰惟鄉耆等並玉山高族金堤勝侣列子弟于干城<lb/>
耀衣冠于百代或以風雲去國公孫躍馬之年鐘鼎從<lb/>
王諸葛攀龍之日門庭相接雕甍將綺棟連陳機杼相<lb/>
和鳯攝將虬梭交響金漿玉饌食客三千緑幘青裳家<lb/>
僮數百冲襟𦕈識人多江漢之靈麗藻華文代有雲泉<lb/>
<pb n="KR4h0132_WYG_257-5b"/>
之氣北齊開敞南館虚閒詩酒同歸琹書合契忘機得<lb/>
意耻嵇阮之交疎虚席延賔恨原嘗之客少寔烟霞之<lb/>
藪澤風月之津梁乎劉仲文之逺識不以乾没詣梁城<lb/>
閔仲叔之髙風不以口腹累安邑雖其已没生氣猶存<lb/>
况乎屬宇宙之明當天下之泰不能俯拾青紫高視縉<lb/>
紳攀北極而謁帝王入南宫而取卿相脅肩側足求哀<lb/>
鍾釡之間低首俛眉取濟斗升之末嗟乎誠下官所以<lb/>
仰天漢而欝怫臨江山而慷慨者也但時可以未遇道<lb/>
<pb n="KR4h0132_WYG_257-6a"/>
可以未行志願可以未成功業可以未就古之才足以<lb/>
輔王業躡跡屠釣之間功可以濟巨川藏身版築之下<lb/>
百里奚之負販陳湯之丐貸而况于庸者哉此僕所以<lb/>
駿奔于顧眄之餘自致于恩光之末也且夫精誠所感<lb/>
尚動神明意氣相交豈慙車馬儻能投心季子遥存素<lb/>
紵之恩援手應矦先立綈袍之贈豈人之情也能無報<lb/>
乎方今白藏紹序朱律謝期天高而林埜疎候肅而江<lb/>
山靜輕蟬送夏驚晩吹于風園旅雁乗秋動宵吟于露<lb/>
<pb n="KR4h0132_WYG_257-6b"/>
渚絲纊成于南畝秔黍被于東阡時計有儲願履多福<lb/>
下官薄逰緜載飄寓淹旹歡躓相仍憂虞自積陟梁鴻<lb/>
之峻岳何暇長謡臨阮籍之長途唯知慟哭庻慿賙給<lb/>
以濟漂危輕訴短懐佇流嘉耗<lb/>
　　再與蜀城父老書<hi>王勃</hi>
蜀都廣鎮岷墟奥壤山分玉宇水向金陵景貺有期英<lb/>
靈間出榮問休暢幸甚幸甚夫神有可逼渌波驚七柱<lb/>
之音道有可符𤣥霜扣九鐘之節豈道窮精秘妙聽察<lb/>
<pb n="KR4h0132_WYG_257-7a"/>
於無聲理寔杳冥𤣥應通于不測波流柱響波無入柱<lb/>
之因霜落鐘鳴霜非扣鐘之具矣况乎言忘意得臭味<lb/>
相求目擊道存神明已接鄭僑之逄呉札無謂殊方阮<lb/>
籍之對嵇康自然同氣僕雖不敏嘗從事于斯矣嘗謂<lb/>
薫蕕不共器梟鸞不比翼是以類乎方者按風雲於千<lb/>
里乖乎類者起山川于一面抑嘗聞之士之生也其跡<lb/>
可擯而道不可藏其身可辱而志不可奪其有拂衣投<lb/>
臂遁形滄海之隅裂裳裹足獨立髙山之頂量腹而食<lb/>
<pb n="KR4h0132_WYG_257-7b"/>
度身而衣以鐘鼎為芻豢以衣冠為縲絏方欲策鸞鳯<lb/>
而撫雲英鞭虹霓而採烟液其次排玉闕指金門成賈<lb/>
誼之謨樹終軍之䇿因機入務懐素將相之門沐露沾<lb/>
霜擁篲公侯之室然則拾青紫于旦暮取功名於俄頃<lb/>
演文物而動寰中騰聲名而振天下若下官者可謂慚<lb/>
二途矣而斂手長揖强顔髙視低心于蹇躓之辰忍耻<lb/>
于恓惶之日者哉渭濵留釣鷹揚之業未萌緇源滯牧<lb/>
鴻漸之資益寡及其攀窮運接靈期乗雷雲而清八極<lb/>
<pb n="KR4h0132_WYG_257-8a"/>
和隂陽而調萬品則知㝠機所運吉凶在倐忽之間𤣥<lb/>
命所移飛伏于斯湏之際以日月自至聊復爾爾方今<lb/>
炎飇謝節爽候關辰風髙而宇宙清霜下而亭郊肅歸<lb/>
雲止雁流曙響于東津落照開鴻寫清規于北岸螢踈<lb/>
夕砌蟬促朝林感序縁情臨風寄賞僕一違秦隴再革<lb/>
炎凉戒征軸而無因指歸途而有倦故鄉超曠曽山重<lb/>
複呉宫尚逺頻驚去燕之心楚峽猶賒已下聞猿之淚<lb/>
徒以風猷未隔道義相存幸承知已之心稍緩他鄉之<lb/>
<pb n="KR4h0132_WYG_257-8b"/>
思昔者虞公再見懸光白璧之前季布一言猶定黄金<lb/>
之諾况乎交已成于杵臼道已茂于金蘭希照窮途逺<lb/>
流嘉貺若使恩裁口腹空留安邑之賔恵闕始終取恨<lb/>
昌亭之客<lb/>
　　上吏部裴侍郎書<hi>駱賔王</hi>
武功縣主簿駱賔王謹再拜書上裴公執事易曰書不<lb/>
盡言言不盡意然則理存乎象非書無以達其㣲詞隠<lb/>
乎情非言無以筌其㫖僕誠鄙人也頗覽前事每讀古<lb/>
<pb n="KR4h0132_WYG_257-9a"/>
書髙堂九仞曽參負北向之悲積粟萬鍾季路起南逰<lb/>
之嘆未嘗不廢書輟巻流涕沾襟何者情蓄于中事符<lb/>
則感形潛于内迹應斯通是布腹心罄瀝肝膽庶大雅<lb/>
含𢎞之量矜小人悃欵之誠唯君侯察焉某一藝罕稱<lb/>
十年不調進寡金張之援退無毛薛之逰亦何嘗獻策<lb/>
干時髙談王伯衒材揚已厯詆公卿不汲汲于榮名不<lb/>
戚戚于卑位盖養親之故也豈謀身之道哉不圖君侯<lb/>
忽垂過聽之恩任以書記之事儗人則多慙阮瑀入幕<lb/>
<pb n="KR4h0132_WYG_257-9b"/>
則高謝郗超昔聶政荆軻刺客之流也田光豫讓烈士<lb/>
之分也咸以勢利相傾意氣相許尚且捐軀燕趙甘死<lb/>
齊韓今君侯無求于下官見接以國士正當陪麾後殿<lb/>
奉節前驅賈余勇以求榮效輕生而答施而顧逡廵于<lb/>
成命躊躇于從事者徒以夙遭不造㓜丁閔凶老母在<lb/>
堂常嬰羸恙藜藿無甘㫖之膳松檟闕遷厝之資撫躬<lb/>
有無何心天地故寢食夢想噬指之戀徒深嵗時烝嘗<lb/>
崩心之痛罔極若僕者固名教中一罪人耳何面目以<lb/>
<pb n="KR4h0132_WYG_257-10a"/>
奉三軍之事乎况屬天倫之䘮奄踰七月違膝下之養<lb/>
忽已三年而凶服之制行終哀疚之情未洩興言永慕<lb/>
舉目増傷夫怨于心者𠂻誠可以應木石感于情者至<lb/>
性可以通神明故徐元直指心以求辭王令伯陳情以<lb/>
窮訴上以棄興王之佐命下以全奉親之篤誠而蜀主<lb/>
不以為非晉君待之愈厚此二者豈貪貧賤惡榮華厭<lb/>
萬乗之交甘匹夫之辱也盖有不得已者哉人有乾没<lb/>
為心脂韋成性捨慈親之色養許明主以驅馳内忘顧<lb/>
<pb n="KR4h0132_WYG_257-10b"/>
復之私外存傅㑹之眷薄骨肉厚榮寵茍背恩而自效<lb/>
則君侯何以處之且義士期乎貞夫忠臣出乎孝子既<lb/>
不能推心以奉母亦安能死節以事人假物議之無嫌<lb/>
實吾斯之未信也况流沙一去絶塞千里子迷入塞之<lb/>
魂母切倚廬之望就令歡以卒嵗仰南薫之不貲而使<lb/>
憂能傷人逼西山而何㡬君侯情深錫類道叶天經明<lb/>
恕待人慈心應物儻矜犬馬之㣲願憫燕雀之私情寛<lb/>
其負恩遂其終養則窮魂有望老母知歸再拜<lb/>
<pb n="KR4h0132_WYG_257-11a"/>
　　與博昌父老書<hi>駱賔王</hi>
雲雨俄别封壤異鄉春渚青山載勞延想秋天白露㡬<lb/>
變光隂古人云别易㑹難不其然也自解携襟袖一十<lb/>
五年交臂存仁畧無半在張學士溘從朝露辟閭公倐<lb/>
掩夜臺故吏門人多逰蒿里耆年宿徳但見松丘嗚呼<lb/>
泉壤殊途幽明永隔人理危促天道奚言感今懐舊不<lb/>
覺涕之無從也過隙不留藏丹難固追惟逝者浮生㡬<lb/>
何哀縁物興事因情感雖䝉莊一指殆先覺于勞生秦<lb/>
<pb n="KR4h0132_WYG_257-11b"/>
佚三號詎忘情于怛化啜其泣矣尚何云哉又聞移縣<lb/>
就樂安故城廨宇邑居咸徙其地里閈阡陌徒有其名<lb/>
荒徑三秋蔓草滋于舊舘頽墉四望拱木多于故人嗟<lb/>
乎仙鶴來歸遼東之城郭猶是靈烏代謝漢南之陵谷<lb/>
已非昔吾先君出宰斯邑清芬雖逺遺愛猶存延首城<lb/>
池何心天地雖則山河四望足稱無棣之墟松檟千秋<lb/>
有切惟桑之里故每懐宿昔尚想經過于役不遑願言<lb/>
徒擁今西成有嵗東户無為野老清談怡然自得田家<lb/>
<pb n="KR4h0132_WYG_257-12a"/>
濁酒樂以忘憂故可洽賞當年相歡卒嵗寜復惠存舊<lb/>
好追思昔逰所恨企予望之經途宻邇佇中衢而空軫<lb/>
巾下澤而莫因風月虚心形留神送山川在目室邇人<lb/>
遐以此懐勞増其嘆息情不遺舊書何盡意<lb/>
　　答員半千書<hi>駱賔王</hi>
張評事至辱惠書及詩把翫無厭蹔如有叙上言離恨<lb/>
下朂交情篤以猛風乾蘓之談彌以驟雨濕薪之喻雖<lb/>
聞義則徙道存于起予而儗人失倫事均乎翫物借如<lb/>
<pb n="KR4h0132_WYG_257-12b"/>
誠説盖足下之不知言倘或劇談豈吾人之所仰望夫<lb/>
鯤之為魚也濳碧海泳滄流沈腮于渤海之中掉尾于<lb/>
風濤之下而濠魚井鮒自以為可得而齊焉鵬之為鳥<lb/>
也刷毛羽恣飲啄戢翼于天地之間宛頸于江海之畔<lb/>
而雙鳬乗鴈自以為可得而䙝焉及其化羽垂天摶風<lb/>
九萬振鱗横海擊水三千寜豈借翰于槍榆假力于在<lb/>
藻資江濵涓流之水待堀堁揚塵之風哉故張子房之<lb/>
達人也擊水摶風之適焉朱買臣之屈已也戢翼沈腮<lb/>
<pb n="KR4h0132_WYG_257-13a"/>
之致焉足下雅得古人之致不乏先賢之遇自守莊筌<lb/>
無嬰魏網亦寜不知在藻槍榆之力非擊水摶風之助<lb/>
哉而詞㫖殷勤深所未諭盍言爾志豈若是乎夫人生<lb/>
百年物理千變名利寵辱之形立矣愛憎毁譽之跡生<lb/>
焉其有道在則尊徳成而上幽貞為虚白之室靜黙為<lb/>
太𤣥之門知軒冕是倘來悟榮華非力致茍斯道之不<lb/>
墜亦何患乎無成而欲圖僥倖于權重之交養聲譽于<lb/>
衆多之口所以楊朱徘徊于岐路阮籍怵惕于窮途嗟<lb/>
<pb n="KR4h0132_WYG_257-13b"/>
乎霜徃露來嵗寒不待山髙河廣離會無時桂樹寒花<lb/>
公子去而忘返松巖春草王孫逰以不歸去矣員生逺<lb/>
離隔矣音塵不嗣情其勞矣畏途窮谷靜躁殊矣惠而<lb/>
好我無宻爾音<lb/>
　<lb/>
　<lb/>
　<lb/>
　文章辨體彚選巻二百五十七<lb/>
</p>
<p>
</p>
  </div>
</body>
</text>
</TEI>
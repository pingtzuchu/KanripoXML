<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻八十七</head> <lb/>
    <p>
<pb n="KR4h0132_WYG_087-1a"/>
欽定四庫全書<lb/>
　文章辨體彚選巻八十七<lb/>
　　　　　　　　　　　　明　賀復徵　編<lb/>
疏一<lb/>
　吳訥曰按唐虞禹臯陳謨之後至伊尹周公遂有伊<lb/>
　訓無逸等篇此文辭告君之始也漢高惠時未聞有<lb/>
　以書陳事者迨乎孝文廣開言路於是賈山獻至言<lb/>
　賈誼上政事疏厥後進言日衆或曰上疏或曰上書<lb/>
<pb n="KR4h0132_WYG_087-1b"/>
　或曰奏劄或曰奏狀或曰封事或曰彈文考之於史<lb/>
　可見矣昔人有云君臣相遇雖一語而有餘上下未<lb/>
　孚雖千萬言而奚補爲臣子者唯當罄竭忠愛之誠<lb/>
　而巳爾信哉　徐師曾曰按奏疏者羣臣論諫之總<lb/>
　名也奏御之文其名不一七國以前皆稱上書秦初<lb/>
　改書曰奏漢定禮儀則有四品一曰章以謝恩二曰<lb/>
　奏以按劾三曰表以陳情四曰議以執異然當時奏<lb/>
　章或上災異則非專以謝恩至於奏事亦稱上疏則<lb/>
<pb n="KR4h0132_WYG_087-2a"/>
　非專以按劾也又按劾之奏則稱彈事尤可以徵彈<lb/>
　劾為奏之一端也又置八儀宻奏陰陽皂嚢封板以<lb/>
　防宣泄謂之封事而朝臣補外天子使人受所欲言<lb/>
　及有事下議者並以書對則漢之制豈特四品而巳<lb/>
　哉魏晉以下啓獨盛行唐用表狀亦稱書疏宋人則<lb/>
　監前制而損益之故有劄子有狀有書有表有封事<lb/>
　而劄子之用居多蓋本唐人牓子録子之制而更其<lb/>
　名也今將篇目定為十有四式一曰疏二曰奏三曰<lb/>
<pb n="KR4h0132_WYG_087-2b"/>
　章四曰表五曰彈事六曰封事七曰條事八曰對九<lb/>
　曰議十曰啓十一曰狀十二曰劄子十三曰箋十四<lb/>
　曰笏記至於疏對議啓狀劄六者又皆以奏字冠之<lb/>
　以别於臣下私相徃來對答之辭也今制論政事者<lb/>
　曰題陳私情者曰奏皆謂之本以及讓官謝恩之類<lb/>
　並用散文間為儷語亦同奏格至於慶賀雖倣表詞<lb/>
　而首尾亦與奏同唯史館進書全用表式然則當今<lb/>
　進呈之目唯本與表二者而本則稱疏焉<lb/>
<pb n="KR4h0132_WYG_087-3a"/>
　　論政事疏<hi>漢賈誼</hi>
臣竊惟事埶可為痛哭者一可為流涕者二可為長太<lb/>
息者六若其他背理而傷道者難徧以疏舉進言者皆<lb/>
曰天下巳安巳治矣臣獨以為未也曰安且治者非愚<lb/>
則䛕皆非事實知治亂之體者也夫抱火厝之積薪之<lb/>
下而寢其上火未及燃因謂之安方今之埶何以異此<lb/>
本末舛逆首尾衡决國制搶攘非甚有紀胡可謂治陛<lb/>
下何不一令臣得熟數之於前因陳治安之策試詳擇<lb/>
<pb n="KR4h0132_WYG_087-3b"/>
焉夫射獵之娛與安危之機孰急使為治勞智慮苦身<lb/>
體乏鐘鼓之樂勿為可也樂與今同而加之諸侯軌道<lb/>
兵革不動民保首領匈奴賔服四荒鄉風百姓素樸獄<lb/>
訟衰息大數既得則天下順治海内之氣清和咸理生<lb/>
為明帝没為明神名譽之美垂於無窮禮祖有功而宗<lb/>
有德使顧成之廟稱為太宗上配太祖與漢亡極建久<lb/>
安之埶成長治之業以承祖廟以奉六親至孝也以幸<lb/>
天下以育羣生至仁也立綱陳紀輕重同得後可以為<lb/>
<pb n="KR4h0132_WYG_087-4a"/>
萬世法程雖有愚㓜不肖之嗣猶得䝉業而安至明也<lb/>
以陛下之明逹因使少知治體者得佐下風致此非難<lb/>
也其具可素陳於前願幸無忽臣謹稽之天地驗之徃<lb/>
古按之當今之務日夜念此至熟也雖使舜禹復生為<lb/>
陛下計亡以易此夫樹國固必相疑之埶下數被其殃<lb/>
上數爽其憂甚非所以安上而全下也今或親弟謀為<lb/>
東帝親兄之子西鄉而擊今吳又見告矣天子春秋鼎<lb/>
盛行義未過德澤有加焉猶尚如是况莫大諸侯權力<lb/>
<pb n="KR4h0132_WYG_087-4b"/>
且十此者乎然而天下少安何也大國之王幼弱未壯<lb/>
漢之所置傅相方握其事數年之後諸侯之王大抵皆<lb/>
冠血氣方剛漢之傅相稱病而賜罷彼自丞尉以上徧<lb/>
置私人如此有異淮南濟北之為邪此時而欲為治安<lb/>
雖堯舜不治黄帝曰日中必熭操刀必割今令此道順<lb/>
而全安甚易不肯早為巳廼墮骨肉之屬而抗剄之豈<lb/>
有異秦之季世乎夫以天子之位乗今之時因天之助<lb/>
尚憚以危為安以亂為治假設陛下居齊桓之處將不<lb/>
<pb n="KR4h0132_WYG_087-5a"/>
合諸侯而匡天下乎臣又知陛下有所必不能矣假設<lb/>
天下如曩時淮陰侯尚王楚黥布王淮南彭越王梁韓<lb/>
信王韓張敖王趙貫高為相盧綰王燕陳豨在代令此<lb/>
六七公者皆亡恙當是時而陛下即天子位能自安乎<lb/>
臣有以知陛下之不能也天下殽亂高皇帝與諸公併<lb/>
起非有仄室之埶以豫席之也諸公幸者廼為中涓其<lb/>
次厪得舎人材之不逮至逺也高皇帝以明聖威武即<lb/>
天子位割膏腴之地以王諸公多者百餘城少者乃三<lb/>
<pb n="KR4h0132_WYG_087-5b"/>
四十縣德至渥也然其後十年之間反者九起陛下之<lb/>
與諸公非親角材而臣之也又非身封王之也自高皇<lb/>
帝不能以是一歳為安故臣知陛下之不能也然尚有<lb/>
可諉者曰疏臣請試言其親者假令悼惠王王齊元王<lb/>
王楚中子王趙幽王王淮陽共王王梁靈王王燕厲王<lb/>
王淮南六七貴人皆亡恙當是時陛下即位能為治乎<lb/>
臣又知陛下之不能也若此諸王雖名為臣實皆有布<lb/>
衣昆弟之心慮亡不帝制而天子自為者擅爵人赦死<lb/>
<pb n="KR4h0132_WYG_087-6a"/>
罪甚者或戴黄屋漢法令非行也雖行不軌如厲王者<lb/>
令之不肯聽召之安可致乎幸而來至法安可得加動<lb/>
一親戚天下圜視而起陛下之臣雖有悍如馮敬者適<lb/>
啓其口匕首已䧟其胸矣陛下雖賢誰與領此故疏者<lb/>
必危親者必亂巳然之效也其異姓負强而動者漢巳<lb/>
幸勝之矣又不易其所以然同姓襲是跡而動既有徵<lb/>
矣其埶盡又復然殃旤之變未知所移明帝處之尚不<lb/>
能以安後世將如之何屠牛坦一朝解十二牛而芒刃<lb/>
<pb n="KR4h0132_WYG_087-6b"/>
不頓者所排擊剥割皆衆理解也至於髖髀之所非斤<lb/>
則斧夫仁義恩厚人主之芒刃也權埶法制人主之斤<lb/>
斧也今諸侯王皆衆髖髀也釋斤斧之用而欲嬰以芒<lb/>
刃臣以為不缺則折胡不用之淮南濟北埶不可也臣<lb/>
竊迹前事大抵强者先反淮陰王楚最强則最先反韓<lb/>
信倚胡則又反貫高因趙資則又反陳豨兵精則又反<lb/>
彭越用梁則又反黥布用淮南則又反盧綰最弱最後<lb/>
反長沙廼在二萬五千户耳功少而最完埶疏而最忠<lb/>
<pb n="KR4h0132_WYG_087-7a"/>
非獨性異人也亦形埶然也曩令樊酈絳灌據數十城<lb/>
而王今雖以殘亡可也令信越之倫列為徹侯而居雖<lb/>
至今存可也然則天下之大計可知巳欲諸王之皆忠<lb/>
附則莫若令如長沙王欲臣子之勿葅醢則莫若令如<lb/>
樊酈等欲天下之治安莫若衆建諸侯而少其力力少<lb/>
則易使以義國小則亡邪心令海内之勢如身之使臂<lb/>
臂之使指莫不制從諸侯之君不敢有異心輻輳並進<lb/>
而歸命天子雖在細民且知其安故天下咸知陛下之<lb/>
<pb n="KR4h0132_WYG_087-7b"/>
明割地定制令齊趙楚各若干國使悼惠王幽王元王<lb/>
之子孫畢以次各受祖之分地地盡而止及燕梁他國<lb/>
皆然其分地衆而子孫少者建以為國空而置之須其<lb/>
子孫生者舉使君之諸侯之地其削頗入漢者為徙其<lb/>
侯國及封其子孫也所以數償之一寸之地一人之衆<lb/>
天子亡所利焉誠以定治而巳故天下咸知陛下之亷<lb/>
地制一定宗室子孫莫慮不王下無倍畔之心上無誅<lb/>
伐之志故天下咸知陛下之仁法立而不犯令行而不<lb/>
<pb n="KR4h0132_WYG_087-8a"/>
逆貫高利幾之謀不生柴竒開章之計不萌細民鄉善<lb/>
大臣致順故天下咸知陛下之義卧赤子天下之上而<lb/>
安植遺腹朝委裘而天下不亂當時大治後世誦聖一<lb/>
動而王業附陛下誰憚而乆不為此天下之埶方病大<lb/>
瘇一脛之大幾如要一指之大幾如股平居不可屈信<lb/>
一二指搐身慮亡聊失今不治必為痼疾後雖有扁鵲<lb/>
不能為巳病非徒腫也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭元王之子帝之從弟<lb/>
也今之王者從弟之子也惠王親兄子也今之王者兄<lb/>
<pb n="KR4h0132_WYG_087-8b"/>
子之子也親者或亡分地以安天下疏者或制大權以<lb/>
偪天子臣故曰非徒病瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭可為痛哭者此<lb/>
病是也天下之埶方倒懸天子者天下之首何也上也<lb/>
蠻夷者天下之足何也下也今匈奴嫚娒侵掠至不敬<lb/>
也為天下患至亡已也而漢歳致金絮采繒以奉之夷<lb/>
狄徵令是主上之操也天子共貢是臣下之禮也足反<lb/>
居上首顧居下倒懸如此莫之能解猶為國有人乎非<lb/>
亶倒懸而巳又類辟且病痱夫辟者一面病痱者一方<lb/>
<pb n="KR4h0132_WYG_087-9a"/>
痛今西邉北邉之郡雖有長爵不輕得復五尺以上不<lb/>
輕得息斥侯望烽燧不得卧將吏被介胄而睡臣故曰<lb/>
一方病矣醫能治之而上不使可為流涕者此也陛下<lb/>
何忍以帝王之號而為戎人諸侯勢既卑辱而旤不息<lb/>
長此安窮進謀者率以為是固不可解也亡具甚矣臣<lb/>
竊料匈奴之衆不過漢一大縣以天下之大困於一縣<lb/>
之衆甚為執事者羞之陛下何不試以臣為屬國之官<lb/>
以主匈奴行臣之計請必繫單于之頸而制其命伏中<lb/>
<pb n="KR4h0132_WYG_087-9b"/>
行說而笞其背舉匈奴之衆唯上之令今不獵猛敵而<lb/>
獵田彘不搏反㓂而搏畜兎翫細娛而不圖大患非所<lb/>
以為安也德可逺施威可逺加而直數百里外威令不<lb/>
信可為流涕者此也今民賣僮者為之繡衣絲履偏諸<lb/>
緣内之閑中是古天子后服所以廟而不宴者也而庻<lb/>
人得以衣婢妾白縠之表薄紈之裏緁以偏諸美者黼<lb/>
繡是古天子之服今富人大賈嘉㑹召客者以被牆古<lb/>
者以奉一帝一后而節適今庻人屋壁得為帝服倡優<lb/>
<pb n="KR4h0132_WYG_087-10a"/>
下賤得為后飾然而天下不屈者殆未有也且帝之身<lb/>
自衣皂綈而庻民牆屋被文繡天子之后以緣其領庻<lb/>
人嬖妾以緣其履此臣所謂舛也夫百人作之不能衣<lb/>
一人欲天下亡寒胡可得也一人耕之十人聚而食之<lb/>
欲天下亡饑不可得也饑寒切於民之肌膚欲其亡為<lb/>
姦邪不可得也國巳屈矣盗賊直湏時耳然而獻計者<lb/>
曰毋動為大耳夫俗至大不敬也至亡等也至冐上也<lb/>
進計者猶曰毋為可為長太息者此也啇君遺禮誼棄<lb/>
<pb n="KR4h0132_WYG_087-10b"/>
仁恩并心於進取行之二嵗秦俗日敗故秦人家富子<lb/>
壯則出分家貧子壯則出贅借父耰鉏慮有德色母取<lb/>
箕箒立而誶語抱哺其子與公併倨婦姑不相說則反<lb/>
脣而相稽其慈子嗜利不同禽獸者亡幾耳然并心而<lb/>
赴時猶日蹷六國兼天下功成求得矣終不知反亷愧<lb/>
之節仁義之厚信并兼之法遂進取之業天下大敗衆<lb/>
掩寡智欺愚勇威怯壯陵衰其亂至矣是以大賢起之<lb/>
威震海内德從天下曩之為秦者今轉而為漢矣然其<lb/>
<pb n="KR4h0132_WYG_087-11a"/>
遺風餘俗猶尚未改今世以侈靡相競而上亡制度棄<lb/>
禮誼捐亷恥日甚可謂月異而嵗不同矣逐利不耳慮<lb/>
非顧行也今其甚者殺父兄矣盗者剟寢户之簾搴兩<lb/>
廟之器白晝大都之中剽吏而奪之金矯偽者出幾十<lb/>
萬石粟賦六百餘萬錢乘傳而行郡國此其亡行義之<lb/>
尤至者也而大臣特以簿書不報期㑹之間以為大故<lb/>
至於俗流失世壞敗因恬而不知怪慮不動於耳目以<lb/>
為是適然耳夫移風易俗使天下回心而鄉道類非俗<lb/>
<pb n="KR4h0132_WYG_087-11b"/>
吏之所能為也俗吏之所務在於刀筆筐篋而不知大<lb/>
體陛下又不自憂竊為陛下惜之夫立君臣等上下使<lb/>
父子有禮六親有紀此非天之所為人之所設也夫人<lb/>
之所設不為不立不植則僵不修則壞筦子曰禮義亷<lb/>
恥是謂四維四維不張國乃滅亡使筦子愚人也則可<lb/>
筦子而少知治體則是豈可不為寒心哉秦滅四維而<lb/>
不張故君臣乖亂六親殃戮姦人並起萬民離叛凡十<lb/>
三歳而社稷為墟今四維猶未<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>也故姦人幾幸而衆<lb/>
<pb n="KR4h0132_WYG_087-12a"/>
心疑惑豈如今定經制令君君臣臣上下有差父子六<lb/>
親各得其宜姦人亡所幾幸而羣臣衆信上不疑惑此<lb/>
業一定世世常安而後有所持循矣若夫經制不定是<lb/>
猶渡江河亡維楫中流而遇風波船必覆矣可為長太<lb/>
息者此也夏為天子十有餘世而殷受之殷為天子二十<lb/>
餘世而周受之周為天子三十餘世而秦受之秦為天<lb/>
子二世而亡人性不甚相逺也何三代之君有道之長<lb/>
而秦無道之暴也其故可知也古之王者太子廼生固<lb/>
<pb n="KR4h0132_WYG_087-12b"/>
舉以禮使士負之有司齋肅端冕見之南郊見於天也<lb/>
過闕則下過廟則趨孝子之道也故自為赤子而教固<lb/>
巳行矣昔者成王幼在繦抱之中召公為太保周公為<lb/>
太傅太公為太師保保其身體傅傅之德義師道之教<lb/>
訓此三公之職也於是為置三少皆上大夫也曰少保<lb/>
少傅少師是與太子宴者也故廼孩提有識三公三少<lb/>
因明孝仁禮義以道習之逐去邪人不使見惡行於是<lb/>
皆選天下之端士孝悌博聞有道術者以衛翼之使與<lb/>
<pb n="KR4h0132_WYG_087-13a"/>
太子居處出入故太子廼生而見正事聞正言行正道<lb/>
左右前後皆正人也夫習與正人居之不能毋正猶生<lb/>
長於齊不能不齊言也習與不正人居之不能毋不正<lb/>
猶生長於楚之地不能不楚言也故擇其所嗜必先受<lb/>
業廼得嘗之擇其所樂必先有習廼得為之孔子曰少<lb/>
成若天性習慣如自然及太子少長知妃色則入於學<lb/>
學者所學之宫也學禮曰帝入東學上親而貴仁則親<lb/>
疎有序而恩相及矣帝入南學上齒而貴信則長幼有<lb/>
<pb n="KR4h0132_WYG_087-13b"/>
差而民不誣矣帝入西學上賢而貴德則聖智在位而<lb/>
功不遺矣帝入北學上貴而尊爵則貴賤有等而下不<lb/>
隃矣帝入太學承師問道退習而考於太傅太傅罰其<lb/>
不則而匡其不及則德智長而治道得矣此五學者既<lb/>
成於上則百姓黎民化輯於下矣及太子既冠成人免<lb/>
於師傅之嚴則有記過之史徹膳之宰進善之旌誹謗<lb/>
之木敢諫之鼓瞽史誦詩工誦箴諫大夫進謀士傳民<lb/>
語習與智長故切而不媿化與心成故中道若性三代<lb/>
<pb n="KR4h0132_WYG_087-14a"/>
之禮春朝朝日秋暮夕月所以明有敬也春秋入學坐<lb/>
國老執醬而親餽之所以明有孝也行以鸞和歩中采<lb/>
齊趨中肆夏所以明有度也其於禽獸見其生不忍其<lb/>
死聞其聲不食其肉故逺庖厨所以長恩且明有仁也<lb/>
夫三代之所以長乆者以其輔翼太子有此具也及秦<lb/>
而不然其俗固非貴辭讓也所上者告訐也固非貴禮<lb/>
義也所上者刑罰也使趙高傅胡亥而教之獄所習者<lb/>
非斬劓人則夷人之三族也故胡亥今日即位而明日<lb/>
<pb n="KR4h0132_WYG_087-14b"/>
射人忠諫者謂之誹謗深計者謂之妖言其視殺人若<lb/>
艾草菅然豈唯胡亥之性惡哉彼其所以道之者非其<lb/>
理故也鄙諺曰不習為吏視已成事又曰前車覆後車<lb/>
誠夫三代之所以長久者其已事可知也然而不能從<lb/>
者是不法聖智也秦世之所以亟絶者其轍跡可見也<lb/>
然而不避是後車又將覆也夫存亡之變安危之機其<lb/>
要在是矣天下之命縣於太子太子之善在於早諭教<lb/>
與選左右夫心未濫而先諭教則化易成也開於道術<lb/>
<pb n="KR4h0132_WYG_087-15a"/>
智誼之指則教之力也若其服習積貫則左右而已夫<lb/>
胡粤之人生而同聲嗜欲不異及其長而成俗累數譯<lb/>
而不能相通行者有雖死而不相為者則教習然也臣<lb/>
故曰選左右早諭教最急夫教得而左右正則太子正<lb/>
矣太子正而天下定矣書曰一人有慶兆民頼之此時<lb/>
務也凡人之智能見已然不能見將然夫禮者禁於將<lb/>
然之前而法者禁於已然之後是故法之所用易見而<lb/>
禮之所為難知也若夫慶賞以勸善刑罰以懲惡先王<lb/>
<pb n="KR4h0132_WYG_087-15b"/>
執此之政堅如金石行此之令信如四時據此之公無<lb/>
私如天地耳豈顧不用哉然而曰禮云禮云者貴絶惡<lb/>
於未萌而起教於微眇使民日遷善逺罪而不自知也<lb/>
孔子曰聼訟吾猶人也必也使毋訟乎為人主計者莫<lb/>
如先審取舎取舎之極定於内而安危之萌應於外矣<lb/>
安者非一日而安也危者非一日而危也皆以積漸然<lb/>
不可不察也人主之所積在於取舎以禮義治之者積<lb/>
禮義以刑罰治之者積刑罰刑罰積而民怨背禮義積<lb/>
<pb n="KR4h0132_WYG_087-16a"/>
而民和親故世主欲民之善同而所以使民善者或異<lb/>
或道之以德教或敺之以法令道之以德教者德教洽<lb/>
而民氣樂敺之以法令者法令極而民風哀哀樂之感<lb/>
禍福之應也秦王之欲尊宗廟而安子孫與湯武同然<lb/>
而湯武廣大其德行六七百載而不失秦王治天下十<lb/>
餘歳則大敗此亡他故矣湯武之定取舎審而秦王之<lb/>
定取舎不審矣夫天下大器也今人之置器置諸安處<lb/>
則安置諸危處則危天下之情與器亡以異在天子之<lb/>
<pb n="KR4h0132_WYG_087-16b"/>
所置之湯武置天下於仁義禮樂而德澤洽禽獸草木<lb/>
廣裕德被蠻貊四夷累子孫數十世此天下所共聞也<lb/>
秦王置天下於法令刑罰德澤亡一有而怨毒行於世<lb/>
下憎惡之如仇讎旤幾及身子孫誅絶此天下之所共<lb/>
見也是非其明效大驗與人之言曰聼言之道必以其<lb/>
事觀之則言者莫敢妄言今或言禮誼之不如法令教<lb/>
化之不如刑罰人主胡不引殷周秦事以觀之也人主<lb/>
之尊譬如堂羣臣如陛衆庻如地故陛九級上亷逺地<lb/>
<pb n="KR4h0132_WYG_087-17a"/>
則堂高陛亡級亷近地則堂卑高者難攀卑者易陵理<lb/>
勢然也故古者聖王制為等列内有公卿大夫士外有<lb/>
公侯伯子男然後有官師小吏延及庻人等級分明而<lb/>
天子加焉故其尊不可及也里諺曰欲投䑕而忌器此<lb/>
善諭也䑕近於器尚憚不投恐傷其器况於貴臣之近<lb/>
主乎亷恥節禮以治君子故有賜死而亡戮辱是以黥<lb/>
劓之罪不及大夫以其離主上不逺也禮不敢齒君之<lb/>
路馬蹵其芻者有罰見君之几杖則起遭君之乗車則<lb/>
<pb n="KR4h0132_WYG_087-17b"/>
下入正門則趨君之寵臣雖或有過刑戮之罪不加其<lb/>
身者尊君之故也此所以為主上豫逺不敬也所以體<lb/>
貌大臣而厲其節也今自王侯三公之貴皆天子之所<lb/>
改容而禮之也古天子之所謂伯父伯舅也而今與衆<lb/>
庻同黥劓髠則笞傌棄市之法然則堂不亡陛乎被戮<lb/>
辱者不泰廹乎亷恥不行大臣無廼握重權大官而有<lb/>
徒𨽻亡恥之心乎夫望夷之事二世見當以重法者投<lb/>
䑕而不忌器之習也臣聞之履雖鮮不加於枕冠雖敝<lb/>
<pb n="KR4h0132_WYG_087-18a"/>
不以苴履夫嘗已在貴寵之位天子改容而體貌之矣<lb/>
吏民嘗俯伏以敬畏之矣今而有過帝令廢之可也退<lb/>
之可也賜之死可也滅之可也若夫束縛之繫緤之輸<lb/>
之司㓂編之徒官司㓂小吏詈罵而榜笞之殆非所以<lb/>
令衆庻見也夫卑賤者習知尊貴者之一旦吾亦廼可以<lb/>
加此也非所以習天下也非尊尊貴貴之化也夫天子<lb/>
之所嘗敬衆庻之所嘗寵死而死耳賤人安得如此而<lb/>
頓辱之哉豫讓事中行之君智伯伐而滅之移事智伯<lb/>
<pb n="KR4h0132_WYG_087-18b"/>
及趙滅智伯豫讓釁面吞炭必報襄子五起而不中人<lb/>
問豫子豫子曰中行衆人畜我我故衆人事之智伯國<lb/>
士遇我我故國士報之故此一豫讓也反君事讎行若<lb/>
狗彘已而抗節致忠行出乎烈士人主使然也故主上<lb/>
遇其大臣如遇犬馬彼將犬馬自為也如遇官徒彼將<lb/>
官徒自為也頑頓亡恥奊詬亡節亷恥不立且不自好<lb/>
茍若而可故見利則逝見便則奪主上有敗則因而挻<lb/>
之矣主上有患則吾茍免而已立而觀之耳有便吾身<lb/>
<pb n="KR4h0132_WYG_087-19a"/>
者則欺賣而利之耳人主將何便於此羣下至衆而主<lb/>
上至少也所託財器職業者粹於羣下也俱亡恥俱茍<lb/>
安則主上最病故古者禮不及庻人刑不至大夫所以<lb/>
厲寵臣之節也古者大臣有坐不亷而廢者不謂不亷<lb/>
曰簠簋不飾坐汚穢淫亂男女亡别者不曰汚穢曰帷<lb/>
薄不修坐罷軟不勝任者不曰罷軟曰下官不職故貴<lb/>
大臣定有其罪矣猶未斥然正以謼之也尚遷就而為<lb/>
之諱也故其在大譴大訶之域者聞譴訶則白冠氂纓<lb/>
<pb n="KR4h0132_WYG_087-19b"/>
盤水加劍造請室而請辠耳上不執縛繫引而行也其<lb/>
有中罪者聞命而自弛上不使人頸盭而加也其有大<lb/>
罪者聞命則北面再拜跪而自裁上不使捽抑而刑之<lb/>
也曰子大夫自有過耳吾遇子有禮矣遇之有禮故羣<lb/>
臣自憙嬰以亷恥故人矜節行上設亷恥禮義以遇其<lb/>
臣而臣不以節行報其上者則非人類也故化成俗定<lb/>
則為人臣者主耳忘身國耳忘家公耳忘私利不苟就<lb/>
害不苟去唯義所在上之化也故父兄之臣誠死宗廟<lb/>
<pb n="KR4h0132_WYG_087-20a"/>
法度之臣誠死社稷輔翼之臣誠死君上守圉扞敵之<lb/>
臣誠死城郭封疆故曰聖人有金城者此物此志也彼<lb/>
且為我死故吾得與之俱生彼且為吾亡故吾得與之<lb/>
俱存夫將為我危故吾得與之皆安顧行而忘利守節<lb/>
而仗義故可以託不御之權可以寄六尺之孤此厲亷<lb/>
恥行禮義之所致也主上何䘮焉此之不為而顧彼之<lb/>
乆行故曰可為長太息者此也<lb/>
　　論積貯疏<hi>賈誼</hi>
<pb n="KR4h0132_WYG_087-20b"/>
管子曰倉廩實而知禮節民不足而可治者自古及今<lb/>
未之嘗聞古之人曰一夫不耕或受之饑一女不織或<lb/>
受之寒生之有時而用之亡度則物力必屈古之治天<lb/>
下至纎至悉故其畜積足恃今背本而趨末食之者甚<lb/>
衆是天下之大殘也淫侈之俗日月以長是天下之大<lb/>
賊也殘賊公行莫之或止大命將泛莫之振救生之者<lb/>
甚少而靡之者甚多天下財産何得不蹵漢之為漢幾<lb/>
四十年矣公私之積猶可哀痛失時不雨民且狼顧嵗<lb/>
<pb n="KR4h0132_WYG_087-21a"/>
惡不入請賣爵子既聞耳矣安有為天下阽危者若是<lb/>
而上不驚者世之有饑穰天之行也禹湯被之矣即不<lb/>
幸有方二三千里之旱國胡以相恤卒然邉境有急數<lb/>
十百萬之衆國胡以餽之兵旱相乗天下大屈有勇力<lb/>
者聚徒而衝擊罷夫羸老易子而齩其骨政治未畢通<lb/>
也逺方之能疑者並舉而爭起矣廼駭而圖之豈將有<lb/>
及乎夫積貯者天下之大命也苟粟多而財有餘何為<lb/>
而不成以攻則取以守則固以戰則勝懷敵附逺何招<lb/>
<pb n="KR4h0132_WYG_087-21b"/>
而不至今敺民而歸之農皆著於本使天下各食其刀<lb/>
末技游食之民轉而縁南畮則畜積足而人樂其所矣<lb/>
可以為富安天下而直為此廩廩也<lb/>
　　請封建子弟疏<hi>賈誼</hi>
陛下即不定制如今之埶不過一傳再傳諸侯猶且人<lb/>
恣而不制豪植而大强漢法不得行矣陛下所以為蕃<lb/>
扞及皇太子之所恃者唯淮陽代二國耳代北邉匈奴<lb/>
與强敵為鄰能自完則足矣而淮陽之比大諸侯厪如<lb/>
<pb n="KR4h0132_WYG_087-22a"/>
黒子之著面適足以餌大國耳不足以有所禁禦方今<lb/>
制在陛下制國而令子適足以為餌豈可謂工哉人主<lb/>
之行異布衣布衣者飾小行競小亷以自託於鄉黨人<lb/>
主唯天下安社稷固不耳高皇帝𤓰分天下以王功臣<lb/>
反者如蝟毛而起以為不可故斬去不義諸侯而虚其<lb/>
國擇良日立諸子雒陽上東門之外畢以為王而天下<lb/>
安故大人者不牽小行以成大功今淮南地逺者或數<lb/>
千里越兩諸侯而縣屬於漢其民吏繇役徃來長安者<lb/>
<pb n="KR4h0132_WYG_087-22b"/>
自悉而補中道衣敝錢用諸費稱此其苦屬漢而欲得<lb/>
王至甚逋逃而歸諸侯者已不少矣其埶不可乆臣之<lb/>
愚計願舉淮南地以益淮陽而為梁王立後割淮陽北<lb/>
邉二三列城與東郡以益梁不可者可徙代王而都睢<lb/>
陽梁起於新郪以北著之河淮陽包陳以南揵之江則<lb/>
大諸侯之有異心者破膽而不敢謀梁足以扞齊趙淮<lb/>
陽足以禁吳楚陛下高枕終亡山東之憂矣此二世之<lb/>
利也當今恬然適遇諸侯之皆少數嵗之後陛下且見<lb/>
<pb n="KR4h0132_WYG_087-23a"/>
之矣夫秦日夜苦心勞力以除六國之禍今陛下力制<lb/>
天下頥指如意高拱以成六國之禍難以言智茍身亡<lb/>
事畜亂宿禍熟視而不定萬年之後傳之老母弱子將<lb/>
使不寜不可謂仁臣聞聖主言問其臣而不自造事故<lb/>
使人臣得畢其愚忠唯陛下裁幸<lb/>
　　諫封淮南四子疏<hi>賈誼</hi>
竊恐陛下接王淮南諸子曽不與如臣者熟計之也淮<lb/>
南王之悖逆亡道天下孰不知其罪陛下幸而赦遷之<lb/>
<pb n="KR4h0132_WYG_087-23b"/>
自疾而死天下孰以王死之不當今奉尊罪人之子適<lb/>
足以負謗於天下耳此人少壯豈能忘其父哉白公勝<lb/>
所為父報仇者大父與伯父叔父也白公為亂非欲取<lb/>
國代主也發憤快志剡手以衝仇人之胸固為俱靡而<lb/>
已淮南雖少黥布嘗用之矣漢存特幸耳夫擅仇人足<lb/>
以危漢之資於策不便雖割而為四四子一心也子之<lb/>
衆積之財此非有子胥白公報於廣都之中即疑有剸<lb/>
諸荆軻起於兩柱之間所謂假賊兵為虎翼者也願陛<lb/>
<pb n="KR4h0132_WYG_087-24a"/>
下少留計<lb/>
　　諫放民私鑄疏<hi>賈誼</hi>
法使天下公得顧租鑄銅錫為錢敢雜以鉛鐵為他巧<lb/>
者其罪黥然鑄錢之情非殽雜為巧則不可得贏而殽<lb/>
之甚微為利甚厚夫事有召禍而法有起姦今令細民<lb/>
人操造幣之勢各隠屏而鑄作因欲禁其厚利微姦雖<lb/>
黥罪日報其勢不止廼者民人抵罪多者一縣百數及<lb/>
吏之所疑榜笞奔走者甚衆夫縣法以誘民使入䧟阱<lb/>
<pb n="KR4h0132_WYG_087-24b"/>
孰積於此曩禁鑄錢死罪積下今公鑄錢黥罪積下為<lb/>
法若此上何頼焉又民用錢郡縣不同或用輕錢百加<lb/>
若干或用重錢平稱不受法錢不立吏急而壹之乎則<lb/>
大為煩苛而力不能勝縱而弗呵乎則市肆異用錢文<lb/>
大亂茍非其術何鄉而可哉今農事棄捐而采銅者日<lb/>
蕃釋其耒耨冶鎔炊炭姦錢日多五榖不為多善人怵<lb/>
而為姦邪愿民䧟而之刑戮刑戮將甚不詳奈何而忽<lb/>
國知患此吏議必曰禁之禁之不得其術其傷必大今<lb/>
<pb n="KR4h0132_WYG_087-25a"/>
禁鑄錢則錢必重重則其利深盗鑄如雲而起棄市之<lb/>
罪又不足以禁矣姦數不勝而法禁數潰銅使之然也<lb/>
故銅布於天下其為禍博矣今博禍可除而七福可致<lb/>
也何謂七福上收銅勿令布則民不鑄錢黥罪不積一<lb/>
矣偽錢不蕃民不相疑二矣采銅鑄作者反於耕田三<lb/>
矣銅畢歸於上上挾銅積以御輕重錢輕則以術歛之<lb/>
錢重則以術散之貨物必平四矣以作兵器以假貴臣<lb/>
多少有制用别貴賤五矣以臨萬貨以調盈虚以收竒<lb/>
<pb n="KR4h0132_WYG_087-25b"/>
羡則官富實而末民困六矣制吾棄財以與匈奴逐爭<lb/>
其民則敵必懷七矣故善為天下者因禍而為福轉敗<lb/>
而為功今乆退七福而行博禍臣誠傷之<lb/>
　<lb/>
　<lb/>
　<lb/>
　<lb/>
　文章辨體彚選巻八十七<lb/>
</p>
<p>
</p>
  </div>
</body>
</text>
</TEI>
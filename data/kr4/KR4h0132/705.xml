<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百五</head> <lb/>
    <p>
<pb n="KR4h0132_WYG_705-1a"/>
欽定四庫全書<lb/>
　文章辨體彚選巻七百五<lb/>
　　　　　　　　　　　　明　賀復徵　編<lb/>
墓誌銘八<lb/>
　　尚書户部侍郎參知政事贈右僕射文安王公墓<lb/>
　　　誌銘<hi>歐陽修</hi>
公姓王氏其先太原祁人其六世祖某為唐輝州刺史<lb/>
遭世亂因留家碭山碭山近宋其後又徙宋州之虞城<lb/>
<pb n="KR4h0132_WYG_705-1b"/>
今為應天虞城人也公諱堯臣字伯庸天聖五年舉進<lb/>
士第一為將作監丞通判湖州召試以著作佐郎直集<lb/>
賢院知光州嵗大飢羣盜發民倉廩吏法當死公曰此<lb/>
飢民求食爾荒政之所恤也乃請以減死論其後遂以<lb/>
著令至今用之丁父憂服除為三司度支判官再遷右<lb/>
司諫郭皇后廢居瑤華宮有疾上頗哀憐之方后廢時<lb/>
宦者閻文應有力及后疾文應又主監醫后且卒議者<lb/>
疑文應有奸謀公請付其事御史考按虚實以釋天下<lb/>
<pb n="KR4h0132_WYG_705-2a"/>
之疑事雖不行然自文應用事無敢指言者後文應卒<lb/>
以恣横斥死后猶在殯有司以嵗正月用故事張燈公<lb/>
言郭氏幸得䝉厚恩復位號乃天子后也張燈可廢上<lb/>
遽為之罷景祐四年以本官知制誥賜服金紫同知通<lb/>
進銀臺司兼門下封駁提舉諸司庫務遷翰林學士知<lb/>
審官院元昊反西邊用兵以公為陜西體量安撫使公<lb/>
視四路山川險易還言某路宜益兵若干某路賊所不<lb/>
攻某路宜急為備至於諸將材能長短盡識之薦其可<lb/>
<pb n="KR4h0132_WYG_705-2b"/>
用者二十餘人後皆為名將是時邊兵新敗於好水任<lb/>
福等戰死今韓丞相坐主帥失律奪招討副使知秦州<lb/>
范文正公亦以移書元昊不先聞奪招討副使知耀州<lb/>
公因言此兩人天下之選也其忠義智勇名動邊庭不<lb/>
宜以小故置之且任福由違節度以致敗尤不可深責<lb/>
主將由是忤宰相意并其它議多格不行明年賊入涇<lb/>
原戰定川殺大將葛懐敏乃公指言為備處由是始以<lb/>
公言為可信而前所格議悉見施行因復遣公安撫涇<lb/>
<pb n="KR4h0132_WYG_705-3a"/>
原路公曰陛下復用韓琦范仲淹幸甚然將不中御兵<lb/>
法也願許以便宜從事上以為然因言諸路都部署可<lb/>
罷經畧副使以重將權而偏將見招討使以軍禮置德<lb/>
順軍於籠竿城廢涇原等五州營田以其地募弓箭手<lb/>
其所更置尤多方公使還行至涇州而德勝寨兵迫其<lb/>
將姚貴閉城叛公止道左解裝為牓射城中以招貴且<lb/>
發近兵討之初吏白曰公奉使且還歸報天子爾貴叛<lb/>
非公事也公曰貴土豪也頗得士心然初非叛者今不<lb/>
<pb n="KR4h0132_WYG_705-3b"/>
乗其未定速招降後必生事為朝廷患貴果出降明年<lb/>
四月以學士權三司使自朝廷理元昊罪軍興而用益<lb/>
廣前為三司者皆厚賦暴歛甚者借内藏率富人出錢<lb/>
下至果菜皆加稅而用益不足公始受命則曰今國與<lb/>
民皆弊矣在陛下任臣者如何由是天子一聽公所為<lb/>
公乃推見財利出入盈縮曰此本也彼末也計其緩急<lb/>
先後而去其蠧弊之有根穴者斥其妄計小利之害大<lb/>
體者然後一為條目使就法度罷副使判官不可用者<lb/>
<pb n="KR4h0132_WYG_705-4a"/>
十五人更薦用材且賢者期年民不加賦而用足明年<lb/>
以其餘償内藏所借者數百萬又明年其餘而積於有<lb/>
司者數千萬而所在流庸稍復其業公曰臣之術止於<lb/>
是矣且臣母老願解煩劇天子多公功以為翰林學士<lb/>
承㫖兼端明殿學士羣牧使初宦者張永和方用事請<lb/>
收民房錢十之三以佐國事下三司永和隂遣人以利<lb/>
動公公執以為不可度支副使林濰附永和議不已公<lb/>
奏罷濰乃止益利䕫三路轉運使皆請増民鹽井課嵗<lb/>
<pb n="KR4h0132_WYG_705-4b"/>
可為錢十餘萬公亦以為不可而權倖因縁多見裁抑<lb/>
京師數為飛語及上之左右往往讒其短者上一切不<lb/>
問而公為之亦自若也及公既罷上慰勞之公頓首謝<lb/>
曰非臣之能惟陛下信用臣爾丁母憂去職服除復為<lb/>
學士羣牧使再遷給事中皇祐三年以本官為樞密副使公<lb/>
持法守正遂以身任天下事凡宗室宦官醫師樂工嬖習之<lb/>
賤莫不闗樞密而濫恩倖請隨其事可損損之可絶絶之至<lb/>
其大者則皆著為定令由是小人益怨構為飛書以害公公<lb/>
<pb n="KR4h0132_WYG_705-5a"/>
得書自請曰臣恐不能勝衆怨願得罷去上愈知公為忠為<lb/>
下令購為書者甚急公益感勵在位六年廢職修舉皆有條<lb/>
理樞密使狄青以軍功起行伍居大位而士卒多屬目往往<lb/>
造作言語以相扇動人情以為疑而青色頗自得公嘗以語<lb/>
衆折青為陳禍福言古將帥起㣲賤至富貴而不能保首領<lb/>
者可以為鑒戒青稍沮畏嘉祐元年三月拜户部侍郎㕘知<lb/>
政事三年遷吏部侍郎八月二十一日以疾薨于位享<lb/>
年五十有六公在政事論議有所不同必反覆切劘至<lb/>
<pb n="KR4h0132_WYG_705-5b"/>
於是而後止不為獨見在上前所陳天下利害甚多至<lb/>
施行之亦未嘗自名其所設施與在樞宻時特異豈政<lb/>
事者丞相府也其體自宜如是耶公為人純質雖貴顯<lb/>
不忘儉約與其弟純臣相友愛世稱孝弟者言王氏遇<lb/>
人一以誠意無所矯飾善知人多所稱薦士為時名臣<lb/>
者甚衆有文集五十巻將終口授其弟純臣遺奏以宗<lb/>
廟至重儲嗣未立為憂天子愍然臨其喪輟視朝一日<lb/>
贈左僕射太常謚曰文安曽祖諱化某官贈太傳妣戚<lb/>
<pb n="KR4h0132_WYG_705-6a"/>
氏封曹國太夫人祖諱礪某官父諱瀆某官皆贈太師<lb/>
中書令兼尚書令祖妣袁氏鄆國太夫人妣仇氏徐國<lb/>
太夫人娶丁氏安康郡夫人子男三人同老大理評事<lb/>
周老太常寺太祝早卒明老大理評事二女長適校書<lb/>
郎戚師道早卒次未嫁王氏自遷虞城由公曽祖而下<lb/>
或葬雙金或葬土山皆在虞城嘉祐四年八月十日改<lb/>
葬公之皇考于宋城縣平臺鄉石落原而以公從葬焉<lb/>
銘曰<lb/>
<pb n="KR4h0132_WYG_705-6b"/>
王為祁人遭亂不還六世之祖初留碭山其後再遷虞<lb/>
宋之間遂安其居葬不逺卜宋多名家王實大族族大<lb/>
而振自公顯聞公初奮躬以學以文逢國多事有勞有<lb/>
勤利歸于邦怨不避身帝識其忠謂堪予弼俾副樞機<lb/>
出入惟密遂參政事實有謀謨惟中止之不俾相予帝<lb/>
有褒章愍飾之贈長于百寮考德惟稱維古載功其在<lb/>
廟器今亦有銘幽宮是閟<lb/>
　　端明殿學士蔡公墓誌銘<hi>歐陽修</hi>
<pb n="KR4h0132_WYG_705-7a"/>
公諱襄字君謨興化軍仙遊人也天聖八年舉進士甲<lb/>
科為漳州軍事判官西京留守推官改著作佐郎館閣<lb/>
校勘慶厯三年以秘書丞集賢校理知諫院兼修起居<lb/>
注是時天下無事士大夫弛於久安一日元昊叛師久<lb/>
無功天子慨然厭兵思正百度以修太平既已排羣議<lb/>
進退二三大臣又詔増置諫官四員使拾遺補闕所以<lb/>
遇之甚寵公以材名在選中遇事感激無所回避權倖<lb/>
畏歛不敢撓法干政而上得益與大臣圖議明年屢下<lb/>
<pb n="KR4h0132_WYG_705-7b"/>
詔書勸農桑興學校革弊修廢而天下悚然知上之求<lb/>
治矣於此之時言事之臣無曰不進見而公之補益為<lb/>
尤多四年以右正言直史館出知福州以便親遂為福<lb/>
建路轉運使復古五塘以溉田民以為利為公立生祠<lb/>
于塘側又奏减閩人五代時丁口稅之半丁父憂服除<lb/>
判三司鹽鐵勾院復修起居注今參知政事唐公介時<lb/>
為御史以直言忤㫖貶春州别駕廷臣無敢言者公獨<lb/>
論其忠人皆危之而上悟意解唐公得改英州遂復召<lb/>
<pb n="KR4h0132_WYG_705-8a"/>
用皇祐四年遷起居舎人知制誥兼判流内銓御史呂<lb/>
景初吳中復馬遵坐論梁丞相適罷臺職除他官公封<lb/>
還辭頭不草制其後屢有除授非當者必皆封還之而<lb/>
上遇公益厚曰有子如此其母之賢可知命特賜冠帔<lb/>
以寵之至和元年遷龍圖閣直學士知開封府三年以<lb/>
樞宻直學士知泉州徙知福州未幾復知泉州公為政<lb/>
精明而世閩人知其風俗至則禮其士之賢者以勸學<lb/>
興善而變民之故除其甚害往時閩人多好學而專用<lb/>
<pb n="KR4h0132_WYG_705-8b"/>
賦以應科舉公得先生周希孟以經術傳授學者常至<lb/>
數百人公為親至學舎執經講問為諸生率延見處士<lb/>
陳烈尊以師禮而陳襄鄭穆方以德行著稱鄉里公皆<lb/>
折節下之閩俗重凶事其奉浮圖會賔客以盡力豐侈<lb/>
為孝否則深自愧恨為鄉里羞而奸民游手無賴子幸<lb/>
而貪飲食利錢財來者無限極往往至數百千人至有<lb/>
親亡秘不舉哭必破産辦具而後敢發喪者有力者乗<lb/>
其急時賤買其田宅而貧者立劵舉責終身困不能償<lb/>
<pb n="KR4h0132_WYG_705-9a"/>
公曰弊有大於此耶即下令禁止至於巫覡主病蠱毒<lb/>
殺人之類皆痛斷絶之然後擇民之聰明者教以醫藥<lb/>
使治疾病其子弟有不率教令者條其事作五戒以教<lb/>
諭之久之閩人大便公既去閩人相率詣州請為公立<lb/>
德政碑吏以法不許謝即退而以公善政私刻於石曰<lb/>
俾我民不忘公之徳嘉祐五年召拜翰林學士權三司<lb/>
使三司開封世稱省府為難治而易以毁譽居者不由<lb/>
以遷則由以敗而敗者十常四五公居之皆有能名其<lb/>
<pb n="KR4h0132_WYG_705-9b"/>
治京師談笑無留事尤喜破奸隱吏不能欺至商財利<lb/>
則較天下盈虚出入量力以制用必使下完而上給下<lb/>
暨百司因習蠧弊切磨剗剔久之簿書纎悉紀綱除目<lb/>
皆可法七年季秋大享明堂後數月仁宗崩英宗即位<lb/>
數大賞賚及作永昭陵皆猝辦於縣官經費外公應煩<lb/>
愈間暇若有餘而人不知勞遂拜三司使居二嵗以母<lb/>
老求知杭州即拜端明殿學士以往二年徙南京留守<lb/>
未行丁母夫人憂明年八月某日以疾卒于家享年五<lb/>
<pb n="KR4h0132_WYG_705-10a"/>
十有六蔡氏之譜自晉從事中郎克以來世有顯聞其<lb/>
後中衰隱德不仕公年十八以農家子舉進士為開封<lb/>
第一名動京師後官于閩典方州領使一路二親尚皆<lb/>
無恙閩人瞻望咨嗟不榮公之貴而榮其父母母夫人<lb/>
尤有壽年九十餘飲食起居康彊如少者嵗時為壽母<lb/>
子鬢髪皆皤然而命服金紫煌煌如也至今閩人之為<lb/>
子者必以夫人祝其親為父母者必以公教其子也公<lb/>
于朋友重信義聞其喪則不御酒肉為位以哭盡哀乃<lb/>
<pb n="KR4h0132_WYG_705-10b"/>
止嘗會飲會靈東園坐客有射矢誤傷人者客遽指為<lb/>
公矢京師喧然事既聞上以問公公即再拜媿謝終不<lb/>
自辯退亦未嘗以語人公為文章清遒粹美有文集若<lb/>
干巻工於書畫頗自惜不妄為人書故其殘章斷藁人<lb/>
悉珍藏而仁宗尤愛稱之御製元舅隴西王碑文詔公<lb/>
書之其後命學士撰温成皇后碑文又勅公書則辭不<lb/>
肯書曰此待詔職也公累官至禮部侍郎既卒翰林學<lb/>
士王珪等十餘人列言公賢其亡可惜天子新即位未<lb/>
<pb n="KR4h0132_WYG_705-11a"/>
及識公而聞其名久也為之惻然特贈吏部侍郎官其<lb/>
子旻為秘書省正字孫傳及弟之子均皆守將作監主<lb/>
簿而優以賻䘏以旻尚㓜命守吏助給其喪事曽祖諱<lb/>
顯皇不仕祖諱恭贈工部員外郎父諱琇贈刑部侍郎<lb/>
母夫人盧氏長安郡太君夫人葛氏永嘉郡君子男三<lb/>
人曰勻將作監主簿曰旬大理評事皆先公卒㓜子旻<lb/>
也女三人一適著作佐郎謝仲規二尚㓜以某年某月<lb/>
某日葬公於莆田縣某鄉將軍山銘曰<lb/>
<pb n="KR4h0132_WYG_705-11b"/>
誰謂閩逺而多竒産産非物寶惟士之賢嶷嶷蔡公其<lb/>
人傑然奮躬當朝讜言正色出人左右彌縫補益間歸<lb/>
于閩有政在人食不畏蠱喪不憂貧疾者有醫學者有<lb/>
師問誰使然孰不公思有高其墳有拱其木凡閩之人<lb/>
過者必肅<lb/>
　　兵部員外郎天章閣待制杜公墓誌銘<hi>歐陽修</hi>
慶厯三年盜起京西掠商鄧均房叛兵燒光化軍逐守<lb/>
吏吏不能捕天子患之問宰相誰可任者宰相言度支<lb/>
<pb n="KR4h0132_WYG_705-12a"/>
判官尚書虞部員外郎杜某名家子學通知古今宜可<lb/>
用乃以君為京西轉運按察使居數月賊平叛兵誅死<lb/>
明年廣西歐希範誘白崖山蠻蒙趕襲破環州陷鎮寧<lb/>
帶溪普義有衆數千以攻桂管宰相又言前時杜某守<lb/>
横州言蠻事可聽宜知蠻利害天子驛召君見便殿所<lb/>
對合意即除君刑部員外郎直集賢院廣南西路轉運<lb/>
按察安撫等使君至宜州得州人吳香及獄囚歐世宏<lb/>
脫其械使入賊峒説其酋豪君乗其怠急擊之破其五<lb/>
<pb n="KR4h0132_WYG_705-12b"/>
峒斬首數百級復取環州因盡焚其山林積聚希範窮<lb/>
迫走茘波洞蒙趕率偽將相數十人以其衆降君與將<lb/>
佐謀曰夫蠻習險恃阻如捕猩猱而吾兵以苦暑難久<lb/>
是進退遲速皆不可為故常務捐厚利以招之葢威不<lb/>
足以制則恩不能以懐此其所以數叛也今吾兵雖幸<lb/>
勝然蠻恃敗而來耳豈真降者耶啖之以利後必復動<lb/>
乃慨然嘆曰蠻知利而不知威久矣吾將先威而後信<lb/>
庶幾信可立也乃擊牛為酒大會環州戮其坐中者六<lb/>
<pb n="KR4h0132_WYG_705-13a"/>
百餘人而釋其尫病脅從與其非因敗而降者百餘人<lb/>
後三日兵破茘波擒希範至并戮而醢之以醢賜諸溪<lb/>
峒於是叛蠻無噍類而君威振南海言事者論君殺降<lb/>
為國失信於蠻貊天子置之不問詔書諭君賜以金帛<lb/>
君即上書引咎六年徙為兩浙轉運使築錢塘堤自官<lb/>
浦至沙陘以除海患明年又徙河北轉運使召見奏事<lb/>
移刻天子益知其材賜金紫服以遣之是嵗夏拜天章<lb/>
閣待制充環慶路兵馬都部署經畧安撫使知慶州君<lb/>
<pb n="KR4h0132_WYG_705-13b"/>
言殺降臣也宜得罪將吏惟臣所使其勞未録不敢先<lb/>
受命天子為君悉録將吏賞之乃受命自元昊稱臣聽<lb/>
誓而數犯約抄邊邊吏避生事縱不敢爭君始至其酋<lb/>
孟香率千餘人内附事聞詔君如約君言如約當還而<lb/>
孟香得罪夏人勢無還理遣之必反為邊患議未決夏<lb/>
人以兵入界求孟香孟香散走自匿夏兵驅殺邊户掠<lb/>
奪牛馬而求孟香益急朝議責君亟索而還之君言夏<lb/>
人違誓舉兵孟香不可與因移檄夏人不償所掠則孟<lb/>
<pb n="KR4h0132_WYG_705-14a"/>
香不可得夏人不肯償所掠君亦不與孟香夏人後亦<lb/>
不復敢動君治邊二嵗有威愛皇祐二年五月甲子疾<lb/>
卒于官享年四十有六天子震悼賻䘏其家以其子炤<lb/>
為秘書省校書郎君以䕃補將作監主簿累官至尚書<lb/>
兵部員外郎階朝奉郎勲議軍嘗以太子中舎知建陽<lb/>
縣除民無名租嵗以萬計閩俗貪嗇有老而生子者父<lb/>
兄多不舉曰是將分吾貲君上書請立五保俾民相察<lb/>
寘之法由是生子得免閩人久之以君為德多以君姓<lb/>
<pb n="KR4h0132_WYG_705-14b"/>
字名其子曰生汝者杜君也君諱杞字偉長世為金陵<lb/>
人其曽伯祖昌業仕江南李氏為江州節度使江南國<lb/>
滅杜氏北遷今為開封府開封人也曽祖諱某贈給事<lb/>
中祖諱鎬官至龍圖閣學士尚書禮部侍郎父諱某贈<lb/>
尚書工部侍郎君初娶蔣氏封某縣君後娶徐氏封東<lb/>
海縣君女六人其二適人四尚㓜子男一人炤也杜氏<lb/>
自君皇祖侍郎以博學為世儒宗故其子孫皆守儒學<lb/>
而多聞人君尤博覽强記其為文章多論當世利害甚<lb/>
<pb n="KR4h0132_WYG_705-15a"/>
辯有文集十巻奏議集二十巻其居官以精敏明幹所<lb/>
至有聲名學問之餘兼喜隂陽數術之説常自推其數<lb/>
曰吾年四十六死矣其親戚朋友莫不聞其説至其嵗<lb/>
果然嗚呼可謂異矣所謂命者果有數耶其果可以自<lb/>
知耶皇祐六年某月日其兄駕部員外郎植與其孤葬<lb/>
君於某縣某鄉某原銘曰<lb/>
其敏以達其果以決其守不奪其摧不折其終一節兹<lb/>
謂不沒<lb/>
<pb n="KR4h0132_WYG_705-15b"/>
　　大理寺丞狄君墓誌銘<hi>歐陽脩</hi>
距長沙縣西三十里新陽鄉梅溪村有墓曰狄君之墓<lb/>
者乃予所記穀城孔子廟碑所謂狄君栗者也始君居<lb/>
穀城有善政嘗已見於予文及其亡也其子遵誼泣而<lb/>
請曰願卒其詳而銘之以終先君死生之賜烏虖予哀<lb/>
狄君者其壽止於五十有六其官止於一卿丞葢其生<lb/>
也以不知於世而止於是若其殁而又無傳則後世遂<lb/>
將冺没而為善者何以勸焉此予之所欲銘也君字仲<lb/>
<pb n="KR4h0132_WYG_705-16a"/>
莊世為長沙人㓜孤事母鄉里稱其孝好學自立年四<lb/>
十始用其兄棐䕃補英州真陽主簿再調安州應城尉<lb/>
能使其縣終君之去無一人為盜薦者稱其材任治民<lb/>
乃遷穀城令漢旁之民惟鄧穀為富縣尚書銓吏常邀<lb/>
厚賂以售貪令故省中私語以一二數之惜為竒貨而<lb/>
二邑之民未嘗得亷吏其豪猾習以賕賄汚令而為自<lb/>
恣至君一切以法繩之奸民大吏不便君之政者往往<lb/>
訴於其上雖按覆率不能奪若所為其州所下文符有<lb/>
<pb n="KR4h0132_WYG_705-16b"/>
不如理必輒封還州吏亦切齒求君過失不可得君益<lb/>
不為之屈其後民有訟田而君誤斷者訴之君坐被劾<lb/>
已而縣籍强壯為兵有告訟田之民隱丁以規避者君<lb/>
笑曰是嘗訴我者彼寃民能自伸此令之所欲也吾豈<lb/>
挾此而報以罪耶因置之不問縣民繇是知君為愛我<lb/>
是嵗西北初用兵州縣既大籍强壯而訛言相驚云當<lb/>
驅以備邊縣民數萬聚邑中會秋大雨霖米踊貴絶粒<lb/>
君發常平粟賑之有司劾君擅發倉廩君即具伏事聞<lb/>
<pb n="KR4h0132_WYG_705-17a"/>
朝廷亦原之又為其民正其稅籍之失而吏得嵗免破<lb/>
産之患逾年政大治乃修孔子廟作禮器與其邑人春<lb/>
秋釋奠而興于學時予為乾德令嘗至其縣與其民言<lb/>
皆曰吾邑不幸有生而未識亷吏者而長老之民所記<lb/>
纔一人而繼之者今君也問其一人者曰張及也惟及<lb/>
之嵗至于君葢三十餘年是謂一世矣嗚呼使民更一<lb/>
世而始得一良令吏其可不慎擇乎君其可不惜其殁<lb/>
乎其政之善者可遺而不録乎君用穀城之績遷大理<lb/>
<pb n="KR4h0132_WYG_705-17b"/>
寺丞知新州至則丁母夫人鄭氏憂服除赴京師道病<lb/>
卒于宿州實慶厯五年七月二十四日也曽祖諱崇謙<lb/>
連州桂陽令祖諱文蔚全州清湘令父諱杞不仕君娶<lb/>
滎陽鄭氏生子男二人遵誼遵㣲皆舉進士女四人長<lb/>
適進士胡純臣其三尚㓜其銘曰<lb/>
彊而仕古之道終中壽不為夭善在人宜有後銘于石<lb/>
著不朽<lb/>
　　永州軍事判官鄭君墓誌銘<hi>歐陽修</hi>
<pb n="KR4h0132_WYG_705-18a"/>
鄭君諱平字某衡州衡陽人也少倜儻有大志舉進士<lb/>
中天禧三年甲科為郴州軍事推官監潭州茶塲坐茶<lb/>
惡免官久之試秘書省校書郎知連州陽山縣為道州<lb/>
軍事推官丁母憂服除調永州軍事判官監衡州茭源<lb/>
銀冶以疾去官慶厯三年七月某日卒于家享年五十<lb/>
有一以某年某月某日葬於某所曽祖諱某永州祁陽<lb/>
令祖諱某江陵府建寧縣令父諱某道州軍事判官君<lb/>
娶孫氏贈尚書工部侍郎冕之女子男六人綯總紀經<lb/>
<pb n="KR4h0132_WYG_705-18b"/>
維綬綯早卒總舉進士出身亦早卒孫七人皆㓜君世<lb/>
仕不顯少孤而貧母夫人某氏賢母也教其三子以學<lb/>
皆有立君與其兄本弟革皆舉進士及第君初監茶塲<lb/>
茶實不惡上官挾他事以罪中之君不自辯竭其貲以<lb/>
償解官而去無愠色及為陽山有善政民甚愛之其既<lb/>
以疾廢慨然嘆曰吾少力學而不幸廢以疾吾終不用<lb/>
於時矣安事空言哉即取其平生所為文藁悉焚之嗚<lb/>
呼君之志可哀也已自三代詩書以來立言之士多矣<lb/>
<pb n="KR4h0132_WYG_705-19a"/>
其始無不欲其言之傳也而散亡磨滅冺然不復見於<lb/>
後世者何可勝數或暫見而終沒或其言雖傳而其人<lb/>
不為世所貴者有矣惟君子有諸躬而不可揜者不待<lb/>
自言而傳也君之不欲見於空言其可謂善慮於無窮<lb/>
者矣其志豈不逺哉雖然君之志既不自見於言而宜<lb/>
有為之著者銘所以彰善而著無窮也乃為之銘曰<lb/>
夫惟自信者不疑知命者不惑故能得失不累其心喜<lb/>
愠不見其色嗚呼鄭君學幾於此斯可謂之君子<lb/>
<pb n="KR4h0132_WYG_705-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五<lb/>
<pb n="KR4h0132_WYG_705-20a"/>
欽定四庫全書<lb/>
　文章辨體彚選巻七百五<lb/>
　　　　　　　　　　　　明　賀復徵　編<lb/>
墓誌銘八<lb/>
　　尚書户部侍郎參知政事贈右僕射文安王公墓<lb/>
　　　誌銘<hi>歐陽修</hi>
公姓王氏其先太原祁人其六世祖某為唐輝州刺史<lb/>
遭世亂因留家碭山碭山近宋其後又徙宋州之虞城<lb/>
<pb n="KR4h0132_WYG_705-20b"/>
今為應天虞城人也公諱堯臣字伯庸天聖五年舉進<lb/>
士第一為將作監丞通判湖州召試以著作佐郎直集<lb/>
賢院知光州嵗大飢羣盜發民倉廩吏法當死公曰此<lb/>
飢民求食爾荒政之所恤也乃請以減死論其後遂以<lb/>
著令至今用之丁父憂服除為三司度支判官再遷右<lb/>
司諫郭皇后廢居瑤華宮有疾上頗哀憐之方后廢時<lb/>
宦者閻文應有力及后疾文應又主監醫后且卒議者<lb/>
疑文應有奸謀公請付其事御史考按虚實以釋天下<lb/>
<pb n="KR4h0132_WYG_705-21a"/>
之疑事雖不行然自文應用事無敢指言者後文應卒<lb/>
以恣横斥死后猶在殯有司以嵗正月用故事張燈公<lb/>
言郭氏幸得䝉厚恩復位號乃天子后也張燈可廢上<lb/>
遽為之罷景祐四年以本官知制誥賜服金紫同知通<lb/>
進銀臺司兼門下封駁提舉諸司庫務遷翰林學士知<lb/>
審官院元昊反西邊用兵以公為陜西體量安撫使公<lb/>
視四路山川險易還言某路宜益兵若干某路賊所不<lb/>
攻某路宜急為備至於諸將材能長短盡識之薦其可<lb/>
<pb n="KR4h0132_WYG_705-21b"/>
用者二十餘人後皆為名將是時邊兵新敗於好水任<lb/>
福等戰死今韓丞相坐主帥失律奪招討副使知秦州<lb/>
范文正公亦以移書元昊不先聞奪招討副使知耀州<lb/>
公因言此兩人天下之選也其忠義智勇名動邊庭不<lb/>
宜以小故置之且任福由違節度以致敗尤不可深責<lb/>
主將由是忤宰相意并其它議多格不行明年賊入涇<lb/>
原戰定川殺大將葛懐敏乃公指言為備處由是始以<lb/>
公言為可信而前所格議悉見施行因復遣公安撫涇<lb/>
<pb n="KR4h0132_WYG_705-22a"/>
原路公曰陛下復用韓琦范仲淹幸甚然將不中御兵<lb/>
法也願許以便宜從事上以為然因言諸路都部署可<lb/>
罷經畧副使以重將權而偏將見招討使以軍禮置德<lb/>
順軍於籠竿城廢涇原等五州營田以其地募弓箭手<lb/>
其所更置尤多方公使還行至涇州而德勝寨兵迫其<lb/>
將姚貴閉城叛公止道左解裝為牓射城中以招貴且<lb/>
發近兵討之初吏白曰公奉使且還歸報天子爾貴叛<lb/>
非公事也公曰貴土豪也頗得士心然初非叛者今不<lb/>
<pb n="KR4h0132_WYG_705-22b"/>
乗其未定速招降後必生事為朝廷患貴果出降明年<lb/>
四月以學士權三司使自朝廷理元昊罪軍興而用益<lb/>
廣前為三司者皆厚賦暴歛甚者借内藏率富人出錢<lb/>
下至果菜皆加稅而用益不足公始受命則曰今國與<lb/>
民皆弊矣在陛下任臣者如何由是天子一聽公所為<lb/>
公乃推見財利出入盈縮曰此本也彼末也計其緩急<lb/>
先後而去其蠧弊之有根穴者斥其妄計小利之害大<lb/>
體者然後一為條目使就法度罷副使判官不可用者<lb/>
<pb n="KR4h0132_WYG_705-23a"/>
十五人更薦用材且賢者期年民不加賦而用足明年<lb/>
以其餘償内藏所借者數百萬又明年其餘而積於有<lb/>
司者數千萬而所在流庸稍復其業公曰臣之術止於<lb/>
是矣且臣母老願解煩劇天子多公功以為翰林學士<lb/>
承㫖兼端明殿學士羣牧使初宦者張永和方用事請<lb/>
收民房錢十之三以佐國事下三司永和隂遣人以利<lb/>
動公公執以為不可度支副使林濰附永和議不已公<lb/>
奏罷濰乃止益利䕫三路轉運使皆請増民鹽井課嵗<lb/>
<pb n="KR4h0132_WYG_705-23b"/>
可為錢十餘萬公亦以為不可而權倖因縁多見裁抑<lb/>
京師數為飛語及上之左右往往讒其短者上一切不<lb/>
問而公為之亦自若也及公既罷上慰勞之公頓首謝<lb/>
曰非臣之能惟陛下信用臣爾丁母憂去職服除復為<lb/>
學士羣牧使再遷給事中皇祐三年以本官為樞密副使公<lb/>
持法守正遂以身任天下事凡宗室宦官醫師樂工嬖習之<lb/>
賤莫不闗樞密而濫恩倖請隨其事可損損之可絶絶之至<lb/>
其大者則皆著為定令由是小人益怨構為飛書以害公公<lb/>
<pb n="KR4h0132_WYG_705-24a"/>
得書自請曰臣恐不能勝衆怨願得罷去上愈知公為忠為<lb/>
下令購為書者甚急公益感勵在位六年廢職修舉皆有條<lb/>
理樞密使狄青以軍功起行伍居大位而士卒多屬目往往<lb/>
造作言語以相扇動人情以為疑而青色頗自得公嘗以語<lb/>
衆折青為陳禍福言古將帥起㣲賤至富貴而不能保首領<lb/>
者可以為鑒戒青稍沮畏嘉祐元年三月拜户部侍郎㕘知<lb/>
政事三年遷吏部侍郎八月二十一日以疾薨于位享<lb/>
年五十有六公在政事論議有所不同必反覆切劘至<lb/>
<pb n="KR4h0132_WYG_705-24b"/>
於是而後止不為獨見在上前所陳天下利害甚多至<lb/>
施行之亦未嘗自名其所設施與在樞宻時特異豈政<lb/>
事者丞相府也其體自宜如是耶公為人純質雖貴顯<lb/>
不忘儉約與其弟純臣相友愛世稱孝弟者言王氏遇<lb/>
人一以誠意無所矯飾善知人多所稱薦士為時名臣<lb/>
者甚衆有文集五十巻將終口授其弟純臣遺奏以宗<lb/>
廟至重儲嗣未立為憂天子愍然臨其喪輟視朝一日<lb/>
贈左僕射太常謚曰文安曽祖諱化某官贈太傳妣戚<lb/>
<pb n="KR4h0132_WYG_705-25a"/>
氏封曹國太夫人祖諱礪某官父諱瀆某官皆贈太師<lb/>
中書令兼尚書令祖妣袁氏鄆國太夫人妣仇氏徐國<lb/>
太夫人娶丁氏安康郡夫人子男三人同老大理評事<lb/>
周老太常寺太祝早卒明老大理評事二女長適校書<lb/>
郎戚師道早卒次未嫁王氏自遷虞城由公曽祖而下<lb/>
或葬雙金或葬土山皆在虞城嘉祐四年八月十日改<lb/>
葬公之皇考于宋城縣平臺鄉石落原而以公從葬焉<lb/>
銘曰<lb/>
<pb n="KR4h0132_WYG_705-25b"/>
王為祁人遭亂不還六世之祖初留碭山其後再遷虞<lb/>
宋之間遂安其居葬不逺卜宋多名家王實大族族大<lb/>
而振自公顯聞公初奮躬以學以文逢國多事有勞有<lb/>
勤利歸于邦怨不避身帝識其忠謂堪予弼俾副樞機<lb/>
出入惟密遂參政事實有謀謨惟中止之不俾相予帝<lb/>
有褒章愍飾之贈長于百寮考德惟稱維古載功其在<lb/>
廟器今亦有銘幽宮是閟<lb/>
　　端明殿學士蔡公墓誌銘<hi>歐陽修</hi>
<pb n="KR4h0132_WYG_705-26a"/>
公諱襄字君謨興化軍仙遊人也天聖八年舉進士甲<lb/>
科為漳州軍事判官西京留守推官改著作佐郎館閣<lb/>
校勘慶厯三年以秘書丞集賢校理知諫院兼修起居<lb/>
注是時天下無事士大夫弛於久安一日元昊叛師久<lb/>
無功天子慨然厭兵思正百度以修太平既已排羣議<lb/>
進退二三大臣又詔増置諫官四員使拾遺補闕所以<lb/>
遇之甚寵公以材名在選中遇事感激無所回避權倖<lb/>
畏歛不敢撓法干政而上得益與大臣圖議明年屢下<lb/>
<pb n="KR4h0132_WYG_705-26b"/>
詔書勸農桑興學校革弊修廢而天下悚然知上之求<lb/>
治矣於此之時言事之臣無曰不進見而公之補益為<lb/>
尤多四年以右正言直史館出知福州以便親遂為福<lb/>
建路轉運使復古五塘以溉田民以為利為公立生祠<lb/>
于塘側又奏减閩人五代時丁口稅之半丁父憂服除<lb/>
判三司鹽鐵勾院復修起居注今參知政事唐公介時<lb/>
為御史以直言忤㫖貶春州别駕廷臣無敢言者公獨<lb/>
論其忠人皆危之而上悟意解唐公得改英州遂復召<lb/>
<pb n="KR4h0132_WYG_705-27a"/>
用皇祐四年遷起居舎人知制誥兼判流内銓御史呂<lb/>
景初吳中復馬遵坐論梁丞相適罷臺職除他官公封<lb/>
還辭頭不草制其後屢有除授非當者必皆封還之而<lb/>
上遇公益厚曰有子如此其母之賢可知命特賜冠帔<lb/>
以寵之至和元年遷龍圖閣直學士知開封府三年以<lb/>
樞宻直學士知泉州徙知福州未幾復知泉州公為政<lb/>
精明而世閩人知其風俗至則禮其士之賢者以勸學<lb/>
興善而變民之故除其甚害往時閩人多好學而專用<lb/>
<pb n="KR4h0132_WYG_705-27b"/>
賦以應科舉公得先生周希孟以經術傳授學者常至<lb/>
數百人公為親至學舎執經講問為諸生率延見處士<lb/>
陳烈尊以師禮而陳襄鄭穆方以德行著稱鄉里公皆<lb/>
折節下之閩俗重凶事其奉浮圖會賔客以盡力豐侈<lb/>
為孝否則深自愧恨為鄉里羞而奸民游手無賴子幸<lb/>
而貪飲食利錢財來者無限極往往至數百千人至有<lb/>
親亡秘不舉哭必破産辦具而後敢發喪者有力者乗<lb/>
其急時賤買其田宅而貧者立劵舉責終身困不能償<lb/>
<pb n="KR4h0132_WYG_705-28a"/>
公曰弊有大於此耶即下令禁止至於巫覡主病蠱毒<lb/>
殺人之類皆痛斷絶之然後擇民之聰明者教以醫藥<lb/>
使治疾病其子弟有不率教令者條其事作五戒以教<lb/>
諭之久之閩人大便公既去閩人相率詣州請為公立<lb/>
德政碑吏以法不許謝即退而以公善政私刻於石曰<lb/>
俾我民不忘公之徳嘉祐五年召拜翰林學士權三司<lb/>
使三司開封世稱省府為難治而易以毁譽居者不由<lb/>
以遷則由以敗而敗者十常四五公居之皆有能名其<lb/>
<pb n="KR4h0132_WYG_705-28b"/>
治京師談笑無留事尤喜破奸隱吏不能欺至商財利<lb/>
則較天下盈虚出入量力以制用必使下完而上給下<lb/>
暨百司因習蠧弊切磨剗剔久之簿書纎悉紀綱除目<lb/>
皆可法七年季秋大享明堂後數月仁宗崩英宗即位<lb/>
數大賞賚及作永昭陵皆猝辦於縣官經費外公應煩<lb/>
愈間暇若有餘而人不知勞遂拜三司使居二嵗以母<lb/>
老求知杭州即拜端明殿學士以往二年徙南京留守<lb/>
未行丁母夫人憂明年八月某日以疾卒于家享年五<lb/>
<pb n="KR4h0132_WYG_705-29a"/>
十有六蔡氏之譜自晉從事中郎克以來世有顯聞其<lb/>
後中衰隱德不仕公年十八以農家子舉進士為開封<lb/>
第一名動京師後官于閩典方州領使一路二親尚皆<lb/>
無恙閩人瞻望咨嗟不榮公之貴而榮其父母母夫人<lb/>
尤有壽年九十餘飲食起居康彊如少者嵗時為壽母<lb/>
子鬢髪皆皤然而命服金紫煌煌如也至今閩人之為<lb/>
子者必以夫人祝其親為父母者必以公教其子也公<lb/>
于朋友重信義聞其喪則不御酒肉為位以哭盡哀乃<lb/>
<pb n="KR4h0132_WYG_705-29b"/>
止嘗會飲會靈東園坐客有射矢誤傷人者客遽指為<lb/>
公矢京師喧然事既聞上以問公公即再拜媿謝終不<lb/>
自辯退亦未嘗以語人公為文章清遒粹美有文集若<lb/>
干巻工於書畫頗自惜不妄為人書故其殘章斷藁人<lb/>
悉珍藏而仁宗尤愛稱之御製元舅隴西王碑文詔公<lb/>
書之其後命學士撰温成皇后碑文又勅公書則辭不<lb/>
肯書曰此待詔職也公累官至禮部侍郎既卒翰林學<lb/>
士王珪等十餘人列言公賢其亡可惜天子新即位未<lb/>
<pb n="KR4h0132_WYG_705-30a"/>
及識公而聞其名久也為之惻然特贈吏部侍郎官其<lb/>
子旻為秘書省正字孫傳及弟之子均皆守將作監主<lb/>
簿而優以賻䘏以旻尚㓜命守吏助給其喪事曽祖諱<lb/>
顯皇不仕祖諱恭贈工部員外郎父諱琇贈刑部侍郎<lb/>
母夫人盧氏長安郡太君夫人葛氏永嘉郡君子男三<lb/>
人曰勻將作監主簿曰旬大理評事皆先公卒㓜子旻<lb/>
也女三人一適著作佐郎謝仲規二尚㓜以某年某月<lb/>
某日葬公於莆田縣某鄉將軍山銘曰<lb/>
<pb n="KR4h0132_WYG_705-30b"/>
誰謂閩逺而多竒産産非物寶惟士之賢嶷嶷蔡公其<lb/>
人傑然奮躬當朝讜言正色出人左右彌縫補益間歸<lb/>
于閩有政在人食不畏蠱喪不憂貧疾者有醫學者有<lb/>
師問誰使然孰不公思有高其墳有拱其木凡閩之人<lb/>
過者必肅<lb/>
　　兵部員外郎天章閣待制杜公墓誌銘<hi>歐陽修</hi>
慶厯三年盜起京西掠商鄧均房叛兵燒光化軍逐守<lb/>
吏吏不能捕天子患之問宰相誰可任者宰相言度支<lb/>
<pb n="KR4h0132_WYG_705-31a"/>
判官尚書虞部員外郎杜某名家子學通知古今宜可<lb/>
用乃以君為京西轉運按察使居數月賊平叛兵誅死<lb/>
明年廣西歐希範誘白崖山蠻蒙趕襲破環州陷鎮寧<lb/>
帶溪普義有衆數千以攻桂管宰相又言前時杜某守<lb/>
横州言蠻事可聽宜知蠻利害天子驛召君見便殿所<lb/>
對合意即除君刑部員外郎直集賢院廣南西路轉運<lb/>
按察安撫等使君至宜州得州人吳香及獄囚歐世宏<lb/>
脫其械使入賊峒説其酋豪君乗其怠急擊之破其五<lb/>
<pb n="KR4h0132_WYG_705-31b"/>
峒斬首數百級復取環州因盡焚其山林積聚希範窮<lb/>
迫走茘波洞蒙趕率偽將相數十人以其衆降君與將<lb/>
佐謀曰夫蠻習險恃阻如捕猩猱而吾兵以苦暑難久<lb/>
是進退遲速皆不可為故常務捐厚利以招之葢威不<lb/>
足以制則恩不能以懐此其所以數叛也今吾兵雖幸<lb/>
勝然蠻恃敗而來耳豈真降者耶啖之以利後必復動<lb/>
乃慨然嘆曰蠻知利而不知威久矣吾將先威而後信<lb/>
庶幾信可立也乃擊牛為酒大會環州戮其坐中者六<lb/>
<pb n="KR4h0132_WYG_705-32a"/>
百餘人而釋其尫病脅從與其非因敗而降者百餘人<lb/>
後三日兵破茘波擒希範至并戮而醢之以醢賜諸溪<lb/>
峒於是叛蠻無噍類而君威振南海言事者論君殺降<lb/>
為國失信於蠻貊天子置之不問詔書諭君賜以金帛<lb/>
君即上書引咎六年徙為兩浙轉運使築錢塘堤自官<lb/>
浦至沙陘以除海患明年又徙河北轉運使召見奏事<lb/>
移刻天子益知其材賜金紫服以遣之是嵗夏拜天章<lb/>
閣待制充環慶路兵馬都部署經畧安撫使知慶州君<lb/>
<pb n="KR4h0132_WYG_705-32b"/>
言殺降臣也宜得罪將吏惟臣所使其勞未録不敢先<lb/>
受命天子為君悉録將吏賞之乃受命自元昊稱臣聽<lb/>
誓而數犯約抄邊邊吏避生事縱不敢爭君始至其酋<lb/>
孟香率千餘人内附事聞詔君如約君言如約當還而<lb/>
孟香得罪夏人勢無還理遣之必反為邊患議未決夏<lb/>
人以兵入界求孟香孟香散走自匿夏兵驅殺邊户掠<lb/>
奪牛馬而求孟香益急朝議責君亟索而還之君言夏<lb/>
人違誓舉兵孟香不可與因移檄夏人不償所掠則孟<lb/>
<pb n="KR4h0132_WYG_705-33a"/>
香不可得夏人不肯償所掠君亦不與孟香夏人後亦<lb/>
不復敢動君治邊二嵗有威愛皇祐二年五月甲子疾<lb/>
卒于官享年四十有六天子震悼賻䘏其家以其子炤<lb/>
為秘書省校書郎君以䕃補將作監主簿累官至尚書<lb/>
兵部員外郎階朝奉郎勲議軍嘗以太子中舎知建陽<lb/>
縣除民無名租嵗以萬計閩俗貪嗇有老而生子者父<lb/>
兄多不舉曰是將分吾貲君上書請立五保俾民相察<lb/>
寘之法由是生子得免閩人久之以君為德多以君姓<lb/>
<pb n="KR4h0132_WYG_705-33b"/>
字名其子曰生汝者杜君也君諱杞字偉長世為金陵<lb/>
人其曽伯祖昌業仕江南李氏為江州節度使江南國<lb/>
滅杜氏北遷今為開封府開封人也曽祖諱某贈給事<lb/>
中祖諱鎬官至龍圖閣學士尚書禮部侍郎父諱某贈<lb/>
尚書工部侍郎君初娶蔣氏封某縣君後娶徐氏封東<lb/>
海縣君女六人其二適人四尚㓜子男一人炤也杜氏<lb/>
自君皇祖侍郎以博學為世儒宗故其子孫皆守儒學<lb/>
而多聞人君尤博覽强記其為文章多論當世利害甚<lb/>
<pb n="KR4h0132_WYG_705-34a"/>
辯有文集十巻奏議集二十巻其居官以精敏明幹所<lb/>
至有聲名學問之餘兼喜隂陽數術之説常自推其數<lb/>
曰吾年四十六死矣其親戚朋友莫不聞其説至其嵗<lb/>
果然嗚呼可謂異矣所謂命者果有數耶其果可以自<lb/>
知耶皇祐六年某月日其兄駕部員外郎植與其孤葬<lb/>
君於某縣某鄉某原銘曰<lb/>
其敏以達其果以決其守不奪其摧不折其終一節兹<lb/>
謂不沒<lb/>
<pb n="KR4h0132_WYG_705-34b"/>
　　大理寺丞狄君墓誌銘<hi>歐陽脩</hi>
距長沙縣西三十里新陽鄉梅溪村有墓曰狄君之墓<lb/>
者乃予所記穀城孔子廟碑所謂狄君栗者也始君居<lb/>
穀城有善政嘗已見於予文及其亡也其子遵誼泣而<lb/>
請曰願卒其詳而銘之以終先君死生之賜烏虖予哀<lb/>
狄君者其壽止於五十有六其官止於一卿丞葢其生<lb/>
也以不知於世而止於是若其殁而又無傳則後世遂<lb/>
將冺没而為善者何以勸焉此予之所欲銘也君字仲<lb/>
<pb n="KR4h0132_WYG_705-35a"/>
莊世為長沙人㓜孤事母鄉里稱其孝好學自立年四<lb/>
十始用其兄棐䕃補英州真陽主簿再調安州應城尉<lb/>
能使其縣終君之去無一人為盜薦者稱其材任治民<lb/>
乃遷穀城令漢旁之民惟鄧穀為富縣尚書銓吏常邀<lb/>
厚賂以售貪令故省中私語以一二數之惜為竒貨而<lb/>
二邑之民未嘗得亷吏其豪猾習以賕賄汚令而為自<lb/>
恣至君一切以法繩之奸民大吏不便君之政者往往<lb/>
訴於其上雖按覆率不能奪若所為其州所下文符有<lb/>
<pb n="KR4h0132_WYG_705-35b"/>
不如理必輒封還州吏亦切齒求君過失不可得君益<lb/>
不為之屈其後民有訟田而君誤斷者訴之君坐被劾<lb/>
已而縣籍强壯為兵有告訟田之民隱丁以規避者君<lb/>
笑曰是嘗訴我者彼寃民能自伸此令之所欲也吾豈<lb/>
挾此而報以罪耶因置之不問縣民繇是知君為愛我<lb/>
是嵗西北初用兵州縣既大籍强壯而訛言相驚云當<lb/>
驅以備邊縣民數萬聚邑中會秋大雨霖米踊貴絶粒<lb/>
君發常平粟賑之有司劾君擅發倉廩君即具伏事聞<lb/>
<pb n="KR4h0132_WYG_705-36a"/>
朝廷亦原之又為其民正其稅籍之失而吏得嵗免破<lb/>
産之患逾年政大治乃修孔子廟作禮器與其邑人春<lb/>
秋釋奠而興于學時予為乾德令嘗至其縣與其民言<lb/>
皆曰吾邑不幸有生而未識亷吏者而長老之民所記<lb/>
纔一人而繼之者今君也問其一人者曰張及也惟及<lb/>
之嵗至于君葢三十餘年是謂一世矣嗚呼使民更一<lb/>
世而始得一良令吏其可不慎擇乎君其可不惜其殁<lb/>
乎其政之善者可遺而不録乎君用穀城之績遷大理<lb/>
<pb n="KR4h0132_WYG_705-36b"/>
寺丞知新州至則丁母夫人鄭氏憂服除赴京師道病<lb/>
卒于宿州實慶厯五年七月二十四日也曽祖諱崇謙<lb/>
連州桂陽令祖諱文蔚全州清湘令父諱杞不仕君娶<lb/>
滎陽鄭氏生子男二人遵誼遵㣲皆舉進士女四人長<lb/>
適進士胡純臣其三尚㓜其銘曰<lb/>
彊而仕古之道終中壽不為夭善在人宜有後銘于石<lb/>
著不朽<lb/>
　　永州軍事判官鄭君墓誌銘<hi>歐陽修</hi>
<pb n="KR4h0132_WYG_705-37a"/>
鄭君諱平字某衡州衡陽人也少倜儻有大志舉進士<lb/>
中天禧三年甲科為郴州軍事推官監潭州茶塲坐茶<lb/>
惡免官久之試秘書省校書郎知連州陽山縣為道州<lb/>
軍事推官丁母憂服除調永州軍事判官監衡州茭源<lb/>
銀冶以疾去官慶厯三年七月某日卒于家享年五十<lb/>
有一以某年某月某日葬於某所曽祖諱某永州祁陽<lb/>
令祖諱某江陵府建寧縣令父諱某道州軍事判官君<lb/>
娶孫氏贈尚書工部侍郎冕之女子男六人綯總紀經<lb/>
<pb n="KR4h0132_WYG_705-37b"/>
維綬綯早卒總舉進士出身亦早卒孫七人皆㓜君世<lb/>
仕不顯少孤而貧母夫人某氏賢母也教其三子以學<lb/>
皆有立君與其兄本弟革皆舉進士及第君初監茶塲<lb/>
茶實不惡上官挾他事以罪中之君不自辯竭其貲以<lb/>
償解官而去無愠色及為陽山有善政民甚愛之其既<lb/>
以疾廢慨然嘆曰吾少力學而不幸廢以疾吾終不用<lb/>
於時矣安事空言哉即取其平生所為文藁悉焚之嗚<lb/>
呼君之志可哀也已自三代詩書以來立言之士多矣<lb/>
<pb n="KR4h0132_WYG_705-38a"/>
其始無不欲其言之傳也而散亡磨滅冺然不復見於<lb/>
後世者何可勝數或暫見而終沒或其言雖傳而其人<lb/>
不為世所貴者有矣惟君子有諸躬而不可揜者不待<lb/>
自言而傳也君之不欲見於空言其可謂善慮於無窮<lb/>
者矣其志豈不逺哉雖然君之志既不自見於言而宜<lb/>
有為之著者銘所以彰善而著無窮也乃為之銘曰<lb/>
夫惟自信者不疑知命者不惑故能得失不累其心喜<lb/>
愠不見其色嗚呼鄭君學幾於此斯可謂之君子<lb/>
<pb n="KR4h0132_WYG_705-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五<lb/>
</p>
<p>
</p>
  </div>
</body>
</text>
</TEI>
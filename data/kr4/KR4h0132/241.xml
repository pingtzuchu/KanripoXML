<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百四十一</head> <lb/>
    <p>
<pb n="KR4h0132_WYG_241-1a"/>
欽定四庫全書<lb/>
　文章辨體彚選巻二百四十一<lb/>
　　　　　　　　　　　　明　賀復徵　編<lb/>
書三十七<lb/>
　　上郝南峰吏部書<hi>明盧柟</hi>
柟聞昔者荆軻入秦而白虹貫日白起滅趙師而太白<lb/>
食昴鄒衍繫燕王之肆而五月飛霜夫精誠變天地奸<lb/>
氣拂星辰此皆越等夷之幹造盛衰之變關命運之㑹<lb/>
<pb n="KR4h0132_WYG_241-1b"/>
殆非人人可與揆咎而取徵也夫徳肖朝菌形類蟪蛄<lb/>
生如植槁梧亡若覆死灰然嚮靡延長頸極號呼以求<lb/>
託化育之意弛負擔之憊夫誰有蹈赴湯火舉手投足<lb/>
拯死亡者哉柟聞荆楚連城之璧隋侯明月之珠於越<lb/>
湛盧之劒屈產齧騰之乘此四者天下之至寳使出自<lb/>
齊秦吳楚大國必將狹重期之觀崇華廏以養之累踵<lb/>
曳跗購千金而視矣發跡於三家之市則人之躡景昂<lb/>
目而觀者纔百之二三何則語曰犀象無位出自驕貴<lb/>
<pb n="KR4h0132_WYG_241-2a"/>
蕢莩草屨無然下伍積居襲之漸也今柟本蓬澤枯槁<lb/>
之士奕世編氓業不出丘壑綺縞不曳體粱肉不適唇<lb/>
繩樞瓦缶長大子孫閭巷不聞金玉之聲勲業之貴擁<lb/>
貂貐乗魚軒揚眉濶論視猶土梗草苴斯亦士之至賤<lb/>
者矣爾乃負固陋之質效矯世之志遐思逺舉立於百<lb/>
世之下以竊慕於千萬世之上詩書飾小愚禮樂誘言<lb/>
志依附處士乖忤權貴雕蟲綺篆於辭賦之間衒玉不<lb/>
售置吾家體用不適焉於是乎上不能伏巖穴之側考<lb/>
<pb n="KR4h0132_WYG_241-2b"/>
泉石之跡以重明主之顧次不能發經射策効納忠信<lb/>
以拾取緋紫之榮下不能揆卜齮之計逐什一之利致<lb/>
富千金為宗族光寵夫然後張目而劒㦸森企足而梁<lb/>
父峙市井都遂之中一陷穽網羅之設矣昔客有鼓瑟<lb/>
於齊王之門者能使鬼神上下縣芋不合則人將掩耳<lb/>
而不聽宋人資章甫適越雖端凝冕裘斷髪文身則人<lb/>
將駭宕頓足走反目而不觀諺有之曰衆口鑠金重毁<lb/>
銷骨而柟負違俗之難抱獨任之釁挾撮壤而障江河<lb/>
<pb n="KR4h0132_WYG_241-3a"/>
則人有惜狗馬之斃痛狐狸之掩靡不愛柟一死者矣<lb/>
况夫潢汙瀆於鬼神鄭聲淫於師曠社櫟棄於匠石燕<lb/>
礫笑於周觀誇渚崕而東面視惡知其不長笑惡於大<lb/>
方也夫柟罪戾如此其大適遭傭奴之變而其家益無<lb/>
賴圖致之死要取不訾之賄厚誣抵法之刑尚賴天地<lb/>
日月得自明稱貰一年乃復皇網掩其翮周綱繚其膚<lb/>
申索縶其足垣鼠不避囓其髮髭柟聞市㕓之音商販<lb/>
歌歎愈於鈞天之樂薄解束縛稍置散地躅躑僂俯愈<lb/>
<pb n="KR4h0132_WYG_241-3b"/>
於帝庭之美出檻域寢苫塊愈於匡牀之安藜藿之飯<lb/>
晨至而晡進試以梃杖後食愈於紫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之羮赭衣短褲<lb/>
不掩脛骭畧備燥濕愈於魯縞之繒吏至喜則屈膝怒<lb/>
則頭搶地雖太史公詬辱蠶室王嘉惕於法伍李固斃<lb/>
箠缺荼毒金鐡俛首垂涎嘑天椎心而流之以血何以<lb/>
踰此柟聞蛟龍失雲雨則覂鱗波濤殞骨泥沙士嬰禍<lb/>
羅則毁身亡名折節殉死今柟形辱志降長謝洙泗則<lb/>
聖賢之逐客覽清聖之鑒則鴟鳶之餘肉何地而不可<lb/>
<pb n="KR4h0132_WYG_241-4a"/>
委乎而柟含垢忍恥延一夕之命茍活溷壤溺血之中<lb/>
不能蚤自裁決貽先祖之羞徼鄉里之惡者是非禍覬<lb/>
徼幸而利大於媮生耳竊懷蓄恨之積固有不瞑目之<lb/>
行故敢冒死上陳願執事憫裁聽察其至柟聞古人有<lb/>
言曰人固有一死或重於泰山或輕於鴻毛用之趣舎<lb/>
異也何則孝莫大於復讐統莫先於傳子士莫重於廣<lb/>
業昔者尚子行仁勇之事長驅赴難不能報伍奢之怨<lb/>
穆公屬國於宋殤搆戚黨之禍結怨諸侯不能定子馮<lb/>
<pb n="KR4h0132_WYG_241-4b"/>
之居子推汚世主之量髙不賞之節燔炙介山不能樹<lb/>
管仲之功也故夫事渉過計於前四馬不能捷之於其<lb/>
後矧死生之際得失之大機柟固熟思而詳議之矣唯<lb/>
執事推心加聽焉曩者柟寘身圜土出歸謁先人於淇<lb/>
門敝廬未幾而黄池之孽作黒山之賊舉抉垣破屋戕<lb/>
先人而火其室先母垂白髪號哭不逾時而逝者豈非<lb/>
悼痛先人不首牖之故哉夫柟孤立無兄弟犬稚甫九<lb/>
嵗即亡次子三嵗亦殀死寡妻孤女㷀然在室族人攘<lb/>
<pb n="KR4h0132_WYG_241-5a"/>
利變易不測竊恐栢舟不可為誓陳人之媵或加於我<lb/>
盧處子矣柟聞墨翟棄室而說諸侯百里奚鬻秦而相<lb/>
寗戚飯牛以干桓公此三人者豈竊世主權利富貴取聲<lb/>
譽於天下哉要之各乘時奮智行義逹道樹勲業為不<lb/>
朽耳夫柟自穉齒學章句長而被儒服誦法周公孔子之<lb/>
道思欲附㑹古人効駑鈍之姿蹇步鉛割麤有所建明<lb/>
於斯世也然瓦礫之材璞匠所棄制科之不收縉紳士<lb/>
大夫之弗齒中風狂癎觸昭憲之網弗出者三年矣奈<lb/>
<pb n="KR4h0132_WYG_241-5b"/>
何遽死而不急聲燋呼於執事左右哉繇是觀之舉子<lb/>
推之隘者則士不宏跡宋穆之謬者則統失緒持尚子<lb/>
之操者則狥近名孝不寛昔曹沬將魯不死三敗之辱<lb/>
于柯之盟則挾匕首刼桓公歸魯之侵地以雪衂師之<lb/>
恥今柟欲包曹沬之羞以反三子者之見而後伏斧鑕<lb/>
之刑尸藳街之觀歘然長逝少謝造物之私執事胡不<lb/>
少垂憐惜宏天下恢廓之量忘其出身之㣲越於世俗<lb/>
之惡拯袂水火雪淹滯之寃以成憤抑之志柟即白骨<lb/>
<pb n="KR4h0132_WYG_241-6a"/>
復生戴覆盆而被日月之光者果誰之賜哉<lb/>
　　上徐少湖翁師救荒書<hi>楊繼盛</hi>
某以言得罪宜絶口不言天下之事但聞窮民貧苦之<lb/>
狀若割心肺日夜憂思至廢寢食故有欲黙而不容忍<lb/>
者而夫子抱能受言之量居能行言之位而某也極荷<lb/>
相知又有可言之機寜容隠乎謹陳救荒愚見伏請尊<lb/>
裁城中餓殍死亡滿道人人驚惶似非太平景象夫京<lb/>
師之民各有身役常業何以頓至於死而所死者皆外<lb/>
<pb n="KR4h0132_WYG_241-6b"/>
郡就食之人也盖縁各處司民牧者無救荒之策之心<lb/>
而京師有捨米捨飯減價賣米之恵故皆聞風而來當<lb/>
其事者又不肯盡心鮮有實恵故每凍餓以至於死是<lb/>
以京師為溝壑誘外郡之民而填之也救荒自有均平<lb/>
普徧之政何必煦煦然為此小恵誘民以至於死乎莫<lb/>
若行令各處撫按有司作急賑濟然後出給告示諭以<lb/>
本處賑濟之故使各歸鄉里又將所捨之米預支二三<lb/>
十日以為回家盤費之資則窮民有鄉井飽食之樂京<lb/>
<pb n="KR4h0132_WYG_241-7a"/>
師無死亡道路之惨矣連年豐稔止有此嵗之餓一郡<lb/>
之粟自足以供一郡之食特在上者區處之無其道耳<lb/>
官倉之粟可賑濟也亦可價賣也富室之粟可勸借也<lb/>
亦可責令減價糶也盖官倉除備邊急𦂳不可動支外<lb/>
其餘有積至數十年將腐者合暫變賣收價到秋易新<lb/>
似為兩便富室有積粟至千萬石者皆坐索髙價以邀<lb/>
重利故米價至於騰踊合依少定價裁抑之又當以禮<lb/>
奬勸借官給以帖到秋償還則米價自可日減窮民自<lb/>
<pb n="KR4h0132_WYG_241-7b"/>
返故鄉矣窮民既無處辦米或賣產傭工止可得錢乃<lb/>
今分為等類定為價數則錢法紛亂而民益告病矣夫<lb/>
錢法之行也或朝貴而暮賤或此處用而彼處不用若<lb/>
有神以使之雖市人亦不知其所以然也其可以官法<lb/>
定之乎為今之計當為權宜之術不分等類不問大小<lb/>
俱責令折算通行其價數之多寡任從民便官府不得而<lb/>
與焉則錢法可通而商民俱便矣米價騰踊日甚一日<lb/>
今定為官價似為裁抑之術然在京師則有所不能行<lb/>
<pb n="KR4h0132_WYG_241-8a"/>
者盖各舖户之米俱貴價糴買非若外郡富家田内自<lb/>
獲然今定為輕價彼豈肯折本糶賣且各處販米者一<lb/>
聞價輕孰肯再來外米不肯來内米不肯糶不知其將<lb/>
來至於何如也如定米價亦俟春間販米至者多然後<lb/>
議之北地既荒全賴南米之來使河道阻滯則來者延<lb/>
遲恐緩不濟事賊盜甚多或搶掠一船則後者聞風孰<lb/>
肯再來今宜行令各河道官使開河之時先放米船行<lb/>
一遇擁塞則遣官夫拽運一若轉運官糧然則米正月<lb/>
<pb n="KR4h0132_WYG_241-8b"/>
終可到矣又行令各處地方官使嚴加廵捕防守䕶送<lb/>
則販者無失米之憂所來者必多矣南米來者既多又何<lb/>
憂米價之不減乎盜生於貧雖勢所必至然荒年而至<lb/>
於盜起斯亦可憂矣聞各處撫按分付各屬官令其暫<lb/>
寛治盜之法其意懼生變也以故各官於賊盜之獲俱<lb/>
姑息寛縱之此端一開為盜者衆貧者日至放肆富者<lb/>
日不安生是民之為盜雖起於年凶亦上之人有以教<lb/>
之耳夫濟荒自有長策未聞教民為盜以救之也况漸<lb/>
<pb n="KR4h0132_WYG_241-9a"/>
不可長民不可逞恐堤防一撤紀綱遂壞其變有不可<lb/>
勝言者宜行令各處撫按有司使遇賊盜仍治之如法<lb/>
則禁盜乃所以止盜而止盜正乃所以救荒也<lb/>
　　答撫臺龎惺菴捄侍郎洪朝選書<hi>支大綸</hi>
蒙檄發洪朝選不道欵目命職廉之比者諏諸故老質<lb/>
諸閈閭悉無影響而怨家姓氏皆烏有子虛尤無足據<lb/>
過承重委展轉思維彌日亘夜謬謂兹舉必不可為亦<lb/>
必不能成請借前箸籌之彼獻計者類云分宜之貴也<lb/>
<pb n="KR4h0132_WYG_241-9b"/>
竟以反坐迄無後詞奚有於卿貳盖分宜柄國亂政中<lb/>
外側目僕御充多資産狼藉故喑死無詞今洪家不過<lb/>
中人門可設雀羅性不近聲色左右圖史口談性命亦<lb/>
濁世之矯矯著聲者也比淫於色附盜以賕爰書則然<lb/>
乃倚政府結臺司譸張變幻鑪錘所鍊摧方為窳抵金<lb/>
為礫坐反唇以大逆目莞笑為謗訕人命至重鬼神難<lb/>
欺明法幽罰善福惡禍如火就燥如水流濕氣類相投<lb/>
而理數有必相值者特善惡之分數有大小故禍福之<lb/>
<pb n="KR4h0132_WYG_241-10a"/>
叅㑹有乆近俗士狃旦夕而不究終始覩眉睫而不參<lb/>
要領若謂茫茫而徼幸於不必然耳愚聞在昔武安侯<lb/>
以酒過殺灌夫詞連魏其俄而武安病呼服謝罪以死<lb/>
車吕希時宰㫖誣其帥胡舜陟死不數日胡乃白晝報<lb/>
呂殺之羅汝楫附秦檜誣武穆未幾楫以遄死而其子<lb/>
願亦擊死於岳祠王士驪希蔡京㫖殺一無辜婦士驪<lb/>
陡死而京及攸翛皆伏誅載在汗竹讀之凛凛胡可罔<lb/>
也即邇來路楷趙文華阿黨分宜以白蓮教殺沈錬以<lb/>
<pb n="KR4h0132_WYG_241-10b"/>
失律殺張經以謗訕殺李黙時遷事改身伏殺人之法<lb/>
而分宜亦以叛誅此耳目之所覩記亦不足信乎彼蚩<lb/>
蚩者又妄謂分宜事敗乃爾今兹且有無涯之望不次<lb/>
之榮矣呫呫於陳迹何為也夫王如之隙於王敦也敦<lb/>
欲殺之而無名乃以意隂授王稜稜即酒中舞劒擊如<lb/>
反命王敦其希榮匄遇謂交手可得而敦乃陽驚曰如<lb/>
吾懿戚也而稜殺之因殺稜以謝奸雄欺人背面矛盾<lb/>
彼二心者出死力為奸雄資徒召禍而敗名耳何榮之<lb/>
<pb n="KR4h0132_WYG_241-11a"/>
可冀哉故守貞蹈義志遂命立即有不偶天日可明若<lb/>
前數子者當其得志含穢資噱奄奄茍全論定禍叢百<lb/>
醜羣湊唁妻孥而拙詞對僮役而赧汗矣彼其之子面<lb/>
承風㫖力為從諛盖其心不附仁義目不知古今逐金<lb/>
帛而魂迷競朱紫而神炫如蠅逐臭如蜣弄丸終身憒<lb/>
憒然聲利是凴且不識禍福安問名義此宣尼所為歎<lb/>
鄙夫不可與事君也浮雲易散駒隙易馳膏粱文繡終<lb/>
饜螻蟻肌骨毛爪卒歸糞壤獨三寸簡册皎皎耳目千<lb/>
<pb n="KR4h0132_WYG_241-11b"/>
古不磨奈何汚之又聞諸司忿職倔强議且移諜外郡以<lb/>
竟斯獄則又舛矣祖宗設推官非若近日之隨廵承委<lb/>
爾也念黎庶非法用辟故設法司以平天下之刑設臬<lb/>
司以平一省之刑設推官以平一郡之刑今之推官溺<lb/>
其職矣臺司既視推官為私役而奔走之以快一己之<lb/>
喜怒推官亦奔走唯諾以身為臺司之私人而罔敢牴<lb/>
牾然非設官意也身對大廷銜皇命持平一郡辟辟宥宥<lb/>
唯三尺是繩即主上有令義且以死爭之豈臺司所能<lb/>
<pb n="KR4h0132_WYG_241-12a"/>
他委豈外郡所敢擅行哉天下方廣萬世方逺天命民<lb/>
彛終必顯露安能盡塗其耳目也事係紀綱不敢依違<lb/>
附和以傷雅化唯卒全之勿致紛紛<lb/>
　　與季朗書<hi>劉鳯</hi>
與兄從事最乆情無不相悉然僕多忽忘願請者數復<lb/>
不記憶去嵗淮北逰時繫念况從此浩不可期中夜思<lb/>
之驚歎不寐所共厲者文兄才雄倬衍麗非僕所望若<lb/>
其精理覈詣僕嘗得質疑焉不可一日離舎此逺去此<lb/>
<pb n="KR4h0132_WYG_241-12b"/>
私所悵怏慨惋不自適者也所欲有謁且摭一二夫經<lb/>
傳周秦間書此詮言之軌然意所向何古之法萌動於<lb/>
中茫昧未顯非所思存譬水之浸淫因導之流故辭假<lb/>
之手少復綜緝而已使坎未盈豈能强决意未蓄手能<lb/>
為之辭乎故肆意而作縁手而奮者善文也規以揣裁<lb/>
合變赴㑹融絡搆冶連類錯綜者文之牽泥未光也所<lb/>
以力去陳襲剷削雕鑿必直致飇舉雲駭霆疾而含混<lb/>
悠逺英嘅靜摰未嘗有意而法度在焉若莊氏綜辭且<lb/>
<pb n="KR4h0132_WYG_241-13a"/>
無所謂而縱横數萬言無不燦亮瑩潔秦儀雎澤立談<lb/>
頃刻竒辯藻辭勁氣逸彩豈思搆組撰哉皆自然得之<lb/>
故敏速倉猝應機蠭涌其斯之貴若其淹緩研唫采摭<lb/>
按覆則雖肆麗而典峭越以譎尚不足難而况彼弛解<lb/>
穉淡散亂拙弱若今之所為者何算也且兄與僕力開<lb/>
新體首闢莽翳有何所藉寄假待而小人大言過不自<lb/>
愧翻謂穿綴又謂多故實夫不能解而妄詆猶之可也<lb/>
謂之易而不為抑何罔之甚哉且假能為何不為僕輩<lb/>
<pb n="KR4h0132_WYG_241-13b"/>
竒姿佚宕而乃守彼區區不足一笑而自謂能將誰欺<lb/>
哉故實者據事陳義固必及之初非藉此而工彼自不<lb/>
學而患其奥僻則必如彼而後善歟僕往為詩頗資淳<lb/>
父未嘗忘彼小人者僕輩誨導之多矣每操戈彎弓可<lb/>
鄙之甚兄自今冀共閟之勿輕語人也今天下半為王<lb/>
氏學豈王氏才勝兄與僕哉故藉勢位耳兄邇者立致<lb/>
青雲駕說海内當復為魏氏學不乆矣魏氏學行亦何<lb/>
異僕哉竊所憤悒不平欲一洩胸抱以寄之無窮者不<lb/>
<pb n="KR4h0132_WYG_241-14a"/>
惜重言之夫涉世取位隨時屈伸兄之篤宻亦似太甚<lb/>
雖鑒僕疎誕遭尤招嫉是矣事有固然無足深慮機變<lb/>
權畧辨識籌計神鬼隠幽世豈有能出僕輩度内哉然<lb/>
不能兼得斯亦非慮之所及矣侃侃正議莊色峻嚴敦<lb/>
重風望不少假徇彼終何所為蝎螫哉得失有分非人<lb/>
能為煦煦和謹徒使渫惡恣嫚侮耳幸無為鑒之過茍<lb/>
未然者願有所復無惜<lb/>
　　擬謝交游書<hi>劉鳯</hi>
<pb n="KR4h0132_WYG_241-14b"/>
吾聞誠無不入義不自疑謂在委心當無復間乃今觀<lb/>
之事何大謬不然昔田光伏劒以成死士之氣侯嬴自<lb/>
刎以奉公子之事夫殉身何易知人何難藉令髪不指<lb/>
於冠上眦不裂於壁下豈不終受嗤於燕魏哉今申以<lb/>
國士定以石交利徴毫末釁成丘山是使輕生者銜悔<lb/>
而論交者泚顔也願君其熟察之昔夷戎如魯解衣而<lb/>
僵紀公善藝剜肉而泣是以華元不憾於御者司城舎<lb/>
怨於從亡知不可以隘已遂怒也故願君之毋忘後門<lb/>
<pb n="KR4h0132_WYG_241-15a"/>
之不肖而先衛人之末行使羊斟子韋復有靦於千載<lb/>
吾聞樗里貿首公仲腐心事一至此私為痛之願君之<lb/>
深計無自蔽焉語有之曰怨不在小恵不在大期於時<lb/>
與不時而已矣故越王凴軾而武士奮矜荆君拊循而<lb/>
三軍挾纊夫蟲象非作氣之資虚辭無禦寒之備也所<lb/>
以成霸越服强晉者義激於感憤利借於嘘嫗也是以<lb/>
焦忻水斷蛟蜺而意折於要離田開力格虎兕而命殞<lb/>
於樽俎何則誠有以中之也甘茂去秦道遇蘇氏而二<lb/>
<pb n="KR4h0132_WYG_241-15b"/>
國迎之以上卿公叔為將戰勝韓趙而君賜吳起田二十<lb/>
萬何則利謂有所不可忘功謂有所不可居二子誠明<lb/>
於計審於事豈背利而飾讓哉故同利者争而分功者<lb/>
在後也同美者嫉而後來者居上也昔召忽任子以圖<lb/>
難鮑叔奉令而出傳夷吾重生以全國此三人者猶鼎<lb/>
足之並立懷霸王之明畧信執巳之獨道故異行而相<lb/>
濟也是以成安君身刺於泜水之上孫臏名顯於走魏<lb/>
之師彼其初私相慕以死因嫌妬之跡重相夷之禍雖<lb/>
<pb n="KR4h0132_WYG_241-16a"/>
攜手而游不旋踵而敗故東郭一言而西門忘其榮辱<lb/>
干木偃蹇而穆侯締以素交此其人者豈以名位為軒<lb/>
輊富厚為媒梯而相與乎尋丈之問哉閎廓深逺邈然<lb/>
自得志意之孚不見其際夫何有於讒慝之人哉故賢<lb/>
者潔行以振疑智者究理而長慮昔申胥流惑於宰嚭<lb/>
子産不全於鄧析夫處二子之間異者不得而强同危<lb/>
者不得而茍免何則心怵於兩端而勢迫於侵殆也蘇<lb/>
秦將合從於六國召張儀而激之使西入秦甘氏將收<lb/>
<pb n="KR4h0132_WYG_241-16b"/>
地於宜陽使向夀而返之使重要其主此挾傾狡之變<lb/>
慮因間以執讒口由置搆之爭事而固結以强主心卒<lb/>
之形反而勢禁萌寢而患銷故智軋者相示以色季子<lb/>
之使張儀所以侮而易之是矣交踈者明誓以信甘茂<lb/>
之於息壤所以無攻其後是矣今夫二子之明而申反<lb/>
覆之計恐開塞之途未容濡足決蟠之恥禍理屬然豈<lb/>
及其身而能止之哉是以君子敦道後黄歇之聽而不<lb/>
恱瞿氏之賔申如蘭之契收比徳之好不貽玷於充詘<lb/>
<pb n="KR4h0132_WYG_241-17a"/>
何則為益無厭也夫甯戚嚄唶為仲父之舌鄭僑一言<lb/>
而見然明之心何則匡政平俗小稱而逺謀同底於濟<lb/>
不可以䛕行合也至夫佞巧凌誶駕說以游而不相見<lb/>
情便辟諈諉怯疑並騖以逞其捷術傾而氣制自以為<lb/>
辨智㣲才滑稽無戾是以陽虎樹人於魯亡未出境而<lb/>
襲逐拘執之矣董叔繫援於范氏求以自託而紡於庭<lb/>
槐今之為交誠能破胸臆出腸腎厲苦口進逆耳効懇<lb/>
款抒切直終與之竭盡無愛於情則左桃可使餒死而<lb/>
<pb n="KR4h0132_WYG_241-17b"/>
不辭荀伯可使觸刃而無悔何况作色於簞食之㣲睚<lb/>
眦於盃酒之間乎然則虞卿捐印於魏齊祁奚無徳於<lb/>
叔向又何足為道哉且吾聞士不虚附名不虚立譊然<lb/>
其口櫝鼠璞以十襲混魚目於照乘莫不望而珥之者<lb/>
何則鮫人恥而周客走也首山之銅若耶之錫而為萬<lb/>
世寳者以陶冶礱錯而出其精光也故士屈於不知已<lb/>
而伸於知巳者妄意希冀則燕石珷玞祇開罪於子春<lb/>
俯就鎔範則朽柲腐㮿風胡薛燭方接踵而翺翔耳今<lb/>
<pb n="KR4h0132_WYG_241-18a"/>
夫閭巷之雄布衣之傑挾王公之權怙青雲之勢仇景<lb/>
雲叔佗羽公子賔客從横游揚為譽人慕其聲轉相傾<lb/>
動是使恬退揖讓之士不得雍容髙步雖欲責善忠告<lb/>
必將效拉脅折齒於范雎說難孤憤於韓子而未有能<lb/>
逥視改聽革心易慮者矣是以君子盛飾潔廉常獨逺<lb/>
出於名譽之外而不牽於流俗之蕪穢以自疏擢乎泥<lb/>
淖之中故迫窮而相拯恤無社號呼於叔展患害而重<lb/>
除怨楚子劒及於窒皇許人而不訖於威解揚死言於<lb/>
<pb n="KR4h0132_WYG_241-18b"/>
無霣居平顧以庇私范宣朝夕於訾祐臨利而能推引<lb/>
文子不奸位而受名相先以含垢則疾驅而分謗桓子<lb/>
離閔而不疾則指楹以平憾季孫故曰君子淡以成小<lb/>
人甘以壊何則以其思游於霄雿之野而并包於區域<lb/>
之外獨開曠蕩之觀也今壅優愛孺子之見沉容恱側<lb/>
媚之習居同閈而猶倨視長者易嚴重而驕色使貞介<lb/>
之士與柔佞比肩此原憲所以謝於端木子方所以肆<lb/>
於魏擊寧忿於世而孤游也吾聞疚於利者毁其信傷<lb/>
<pb n="KR4h0132_WYG_241-19a"/>
於行者危其身公孫不謀於同乘而師以敵撓燕人涕<lb/>
泣於丘隴而言以譎效子木背信於齊盟而躬以逢殆<lb/>
駟帶無質於要誓而世以不逮今使篤厚履素之士捨<lb/>
其馨烈之性甘於腥腐之逐瞙䎽於勢貴誘奪於名途<lb/>
顛蹶望拜以争鼠肝蟲臂之獲而自伏於糞壤之下則<lb/>
士有鬄剃巾幗婦飾而逃焉耳安有張目出氣而猶强<lb/>
顔對朋友者哉<lb/>
　　與戚元戎<hi>李攀龍</hi>
<pb n="KR4h0132_WYG_241-19b"/>
有味乎公之言兵雖稍增而計日可罷者過之財雖暫<lb/>
益而他日所省者倍焉其猷亦何壯哉至謂將官廢習<lb/>
技而教流黄鉸造之巧以為竒貨中動貴人逺事漠北<lb/>
又何痛時弊如此其切也然則天下注意我公而聖天<lb/>
子倚重之者當奈何無已則所謂寧置其身於鑠金銷<lb/>
骨之鄉不枉其道以求恱以求事立云爾斯大忠之定<lb/>
誼矣我公既在久之將習服則自求練卒卒習善則自<lb/>
求利器况志存報主者多其人之為可恃也防秋别議<lb/>
<pb n="KR4h0132_WYG_241-20a"/>
已有成命是又我公之揚韜敷畧之時也邊陲甚幸里<lb/>
閈寵光在此舉矣<lb/>
　　報劉都督<hi>李攀龍</hi>
始劉將軍之名滿天下不佞願見其人者十年於此矣<lb/>
未嘗不私竊念之挾百戰百勝之功者不免自暴其才<lb/>
而中一朝無辜之謗者不免輒挫其志賢者猶難之也<lb/>
乃不佞以攝海之役執事者儼然辱而臨焉獲承顔色<lb/>
傾盖如故先施自致不鄙下交由衷之誼披瀝唯謹有<lb/>
<pb n="KR4h0132_WYG_241-20b"/>
孔明集思廣益之風而忼慨以之即過意延款使不佞<lb/>
繾綣重别緬縷舟中不自知其盡境恍然自失如目前<lb/>
者勿論也不佞既東陌落恬然秋毫不犯登塲大閱復<lb/>
覩紀律森嚴士氣踊躍技藝精真可蹈水火艨艟便捷<lb/>
投枚記里槳舵之利折旋如飛礟石四興波濤響應削<lb/>
梯樹檄示疑設伏所徴叙瀘弁旄之步閩粤善游之徒<lb/>
三河挽强之騎輩相扼捥唯敵是求乃日椎牛行犒而<lb/>
帷幄自愛也可暴豈其才可挫豈其志乎天既以虎臣<lb/>
<pb n="KR4h0132_WYG_241-21a"/>
託執事乆矣然猶且有激乎宦成之後者動其所必奮<lb/>
堅其所必立云爾大忠完節愈困愈厲而劉將軍之名<lb/>
愈振矣不佞何能賛一辭即有問焉攝海之役不佞所<lb/>
以身覿其美者如此庶取信狂夫以備稱述耳於甚盛<lb/>
徳則奚補焉<lb/>
　　報劉一丈<hi>宗臣</hi>
數千里外得長者時賜一書以慰長想即亦甚幸矣何<lb/>
至更辱饋遺則不才益將何以報焉書中情意甚殷即<lb/>
<pb n="KR4h0132_WYG_241-21b"/>
長者之不忘老父知老父之念長者深也至以上下相<lb/>
孚才徳稱位語不才則不才有深感焉夫才徳不稱固<lb/>
自知之矣至於不孚之病則尤不才為甚且今之世所<lb/>
謂孚者何哉日夕策馬候權者之門門者拒不入則甘<lb/>
言媚詞作婦人狀袖金以私之即門者持刺入而主者<lb/>
又不即出見立廏中僕馬之間惡氣襲衣裾即饑寒毒<lb/>
熱不可忍不去也抵暮則前所受贈金者出報客曰相<lb/>
公倦謝客矣客請明日來即明日又不敢不來夜披衣<lb/>
<pb n="KR4h0132_WYG_241-22a"/>
坐聞雞鳴即起盥櫛走馬扺門門者怒曰為誰則曰昨<lb/>
日之客來則又怒曰何客之勤也豈有相公此時出見<lb/>
客乎客心恥之强忍而與言曰亡奈何矣姑容我入門<lb/>
者又得所贈金則起而入之又立向所立廏中幸主者<lb/>
出南面召見則驚走匍匐階下主者曰進則再拜故遲<lb/>
不起起則上所上夀金主者故不受則固請主者故固<lb/>
不受則又固請然後命吏内之則又再拜又故遲不起<lb/>
起則五六揖始出出揖門者曰官人幸顧我他日來幸<lb/>
<pb n="KR4h0132_WYG_241-22b"/>
亡阻我也門者答揖大喜奔出馬上遇所交識即揚鞭<lb/>
語曰適自相公家來相公厚我厚我且虚言狀即所交<lb/>
識亦心畏相公厚之矣相公又稍稍語人曰某也賢某<lb/>
也賢聞者亦心計交賛之此世所謂上下相孚也長者<lb/>
謂僕能之乎前所謂權門者自歳時伏臘一刺之外即<lb/>
經年不往也間道經其門則亦掩耳閉目躍馬疾走過<lb/>
之若有所追逐者斯則僕之褊哉以此常不見恱於長<lb/>
吏僕則愈益不顧也每大言曰人生有命吾惟守分爾<lb/>
<pb n="KR4h0132_WYG_241-23a"/>
矣長者聞此得無厭其為迂乎鄉園多故不能不動客<lb/>
子之愁至於長者之抱才而困則又令我愴然有感天<lb/>
之與先生者甚厚亡論長者不欲輕棄之即天意亦不<lb/>
欲長者之輕棄之也幸寧心哉<lb/>
　　答殷無美書<hi>王世貞</hi>
昨承足下見示君典學士書知不以不肖而棄之且許<lb/>
春時垂訪海上甚感足下道君典新築所謂伊人宛在<lb/>
水中央令人洒然如夢醒記僕副山東憲時故吳中丞<lb/>
<pb n="KR4h0132_WYG_241-23b"/>
峻伯為學憲嘗與諸賢酒間戲言志峻伯謂官轍不必<lb/>
中土即滇蜀閩廣須盡厯之飽其山川風物最後亦須<lb/>
坐尚書省狎尺一乃告老耳僕謂鄙願不及此願得二<lb/>
頃陂四圍列植梧竹垂楊芙蓉之屬陂中養魚數千頭<lb/>
中搆一島築髙閣三間其下左室貯書及金石古文右<lb/>
室盡貯美酒傍一小室具茶竈灊釜兼畜小鮭脯𤓰菜<lb/>
閣上一榻兩几讀書小倦即呼酒數行醉輒假息島傍<lb/>
維兩蜻蜓艇客有問竒善觴咏者以一艇載之來一艇<lb/>
<pb n="KR4h0132_WYG_241-24a"/>
網魚佐酒不問朝夕飲倦則相對隠几興盡便復載去<lb/>
若俗客見撓者雖呌呼竟日了不酧應以此終身足矣<lb/>
峻伯問誰可當俗客僕謂坐尚書省狎尺一者公即是<lb/>
也衆大噱笑而罷峻伯謝貴州節歸病死竟不得如願<lb/>
而僕幸有園林山池之屬然在城市中自貴游以至田<lb/>
父野老皆得狎之不能拒也不意君典一詣便爾苐聞<lb/>
其垂槖恐不能究僕語中境且朝望甫殷寧容於東山<lb/>
坐嘯耶<lb/>
<pb n="KR4h0132_WYG_241-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷二百四十五</head> <lb/>
    <p>
<pb n="KR4h0132_WYG_245-1a"/>
欽定四庫全書<lb/>
　文章辨體彚選卷二百四十五<lb/>
　　　　　　　　　　　　明　賀復徴　編<lb/>
書四十一<lb/>
　　與舒司冦<hi>明湯顯祖</hi>
吾鄉在昔明德未乏邇向闒軟明公晶晶雄雄殆欲爲<lb/>
後生所仰接手書諷以方壯冝近老成人今滿朝鬭氣<lb/>
者多惡少今幸以爲戒無與親受教無量竊觀先師有<lb/>
<pb n="KR4h0132_WYG_245-1b"/>
戒壯在鬭而衰在得蓋血氣有餘冝受以不足不足又<lb/>
冝受之以有餘自消息自補引亦觀其生進退之義也<lb/>
如此然後可以觀民諸言者誠好事中多少壯蓋少壯<lb/>
多下位與物論近與老成更歴之論遠相與黨遊而執<lb/>
政之遊絶故其氣英既不習於事又不通於執政之情<lb/>
名位輕而日月長去就不至深䕶或以此自喜議隨意<lb/>
生風以羽成鬬誠有之未足爲定也而諸老大臣又多<lb/>
不喜與少年郎吏有風性者遊物論既寡所得又進而<lb/>
<pb n="KR4h0132_WYG_245-2a"/>
與執政親熟其恩禮宴笑因知其所難物盈而慮周中<lb/>
多眷礙如井汲且收不復念瓶羸也故傾朝中尊卑老<lb/>
壯交口相惡莫甚此一二年餘人各有心明公以諸言<lb/>
事者多惡少正恐諸言事者聞之又未肯以諸大臣爲<lb/>
善老耳以不佞當之與其開而兩傷不如交而兩成諸<lb/>
少年宜上遊於諸老領所宦學時觀而勿語以深厚其<lb/>
器而湏厥成諸老亦宜稍進諸年少好事者挹其盛氣<lb/>
以自壯自補無爲執政者所柔因以益知外事蓋不佞<lb/>
<pb n="KR4h0132_WYG_245-2b"/>
竊唯以血氣損益相補之宜年少之資於老成人猶老<lb/>
成人之資年少鬭在不得得在不鬭二也交而用之以<lb/>
二爲一蓋朝家以鬭啓壯者之用而壯者故自以不鬭<lb/>
資衰者之用朝家以得懸衰者之用衰者又能以不得<lb/>
資壯者之用而後知老與壯交相成也唯血氣未定好<lb/>
色之遊老成人正無所資之耳如聞更有所近夫亦知好<lb/>
鬭之禍烈於好色正不知好得之譏深於好鬭耳不佞<lb/>
言若反然衛公九十餘求戒卿士自稱小子未知臧否<lb/>
<pb n="KR4h0132_WYG_245-3a"/>
誰投以桃報之以李區區有云感於睿聖報李之誼知<lb/>
門下不爲謔言撫手一笑<lb/>
　　與司吏部<hi>湯顯祖</hi>
僕宵貌綽約秉意疏質得幸門下最久徼榮至深去八<lb/>
月中秋奏下覆更與奉陵祠甚幸惠也都下獲夕以旁<lb/>
避客有所留言喜兹歲天下復得明選君竊不自疏外<lb/>
宿意得陳仕宦固爭濃淡之路矣置之淡則無色與貴<lb/>
人親易媒遠則難致故南郎者仕人所謂遲逥厭怠之<lb/>
<pb n="KR4h0132_WYG_245-3b"/>
者也鳯乗於風龍乗於雲仕宦乗於時聖賢亦若而人<lb/>
耳向長安而笑僕豈惡風雲之壯㨗哉知門下有意留<lb/>
僕内徴也雖然僕有私願而特不願去南僕之有南如<lb/>
魚之有水精氣之有垠宅也斷不可北者有五父母與<lb/>
子異息分身絲忽懸慮縱以受事乏其温凊何得更忍<lb/>
濶離疏隔聞問乎南都去家水行風利可五日所家大<lb/>
人不遠一來至月一相聞也北則違絶常百餘日子不<lb/>
知父母一也僕亡婦二年矣遺息阿蘧八齡阿耆六周<lb/>
<pb n="KR4h0132_WYG_245-4a"/>
耳推燥分甘用父代母至今兩兒尚枕藉懐腕行則牽<lb/>
人衣帶引凉避風衣食加損視病汗下非僕不可在北<lb/>
鞅掌何能視兒二也僕縱北徙正可得六品郎歳食錢<lb/>
可四萬而所僦門室兩進雜糴疏<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>買水上而食一馬<lb/>
二𨽻費已不下七萬錢人客過餉十三酬折裁足家累<lb/>
衣物歲時伏臘耳其餘經紀不能無求南郎多宫舎人<lb/>
從酒米家來三也僕素羸裁過時不得食卧輒病惙數<lb/>
日每自親擇藥常嘆曰神農於人有功一得其食二得<lb/>
<pb n="KR4h0132_WYG_245-4b"/>
其藥徙北則朝請謝謁常盡辰午失食道地精藥多不<lb/>
至北取假頻數大吏所惡且曹事沓廹寧當舒枕卧邪<lb/>
四也又南北地性暑雨寒風清汚既别飛蟲之屬各有<lb/>
所多南暑可就隂息雨適斷客爲趣耳吏於北者雖有<lb/>
盲風灰人之面糞人之齒猶將扶馬揚呼而造也乃至<lb/>
寒時冰厚六尺雪高三丈明星以朝鼓絶而進折風洞<lb/>
門噫鳴却立沉隂凌競瘁灑中骨餐煤食炕爍經銷液<lb/>
又弱不受穢行見通都道頭不清毎爲昡頓春深溝發<lb/>
<pb n="KR4h0132_WYG_245-5a"/>
尤甚遂有游光赤疫流行瘇首不避頑俊是生青蠅常<lb/>
白日萬口橫飛集前意不可忍舊都清麗娯人獨夜苦<lb/>
蚉音妨人眠卧至於垂𤣥幙燧青煙未嘗不杳然而去<lb/>
也土風有冝五也凡此五者初非迂遠竒怪強有推持<lb/>
凡在通懐所宜竝了况夫邇中軸者不必盡人之才遊<lb/>
閑外者未足定人之短長安道上大有其人無假於僕<lb/>
此直可爲知者道也夫銓人者上體其性下刌其情恐<lb/>
門下牽於眷故未果前諾故復有所云倘得泛散南郎<lb/>
<pb n="KR4h0132_WYG_245-5b"/>
依秣陵佳氣與通人秀生相與徴酒課詩滿捧而出豈<lb/>
失坐嘯畫諾耶語不云乎斐然成章人各有章偃仰澹<lb/>
淡歴落隠映者此亦鄙人之章也惟明公哀憐成其狂<lb/>
斐<lb/>
　　答王澹生<hi>湯顯祖</hi>
弟少年無識嘗與友人論文以爲漢宋文章各極其趣<lb/>
者非可易而學也學宋文不成不失類鶩學漢文不成<lb/>
不止不成虎也因於敝鄉帥膳郎舍論李獻吉於厯城<lb/>
<pb n="KR4h0132_WYG_245-6a"/>
趙儀郎舎論李于鱗於金壇鄧孺孝館中論元美各標<lb/>
其文賦中用事出處及増减漢史唐詩字面處見此道<lb/>
神情聲色已盡於昔人今人更無可雄妙者稱能而已<lb/>
然此其大致未能深論文心之一二而已有傳於司冦<lb/>
公之座者公微笑曰隨之湯生標塗吾文他日有塗湯<lb/>
生文者弟聞之憮然曰王公達人吾愧之矣而當其時<lb/>
門下於弟則有所謂心與而目成者人誰無情而忍不<lb/>
報施乎客曰呉士文而吾鄉質文常有餘質常不足以<lb/>
<pb n="KR4h0132_WYG_245-6b"/>
不足交有餘辨給固不能相當精微亦不能相致無所<lb/>
相益有以相損因自引避不敢再謁尚書之門一參公<lb/>
子之席其風性然也又時知公子之意雅在氣節不在<lb/>
文章文章已矣而竊觀其時所號氣節諸君者弟亦未<lb/>
敢深附易不云乎定其交而後求平其心而後語安其<lb/>
身而後動不然莫益之或擊之矣迨其擊之也而悔其<lb/>
交容有及乎且門下人地才美固與弟江外枯槁之士<lb/>
去就不同何也今之執政者非異人固門下之父行也<lb/>
<pb n="KR4h0132_WYG_245-7a"/>
執政尚將擇疎鄙有才之士而近之况如通家之子也<lb/>
才而好遠之豈人情乎夫以門下之才且親尚負意氣<lb/>
不肯自近其疎鄙有才之士負意氣者固益以遠矣然<lb/>
則肯自近於執政執政因而近之者其人又多非負意<lb/>
氣而才者彼其時政公論安得不兩而執政者之無所<lb/>
遠聞殆非疎鄙寒士之過皆通家戚里子弟高者引嫌<lb/>
卑者暱附無有與言之過也以愚計之門下幸及此時<lb/>
強起除一間署郎得從容間見言事執政有當驩然承<lb/>
<pb n="KR4h0132_WYG_245-7b"/>
之誤則愁然而獻疑入則盡規出不以語人此亦事父<lb/>
執者禮然而因以隂就天下之大計亦不可謂非名節<lb/>
事也且執政所以不受言事者以爲此毁人以自爲名<lb/>
莫愛已也若門下以戚里晩進而規隨其間又自匿不<lb/>
奪其名執政必以爲愛已而不聽其言者非人情也然<lb/>
惟門下可以就此正以門下有美才而負意氣執政所<lb/>
重重之而不親此必門下負其人地才美不思以用之<lb/>
或意他有所在先其疑形如此而言不聽交不成此如<lb/>
<pb n="KR4h0132_WYG_245-8a"/>
學漢文者譏學宋文者皆未有以極其趣不足相短長<lb/>
也偶感門下推引過至及欲移病塞門似傷於憝世故<lb/>
不惜亹亹言之以門下昔日之心與而目成庶有當於<lb/>
斯言也<lb/>
　　答凌初成<hi>湯顯祖</hi>
不佞生非呉越通智意短陋加以舉業之耗道學之牽<lb/>
不得一意橫絶流暢於文賦律吕之事獨以單慧涉獵<lb/>
妄意誦計操作層積有窺如暗中索路闖入堂序忽然<lb/>
<pb n="KR4h0132_WYG_245-8b"/>
霤光得自轉折始知上自葛天下至前元皆是歌曲曲<lb/>
者句字轉聲而已葛天短而前元長時勢使然總之偶<lb/>
方竒圓節數隨異四六之言二字而節五言三七言四<lb/>
歌詩者自然而然乃至唱曲三言四言一字一節故爲<lb/>
緩音以舒上下長句使然而自然也獨想休文聲病浮<lb/>
切發乎曠聰伯琦四聲無入通乎朔響安詩填詞率履<lb/>
無越不佞少而習之衰而未融乃辱足下流賞重以大<lb/>
製五種緩隠濃淡大合家門至於才情爛熳陸離歎時<lb/>
<pb n="KR4h0132_WYG_245-9a"/>
道古可咲可悲定是名手不佞牡丹亭記大受吕王繩<lb/>
改竄云便呉歌不佞啞然笑曰昔有人嫌摩詰之冬景<lb/>
芭蕉割蕉加梅冬則冬矣然非王摩詰冬景也其中駘<lb/>
蕩摇曳轉在筆墨之外耳若夫北地之於文猶新都之<lb/>
於曲餘子何道哉<lb/>
　　答張夢澤<hi>湯顯祖</hi>
丈書來欲取弟長行文字以行弟平生學爲古人文字<lb/>
不滿百首要不足行於世其大致有五弟十七八歳時<lb/>
<pb n="KR4h0132_WYG_245-9b"/>
喜爲韻語已熟騷賦六朝之文然亦時爲舉子業所奪<lb/>
心散而不精鄉舉後乃工韻語三變而力窮詩賦外無<lb/>
追琢功不足行一也我朝文字宋學士而止方遜志已<lb/>
弱李夢陽而下至瑯琊氣力強弱巨細不同等贋文爾<lb/>
弟何人能爲其真不真不足行二也又其贋者名位頗<lb/>
顯而家通都要區卿相故家求文字者道便其文事闗<lb/>
國體得以冠玉欺人且多藏書纂割盈帙亦借以傳弟<lb/>
既名位沮落復往臨樊僻絶之路間求文字者多邨翁<lb/>
<pb n="KR4h0132_WYG_245-10a"/>
寒儒小墓銘時義序耳常自恨不得館閣典制著記餘<lb/>
皆小文因自頺廢不足行三也不得與於館閣大記常<lb/>
欲作子書自見復自循省必參極天人微窈世故物情<lb/>
變化無餘乃可精烱𢎞麗成一家言貧病早衰終不能<lb/>
爾時爲小文用以自嬉不足行四也元以前文字除名<lb/>
人外不可多見頗得天下郡縣志讀之其中文字不讓<lb/>
名人者<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>而是然皆湮沒無能爲名名亦命也如弟<lb/>
薄命韻語自謂積精焦志行未可知韻語行無容兼取<lb/>
<pb n="KR4h0132_WYG_245-10b"/>
不行則故命也故時有小文輒不自惜多隨手散去在<lb/>
者固不足行五也嗟夫夢澤僕非衰病尚思立言兹已<lb/>
矣微君知而好我誰令言之誰爲聽之極知知愛無能<lb/>
爲報喟然長歎而已<lb/>
　　答李乃始<hi>湯顯祖</hi>
僕年未及致仕而世棄已久平生志意當遂湮㓕無餘<lb/>
獨丈每見有暱僕之色毎聞有賞僕之音僕萬有一中<lb/>
不無私念秋柏之實枯落爲陳偶有異人過而餂之曰<lb/>
<pb n="KR4h0132_WYG_245-11a"/>
此不死之餌也則必有採而蓄之以傳其人者而自度<lb/>
清羸恐一旦爲秋柏之實不能不倚丈爲異人也獨自<lb/>
循省爲文無可不朽者漢魏六朝李唐數名家能不朽<lb/>
者亦或詩賦而已僕於詩賦中所謂萬有一當爲丈不<lb/>
朽者過而異之文章不得秉朝家經制彛常之盛道㫖<lb/>
不爲三氏原委所盡復何所厝言而言不朽僕極知俗<lb/>
情之文必朽而時官時人輒干之不置有無可如何者<lb/>
偶而爲之實未嘗數受朽人之請爲朽文也然思之亦<lb/>
<pb n="KR4h0132_WYG_245-11b"/>
無復能不朽者北來人才未有聽睹才識如丈年纔不<lb/>
惑庶其圖之僕觀館閣之文大是以文懿德第稍有規<lb/>
局不能盡其才久而才亦盡矣然令作者能如國初宋<lb/>
龍門極其時經制彛常之盛後此者亦莫能如其文也<lb/>
習而鬯之道宏以遠誠知且朽猶欲逾於莫之示而無<lb/>
所聞者<lb/>
　<lb/>
　文章辨體彚選巻二百四十五<lb/>
</p>
<p>
</p>
  </div>
</body>
</text>
</TEI>
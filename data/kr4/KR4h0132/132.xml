<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百三十二</head> <lb/>
    <p>
<pb n="KR4h0132_WYG_132-1a"/>
欽定四庫全書<lb/>
　文章辨體彚選卷一百三十二<lb/>
　　　　　　　　　　　　明　賀復徴　編<lb/>
表八<lb/>
　　為齊明皇帝讓宣城郡公第一表<hi>梁任昉</hi>
臣鸞言被臺司召以臣為侍中中書監驃騎大將軍開<lb/>
府儀同三司揚州刺史録尚書事封宣城郡開國公食<lb/>
邑三千户加兵五千人臣本庸才智力淺短太祖髙皇<lb/>
<pb n="KR4h0132_WYG_132-1b"/>
帝篤猶子之愛降家人之慈世祖武皇帝情等布衣寄<lb/>
深同氣武皇大漸實奉話言雖自見之明庸近所蔽愚<lb/>
夫一至偶識量已實不忍自固於綴衣之辰拒違於玉<lb/>
几之側遂荷顧托導揚末命雖嗣君棄常獲罪宣徳王<lb/>
室不造職臣之由何者親則東牟任惟愽陸徒懷子孟<lb/>
社稷之對何救昌邑争臣之譏四海之議於何逃責且<lb/>
陵土未乾訓誓在耳家國之事一至於斯非臣之尤誰<lb/>
任其咎將何以肅拜髙寢䖍奉武園悼心失圖泣血待<lb/>
<pb n="KR4h0132_WYG_132-2a"/>
旦寜容復徼榮於家恥宴安於國危驃騎上將之元勲<lb/>
神州儀刑之列岳尚書古稱司會中書實管王言且虚<lb/>
飾寵章委成禦侮臣知不愜物誰謂宜但命輕鴻毛責<lb/>
重山岳存殁同歸毁譽一貫辭一官不減身累増一職<lb/>
已黷朝經便當自同國體不為飾讓至於功均一匡賞<lb/>
同千室光宅近甸奄有全邦隕越為期不敢聞命亦願<lb/>
曲留降監即埀順許鉅平之懇誠彌固永昌之丹慊或<lb/>
申乃知君臣之道綽有餘裕茍曰易昭敢守難奪故可<lb/>
<pb n="KR4h0132_WYG_132-2b"/>
庶心𢎞議酌已親物者矣不勝荷懼屏營之誠謹附某<lb/>
官某甲奉表以聞<lb/>
　　為范尚書讓吏部封侯第一表<hi>任昉</hi>
臣雲言被尚書召以臣為散騎常侍吏部尚書封霄城<lb/>
縣開國侯食邑千户奉命震驚心顔無措中謝臣素門<lb/>
凡流輪翮無取進謝中庸退慚狂狷固嘗鑽厲求學而<lb/>
一經不治篆刻為文而三冬靡就負書燕魏空殫菽粟<lb/>
躡屩齊楚徒知貧賤既而分虎出守以囊被見嗤持斧<lb/>
<pb n="KR4h0132_WYG_132-3a"/>
作牧以薏苡興謗赭衣為虜見獄吏之尊除名為民知<lb/>
井臼之逸百年上夀既曰徒然如其誠悦亦以過半亂<lb/>
離斯瘼欲以安歸閉門荒郊再離寒暑兼以東皋數畆<lb/>
控帶朝夕闗外一區悵望鍾阜雖室無趙女而門多好<lb/>
事禄㣲賜金而歡同娯老折芰燔枯此焉自足陛下應<lb/>
期萬世接統千祀三千景附八百不謀臣釁等離心功<lb/>
慚同徳泥首在顔輿棺未毁締構草昧敢叨天功獄訟<lb/>
謳歌示同民志而隆器大名一朝總集顧已及躬何以<lb/>
<pb n="KR4h0132_WYG_132-3b"/>
臻此政當以接閈白水列宅舊豐忘捨講之尤存諸公<lb/>
之費俯拾青紫豈待明經臣雲中謝夫銓衡之重關諸<lb/>
隆替逺惟則哲在帝猶難漢魏以降逹識繼軌雅俗所<lb/>
歸唯稱許郭拔十得五尚曰比肩其餘得失未聞偶察<lb/>
童幼天機暫發固無足算在魏則毛玠公方居晉則山<lb/>
濤識量以臣况之一何遼落齊季陵遲官方淆亂鴻都<lb/>
不綱西園成市金章有盈笥之談華貂申不足之歎草<lb/>
創惟始義存改作恭已南面責成斯在豈宜妄加寵私<lb/>
<pb n="KR4h0132_WYG_132-4a"/>
以乏王事附蟬之飾空成寵章求之公私授受交失近<lb/>
世侯者功緒參差或足食闗中或成軍河内或制勝帷<lb/>
幄或門人加親或與時抑揚或隠若敵國或策定禁中<lb/>
或功成野戰或盛徳如卓茂或師道如桓榮四姓侍<lb/>
祠已無足紀五侯外戚且非舊章而臣之所附唯在恩<lb/>
澤既義異疇庸實榮乖儒者雖小人貪幸豈獨無心臣<lb/>
本自諸生家承素業門無富貴易農而仕乃祖𤣥平道<lb/>
風秀世爰在中興儀刑多士位裁元凱任止牧伯髙祖<lb/>
<pb n="KR4h0132_WYG_132-4b"/>
少連夙秉髙尚所富者義所乏者時薄宦東朝謝病下<lb/>
邑先志不忘愚臣是庶且去歳冬初國學之老博士耳<lb/>
今兹首夏將亞冢司雖千秋之一日九遷荀爽之十旬<lb/>
逺至方之㣲臣未為速逹臣雖無識唯利是視至於虧<lb/>
名損實為國為身知其不可不敢妄冒陛下不棄管蒯<lb/>
愛同絲麻儻平生之言猶在聽覽宿心素志無復貳辭<lb/>
矜臣所乞恃迴寵命則彜章載穆㣲物知免臣今在假<lb/>
不容詣省不任荷懼之至謹奉表以聞<lb/>
<pb n="KR4h0132_WYG_132-5a"/>
　　為蕭揚州作薦士表<hi>任昉</hi>
臣王言臣聞求賢暫勞埀拱永逸方之疏壤取類導川<lb/>
伏惟陛下道隠旒纊信充符璽六飛同塵五讓髙世白<lb/>
駒空谷振鷺在庭猶懼隠鱗卜祝藏器屠保物色闗下<lb/>
委裘河上非取製於一狐諒求味於兼采而五聲倦響<lb/>
九工是詢寢議廟堂借聽輿皁臣位任隆重義兼家邦<lb/>
實欲使名實不違徼倖路絶勢門上品猶當格以清談<lb/>
英俊下僚不可限以位貌竊見祕書丞琅琊臣王暕年<lb/>
<pb n="KR4h0132_WYG_132-5b"/>
二十一字思晦七葉重光海内冠冕神清氣茂允廸中<lb/>
和叔寳理遣之談彦輔名教之樂故以暉映先逹領袖<lb/>
後進居無塵雜家有賜書辭賦清新屬言𤣥逺室邇人<lb/>
曠物疎道親養素丘園台階虚位庠序公朝萬夫傾望<lb/>
豈徒荀令可想李公不亡而已哉前晉安郡侯官令東<lb/>
海王僧儒年三十五理尚棲約思致恬敏既筆耕為養<lb/>
亦傭書成學至乃集螢映雪編蒲緝栁先言往行人物<lb/>
雅俗甘泉遺儀南宫故事畫地成圖抵掌可述豈直鼮<lb/>
<pb n="KR4h0132_WYG_132-6a"/>
鼠有必對之辯竹書無落簡之謬暕坐鎮雅俗𢎞益已<lb/>
多僧儒訪對不休質疑斯在並東序之秘寳瑚璉之茂<lb/>
器誠言以人廢而才實世資臨表悚戰猶懼未允不任<lb/>
下情<lb/>
　　為褚諮議蓁讓代兄襲封表<hi>任昉</hi>
臣蓁言昨被司徒符仰稱詔㫖許臣兄賁所請以臣襲<lb/>
封南康郡公臣門籍勲䕃光錫土宇臣賁世載承家允<lb/>
膺長徳而深鑒止足脱屣千乘遂乃逺謬推恩近萃庸<lb/>
<pb n="KR4h0132_WYG_132-6b"/>
薄能以國讓𢎞義有歸匹夫難奪守以無貳昔武始廹<lb/>
家臣之策陵陽感鮑生之言張以誠請丁為理屈且先<lb/>
臣以大宗絶緒命臣出纂傍統禀承在昔理絶終天永<lb/>
惟情事觸目崩隕若使賁髙延陵之風臣忘子臧之節<lb/>
是廢徳舉豈曰能賢陛下察其丹<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>特賜停絶不然投<lb/>
身草澤苟遂愚誠耳不任丹慊之至謹詣闕拜表以聞<lb/>
臣誠惶誠恐<lb/>
　　為范始興作求立太宰碑表<hi>任昉</hi>
<pb n="KR4h0132_WYG_132-7a"/>
臣雲言原夫存樹風猷没著徽烈既絶故老之口必資<lb/>
不刋之書而藏諸名山則陵谷遷貿府之延閣則青編<lb/>
落簡然則配天之迹存乎泗水之上素王之道紀於沂<lb/>
川之側繇是崇師之義擬迹於西河尊主之情致之於<lb/>
堯禹故精廬妄啟必窮鐫勒之盛君長一城亦盡刋刻<lb/>
之美况乎甄陶周召孕育伊顔故太宰竟陵文宣王臣<lb/>
某與存與亡則義形社稷嚴天配帝則周公其人體國<lb/>
端朝出藩入守進思必告之道退無茍利之専五教以<lb/>
<pb n="KR4h0132_WYG_132-7b"/>
倫百揆時序若夫一言一行盛徳之風琴書藝業述作<lb/>
之茂道非兼濟事止樂善亦無得而稱焉人之云亡忽<lb/>
移嵗序䲭鴞東徙松檟成行六府臣僚三藩士女人畜<lb/>
油素家懐鉛筆瞻彼景山徒然望慕昔晉氏初禁立碑<lb/>
魏舒之亡亦從班列而阮略既泯故首冒嚴科為之者<lb/>
竟免刑戮置之者反䝉嘉歎至於道被如仁功叅㣲管<lb/>
本宜在常均之外故太宰淵丞相嶷親賢並軌即為成<lb/>
規乞依二公前例賜許刋立寜容使長想九原樵蘇罔<lb/>
<pb n="KR4h0132_WYG_132-8a"/>
失其禁駐蹕長陵輶軒不知所適臣里閭孤賤才無可<lb/>
甄值齊網之𢎞弛賓客之禁策名委質忽焉二紀慮先<lb/>
犬馬厚恩不答而弊帷毁蓋未蓐螻蟻珠襦玉匣遽飾<lb/>
幽泉陛下𢎞奬名教不隔㣲物使臣得駿奔南浦長號<lb/>
北陵既曲逢前施實仰覬後澤儻驗杜預山頂之言庶<lb/>
存馬駿必拜之感臨表悲愳言不自宣<lb/>
　　求為劉瓛立館表<hi>任昉</hi>
昔在魏中爰及晉始書貴虚𤣥人悦陶縱瑚璉廢泗上<lb/>
<pb n="KR4h0132_WYG_132-8b"/>
之容樽爼恣林下之適春干秋羽委曠而弗陳西序東<lb/>
膠寂寥而誰仰所以金雞忘曉玉羊失馭神器毁於獯<lb/>
戎寳厯遷於于越豈不悲歟劉瓛澡身浴徳修行明經<lb/>
賤珪璧於光隂竟松筠於歳晩貧不隕穫其心窮不二<lb/>
三其操而困無居止浮寓親㳺垣棟傾替窐衢墊側有<lb/>
朋自逺無用棲憑皆負笈擔簦櫛風沐露瓛之器學無<lb/>
謝前修輒欲與之周旋開館招屈臣第西偏官有閒地<lb/>
北拒晉山南望通邑雖曰人境實少浮喧廣輪裁盈數<lb/>
<pb n="KR4h0132_WYG_132-9a"/>
畆布以施立黌塾薄藝桑麻麄創茨宇<lb/>
　　建平王讓右將軍荆州刺史表<hi>江淹</hi>
茂寵迺臨炫奪彜典廵恩鏡飾攪情震慮中謝臣聞該<lb/>
秩詔序匪賢莫能孚其職端維裂陜非功無或濫其選<lb/>
所以輪鞅國典締結民紐五威咸平四精式訓者也臣<lb/>
踐行迷方試業敝緒徒以綴采宗莩承渥帝席執圭戴<lb/>
筆亟荷出内至乃曵組河縣蔑馴羽之化鳴環京轂謝<lb/>
擇鱗之政聲績兩無風化雙缺而龜鈕未剔璽書頻降<lb/>
<pb n="KR4h0132_WYG_132-9b"/>
復改册湘區分瑞衡服竟無賈琮交部之亷終乏郭伋<lb/>
并壤之信固以誼沓民明湫隘身諷不悟皇靈再煇河<lb/>
海重渥遂踰恒采妄賁異等荆門務要方城任績水交<lb/>
沅灃山通岷峨襟帶百縣縈抱七州上徳懋勛尠居斯<lb/>
地寧臣膠固所宜膺荷是以燋薄魂色驚廹心影謹刷睿<lb/>
情置露弱志伏願陛下停旒弛琪暫炤瑣曲則鑄才式<lb/>
𢎞練物惟逺王度既清䝉識以泰不勝慙懅屏營之情<lb/>
　　蕭驃騎後謝被侍中慰勞表<hi>江淹</hi>
<pb n="KR4h0132_WYG_132-10a"/>
臣某言即日侍中秘書監臣戢至奉宣詔㫖慰勞便受<lb/>
轂中帷練甲外壘旍麾蔽景輿徒競氣人懷秋嚴士蓄<lb/>
霜斷晦魂已掩氛竪未縣稽鉞竚威寢興震慨今王人<lb/>
臨郊皇華降庭輝耀望實將激威武戴鶡之夫迎光蹀<lb/>
恩投石之師攀炤竦惠楚纊越醪方兹慚潤臣忝屬閫<lb/>
私彌抱渥洽不任下情<lb/>
　　蕭被尚書敦勸重讓表<hi>江淹</hi>
臣公言臣五寫丹翹宜䝉凝炤一降王人遂無蠲察復<lb/>
<pb n="KR4h0132_WYG_132-10b"/>
遣尚書臣岱兼侍中臣奐等奉宣慈靈重賜勉誨鏡伏<lb/>
迴環憫黙失圖心魄交懅淵谷匪譬臣自初被詔迄於<lb/>
今時載慚載疑以悚以厲豈非深愳鴻典永憂末躬故<lb/>
琴瑟徒鳴不傳廣樂之響燈燼空舉焉續經星之耀何<lb/>
則卓乎小者不足以任大守於蔽者不可以語通臣器<lb/>
乏淵源識暗機務倫濟夷險每憑璿厯之逺龕折氛蜺<lb/>
輒資羣才之效臣寜有採竒鑒隠之能綱國提民之功<lb/>
乎不謂過延渥洽謬攀河漢榮宗蒀葐寵華暐映藉聲<lb/>
<pb n="KR4h0132_WYG_132-11a"/>
探議共知其幸况傅保之崇殷周特貴牧司之寄魏晉<lb/>
稱重上昭妙徳次擬英勛有踰兹序尠不紊裂今陛下<lb/>
方闢金門之聽調繡扆之政何得去禮廢雅近於臣始<lb/>
既亡前章孰表後世臣才孤位峻待罪亡日矣情哀理<lb/>
感事盡於斯伏願一運天景㣲見藿心則物不逃形臣<lb/>
何恨焉不勝焦憂狼狽之至<lb/>
　　為栁世隆讓封公表<hi>沈約</hi>
臣聞懸旌玉塞貳師尚黜其功伐鼓炎州伏波猶懼其<lb/>
<pb n="KR4h0132_WYG_132-11b"/>
賞徒以兼委之施或難固辭抽心之情必無雙奪是故<lb/>
俛容青閣願還慈於裂壤竊歩丹墀希収寵於開賦昔<lb/>
竄命窮雉難廹勢孤沈板未難負户非切及顧温凊之<lb/>
館懼結尊慈之懷累葉喁喁舉門惴惴臣事逼君親理<lb/>
非外奬實賴朝謩謹肅宰略遐震奔鯨外剿臣何力焉<lb/>
幸得扶老攜幼重出幽堵還軸歸驂再踐鄉路豈可資<lb/>
國眚以邀其功因衆功而饗其報遂使甘霜受電之心<lb/>
有同於飾請皎日大河之志匪殊於貌謁<lb/>
<pb n="KR4h0132_WYG_132-12a"/>
　　讓僕射表<hi>沈約</hi>
臣聞役壯休老上典所優晨行暮息事身恒分若夫𤣥<lb/>
黃未已非秋駕之衛筋力為用豈强飯之時養老杖鄉<lb/>
抑推前典服戎告謝親學匪任宿肉極其虚憊嵗制防<lb/>
其不辜實所以蠲假衰疾収屏淪暮<lb/>
　　為韋雍州致仕表<hi>王僧孺</hi>
一旦攀附遂無涯限排雲矯漢飛捧待翼陸離蟬組照<lb/>
灼旛旗受脤推轂執珪奉酧變狹室於髙門改小冠於<lb/>
<pb n="KR4h0132_WYG_132-12b"/>
侯服况復還周紐其六印歸齊列其五鼎常懼輪輕載<lb/>
積基薄墉髙器覆危傾人指鬼瞰老與年并疾隨衰及<lb/>
途遙齒截漏廹鐘鳴髙舂之景一斜不周之風忽至菌<lb/>
蟪疾隂倐駛無幾堇蕣朝采飄零已及仰朱闕而掩涕<lb/>
俯濛谷而自悲豈復式瞻拱黙仰接鐘鼔儻帷蓋未親<lb/>
東岳稍駐擊壤鼓腹其賜猶多<lb/>
　　觧官表<hi>陶𢎞景</hi>
臣聞堯風冲天潁陽振飲河之談漢徳括地商隂峻餐<lb/>
<pb n="KR4h0132_WYG_132-13a"/>
芝之氣臣棲遲早日簪帶久年仕豈留榮學非待禄恒<lb/>
思懸纓象闕孤耕壟下席月澗門橫琴雲際始奉中恩<lb/>
得遂丘壑今便滅影桂庭神交松友一出東闗故鄉就<lb/>
望睠言興念臨波㵼淚臣舟棹已遄無縁躬造不任攀<lb/>
戀之誠謹奉表以聞<lb/>
　　上昭明太子集别傳表<hi>簡文帝</hi>
臣聞無懷有巢之前書契未作尊盧赫胥之氏墳典不<lb/>
傳若夫正少陽之位主承祧之則口實為美唯稱啟誦<lb/>
<pb n="KR4h0132_WYG_132-13b"/>
自兹厥後罕或聞焉昭明太子禀仁聖之姿縱生知之<lb/>
量孝敬兼極温恭在躬明月西流幼有文章之敏羽籥<lb/>
東序長備元良之徳藴兹三善𢎞此四聦非假二疎寜<lb/>
勞四皓虎賁恧其經學智囊慚其調䕶豈止博望延賔<lb/>
夀春能賦問疑棗據書戒憑陵而已哉玉折何追星頽<lb/>
靡續地尊虢嗣外陽之術無徴位比周儲緱山之駕不<lb/>
反臣以不肖妄作明離出入銅龍仰瞻故實思所以揄<lb/>
揚盛軌宣記徳音謹撰昭明太子别傳文集請備之延<lb/>
<pb n="KR4h0132_WYG_132-14a"/>
閣藏諸廣内永彰茂實式表洪徽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_132-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷一百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百十九</head> <lb/>
    <p>
<pb n="KR4h0132_WYG_119-1a"/>
欽定四庫全書<lb/>
　文章辨體彚選卷一百十九<lb/>
　　　　　　　　　　　　明　賀復徵　編<lb/>
疏三十三<lb/>
　　二十四大罪疏<hi>明楊漣</hi>
高皇帝定律令中官止供掃除不許干預政事雖王振<lb/>
劉瑾驕横縱恣旋即誅戮聖明在上乃敢有肆無忌憚<lb/>
濁亂朝綱罔上行私傾害善類損皇上堯舜之令名釀<lb/>
<pb n="KR4h0132_WYG_119-1b"/>
宗社無窮之隐禍東厰太監魏忠賢其人舉朝盡為威<lb/>
制無敢指名紏參臣實痛焉謹撮其大罪之著者二十<lb/>
四欵為皇上陳之忠賢本一市井亡賴中年淨身夤入<lb/>
内地初猶謬為小忠小信以倖恩既乃敢為大奸大惡<lb/>
以亂政祖宗以票擬責閣臣自忠賢專擅㫖意多出傳<lb/>
奉真偽莫辨近乃三五成羣逼勒票擬甚至有徑自内<lb/>
批者大罪一也舊閣臣劉一燝冢臣周嘉謨親捧御手<lb/>
首定大計忠賢急於翦已之忌示意孫杰論逐大罪二<lb/>
<pb n="KR4h0132_WYG_119-2a"/>
也先帝賔天進御進藥之間海内實有隠恨孫慎行鄒<lb/>
元標等有言立嗾言官論去大罪三也王紀之執法鍾<lb/>
羽正之清正忠賢或使人呼辱於部堂廹之去國或與<lb/>
沈㴶交通䧟之削籍乃柔媚善附者則驟加蟒玉大罪<lb/>
四也枚卜一手握定力摧首推之孫慎行盛以𢎞更為<lb/>
他辭以錮其出豈真欲門生宰相乎大罪五也南太宰<lb/>
北少宰推皆㸃陪一則葢枚卜㸃陪之業一則伏借用為逐<lb/>
之謀大罪六也滿朝薦九人抗論稍忤忠賢傳奉盡令降斥<lb/>
<pb n="KR4h0132_WYG_119-2b"/>
大罪七也上年皇上南郊傳聞宫中有一貴人以德性<lb/>
貞靜荷上寵注忠賢恐其露已驕横託言急病立刻掩<lb/>
殺大罪八也裕妃以有喜傳封忠賢嫌其不附已屬其<lb/>
私比揑曰無喜矯詔勒令自盡大罪九也中宫有慶已<lb/>
經成男凡在内廷當如何保䕶乃流虹繞電之祥忽化<lb/>
為飛星墮月之慘傳聞忠賢與奉聖夫人有力焉大罪<lb/>
十也先帝在東宫王安不無微勞忠賢以私忿矯殺於<lb/>
南海子身首異處肉飽狗彘其大小内臣無罪而擅殺<lb/>
<pb n="KR4h0132_WYG_119-3a"/>
者不知幾千百人大罪十一也今日討奬賞明日討祠<lb/>
額毁人屋室建立碑坊鏤鳯雕龍干雲挿漢不止塋地<lb/>
僭擬陵寢而已大罪十二也今日廕中書明日廕錦衣<lb/>
如魏良弼魏良才魏良卿魏希孔及傅應星等口皆乳<lb/>
臭目不識丁不知忠賢有何軍功有何相業亦甚褻朝<lb/>
廷之名器矣大罪十三也因而手滑膽粗用立枷枷死<lb/>
皇親家人數命意欲扳害皇親揺動三宫若非閣臣䕶<lb/>
持言官紏正椒房之戚又興大獄大罪十四也良鄉生<lb/>
<pb n="KR4h0132_WYG_119-3b"/>
員章士魁以煤窑傷其墳脉托言開礦立致之死趙高<lb/>
鹿可為馬忠賢煤可為礦大罪十五也王思敬胡遵道<lb/>
侵占牧地果真自有撫按學院乃徑拏黑獄拷掠致斃<lb/>
青燐赤碧結於璧宫孔子之神不無忿恫大罪十六也<lb/>
科臣周士樸執紏織監停其陞遷俾困頓以去致使吏<lb/>
部不得專其詮除言官不敢司其封駁大罪十七也北<lb/>
鎮撫司劉僑不肯殺人媚人竟令削籍明使羅鉗吉網<lb/>
然後快心大罪十八也科臣魏大中已奉到任明㫖鴻<lb/>
<pb n="KR4h0132_WYG_119-4a"/>
臚傳單忽䝉詰責及科臣回話又再䙝王言幾成解訓<lb/>
大罪十九也傅應星等招揺引納陳居恭揺脣鼓舌傅<lb/>
繼教投匭打網片語違忤則駕帖立下造謀告密不至<lb/>
興同文之獄刋黨人之碑不止大罪二十也韓宗功潛<lb/>
入長安打㸃往來忠賢司房之家事露始令避去倘奸<lb/>
細事成忠賢居然為首功之主人矣大罪二十一也謀<lb/>
同奸相沈㴶創立内操大盜刺客東部西夏之人安知<lb/>
不寄名内相之家伺隙謀亂大罪二十二也進香涿州<lb/>
<pb n="KR4h0132_WYG_119-4b"/>
鐵騎擁從蟒玉追隨警蹕傳呼清塵墊道歸駕駟馬羽<lb/>
幢青葢夾䕶環遮儼然乗輿大罪二十三也今春走馬<lb/>
御前大無人臣禮皇上曽射殺其馬忠賢進有傲色退<lb/>
有怨言朝夕隄防介介不釋亂臣賊子寸臠不足盡其<lb/>
辜大罪二十四也忠賢負此大罪懼内廷之發殺者殺<lb/>
換者換左右既畏而不敢言懼外廷之發逐者逐錮者<lb/>
錮外廷又皆觀望而不敢言更有一種無識無骨茍圖<lb/>
富貴之徒扳附枝葉倚托門墻或認作居停或投充門<lb/>
<pb n="KR4h0132_WYG_119-5a"/>
客内有授而外發之外有呼而内應之奉聖夫人復為<lb/>
之彌縫其罪狀遮䕶其囘衺故掖廷之内知有忠賢不<lb/>
知有皇上都城之内知有忠賢亦不知有皇上即大小<lb/>
臣工積重之所移積勢之所趨亦似不知有皇上止知<lb/>
有忠賢者每見中外有𦂳切當做之事當用之人必曰<lb/>
要與内邊説或人不得用事不得行亦必曰内邊不肯<lb/>
是皇上為名忠賢為實無怪邇日涿州之役天顔咫尺<lb/>
票擬者不請裁决而馳候忠賢意㫖於百里之外也事<lb/>
<pb n="KR4h0132_WYG_119-5b"/>
勢至此羽翼將成騎虎難下太阿倒持主勢益孤不知<lb/>
皇上之宗社何所托三宫九嬪之安危何所托貴妃皇<lb/>
子之安危又何所托萬一少有差池臣即欲死報皇上<lb/>
亦何能及乞集大小文武勲戚勑法司逐欵嚴訊立刻<lb/>
正法以快神人其奉聖夫人亦并勑令居外以全恩施<lb/>
如此而天意囘人心悦海内不立奏太平請斬臣以謝<lb/>
忠賢臣死不憾<lb/>
　　枚卜既已不平主爵不宜再誤疏<hi>左光斗</hi>
<pb n="KR4h0132_WYG_119-6a"/>
自賊冦四起疆圉漸蹙輔臣日在醉夢冢臣天不憗遺<lb/>
於是平章軍國則思救時之李綱銓序流品則思清通<lb/>
之山濤非若平常無事之時可用朝三暮四之術者乃<lb/>
禮臣何宗彦以不參改南之屬官失權要心奪之揆路<lb/>
予之禮書已乃并禮侍而奪之弄之如嬰兒逐之如孤<lb/>
雛職嘗勸輔臣為王旦科臣亦勸為蕭何皆漠然不應<lb/>
去者不潔其名主者莫執其咎然則誰為為之孰令聽<lb/>
之者耶今腹甲既解眼釘已除賀戰勝者在廟堂矣可<lb/>
<pb n="KR4h0132_WYG_119-6b"/>
惜一畨公慎明㫖竟作一畨恩怨結局蹊田奪牛毋乃<lb/>
已甚一不平也長諛佞之風短骯髒之氣二不平也覆<lb/>
改南之吏部則不問不叅改南之禮部則問之同事異<lb/>
律同情異罪三不平也渡江河而遇風波中流而失維<lb/>
楫四不平也李代桃僵形迹不白恐去者與後去者各<lb/>
不相明各非其罪五不平也使其稍有悔心之動宜如<lb/>
何為補過之圖乃作事已錯魂夢皆欺洊被人言方寸<lb/>
轉亂於是積威約之漸以鎮之而蕭毅中幾不免矣賴<lb/>
<pb n="KR4h0132_WYG_119-7a"/>
皇上寛仁大度不深罪御史而徙木立信棄灰示威從<lb/>
此各知迴避既懸必殺之意又感不殺之恩輔臣所為<lb/>
導天地之心而迎一陽之復者能已見於天下矣假令<lb/>
以此一片精神請閣臣請總憲請冢宰請考選庶幾一<lb/>
遇豈不亦履長盛事惜乎其悮用之也似非庸者所能<lb/>
辨也連日以來主上分謗御史待罪中夜絡繹傳宣罪<lb/>
帥公然代掲官府一體文武同心得君行政此其一時<lb/>
似又非庸者所能辨也人言籍籍皆謂有所受之姑為<lb/>
<pb n="KR4h0132_WYG_119-7b"/>
打草驚蛇之謀徐為下水拖人之計職不敢為然但為<lb/>
輔臣計自當守庸之本體愛輔臣者自當還庸之本色<lb/>
從來末世奸雄翦除忠良位置私人壅蔽聰明杜絶言<lb/>
路皆欲有所用之輔臣非其人也意欲何為哉目今銓<lb/>
席正虚不知其意又將位置何人十餘年來皇上人惟<lb/>
求舊多用老成而精已銷亡由人提挈山林起家者灰<lb/>
冷待燃覺黍谷之易煖地位相近者熱中已甚覺蔗漿<lb/>
之易寒前有知已一人之感負心不可後有相倚為命<lb/>
<pb n="KR4h0132_WYG_119-8a"/>
之意解腕不能往往一入其牢籠事事動遭其魔障遂<lb/>
至以百官之領袖為胥吏之承行戲局一塲寶山徒手<lb/>
甚而盡喪其生平者有之矣職竊痛之拜爵公朝受恩<lb/>
私室非所以愛大臣爾爵可縻吾鼎先棄非所以自愛<lb/>
失身之害甚於失官失心之害甚於失身吁可畏哉所<lb/>
以為此者不過保全時局耳嗟乎金甌可保方論功名<lb/>
性命苟全方問富貴萬一遼陽不支大事將去此時賢<lb/>
愚同盡恩仇平等職不知抱此不敗之局將安住耶亦<lb/>
<pb n="KR4h0132_WYG_119-8b"/>
可深長思矣今日之事銓司斷宜博訪僉謀即候命散<lb/>
館諸臣歴資皆六七年亦當與聞末議毋令再貽後言<lb/>
倘更如枚卜故事碌碌因人暗中横索就裏機關職等<lb/>
執白簡而隨其後矣職無知交亦無鄉曲正謂年來俞<lb/>
㫖甚艱亷耻道喪鄙者不去賢者不留皇上不問其去<lb/>
留要人各得其已意自為去留一留一去動傾數年再<lb/>
去再推義須時日在諸臣不難為數年之淹不知强敵<lb/>
可能為數月之待既誤國事兼傷國體不得不早言之<lb/>
<pb n="KR4h0132_WYG_119-9a"/>
惟聖明留意焉<lb/>
　　備述三朝之艱危疏<hi>方震孺</hi>
臣惟自古有天下者興亡之故不勝縷指而獨在牀在<lb/>
旁之釁蘖其中人最微其釀禍最大厯稽史册古今同<lb/>
痛豈不悲哉我皇上嗣服方新即濯聲靈於宫府破城<lb/>
社於貂璫日月雷霆千古無兩而漆室杞人猶不免惴<lb/>
惴過計何也葢以危者有其安者也難者有其易者也<lb/>
往者來之鑒也前者後之師也臣不敢逺稽瀆聽姑略<lb/>
<pb n="KR4h0132_WYG_119-9b"/>
舉三朝之近事仰塵乙夜可乎昔神宗皇帝英明天縱<lb/>
誰不知其慈愛先帝乃聖心原有獨見而羣下過於私<lb/>
憂於是有以貴妃不同封而爭者有以閣臣密掲欲遲<lb/>
册立而爭者有以儲教宜預忠言被斥而爭者有以早<lb/>
定大計國本復揺而爭者有以三王並封而爭者有以<lb/>
出閣講學而爭者有以冠婚册立而爭者諸臣爭之不<lb/>
得至於或降或斥或罷或出甚至戍煙縹緲不歸瘴癘<lb/>
之魂杖底糢糊曽染征衫之血在諸臣所甘者一鳴所<lb/>
<pb n="KR4h0132_WYG_119-10a"/>
輕者九死而皇祖雖顯棄其身而卒隂用其言主聖臣<lb/>
良照映今古臣願皇上念之而惕然也而不惟是也孝<lb/>
端皇后居恒顧復先帝即屬毛離裏何以加焉風聞孝<lb/>
端之阽危科臣王德完有恭請篤厚中宫一疏人知其<lb/>
安孝端也而不知正以安先帝也科臣毛士龍所謂浴<lb/>
日虞淵豈虚語哉臣願皇上念之而惕然也尤不惟是<lb/>
也一變而福藩之翦桐屢經反汗禮臣孫慎行等嘔心<lb/>
補牘預傳艘艎之齊集托以文武之同呼而之國如期<lb/>
<pb n="KR4h0132_WYG_119-10b"/>
維城早建此其功誠臣子所不敢居此其心則人臣所<lb/>
獨苦矣又不惟是也再變而有張差之事夫差即癲人<lb/>
乎然不癲於他所而癲於元子之宫先帝之危具在五<lb/>
歩之内矣於是科臣何士晉等有逆謀稽訊等疏惟時<lb/>
皇祖感動召諭羣臣立决三豎雖小臣之披肝不無過<lb/>
計而意外之叵測賴以全治此又皇上之所耳聞而目<lb/>
擊者也今先後諸臣存沒已相半而㤗昌登極一時存<lb/>
者擢用歿者恤錄生幽谷之陽春囘白日於長夜則諸<lb/>
<pb n="KR4h0132_WYG_119-11a"/>
臣未盡之餘年與既朽之枯骨業得感風雷而見天日<lb/>
更何言哉更何言哉所痛爭國本者流落孤臣漸鵷班<lb/>
之有色而殷憂先帝竟龍馭之難還九廟有靈幸不危<lb/>
於青宫之癲漢而折肱無騐反速禍於肘腋之閹人使<lb/>
萬年有道之聖君僅為一月太平之天子此敷天共慘<lb/>
即江河為流不足以盡臣下涕泗之縱横也臣願皇上<lb/>
念之而惕然也乃若先帝之賔天皇上之出震其一時<lb/>
景象又有可言者使乾清而久居選侍則至尊當避居<lb/>
<pb n="KR4h0132_WYG_119-11b"/>
於何地使貴妃而久處慈寧即孝端且怨恫於無棲曽<lb/>
傳宫闈之線索豈盡虚空兼以佳冶之薰蒸慘於挺刄<lb/>
雖皇上以萬靈呵䕶之身萬萬無他慮然為聖躬計萬<lb/>
全正當防危中之危要於求穏中之穏則始而請駕既<lb/>
而移宫當亦不再計而决者傳聞文武捧䕶天日之資<lb/>
慰示羣臣而虎拜歡呼於萬年龍光朗照於頃刻此雲<lb/>
龍風虎之一竒也即左右移宫之際未免稍至張皇而<lb/>
臣子衛主之心不妨過於激切乃説者猶欲以堯仁之<lb/>
<pb n="KR4h0132_WYG_119-12a"/>
無外仰慰在天湯網之宏開赦及有罪然仁義共是一<lb/>
心前後原非兩段所謂合之雙美離之兩傷臣願皇上<lb/>
念之而惕然也臣所言者一一皆徃事然臣豈言徃事<lb/>
哉皇上試思一一從前光景宫中之與府中畢竟孰為<lb/>
可親再思先帝三十年來受盡多少艱辛歴盡多少憂<lb/>
患今堯舜未竟之作用專責成於皇上之一身而再思<lb/>
孝端皇后孝和皇太后未正慈寧相繼早世則兩宫齎<lb/>
志之餘恫獨鍾靈於皇上之一脉以皇上純孝邁萬古<lb/>
<pb n="KR4h0132_WYG_119-12b"/>
何以展霜露之思惟有葆聖神之體先使志之清明自<lb/>
然身之强固然則深宫曲房一措手一動念儼若先帝<lb/>
臨之儼若孝靖孝和臨之未為過也而臣尤有欲言不<lb/>
敢竟言者則惟在牀與在旁矣爭妍取憐即老成不無<lb/>
眩惑得無有乗情竇初開而踵故智為常者麗色藏劍<lb/>
干古寒心臣願皇上念之而惕然也朝夕周旋惟二三<lb/>
内臣而嚬笑易輕窺瞷可慮間竊意㫖而巧嘗漸負太<lb/>
阿而不覺近以中㫖之屢宣恐滋斜封之隠禍臣願皇<lb/>
<pb n="KR4h0132_WYG_119-13a"/>
上念之而惕然也乃今日所最急者則莫如大婚之早<lb/>
舉葢宫闈一有主持則乘間進御者既有所畏而不敢<lb/>
前非分矯竊者亦有所防閑而不敢肆轉眼桃天為期<lb/>
已迫當事者宜惟日不足早完大典幸勿借口故例而<lb/>
遷延歳月為也他如畹封未見真確則五等之隆重原<lb/>
不厭少需賞叅業有煩言則大臣之進退當使其有據<lb/>
此皆擬議於内庭者而卒致外廷之紛論又何如斟酌<lb/>
於外廷以俟皇上之獨斷乎故臣慮中㫖而併及之臣<lb/>
<pb n="KR4h0132_WYG_119-13b"/>
愚不識忌諱儻芻蕘可採惟聖明省覽<lb/>
　　罪璫巧於䕶身明主不宜分過疏<hi>李應昇</hi>
昨臣堂官左副都御史楊漣疏叅東厰太監魏忠賢二<lb/>
十四大罪此非漣一人之私言通國之公言也通國之<lb/>
人畏忠賢甚於畏皇上故切齒不平揺手相戒漣獨冐<lb/>
死危論感悟聖心謂宜大奮乾剛立加斥逐以正其竊<lb/>
弄威福之辜忠賢亦應束身待罪以謝天下忠臣義士<lb/>
之口乃一疏乞憐温㫖先下羽翼四布謬曰孤臣恣睢<lb/>
<pb n="KR4h0132_WYG_119-14a"/>
無忌謬云忠赤不知誰為代章以欺皇上者皇上因其<lb/>
不辨轉謂小心夫忠賢非不欲辨也千真萬真無可辨<lb/>
也千罪萬罪又不勝辨也忠賢不能自辨而皇上反代<lb/>
為之辨則中㫖真可聽其偽傳乎閣臣真可聽其爰立<lb/>
乎外臣真可聽其交通乎老臣真可聽其驅逐乎直臣<lb/>
真可聽其禁錮乎生殺真可聽其自操乎爵祿真可聽<lb/>
其掌握乎奸細真可聽其深藏乎兵柄真可聽其在手<lb/>
乎出入真可聽其僭擬乘輿乎臣知我皇上英明天縱<lb/>
<pb n="KR4h0132_WYG_119-14b"/>
此必非皇上之意也皇上特念舊勞不欲遽加顯斥而<lb/>
忠賢但招謗議動輙諉説親裁昨聞叅疏到閣依然傳<lb/>
擬而明㫖諄諄遂一一為忠賢任過夫忠賢何敢欺皇<lb/>
上至此乎且既云任事過直矣事則忠賢任之而名則<lb/>
皇上受之忠赤者固如此乎臣嘗觀從來小人之禍其<lb/>
始莫不有小忠小信以固結其主之心根株既深辣手<lb/>
乃露故夫不遽為王振劉瑾者乃其深於為王振劉瑾<lb/>
者也今皇上曲賜包荒明示寛大姑念其犬馬而反以<lb/>
<pb n="KR4h0132_WYG_119-15a"/>
蓄豺狼厚益其醇釀而輕於疎藥石譬之士庶之家有<lb/>
紀綱之僕日竊其主之財力以恣睢斂怨而日事左右<lb/>
之彌縫一旦有人焉盡告其事於主人不免念其奔走<lb/>
姑與優容然主雖不言而僕固已疑矣疑則思自全之<lb/>
計急則作走險之謀蕭墻之間寧無深患故忠賢不去<lb/>
則皇上不安而今日被論之忠賢不去則皇上愈不安<lb/>
臣為皇上計莫如聽忠賢之引退以全其命而解其燭<lb/>
影之疑即為忠賢計亦莫如早自引决以釋中外之疑<lb/>
<pb n="KR4h0132_WYG_119-15b"/>
而乞帷葢之賜不然皇上日為忠賢作江海之流而忠<lb/>
賢日以其身供鳴鏑之射縱多方藉口百計防川鬼神<lb/>
忌盈物惡其上九廟之靈將必殛之况於忠臣義士請<lb/>
尚方之劍者哉嗟乎君側不清焉用彼相一時之爵位<lb/>
有盡千秋之青史難欺不欲為劉健謝遷者恐并不能<lb/>
為李東陽倘畫䇿投歡不幾與焦芳同傳耶臣忝列言<lb/>
官不敢作寒蟬仗馬恃有聖明之鑒觸犯凶鋒死無所<lb/>
恨<lb/>
<pb n="KR4h0132_WYG_119-16a"/>
　　六不平疏<hi>瞿式耜</hi>
如張差一案主風癲者雖為仰承慈孝之深𠂻然主挺<lb/>
擊者亦未始非保䕶東宫之至意千金之子突有無知<lb/>
執械䦨入内室為紀綱者尚當執而問之禁中何地任<lb/>
妄男子作此舉動而一味以風癲二字抹之乃慈寧召<lb/>
見劉光復迹渉唐突以致觸忌幽囚今既追錄其忠贈<lb/>
卹祭葬而赤心調䕶東宫之王之宷無望贈卹殊恩并<lb/>
復官而靳之至今藁葬城外遺骨不能還鄉臣之所謂<lb/>
<pb n="KR4h0132_WYG_119-16b"/>
不平者一也紅丸一案主弑逆之説者固屬偏見然先<lb/>
帝聖躬委頓至此豈臣子嘗試邀功之日彼崔文升李<lb/>
可灼不加一僇則亦倖矣乃優㫖批荅放歸原籍彼嫉<lb/>
惡防奸之孫慎行尚推敲啓事不遺餘力而公麽可灼<lb/>
先登訪册儼然與廢棄諸賢並列何以服天下之人心<lb/>
乎臣之所謂不平者二也移宫一案在楊漣左光斗一<lb/>
時激烈微過或不能解於居功迫上之疑然一腔擁䕶<lb/>
先帝為心亦未始非杜漸防微深意賈繼春之持論自<lb/>
<pb n="KR4h0132_WYG_119-17a"/>
是移宫後一截處分以補楊漣説之未盡非相反也今<lb/>
必欲以移宫一議為漣罪案何居乎漣幸而有擊璫二<lb/>
十四罪之疏不能沒其除奸大功使果如諸臣一偏之<lb/>
見不將與王之宷孫慎行同其沈抑乎臣之所謂不平<lb/>
者三也封疆為重彼失事者罪無逃矣乃熊廷弼梟首<lb/>
西市且傳首九邊而三路喪師之楊鎬與擅離信地之<lb/>
王化貞竟逍遥福堂甚且有以化貞薦牘者又何以服<lb/>
廷弼之心人皆知廷弼以門户殺非以封疆殺而究竟<lb/>
<pb n="KR4h0132_WYG_119-17b"/>
無人敢訟言之者使服辜者服辜而漏網者漏網將來<lb/>
何以嚴邊臣失事之禁乎臣之所謂不平者四也楊左<lb/>
與王安聲息相通誠不知有無然其主意無非羽翼先<lb/>
帝於神祖升遐之日使倥偬之中大權不至旁竊宗社<lb/>
安於泰山初非與安有交結之情如崔呈秀黨附魏忠<lb/>
賢為不解之誼也乃今動輙以王楊崔魏為對業無論<lb/>
楊不可與崔對即王亦豈可與魏對凡有心知孰不痛<lb/>
之今即贈廕卹錄恩典無所不至然以一片血忠被此<lb/>
<pb n="KR4h0132_WYG_119-18a"/>
惡名能無飲恨於九泉乎臣之所謂不平者五也大臣<lb/>
者小臣之綱也而宰相尤為諸大臣之綱阿璫取容權<lb/>
璫作勢已多次第伏法然大者卿貳小者臺郎彼見巍<lb/>
巍政府甘作乾兒誰不惴惴身家自捐名節今五虎輩<lb/>
亦既顯暴罪狀於天下矣彼造意主謀無毒不具之魏<lb/>
廣微固寵逐羶無醜不備之顧秉謙與夫媚璫而反取<lb/>
厭之馮銓璫敗而猶彌縫之黄立極顧乃死不戮屍生<lb/>
不褫奪竊恩綸而誇奕世擁富貴以樂餘年其何以為<lb/>
<pb n="KR4h0132_WYG_119-18b"/>
大臣黨閹之戒乎臣之所謂不平者六也方今公道昭<lb/>
明羣情踴躍已無復閉鬱偏枯之病而或巨奸偶藏鋒<lb/>
於脱網或幽貞猶抱泣於向隅或薫蕕蒼素一時尚多<lb/>
訛亂之言或斥陟斧鉞四海未盡澄清之望有一於此<lb/>
俱非蕩平臣是以不避恩仇不顧鼎鑊於我皇上直陳<lb/>
其原委焉<lb/>
　　三大可惜三大可憂疏<hi>華允誠</hi>
竊見三四年來皇上焦勞於上羣工百執事鞅掌拮据<lb/>
<pb n="KR4h0132_WYG_119-19a"/>
於下匆匆孜孜日不暇給而法令滋章臣民解體人材<lb/>
蕩盡根本受傷此臣所謂可惜可憂者也以皇上盛德<lb/>
加之厲精何難手握大權坐躋至治乃當事諸臣借皇<lb/>
上剛嚴而佐以舞文擊斷之術借皇上綜核而騁其訟<lb/>
逋握筭之能遂使和恒之世競尚刑名清明之躬浸成<lb/>
叢脞以皇上圖治之盛心為諸臣鬭智之捷徑可惜者<lb/>
一人臣典幹展采止此精氣今但以窺瞷微指為盡心<lb/>
抉擿細瑕為快意乃至率屬大僚驚魂於囘奏認罪封<lb/>
<pb n="KR4h0132_WYG_119-19b"/>
駁重臣奔命於接本守科直指風裁徒徵事件長吏考<lb/>
課惟問錢糧遂使官守言責止歸牒牘之繁吏治民生<lb/>
盡成鉤較之務以多士修職之精神為小夫趨辦之能<lb/>
事可惜者二今何時乎非大小臣工同舟遇風之時乎<lb/>
而廟堂不以人心為憂政本不以人才為重四海漸成<lb/>
土崩瓦解之形諸臣但有角户分門之見意見互岐議<lb/>
論滋煩遂使佹剿佹撫等於築舍忽用忽舍有若舉碁<lb/>
以興邦啟聖之日時為即聾從昧之舉動可惜者三人<lb/>
<pb n="KR4h0132_WYG_119-20a"/>
主所以總一天下者法也今雷霆所及幾莫知其方矣<lb/>
喪師誤國之王化貞何以與楊鎬異辟潔已愛民之余<lb/>
大成何至與孫元化並逮甚而一事偶誤一言偶咈執<lb/>
訊隨之反使輕猾者不以扞罔為懼而矜驕者且以對<lb/>
吏為榮刑罰不中鈇鉞無威可憂也國家所恃以為元<lb/>
氣者公論也今直言敢諫之士一鳴立斥指奸薦賢之<lb/>
章非訐則黨不惟不用其言並錮其人不惟錮其人又<lb/>
加之罪遂使諸臣相戒拱黙喑塞求容是非共蔽忠䜛<lb/>
<pb n="KR4h0132_WYG_119-20b"/>
互淆可憂也國家所賴以為防維者亷耻也今大臣握<lb/>
重權大官而有徒𨽻之心小臣惟望氣占風而鮮特立<lb/>
之槩近者中使一遣妄自尊倨與之抗衡者僅二三人<lb/>
耳其餘奔走期㑹惟恐後時謟曲趨承猶虞獲戾皇上<lb/>
以為近臣可倚而不知倖竇已開以為内臣可惟吾操<lb/>
縱而不知其屈辱士大夫已如此矣貪競成風羞惡盡<lb/>
喪可憂也國家所藉以進賢退不肖者銓衡也古者丞相<lb/>
之職實兼今之閣部權太重而易以為奸國朝罷設丞<lb/>
<pb n="KR4h0132_WYG_119-21a"/>
相于是用人之職吏部掌之而閣臣不得侵焉今閣臣<lb/>
兼操吏部之權而加膝墜淵惟其所欲私人徧布勢日<lb/>
傾危甚至庇同鄉則逆黨可公然保舉而白簡翻為罪<lb/>
案排正類則講官可借題逼逐而薦剡遂作爰書皇上<lb/>
惡諸臣之欺欺莫大於此矣皇上怒諸臣之擅擅莫專<lb/>
於此矣皇上厭諸臣之黨黨莫固於此矣威福下移而<lb/>
舉措倒置奸熖薫灼而正氣消靡可憂也臣區區之心<lb/>
願皇上尚德緩刑用賢去佞勿以至神至聖之資為臣<lb/>
<pb n="KR4h0132_WYG_119-21b"/>
下所誤勿以治人治法之大為奸囘所牽勿過用嚴而<lb/>
使士氣人心日趨於頑懦勿偏為任而使名流善類永<lb/>
錮於清時使臣言得行即治臣以出位僭言之罪臣有<lb/>
餘榮矣<lb/>
　　辨東林疏<hi>倪元璐</hi>
奏為世界已清而方隅未化邪氛已息而正氣未伸謹<lb/>
瀝愚忱仰祈聖鑒事臣聞持世不平則隂陽之戰起論<lb/>
人失實則舉措之道乖頃者宗社之靈篤生我皇上生<lb/>
<pb n="KR4h0132_WYG_119-22a"/>
知而濟以學問乾健而妙乎從容大奸霆驅徽猷颷發<lb/>
天如再闢人若更生生平以堯舜為極軌今乃知有過<lb/>
之者臣非敢為佞也臣又仰窺聖人無我深嫌閉户之<lb/>
名巽命重申動以人才為念純王之心較然天下矣然<lb/>
而皇𠂻自著其公虚廷議猶存乎我見臣竊惑焉臣以<lb/>
典試復命入都從邸抄見諸章奏凡攻崔魏者必引東<lb/>
林為並案一則曰邪黨再則曰邪黨何説乎以東林諸<lb/>
臣為邪人黨人將復以何名加諸崔魏之輩崔魏而既<lb/>
<pb n="KR4h0132_WYG_119-22b"/>
邪黨矣向之首劾忠賢參提呈秀者又邪黨乎哉以臣<lb/>
虚中之言合之事後之論夫東林則亦天下之材藪也<lb/>
其所宗主者大都禀清挺之標而或繩人過刻樹高明<lb/>
之幟而或持論太深此謂之非中行則可謂之非狂狷<lb/>
則不可也其所引援以為用者亦每多氣魄之儔才幹<lb/>
之傑其間即不無非類要可指數而盡耳而其中則又<lb/>
有泊然無營翛乎自逺謝華膴其若脫付黜陟於不聞<lb/>
而徒以聲氣心期遥相推奬此其人尤所謂淡漠寧靜<lb/>
<pb n="KR4h0132_WYG_119-23a"/>
純乎君子者也今而曰邪黨則無不邪黨者矣且天下<lb/>
之議論寧渉假借而必不可不歸於名義士人之行已<lb/>
寧存矯激而必不可不凖諸亷隅自後之君子以假借<lb/>
矯激深咎前人而於是乎彪虎之徒公然起而背叛名<lb/>
義毁裂亷隅矣於是乎連篇頌德匝地生祠矣夫頌德<lb/>
不已必將勸進生祠不已必且呼嵩而人猶寛之曰無<lb/>
可奈何不得不然耳嗟乎充一無可奈何不得不然之<lb/>
心又將何所不至哉然而今之議者能以忠厚之心曲<lb/>
<pb n="KR4h0132_WYG_119-23b"/>
原此輩而獨持已甚之論苛責吾徒亦所謂悖也以今<lb/>
大獄之後湯火僅存如西江西秦三吳三楚之間什九<lb/>
名賢多半豪傑叅之理數决無沉埋况奉恩綸屢俾酌<lb/>
用而近者任事諸臣似猶以道學封疆四字持為鐵案<lb/>
雖或薄從湔祓未肯力引同升夫原諸臣之心或亦深<lb/>
防報復之事而臣以為此過計也水落石出正人相見<lb/>
摠為崔魏之異已即可化牛李為同心况乎年來之借<lb/>
東林以媚崔魏者其人自敗即不需東林報復若其不<lb/>
<pb n="KR4h0132_WYG_119-24a"/>
附崔魏又能攻而去之者其人既已喬嶽矣雖百東林<lb/>
烏能報復之哉事理甚明疑者不悟臣所謂方隅未化<lb/>
者此也臣又從邸抄伏讀聖㫖有韓爌清忠有執朕所<lb/>
鑒知之諭深仰天聰曠然知人則哲如此而近聞廷臣<lb/>
之議殊有異同可為大怪爌之相業光偉他不具論即<lb/>
如紅丸議起舉國沸騰維時與事大臣並皆蓄縮閔黙<lb/>
而爌獨侃侃條掲明其不然夫孫慎行君子也爌且不<lb/>
附况他人乎迨權奸表裏逆熖大張爌以申救抵觸岸<lb/>
<pb n="KR4h0132_WYG_119-24b"/>
然投劾讀其陛辭三疏字字秋霜一時以為冦凖復生<lb/>
趙鼎再出而今推轂不及㸃灼横加則徒以其票擬熊<lb/>
廷弼一事耳夫廷弼固自當誅在爌不為無説封疆失<lb/>
事纍纍有徒而當時之議乃欲獨殺一廷弼豈平論哉<lb/>
此爌之所以閣筆也然究竟廷弼不死於封疆而死於<lb/>
局面不死於法吏而死於奸璫則又不可謂後之人能<lb/>
殺廷弼而爌獨不能殺之也又如詞臣文震孟正學彊<lb/>
骨有古大臣之器其鄉人之月旦比於陳寔王烈三月<lb/>
<pb n="KR4h0132_WYG_119-25a"/>
居官昌言獲罪人又以方之羅倫舒芬與臣同年同官<lb/>
儕輩憚其方嚴不敢以雁行相畜而當其去國飄然聳<lb/>
身天際臣等自視則猶糞土也有人如此雅謂千秋而<lb/>
今起用之㫖再下謬悠之譚不已甚有加之窩盜之名<lb/>
者豈以其數十年前有其兄文從龍不逞之事乎夫人<lb/>
知有從龍之不逞以為之兄而不知有文徵明之特行<lb/>
文彭之至德以為之祖父且賢愚之相越舜象已然世<lb/>
不聞柳下惠膺盜跖之誅司馬牛受向魋之罰震孟何<lb/>
<pb n="KR4h0132_WYG_119-25b"/>
罪遭此嫌疑將無門户二字不可重提聊用更端以相<lb/>
遮抑乎臣所謂正氣未伸者此也摠之臣之論東林不<lb/>
主調停而主别白臣之論韓爌文震孟不爭二臣之用<lb/>
舍而爭一時之是非伏乞皇上以臣此説申諭諸臣凡<lb/>
於持局用人之際雖不可無薫蕕區别之法但不當存<lb/>
形骸芥蔕之心要本公虚以消偏黨其韓爌雖廷推未<lb/>
與而早奉鑒知之㫖何難特命召還文震孟雖俞㫖已<lb/>
頒而既來不簡之言尚兾温文奬雪於以破方隅而伸<lb/>
<pb n="KR4h0132_WYG_119-26a"/>
正直之氣道無出此者矣<lb/>
　　輔臣以去明心國事因嫌滋諉疏<hi>詹爾選</hi>
頃臣具敬循職掌明剖是非一疏駁陳啓新因而責備<lb/>
冢臣與諸輔臣葢謂大臣擔荷不力語黙不深長而發<lb/>
也乃近閲邸報大學士錢士升為微臣職分應詳等事<lb/>
一疏奉聖㫖云云欽此不勝驚異及得輔臣與李珽疏<lb/>
合觀之而後知輔臣有不忍長君之情也有不得不疾<lb/>
呼之勢也俄而輔臣引咎求斥矣俄而遽奉囘籍調理<lb/>
<pb n="KR4h0132_WYG_119-26b"/>
之㫖矣明乎輔臣之以票擬去以執事爭去也夫大臣<lb/>
以不肯言者看其原唯不肯去耳今輔臣肯言矣肯去<lb/>
矣上可對九廟之式憑下可質後世之清議隠以去就<lb/>
聒明主顯以氣節風百寮臣實榮之而獨不能不為朝<lb/>
廷惜此一舉也葢皇上所不滿於輔臣者其以心膂之<lb/>
臣而致疑於聖明之主耳臣則有説焉孔子曰君有諍<lb/>
臣父有諍子夫臣子之有諍皆從疑起也不疑而又何<lb/>
諍古來一德之世孰如唐虞維時臯陶矢知人安民之<lb/>
<pb n="KR4h0132_WYG_119-27a"/>
謨而禹輙曰惟帝其難之然則千古以上之能疑其君<lb/>
者莫如禹而舜未嘗以此貶聖鰓鰓焉惟恐禹言之不<lb/>
盡也故從顯處諫者小臣之事也而從疑處諫者是幾<lb/>
諫此真大臣事而不意其以過慮無當於皇上也且輔<lb/>
臣所言者何事一於李珽不識皇上為堯舜之君而敢<lb/>
導以非情非法荼毒富民鄉紳從來庸主所不屑為之<lb/>
事此關一錯大亂將興正輔臣憂心如焚之時而忽又<lb/>
奉有政票之命因而揣摩未當亦繇驚懼愈深遂不覺<lb/>
<pb n="KR4h0132_WYG_119-27b"/>
抗章之汲汲耳切謂輔臣此舉差强人意皇上方嘉許<lb/>
以示鼓舞之不暇顧以為相疑以為要譽耶夫人臣無<lb/>
故而敢疑其君非忠也若乃全不敢疑謂吾君為萬舉<lb/>
萬當以是為信其君者恐只容恱之借名亦非忠也人<lb/>
臣而習於沽名必所不敢出也乃主人而不以名譽鼔天<lb/>
下使其臣爭為尸位保寵習成寡亷鮮耻之世界又豈<lb/>
國家之利也况今天下之疑皇上者恐亦不少矣何也<lb/>
以天下人對皇上皆中材以下之品也知常而不知變<lb/>
<pb n="KR4h0132_WYG_119-28a"/>
知平而不知竒知法後王而不知遵逺化如尚方之劍<lb/>
不靈將領驕懦日甚聖意謂恩禮感激威於斧鉞也而<lb/>
人見億萬之生靈徒以供韎韐之逼逋貪冐則或疑過<lb/>
於右武穿札與撡觚並課不如是者弗錄聖意取聰明<lb/>
才優分註於騎射以助武臣之不振也而人見賣牛而<lb/>
買馬詘德而競力徒使强冦混跡於其道塗而父兄莫<lb/>
必其子弟則或疑緩於敷文免覲之説行上意在暫甦<lb/>
民困臣亦以為甦民困也而或疑朝宗之大典又不值<lb/>
<pb n="KR4h0132_WYG_119-28b"/>
數萬路費之金錢駁問之之事煩上意在痛懲奸頑臣<lb/>
亦以為痛懲奸頑也而或疑已啓之刑書能當幾畨加<lb/>
等之紛亂其君子憂驅䇿之無當其小人懼䧟累之多<lb/>
門明知一切茍且之政或拊心愧恨或對衆欷歔種種<lb/>
隠情有難殫述輔臣不過偶一事代天下而發憤耳而<lb/>
不意鬱志以去也輔臣之去也以言而自後之大臣恐<lb/>
無復敢言矣大臣不敢言而小臣愈難望其言矣所日<lb/>
與皇上言者惟此苛細刻薄不識大體之徒似忠似直<lb/>
<pb n="KR4h0132_WYG_119-29a"/>
如狂如痴進則挺身招承敗則潛形遁竄駁心志而爚<lb/>
耳目毁成法而釀洪憂天下事尚忍言哉伏乞皇上以<lb/>
逺大宅心以簡舉憲章責大臣弼違之義作言官敢諫<lb/>
之風嚴勅閣部大臣不得以去輔士升為戒寧獻可替<lb/>
否無藉口聖明獨斷掩皇上之德冲寧進禮退義無藉<lb/>
口君恩未酬餙自家之淹滯務期上下交格而志氣聿<lb/>
新於以覩廓清平治之猷成綱紀風俗之美庶幾有日<lb/>
矣<lb/>
<pb n="KR4h0132_WYG_119-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百十九<lb/>
</p>
<p>
</p>
  </div>
</body>
</text>
</TEI>
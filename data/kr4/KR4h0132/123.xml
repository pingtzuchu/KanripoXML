<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百二十三</head> <lb/>
    <p>
<pb n="KR4h0132_WYG_123-1a"/>
欽定四庫全書<lb/>
　文章辨體彚選巻一百二十三<lb/>
　　　　　　　　　　　　明　賀復徴　編<lb/>
章一<lb/>
　劉勰曰章者明也詩云為章於天謂文明也其在文<lb/>
　物赤白曰章表者標也禮有表記謂徳見儀其在器式<lb/>
　揆景曰表章以造闕風矩應明表以致禁骨采宜耀<lb/>
　徐師曽曰古人言事皆稱上書漢定禮儀乃有四品<lb/>
<pb n="KR4h0132_WYG_123-1b"/>
　其一曰章用以謝恩及考後漢論諫慶賀間亦稱章<lb/>
　豈其流之寖廣歟自唐而後此制遂亡<lb/>
　　上災異章<hi>漢郎顗</hi>
臣聞天垂妖象地見災符所以譴告人主責躬修徳使<lb/>
正璣平衡流化興政也易内傳曰凡災異所生各以其<lb/>
政變之則除消之亦除伏惟陛下躬日昃之聽温三省<lb/>
之勤思過念咎務消祇悔方今時俗奢佚淺恩薄義夫<lb/>
救奢必於儉約拯薄無若敦厚安上理人莫善於禮修<lb/>
<pb n="KR4h0132_WYG_123-2a"/>
禮遵約葢惟上興革文變薄事不在下故周南之徳關<lb/>
雎政本本立道生風行草從澄其源者流清溷其本者<lb/>
末濁天地之道其猶鼓籥以虚為德自近及逺者也伏<lb/>
見往年以來園陵數災炎光熾猛驚動神靈易天人應<lb/>
曰君子不思遵利茲謂無澤厥災孽火燒其宫又曰君<lb/>
髙臺府犯隂侵陽厥災火乂曰上不儉下不節炎火並<lb/>
作燒君室自頃繕理西苑修復太學宫殿官府多所搆<lb/>
飾昔盤庚遷殷去奢即儉夏后卑宫盡力致美又魯人<lb/>
<pb n="KR4h0132_WYG_123-2b"/>
為長府閔子騫曰仍舊貫何必改作臣愚以為諸所繕<lb/>
修事可省減稟䘏貧人賑贍孤寡此天之意也人之慶<lb/>
也仁之本也儉之要也焉有應天養人為仁為儉而不<lb/>
降福者哉土者地祗隂性澄静宜以施化之時敬而勿<lb/>
擾竊見正月以來隂闇連日易内傳曰久隂不雨亂氣<lb/>
也䝉之比也䝉者君臣上下相冒亂也又曰賢徳不用<lb/>
厥異常隂夫賢者化之本也雲者雨之具也得賢而不<lb/>
用猶久隂而不雨也又頃前數日寒過其節氷既解釋<lb/>
<pb n="KR4h0132_WYG_123-3a"/>
還復凝合夫寒往則暑來暑往則寒來此言日月相推<lb/>
寒暑相避以成物也今立春之後火卦用事當温而寒<lb/>
違反時節由功賞不至而刑罰必加也宜須立秋順氣<lb/>
行罰臣伏案飛候㕘察衆政以為立夏之後當有震裂<lb/>
涌水之害又比熒惑失度盈縮往來涉歴輿鬼環繞軒<lb/>
轅火精南方夏之政也政有失禮不從夏令則熒惑失<lb/>
行正月三日至乎九日三公卦也三公上應台階下同<lb/>
元首政失其道則寒隂反節節彼南山詠自周詩股肱<lb/>
<pb n="KR4h0132_WYG_123-3b"/>
良哉著於虞典而今之狂位競託髙虚納累鍾之奉忘<lb/>
天下之憂棲遲偃仰寝疾自逸被策文得賜錢即復起<lb/>
矣何疾之易而愈之速以此消伏災眚興致升平其可<lb/>
得乎今選舉牧守委任三府長吏不良既咎州郡州郡<lb/>
有失豈得不歸責舉者而陛下崇之彌優自下慢事愈<lb/>
甚所謂大網䟽小網數三公非臣之仇臣非狂夫之作<lb/>
所以發憤忘食懇懇不已者誠念朝廷欲致興平非不<lb/>
能面譽也臣生長草野不曉禁忌披露肝膽書不擇言<lb/>
<pb n="KR4h0132_WYG_123-4a"/>
伏鑕鼎鑊死不敢恨謹詣闕奉章伏待重誅<lb/>
　　誣李固章<hi>梁冀</hi>
臣聞君不稽古無以承天臣不述舊無以奉君昔堯殂<lb/>
之後舜仰慕三年坐則見堯於墻食則見堯於羮斯所<lb/>
謂聿追來孝不失臣子之節者太尉李固因公假私依<lb/>
正行邪離間近戚自隆支黨至於表舉薦達例皆門徒<lb/>
及所辟召靡非先舊或富室財賂或子婿婚屬其列在<lb/>
官諜者凡四十九人又廣選賈豎以補令史募求好馬<lb/>
<pb n="KR4h0132_WYG_123-4b"/>
臨忩呈試出入踰侈輜軿曜日大行在殯路人掩涕固<lb/>
獨胡粉飾貌搔頭弄姿槃旋偃仰從容冶步曽無惨怛<lb/>
傷瘁之心山陵未成違矯舊制善則稱已過則歸君斥<lb/>
逐近臣不得侍送作威作福莫固之甚臣聞台輔之位<lb/>
實和隂陽璇璣不平冦賊姦軌則責在太尉固受任之<lb/>
後東南䟦扈兩州數郡千里蕭條兆人傷損大化陵遲<lb/>
而詆疵先主茍肆狂狷存無廷争之忠沒有誹謗之説<lb/>
夫子罪莫大於累父臣惡莫深於毁君固之過釁事合<lb/>
<pb n="KR4h0132_WYG_123-5a"/>
誅辟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_123-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百二十三<lb/>
</p>
<p>
</p>
  </div>
</body>
</text>
</TEI>
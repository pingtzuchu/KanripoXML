<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百四十四</head> <lb/>
    <p>
<pb n="KR4h0132_WYG_244-1a"/>
欽定四庫全書<lb/>
　文章辨體彚選巻二百四十四<lb/>
　　　　　　　　　　　　明　賀復徴　編<lb/>
書四十<lb/>
　　與王元美先生<hi>明屠隆</hi>
隆髪未燥即知有呉㑹王元美先生蹉跎三十年犬馬<lb/>
之齒長矣日手大篇耳榮名夢寐𤣥圃終屬隔塵言念<lb/>
喆人臨風悵結隆海以東豎儒耳行能無所比數而好<lb/>
<pb n="KR4h0132_WYG_244-1b"/>
古有之毎讀古人文章則馳神徃喆恨不得與此人同<lb/>
旹時過其故里經其墳墓考其陳迹或故物從古人之<lb/>
遺或片語出人間之秘輙展然大喜且披且詫想見其<lb/>
人神惝怳乎迴翔寥廓之外而馳騖太上之前此何也<lb/>
又如先朝李夢陽先生近世李攀龍先生業已恨余生<lb/>
之晩不得奏薄技挾櫜鞬以一當兩公徒負高山之懐<lb/>
抱下泉之戚矣隆賦材故卑抗志頗遠不能建標萟壇<lb/>
而徃徃願北面大雅匪云同志亦其性然矣昔然明傾<lb/>
<pb n="KR4h0132_WYG_244-2a"/>
心於國僑寗越委身於晏子荀爽御車於李君廷尉結<lb/>
襪於王生君山歎息於子雲中郎抗節於王粲精之所<lb/>
嚮九原可以執鞭神之所潛虎賁可以隕涕誠以緇衣<lb/>
之好篤好爵之情縻也嗟乎徃者不可作矣不圖隆乃<lb/>
得與元美先生同旹又呉越相去近也而乃空懐佳人<lb/>
竟違良晤河清難俟日月易徂隆支離涉世已見二毛<lb/>
而先生亦垂老倦逰將圖五嶽恐一朝長畢卒負平生<lb/>
令徃者諸公笑我泉下同天壤者承睫不見慕古何爲<lb/>
<pb n="KR4h0132_WYG_244-2b"/>
乎且隆束髪爲諸生厭薄制義中艶古雅讀廣成素問<lb/>
則霄雿欲僊覧竹書元苞則形骸遂徃近探禹穴抽秘<lb/>
金書遙望岱宗覃思玉簡又鄒魯悅孔孟之仁義濠梁<lb/>
慕莊老之𤣥虚之罘誦李斯之古文湘漢懐屈賈之詞<lb/>
賦龍門仰太史之跌宕成都愛相如之麗藻大梁豔鄒<lb/>
枚之浮華淮南羨八公之鴻烈幽薊喜鄒衍之談天青<lb/>
齊驚淳于之炙轂稷下服田巴之雄辨靈光覩文考之<lb/>
俊才天台高興公之逸韻諸圖書秘記古文竒字頗嘗<lb/>
<pb n="KR4h0132_WYG_244-3a"/>
泛其洪波收其鉅麗可謂窮老不厭專精靡他顧生也<lb/>
貧賤僻處東海青山拄屋寒潮在門波臣竊窺黿鼉相<lb/>
弔客無大雅座鮮高言識比夏蟲見同河伯僴然自奓<lb/>
高歩濶視謂於世無雙譬如夜郎王之掘強於南徼扶<lb/>
餘國之自雄於海中亦可咲矣既而自㧞幽囚稍窺𤣥<lb/>
朗奮然决起欲出而與海内豪俊論文譚萟而天刑不<lb/>
解人事多違始困諸生既束官守𤣥冬躡雪倉皇涉淮<lb/>
不屈首苦簿書則折腰趍公府促訾咿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>扶伏婉孌丈<lb/>
<pb n="KR4h0132_WYG_244-3b"/>
夫工爲蛾眉百鍊化爲繞指𤣥髩儵爲朝霜雅志都喪<lb/>
俗情轉深舊業盡廢寤寐永歎命之不淑安用生爲每<lb/>
望呉㑹雲亭亭起如車蓋耿耿余懐恨不得即解印綬<lb/>
從先生散步長洲之苑爾近世七子砰隠有聲並驅芳<lb/>
軌橫行中原茍有遭之人馬辟易數十里矣然愚竊謂<lb/>
先生最勝譬諸十雄當爲秦楚先生冨才勁力雷<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>飈<lb/>
馳包絡千古吸蕩六合固也赤幟徃悊寜<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>白眉數子<lb/>
乎即如李于鱗雄深竒古非不驚動一世標異將來詩<lb/>
<pb n="KR4h0132_WYG_244-4a"/>
無論論其文信竒矣先生推轂濟南亦至而愚以爲無<lb/>
當先生何也今夫天有揚沙走石則有和風惠日今夫<lb/>
地有危峯峭壁則有平原曠野今夫江海有濁浪崩雲<lb/>
則有平波展鏡今夫人物有戈矛叱咤則有俎豆晏笑<lb/>
斯物之固然也藉使天一於揚沙走石地一於危峯峭<lb/>
壁江海一於濁浪崩雲人物一於戈矛叱咤好竒不太<lb/>
過乎將習見者厭矣文章大觀竒正離合瑰麗尒雅險<lb/>
壯温夷何所不有嘗試取先民鴻製大作讀之書如盤<lb/>
<pb n="KR4h0132_WYG_244-4b"/>
庚禮如檀弓周禮如考工記亦云竒古近險矣而不過<lb/>
偶一爲之其平曠瑩徹揭日月而臨大道者固多他如<lb/>
穆天子傳左國莊騷秦碑吕覽諸篇雖云魁壘多竒而<lb/>
其中平易者亦徃徃不少惟揚子雲好竒言言艱棘後<lb/>
世而下論者爲何平生辛苦蟲魚自况出竒間道終屬<lb/>
偏師固未聞獨模後人盡掩前悊也先生嘗謂李王孫<lb/>
竒過則凡老過則穉嗟嗟獨王孫哉于鱗之竒驅騁周<lb/>
漢固非子雲敢望然言言若此終墮好竒譬如終南懸<lb/>
<pb n="KR4h0132_WYG_244-5a"/>
崖竒矣然使終日而在目則厭不如日月之光也江上<lb/>
裂石竒矣然使終日而在耳則厭不如雲<graphic n="KR1777" url="https://raw.githubusercontent.com/kanripo/KR-Gaiji/master/images/KR1777.png" mimeType="image/png"/>之奏也信<lb/>
如于鱗標異凌厲千古吞掩前後則六藉之粹白漢詔<lb/>
誥之温厚賈長沙之浩蕩司馬子長之疏朗長卿之詞<lb/>
藻王子淵之才俊六朝之語麗不盡廢乎即天又奚以<lb/>
和風惠日爲也故愚竊不自量謂于鱗雖竒而無當先<lb/>
生先生何所不有也有于鱗有獻吉又兼有徃悊而又<lb/>
自有元美廣大變化斯其所以極𤣥也讀藝苑巵言辨<lb/>
<pb n="KR4h0132_WYG_244-5b"/>
博哉如涉太湖雲夢焉讀弇州集魁瑰鉅麗和暢雄俊<lb/>
哉如泛大海焉又如觀𤣥造焉其爲文包羅左國吐納<lb/>
莊騷出入揚馬鞭箠褒雄其爲詩錬楉漢魏僣材六朝<lb/>
同工沈宋登壇李杜誠天府之高華人文之鴻鉅作者<lb/>
之極盛矣觀止矣然小子隆又竊有疑焉雋永之中不<lb/>
嫌雜俎閎麗之極間出麄華又撰著太多篇章太富宇<lb/>
宙羣品題咏靡遺古今萬狀蒐蘿略盡無乃傷於雜乎豈<lb/>
𤣥造之中本無所不有邪竊意無所不有亦必有所無<lb/>
<pb n="KR4h0132_WYG_244-6a"/>
矣遊目羣玉之巔失足閬風之上精昡魂搖迷不知所<lb/>
適何旹摳衣登堂面受大教也隆自知小技不合大方<lb/>
區區之心欲自進門下亦無鹽之所以見齊王也然先<lb/>
生廣心遠識延攬四方豪俊惟恐失之豈可使門下不<lb/>
知有東海屠生哉下邑小吏不當輒以尺一通又不當<lb/>
輒奓口狂言罪僇是懼然隆私度扶伏州郡長吏車下<lb/>
至屏息不敢出聲而揚眉先生之前斯其故可知也謹<lb/>
以所爲鄙言請教門下生平撰造隆不自知先生云何<lb/>
<pb n="KR4h0132_WYG_244-6b"/>
即爲定品南風有便幸惠德音<lb/>
　　答劉子威侍御<hi>屠隆</hi>
陸表姪至自金昌奉先生尺牘來纍纍千言瑰麗閎肆<lb/>
籠罩百氏提挈隂陽抽闗啓鑰椎破神理夫世不可與<lb/>
莊語不佞何幸而得莊語於先生矣又歸美不佞齊物<lb/>
輕外洞覽超然則何敢當雖然亦竊嘗刳心觀化小覷<lb/>
一切虚幻夫溟涬一理混乎真常因形有妄因妄有結<lb/>
大地山河依妄而立胎卵濕化依妄而生於是有生滅<lb/>
<pb n="KR4h0132_WYG_244-7a"/>
起伏得失榮枯是非人我怨親仇恩妄結中之最小者<lb/>
桃蟲食桃壤蟲據壤蛀穿蠧蝕螘奪蝸爭蜋勇蛙怒蜣<lb/>
摶蛛網朝生暮死營營何爲不佞登乎丘墓曠覽平野<lb/>
烟黃日澹牛羊散牧其上蓋嘗有朱門大第歌鐘粉黛<lb/>
焉不佞臨大海望白波連山彌天無岸其下隠隠猶見<lb/>
城郭街衢俯仰而歎剖判以來古人無一人在者令古<lb/>
人而有一人在即吾庶幾有望焉今何望矣古之人自<lb/>
許豪傑負虚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之氣騁閃鑠之姿殫智畢力規其所圖囊<lb/>
<pb n="KR4h0132_WYG_244-7b"/>
括席捲氣揚意得方且建萬年之䇿極無窮之驩一朝<lb/>
徂霣槁葉斷蓬雖復取人魚爲膏金銀爲殉設樂置伎<lb/>
銅臺上食彼白骨何知悲哉愚鬼推而論之玉堦金埒<lb/>
茅茨席門金張豪華揚雄寂寞王謝鼎盛任昉凋零淮<lb/>
隂王亞夫死陸生貴酈其烹錯也東市袁絲紆朱田蚡<lb/>
開第灌夫伏誅路粹傾融絳灌䜛賈孟玖陷陸孫秀仇<lb/>
潘當其時舉皆鋒刅其口轆轤其腸先發者雄後時者<lb/>
凶得則愉快失則悲嗟榮而汰盈瘁而慘沮勝則軒眉<lb/>
<pb n="KR4h0132_WYG_244-8a"/>
吐氣敗則俛首凄凉轉盼之間悉爲陳迹東土託意於<lb/>
浮雲西方示教於露電㫖哉嗟乎糞蛆之甘糞人則穢<lb/>
之牕蠅之觸紙人則愚之蛆乎蠅乎固不自知知之則<lb/>
勿復爲爾而人劻劻勷勷於百年之内力恒恐其不竭<lb/>
而機恒恐其不深所營幾何當其迷時不自知苦瞥焉<lb/>
而悟則向日種種之憂勞焦廹者皆可咲也夢者之得<lb/>
寳也或有所苦也殆不勝其喜懼覺而咄之夢也當其<lb/>
夢時人雖告之夢不信一覺而後知覺舉非實境人生<lb/>
<pb n="KR4h0132_WYG_244-8b"/>
百年亦何以異於未覺之夢乎彼夫呶呶分人我脩恩<lb/>
怨欲以快其心意豐其口腹榮其妻孥彼方熟在夢鄉<lb/>
雖呼之其能醒乎嗟余覺矣又安能與彼夫同夢也不<lb/>
佞少有大志慨然欲以文章事業自表見於世文章視<lb/>
其材力不佞材力淺薄既無當作者方出爲外吏輒捐<lb/>
身忘家兾勉䜿尺寸命不其然乃有物敗之夫殷中軍<lb/>
謝太傅其先皆晉室名士繫望蒼生逮其既起一則勲<lb/>
垂竹帛一則名沒蒿萊相距萬里夫較長絜短此兩人<lb/>
<pb n="KR4h0132_WYG_244-9a"/>
之才伯仲耳謝乗驕敝卒立功名殷當勁雄遂取摧廢<lb/>
世人皮相右謝左殷實命不同僕則知之故太公興周<lb/>
伯夷采薇子房佐劉四皓茹芝元侯綰印狂奴垂竿孔<lb/>
明龍驤龎公豹隠法和助梁通明避世乖崕救火圖南<lb/>
栖真丈夫失時則藏得時則駕爲龍爲蛇各有其時人<lb/>
見列星起版築昴宿奮功曹應侯本亡命平津登牧豕<lb/>
晉公自餓儒狄青始黥徒咸謂其材能自取之不知是<lb/>
亦有命焉古今躬絶代之姿負蓋世之畧而時無根柢<lb/>
<pb n="KR4h0132_WYG_244-9b"/>
白首窮巷者豈尠哉夫神界可探靈蹤可躡素書可讀<lb/>
丹檢可尋故五湖不必覇越赤松不必封侯華陽不必<lb/>
東都九仙不必一品功名富貴二物時來則爲之必待<lb/>
二物而後回首回首無時矣不佞勲業爲彼夫所敗便<lb/>
當立灰世念撒手烟霞遇境乘流又何顧焉孔明卧龍<lb/>
人亭亭物表彼豈不講於尊生之道者哉乃爲先主簒<lb/>
出竭精盡瘁卒夭天年是老父之所以哭龔生也使其<lb/>
不遭三顧終卧隆中含神葆光似了性命度世何難而<lb/>
<pb n="KR4h0132_WYG_244-10a"/>
以彼易此達者惜之即今日以僕爲不幸者衆庶之見<lb/>
耳先生𤣥朗踔絶故宜以賀不以唁僕天性踈澹寡嗜<lb/>
少營然聞之剗物凈根一絲不斷猶屬牽滯僕百慮盡<lb/>
灰能保無一絲不斷乎有不斷則非所以了道而歸真<lb/>
也是僕之所以日夜疚心也若身外空花泡沬何暇計<lb/>
哉先生愛我教我至矣故敢披露衷言請正有道何以<lb/>
規之敬俟後命<lb/>
　　爲瞿睿夫訟寃書<hi>屠隆</hi>
<pb n="KR4h0132_WYG_244-10b"/>
夫風蟬雨蚓得其候則鳴過時則世指之曰不祥<lb/>
今某之爲黃梅人瞿九思訟寃者此某之候也非以爲<lb/>
不祥也某居東海九思居南海惟風馬牛之不相及也<lb/>
平生非有期功之親杯酒接殷勤之歡即問以其人之<lb/>
脩短白黒茫然耳古者蓋有緹縈朱勃郭亮寒朗劉向<lb/>
其人者能以其言白人沉寃至義聲傾動千古彼皆於<lb/>
父師交遊之間言其至情情至則切交親則易阿猶有<lb/>
說也豈某與九思之謂哉風蟬雨蚓彼鳴其候爾無所<lb/>
<pb n="KR4h0132_WYG_244-11a"/>
爲無所求也今者某之言瞿九思者亦無所爲無所求<lb/>
也故曰此某之候也蓋昔者舜爲帝禹爲司空咎繇爲<lb/>
理當其時斷獄天下則無一夫稱寃者詩書所稱蓋誠<lb/>
無之非其有之而文之也如使萬物沐清和之化而一<lb/>
夫獨抱向隅之嗟則大聖賢之所必問何者不欲以一<lb/>
夫而傷清和之化一夫至細而傷清和之化至鉅也今<lb/>
夫瞿九思者𦕈一夫耳束髪以才名耿亮聞江漢之上<lb/>
一旦從吏議罷孝廉徙塞外而非其罪也則天下之人<lb/>
<pb n="KR4h0132_WYG_244-11b"/>
寃之何故豈非舜禹咎繇之世而有此一夫者寃也豈<lb/>
非以一夫者之才名耿亮天下所知也某不敢汎陳今<lb/>
古即以楚徃事言之當楚懐王時王聽不明䜛夫鬭口<lb/>
民之沉于覆盆者或不少矣獨一屈子之事不白則天<lb/>
下後世寃焉徃日回風諸作千秋而下讀之則凄其酸<lb/>
心又何說也則屈子之麗藻絶代放在江潭令其抱憤<lb/>
懣之氣而以雄雋深秀峭絶之語吐之而其徒有宋生<lb/>
者又爲之附麗鴻響以砰訇後來故其寃最著也然屈<lb/>
<pb n="KR4h0132_WYG_244-12a"/>
子之所以難者以其當楚懐王時若生舜禹咎繇之世<lb/>
則無此難屈子而當楚王則江潭之纍也而生舜禹咎<lb/>
繇之世則記尚書著典謨之史官也今聖明在服大臣<lb/>
忠良九州萬物欣欣向榮清和之治遠駕上古而猶有<lb/>
懐才抱潔如九思沈寃如九思者是聖善所隠也九思<lb/>
之罪蓋坐以士民徂擊其邑令長禠乃衣冠長流塞下<lb/>
夫使九思所坐誠真是亂民也罪無赦而天下之人輒<lb/>
寃之則惡得真且徂擊令長非一手一足之力也令長<lb/>
<pb n="KR4h0132_WYG_244-12b"/>
爲天子牧養元元視元元若子則令其慈母也居則戴<lb/>
去則戀久則思何徂擊之有即一夫倡難萬姓捍焉難<lb/>
何由興令之不才炰烋其民民不能堪即邑中羣起而<lb/>
仇之豈一夫之以也九思所造其果出一夫徂擊如古<lb/>
朱亥博浪之爲乎果以一人自作不道乎如出一夫發<lb/>
難則九思之罪何辭以邑人亂則此一令者或者邑人<lb/>
之所同仇也邑人同仇而以一夫獨坐可乎且民之所<lb/>
懐其誰能傾民之所仇其誰能庇黃梅之事某以爲令<lb/>
<pb n="KR4h0132_WYG_244-13a"/>
實爲之必也治其無良則邑人之罪而以鼓衆倡亂瞬<lb/>
昧不明之辭坐一書生則何說也某雅聞九思以才名<lb/>
爲令所禮平生固了無睚眦之傷何至相仇如此即如<lb/>
杯酒失歡非有深怨又何至遂鼓不好亂之衆而一夫<lb/>
奮臂持梃如雲也九思所坐無亦名才爲禍蛾眉取憎<lb/>
爾固天下所共寃聖君賢相所必察也某與九思何爲<lb/>
哉方漁釣海上不過聞滔滔江漢有年少負竒才之瞿<lb/>
九思文掩中州名在南國又未幾聞其詿誤受惡爲塞<lb/>
<pb n="KR4h0132_WYG_244-13b"/>
下遷民心傷其寃而已比以公車之役薄遊長安聞九<lb/>
思方擊登聞皷奏書自訟於聖天子丹陛之下有子甲<lb/>
年十三博聞強記落筆如駛才視其父爲書累千言歴<lb/>
抵公卿大臣稱父寃願附緹縈之義某聞而壯之相過<lb/>
逆旅勞苦如平生歡見九思温焉醇謹子甲髪纔覆額<lb/>
短衣楚楚可憐試以文章倚馬立辦的然先秦兩漢聲<lb/>
某此時忼慨而泣數行即欲爲之作一牋投當世之明<lb/>
公大人以大白其事如弦上之矢矣某亦何所爲亦何<lb/>
<pb n="KR4h0132_WYG_244-14a"/>
所求哉賤臣隕霜庶女感風匹夫匹婦足闗天道皇皇<lb/>
上帝固不以其微細而遺之也况九思大楚羙才包洞<lb/>
庭雲夢之秀擷靡蕪蘭芷之芳上可石渠東觀下猶不<lb/>
失牧伯庶司今陛下夢寐賢哲以興治理有才若思誠<lb/>
廟廊所急若以無罪見枉卒從吏議而令文藻清譽之<lb/>
士貫木荷殳遠投窮邊以飼豺虎悲吟於黃沙白骨之<lb/>
場蹢躅乎酸風烈日之下則孤憤之篇且與龍堆馬邑<lb/>
同其不朽又令十三童子牽衣卧路吐其少年英詞秀<lb/>
<pb n="KR4h0132_WYG_244-14b"/>
句長謠孤兒吟爲行道嗟傷見聞扼腕早違嚴父必至<lb/>
淪落草間文采銷滅而無所成此甚非所以愛惜人才<lb/>
培養國脉也區區之愚蓋爲人才國脉寧詎止爲思一<lb/>
夫乎古語云相馬失之瘦相士失之貧司馬子長之下<lb/>
蠶室亦興嘆於家無貨財文遊莫捄乃若大挾郭解之<lb/>
徒至使大將軍爲之言世之常態古今所同方九思爲<lb/>
文學有聲家席先人之舊業足具饘粥此時交遊賔客<lb/>
動引青松指白日執手而稱相知今一旦無罪而下於<lb/>
<pb n="KR4h0132_WYG_244-15a"/>
理聲名摧損家業蕩破父子垢首囚服蒼皇百走短褐<lb/>
蕭蕭泥沙滿面平生交親掉臂不顧某切痛之某與九<lb/>
思父子無一日之雅徒激於氣義愍其寃狀而冐爲之<lb/>
言誠出不肖朴誠又以媿夫交親而掉臂有凉德者也<lb/>
伏惟明公秀甲河嶽德侔造化神明之智燭彼蔀屋陽<lb/>
春之澤下及昆蟲縣宇戴仰華夷咸頌今九思父子不<lb/>
特一昆蟲也其含寃不止一蔀屋也明公調和四海萬<lb/>
物欣欣協氣流鬯而猶然使一夫向隅明公不忍也特<lb/>
<pb n="KR4h0132_WYG_244-15b"/>
無爲明公言之者某海濵一介布衣韋帶之士躡草登<lb/>
朝疎愚罔知忌諱直吐胸臆以進於下執事明公誠亮<lb/>
其無他俯聽芻蕘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雪誣枉起九思父子之白骨而肉<lb/>
之則天下懐才抱義之士有不肝腦塗地而向明公者<lb/>
非夫也惟下執事圖之某惶恐死罪<lb/>
　　與余君房論文書孫鑛<lb/>
昨史鶴亭丈偶過論文曰槐野先生作文但如此作而<lb/>
已滄溟先生則拈筆時先有必使人不易解之意此言<lb/>
<pb n="KR4h0132_WYG_244-16a"/>
良有味子威亦未免犯此恒人無庸欺智者恐終不可<lb/>
欺何作此伎倆爲哉李王二公絶相厚然李極髙王極<lb/>
卑正絶不同王根髓原在子瞻稍輔以世說然才正髙<lb/>
後又涉獵左馬諸書稍變調是以自謂得之國筴耳汪<lb/>
與王涉未深良是汪字句真工可謂一時絶調其以古<lb/>
語傳今事無不渾帖更有今語不能盡而渠用古語却<lb/>
盡之者不可謂不妙然祗是辭命一家耳不是神來之<lb/>
調王之風神殊雅後大有不可及處要之汪終湏讓王<lb/>
<pb n="KR4h0132_WYG_244-16b"/>
耳汪刻墳雅似極意在檀弓考工記然渠於二書所得<lb/>
却少若專宗此恐或失之清瘦亦非所謂大家正𣲖也<lb/>
今時諸名家先生謂於古作者何當韓栁似終不可及<lb/>
王的是一子瞻以好高故面目似過之然綜其實恐未<lb/>
易優劣汪則是一劉孝標以不能卑故反讓之耳昨奉教<lb/>
謂儕左輔於四公必於泉臺有蠻觸之戰足下豈尚於<lb/>
左輔有不足邪宋人云讀栁歐蘇文方知韓文不可及<lb/>
鑛今盡讀滄溟弇州太函文乃益知左輔爲不可及諸公<lb/>
<pb n="KR4h0132_WYG_244-17a"/>
集巻雖踰百然求如左輔數行尚不能得來教謂左輔<lb/>
不博不流動誠有然者然亦不至大約大拙稽之前代<lb/>
子厚亦不甚流動而永叔最爲不博左輔惟不博故簡<lb/>
惟不流動故勁然至若栁濱序及兩程䇿亦何嘗不博<lb/>
送石洲鳯泉壽先伯諸序又何嘗不流動哉兼美無瑕<lb/>
即古人亦難之故精錬者不輕逸跌宕者不沉欝艱深<lb/>
者澀典實者拙即丘明子長規模且判然别矣今歴下<lb/>
新都可謂博然以較司成公李尚覺澀汪尚覺碎豈得<lb/>
<pb n="KR4h0132_WYG_244-17b"/>
擅流動之譽婁江最流動矣然惟博於說部耳若文則<lb/>
豈可言博過華州哉惟子威可謂博且流動然總論所<lb/>
至又大不及五公此文章所以難言也子威所以居閏<lb/>
位者以無神境耳即讌游記亦祗是偏鋒别境大洲有<lb/>
神境然修辭之功未極鑛雖獨服之豈能協於衆心哉<lb/>
大家唐二人宋歐曾王蘇氏父子共五人欒城不與鑛<lb/>
謂五公爲大家止以我朝言也韓栁終不易及前小啓<lb/>
固曾言之宋五家正可相當若漢以前大家信更在唐<lb/>
<pb n="KR4h0132_WYG_244-18a"/>
二家上然成一家言與今人又當别論足下謂北地失<lb/>
之模擬世人論亦如此苐以鑛素所熟觀者言之惟一<lb/>
二篇稍有痕其餘亦多係自撰即頃來吾等所收者何<lb/>
篇爲大模擬耶所評三公俱確苐汪之襲亦不讓後李<lb/>
或有終篇無一語自創者殆如集古句耳鳯洲才信高<lb/>
顧要今所造亦已既竭其才渠語于鱗固云加我十年<lb/>
亦不能長有子境此真是自知之語謂其輕前欺後似<lb/>
猶爲不虞之譽近有對奕者數負不服曰我但貪耳應<lb/>
<pb n="KR4h0132_WYG_244-18b"/>
之者曰貪即是汝品下曰但生耳曰生即是汝品下曰<lb/>
速耳曰速即是汝品下曰輕易汝耳曰輕易即是汝品<lb/>
下文亦猶此昔人謂參也魯故造道深人才各有偏偏<lb/>
即有不至不可謂堂堂者勝嗇者也惟左輔四十有九<lb/>
而遭岩墻之阨不究其至真爲可惜耳劉莊襄墓志真<lb/>
一好題不知弇州公何爲草率如此其爲張文忠傳亦<lb/>
不稱太函與戚將軍最厚而於其墓銘亦頗寥寥然則<lb/>
兩公所自負為一攀龍者安在哉宋雖有五人然舉世<lb/>
<pb n="KR4h0132_WYG_244-19a"/>
以配韓栁者亦止二人我朝空同當其一不待言矣其<lb/>
一人當在兩王在鑛必以屬之槐野在先生必以屬之<lb/>
鳯洲然邪否邪前人已矣後起者集數公之成超乘而<lb/>
上必當有人先生幸無讓焉昨偶讀嘉則五言律漫有<lb/>
所評翰教謂爲過苛夫以足下及箕仲夙日推許之盛<lb/>
而頓聞此語冝訝其苛苐豐對樓集見在其第二十二<lb/>
巻柯君房先生起至張司理止共五十首内何首爲佳<lb/>
可入選乎前小啓固云亦有一二稍可顧猶是常語若<lb/>
<pb n="KR4h0132_WYG_244-19b"/>
在茂秦集中祇下乘耳何足當二先生之溢許謂在于<lb/>
鱗上也記往日白雪樓集初出時鑛於先宗伯兄案上<lb/>
見之讀一二首覺其佳甚讀至數十首更覺竒古高妙<lb/>
反覆諷詠手之不能釋因檢其名氏則標曰于鱗以爲<lb/>
豈唐人邪何不見列于十二家及細觀其所贈送諸公<lb/>
類皆今人也今旹有如此詩人而柰何不聞談及乎比<lb/>
先兄自外來問之乃知班孟堅即班固也蓋鑛是時止<lb/>
曉滄溟名攀龍不識其字耳太函序弇州集冀以不聞<lb/>
<pb n="KR4h0132_WYG_244-20a"/>
聞者我得我心鑛之服滄溟得於暗索中此乃所謂真<lb/>
知今豐對樓集以二先生之諄諄提耳而猶不能解以<lb/>
視案上之不知何人集曷若然則其不及于鱗明矣弇<lb/>
州謂嘉則詩是隠逸之冠亦未然以僕所見謝四溟呉<lb/>
芝川陳海樵王百轂軰雖未及細校然似俱不甚讓之<lb/>
今先生執椽筆幸慎許可無若太函之許元瑞斯稱情<lb/>
矣僕於樂府一𣲖原未深解故以妄許嘉則所以然者<lb/>
以俚淺率三病在樂府毎有之而無能掩瑜妄意其不<lb/>
<pb n="KR4h0132_WYG_244-20b"/>
恭或得栁士師一體耳我朝詩成𢎞以前大約沿宋元<lb/>
氣習雖格卑語近然道情事亦真率可喜自空同倡爲<lb/>
盛唐漢魏之說大歴以下悉捐弃天下靡然從之此最<lb/>
是正路無可議者然天下事但入正路即難即作人亦<lb/>
如此久之覺束縛不堪則逃而之初唐已又進之六朝<lb/>
在嘉靖中最盛然此路實隘而不𢎞近遂有舍去近體<lb/>
但祖漢魏之論然有言之者鮮行之者則以此一路枯<lb/>
淡且說物情不盡耳近十餘年以來遂開亂道一𣲖昨<lb/>
<pb n="KR4h0132_WYG_244-21a"/>
某某皆此𣲖也然此𣲖亦有二支一長吉玉川一子瞻<lb/>
魯直某近李盧某近蘇黃然某猶有可喜以其近於自<lb/>
然某則太矯揉耳文𣲖至亂道則極不可返邇來作人<lb/>
亦多此𣲖此實闗係世道良足歎慨然弇州晩年諸作<lb/>
實已透漏亂道端倪蓋氣數人情至此不得不然亦非<lb/>
二三人之過也<lb/>
　　上申閣老書<hi>魏允中</hi>
今天下漸不可長者抑莫甚於人情事有異有常而人<lb/>
<pb n="KR4h0132_WYG_244-21b"/>
情有安有駭天之常日月星辰而孛蝕異人之常君臣<lb/>
父子而亂賊異中國之常禮樂文章而邪慝異官使之<lb/>
常賢智忠良而憸邪異政治之常剛柔正直而偏詖異<lb/>
常則安異則駭人之情未有不然者也竊取近一二事<lb/>
較之或大謬不然春正月日食其月月食夏五月月再<lb/>
食秋八月彗星見九月太白經天三呉大水無年子殺<lb/>
父薊鎮沿邉諸郡地震累日刼掠之冦千百成羣出入<lb/>
城市索民財物吏不得禁此皆耳目所不習非常可異<lb/>
<pb n="KR4h0132_WYG_244-22a"/>
者也而今且安焉主事趙世卿疏時政天子幸不切責<lb/>
吏部黜以爲長史御史劉臺言事得罪天下悲其忠安<lb/>
福奸民乘間誣奏之進士南企仲乞歸終養聽撫按勘<lb/>
中外諸上書與諸省程録動稱大臣功德言不及君此<lb/>
皆耳目所不習非常可異者也而今且安焉夫安與駭<lb/>
不並行所安在此所駭必在彼孛蝕以爲安則見日月<lb/>
星辰而駭亂賊以爲安則見君臣父子而駭鄙陋以爲<lb/>
安則見禮樂文章而駭憸邪以爲安則見賢智忠良而<lb/>
<pb n="KR4h0132_WYG_244-22b"/>
駭偏詖以爲安則見剛柔正直而駭夫人之情至於常<lb/>
其異異其常駭其安安其駭此其漸可使長邪不可使<lb/>
長邪所闗於世道理亂得失鉅邪細邪竊以爲宜及今<lb/>
而矯之尚有可爲然而矯世之責實惟門下門下初舉<lb/>
進士名在第一十餘年進拜宰相位復第一誠於今日<lb/>
察天下異常之勢杜人情安駭之漸慨然身任其事爲<lb/>
天下國家計而不爲已之功名與他人之富貴則相業<lb/>
亦在第一無疑夫人之情彼或導之而吾不能矯之導<lb/>
<pb n="KR4h0132_WYG_244-23a"/>
之過也不能矯之亦過也門下其何辭焉<lb/>
　　答陳心谷中丞鄒元標<lb/>
先年曾貢蕘語請質退而自愧狂誕已而思臺下端人<lb/>
也休休者也容人盡言者也必不以我爲迂爲誕兹奉<lb/>
鼎翰洋洋若將誘不肖盡言而惟恐其言之不盡令人<lb/>
頌服奚勝細繹𤣥㫖臺下已闖聖學之窔而卓然先立<lb/>
其大前所贅陳者是何異捧土而塞河也雖然臺下示<lb/>
我以聖學之鵠不肖有俗學請質諸前臺下云其功在<lb/>
<pb n="KR4h0132_WYG_244-23b"/>
勿忘勿助而喫𦂳在慎獨元標嘗用勿忘勿助之功矣<lb/>
勿忘勿助在持志而養氣一日忽悟曰暴氣固不是而<lb/>
持志亦未爲全是夫志即心之神也神無方而易無體<lb/>
非無一日拘拘然執之爲已有也故惟恐其忘者非真<lb/>
忘也若真忘則不以生而存不以死而忘雖忘而未嘗<lb/>
忘也元標亦嘗用慎獨之功矣以獨爲在心從而反求<lb/>
諸心盤桓數年猶自惉懘邇年來始知獨非内也心意<lb/>
知慮固獨也而鳶飛魚躍亦獨也戒慎恐懼慎也而優<lb/>
<pb n="KR4h0132_WYG_244-24a"/>
游涵泳亦慎也兀坐一室之内慎獨也即兵戈搶攘千<lb/>
萬人吾往亦此慎獨也而庶幾孔門慎獨之㫖雖然元<lb/>
標咸其頰舌孰若臺下恂恂躬行之爲愈乎然元標亦<lb/>
不敢不勉矣臺下徴色發聲察言觀色之語此自聖門<lb/>
視履考祥家法前不肖所陳者蓋見今世風㑹日流忌<lb/>
嫉成風鄉評不足據而官聲不足以徴故常謂士君子<lb/>
真有掀揭宇宙之思自信自考雖一國非之不顧也天<lb/>
下非之不顧也蓋若有懲於今之時而不覺其言之過<lb/>
<pb n="KR4h0132_WYG_244-24b"/>
激耳望臺下終裁之<lb/>
　　上首輔書<hi>伍袁萃</hi>
萃也聞之小臣畏罪而不敢言大臣持禄而不極諌此<lb/>
國家之大患也頃因三王並封之命在廷諸臣相顧駭<lb/>
愕共懐杞慮引經據理而爭者疏且數十上矣然而正<lb/>
論未伸聖心難悟新命雖寢儲位仍虚萃以爲此大臣<lb/>
不極諌之過也汲長孺有言天子置公卿輔弼之臣寧<lb/>
令從䛕承意䧟主於不義乎斯言也鼎鉉之藥石廟堂<lb/>
<pb n="KR4h0132_WYG_244-25a"/>
之箴銘也今公卿輔弼之臣受主上之禄不爲不厚擔<lb/>
主上之爵不爲不高䝉主上之恩遇不爲不渥休戚與<lb/>
共繩糾是資而當此國家大事宗社安危所係天下理<lb/>
亂所闗曾不聞伏青蒲而泣諌叩玉堦而固爭黙黙容<lb/>
容以爲持禄之計僅以公疏塞責而已引炬專稱於文<lb/>
靖補衮希覯於仲山方且坐視二三小臣貶逐而去也<lb/>
胡顔之厚也夫主上之所改容而禮貌者大臣也則主<lb/>
上之所傾心而聼從者必大臣也大臣而不能格君心<lb/>
<pb n="KR4h0132_WYG_244-25b"/>
定國本又誰望焉恐焉用彼相取譏良史矣雖然此猶<lb/>
概而論之也閣下負天下之重望荷明主之殊眷其絶<lb/>
裾而來也先國家之急而後其親也八袠之慈親尚且<lb/>
後之而肯逢君以徼寵哉柰何徒知從君之命爲順而<lb/>
不知立君之子爲順徒知並封三王爲將順之忠而不<lb/>
知冊立元子爲匡救之忠迨廹於公議乃始以錯誤自<lb/>
居也嗟乎此何等事而可以倉卒錯誤耶安社稷于俄<lb/>
頃定變故於須臾古人大手叚多自倉卒間見之而閣<lb/>
<pb n="KR4h0132_WYG_244-26a"/>
下不爾耶萃聞大臣處人主骨肉之間危疑之際讜論<lb/>
師石大夫而稍有遷就則中立貽譏婉詞法李鄴侯而<lb/>
少有迎合則獻諛䝉誚閣下之心中立耶獻諛耶必不<lb/>
其然而迹則近之矣兹雖言錯言誤也其誰諒之昔漢<lb/>
高祖之惑戚姬也羣臣不能解而卒悟于四皓之一見<lb/>
唐高宗之立武氏也舉朝不肯從而竟决於李勣之一<lb/>
言何則心有所獨信機有所獨契也今日之事主上不<lb/>
博謀於諸老而獨謀於閣下不顯諭於公朝而密諭於<lb/>
<pb n="KR4h0132_WYG_244-26b"/>
私室蓋國有著蔡非此無以决嫌疑定猶豫也當時閣<lb/>
下能以正對不占險而占易不卜僣而卜信則宗社大<lb/>
計一言定矣君臣相遇千載一時而直爲此遷就迎合<lb/>
也惜哉惜哉卒之前星懸而失耀主鬯虚而莫屬暫止<lb/>
耦國之嫌狐裘可以不賦終存抱子之逼兔走未爲無<lb/>
爭閣下處此安得晏然而已乎或爲閣下計者曰惟有<lb/>
去而已萃則曰閣下可以徒去哉去就係一身之輕而<lb/>
冊立闗國家之重閣下之入京也以力請面君爲第一<lb/>
<pb n="KR4h0132_WYG_244-27a"/>
義其入閣也以力請建儲爲第一義萃嘗陳之左右而<lb/>
兹且兩失之前時天下所爲延頸企足而望者閣下也<lb/>
今日天下所爲痛心疾首而恨者閣下也已誤之已能<lb/>
挽之然後可以謝天下不然是宗社大計閣下一出而<lb/>
壊之也即速去猶有餘責矣故萃謂在諸老固當批龍<lb/>
鱗而極諌期於神器有歸而不當以一疏塞責在閣下<lb/>
尤當垂涕泣而導君期於大典復舉而不當以一去爲解<lb/>
伏爲閣下深惟國家根本之慮捐軀報主至誠以感動<lb/>
<pb n="KR4h0132_WYG_244-27b"/>
之竭力以匡正之庶幾乎吾君之一悟而元良蚤建也<lb/>
則宗社萬年無疆之福閣下實造之矣若夫得君專而<lb/>
回天不易則非萃所能知也萃孤逺賤士通籍十有七<lb/>
年而強半家居雖附梓里未嘗請謁特義激於衷故敢<lb/>
以狂瞽之說進子産之謂子皮曰子于鄭國棟也棟折<lb/>
榱崩僑將壓焉敢不盡言萃於閣下亦云惟閣下執事<lb/>
實重圖之<lb/>
　　與李義河大司空<hi>沈懋學</hi>
<pb n="KR4h0132_WYG_244-28a"/>
相君之不奔喪固留自朝廷誼不忍恝竊謂伏闕苦陳<lb/>
暫求歸葬聖心猶或可回乃請之未懇遽爾辭禄謝恩<lb/>
而七七期中竟於喪次議政相君之心安乎在朝諸臣<lb/>
亦得謂相君之心安乎况臺省言官也力能言則言之<lb/>
不能則調停其間私爲勸駕又不能則即漫無可否亦<lb/>
庶幾足以自全而顧欲交疏留之不佞始聞之唾而不<lb/>
信適於明公所見所爲疏大用佗傺于中以脂韋爲結<lb/>
納之計而不顧百代之綱常以職掌爲富貴之資而不<lb/>
<pb n="KR4h0132_WYG_244-28b"/>
惜萬世之訾議柰何其見之左也相君輔理之忠在人<lb/>
耳目倘一歸盡孝將永稱天地間完人而已意已不欲<lb/>
歸臺省諸君復堅其不歸在相君固非所以自愛而必<lb/>
欲其留反令白璧䝉瑕亦豈所以愛相君乎不佞謂相<lb/>
君之歸必不可無而臺省之疏尤冝亟寢諸君即思臠<lb/>
食之斯語終不易矣明公相君所親信而諸君所矜式<lb/>
者萬惟以忠孝相提掖曲爲周還顯正人心黙維國是蓋<lb/>
在此時明公其速圖之義切心惶語無倫次死罪死罪<lb/>
<pb n="KR4h0132_WYG_244-29a"/>
　　答費學卿<hi>馮夢禎</hi>
足下名家千里駒富有才情何有於老朽而千里貺書<lb/>
孜孜下問至于再三僕愚陋何以仰禆高明萬一本朝<lb/>
制舉義王文恪公始具堂構顧文僖公繼之親傳衣鉢<lb/>
門戶益輝今傳文恪遺稿<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>者十五六水中擇乳非鵞<lb/>
王不能至所作程文文僖有出藍之色矣嘉靖以來作<lb/>
者如雲當以唐中丞爲上首茅鹿門方中丞時業於王<lb/>
摩詰之詩摩詰高秀有之而中丞老成痛快似兼杜陵<lb/>
<pb n="KR4h0132_WYG_244-29b"/>
之長凌鑠一代此人而已然惟歸田教授時諸稿足以<lb/>
當之元巻亦平平耳至商元巻正德以前醇朴未化嘉<lb/>
靖間許太常精粹温雅足稱獨步而瞿文懿可以嗣之<lb/>
平中有骨人目之綿裏針近代寥寥惟呉因之縱橫透<lb/>
徹詞場飛將然文體亦一變矣唐中丞外有薛方山諸<lb/>
理齋薛華整諸俊逸足稱名家呉因之外陶石簣湯霍<lb/>
林亦後來之秀湯義仍僕識之癸未棘中黄貞父與僕<lb/>
交甚善義仍華秀一時之傑貞父則素法身佛少莊嚴<lb/>
<pb n="KR4h0132_WYG_244-30a"/>
餘則與僕不同道亦不能知之矣近來文體大都失之<lb/>
恢詭浮靡易浮以實易靡以精易恢詭以典雅惟足下<lb/>
勉之近來衡文者俱新進少年見畫龍則喜真龍入室<lb/>
反怖而走焉如就試但從縱橫揮灑不必求入理不必<lb/>
求合格随例塗脂抺粉目挑心招自然得意不然操瑟<lb/>
以投好竽之主求遇合得乎惟足下詳味之僕於詩自<lb/>
入館後始留心惜乎從唐入十年來始知其誤則已晩<lb/>
矣足下見目𤣥淡雅逸此何敢當欲録舊歲遊洞庭兩<lb/>
<pb n="KR4h0132_WYG_244-30b"/>
山詩請教而信索報急不及也新題先上論語學庸左<lb/>
太冲三都自足耀世寧煩𤣥晏序然不敢辭總俟異日<lb/>
課完付别信耳勉旃秋風自愛<lb/>
　<lb/>
　<lb/>
　<lb/>
　<lb/>
　文章辨體彚選巻二百四十四<lb/>
</p>
<p>
</p>
  </div>
</body>
</text>
</TEI>
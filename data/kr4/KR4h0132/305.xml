<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百五</head> <lb/>
    <p>
<pb n="KR4h0132_WYG_305-1a"/>
欽定四庫全書<lb/>
　文章辨體彚選巻三百五<lb/>
　　　　　　　　　　　　明　賀復徵　編<lb/>
序二十五<lb/>
　　唐栁先生文集後序<hi>宋穆修</hi>
唐之文章初未去周隋五代之氣中間稱得李杜其才<lb/>
始用為勝而號專雄謌詩道未極其渾備至韓栁氏起<lb/>
然後能大吐古人之文其言與仁義相華實而不雜如<lb/>
<pb n="KR4h0132_WYG_305-1b"/>
韓元和聖德栁平淮西雅章之類皆辭嚴義偉製述如<lb/>
經能崒然聳唐德於盛漢之表蔑愧讓者非二先生之<lb/>
文則誰與予少嗜觀二家之文常病栁不全見於世出<lb/>
人間者殘落纔百餘篇韓則雖目其全至所缺墜亡字<lb/>
失句獨於集家為甚志欲補得其正而傳之多從好事<lb/>
訪善本前後累數十得所長輒加注竄遇行四方逺道<lb/>
或他書不暇持獨齎韓以自隨幸㑹人所寶有就假取<lb/>
正凡用力於斯已蹈二紀外文始幾定而惟栁之道疑<lb/>
<pb n="KR4h0132_WYG_305-2a"/>
其未克光明於時何故伏其文而不大耀也求索之莫<lb/>
獲則既已矣於懐不圖晩節遂見其書聯為八九大編<lb/>
䕫州前序其首以巻别者凡四十有五真配韓之鉅文<lb/>
與書字甚樸不類今蹟蓋往者之藏書也從考覽之或<lb/>
卒巻莫迎其誤脱有一二廢字由其陳故劘滅讀無甚<lb/>
害更資研證就眞爾因按其舊録為别本與隴西李之<lb/>
才參讀累月詳而後止嗚呼天厚予嗜多矣始而饜我<lb/>
以韓既而飫我以栁謂天不吾厚豈不誣也哉世之學<lb/>
<pb n="KR4h0132_WYG_305-2b"/>
如不志於古則已茍志於古求踐立言之域捨二先生<lb/>
而不由雖曰能之非子所敢知也天聖九年秋七月河<lb/>
南穆修伯長後序<lb/>
　　江鄰幾文集序<hi>歐陽修</hi>
余竊不自揆少習為銘章因得論次當世賢士大夫功<lb/>
行自明道景祐以來名卿鉅公往往見於余文矣至於<lb/>
朋友故舊平居握手言笑意氣偉然可謂一時之盛而<lb/>
方從其遊遽哭其死遂銘其藏者是可歎也蓋自尹師<lb/>
<pb n="KR4h0132_WYG_305-3a"/>
魯之亡逮今二十五年之間相繼而殁為之銘者至二<lb/>
十人又有余不及銘與雖銘而非交且舊者皆不與焉<lb/>
嗚呼何其多也不獨善人君子難得易失而交遊零落<lb/>
如此反顧身世死生盛衰之際又可悲夫而其間又有<lb/>
不幸罹憂患觸網羅至困阨流離以死與夫仕宦連蹇<lb/>
志不獲伸而殁獨其文章尚見於世者則又可哀也歟<lb/>
然則雖其殘篇斷稿猶為可惜况其可以垂世而行逺<lb/>
也故余於聖俞子美之殁既已銘其壙又類集其文而<lb/>
<pb n="KR4h0132_WYG_305-3b"/>
序之其言尤感切而殷勤者以此也陳畱江君鄰幾常<lb/>
與聖俞子美遊而又與聖俞同時以卒余既誌而銘之<lb/>
後十有五年來守淮西又於其家得其文集而序之鄰<lb/>
幾毅然仁厚君子也雖知名於時仕宦久而不進晩而<lb/>
朝廷方將用之未及而卒其學問通博文辭雅正深粹<lb/>
而論議多所發明詩尤清澹間肆可喜然其文已自行<lb/>
於世矣固不待余言以為輕重而余特區區於是者蓋<lb/>
發於有感而云然<lb/>
<pb n="KR4h0132_WYG_305-4a"/>
　　廖氏文集序<hi>歐陽修</hi>
自孔子殁而周衰接乎戰國秦遂焚書六經於是中絶<lb/>
漢興蓋久而後出其散亂磨滅既失其傳然後諸儒因<lb/>
得措其異説於其間如河圖洛書怪妄之尤甚者余嘗<lb/>
哀夫學者知守經以篤信而不知偽説之亂經也屢為<lb/>
説以黜之而學者溺其久習之傳反駭然非余以一人<lb/>
之見決千歲不可考之是非欲奪衆人之所信徒自守<lb/>
而世莫之從也余以謂自孔子殁至今二千歲之間有<lb/>
<pb n="KR4h0132_WYG_305-4b"/>
一歐陽修者為是説矣又二千歲焉知無一人焉與修<lb/>
同其説也又二千歲將復有一人焉然則同者至於三<lb/>
則後之人不待千歲而有也同子説者既衆則衆人之<lb/>
所溺者可勝而奪也夫六經非一世之書其將與天地<lb/>
無終極而存也以無終極視數千歲於其間頃刻爾是<lb/>
則余之有待於後者逺矣非汲汲有求於今世也衡山<lb/>
廖倚與余遊三十年已出其兄偁之遺文百餘篇號朱<lb/>
陵編者其論洪範以為九疇聖人之法爾非有龜書出<lb/>
<pb n="KR4h0132_WYG_305-5a"/>
洛之事也余乃知不待千歲而有與余同於今世者始<lb/>
余之待於後世也冀有因余言而同者爾若偁者未嘗<lb/>
聞余言蓋其意有所合焉然則舉今之世固有不相求<lb/>
而同者矣亦何待於數千歲乎廖氏家衡山世以能詩<lb/>
知名於湖南而偁尤好古能文章其德行聞於鄉里一<lb/>
時賢士皆與之遊以其不達而早死故不顯於世嗚呼<lb/>
知所待者必有時而獲知所畜者必有時而施茍有志<lb/>
焉不必有求而後合余喜與偁不相求而兩得也於是<lb/>
<pb n="KR4h0132_WYG_305-5b"/>
乎書<lb/>
　　釋惟儼文集序<hi>歐陽修</hi>
惟儼姓魏氏杭州人少遊京師三十餘年雖學於佛而<lb/>
通儒術喜為辭章與吾亡友曼卿交最善曼卿遇人無<lb/>
所擇必皆盡其忻懽惟儼非賢士不交有不可其意無<lb/>
貴賤一切閉拒絶去不少顧曼卿之兼愛惟儼之介所<lb/>
趨雖異而交合無所間曼卿嘗曰君子泛愛而親仁惟<lb/>
儼曰不然吾所以不交妄人故能得天下士若賢不肖<lb/>
<pb n="KR4h0132_WYG_305-6a"/>
渾則賢者安肯顧我哉以此一時賢士多從其遊居相<lb/>
國浮屠不出其户十五年士嘗遊其室者禮之惟恐不<lb/>
至及去為公卿貴人未始一往干之然嘗竊怪平生所<lb/>
交皆當世賢傑未見卓卓著功業如古人可記者因謂<lb/>
世所稱賢才若不笞兵走萬里立功海外則當佐天子<lb/>
號令賞罰於明堂茍皆不用則絶寵辱遺世俗自高而<lb/>
不屈尚安能酣豢於富貴而無為哉醉則以此誚其坐<lb/>
人人亦復之以謂遺世自守古人之所易若奮身逢時<lb/>
<pb n="KR4h0132_WYG_305-6b"/>
欲必就功業此雖聖賢難之周孔所以窮達異也今子<lb/>
老於浮屠不見用於世而幸不踐窮亨之塗乃以古事<lb/>
之已然而責今人之必然邪然惟儼雖傲乎退偃於一<lb/>
室天下之務當世之利病與其言終日不厭惜其將老<lb/>
也已曼卿死惟儼亦買地京師之東以謀其終乃斂平<lb/>
生所為文數百篇示予曰曼卿之死既已表其墓願為<lb/>
我序其文然及我之見也嗟夫惟儼既不用於世其材<lb/>
莫見於時若考其筆墨馳騁文章贍逸之能可以見其<lb/>
<pb n="KR4h0132_WYG_305-7a"/>
志矣<lb/>
　　蘇氏文集序<hi>歐陽修</hi>
予友蘇子美之亡後四年始得其平生文章遺稿於太<lb/>
子太傅杜公之家而集録之以為十巻子美杜氏壻也<lb/>
遂以其集歸之而告於公曰斯文金玉也棄擲埋没糞<lb/>
土不能銷蝕其見遺於一時必有收而寶之於後世者<lb/>
雖其埋没而未出其精氣光怪已能常自發見而物亦<lb/>
不能揜也故方其擯斥擢挫流離窮厄之時文章已自<lb/>
<pb n="KR4h0132_WYG_305-7b"/>
行於天下雖其怨家仇人及嘗能出力而擠之死者至<lb/>
其文章則不能少毁而揜蔽之也凡人之情忽近而貴<lb/>
逺子美屈於今世猶若此其伸於後世宜如何也公其<lb/>
可無恨子嘗考前世文章政理之盛衰而怪唐太宗致<lb/>
治幾乎三王之盛而文章不能革五代之餘習後百有<lb/>
餘年韓李之徒出然後元和之文始復於古唐衰兵亂<lb/>
又百餘年而聖宋興天下一定晏然無事又幾百年而<lb/>
古文始盛於今自古治時少而亂時多幸時治矣文章<lb/>
<pb n="KR4h0132_WYG_305-8a"/>
或不能純粹或遲久而不相及何其難之若是與豈非<lb/>
難得其人歟茍一有其人又幸而及出於治世世其可<lb/>
不為之貴重而愛惜之歟嗟吾子美以一酒食之過至<lb/>
廢為民而流落以死此其可以歎息流涕而為當世仁<lb/>
人君子之職位宜與國家樂育賢材者惜也子美之齒<lb/>
少於予而予學古文反在其後天聖之間予舉進士於<lb/>
有司見時學者務以言語聲偶擿裂號為時文以相誇<lb/>
尚而子美獨與其兄才翁及穆參軍伯長作為古謌詩<lb/>
<pb n="KR4h0132_WYG_305-8b"/>
雜文時人頗共非笑之而子美不顧也其後天子患時<lb/>
文之弊下詔書諷勉學者以近古由是其風漸息而學<lb/>
者稍趨於古焉獨子美為於舉世不為之時其始終自<lb/>
守不牽世俗趨舍可謂特立之士也子美官至大理評<lb/>
事集賢校理而廢後為湖州長史以卒享年四十有一<lb/>
其狀貌竒偉望之昻然而即之温温久而愈可愛慕其<lb/>
材雖高而人亦不甚嫉忌其擊而去之者意不在子美<lb/>
也賴天子聰明仁聖凡當時所指名而排斥二三大臣<lb/>
<pb n="KR4h0132_WYG_305-9a"/>
而下欲以子美為根而累之者皆䝉保全今並列於榮<lb/>
寵雖與子美同時飲酒得罪之人多一時之豪俊亦被<lb/>
收采進顯於朝廷而子美獨不幸死矣豈非其命也悲<lb/>
夫<lb/>
　　内制集序<hi>歐陽修</hi>
昔錢思公嘗以謂朝廷之官雖宰相之重皆可雜以他<lb/>
材處之惟翰林學士非文章不可思公自言為此語頗<lb/>
取怒於達官然亦自負以為至論今學士所作文嘗多<lb/>
<pb n="KR4h0132_WYG_305-9b"/>
矣至於青詞齋文必用老子浮屠之説祈禳祕祝往往<lb/>
近於家人里巷之事而制詔誥取便於宣讀常拘以世<lb/>
俗所謂四六之文其類多如此然則果可謂之文章者<lb/>
歟子在翰林六年中間進拜二三大臣皆適不當直而<lb/>
天下無事四夷和好兵革不用凡朝廷之文所以指麾<lb/>
號令訓戒約束自非因事無以發明矧予中年早衰意<lb/>
思零落以非工之作又無所遇以發焉其屑屑應用拘<lb/>
牽常格卑弱不振宜可羞也然今文士尤以翰林為榮<lb/>
<pb n="KR4h0132_WYG_305-10a"/>
選予既罷職院吏取子直草以日次之得四百餘篇因<lb/>
不忍棄况其上自朝廷内及宫禁下暨蠻夷海外事無<lb/>
不載而時政記日歴與起居郎舍人有所畧而不記未<lb/>
必不有取於斯焉嗚呼予且老矣方買田淮潁之間若<lb/>
夫凉竹簟之暑風曝茅簷之冬日睡餘支枕念昔平生<lb/>
仕宦出處顧瞻玉堂如在天上因覽遺藁見其所載職<lb/>
官名氏以較其人盛衰先後孰在孰亡足以知榮寵為<lb/>
虚名而資笑談之一噱也亦因以誇於田夫野老而已<lb/>
<pb n="KR4h0132_WYG_305-10b"/>
　　外制集序<hi>歐陽修</hi>
慶歴三年春丞相吕夷簡病不能朝上既更用大臣鋭<lb/>
意天下事始用諫官御史疏追還夏竦制書既而召韓<lb/>
琦范仲淹於陜西又除富弼樞密副使弼仲淹琦皆惶<lb/>
恐頓首辭讓至五六不已手詔趣琦等就道甚急而弼<lb/>
方且入求對以辭不得見遣中貴人趣送閤門使即受<lb/>
命嗚呼觀琦等之所以讓上之所以用琦等者可謂聖<lb/>
賢相遭萬世一遇而君臣之際何其盛也於是時天下<lb/>
<pb n="KR4h0132_WYG_305-11a"/>
之士孰不願為材邪顧予何人亦與其選夏四月召自<lb/>
滑臺入諫院冬十二月拜右正言知制誥是時夏人雖<lb/>
數請命而西師尚未解嚴京東累歲盗賊最後王倫暴<lb/>
起沂州轉刼江淮之間而張海郭貌山等亦起商鄧以<lb/>
驚京西州縣之吏多不稱職而民弊矣天子方慨然勸<lb/>
農桑興學校破去前例以不次用人哀民之困而欲除<lb/>
其蠧吏知磨勘法久之弊而思别材不肖以進賢能患<lb/>
百職之不修而申行賞罰之信蓋欲修法度矣予時雖<lb/>
<pb n="KR4h0132_WYG_305-11b"/>
掌誥命猶在諫職常得奏事殿中從容盡聞天子所以<lb/>
更張庶事憂閔元元而勞心求治之意退得載於制書<lb/>
以諷曉訓勅在位者然予方與修祖宗故事又修起居<lb/>
注又修編勅日與同舍論議治文書所省不一而除目<lb/>
所下率不一二時已廹丞相出故不得專一思慮工文<lb/>
字以盡導天子難諭之意而復誥命於三代之文嗟夫<lb/>
學者文章見用於世鮮矣况得施於朝廷而又遭人主<lb/>
致治之盛若修之鄙使竭其材猶恐不稱而况不能專<lb/>
<pb n="KR4h0132_WYG_305-12a"/>
一其職此予所以常遺恨於斯文也明年秋予出為河<lb/>
北轉運使又明年春權知成德軍事事少閒發嚮所作<lb/>
制草而閱之雖不能盡載明天子之意於其所作百得<lb/>
一二足以章示後世蓋王者之訓在焉豈以予文之鄙<lb/>
而廢也於是録之為三巻予自直閣下儤直八十始滿<lb/>
不數日奉使河東還即以來河北故其所作纔一百五<lb/>
十餘篇云<lb/>
　　范文正公文集序<hi>蘇軾</hi>
<pb n="KR4h0132_WYG_305-12b"/>
慶歴三年軾始總角入鄉校士有自京師來者以魯人<lb/>
石守道所作慶歴聖德詩示鄉先生軾從旁竊觀則能<lb/>
誦習其詞問先生以所頌十一人者何人也先生曰童<lb/>
子何用知之軾曰此天人也耶則不敢知若亦人耳何<lb/>
為其不可先生竒軾言盡以告之且曰韓范富歐陽此<lb/>
四人者人傑也時雖未盡了則已私識之矣嘉祐二年<lb/>
始舉進士至京師則范公殁既葬而墓碑出讀之至流<lb/>
涕曰吾得其為人蓋十有五年而不一見其面豈非命<lb/>
<pb n="KR4h0132_WYG_305-13a"/>
也歟是歲登第始見知於歐陽公因公以識韓富皆以<lb/>
國士待軾曰恨子不識范文正公其後三年過許始識<lb/>
公之仲子今丞相堯夫又六年始見其叔彛叟京師又<lb/>
十一年遂與其季德孺同僚于徐皆一見如舊且以公<lb/>
遺藁見屬為叙又十三年乃克為之嗚呼公之功德蓋<lb/>
不待文而顯其文亦不待叙而傳然不敢辭者自以八<lb/>
歲知敬愛公今四十七年矣彼三傑者皆得從之遊而<lb/>
公獨不識以為平生之恨若獲掛名其文字中自以托<lb/>
<pb n="KR4h0132_WYG_305-13b"/>
於門下士之末豈非疇昔之願也哉古之君子如伊尹<lb/>
太公管仲樂毅之流其王霸之畧皆素定於畎畝中非<lb/>
仕而後學者也淮隂侯見高帝於漢中論劉項短長畫<lb/>
取三秦如指諸掌及佐帝定天下漢中之言無一不酬<lb/>
者諸葛孔明卧草廬中與先主策曹操孫權規取劉璋<lb/>
因蜀之資以争天下終身不易其言此豈口傳耳受嘗<lb/>
試為之而僥倖其或成者哉公在天聖中居太夫人憂<lb/>
則已有憂天下致太平之意故為萬言書以遺宰相天<lb/>
<pb n="KR4h0132_WYG_305-14a"/>
下傳誦至用為將擢為執政考其平生所為無出此書<lb/>
者今其集二十巻為詩賦二百六十八為文一百六十<lb/>
五其於仁義禮樂忠信孝悌蓋如飢渴之於飲食欲須<lb/>
臾忘而不可得如火之熱如水之濕蓋其天性有不得<lb/>
不然者雖弄翰戲語率然而作必歸於此故天下信其<lb/>
誠争師尊之孔子曰有德者必有言非有言也德之發<lb/>
於口者也又曰我戰則克祭則受福非能戰也德之見<lb/>
於怒者也元祐四年四月十一日<lb/>
<pb n="KR4h0132_WYG_305-14b"/>
　　六一居士集序<hi>蘇軾</hi>
夫言有大而非夸達者信之衆人疑焉孔子曰天之將<lb/>
喪斯文也後死者不得與於斯文也孟子曰禹抑洪水<lb/>
孔子作春秋而予距楊墨蓋以是配禹也文章之得喪<lb/>
何與於天而禹之功與天地並孔子孟子以空言配之<lb/>
不已夸乎自春秋作而亂臣賊子懼孟子之言行而楊<lb/>
墨之道廢天下以為是固然而不知其功孟子既没有<lb/>
申商韓非之學違道而趨利殘民以厚主其説至陋也<lb/>
<pb n="KR4h0132_WYG_305-15a"/>
而士以是罔其上上之人僥倖一切之功靡然從之而<lb/>
世無大人先生如孔子孟子者推其本末權其禍福之<lb/>
輕重以救其惑故其學遂行秦以是喪天下陵夷至於<lb/>
勝廣劉項之禍死者十八九天下蕭然洪水之患蓋不<lb/>
至此也方秦之未得志也使復有一孟子則申韓為空<lb/>
言作於其心害於其事作於其事害於其政者必不至<lb/>
若是烈也使楊墨得志於天下其禍豈減於申韓哉由<lb/>
此言之雖以孟子配禹可也太史公曰蓋公言黄老賈<lb/>
<pb n="KR4h0132_WYG_305-15b"/>
誼晁錯明申韓錯不足道也而誼亦為之余以是知邪<lb/>
説之移人雖豪傑之士有不免者况衆人乎自漢以來<lb/>
道術不出於孔氏而亂天下者多矣晉以老莊亡梁以<lb/>
佛亡莫或正之五百餘年而後得韓愈學者以愈配孟<lb/>
子蓋庶幾焉愈之後三百有餘年而後得歐陽子其學<lb/>
推韓愈孟子以達於孔氏著禮樂仁義之實以合於大<lb/>
道其言簡而明信而通引物連類折之於至理以服人<lb/>
心故天下翕然師尊之自歐陽子之存世之不説者譁<lb/>
<pb n="KR4h0132_WYG_305-16a"/>
而攻之能折困其身而不能屈其言士無賢不肖不謀<lb/>
而同曰歐陽子今之韓愈也宋興七十餘年民不知兵<lb/>
富而教之至天聖景祐極矣而斯文終有愧於古士亦<lb/>
因陋守舊論卑而氣弱自歐陽子出天下争自濯磨以<lb/>
通經學古為高以救時行道為賢以犯顔納諌為忠長<lb/>
育成就至嘉祐末號稱多士歐陽子之功為多嗚呼此<lb/>
豈人力也哉非天其孰能使之歐陽子没十有餘年士<lb/>
始為新學以佛老之似亂周孔之眞識者憂之賴天子<lb/>
<pb n="KR4h0132_WYG_305-16b"/>
明聖詔修取士法風厲學者專治孔氏黜異端然後風<lb/>
俗一變考論師友淵源所自復知誦習歐陽子之書予<lb/>
得其詩文七百六十六篇於其子棐乃次而論之曰歐<lb/>
陽子論大道似韓愈論事似陸贄記事似司馬遷詩賦<lb/>
似李白此非余之言也天下之言也歐陽子諱修字永<lb/>
叔既老自謂六一居士云<lb/>
　<lb/>
　文章辨體彚選巻三百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二十三</head> <lb/>
    <p>
<pb n="KR4h0132_WYG_023-1a"/>
欽定四庫全書<lb/>
　文章辨體彚選巻二十三<lb/>
　　　　　　　　　　　　明　賀復徵　編<lb/>
誥五<lb/>
　　悉利族軍主嗟移可都軍主誥<hi>宋歐陽修</hi>
勅嗟移夫賊壘未平王師在野當吾聞鼓鼙思將帥之<lb/>
際是汝立功名取富貴之時而能率其部人力捍狂寇<lb/>
材武忠勇是皆可嘉爵秩階勲兹以為寵猶有異賞爾<lb/>
<pb n="KR4h0132_WYG_023-1b"/>
其圖之<lb/>
　　備供庫副使郭承緒可西京左藏庫副使誥<hi>歐陽</hi>
　　　<hi>修</hi>
勅具官郭承緒夫善訓卒者少而愈精善用兵者寡可<lb/>
擊衆一障之守苟得其人推恩信以悦士心明教習以<lb/>
修武備捍城禦寇其任豈輕顧爾宣勞頗勤嵗月今兹<lb/>
考績宜有<hi>一作被</hi>寵章爾其勉哉思奮厥效<lb/>
　　吕惠卿責授建寧軍節度副使本州安置不得簽<lb/>
<pb n="KR4h0132_WYG_023-2a"/>
　　　書公事誥<hi>蘓軾</hi>
凶人在位民不奠居司寇失刑士有異論稍正滔天之<lb/>
罪永為垂世之規具官吕惠卿以斗筲之才挾穿窬之<lb/>
智諂事宰輔同升廟堂樂禍而貪功好兵而喜殺以聚<lb/>
斂為仁義以法律為詩書首建青苗次行助役均輸之<lb/>
政自同商賈手實之禍下及鷄豚苟可蠧國以害民率<lb/>
皆攘臂而稱首先皇帝求賢若不及從善如轉圜始以<lb/>
帝堯之心姑試伯鯀終然孔子之聖不信宰予發其宿<lb/>
<pb n="KR4h0132_WYG_023-2b"/>
姦謫之輔郡尚疑改過稍畀重權復陳罔上之言繼有<lb/>
碭山之貶反覆教戒惡心不悛躁輕矯誣德音猶在始<lb/>
與知已共為欺君喜則摩足以相歡怒則反目以相噬<lb/>
連起大獄發其私書黨與交攻幾半天下姦賊狼籍横<lb/>
被江東至其復用之年始倡西戎之隙妄出新意變亂<lb/>
舊章力引狂生之謀馴致永樂之禍興言及此流涕何<lb/>
追迨予踐祚之初首發安邊之詔假我號令成汝詐謀<lb/>
不圖渙汗之文止為欵賊之具迷國不道從古罕聞尚<lb/>
<pb n="KR4h0132_WYG_023-3a"/>
寛兩觀之誅薄示三危之竄國有常典朕不敢私<lb/>
　　林希中書舍人誥<hi>蘇軾</hi>
勅文章之變與時盛衰譬如八音可以觀政而况誥命<lb/>
之出學者所師號令以之重輕風俗因而厚薄本朝革<lb/>
五代積衰之氣繼兩漢爾雅之文而大道中微異端所<lb/>
汨欲復祖宗之舊必以訓詞為先故難其人不以輕授<lb/>
具官林希博聞强識篤學力行綽有建安之風流逮聞<lb/>
正始之議論徃踐外制為朝廷常潤色其精微期配昔<lb/>
<pb n="KR4h0132_WYG_023-3b"/>
人使天下識典刑之髣髴務究所學朕將觀焉<lb/>
　　贈韓維曽祖處均燕國公誥<hi>蘓軾</hi>
勅漢諸袁之父子四世繼出五公唐諸温之兄弟同時<lb/>
並列三省載在國史古無擬倫眷予世臣有若韓氏億<lb/>
事仁祖始參大政篤生三子咸秉國成豈惟嗣世之賢<lb/>
實賴積善之報具官某曽祖某潛德不耀久而自彰天<lb/>
祚厥家世濟其美盛矣曽孫之貴蔚為三壽之朋逮予<lb/>
纘嗣之初繼受艱難之託允文而靖既直且温旋觀純<lb/>
<pb n="KR4h0132_WYG_023-4a"/>
德之全尚識遺風之自是用因上公之舊秩開北國之<lb/>
新封仰以増廟室之光華俯以慰烝嘗之怵惕<lb/>
　　高密郡王宗晟建安郡王宗綽所生母孫氏封國<lb/>
　　　太夫人誥<hi>蘇軾</hi>
勅母以子貴春秋之義也朕方因親以教愛廣愛以及<lb/>
民封節婦之閭以勸能賢賜高年之爵以助養老而况<lb/>
屬籍至近賢王篤生欲大慰於慈心宜特推於異數孫<lb/>
氏四德純備五福荐臻豈惟擢秀於閨門固已流芳於<lb/>
<pb n="KR4h0132_WYG_023-4b"/>
宫閫舉觴坐上有伯仁仲智之賢持節洛濵皆汝南琅<lb/>
邪之貴爰改封於樂土俾正位於小君服我休恩介爾<lb/>
眉壽<lb/>
　　蘇軾孫從事郎符改宣教郎誥<hi>汪藻</hi>
論世者豈惟喬木懷人者猶及甘棠偉哉千載之英繄<lb/>
吾五朝之望朕不及見有孫而才宜加政秩之榮用示<lb/>
好賢之意昔賈生明王道漢錄賈嘉之能魏公進忠規<lb/>
唐表魏謩之烈人門兼用古今所同其振爾之家聲以<lb/>
<pb n="KR4h0132_WYG_023-5a"/>
待予之器使<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_023-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二十三<lb/>
</p>
<p>
</p>
  </div>
</body>
</text>
</TEI>
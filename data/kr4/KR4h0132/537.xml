<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百三十七</head> <lb/>
    <p>
<pb n="KR4h0132_WYG_537-1a"/>
欽定四庫全書<lb/>
　文章辨體彚選巻五百三十七<lb/>
　　　　　　　　　　　　明　賀復徵　編<lb/>
傳十<lb/>
　　孝烈婦唐貴梅傳<hi>明楊慎</hi>
烈婦姓唐氏名貴梅池州貴池人也笄年適朱姓夫貧<lb/>
且弱有老姑悍且滛也與徽州一富商有私𢎞治中富<lb/>
商復至池一見婦悦之自拊心曰吾無頭風何以老嫗<lb/>
<pb n="KR4h0132_WYG_537-1b"/>
虛拘哉乃宻以金帛賂其姑姑利其有誨婦滛者以百<lb/>
端弗聽廹之弗聽加以箠楚弗聽繼以炮烙體無完膚<lb/>
終不聽乃以不孝訟於官通判慈谿毛玉亦受商之賂<lb/>
倍加官刑幾死者數商猶慕其色冀其改節復令姑保<lb/>
出之親黨咸勸其吐實婦曰若然全吾名而汙吾姑非<lb/>
孝也乃夕易袿襡雉經於後園古梅樹下及旦姑不之<lb/>
知也將入其室挺之手持桑杖且罵且行曰惡奴蚤從<lb/>
吾言又得金帛且享歡樂今定何如而自苦乎入室無<lb/>
<pb n="KR4h0132_WYG_537-2a"/>
見㝷之至樹下乃知其死姑大慟哭之親黨咻之曰生<lb/>
既以不孝訟之死乃稱嫗心何哭之慟姑曰婦在吾猶<lb/>
有望婦死商乃必倒贓吾哭金帛不哭此惡奴也尸懸<lb/>
於樹三日顔如生樵夫牧兒咸為墮淚每嵗梅月之下<lb/>
影影見其形冉冉而沒有司以礙於府官之故終不舉<lb/>
余舅氏喻士積薄遊至池州稔聞其事作詩弔之歸屬<lb/>
慎為傳其事嗚呼婦生不辰遭此悍姑生以梅為名死<lb/>
於梅之株冰操霜清梅乎何殊既孝且烈汗青宜書有<lb/>
<pb n="KR4h0132_WYG_537-2b"/>
司失職咄哉可吁乃為作傳以附露筋碑之跗<lb/>
　　義虎傳<hi>祝允明</hi>
荆溪有二人髫丱交壯而貧富不同窶子以故宴安無<lb/>
他技獨㣲觧書數妻且艷富子乃設謀謂言若困甚盍<lb/>
圖濟乎窶告以不能故富子曰固知也某山某甲豐於<lb/>
賄乏主計吏覔久矣若才正應膺此耳若欲吾為若䇿<lb/>
之耶窶感謝富子即具舟費并載其艷者以去抵山又<lb/>
謂言吾故未嘗夙語彼彼突見若夫婦得無少忤子一<lb/>
<pb n="KR4h0132_WYG_537-3a"/>
忤且不可復進留而内守舟吾若先容焉計也窶從之<lb/>
偕上山富子宛轉引行險惡溪林中窶胼胝碎破血出<lb/>
被踝踵不已至極寂處乃蹴而委之地出腰鉞斫之隕<lb/>
絶富子謂死矣哭下山謂艷者若夫君嚙於虎矣若之<lb/>
何婦惟哭富子又謂言哭無為吾試同若徃檢覔不見<lb/>
乃更造計耳婦亦從之偕上山富子又宛轉引行别險<lb/>
惡溪林中至極寂處擁而求滛之婦未答忽虎出叢柯<lb/>
間咆哮奮前嚙富子去斃焉婦驚定心念彼習行且爾<lb/>
<pb n="KR4h0132_WYG_537-3b"/>
吾夫其果在虎腹中矣不怨客轉身而歸迷故途順途<lb/>
而哭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>見一人歩於傍問故婦陳之人言爾勿哭當返<lb/>
諸舟可歸爾舟在彼遂導之返見舟而㓕蓋神云婦登<lb/>
舟莫為計俄而山中又一人哭以出遥察之厥雄也婦<lb/>
疑駭其夫鬼與夫亦疑婦當為賊收矣何獨尚存哉既<lb/>
相逼果夫果妻也相擕大慟而甦各道故夫曰彼圖滛<lb/>
若固未滛若圖死我固未死我則我可置我憾也婦曰<lb/>
吾苦若死若固不死圖報賊賊固自得報矣我憾亦何<lb/>
<pb n="KR4h0132_WYG_537-4a"/>
不可置耶於是更悲而慰哭而笑終歸完於鄉祝子曰<lb/>
視賊始謀時何義哉巳乃以巧敗受不義之誅於虎虎<lb/>
亦巧矣非虎也天也使婦不遇虎得理於人而報賊且<lb/>
未必遂遂且未若此快也故巧不足以盡虎以義表焉<lb/>
可也<lb/>
　　阿寄傳<hi>田汝成</hi>
阿寄者淳安徐氏僕也徐氏昆弟别産而居伯得一馬<lb/>
仲得一牛季寡婦得阿寄阿寄年五十餘矣寡婦泣曰<lb/>
<pb n="KR4h0132_WYG_537-4b"/>
馬則乗牛則耕踉蹌老僕廼費我藜羹阿寄嘆曰噫主<lb/>
謂我力不若牛馬耶廼畫䇿營生示可用狀寡婦悉簮<lb/>
珥之屬得銀一十二兩畀寄寄則入山販漆期年而三<lb/>
其息謂寡婦曰主無憂富可立致矣又二十年而致産<lb/>
數萬金為寡婦嫁三女婚兩郎齎聘皆千金又延師教<lb/>
兩郎既皆輸粟為太學生而寡婦則阜然財雄一邑矣<lb/>
頃之阿寄病且死謂寡婦曰老奴馬牛之報盡矣出篋<lb/>
中二楮則家計鉅細悉均分之曰以此遺兩郎君可世<lb/>
<pb n="KR4h0132_WYG_537-5a"/>
守也言訖而終徐氏諸孫或疑寄私蓄者竊啟其篋無<lb/>
寸絲粒粟之儲焉一嫗一兒僅敝褞掩體而已嗚呼阿<lb/>
寄之事予葢聞之俞鳴和云夫臣之於君也有爵禄之<lb/>
榮子之於父也有骨肉之愛然垂纓曵綬者或不諱為<lb/>
盗臣五都之豪為父行賈匿良獻苦否且德色也廼阿<lb/>
寄村鄙之民衰邁之叟相婺人撫髫種而株守薄業户<lb/>
祚彫落溝壑在念非素聞詩禮之風心激寵榮之慕也<lb/>
廼肯畢心殫力昌振鎡基公爾忘私斃而後已是豈㝷<lb/>
<pb n="KR4h0132_WYG_537-5b"/>
常所可及哉鳴和又曰阿寄老矣見徐氏之族雖㓜必<lb/>
拜騎而遇諸途必控勒將數百武以為常見主母不睇<lb/>
視女使雖㓜非傳言離立也若然即縉紳讀書明於禮<lb/>
義者何以加諸移此心也以奉其君親雖謂之大忠純<lb/>
孝可也<lb/>
　　五忠傳<hi>鄭曉</hi>
雪菴和尚名暨不知其姓靖難初方黄之獄殺幾萬人<lb/>
即不殺謫戍窮邊不死於道死於邊者又幾萬人當是<lb/>
<pb n="KR4h0132_WYG_537-6a"/>
時和尚壯年始慟哭落髮為僧西南走重慶重慶大竹<lb/>
善慶里山水竒絶可廬和尚又走善慶里里墟中有隱<lb/>
士杜景賢知和尚非常人與之逰徃來白龍諸山山旁<lb/>
有松栢灘灘水清駛林篁森蔚和尚欲寺焉景賢豪有<lb/>
力亟為之寺寺成和尚率其徒數人入居之昕夕誦經<lb/>
山中人不知書謂且誦佛經乃不知其誦易乾卦也景<lb/>
賢曰和尚相釋而誦儒不可可亟誦佛經景賢意和尚<lb/>
不宜誦儒書恐有踪跡然又不肯顯言言恐和尚走去<lb/>
<pb n="KR4h0132_WYG_537-6b"/>
以故婉觧之乃和尚亦知景賢意遂棄儒經不誦誦觀<lb/>
音經寺因名觀音云和尚好觀楚詞時時買楚詞袖之<lb/>
登小舟急棹灘中流朗讀一葉輙投一葉於水投已輒<lb/>
哭哭已又讀讀終巻乃巳衆莫測其云何景賢固知之<lb/>
然亦不問和尚和尚好酒不戒酒日注酒一壺俟客客<lb/>
至輒飲客不至拉樵牧豎入飲飲半酡呼兒童歌曰我<lb/>
歌爾和歌竟瞑焉而寐和尚頎形秀爽指柔白剪剪落<lb/>
筆成章詞不甚工宻然意氣渙發又能感愴人或曰和<lb/>
<pb n="KR4h0132_WYG_537-7a"/>
尚當建文壬午為御史不數月帝遜位和尚因秘跡以<lb/>
死死之日其徒問曰師即死宜銘何許人和尚張目曰<lb/>
松陽問其姓名不答和尚有詩若干篇今且百四十餘<lb/>
年尚未敢顯行於世<lb/>
河西傭不知何許人建文四年夏六月成祖入京即帝<lb/>
位傭被葛衣走是冬至金城行乞市中金城邊地極寒<lb/>
傭常衣葛衣明年過河西依莊浪豪魯家為傭傭亦取<lb/>
值稍積錢買羊裘披之雖寒必覆故葛衣葛衣益破縷<lb/>
<pb n="KR4h0132_WYG_537-7b"/>
縷竟不肯脱故葛衣或曰破衣曷不肯棄直悶悶不答<lb/>
傭錢稍有餘走市買牛肉酒與諸乞兒食飲傭力作倦<lb/>
時時自吟哦或夜聞其哭泣聲永樂中有留都官從宋<lb/>
總兵至莊浪者識傭欲與語走南山避旬月留都官去<lb/>
乃還有問留都官傭何人者留都官亦不答在莊浪數<lb/>
年病且死呼主人謝囑曰我死勿殮我棺幸西北風大<lb/>
起火無埋我骨魯家從其言<lb/>
川中補鍋匠亦不知何許人徃來䕫慶間為補鍋每至<lb/>
<pb n="KR4h0132_WYG_537-8a"/>
州邑不過三日即去去或復來䕫慶人有欲學補鍋者<lb/>
即教之補鍋不索謝錢直令負擔從有後曹學者至即<lb/>
遣先學者去如是數年䕫慶間人識之皆呼為老鍋匠<lb/>
補鍋或與錢布米不擇當食時與之食即不復索錢錢<lb/>
稍稍積囊中遇風雨寒暑不出補鍋即出錢買酒飯自<lb/>
食飲常寄宿蕭寺中忽䕫州市中有馮翁者遇之相顧<lb/>
愕然巳而相持哭哭巳相牽入山巖中坐語竟日學補<lb/>
鍋者屏不得聞二人語語已又相持哭且别去言今永<lb/>
<pb n="KR4h0132_WYG_537-8b"/>
訣不可復相見巳竟莫知其所終蜀中娥眉亭嘗有建<lb/>
文遺臣題詩云一箇忠臣九族殃全身遠害亦天常夷<lb/>
齊死後君臣薄力為君王固首陽<lb/>
馮翁亦不知何許人在䕫州以章句教童子給衣食能<lb/>
為對句及古詩詩輒自題馬二子或馬公或塞馬先生<lb/>
嘗作詩大書壁間比見補鍋匠歸即剷去詩曰夜夢何<lb/>
竒特龍飛天漢津朝横滄海曲夕過滇池濵光采皆五<lb/>
色蜿蜒無損鱗淵田變化間張主籍高旻時蓋永樂甲<lb/>
<pb n="KR4h0132_WYG_537-9a"/>
申乙酉間未幾辭主人去莫知所終<lb/>
東湖樵夫居浙東臨海東湖上日負柴入市口不貳價<lb/>
建文壬午文皇即位詔至臨海湖上人相率走縣庭聽<lb/>
詔或歸語樵夫曰新皇帝登極矣樵夫驚曰皇帝安在<lb/>
或曰火燒宫走矣樵夫慟哭遂投湖中死竟不知姓名<lb/>
論曰余聞之陶徵士齊二客魯兩生史並失其名操行<lb/>
之難而姓名翳然撫巻長嘆不能已巳余獨幸雪庵軰<lb/>
忍垢茹荼卒晦其名以不㓕其族也悲哉<lb/>
<pb n="KR4h0132_WYG_537-9b"/>
　　杜生傳<hi>鄭曉</hi>
杜生宋陽翟人不知名字人皆稱杜五郎云生壯時有<lb/>
田城南五十畆與兄嫂力田自養既兄有子娶婦不能<lb/>
贍則盡讓其田與兄兄又不肯受則遂携妻子走城西<lb/>
里中倩草廬而居廬前有隙地數丈周匝皆槿籬籬中<lb/>
宻植菜窳花卉籬外桑柘數株是時生理方窘乃為人<lb/>
選日賣藥人謝之布粟新鹽即受或以金錢不受也子<lb/>
既壯任稼器鄉人與田三十畆耕之有餘力又為人傭<lb/>
<pb n="KR4h0132_WYG_537-10a"/>
耕自此稍稍贍給生曰嗟乎一日兩飯三嵗一衣人不<lb/>
急我我不急人人巳各足吾又何求於是呼鄉鄰貧者<lb/>
教之擇日賣藥鄉鄰愚不能驟觧術不售生又左右之<lb/>
得錢謝即與鄉隣時時端坐不出籬門者三十年黎陽<lb/>
孫尉聞而造之問曰聞生三十年不出籬門信乎生曰<lb/>
告者過耳十五年前嘗擕老妻坐桑下納凉前年娶子<lb/>
婦時飯其母亦曽避之東籬外但無用於世無求於人<lb/>
偶自不出亦不喜逺遊耳問生何以為養曰數年前曾<lb/>
<pb n="KR4h0132_WYG_537-10b"/>
賣藥今直耕田問觀書否曰二十年前亦曾觀書問何<lb/>
書曰鄰翁遺一抄本無題欵其間名説净名經亦不知<lb/>
净名經何書當時極愛其議論今顧忘之問書何在曰<lb/>
春雨中屋漏濕曝之日中有過客見即索之去矣問今<lb/>
尚有何書曰有大字古本周易兒夜讀一二卦卧聽之<lb/>
耕倦不能讀亦不强讀子可宦否曰村朴兒何能宦然<lb/>
質性頗温厚薪水出門可數行迹以待其歸處其妻甚<lb/>
懽愛然未嘗見嬉笑也孫尉聞其言閔然若有失歸數<lb/>
<pb n="KR4h0132_WYG_537-11a"/>
日忽忽自咎曰痛哉杜生視吾軰若蝇蛆矣生居城西<lb/>
五十年未嘗速客人召之亦不徃好事有力者高其節<lb/>
相造請生亦終不報謝生孤立行一意然人皆敬愛之<lb/>
與村父老三四軰相徃來極懽洽或經月不面亦不相<lb/>
呼也即來坐談必竟日夜坐久饑倦為菜羹餤麥餅取<lb/>
飽而巳村父老或擕酒飲生生輒飲飲不醉不辭有肉<lb/>
即食肉生不能具酒肉也室中有兩甕盛菜米一榻草<lb/>
薦氣宇閒曠言論精簡頽然山立不見喜怒無賢不肖<lb/>
<pb n="KR4h0132_WYG_537-11b"/>
皆知其為有道君子年九十八而終<lb/>
論曰余讀後漢書極慕申屠生王叔度可謂近道矣不<lb/>
揺其神不失其身不交於人郭林宗符融殆有愧焉謂<lb/>
其不能忘情於名也嗚呼名與身孰親若杜生者賢矣<lb/>
哉<lb/>
　　唐伯虎傳<hi>閻秀卿</hi>
唐寅字伯虎一字子畏吳縣吳趨里人有俊才博習多<lb/>
識善屬文駢儷尤絶歌詩婉麗學劉禹錫為人放浪不<lb/>
<pb n="KR4h0132_WYG_537-12a"/>
覊志甚竒沾沾自喜衡山文林自太僕出知温州意殊<lb/>
不得寅作書勸之文甚竒偉林出其書示刺史新蔡曹<lb/>
鳯鳯竒之曰此龍門燃尾之魚不久將化去寅從御史<lb/>
考下第鳯立薦之得𨽻名末果中式第一先是洗馬梁<lb/>
儲挍寅巻嘆曰士固有若是竒者耶觧元在是矣儲事<lb/>
畢歸嘗從程詹事敏政飲敏政方奉詔典㑹試儲執巵<lb/>
請曰僕在南都得可與來者唐寅為最且其人高才如<lb/>
此不足以畢其長惟君卿奬異之敏政曰吾固聞之寅<lb/>
<pb n="KR4h0132_WYG_537-12b"/>
江南竒士也儲更詣請行三事曰必得其文觀儲令寅<lb/>
具草上三事皆敏㨗㑹儲奉使南行寅感激持帛一端<lb/>
詣敏政乞文餞後被逮竟因此論之寅罷歸朝臣多歎<lb/>
惜者歸無幾縁故去其妻寅初為諸生嘗作悵悵詩允<lb/>
與其事合蓋詩纎也後作多怨音每謂所親曰枯木朽<lb/>
株樹功名於時者遭也吾不能自持使所建立置之可<lb/>
憐是無枯朽之遭而傳世之休烏有矣譬諸梧枝旅霜<lb/>
茍延奚為後復感激曰大丈夫雖不成名要當慷慨何<lb/>
<pb n="KR4h0132_WYG_537-13a"/>
乃效楚囚因圖其石曰江南第一風流才子<lb/>
論曰伯虎以不能謹行終身歴落欲施於世者可以觀<lb/>
矣其所逮事不可知就其家論之不裕縱使果然世之<lb/>
為市科目者多而彼獨白著豈非命與且如伯虎之才<lb/>
授之底石何愧惟其不克令終豪士亦觧骨也<lb/>
　　周主事傳<hi>楊爵</hi>
周主事名天佐字宇弼號磧石福建晉江縣人登嘉靖<lb/>
乙未進士授户部廣東司主事以言得罪死於獄中楊<lb/>
<pb n="KR4h0132_WYG_537-13b"/>
爵曰凡天佐其他行實爵未能詳知今不記姑記其死<lb/>
之歲月日時與其所由以死焉耳辛丑年春爵以監察<lb/>
御史上封事大畧謂雪雨不可為祥瑞而頌之謂權奸<lb/>
不可為忠信而邇之謂土木之工不可不止謂朝講之<lb/>
禮不可不修謂邪説之妨政害治者不可不斥謂讜言<lb/>
之益國與民者不可不聽凡此皆爵一時愚昩之見狂<lb/>
妄之詞信有罪矣二月初四日干冒宸聰初五日械繫<lb/>
下獄十三日夜復䝉笞撻備極栲掠血淋漓衣前襟盡<lb/>
<pb n="KR4h0132_WYG_537-14a"/>
成赤紫色桎梏㭱鎻晝夜困苦間伺警惕罔敢疎寛坐<lb/>
卧處血流地上可手抔之履襪衾苫之類為血所沾若<lb/>
滯於水中然天威震動之下人人悚懼謂爵必死而不<lb/>
可救矣延兩月餘夏四月初九日九廟災天子詔百官<lb/>
使言時政闕失天佐應詔上疏其畧曰陛下以宗廟災<lb/>
變痛自修省凡政事闕失許各衙門條陳且欲務關國<lb/>
體民瘼不許泛濫彌文虛應故事仰見皇上畏天之誠<lb/>
求言之切治道更新之㑹轉災為祥之機也大小臣工<lb/>
<pb n="KR4h0132_WYG_537-14b"/>
孰不感惕思効其愚乃今闕政猶有在而忠言未盡聞<lb/>
此何故與實以聖明采察之度未宣而臣下畏望之心<lb/>
猶存也葢示人以言未若示人以政求言之切乃示人<lb/>
以言耳而御史楊爵之獄未釋是未示人以政也臣愚<lb/>
即欲冒昧上陳但聞詔書且下意曠蕩之恩必首及楊<lb/>
爵今復不蒙恩宥臣展轉思之心實未安况明㫖既許<lb/>
條陳茍有所見寧忍終黙國家置言官以言為職楊爵<lb/>
所言之事豈逃睿見惟以過直犯怒誠可矜察而爵今<lb/>
<pb n="KR4h0132_WYG_537-15a"/>
在獄中已經數月且聖怒之下一則曰小人一則曰囚<lb/>
犯以盡言極諫為小人則為緘黙逄迎之君子不難也<lb/>
以奉直納忠為囚犯又孰不能為容悦寡過之臣哉言<lb/>
行君子之所以動天地也人君一喜一怒上帝臨之陛<lb/>
下試一思焉其所以怒爵而罪之者果合於天心否耶<lb/>
昔人謂雷霆之所摧折萬鈞之所覆壓者爵既遭矣身<lb/>
非木石命且不測萬一先朝露而殞是使諍臣飲恨直<lb/>
士寒心楊爵一身之利害不足深惜而所關係聖德之<lb/>
<pb n="KR4h0132_WYG_537-15b"/>
損益不細也方今陛下恭黙思道畏天勤政聖心洞然<lb/>
臣願察爵之疏原爵之心特賜釋放仍乞明示嘉納不<lb/>
吝旌爵之忠讜以風天下之直則聖德如天地之廣如<lb/>
日月之明由此而天意不回未之有也疏上有詔周天<lb/>
佐笞六十下鎮撫司獄牢固㭱囚天佐體幹細弱其手<lb/>
梏㣲寛可自脫出守者以鐡鍊貫梏目中令不能轉側<lb/>
絶其飲食三日死矣當此九重赫然之際爵實延一息<lb/>
以待旦暮之盡而人孰不以爵為戒哉天佐以未信疎<lb/>
<pb n="KR4h0132_WYG_537-16a"/>
逺之小臣執以是非好惡之常理奮筆於言論之間而<lb/>
納其區區之忠<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>焉宜其言出而身即死也故法凡死<lb/>
獄中者司官必具題死者日時縁故請監察御史刑部<lb/>
主事各一員驗其屍然後出之葢慮有不得其死所以<lb/>
重人命廣德愛也天佐笞之甚重兩臀爛裂腹上俱青<lb/>
黑色驗者御史主事立屍傍吏驗屍訖高告曰遍身上<lb/>
下並無他故止因急病身死御史主事即據其所言題<lb/>
請出屍未驗屍時天晴日皦俄而雲靄横空震雷㣲雨<lb/>
<pb n="KR4h0132_WYG_537-16b"/>
屍既出雷已天佐妻某氏候於門外見屍出以頭觸地<lb/>
幾死柩寘寺無不悲痛民有張弼者祭於柩前而哭之<lb/>
人曰子與舊相識乎曰否吾傷公以忠諫而死是以痛<lb/>
之深也嗚呼可痛哉可痛哉爵與天佐未嘗一相識亦<lb/>
未嘗以名相通天佐初下獄爵不知天佐為何許人亦<lb/>
不知其言何許事也既而知之思欲以識其面貌然各<lb/>
閉於幽室中困於㭱鎻又天佐以救爵故下獄故獄戒<lb/>
諭甚嚴凡厠所徃來必間其期未得一相遇焉然爵一<lb/>
<pb n="KR4h0132_WYG_537-17a"/>
念惻惻洒泣恐天佐不能堪其困苦之甚而思有以寛<lb/>
觧之呼一人即膝上手作困卦二字以潛慰天佐乃示<lb/>
以困亨貞大人吉旡咎之義也聞天佐首之且㣲有笑<lb/>
顔獄中人有以宜自寛心語為天佐慰者天佐應之曰<lb/>
事吾所自為則死吾所當安吾心何不寛乎五月初六<lb/>
日下獄初八日未時死爵亦未得親哭其屍終不得一<lb/>
見其形容也死之次年福建一士來獄中爵問以天佐<lb/>
事其人曰天佐年甚少風神清秀當謂其少年柔順而<lb/>
<pb n="KR4h0132_WYG_537-17b"/>
巳不知其人之剛烈能作如此事傳聞其無子死時一<lb/>
女在既死之後又生一女未知是否又聞其父母兄弟<lb/>
俱在家甚貧亦未知是否柩停數月其妻歸葬於閩中<lb/>
嗚呼遭際之不易葢自古皆然也士當總丱藏而修之<lb/>
於家塾焉承師模執典訓必明與心誓而期以終身之<lb/>
踐履事親無或有不孝焉事君無或有不忠焉及後登<lb/>
仕版身荷天工此心所在君恩所在固造次顛沛而罔<lb/>
敢易也顧以脂韋依阿之風勝而三極大中之矩冺然<lb/>
<pb n="KR4h0132_WYG_537-18a"/>
於流靡波蕩之洶湧而承以孑然獨立之一身斯時也<lb/>
必欲上不負吾君下不負所學其不殺身而成人世之<lb/>
恨者鮮矣天佐之死天地為之震動萬人為之流涕焉<lb/>
嗚呼天也命也不肖爵之罪也復何尤<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_537-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷五百三十七<lb/>
<pb n="KR4h0132_WYG_537-19a"/>
欽定四庫全書<lb/>
　文章辨體彚選巻五百三十七<lb/>
　　　　　　　　　　　　明　賀復徵　編<lb/>
傳十<lb/>
　　孝烈婦唐貴梅傳<hi>明楊慎</hi>
烈婦姓唐氏名貴梅池州貴池人也笄年適朱姓夫貧<lb/>
且弱有老姑悍且滛也與徽州一富商有私𢎞治中富<lb/>
商復至池一見婦悦之自拊心曰吾無頭風何以老嫗<lb/>
<pb n="KR4h0132_WYG_537-19b"/>
虛拘哉乃宻以金帛賂其姑姑利其有誨婦滛者以百<lb/>
端弗聽廹之弗聽加以箠楚弗聽繼以炮烙體無完膚<lb/>
終不聽乃以不孝訟於官通判慈谿毛玉亦受商之賂<lb/>
倍加官刑幾死者數商猶慕其色冀其改節復令姑保<lb/>
出之親黨咸勸其吐實婦曰若然全吾名而汙吾姑非<lb/>
孝也乃夕易袿襡雉經於後園古梅樹下及旦姑不之<lb/>
知也將入其室挺之手持桑杖且罵且行曰惡奴蚤從<lb/>
吾言又得金帛且享歡樂今定何如而自苦乎入室無<lb/>
<pb n="KR4h0132_WYG_537-20a"/>
見㝷之至樹下乃知其死姑大慟哭之親黨咻之曰生<lb/>
既以不孝訟之死乃稱嫗心何哭之慟姑曰婦在吾猶<lb/>
有望婦死商乃必倒贓吾哭金帛不哭此惡奴也尸懸<lb/>
於樹三日顔如生樵夫牧兒咸為墮淚每嵗梅月之下<lb/>
影影見其形冉冉而沒有司以礙於府官之故終不舉<lb/>
余舅氏喻士積薄遊至池州稔聞其事作詩弔之歸屬<lb/>
慎為傳其事嗚呼婦生不辰遭此悍姑生以梅為名死<lb/>
於梅之株冰操霜清梅乎何殊既孝且烈汗青宜書有<lb/>
<pb n="KR4h0132_WYG_537-20b"/>
司失職咄哉可吁乃為作傳以附露筋碑之跗<lb/>
　　義虎傳<hi>祝允明</hi>
荆溪有二人髫丱交壯而貧富不同窶子以故宴安無<lb/>
他技獨㣲觧書數妻且艷富子乃設謀謂言若困甚盍<lb/>
圖濟乎窶告以不能故富子曰固知也某山某甲豐於<lb/>
賄乏主計吏覔久矣若才正應膺此耳若欲吾為若䇿<lb/>
之耶窶感謝富子即具舟費并載其艷者以去抵山又<lb/>
謂言吾故未嘗夙語彼彼突見若夫婦得無少忤子一<lb/>
<pb n="KR4h0132_WYG_537-21a"/>
忤且不可復進留而内守舟吾若先容焉計也窶從之<lb/>
偕上山富子宛轉引行險惡溪林中窶胼胝碎破血出<lb/>
被踝踵不已至極寂處乃蹴而委之地出腰鉞斫之隕<lb/>
絶富子謂死矣哭下山謂艷者若夫君嚙於虎矣若之<lb/>
何婦惟哭富子又謂言哭無為吾試同若徃檢覔不見<lb/>
乃更造計耳婦亦從之偕上山富子又宛轉引行别險<lb/>
惡溪林中至極寂處擁而求滛之婦未答忽虎出叢柯<lb/>
間咆哮奮前嚙富子去斃焉婦驚定心念彼習行且爾<lb/>
<pb n="KR4h0132_WYG_537-21b"/>
吾夫其果在虎腹中矣不怨客轉身而歸迷故途順途<lb/>
而哭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>見一人歩於傍問故婦陳之人言爾勿哭當返<lb/>
諸舟可歸爾舟在彼遂導之返見舟而㓕蓋神云婦登<lb/>
舟莫為計俄而山中又一人哭以出遥察之厥雄也婦<lb/>
疑駭其夫鬼與夫亦疑婦當為賊收矣何獨尚存哉既<lb/>
相逼果夫果妻也相擕大慟而甦各道故夫曰彼圖滛<lb/>
若固未滛若圖死我固未死我則我可置我憾也婦曰<lb/>
吾苦若死若固不死圖報賊賊固自得報矣我憾亦何<lb/>
<pb n="KR4h0132_WYG_537-22a"/>
不可置耶於是更悲而慰哭而笑終歸完於鄉祝子曰<lb/>
視賊始謀時何義哉巳乃以巧敗受不義之誅於虎虎<lb/>
亦巧矣非虎也天也使婦不遇虎得理於人而報賊且<lb/>
未必遂遂且未若此快也故巧不足以盡虎以義表焉<lb/>
可也<lb/>
　　阿寄傳<hi>田汝成</hi>
阿寄者淳安徐氏僕也徐氏昆弟别産而居伯得一馬<lb/>
仲得一牛季寡婦得阿寄阿寄年五十餘矣寡婦泣曰<lb/>
<pb n="KR4h0132_WYG_537-22b"/>
馬則乗牛則耕踉蹌老僕廼費我藜羹阿寄嘆曰噫主<lb/>
謂我力不若牛馬耶廼畫䇿營生示可用狀寡婦悉簮<lb/>
珥之屬得銀一十二兩畀寄寄則入山販漆期年而三<lb/>
其息謂寡婦曰主無憂富可立致矣又二十年而致産<lb/>
數萬金為寡婦嫁三女婚兩郎齎聘皆千金又延師教<lb/>
兩郎既皆輸粟為太學生而寡婦則阜然財雄一邑矣<lb/>
頃之阿寄病且死謂寡婦曰老奴馬牛之報盡矣出篋<lb/>
中二楮則家計鉅細悉均分之曰以此遺兩郎君可世<lb/>
<pb n="KR4h0132_WYG_537-23a"/>
守也言訖而終徐氏諸孫或疑寄私蓄者竊啟其篋無<lb/>
寸絲粒粟之儲焉一嫗一兒僅敝褞掩體而已嗚呼阿<lb/>
寄之事予葢聞之俞鳴和云夫臣之於君也有爵禄之<lb/>
榮子之於父也有骨肉之愛然垂纓曵綬者或不諱為<lb/>
盗臣五都之豪為父行賈匿良獻苦否且德色也廼阿<lb/>
寄村鄙之民衰邁之叟相婺人撫髫種而株守薄業户<lb/>
祚彫落溝壑在念非素聞詩禮之風心激寵榮之慕也<lb/>
廼肯畢心殫力昌振鎡基公爾忘私斃而後已是豈㝷<lb/>
<pb n="KR4h0132_WYG_537-23b"/>
常所可及哉鳴和又曰阿寄老矣見徐氏之族雖㓜必<lb/>
拜騎而遇諸途必控勒將數百武以為常見主母不睇<lb/>
視女使雖㓜非傳言離立也若然即縉紳讀書明於禮<lb/>
義者何以加諸移此心也以奉其君親雖謂之大忠純<lb/>
孝可也<lb/>
　　五忠傳<hi>鄭曉</hi>
雪菴和尚名暨不知其姓靖難初方黄之獄殺幾萬人<lb/>
即不殺謫戍窮邊不死於道死於邊者又幾萬人當是<lb/>
<pb n="KR4h0132_WYG_537-24a"/>
時和尚壯年始慟哭落髮為僧西南走重慶重慶大竹<lb/>
善慶里山水竒絶可廬和尚又走善慶里里墟中有隱<lb/>
士杜景賢知和尚非常人與之逰徃來白龍諸山山旁<lb/>
有松栢灘灘水清駛林篁森蔚和尚欲寺焉景賢豪有<lb/>
力亟為之寺寺成和尚率其徒數人入居之昕夕誦經<lb/>
山中人不知書謂且誦佛經乃不知其誦易乾卦也景<lb/>
賢曰和尚相釋而誦儒不可可亟誦佛經景賢意和尚<lb/>
不宜誦儒書恐有踪跡然又不肯顯言言恐和尚走去<lb/>
<pb n="KR4h0132_WYG_537-24b"/>
以故婉觧之乃和尚亦知景賢意遂棄儒經不誦誦觀<lb/>
音經寺因名觀音云和尚好觀楚詞時時買楚詞袖之<lb/>
登小舟急棹灘中流朗讀一葉輙投一葉於水投已輒<lb/>
哭哭已又讀讀終巻乃巳衆莫測其云何景賢固知之<lb/>
然亦不問和尚和尚好酒不戒酒日注酒一壺俟客客<lb/>
至輒飲客不至拉樵牧豎入飲飲半酡呼兒童歌曰我<lb/>
歌爾和歌竟瞑焉而寐和尚頎形秀爽指柔白剪剪落<lb/>
筆成章詞不甚工宻然意氣渙發又能感愴人或曰和<lb/>
<pb n="KR4h0132_WYG_537-25a"/>
尚當建文壬午為御史不數月帝遜位和尚因秘跡以<lb/>
死死之日其徒問曰師即死宜銘何許人和尚張目曰<lb/>
松陽問其姓名不答和尚有詩若干篇今且百四十餘<lb/>
年尚未敢顯行於世<lb/>
河西傭不知何許人建文四年夏六月成祖入京即帝<lb/>
位傭被葛衣走是冬至金城行乞市中金城邊地極寒<lb/>
傭常衣葛衣明年過河西依莊浪豪魯家為傭傭亦取<lb/>
值稍積錢買羊裘披之雖寒必覆故葛衣葛衣益破縷<lb/>
<pb n="KR4h0132_WYG_537-25b"/>
縷竟不肯脱故葛衣或曰破衣曷不肯棄直悶悶不答<lb/>
傭錢稍有餘走市買牛肉酒與諸乞兒食飲傭力作倦<lb/>
時時自吟哦或夜聞其哭泣聲永樂中有留都官從宋<lb/>
總兵至莊浪者識傭欲與語走南山避旬月留都官去<lb/>
乃還有問留都官傭何人者留都官亦不答在莊浪數<lb/>
年病且死呼主人謝囑曰我死勿殮我棺幸西北風大<lb/>
起火無埋我骨魯家從其言<lb/>
川中補鍋匠亦不知何許人徃來䕫慶間為補鍋每至<lb/>
<pb n="KR4h0132_WYG_537-26a"/>
州邑不過三日即去去或復來䕫慶人有欲學補鍋者<lb/>
即教之補鍋不索謝錢直令負擔從有後曹學者至即<lb/>
遣先學者去如是數年䕫慶間人識之皆呼為老鍋匠<lb/>
補鍋或與錢布米不擇當食時與之食即不復索錢錢<lb/>
稍稍積囊中遇風雨寒暑不出補鍋即出錢買酒飯自<lb/>
食飲常寄宿蕭寺中忽䕫州市中有馮翁者遇之相顧<lb/>
愕然巳而相持哭哭巳相牽入山巖中坐語竟日學補<lb/>
鍋者屏不得聞二人語語已又相持哭且别去言今永<lb/>
<pb n="KR4h0132_WYG_537-26b"/>
訣不可復相見巳竟莫知其所終蜀中娥眉亭嘗有建<lb/>
文遺臣題詩云一箇忠臣九族殃全身遠害亦天常夷<lb/>
齊死後君臣薄力為君王固首陽<lb/>
馮翁亦不知何許人在䕫州以章句教童子給衣食能<lb/>
為對句及古詩詩輒自題馬二子或馬公或塞馬先生<lb/>
嘗作詩大書壁間比見補鍋匠歸即剷去詩曰夜夢何<lb/>
竒特龍飛天漢津朝横滄海曲夕過滇池濵光采皆五<lb/>
色蜿蜒無損鱗淵田變化間張主籍高旻時蓋永樂甲<lb/>
<pb n="KR4h0132_WYG_537-27a"/>
申乙酉間未幾辭主人去莫知所終<lb/>
東湖樵夫居浙東臨海東湖上日負柴入市口不貳價<lb/>
建文壬午文皇即位詔至臨海湖上人相率走縣庭聽<lb/>
詔或歸語樵夫曰新皇帝登極矣樵夫驚曰皇帝安在<lb/>
或曰火燒宫走矣樵夫慟哭遂投湖中死竟不知姓名<lb/>
論曰余聞之陶徵士齊二客魯兩生史並失其名操行<lb/>
之難而姓名翳然撫巻長嘆不能已巳余獨幸雪庵軰<lb/>
忍垢茹荼卒晦其名以不㓕其族也悲哉<lb/>
<pb n="KR4h0132_WYG_537-27b"/>
　　杜生傳<hi>鄭曉</hi>
杜生宋陽翟人不知名字人皆稱杜五郎云生壯時有<lb/>
田城南五十畆與兄嫂力田自養既兄有子娶婦不能<lb/>
贍則盡讓其田與兄兄又不肯受則遂携妻子走城西<lb/>
里中倩草廬而居廬前有隙地數丈周匝皆槿籬籬中<lb/>
宻植菜窳花卉籬外桑柘數株是時生理方窘乃為人<lb/>
選日賣藥人謝之布粟新鹽即受或以金錢不受也子<lb/>
既壯任稼器鄉人與田三十畆耕之有餘力又為人傭<lb/>
<pb n="KR4h0132_WYG_537-28a"/>
耕自此稍稍贍給生曰嗟乎一日兩飯三嵗一衣人不<lb/>
急我我不急人人巳各足吾又何求於是呼鄉鄰貧者<lb/>
教之擇日賣藥鄉鄰愚不能驟觧術不售生又左右之<lb/>
得錢謝即與鄉隣時時端坐不出籬門者三十年黎陽<lb/>
孫尉聞而造之問曰聞生三十年不出籬門信乎生曰<lb/>
告者過耳十五年前嘗擕老妻坐桑下納凉前年娶子<lb/>
婦時飯其母亦曽避之東籬外但無用於世無求於人<lb/>
偶自不出亦不喜逺遊耳問生何以為養曰數年前曾<lb/>
<pb n="KR4h0132_WYG_537-28b"/>
賣藥今直耕田問觀書否曰二十年前亦曾觀書問何<lb/>
書曰鄰翁遺一抄本無題欵其間名説净名經亦不知<lb/>
净名經何書當時極愛其議論今顧忘之問書何在曰<lb/>
春雨中屋漏濕曝之日中有過客見即索之去矣問今<lb/>
尚有何書曰有大字古本周易兒夜讀一二卦卧聽之<lb/>
耕倦不能讀亦不强讀子可宦否曰村朴兒何能宦然<lb/>
質性頗温厚薪水出門可數行迹以待其歸處其妻甚<lb/>
懽愛然未嘗見嬉笑也孫尉聞其言閔然若有失歸數<lb/>
<pb n="KR4h0132_WYG_537-29a"/>
日忽忽自咎曰痛哉杜生視吾軰若蝇蛆矣生居城西<lb/>
五十年未嘗速客人召之亦不徃好事有力者高其節<lb/>
相造請生亦終不報謝生孤立行一意然人皆敬愛之<lb/>
與村父老三四軰相徃來極懽洽或經月不面亦不相<lb/>
呼也即來坐談必竟日夜坐久饑倦為菜羹餤麥餅取<lb/>
飽而巳村父老或擕酒飲生生輒飲飲不醉不辭有肉<lb/>
即食肉生不能具酒肉也室中有兩甕盛菜米一榻草<lb/>
薦氣宇閒曠言論精簡頽然山立不見喜怒無賢不肖<lb/>
<pb n="KR4h0132_WYG_537-29b"/>
皆知其為有道君子年九十八而終<lb/>
論曰余讀後漢書極慕申屠生王叔度可謂近道矣不<lb/>
揺其神不失其身不交於人郭林宗符融殆有愧焉謂<lb/>
其不能忘情於名也嗚呼名與身孰親若杜生者賢矣<lb/>
哉<lb/>
　　唐伯虎傳<hi>閻秀卿</hi>
唐寅字伯虎一字子畏吳縣吳趨里人有俊才博習多<lb/>
識善屬文駢儷尤絶歌詩婉麗學劉禹錫為人放浪不<lb/>
<pb n="KR4h0132_WYG_537-30a"/>
覊志甚竒沾沾自喜衡山文林自太僕出知温州意殊<lb/>
不得寅作書勸之文甚竒偉林出其書示刺史新蔡曹<lb/>
鳯鳯竒之曰此龍門燃尾之魚不久將化去寅從御史<lb/>
考下第鳯立薦之得𨽻名末果中式第一先是洗馬梁<lb/>
儲挍寅巻嘆曰士固有若是竒者耶觧元在是矣儲事<lb/>
畢歸嘗從程詹事敏政飲敏政方奉詔典㑹試儲執巵<lb/>
請曰僕在南都得可與來者唐寅為最且其人高才如<lb/>
此不足以畢其長惟君卿奬異之敏政曰吾固聞之寅<lb/>
<pb n="KR4h0132_WYG_537-30b"/>
江南竒士也儲更詣請行三事曰必得其文觀儲令寅<lb/>
具草上三事皆敏㨗㑹儲奉使南行寅感激持帛一端<lb/>
詣敏政乞文餞後被逮竟因此論之寅罷歸朝臣多歎<lb/>
惜者歸無幾縁故去其妻寅初為諸生嘗作悵悵詩允<lb/>
與其事合蓋詩纎也後作多怨音每謂所親曰枯木朽<lb/>
株樹功名於時者遭也吾不能自持使所建立置之可<lb/>
憐是無枯朽之遭而傳世之休烏有矣譬諸梧枝旅霜<lb/>
茍延奚為後復感激曰大丈夫雖不成名要當慷慨何<lb/>
<pb n="KR4h0132_WYG_537-31a"/>
乃效楚囚因圖其石曰江南第一風流才子<lb/>
論曰伯虎以不能謹行終身歴落欲施於世者可以觀<lb/>
矣其所逮事不可知就其家論之不裕縱使果然世之<lb/>
為市科目者多而彼獨白著豈非命與且如伯虎之才<lb/>
授之底石何愧惟其不克令終豪士亦觧骨也<lb/>
　　周主事傳<hi>楊爵</hi>
周主事名天佐字宇弼號磧石福建晉江縣人登嘉靖<lb/>
乙未進士授户部廣東司主事以言得罪死於獄中楊<lb/>
<pb n="KR4h0132_WYG_537-31b"/>
爵曰凡天佐其他行實爵未能詳知今不記姑記其死<lb/>
之歲月日時與其所由以死焉耳辛丑年春爵以監察<lb/>
御史上封事大畧謂雪雨不可為祥瑞而頌之謂權奸<lb/>
不可為忠信而邇之謂土木之工不可不止謂朝講之<lb/>
禮不可不修謂邪説之妨政害治者不可不斥謂讜言<lb/>
之益國與民者不可不聽凡此皆爵一時愚昩之見狂<lb/>
妄之詞信有罪矣二月初四日干冒宸聰初五日械繫<lb/>
下獄十三日夜復䝉笞撻備極栲掠血淋漓衣前襟盡<lb/>
<pb n="KR4h0132_WYG_537-32a"/>
成赤紫色桎梏㭱鎻晝夜困苦間伺警惕罔敢疎寛坐<lb/>
卧處血流地上可手抔之履襪衾苫之類為血所沾若<lb/>
滯於水中然天威震動之下人人悚懼謂爵必死而不<lb/>
可救矣延兩月餘夏四月初九日九廟災天子詔百官<lb/>
使言時政闕失天佐應詔上疏其畧曰陛下以宗廟災<lb/>
變痛自修省凡政事闕失許各衙門條陳且欲務關國<lb/>
體民瘼不許泛濫彌文虛應故事仰見皇上畏天之誠<lb/>
求言之切治道更新之㑹轉災為祥之機也大小臣工<lb/>
<pb n="KR4h0132_WYG_537-32b"/>
孰不感惕思効其愚乃今闕政猶有在而忠言未盡聞<lb/>
此何故與實以聖明采察之度未宣而臣下畏望之心<lb/>
猶存也葢示人以言未若示人以政求言之切乃示人<lb/>
以言耳而御史楊爵之獄未釋是未示人以政也臣愚<lb/>
即欲冒昧上陳但聞詔書且下意曠蕩之恩必首及楊<lb/>
爵今復不蒙恩宥臣展轉思之心實未安况明㫖既許<lb/>
條陳茍有所見寧忍終黙國家置言官以言為職楊爵<lb/>
所言之事豈逃睿見惟以過直犯怒誠可矜察而爵今<lb/>
<pb n="KR4h0132_WYG_537-33a"/>
在獄中已經數月且聖怒之下一則曰小人一則曰囚<lb/>
犯以盡言極諫為小人則為緘黙逄迎之君子不難也<lb/>
以奉直納忠為囚犯又孰不能為容悦寡過之臣哉言<lb/>
行君子之所以動天地也人君一喜一怒上帝臨之陛<lb/>
下試一思焉其所以怒爵而罪之者果合於天心否耶<lb/>
昔人謂雷霆之所摧折萬鈞之所覆壓者爵既遭矣身<lb/>
非木石命且不測萬一先朝露而殞是使諍臣飲恨直<lb/>
士寒心楊爵一身之利害不足深惜而所關係聖德之<lb/>
<pb n="KR4h0132_WYG_537-33b"/>
損益不細也方今陛下恭黙思道畏天勤政聖心洞然<lb/>
臣願察爵之疏原爵之心特賜釋放仍乞明示嘉納不<lb/>
吝旌爵之忠讜以風天下之直則聖德如天地之廣如<lb/>
日月之明由此而天意不回未之有也疏上有詔周天<lb/>
佐笞六十下鎮撫司獄牢固㭱囚天佐體幹細弱其手<lb/>
梏㣲寛可自脫出守者以鐡鍊貫梏目中令不能轉側<lb/>
絶其飲食三日死矣當此九重赫然之際爵實延一息<lb/>
以待旦暮之盡而人孰不以爵為戒哉天佐以未信疎<lb/>
<pb n="KR4h0132_WYG_537-34a"/>
逺之小臣執以是非好惡之常理奮筆於言論之間而<lb/>
納其區區之忠<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>焉宜其言出而身即死也故法凡死<lb/>
獄中者司官必具題死者日時縁故請監察御史刑部<lb/>
主事各一員驗其屍然後出之葢慮有不得其死所以<lb/>
重人命廣德愛也天佐笞之甚重兩臀爛裂腹上俱青<lb/>
黑色驗者御史主事立屍傍吏驗屍訖高告曰遍身上<lb/>
下並無他故止因急病身死御史主事即據其所言題<lb/>
請出屍未驗屍時天晴日皦俄而雲靄横空震雷㣲雨<lb/>
<pb n="KR4h0132_WYG_537-34b"/>
屍既出雷已天佐妻某氏候於門外見屍出以頭觸地<lb/>
幾死柩寘寺無不悲痛民有張弼者祭於柩前而哭之<lb/>
人曰子與舊相識乎曰否吾傷公以忠諫而死是以痛<lb/>
之深也嗚呼可痛哉可痛哉爵與天佐未嘗一相識亦<lb/>
未嘗以名相通天佐初下獄爵不知天佐為何許人亦<lb/>
不知其言何許事也既而知之思欲以識其面貌然各<lb/>
閉於幽室中困於㭱鎻又天佐以救爵故下獄故獄戒<lb/>
諭甚嚴凡厠所徃來必間其期未得一相遇焉然爵一<lb/>
<pb n="KR4h0132_WYG_537-35a"/>
念惻惻洒泣恐天佐不能堪其困苦之甚而思有以寛<lb/>
觧之呼一人即膝上手作困卦二字以潛慰天佐乃示<lb/>
以困亨貞大人吉旡咎之義也聞天佐首之且㣲有笑<lb/>
顔獄中人有以宜自寛心語為天佐慰者天佐應之曰<lb/>
事吾所自為則死吾所當安吾心何不寛乎五月初六<lb/>
日下獄初八日未時死爵亦未得親哭其屍終不得一<lb/>
見其形容也死之次年福建一士來獄中爵問以天佐<lb/>
事其人曰天佐年甚少風神清秀當謂其少年柔順而<lb/>
<pb n="KR4h0132_WYG_537-35b"/>
巳不知其人之剛烈能作如此事傳聞其無子死時一<lb/>
女在既死之後又生一女未知是否又聞其父母兄弟<lb/>
俱在家甚貧亦未知是否柩停數月其妻歸葬於閩中<lb/>
嗚呼遭際之不易葢自古皆然也士當總丱藏而修之<lb/>
於家塾焉承師模執典訓必明與心誓而期以終身之<lb/>
踐履事親無或有不孝焉事君無或有不忠焉及後登<lb/>
仕版身荷天工此心所在君恩所在固造次顛沛而罔<lb/>
敢易也顧以脂韋依阿之風勝而三極大中之矩冺然<lb/>
<pb n="KR4h0132_WYG_537-36a"/>
於流靡波蕩之洶湧而承以孑然獨立之一身斯時也<lb/>
必欲上不負吾君下不負所學其不殺身而成人世之<lb/>
恨者鮮矣天佐之死天地為之震動萬人為之流涕焉<lb/>
嗚呼天也命也不肖爵之罪也復何尤<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_537-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷五百三十七<lb/>
</p>
<p>
</p>
  </div>
</body>
</text>
</TEI>
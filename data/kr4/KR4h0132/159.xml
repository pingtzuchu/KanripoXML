<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百五十九</head> <lb/>
    <p>
<pb n="KR4h0132_WYG_159-1a"/>
欽定四庫全書<lb/>
　文章辨體彚選巻一百五十九<lb/>
　　　　　　　　　　　　明　賀復徵　編<lb/>
奏狀一<lb/>
　徐師曾曰按劉勰云狀者陳也條具其事陳之於上<lb/>
　也辭有散文有四六<lb/>
　　請逥前任司職田粟施貧人粥狀<hi>唐王維</hi>
右臣比見道路之上凍餒之人朝尚呻吟莫填溝壑陛<lb/>
<pb n="KR4h0132_WYG_159-1b"/>
下聖慈憐憫煑公粥施之頃年以來多有全濟至仁之<lb/>
徳感動上天故得年穀頗登逆賊皆㓕報施之應福祐<lb/>
昭然臣前任中書舎人給事中兩任職田並合交納近<lb/>
奉恩勅不許併請望將一司職田逥與施粥之所於國<lb/>
家不减數粒在窮窘或得再生庶以上福聖躬永𢎞寳<lb/>
祚乃望令劉晏分付所由訖具數奏聞如聖恩允許請<lb/>
降墨勅<lb/>
　　舉處士張季秀狀<hi>元結</hi>
<pb n="KR4h0132_WYG_159-2a"/>
臣州僻在嶺隅其實邉裔土風貪於貨賄舊俗多習吏<lb/>
事獨季秀能介直自全退守廉讓文學為業不求人知<lb/>
寒餒切身彌更守分貴其所尚願老山林臣切以兵興<lb/>
已來人皆趨競茍利分寸不愧其心則如季秀者不可<lb/>
不加褒異臣特望天恩令州縣取其穏便與造草舎十<lb/>
數間給水田一兩頃免其當戸徭役令得保遂其志此<lb/>
實聖朝旌退讓之道亦為士庶識廉恥之方謹錄奏聞<lb/>
　　請給將士父母糧狀<hi>元結</hi>
<pb n="KR4h0132_WYG_159-2b"/>
　當軍將二千人父隨子者四人母隨子者二十八人<lb/>
以前件如前將士父母等皆因喪亂不知所歸在於軍<lb/>
中為日亦久夫孝而仁者可與言忠信而忠信者可以<lb/>
全義勇豈有責其忠信使之義勇而不勸之孝慈恤以<lb/>
仁惠今軍中有父母者皆共分衣食先其父母寒餒日<lb/>
甚未甞有辭其將士父母等伏望各量事給其衣食則<lb/>
義有所存恩有所及俾人感勸實在於此謹錄狀上<lb/>
　　奏復七聖謚號狀<hi>顔真卿</hi>
<pb n="KR4h0132_WYG_159-3a"/>
謹按禮記曰先王謚以尊名節以一惠故行出於已而<lb/>
名生於人使夫善者勸而惡者懼也而虞夏之質殷周<lb/>
之文至矣而禹湯文武之君咸以一字為謚言文則不<lb/>
稱武言武則不稱文豈聖徳所不優乎蓋羣臣稱其至<lb/>
者是以子不得議父臣不得議君天子崩則臣下制謚<lb/>
於南郊明受之於天也諸侯薨則太子赴告於天子明<lb/>
受之於君也至於周室卑大樸散謚始以兩字為重人<lb/>
或以虚美為榮漢承戰國餘烈參而用之君臣易名事<lb/>
<pb n="KR4h0132_WYG_159-3b"/>
歸至當少不以為貶多不以為褒雖衆美所歸可一言<lb/>
而盡矣魏晉以降蓋不足徴聖唐欽明憲章周漢爰初<lb/>
創業順考古道高祖謚太武用漢制太宗謚曰文用周<lb/>
道也名正理順垂之無窮上元中政在宫壼亂名改作<lb/>
始建神尭文武大聖之號蓋非髙宗之所獲已𤣥宗<lb/>
之末姦臣竊柄析言而亂舊法輕議以改鴻名遂廣累<lb/>
聖之謚有加至十一字者皇帝則悉有大聖之號皇后<lb/>
則皆有順聖之名使言之者惑於今行之者異於古非<lb/>
<pb n="KR4h0132_WYG_159-4a"/>
舊制也其後劍門下罪已之詔叙高祖以下累聖悉用<lb/>
舊謚則𤣥宗悔已徃之失亦已明矣寳應中二聖山陵<lb/>
有司請謚事不師古變而行權去古質而尚浮華舎舊<lb/>
名而廣新謚謂一名不足以節惠乃十倍於古焉而累<lb/>
聖謚名悉以字多者為定是廢高祖太宗之令豈曰愛<lb/>
君今制謚非古人皆知之有司因循其事而無敢言者<lb/>
假使當今守之而不改後人議之以為非然所失豈不<lb/>
大哉何者臣子之於君父莫不欲廣其美稱先王制禮<lb/>
<pb n="KR4h0132_WYG_159-4b"/>
不敢過也故至敬無文至文尚質質之數極於一尭舜<lb/>
之美足以彰矣文之數極於二孝文孝景之徳亦已明<lb/>
矣質則近古文則近今此高祖太宗所以更用其法後<lb/>
世所宜守之法也非天下之至聖其孰能定之此天皇<lb/>
所以興聖王而正鴻名太宗所以待孝孫而修廢典微<lb/>
臣所以守經義而崇聖朝陛下宜奉天心繼先太宗之<lb/>
志使子孫䝉其法而萬代守之此天下之能事也臣愚<lb/>
以為高祖以下累聖謚號悉宜取初謚為定謹按舊制<lb/>
<pb n="KR4h0132_WYG_159-5a"/>
宜上高祖為武皇帝太宗為文皇帝高宗為天皇太帝<lb/>
中宗為孝和皇帝睿宗為聖真皇帝其二聖謚名字數<lb/>
大廣有逾古制臣愚謹擇其美稱而正之謹按謚法秉<lb/>
徳不回曰孝照臨四方曰明宜上𤣥宗為孝明皇帝又<lb/>
按謚法聖善周聞曰宣宜上肅宗為孝宣皇帝仍准漢<lb/>
魏及國朝故事於尚書省議定奏御夫文弊則救之以<lb/>
質至敬也名惑而反之以正至明也祖作之而孫述之<lb/>
至孝也三者備矣然後能立天下之大本正天下之大<lb/>
<pb n="KR4h0132_WYG_159-5b"/>
名建天下之大業能事畢矣伏惟皇帝陛下詳擇<lb/>
　　奏元皇帝祧遷狀<hi>顔真卿</hi>
王制天子七廟三昭三穆與太祖之廟而七又禮器云<lb/>
有以多為貴者天子七廟又伊尹曰七世之廟可以觀<lb/>
徳此經典之明證也七廟之外則又曰去祧為壇去壇<lb/>
為墠故歴代儒者制迭毁之禮皆親盡宜毁伏以太宗<lb/>
文皇帝七代之祖高祖神尭皇帝國朝首祚萬葉所承<lb/>
太祖景皇帝受命於天始封於唐元本皆在不毁之典<lb/>
<pb n="KR4h0132_WYG_159-6a"/>
代祖元皇帝地非開統親在七廟之外代宗皇帝升祔<lb/>
有曰元皇帝神主禮令祧遷或議者以祖宗之名難以<lb/>
迭毁昔漢朝廷近古不敢以私㓕公故前漢十二帝為<lb/>
祖宗者四而已至後漢漸違經意子孫以推美為先自<lb/>
光武以下皆有廟號則祖宗之名莫不建也安帝以讒<lb/>
害大臣廢太子及崩無上宗之奏後自建武以來無毁<lb/>
者因以陵號稱宗至桓帝失徳尚有尊號故初平中左<lb/>
中郎蔡邕以和帝以下功徳無殊而有過差不應為宗<lb/>
<pb n="KR4h0132_WYG_159-6b"/>
及餘非宗者追尊三代皆奏毁之是知祖有功宗有徳<lb/>
存至公之議非其人不居本三代立禮之本也自東漢<lb/>
已來則此道喪矣魏明帝自稱烈祖論者以為逆自稱<lb/>
祖宗故近代此名悉為廟號未有子孫踐祚而不祖宗<lb/>
先王者以此明之則不得獨據兩字而為不祧遷之證<lb/>
假令傳祚百代豈可上存百代以為孝乎請以三昭三<lb/>
穆之義永為通典寳應二年升祔𤣥宗肅宗則獻祖懿<lb/>
祖已從迭毁伏以代宗睿文孝皇帝卒哭而祔則合上<lb/>
<pb n="KR4h0132_WYG_159-7a"/>
遷一室元皇帝代數已逺其神主凖禮祧而禘祫之時<lb/>
然後饗祀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_159-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百五十九<lb/>
</p>
<p>
</p>
  </div>
</body>
</text>
</TEI>
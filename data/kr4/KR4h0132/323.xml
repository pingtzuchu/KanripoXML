<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百二十三</head> <lb/>
    <p>
<pb n="KR4h0132_WYG_323-1a"/>
欽定四庫全書<lb/>
　文章辨體彚選巻三百二十三<lb/>
　　　　　　　　　　　　明　賀復徴　編<lb/>
序四十三<lb/>
　　浙江鄉試録後序<hi>明王世貞</hi>
隆慶庚午嵗試浙江録成某不佞以職事當序末簡乃<lb/>
颺言曰語有之宿沙雖善漁使漁於山雖十宿沙不可<lb/>
得也不佞今幸而漁澤國稱㳺於諸士子之鄉又辱為<lb/>
<pb n="KR4h0132_WYG_323-1b"/>
二三子餌能遂介然秦人之視哉且而不聞而之先越<lb/>
勾踐之時乎其地東不得距海南不及嶺北不及攜李<lb/>
而其民執干殳而號君子者六千人其號君子而貴謀<lb/>
國者為種蠡泄庸計倪苦成皋如軰僅七八人以其筴<lb/>
舉强呉於股掌之上而稱霸於江淮之表今浙地固三<lb/>
倍於昔越其生齒百倍於昔越之民其握鉛槧而俟用<lb/>
於家者十倍於所謂君子其出而試於有司者又不下<lb/>
六千人而至於試而用用而望其服休於天子之庭多<lb/>
<pb n="KR4h0132_WYG_323-2a"/>
至於九十有五噫何其盛也比年縣官北急番南急倭<lb/>
撫髀而思古之將相大臣中外托薦書而為囮朝有上<lb/>
夕有遷而浙為最首藩其冠帶衣履甲天下而未有卓<lb/>
然章明如前數君子者何也業以聖賢大人之學責是<lb/>
數君子則未合然至於筴富而富筴强而强有責輙讐<lb/>
若燭照指計然其中於今縣官之所急者當何如也諸<lb/>
士子咀孔孟之英發之於楮墨間固已鑿鑿中窽而考<lb/>
其居平其卑者要以獵科名沽禄食為務其高者抗首<lb/>
<pb n="KR4h0132_WYG_323-2b"/>
信眉談性命而窮要眇弁髦一世之事功而黜其勞土<lb/>
苴一世之文章而黜其思其自負不後孔孟而程績量<lb/>
能乃不得少比於種蠡泄庸計倪苦成皋如七八人者<lb/>
竊甚為諸士子惜之當浙之先八十載而近而薦於鄉<lb/>
者蓋三人為孫忠烈燧胡端敏世寜王文成守仁以後<lb/>
先成江西之烈而顯名於天下又前八十載而近而薦<lb/>
於鄉為于肅愍握寸管而建中興之績又前八十載而<lb/>
近而薦於鄉者為劉文成基易祚而佐英主垂開天之<lb/>
<pb n="KR4h0132_WYG_323-3a"/>
勛此其業亦豈能出於經學論䇿制表之外而其所見<lb/>
長亦豈能盡廢訓詁駢偶記誦之習然出而為瑞於宗<lb/>
廟社稷使天下之薦紳先生艷言之而歸效於其主試<lb/>
者夫一日而欲盡浙之才一試而欲盡諸士子之生平<lb/>
非不佞所敢然自今而後願諸士子毋務為虛談務本<lb/>
乎孔孟之精㣲而究極其用時采乎種蠡數君子之所<lb/>
以謀越者異日為縣官賛廊廟秘筴斧斷電決賈其餘<lb/>
勁以奠綏南北之疆埸不佞獲竊比於三主試者不甚<lb/>
<pb n="KR4h0132_WYG_323-3b"/>
幸至榮哉<lb/>
　　㑹試録後序<hi>張治</hi>
嘉靖丁未㑹試録成臣治敬拜手言曰明興有天下百<lb/>
八十年於兹其取士以丁未者凡三見焉記曰丁明也<lb/>
盛也陽道著明於壯盛也未者言萬物皆有滋味也天<lb/>
地以四時之氣造化萬物陽道昭達及於明盛之紀則<lb/>
物皆林林然成有滋味矣王者效天地本四時建道陳<lb/>
制興立人賢所以成養萬民致明盛之理也在昔丁未<lb/>
<pb n="KR4h0132_WYG_323-4a"/>
我高皇帝肇受天命首令天下設文武科取士用集大<lb/>
業文明之運所由啟矣宣徳成化之際仁義融液王道<lb/>
明洽人文之化日益宣著至於今聖天子懋至徳配天<lb/>
地稽古三五之道勸學修禮崇教勵賢以風四方海内<lb/>
懽慕含和咀淳天符人瑞雜然並至神光曜暉洪洞朗<lb/>
大豈不明盛之極哉士生於時固宜有林林成有滋味<lb/>
也然萬物養於天地而人則藉萬物以養也物味有美<lb/>
惡斯生理之肥瘠因之矣荼堇烏喙蜇吻酸鼻決腸胃<lb/>
<pb n="KR4h0132_WYG_323-4b"/>
而毒者則人避而棄之敗粃之粰無救饑渴封熊之趾<lb/>
豢豹之胎窮海逾陸非可常有亦人所不尚也何者以<lb/>
無藉於養也士者人君所與共成養萬民也士味有厚<lb/>
薄而世治盛衰恒所由之國初之士其味真實茂以開<lb/>
濟之畧翊戴休烈當時之民無不得養者宣成熈盈之<lb/>
運士多持重完固其味淳厚民得其養者則皆充然而<lb/>
肥有光澤也及乆而變焉譬之禁羞珍臠漸以宻醴和<lb/>
以椒桂芬馨有餘而真味亦薄矣其養之惠於天下者<lb/>
<pb n="KR4h0132_WYG_323-5a"/>
視昔何如哉乃下焉者伐德暴義回惑營蠱惟淫志是<lb/>
逞用導民亂荼堇鳥喙蜇吻酸鼻決腸毒胃者也委瑣<lb/>
頺靡饕貴利自富丁民弗勤敗粃之粰無救饑渴者也<lb/>
幽竒詭激違衆立異以改易觀聽民日漸于匪彜封熊<lb/>
之趾豢豹之胎窮海逾陸非所常有也數者於養之理<lb/>
何述哉民生日凋瘁若抱瘡瘵而懼其斃焉夫豈氣化<lb/>
使然耶要亦養之道未至耳是故養生者必擇味養民<lb/>
者必擇士而士之自養者必擇道今夫國家之擇士也<lb/>
<pb n="KR4h0132_WYG_323-5b"/>
三歳比天下之士而鄉試之三歳比其鄉之士而㑹試<lb/>
之其法至備也及加之民乃無藉於養焉豈非以人之<lb/>
難知而言之不可以稽乎稂莠之始天然與嘉穀並茂<lb/>
而其味則逺矣故擇不可以不慎也然士之自擇亦猶<lb/>
國之擇士也國之擇士也蘄以其士之道養乎天下也<lb/>
夫以士之道誠養乎天下而後可為民之味不然其有<lb/>
味之者乎士之自擇也蘄以其身之道養乎天下也夫<lb/>
以其身之道誠養乎天下而後可為國之味不然其有<lb/>
<pb n="KR4h0132_WYG_323-6a"/>
能味之者乎是故國以士為味士以道為味而後盛明<lb/>
之理可從致矣昔者伊尹之於湯也思説以堯舜之味<lb/>
而高宗之於傅説亦惟曰爾惟麯蘖惟鹽梅斯二者非<lb/>
所謂天下之至味者乎商道之盛至今猶耿光者其有<lb/>
以致之矣爾多士以丁未進其亦慎擇其所為味如商<lb/>
之二臣以惠天下之養以仰對聖天子明盛之理則惟<lb/>
亦有聞於無窮哉臣治不佞辱詔從大夫之後與校試<lb/>
之責焉敬以是申告之末簡<lb/>
<pb n="KR4h0132_WYG_323-6b"/>
　　丙戌㑹試録序<hi>王錫爵</hi>
萬歴十有四年丙戌春禮部復當㑹試士士集闕下待<lb/>
試者四千六百有竒尚書臣沈鯉侍郎臣朱賡臣王𢎞<lb/>
誨以考試官請上命臣錫爵偕學士臣子義往先是科<lb/>
臣條議以人文日盛議廣制額以易書分考官更署不<lb/>
便議廣員額有詔皆可而上徳意所嚮尤在厚招髦俊<lb/>
以充任使特著令自今嵗定取士之額三百五十人一<lb/>
時㫖出禁中中外喁喁創睹開科盛典士以加奮臣不<lb/>
<pb n="KR4h0132_WYG_323-7a"/>
敢不加詳故事考試官受成事於分考涉筆署次其甲<lb/>
乙巳耳而臣於此三百五十人者皆目所注閲日與在<lb/>
事諸臣往復商校而後定自謂無遺明命題分巻皆錯<lb/>
綜縁手探筴而決之自謂無遺法臣之愚也以上所非<lb/>
時詔召從田間入參機筦恩幸至隆毎日惟頂踵不足<lb/>
報萬分一則攝衣吐哺隂求天下之賢者以日月薦引<lb/>
未嘗不心盡也然臣又自謂曩者未嘗報上報上自今<lb/>
日始何則因六藝之筌蹄攬四方之羔雉其得人較廣<lb/>
<pb n="KR4h0132_WYG_323-7b"/>
又謂聖主更化起敝丕釐士習之初有司者奉行乙酉<lb/>
詔書一切程士之文不夙搆而具臣乃得顓其日夜之<lb/>
力於校文録成而獻之幸不辱命此非臣之能乃上固<lb/>
以不欺教臣也抑臣竊嘗歎世有大欺而習焉不察者<lb/>
夫今主司之程士其有不搤吭談成𢎞之際者乎其亦<lb/>
有以成𢎞之文課子弟者乎士之字雕句繢剽獵諸子<lb/>
二氏之唾餘見謂弗收至主司自為辭非諸子二氏無<lb/>
取也籍具在此可謂不欺否臣以為明興迨今太平盛<lb/>
<pb n="KR4h0132_WYG_323-8a"/>
理如日方中皇上紹隆棫樸𢎞振典謨乆道之化且日<lb/>
融月浹士當其扶輿元氣盡洩之時勢不得不日趨於<lb/>
文而主司業受其必趨之勢羞太牢以進自不得復藉<lb/>
口含菽飲水之適也故臣今者相士神識藻采無所偏<lb/>
遺間亦頗參諸子二氏㣲言不詭於六藉者惟剽獵雕<lb/>
繢無取焉而臣又不敢自犯綺語戒以明不欺使夫按<lb/>
籍索臣者知其無違心之取舍退而與子弟無後言也<lb/>
蓋古志有之以表示目以鼓語耳臣亦望諸士之耳目<lb/>
<pb n="KR4h0132_WYG_323-8b"/>
臣而效之上也故曰報上自今日始雖然士即其一日<lb/>
之言信臣耳録既成獻臣且率之見上而儼然班榮次<lb/>
奉奔走焉其名甚羶其途甚逺甚羶則無所不嗜甚逺<lb/>
則無所不跡是欺之端百而其耳目臣者一也臣何敢<lb/>
不恐異日者臣乃在史局録士順天未關聞吏議而士<lb/>
又方其頴舉鄉校為諸生臣竊不自揆以為賢者遭時<lb/>
砥礪立節顯名爾毋庸以賓興為怨府當是時士聞臣<lb/>
若言毋不灑然生氣者臣亦且自珍敝帚守之至於今<lb/>
<pb n="KR4h0132_WYG_323-9a"/>
十四年往矣臣非復在史局時士亦非復穎舉為諸生<lb/>
時㑹今年天下新計吏上所受郡國之計簿臣以職事<lb/>
得與聞因退而私考故所期砥礪立節顯名之士大都<lb/>
悃愊治辨無全材監司臺省無全譽而臣始懼矣上赫<lb/>
然用重典以賞罰示激勸如持兩衡而主匭司鞀之吏<lb/>
常苦夫人情之多疑怯行賞而勇議罰而臣始益懼矣<lb/>
一臣之身乃空言之與更事何如哉士即其過信臣則<lb/>
臣之敝帚無為也嘗試閲當世之故考得失之林周章<lb/>
<pb n="KR4h0132_WYG_323-9b"/>
漢條三五申令能自引經生束首受吏法否臨岐路而<lb/>
涉末流能介然有所不為不欲不言否負俗豪舉智勇<lb/>
功名之㑹能以悃欵為性真毋以脂韋為骨體否能敝車<lb/>
羸馬以朝入里門而趨勞能謙滿能挹否此屈指一不<lb/>
當而世輙以荃茅同腐而弃之曰上且彌天置羅嵗溢<lb/>
額五十人焉顧直患官少不足充貢牒爾無所事惜才<lb/>
為也此臣之所以為士懼也且夫效主酬知保終釋愳<lb/>
則義莫如不欺者然不欺難言矣布衣伏處之士獨行<lb/>
<pb n="KR4h0132_WYG_323-10a"/>
惟影獨寢惟衾斯可以肝膽不外見而遁也若乃同任<lb/>
職而良楛見同趨名而静躁見同游世而茹吐見夫且<lb/>
奚遁文中子曰我未見詐静偽儉者又曰惡衣薄食少<lb/>
思寡欲今人以為詐我則好詐焉不為誇衒若愚似鄙<lb/>
今人以為恥我則不恥也此皆待㝷聲辨貌以知其肝<lb/>
膽士獨柰何敢輕言不欺故浮澆在前切實居後而謬<lb/>
悠自信以鄉評官論舉無足懼者則言不欺乃欺也臣<lb/>
故以臣之自為懼終不欺之説焉在易漸之六爻以鴻<lb/>
<pb n="KR4h0132_WYG_323-10b"/>
之漸羽取象仕進而初之干三之陸四之木五之陸大<lb/>
抵皆兩立貞悔之交當喜而懼者其間當磐之衎衎見<lb/>
謂無懼然聖人且以素飽戒之乃後始歸之升逵不亂<lb/>
而吉於戯懼豈獨在臣哉士惟毋懼懼則臣亦且毋忘<lb/>
故録士順天之言行復抵掌而效之臣不懼矣謹序<lb/>
　　雲南武鄉試録序<hi>徐渭</hi>
余嘗讀唐書南蠻傳永昌西野人之桑取以為弓不筋<lb/>
漆而利越睒之西多薦草産善馬至金鐡銅鉛則在在<lb/>
<pb n="KR4h0132_WYG_323-11a"/>
有之故滇之刀劍矛㦸名天下是習武者之物他蠻莫<lb/>
與爭利也其始䝉舍詔之自王也雖属偽然觀其擇鄉<lb/>
兵為四軍羅苴子戴朱鞮負犀革銅盾而跣走險如飛<lb/>
百人置羅苴子統一人又有望苴蠻其馳宇如神其師<lb/>
行乃人齎糧斗五升滿二千五百人為一營其令前傷<lb/>
者養治後傷者斬是習武之法他蠻莫與爭强也遂以<lb/>
大而驕唐至孽孫異㝷牟而敗其於夷夏之權衡可謂<lb/>
不審矣而馬伏波有側之役諸葛武侯有獲之役並履<lb/>
<pb n="KR4h0132_WYG_323-11b"/>
歴經營於爾滇之鄉其權衡不失分寸雖兒童婦女至<lb/>
今神之非百世習武者之蓍龜驕泰者之藥石耶而邇<lb/>
者諸生之見收於武也以弓則取材於西野以馬則取<lb/>
駿於越睒以刀㦸則取五金於諸産所以運籌而權衡<lb/>
於一心者茍能取師於馬葛兩公是勘定之武也又以<lb/>
是弓以是馬以是劍㦸進而取師於我高皇帝之五將<lb/>
軍一舉而定滇者是開創之武也生之鄉人在漢有李<lb/>
恢策蜀漢破劉璋又自請代鄧方又治叛酋定南土及<lb/>
<pb n="KR4h0132_WYG_323-12a"/>
於臨難不忘喪元而段赤城以身飼大蟒所持劍自蟒<lb/>
腹出卒活一鄉人此二豪者亦庶幾殺身以成仁者之<lb/>
武也於此三者生等將誰取師乎量其力而取之得其<lb/>
一亦不負今日選生者之意矣<lb/>
　　㑹試録序<hi>馮琦</hi>
臣頃從冡宰後大計羣吏靡所短長事甫竣復有禮闈<lb/>
之役竊自念課吏不能考其成程士不能正其始是兩<lb/>
辠也蓋文體之弊至比嵗極矣功令條格不啻詳復士<lb/>
<pb n="KR4h0132_WYG_323-12b"/>
胡背馳至此或謂明興二百餘年道化蒸蒸比於雲漢<lb/>
故其氣磅薄揚翊發為人文不能自止勢不得不横流以<lb/>
取鬯旁收以見愽蓋氣運使然非人力也臣以為氣運何<lb/>
如人心為之耳九賔之席必不唱鞮語九奏之樂必不<lb/>
入蠅聲乃今取六籍遺言而强傅以竺乾柱下之説割<lb/>
裂浮妄必且無能影響於彼矧其能縁飾於此且以高<lb/>
皇帝神聖兼總條貫至風厲學宫齊一統類萃萬世之<lb/>
耳目而縣之一鵠獨稟於紫陽之訓詁夫宋儒之訓詁<lb/>
<pb n="KR4h0132_WYG_323-13a"/>
豈必千慮無一失然而王制也即今為之新説者豈必<lb/>
千慮無一得然而非王制也先王所是著為令士安得<lb/>
倡異説於難結之外乎臣與諸臣奉詔㫖取士即明與<lb/>
諸士約離經㫖弃傳注叅用釋老者皆置之令既具一<lb/>
稟尺幅從事而諸士習詭異者且數年舍故步而從臣<lb/>
一日之約宜不能盡馴雅臣亦士耳豈不相體其文醇<lb/>
亟收之醇而不能無少瑕亦收之然而上駟當中駟矣<lb/>
其在繩墨之外即絶塵而奔弃不録此非臣負士士負<lb/>
<pb n="KR4h0132_WYG_323-13b"/>
臣非負臣負上制也歐陽修知貢舉黜劉幾豈不惜才<lb/>
所惜者體耳臣才識駑下不及修逺甚為國家識文體<lb/>
兼為士惜心術意乃不後於修然而退人易耳進人難<lb/>
士即退更端以進未嘗不復收適以成之進而不效未<lb/>
操刀而使割寔壊之矣臣毎歎天下才士甚盛文不逮<lb/>
古人才吏甚盛治不逮古人議論甚盛識不逮古人功<lb/>
能甚盛真心憂國不逮古人總之病坐浮耳文之浮臣<lb/>
等能正之過此以往在士所自處矣士自鄉校與計偕<lb/>
<pb n="KR4h0132_WYG_323-14a"/>
至對公車費國家供億不可勝記一對於庭百寮稱賀<lb/>
榮次素定他途無敢望豈不亦國士遇我哉即能一官<lb/>
效一職度其事曾不足稱餼廩尚何論報若次及於事<lb/>
内不顧身外不顧誹譽真心為國家逺謀出死力衛社<lb/>
稷乃可言報稱耳今夫合海内為一舟而主與臣共操<lb/>
之安則同其利危則共其敗人臣一心為國家計亦以<lb/>
自為也士能以自為之心為國計則不浮矣合衆心以<lb/>
圖事蔑不勝矣頃臣引古誼策士士具道所以然響對<lb/>
<pb n="KR4h0132_WYG_323-14b"/>
無窮者此亦足稱先資已及試於事能真以古人自期<lb/>
待者幾人與人約而忘之猶有諾責與已約而忘之謂<lb/>
此心何夫士有國士臣有社稷臣業以國士遇我而不<lb/>
能為國家逺謀出死力衛社稷則何取於士即文體正<lb/>
矣亦何益於國臣等所以正文體者誠欲得正人報國<lb/>
家顧臣等所能為者止此耳過此以徃在士所自處矣<lb/>
　　武舉録序<hi>馮琦</hi>
萬歴十九年十月試畿内才武士御史劉公實監臨之<lb/>
<pb n="KR4h0132_WYG_323-15a"/>
既告成事有司遇以賓興之禮愚以為國家取文士歌<lb/>
鹿鳴而宴之是役也宜歌兔罝兔罝之詩曰赳赳武夫<lb/>
公侯干城其卒章曰公侯腹心夫干城士所自有也請<lb/>
畧陳腹心之㫖蓋不佞驅馳秦晉燕代間再從使者試<lb/>
士於上谷晉陽是時匃奴未有隙也天下干戈化為文<lb/>
儒士彎孤射策循故事而已上之人易而得之亦易而<lb/>
用之今邊事脊脊動矣當宁謀將帥之臣廷臣合牘而<lb/>
薦之其需士甚急待士甚重上之人用士不敢易而士<lb/>
<pb n="KR4h0132_WYG_323-15b"/>
自用亦難蓋天下無事士詘於見長天下有事士詘於<lb/>
見短馭之以羈勒授之以鼎俎駑良勇怯立見矣誠有<lb/>
一將如長城一士如百萬師者乎未敢知也在功令三<lb/>
年一比士脫迹行伍角藝於澤宫借籌於畫室嵗未嘗<lb/>
乏一旦有緩急無以當縣官指説者以為士不素具氣<lb/>
不素厲而愚以為不在氣不厲在心不一其不一也非<lb/>
獨三軍之心各不一也即一人之心亦不一夫士受命<lb/>
為將被介胄冒矢石目無二視耳無二聴有進死無退<lb/>
<pb n="KR4h0132_WYG_323-16a"/>
生所謂一也以僥倖圖富貴退而二心則不一以全軀保妻<lb/>
子退而二心則不一以請配功以賂蔽辠退而二心則<lb/>
不一將以二詒士士以二詒將將士相二而詒各退而<lb/>
有心則不一任人者二自任者亦二任事者二議事者<lb/>
亦二亦各退而有心則不一凡一退之心足以鼓百敗<lb/>
而欲以無不退之心嘗百進凡一敗之氣足以喪百勝<lb/>
而欲以百不勝之氣獲全利以是稱干城腹心國家豈<lb/>
有賴焉且爾士亦聞西陲之事乎彼其將不能當漢一<lb/>
<pb n="KR4h0132_WYG_323-16b"/>
大郡而我日凜凜也彼師少於我而鬬士衆也彼一於<lb/>
邀利而我二於避害無所不避則無所不怯語曰一夫<lb/>
兩心拔刺不深此善喻也嘉靖中兵入蹂我三輔薄都<lb/>
城當時勤王之兵四至控弦之士如雲而不敢戰僅閉<lb/>
門謝敵敵去遙尾其後以報紫荆之役敵時盛兵入塞<lb/>
而關中兩偏將以三千之卒執而敗之彼有遷此絶慮<lb/>
無遷故勝敗異也故當其不一以四至勤王之兵而不<lb/>
足以戰而當其一也以兩偏禆之力足以距關而抗敵<lb/>
<pb n="KR4h0132_WYG_323-17a"/>
予嘗行紫荆道中出蜚狐口視兩將軍戰處未嘗不㨿<lb/>
鞍太息如在鉅鹿下也燕趙故多忼慨義俠一旦受鎖<lb/>
鑰之任豈其出關中兩將軍下天子威靈神聖敵萬無<lb/>
深入理即如近日羽書狎至敵盛氣以乘我我無一矢<lb/>
相加遺此亦壯士之恥也恥之莫如決戰決戰莫如齊<lb/>
致死齊致死莫如一心往嵗天子坐幄次召輔臣計事<lb/>
西顧而咨吾獨不得如諸葛亮杜預者而用之天子之<lb/>
拊髀也無寕頗牧而思亮預也此兩人可謂不二心之<lb/>
<pb n="KR4h0132_WYG_323-17b"/>
臣矣諸士執干戈衛社稷惟上意所注以為臣鵠庶幾<lb/>
哉無媿干城腹心且以當長城抵百萬師也予不佞無<lb/>
能訓迪諸士苐備宣上指以愧為人臣懐二心者惟爾<lb/>
諸士念之<lb/>
　　陜西鄉試録序<hi>袁宏道</hi>
臣竊嘆昔之士以學為文而今之士以文為學也以學<lb/>
為文者言岀於所解而響傳於所積如雲族而雨注泉<lb/>
湧而川浩故昔之立言難而知言易也以文為學者拾<lb/>
<pb n="KR4h0132_WYG_323-18a"/>
餘唾於他人架空言於紙上如貧兒之貸衣假姫之染<lb/>
黛故今之立言易而知言難也夫文章與時高下今之<lb/>
時藝格卑而意近若於世無損益而風行逐景常居氣<lb/>
機之先蓋天下之精神萃焉故臣毎於尺幅之中關今<lb/>
昔之變態無不驗者稍從坊市取時刻讀之而心切切<lb/>
然懼也洪永之文簡質當時之風習未有不儉素真至<lb/>
者也𢎞正而後物力漸繁而風氣漸盛士大夫之莊重<lb/>
典則如其文民俗之豐整如其文天下之工作由朴而<lb/>
<pb n="KR4h0132_WYG_323-18b"/>
造雅如其文嘉隆之際天機方鑿而人巧方始然鑿不<lb/>
累質巧不乖理先輩之風猶十存其五六而今不可得<lb/>
矣臣嘗以今日之時藝與今日之時事相比校似無不<lb/>
合者士無蓄而藻繢日工民愈耗而滛巧竒麗之作日<lb/>
甚薄平淡而樂深隠其頗僻同也師新異而騖徑捷其<lb/>
跳越同也夫紫陽註䟽載在令甲猶爰書之有律禮例<lb/>
之有㑹典也今有人焉以春秋案獄以周禮起例世必<lb/>
以違制坐之時義而廢註䟽此奸紀之大者天下翕然<lb/>
<pb n="KR4h0132_WYG_323-19a"/>
以為新不唯見原而且以得雋後學何創焉夫高皇帝<lb/>
範圍天下之道託於經傳而章程於宋儒此其中自有<lb/>
深意故洛閩之學脈窮則高皇帝之法意衰臣見天下<lb/>
之令甲為兒嬉而變更之無日也夫士之競偶也猶射<lb/>
者之望的貨者之走廛也冒焉以為及格則羣然趨之<lb/>
趨之而不得勢將自止故文之至於瀾頹波激而世道<lb/>
受其簸蕩者取士者之過也秦士之文稍為近樸臣猶<lb/>
自幸知言之易然詭戾穿鑿者或亦人有其篇篇有其<lb/>
<pb n="KR4h0132_WYG_323-19b"/>
語焉似猶自醜其質而欲褰裳就之也竊料今天下浮<lb/>
艷之習始於東南而漸於西北者不少珠毛繡縠之飾<lb/>
玩好茗錯之供數者皆非北産而在在有之今秦之文<lb/>
浸浸類是是若有物挾與俱來者而臣不敢以之程士<lb/>
也蓋臣之進諸士也以樸而猶虞諸士之自謂以文也<lb/>
則又申之以約曰嗣今以往苐務積學守正以求無悖<lb/>
時王之制士如是即學問吏如是即經濟未有二道也<lb/>
夫膏之有水也貯之甕中則澄然莫辨一旦試以鐺火<lb/>
<pb n="KR4h0132_WYG_323-20a"/>
輙電射漚激横灼而不可近富貴者燥濕相搏之㑹而<lb/>
煅煉真性之塲也稍有一毫浮氣未盡則其氣必外射<lb/>
而有旁溢之患世之自以為豪傑者多已而德全於見<lb/>
炎蓋無幾矣勉矣多士愼毋以未純之質而輕於試燄<lb/>
也夫士之有品猶文之有質贗售之刺深於黜落易操<lb/>
之辱逾於貧賤秦士氣勁而腸剛聞斯言必有激也其<lb/>
於世道也猶有所濟也夫<lb/>
　　貴州鄉試録後序<hi>鍾惺</hi>
<pb n="KR4h0132_WYG_323-20b"/>
京朝官出典試事其地之逺近事之繁簡額之廣狹頗<lb/>
以官為差雖不可謂制而不可謂非例也猶之邊地有<lb/>
司以官所出之格為差雖不可謂制而不可謂非例也<lb/>
近主者憂邊事日非稱變其格事且報聞黔邊地也屬<lb/>
有警宜從其例而臣以為三日試事括帖從容未若官<lb/>
黔地者千里蕭然兵民騷繹有彈壓綜理之任黔文事<lb/>
又簡雖寡昧如臣宜皆可往且官秩次當處諸臣後臣<lb/>
惺是以副工部主事臣明欽往典乙卯黔試也牘成臣<lb/>
<pb n="KR4h0132_WYG_323-21a"/>
明欽首為言矣臣惺復何言哉臣惟國家取士士舉於<lb/>
鄉者始得名為孝亷孝亷之名倣於漢漢取士之科有<lb/>
茂才異等有明經有孝亷三者不知所重何居顧茂才<lb/>
者則武帝詔中所稱跅弛不羈非常之人也而今若抑<lb/>
之以稱士之為諸生者其於明經則以稱諸生之廪於<lb/>
庠而嵗貢諸宗伯者彼茂才明經亦安然自處於孝亷<lb/>
之下而不争需次而不敢踰乃知國家所以鼓舞顚倒<lb/>
之用甚妙而意甚㣲者全在於用漢取士之法高下其<lb/>
<pb n="KR4h0132_WYG_323-21b"/>
名稱而本末輕重較矣士之得稱斯名者柰何不反而<lb/>
思其義也記曰資於事父以事君孟子曰不失其身而<lb/>
能事其親事親之道曰孝而失身之罪莫大於不亷士<lb/>
非孝安能忠非亷安能孝上不為士計而使士自為計<lb/>
士亦安能盡亷士自今以往一官寸禄上皆使得致於<lb/>
親上未得士一官寸禄之報而所施於士者方未已興<lb/>
孝訓亷凡所以全士體而養其氣者一一先其未發求<lb/>
之於無言代為之計而預為之所有甚於士之自為全<lb/>
<pb n="KR4h0132_WYG_323-22a"/>
自為養者而士反不自全不自養孝欲以事君而孝或<lb/>
衰於得君之專禄用以訓亷而亷或變於聚禄之厚則<lb/>
士負取士者取士者負國家也夫六經庸言孝與亷庸<lb/>
徳士有<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>弛不覊非常之才而能守其經術以庸始終<lb/>
之斯豪傑而聖賢者得一人焉足以事君况上嘉與廣<lb/>
勵不忘逺方新額至三十七人而臣等適逢其盛乎然<lb/>
得士而必求豪傑聖賢其人者又取必於三日之文其<lb/>
視有司之彈壓綜理於兵民間而必欲得其要領者難<lb/>
<pb n="KR4h0132_WYG_323-22b"/>
易又當何如諸士其懋勉之無使臣失言而可矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百四十三</head> <lb/>
    <p>
<pb n="KR4h0132_WYG_643-1a"/>
欽定四庫全書<lb/>
　文章辨體彚選巻六百四十三<lb/>
　　　　　　　　　　　　明　賀復徴　編<lb/>
碑二<lb/>
　　封燕然山銘<hi>漢班固</hi>
　維永元元年秋七月有漢元舅曰車騎將軍竇憲夤<lb/>
　亮聖皇登翼王室納于大麓惟清緝熙乃與執金吾<lb/>
　耿秉述職巡禦治兵于朔方鷹楊之校螭虎之士爰<lb/>
<pb n="KR4h0132_WYG_643-1b"/>
　該六師暨南單于東胡烏桓西戎氐羗侯王君長之<lb/>
　羣驍騎十萬元戎輕武長轂四分雷輜蔽路萬有三<lb/>
　千餘乗勒以八陣涖以威神𤣥甲耀日朱旗絳天遂<lb/>
　凌高闕下鷄鹿經磧鹵絶大漠斬温禺以釁鼓血尸<lb/>
　逐以染鍔然後四校横徂星流彗掃蕭條萬里野無<lb/>
　遺冦於是域滅區殫反斾而旋考傳驗圖窮覽其山<lb/>
　川遂踰涿邪跨安侯乗燕然躡冒頓之區落焚老上<lb/>
　之龍庭將上以攄高文之宿憤光祖宗之𤣥齡下以<lb/>
<pb n="KR4h0132_WYG_643-2a"/>
　安固後嗣恢拓境宇振大漢之天聲兹可謂一勞而<lb/>
　乆逸暫費而永寧也乃遂封山刋石昭銘盛徳其辭<lb/>
　曰<lb/>
鑠王師兮征荒裔勦凶虐兮截海外夐其邈兮亘地界<lb/>
封神丘兮建隆嵑熙帝載兮振萬世<lb/>
　　隴右監牧頌徳碑<hi>唐張說</hi>
　周禮校人掌王馬之政天子十二閑馬六種閑為一<lb/>
　廐馬二百一十六應乾之策也六廐成校五良一駑<lb/>
<pb n="KR4h0132_WYG_643-2b"/>
　是之謂小備校有左右閑成十二合月之道也駑馬<lb/>
　三良馬之數凡三千四百五十六是之謂大備秦并<lb/>
　一海内六萬騎之國馬盡歸之帝家則周制陋矣漢<lb/>
　孝武當文景儉約之積雄衛霍張皇之勢勒兵塞上<lb/>
　廄馬有四十萬匹及東漢魏晉國馬陵夷不可復逮<lb/>
　武帝時矣後魏胡馬入洛蹴蹋千里軍陣之容雖壯<lb/>
　和鸞之儀亦闕大唐接周隋亂離之後承天下征戰<lb/>
　之弊鳩括殘燼僅得牝牡三千從赤岸澤徙之隴右<lb/>
<pb n="KR4h0132_WYG_643-3a"/>
　始命太僕張萬嵗葺其政焉而奕世載徳纂修其緒<lb/>
　肇自貞觀成於麟徳四十年間馬至七十萬匹置八<lb/>
　使以董之設四十八監以掌之跨隴西金城平凉天<lb/>
　水四郡之地幅貟千里猶為隘狹更折八監布於河<lb/>
　曲豐曠之野乃能容之於斯之時天下以一縑易一<lb/>
　馬秦漢之盛未始聞也張氏中廢馬官亂職或戎狄<lb/>
　外攻或師圉内冦垂拱之後二十餘年潛耗大半所<lb/>
　存蓋寡開元神武皇帝登大寳受靈符水瑞感而河<lb/>
<pb n="KR4h0132_WYG_643-3b"/>
　龍出星精應而天駟下二年春帝乃簡心腑善畜之<lb/>
　將卜福祐宜生之長俾領内外閑廏使焉即開府霍<lb/>
　國公其人也公名毛仲姓王氏開元佐命之元勲東<lb/>
　國亡王之後裔四伯輔禹與治水之謨四士興漢在<lb/>
　經星之列清明虚受察含氷鑑籌謀先覺慮出蓍龜<lb/>
　竭無私之忠而善歸天造輸不懈之力而𤣥同日月<lb/>
　故得騰躍風雲攀附日月策功第一承恩莫二庭羅<lb/>
　魏絳之鐘鼓第賞堂邑之山林文馬藩錫於晉侯御<lb/>
<pb n="KR4h0132_WYG_643-4a"/>
　衣亟分於韓信庶姜如玉則降榮彤管衆子垂髫則<lb/>
　抱拜朱茀聖人之見也必猶爾為之四顧而滿志聖<lb/>
　人之不見也乃恤然若無與樂其天下仲尼所謂是<lb/>
　必才全而徳不形者也夫處其身則立無跂正也視<lb/>
　無還端也聴無聳誠也言無逺慎也國有憂未嘗不<lb/>
　慼國有慶未嘗不怡其御下則明利害之鄉阜財求<lb/>
　之務使之趨利而避害懐徳而畏威身不離於闕庭<lb/>
　令逺行於坰牧亦有不學而暗合於古未更而懸辨<lb/>
<pb n="KR4h0132_WYG_643-4b"/>
　其事然其從政必問於遺訓而資於故實者也若夫<lb/>
　春祭馬祖夏祭先牧秋祭馬社冬祭馬步敬其本也<lb/>
　日中而出日中而入禁原焚牧除蓐舋廏時其事也<lb/>
　絜泉美薦疨凉棧濕翹足而陸交頸相靡宣其性也<lb/>
　攻駒敎駣講馭臧僕刻之剔之羈之策之就其才也<lb/>
　不反其性故親人樂藝節樂如舞之心自生不窮其<lb/>
　才故闉扼鷙曼竊轡詭銜之態不作爾乃舉其神異<lb/>
　則望騊駼騕褭乗黄兹白來儀外廐呈技内櫪朝刷<lb/>
<pb n="KR4h0132_WYG_643-5a"/>
　閬風夕洗天潢聖皇一馭長壽萬年别其種類則有<lb/>
　硏蹄繁鬛小頷逺志曰龍曰騋曰戎曰驥差其毛物<lb/>
　則有蒼白驪黄騂紫驈皇騅駓驒駱駰騢駵雒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>駁<lb/>
　驓駩騧騏騽騝豪骭馵足狼尾魚目宗廟齊豪戎事<lb/>
　齊力田獵齊足罔不畢有元年牧馬二十四萬匹十<lb/>
　三年乃四十三萬匹初有牛三萬五千頭是年亦五<lb/>
　萬頭初有羊一十一萬二千口是年亦二十八萬<lb/>
　六千口皇帝東巡狩封岱嶽輦輅既陳羽衛咸備大<lb/>
<pb n="KR4h0132_WYG_643-5b"/>
　駕百里烟塵一色其外又有閑人萬夫散馬千隊骨<lb/>
　必殊貌毛不雜羣行如動地止若屯雲百蠻震聳四<lb/>
　方抃躍威懐紛紜壯觀揮霍迴衡飲至朝廷宴樂上<lb/>
　顧謂太僕少卿兼秦州都督監牧都副使張景順曰<lb/>
　吾馬幾何其蕃育卿之力也對曰帝之福也仲之力<lb/>
　也臣何力之有因具上其狀帝用嘉焉霍公口無伐<lb/>
　辭貌無徳色朝髦庠齒欣以多之於是明威將軍行<lb/>
　右衛郎將南使梁守忠忠武將軍行左羽林中郎將<lb/>
<pb n="KR4h0132_WYG_643-6a"/>
　西使馮嘉泰右千牛長史北使張知古左驍衛中郎<lb/>
　將兼鹽州刺史鹽州監牧使張景遵隴州别駕修武<lb/>
　縣男東宫監牧韋衡都使判官果毅齊琛總監韋績<lb/>
　及五使長户三萬一千人僉曰自開府庇我十三年<lb/>
　矣畜有娩息人無乏匱克厭帝心莫匪嘉績且如停<lb/>
　西南兩使六頓人夫藁糓計八十萬工圍石以息人<lb/>
　約費其政一也納長户隠田稅二萬五千石以檢私<lb/>
　肥公其政二也減太僕長支乳酪馬錢九千三百貫<lb/>
<pb n="KR4h0132_WYG_643-6b"/>
　以窒隟止散其政三也供軍筋膠十萬七千斤以收<lb/>
　絹善工其政四也蒔茼麥苜蓿一千九百頃以茭蓄<lb/>
　禦冬其政五也使監官料舊給庫物新秦置本收分<lb/>
　其利不喪正錢二萬五千貫以實府宜官其政六也<lb/>
　賈死畜貯絹八萬疋往嚴道市有僮千口以出滯足人<lb/>
　其政七也五使長户數盈三萬墾田給食糧不外資<lb/>
　以勤農卻輓其政八也敢問監牧之事孰能加於此<lb/>
　乎然則稱伐計功前典所貴上以美聖主擇才之得<lb/>
<pb n="KR4h0132_WYG_643-7a"/>
　人下以贊忠臣受任之盡節末以道官屬承風之盛<lb/>
　事竟以示後代昭前之令聞是四烈者不可廢也既<lb/>
　而大君有命舊史書功吟咏環竒篆刻金石秦汧𦕈<lb/>
　𦕈尚想非子之風魯野區區猶傳史克之頌試從此<lb/>
　而觀彼夫何足以言哉頌曰<lb/>
皇天考牧兮聖之君四十三萬兮馬為羣塹汧渭兮垣<lb/>
隴阪飛黄皁兮昆蹄苑山崆峒兮水鳴咽泉噴玉兮草<lb/>
汙血聚如花兮散如雪性既馴兮才亦絶惟國家之大<lb/>
<pb n="KR4h0132_WYG_643-7b"/>
事駕時龍兮祭天地和鑾發兮文物備維皇帝之七徳<lb/>
總戎馬兮威萬國彩毫翻兮金介直有霍公之掌政擇<lb/>
張氏之舊令天王大駕兮仗黄麾太僕驂乗兮展輅儀<lb/>
舞月駟兮蹀重螭神倜儻兮態權竒騏驥溢野兮牛羊<lb/>
日多子孫策位兮恩寵如何頌皇靈兮篆石鼓萬斯年<lb/>
兮羣玉府<lb/>
　　平淮西碑<hi>韓愈</hi>
　天以唐克肖其徳聖子神孫繼繼承承於千萬年敬<lb/>
<pb n="KR4h0132_WYG_643-8a"/>
　戒不怠全付所覆四海九州罔有内外悉主悉臣高<lb/>
　祖太宗既除既治高宗中睿休養生息至于𤣥宗受<lb/>
　報收功極熾而豐物衆地大蘖牙其間肅宗代宗徳<lb/>
　祖順考以勤以容大慝適去稂莠不薅相臣將臣文<lb/>
　恬武嬉習熟見聞以為當然睿聖文武皇帝既受羣<lb/>
　臣朝乃考圖數貢曰嗚呼天既全付予有家今傳次<lb/>
　在予予不能事事其何以見于郊廟羣臣震懾奔走<lb/>
　率職明年平夏又明年平蜀又明年平江東又明年<lb/>
<pb n="KR4h0132_WYG_643-8b"/>
　平澤潞遂定易定致魏慱貝衛澶相無不從志皇帝<lb/>
　曰不可究武予其少息九年蔡將死蔡人立其子元<lb/>
　濟以請不許遂燒舞陽犯葉襄城以動東都放兵四<lb/>
　刼皇帝歴問于朝一二臣外皆曰蔡帥之不廷授于<lb/>
　今五十年傳三姓四將其樹本堅兵利卒頑不與他<lb/>
　等因撫而有順且無事大官臆決唱聲萬口和附并<lb/>
　為一談牢不可破皇帝曰惟天惟祖宗所以付任予<lb/>
　者庶其在此予何敢不力况一二臣同不為無助曰<lb/>
<pb n="KR4h0132_WYG_643-9a"/>
　光顔汝為陳許帥維是河東魏博郃陽三軍之在行<lb/>
　者汝皆將之曰重𦙍汝故有河陽懐今益以汝維是<lb/>
　朔方義成陜益鳳翔延慶七軍之在行者汝皆將之<lb/>
　曰𢎞汝以辛萬二千屬而子公武往討之曰文通汝<lb/>
　守壽維是宣武淮南宣歙浙西四軍之行于夀者汝<lb/>
　皆將之曰道古汝其觀察鄂岳曰愬汝帥唐鄧隨各<lb/>
　以其兵進戰曰度汝長御史其往視師曰度惟汝予<lb/>
　同汝遂相予以賞罰用命不用命曰𢎞汝其以節都<lb/>
<pb n="KR4h0132_WYG_643-9b"/>
　統諸軍曰守謙汝出入左右汝惟近臣其往撫師曰<lb/>
　度汝其往衣服飲食予士無寒無饑以既厥事遂生<lb/>
　蔡人賜汝節斧通天御帶衛卒三百凡兹廷臣汝擇<lb/>
　自從惟其賢能無憚大吏庚申予其臨門送汝曰御<lb/>
　史予閔士大夫戰甚苦自今以往非郊廟祠祀其無<lb/>
　用樂顔𦙍武合攻其北大戰十六得柵城縣二十三<lb/>
　降人卒四萬道古攻其東南八戰降萬三千再入申<lb/>
　破其外城文通戰其東十餘遇降萬二千愬入其西<lb/>
<pb n="KR4h0132_WYG_643-10a"/>
　得賊將輙釋不殺用其策戰比有功十二年八月丞<lb/>
　相度至師都統𢎞責戰益急顔𦙍武合戰益用命元<lb/>
　濟盡并其衆洄曲以備十月壬申愬用所得賊將自<lb/>
　文城因天大雪疾馳百二十里用夜半到蔡破其門<lb/>
　取元濟以獻盡得其屬人卒辛巳丞相度入蔡以皇<lb/>
　帝命赦其人淮西平大饗賚功師還之日因以其食<lb/>
　賜蔡人凡蔡卒三萬五千其不樂為兵願歸為農者<lb/>
　十九悉縱之斬元濟京師冊功𢎞加侍中愬為左僕<lb/>
<pb n="KR4h0132_WYG_643-10b"/>
　射帥山南東道顔𦙍皆加司空公武以散騎常侍帥<lb/>
　鄜坊丹延道古進大夫文通加散騎常侍丞相度朝<lb/>
　京師道封晉國公進階金紫光禄大夫以舊官相而<lb/>
　以其副總為工部尚書領蔡任既還奏羣臣請紀聖<lb/>
　功被之金石皇帝以命臣愈再拜稽首而獻文曰<lb/>
唐承天命遂臣萬邦孰居近土襲盜以狂往在𤣥宗崇<lb/>
極而圯河北悍驕河南附起四聖不宥屢興師征有不<lb/>
能克益戍以兵夫耕不食婦織不裳輸之以車為卒賜<lb/>
<pb n="KR4h0132_WYG_643-11a"/>
糧外多失朝曠不嶽狩百隷怠官事亡其舊帝時繼位<lb/>
顧瞻咨嗟惟汝文武孰恤予家既斬吳蜀旋取山東魏<lb/>
將首義六州降從淮蔡不順自以為强提兵呌讙欲事<lb/>
故常始命討之遂連奸鄰隂遣刺客來賊相臣方戰未<lb/>
利内驚京師羣公上言莫若惠來帝為不聞與神為謀<lb/>
乃相同徳以訖天誅乃敇顔𦙍愬武古通咸統於𢎞各<lb/>
奏汝功三方分攻五萬其師大軍北乗厥數倍之常兵<lb/>
時曲軍士蠢蠢既剪陵雲蔡卒大窘勝之邵陵郾城來<lb/>
<pb n="KR4h0132_WYG_643-11b"/>
降自夏入秋復屯相望兵頓不勵告功不時帝哀征夫<lb/>
命相往釐士飽而歌馬騰於槽試之新城賊遇敗逃盡<lb/>
抽其有聚以防我西師躍入道無留者頟頟蔡城其疆<lb/>
千里既入而有莫不順俟帝有恩言相度來宣誅止其<lb/>
魁釋其下人蔡之卒夫投甲呼舞蔡之婦女迎門笑語<lb/>
蔡人告飢船粟往哺蔡人告寒賜以繒布始時蔡人禁<lb/>
不往來今相從戲里門夜開始時蔡人進戰退戮今旰<lb/>
而起左飱右粥為之擇人以收餘憊選吏賜牛敎而不<lb/>
<pb n="KR4h0132_WYG_643-12a"/>
稅蔡人有言始迷不知今乃大覺羞前之為蔡人有言<lb/>
天子明聖不順族誅順保性命汝不吾信視此蔡方孰<lb/>
為不順往斧其吭凡叛有數聲勢相倚吾强不支汝弱<lb/>
奚恃其告而長而父而兄奔走偕來同我太平淮蔡為<lb/>
亂天子伐之既伐而飢天子活之始議伐蔡卿士莫隨<lb/>
既伐四年小大並疑不赦不疑由天子明凡此蔡功惟<lb/>
斷乃成既定淮蔡四夷畢來遂開明堂坐以治之<lb/>
　　武岡銘<hi>栁宗元</hi>
<pb n="KR4h0132_WYG_643-12b"/>
　元和七年四月黔巫東鄙蠻獠雜擾盜弄庫兵賊脅<lb/>
　守帥南鈎牂牁外誘西原置魁立帥殺牲盟誓洞窟<lb/>
　林麓嘯呼成羣皇帝下銅獸符發庸蜀荆漢南越東<lb/>
　甌之師四面討問畏罪憑阻逃遁不即誅時惟潭部<lb/>
　戎帥御史中丞栁公綽練立將校提卒五百屯于武<lb/>
　岡不震不騫如山如林告天子威命明白信順亂人<lb/>
　大恐視公之師如百萬視公之令如風雷怨號呻吟<lb/>
　喜有攸訢投刅頃伏願完父子卒為忠信奉職輸賦<lb/>
<pb n="KR4h0132_WYG_643-13a"/>
　進比華人無敢不龔母弟生壻維來于潭咸致天廷<lb/>
　皇帝休嘉式新厥命兇渠同惡革面向化如醉之醒<lb/>
　如狂之寧公為藥石俾復其性詔書顯異進臨江漢<lb/>
　益兵三倍為時碩臣殿于大邦文儒申申有此武功<lb/>
　於是夷人始復聞公之去相與高蹈涕呼若寒去裘<lb/>
　昔公不夸首級為巳能力專務敎誨俾邦斯平我老<lb/>
　洎㓜由公之仁小不為虺蜮大不為鯨鯢恩重事特<lb/>
　不邇而逺莫可追巳願銘武岡首以慰我思以昭我<lb/>
<pb n="KR4h0132_WYG_643-13b"/>
　類以示我子孫彌億萬年俾我奉國如令之誠隣之<lb/>
　我懐如公之勤其辭曰<lb/>
黔山之巑巫水之磻魚駭而離獸犯而殘户恐合竄彼<lb/>
攘仍亂王師來誅期死以緩公明不疑公信不欺援師<lb/>
定命俾邦克正皇仁天施我反其性我塗四闔公示之<lb/>
門我愚抵死公示之恩既骨而完既亡而存奉公之訓<lb/>
貽我子孫我始蝥賊由公而仁我始冦酧由公而親山<lb/>
畋澤䱷輸賦于都陶穴刋木室我姻族烹牲是祀公受<lb/>
<pb n="KR4h0132_WYG_643-14a"/>
介福揲蓍以占公宜百禄皇懋公功陟于大邦逺哉去<lb/>
我誰嗣其良有穴之丹有犀之顛匪曰余固公不可賂<lb/>
祝隣之徳恒遵公則朂余之世永謹邦制南夷作詩刻<lb/>
示來裔<lb/>
　　平淮西碑<hi>段文昌</hi>
日者惠琳恃近狄之固劉闢憑坤維之險李錡保長江<lb/>
之衝從史資太行之阻四兇相扇繼為亂常三數年間<lb/>
盡膏鈇鑕太尉茂昭以中山之地盡室來朝司空𢎞正<lb/>
<pb n="KR4h0132_WYG_643-14b"/>
以全魏之邦舉宗向闕義風所激莫不歸心况彭城從<lb/>
折簡之召横海展執珪之覲向談虞虢之存亡議輔車<lb/>
之形勢莫不刳心斷臂繼踵為忠既而麟見於巴賨之<lb/>
間河清於鄘衛之際固同本之貺昭聖祥之符廓清寰<lb/>
海兆於此矣而長淮右地連山四起控扼吳楚密邇轘<lb/>
轅有上帝濯龍之池同冀方多馬之國戈鋋雪照駔駿<lb/>
雲屯二姓三兇憑阻作孽嵗在甲午吳少誠積禍而斃<lb/>
餘殃聚于逆嗣氛祲淮濆我后方弔人省寃墾災除穢<lb/>
<pb n="KR4h0132_WYG_643-15a"/>
猶命使者持節往申寵賻以柔服之義示含𢎞之仁元<lb/>
濟刼衆拒境滔天肆逆剽葉縣燒舞陽侵襄城伊洛之<lb/>
間騷然震恐乃詢廷議咸願假以墨絰授以兵符天子<lb/>
於是㑹鳬藻之師得鷹揚之帥以中軍帥李光顔往者<lb/>
平朔邊静庸蜀雙矛電激孤劔颷馳亦由馮異之總軍<lb/>
鋒子顔之將突騎才氣雄武可掃攙搶總魏慱河陽郃<lb/>
陽凡三軍自臨潁而前以河陽軍帥烏重𦙍當從史内<lb/>
詘邪謀外阻兵勢精誠奮發獨應王師故得虜魏豹于<lb/>
<pb n="KR4h0132_WYG_643-15b"/>
軍中縳吕布于麾下識慮中正可革梟音益以汝海之<lb/>
地總朔方義成陜虢劔南西川鳳翔延州寧慶凡七軍<lb/>
由襄陽而進宣武帥韓𢎞請以子公武領精卒一萬三<lb/>
千時集洄曲欒書作帥鍼為戎右充國討虜印統支軍<lb/>
是能從帥之命成父之志又以壽春守李文通夙精戎<lb/>
韜累習軍旅明於守備可保金湯總宣武淮南宣歙浙<lb/>
西徐泗凡五軍阨固始之險以鄂岳都團練使李道古<lb/>
以先曹王皋有任城之武昔征兇渠嘗取安陸授以戎<lb/>
<pb n="KR4h0132_WYG_643-16a"/>
柄嗣其家聲乗五闗之隘以唐鄧隨帥李愬温敏能斷<lb/>
静深有謀山南東道荆南凡兩軍自文成而東乃命御<lb/>
史中丞裴度以諭羣帥以撫輿師且以古之㑹兵必謀<lb/>
元帥令歸於一勢不欲分命宣武軍帥韓𢎞為諸道行<lb/>
營都統指蹤畫竒正之機發號申嚴凝之令又命内掌<lb/>
樞密之臣梁守謙肅將天威盡䕶諸將懸白日於千里<lb/>
推赤心於萬人由是甘寧奮升城之勇君文勵擊堰之<lb/>
志焚上蔡以剪其翼拔郾城以扼其吭以軒后攻蚩尤<lb/>
<pb n="KR4h0132_WYG_643-16b"/>
之亂殷宗伐鬼方之罪周公誅淮夷之叛雖以聖討逆<lb/>
皆三年後定百辟之議且謂乆勞將決其機以安海内<lb/>
復命丞相裴度持淮蔡之節撫將帥之臣分鄧禹之麾<lb/>
斾盛竇憲之幕府先是光顔重𦙍公武戎旅同心壘垣<lb/>
齊列發胡騎之雄紛紜縱擊逐餘孽如鳥雀獵殘冦似<lb/>
狐狸干矛杖行次於洄曲丞相之來也羣帥之志氣逾<lb/>
厲統制之號令益明勢如雷霆功在漏刻賊乃悉其精<lb/>
騎以備洄曲之師唐隋帥李愬新總傷痍之軍稍厲奔<lb/>
<pb n="KR4h0132_WYG_643-17a"/>
北之氣城孤援絶地逼勢危而能養貔虎之威未嘗矍<lb/>
視屈鷙鳥之勢不使怒形是以收文成柵而降吳秀琳<lb/>
下興橋而擒李祐祐果敢多略衆以留之或謂蓄患不<lb/>
利吾軍愬誠明在躬秉性不撓爰命釋縳授之親兵祐<lb/>
感槩之心出於萬死縱横之計果效六竒粤十月既朢<lb/>
隂凝雪飛天地盡閉愬乃遣其將史旻仇良輔畱鎮文<lb/>
成備其侵軼命李祐領突騎三千以為鄉導自領中軍<lb/>
三千與監軍使李誠義繼進又遣其將田進誠領馬部<lb/>
<pb n="KR4h0132_WYG_643-17b"/>
三千以殿其後郊雲晦㝠寒可墮指一夕巻斾凌晨破<lb/>
闗鋪敦淮濆仍執醜虜雖魏軍得田疇為導潛出盧龍<lb/>
鄧艾得田章既登長驅緜竹用制竒勝與古為疇四紀<lb/>
逋誅一朝蕩定攄宗廟之宿憤致黎庶之乂安帝命策<lb/>
勲進𢎞為侍中光顔重𦙍並為司空塑為左僕射帥山<lb/>
南東道公武加散騎常侍節制鄜坊丹延道古進御史<lb/>
大夫文通加散騎常侍王師獲金爵之賞環境䝉優復<lb/>
之恩掩骼埋胔除瑖宥罪丞相旋請來朝後加金紫光<lb/>
<pb n="KR4h0132_WYG_643-18a"/>
禄大夫封晉國公乃眷淮濆蒸人生殖俾擇循吏撫其<lb/>
疾傷以宣慰副使刑部侍郎馬總領淮蔡之任天子議<lb/>
功雲臺追美將帥俾刻金石以揚休勲而百辟僉謀羣<lb/>
帥克讓推義士之志敢貪天功徴賢臣之言實在君徳<lb/>
上獻鴻名式昭徽策庶乎閱周雅者美宣王之中興觀<lb/>
劔銘者戒蜀川之恃險<lb/>
　　勅修河道功完之碑<hi>明徐有貞</hi>
　惟景泰紀元之四年冬十月十有一日天子以河決<lb/>
<pb n="KR4h0132_WYG_643-18b"/>
　沙灣乆弗克治集左右丞弼暨百執事之臣於文淵<lb/>
　閣議舉可以治水者僉以臣有貞應詔乃錫璽書命<lb/>
　之行天子若曰咨爾有貞惟河決于今七年東方之<lb/>
　民厄于昏墊勞于湮築靡有寧居既屢遣治而弗即<lb/>
　功轉漕道沮國計是虞朕甚憂之兹以命爾爾其往<lb/>
　治欽哉臣有貞祗承惟謹既至乃奉揚明命戒吏飭<lb/>
　工撫用士衆咨詢羣策率興厥事巳乃周爰巡行自<lb/>
　北東徂南西踰濟汶沿衛及沁循大河道濮范以還<lb/>
<pb n="KR4h0132_WYG_643-19a"/>
　既究厥源流因度地行水乃上陳于天子曰臣聞凡<lb/>
　平水土其要在知天時地利人事而巳天時既經地<lb/>
　利既緯而人事於是乎盡且夫水之為性可順焉以<lb/>
　導不可逆焉以堙禹之行水行所無事用此道也今<lb/>
　或反是治所以難蓋河自雍而豫出險固而之夷斥<lb/>
　其水之勢既肆又由豫而兖土益疎水益肆而沙灣<lb/>
　之東所謂大洪之口者適當其衝於是決焉而奪濟<lb/>
　汶入海之路以去諸水從之而洩隄以潰渠以淤澇<lb/>
<pb n="KR4h0132_WYG_643-19b"/>
　則溢旱則涸此漕途所為阻滯者然欲驟而堙焉則<lb/>
　不可故潰者益潰淤者益淤而莫之捄也今欲捄之<lb/>
　請先疏其水水勢平乃治其決決止乃濬其淤因為<lb/>
　之方以時節宣俾無溢涸之患必如是而後有成制<lb/>
　曰可臣有貞乃經營焉作治水之閘疏水之渠渠起<lb/>
　張秋金隄之首西南行九里而至于濮陽之濼又九<lb/>
　里而至于博陵之陂又六里而至于壽張之沙河又<lb/>
　八里而至于東西影塘又十有五里而至于白嶺之<lb/>
<pb n="KR4h0132_WYG_643-20a"/>
　灣又三里而至于李<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>之崖由李<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>而上又二十里<lb/>
　而至于竹口蓮花之池又三十里而至于大瀦之潭<lb/>
　乃踰范暨濮又上而西凡數百里經澶淵以接河沁<lb/>
　河沁之水過則害微則利故遏其過而導其微用平<lb/>
　水勢既成名其渠曰廣濟閘曰通源渠有分合而閘<lb/>
　有上下凡河流之旁出而不順者則堰之堰有九長<lb/>
　袤皆至丈萬九堰既設其水遂不東衝沙灣乃更北<lb/>
　出以濟漕渠之涸阿西鄄東曹南鄆北之水出沮洳<lb/>
<pb n="KR4h0132_WYG_643-20b"/>
　而資灌溉者為頃百數十萬行旅既便居民既安有<lb/>
　貞知事可集乃參綜古法擇其善而為之加神用焉<lb/>
　爰作大堰其上楗以水門其下繚以虹隄堰之崇三<lb/>
　十有六尺其厚什之長伯之門之廣三十有六丈厚<lb/>
　倍之隄之厚如門崇如堰而長倍之架濤截流柵木<lb/>
　絡竹實之石而鍵之鐵蓋合土木火金而一之用平<lb/>
　水性既乃導汶泗之源而出諸山滙澶濮之流而納<lb/>
　諸澤遂濬漕渠由沙灣而北至于臨清凡二百四十<lb/>
<pb n="KR4h0132_WYG_643-21a"/>
　里南至于濟寧凡二百一十里復作放水之閘于東<lb/>
　昌之龍灣魏灣凡八為水之度其盈過丈則放而洩<lb/>
　之皆通古河以入于海上制其源下放其流既有所<lb/>
　節且有所宣用平水道由是水害以除水利以興初<lb/>
　議者多難其事至欲棄渠弗治而由河沁及海以漕<lb/>
　然卒不可行也時又有發京軍疏河之議有貞因奏<lb/>
　蠲瀕河州縣之民馬牧庸役而專事河防以省軍費<lb/>
　紓民力天子從之是役也凡用人工聚而間役者四<lb/>
<pb n="KR4h0132_WYG_643-21b"/>
　萬五千有竒分而常役者萬三千有竒用木大小之<lb/>
　材九萬六千有竒用竹以竿計倍木之數用鐵為斤<lb/>
　十有二萬鋌三千絙百八釡二千八百有竒用麻百<lb/>
　萬荆倍之藁秸又倍之而用石若土則不計其算然<lb/>
　其用糧于官以石計僅五萬而止焉蓋自始告祭興<lb/>
　工至于工畢凡五百五十有五日臣蘭等咸以為惟<lb/>
　水之治自古為難矧兹地當兩京之中天下之轉輸<lb/>
　貢賦所由以達使終弗治其為患孰大焉夫白之渠<lb/>
<pb n="KR4h0132_WYG_643-22a"/>
　以溉不以漕鄭之渠以漕不以貢而工皆累年費皆<lb/>
　鉅億若武之瓠子不以溉不以漕又不以貢而役乆<lb/>
　弗成兵民俱敝至躬勞萬乗役壁馬籲神祗而後已<lb/>
　以彼視此孰輕孰重孰難孰易乃今役不再期費不<lb/>
　重科以溉以漕無弗便者是以軍國之計生民之資<lb/>
　大矣厚矣其可以無紀述於來世臣有貞曰凡此成<lb/>
　功寔惟我聖天子之致所以俾臣之克效不奪浮議<lb/>
　非天子之至明孰恃焉所以俾民之克寧不苦重役<lb/>
<pb n="KR4h0132_WYG_643-22b"/>
　非天子之至仁孰賴為之文曰<lb/>
皇奠九有歴年維乆延天之祐既豫而豐有蔀以䝉見<lb/>
沬日中陽九百六數丁厥鞠龍虵起陸水失其行河決<lb/>
東平漕渠以傾否泰相乗運維中興殷憂迺凝天子曰<lb/>
吁是任在予予可弗圖圖之孔亟嵗行七易曽靡底績<lb/>
王㑹在兹國賦在兹民便在兹孰其幹濟其為予治去<lb/>
害而利惟汝有貞勉為朕行便宜是經臣拜受命朝嚴<lb/>
夕儆將事惟敬載驅載馳載詢載謀載度以為乃分厥<lb/>
<pb n="KR4h0132_WYG_643-23a"/>
勢乃隄厥潰乃疎厥滯分者既順隄者既定疏者既濬<lb/>
乃作水門鍵制其根河防永存有埽如龍有堰如虹護<lb/>
之重重水性斯從水利斯通水道斯同以漕以貢以莫<lb/>
不用邦計維重惟天子明浮議弗行功是用成惟天子<lb/>
仁加惠東民民是用寧臣拜稽首天子萬壽仁明是懋<lb/>
爰紀厥實勒兹貞石昭示無極<lb/>
　　平蠻碑<hi>桑悦</hi>
　皇帝治天下七載四方寧謐惟西廣巢賊屢經斬艾<lb/>
<pb n="KR4h0132_WYG_643-23b"/>
　孽芽稍茁時復陸梁永安生獞成萬攻圍州治且結<lb/>
　構修仁荔浦等邑沿府江惡黨阻截江道軍民大擾<lb/>
　監察御史林公廷選巡按廣西堅于用兵自新不忒<lb/>
　遂㑹議馳驛奏聞命下爰整六師期旦夕吹氛争先<lb/>
　先是是年三月守興安指揮麻林諜報湖廣武岡之<lb/>
　楊崗苗二千餘出抄掠居民列營於西延石谿千户<lb/>
　唐瑛總甲葛明鑑迎敵而殞虜益鴟張林公即檄副<lb/>
　使武君清督行都指揮事知指揮楊觀嚴兵於魯塘<lb/>
<pb n="KR4h0132_WYG_643-24a"/>
　咸水諸處分布乂欵熟徭於要地賞罰嚴明人奮其<lb/>
　勇右布政使黎君福僉事王君本儉又協相其間斬<lb/>
　首三百級生擒一百五十諸苗賊逺遁一方底寧至<lb/>
　冬遂舉永安之師總鎮太監王公敬總督都御史閔<lb/>
　公珪總兵伏羗伯毛公銑又同林公俱臨平樂駐劄<lb/>
　昭平總計三廣官軍狼兵達軍民欵多寡分為四哨<lb/>
　㑹委副總兵郭君鋐副使武君清統兵從荔浦洗府<lb/>
　江西岸諸村左叅將毛君倫僉事劉君信從五屯除<lb/>
<pb n="KR4h0132_WYG_643-24b"/>
　西鄉諸賊巢自象州修仁直掃六峝等穴則屬之右<lb/>
　叅將歐君槃參議吳君昭自廣西盡平府江東岸等<lb/>
　地則畀之遊擊王君永僉事王君本儉又調僉事黎<lb/>
　君鼎巡賀縣截漏逋㑹遊擊侯得雋參政徐君鏞繼<lb/>
　饋無缺乏僉事陳君烓閱視紀功惟謹其西東水陸<lb/>
　攻城北面恐賊覔途潛逸則别令副使向君榮指揮<lb/>
　楊觀背腹夾攻設網既密脫目者寡太監張公瑄又<lb/>
　輸資助軍究心贊畫克成厥功共破村寨岩峝一百<lb/>
<pb n="KR4h0132_WYG_643-25a"/>
　八十處斬首六千級奪回被擄男女四十四名口俘<lb/>
　獲賊屬及賊器械俱無算我師大捷無亡矢遺鏃之<lb/>
　患四月二十六日班師攻各岩峝凡險阻莫上歴代<lb/>
　為賊長城率不可拔者熏捜扒擊今皆化為虀粉惟<lb/>
　郭武所分通天岩賊憑高下矢石我師攻圍月餘其<lb/>
　固如故今總督右都御史唐公珣初下車即星馳至<lb/>
　平樂督戰益力衆勇智俱奮岩遂破時郭已擢漕運<lb/>
　總兵去軍歐繼郭為副帥奉唐公區畫經理府江無<lb/>
<pb n="KR4h0132_WYG_643-25b"/>
　不順流予觀我朝命將出師有事南夷其功莫偉於<lb/>
　是也初功將成閔公已擢南京刑部尚書之任自出<lb/>
　師而旋其間運籌進討覈實功次委任得人勸懲有<lb/>
　道無不用命用是賊衆數十年螫虐之患一旦盡平<lb/>
　謂非林公始終其功耶東漢大將軍竇憲既破北狄<lb/>
　當時威靈氣熖亦必烜赫宇宙不旋踵野烟沙草磨<lb/>
　滅殆盡班固為作勒燕然銘有斬温禺釁鼓戮尸遂<lb/>
　膏鋒之句藉此轟震千古若林公者集羣策協衆力<lb/>
<pb n="KR4h0132_WYG_643-26a"/>
　平蠻之功無愧于古可以紀述以見我朝武功之盛<lb/>
　挾雷霆而共迅配日月而並明者哉宜磨桂山之石<lb/>
　勒予言以傳不朽銘曰<lb/>
自古南夷或臣或叛充國董威新息弭亂有如孔明生<lb/>
擒孟獲又如狄青崑崙夜克永安接壤四面生夷漻漻<lb/>
府江化為鯨鯢文武協謀分哨進討無險不登無堅不<lb/>
搗少壯殊死僵尸如麻高岩漬血凝帶殘霞獻馘連連<lb/>
千牛行酒宜築京觀以懾羣醜邊患底平其功何屬曰<lb/>
<pb n="KR4h0132_WYG_643-26b"/>
惟柱史終始提督捷音聞朝天喜滿容定膺爵賞以示<lb/>
褒崇昔漢竇憲大摧北狄燕然勒銘孟堅秉筆歐詩南<lb/>
撩韓疏黄家我勒斯銘昭代之華<lb/>
　　征南碑<hi>田汝成</hi>
　皇帝承運文宣武謚宇内熙皥兆四郊以崇天建九<lb/>
　廟以尊祖于是百靈薦祉元儲應期將以誕告方外<lb/>
　諭四裔迺坐明堂朝羣辟按圖數貢至于安南曰兹<lb/>
　邦不庭廿有餘稔豈其叛哉曷往詰之禮官肅將瀕<lb/>
<pb n="KR4h0132_WYG_643-27a"/>
　行㑹有黎氏逋臣詭辭而控曰臣南裔藩臣黎氏之<lb/>
　嫡𦙍也國有不令之雄曰莫登庸者纂黎宗逐臣草<lb/>
　莽惟陛下憐而納之皇帝若曰信兹稱亂其往討之<lb/>
　迺命兵部左侍郎蔡公經安逺侯栁公珣經略邊務<lb/>
　以需大舉蔡公簡委賢豪參謀畫策而左參攻翁君<lb/>
　萬達實總其凡迺圖山川發間諜探要領峙芻粟礪<lb/>
　矛鏑選偏禆練卒乗義問昭乎日星威稜抗乎風霆<lb/>
　交人聞之大懼登庸披膓吐欵奉表而稱曰臣先臣<lb/>
<pb n="KR4h0132_WYG_643-27b"/>
　黎氏之陪𨽻也黎氏式微國亂無象臣以皇靈削芟<lb/>
　草竊僅有寧宇黎氏天絶屬纊之晨倉皇解佩印而<lb/>
　屬之臣曰天錫元寳爾姑守之請命以聴所立也臣<lb/>
　恐駭逃匿國人周章索臣擁之左推右輓責以大義<lb/>
　曰不守錫寳是不共天朝也不受君命是蕩析黎民<lb/>
　使不保也臣不得已茍從夷俗䕶印五年而犬馬之<lb/>
　齒耋矣復以屬臣之子十有一年再嘗遣使欵闗而<lb/>
　闗令嚴不敢啓方物敝不敢移易也封題較然臣父<lb/>
<pb n="KR4h0132_WYG_643-28a"/>
　子兢兢愓愓罔敢專席旦夕稽首北望曰天監在兹<lb/>
　夫黎氏不請而屬之臣臣又不請而屬之臣之子死<lb/>
　罪死罪第黎氏忽亡而國人謬擁避跡無所若臣違<lb/>
　道以徼之安能宴如于再世也謹以土地人民之數<lb/>
　咸簿録之登獻闕下惟天朝處分事聞皇帝若曰咈<lb/>
　哉豈其挾諼以緩我師其往覈之迺命兵部尚書毛<lb/>
　公伯温節制六省咸寧侯仇公鸞都統軍勅曰聴以<lb/>
　軍往違即征之毛公蔡公協忠同心以作義勇迺勒<lb/>
<pb n="KR4h0132_WYG_643-28b"/>
　兩粤勁士分為三軍副緫兵張君經將中軍翁君萬<lb/>
　達監之參將李君榮將左軍副使鄭君宗古監之都<lb/>
　指揮白君泫將右軍僉事李君文鳳監之勒滇南勁<lb/>
　士分為三軍都指揮胡君紹將中軍副使鮑君象賢<lb/>
　監之都指揮方君策將左軍副使鄭君騮監之都指<lb/>
　揮王君立將右軍副使張君絅監之而幕府邃穆進<lb/>
　止機宜則惟翁君與焉于是八蠻五獠侮食左言之<lb/>
　長吳鈎越棘狼纛鳥章之士俴牡介象雲梯樓船之<lb/>
<pb n="KR4h0132_WYG_643-29a"/>
　具莫不嶽嶽傱傱麻列蝟合箕張翼舒闐駢乎桂海<lb/>
　蹈籍乎炎徼矣交人聞之愈益大懼登庸之使疊跡<lb/>
　轅門攄襮哀愫懇以降請轅門僉議以為在古降儀<lb/>
　或牽羊以表順或舁櫬以請誅彷彿于斯乃見悃抱<lb/>
　登庸頓首敬諾轅門迺啓鎮南之闗奠龍輿抗黄幄<lb/>
　陳兵森扈登庸徒跣囚首白組繫頸稽䫙稱曰臣斧<lb/>
　鑕遊魂也無異圏豕陛下不發乗軺曳尺纒牽而封<lb/>
　之縣首藁街以昭誡不譓是陛下以不忍羣黎之故<lb/>
<pb n="KR4h0132_WYG_643-29b"/>
　而宥微臣微臣幸藉羣黎以延殘喘臣聞命以來魂<lb/>
　魄飄喪慺慺荒懇又不足以感格皇乾重煩訊使詰<lb/>
　責誠偽死罪復更何言臣今共順之情觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>之狀繪<lb/>
　圖不足以為厭剖心不能以自明惟陛下憐而察之<lb/>
　臣率土編户也戮之惟命俘而放之四荒惟命若以<lb/>
　天地之量覆育螻蟻宥之故穴亦惟命謹以先朝所<lb/>
　賜金印一枚黎氏所侵四峒之地遣從子文明表獻<lb/>
　闕下以聴處分臣昧死言不勝隕越轅門僉議以為<lb/>
<pb n="KR4h0132_WYG_643-30a"/>
　其辭順其儀恭其衷無偽違即征之天之命也服而<lb/>
　舍之武之經也為之解組而遣之按兵不進以狀聞<lb/>
　皇帝若曰嗚呼皇天以予一人撫鞠四海匪威力是<lb/>
　憑匪玉帛山河是愛惟蒼生塗炭是憂黎氏守職無<lb/>
　狀衆叛親攜馴致天絶莫氏宣力比户按堵朕亦嘉<lb/>
　之其革王爵易國號置都統司以莫氏為都統使世<lb/>
　掌其土以共王命詔至諸軍解嚴南土讙呼飈馳鼎<lb/>
　沸矣是役也君子以為莫氏知命者四繫組以請死<lb/>
<pb n="KR4h0132_WYG_643-30b"/>
　也歸地以贖罪也函印而獻之以完寳也不貢方物<lb/>
　以明畏也詩曰畏天之威于時保之其得不死而且<lb/>
　世官也宜哉當兵事之初興也汝成嘗以藩寮分守<lb/>
　左江悉厥顛末昔愍其勞而今欣其訖也迺述而銘<lb/>
　之曰<lb/>
粤有交州蕞爾瀛介三代之隆擯於荒外嬴秦逺略迺<lb/>
闢其疆聲敎漸被歴漢而唐五季紛綸土酋竊據涉宋<lb/>
而驕益煩邊慮大明受祚陳氏奉賨皇祖嘉之俾仍舊<lb/>
<pb n="KR4h0132_WYG_643-31a"/>
封季犛賊逆毒蔓雕題文皇征之掊戮鯨鯢索𦙍于陳<lb/>
絶不可得迺建省垣約以繩墨黎利再叛詐擁陳後宣<lb/>
廟慈𢎞包荒弗扣錫爵給印樹為藩邦三葉而墜遂覆<lb/>
厥宗莫氏承之諸裔麕懐不請而禪于義則乖皇帝赫<lb/>
怒渙號徴師如雷如電海嶽離披緯武經文維兩司馬<lb/>
矯矯元侯從天而下司馬有令既嚴既明翊用翁君亷<lb/>
信以匡聿敦義勇鷹摶虎奔朱鍪日麗𤣥甲雲屯籍令<lb/>
戡之倐如畦耨載鞠載詢蓄武不究交人聞之喙喙嘽<lb/>
<pb n="KR4h0132_WYG_643-31b"/>
嘽傾巢舉落俯訴仰干蓬跣繫組蛾伏而進順效牽羊<lb/>
請同舁櫬匪冦匪簒庶幾有辭皇帝憐之遂以徳來乃<lb/>
削其爵而畀世官比于内史輯我龍編交人驩呼曰父<lb/>
母且完我妻子築我室廬煜煜天威盱睫而在濊濊天<lb/>
恩含哺以戴如春之育如海之容訓爾孫子惟王之共<lb/>
虞格苗民淹於七旬交人來欵曽不浹辰商伐鬼方三<lb/>
年而服宰割交州曽不遺鏃我紀其事勒之貞珉伏波<lb/>
銅柱又何足云<lb/>
<pb n="KR4h0132_WYG_643-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_643-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百四十三<lb/>
<pb n="KR4h0132_WYG_643-33a"/>
欽定四庫全書<lb/>
　文章辨體彚選巻六百四十三<lb/>
　　　　　　　　　　　　明　賀復徴　編<lb/>
碑二<lb/>
　　封燕然山銘<hi>漢班固</hi>
　維永元元年秋七月有漢元舅曰車騎將軍竇憲夤<lb/>
　亮聖皇登翼王室納于大麓惟清緝熙乃與執金吾<lb/>
　耿秉述職巡禦治兵于朔方鷹楊之校螭虎之士爰<lb/>
<pb n="KR4h0132_WYG_643-33b"/>
　該六師暨南單于東胡烏桓西戎氐羗侯王君長之<lb/>
　羣驍騎十萬元戎輕武長轂四分雷輜蔽路萬有三<lb/>
　千餘乗勒以八陣涖以威神𤣥甲耀日朱旗絳天遂<lb/>
　凌高闕下鷄鹿經磧鹵絶大漠斬温禺以釁鼓血尸<lb/>
　逐以染鍔然後四校横徂星流彗掃蕭條萬里野無<lb/>
　遺冦於是域滅區殫反斾而旋考傳驗圖窮覽其山<lb/>
　川遂踰涿邪跨安侯乗燕然躡冒頓之區落焚老上<lb/>
　之龍庭將上以攄高文之宿憤光祖宗之𤣥齡下以<lb/>
<pb n="KR4h0132_WYG_643-34a"/>
　安固後嗣恢拓境宇振大漢之天聲兹可謂一勞而<lb/>
　乆逸暫費而永寧也乃遂封山刋石昭銘盛徳其辭<lb/>
　曰<lb/>
鑠王師兮征荒裔勦凶虐兮截海外夐其邈兮亘地界<lb/>
封神丘兮建隆嵑熙帝載兮振萬世<lb/>
　　隴右監牧頌徳碑<hi>唐張說</hi>
　周禮校人掌王馬之政天子十二閑馬六種閑為一<lb/>
　廐馬二百一十六應乾之策也六廐成校五良一駑<lb/>
<pb n="KR4h0132_WYG_643-34b"/>
　是之謂小備校有左右閑成十二合月之道也駑馬<lb/>
　三良馬之數凡三千四百五十六是之謂大備秦并<lb/>
　一海内六萬騎之國馬盡歸之帝家則周制陋矣漢<lb/>
　孝武當文景儉約之積雄衛霍張皇之勢勒兵塞上<lb/>
　廄馬有四十萬匹及東漢魏晉國馬陵夷不可復逮<lb/>
　武帝時矣後魏胡馬入洛蹴蹋千里軍陣之容雖壯<lb/>
　和鸞之儀亦闕大唐接周隋亂離之後承天下征戰<lb/>
　之弊鳩括殘燼僅得牝牡三千從赤岸澤徙之隴右<lb/>
<pb n="KR4h0132_WYG_643-35a"/>
　始命太僕張萬嵗葺其政焉而奕世載徳纂修其緒<lb/>
　肇自貞觀成於麟徳四十年間馬至七十萬匹置八<lb/>
　使以董之設四十八監以掌之跨隴西金城平凉天<lb/>
　水四郡之地幅貟千里猶為隘狹更折八監布於河<lb/>
　曲豐曠之野乃能容之於斯之時天下以一縑易一<lb/>
　馬秦漢之盛未始聞也張氏中廢馬官亂職或戎狄<lb/>
　外攻或師圉内冦垂拱之後二十餘年潛耗大半所<lb/>
　存蓋寡開元神武皇帝登大寳受靈符水瑞感而河<lb/>
<pb n="KR4h0132_WYG_643-35b"/>
　龍出星精應而天駟下二年春帝乃簡心腑善畜之<lb/>
　將卜福祐宜生之長俾領内外閑廏使焉即開府霍<lb/>
　國公其人也公名毛仲姓王氏開元佐命之元勲東<lb/>
　國亡王之後裔四伯輔禹與治水之謨四士興漢在<lb/>
　經星之列清明虚受察含氷鑑籌謀先覺慮出蓍龜<lb/>
　竭無私之忠而善歸天造輸不懈之力而𤣥同日月<lb/>
　故得騰躍風雲攀附日月策功第一承恩莫二庭羅<lb/>
　魏絳之鐘鼓第賞堂邑之山林文馬藩錫於晉侯御<lb/>
<pb n="KR4h0132_WYG_643-36a"/>
　衣亟分於韓信庶姜如玉則降榮彤管衆子垂髫則<lb/>
　抱拜朱茀聖人之見也必猶爾為之四顧而滿志聖<lb/>
　人之不見也乃恤然若無與樂其天下仲尼所謂是<lb/>
　必才全而徳不形者也夫處其身則立無跂正也視<lb/>
　無還端也聴無聳誠也言無逺慎也國有憂未嘗不<lb/>
　慼國有慶未嘗不怡其御下則明利害之鄉阜財求<lb/>
　之務使之趨利而避害懐徳而畏威身不離於闕庭<lb/>
　令逺行於坰牧亦有不學而暗合於古未更而懸辨<lb/>
<pb n="KR4h0132_WYG_643-36b"/>
　其事然其從政必問於遺訓而資於故實者也若夫<lb/>
　春祭馬祖夏祭先牧秋祭馬社冬祭馬步敬其本也<lb/>
　日中而出日中而入禁原焚牧除蓐舋廏時其事也<lb/>
　絜泉美薦疨凉棧濕翹足而陸交頸相靡宣其性也<lb/>
　攻駒敎駣講馭臧僕刻之剔之羈之策之就其才也<lb/>
　不反其性故親人樂藝節樂如舞之心自生不窮其<lb/>
　才故闉扼鷙曼竊轡詭銜之態不作爾乃舉其神異<lb/>
　則望騊駼騕褭乗黄兹白來儀外廐呈技内櫪朝刷<lb/>
<pb n="KR4h0132_WYG_643-37a"/>
　閬風夕洗天潢聖皇一馭長壽萬年别其種類則有<lb/>
　硏蹄繁鬛小頷逺志曰龍曰騋曰戎曰驥差其毛物<lb/>
　則有蒼白驪黄騂紫驈皇騅駓驒駱駰騢駵雒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>駁<lb/>
　驓駩騧騏騽騝豪骭馵足狼尾魚目宗廟齊豪戎事<lb/>
　齊力田獵齊足罔不畢有元年牧馬二十四萬匹十<lb/>
　三年乃四十三萬匹初有牛三萬五千頭是年亦五<lb/>
　萬頭初有羊一十一萬二千口是年亦二十八萬<lb/>
　六千口皇帝東巡狩封岱嶽輦輅既陳羽衛咸備大<lb/>
<pb n="KR4h0132_WYG_643-37b"/>
　駕百里烟塵一色其外又有閑人萬夫散馬千隊骨<lb/>
　必殊貌毛不雜羣行如動地止若屯雲百蠻震聳四<lb/>
　方抃躍威懐紛紜壯觀揮霍迴衡飲至朝廷宴樂上<lb/>
　顧謂太僕少卿兼秦州都督監牧都副使張景順曰<lb/>
　吾馬幾何其蕃育卿之力也對曰帝之福也仲之力<lb/>
　也臣何力之有因具上其狀帝用嘉焉霍公口無伐<lb/>
　辭貌無徳色朝髦庠齒欣以多之於是明威將軍行<lb/>
　右衛郎將南使梁守忠忠武將軍行左羽林中郎將<lb/>
<pb n="KR4h0132_WYG_643-38a"/>
　西使馮嘉泰右千牛長史北使張知古左驍衛中郎<lb/>
　將兼鹽州刺史鹽州監牧使張景遵隴州别駕修武<lb/>
　縣男東宫監牧韋衡都使判官果毅齊琛總監韋績<lb/>
　及五使長户三萬一千人僉曰自開府庇我十三年<lb/>
　矣畜有娩息人無乏匱克厭帝心莫匪嘉績且如停<lb/>
　西南兩使六頓人夫藁糓計八十萬工圍石以息人<lb/>
　約費其政一也納長户隠田稅二萬五千石以檢私<lb/>
　肥公其政二也減太僕長支乳酪馬錢九千三百貫<lb/>
<pb n="KR4h0132_WYG_643-38b"/>
　以窒隟止散其政三也供軍筋膠十萬七千斤以收<lb/>
　絹善工其政四也蒔茼麥苜蓿一千九百頃以茭蓄<lb/>
　禦冬其政五也使監官料舊給庫物新秦置本收分<lb/>
　其利不喪正錢二萬五千貫以實府宜官其政六也<lb/>
　賈死畜貯絹八萬疋往嚴道市有僮千口以出滯足人<lb/>
　其政七也五使長户數盈三萬墾田給食糧不外資<lb/>
　以勤農卻輓其政八也敢問監牧之事孰能加於此<lb/>
　乎然則稱伐計功前典所貴上以美聖主擇才之得<lb/>
<pb n="KR4h0132_WYG_643-39a"/>
　人下以贊忠臣受任之盡節末以道官屬承風之盛<lb/>
　事竟以示後代昭前之令聞是四烈者不可廢也既<lb/>
　而大君有命舊史書功吟咏環竒篆刻金石秦汧𦕈<lb/>
　𦕈尚想非子之風魯野區區猶傳史克之頌試從此<lb/>
　而觀彼夫何足以言哉頌曰<lb/>
皇天考牧兮聖之君四十三萬兮馬為羣塹汧渭兮垣<lb/>
隴阪飛黄皁兮昆蹄苑山崆峒兮水鳴咽泉噴玉兮草<lb/>
汙血聚如花兮散如雪性既馴兮才亦絶惟國家之大<lb/>
<pb n="KR4h0132_WYG_643-39b"/>
事駕時龍兮祭天地和鑾發兮文物備維皇帝之七徳<lb/>
總戎馬兮威萬國彩毫翻兮金介直有霍公之掌政擇<lb/>
張氏之舊令天王大駕兮仗黄麾太僕驂乗兮展輅儀<lb/>
舞月駟兮蹀重螭神倜儻兮態權竒騏驥溢野兮牛羊<lb/>
日多子孫策位兮恩寵如何頌皇靈兮篆石鼓萬斯年<lb/>
兮羣玉府<lb/>
　　平淮西碑<hi>韓愈</hi>
　天以唐克肖其徳聖子神孫繼繼承承於千萬年敬<lb/>
<pb n="KR4h0132_WYG_643-40a"/>
　戒不怠全付所覆四海九州罔有内外悉主悉臣高<lb/>
　祖太宗既除既治高宗中睿休養生息至于𤣥宗受<lb/>
　報收功極熾而豐物衆地大蘖牙其間肅宗代宗徳<lb/>
　祖順考以勤以容大慝適去稂莠不薅相臣將臣文<lb/>
　恬武嬉習熟見聞以為當然睿聖文武皇帝既受羣<lb/>
　臣朝乃考圖數貢曰嗚呼天既全付予有家今傳次<lb/>
　在予予不能事事其何以見于郊廟羣臣震懾奔走<lb/>
　率職明年平夏又明年平蜀又明年平江東又明年<lb/>
<pb n="KR4h0132_WYG_643-40b"/>
　平澤潞遂定易定致魏慱貝衛澶相無不從志皇帝<lb/>
　曰不可究武予其少息九年蔡將死蔡人立其子元<lb/>
　濟以請不許遂燒舞陽犯葉襄城以動東都放兵四<lb/>
　刼皇帝歴問于朝一二臣外皆曰蔡帥之不廷授于<lb/>
　今五十年傳三姓四將其樹本堅兵利卒頑不與他<lb/>
　等因撫而有順且無事大官臆決唱聲萬口和附并<lb/>
　為一談牢不可破皇帝曰惟天惟祖宗所以付任予<lb/>
　者庶其在此予何敢不力况一二臣同不為無助曰<lb/>
<pb n="KR4h0132_WYG_643-41a"/>
　光顔汝為陳許帥維是河東魏博郃陽三軍之在行<lb/>
　者汝皆將之曰重𦙍汝故有河陽懐今益以汝維是<lb/>
　朔方義成陜益鳳翔延慶七軍之在行者汝皆將之<lb/>
　曰𢎞汝以辛萬二千屬而子公武往討之曰文通汝<lb/>
　守壽維是宣武淮南宣歙浙西四軍之行于夀者汝<lb/>
　皆將之曰道古汝其觀察鄂岳曰愬汝帥唐鄧隨各<lb/>
　以其兵進戰曰度汝長御史其往視師曰度惟汝予<lb/>
　同汝遂相予以賞罰用命不用命曰𢎞汝其以節都<lb/>
<pb n="KR4h0132_WYG_643-41b"/>
　統諸軍曰守謙汝出入左右汝惟近臣其往撫師曰<lb/>
　度汝其往衣服飲食予士無寒無饑以既厥事遂生<lb/>
　蔡人賜汝節斧通天御帶衛卒三百凡兹廷臣汝擇<lb/>
　自從惟其賢能無憚大吏庚申予其臨門送汝曰御<lb/>
　史予閔士大夫戰甚苦自今以往非郊廟祠祀其無<lb/>
　用樂顔𦙍武合攻其北大戰十六得柵城縣二十三<lb/>
　降人卒四萬道古攻其東南八戰降萬三千再入申<lb/>
　破其外城文通戰其東十餘遇降萬二千愬入其西<lb/>
<pb n="KR4h0132_WYG_643-42a"/>
　得賊將輙釋不殺用其策戰比有功十二年八月丞<lb/>
　相度至師都統𢎞責戰益急顔𦙍武合戰益用命元<lb/>
　濟盡并其衆洄曲以備十月壬申愬用所得賊將自<lb/>
　文城因天大雪疾馳百二十里用夜半到蔡破其門<lb/>
　取元濟以獻盡得其屬人卒辛巳丞相度入蔡以皇<lb/>
　帝命赦其人淮西平大饗賚功師還之日因以其食<lb/>
　賜蔡人凡蔡卒三萬五千其不樂為兵願歸為農者<lb/>
　十九悉縱之斬元濟京師冊功𢎞加侍中愬為左僕<lb/>
<pb n="KR4h0132_WYG_643-42b"/>
　射帥山南東道顔𦙍皆加司空公武以散騎常侍帥<lb/>
　鄜坊丹延道古進大夫文通加散騎常侍丞相度朝<lb/>
　京師道封晉國公進階金紫光禄大夫以舊官相而<lb/>
　以其副總為工部尚書領蔡任既還奏羣臣請紀聖<lb/>
　功被之金石皇帝以命臣愈再拜稽首而獻文曰<lb/>
唐承天命遂臣萬邦孰居近土襲盜以狂往在𤣥宗崇<lb/>
極而圯河北悍驕河南附起四聖不宥屢興師征有不<lb/>
能克益戍以兵夫耕不食婦織不裳輸之以車為卒賜<lb/>
<pb n="KR4h0132_WYG_643-43a"/>
糧外多失朝曠不嶽狩百隷怠官事亡其舊帝時繼位<lb/>
顧瞻咨嗟惟汝文武孰恤予家既斬吳蜀旋取山東魏<lb/>
將首義六州降從淮蔡不順自以為强提兵呌讙欲事<lb/>
故常始命討之遂連奸鄰隂遣刺客來賊相臣方戰未<lb/>
利内驚京師羣公上言莫若惠來帝為不聞與神為謀<lb/>
乃相同徳以訖天誅乃敇顔𦙍愬武古通咸統於𢎞各<lb/>
奏汝功三方分攻五萬其師大軍北乗厥數倍之常兵<lb/>
時曲軍士蠢蠢既剪陵雲蔡卒大窘勝之邵陵郾城來<lb/>
<pb n="KR4h0132_WYG_643-43b"/>
降自夏入秋復屯相望兵頓不勵告功不時帝哀征夫<lb/>
命相往釐士飽而歌馬騰於槽試之新城賊遇敗逃盡<lb/>
抽其有聚以防我西師躍入道無留者頟頟蔡城其疆<lb/>
千里既入而有莫不順俟帝有恩言相度來宣誅止其<lb/>
魁釋其下人蔡之卒夫投甲呼舞蔡之婦女迎門笑語<lb/>
蔡人告飢船粟往哺蔡人告寒賜以繒布始時蔡人禁<lb/>
不往來今相從戲里門夜開始時蔡人進戰退戮今旰<lb/>
而起左飱右粥為之擇人以收餘憊選吏賜牛敎而不<lb/>
<pb n="KR4h0132_WYG_643-44a"/>
稅蔡人有言始迷不知今乃大覺羞前之為蔡人有言<lb/>
天子明聖不順族誅順保性命汝不吾信視此蔡方孰<lb/>
為不順往斧其吭凡叛有數聲勢相倚吾强不支汝弱<lb/>
奚恃其告而長而父而兄奔走偕來同我太平淮蔡為<lb/>
亂天子伐之既伐而飢天子活之始議伐蔡卿士莫隨<lb/>
既伐四年小大並疑不赦不疑由天子明凡此蔡功惟<lb/>
斷乃成既定淮蔡四夷畢來遂開明堂坐以治之<lb/>
　　武岡銘<hi>栁宗元</hi>
<pb n="KR4h0132_WYG_643-44b"/>
　元和七年四月黔巫東鄙蠻獠雜擾盜弄庫兵賊脅<lb/>
　守帥南鈎牂牁外誘西原置魁立帥殺牲盟誓洞窟<lb/>
　林麓嘯呼成羣皇帝下銅獸符發庸蜀荆漢南越東<lb/>
　甌之師四面討問畏罪憑阻逃遁不即誅時惟潭部<lb/>
　戎帥御史中丞栁公綽練立將校提卒五百屯于武<lb/>
　岡不震不騫如山如林告天子威命明白信順亂人<lb/>
　大恐視公之師如百萬視公之令如風雷怨號呻吟<lb/>
　喜有攸訢投刅頃伏願完父子卒為忠信奉職輸賦<lb/>
<pb n="KR4h0132_WYG_643-45a"/>
　進比華人無敢不龔母弟生壻維來于潭咸致天廷<lb/>
　皇帝休嘉式新厥命兇渠同惡革面向化如醉之醒<lb/>
　如狂之寧公為藥石俾復其性詔書顯異進臨江漢<lb/>
　益兵三倍為時碩臣殿于大邦文儒申申有此武功<lb/>
　於是夷人始復聞公之去相與高蹈涕呼若寒去裘<lb/>
　昔公不夸首級為巳能力專務敎誨俾邦斯平我老<lb/>
　洎㓜由公之仁小不為虺蜮大不為鯨鯢恩重事特<lb/>
　不邇而逺莫可追巳願銘武岡首以慰我思以昭我<lb/>
<pb n="KR4h0132_WYG_643-45b"/>
　類以示我子孫彌億萬年俾我奉國如令之誠隣之<lb/>
　我懐如公之勤其辭曰<lb/>
黔山之巑巫水之磻魚駭而離獸犯而殘户恐合竄彼<lb/>
攘仍亂王師來誅期死以緩公明不疑公信不欺援師<lb/>
定命俾邦克正皇仁天施我反其性我塗四闔公示之<lb/>
門我愚抵死公示之恩既骨而完既亡而存奉公之訓<lb/>
貽我子孫我始蝥賊由公而仁我始冦酧由公而親山<lb/>
畋澤䱷輸賦于都陶穴刋木室我姻族烹牲是祀公受<lb/>
<pb n="KR4h0132_WYG_643-46a"/>
介福揲蓍以占公宜百禄皇懋公功陟于大邦逺哉去<lb/>
我誰嗣其良有穴之丹有犀之顛匪曰余固公不可賂<lb/>
祝隣之徳恒遵公則朂余之世永謹邦制南夷作詩刻<lb/>
示來裔<lb/>
　　平淮西碑<hi>段文昌</hi>
日者惠琳恃近狄之固劉闢憑坤維之險李錡保長江<lb/>
之衝從史資太行之阻四兇相扇繼為亂常三數年間<lb/>
盡膏鈇鑕太尉茂昭以中山之地盡室來朝司空𢎞正<lb/>
<pb n="KR4h0132_WYG_643-46b"/>
以全魏之邦舉宗向闕義風所激莫不歸心况彭城從<lb/>
折簡之召横海展執珪之覲向談虞虢之存亡議輔車<lb/>
之形勢莫不刳心斷臂繼踵為忠既而麟見於巴賨之<lb/>
間河清於鄘衛之際固同本之貺昭聖祥之符廓清寰<lb/>
海兆於此矣而長淮右地連山四起控扼吳楚密邇轘<lb/>
轅有上帝濯龍之池同冀方多馬之國戈鋋雪照駔駿<lb/>
雲屯二姓三兇憑阻作孽嵗在甲午吳少誠積禍而斃<lb/>
餘殃聚于逆嗣氛祲淮濆我后方弔人省寃墾災除穢<lb/>
<pb n="KR4h0132_WYG_643-47a"/>
猶命使者持節往申寵賻以柔服之義示含𢎞之仁元<lb/>
濟刼衆拒境滔天肆逆剽葉縣燒舞陽侵襄城伊洛之<lb/>
間騷然震恐乃詢廷議咸願假以墨絰授以兵符天子<lb/>
於是㑹鳬藻之師得鷹揚之帥以中軍帥李光顔往者<lb/>
平朔邊静庸蜀雙矛電激孤劔颷馳亦由馮異之總軍<lb/>
鋒子顔之將突騎才氣雄武可掃攙搶總魏慱河陽郃<lb/>
陽凡三軍自臨潁而前以河陽軍帥烏重𦙍當從史内<lb/>
詘邪謀外阻兵勢精誠奮發獨應王師故得虜魏豹于<lb/>
<pb n="KR4h0132_WYG_643-47b"/>
軍中縳吕布于麾下識慮中正可革梟音益以汝海之<lb/>
地總朔方義成陜虢劔南西川鳳翔延州寧慶凡七軍<lb/>
由襄陽而進宣武帥韓𢎞請以子公武領精卒一萬三<lb/>
千時集洄曲欒書作帥鍼為戎右充國討虜印統支軍<lb/>
是能從帥之命成父之志又以壽春守李文通夙精戎<lb/>
韜累習軍旅明於守備可保金湯總宣武淮南宣歙浙<lb/>
西徐泗凡五軍阨固始之險以鄂岳都團練使李道古<lb/>
以先曹王皋有任城之武昔征兇渠嘗取安陸授以戎<lb/>
<pb n="KR4h0132_WYG_643-48a"/>
柄嗣其家聲乗五闗之隘以唐鄧隨帥李愬温敏能斷<lb/>
静深有謀山南東道荆南凡兩軍自文成而東乃命御<lb/>
史中丞裴度以諭羣帥以撫輿師且以古之㑹兵必謀<lb/>
元帥令歸於一勢不欲分命宣武軍帥韓𢎞為諸道行<lb/>
營都統指蹤畫竒正之機發號申嚴凝之令又命内掌<lb/>
樞密之臣梁守謙肅將天威盡䕶諸將懸白日於千里<lb/>
推赤心於萬人由是甘寧奮升城之勇君文勵擊堰之<lb/>
志焚上蔡以剪其翼拔郾城以扼其吭以軒后攻蚩尤<lb/>
<pb n="KR4h0132_WYG_643-48b"/>
之亂殷宗伐鬼方之罪周公誅淮夷之叛雖以聖討逆<lb/>
皆三年後定百辟之議且謂乆勞將決其機以安海内<lb/>
復命丞相裴度持淮蔡之節撫將帥之臣分鄧禹之麾<lb/>
斾盛竇憲之幕府先是光顔重𦙍公武戎旅同心壘垣<lb/>
齊列發胡騎之雄紛紜縱擊逐餘孽如鳥雀獵殘冦似<lb/>
狐狸干矛杖行次於洄曲丞相之來也羣帥之志氣逾<lb/>
厲統制之號令益明勢如雷霆功在漏刻賊乃悉其精<lb/>
騎以備洄曲之師唐隋帥李愬新總傷痍之軍稍厲奔<lb/>
<pb n="KR4h0132_WYG_643-49a"/>
北之氣城孤援絶地逼勢危而能養貔虎之威未嘗矍<lb/>
視屈鷙鳥之勢不使怒形是以收文成柵而降吳秀琳<lb/>
下興橋而擒李祐祐果敢多略衆以留之或謂蓄患不<lb/>
利吾軍愬誠明在躬秉性不撓爰命釋縳授之親兵祐<lb/>
感槩之心出於萬死縱横之計果效六竒粤十月既朢<lb/>
隂凝雪飛天地盡閉愬乃遣其將史旻仇良輔畱鎮文<lb/>
成備其侵軼命李祐領突騎三千以為鄉導自領中軍<lb/>
三千與監軍使李誠義繼進又遣其將田進誠領馬部<lb/>
<pb n="KR4h0132_WYG_643-49b"/>
三千以殿其後郊雲晦㝠寒可墮指一夕巻斾凌晨破<lb/>
闗鋪敦淮濆仍執醜虜雖魏軍得田疇為導潛出盧龍<lb/>
鄧艾得田章既登長驅緜竹用制竒勝與古為疇四紀<lb/>
逋誅一朝蕩定攄宗廟之宿憤致黎庶之乂安帝命策<lb/>
勲進𢎞為侍中光顔重𦙍並為司空塑為左僕射帥山<lb/>
南東道公武加散騎常侍節制鄜坊丹延道古進御史<lb/>
大夫文通加散騎常侍王師獲金爵之賞環境䝉優復<lb/>
之恩掩骼埋胔除瑖宥罪丞相旋請來朝後加金紫光<lb/>
<pb n="KR4h0132_WYG_643-50a"/>
禄大夫封晉國公乃眷淮濆蒸人生殖俾擇循吏撫其<lb/>
疾傷以宣慰副使刑部侍郎馬總領淮蔡之任天子議<lb/>
功雲臺追美將帥俾刻金石以揚休勲而百辟僉謀羣<lb/>
帥克讓推義士之志敢貪天功徴賢臣之言實在君徳<lb/>
上獻鴻名式昭徽策庶乎閱周雅者美宣王之中興觀<lb/>
劔銘者戒蜀川之恃險<lb/>
　　勅修河道功完之碑<hi>明徐有貞</hi>
　惟景泰紀元之四年冬十月十有一日天子以河決<lb/>
<pb n="KR4h0132_WYG_643-50b"/>
　沙灣乆弗克治集左右丞弼暨百執事之臣於文淵<lb/>
　閣議舉可以治水者僉以臣有貞應詔乃錫璽書命<lb/>
　之行天子若曰咨爾有貞惟河決于今七年東方之<lb/>
　民厄于昏墊勞于湮築靡有寧居既屢遣治而弗即<lb/>
　功轉漕道沮國計是虞朕甚憂之兹以命爾爾其往<lb/>
　治欽哉臣有貞祗承惟謹既至乃奉揚明命戒吏飭<lb/>
　工撫用士衆咨詢羣策率興厥事巳乃周爰巡行自<lb/>
　北東徂南西踰濟汶沿衛及沁循大河道濮范以還<lb/>
<pb n="KR4h0132_WYG_643-51a"/>
　既究厥源流因度地行水乃上陳于天子曰臣聞凡<lb/>
　平水土其要在知天時地利人事而巳天時既經地<lb/>
　利既緯而人事於是乎盡且夫水之為性可順焉以<lb/>
　導不可逆焉以堙禹之行水行所無事用此道也今<lb/>
　或反是治所以難蓋河自雍而豫出險固而之夷斥<lb/>
　其水之勢既肆又由豫而兖土益疎水益肆而沙灣<lb/>
　之東所謂大洪之口者適當其衝於是決焉而奪濟<lb/>
　汶入海之路以去諸水從之而洩隄以潰渠以淤澇<lb/>
<pb n="KR4h0132_WYG_643-51b"/>
　則溢旱則涸此漕途所為阻滯者然欲驟而堙焉則<lb/>
　不可故潰者益潰淤者益淤而莫之捄也今欲捄之<lb/>
　請先疏其水水勢平乃治其決決止乃濬其淤因為<lb/>
　之方以時節宣俾無溢涸之患必如是而後有成制<lb/>
　曰可臣有貞乃經營焉作治水之閘疏水之渠渠起<lb/>
　張秋金隄之首西南行九里而至于濮陽之濼又九<lb/>
　里而至于博陵之陂又六里而至于壽張之沙河又<lb/>
　八里而至于東西影塘又十有五里而至于白嶺之<lb/>
<pb n="KR4h0132_WYG_643-52a"/>
　灣又三里而至于李<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>之崖由李<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>而上又二十里<lb/>
　而至于竹口蓮花之池又三十里而至于大瀦之潭<lb/>
　乃踰范暨濮又上而西凡數百里經澶淵以接河沁<lb/>
　河沁之水過則害微則利故遏其過而導其微用平<lb/>
　水勢既成名其渠曰廣濟閘曰通源渠有分合而閘<lb/>
　有上下凡河流之旁出而不順者則堰之堰有九長<lb/>
　袤皆至丈萬九堰既設其水遂不東衝沙灣乃更北<lb/>
　出以濟漕渠之涸阿西鄄東曹南鄆北之水出沮洳<lb/>
<pb n="KR4h0132_WYG_643-52b"/>
　而資灌溉者為頃百數十萬行旅既便居民既安有<lb/>
　貞知事可集乃參綜古法擇其善而為之加神用焉<lb/>
　爰作大堰其上楗以水門其下繚以虹隄堰之崇三<lb/>
　十有六尺其厚什之長伯之門之廣三十有六丈厚<lb/>
　倍之隄之厚如門崇如堰而長倍之架濤截流柵木<lb/>
　絡竹實之石而鍵之鐵蓋合土木火金而一之用平<lb/>
　水性既乃導汶泗之源而出諸山滙澶濮之流而納<lb/>
　諸澤遂濬漕渠由沙灣而北至于臨清凡二百四十<lb/>
<pb n="KR4h0132_WYG_643-53a"/>
　里南至于濟寧凡二百一十里復作放水之閘于東<lb/>
　昌之龍灣魏灣凡八為水之度其盈過丈則放而洩<lb/>
　之皆通古河以入于海上制其源下放其流既有所<lb/>
　節且有所宣用平水道由是水害以除水利以興初<lb/>
　議者多難其事至欲棄渠弗治而由河沁及海以漕<lb/>
　然卒不可行也時又有發京軍疏河之議有貞因奏<lb/>
　蠲瀕河州縣之民馬牧庸役而專事河防以省軍費<lb/>
　紓民力天子從之是役也凡用人工聚而間役者四<lb/>
<pb n="KR4h0132_WYG_643-53b"/>
　萬五千有竒分而常役者萬三千有竒用木大小之<lb/>
　材九萬六千有竒用竹以竿計倍木之數用鐵為斤<lb/>
　十有二萬鋌三千絙百八釡二千八百有竒用麻百<lb/>
　萬荆倍之藁秸又倍之而用石若土則不計其算然<lb/>
　其用糧于官以石計僅五萬而止焉蓋自始告祭興<lb/>
　工至于工畢凡五百五十有五日臣蘭等咸以為惟<lb/>
　水之治自古為難矧兹地當兩京之中天下之轉輸<lb/>
　貢賦所由以達使終弗治其為患孰大焉夫白之渠<lb/>
<pb n="KR4h0132_WYG_643-54a"/>
　以溉不以漕鄭之渠以漕不以貢而工皆累年費皆<lb/>
　鉅億若武之瓠子不以溉不以漕又不以貢而役乆<lb/>
　弗成兵民俱敝至躬勞萬乗役壁馬籲神祗而後已<lb/>
　以彼視此孰輕孰重孰難孰易乃今役不再期費不<lb/>
　重科以溉以漕無弗便者是以軍國之計生民之資<lb/>
　大矣厚矣其可以無紀述於來世臣有貞曰凡此成<lb/>
　功寔惟我聖天子之致所以俾臣之克效不奪浮議<lb/>
　非天子之至明孰恃焉所以俾民之克寧不苦重役<lb/>
<pb n="KR4h0132_WYG_643-54b"/>
　非天子之至仁孰賴為之文曰<lb/>
皇奠九有歴年維乆延天之祐既豫而豐有蔀以䝉見<lb/>
沬日中陽九百六數丁厥鞠龍虵起陸水失其行河決<lb/>
東平漕渠以傾否泰相乗運維中興殷憂迺凝天子曰<lb/>
吁是任在予予可弗圖圖之孔亟嵗行七易曽靡底績<lb/>
王㑹在兹國賦在兹民便在兹孰其幹濟其為予治去<lb/>
害而利惟汝有貞勉為朕行便宜是經臣拜受命朝嚴<lb/>
夕儆將事惟敬載驅載馳載詢載謀載度以為乃分厥<lb/>
<pb n="KR4h0132_WYG_643-55a"/>
勢乃隄厥潰乃疎厥滯分者既順隄者既定疏者既濬<lb/>
乃作水門鍵制其根河防永存有埽如龍有堰如虹護<lb/>
之重重水性斯從水利斯通水道斯同以漕以貢以莫<lb/>
不用邦計維重惟天子明浮議弗行功是用成惟天子<lb/>
仁加惠東民民是用寧臣拜稽首天子萬壽仁明是懋<lb/>
爰紀厥實勒兹貞石昭示無極<lb/>
　　平蠻碑<hi>桑悦</hi>
　皇帝治天下七載四方寧謐惟西廣巢賊屢經斬艾<lb/>
<pb n="KR4h0132_WYG_643-55b"/>
　孽芽稍茁時復陸梁永安生獞成萬攻圍州治且結<lb/>
　構修仁荔浦等邑沿府江惡黨阻截江道軍民大擾<lb/>
　監察御史林公廷選巡按廣西堅于用兵自新不忒<lb/>
　遂㑹議馳驛奏聞命下爰整六師期旦夕吹氛争先<lb/>
　先是是年三月守興安指揮麻林諜報湖廣武岡之<lb/>
　楊崗苗二千餘出抄掠居民列營於西延石谿千户<lb/>
　唐瑛總甲葛明鑑迎敵而殞虜益鴟張林公即檄副<lb/>
　使武君清督行都指揮事知指揮楊觀嚴兵於魯塘<lb/>
<pb n="KR4h0132_WYG_643-56a"/>
　咸水諸處分布乂欵熟徭於要地賞罰嚴明人奮其<lb/>
　勇右布政使黎君福僉事王君本儉又協相其間斬<lb/>
　首三百級生擒一百五十諸苗賊逺遁一方底寧至<lb/>
　冬遂舉永安之師總鎮太監王公敬總督都御史閔<lb/>
　公珪總兵伏羗伯毛公銑又同林公俱臨平樂駐劄<lb/>
　昭平總計三廣官軍狼兵達軍民欵多寡分為四哨<lb/>
　㑹委副總兵郭君鋐副使武君清統兵從荔浦洗府<lb/>
　江西岸諸村左叅將毛君倫僉事劉君信從五屯除<lb/>
<pb n="KR4h0132_WYG_643-56b"/>
　西鄉諸賊巢自象州修仁直掃六峝等穴則屬之右<lb/>
　叅將歐君槃參議吳君昭自廣西盡平府江東岸等<lb/>
　地則畀之遊擊王君永僉事王君本儉又調僉事黎<lb/>
　君鼎巡賀縣截漏逋㑹遊擊侯得雋參政徐君鏞繼<lb/>
　饋無缺乏僉事陳君烓閱視紀功惟謹其西東水陸<lb/>
　攻城北面恐賊覔途潛逸則别令副使向君榮指揮<lb/>
　楊觀背腹夾攻設網既密脫目者寡太監張公瑄又<lb/>
　輸資助軍究心贊畫克成厥功共破村寨岩峝一百<lb/>
<pb n="KR4h0132_WYG_643-57a"/>
　八十處斬首六千級奪回被擄男女四十四名口俘<lb/>
　獲賊屬及賊器械俱無算我師大捷無亡矢遺鏃之<lb/>
　患四月二十六日班師攻各岩峝凡險阻莫上歴代<lb/>
　為賊長城率不可拔者熏捜扒擊今皆化為虀粉惟<lb/>
　郭武所分通天岩賊憑高下矢石我師攻圍月餘其<lb/>
　固如故今總督右都御史唐公珣初下車即星馳至<lb/>
　平樂督戰益力衆勇智俱奮岩遂破時郭已擢漕運<lb/>
　總兵去軍歐繼郭為副帥奉唐公區畫經理府江無<lb/>
<pb n="KR4h0132_WYG_643-57b"/>
　不順流予觀我朝命將出師有事南夷其功莫偉於<lb/>
　是也初功將成閔公已擢南京刑部尚書之任自出<lb/>
　師而旋其間運籌進討覈實功次委任得人勸懲有<lb/>
　道無不用命用是賊衆數十年螫虐之患一旦盡平<lb/>
　謂非林公始終其功耶東漢大將軍竇憲既破北狄<lb/>
　當時威靈氣熖亦必烜赫宇宙不旋踵野烟沙草磨<lb/>
　滅殆盡班固為作勒燕然銘有斬温禺釁鼓戮尸遂<lb/>
　膏鋒之句藉此轟震千古若林公者集羣策協衆力<lb/>
<pb n="KR4h0132_WYG_643-58a"/>
　平蠻之功無愧于古可以紀述以見我朝武功之盛<lb/>
　挾雷霆而共迅配日月而並明者哉宜磨桂山之石<lb/>
　勒予言以傳不朽銘曰<lb/>
自古南夷或臣或叛充國董威新息弭亂有如孔明生<lb/>
擒孟獲又如狄青崑崙夜克永安接壤四面生夷漻漻<lb/>
府江化為鯨鯢文武協謀分哨進討無險不登無堅不<lb/>
搗少壯殊死僵尸如麻高岩漬血凝帶殘霞獻馘連連<lb/>
千牛行酒宜築京觀以懾羣醜邊患底平其功何屬曰<lb/>
<pb n="KR4h0132_WYG_643-58b"/>
惟柱史終始提督捷音聞朝天喜滿容定膺爵賞以示<lb/>
褒崇昔漢竇憲大摧北狄燕然勒銘孟堅秉筆歐詩南<lb/>
撩韓疏黄家我勒斯銘昭代之華<lb/>
　　征南碑<hi>田汝成</hi>
　皇帝承運文宣武謚宇内熙皥兆四郊以崇天建九<lb/>
　廟以尊祖于是百靈薦祉元儲應期將以誕告方外<lb/>
　諭四裔迺坐明堂朝羣辟按圖數貢至于安南曰兹<lb/>
　邦不庭廿有餘稔豈其叛哉曷往詰之禮官肅將瀕<lb/>
<pb n="KR4h0132_WYG_643-59a"/>
　行㑹有黎氏逋臣詭辭而控曰臣南裔藩臣黎氏之<lb/>
　嫡𦙍也國有不令之雄曰莫登庸者纂黎宗逐臣草<lb/>
　莽惟陛下憐而納之皇帝若曰信兹稱亂其往討之<lb/>
　迺命兵部左侍郎蔡公經安逺侯栁公珣經略邊務<lb/>
　以需大舉蔡公簡委賢豪參謀畫策而左參攻翁君<lb/>
　萬達實總其凡迺圖山川發間諜探要領峙芻粟礪<lb/>
　矛鏑選偏禆練卒乗義問昭乎日星威稜抗乎風霆<lb/>
　交人聞之大懼登庸披膓吐欵奉表而稱曰臣先臣<lb/>
<pb n="KR4h0132_WYG_643-59b"/>
　黎氏之陪𨽻也黎氏式微國亂無象臣以皇靈削芟<lb/>
　草竊僅有寧宇黎氏天絶屬纊之晨倉皇解佩印而<lb/>
　屬之臣曰天錫元寳爾姑守之請命以聴所立也臣<lb/>
　恐駭逃匿國人周章索臣擁之左推右輓責以大義<lb/>
　曰不守錫寳是不共天朝也不受君命是蕩析黎民<lb/>
　使不保也臣不得已茍從夷俗䕶印五年而犬馬之<lb/>
　齒耋矣復以屬臣之子十有一年再嘗遣使欵闗而<lb/>
　闗令嚴不敢啓方物敝不敢移易也封題較然臣父<lb/>
<pb n="KR4h0132_WYG_643-60a"/>
　子兢兢愓愓罔敢專席旦夕稽首北望曰天監在兹<lb/>
　夫黎氏不請而屬之臣臣又不請而屬之臣之子死<lb/>
　罪死罪第黎氏忽亡而國人謬擁避跡無所若臣違<lb/>
　道以徼之安能宴如于再世也謹以土地人民之數<lb/>
　咸簿録之登獻闕下惟天朝處分事聞皇帝若曰咈<lb/>
　哉豈其挾諼以緩我師其往覈之迺命兵部尚書毛<lb/>
　公伯温節制六省咸寧侯仇公鸞都統軍勅曰聴以<lb/>
　軍往違即征之毛公蔡公協忠同心以作義勇迺勒<lb/>
<pb n="KR4h0132_WYG_643-60b"/>
　兩粤勁士分為三軍副緫兵張君經將中軍翁君萬<lb/>
　達監之參將李君榮將左軍副使鄭君宗古監之都<lb/>
　指揮白君泫將右軍僉事李君文鳳監之勒滇南勁<lb/>
　士分為三軍都指揮胡君紹將中軍副使鮑君象賢<lb/>
　監之都指揮方君策將左軍副使鄭君騮監之都指<lb/>
　揮王君立將右軍副使張君絅監之而幕府邃穆進<lb/>
　止機宜則惟翁君與焉于是八蠻五獠侮食左言之<lb/>
　長吳鈎越棘狼纛鳥章之士俴牡介象雲梯樓船之<lb/>
<pb n="KR4h0132_WYG_643-61a"/>
　具莫不嶽嶽傱傱麻列蝟合箕張翼舒闐駢乎桂海<lb/>
　蹈籍乎炎徼矣交人聞之愈益大懼登庸之使疊跡<lb/>
　轅門攄襮哀愫懇以降請轅門僉議以為在古降儀<lb/>
　或牽羊以表順或舁櫬以請誅彷彿于斯乃見悃抱<lb/>
　登庸頓首敬諾轅門迺啓鎮南之闗奠龍輿抗黄幄<lb/>
　陳兵森扈登庸徒跣囚首白組繫頸稽䫙稱曰臣斧<lb/>
　鑕遊魂也無異圏豕陛下不發乗軺曳尺纒牽而封<lb/>
　之縣首藁街以昭誡不譓是陛下以不忍羣黎之故<lb/>
<pb n="KR4h0132_WYG_643-61b"/>
　而宥微臣微臣幸藉羣黎以延殘喘臣聞命以來魂<lb/>
　魄飄喪慺慺荒懇又不足以感格皇乾重煩訊使詰<lb/>
　責誠偽死罪復更何言臣今共順之情觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>之狀繪<lb/>
　圖不足以為厭剖心不能以自明惟陛下憐而察之<lb/>
　臣率土編户也戮之惟命俘而放之四荒惟命若以<lb/>
　天地之量覆育螻蟻宥之故穴亦惟命謹以先朝所<lb/>
　賜金印一枚黎氏所侵四峒之地遣從子文明表獻<lb/>
　闕下以聴處分臣昧死言不勝隕越轅門僉議以為<lb/>
<pb n="KR4h0132_WYG_643-62a"/>
　其辭順其儀恭其衷無偽違即征之天之命也服而<lb/>
　舍之武之經也為之解組而遣之按兵不進以狀聞<lb/>
　皇帝若曰嗚呼皇天以予一人撫鞠四海匪威力是<lb/>
　憑匪玉帛山河是愛惟蒼生塗炭是憂黎氏守職無<lb/>
　狀衆叛親攜馴致天絶莫氏宣力比户按堵朕亦嘉<lb/>
　之其革王爵易國號置都統司以莫氏為都統使世<lb/>
　掌其土以共王命詔至諸軍解嚴南土讙呼飈馳鼎<lb/>
　沸矣是役也君子以為莫氏知命者四繫組以請死<lb/>
<pb n="KR4h0132_WYG_643-62b"/>
　也歸地以贖罪也函印而獻之以完寳也不貢方物<lb/>
　以明畏也詩曰畏天之威于時保之其得不死而且<lb/>
　世官也宜哉當兵事之初興也汝成嘗以藩寮分守<lb/>
　左江悉厥顛末昔愍其勞而今欣其訖也迺述而銘<lb/>
　之曰<lb/>
粤有交州蕞爾瀛介三代之隆擯於荒外嬴秦逺略迺<lb/>
闢其疆聲敎漸被歴漢而唐五季紛綸土酋竊據涉宋<lb/>
而驕益煩邊慮大明受祚陳氏奉賨皇祖嘉之俾仍舊<lb/>
<pb n="KR4h0132_WYG_643-63a"/>
封季犛賊逆毒蔓雕題文皇征之掊戮鯨鯢索𦙍于陳<lb/>
絶不可得迺建省垣約以繩墨黎利再叛詐擁陳後宣<lb/>
廟慈𢎞包荒弗扣錫爵給印樹為藩邦三葉而墜遂覆<lb/>
厥宗莫氏承之諸裔麕懐不請而禪于義則乖皇帝赫<lb/>
怒渙號徴師如雷如電海嶽離披緯武經文維兩司馬<lb/>
矯矯元侯從天而下司馬有令既嚴既明翊用翁君亷<lb/>
信以匡聿敦義勇鷹摶虎奔朱鍪日麗𤣥甲雲屯籍令<lb/>
戡之倐如畦耨載鞠載詢蓄武不究交人聞之喙喙嘽<lb/>
<pb n="KR4h0132_WYG_643-63b"/>
嘽傾巢舉落俯訴仰干蓬跣繫組蛾伏而進順效牽羊<lb/>
請同舁櫬匪冦匪簒庶幾有辭皇帝憐之遂以徳來乃<lb/>
削其爵而畀世官比于内史輯我龍編交人驩呼曰父<lb/>
母且完我妻子築我室廬煜煜天威盱睫而在濊濊天<lb/>
恩含哺以戴如春之育如海之容訓爾孫子惟王之共<lb/>
虞格苗民淹於七旬交人來欵曽不浹辰商伐鬼方三<lb/>
年而服宰割交州曽不遺鏃我紀其事勒之貞珉伏波<lb/>
銅柱又何足云<lb/>
<pb n="KR4h0132_WYG_643-64a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_643-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百四十三<lb/>
</p>
<p>
</p>
  </div>
</body>
</text>
</TEI>
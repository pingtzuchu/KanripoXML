<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷六百三十七</head> <lb/>
    <p>
<pb n="KR4h0132_WYG_637-1a"/>
欽定四庫全書<lb/>
　文章辨體彚選卷六百三十七<lb/>
　　　　　　　　　　　　明　賀復徵　編<lb/>
紀一<lb/>
　復徵曰紀事者専録一人行事以備採擇之遺故以<lb/>
　紀事括之而此云紀者凡一切山川風俗器皿皆得<lb/>
　而紀之故别之以為一體<lb/>
　　紀錦裙<hi>唐陸龜䝉</hi>
<pb n="KR4h0132_WYG_637-1b"/>
侍御史趙郡李君好事之士也因余話上元瓦官寺有<lb/>
陳後主羊車一輪天后武氏羅裙佛幢皆組繡竒妙李<lb/>
君乃出古錦裙一幅示余長四尺下廣上狹下濶六寸<lb/>
上減三寸半皆周尺如直其前則左有鶴二十勢若飛<lb/>
起率曲折一脛口中銜莩蘤輩右有鸚鵡聳肩舒尾數<lb/>
與鶴相等二禽大小不類而隔以花卉均布無餘地界<lb/>
道四向五色間雜道上累細鈿㸃綴其中㣲雲鎖結牙<lb/>
以相帶有若駮霞殘紅流煙墮霧春草夾徑逺山截空<lb/>
<pb n="KR4h0132_WYG_637-2a"/>
壊牆古苔石泓秋水印丹浸漏粉蝶塗染盭縆環珮雲<lb/>
隠涯岸濃澹霏拂靄抑冥宻始如不可辨别及諦視之<lb/>
條段斬絶分畫一一有去處非繡非繪縝緻柔美又不<lb/>
可狀也裏用繒綵下製綫尚如舊兩旁皆解散盖折滅<lb/>
零落僅存此故耳縱非齊梁物亦不下三百年矣昔時<lb/>
之工如此妙耶曵其裙者復何人焉因筆之為辭繼於<lb/>
錦譜之後俾善詩者賦焉<lb/>
　　紀遊<hi>宋蘇軾</hi>
<pb n="KR4h0132_WYG_637-2b"/>
元豐六年十月十二日夜解衣欲睡月色入户欣然起<lb/>
行念無與樂者遂步至承天寺尋張懐民懐民亦未寢<lb/>
相與步於中庭庭中如積水空明水中藻荇交橫盖竹<lb/>
柏影也何夜無月何處無竹柏但少閒人如吾兩人耳<lb/>
　　黔南道中行紀<hi>黄庭堅</hi>
紹聖二年三月辛亥次下牢闗同伯氏元明巫山尉辛<lb/>
紘傍崖尋三游洞繞山行竹間二百許步得僧舍號大<lb/>
悲院才有小屋五六間僧貧甚不能為客煎茶過大悲<lb/>
<pb n="KR4h0132_WYG_637-3a"/>
遵㣲行髙下二里許至三游間一徑棧閣繞山腹下視<lb/>
深谿悚仄一徑穿山腹黮闇出洞乃明洞中略可容百<lb/>
人有石乳久乃一滴中有空處深二丈餘可立嘗有道<lb/>
人宴居不耐久而去壬子堯夫舟先發不相待日中乃<lb/>
至蝦蟇碚從舟中望之頤頷口吻甚類蝦蟇也予從元<lb/>
明尋泉源入洞中石氣清寒流泉激激泉中出石腰骨<lb/>
若虬龍糾結之狀洞中有崩石平潤可容數人宴坐也<lb/>
水流循蝦蟇背垂鼻口間乃入江耳泉味亦不極甘但<lb/>
<pb n="KR4h0132_WYG_637-3b"/>
冷熨人齒亦其源深來逺故耶壬子之夕宿黃牛峽明<lb/>
日癸丑舟人以豚酒享黃牛神兩舟人飲福皆醉長年<lb/>
三老請少駐乃得同元明堯夫曵杖清樾間觀歐陽文<lb/>
忠公詩及蘇子瞻記丁元珍夢中事觀隻耳石馬道出<lb/>
神祠背得石泉甚壯急命僕夫運石去沙泉且清而歸<lb/>
陸羽茶經紀黃牛峽茶可飲因令舟人求之有媪賣新<lb/>
茶一籠與草葉無異山中無好事者故耳癸丑夕宿鹿<lb/>
角灘下亂石如囷廪無復寸土步亂石間見堯夫坐石<lb/>
<pb n="KR4h0132_WYG_637-4a"/>
據琴兒大方侍側蕭然在事物之外元明呼酒酌堯夫<lb/>
随磐石為几案牀座夜闌乃見北斗在天中堯夫為履<lb/>
霜烈女之曲已而風激波濤灘聲洶洶大方抱琴而歸<lb/>
初余在峽州問士大夫夷陵茶皆云觕澁不可飲試問<lb/>
小吏云唯僧茶味善試令求之得十餅價甚平也擕至<lb/>
黃牛峽置風爐清樾間身候湯手㧫得味既以享黃牛<lb/>
神且酌元明堯夫云不減江南茶味也乃知夷陵士大<lb/>
夫但以貌取之耳可因人告傳子正也<lb/>
<pb n="KR4h0132_WYG_637-4b"/>
　　紀任尸居林<hi>釋如曉</hi>
予幻寄山寮喜牕有竹門有松砌有閒花庭有怪石牆<lb/>
角有梅籬落有菊中有蒲團旁有瓦竈行則随行卧則<lb/>
随卧幽哉斯室也昔皎然愛山水間卜棲於剡溪之上<lb/>
匾之曰閒閒堂予憶庚子秋赴海門居士之招曾叨居<lb/>
之較乎此室椽雖窄而多雅當易其額曰閒閒處更歌<lb/>
之曰祗有白雲閒不得時時出沒萬峰頭<lb/>
　　峨眉山紀遊<hi>明敖英</hi>
<pb n="KR4h0132_WYG_637-5a"/>
嘉靖壬寅秋九月既望侍御狷齋謝公觀風至峨眉梅<lb/>
塘毛子渭野樊子暨予咸以職司從一日臺中無事毛<lb/>
子曰此中三峨之勝聞天下二三子願從公遊焉斯亦<lb/>
古人張弛之道也公曰我於此山興復不淺詰朝從公<lb/>
出北門由寳經樓入山逶迤渡蒼水橋過中峯寺度雙<lb/>
飛橋見一水奔流而來有石突然砥其衝乃分流二𣲖<lb/>
由石梁飛下擊盪震撼宛宛趨龍門而去憇四會亭野<lb/>
趣清暉應接不暇有鳥飛鳴而過振響流韻如秦玉琴<lb/>
<pb n="KR4h0132_WYG_637-5b"/>
西行數十里望見白水寺臺殿在翠微中如畫時日已<lb/>
啣山遂投寺宿焉五鼓既作從公上頂心坡石磴崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>
而躋陟之險如登天然歴大雲壑小雲壑路稍平上胡<lb/>
孫梯又險上木皮殿梅子坡攀縁鐵鎖又險上雷動坪<lb/>
左右深壑黑不見底又險道左有禁語鐵牌山僧曰坪<lb/>
下巖洞為蛟龍蛇虺所棲其氣嘗乗烟霧而上故禁遊<lb/>
人緘口避之上八十四盤又險自入山至此多在雲氣<lb/>
中行忽仰見天角雲漏日光如金在鎔昭融絢爛不類<lb/>
<pb n="KR4h0132_WYG_637-6a"/>
下方所見山僧曰日無異也但人在清髙處與塵埃中<lb/>
光景自是不同至歡喜亭遂緩步度天仙橋入天門樊<lb/>
子請公題名刻石從之抵光相寺上大峨絶頂攬結秀<lb/>
色吞吐髙明西望曬經臺及瓦屋諸山如列几案北顧<lb/>
玉壘青城諸山如聮培塿東視蜀江之流如衣帶俯瞰<lb/>
大峨之腰白雲平鋪周遭一色而中峨小峨盖覆在下<lb/>
不見髣髴茫然如雪積平野月籠寒沙㣲風西來雲光<lb/>
滉瀁又如洞庭彭蠡之間濤舂浪激不可名狀公曰到<lb/>
<pb n="KR4h0132_WYG_637-6b"/>
此境使人肝膽澄澈平生竒觀無踰此者俄有三鳥飛<lb/>
來形如畫眉佼如鳩有二䑕随之比松䑕差小飼之以<lb/>
粒與人甚狎良久鳥䑕皆去山僧報曰佛光現矣相顧<lb/>
山腰雲氣上有彩色圓光一道小於車輪繼有一光大<lb/>
如車輪良久乃滅公曰此巖下必有寳蔵之氣故雲襯<lb/>
之日射之光乃現若雲日不相薄則無此光彼謂光由<lb/>
佛現也謬哉已而雲氣漸散暮色蒼然公揖諸君退明<lb/>
日遂相與縁徑下山時雲飛木末雨意欲來公曰觀山<lb/>
<pb n="KR4h0132_WYG_637-7a"/>
變態妙在烟雨中遂行既入城漏下二十刻矣明日謁<lb/>
公行臺公曰東坡有言山水放遊之樂自是人生難必<lb/>
之事故王羲之嘗欲一遊峨眉而終身不果又聞來遊<lb/>
此山者或不及時則雪封岩徑即有能至絶頂或值風<lb/>
雨晦冥敗興而還吾輩昨來之遊良惬賞心毛子於是<lb/>
請循晦翁登祝融峰故實掞藻抒詠以謝山靈公賦古<lb/>
詩為倡咸和之予不敏攟其槩紀之勒石山椒以諗諸<lb/>
後來之遊者<lb/>
<pb n="KR4h0132_WYG_637-7b"/>
　　呉中園亭紀略<hi>袁宏道</hi>
呉中園亭舊日知名者有錢氏南園蘇子美滄浪亭朱<lb/>
長文樂圃范成大石湖舊隠今皆荒廢所謂崇岡清池<lb/>
幽巒翠篠者已為牧兒樵豎斬草拾礫之塲矣近日城<lb/>
中唯葑門内徐㕘議園最盛畫壁攅青飛流界練水行<lb/>
石中人穿洞底巧踰生成幻若鬼工千溪萬壑遊者幾<lb/>
迷出入殆與王元美小祗園争勝祗園軒豁爽塏一花<lb/>
一石俱有林下風味徐園微傷巧麗耳王文恪園在閶<lb/>
<pb n="KR4h0132_WYG_637-8a"/>
胥兩門之間旁枕夏駕湖水石亦美稍有傾圮處葺之<lb/>
則佳徐冏卿園在閶門外下塘宏麗軒舉前樓後㕔皆<lb/>
可醉客石屏為周生時臣所堆髙三丈濶可二十丈玲<lb/>
瓏峭削如一幅山水橫披畫了無斷續痕跡真妙手也<lb/>
堂側有土隴甚髙多古木壠上太湖石一座名瑞雲峰<lb/>
髙三丈餘研巧甲於江南相傳為朱勔所鑿纔移舟中<lb/>
石盤忽沉湖底覓之不得遂未果行後為烏程董氏搆<lb/>
去載至中流船亦覆沒董氏乃破貲募善沒者取之須<lb/>
<pb n="KR4h0132_WYG_637-8b"/>
㬰忽得其盤石亦浮水而出今遂為徐氏有范長白又<lb/>
為余言此石每夜有光燭空然則石亦神物矣哉拙政<lb/>
園在齊門内余未及觀陶周望甚稱之喬木茂林澄川<lb/>
翠幹周圍里許方諸名園為最古矣<lb/>
　　呉中嵗時紀異<hi>袁宏道</hi>
余偶閲舊志見范王二公書呉中嵗時未嘗不歎俗之<lb/>
侈靡日漸而月盛也范志云呉中自昔號緐盛郊無曠<lb/>
土隨髙下悉為田以故俗多奢少儉競節好遊上元以<lb/>
<pb n="KR4h0132_WYG_637-9a"/>
糖圓春糕為節食爆糯穀於釜中名孛婁亦曰米花以<lb/>
卜一嵗休咎寒食則拜掃墳墓四月八日浮屠浴佛重<lb/>
午以角黍水圓綵索艾花畫扇相餉七夕有乞巧會重<lb/>
九以菊花茱茰嘗新酒食花糕十月朔再謁墓是日開<lb/>
爐不問寒燠皆熾炭俗重冬至而略嵗節二十四日祭<lb/>
竈次夕田間燃髙炬名照田蠶嵗節祭饗用除夜祭畢<lb/>
則復爆竹焚蒼术及辟瘟丹食物有膠牙餳守嵗盤夜<lb/>
分祭瘟神易門神桃符之屬此范書宋事也王志云呉<lb/>
<pb n="KR4h0132_WYG_637-9b"/>
中最重節物迎春日啖春餅春糕正月上元作燈市採<lb/>
松葉結棚於通衢下綴華燈燈有楮練羅帛琉璃魚魫<lb/>
麥絲竹縷諸品皆綵繪人物故事或為花果虫魚之像<lb/>
其懸紙人馬於中以火運之曰走馬燈蔵謎者曰壁燈<lb/>
其夕會飲以米粉作丸子油䭤食之行遊五日而罷二<lb/>
月始和樓船載簫管遊山其虎丘天平觀音上方諸山<lb/>
最盛寒食戴麥掃墓清明挿柳端午饟角黍作雄黃昌<lb/>
陽飲簮艾葉榴花以辟邪七月七日為乞巧會飣果皆<lb/>
<pb n="KR4h0132_WYG_637-10a"/>
曰巧重九飲菊酒食重陽糕及駱駝蹄十月朔再謁墓<lb/>
謂之燒衣節尤重冬至三日罷市馳賀一如元旦入臘<lb/>
併力舂一嵗糧蔵之藁囤經嵗不蛀呼為冬舂米㣲黃<lb/>
曰囤心黃十二月二十四日祀竈竟夕爆竹各燃火爐<lb/>
於門外㷔髙者喜謂之籸盆田間燃長炬名照田蠶二<lb/>
十七日掃屋塵曰除殘除夜更春帖畫灰於道象弓矢<lb/>
以射祟此王書近代事也余觀二公所志皆嵗時常態<lb/>
呉俗最重六月卄四日荷花蕩中秋日虎丘而皆不書<lb/>
<pb n="KR4h0132_WYG_637-10b"/>
何也虎丘諸山之遊王志亦略載之然在今則尺雪層<lb/>
氷疾風苦雨遊者不絶何必二月始和哉夫俗奢必蕩<lb/>
蕩則窮民泰必驕驕則僣民窮而僣亂從生焉司世道<lb/>
者不能無隠憂矣<lb/>
　<lb/>
　<lb/>
　<lb/>
　文章辨體彚選巻六百三十七<lb/>
<pb n="KR4h0132_WYG_637-11a"/>
欽定四庫全書<lb/>
　文章辨體彚選卷六百三十七<lb/>
　　　　　　　　　　　　明　賀復徵　編<lb/>
紀一<lb/>
　復徵曰紀事者専録一人行事以備採擇之遺故以<lb/>
　紀事括之而此云紀者凡一切山川風俗器皿皆得<lb/>
　而紀之故别之以為一體<lb/>
　　紀錦裙<hi>唐陸龜䝉</hi>
<pb n="KR4h0132_WYG_637-11b"/>
侍御史趙郡李君好事之士也因余話上元瓦官寺有<lb/>
陳後主羊車一輪天后武氏羅裙佛幢皆組繡竒妙李<lb/>
君乃出古錦裙一幅示余長四尺下廣上狹下濶六寸<lb/>
上減三寸半皆周尺如直其前則左有鶴二十勢若飛<lb/>
起率曲折一脛口中銜莩蘤輩右有鸚鵡聳肩舒尾數<lb/>
與鶴相等二禽大小不類而隔以花卉均布無餘地界<lb/>
道四向五色間雜道上累細鈿㸃綴其中㣲雲鎖結牙<lb/>
以相帶有若駮霞殘紅流煙墮霧春草夾徑逺山截空<lb/>
<pb n="KR4h0132_WYG_637-12a"/>
壊牆古苔石泓秋水印丹浸漏粉蝶塗染盭縆環珮雲<lb/>
隠涯岸濃澹霏拂靄抑冥宻始如不可辨别及諦視之<lb/>
條段斬絶分畫一一有去處非繡非繪縝緻柔美又不<lb/>
可狀也裏用繒綵下製綫尚如舊兩旁皆解散盖折滅<lb/>
零落僅存此故耳縱非齊梁物亦不下三百年矣昔時<lb/>
之工如此妙耶曵其裙者復何人焉因筆之為辭繼於<lb/>
錦譜之後俾善詩者賦焉<lb/>
　　紀遊<hi>宋蘇軾</hi>
<pb n="KR4h0132_WYG_637-12b"/>
元豐六年十月十二日夜解衣欲睡月色入户欣然起<lb/>
行念無與樂者遂步至承天寺尋張懐民懐民亦未寢<lb/>
相與步於中庭庭中如積水空明水中藻荇交橫盖竹<lb/>
柏影也何夜無月何處無竹柏但少閒人如吾兩人耳<lb/>
　　黔南道中行紀<hi>黄庭堅</hi>
紹聖二年三月辛亥次下牢闗同伯氏元明巫山尉辛<lb/>
紘傍崖尋三游洞繞山行竹間二百許步得僧舍號大<lb/>
悲院才有小屋五六間僧貧甚不能為客煎茶過大悲<lb/>
<pb n="KR4h0132_WYG_637-13a"/>
遵㣲行髙下二里許至三游間一徑棧閣繞山腹下視<lb/>
深谿悚仄一徑穿山腹黮闇出洞乃明洞中略可容百<lb/>
人有石乳久乃一滴中有空處深二丈餘可立嘗有道<lb/>
人宴居不耐久而去壬子堯夫舟先發不相待日中乃<lb/>
至蝦蟇碚從舟中望之頤頷口吻甚類蝦蟇也予從元<lb/>
明尋泉源入洞中石氣清寒流泉激激泉中出石腰骨<lb/>
若虬龍糾結之狀洞中有崩石平潤可容數人宴坐也<lb/>
水流循蝦蟇背垂鼻口間乃入江耳泉味亦不極甘但<lb/>
<pb n="KR4h0132_WYG_637-13b"/>
冷熨人齒亦其源深來逺故耶壬子之夕宿黃牛峽明<lb/>
日癸丑舟人以豚酒享黃牛神兩舟人飲福皆醉長年<lb/>
三老請少駐乃得同元明堯夫曵杖清樾間觀歐陽文<lb/>
忠公詩及蘇子瞻記丁元珍夢中事觀隻耳石馬道出<lb/>
神祠背得石泉甚壯急命僕夫運石去沙泉且清而歸<lb/>
陸羽茶經紀黃牛峽茶可飲因令舟人求之有媪賣新<lb/>
茶一籠與草葉無異山中無好事者故耳癸丑夕宿鹿<lb/>
角灘下亂石如囷廪無復寸土步亂石間見堯夫坐石<lb/>
<pb n="KR4h0132_WYG_637-14a"/>
據琴兒大方侍側蕭然在事物之外元明呼酒酌堯夫<lb/>
随磐石為几案牀座夜闌乃見北斗在天中堯夫為履<lb/>
霜烈女之曲已而風激波濤灘聲洶洶大方抱琴而歸<lb/>
初余在峽州問士大夫夷陵茶皆云觕澁不可飲試問<lb/>
小吏云唯僧茶味善試令求之得十餅價甚平也擕至<lb/>
黃牛峽置風爐清樾間身候湯手㧫得味既以享黃牛<lb/>
神且酌元明堯夫云不減江南茶味也乃知夷陵士大<lb/>
夫但以貌取之耳可因人告傳子正也<lb/>
<pb n="KR4h0132_WYG_637-14b"/>
　　紀任尸居林<hi>釋如曉</hi>
予幻寄山寮喜牕有竹門有松砌有閒花庭有怪石牆<lb/>
角有梅籬落有菊中有蒲團旁有瓦竈行則随行卧則<lb/>
随卧幽哉斯室也昔皎然愛山水間卜棲於剡溪之上<lb/>
匾之曰閒閒堂予憶庚子秋赴海門居士之招曾叨居<lb/>
之較乎此室椽雖窄而多雅當易其額曰閒閒處更歌<lb/>
之曰祗有白雲閒不得時時出沒萬峰頭<lb/>
　　峨眉山紀遊<hi>明敖英</hi>
<pb n="KR4h0132_WYG_637-15a"/>
嘉靖壬寅秋九月既望侍御狷齋謝公觀風至峨眉梅<lb/>
塘毛子渭野樊子暨予咸以職司從一日臺中無事毛<lb/>
子曰此中三峨之勝聞天下二三子願從公遊焉斯亦<lb/>
古人張弛之道也公曰我於此山興復不淺詰朝從公<lb/>
出北門由寳經樓入山逶迤渡蒼水橋過中峯寺度雙<lb/>
飛橋見一水奔流而來有石突然砥其衝乃分流二𣲖<lb/>
由石梁飛下擊盪震撼宛宛趨龍門而去憇四會亭野<lb/>
趣清暉應接不暇有鳥飛鳴而過振響流韻如秦玉琴<lb/>
<pb n="KR4h0132_WYG_637-15b"/>
西行數十里望見白水寺臺殿在翠微中如畫時日已<lb/>
啣山遂投寺宿焉五鼓既作從公上頂心坡石磴崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>
而躋陟之險如登天然歴大雲壑小雲壑路稍平上胡<lb/>
孫梯又險上木皮殿梅子坡攀縁鐵鎖又險上雷動坪<lb/>
左右深壑黑不見底又險道左有禁語鐵牌山僧曰坪<lb/>
下巖洞為蛟龍蛇虺所棲其氣嘗乗烟霧而上故禁遊<lb/>
人緘口避之上八十四盤又險自入山至此多在雲氣<lb/>
中行忽仰見天角雲漏日光如金在鎔昭融絢爛不類<lb/>
<pb n="KR4h0132_WYG_637-16a"/>
下方所見山僧曰日無異也但人在清髙處與塵埃中<lb/>
光景自是不同至歡喜亭遂緩步度天仙橋入天門樊<lb/>
子請公題名刻石從之抵光相寺上大峨絶頂攬結秀<lb/>
色吞吐髙明西望曬經臺及瓦屋諸山如列几案北顧<lb/>
玉壘青城諸山如聮培塿東視蜀江之流如衣帶俯瞰<lb/>
大峨之腰白雲平鋪周遭一色而中峨小峨盖覆在下<lb/>
不見髣髴茫然如雪積平野月籠寒沙㣲風西來雲光<lb/>
滉瀁又如洞庭彭蠡之間濤舂浪激不可名狀公曰到<lb/>
<pb n="KR4h0132_WYG_637-16b"/>
此境使人肝膽澄澈平生竒觀無踰此者俄有三鳥飛<lb/>
來形如畫眉佼如鳩有二䑕随之比松䑕差小飼之以<lb/>
粒與人甚狎良久鳥䑕皆去山僧報曰佛光現矣相顧<lb/>
山腰雲氣上有彩色圓光一道小於車輪繼有一光大<lb/>
如車輪良久乃滅公曰此巖下必有寳蔵之氣故雲襯<lb/>
之日射之光乃現若雲日不相薄則無此光彼謂光由<lb/>
佛現也謬哉已而雲氣漸散暮色蒼然公揖諸君退明<lb/>
日遂相與縁徑下山時雲飛木末雨意欲來公曰觀山<lb/>
<pb n="KR4h0132_WYG_637-17a"/>
變態妙在烟雨中遂行既入城漏下二十刻矣明日謁<lb/>
公行臺公曰東坡有言山水放遊之樂自是人生難必<lb/>
之事故王羲之嘗欲一遊峨眉而終身不果又聞來遊<lb/>
此山者或不及時則雪封岩徑即有能至絶頂或值風<lb/>
雨晦冥敗興而還吾輩昨來之遊良惬賞心毛子於是<lb/>
請循晦翁登祝融峰故實掞藻抒詠以謝山靈公賦古<lb/>
詩為倡咸和之予不敏攟其槩紀之勒石山椒以諗諸<lb/>
後來之遊者<lb/>
<pb n="KR4h0132_WYG_637-17b"/>
　　呉中園亭紀略<hi>袁宏道</hi>
呉中園亭舊日知名者有錢氏南園蘇子美滄浪亭朱<lb/>
長文樂圃范成大石湖舊隠今皆荒廢所謂崇岡清池<lb/>
幽巒翠篠者已為牧兒樵豎斬草拾礫之塲矣近日城<lb/>
中唯葑門内徐㕘議園最盛畫壁攅青飛流界練水行<lb/>
石中人穿洞底巧踰生成幻若鬼工千溪萬壑遊者幾<lb/>
迷出入殆與王元美小祗園争勝祗園軒豁爽塏一花<lb/>
一石俱有林下風味徐園微傷巧麗耳王文恪園在閶<lb/>
<pb n="KR4h0132_WYG_637-18a"/>
胥兩門之間旁枕夏駕湖水石亦美稍有傾圮處葺之<lb/>
則佳徐冏卿園在閶門外下塘宏麗軒舉前樓後㕔皆<lb/>
可醉客石屏為周生時臣所堆髙三丈濶可二十丈玲<lb/>
瓏峭削如一幅山水橫披畫了無斷續痕跡真妙手也<lb/>
堂側有土隴甚髙多古木壠上太湖石一座名瑞雲峰<lb/>
髙三丈餘研巧甲於江南相傳為朱勔所鑿纔移舟中<lb/>
石盤忽沉湖底覓之不得遂未果行後為烏程董氏搆<lb/>
去載至中流船亦覆沒董氏乃破貲募善沒者取之須<lb/>
<pb n="KR4h0132_WYG_637-18b"/>
㬰忽得其盤石亦浮水而出今遂為徐氏有范長白又<lb/>
為余言此石每夜有光燭空然則石亦神物矣哉拙政<lb/>
園在齊門内余未及觀陶周望甚稱之喬木茂林澄川<lb/>
翠幹周圍里許方諸名園為最古矣<lb/>
　　呉中嵗時紀異<hi>袁宏道</hi>
余偶閲舊志見范王二公書呉中嵗時未嘗不歎俗之<lb/>
侈靡日漸而月盛也范志云呉中自昔號緐盛郊無曠<lb/>
土隨髙下悉為田以故俗多奢少儉競節好遊上元以<lb/>
<pb n="KR4h0132_WYG_637-19a"/>
糖圓春糕為節食爆糯穀於釜中名孛婁亦曰米花以<lb/>
卜一嵗休咎寒食則拜掃墳墓四月八日浮屠浴佛重<lb/>
午以角黍水圓綵索艾花畫扇相餉七夕有乞巧會重<lb/>
九以菊花茱茰嘗新酒食花糕十月朔再謁墓是日開<lb/>
爐不問寒燠皆熾炭俗重冬至而略嵗節二十四日祭<lb/>
竈次夕田間燃髙炬名照田蠶嵗節祭饗用除夜祭畢<lb/>
則復爆竹焚蒼术及辟瘟丹食物有膠牙餳守嵗盤夜<lb/>
分祭瘟神易門神桃符之屬此范書宋事也王志云呉<lb/>
<pb n="KR4h0132_WYG_637-19b"/>
中最重節物迎春日啖春餅春糕正月上元作燈市採<lb/>
松葉結棚於通衢下綴華燈燈有楮練羅帛琉璃魚魫<lb/>
麥絲竹縷諸品皆綵繪人物故事或為花果虫魚之像<lb/>
其懸紙人馬於中以火運之曰走馬燈蔵謎者曰壁燈<lb/>
其夕會飲以米粉作丸子油䭤食之行遊五日而罷二<lb/>
月始和樓船載簫管遊山其虎丘天平觀音上方諸山<lb/>
最盛寒食戴麥掃墓清明挿柳端午饟角黍作雄黃昌<lb/>
陽飲簮艾葉榴花以辟邪七月七日為乞巧會飣果皆<lb/>
<pb n="KR4h0132_WYG_637-20a"/>
曰巧重九飲菊酒食重陽糕及駱駝蹄十月朔再謁墓<lb/>
謂之燒衣節尤重冬至三日罷市馳賀一如元旦入臘<lb/>
併力舂一嵗糧蔵之藁囤經嵗不蛀呼為冬舂米㣲黃<lb/>
曰囤心黃十二月二十四日祀竈竟夕爆竹各燃火爐<lb/>
於門外㷔髙者喜謂之籸盆田間燃長炬名照田蠶二<lb/>
十七日掃屋塵曰除殘除夜更春帖畫灰於道象弓矢<lb/>
以射祟此王書近代事也余觀二公所志皆嵗時常態<lb/>
呉俗最重六月卄四日荷花蕩中秋日虎丘而皆不書<lb/>
<pb n="KR4h0132_WYG_637-20b"/>
何也虎丘諸山之遊王志亦略載之然在今則尺雪層<lb/>
氷疾風苦雨遊者不絶何必二月始和哉夫俗奢必蕩<lb/>
蕩則窮民泰必驕驕則僣民窮而僣亂從生焉司世道<lb/>
者不能無隠憂矣<lb/>
　<lb/>
　<lb/>
　<lb/>
　文章辨體彚選巻六百三十七<lb/>
</p>
<p>
</p>
  </div>
</body>
</text>
</TEI>
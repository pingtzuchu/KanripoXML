<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三十五</head> <lb/>
    <p>
<pb n="KR4h0132_WYG_135-1a"/>
欽定四庫全書<lb/>
　文章辨體彚選巻一百三十五<lb/>
　　　　　　　　　　　　明　賀復徴　編<lb/>
表十一<lb/>
　　禮部賀嘉禾及芝草表<hi>唐栁宗元</hi>
臣某等言伏見今月某日内出劍南所進嘉禾圖及陜<lb/>
州所進芝草示百寮者珍圖煥開瑞彩交映遐邇偕至<lb/>
福應攸同臣某等誠慶誠賀頓首頓首伏惟皇帝陛下<lb/>
<pb n="KR4h0132_WYG_135-1b"/>
緝熙至道保合太和天惟發祥地不愛寳嘉禾擢質靈<lb/>
草抽英獻於王庭唐叔慙同穎之異薦諸郊廟班史謝<lb/>
連葉之竒既呈薿薿之祥更覩煌煌之秀豐年斯著聖<lb/>
夀用彰飲和之人歡忭無極臣優㳺至化披翫殊姿慶<lb/>
抃之誠倍百恒品<lb/>
　　為淮南杜相公請赴行營表<hi>劉禹錫</hi>
臣佑言臣自守淮濆巳周星紀䖍奉朝典粗安遐方素<lb/>
効未聞新恩荐及身曵兩綬寄深一隅蚊蚋負山力誠<lb/>
<pb n="KR4h0132_WYG_135-2a"/>
不足鷹鸇逐鳥志則有餘臣再授兵符夙叅軍幕被堅<lb/>
執鋭雖未經於戎行受制代謀亦嘗習於事業自忝藩<lb/>
翰屬時清平無施汗馬之勞但詠鞬櫜之什今則遭遇<lb/>
殊奬委之専征以臣率先是臣素志况聞徐州士衆本<lb/>
無叛心倉卒之間危疑至此臣請自臨疆埸親領紀綱<lb/>
裂帛繫書諭其禍福椎牛饗士養以威聲冀宣皇風照<lb/>
兹蠢類以忠義感脅從之伍以含𢎞安反側之徒草面<lb/>
悛心期乎不日其揚州留務請令行軍司馬路應權知<lb/>
<pb n="KR4h0132_WYG_135-2b"/>
伏乞聖慈俯賜照鑒<lb/>
　　蘇州刺史謝上表<hi>劉禹錫</hi>
臣某言伏奉制書授臣蘇州刺史始從郎署出領郡長<lb/>
承命若驚省躬増感臣伏惟皇帝陛下受上𤣥之眷佑<lb/>
揚列聖之耿光大康黎元慎擇牧守徳音每發品物咸<lb/>
蘇臣本書生素無黨援謬以薄伎三登文科徳宗皇帝<lb/>
擢為御史在臺三載例轉省官永貞之初權臣領務遂<lb/>
奏録用蓋聞虚名惟守職業實無朋附竟坐飛語貶在<lb/>
<pb n="KR4h0132_WYG_135-3a"/>
遐藩憲宗皇帝後知事情却授刺史凡歴外任二十餘<lb/>
年伏遇陛下應運重光物無廢滯収拾耆舊塵忝班行<lb/>
既幸逢時常思展効在集賢院四換星霜供進新書二<lb/>
千餘巻儒臣之分甘老於典墳優詔忽臨又委之符竹<lb/>
分憂誠重戀闕兹深石室之書空留筆札金閨之籍已<lb/>
去姓名本末可明申雪無路豈意聖慈𢎞納不隔卑㣲<lb/>
面辭之日特許外殿天顔咫尺臣禮兢下不敢盡言空<lb/>
懷誠懇謝恩而出生光於九陌之間授訓而行布政於<lb/>
<pb n="KR4h0132_WYG_135-3b"/>
五湖之外臣即以今月六日到任上訖伏以水災之後<lb/>
物力素空臣謹揚皇風慰彼黎庶臣聞有味之物蠧虫<lb/>
必生有才之人毁言必至事理如此古今同途了然無<lb/>
蔽唯在明聖伏惟陛下察臣此言則天下之人無不幸<lb/>
甚江海逺地孤危小臣雖雨露之恩幽遐必被而犬馬<lb/>
之戀親近為榮臣無任感恩屏營之至<lb/>
　　進異物駒表<hi>令狐楚</hi>
臣某言得當道征馬使穆林狀稱忻州定襄縣王進封<lb/>
<pb n="KR4h0132_WYG_135-4a"/>
村界於五月十二日夜孳化馬羣内異駒一疋白騧文<lb/>
馬畫圖送到者臣謹差虞辛峻専往考驗并母取到太<lb/>
原府而毛色變換與青駒色䭾頭鐵額紅鼻肉駿尾上<lb/>
茸毛額帶星文旋肋骨左右各十八枚四蹄青兩眼黒<lb/>
續得穆林狀稱當生之夜羣馬皆嘶靈質炳然休徴備<lb/>
矣臣某中謝臣聞馬之精也自天而降馬之功也行地<lb/>
無疆是以武籍其威文榮其徳謹按馬經云肋數十六<lb/>
者行千里伏惟陛下握負圖之瑞緫服皁之靈異物殊<lb/>
<pb n="KR4h0132_WYG_135-4b"/>
祥蔚然叢集臣觀前件駒靈表挺特雄姿逸異頸昻昻<lb/>
而鳳顧尾宛宛以蛇蟠信坤元之利貞誠太乙之𤣥貺<lb/>
自將到府便麗於宫每飲以清池牧於芳草則彌日翹<lb/>
立驅之不前及長風時來㣲雨新霽輒驤首奔騁追之<lb/>
莫及臣某恒親省視専遣柔馴倘駿骨峰生竒毛日就<lb/>
獲登華廐既備屬車逺齊飛兎之名上奉應龍之馭天<lb/>
下大慶㣲臣至願見今養飼至秋中即専進獻伏惟陛下<lb/>
兼愛好竒想其風采今謹圖畫隨表上進<lb/>
<pb n="KR4h0132_WYG_135-5a"/>
　　受節鉞上表<hi>田𢎞正</hi>
臣聞君臣父子是謂大倫爰立紀綱以正上下其或子<lb/>
不為子臣不為臣覆載莫可得容幽𡨕所宜共殛臣家<lb/>
本邊塞累代唐人從乃祖乃父以來沐文子文孫之化<lb/>
臣幸因宗族早立偏禆驅馳戎馬之鄉不覩朝廷之禮<lb/>
惟忠與孝天與臣心常思奮不顧生以身狥國無由上<lb/>
逹私自感傷豈意命偶昌時事縁難故白刅之下謬見<lb/>
推崇天慈遽臨免書罪累朝章薦及仍委旂旄錫封壤<lb/>
<pb n="KR4h0132_WYG_135-5b"/>
於全藩列班崇於八座君父之恩已極絲毫之効未伸<lb/>
但以靦冒知羞低徊自懼是知功榮所著必俟危亂之<lb/>
時徼倖之來却在清平之日循涯揣分以寵為憂伏自<lb/>
天寳已還幽陵肇亂山東奥壤悉化戎墟外無軍士内<lb/>
襄梟獍官封代襲刑賞自専國家含垢匿瑕埀六十載<lb/>
臣每思此事當食忘飡若稍假天年得奉宸算兼弱攻<lb/>
昧批亢擣虚竭鷹犬之資展獲禽之用導揚和氣洗滌<lb/>
偽風然後退歸田園以避賢路臣懷此志陛下察之<lb/>
<pb n="KR4h0132_WYG_135-6a"/>
　　賀誅呉元濟表<hi>元稹</hi>
臣聞拯遺甿於溝瀆非聖不能埽餘沴以雪霜非天不<lb/>
可日者神棄申蔡蓄為汙瀦五十年間三后貽顧眇爾<lb/>
元濟繼為凶妖謂君命可逃謂父死為利陛下凝兹睿<lb/>
算取彼凶殘不越殷宗之期遂勦淮夷之命威動區宇<lb/>
道光祖宗凡在生成孰不懽忭臣忝官藩翰率舞闕庭<lb/>
瞻望徘徊無任踴躍屏營之至<lb/>
　　賀平党項表<hi>杜牧</hi>
<pb n="KR4h0132_WYG_135-6b"/>
臣某言伏奉二月二十七日勅党項剪除北邊寜靜華<lb/>
夏同慶道路歡呼臣某誠慶誠忭頓首頓首伏以上天<lb/>
有震耀殺戮王者有攻討誅夷是以不暫費者不久寜<lb/>
不一勞者不永逸伏以自古處逺人於内地未有不為<lb/>
患者春秋時長狄攻魯北戎病齊破衛陵燕侵秦撓晉<lb/>
西漢趙充國納先零於内地東朝馬文泉置當煎於三<lb/>
輔自後熾大侵亂關中戰爭十年騷擾四海凌逼京師<lb/>
發掘園陵段熲不生終不能滅後至曹公因匈奴衰弱<lb/>
<pb n="KR4h0132_WYG_135-7a"/>
分為五部處在汾晉散而居之元海傑然首亂華夏中<lb/>
原喪没凡數百年國朝貞觀之初突厥破滅太宗惑彦<lb/>
博之利口忽文貞之成算處其降衆置於河南不數十<lb/>
年果殘燕趙興師命將輸糓饋財天下騷然始能殄滅<lb/>
是知古今句人處在中土未有不為亂者伏以党羌雜<lb/>
種本在河外生西北之勁俗稟天地之戾氣為西戎所<lb/>
蹙舉種來降國家納之置於内地爰受冠帶兼伏征徭<lb/>
角觡既成觝觸是務天寳至徳之際北燕偏重中原一<lb/>
<pb n="KR4h0132_WYG_135-7b"/>
掀大厯建中之時安史餘波巨盗再起党羌因此亦恣<lb/>
猖狂兎伏鳥飛為㓂盗之耳目狼心梟響作郊畿之殘<lb/>
賊比以迴鶻未殄吐蕃正强且須羈縻未可重撅於是<lb/>
邊疆日駭種類歲繁每至勁弓折膠重馬免乳以魁徤<lb/>
之質張忿鷙之兇劫饋糓以焚舟殺軺車而閉道衆虺<lb/>
盤結羣犬吽牙依據深山出没險逕近在宇下㳺於彀<lb/>
中艱難已來不能剷削伏惟皇帝皇天縱聖赫日資明<lb/>
威極風霆謀先造化潛運睿算獨决神機箕宿禡牙狼<lb/>
<pb n="KR4h0132_WYG_135-8a"/>
星歛角戊日禱馬太白揚眉按鎖而邊事無遺聚米而<lb/>
兵形盡見披其要地擣以竒兵獸窮搏人鹿急走險囊<lb/>
封赤羽雜沓繼來雉走檄書逺近同至十萬齊呼四面<lb/>
同入行軍猶枕席之上敗㓂於阻險之中或以利戈舂<lb/>
㗋或以長矛挾脅僵尸積疊千山之草木盡腥霆電轟<lb/>
喧萬里之威靈大震詩曰不弔昊天亂靡有定此言中<lb/>
國不振蠻夷入伐下人號天以告亂也復曰宣王薄伐<lb/>
小雅中興是知武功不成文徳不洽臯陶無遺之戒史<lb/>
<pb n="KR4h0132_WYG_135-8b"/>
佚非類之言若不殄除何為家國自此兵為農器革作<lb/>
軒車泥紫金於常山沈殘戎於青海天覆盡得禹畫無<lb/>
遺統華夏為一家用蕃邦為四守萬物由道百度皆貞<lb/>
逺超三代之風使無一人之獄臣僻左小郡樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>散材<lb/>
空過流年徒生聖代尚能為詩見志作歌極情上詠神<lb/>
功庶埀後代不獲稱慶闕庭無任踴躍屏營之至<lb/>
　　代史館相公讓官表<hi>錢珝</hi>
臣某言伏奉今月某日批詔具承聖㫖臣昨者固辭寵<lb/>
<pb n="KR4h0132_WYG_135-9a"/>
休有異常等然始以謙讓為説終以災咎自陳未能便<lb/>
動天心上迴睿渥復傾肝血進拜封章直舉其言冀䝉<lb/>
昭允臣某誠廹誠懼伏惟陛下寛明有制聰哲成文揚<lb/>
憲祖宣祖之風冀元和大中之運故欲治而尚亂欲泰<lb/>
而未安潛測聖懷常縈百慮臣為宰輔得不周知且自<lb/>
去秋以來國歩未復臣每思人事每揣人情内激肺腸<lb/>
有如湯火陛下當食不美當寐不甘欲以攻苦食淡之<lb/>
心抱公滅私之道致陛下之理釋陛下之憂然而再秉<lb/>
<pb n="KR4h0132_WYG_135-9b"/>
機權未能致此者蓋臣巳去之事尚有因循防患之謀<lb/>
率多容易若臣去已必决防患必専天下之憂庶幾稍<lb/>
改而禄位輕授之弊近嵗愈深上自侯王下至卒伍受<lb/>
爵賞者所承不重荷恩澤者所感不深蓋縁族類之間<lb/>
踰謬者衆不重則無以勸其戮力不深則何以激其盡<lb/>
心因之且不凛朝廷不畏法度不稟必亂不畏必危本<lb/>
末之間實出於此今臣貴為四輔重有萬機階秩就加<lb/>
朝廷常典又何必齷齪謙讓而違君命也但欲審度去<lb/>
<pb n="KR4h0132_WYG_135-10a"/>
就明辨否臧以臣去已决烈之心拒天下越等干求之<lb/>
患使爵賞不濫與恩澤不妄加則承之者必重感之者<lb/>
必深如此自凜朝廷自畏法度有患可弭有難可平此<lb/>
事非所難為祇在陛下明察倘或信其誠請遂寢新恩<lb/>
則君臣之志氣大同理道之根源必正若陛下不顧其<lb/>
説在臣亦欲何為但抱憂惶難居夾輔有渝斯語是謂<lb/>
明欺君道始終聖情深淺祇期遂志不敢匿情再黷冕<lb/>
旒若臨泉谷臣某無任廹切恐懼俟命允許之至<lb/>
<pb n="KR4h0132_WYG_135-10b"/>
　　為濮陽公論皇太子表<hi>李商隱</hi>
臣某言今月某日得本道進奏院狀報今月六日宰臣<lb/>
鄭某等率三省官屬入論皇太子事者禠魄疆塲馳魂<lb/>
輦轂莫知本末伏用驚惶臣聞禮贊元身易標明兩是<lb/>
司匕鬯以奉宗祧華夏式瞻邦家大本自昔質文或異<lb/>
歩驟雖殊既立之以賢則輔之有道北宫養徳東序承<lb/>
榮務近正人用光繼體周則周公為太傅太公為太師<lb/>
漢則疎氏二賢商山四老内揚孝道外進忠規猶在去<lb/>
<pb n="KR4h0132_WYG_135-11a"/>
彼猜嫌辨其疑似不由㣲細輕致動搖乃得守三十代<lb/>
之丕圖延四百年之景祚著於史册煥若丹青伏惟皇<lb/>
帝陛下道冠百王功髙三代事窺化本謀洞機先皇太<lb/>
子自正位春坊傳輝望苑陛下旁延俊乂以贊温文並<lb/>
學探泉源氣壓浮競嗜魚不進求玦莫從有王褒之獻<lb/>
箴無卞蘭之奉賦今縱粗乖睿㫖㣲嗛聖心當以猶屬<lb/>
妙齡未加元服或攜徒御時縱逸逰欒野夏儲亦嘗觀<lb/>
舞南皮魏副屢見飛觴陛下濬發慈仁殷勤指教稍踰<lb/>
<pb n="KR4h0132_WYG_135-11b"/>
䂓戒即震威靈雖伐木析薪必循其理而逝梁發笱亦<lb/>
有可虞抑臣又聞父之於子也有嚴訓而無責善君之<lb/>
於臣也有掩惡而復録功故得各務日新並從夕改同<lb/>
寘于道不傷其慈儻犯在斯須便遺天性過當造次遽<lb/>
抵國章則以古以今孰為令子在朝在野誰曰全臣虚<lb/>
牽復之㣲言失不貳之深旨伏以陛下侔覆育於天地<lb/>
霽赫怒於雷霆復許省勵宫闈卑謝師傅蹈殊休於列<lb/>
聖慰欽矚於兆人臣才則荒凉志惟朴騃因縁代業䝉<lb/>
<pb n="KR4h0132_WYG_135-12a"/>
被官榮竊諸侯之土田領大將之旗皷當車折檻合首<lb/>
它人瀝膽刺心正當今日而名非朝籍務切軍機道阻<lb/>
且躋佇立以泣龍樓獻直戴逵之辭翰蔑聞鳳闕拜章<lb/>
張儼之精誠未冺干冒宸極無任隕涕祈恩之至<lb/>
　　為濮陽公陳許謝上表<hi>李商隱</hi>
臣某言臣伏奉去月八日制書授臣前件官臣即以某<lb/>
月日到任上訖當時集軍州官吏僧道耆老等諭揚皇<lb/>
化宣布睿慈連營咸鼔於巽風闔境均霑於兊澤臣某<lb/>
<pb n="KR4h0132_WYG_135-12b"/>
中謝臣材謝漢飛義慚燕使獻書求試學劍邀勲大舸<lb/>
千艘早竊樓船之任勝兵萬數晩兼車騎之名雖任在<lb/>
啓行而時當柔逺珠崖銅柱祇務亷平麻壘艾亭莫能<lb/>
恢復旋屬皇帝陛下荆枝叶慶棣蕚傳輝臣得先巾墨<lb/>
車入拜丹陛蘭臺假號棘署叅榮奉漢后之園陵獲申<lb/>
送往掌周王之廩庾方切事居不謂遽董戎旃還持武<lb/>
節賜國既髙扵七命承家又慶於重侯維彼璧田實聨<lb/>
鼎邑古之近甸今也雄藩想像汝南星聚而先賢未逺<lb/>
<pb n="KR4h0132_WYG_135-13a"/>
經過潁上水濁而强族皆除况在昔年常憐多壘載瞻<lb/>
軍額深見士心貴孝忠之兩全則忠可移孝正文武之<lb/>
二道則武可輔文將謀將領之能必重英豪之選豈虞<lb/>
㧞擢乃出孱㣲謹當阜俗而必致人和貞師而不為兒<lb/>
戲使流庸自占驍悍知方任棠水薤之規臣當可服黄<lb/>
霸米鹽之政臣亦不遺粗勤報効之資用贖貪饕之責<lb/>
奉違軒鏡幾落堯蓂比園葵以自傾晝唯向日羡海槎<lb/>
之不繫秋則經天感激而淚血霑衣兢憂而汗雨浹背<lb/>
<pb n="KR4h0132_WYG_135-13b"/>
無任感恩戀闕兢惕屏營之至<lb/>
　　為濮陽公陳情表<hi>李商隱</hi>
臣某言臣聞事君以忠者所宜効死食天之祿者亦戒<lb/>
妨賢茍非内慊私誠外憂官謗則安肯固辭武節强委<lb/>
侯圭拒七命賜國之榮捨萬里封侯之策必知不可安<lb/>
敢無言臣因縁代業遭逢聖時竊嘗有志四方不埽一<lb/>
室奉随武之家事無愧陳辭慕鄧傅之門風不傷清議<lb/>
屬者每憂不試深恥因媒自薦之書朝投象魏殊常之<lb/>
<pb n="KR4h0132_WYG_135-14a"/>
澤暮降芸香其後契濶星霜羈離戎旅從軍王粲徒感<lb/>
所知掌檄陳琳亦常交辟吕元膺東周保釐之日李思<lb/>
古太平畔渙之時潛入其徒盈於留邸臣此時尚持白<lb/>
簡猶著青袍元膺知臣傳劍論兵本於仁信佩鞬插羽<lb/>
亦識孤虚俾以發奸假之捕盗幸無容刃以及焚巢旋<lb/>
帶銀章俄分竹使隼旟楚峽出以分憂熊軾鄖城忽然<lb/>
通貴豈意復踰五嶺更授再麾中間叨相青宫忝司緹<lb/>
騎纔通閨籍又處藩條越井朝䑓備經艱險貪泉湏水<lb/>
<pb n="KR4h0132_WYG_135-14b"/>
益勵平生是甘馬革之言常愳虎皮之誚及聖造逺流<lb/>
南極許拱北辰黃犢留官胡牀挂柱如生羽翼若出嬰<lb/>
羅誓以歸彼冗員處之散地俄以朝那闕守昆壤須人<lb/>
一去闕庭五罹寒燠處京畿五百里之内控畨冦數十<lb/>
州之多提鼔燒烽増埤濬洫雖國家逺追上策不事交<lb/>
爭然虵豕難防兇狂易縱茍罷嚴徹警則負約渝盟臣<lb/>
自受命以來為日斯久未嘗一日不修戰格未嘗一日<lb/>
不數軍儲使士有鬬心人無虛額使之偵候咸亦聞知<lb/>
<pb n="KR4h0132_WYG_135-15a"/>
尚未能率勵驍雄揣摩鋒鏑逺収麻壘直取艾亭成大<lb/>
朝經武之威畢㣲臣報主之分可書竹帛不辱旂常蓋<lb/>
以久處炎荒備薰瘴毒内搖心力外耗筋骸雖馬援據<lb/>
鞍尚能矍鑠而班超攬鏡不覺蕭衰恐無以早就大功<lb/>
久當重任自思已熟求退為宜伏惟皇帝陛下道冠百<lb/>
王功髙三代照臨若日覆載如天况今國不乏人時稱<lb/>
多士有才略在臣之右齒髪少臣之年俾代處是邦逓<lb/>
臨斯位以之責效誰曰不宜俾前逹後生皆無蔽滯由<lb/>
<pb n="KR4h0132_WYG_135-15b"/>
中及外得以交相成陛下適時之方減㣲臣固寵之責<lb/>
臣不勝祈恩懇廹之至<lb/>
　　為榮陽公賀幽州破奚寇表<hi>李商隱</hi>
臣某言臣得本道進奏官某狀報某月日幽州節度使<lb/>
張仲武奏破奚北部落及諸山奚除舊奚王匿郎所管<lb/>
外殺戮首領丁壯老幼并殺獲牛羊焚燒車帳器械等<lb/>
計二十萬刺史巳下面皮一百具耳二百隻奚車五百<lb/>
乘羊一萬口牛一千五百頭者天聲逺疊廟略遐宣白<lb/>
<pb n="KR4h0132_WYG_135-16a"/>
狄獲於寜臺赤夷俘於燕路臣某中賀臣竊窺舊史逖<lb/>
聽前朝有天子憂邊清宵輟寐將軍出塞白首言歸至<lb/>
乃或勝或奔一彼一此竟困塞郊之柝那停絶漠之烽<lb/>
猶欲叙烈旂常告功祧廟用其蹔勝謂曰難能况幽朔<lb/>
巨都全燕重地荐臻奚冦屢擾窮邊田讓之䕶鮮卑莫<lb/>
能深入祭彤之軍遼水唯遣相攻近嵗以來為患滋甚<lb/>
走單于偵邏之路懷駒支漏泄之奸張仲武重感國恩<lb/>
習知邊事同三師而肄楚侔五餌以間戎乘其囂惰之<lb/>
<pb n="KR4h0132_WYG_135-16b"/>
情俄得剪除之便燕犀宻掛冀馬潛羈超距投石者動<lb/>
過千羣㦸手科頭者略踰萬計坎三鼔而河流自却聲<lb/>
六校而屋瓦皆飛自使鴞懼喪林兎忙迷穴無舟掬指<lb/>
有地僵尸未驚紫陌之烏前軍巳蹙不唳淮山之鶴後<lb/>
隊仍窮遂分袁尚之頭顱仍裂蚩尤之肩骨穹廬落燼<lb/>
同甲揚灰山積雲屯大収其車乘角羸耳濕盡獲其牛<lb/>
羊柳水載澄桑河無事爰施吉語入解皇威此皆皇帝<lb/>
陛下功格上𤣥運膺下武授兹成算於彼當仁震肅九<lb/>
<pb n="KR4h0132_WYG_135-17a"/>
圍歡呼萬國昔艱難云始邊塵首起於盧龍今開泰有<lb/>
期漢將先清於涿鹿人謀允若靈貺昭然固巳上慶祖<lb/>
宗下光編策録圖洪範競三古之殊猷玉檢金泥有百<lb/>
神之靈祐臣雖當防遏不介邊陲空増氣於懦夫實叨<lb/>
榮於下將日圍千里天蓋九重奉一月之捷書唯知抃<lb/>
蹈獻萬年之夀酒尚隔班行念風水於遐藩寄夢寐扵<lb/>
宣室無任望闕結戀之至<lb/>
　　執奏裴景仙獄表<hi>李商隱</hi>
<pb n="KR4h0132_WYG_135-17b"/>
臣某言伏見强武縣令裴景仙犯乞取贓至五千疋事<lb/>
發逃走奉勅令集衆殺劫伏以景仙縁乞取犯贓辠不<lb/>
至死又其曽祖故司空寂往屬締構首預元勲載初年<lb/>
中家䧟非辜凡其兄弟皆被誅夷惟景仙獨存今見承<lb/>
嗣據贓未當坐死雖犯猶入請條十代宥賢功實宜録<lb/>
一門絶祀情或可哀願寛暴市之刑俾就投荒之役則<lb/>
舊勲不棄平典斯允<lb/>
　文章辨體彚選巻一百三十五<lb/>
</p>
<p>
</p>
  </div>
</body>
</text>
</TEI>
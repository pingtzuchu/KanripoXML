<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六十三</head> <lb/>
    <p>
<pb n="KR4h0132_WYG_163-1a"/>
欽定四庫全書<lb/>
　文章辨體彚選巻一百六十三<lb/>
　　　　　　　　　　　　明　賀復徴　編<lb/>
奏狀五<lb/>
　　論夏竦諡第一狀<hi>宋司馬光</hi>
臣等近以故贈太師中書令夏竦賜諡文正輙有奏陳<lb/>
乞賜改更至今未奉俞㫖臣等竊以凡爲人臣受祿不<lb/>
必多居位不必高茍當官不言則刑戮之人也是以夙<lb/>
<pb n="KR4h0132_WYG_163-1b"/>
夜惶懼不敢黙黙伏惟陛下不以鄙賤而忽其言臣等<lb/>
竊迹諡法本意所謂道德博聞曰文者非聞見雜博之<lb/>
謂也葢以所學所行不離於道德也靖共其位曰正者<lb/>
非柔懦茍媮之謂也葢以詩云靖共爾位好是正直也<lb/>
今竦奢侈無度聚斂無厭内則不能制義於閨門外則<lb/>
不能立效於邊鄙言不副行貌不應心語其道德則貪<lb/>
淫矣語其正直則回邪矣此皆天下所共聞非臣等所<lb/>
敢誣加也陛下乃以文正諡之臣等戇愚不逹大體不<lb/>
<pb n="KR4h0132_WYG_163-2a"/>
知復以何諡待天下之正人良士哉且陛下所以念竦<lb/>
如此之厚者以竦嘗為東宫之臣故也嚮者東宫之臣<lb/>
死而得諡者非一陛下未嘗親有所定至於竦獨不然<lb/>
豈非知竦所為不合衆心耶陛下必以竦為正直無疑<lb/>
則何不委之有司付以公議然則陛下揜覆其短適所<lb/>
以彰之也陛下念竦不已則莫若厚撫其家至於諡者<lb/>
先王所以勸善阻惡非供恩澤之具也議者將以諡為<lb/>
虚名何害借人臣等請試言其害凡國家所以馭臣下<lb/>
<pb n="KR4h0132_WYG_163-2b"/>
者不過禍福榮辱而已若爲善者生享其福死受其榮<lb/>
為不善者生遇其禍死䝉其辱天下雖欲不治安何可<lb/>
得已若有不令之臣生則盗其祿位死則盗其榮名善<lb/>
者不知所勸惡者不知所懼臧否顛倒不可復振此其<lb/>
為害可勝道哉虞書曰兢兢業業一日二日萬機孔安<lb/>
國傳曰言當戒懼萬事之微夫事之方微治之易絶及<lb/>
其既著誰得治之况天下之人皆知竦為大邪陛下雖<lb/>
諡之以正此不足以掩竦之惡而適足以傷國家之至<lb/>
<pb n="KR4h0132_WYG_163-3a"/>
公耳且諡法所以信於後人者為其善善惡惡無私也<lb/>
今以一臣之故而敗之使忠良儁傑之士䝉美諡者後<lb/>
世皆疑之則諡法將安用哉臣等所以冒犯天威區區<lb/>
不已與人父子爲怨者誠惜國家勸沮大法不可因循<lb/>
虧廢也伏惟陛下憐察少加采擇特依前奏所陳改賜<lb/>
竦諡天下幸甚臣等不勝惶恐待命之至<lb/>
　　請建儲副或進用宗室第一狀<hi>司馬光</hi>
竊以人臣之進言者捨其急而議其緩則言益繁而用<lb/>
<pb n="KR4h0132_WYG_163-3b"/>
益寡矣人君之聽納者忽其大而謹其細則心益勞而<lb/>
功益淺矣故明主不惡逆耳之言以察治亂之原忠臣<lb/>
不避滅身之禍以論安危之本是以上下交㤗而事業<lb/>
光美也臣竊見陛下自首春以來聖體小有不康天下<lb/>
之人側足而立累氣而息恟恟憂懼若蹈氷炭間者雖<lb/>
已痊平而民間猶有妄為訛言以相驚動者雖有司以<lb/>
嚴刑束之彼口不得言中心惶惶何所不慮耶陛下胡<lb/>
不試思其所以然者何哉豈非儲貳者天下之根本根<lb/>
<pb n="KR4h0132_WYG_163-4a"/>
本未定則衆心不安也賈誼有言抱火厝之積薪之下<lb/>
而寢其上火未及然因謂之安當誼之時漢孝文帝春<lb/>
秋鼎盛有孝景以為之太子中外乂安公私富溢誼猶<lb/>
有是言使誼處於今日當云何哉陛下好學多聞博覽<lb/>
經史試以前古之事質之治亂安危之幾何嘗不繇繼<lb/>
嗣哉得其人則治不得其人則亂分先定則安不先定<lb/>
則危此明白之理皎如日月得失之機間不容髪於朝<lb/>
廷至大至急之務孰先於此而陛下晏然不以為憂羣<lb/>
<pb n="KR4h0132_WYG_163-4b"/>
臣愛身莫以為言此臣所以日夜痛心疾首忘其身之<lb/>
踈賤而不顧鼎鑊之罪者也伏望陛下哀而察之今夫<lb/>
細民之家有百金之寳猶擇親戚可信任者使謹守之<lb/>
况天下之大乎三代之王以至二漢所以能享天之祿<lb/>
若是其乆者豈非皆親任九族以為藩輔乎使親者猶<lb/>
不可信則踈者庸足恃乎臣竊惟陛下天性純孝振古<lb/>
無倫事無大小闗於祖宗者未嘗不勤身苦體小心翼<lb/>
翼以奉承之况所受祖宗光明盛大之基業豈可不為<lb/>
<pb n="KR4h0132_WYG_163-5a"/>
之深思慮遠措之於安平堅固之地以保萬世無疆之<lb/>
休哉臣聞天子之孝非若衆庶止於養親而已葢將慎<lb/>
守前人之業而傳於無窮然後為孝也故經稱天子之<lb/>
孝曰德教加於百姓刑於四海諸侯之孝曰保其社稷<lb/>
而和其民人卿大夫之孝曰守其宗廟士之孝曰保其<lb/>
祿位而守其祭祀庶人之孝曰謹身節用以養父母此<lb/>
皆聖人之言非臣之狂瞽也今陛下所以奉事祖宗其<lb/>
道至矣若獨於此未留睿意早定大議則曏時純孝巍<lb/>
<pb n="KR4h0132_WYG_163-5b"/>
巍之德皆無益矣此天下所共為陛下重惜非特愚臣<lb/>
而已臣聞禮大宗無子則同宗為之後為之後者為之<lb/>
子也故為人後者事其所後禮皆如父所以尊尊而親<lb/>
親也伏惟祖宗受天明命功德在人本支百世子孫千<lb/>
億而陛下未有皇嗣人心憂危伏望陛下深念祖宗之<lb/>
艱難基業之閎美神器之大寳蒼生之重望勿聽苟且<lb/>
之言勿從因循之計斷自聖志昭然勿疑謹擇宗室之<lb/>
中聰明剛正孝友仁慈者使居攝儲貳之位以俟皇嗣<lb/>
<pb n="KR4h0132_WYG_163-6a"/>
之生退居藩服儻聖意未欲然者或且使之輔政或典<lb/>
宿衛或尹京邑亦足以鎮安天下之心如此則天神地<lb/>
祗宗廟社稷實共賴陛下聖明之德况羣臣兆民其誰<lb/>
不歡呼鼓舞乎昔魯漆室之女憂魯君老太子㓜彼匹<lb/>
婦也猶知憂國家之難葢以魯國有難則身必與焉故<lb/>
也况臣食陛下之祿立陛下之朝又得承乏典冊之府<lb/>
比於漆室之女斯亦重矣誠不忍坐視國家至大至急<lb/>
之憂而隱黙不言臣誠知言責不在臣言之適足自禍<lb/>
<pb n="KR4h0132_WYG_163-6b"/>
然而必言者萬一冀陛下采而聽之則臣於國家譬如<lb/>
螻蟻而為陛下建萬世無窮之基救四海生民之命臣<lb/>
榮多矣願陛下勿以臣人微位賤謂之狂狷而忽之試<lb/>
以臣言自為聖意延問大臣忠於社稷者儻以為非臣<lb/>
請伏妄言之誅儻以為是願陛下决志而速行之焚臣<lb/>
此奏勿以示外足以明臣非敢徼冀毫釐之幸也虞書<lb/>
曰勅天之命惟時惟幾陛下當此之時變危為安變亂<lb/>
為治易於反掌若失時不斷使天下之人有以議陛下<lb/>
<pb n="KR4h0132_WYG_163-7a"/>
之純孝者則臣雖欲畢命捐軀以報陛下亦無及已臣<lb/>
不勝區區憤懣之誠干犯冕旒伏地待罪<lb/>
　　請建儲副或進用宗室第二狀<hi>司馬光</hi>
臣先於六月十九日輙以瞽言干犯聖德伏地傾耳以<lb/>
俟明詔於今月餘一無所聞陛下寛仁不加誅於狂愚<lb/>
之臣然亦未賜采納臣竊自痛人品猥細言語吃訥不<lb/>
能發明國家安危大體致陛下輕而棄之此皆臣之罪<lb/>
也雖然臣性誠愚位誠賤而意誠忠語誠切願陛下不<lb/>
<pb n="KR4h0132_WYG_163-7b"/>
以人之愚賤而廢忠切之言少留聖心於宗廟社稷之<lb/>
至計則天下幸甚竊以為國家者政有大小事有緩急<lb/>
知所先後則功無不成議者或曰當今之務大而急者<lb/>
在於水災汛溢是大不然彼水災所傷不過汚下及濵<lb/>
河之民若積雨既止有司少䟽而塞之則民皆復業豈<lb/>
能為國家之患哉又曰然則在於糓帛窘乏是又不然<lb/>
夫以四海之富治平之乆若養之有道用之有節使良<lb/>
有司治之糓帛不可勝用也豈能為國家之患哉又曰<lb/>
<pb n="KR4h0132_WYG_163-8a"/>
然則在於戎狄侵盗是又不然夫戎狄侵盗不過能驚<lb/>
擾邊鄙之民若禦之有道偹之有謀可使朝貢相維豈<lb/>
能為國家之患哉以臣之愚當今最大最急之患在於<lb/>
本根未建衆心危疑釋此不憂而顧憂彼三者是捨其<lb/>
肺腑而救其四肢也不亦左乎借有高才之臣能復九<lb/>
河之道儲九年之食開千里之邊而本根未建猶無益<lb/>
也况復細於彼三事者烏足道哉今陛下聖體雖安四<lb/>
方之人未能遍知尚有疑懼者陛下不以此時早擇宗<lb/>
<pb n="KR4h0132_WYG_163-8b"/>
室之賢者使攝居儲副之位内以輔衛聖躬外以鎮安<lb/>
百姓萬一有狂妄之人出於意外喧嘩驚衆雖知萬全<lb/>
無慮然亦豈可不過而為之防哉臣竊意陛下聖智聰<lb/>
明洞照安危䇿慮已定而尚宻之未欲宣示於外審或<lb/>
如此亦恐不可何則今天下之人企踵而立抉耳而聽<lb/>
以須明詔之下然後人人自安又何待而宻哉若以儲<lb/>
副體大非造次可定者或且使之輔政或典宿衛或尹<lb/>
京邑亦足以遏禍難之原靖中外之意今安危之幾間<lb/>
<pb n="KR4h0132_WYG_163-9a"/>
不容髪日失一日貴在及時而朝廷置之意外不為汲<lb/>
汲朝夕所議大抵皆目前常事非甚大而急者臣恐高<lb/>
拱雍容養成國家之患從而理之用力難矣此臣所以<lb/>
日夜區區寢不能安食不能飽不避死亡之誅進言不<lb/>
已者也伏望陛下察其愚𠂻特賜詳擇臣前日所奏及<lb/>
今狀内事理稍有可施行者乞决計而速行之以安天<lb/>
下元元之心然後理臣僣妄建言之罪不敢辭也<lb/>
　　請建儲副或進用宗室第三狀<hi>司馬光</hi>
<pb n="KR4h0132_WYG_163-9b"/>
臣先於六月十九日八月一日兩曽上言乞擇宗室賢<lb/>
者進而用之葢以上則輔衛聖躬下則鎮安百姓迄今<lb/>
未聞聖朝少垂采聽臣誠愚昧不逹國家高遠之意若<lb/>
臣所言非耶當明治其罪以示天下若其是耶亦謂聖<lb/>
心不宜棄忽豈可直以臣之愚賤不察其言若投羽毛<lb/>
於滄海之中杳然莫知其所之豈踈遠所望哉臣不勝<lb/>
憤懣敢復剖析肝膽陳布以聞雖抵罪萬死亦無怨悔<lb/>
臣聞書曰遠乃猷詩云猶之未遠是用大諌凡國家之<lb/>
<pb n="KR4h0132_WYG_163-10a"/>
弊在於樂因循而多忌諱不於治安之時豫為長遠之<lb/>
謀此患難所從而生也竊觀漢室以至有唐簡䇿所載<lb/>
帝王即位則立太子此乃古今不易之道也其或謙讓<lb/>
未暇則有司請之所以尊宗廟重社稷皆國家莫大之<lb/>
慶未聞人主以為諱惡也及唐中葉以來人主始有惡<lb/>
聞立嗣者羣臣莫敢發言言則刑戮隨之是以禍亂相<lb/>
尋不可復振殊不知本强則茂基壯則安此乃國家所<lb/>
當深鑒而不足以為法也今天下之人上自公卿下至<lb/>
<pb n="KR4h0132_WYG_163-10b"/>
庶人茍有知識忠於國家者其心皆知當今之務無此<lb/>
為大無此為急然而各畏忤㫖之誅莫敢進言臣獨不<lb/>
愛犬馬之軀為陛下言之陛下豈可不少留聖意而聽<lb/>
察之耶臣嘗歴觀春秋以來迨至國初積一千六百餘<lb/>
年其間天下混一内外無患兵寢不用者不過四百餘<lb/>
年而已至如聖朝芟夷僭亂一統四海内平外順上安<lb/>
下和使在朝在野之人自祖及孫耳目相傳不識戰鬬<lb/>
葢自上世以來治平之乆未有若今之盛者也臣竊見<lb/>
<pb n="KR4h0132_WYG_163-11a"/>
國家於州縣倉庫斗糧尺帛未嘗不嚴固扄鐍擇人而<lb/>
守之况如是融明閎茂之業豈可不謹擇親戚可信任<lb/>
者使助陛下守之乎此則賢愚之人所共為陛下重惜<lb/>
者也陛下當此之時頥指如意不早决至䇿以固萬世<lb/>
不㧞之基獨不念太祖太宗䟦履山川經營天下真宗<lb/>
宵衣旰食以致太平之艱難乎此臣所以夙夜遑遑起<lb/>
則思之卧則夢之感嘆涕泗不能自已不避煩瀆之誅<lb/>
再三進言者也或者謂臣身賤居外而言朝廷之事侵<lb/>
<pb n="KR4h0132_WYG_163-11b"/>
官也臣愚以為自古諌諍無官自公卿大夫士至於庶<lb/>
人百工商旅矇瞍芻蕘無有不得言者所以逹下情而<lb/>
察國政也若置官而守之非其官者皆不得言則下情<lb/>
壅而不通如是則國家雖有廹切之憂行道之人皆知<lb/>
之而在上者莫得聞也此其為害豈不深乎况臣食陛<lb/>
下之祿於今三世矣先臣某以亷直恬退特為陛下所<lb/>
知擢自孤微升之侍從此恩之所垂子子孫孫何時敢<lb/>
忘而又陛下曏以水災親下明詔延訪中外勤求得失<lb/>
<pb n="KR4h0132_WYG_163-12a"/>
臣獨何人身逄盛際捨此大節隠而不言其餘𤨏碎豈<lb/>
足道哉抑又聞之元后作民父母陛下臣父也安有為<lb/>
人之子見危而不告其父乎伏望陛下察臣區區之心<lb/>
不為私其一身不惜少頃之間取臣前後所奏略賜省<lb/>
覽其中萬一茍有可施行者乞以陛下之意斷而行之<lb/>
宣告中外使遠近渙然無復憂疑則自然神靈恱於上<lb/>
而災異伏衆庶喜於下而姦宄消至於草木昆蟲靡不<lb/>
䝉被其福其為功業豈不盛哉夫時者難得而易失惟<lb/>
<pb n="KR4h0132_WYG_163-12b"/>
陛下早留神詳察<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百六十三<lb/>
</p>
<p>
</p>
  </div>
</body>
</text>
</TEI>
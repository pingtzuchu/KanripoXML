<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百三十一</head> <lb/>
    <p>
<pb n="KR4h0132_WYG_231-1a"/>
欽定四庫全書<lb/>
　文章辨體彚選巻二百三十一<lb/>
　　　　　　　　　　　　明　賀復徵　編<lb/>
書二十七<lb/>
　　與竇先生書<hi>元許衡</hi>
老病侵尋歸心急廹思所以上請未得其門也邇来相<lb/>
從實望見教不意復有引薦之言聞之蹴踖且驚且懼<lb/>
邸舍中懇陳所以不可之故至於再三始䝉惠許違别<lb/>
<pb n="KR4h0132_WYG_231-1b"/>
三數日復慮他說間之不終前惠是用喋喋重陳向来<lb/>
懇禱不可意嘗謂天下古今一治一亂治無常治亂無<lb/>
常亂亂之中有治焉治之中有亂焉亂極而入於治治<lb/>
極而入於亂亂之終治之始也治之終亂之始也治亂<lb/>
相尋天人交勝天之勝質掩文也人之勝文犯質也天<lb/>
勝不已則復而至於平平則文著而行矣故凡善惡得<lb/>
失之應無妄然者而世謂之治治非一日之為也其来<lb/>
有素也人勝不已則積而至於偏偏則文沒不用矣故<lb/>
<pb n="KR4h0132_WYG_231-2a"/>
凡善惡得失之迹若謬焉者而世謂之亂亂非一日之<lb/>
為也其来有素也析而言之有天焉有人焉究而言之<lb/>
莫非命也命之所在時也時之所向勢也勢不可為時<lb/>
不可犯順而處之則進退出處窮達得䘮莫非義也古<lb/>
之所謂聰明睿知者唯能識此也所謂神武而不殺者<lb/>
唯能體此也或者横加己意欲先天而開之拂時而舉<lb/>
之是揠苗也是代大匠斵也揠苗則害稼代匠則傷手<lb/>
是豈成已成物之道哉即其違順之多寡乃其吉凶悔<lb/>
<pb n="KR4h0132_WYG_231-2b"/>
吝之多寡也生平拙學認此為的信而守之罔敢自易<lb/>
今先生直欲以助長之力擠之傷手之地是果相知者<lb/>
所為耶無益清朝徒重後悔豈交游之沉不足為之慮<lb/>
耶抑真以樗散為可用之材也相愛之深未應乃爾若<lb/>
夫春日池塘秋風禾黍夏未雨蠶老麥收冬將寒囷盈<lb/>
相積門喧童稚架滿琴書山色水光詩懷酒興拙謀或<lb/>
可以辦此也是以心思意嚮日日在此安此樂此言亦<lb/>
此書亦此百周千折愛期得此而後已先生不此之助<lb/>
<pb n="KR4h0132_WYG_231-3a"/>
而彼之助是不可其所可而可其所不可也其可哉將<lb/>
愛之實害之萬惟恕察言不能櫽括悚息待罪<lb/>
　　與烏叔備書<hi>安熙</hi>
熙頓首再拜上啟叔備尊兄侍史一别七年豈勝嚮仰<lb/>
人来獲聞動静聊以為慰又聞春間嘗以酒致疾雖已<lb/>
得愈然中情猶不能釋然也即辰新秋猶熱恭惟調攝<lb/>
有道侍履益以康佳矣然尊兄早親有道篤志力行人<lb/>
望所属不可不重為此道保惜也願兄留意更加慎節<lb/>
<pb n="KR4h0132_WYG_231-3b"/>
以迓新祉以慰友朋期望之意幸甚幸甚易說精要想<lb/>
已就緒丁亥集亦當脫藁恨不得陪侍左右側聞髙論<lb/>
也熈一来此行及三載獨學無友益以荒惰然隨分讀<lb/>
書小作程課玩心觀理更於應事接物間體騐警省亦<lb/>
略有效但覺悔尤山積日夕増懼耳四書集義精要近<lb/>
因讀朱子文集對校一過尚多有疑誤别紙録呈幸因<lb/>
書来以一言可否之使得有所據依也疑此書初脫藁<lb/>
先生未使學者校勘故多有此誤雖非大義所闗然亦<lb/>
<pb n="KR4h0132_WYG_231-4a"/>
不可不訂正也近因㸔詩傳亦欲取朱子文集及語録<lb/>
之言凡渉論詩有與集傳相發明者依精要例冩出以<lb/>
便初學亦似有益又嘗病讀春秋者只知讀左氏而不<lb/>
讀正經欲節取左氏傳文議論叙事本末始終依倣通<lb/>
鑑綱目作小字註之經文之下以類相從各附本句凡<lb/>
左氏浮夸乖戾之語皆刪去之秦漢以来大儒先生之<lb/>
言及諸家說可取者亦略節取附注其後庶觀春秋者<lb/>
有以考傳讀左氏者亦知有經其大㫖一以朱子為本<lb/>
<pb n="KR4h0132_WYG_231-4b"/>
而達於張程以求聖人之意不審髙明以為如何其他<lb/>
所欲言者甚衆千里相望渺不可得極思向來承晤之<lb/>
樂復何時而可遂耶伏紙引領不勝馳情因便不惜痛<lb/>
加鞭䇿至幸至幸此固惟王仲安時相見渠讀四書甚<lb/>
有得處時與之語亦多有警助去歳又得一王儀伯年<lb/>
二十五六曽從董宗道受四書詩書傳好學不倦作文<lb/>
字亦可觀歳一至中山時来晤語也<lb/>
　　上耶律中書書<hi>元好問</hi>
<pb n="KR4h0132_WYG_231-5a"/>
四月二十有二日門下士太原元好問謹齋沐獻書中<lb/>
書相公閣下易有之天造草昩君子以經綸伏惟閣下<lb/>
輔佐王室奄有四方當天造草昧之時極君子經綸之<lb/>
道凡所以經造功業考定制度者本末次第宜有成䇿<lb/>
非門下賤士所敢與聞獨有一事系斯文為甚重故不<lb/>
得不為閣下言之自漢唐以来言良相者在漢則有蕭<lb/>
曹丙魏在唐則有房杜姚宋數公者固有致太平之功<lb/>
而當時百執事之人毗助贊益者亦不為不多傳記具<lb/>
<pb n="KR4h0132_WYG_231-5b"/>
在葢可考也夫天下大器非一人之力可舉而國家所<lb/>
以成就人才者亦非一日之事也從古以来士之有立<lb/>
於世必藉學校教育父兄淵源師友講習三者備而後<lb/>
可喻如修明堂總章必得楩楠豫章節目磥砢萬牛挽<lb/>
致之材預為儲蓄數十年之間乃能備一旦之用非若<lb/>
起尋丈之屋欂櫨椳楔楹杙甍桷雜岀於榆柳槐栢可<lb/>
以朝求而暮足也竊見南中大夫士歸河朔者在所有<lb/>
之聖者之後如衍聖孔公者舊如馮内翰叔獻梁都運<lb/>
<pb n="KR4h0132_WYG_231-6a"/>
斗南髙户部唐卿王延州從之時軰如平陽王狀元綱<lb/>
東明王狀元鶚濵人王賁臨淄李浩秦人張徽楊奐李<lb/>
庭訓河中李獻卿武安樂䕫固安李天翼沛縣劉汝翼<lb/>
齊人謝良弼鄭人呂大鵬山西魏璠澤人李恒簡李禹<lb/>
翼燕人張聖俞太原張緯李謙冀致君張德輝高鳴孟<lb/>
津李蔚真定李冶相人胡德珪易州敬鉉雲中李㣲中<lb/>
山楊果東平李昶西華徐世隆濟陽張輔之燕人曹居<lb/>
一王鑄渾源劉祁及其弟郁李仝平定賈庭揚楊恕濟<lb/>
<pb n="KR4h0132_WYG_231-6b"/>
南杜仁傑洛水張仲經虞卿麻革東明商挺漁陽趙著<lb/>
平陽趙維道汝南楊鴻河中張肅河朔勾龍瀛東勝程<lb/>
思温及其從弟思忠凡此諸人雖其學業操行參差不<lb/>
齊要之皆天民之秀有用於世者也百年以来教育講<lb/>
習非不至而其所成就者無幾䘮亂以来三四十人而<lb/>
止矣夫生之難成之又難乃今不死於兵不死於寒餓<lb/>
造物者挈而授之維新之朝其亦有意乎無意乎誠以<lb/>
閣下之力使脫指使之辱息奔走之役聚養之分處之<lb/>
<pb n="KR4h0132_WYG_231-7a"/>
學舘之奉不必盡具饘粥足以糊口布絮足以蔽體無<lb/>
甚大費然施之諸家固已骨而肉之矣他日閣下求百<lb/>
執事之人隨左右而取之衣冠禮樂紀綱文章盡在於<lb/>
是將不能少助閣下蕭曹丙魏房杜姚宋之功乎假而<lb/>
不為世用此諸人者可以立言可以立節不能泯泯黙<lb/>
黙以與草木同腐其所以報閣下終始生成之賜者宜<lb/>
如何哉閣下主盟吾道吾樂得賢才而教育之一言之<lb/>
利一引手之勞宜不為諸生惜也<lb/>
<pb n="KR4h0132_WYG_231-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百三十一<lb/>
</p>
<p>
</p>
  </div>
</body>
</text>
</TEI>
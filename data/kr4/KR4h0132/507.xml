<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷五百七</head> <lb/>
    <p>
<pb n="KR4h0132_WYG_507-1a"/>
欽定四庫全書<lb/>
　文章辨體彚選卷五百七<lb/>
　　　　　　　　　　　　明　賀復徵　編<lb/>
史傳二十五<lb/>
　　叔孫通列傳<hi>漢司馬遷</hi>
叔孫通者薛人也秦時以文學徵待詔博士數歲陳勝<lb/>
起山東使者以聞二世召博士諸儒生問曰楚戍卒攻<lb/>
蘄入陳於公如何博士諸生三十餘人前曰人臣無將<lb/>
<pb n="KR4h0132_WYG_507-1b"/>
將即反罪死無赦願陛下急發兵擊之二世怒作色叔<lb/>
孫通前曰諸生言皆非也夫天下合為一家毁郡縣城<lb/>
鑠其兵示天下不復用且明主在其上法令具於下使<lb/>
人人奉職四方輻輳安敢有反者此特羣盜鼠竊狗盜<lb/>
耳何足置之齒牙間郡守尉今捕論何足憂二世喜曰<lb/>
善盡問諸生諸生或言反或言盜於是二世令御史案<lb/>
諸生言反者下吏非所宜言諸言盜者皆罷之廼賜叔<lb/>
孫通帛二十匹衣一襲拜為博士叔孫通巳出宮反舎<lb/>
<pb n="KR4h0132_WYG_507-2a"/>
諸生曰先生何言之諛也通曰公不知也我幾不脱于<lb/>
虎口廼亡去之薛薛巳降楚矣及項梁之薛叔孫通從<lb/>
之敗於定陶從懐王懐王為義帝徙長沙叔孫通留事<lb/>
項王漢二年漢王從五諸侯入彭城叔孫通降漢王漢<lb/>
王敗而西因竟從漢叔孫通儒服漢王憎之廼變其服<lb/>
服短衣楚製漢王喜叔孫通之降漢從儒生弟子百餘<lb/>
人然通無所言進專言諸故羣盜壯士進之弟子皆竊<lb/>
罵曰事先生數歲幸得從降漢今不能進臣等專言大<lb/>
<pb n="KR4h0132_WYG_507-2b"/>
猾何也叔孫通聞之廼謂曰漢王方䝉矢石爭天下諸<lb/>
生寧能鬭乎故先言斬將搴旗之士諸生且待我我不<lb/>
忘矣漢王拜叔孫通為博士號稷嗣君漢五年巳并天<lb/>
下諸侯共尊漢王為皇帝於定陶叔孫通就其儀號髙<lb/>
帝悉去秦苛儀法為簡易羣臣飲酒爭功醉或妄呼㧞<lb/>
劒擊柱髙帝患之叔孫通知上益厭之也說上曰夫儒<lb/>
者難與進取可與守成臣願徵魯諸生與臣弟子共起<lb/>
朝儀髙帝曰得無難乎叔孫通曰五帝異樂三王不同<lb/>
<pb n="KR4h0132_WYG_507-3a"/>
禮禮者因時世人情為之節文者也故夏殷周之禮所<lb/>
因損益可知者謂不相復也臣願頗采古禮與秦雜儀<lb/>
就之上曰可試為之令易知度吾所能行為之於是叔<lb/>
孫通使徵魯諸生三十餘人魯有兩生不肯行曰公所<lb/>
事者且十主皆面諛以得親貴今天下初定死者未葬<lb/>
傷者未起又欲起禮樂禮樂所由起積德百年而後可<lb/>
興也吾不忍為公所為公所為不合古吾不行公徃矣<lb/>
無汚我叔孫通笑曰若真鄙儒也不知時變遂與所徵<lb/>
<pb n="KR4h0132_WYG_507-3b"/>
三十人西及上左右為學者與其弟子百餘人為緜蕞<lb/>
野外習之月餘叔孫通曰上可試觀上即觀使行禮曰<lb/>
吾能為此廼令羣臣習𨽻㑹十月漢七年長樂宮成諸<lb/>
侯羣臣皆朝十月儀先平明謁者治禮引以次入殿門<lb/>
廷中陳車騎歩卒衛宮設兵張旗志傳言趨殿下郎中<lb/>
俠陛陛數百人功臣列侯諸將軍軍吏以次陳西方東<lb/>
鄉文官丞相以下陳東方西鄉大行設九賔臚句傳於<lb/>
是皇帝輦出房百官執職傳警引諸侯王以下至吏六<lb/>
<pb n="KR4h0132_WYG_507-4a"/>
百石以次奉賀自諸侯王以下莫不振恐肅敬至禮畢<lb/>
復置法酒諸侍坐殿上皆伏抑首以尊卑次起上壽觴<lb/>
九行謁者言罷酒御史執法舉不如儀者輒引去竟朝<lb/>
置酒無敢讙譁失禮者於是髙帝曰吾廼今日知為皇<lb/>
帝之貴也廼拜叔孫通為太常賜金五百斤叔孫通因<lb/>
進曰諸弟子儒生隨臣久矣與臣共為儀願陛下官之<lb/>
髙帝悉以為郎叔孫通出皆以五百斤金賜諸生諸生<lb/>
廼皆喜曰叔孫生誠聖人也知當世之要務漢九年髙<lb/>
<pb n="KR4h0132_WYG_507-4b"/>
帝徙叔孫通為太子太傅漢十二年髙祖欲以趙王如<lb/>
意易太子叔孫通諫上曰昔者晉獻公以驪姬之故廢<lb/>
太子立奚齊晉國亂者數十年為天下笑秦以不早定<lb/>
扶蘇令趙髙得以詐立胡亥自使滅祀此陛下所親見<lb/>
今太子仁孝天下皆聞之呂后與陛下攻苦食淡其可<lb/>
背哉陛下必欲廢適而立少臣願先伏誅以頸血汚地<lb/>
髙帝曰公罷矣吾直戲耳叔孫通曰太子天下本本一<lb/>
摇天下振動奈何以天下為戲髙帝曰吾聽公言及上<lb/>
<pb n="KR4h0132_WYG_507-5a"/>
置酒見留侯所招客從太子入見上廼遂無易太子志<lb/>
矣髙帝崩孝惠即位廼謂叔孫生曰先帝園陵寢廟羣<lb/>
臣莫能習徙為太常定宗廟儀法及稍定漢諸儀法皆<lb/>
叔孫生為太常所論著也孝惠帝為東朝長樂宮及間<lb/>
徃來數蹕煩人廼作複道方築武庫南叔孫生奏事因<lb/>
請間曰陛下何自築複道髙寢衣冠月出游髙廟髙廟<lb/>
漢太祖奈何令後世子孫乗宗廟道上行哉孝惠帝大<lb/>
懼曰急壊之叔孫生曰人主無過舉今巳作百姓皆知<lb/>
<pb n="KR4h0132_WYG_507-5b"/>
之今壞此則示有過舉願陛下為原廟渭北衣冠月出<lb/>
游之益廣多宗廟大孝之本也上廼詔有司立原廟原<lb/>
廟起以複道故孝惠帝曽春出游離宮叔孫生曰古者<lb/>
有春嘗果方今櫻桃熟可獻願陛下出因取櫻桃獻宗<lb/>
廟上廼許之諸果獻由此興<lb/>
　　季布欒布列傳<hi>司馬遷</hi>
季布者楚人也為氣任俠有名於楚項籍使將兵數窘<lb/>
漢王及項羽滅髙祖購求布千金敢有舍匿罪及三族<lb/>
<pb n="KR4h0132_WYG_507-6a"/>
季布匿濮陽周氏周氏曰漢購將軍急迹且至臣家將<lb/>
軍能聽臣臣敢獻計即不能願先自剄季布許之廼髠<lb/>
鉗季布衣褐衣置廣桞車中并與其家僮數十人之魯<lb/>
朱家所賣之朱家心知是季布廼買而置之田誡其子<lb/>
曰田事聽此奴必與同食朱家乃乗軺車之洛陽見汝<lb/>
隂侯滕公滕公留朱家飲數日因謂滕公曰季布何大<lb/>
罪而上求之急也滕公曰布數為項羽窘上上怨之故<lb/>
必欲得之朱家曰君視季布何如人也曰賢者也朱家<lb/>
<pb n="KR4h0132_WYG_507-6b"/>
曰臣各為其主用季布為項籍用職耳項氏臣可盡誅<lb/>
耶今上始得天下獨以已之私怨求一人何示天下之<lb/>
不廣也且以季布之賢而漢求之急如此此不北走胡<lb/>
即南走越耳夫忌壯士以資敵國此伍子胥所以鞭荆<lb/>
平王之墓也君何不從容為上言耶汝隂侯滕公心知<lb/>
朱家大俠意季布匿其所乃許曰諾待間果言如朱家<lb/>
指上乃赦季布當是時諸公皆多季布能摧剛為柔朱<lb/>
家亦以此名聞當世季布召見謝上拜為郎中孝惠時<lb/>
<pb n="KR4h0132_WYG_507-7a"/>
為中郎將單于嘗為書嫚呂后不遜呂后大怒召諸將<lb/>
議之上將軍樊噲曰臣願得十萬衆横行匃奴中諸將<lb/>
皆阿呂后意曰然季布曰樊噲可斬也夫髙帝將兵四<lb/>
十餘萬衆困於平城今噲奈何以十萬衆横行匃奴中<lb/>
面欺且秦以事於胡陳勝等起於今創痍未瘳噲又面<lb/>
諛欲揺動天下是時殿上皆恐太后罷朝遂不復議擊<lb/>
匃奴事季布為河東守孝文時人有言其賢者孝文召<lb/>
欲以為御史大夫復有言其勇使酒難近至留邸一月<lb/>
<pb n="KR4h0132_WYG_507-7b"/>
見罷季布因進曰臣無功竊寵待罪河東陛下無故召<lb/>
臣此人必有以臣欺陛下者今臣至無所受事罷去此<lb/>
人必有以毁臣者夫陛下以一人之譽而召臣一人之<lb/>
毁而去臣臣恐天下有識聞之有以闚陛下也上黙然慙<lb/>
良久曰河東吾股肱郡故特召君耳布辭之官楚人曹<lb/>
丘生辯士數招權顧金錢事貴人趙同等與竇長君善<lb/>
季布聞之寄書諫竇長君曰吾聞曹丘生非長者勿與<lb/>
通及曹丘生歸欲得書詣季布竇長君曰季將軍不說<lb/>
<pb n="KR4h0132_WYG_507-8a"/>
足下足下無徃固請書遂行使人先發書季布果大怒<lb/>
待曹丘曹丘至即揖季布曰楚人諺曰得黄金百斤不<lb/>
如得季布一諾足下何以得此聲於梁楚間哉且僕楚<lb/>
人足下亦楚人也僕游揚足下之名於天下顧不重耶<lb/>
何足下距僕之深也季布乃大說引入留數月為上客<lb/>
厚送之季布名所以益聞者曹丘揚之也季布弟季心<lb/>
氣蓋闗中遇人恭謹為任俠方數千里士皆爭為之死<lb/>
嘗殺人亡之吳從袁絲匿長事袁絲弟畜灌夫籍福之<lb/>
<pb n="KR4h0132_WYG_507-8b"/>
屬嘗為中司馬中尉郅都不敢不加禮少年多時時竊<lb/>
籍其名以行當是時季心以勇布以諾著聞闗中季布<lb/>
母弟丁公為楚將丁公為項羽逐窘髙祖彭城西短兵<lb/>
接髙祖急顧丁公曰兩賢豈相厄哉於是丁公引兵而<lb/>
還漢王遂解去及項王滅丁公謁見髙祖髙祖以丁公<lb/>
徇軍中丁公為項王臣不忠使項王失天下者乃丁公<lb/>
也遂斬丁公曰使後世為人臣者無效丁公<lb/>
欒布者梁人也始梁王彭越為家人時嘗與布游窮困<lb/>
<pb n="KR4h0132_WYG_507-9a"/>
賃傭於齊為酒人保數歲彭越去之巨野中為盜而布<lb/>
為人所略賣為奴於燕為其家主報仇燕將臧荼舉以<lb/>
為都尉臧荼後為燕王以布為將及臧荼反漢擊燕虜<lb/>
布梁王彭越聞之乃言上請贖布以為梁大夫使於齊<lb/>
未還漢召彭越責以謀反夷三族巳而梟彭越頭於雒<lb/>
陽下詔曰有敢收視者輙捕之布從齊還奏事彭越頭<lb/>
下祠而哭之吏捕布以聞上召布罵曰若與彭越反耶<lb/>
吾禁人勿收若獨祠而哭之與越反明矣趣亨之方提<lb/>
<pb n="KR4h0132_WYG_507-9b"/>
趣湯布顧曰願一言而死上曰何言布曰方上之困於<lb/>
彭城敗滎陽成臯間項王所以遂不能西徙以彭王居<lb/>
梁地與漢合從苦楚也當是之時彭王一顧與楚則漢<lb/>
破與漢而楚破且垓下之㑹㣲彭王項氏不亡天下已<lb/>
定彭王剖符受封亦欲傳之萬世今陛下一徵兵於梁<lb/>
彭王病不行而陛下疑以為反反形未見以苛小案誅<lb/>
滅之臣恐功臣人人自危也今彭王巳死臣生不如死<lb/>
請就亨於是上乃釋布罪拜為都尉孝文時為燕相至<lb/>
<pb n="KR4h0132_WYG_507-10a"/>
將軍布廼稱曰窮困不能辱身下志非人也富貴不能<lb/>
快意非賢也於是嘗有德者厚報之有怨者必以法滅<lb/>
之吳軍反時以軍功封俞侯復為燕相燕齊之間皆為<lb/>
欒布立社號曰欒公社景帝中五年薨子賁嗣為太常<lb/>
犧牲不如令國除<lb/>
　　張釋之馮唐列傳<hi>司馬遷</hi>
張廷尉釋之者堵陽人也字季有兄仲同居以訾為騎<lb/>
郎事孝文帝十歲不得調無所知名釋之曰久宦減仲<lb/>
<pb n="KR4h0132_WYG_507-10b"/>
之産不遂欲自免歸中郎將衰盎知其賢惜其去乃請<lb/>
徙釋之補謁者釋之既朝畢因前言便宜事文帝曰卑<lb/>
之毋甚髙論令今可施行也於是釋之言秦漢之閒事<lb/>
秦所以失而漢所以興者久之文帝稱善乃拜釋之為<lb/>
謁者僕射釋之從行登虎圏上問上林尉諸禽獸簿十<lb/>
餘問尉左右視盡不能對虎圏嗇夫從旁代尉對上所<lb/>
問禽獸簿甚悉欲以觀其能口對響應無窮者文帝曰<lb/>
吏不當若是耶尉無頼乃詔釋之拜嗇夫為上林令釋<lb/>
<pb n="KR4h0132_WYG_507-11a"/>
之久之前曰陛下以絳侯周勃何如人也上曰長者也<lb/>
又復問東陽侯張相如何如人也上復曰長者釋之曰<lb/>
夫絳侯東陽侯稱為長者此兩人言事曽不能出口豈<lb/>
斆此嗇夫諜諜利口捷給哉且秦以任刀筆之吏吏爭<lb/>
以亟疾苛察相髙然其敝徒文具耳無惻隱之實以故<lb/>
不聞其過陵遲而至於二世天下土崩今陛下以嗇夫<lb/>
口辨而超遷之臣恐天下隨風靡靡爭為口辨而無其<lb/>
實且下之化上疾於景響舉錯不可不審也文帝曰善<lb/>
<pb n="KR4h0132_WYG_507-11b"/>
乃止不拜嗇夫上就車召釋之參乗徐行問釋之秦之<lb/>
敝具以質言至宮上拜釋之為公車令頃之太子與梁<lb/>
王共車入朝不下司馬門於是釋之追止太子梁王無<lb/>
得入殿門遂劾不下公門不敬奏之薄太后聞之文帝<lb/>
免冠謝曰教兒子不謹薄太后乃使使承詔赦太子梁<lb/>
王然後得入文帝繇是竒釋之拜為中大夫頃之至中<lb/>
郎將從行至霸陵居北臨厠是時慎夫人從上指示慎<lb/>
夫人新豐道曰此走邯鄲道也使慎夫人鼓瑟上自倚<lb/>
<pb n="KR4h0132_WYG_507-12a"/>
瑟而歌意慘悽悲懷顧謂羣臣曰嗟乎以北山石為槨<lb/>
用紵絮斮陳蕠漆其間豈可動哉左右皆曰善釋之前<lb/>
進曰使其中有可欲者雖錮南山猶有郄使其中無可<lb/>
欲者雖無石槨又何戚焉文帝稱善其後拜釋之為廷<lb/>
尉頃之上行出中渭橋有一人從橋下走出乗輿馬驚<lb/>
於是使騎捕屬之廷尉釋之治問曰縣人來聞蹕匿橋<lb/>
下久之以為行巳過即出見乗輿車騎即走耳廷尉奏<lb/>
當一人犯蹕當罰金文帝怒曰此人親驚吾馬吾馬頼<lb/>
<pb n="KR4h0132_WYG_507-12b"/>
柔和令他馬固不敗傷我乎而廷尉乃當之罰金釋之<lb/>
曰法者天子所與天下公共也今法如此而更重之是<lb/>
法不信於民也且方其時上使立誅之則巳今既下廷<lb/>
尉廷尉天下之平也一傾而天下用法皆為輕重民安<lb/>
所措其手足唯陛下察之良久上曰廷尉當是也其後<lb/>
有人盜髙廟坐前玉環捕得文帝怒下廷尉廷尉治釋<lb/>
之案律盜宗廟服御物者為奏奏當棄市上大怒曰人<lb/>
之無道乃盜先帝廟器吾屬廷尉者欲致族之而君以<lb/>
<pb n="KR4h0132_WYG_507-13a"/>
法奏之非吾所以共承宗廟意也釋之免冠頓首謝曰<lb/>
法如是足也且罪等然以逆順為差今盜宗廟器而族<lb/>
之有如萬分之一假令愚民取長陵一抔土陛下何以<lb/>
加其法乎久之文帝與太后言之乃許廷尉當是時中<lb/>
尉條侯周亞夫與梁相山都侯王恬開見釋之持議平<lb/>
乃結為親友張廷尉由此天下稱之後文帝崩景帝立<lb/>
釋之恐稱病欲免去懼大誅至欲見謝則未知何如用<lb/>
王生計卒見謝景帝不過也王生者善為黄老言處士<lb/>
<pb n="KR4h0132_WYG_507-13b"/>
也嘗召居廷中三公九卿盡㑹立王生老人曰吾韤解<lb/>
顧謂張廷尉為我結韤釋之跪而結之既巳人或謂王<lb/>
生曰獨奈何廷辱張廷尉使跪結韤王生曰吾老且賤<lb/>
自度終無益於張廷尉張廷尉方今天下名臣吾故聊<lb/>
辱廷尉使跪結韤欲以重之諸公聞之賢王生而重張<lb/>
廷尉張廷尉事景帝歲餘為淮南王相猶尚以前過也<lb/>
久之釋之卒其子曰張摰字長公官至大夫免以不能<lb/>
取容當世故終身不仕<lb/>
<pb n="KR4h0132_WYG_507-14a"/>
馮唐者其大父趙人父徙代漢興徙安陵唐以孝著為<lb/>
中郎署長事文帝文帝輦過問唐曰父老何自為郎家<lb/>
安在唐具以實對文帝曰吾居代時吾尚食監髙袪數<lb/>
為我言趙將李齊之賢戰於鉅鹿下今吾每飯意未嘗<lb/>
不在鉅鹿也父知之乎唐對曰尚不如亷頗李牧之為<lb/>
將也上曰何以唐曰臣大父在趙時為官卒將善李牧<lb/>
臣父故為代相善趙將李齊知其為人也上既聞亷頗<lb/>
李牧為人良説而搏髀曰嗟乎吾獨不得亷頗李牧時<lb/>
<pb n="KR4h0132_WYG_507-14b"/>
為吾將吾豈憂匃奴哉唐曰主臣陛下雖得亷頗李牧<lb/>
弗能用也上怒起入禁中良久召唐讓曰公奈何衆辱<lb/>
我獨無閒處乎唐謝曰鄙人不知忌諱當是之時匃奴<lb/>
新大入朝那殺北地都尉昻上以胡㓂為意乃卒復問<lb/>
唐曰公何以知吾不能用亷頗李牧也唐對曰臣聞上<lb/>
古王者之遣將也跪而推轂曰閫以内者寡人制之閫<lb/>
以外者將軍制之軍功爵賞皆決於外歸而奏之此非<lb/>
虛言也臣大父言李牧為趙將居邊軍市之租皆自用<lb/>
<pb n="KR4h0132_WYG_507-15a"/>
饗士賞賜決於外不從中擾也委任而責成功故李牧<lb/>
乃得盡其智能遣選車千三百乗彀騎萬三千百金之<lb/>
士十萬是以北逐單于破東胡滅澹林西抑强秦南支<lb/>
韓魏當是之時趙幾霸其後㑹趙王遷立其母倡也王<lb/>
遷立乃用郭開讒卒誅李牧令顔聚代之是以兵破士<lb/>
北為秦所禽滅今臣竊聞魏尚為雲中守其軍市租盡<lb/>
以饗士卒私養錢五日一椎牛饗賔客軍吏舍人是以<lb/>
匃奴逺避不近雲中之塞虜曽一入尚率車騎擊之所<lb/>
<pb n="KR4h0132_WYG_507-15b"/>
殺甚衆夫士卒盡家人子起田中從軍安知尺籍伍符<lb/>
終日力戰斬首捕虜上功莫府一言不相應文吏以法<lb/>
繩之其賞不行而吏奉法必用臣愚以為陛下法太明<lb/>
賞太輕罰太重且雲中守魏尚坐上功首虜差六級陛<lb/>
下下之吏削其爵罰作之繇此言之陛下雖得亷頗李<lb/>
牧弗能用也臣誠愚觸忌諱死罪死罪文帝説是日令<lb/>
馮唐持節赦魏尚復以為雲中守而拜唐為車騎都尉<lb/>
主中尉及郡國車士七年景帝立以唐為楚相免武帝<lb/>
<pb n="KR4h0132_WYG_507-16a"/>
立求賢良舉馮唐唐時年九十餘不能復為官乃以唐<lb/>
子馮遂為郎遂字王孫亦竒士與余善<lb/>
　　萬石君列傳<hi>司馬遷</hi>
萬石君名奮其父趙人也姓石氏趙亡徙居温髙祖東<lb/>
擊項籍過河内時奮年十五為小吏侍髙祖髙祖與語<lb/>
愛其恭敬問曰若何有對曰奮獨有母不幸失明家貧<lb/>
有姊能鼓琴髙祖曰若能從我乎曰願盡力於是髙祖<lb/>
召其姊為美人以奮為中涓受書謁徙其家長安中戚<lb/>
<pb n="KR4h0132_WYG_507-16b"/>
里以姊為美人故也其官至孝文時積功勞至大中大<lb/>
夫無文學恭謹無與比文帝時東陽侯張相如為太子<lb/>
太傅免選可為傅者皆推奮奮為太子太傅及孝景即<lb/>
位以為九卿廹近憚之徙奮為諸侯相奮長子建次子<lb/>
甲次子乙次子慶皆以馴行孝謹官皆至二千石於是<lb/>
景帝曰石君及四子皆二千石人臣尊寵乃集其門號<lb/>
奮為萬石君孝景帝季年萬石君以上大夫祿歸老於<lb/>
家以歲時為朝臣過宮門闕萬石君必下車趨見路馬<lb/>
<pb n="KR4h0132_WYG_507-17a"/>
必式焉子孫為小吏來歸謁萬石君必朝服見之不名<lb/>
子孫有過失不譙讓為便坐對案不食然後諸子相責<lb/>
因長老肉袒固謝罪改之乃許子孫勝冠者在側雖燕<lb/>
居必冠申申如也僮僕訢訢如也唯謹上時賜食於家<lb/>
必稽首俯伏而食之如在上前其執䘮哀戚甚悼子孫<lb/>
遵教亦如之萬石君家以孝謹聞乎郡國雖齊魯諸儒<lb/>
質行皆自以為不及也建元二年郎中令王臧以文學<lb/>
獲罪皇太后以為儒者文多質少今萬石君家不言而<lb/>
<pb n="KR4h0132_WYG_507-17b"/>
躬行乃以長子建為郎中令少子慶為内史建老白首<lb/>
萬石君尚無恙建為郎中令每五日洗沐歸謁親入子<lb/>
舎竊問侍者取親中裙厠牏身自浣滌復與侍者不敢<lb/>
令萬石君知以為常建為郎中令事有可言屏人恣言<lb/>
極切至廷見如不能言者是以上乃親尊禮之萬石君<lb/>
徙居陵里内史慶醉歸入外門不下車萬石君聞之不<lb/>
食慶恐肉袒請罪不許舉宗及兄建肉袒萬石君讓曰<lb/>
内史貴人入閭里里中長老皆走匿而内史坐車中自<lb/>
<pb n="KR4h0132_WYG_507-18a"/>
如固當乃謝罷慶慶及諸子弟入里門趨至家萬石君<lb/>
以元朔五年中卒長子郎中令建哭泣哀思扶杖乃能<lb/>
行歲餘建亦死諸子孫咸孝然建最甚甚於萬石君建<lb/>
為郎中令書奏事事下建讀之曰誤書馬字與尾當五<lb/>
今乃四不足一上譴死矣甚惶恐其為謹慎雖他皆如<lb/>
是萬石君少子慶為太僕御出上問車中幾馬慶以策<lb/>
數馬畢舉手曰六馬慶於諸子中最為簡易矣然猶如<lb/>
此為齊相舉齊國皆慕其家行不言而齊國大治為立<lb/>
<pb n="KR4h0132_WYG_507-18b"/>
石相祠元狩元年上立太子選羣臣可為傅者慶自沛<lb/>
守為太子太傅七歲遷為御史大夫元鼎五年秋丞相<lb/>
有罪罷制詔御史萬石君先帝尊之子孫孝其以御史<lb/>
大夫慶為丞相封為牧丘侯是時漢方南誅兩越東擊<lb/>
朝鮮北逐匃奴西伐大宛中國多事天子廵狩海内修<lb/>
上古神祠封禪興禮樂公家用少桑𢎞羊等致利王温<lb/>
舒之屬峻法兒寛等推文學至九卿更進用事事不闗<lb/>
決於丞相丞相醇謹而巳在位九歲無能有所匡言嘗<lb/>
<pb n="KR4h0132_WYG_507-19a"/>
欲請治上近臣所忠九卿減宣罪不能服反受其過贖<lb/>
罪元封四年中闗東流民二百萬口無名數者四十萬<lb/>
公卿議欲請徙流民於邊以適之上以為丞相老謹不<lb/>
能與其議乃賜丞相告歸而案御史大夫以下議為請<lb/>
者丞相慙不任職乃上書曰慶幸得待罪丞相罷駑無<lb/>
以輔治城郭倉庫空虛民多流亡罪當伏斧質上不忍<lb/>
致法願歸丞相侯印乞骸骨歸避賢者路天子曰倉廪<lb/>
既空民貧流亡而君欲請徙之揺蕩不安動危之而辭<lb/>
<pb n="KR4h0132_WYG_507-19b"/>
位君欲安歸難乎以書讓慶慶甚慙遂復視事慶文深<lb/>
審謹然無他大略為百姓言後三歲餘太初二年中丞<lb/>
相慶卒諡為恬侯慶仲子德慶愛用之上以德為嗣代<lb/>
侯後為太常坐法當死贖免為庶人慶方為丞相諸子<lb/>
孫為吏更至二千石者十三人及慶死後稍以罪去孝<lb/>
謹益衰矣<lb/>
　　魏其武安侯列傳<hi>司馬遷</hi>
魏其侯竇嬰者孝文后從兄子也父世觀津人喜賔客<lb/>
<pb n="KR4h0132_WYG_507-20a"/>
孝文時嬰為吳相病免孝景帝即位為詹事梁孝王者<lb/>
孝景弟也其母竇太后愛之梁孝王朝因昆弟燕飲是<lb/>
時上未立太子酒酣從容言曰千秋之後傳梁王太后<lb/>
驩竇嬰引巵酒進上曰天下者髙祖天下父子相傳此<lb/>
漢之約也上何以得擅傳梁王太后由此憎竇嬰竇嬰<lb/>
亦薄其官因病免太后除竇嬰門籍不得入朝請孝景<lb/>
三年吳楚反上察宗室諸竇毋如竇嬰賢乃召嬰嬰入<lb/>
見固辭謝病不足任太后亦慚於是上曰天下方有急<lb/>
<pb n="KR4h0132_WYG_507-20b"/>
王孫寧可以讓耶乃拜嬰為大將軍賜金千斤嬰乃言<lb/>
袁盎欒布諸名將賢士在家者進之所賜金陳之廊廡<lb/>
下軍吏過輙令財取為用金無入家者竇嬰守滎陽監<lb/>
齊趙兵七國兵巳盡破封嬰為魏其侯諸游士賔客爭<lb/>
歸魏其侯孝景時毎朝議大事條侯魏其侯諸列侯莫<lb/>
敢與亢禮孝景四年立栗太子使魏其侯為太子傅孝<lb/>
景七年栗太子廢魏其數争不能得魏其謝病屏居藍田<lb/>
南山之下數月諸賔客辯士說之莫能來梁人髙遂乃<lb/>
<pb n="KR4h0132_WYG_507-21a"/>
說魏其曰能富貴將軍者上也能親將軍者太后也今<lb/>
將軍傅太子太子廢而不能爭爭不能得又弗能死自<lb/>
引謝病擁趙女屏閒處而不朝相提而論是自明揚主<lb/>
上之過有如兩宮螫將軍則妻子無類矣魏其侯然之<lb/>
乃遂起朝請如故桃侯免相竇太后數言魏其侯孝景<lb/>
帝曰太后豈以為臣有愛不相魏其魏其者沾沾自喜<lb/>
耳多易難以為相持重遂不用用建陵侯衛綰為丞相<lb/>
武安侯田蚡者孝景后同母弟也生長陵魏其巳為大<lb/>
<pb n="KR4h0132_WYG_507-21b"/>
將軍後方盛蚡為諸郎未貴徃來侍酒魏其跪起如子<lb/>
姪及孝景晩節蚡益貴幸為大中大夫蚡辯有口學盤<lb/>
盂諸書王太后賢之孝景崩即日太子立稱制所鎮撫<lb/>
多有田蚡賔客計策蚡弟田勝皆以太后弟孝景後三<lb/>
年封蚡為武安侯勝為周陽侯武安侯新欲用事為相<lb/>
卑下賔客進名士家居者貴之欲以傾魏其諸將相建<lb/>
元元年丞相綰病免上議置丞相太尉籍福説武安侯<lb/>
曰魏其貴久矣天下士素歸之今將軍初興未如魏其<lb/>
<pb n="KR4h0132_WYG_507-22a"/>
即上以將軍為丞相必讓魏其魏其為丞相將軍必為<lb/>
太尉太尉丞相尊等耳又有讓賢名武安侯乃㣲言太<lb/>
后風上於是乃以魏其侯為丞相武安侯為太尉籍福<lb/>
賀魏其侯因弔曰君侯資性喜善疾惡方今善人譽君<lb/>
侯故至丞相然君侯且疾惡惡人衆亦且毁君侯君侯<lb/>
能兼容則幸久不能今以毁去矣魏其不聽魏其武安<lb/>
俱好儒術推轂趙綰為御史大夫王臧為郎中令迎魯<lb/>
申公欲設明堂令列侯就國除闗以禮為服制以興太<lb/>
<pb n="KR4h0132_WYG_507-22b"/>
平舉適諸竇宗室毋節行者除其屬籍時諸外家為列<lb/>
侯列侯多尚公主皆不欲就國以故毁日至竇太后太<lb/>
后好黄老之言而魏其武安趙綰王臧等務隆推儒術<lb/>
貶道家言是以竇太后滋不說魏其等及建元二年御<lb/>
史大夫趙綰請無奏事東宮竇太后大怒乃罷逐趙綰<lb/>
王臧等而免丞相太尉以柏至侯許昌為丞相武强侯<lb/>
莊青翟為御史大夫魏其武安繇此以侯家居武安侯<lb/>
雖不任職以王太后故親幸數言事多效天下吏士趨<lb/>
<pb n="KR4h0132_WYG_507-23a"/>
勢利者皆去魏其歸武安武安日益横建元六年竇太<lb/>
后崩丞相昌御史大夫青翟坐䘮事不辦免以武安侯<lb/>
蚡為丞相以大司農韓安國為御史大夫天下士郡國<lb/>
諸侯愈益附武安武安者貌侵生貴甚又以為諸侯王<lb/>
多長上初即位富於春秋蚡以肺腑為京師相非痛折<lb/>
節以禮詘之天下不肅當是時丞相入奏事坐語移日<lb/>
所言皆聽薦人或起家至二千石權移主上上乃曰君<lb/>
除吏已盡未吾亦欲除吏嘗請考工地益宅上怒曰君<lb/>
<pb n="KR4h0132_WYG_507-23b"/>
何不遂取武庫是後乃退嘗召客飲坐其兄蓋侯南鄉<lb/>
自坐東鄉以為漢相尊不可以兄故私橈武安繇此滋<lb/>
驕治宅甲諸第田園極膏腴而市買郡縣器物相屬於<lb/>
道前堂羅鍾鼓立曲㫋後房婦女以百數諸侯奉金玉<lb/>
狗馬玩好不可勝數魏其失竇太后益疏不用無勢諸<lb/>
客稍稍自引而怠傲唯灌將軍獨不失故魏其日黙黙<lb/>
不得志而獨厚遇灌將軍<lb/>
灌將軍夫者潁隂人也夫父張孟嘗為潁隂侯嬰舎人<lb/>
<pb n="KR4h0132_WYG_507-24a"/>
得幸因進之至二千石故䝉灌氏姓為灌孟吴楚反時<lb/>
潁隂侯灌何為將軍屬太尉請灌孟為校尉夫以千人<lb/>
與父俱灌孟年老潁隂侯强請之鬱鬱不得意故戰常<lb/>
陷堅遂死吳軍中軍法父子俱從軍有死事得與䘮歸<lb/>
灌夫不肯隨䘮歸奮曰願取吳王若將軍頭以報父之<lb/>
仇於是灌夫披甲持㦸募軍中壯士所善願從者數十<lb/>
人及出壁門莫敢前獨二人及從奴十數騎馳入吴軍<lb/>
至吴將麾下所殺傷數十人不得前復馳還走入漢壁<lb/>
<pb n="KR4h0132_WYG_507-24b"/>
皆亡其奴獨與一騎歸夫身中大創十餘適有萬金良<lb/>
藥故得無死夫創少瘳又復請將軍曰吾益知吳壁中<lb/>
曲折請復徃將軍壯義之恐亡夫乃言太尉太尉乃固<lb/>
止之吳巳破灌夫以此名聞天下潁隂侯言之上上以<lb/>
夫為中郎將數月坐法去後家居長安長安中諸公莫<lb/>
弗稱之孝景時至代相孝景崩今上初即位以為淮陽<lb/>
天下交勁兵處故徙夫為淮陽太守建元元年入為太<lb/>
僕二年夫與長樂衛尉竇甫飲輕重不得夫醉搏甫甫<lb/>
<pb n="KR4h0132_WYG_507-25a"/>
竇太后昆弟也上恐太后誅夫徙為燕相數歲坐法去<lb/>
官家居長安灌夫為人剛直使酒不好面諛貴戚諸有<lb/>
勢在已之右不欲加禮必陵之諸士在已之左愈貧賤<lb/>
尤益敬與鈞稠人廣衆薦寵下輩士亦以此多之夫不<lb/>
喜文學好任俠巳然諾諸所與交通無非豪傑大猾家<lb/>
累數千萬食客日數十百人陂池田園宗族賔客為權<lb/>
利横於潁川潁川兒乃歌之曰潁水清灌氏寧潁水濁<lb/>
灌氏族灌夫家居雖富然失勢卿相侍中賔客益衰及<lb/>
<pb n="KR4h0132_WYG_507-25b"/>
魏其侯失勢亦欲倚灌夫引繩批根生平慕之後棄之<lb/>
者灌夫亦倚魏其而通列侯宗室為名髙兩人相為引<lb/>
重其游如父子然相得驩甚無厭恨相知晩也灌夫有<lb/>
服過丞相丞相從容曰吾欲與仲孺過魏其侯㑹仲孺<lb/>
有服灌夫曰將軍乃肯幸臨況魏其侯夫安敢以服為<lb/>
解請語魏其侯帳具將軍旦日蚤臨武安許諾灌夫具<lb/>
語魏其侯如所謂武安侯魏其與其夫人益市牛酒夜<lb/>
灑掃早帳具至旦平明令門下候伺至日中丞相不來<lb/>
<pb n="KR4h0132_WYG_507-26a"/>
魏其謂灌夫曰丞相豈忘之哉灌夫不懌曰夫以服請<lb/>
宜徃乃駕自徃迎丞相丞相特前戲與灌夫殊無意徃<lb/>
及夫至門丞相尚卧於是夫入見曰將軍昨日幸許過<lb/>
魏其魏其夫妻治具自旦至今未敢嘗食武安鄂謝曰<lb/>
吾昨日醉忽忘與仲孺言乃駕徃又徐行灌夫愈益怒<lb/>
及飲酒酣夫起舞屬丞相丞相不起夫從坐上語侵之<lb/>
魏其乃扶灌夫去謝丞相丞相卒飲至夜極驩而去丞<lb/>
相嘗使籍福請魏其城南田魏其大望曰老僕雖棄將<lb/>
<pb n="KR4h0132_WYG_507-26b"/>
軍雖貴寧可以勢奪乎不許灌夫聞怒罵籍福籍福惡<lb/>
兩人有郄乃謾自好謝丞相曰魏其老且死易忍且待<lb/>
之巳而武安聞魏其灌夫實怒不予田亦怒曰魏其子<lb/>
嘗殺人蚡活之蚡事魏其無所不可何愛數頃田且灌<lb/>
夫何與也吾不敢復求田武安繇此大怨灌夫魏其元<lb/>
光四年春丞相言灌夫家在潁川横甚民苦之請案上<lb/>
曰此丞相事何請灌夫亦持丞相隂事為姦利受淮南<lb/>
王金與語言賔客居間遂止俱解夏丞相取燕王女為<lb/>
<pb n="KR4h0132_WYG_507-27a"/>
夫人有太后詔召列侯宗室皆徃賀魏其侯過灌夫欲<lb/>
與俱夫謝曰夫數以酒失得過丞相丞相今者又與夫<lb/>
有郄魏其曰事巳解强與俱飲酒酣武安起為壽坐皆<lb/>
避席伏巳魏其侯為壽獨故人避席耳餘半膝席灌夫<lb/>
不悅起行酒至武安武安膝席曰不能滿觴夫怒因嘻<lb/>
笑曰將軍貴人也屬之時武安不肯行酒次至臨汝侯<lb/>
臨汝侯方與程不識耳語又不避席夫無所發怒乃罵<lb/>
臨汝侯曰生平毁程不識不直一錢今日長者為壽乃<lb/>
<pb n="KR4h0132_WYG_507-27b"/>
效女兒呫囁耳語武安謂灌夫曰程李俱東西宮衛尉<lb/>
今衆辱程將軍仲孺獨不為李將軍地乎灌夫曰今日<lb/>
斬頭陷胸何知程李乎坐乃起更衣稍稍去魏其侯去<lb/>
麾灌夫出武安遂怒曰此吾驕灌夫罪乃令騎留灌夫<lb/>
灌夫欲出不得籍福起為謝案灌夫項令謝夫愈怒不<lb/>
肯謝武安乃麾騎縛夫置傳舍召長史曰今日召宗室<lb/>
有詔劾灌夫罵坐不敬繫居室遂按其前事遣吏分曹<lb/>
逐捕諸灌氏支屬皆得棄市罪魏其侯大媿為資使賔<lb/>
<pb n="KR4h0132_WYG_507-28a"/>
客請莫能解武安吏皆為耳目諸灌氏皆亡匿夫繫遂<lb/>
不得告言武安隂事魏其鋭身為救灌夫夫人諫魏其<lb/>
曰灌將軍得罪丞相與太后家忤寧可救耶魏其侯曰<lb/>
侯自我得之自我捐之無所恨且終不令灌仲孺獨死<lb/>
嬰獨生乃匿其家竊出上書立召入具言灌夫醉飽事<lb/>
不足誅上然之賜魏其食曰東朝廷辯之魏其之東朝<lb/>
盛推灌夫之善言其醉飽得過乃丞相以他事誣罪之<lb/>
武安又盛毁灌夫所為横恣罪逆不道魏其度不可奈<lb/>
<pb n="KR4h0132_WYG_507-28b"/>
何因言丞相短武安曰天下幸而安樂無事蚡得為肺<lb/>
腑所好音樂狗馬田宅蚡所愛倡優巧匠之屬不如魏<lb/>
其灌夫日夜招聚天下豪傑壯士與論議腹誹而心謗<lb/>
不仰視天而俯畫地辟倪兩宮間幸天下有變而欲有<lb/>
大功臣乃不如魏其等所為於是上問朝臣兩人孰是<lb/>
御史大夫韓安國曰魏其言灌夫父死事身荷㦸馳入<lb/>
不測之吳軍身被數十創名冠三軍此天下壯士非有<lb/>
大惡爭杯酒不足引他過以誅也魏其言是也丞相亦<lb/>
<pb n="KR4h0132_WYG_507-29a"/>
言灌夫通姦猾侵細民家累巨萬横恣潁川凌轢宗室<lb/>
侵犯骨肉此所謂枝大於本脛大於股不折必披丞相<lb/>
言亦是唯明主裁之主爵都尉汲黯是魏其内史鄭當<lb/>
時是魏其後不敢堅對餘皆莫敢對上怒内史曰公平<lb/>
生數言魏其武安長短今日廷論局趣效轅下駒吾并<lb/>
斬若屬矣即罷起入上食太后太后亦巳使人候伺具<lb/>
以告太后太后怒不食曰今我在也而人皆藉吾弟令<lb/>
我百嵗後皆魚肉之矣且帝寧能為石人耶此特帝在<lb/>
<pb n="KR4h0132_WYG_507-29b"/>
即録録設百歲後此屬寧有可信者乎上謝曰俱宗室<lb/>
外家故廷辨之不然此一獄吏所決耳是時郎中令石<lb/>
建為上分别言兩人事武安巳罷朝出止車門召韓御<lb/>
史大夫載怒曰與長孺共一老秃翁何為首鼠兩端韓<lb/>
御史良久謂丞相曰君何不自喜夫魏其毁君君當免<lb/>
冠解印綬歸曰臣以肺腑幸得待罪固非其任魏其言<lb/>
皆是如此上必多君有讓不廢君魏其必内愧杜門齚<lb/>
舌自殺今人毁君君亦毁人譬如賈豎女子爭言何其<lb/>
<pb n="KR4h0132_WYG_507-30a"/>
無大體也武安謝罪曰爭時急不知出此於是上使御<lb/>
史簿責魏其所言灌夫頗不讐欺謾劾繫都司空孝景<lb/>
時魏其嘗受遺詔曰事有不便以便宜論上及繫灌夫<lb/>
罪至族事日急諸公莫敢復明言於上魏其乃使昆弟<lb/>
子上書言之幸得復召見書奏上而案尚書大行無遺<lb/>
詔詔書獨藏魏其家家丞封乃劾魏其矯先帝詔罪當<lb/>
棄市五年十月悉論灌夫及家屬魏其良久乃聞聞即<lb/>
恚病痱不食欲死或聞上無意殺魏其魏其復食治病<lb/>
<pb n="KR4h0132_WYG_507-30b"/>
議定不死矣乃有蜚語為惡言聞上故以十二月晦論<lb/>
棄市渭城其春武安侯病專呼服謝罪使巫視鬼者視<lb/>
之見魏其灌夫共守欲殺之竟死子恬嗣元朔三年武<lb/>
安侯坐衣襜褕入宮不敬淮南王安謀反覺治王前朝<lb/>
武安侯為太尉時迎王至霸上謂王曰上未有太子大<lb/>
王最賢髙祖孫即宮車晏駕非大王立當誰哉淮南王<lb/>
大喜厚遺金財物上自魏其時不直武安特為太后故<lb/>
耳及聞淮南王金事上曰使武安侯在者族矣<lb/>
<pb n="KR4h0132_WYG_507-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_507-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百七<lb/>
<pb n="KR4h0132_WYG_507-32a"/>
欽定四庫全書<lb/>
　文章辨體彚選卷五百七<lb/>
　　　　　　　　　　　　明　賀復徵　編<lb/>
史傳二十五<lb/>
　　叔孫通列傳<hi>漢司馬遷</hi>
叔孫通者薛人也秦時以文學徵待詔博士數歲陳勝<lb/>
起山東使者以聞二世召博士諸儒生問曰楚戍卒攻<lb/>
蘄入陳於公如何博士諸生三十餘人前曰人臣無將<lb/>
<pb n="KR4h0132_WYG_507-32b"/>
將即反罪死無赦願陛下急發兵擊之二世怒作色叔<lb/>
孫通前曰諸生言皆非也夫天下合為一家毁郡縣城<lb/>
鑠其兵示天下不復用且明主在其上法令具於下使<lb/>
人人奉職四方輻輳安敢有反者此特羣盜鼠竊狗盜<lb/>
耳何足置之齒牙間郡守尉今捕論何足憂二世喜曰<lb/>
善盡問諸生諸生或言反或言盜於是二世令御史案<lb/>
諸生言反者下吏非所宜言諸言盜者皆罷之廼賜叔<lb/>
孫通帛二十匹衣一襲拜為博士叔孫通巳出宮反舎<lb/>
<pb n="KR4h0132_WYG_507-33a"/>
諸生曰先生何言之諛也通曰公不知也我幾不脱于<lb/>
虎口廼亡去之薛薛巳降楚矣及項梁之薛叔孫通從<lb/>
之敗於定陶從懐王懐王為義帝徙長沙叔孫通留事<lb/>
項王漢二年漢王從五諸侯入彭城叔孫通降漢王漢<lb/>
王敗而西因竟從漢叔孫通儒服漢王憎之廼變其服<lb/>
服短衣楚製漢王喜叔孫通之降漢從儒生弟子百餘<lb/>
人然通無所言進專言諸故羣盜壯士進之弟子皆竊<lb/>
罵曰事先生數歲幸得從降漢今不能進臣等專言大<lb/>
<pb n="KR4h0132_WYG_507-33b"/>
猾何也叔孫通聞之廼謂曰漢王方䝉矢石爭天下諸<lb/>
生寧能鬭乎故先言斬將搴旗之士諸生且待我我不<lb/>
忘矣漢王拜叔孫通為博士號稷嗣君漢五年巳并天<lb/>
下諸侯共尊漢王為皇帝於定陶叔孫通就其儀號髙<lb/>
帝悉去秦苛儀法為簡易羣臣飲酒爭功醉或妄呼㧞<lb/>
劒擊柱髙帝患之叔孫通知上益厭之也說上曰夫儒<lb/>
者難與進取可與守成臣願徵魯諸生與臣弟子共起<lb/>
朝儀髙帝曰得無難乎叔孫通曰五帝異樂三王不同<lb/>
<pb n="KR4h0132_WYG_507-34a"/>
禮禮者因時世人情為之節文者也故夏殷周之禮所<lb/>
因損益可知者謂不相復也臣願頗采古禮與秦雜儀<lb/>
就之上曰可試為之令易知度吾所能行為之於是叔<lb/>
孫通使徵魯諸生三十餘人魯有兩生不肯行曰公所<lb/>
事者且十主皆面諛以得親貴今天下初定死者未葬<lb/>
傷者未起又欲起禮樂禮樂所由起積德百年而後可<lb/>
興也吾不忍為公所為公所為不合古吾不行公徃矣<lb/>
無汚我叔孫通笑曰若真鄙儒也不知時變遂與所徵<lb/>
<pb n="KR4h0132_WYG_507-34b"/>
三十人西及上左右為學者與其弟子百餘人為緜蕞<lb/>
野外習之月餘叔孫通曰上可試觀上即觀使行禮曰<lb/>
吾能為此廼令羣臣習𨽻㑹十月漢七年長樂宮成諸<lb/>
侯羣臣皆朝十月儀先平明謁者治禮引以次入殿門<lb/>
廷中陳車騎歩卒衛宮設兵張旗志傳言趨殿下郎中<lb/>
俠陛陛數百人功臣列侯諸將軍軍吏以次陳西方東<lb/>
鄉文官丞相以下陳東方西鄉大行設九賔臚句傳於<lb/>
是皇帝輦出房百官執職傳警引諸侯王以下至吏六<lb/>
<pb n="KR4h0132_WYG_507-35a"/>
百石以次奉賀自諸侯王以下莫不振恐肅敬至禮畢<lb/>
復置法酒諸侍坐殿上皆伏抑首以尊卑次起上壽觴<lb/>
九行謁者言罷酒御史執法舉不如儀者輒引去竟朝<lb/>
置酒無敢讙譁失禮者於是髙帝曰吾廼今日知為皇<lb/>
帝之貴也廼拜叔孫通為太常賜金五百斤叔孫通因<lb/>
進曰諸弟子儒生隨臣久矣與臣共為儀願陛下官之<lb/>
髙帝悉以為郎叔孫通出皆以五百斤金賜諸生諸生<lb/>
廼皆喜曰叔孫生誠聖人也知當世之要務漢九年髙<lb/>
<pb n="KR4h0132_WYG_507-35b"/>
帝徙叔孫通為太子太傅漢十二年髙祖欲以趙王如<lb/>
意易太子叔孫通諫上曰昔者晉獻公以驪姬之故廢<lb/>
太子立奚齊晉國亂者數十年為天下笑秦以不早定<lb/>
扶蘇令趙髙得以詐立胡亥自使滅祀此陛下所親見<lb/>
今太子仁孝天下皆聞之呂后與陛下攻苦食淡其可<lb/>
背哉陛下必欲廢適而立少臣願先伏誅以頸血汚地<lb/>
髙帝曰公罷矣吾直戲耳叔孫通曰太子天下本本一<lb/>
摇天下振動奈何以天下為戲髙帝曰吾聽公言及上<lb/>
<pb n="KR4h0132_WYG_507-36a"/>
置酒見留侯所招客從太子入見上廼遂無易太子志<lb/>
矣髙帝崩孝惠即位廼謂叔孫生曰先帝園陵寢廟羣<lb/>
臣莫能習徙為太常定宗廟儀法及稍定漢諸儀法皆<lb/>
叔孫生為太常所論著也孝惠帝為東朝長樂宮及間<lb/>
徃來數蹕煩人廼作複道方築武庫南叔孫生奏事因<lb/>
請間曰陛下何自築複道髙寢衣冠月出游髙廟髙廟<lb/>
漢太祖奈何令後世子孫乗宗廟道上行哉孝惠帝大<lb/>
懼曰急壊之叔孫生曰人主無過舉今巳作百姓皆知<lb/>
<pb n="KR4h0132_WYG_507-36b"/>
之今壞此則示有過舉願陛下為原廟渭北衣冠月出<lb/>
游之益廣多宗廟大孝之本也上廼詔有司立原廟原<lb/>
廟起以複道故孝惠帝曽春出游離宮叔孫生曰古者<lb/>
有春嘗果方今櫻桃熟可獻願陛下出因取櫻桃獻宗<lb/>
廟上廼許之諸果獻由此興<lb/>
　　季布欒布列傳<hi>司馬遷</hi>
季布者楚人也為氣任俠有名於楚項籍使將兵數窘<lb/>
漢王及項羽滅髙祖購求布千金敢有舍匿罪及三族<lb/>
<pb n="KR4h0132_WYG_507-37a"/>
季布匿濮陽周氏周氏曰漢購將軍急迹且至臣家將<lb/>
軍能聽臣臣敢獻計即不能願先自剄季布許之廼髠<lb/>
鉗季布衣褐衣置廣桞車中并與其家僮數十人之魯<lb/>
朱家所賣之朱家心知是季布廼買而置之田誡其子<lb/>
曰田事聽此奴必與同食朱家乃乗軺車之洛陽見汝<lb/>
隂侯滕公滕公留朱家飲數日因謂滕公曰季布何大<lb/>
罪而上求之急也滕公曰布數為項羽窘上上怨之故<lb/>
必欲得之朱家曰君視季布何如人也曰賢者也朱家<lb/>
<pb n="KR4h0132_WYG_507-37b"/>
曰臣各為其主用季布為項籍用職耳項氏臣可盡誅<lb/>
耶今上始得天下獨以已之私怨求一人何示天下之<lb/>
不廣也且以季布之賢而漢求之急如此此不北走胡<lb/>
即南走越耳夫忌壯士以資敵國此伍子胥所以鞭荆<lb/>
平王之墓也君何不從容為上言耶汝隂侯滕公心知<lb/>
朱家大俠意季布匿其所乃許曰諾待間果言如朱家<lb/>
指上乃赦季布當是時諸公皆多季布能摧剛為柔朱<lb/>
家亦以此名聞當世季布召見謝上拜為郎中孝惠時<lb/>
<pb n="KR4h0132_WYG_507-38a"/>
為中郎將單于嘗為書嫚呂后不遜呂后大怒召諸將<lb/>
議之上將軍樊噲曰臣願得十萬衆横行匃奴中諸將<lb/>
皆阿呂后意曰然季布曰樊噲可斬也夫髙帝將兵四<lb/>
十餘萬衆困於平城今噲奈何以十萬衆横行匃奴中<lb/>
面欺且秦以事於胡陳勝等起於今創痍未瘳噲又面<lb/>
諛欲揺動天下是時殿上皆恐太后罷朝遂不復議擊<lb/>
匃奴事季布為河東守孝文時人有言其賢者孝文召<lb/>
欲以為御史大夫復有言其勇使酒難近至留邸一月<lb/>
<pb n="KR4h0132_WYG_507-38b"/>
見罷季布因進曰臣無功竊寵待罪河東陛下無故召<lb/>
臣此人必有以臣欺陛下者今臣至無所受事罷去此<lb/>
人必有以毁臣者夫陛下以一人之譽而召臣一人之<lb/>
毁而去臣臣恐天下有識聞之有以闚陛下也上黙然慙<lb/>
良久曰河東吾股肱郡故特召君耳布辭之官楚人曹<lb/>
丘生辯士數招權顧金錢事貴人趙同等與竇長君善<lb/>
季布聞之寄書諫竇長君曰吾聞曹丘生非長者勿與<lb/>
通及曹丘生歸欲得書詣季布竇長君曰季將軍不說<lb/>
<pb n="KR4h0132_WYG_507-39a"/>
足下足下無徃固請書遂行使人先發書季布果大怒<lb/>
待曹丘曹丘至即揖季布曰楚人諺曰得黄金百斤不<lb/>
如得季布一諾足下何以得此聲於梁楚間哉且僕楚<lb/>
人足下亦楚人也僕游揚足下之名於天下顧不重耶<lb/>
何足下距僕之深也季布乃大說引入留數月為上客<lb/>
厚送之季布名所以益聞者曹丘揚之也季布弟季心<lb/>
氣蓋闗中遇人恭謹為任俠方數千里士皆爭為之死<lb/>
嘗殺人亡之吳從袁絲匿長事袁絲弟畜灌夫籍福之<lb/>
<pb n="KR4h0132_WYG_507-39b"/>
屬嘗為中司馬中尉郅都不敢不加禮少年多時時竊<lb/>
籍其名以行當是時季心以勇布以諾著聞闗中季布<lb/>
母弟丁公為楚將丁公為項羽逐窘髙祖彭城西短兵<lb/>
接髙祖急顧丁公曰兩賢豈相厄哉於是丁公引兵而<lb/>
還漢王遂解去及項王滅丁公謁見髙祖髙祖以丁公<lb/>
徇軍中丁公為項王臣不忠使項王失天下者乃丁公<lb/>
也遂斬丁公曰使後世為人臣者無效丁公<lb/>
欒布者梁人也始梁王彭越為家人時嘗與布游窮困<lb/>
<pb n="KR4h0132_WYG_507-40a"/>
賃傭於齊為酒人保數歲彭越去之巨野中為盜而布<lb/>
為人所略賣為奴於燕為其家主報仇燕將臧荼舉以<lb/>
為都尉臧荼後為燕王以布為將及臧荼反漢擊燕虜<lb/>
布梁王彭越聞之乃言上請贖布以為梁大夫使於齊<lb/>
未還漢召彭越責以謀反夷三族巳而梟彭越頭於雒<lb/>
陽下詔曰有敢收視者輙捕之布從齊還奏事彭越頭<lb/>
下祠而哭之吏捕布以聞上召布罵曰若與彭越反耶<lb/>
吾禁人勿收若獨祠而哭之與越反明矣趣亨之方提<lb/>
<pb n="KR4h0132_WYG_507-40b"/>
趣湯布顧曰願一言而死上曰何言布曰方上之困於<lb/>
彭城敗滎陽成臯間項王所以遂不能西徙以彭王居<lb/>
梁地與漢合從苦楚也當是之時彭王一顧與楚則漢<lb/>
破與漢而楚破且垓下之㑹㣲彭王項氏不亡天下已<lb/>
定彭王剖符受封亦欲傳之萬世今陛下一徵兵於梁<lb/>
彭王病不行而陛下疑以為反反形未見以苛小案誅<lb/>
滅之臣恐功臣人人自危也今彭王巳死臣生不如死<lb/>
請就亨於是上乃釋布罪拜為都尉孝文時為燕相至<lb/>
<pb n="KR4h0132_WYG_507-41a"/>
將軍布廼稱曰窮困不能辱身下志非人也富貴不能<lb/>
快意非賢也於是嘗有德者厚報之有怨者必以法滅<lb/>
之吳軍反時以軍功封俞侯復為燕相燕齊之間皆為<lb/>
欒布立社號曰欒公社景帝中五年薨子賁嗣為太常<lb/>
犧牲不如令國除<lb/>
　　張釋之馮唐列傳<hi>司馬遷</hi>
張廷尉釋之者堵陽人也字季有兄仲同居以訾為騎<lb/>
郎事孝文帝十歲不得調無所知名釋之曰久宦減仲<lb/>
<pb n="KR4h0132_WYG_507-41b"/>
之産不遂欲自免歸中郎將衰盎知其賢惜其去乃請<lb/>
徙釋之補謁者釋之既朝畢因前言便宜事文帝曰卑<lb/>
之毋甚髙論令今可施行也於是釋之言秦漢之閒事<lb/>
秦所以失而漢所以興者久之文帝稱善乃拜釋之為<lb/>
謁者僕射釋之從行登虎圏上問上林尉諸禽獸簿十<lb/>
餘問尉左右視盡不能對虎圏嗇夫從旁代尉對上所<lb/>
問禽獸簿甚悉欲以觀其能口對響應無窮者文帝曰<lb/>
吏不當若是耶尉無頼乃詔釋之拜嗇夫為上林令釋<lb/>
<pb n="KR4h0132_WYG_507-42a"/>
之久之前曰陛下以絳侯周勃何如人也上曰長者也<lb/>
又復問東陽侯張相如何如人也上復曰長者釋之曰<lb/>
夫絳侯東陽侯稱為長者此兩人言事曽不能出口豈<lb/>
斆此嗇夫諜諜利口捷給哉且秦以任刀筆之吏吏爭<lb/>
以亟疾苛察相髙然其敝徒文具耳無惻隱之實以故<lb/>
不聞其過陵遲而至於二世天下土崩今陛下以嗇夫<lb/>
口辨而超遷之臣恐天下隨風靡靡爭為口辨而無其<lb/>
實且下之化上疾於景響舉錯不可不審也文帝曰善<lb/>
<pb n="KR4h0132_WYG_507-42b"/>
乃止不拜嗇夫上就車召釋之參乗徐行問釋之秦之<lb/>
敝具以質言至宮上拜釋之為公車令頃之太子與梁<lb/>
王共車入朝不下司馬門於是釋之追止太子梁王無<lb/>
得入殿門遂劾不下公門不敬奏之薄太后聞之文帝<lb/>
免冠謝曰教兒子不謹薄太后乃使使承詔赦太子梁<lb/>
王然後得入文帝繇是竒釋之拜為中大夫頃之至中<lb/>
郎將從行至霸陵居北臨厠是時慎夫人從上指示慎<lb/>
夫人新豐道曰此走邯鄲道也使慎夫人鼓瑟上自倚<lb/>
<pb n="KR4h0132_WYG_507-43a"/>
瑟而歌意慘悽悲懷顧謂羣臣曰嗟乎以北山石為槨<lb/>
用紵絮斮陳蕠漆其間豈可動哉左右皆曰善釋之前<lb/>
進曰使其中有可欲者雖錮南山猶有郄使其中無可<lb/>
欲者雖無石槨又何戚焉文帝稱善其後拜釋之為廷<lb/>
尉頃之上行出中渭橋有一人從橋下走出乗輿馬驚<lb/>
於是使騎捕屬之廷尉釋之治問曰縣人來聞蹕匿橋<lb/>
下久之以為行巳過即出見乗輿車騎即走耳廷尉奏<lb/>
當一人犯蹕當罰金文帝怒曰此人親驚吾馬吾馬頼<lb/>
<pb n="KR4h0132_WYG_507-43b"/>
柔和令他馬固不敗傷我乎而廷尉乃當之罰金釋之<lb/>
曰法者天子所與天下公共也今法如此而更重之是<lb/>
法不信於民也且方其時上使立誅之則巳今既下廷<lb/>
尉廷尉天下之平也一傾而天下用法皆為輕重民安<lb/>
所措其手足唯陛下察之良久上曰廷尉當是也其後<lb/>
有人盜髙廟坐前玉環捕得文帝怒下廷尉廷尉治釋<lb/>
之案律盜宗廟服御物者為奏奏當棄市上大怒曰人<lb/>
之無道乃盜先帝廟器吾屬廷尉者欲致族之而君以<lb/>
<pb n="KR4h0132_WYG_507-44a"/>
法奏之非吾所以共承宗廟意也釋之免冠頓首謝曰<lb/>
法如是足也且罪等然以逆順為差今盜宗廟器而族<lb/>
之有如萬分之一假令愚民取長陵一抔土陛下何以<lb/>
加其法乎久之文帝與太后言之乃許廷尉當是時中<lb/>
尉條侯周亞夫與梁相山都侯王恬開見釋之持議平<lb/>
乃結為親友張廷尉由此天下稱之後文帝崩景帝立<lb/>
釋之恐稱病欲免去懼大誅至欲見謝則未知何如用<lb/>
王生計卒見謝景帝不過也王生者善為黄老言處士<lb/>
<pb n="KR4h0132_WYG_507-44b"/>
也嘗召居廷中三公九卿盡㑹立王生老人曰吾韤解<lb/>
顧謂張廷尉為我結韤釋之跪而結之既巳人或謂王<lb/>
生曰獨奈何廷辱張廷尉使跪結韤王生曰吾老且賤<lb/>
自度終無益於張廷尉張廷尉方今天下名臣吾故聊<lb/>
辱廷尉使跪結韤欲以重之諸公聞之賢王生而重張<lb/>
廷尉張廷尉事景帝歲餘為淮南王相猶尚以前過也<lb/>
久之釋之卒其子曰張摰字長公官至大夫免以不能<lb/>
取容當世故終身不仕<lb/>
<pb n="KR4h0132_WYG_507-45a"/>
馮唐者其大父趙人父徙代漢興徙安陵唐以孝著為<lb/>
中郎署長事文帝文帝輦過問唐曰父老何自為郎家<lb/>
安在唐具以實對文帝曰吾居代時吾尚食監髙袪數<lb/>
為我言趙將李齊之賢戰於鉅鹿下今吾每飯意未嘗<lb/>
不在鉅鹿也父知之乎唐對曰尚不如亷頗李牧之為<lb/>
將也上曰何以唐曰臣大父在趙時為官卒將善李牧<lb/>
臣父故為代相善趙將李齊知其為人也上既聞亷頗<lb/>
李牧為人良説而搏髀曰嗟乎吾獨不得亷頗李牧時<lb/>
<pb n="KR4h0132_WYG_507-45b"/>
為吾將吾豈憂匃奴哉唐曰主臣陛下雖得亷頗李牧<lb/>
弗能用也上怒起入禁中良久召唐讓曰公奈何衆辱<lb/>
我獨無閒處乎唐謝曰鄙人不知忌諱當是之時匃奴<lb/>
新大入朝那殺北地都尉昻上以胡㓂為意乃卒復問<lb/>
唐曰公何以知吾不能用亷頗李牧也唐對曰臣聞上<lb/>
古王者之遣將也跪而推轂曰閫以内者寡人制之閫<lb/>
以外者將軍制之軍功爵賞皆決於外歸而奏之此非<lb/>
虛言也臣大父言李牧為趙將居邊軍市之租皆自用<lb/>
<pb n="KR4h0132_WYG_507-46a"/>
饗士賞賜決於外不從中擾也委任而責成功故李牧<lb/>
乃得盡其智能遣選車千三百乗彀騎萬三千百金之<lb/>
士十萬是以北逐單于破東胡滅澹林西抑强秦南支<lb/>
韓魏當是之時趙幾霸其後㑹趙王遷立其母倡也王<lb/>
遷立乃用郭開讒卒誅李牧令顔聚代之是以兵破士<lb/>
北為秦所禽滅今臣竊聞魏尚為雲中守其軍市租盡<lb/>
以饗士卒私養錢五日一椎牛饗賔客軍吏舍人是以<lb/>
匃奴逺避不近雲中之塞虜曽一入尚率車騎擊之所<lb/>
<pb n="KR4h0132_WYG_507-46b"/>
殺甚衆夫士卒盡家人子起田中從軍安知尺籍伍符<lb/>
終日力戰斬首捕虜上功莫府一言不相應文吏以法<lb/>
繩之其賞不行而吏奉法必用臣愚以為陛下法太明<lb/>
賞太輕罰太重且雲中守魏尚坐上功首虜差六級陛<lb/>
下下之吏削其爵罰作之繇此言之陛下雖得亷頗李<lb/>
牧弗能用也臣誠愚觸忌諱死罪死罪文帝説是日令<lb/>
馮唐持節赦魏尚復以為雲中守而拜唐為車騎都尉<lb/>
主中尉及郡國車士七年景帝立以唐為楚相免武帝<lb/>
<pb n="KR4h0132_WYG_507-47a"/>
立求賢良舉馮唐唐時年九十餘不能復為官乃以唐<lb/>
子馮遂為郎遂字王孫亦竒士與余善<lb/>
　　萬石君列傳<hi>司馬遷</hi>
萬石君名奮其父趙人也姓石氏趙亡徙居温髙祖東<lb/>
擊項籍過河内時奮年十五為小吏侍髙祖髙祖與語<lb/>
愛其恭敬問曰若何有對曰奮獨有母不幸失明家貧<lb/>
有姊能鼓琴髙祖曰若能從我乎曰願盡力於是髙祖<lb/>
召其姊為美人以奮為中涓受書謁徙其家長安中戚<lb/>
<pb n="KR4h0132_WYG_507-47b"/>
里以姊為美人故也其官至孝文時積功勞至大中大<lb/>
夫無文學恭謹無與比文帝時東陽侯張相如為太子<lb/>
太傅免選可為傅者皆推奮奮為太子太傅及孝景即<lb/>
位以為九卿廹近憚之徙奮為諸侯相奮長子建次子<lb/>
甲次子乙次子慶皆以馴行孝謹官皆至二千石於是<lb/>
景帝曰石君及四子皆二千石人臣尊寵乃集其門號<lb/>
奮為萬石君孝景帝季年萬石君以上大夫祿歸老於<lb/>
家以歲時為朝臣過宮門闕萬石君必下車趨見路馬<lb/>
<pb n="KR4h0132_WYG_507-48a"/>
必式焉子孫為小吏來歸謁萬石君必朝服見之不名<lb/>
子孫有過失不譙讓為便坐對案不食然後諸子相責<lb/>
因長老肉袒固謝罪改之乃許子孫勝冠者在側雖燕<lb/>
居必冠申申如也僮僕訢訢如也唯謹上時賜食於家<lb/>
必稽首俯伏而食之如在上前其執䘮哀戚甚悼子孫<lb/>
遵教亦如之萬石君家以孝謹聞乎郡國雖齊魯諸儒<lb/>
質行皆自以為不及也建元二年郎中令王臧以文學<lb/>
獲罪皇太后以為儒者文多質少今萬石君家不言而<lb/>
<pb n="KR4h0132_WYG_507-48b"/>
躬行乃以長子建為郎中令少子慶為内史建老白首<lb/>
萬石君尚無恙建為郎中令每五日洗沐歸謁親入子<lb/>
舎竊問侍者取親中裙厠牏身自浣滌復與侍者不敢<lb/>
令萬石君知以為常建為郎中令事有可言屏人恣言<lb/>
極切至廷見如不能言者是以上乃親尊禮之萬石君<lb/>
徙居陵里内史慶醉歸入外門不下車萬石君聞之不<lb/>
食慶恐肉袒請罪不許舉宗及兄建肉袒萬石君讓曰<lb/>
内史貴人入閭里里中長老皆走匿而内史坐車中自<lb/>
<pb n="KR4h0132_WYG_507-49a"/>
如固當乃謝罷慶慶及諸子弟入里門趨至家萬石君<lb/>
以元朔五年中卒長子郎中令建哭泣哀思扶杖乃能<lb/>
行歲餘建亦死諸子孫咸孝然建最甚甚於萬石君建<lb/>
為郎中令書奏事事下建讀之曰誤書馬字與尾當五<lb/>
今乃四不足一上譴死矣甚惶恐其為謹慎雖他皆如<lb/>
是萬石君少子慶為太僕御出上問車中幾馬慶以策<lb/>
數馬畢舉手曰六馬慶於諸子中最為簡易矣然猶如<lb/>
此為齊相舉齊國皆慕其家行不言而齊國大治為立<lb/>
<pb n="KR4h0132_WYG_507-49b"/>
石相祠元狩元年上立太子選羣臣可為傅者慶自沛<lb/>
守為太子太傅七歲遷為御史大夫元鼎五年秋丞相<lb/>
有罪罷制詔御史萬石君先帝尊之子孫孝其以御史<lb/>
大夫慶為丞相封為牧丘侯是時漢方南誅兩越東擊<lb/>
朝鮮北逐匃奴西伐大宛中國多事天子廵狩海内修<lb/>
上古神祠封禪興禮樂公家用少桑𢎞羊等致利王温<lb/>
舒之屬峻法兒寛等推文學至九卿更進用事事不闗<lb/>
決於丞相丞相醇謹而巳在位九歲無能有所匡言嘗<lb/>
<pb n="KR4h0132_WYG_507-50a"/>
欲請治上近臣所忠九卿減宣罪不能服反受其過贖<lb/>
罪元封四年中闗東流民二百萬口無名數者四十萬<lb/>
公卿議欲請徙流民於邊以適之上以為丞相老謹不<lb/>
能與其議乃賜丞相告歸而案御史大夫以下議為請<lb/>
者丞相慙不任職乃上書曰慶幸得待罪丞相罷駑無<lb/>
以輔治城郭倉庫空虛民多流亡罪當伏斧質上不忍<lb/>
致法願歸丞相侯印乞骸骨歸避賢者路天子曰倉廪<lb/>
既空民貧流亡而君欲請徙之揺蕩不安動危之而辭<lb/>
<pb n="KR4h0132_WYG_507-50b"/>
位君欲安歸難乎以書讓慶慶甚慙遂復視事慶文深<lb/>
審謹然無他大略為百姓言後三歲餘太初二年中丞<lb/>
相慶卒諡為恬侯慶仲子德慶愛用之上以德為嗣代<lb/>
侯後為太常坐法當死贖免為庶人慶方為丞相諸子<lb/>
孫為吏更至二千石者十三人及慶死後稍以罪去孝<lb/>
謹益衰矣<lb/>
　　魏其武安侯列傳<hi>司馬遷</hi>
魏其侯竇嬰者孝文后從兄子也父世觀津人喜賔客<lb/>
<pb n="KR4h0132_WYG_507-51a"/>
孝文時嬰為吳相病免孝景帝即位為詹事梁孝王者<lb/>
孝景弟也其母竇太后愛之梁孝王朝因昆弟燕飲是<lb/>
時上未立太子酒酣從容言曰千秋之後傳梁王太后<lb/>
驩竇嬰引巵酒進上曰天下者髙祖天下父子相傳此<lb/>
漢之約也上何以得擅傳梁王太后由此憎竇嬰竇嬰<lb/>
亦薄其官因病免太后除竇嬰門籍不得入朝請孝景<lb/>
三年吳楚反上察宗室諸竇毋如竇嬰賢乃召嬰嬰入<lb/>
見固辭謝病不足任太后亦慚於是上曰天下方有急<lb/>
<pb n="KR4h0132_WYG_507-51b"/>
王孫寧可以讓耶乃拜嬰為大將軍賜金千斤嬰乃言<lb/>
袁盎欒布諸名將賢士在家者進之所賜金陳之廊廡<lb/>
下軍吏過輙令財取為用金無入家者竇嬰守滎陽監<lb/>
齊趙兵七國兵巳盡破封嬰為魏其侯諸游士賔客爭<lb/>
歸魏其侯孝景時毎朝議大事條侯魏其侯諸列侯莫<lb/>
敢與亢禮孝景四年立栗太子使魏其侯為太子傅孝<lb/>
景七年栗太子廢魏其數争不能得魏其謝病屏居藍田<lb/>
南山之下數月諸賔客辯士說之莫能來梁人髙遂乃<lb/>
<pb n="KR4h0132_WYG_507-52a"/>
說魏其曰能富貴將軍者上也能親將軍者太后也今<lb/>
將軍傅太子太子廢而不能爭爭不能得又弗能死自<lb/>
引謝病擁趙女屏閒處而不朝相提而論是自明揚主<lb/>
上之過有如兩宮螫將軍則妻子無類矣魏其侯然之<lb/>
乃遂起朝請如故桃侯免相竇太后數言魏其侯孝景<lb/>
帝曰太后豈以為臣有愛不相魏其魏其者沾沾自喜<lb/>
耳多易難以為相持重遂不用用建陵侯衛綰為丞相<lb/>
武安侯田蚡者孝景后同母弟也生長陵魏其巳為大<lb/>
<pb n="KR4h0132_WYG_507-52b"/>
將軍後方盛蚡為諸郎未貴徃來侍酒魏其跪起如子<lb/>
姪及孝景晩節蚡益貴幸為大中大夫蚡辯有口學盤<lb/>
盂諸書王太后賢之孝景崩即日太子立稱制所鎮撫<lb/>
多有田蚡賔客計策蚡弟田勝皆以太后弟孝景後三<lb/>
年封蚡為武安侯勝為周陽侯武安侯新欲用事為相<lb/>
卑下賔客進名士家居者貴之欲以傾魏其諸將相建<lb/>
元元年丞相綰病免上議置丞相太尉籍福説武安侯<lb/>
曰魏其貴久矣天下士素歸之今將軍初興未如魏其<lb/>
<pb n="KR4h0132_WYG_507-53a"/>
即上以將軍為丞相必讓魏其魏其為丞相將軍必為<lb/>
太尉太尉丞相尊等耳又有讓賢名武安侯乃㣲言太<lb/>
后風上於是乃以魏其侯為丞相武安侯為太尉籍福<lb/>
賀魏其侯因弔曰君侯資性喜善疾惡方今善人譽君<lb/>
侯故至丞相然君侯且疾惡惡人衆亦且毁君侯君侯<lb/>
能兼容則幸久不能今以毁去矣魏其不聽魏其武安<lb/>
俱好儒術推轂趙綰為御史大夫王臧為郎中令迎魯<lb/>
申公欲設明堂令列侯就國除闗以禮為服制以興太<lb/>
<pb n="KR4h0132_WYG_507-53b"/>
平舉適諸竇宗室毋節行者除其屬籍時諸外家為列<lb/>
侯列侯多尚公主皆不欲就國以故毁日至竇太后太<lb/>
后好黄老之言而魏其武安趙綰王臧等務隆推儒術<lb/>
貶道家言是以竇太后滋不說魏其等及建元二年御<lb/>
史大夫趙綰請無奏事東宮竇太后大怒乃罷逐趙綰<lb/>
王臧等而免丞相太尉以柏至侯許昌為丞相武强侯<lb/>
莊青翟為御史大夫魏其武安繇此以侯家居武安侯<lb/>
雖不任職以王太后故親幸數言事多效天下吏士趨<lb/>
<pb n="KR4h0132_WYG_507-54a"/>
勢利者皆去魏其歸武安武安日益横建元六年竇太<lb/>
后崩丞相昌御史大夫青翟坐䘮事不辦免以武安侯<lb/>
蚡為丞相以大司農韓安國為御史大夫天下士郡國<lb/>
諸侯愈益附武安武安者貌侵生貴甚又以為諸侯王<lb/>
多長上初即位富於春秋蚡以肺腑為京師相非痛折<lb/>
節以禮詘之天下不肅當是時丞相入奏事坐語移日<lb/>
所言皆聽薦人或起家至二千石權移主上上乃曰君<lb/>
除吏已盡未吾亦欲除吏嘗請考工地益宅上怒曰君<lb/>
<pb n="KR4h0132_WYG_507-54b"/>
何不遂取武庫是後乃退嘗召客飲坐其兄蓋侯南鄉<lb/>
自坐東鄉以為漢相尊不可以兄故私橈武安繇此滋<lb/>
驕治宅甲諸第田園極膏腴而市買郡縣器物相屬於<lb/>
道前堂羅鍾鼓立曲㫋後房婦女以百數諸侯奉金玉<lb/>
狗馬玩好不可勝數魏其失竇太后益疏不用無勢諸<lb/>
客稍稍自引而怠傲唯灌將軍獨不失故魏其日黙黙<lb/>
不得志而獨厚遇灌將軍<lb/>
灌將軍夫者潁隂人也夫父張孟嘗為潁隂侯嬰舎人<lb/>
<pb n="KR4h0132_WYG_507-55a"/>
得幸因進之至二千石故䝉灌氏姓為灌孟吴楚反時<lb/>
潁隂侯灌何為將軍屬太尉請灌孟為校尉夫以千人<lb/>
與父俱灌孟年老潁隂侯强請之鬱鬱不得意故戰常<lb/>
陷堅遂死吳軍中軍法父子俱從軍有死事得與䘮歸<lb/>
灌夫不肯隨䘮歸奮曰願取吳王若將軍頭以報父之<lb/>
仇於是灌夫披甲持㦸募軍中壯士所善願從者數十<lb/>
人及出壁門莫敢前獨二人及從奴十數騎馳入吴軍<lb/>
至吴將麾下所殺傷數十人不得前復馳還走入漢壁<lb/>
<pb n="KR4h0132_WYG_507-55b"/>
皆亡其奴獨與一騎歸夫身中大創十餘適有萬金良<lb/>
藥故得無死夫創少瘳又復請將軍曰吾益知吳壁中<lb/>
曲折請復徃將軍壯義之恐亡夫乃言太尉太尉乃固<lb/>
止之吳巳破灌夫以此名聞天下潁隂侯言之上上以<lb/>
夫為中郎將數月坐法去後家居長安長安中諸公莫<lb/>
弗稱之孝景時至代相孝景崩今上初即位以為淮陽<lb/>
天下交勁兵處故徙夫為淮陽太守建元元年入為太<lb/>
僕二年夫與長樂衛尉竇甫飲輕重不得夫醉搏甫甫<lb/>
<pb n="KR4h0132_WYG_507-56a"/>
竇太后昆弟也上恐太后誅夫徙為燕相數歲坐法去<lb/>
官家居長安灌夫為人剛直使酒不好面諛貴戚諸有<lb/>
勢在已之右不欲加禮必陵之諸士在已之左愈貧賤<lb/>
尤益敬與鈞稠人廣衆薦寵下輩士亦以此多之夫不<lb/>
喜文學好任俠巳然諾諸所與交通無非豪傑大猾家<lb/>
累數千萬食客日數十百人陂池田園宗族賔客為權<lb/>
利横於潁川潁川兒乃歌之曰潁水清灌氏寧潁水濁<lb/>
灌氏族灌夫家居雖富然失勢卿相侍中賔客益衰及<lb/>
<pb n="KR4h0132_WYG_507-56b"/>
魏其侯失勢亦欲倚灌夫引繩批根生平慕之後棄之<lb/>
者灌夫亦倚魏其而通列侯宗室為名髙兩人相為引<lb/>
重其游如父子然相得驩甚無厭恨相知晩也灌夫有<lb/>
服過丞相丞相從容曰吾欲與仲孺過魏其侯㑹仲孺<lb/>
有服灌夫曰將軍乃肯幸臨況魏其侯夫安敢以服為<lb/>
解請語魏其侯帳具將軍旦日蚤臨武安許諾灌夫具<lb/>
語魏其侯如所謂武安侯魏其與其夫人益市牛酒夜<lb/>
灑掃早帳具至旦平明令門下候伺至日中丞相不來<lb/>
<pb n="KR4h0132_WYG_507-57a"/>
魏其謂灌夫曰丞相豈忘之哉灌夫不懌曰夫以服請<lb/>
宜徃乃駕自徃迎丞相丞相特前戲與灌夫殊無意徃<lb/>
及夫至門丞相尚卧於是夫入見曰將軍昨日幸許過<lb/>
魏其魏其夫妻治具自旦至今未敢嘗食武安鄂謝曰<lb/>
吾昨日醉忽忘與仲孺言乃駕徃又徐行灌夫愈益怒<lb/>
及飲酒酣夫起舞屬丞相丞相不起夫從坐上語侵之<lb/>
魏其乃扶灌夫去謝丞相丞相卒飲至夜極驩而去丞<lb/>
相嘗使籍福請魏其城南田魏其大望曰老僕雖棄將<lb/>
<pb n="KR4h0132_WYG_507-57b"/>
軍雖貴寧可以勢奪乎不許灌夫聞怒罵籍福籍福惡<lb/>
兩人有郄乃謾自好謝丞相曰魏其老且死易忍且待<lb/>
之巳而武安聞魏其灌夫實怒不予田亦怒曰魏其子<lb/>
嘗殺人蚡活之蚡事魏其無所不可何愛數頃田且灌<lb/>
夫何與也吾不敢復求田武安繇此大怨灌夫魏其元<lb/>
光四年春丞相言灌夫家在潁川横甚民苦之請案上<lb/>
曰此丞相事何請灌夫亦持丞相隂事為姦利受淮南<lb/>
王金與語言賔客居間遂止俱解夏丞相取燕王女為<lb/>
<pb n="KR4h0132_WYG_507-58a"/>
夫人有太后詔召列侯宗室皆徃賀魏其侯過灌夫欲<lb/>
與俱夫謝曰夫數以酒失得過丞相丞相今者又與夫<lb/>
有郄魏其曰事巳解强與俱飲酒酣武安起為壽坐皆<lb/>
避席伏巳魏其侯為壽獨故人避席耳餘半膝席灌夫<lb/>
不悅起行酒至武安武安膝席曰不能滿觴夫怒因嘻<lb/>
笑曰將軍貴人也屬之時武安不肯行酒次至臨汝侯<lb/>
臨汝侯方與程不識耳語又不避席夫無所發怒乃罵<lb/>
臨汝侯曰生平毁程不識不直一錢今日長者為壽乃<lb/>
<pb n="KR4h0132_WYG_507-58b"/>
效女兒呫囁耳語武安謂灌夫曰程李俱東西宮衛尉<lb/>
今衆辱程將軍仲孺獨不為李將軍地乎灌夫曰今日<lb/>
斬頭陷胸何知程李乎坐乃起更衣稍稍去魏其侯去<lb/>
麾灌夫出武安遂怒曰此吾驕灌夫罪乃令騎留灌夫<lb/>
灌夫欲出不得籍福起為謝案灌夫項令謝夫愈怒不<lb/>
肯謝武安乃麾騎縛夫置傳舍召長史曰今日召宗室<lb/>
有詔劾灌夫罵坐不敬繫居室遂按其前事遣吏分曹<lb/>
逐捕諸灌氏支屬皆得棄市罪魏其侯大媿為資使賔<lb/>
<pb n="KR4h0132_WYG_507-59a"/>
客請莫能解武安吏皆為耳目諸灌氏皆亡匿夫繫遂<lb/>
不得告言武安隂事魏其鋭身為救灌夫夫人諫魏其<lb/>
曰灌將軍得罪丞相與太后家忤寧可救耶魏其侯曰<lb/>
侯自我得之自我捐之無所恨且終不令灌仲孺獨死<lb/>
嬰獨生乃匿其家竊出上書立召入具言灌夫醉飽事<lb/>
不足誅上然之賜魏其食曰東朝廷辯之魏其之東朝<lb/>
盛推灌夫之善言其醉飽得過乃丞相以他事誣罪之<lb/>
武安又盛毁灌夫所為横恣罪逆不道魏其度不可奈<lb/>
<pb n="KR4h0132_WYG_507-59b"/>
何因言丞相短武安曰天下幸而安樂無事蚡得為肺<lb/>
腑所好音樂狗馬田宅蚡所愛倡優巧匠之屬不如魏<lb/>
其灌夫日夜招聚天下豪傑壯士與論議腹誹而心謗<lb/>
不仰視天而俯畫地辟倪兩宮間幸天下有變而欲有<lb/>
大功臣乃不如魏其等所為於是上問朝臣兩人孰是<lb/>
御史大夫韓安國曰魏其言灌夫父死事身荷㦸馳入<lb/>
不測之吳軍身被數十創名冠三軍此天下壯士非有<lb/>
大惡爭杯酒不足引他過以誅也魏其言是也丞相亦<lb/>
<pb n="KR4h0132_WYG_507-60a"/>
言灌夫通姦猾侵細民家累巨萬横恣潁川凌轢宗室<lb/>
侵犯骨肉此所謂枝大於本脛大於股不折必披丞相<lb/>
言亦是唯明主裁之主爵都尉汲黯是魏其内史鄭當<lb/>
時是魏其後不敢堅對餘皆莫敢對上怒内史曰公平<lb/>
生數言魏其武安長短今日廷論局趣效轅下駒吾并<lb/>
斬若屬矣即罷起入上食太后太后亦巳使人候伺具<lb/>
以告太后太后怒不食曰今我在也而人皆藉吾弟令<lb/>
我百嵗後皆魚肉之矣且帝寧能為石人耶此特帝在<lb/>
<pb n="KR4h0132_WYG_507-60b"/>
即録録設百歲後此屬寧有可信者乎上謝曰俱宗室<lb/>
外家故廷辨之不然此一獄吏所決耳是時郎中令石<lb/>
建為上分别言兩人事武安巳罷朝出止車門召韓御<lb/>
史大夫載怒曰與長孺共一老秃翁何為首鼠兩端韓<lb/>
御史良久謂丞相曰君何不自喜夫魏其毁君君當免<lb/>
冠解印綬歸曰臣以肺腑幸得待罪固非其任魏其言<lb/>
皆是如此上必多君有讓不廢君魏其必内愧杜門齚<lb/>
舌自殺今人毁君君亦毁人譬如賈豎女子爭言何其<lb/>
<pb n="KR4h0132_WYG_507-61a"/>
無大體也武安謝罪曰爭時急不知出此於是上使御<lb/>
史簿責魏其所言灌夫頗不讐欺謾劾繫都司空孝景<lb/>
時魏其嘗受遺詔曰事有不便以便宜論上及繫灌夫<lb/>
罪至族事日急諸公莫敢復明言於上魏其乃使昆弟<lb/>
子上書言之幸得復召見書奏上而案尚書大行無遺<lb/>
詔詔書獨藏魏其家家丞封乃劾魏其矯先帝詔罪當<lb/>
棄市五年十月悉論灌夫及家屬魏其良久乃聞聞即<lb/>
恚病痱不食欲死或聞上無意殺魏其魏其復食治病<lb/>
<pb n="KR4h0132_WYG_507-61b"/>
議定不死矣乃有蜚語為惡言聞上故以十二月晦論<lb/>
棄市渭城其春武安侯病專呼服謝罪使巫視鬼者視<lb/>
之見魏其灌夫共守欲殺之竟死子恬嗣元朔三年武<lb/>
安侯坐衣襜褕入宮不敬淮南王安謀反覺治王前朝<lb/>
武安侯為太尉時迎王至霸上謂王曰上未有太子大<lb/>
王最賢髙祖孫即宮車晏駕非大王立當誰哉淮南王<lb/>
大喜厚遺金財物上自魏其時不直武安特為太后故<lb/>
耳及聞淮南王金事上曰使武安侯在者族矣<lb/>
<pb n="KR4h0132_WYG_507-62a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_507-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百七<lb/>
</p>
<p>
</p>
  </div>
</body>
</text>
</TEI>
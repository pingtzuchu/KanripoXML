<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百四十七</head> <lb/>
    <p>
<pb n="KR4h0132_WYG_647-1a"/>
欽定四庫全書<lb/>
　文章辨體彚選巻六百四十七<lb/>
　　　　　　　　　　　　明　賀復徵　編<lb/>
碑六<hi>神廟</hi>
　　漢西嶽華山廟碑文<hi>漢</hi>　<hi>撰人闕</hi>
　周禮職方氏河南山鎮曰華謂之西嶽春秋傳曰山<lb/>
　嶽則配天乾坤定位山澤通氣雲行雨施既成萬物<lb/>
　易之義也祀典曰日月星辰所昭仰也地理山川所<lb/>
<pb n="KR4h0132_WYG_647-1b"/>
　生殖也功加于民祀以報也禮記曰天子祭天地及<lb/>
　山川嵗徧焉自三五迭興其奉山川或在天子或在<lb/>
　諸侯是以唐虞疇咨曰岳五嵗一巡狩皆以四時之<lb/>
　中月各省其方親至其山柴祭燔燎夏商則未聞所<lb/>
　損益周監於二代十有二嵗王巡狩殷國亦有事於<lb/>
　方嶽祀以圭璧樂奏六歌高祖初興改秦淫祀太宗<lb/>
　承循各詔有司其山川在諸侯者以時祠之孝武皇<lb/>
　帝修封禪之禮思登假之道巡省五嶽禋祀豐備故<lb/>
<pb n="KR4h0132_WYG_647-2a"/>
　立宫其下宫曰集靈宫殿曰存仙殿門曰望仙門中<lb/>
　宗之世重使使者持節祀焉嵗一禱而三祠後不承<lb/>
　前至於亡新<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>用丘虛訖今垣址營兆猶存建武之<lb/>
　元事舉其中禮從其省但使二千石以嵗時往祀其<lb/>
　有風旱禱請祈求靡不報應自是以來百有餘年有<lb/>
　事西巡輙過享祭然其所立碑石刻紀時事文字摩<lb/>
　滅莫能存識延熹四年七月甲子𢎞農太守安國亭<lb/>
　侯汝南袁逢掌華嶽之主位應古制修廢起頓閔其<lb/>
<pb n="KR4h0132_WYG_647-2b"/>
　若兹深達和民事神之義精通誠至礿祭之祠乃案<lb/>
　經傳所載原本所由銘勒斯石垂之於後其辭曰<lb/>
巖巖西嶽峻極穹蒼奄有河朔遂荒河陽觸石興雲雨<lb/>
我農桑資糧品物亦相瑶光崇冠二州古曰雝梁馮於<lb/>
豳岐文武克昌天子展義巡狩省方玉帛之䞇禮與岱<lb/>
亢六樂之變舞以致康在漢中葉建設宇堂山嶽之守<lb/>
是秩是望侯惟安國兼命斯章尊修靈基肅共壇場明<lb/>
徳惟馨神歆其芳遏禳凶札揫歛吉祥嵗其有年民說<lb/>
<pb n="KR4h0132_WYG_647-3a"/>
無疆<lb/>
　　西嶽華山亭碑<hi>唐衞凱</hi>
　惟光和元年嵗在戊子名曰咸池季冬已巳𢎞農太<lb/>
　守河南樊府君諱毅字仲徳下車之初恭肅神紀西<lb/>
　嶽至尊詔書奉詞躬親自往省從勞謙即事有漸散<lb/>
　齋華亭齋堂逼窄郡縣官屬清齋無處尊卑錯綜精<lb/>
　誠不固畏天之威逢斯癉怒時雨不興甘㴻不布念<lb/>
　存黔首懼闕曠素于是與令巴郡胊忍先讜公謀圖<lb/>
<pb n="KR4h0132_WYG_647-3b"/>
　議繕故斷度撏廊立室異處左右趣之莫不競慕二<lb/>
　年正月巳卯興就既成有元休嘉啓寤各得竭情福<lb/>
　祿是顧刻兹碑號吏卒俠路其辭曰<lb/>
巖巖西嶽五鎮次宗緒徳之尊太華優隆皇帝永思祀<lb/>
典孔明高神肯宴圭璧䞇通赫赫在上以畜萬邦惟嶽<lb/>
降神實生羣公卿士百辟纘業攸䝉帝命不違嵗事報<lb/>
功羣后命卿散齋外亭敬恭明祀以奉皇靈處所逼窄<lb/>
屑窣有聲神樂其静翛翬無形尊卑有序㓗心致誠因<lb/>
<pb n="KR4h0132_WYG_647-4a"/>
繕舊室整頓端平在其板屋孰不加精天人同道萬祚<lb/>
來迎既受帝祉延于後生為龍為光顯乂王庭為公為<lb/>
侯福禄來成刻石紀號永享利貞<lb/>
　　西嶽太華山碑銘并序𤣥宗御製<hi>張説</hi>
　天有四序星辰辨其分地有五方山嶽鎮其域隂陽<lb/>
　交暢則品物形矣精氣相射則神祗著矣西嶽太華<lb/>
　山者當少隂用事萬物生華故曰華山踞中土西偏<lb/>
　當七官正位是稱西嶽披圖以察削成而四方信焉<lb/>
<pb n="KR4h0132_WYG_647-4b"/>
　立表以算其髙五千仞明焉石壁磔堅而雄竦衆山<lb/>
　奔走而傾附其氣肅其勢威其行配金其辰直酉前<lb/>
　對華陽之國後壓華隂之郡左抱桃林之塞右産籃<lb/>
　田之玉諒少昊之下都即蓐收之别館也軒帝游焉<lb/>
　以㑹衆神虞舜柴焉以覲羣后爰自夏氏迄于隋室<lb/>
　朝廷五姓載歴三千祀典相因舊章未改壇場廟宇<lb/>
　何代不修一禱三祠無嵗而闕所以報生殖事靈神<lb/>
　不有怠也故亦祥休明災淫慝未嘗爽也皇天眷祐<lb/>
<pb n="KR4h0132_WYG_647-5a"/>
　馨我烈祖奄有萬方逮乎六葉郊天地望山川精意<lb/>
　必達墜典咸甄亦命州將四時告䖍加視王秩進號<lb/>
　金天若是何者抑有由焉予小子之生也嵗景戌月<lb/>
　仲秋膺少昊之盛徳協太華之本命故常寤寐靈嶽<lb/>
　肸蠁神交玉帛未陳幽贊必先意而啓椒醑雖薄景<lb/>
　福果應期而集𤣥感昭賽可一二而道邪記云下有<lb/>
　方士真人金鼎石室上有明星玉女仙草瑶池茅龍<lb/>
　一去毛女千祀前代帝王多所僥覬朕學犧文之道<lb/>
<pb n="KR4h0132_WYG_647-5b"/>
　故非斯人之徒憂在至道之不𢎞不憂富貴之無永<lb/>
　患在蒼生之不理不患年壽之若流以功施四海為<lb/>
　長生以業傳百代為不死焉羡置集靈之宫虚望非<lb/>
　福立存仙之殿勞思輕舉者哉於戲維嶽配天上弼<lb/>
　予志予欲大康兆人嶽翼予欲定禮樂諧神人嶽聴<lb/>
　予思其維嶽降神生此多士無俾申甫專美於嵩語<lb/>
　酌古訓心通神境善而不答誠而不應未之有也嶽<lb/>
　其念哉十有一載冬孟之月步自京邑幸于洛師停<lb/>
<pb n="KR4h0132_WYG_647-6a"/>
　鑾廟下清眺仙掌雲拂石床霓裳可接風過松嶺仙<lb/>
　駕如聞久勤報徳之願未暇封崇之禮遲迴刻石使<lb/>
　槩銘山萬姓瞻予言可復也銘曰<lb/>
巉巉太華柱天直上青崖白谷仰見靈掌雄峯峻削<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>
蓞森爽是曰靈嶽衆山之長白帝西下黄河北來隂陽<lb/>
孕育精氣徘徊偶聖呈瑞逢昏降災玉池神挹石室仙<lb/>
開海絶瀛洲天遥𤣥圃偉哉此鎮峥嶸中土鬼神乍遊<lb/>
風雲忽聚高標爀日半壁飛雨自古王者巡方必至龍<lb/>
<pb n="KR4h0132_WYG_647-6b"/>
駕帝服封天禪地南面㑹神西后有位待予治國安人<lb/>
然後徐思其事<lb/>
　　后土神祠碑銘并序𤣥宗御製<hi>張説</hi>
　古之王者皆受天命禮樂有權神祗是主郊兆所設<lb/>
　雖定於厥居精靈所感則通乎變化大匠歸正旁行<lb/>
　不流惟創制者為能之亦安在守文而已睢上祠者<lb/>
　本魏地鄈丘之舊而漢家后土之宫汾水合河梁山<lb/>
　對麓地形堆阜天然詭異隆崛岉而特起忽盤紆而<lb/>
<pb n="KR4h0132_WYG_647-7a"/>
　斗絶景象相傳肸蠁如在有物不可以終否有典不<lb/>
　可以遂廢故推而行之嵗在癸亥始有事於兹焉在<lb/>
　昔后王時邁省方柴燎告極幽隠胥洎大舜則五載<lb/>
　一巡武帝則三嵗一祭今時代丕變人神禮煩朕就<lb/>
　為損益折以法度一紀再駕亦無闕焉二十年冬勒<lb/>
　兵逾萬騎旌旗亘千里校獵上黨至于太原赫威戎<lb/>
　於朔陲沛展義於南夏肆覲羣后道有以大備懐柔<lb/>
　百神文無而咸秩先是有司宿設恪敬乃事巳未師<lb/>
<pb n="KR4h0132_WYG_647-7b"/>
　頓於齋宫庚申親祀於后祗聖考在天侑而作主何<lb/>
　禮不舉靡神不徧往者漢氏之祠也牲以養牛五嵗<lb/>
　繭栗所以貴其誠籍以采席六重藁秸所以尚其質<lb/>
　事與古反義不經見朕因其地而不因其儀取其得<lb/>
　而不取其失凡牲幣法物之事歌舞接神之類咨故<lb/>
　實於方澤不遂過於元鼎此皆公卿大夫鴻生鉅儒<lb/>
　獻其方聞匡於不逮朕何有也且王者事天明事地<lb/>
　察示其本敎以孝柰何郊丘之禮猶獨以祈糓為名<lb/>
<pb n="KR4h0132_WYG_647-8a"/>
　者邪於戲享於至誠錫以繁祉黄雲蓋於神鼎絳光<lb/>
　燭於靈壇自昔已然乃今復見斯固隂精有所寓寳<lb/>
　氣為不誣雖寂寥而不動亦動之而斯應顧朕之不<lb/>
　徳靈感何從賴累聖儲祉福流所致乃𤯝災肆赦與<lb/>
　物更始大賚天下有慶兆人山川鬼神鳥獸魚鼈莫<lb/>
　不允若莫不咸寧此所以仰覆載報生殖資元元盡<lb/>
　翼翼豈與夫封禪有牒專在求仙祕祝有辭密於移<lb/>
　過而已銘曰<lb/>
<pb n="KR4h0132_WYG_647-8b"/>
至哉坤元萬物資生王者毋事徳合天明義有大報用<lb/>
協永貞茫茫九土思索其精因天事天因地事地彼汾<lb/>
之曲高睢傑異景象遺光壇場舊位寂寥千祀精靈長<lb/>
閟誣神不祥復古維祺文所無者秩而祭之矧曰后土<lb/>
昔載明祠何必因隂乃為我師意多漢武跡在横汾風<lb/>
流可接簫鼓如聞壽官創制神鼎勒勲古往今來豈無<lb/>
斯文<lb/>
　　大唐燕支山神寧濟公祠堂碑<hi>楊炎</hi>
<pb n="KR4h0132_WYG_647-9a"/>
　西北之巨鎮曰燕支本匈奴王庭昔漢武納渾邪開<lb/>
　右地置武威張掖而三界二郡之間連峯委㑹雲蔚<lb/>
　黛起積高之勢四面千里陽崖有栝栢之材備幹革<lb/>
　隂壑有堅剛之樸化五兵維人氣雄其畜多馬虜得<lb/>
　之以制隂國主天街周以之興秦以之霸漢得之以<lb/>
　斷右臂卻南牧西踞於海北經於河自外而望上也<lb/>
　雄雄乎一氣旁廕朔鹵前衝塞門與積石來朝崑崙<lb/>
　相負洎陟蒼蒼臨峻極則形變六合空同大荒青㝠<lb/>
<pb n="KR4h0132_WYG_647-9b"/>
　在混元之中絶壁揭宇宙之外舊史云封祀之山八<lb/>
　中國之外三自夏屈秩奠漢攘疆土於時更而王者<lb/>
　莫能配天其意者將纘禹之業以俟聖人乎維唐百<lb/>
　三十載賁𤣥化之紀息金革之墟蠢蠢蒸然萃於聖<lb/>
　澤於是左丹穴右崆峒古所未賔咸頓首于路門之<lb/>
　外天子登神宫勒金板將復義於郡嶽告成於昊蒼<lb/>
　議云此山天合氣以正秋方地與神而主戎國俾蚪<lb/>
　螭者為師為旅貔虎者為妾為臣不在于巨靈乎其<lb/>
<pb n="KR4h0132_WYG_647-10a"/>
　封神為寧濟公錫之鞶帶備厥禮物詔邦牧太子少<lb/>
　保哥舒公卜吉日築靈祠于高麓之陽每嵗盛秋以<lb/>
　笙鏞之器錡釡之品率封内以望之索羣神以㑹之<lb/>
　亞旅師氏旄頭弩牙金鼓七校車徒十萬從饗于廟<lb/>
　庭大閲於山外所以因天界以崇聖功垂地險以恢<lb/>
　逺略也觀夫叢巖懸抱煙雨屑窣官庭晃其角暮林<lb/>
　石古而幽隂神其居之可以禱安静矣拊空桑變鐘<lb/>
　石神其聴之可以感和樂矣大玉通帛熊蹯桂漿粲<lb/>
<pb n="KR4h0132_WYG_647-10b"/>
　其傾筐采物煌煌神其歆之可以祚有年矣維石巖<lb/>
　巖日月不老維靈是與生此熊羆神其薦之可以奉<lb/>
　吾君矣於戲陳信克享正詞幽感宜乎有祈而降有<lb/>
　祭而歆龍也無風雨之愆蛇也無氣熖之作此神之<lb/>
　職又何羞焉而作頌曰<lb/>
揭靈山兮天地界勢奔突兮風雲駭峯蹲龍兮入天門<lb/>
氣變蛇兮煙嵐昬祐自天兮得終古備華蟲兮駕朱虎<lb/>
　　南海神廟碑<hi>韓愈</hi>
<pb n="KR4h0132_WYG_647-11a"/>
　海於天地間為物最鉅自三代聖王莫不祀事考於<lb/>
　傳記而南海神次最貴在北東西三神河伯之上號<lb/>
　為祝融天寳中天子以為古爵莫貴於公侯故海嶽<lb/>
　之祝犧幣之數放而依之所以致崇極於大神今王<lb/>
　亦爵也而禮海嶽尚循公侯之事虚王儀而不用非<lb/>
　致崇極之意也由是冊尊南海神為廣利王祝號祭<lb/>
　式與次俱昇因其故廟易而新之在今廣州治之東<lb/>
　南海道八十里扶胥之口黄木之灣常以立夏氣至<lb/>
<pb n="KR4h0132_WYG_647-11b"/>
　命廣州刺史行事祠下事訖驛聞而刺史常節度五<lb/>
　嶺諸軍仍觀察其郡邑於南方事無所不統地大以<lb/>
　逺故常選用重人既貴而富且不習海事又當祀時<lb/>
　海常多大風將往皆憂慼既進觀顧怖悸故常以疾<lb/>
　為解而委事於其副其來已久故明宫齋廬上雨旁<lb/>
　風無所蓋障牲酒瘠酸取具臨時水陸之品狼藉籩<lb/>
　豆薦祼興俯不中儀式吏滋不供神不顧享盲風怪<lb/>
　雨發作無節人䝉其害元和十二年始詔用前尚書<lb/>
<pb n="KR4h0132_WYG_647-12a"/>
　右丞國子祭酒魯國孔公為廣州刺史兼御史大夫<lb/>
　以殿南服公正直方嚴中心樂易祗慎所職治人以<lb/>
　明事神以誠内外單盡不為表襮至州之明年將夏<lb/>
　祝冊自京師至吏以時告公乃齊祓視冊誓羣有司<lb/>
　曰冊有皇帝名乃上所自署其文曰嗣天子某謹遣<lb/>
　官某敬祭其恭且嚴如是敢有不承明日吾將宿廟<lb/>
　下以供晨事明日吏以風雨白不聴於是州府文武<lb/>
　吏士凡百數交謁更諫皆揖而退公遂陞舟風雨少<lb/>
<pb n="KR4h0132_WYG_647-12b"/>
　弛櫂夫奏功雲隂解駮日光穿漏波伏不興省牲之<lb/>
　夕載暘載隂將事之夜天地開除月星明穊五鼓既<lb/>
　作牽牛正中公乃盛服執笏以入即事文武賔屬俯<lb/>
　首聴位各執其職牲肥酒香鐏爵静㓗降登有數神<lb/>
　具醉飽海之百靈祕怪慌惚畢出蜿蜿虵虵來享飲<lb/>
　食闔廟旋艫祥颷送颿旗纛旌麾飛揚晻靄鐃鼓嘲<lb/>
　轟高管噭噪武夫奮櫂工師唱和穹龜長魚踴躍後<lb/>
　先乾端坤倪軒豁呈露祀之之嵗風灾熄滅人厭魚<lb/>
<pb n="KR4h0132_WYG_647-13a"/>
　蟹五榖胥熟明年祀歸又廣廟宫而大之治其庭壇<lb/>
　改作東西兩序齊庖之房百用具修明年其時公又<lb/>
　固往不懈益䖍嵗仍大和耋艾歌詠始公之至盡除<lb/>
　他名之稅罷衣食於官之可去者四方之使不以資<lb/>
　交以身為帥燕享有時賞與以節公藏私蓄上下與<lb/>
　足於是免屬州負逋之緡錢念有四萬米三萬二千<lb/>
　斛賦金之州耗金一嵗八百困不能償皆以丐之加<lb/>
　西南守長之俸誅其尤無良不聴令者由是皆自重<lb/>
<pb n="KR4h0132_WYG_647-13b"/>
　慎法人士之落南不能歸者與流徙之胄百念八族<lb/>
　用其才良而廩其無告者其女子可嫁與之錢財令<lb/>
　無失時刑徳並流方地數千里不識盜賊山行海宿<lb/>
　不擇處所事神治人其可謂備至耳矣咸願刻廟石<lb/>
　以著厥美而繫以詩乃作詩曰<lb/>
南海隂墟祝融之宅即祀于旁帝命南伯吏惰不躬正<lb/>
自今公明用享錫右我家邦惟明天子惟慎厥使我公<lb/>
在官神人致喜海嶺之陬既足既濡胡不均𢎞俾執事<lb/>
<pb n="KR4h0132_WYG_647-14a"/>
樞公行勿遲公無遽歸匪我私公神人具依<lb/>
　　衢州徐偃王廟碑<hi>韓愈</hi>
　徐與秦俱出柏翳為嬴姓國於夏殷周世咸有大功<lb/>
　秦處西偏專用武勝遭世衰無明天子遂虎吞諸國<lb/>
　為雄諸國既皆入秦為臣屬秦無所取利上下相賊<lb/>
　害卒僨其國而沈其宗徐處得地中文徳為治及偃<lb/>
　王誕當國益除去刑争末事凡所以君國子民待四<lb/>
　方一出於仁義當此之時周天子穆王無道意不在<lb/>
<pb n="KR4h0132_WYG_647-14b"/>
　天下好道士說得八龍騎之西遊同王母宴於瑶池<lb/>
　之上歌謳忘歸四方諸侯之争辨者無所質正咸賔<lb/>
　祭於徐䞇玉帛死生之物于徐之庭者三十六國得<lb/>
　朱弓赤矢之瑞穆王聞之恐遂稱受命命造父御長<lb/>
　驅而歸與楚連謀伐徐徐不忍鬭其民北走彭城武<lb/>
　原山下百姓隨而從之萬有餘家偃王死民號其山<lb/>
　為徐山鑿石為室以祠偃王偃王雖走死失國民戴<lb/>
　其嗣為君如初駒王章禹祖孫相望自秦至今名公<lb/>
<pb n="KR4h0132_WYG_647-15a"/>
　巨人繼跡史書徐氏十望其九皆本於偃王而秦後<lb/>
　迄兹無聞家天於柏翳之緒非偏有厚薄施仁與暴<lb/>
　之報自然異也衢州故㑹稽太末也民多姓徐氏支<lb/>
　縣龍丘有偃王遺廟或曰偃王之逃戰不之彭城之<lb/>
　越城之隅棄玉几研于㑹稽之水或曰徐子章禹既<lb/>
　執於吳徐之公族子弟散之徐揚二州間即其居立<lb/>
　先王廟云開元初徐姓二人相屬為刺史帥其部之<lb/>
　同姓改作廟屋載事于碑後九十年當元和九年而<lb/>
<pb n="KR4h0132_WYG_647-15b"/>
　徐氏放復為刺史放字達夫前碑所謂令户部侍郎<lb/>
　其大父也春行視農至于龍丘有事于廟思惟本原<lb/>
　曰故制觕樸下窄不足以揭䖍妥靈而又梁觕赤白<lb/>
　陊剥不治圖像之威䵝昧就滅藩牧級夷庭木秃缺<lb/>
　祈甿日慢祥慶弗下州之羣支不獲䕃庥余惟遺紹<lb/>
　而尸其土不即不圖以有資聚罰其可辭乃命因故<lb/>
　為新衆工齊事惟月若日工告訖功大祠于廟宗卿<lb/>
　咸序應是嵗州無怪風劇雨民不夭厲榖果完實民<lb/>
<pb n="KR4h0132_WYG_647-16a"/>
　皆曰耿耿祉哉其不可誣乃相與請辭京師歸而鑱<lb/>
　之于石辭曰<lb/>
秦傑以顛徐由遜緜秦鬼久飢徐有廟存婉婉偃王惟<lb/>
道之躭以國易仁為笑于頑自初擅命其實幾姓歴短<lb/>
詈長有不償亡課其利害孰與王當姑蔑之墟太末之<lb/>
里誰思王恩立廟以祀王之聞孫世世多有惟臨兹邦<lb/>
廟土實守堅嶠之後達夫廓之王歿萬年如始祔時王<lb/>
孫多孝世奉王廟達夫之來先慎詔敎盡惠廟民不主<lb/>
<pb n="KR4h0132_WYG_647-16b"/>
於神維是達夫知孝之元太末之里姑蔑之城廟事時<lb/>
修仁義振聲宜寵其人以及後生嗟嗟維王雖古誰亢<lb/>
王死于仁彼以暴喪文追作誄刻示茫茫<lb/>
　　栁州羅池廟碑<hi>韓愈</hi>
　羅池廟者故刺史栁侯廟也栁侯為州不鄙夷其民動<lb/>
　以禮法三年民各自矜奮兹土雖逺京師吾等亦天<lb/>
　氓今天幸惠仁侯若不化服我則非人於是老少相<lb/>
　敎語莫違侯令凡有所為於其鄉閭及於其家皆曰<lb/>
<pb n="KR4h0132_WYG_647-17a"/>
　吾侯聞之得無不可於意否莫不忖度而後從事凡<lb/>
　令之期民勸趨之無有後先必以其時於是民業有<lb/>
　經公無負租流逋四歸樂生興事宅有新屋步有新<lb/>
　船池園㓗修豬牛鴨鷄肥大蕃息子嚴父詔婦順夫<lb/>
　指嫁娶葬送各有條法出相弟長入相慈孝先時民<lb/>
　貧以男女相質久不得贖盡沒為𨽻我侯之至按國<lb/>
　之故以傭除本悉奪歸之大修孔子廟城郭巷道皆<lb/>
　治使端正樹以名木栁民既皆悅喜嘗與其部將魏<lb/>
<pb n="KR4h0132_WYG_647-17b"/>
　忠謝寧歐陽翼飲酒驛亭謂曰吾棄於時而寄於此<lb/>
　與若等好也明年吾將死死而為神後三年為廟祀<lb/>
　我及期而死三年孟秋辛夘侯降于州之後堂歐陽<lb/>
　翼等見而而拜之其夕夣翼而告曰館我於羅池其<lb/>
　月景辰廟成大祭過客李儀醉酒慢侮堂上得疾扶<lb/>
　出廟門即死明年春魏忠歐陽翼使謝寧來京師請<lb/>
　書其事于石余謂栁侯生能澤其民死能驚動禍福<lb/>
　之以食其土可謂靈也巳作迎享送神詩遺栁民俾<lb/>
<pb n="KR4h0132_WYG_647-18a"/>
　歌以祀焉而并刻之栁侯河東人諱宗元字子厚賢<lb/>
　而有文章嘗位於朝光顯矣已而擯不用其辭曰<lb/>
荔子丹兮蕉黄雜肴蔬兮進侯堂侯之船兮兩旗度中<lb/>
流兮風泊之待侯不來兮不知我悲侯乗駒兮入廟慰<lb/>
我民兮不嚬以笑鵝之山兮栁之水桂樹團團兮白石<lb/>
齒齒侯朝出游兮暮來歸春與猨吟兮秋鶴與飛北方<lb/>
之人兮為侯是非千秋萬嵗兮侯無我違福我兮壽我<lb/>
驅厲鬼兮山之左下無苦濕兮高無乾秔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亢羡兮蛇<lb/>
<pb n="KR4h0132_WYG_647-18b"/>
蛟結蟠我民報事兮無怠其始自今兮欽于世世<lb/>
　　終南山祠堂碑<hi>桞宗元</hi>
　貞元十二年夏洎秋不雨穡人焦勞嘉榖用虞皇帝<lb/>
　使中謁者禱於終南山申命京兆尹韓府君祗飭祀<lb/>
　事攷視祠制以為棟宇不稱宜有加飾遂命盩厔令<lb/>
　裴均䖍承聖謩剙制祠宇乃徵土工木工石工備器<lb/>
　執用來㑹祠下斬板榦礱柱礎陶瓴甓築垣墉恢度<lb/>
　舊制立三筵六尋既興功𤣥雲觸石霈澤周被植物<lb/>
<pb n="KR4h0132_WYG_647-19a"/>
　擢茂期於豐登神道感而宣靈人心歡而致和嘉氣<lb/>
　充溢抃蹈布野於是邑令僚吏至於胥徒黄髮耆艾<lb/>
　野夫版尹僉曰蓋聞名山之列天下也其有能奠方<lb/>
　域産財用興雲雨攷於祭法宜在祀典惟終南據天<lb/>
　之中在都之南西至於褒斜又西至隴首以臨於戎<lb/>
　東至於商顔又東至於太華以距於闗實能作固以<lb/>
　屏王室其物産之厚器用之出則璆琳琅玕夏書載<lb/>
　焉紀堂條枚秦風咏焉今其神又能對於禱祀化荒<lb/>
<pb n="KR4h0132_WYG_647-19b"/>
　為穰易沴為和厥功章明宜受大禮俾有憑託而宣<lb/>
　其烈也非我后敬神重穀則安能發大號尊明靈非<lb/>
　我公勤神奉上則曷能對休命作新廟人事既備神<lb/>
　明時若豐我公田遂及我私粢盛無虞儲峙用充厥<lb/>
　猷茂哉遂相與東向蹈舞拜手稽首願頌帝力且宣<lb/>
　神徳永著終古辭曰<lb/>
皇帝垂徳制定統極神道泰寧祀典脩飾禳祈禜雩皆<lb/>
有凖程顧惟終南祠位庳陋不稱顯名爰降制誥充大<lb/>
<pb n="KR4h0132_WYG_647-20a"/>
厥宇啓寤誠明昭感神衷道宣天休獲此利貞篤災愆<lb/>
陽化為豐穰實我粢盛人賴蓄給鼓腹而歌以樂其生<lb/>
巍巍靈山興利産財作固鎬京擁其嘉休眷祐於人永<lb/>
宅厥靈弈弈新廟整頓端莊神位密清後祀承則潔心<lb/>
勤禮導暢純精邑吏嗇夫鮐背鯢齒願垂表經頌宣聖<lb/>
徳篆刻堅石永世飛聲<lb/>
　　湘源二妃廟碑<hi>栁宗元</hi>
　元和九年八月二十日湘源二妃廟災司功掾守令<lb/>
<pb n="KR4h0132_WYG_647-20b"/>
　彭城劉知剛主簿安邑衛之武告于州刺史御史中<lb/>
　丞清河崔公能祗栗厥戒㑹羣吏洎衆工發開元詔<lb/>
　書懼廢守祀捜考贏羡均節委積咸執牘聿至于祠<lb/>
　下稽度既備傭役惟時斬木于上游陶埴于水涯乃<lb/>
　桴乃載工逸事遂作貌顯嚴粲然而威十有一月庚<lb/>
　辰陳奠薦辭立石于廟門之宇下惟父子夫婦人道<lb/>
　之大大哉二神咸極其㑹為子而父堯為婦而夫舜<lb/>
　齊聖並明弼成授受内若嚚瞽上承輝光克艱以乂<lb/>
<pb n="KR4h0132_WYG_647-21a"/>
　徳罔不至帝既野死神亦不返食于兹川古有常典<lb/>
　敺祓戾孽恢宣淑靈敢或失職以奸天刑有翼其躬<lb/>
　有苾其馨沉牲爰告即石是銘銘曰<lb/>
淵懿承聖舜妻堯女徳形媯汭神位湘滸揆兹有初克<lb/>
碩厥宇唐命秩祀兹邑攸主毛牷既疈椒馨爰糈𦙍于<lb/>
萬年期保伊祜潛火煽孽炖于融風神用播遷時罔克<lb/>
龔邑令羣吏告于君公亷用積餘以就爾功桴木負埴<lb/>
載流于江既夷以成崇宇峻墉潔嚴清閒左右率從神<lb/>
<pb n="KR4h0132_WYG_647-21b"/>
樂來歸徒御雍雍神既安止邦人載喜奉其吉玉以對<lb/>
嘉祉南風湑湑湘水如舞將子無讙神聴鐘鼔豐其交<lb/>
報邦邑是與刻此樂歌以極終古<lb/>
　　白楊神新廟碑<hi>令狐楚</hi>
　道太原而北列郡數十鴈門為大在周秦時與山戎<lb/>
　林胡大牙其彊國家以文徳柔惠而驅去之北跡距<lb/>
　塞口猶千里而逺若内地控于通都秩二千石者非<lb/>
　休勲懿徳則名王旄士乙亥嵗今尚書隴西李公亷<lb/>
<pb n="KR4h0132_WYG_647-22a"/>
　刺并部選第郡政之尤異者得昌化守南康郡王河<lb/>
　南元韶首表其名遽聞于天璽書勞勉移理於代惟<lb/>
　南康以壯事老謀逮事先侍中平王則尚書郎寧王<lb/>
　勤於君惠於人而敬恭於神由是神降之福人懐其<lb/>
　徳是嵗夏五月赤車彤襜至自石州初一日㑹計于<lb/>
　官次察掾吏之勤惰次二日存問于里閭求人民之<lb/>
　利病既三日徧祭于山川神祗蓋無停隂鑾不輟聲<lb/>
　于郡東凡四十里白楊有祀實代之主也嘑水旁注<lb/>
<pb n="KR4h0132_WYG_647-22b"/>
　雁門山前峙䃲礴相抵為堆為阜蘙薈柯條如虬如<lb/>
　龍廣僅百畝厥髙又倍信可以回薄日月而避逃風<lb/>
　雨豈朔漠之氣凝結於此乎坤元之精决泄于此乎<lb/>
　不然其何以巍巍蒼蒼將欲戞若木稍扶桑卑大椿<lb/>
　於漆園小蟠桃于東方與夫古墓多悲蕪城早落者<lb/>
　不同品矣按諸經紀且曰昔元魏髙祖孝文由一成<lb/>
　而宅九有起雲中而馭天下損益三代憲章百王厥<lb/>
　初經營由此途出繫馬其下歇鞍于枝威靈所憑别<lb/>
<pb n="KR4h0132_WYG_647-23a"/>
　白而在既偃頓以附土又跳騰而架空如有髙掌蹠<lb/>
　為鳥勢形洎今朝中書令燕公說摹詠其事<hi>張公白楊篇之</hi>
　<hi>卒章云欲識前王塔鞍處正北苗抽一小枝</hi>户部侍郎吉公中孚申而明<lb/>
　之<hi>建中初吉公以萬年尉為黜陟判官至此為之歌序具載其事焉</hi>故迹彌顯髙名<lb/>
　益大為屏為圖播于海嵎代人神之是以祠也而舊<lb/>
　規相襲未甚𢎞麗簷牖東嚮椽欒内奰有襖蠱之氣<lb/>
　無尊嚴之威式車馬者以避禍非以致敬奠蘋蘩者<lb/>
　惟邀福不惟嚮徳猶此祀也不亦涹<hi>疑</hi>孝文於代乎<lb/>
<pb n="KR4h0132_WYG_647-23b"/>
　南康其孫也大懼夫祖徳之墜于地因愀然而言曰<lb/>
　於古有召公奭以區區陜服為周二伯行野聴訟憩<lb/>
　於甘棠後之必思其人猶愛其樹其在詩曰勿剪勿<lb/>
　代召伯所茇矧我烈祖有開國之武麗天之文撫正<lb/>
　萬方照臨四海而又儲祉降徳于後子孫俾不佞起<lb/>
　家而王專城為守愧不能顯揚先美使若黄帝幸君<lb/>
　之使使理此土敢黷於祭祀是褻于功烈而速其皋<lb/>
　戾也一年因農之隙而易其地二年乗嵗之豐而改<lb/>
<pb n="KR4h0132_WYG_647-24a"/>
　其製不三四年得請于上而新廟成南面衮服所以<lb/>
　稱尊也兩楹阼階所以定位也築墉于外所以禦侮<lb/>
　也設屏于前所以修容也躭躭沈沈顯敞靚深不風<lb/>
　而清無雲而隂前王戾止之儀于是乎在裔孫聿追<lb/>
　之孝于是乎舉不唯禁淫祀廢非禮抑亦開明徳摛<lb/>
　耿光欲使異日觀者不俟請書問俗而知樹之所由<lb/>
　植廟之所由崇諗於有知僉曰非頌聲不可初南康<lb/>
　之典化顧嘗客焉迨今剖符則又備位于隴西公之<lb/>
<pb n="KR4h0132_WYG_647-24b"/>
　府相得最舊見繩為文故敢徵成之功與作之義篆<lb/>
　刻貞石立于前楹庶擬衛悝彞鼎之銘敢同魯僖閟<lb/>
　宫之什銘曰<lb/>
蔚彼白楊業生雁門䝉暑翳寒晴天色昏巨抵交柯龍<lb/>
翔虎眠從古强名莫知其原惟昔魏帝于枝息鞍懸垂<lb/>
低昻厥迹猶存大畏其力小懐其恩爰有靈祠號為神<lb/>
明二扉不扄四簋不陳樵蘇所往雉兔為鄰於鑠艮牧<lb/>
時惟孝孫下車之初致敬而言蔽芾甘棠猶思其人綿<lb/>
<pb n="KR4h0132_WYG_647-25a"/>
綿葛藟下庇于根乃正名居式崇藩垣山立當宁翼張<lb/>
重軒有赫斯皇既嚴且尊允矣君子孰如其仁大椿之<lb/>
年細栁之軍吾與元也人誰間然欲載其功莫先於文<lb/>
編詞琢石終古不遷<lb/>
　　峻靈王廟碑<hi>宋蘓軾</hi>
　古者王室及大諸侯國皆有寳周有琬琰大玉魯有<lb/>
　夏后氏之璜皆所以守其社稷鎮撫其人民也唐代<lb/>
　宗之世有比丘尼若夢慌忽見上帝者得八寳以獻<lb/>
<pb n="KR4h0132_WYG_647-25b"/>
　諸朝且傳帝命曰中原兵久不解腥聞于天故以此<lb/>
　寳鎮之則改元寳應以是知天亦分寳以鎮世也自<lb/>
　徐聞渡海歴瓊至儋又西至昌化縣西北二十里有<lb/>
　山秀峙海上石峯巉然若巨人冠帽西南向而坐者<lb/>
　俚人謂之山胳膊而偽漢之世封山神為鎮海廣徳<lb/>
　王五代之末南夷有知望氣者曰是山有寳氣上達<lb/>
　於天艤舟其下斵山發石以求之夜半大風浪駕其<lb/>
　舟空中碎之石峯之下夷皆溺死儋之父老猶有及<lb/>
<pb n="KR4h0132_WYG_647-26a"/>
　見敗舟山上者今獨有矴石存焉耳天地之寳非人<lb/>
　所得睥睨者張華使其客雷煥發酆城獄取寳劒佩<lb/>
　之華終以忠遇旤坐此也夫今此山之上上帝賜寳<lb/>
　以奠南極而貪冒無知之夷欲以力取而已有之其<lb/>
　誅死宜哉皇宋元豐五年七月詔封山神為峻靈王<lb/>
　用部使者承議郎彭次雲之請紹聖四年七月瓊州<lb/>
　别駕蘇軾以罪遣於儋至元符三年五月有詔徙亷<lb/>
　州自念謫居海南三嵗飲鹹食腥陵暴颶霧而得還<lb/>
<pb n="KR4h0132_WYG_647-26b"/>
　者山川之神實相之再拜稽首西嚮而辭焉且書其<lb/>
　事碑而銘之山有石池産紫鱗魚民莫敢犯石峯之<lb/>
　側多荔枝黄柑得就食持去則有風雹之變其辭曰<lb/>
瓊崖千里塊海中民夷錯居古相容方壺蓬萊此别宫<lb/>
峻靈獨立秀且雄為帝守寳甚嚴恭庇廕嘉穀嵗屢豐<lb/>
小大逍遐遂鰕龍鶢鶋安栖不避風我浮而西今復東<lb/>
銘碑曄然照無窮<lb/>
　　伏波將軍廟碑<hi>蘇軾</hi>
<pb n="KR4h0132_WYG_647-27a"/>
　漢有兩伏波皆有功徳於嶺南之民前伏波邳離路侯<lb/>
　也後伏波新息馬侯也南越自三代不能有秦雖逺<lb/>
　通置吏旋復為夷邳離始伐滅其國開九郡然至東<lb/>
　漢二女子側貳反海南震動六十餘城時世祖初平<lb/>
　天下民勞厭兵方閉玉闗謝西域况南荒何足以辱<lb/>
　王師非新息苦戰則九郡左袵至今矣由此論之兩<lb/>
　伏波廟食於嶺南均也古今所傳莫能定于一自徐<lb/>
　聞渡海適朱崖南望連山若有若無杳一髪耳艤舟<lb/>
<pb n="KR4h0132_WYG_647-27b"/>
　將濟眩栗喪魄海上有伏波祠元豐中詔封忠顯王<lb/>
　凡濟海者必卜焉曰某日可濟乎必告而後敢濟使<lb/>
　人信之如度量衡石必不吾欺者嗚呼非盛徳其孰<lb/>
　能如此自漢以來珠崖儋耳或置或否揚雄有言曰<lb/>
　朱崖之弃捐之力也否則介鱗易我衣裳此言施於<lb/>
　當時可也自漢末至五代中原避亂之人多家於此<lb/>
　今衣冠禮樂蓋班班然矣其可復言弃乎四州之人<lb/>
　以徐聞為咽喉南北之濟者以伏波為指南事神其<lb/>
<pb n="KR4h0132_WYG_647-28a"/>
　可不恭軾以罪謫儋耳三年今乃獲還海北往反皆<lb/>
　順風無以荅神貺乃碑而銘之銘曰<lb/>
至險莫測海與風至幽不仁此魚龍至信可恃漢兩公<lb/>
寄命一葉萬仞中自此而南洗汝胷撫循民夷心清通<lb/>
自此而北端汝躬屈伸窮達常正忠生為人英歿愈雄<lb/>
神雖無言我意同<lb/>
　　東嶽廟碑<hi>曾鞏</hi>
　宋興百三十有八年海内乂安符瑞畢至哲宗皇帝<lb/>
<pb n="KR4h0132_WYG_647-28b"/>
　推功神明報禮上下既作齊宫於南北郊以追述神<lb/>
　考親祠天地之志迺謂山川之神五嶽最巨而岱為<lb/>
　其宗面命守臣往視廟貌撤而新之詔京東路轉運<lb/>
　司給其工費以轉運使若判官一員䕶作先是魯人<lb/>
　相率出財為正殿重門頗極壯麗而他殿若門若廊<lb/>
　制度庳隘不足以稱雖有囿遊而無亭觀以待神御<lb/>
　迺因舊益新南為臺門一曰太嶽為掖門二曰錫符<lb/>
　錫羡直太嶽為重門二曰鎮安靈貺東西北為門各<lb/>
<pb n="KR4h0132_WYG_647-29a"/>
　一曰青陽素景魯詹中為殿三曰嘉寧蕃祉儲祐旁<lb/>
　為殿堂二十有三為碑樓四後為殿亭五以臨池籞<lb/>
　殿曰神遊飛觀列峙脩廊周施緫為屋七百九十有<lb/>
　三區繚以崇墉表以雙闕積工五十四萬有竒用錢<lb/>
　六千八百萬有竒改作於紹聖四年六月至今皇帝<lb/>
　即位之明年實建中靖國元年十月告成前詔翰林<lb/>
　學士臣某為之記臣某惶恐奉詔既書其本末迺拜<lb/>
　手稽首而言曰自昔帝王受命告代必於泰山功成<lb/>
<pb n="KR4h0132_WYG_647-29b"/>
　道洽符出刻石紀號昭姓攷瑞必於泰山嵗時巡狩<lb/>
　㑹諸侯協制度秩羣神必自泰山始其著於詩書載<lb/>
　在史官雜見於傳記豈獨髙明俶詭瑰傑秀異為天<lb/>
　下之竒觀哉蓋其位則東其徳則仁其氣則生膚寸<lb/>
　之雲澤及萬國功利之溥如此固非他山可望而其<lb/>
　威靈烜赫以警動禍福於人者亦非衆神所得而儕<lb/>
　故雖作鎮一隅而萬乗之君莫不尊禮四方士民雖<lb/>
　荒獷悖傲咸知敬畏豈茍然哉本朝自太祖太宗繼<lb/>
<pb n="KR4h0132_WYG_647-30a"/>
　詔有司増大神宇逮真宗朝修飾禮樂懐柔百神而<lb/>
　山為効符命出醴泉神芝仙禽前後萬計天子親奉<lb/>
　玉檢登封降禪禮成臨拜嶽祠猶以為未足又加天<lb/>
　齊王以帝號廟制祠具與次俱升厥後三宗崇奉祗<lb/>
　恪不懈益䖍至於斯宫則先皇帝經其始今皇帝發<lb/>
　其成土木采章極其輪奐以重神威以壯東夏可謂<lb/>
　盛矣雖然祖宗所以綏萬邦和兆民國家所以安富<lb/>
　尊榮蕃衍盛大者豈專以事神為哉蓋出於己者盡<lb/>
<pb n="KR4h0132_WYG_647-30b"/>
　其宜施於人者盡其厚然後接於神者無所不用其<lb/>
　極故聲色所嚮號令所加天且不違而况於人乎况<lb/>
　於鬼神乎今皇帝仁孝慈明格於上下薄海内外無<lb/>
　思不服方且嚴恭寅畏以交神祗卑宫菲食以崇廟<lb/>
　祀率是道也行之不已徳日新又日新則豈惟草木<lb/>
　蟲魚罔不咸若雨暘寒燠各以序至哉將有貫胸跂<lb/>
　踵之長不約而咸賔象輿丹甑昭華延喜之珍不求<lb/>
　而自至然後増封廣禪以侈先烈駐蹕新宫以荅神<lb/>
<pb n="KR4h0132_WYG_647-31a"/>
　貺於斯時也則有儒學宗工作為聲詩如吉甫頌周<lb/>
　史克頌魯被之絃歌勒之金石昭示萬世與詩書俱<lb/>
　傳顧如臣者烏足與此哉若夫今日之事臣職也不<lb/>
　敢以淺陋辭謹為銘曰<lb/>
巖巖泰山羣嶽之長豈止齊魯四方之望維昔帝王是<lb/>
宗是仰告代勒成百靈咸享圖書所記七十二家増髙<lb/>
廣厚匪以為夸降及秦人矜功變古驅車中途則窘風<lb/>
雨豈伊崇髙人莫敢侮有神司之惟徳是輔阿閣石閭<lb/>
<pb n="KR4h0132_WYG_647-31b"/>
維神之居金篋玉策惟神之符崇朝之雲徧雨天下非<lb/>
神之力孰能為者周商之前視秩上公至于有唐王爵<lb/>
是崇孰帝其號自我真宗維我真宗乗時治平櫜弓束<lb/>
矢奠枕於京雨暘以時百穀用成航浮索引萬國來廷<lb/>
仁獸一角靈芝九莖應圖合諜不可殫名天子曰嘻維<lb/>
天錫予何以報之封禪是圖升中告成幽顯來相回輿<lb/>
廟廷以荅神貺備物典冊往崇號謚棟宇衣冠罔非帝<lb/>
制煥乎文章愈久益備成此新宫維今天子百常之觀<lb/>
<pb n="KR4h0132_WYG_647-32a"/>
萬雉之墉黼扆龍章巍然殿中神既安止人斯受祉豈<lb/>
惟一方燕及四海維今天子仁孝儉勤緝熙光明徳藝<lb/>
日新荒遐暴驁奔走來臣上帝所怙匪惟爾神俾壽而<lb/>
臧俾昌而熾俾我子孫本支百世延及動植有生咸遂<lb/>
授我神策周而復始神亦萬年為宋望祀<lb/>
　<lb/>
　<lb/>
　<lb/>
<pb n="KR4h0132_WYG_647-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百四十七<lb/>
<pb n="KR4h0132_WYG_647-33a"/>
欽定四庫全書<lb/>
　文章辨體彚選巻六百四十七<lb/>
　　　　　　　　　　　　明　賀復徵　編<lb/>
碑六<hi>神廟</hi>
　　漢西嶽華山廟碑文<hi>漢</hi>　<hi>撰人闕</hi>
　周禮職方氏河南山鎮曰華謂之西嶽春秋傳曰山<lb/>
　嶽則配天乾坤定位山澤通氣雲行雨施既成萬物<lb/>
　易之義也祀典曰日月星辰所昭仰也地理山川所<lb/>
<pb n="KR4h0132_WYG_647-33b"/>
　生殖也功加于民祀以報也禮記曰天子祭天地及<lb/>
　山川嵗徧焉自三五迭興其奉山川或在天子或在<lb/>
　諸侯是以唐虞疇咨曰岳五嵗一巡狩皆以四時之<lb/>
　中月各省其方親至其山柴祭燔燎夏商則未聞所<lb/>
　損益周監於二代十有二嵗王巡狩殷國亦有事於<lb/>
　方嶽祀以圭璧樂奏六歌高祖初興改秦淫祀太宗<lb/>
　承循各詔有司其山川在諸侯者以時祠之孝武皇<lb/>
　帝修封禪之禮思登假之道巡省五嶽禋祀豐備故<lb/>
<pb n="KR4h0132_WYG_647-34a"/>
　立宫其下宫曰集靈宫殿曰存仙殿門曰望仙門中<lb/>
　宗之世重使使者持節祀焉嵗一禱而三祠後不承<lb/>
　前至於亡新<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>用丘虛訖今垣址營兆猶存建武之<lb/>
　元事舉其中禮從其省但使二千石以嵗時往祀其<lb/>
　有風旱禱請祈求靡不報應自是以來百有餘年有<lb/>
　事西巡輙過享祭然其所立碑石刻紀時事文字摩<lb/>
　滅莫能存識延熹四年七月甲子𢎞農太守安國亭<lb/>
　侯汝南袁逢掌華嶽之主位應古制修廢起頓閔其<lb/>
<pb n="KR4h0132_WYG_647-34b"/>
　若兹深達和民事神之義精通誠至礿祭之祠乃案<lb/>
　經傳所載原本所由銘勒斯石垂之於後其辭曰<lb/>
巖巖西嶽峻極穹蒼奄有河朔遂荒河陽觸石興雲雨<lb/>
我農桑資糧品物亦相瑶光崇冠二州古曰雝梁馮於<lb/>
豳岐文武克昌天子展義巡狩省方玉帛之䞇禮與岱<lb/>
亢六樂之變舞以致康在漢中葉建設宇堂山嶽之守<lb/>
是秩是望侯惟安國兼命斯章尊修靈基肅共壇場明<lb/>
徳惟馨神歆其芳遏禳凶札揫歛吉祥嵗其有年民說<lb/>
<pb n="KR4h0132_WYG_647-35a"/>
無疆<lb/>
　　西嶽華山亭碑<hi>唐衞凱</hi>
　惟光和元年嵗在戊子名曰咸池季冬已巳𢎞農太<lb/>
　守河南樊府君諱毅字仲徳下車之初恭肅神紀西<lb/>
　嶽至尊詔書奉詞躬親自往省從勞謙即事有漸散<lb/>
　齋華亭齋堂逼窄郡縣官屬清齋無處尊卑錯綜精<lb/>
　誠不固畏天之威逢斯癉怒時雨不興甘㴻不布念<lb/>
　存黔首懼闕曠素于是與令巴郡胊忍先讜公謀圖<lb/>
<pb n="KR4h0132_WYG_647-35b"/>
　議繕故斷度撏廊立室異處左右趣之莫不競慕二<lb/>
　年正月巳卯興就既成有元休嘉啓寤各得竭情福<lb/>
　祿是顧刻兹碑號吏卒俠路其辭曰<lb/>
巖巖西嶽五鎮次宗緒徳之尊太華優隆皇帝永思祀<lb/>
典孔明高神肯宴圭璧䞇通赫赫在上以畜萬邦惟嶽<lb/>
降神實生羣公卿士百辟纘業攸䝉帝命不違嵗事報<lb/>
功羣后命卿散齋外亭敬恭明祀以奉皇靈處所逼窄<lb/>
屑窣有聲神樂其静翛翬無形尊卑有序㓗心致誠因<lb/>
<pb n="KR4h0132_WYG_647-36a"/>
繕舊室整頓端平在其板屋孰不加精天人同道萬祚<lb/>
來迎既受帝祉延于後生為龍為光顯乂王庭為公為<lb/>
侯福禄來成刻石紀號永享利貞<lb/>
　　西嶽太華山碑銘并序𤣥宗御製<hi>張説</hi>
　天有四序星辰辨其分地有五方山嶽鎮其域隂陽<lb/>
　交暢則品物形矣精氣相射則神祗著矣西嶽太華<lb/>
　山者當少隂用事萬物生華故曰華山踞中土西偏<lb/>
　當七官正位是稱西嶽披圖以察削成而四方信焉<lb/>
<pb n="KR4h0132_WYG_647-36b"/>
　立表以算其髙五千仞明焉石壁磔堅而雄竦衆山<lb/>
　奔走而傾附其氣肅其勢威其行配金其辰直酉前<lb/>
　對華陽之國後壓華隂之郡左抱桃林之塞右産籃<lb/>
　田之玉諒少昊之下都即蓐收之别館也軒帝游焉<lb/>
　以㑹衆神虞舜柴焉以覲羣后爰自夏氏迄于隋室<lb/>
　朝廷五姓載歴三千祀典相因舊章未改壇場廟宇<lb/>
　何代不修一禱三祠無嵗而闕所以報生殖事靈神<lb/>
　不有怠也故亦祥休明災淫慝未嘗爽也皇天眷祐<lb/>
<pb n="KR4h0132_WYG_647-37a"/>
　馨我烈祖奄有萬方逮乎六葉郊天地望山川精意<lb/>
　必達墜典咸甄亦命州將四時告䖍加視王秩進號<lb/>
　金天若是何者抑有由焉予小子之生也嵗景戌月<lb/>
　仲秋膺少昊之盛徳協太華之本命故常寤寐靈嶽<lb/>
　肸蠁神交玉帛未陳幽贊必先意而啓椒醑雖薄景<lb/>
　福果應期而集𤣥感昭賽可一二而道邪記云下有<lb/>
　方士真人金鼎石室上有明星玉女仙草瑶池茅龍<lb/>
　一去毛女千祀前代帝王多所僥覬朕學犧文之道<lb/>
<pb n="KR4h0132_WYG_647-37b"/>
　故非斯人之徒憂在至道之不𢎞不憂富貴之無永<lb/>
　患在蒼生之不理不患年壽之若流以功施四海為<lb/>
　長生以業傳百代為不死焉羡置集靈之宫虚望非<lb/>
　福立存仙之殿勞思輕舉者哉於戲維嶽配天上弼<lb/>
　予志予欲大康兆人嶽翼予欲定禮樂諧神人嶽聴<lb/>
　予思其維嶽降神生此多士無俾申甫專美於嵩語<lb/>
　酌古訓心通神境善而不答誠而不應未之有也嶽<lb/>
　其念哉十有一載冬孟之月步自京邑幸于洛師停<lb/>
<pb n="KR4h0132_WYG_647-38a"/>
　鑾廟下清眺仙掌雲拂石床霓裳可接風過松嶺仙<lb/>
　駕如聞久勤報徳之願未暇封崇之禮遲迴刻石使<lb/>
　槩銘山萬姓瞻予言可復也銘曰<lb/>
巉巉太華柱天直上青崖白谷仰見靈掌雄峯峻削<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>
蓞森爽是曰靈嶽衆山之長白帝西下黄河北來隂陽<lb/>
孕育精氣徘徊偶聖呈瑞逢昏降災玉池神挹石室仙<lb/>
開海絶瀛洲天遥𤣥圃偉哉此鎮峥嶸中土鬼神乍遊<lb/>
風雲忽聚高標爀日半壁飛雨自古王者巡方必至龍<lb/>
<pb n="KR4h0132_WYG_647-38b"/>
駕帝服封天禪地南面㑹神西后有位待予治國安人<lb/>
然後徐思其事<lb/>
　　后土神祠碑銘并序𤣥宗御製<hi>張説</hi>
　古之王者皆受天命禮樂有權神祗是主郊兆所設<lb/>
　雖定於厥居精靈所感則通乎變化大匠歸正旁行<lb/>
　不流惟創制者為能之亦安在守文而已睢上祠者<lb/>
　本魏地鄈丘之舊而漢家后土之宫汾水合河梁山<lb/>
　對麓地形堆阜天然詭異隆崛岉而特起忽盤紆而<lb/>
<pb n="KR4h0132_WYG_647-39a"/>
　斗絶景象相傳肸蠁如在有物不可以終否有典不<lb/>
　可以遂廢故推而行之嵗在癸亥始有事於兹焉在<lb/>
　昔后王時邁省方柴燎告極幽隠胥洎大舜則五載<lb/>
　一巡武帝則三嵗一祭今時代丕變人神禮煩朕就<lb/>
　為損益折以法度一紀再駕亦無闕焉二十年冬勒<lb/>
　兵逾萬騎旌旗亘千里校獵上黨至于太原赫威戎<lb/>
　於朔陲沛展義於南夏肆覲羣后道有以大備懐柔<lb/>
　百神文無而咸秩先是有司宿設恪敬乃事巳未師<lb/>
<pb n="KR4h0132_WYG_647-39b"/>
　頓於齋宫庚申親祀於后祗聖考在天侑而作主何<lb/>
　禮不舉靡神不徧往者漢氏之祠也牲以養牛五嵗<lb/>
　繭栗所以貴其誠籍以采席六重藁秸所以尚其質<lb/>
　事與古反義不經見朕因其地而不因其儀取其得<lb/>
　而不取其失凡牲幣法物之事歌舞接神之類咨故<lb/>
　實於方澤不遂過於元鼎此皆公卿大夫鴻生鉅儒<lb/>
　獻其方聞匡於不逮朕何有也且王者事天明事地<lb/>
　察示其本敎以孝柰何郊丘之禮猶獨以祈糓為名<lb/>
<pb n="KR4h0132_WYG_647-40a"/>
　者邪於戲享於至誠錫以繁祉黄雲蓋於神鼎絳光<lb/>
　燭於靈壇自昔已然乃今復見斯固隂精有所寓寳<lb/>
　氣為不誣雖寂寥而不動亦動之而斯應顧朕之不<lb/>
　徳靈感何從賴累聖儲祉福流所致乃𤯝災肆赦與<lb/>
　物更始大賚天下有慶兆人山川鬼神鳥獸魚鼈莫<lb/>
　不允若莫不咸寧此所以仰覆載報生殖資元元盡<lb/>
　翼翼豈與夫封禪有牒專在求仙祕祝有辭密於移<lb/>
　過而已銘曰<lb/>
<pb n="KR4h0132_WYG_647-40b"/>
至哉坤元萬物資生王者毋事徳合天明義有大報用<lb/>
協永貞茫茫九土思索其精因天事天因地事地彼汾<lb/>
之曲高睢傑異景象遺光壇場舊位寂寥千祀精靈長<lb/>
閟誣神不祥復古維祺文所無者秩而祭之矧曰后土<lb/>
昔載明祠何必因隂乃為我師意多漢武跡在横汾風<lb/>
流可接簫鼓如聞壽官創制神鼎勒勲古往今來豈無<lb/>
斯文<lb/>
　　大唐燕支山神寧濟公祠堂碑<hi>楊炎</hi>
<pb n="KR4h0132_WYG_647-41a"/>
　西北之巨鎮曰燕支本匈奴王庭昔漢武納渾邪開<lb/>
　右地置武威張掖而三界二郡之間連峯委㑹雲蔚<lb/>
　黛起積高之勢四面千里陽崖有栝栢之材備幹革<lb/>
　隂壑有堅剛之樸化五兵維人氣雄其畜多馬虜得<lb/>
　之以制隂國主天街周以之興秦以之霸漢得之以<lb/>
　斷右臂卻南牧西踞於海北經於河自外而望上也<lb/>
　雄雄乎一氣旁廕朔鹵前衝塞門與積石來朝崑崙<lb/>
　相負洎陟蒼蒼臨峻極則形變六合空同大荒青㝠<lb/>
<pb n="KR4h0132_WYG_647-41b"/>
　在混元之中絶壁揭宇宙之外舊史云封祀之山八<lb/>
　中國之外三自夏屈秩奠漢攘疆土於時更而王者<lb/>
　莫能配天其意者將纘禹之業以俟聖人乎維唐百<lb/>
　三十載賁𤣥化之紀息金革之墟蠢蠢蒸然萃於聖<lb/>
　澤於是左丹穴右崆峒古所未賔咸頓首于路門之<lb/>
　外天子登神宫勒金板將復義於郡嶽告成於昊蒼<lb/>
　議云此山天合氣以正秋方地與神而主戎國俾蚪<lb/>
　螭者為師為旅貔虎者為妾為臣不在于巨靈乎其<lb/>
<pb n="KR4h0132_WYG_647-42a"/>
　封神為寧濟公錫之鞶帶備厥禮物詔邦牧太子少<lb/>
　保哥舒公卜吉日築靈祠于高麓之陽每嵗盛秋以<lb/>
　笙鏞之器錡釡之品率封内以望之索羣神以㑹之<lb/>
　亞旅師氏旄頭弩牙金鼓七校車徒十萬從饗于廟<lb/>
　庭大閲於山外所以因天界以崇聖功垂地險以恢<lb/>
　逺略也觀夫叢巖懸抱煙雨屑窣官庭晃其角暮林<lb/>
　石古而幽隂神其居之可以禱安静矣拊空桑變鐘<lb/>
　石神其聴之可以感和樂矣大玉通帛熊蹯桂漿粲<lb/>
<pb n="KR4h0132_WYG_647-42b"/>
　其傾筐采物煌煌神其歆之可以祚有年矣維石巖<lb/>
　巖日月不老維靈是與生此熊羆神其薦之可以奉<lb/>
　吾君矣於戲陳信克享正詞幽感宜乎有祈而降有<lb/>
　祭而歆龍也無風雨之愆蛇也無氣熖之作此神之<lb/>
　職又何羞焉而作頌曰<lb/>
揭靈山兮天地界勢奔突兮風雲駭峯蹲龍兮入天門<lb/>
氣變蛇兮煙嵐昬祐自天兮得終古備華蟲兮駕朱虎<lb/>
　　南海神廟碑<hi>韓愈</hi>
<pb n="KR4h0132_WYG_647-43a"/>
　海於天地間為物最鉅自三代聖王莫不祀事考於<lb/>
　傳記而南海神次最貴在北東西三神河伯之上號<lb/>
　為祝融天寳中天子以為古爵莫貴於公侯故海嶽<lb/>
　之祝犧幣之數放而依之所以致崇極於大神今王<lb/>
　亦爵也而禮海嶽尚循公侯之事虚王儀而不用非<lb/>
　致崇極之意也由是冊尊南海神為廣利王祝號祭<lb/>
　式與次俱昇因其故廟易而新之在今廣州治之東<lb/>
　南海道八十里扶胥之口黄木之灣常以立夏氣至<lb/>
<pb n="KR4h0132_WYG_647-43b"/>
　命廣州刺史行事祠下事訖驛聞而刺史常節度五<lb/>
　嶺諸軍仍觀察其郡邑於南方事無所不統地大以<lb/>
　逺故常選用重人既貴而富且不習海事又當祀時<lb/>
　海常多大風將往皆憂慼既進觀顧怖悸故常以疾<lb/>
　為解而委事於其副其來已久故明宫齋廬上雨旁<lb/>
　風無所蓋障牲酒瘠酸取具臨時水陸之品狼藉籩<lb/>
　豆薦祼興俯不中儀式吏滋不供神不顧享盲風怪<lb/>
　雨發作無節人䝉其害元和十二年始詔用前尚書<lb/>
<pb n="KR4h0132_WYG_647-44a"/>
　右丞國子祭酒魯國孔公為廣州刺史兼御史大夫<lb/>
　以殿南服公正直方嚴中心樂易祗慎所職治人以<lb/>
　明事神以誠内外單盡不為表襮至州之明年將夏<lb/>
　祝冊自京師至吏以時告公乃齊祓視冊誓羣有司<lb/>
　曰冊有皇帝名乃上所自署其文曰嗣天子某謹遣<lb/>
　官某敬祭其恭且嚴如是敢有不承明日吾將宿廟<lb/>
　下以供晨事明日吏以風雨白不聴於是州府文武<lb/>
　吏士凡百數交謁更諫皆揖而退公遂陞舟風雨少<lb/>
<pb n="KR4h0132_WYG_647-44b"/>
　弛櫂夫奏功雲隂解駮日光穿漏波伏不興省牲之<lb/>
　夕載暘載隂將事之夜天地開除月星明穊五鼓既<lb/>
　作牽牛正中公乃盛服執笏以入即事文武賔屬俯<lb/>
　首聴位各執其職牲肥酒香鐏爵静㓗降登有數神<lb/>
　具醉飽海之百靈祕怪慌惚畢出蜿蜿虵虵來享飲<lb/>
　食闔廟旋艫祥颷送颿旗纛旌麾飛揚晻靄鐃鼓嘲<lb/>
　轟高管噭噪武夫奮櫂工師唱和穹龜長魚踴躍後<lb/>
　先乾端坤倪軒豁呈露祀之之嵗風灾熄滅人厭魚<lb/>
<pb n="KR4h0132_WYG_647-45a"/>
　蟹五榖胥熟明年祀歸又廣廟宫而大之治其庭壇<lb/>
　改作東西兩序齊庖之房百用具修明年其時公又<lb/>
　固往不懈益䖍嵗仍大和耋艾歌詠始公之至盡除<lb/>
　他名之稅罷衣食於官之可去者四方之使不以資<lb/>
　交以身為帥燕享有時賞與以節公藏私蓄上下與<lb/>
　足於是免屬州負逋之緡錢念有四萬米三萬二千<lb/>
　斛賦金之州耗金一嵗八百困不能償皆以丐之加<lb/>
　西南守長之俸誅其尤無良不聴令者由是皆自重<lb/>
<pb n="KR4h0132_WYG_647-45b"/>
　慎法人士之落南不能歸者與流徙之胄百念八族<lb/>
　用其才良而廩其無告者其女子可嫁與之錢財令<lb/>
　無失時刑徳並流方地數千里不識盜賊山行海宿<lb/>
　不擇處所事神治人其可謂備至耳矣咸願刻廟石<lb/>
　以著厥美而繫以詩乃作詩曰<lb/>
南海隂墟祝融之宅即祀于旁帝命南伯吏惰不躬正<lb/>
自今公明用享錫右我家邦惟明天子惟慎厥使我公<lb/>
在官神人致喜海嶺之陬既足既濡胡不均𢎞俾執事<lb/>
<pb n="KR4h0132_WYG_647-46a"/>
樞公行勿遲公無遽歸匪我私公神人具依<lb/>
　　衢州徐偃王廟碑<hi>韓愈</hi>
　徐與秦俱出柏翳為嬴姓國於夏殷周世咸有大功<lb/>
　秦處西偏專用武勝遭世衰無明天子遂虎吞諸國<lb/>
　為雄諸國既皆入秦為臣屬秦無所取利上下相賊<lb/>
　害卒僨其國而沈其宗徐處得地中文徳為治及偃<lb/>
　王誕當國益除去刑争末事凡所以君國子民待四<lb/>
　方一出於仁義當此之時周天子穆王無道意不在<lb/>
<pb n="KR4h0132_WYG_647-46b"/>
　天下好道士說得八龍騎之西遊同王母宴於瑶池<lb/>
　之上歌謳忘歸四方諸侯之争辨者無所質正咸賔<lb/>
　祭於徐䞇玉帛死生之物于徐之庭者三十六國得<lb/>
　朱弓赤矢之瑞穆王聞之恐遂稱受命命造父御長<lb/>
　驅而歸與楚連謀伐徐徐不忍鬭其民北走彭城武<lb/>
　原山下百姓隨而從之萬有餘家偃王死民號其山<lb/>
　為徐山鑿石為室以祠偃王偃王雖走死失國民戴<lb/>
　其嗣為君如初駒王章禹祖孫相望自秦至今名公<lb/>
<pb n="KR4h0132_WYG_647-47a"/>
　巨人繼跡史書徐氏十望其九皆本於偃王而秦後<lb/>
　迄兹無聞家天於柏翳之緒非偏有厚薄施仁與暴<lb/>
　之報自然異也衢州故㑹稽太末也民多姓徐氏支<lb/>
　縣龍丘有偃王遺廟或曰偃王之逃戰不之彭城之<lb/>
　越城之隅棄玉几研于㑹稽之水或曰徐子章禹既<lb/>
　執於吳徐之公族子弟散之徐揚二州間即其居立<lb/>
　先王廟云開元初徐姓二人相屬為刺史帥其部之<lb/>
　同姓改作廟屋載事于碑後九十年當元和九年而<lb/>
<pb n="KR4h0132_WYG_647-47b"/>
　徐氏放復為刺史放字達夫前碑所謂令户部侍郎<lb/>
　其大父也春行視農至于龍丘有事于廟思惟本原<lb/>
　曰故制觕樸下窄不足以揭䖍妥靈而又梁觕赤白<lb/>
　陊剥不治圖像之威䵝昧就滅藩牧級夷庭木秃缺<lb/>
　祈甿日慢祥慶弗下州之羣支不獲䕃庥余惟遺紹<lb/>
　而尸其土不即不圖以有資聚罰其可辭乃命因故<lb/>
　為新衆工齊事惟月若日工告訖功大祠于廟宗卿<lb/>
　咸序應是嵗州無怪風劇雨民不夭厲榖果完實民<lb/>
<pb n="KR4h0132_WYG_647-48a"/>
　皆曰耿耿祉哉其不可誣乃相與請辭京師歸而鑱<lb/>
　之于石辭曰<lb/>
秦傑以顛徐由遜緜秦鬼久飢徐有廟存婉婉偃王惟<lb/>
道之躭以國易仁為笑于頑自初擅命其實幾姓歴短<lb/>
詈長有不償亡課其利害孰與王當姑蔑之墟太末之<lb/>
里誰思王恩立廟以祀王之聞孫世世多有惟臨兹邦<lb/>
廟土實守堅嶠之後達夫廓之王歿萬年如始祔時王<lb/>
孫多孝世奉王廟達夫之來先慎詔敎盡惠廟民不主<lb/>
<pb n="KR4h0132_WYG_647-48b"/>
於神維是達夫知孝之元太末之里姑蔑之城廟事時<lb/>
修仁義振聲宜寵其人以及後生嗟嗟維王雖古誰亢<lb/>
王死于仁彼以暴喪文追作誄刻示茫茫<lb/>
　　栁州羅池廟碑<hi>韓愈</hi>
　羅池廟者故刺史栁侯廟也栁侯為州不鄙夷其民動<lb/>
　以禮法三年民各自矜奮兹土雖逺京師吾等亦天<lb/>
　氓今天幸惠仁侯若不化服我則非人於是老少相<lb/>
　敎語莫違侯令凡有所為於其鄉閭及於其家皆曰<lb/>
<pb n="KR4h0132_WYG_647-49a"/>
　吾侯聞之得無不可於意否莫不忖度而後從事凡<lb/>
　令之期民勸趨之無有後先必以其時於是民業有<lb/>
　經公無負租流逋四歸樂生興事宅有新屋步有新<lb/>
　船池園㓗修豬牛鴨鷄肥大蕃息子嚴父詔婦順夫<lb/>
　指嫁娶葬送各有條法出相弟長入相慈孝先時民<lb/>
　貧以男女相質久不得贖盡沒為𨽻我侯之至按國<lb/>
　之故以傭除本悉奪歸之大修孔子廟城郭巷道皆<lb/>
　治使端正樹以名木栁民既皆悅喜嘗與其部將魏<lb/>
<pb n="KR4h0132_WYG_647-49b"/>
　忠謝寧歐陽翼飲酒驛亭謂曰吾棄於時而寄於此<lb/>
　與若等好也明年吾將死死而為神後三年為廟祀<lb/>
　我及期而死三年孟秋辛夘侯降于州之後堂歐陽<lb/>
　翼等見而而拜之其夕夣翼而告曰館我於羅池其<lb/>
　月景辰廟成大祭過客李儀醉酒慢侮堂上得疾扶<lb/>
　出廟門即死明年春魏忠歐陽翼使謝寧來京師請<lb/>
　書其事于石余謂栁侯生能澤其民死能驚動禍福<lb/>
　之以食其土可謂靈也巳作迎享送神詩遺栁民俾<lb/>
<pb n="KR4h0132_WYG_647-50a"/>
　歌以祀焉而并刻之栁侯河東人諱宗元字子厚賢<lb/>
　而有文章嘗位於朝光顯矣已而擯不用其辭曰<lb/>
荔子丹兮蕉黄雜肴蔬兮進侯堂侯之船兮兩旗度中<lb/>
流兮風泊之待侯不來兮不知我悲侯乗駒兮入廟慰<lb/>
我民兮不嚬以笑鵝之山兮栁之水桂樹團團兮白石<lb/>
齒齒侯朝出游兮暮來歸春與猨吟兮秋鶴與飛北方<lb/>
之人兮為侯是非千秋萬嵗兮侯無我違福我兮壽我<lb/>
驅厲鬼兮山之左下無苦濕兮高無乾秔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亢羡兮蛇<lb/>
<pb n="KR4h0132_WYG_647-50b"/>
蛟結蟠我民報事兮無怠其始自今兮欽于世世<lb/>
　　終南山祠堂碑<hi>桞宗元</hi>
　貞元十二年夏洎秋不雨穡人焦勞嘉榖用虞皇帝<lb/>
　使中謁者禱於終南山申命京兆尹韓府君祗飭祀<lb/>
　事攷視祠制以為棟宇不稱宜有加飾遂命盩厔令<lb/>
　裴均䖍承聖謩剙制祠宇乃徵土工木工石工備器<lb/>
　執用來㑹祠下斬板榦礱柱礎陶瓴甓築垣墉恢度<lb/>
　舊制立三筵六尋既興功𤣥雲觸石霈澤周被植物<lb/>
<pb n="KR4h0132_WYG_647-51a"/>
　擢茂期於豐登神道感而宣靈人心歡而致和嘉氣<lb/>
　充溢抃蹈布野於是邑令僚吏至於胥徒黄髮耆艾<lb/>
　野夫版尹僉曰蓋聞名山之列天下也其有能奠方<lb/>
　域産財用興雲雨攷於祭法宜在祀典惟終南據天<lb/>
　之中在都之南西至於褒斜又西至隴首以臨於戎<lb/>
　東至於商顔又東至於太華以距於闗實能作固以<lb/>
　屏王室其物産之厚器用之出則璆琳琅玕夏書載<lb/>
　焉紀堂條枚秦風咏焉今其神又能對於禱祀化荒<lb/>
<pb n="KR4h0132_WYG_647-51b"/>
　為穰易沴為和厥功章明宜受大禮俾有憑託而宣<lb/>
　其烈也非我后敬神重穀則安能發大號尊明靈非<lb/>
　我公勤神奉上則曷能對休命作新廟人事既備神<lb/>
　明時若豐我公田遂及我私粢盛無虞儲峙用充厥<lb/>
　猷茂哉遂相與東向蹈舞拜手稽首願頌帝力且宣<lb/>
　神徳永著終古辭曰<lb/>
皇帝垂徳制定統極神道泰寧祀典脩飾禳祈禜雩皆<lb/>
有凖程顧惟終南祠位庳陋不稱顯名爰降制誥充大<lb/>
<pb n="KR4h0132_WYG_647-52a"/>
厥宇啓寤誠明昭感神衷道宣天休獲此利貞篤災愆<lb/>
陽化為豐穰實我粢盛人賴蓄給鼓腹而歌以樂其生<lb/>
巍巍靈山興利産財作固鎬京擁其嘉休眷祐於人永<lb/>
宅厥靈弈弈新廟整頓端莊神位密清後祀承則潔心<lb/>
勤禮導暢純精邑吏嗇夫鮐背鯢齒願垂表經頌宣聖<lb/>
徳篆刻堅石永世飛聲<lb/>
　　湘源二妃廟碑<hi>栁宗元</hi>
　元和九年八月二十日湘源二妃廟災司功掾守令<lb/>
<pb n="KR4h0132_WYG_647-52b"/>
　彭城劉知剛主簿安邑衛之武告于州刺史御史中<lb/>
　丞清河崔公能祗栗厥戒㑹羣吏洎衆工發開元詔<lb/>
　書懼廢守祀捜考贏羡均節委積咸執牘聿至于祠<lb/>
　下稽度既備傭役惟時斬木于上游陶埴于水涯乃<lb/>
　桴乃載工逸事遂作貌顯嚴粲然而威十有一月庚<lb/>
　辰陳奠薦辭立石于廟門之宇下惟父子夫婦人道<lb/>
　之大大哉二神咸極其㑹為子而父堯為婦而夫舜<lb/>
　齊聖並明弼成授受内若嚚瞽上承輝光克艱以乂<lb/>
<pb n="KR4h0132_WYG_647-53a"/>
　徳罔不至帝既野死神亦不返食于兹川古有常典<lb/>
　敺祓戾孽恢宣淑靈敢或失職以奸天刑有翼其躬<lb/>
　有苾其馨沉牲爰告即石是銘銘曰<lb/>
淵懿承聖舜妻堯女徳形媯汭神位湘滸揆兹有初克<lb/>
碩厥宇唐命秩祀兹邑攸主毛牷既疈椒馨爰糈𦙍于<lb/>
萬年期保伊祜潛火煽孽炖于融風神用播遷時罔克<lb/>
龔邑令羣吏告于君公亷用積餘以就爾功桴木負埴<lb/>
載流于江既夷以成崇宇峻墉潔嚴清閒左右率從神<lb/>
<pb n="KR4h0132_WYG_647-53b"/>
樂來歸徒御雍雍神既安止邦人載喜奉其吉玉以對<lb/>
嘉祉南風湑湑湘水如舞將子無讙神聴鐘鼔豐其交<lb/>
報邦邑是與刻此樂歌以極終古<lb/>
　　白楊神新廟碑<hi>令狐楚</hi>
　道太原而北列郡數十鴈門為大在周秦時與山戎<lb/>
　林胡大牙其彊國家以文徳柔惠而驅去之北跡距<lb/>
　塞口猶千里而逺若内地控于通都秩二千石者非<lb/>
　休勲懿徳則名王旄士乙亥嵗今尚書隴西李公亷<lb/>
<pb n="KR4h0132_WYG_647-54a"/>
　刺并部選第郡政之尤異者得昌化守南康郡王河<lb/>
　南元韶首表其名遽聞于天璽書勞勉移理於代惟<lb/>
　南康以壯事老謀逮事先侍中平王則尚書郎寧王<lb/>
　勤於君惠於人而敬恭於神由是神降之福人懐其<lb/>
　徳是嵗夏五月赤車彤襜至自石州初一日㑹計于<lb/>
　官次察掾吏之勤惰次二日存問于里閭求人民之<lb/>
　利病既三日徧祭于山川神祗蓋無停隂鑾不輟聲<lb/>
　于郡東凡四十里白楊有祀實代之主也嘑水旁注<lb/>
<pb n="KR4h0132_WYG_647-54b"/>
　雁門山前峙䃲礴相抵為堆為阜蘙薈柯條如虬如<lb/>
　龍廣僅百畝厥髙又倍信可以回薄日月而避逃風<lb/>
　雨豈朔漠之氣凝結於此乎坤元之精决泄于此乎<lb/>
　不然其何以巍巍蒼蒼將欲戞若木稍扶桑卑大椿<lb/>
　於漆園小蟠桃于東方與夫古墓多悲蕪城早落者<lb/>
　不同品矣按諸經紀且曰昔元魏髙祖孝文由一成<lb/>
　而宅九有起雲中而馭天下損益三代憲章百王厥<lb/>
　初經營由此途出繫馬其下歇鞍于枝威靈所憑别<lb/>
<pb n="KR4h0132_WYG_647-55a"/>
　白而在既偃頓以附土又跳騰而架空如有髙掌蹠<lb/>
　為鳥勢形洎今朝中書令燕公說摹詠其事<hi>張公白楊篇之</hi>
　<hi>卒章云欲識前王塔鞍處正北苗抽一小枝</hi>户部侍郎吉公中孚申而明<lb/>
　之<hi>建中初吉公以萬年尉為黜陟判官至此為之歌序具載其事焉</hi>故迹彌顯髙名<lb/>
　益大為屏為圖播于海嵎代人神之是以祠也而舊<lb/>
　規相襲未甚𢎞麗簷牖東嚮椽欒内奰有襖蠱之氣<lb/>
　無尊嚴之威式車馬者以避禍非以致敬奠蘋蘩者<lb/>
　惟邀福不惟嚮徳猶此祀也不亦涹<hi>疑</hi>孝文於代乎<lb/>
<pb n="KR4h0132_WYG_647-55b"/>
　南康其孫也大懼夫祖徳之墜于地因愀然而言曰<lb/>
　於古有召公奭以區區陜服為周二伯行野聴訟憩<lb/>
　於甘棠後之必思其人猶愛其樹其在詩曰勿剪勿<lb/>
　代召伯所茇矧我烈祖有開國之武麗天之文撫正<lb/>
　萬方照臨四海而又儲祉降徳于後子孫俾不佞起<lb/>
　家而王專城為守愧不能顯揚先美使若黄帝幸君<lb/>
　之使使理此土敢黷於祭祀是褻于功烈而速其皋<lb/>
　戾也一年因農之隙而易其地二年乗嵗之豐而改<lb/>
<pb n="KR4h0132_WYG_647-56a"/>
　其製不三四年得請于上而新廟成南面衮服所以<lb/>
　稱尊也兩楹阼階所以定位也築墉于外所以禦侮<lb/>
　也設屏于前所以修容也躭躭沈沈顯敞靚深不風<lb/>
　而清無雲而隂前王戾止之儀于是乎在裔孫聿追<lb/>
　之孝于是乎舉不唯禁淫祀廢非禮抑亦開明徳摛<lb/>
　耿光欲使異日觀者不俟請書問俗而知樹之所由<lb/>
　植廟之所由崇諗於有知僉曰非頌聲不可初南康<lb/>
　之典化顧嘗客焉迨今剖符則又備位于隴西公之<lb/>
<pb n="KR4h0132_WYG_647-56b"/>
　府相得最舊見繩為文故敢徵成之功與作之義篆<lb/>
　刻貞石立于前楹庶擬衛悝彞鼎之銘敢同魯僖閟<lb/>
　宫之什銘曰<lb/>
蔚彼白楊業生雁門䝉暑翳寒晴天色昏巨抵交柯龍<lb/>
翔虎眠從古强名莫知其原惟昔魏帝于枝息鞍懸垂<lb/>
低昻厥迹猶存大畏其力小懐其恩爰有靈祠號為神<lb/>
明二扉不扄四簋不陳樵蘇所往雉兔為鄰於鑠艮牧<lb/>
時惟孝孫下車之初致敬而言蔽芾甘棠猶思其人綿<lb/>
<pb n="KR4h0132_WYG_647-57a"/>
綿葛藟下庇于根乃正名居式崇藩垣山立當宁翼張<lb/>
重軒有赫斯皇既嚴且尊允矣君子孰如其仁大椿之<lb/>
年細栁之軍吾與元也人誰間然欲載其功莫先於文<lb/>
編詞琢石終古不遷<lb/>
　　峻靈王廟碑<hi>宋蘓軾</hi>
　古者王室及大諸侯國皆有寳周有琬琰大玉魯有<lb/>
　夏后氏之璜皆所以守其社稷鎮撫其人民也唐代<lb/>
　宗之世有比丘尼若夢慌忽見上帝者得八寳以獻<lb/>
<pb n="KR4h0132_WYG_647-57b"/>
　諸朝且傳帝命曰中原兵久不解腥聞于天故以此<lb/>
　寳鎮之則改元寳應以是知天亦分寳以鎮世也自<lb/>
　徐聞渡海歴瓊至儋又西至昌化縣西北二十里有<lb/>
　山秀峙海上石峯巉然若巨人冠帽西南向而坐者<lb/>
　俚人謂之山胳膊而偽漢之世封山神為鎮海廣徳<lb/>
　王五代之末南夷有知望氣者曰是山有寳氣上達<lb/>
　於天艤舟其下斵山發石以求之夜半大風浪駕其<lb/>
　舟空中碎之石峯之下夷皆溺死儋之父老猶有及<lb/>
<pb n="KR4h0132_WYG_647-58a"/>
　見敗舟山上者今獨有矴石存焉耳天地之寳非人<lb/>
　所得睥睨者張華使其客雷煥發酆城獄取寳劒佩<lb/>
　之華終以忠遇旤坐此也夫今此山之上上帝賜寳<lb/>
　以奠南極而貪冒無知之夷欲以力取而已有之其<lb/>
　誅死宜哉皇宋元豐五年七月詔封山神為峻靈王<lb/>
　用部使者承議郎彭次雲之請紹聖四年七月瓊州<lb/>
　别駕蘇軾以罪遣於儋至元符三年五月有詔徙亷<lb/>
　州自念謫居海南三嵗飲鹹食腥陵暴颶霧而得還<lb/>
<pb n="KR4h0132_WYG_647-58b"/>
　者山川之神實相之再拜稽首西嚮而辭焉且書其<lb/>
　事碑而銘之山有石池産紫鱗魚民莫敢犯石峯之<lb/>
　側多荔枝黄柑得就食持去則有風雹之變其辭曰<lb/>
瓊崖千里塊海中民夷錯居古相容方壺蓬萊此别宫<lb/>
峻靈獨立秀且雄為帝守寳甚嚴恭庇廕嘉穀嵗屢豐<lb/>
小大逍遐遂鰕龍鶢鶋安栖不避風我浮而西今復東<lb/>
銘碑曄然照無窮<lb/>
　　伏波將軍廟碑<hi>蘇軾</hi>
<pb n="KR4h0132_WYG_647-59a"/>
　漢有兩伏波皆有功徳於嶺南之民前伏波邳離路侯<lb/>
　也後伏波新息馬侯也南越自三代不能有秦雖逺<lb/>
　通置吏旋復為夷邳離始伐滅其國開九郡然至東<lb/>
　漢二女子側貳反海南震動六十餘城時世祖初平<lb/>
　天下民勞厭兵方閉玉闗謝西域况南荒何足以辱<lb/>
　王師非新息苦戰則九郡左袵至今矣由此論之兩<lb/>
　伏波廟食於嶺南均也古今所傳莫能定于一自徐<lb/>
　聞渡海適朱崖南望連山若有若無杳一髪耳艤舟<lb/>
<pb n="KR4h0132_WYG_647-59b"/>
　將濟眩栗喪魄海上有伏波祠元豐中詔封忠顯王<lb/>
　凡濟海者必卜焉曰某日可濟乎必告而後敢濟使<lb/>
　人信之如度量衡石必不吾欺者嗚呼非盛徳其孰<lb/>
　能如此自漢以來珠崖儋耳或置或否揚雄有言曰<lb/>
　朱崖之弃捐之力也否則介鱗易我衣裳此言施於<lb/>
　當時可也自漢末至五代中原避亂之人多家於此<lb/>
　今衣冠禮樂蓋班班然矣其可復言弃乎四州之人<lb/>
　以徐聞為咽喉南北之濟者以伏波為指南事神其<lb/>
<pb n="KR4h0132_WYG_647-60a"/>
　可不恭軾以罪謫儋耳三年今乃獲還海北往反皆<lb/>
　順風無以荅神貺乃碑而銘之銘曰<lb/>
至險莫測海與風至幽不仁此魚龍至信可恃漢兩公<lb/>
寄命一葉萬仞中自此而南洗汝胷撫循民夷心清通<lb/>
自此而北端汝躬屈伸窮達常正忠生為人英歿愈雄<lb/>
神雖無言我意同<lb/>
　　東嶽廟碑<hi>曾鞏</hi>
　宋興百三十有八年海内乂安符瑞畢至哲宗皇帝<lb/>
<pb n="KR4h0132_WYG_647-60b"/>
　推功神明報禮上下既作齊宫於南北郊以追述神<lb/>
　考親祠天地之志迺謂山川之神五嶽最巨而岱為<lb/>
　其宗面命守臣往視廟貌撤而新之詔京東路轉運<lb/>
　司給其工費以轉運使若判官一員䕶作先是魯人<lb/>
　相率出財為正殿重門頗極壯麗而他殿若門若廊<lb/>
　制度庳隘不足以稱雖有囿遊而無亭觀以待神御<lb/>
　迺因舊益新南為臺門一曰太嶽為掖門二曰錫符<lb/>
　錫羡直太嶽為重門二曰鎮安靈貺東西北為門各<lb/>
<pb n="KR4h0132_WYG_647-61a"/>
　一曰青陽素景魯詹中為殿三曰嘉寧蕃祉儲祐旁<lb/>
　為殿堂二十有三為碑樓四後為殿亭五以臨池籞<lb/>
　殿曰神遊飛觀列峙脩廊周施緫為屋七百九十有<lb/>
　三區繚以崇墉表以雙闕積工五十四萬有竒用錢<lb/>
　六千八百萬有竒改作於紹聖四年六月至今皇帝<lb/>
　即位之明年實建中靖國元年十月告成前詔翰林<lb/>
　學士臣某為之記臣某惶恐奉詔既書其本末迺拜<lb/>
　手稽首而言曰自昔帝王受命告代必於泰山功成<lb/>
<pb n="KR4h0132_WYG_647-61b"/>
　道洽符出刻石紀號昭姓攷瑞必於泰山嵗時巡狩<lb/>
　㑹諸侯協制度秩羣神必自泰山始其著於詩書載<lb/>
　在史官雜見於傳記豈獨髙明俶詭瑰傑秀異為天<lb/>
　下之竒觀哉蓋其位則東其徳則仁其氣則生膚寸<lb/>
　之雲澤及萬國功利之溥如此固非他山可望而其<lb/>
　威靈烜赫以警動禍福於人者亦非衆神所得而儕<lb/>
　故雖作鎮一隅而萬乗之君莫不尊禮四方士民雖<lb/>
　荒獷悖傲咸知敬畏豈茍然哉本朝自太祖太宗繼<lb/>
<pb n="KR4h0132_WYG_647-62a"/>
　詔有司増大神宇逮真宗朝修飾禮樂懐柔百神而<lb/>
　山為効符命出醴泉神芝仙禽前後萬計天子親奉<lb/>
　玉檢登封降禪禮成臨拜嶽祠猶以為未足又加天<lb/>
　齊王以帝號廟制祠具與次俱升厥後三宗崇奉祗<lb/>
　恪不懈益䖍至於斯宫則先皇帝經其始今皇帝發<lb/>
　其成土木采章極其輪奐以重神威以壯東夏可謂<lb/>
　盛矣雖然祖宗所以綏萬邦和兆民國家所以安富<lb/>
　尊榮蕃衍盛大者豈專以事神為哉蓋出於己者盡<lb/>
<pb n="KR4h0132_WYG_647-62b"/>
　其宜施於人者盡其厚然後接於神者無所不用其<lb/>
　極故聲色所嚮號令所加天且不違而况於人乎况<lb/>
　於鬼神乎今皇帝仁孝慈明格於上下薄海内外無<lb/>
　思不服方且嚴恭寅畏以交神祗卑宫菲食以崇廟<lb/>
　祀率是道也行之不已徳日新又日新則豈惟草木<lb/>
　蟲魚罔不咸若雨暘寒燠各以序至哉將有貫胸跂<lb/>
　踵之長不約而咸賔象輿丹甑昭華延喜之珍不求<lb/>
　而自至然後増封廣禪以侈先烈駐蹕新宫以荅神<lb/>
<pb n="KR4h0132_WYG_647-63a"/>
　貺於斯時也則有儒學宗工作為聲詩如吉甫頌周<lb/>
　史克頌魯被之絃歌勒之金石昭示萬世與詩書俱<lb/>
　傳顧如臣者烏足與此哉若夫今日之事臣職也不<lb/>
　敢以淺陋辭謹為銘曰<lb/>
巖巖泰山羣嶽之長豈止齊魯四方之望維昔帝王是<lb/>
宗是仰告代勒成百靈咸享圖書所記七十二家増髙<lb/>
廣厚匪以為夸降及秦人矜功變古驅車中途則窘風<lb/>
雨豈伊崇髙人莫敢侮有神司之惟徳是輔阿閣石閭<lb/>
<pb n="KR4h0132_WYG_647-63b"/>
維神之居金篋玉策惟神之符崇朝之雲徧雨天下非<lb/>
神之力孰能為者周商之前視秩上公至于有唐王爵<lb/>
是崇孰帝其號自我真宗維我真宗乗時治平櫜弓束<lb/>
矢奠枕於京雨暘以時百穀用成航浮索引萬國來廷<lb/>
仁獸一角靈芝九莖應圖合諜不可殫名天子曰嘻維<lb/>
天錫予何以報之封禪是圖升中告成幽顯來相回輿<lb/>
廟廷以荅神貺備物典冊往崇號謚棟宇衣冠罔非帝<lb/>
制煥乎文章愈久益備成此新宫維今天子百常之觀<lb/>
<pb n="KR4h0132_WYG_647-64a"/>
萬雉之墉黼扆龍章巍然殿中神既安止人斯受祉豈<lb/>
惟一方燕及四海維今天子仁孝儉勤緝熙光明徳藝<lb/>
日新荒遐暴驁奔走來臣上帝所怙匪惟爾神俾壽而<lb/>
臧俾昌而熾俾我子孫本支百世延及動植有生咸遂<lb/>
授我神策周而復始神亦萬年為宋望祀<lb/>
　<lb/>
　<lb/>
　<lb/>
<pb n="KR4h0132_WYG_647-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百四十七<lb/>
</p>
<p>
</p>
  </div>
</body>
</text>
</TEI>
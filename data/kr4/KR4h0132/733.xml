<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百三十三</head> <lb/>
    <p>
<pb n="KR4h0132_WYG_733-1a"/>
欽定四庫全書<lb/>
　文章辨體彚選巻七百三十三<lb/>
　　　　　　　　　　　　明　賀復徵　編<lb/>
雜墓誌銘三十六<lb/>
　　女挐壙銘<hi>唐韓愈</hi>
女挐韓愈退之第四女也恵而早死愈之為少秋官言<lb/>
佛夷鬼其法亂治梁武事之卒有侯景之敗可一掃刮<lb/>
絶去不宜使爛漫天子謂其言不祥斥之潮州漢南海<lb/>
<pb n="KR4h0132_WYG_733-1b"/>
揭陽之地愈既行有司以罪人家不可留京師廹遣之<lb/>
女挐年十二病在席既驚痛與其父訣又輿致走道撼<lb/>
頓失食飲節死於商南層峰驛即瘞道南山下五年愈<lb/>
為京兆始令子弟與其姆易棺衾歸女挐之骨於河南<lb/>
之河陽韓氏墓葬之女挐死當元和十四年二月二日<lb/>
其發而歸在長慶三年十月之四日其葬在十一月之<lb/>
十一日銘曰<lb/>
汝宗葬於是汝安歸之惟永寧<lb/>
<pb n="KR4h0132_WYG_733-2a"/>
　　令人壙誌<hi>宋王十朋</hi>
令人姓賈氏温州樂清人曽祖某祖奭父如訥皆有隠<lb/>
徳王賈同邑且世姻故令人歸於我逮事舅姑以孝稱<lb/>
從其夫某宦逰於越入仕於朝出守饒䕫湖泉四州賢<lb/>
而有助初封恭人再封令人乾道四年十二月十日卒<lb/>
於泉之郡舍享年五十五六年九月乙酉葬於左原白<lb/>
岩祔姑令人萬氏之右男二人聞詩聞禮皆國學生孟<lb/>
丙蚤死女二人長嫁國學進士錢萬全次許嫁賈梓孫<lb/>
<pb n="KR4h0132_WYG_733-2b"/>
男二人阿䕫阿閩女孫二人國娘晉娘敷文閣直學士<lb/>
左朝奉郎新知台州軍州事王某誌<lb/>
　　謝君臯羽壙誌<hi>元吳謙</hi>
嚴子陵釣臺南岸唐𤣥英先生白雲舊隠西一里是為<lb/>
晞髮處士謝君臯羽之墓君諱翺福之長溪人徙建之<lb/>
浦城曽祖景曄祖嘉父鑰母繆氏秘書省正字烈之女<lb/>
君襲春秋學試有司不第落魄漳泉間丞相信公開府<lb/>
嘗署諮事參軍後逰浙東西州登釣䑓慟哭公復作許<lb/>
<pb n="KR4h0132_WYG_733-3a"/>
劍錄思集同好名氏築亭立石期衰暮無忘吳季子意<lb/>
且將度臺南為文冢異日並𤣥英舊隠老焉其㑹友之<lb/>
所曰汐社義取晚而有信甲午由鄞越寓杭乙未春來<lb/>
婺睦復如杭秋八月壬子以疾終於婦劉氏舍距生年<lb/>
乙酉四十有七無子友人吳君思齊等歸其骨買臺南<lb/>
地為兆域越明年正月二十八日丁酉窆以文稿殉從<lb/>
初志也君平居與同好情甚骨肉而疾惡如讐嗜佳山<lb/>
水訪故老所至滯留類㳺惰士至講誦編剗輙忘寒暑<lb/>
<pb n="KR4h0132_WYG_733-3b"/>
飢渴凡所著述欲直追古人不務諧一世意所不顧萬<lb/>
夫莫回也晞髮本楚詞因以名其集有詩八巻文二十<lb/>
卷憶君始至婺時余二兄尚無恙仲兄命其孫貴受業<lb/>
從者翕然余家浦陽江水源延吳君思齊方君鳳為江<lb/>
源講經社與君汐社合余與君同年生又相好也門祚<lb/>
衰薄頻年哭二兄今又哭君追念死生離合之故何能<lb/>
無感愴於斯遂伐石志君年行納諸壙且俾貴於月泉<lb/>
精舍祠焉吳謙謹誌<lb/>
<pb n="KR4h0132_WYG_733-4a"/>
　　故成穆貴妃壙誌<hi>明宋濂</hi>
成穆貴妃孫氏諱某其先世居陳州父和卿仕元朝因<lb/>
家江南毗陵母晁氏妃稟性賢淑聰慧過人父母既亡<lb/>
長兄楧治家事值元末天下大亂妃年十三隨次兄範<lb/>
避兵揚州遇兵至城陷一時離散範不知所在元帥馬<lb/>
世熊妻遂育妃為義女年十八未聘上聞其有容徳詔<lb/>
納宫中及至言行皆有禮法如古賢女嘗請於上訪求<lb/>
楧得相見上即位冊為貴妃位居衆妃之首妃益小心<lb/>
<pb n="KR4h0132_WYG_733-4b"/>
恭謹上甚至有儆戒相成之助佐皇后以理内治宫壼<lb/>
肅雍上下咸無怨者侍上十有五年生四女其第二女<lb/>
早卒洪武七年秋九月癸未妃得疾至庚寅薨年三十<lb/>
有二上為之感悼詔諡成穆復緣人情定議命東宫親<lb/>
王持服一朞勅有司營葬具甚厚念其無子賜田租三<lb/>
百石令楧供歳旹祭祀之費卜日未得吉停柩宫中者<lb/>
兼旬至十月乙酉始權厝京城朝陽門外禇岡之原禮<lb/>
也塗殯有期謹奉勅書其卒塟歳月納諸壙中嗚呼哀<lb/>
<pb n="KR4h0132_WYG_733-5a"/>
哉<lb/>
　　長兒滂壙誌<hi>崔銑</hi>
兒滂相臺崔銑仲鳬長子也母李氏初先公晉參政挈<lb/>
家如蜀𢎞治丙辰二月七日生滂於省衙滂早慧善言<lb/>
是時先公先妣年皆望六始有孫毎抱滂置草墩側坐<lb/>
相與酬應滂出語輙當先公意予卒業太學友馬溪田<lb/>
諸君滂八歳能誦書善為立容溪田異之將成童乃好<lb/>
嬉游習羣兒鄙事予居京師東長安邸西臨御河滂獨<lb/>
<pb n="KR4h0132_WYG_733-5b"/>
出撲蜻蜓落河洲磚岸髙二三丈值外舅鶴翁𨽻人被<lb/>
酒入河濱溲識滂出之負而歸鶴翁乃召入工曹火房<lb/>
令學舉業朔望一出見母歳再閲為正徳壬申内婦邵<lb/>
氏予妻曰曷試滂業乎予從之滂大言曰兒思為子房<lb/>
孔明一第足溷丈夫哉予斥其狂問曰今朝中大夫士<lb/>
爾誰慕曰何公也蓋中立不倚者云何公者柏齋粹夫<lb/>
也明年吕涇野還翰林俾受學焉又明年涇野謁告西<lb/>
歸溪田登第乃從溪田聞見頗充居二年溪田及予先<lb/>
<pb n="KR4h0132_WYG_733-6a"/>
後還家嘉靖壬午滂舉鄉試第五十二人先公年八十<lb/>
餘自慶有孫懽甚已予棄官响年䘮妻又一年先公棄<lb/>
代憂悴就衰卧處服舍而滂壯徤多力代綜家務毎春<lb/>
秋自督種田耕勤時播所入倍他人間出餘粟治賈市<lb/>
田作小屋十餘楹辨内外臧獲斬斬遇人急傾貲施予<lb/>
㒺計乏匱性敏氣豪又少習聞當世先生曠世之論喜<lb/>
讀左氏司馬遷書自是富貴人合已者善待之不合弗<lb/>
忍見或至以言侵然亡忮心雖嘗欲擠已入不測淵者<lb/>
<pb n="KR4h0132_WYG_733-6b"/>
事徃不校人熟其然忌而卒厚之作義始必已出不襲<lb/>
時人一字一句治朱氏詩顧氏毛鄭之説以嚴粲詩緝<lb/>
為盡曰國史得詩即紀其由否雖孔子奚知之夫詩人<lb/>
達意寄諷惟比興焉託概謂亡所取義殆疏與論鵲巢<lb/>
曰婦道亡成即夫之所有而固享之可矣故曰哲婦傾<lb/>
城論求福不回曰條枚舉物而因葛藟附木而生勢相<lb/>
成耳非有心也論魚麗曰罶乃茍簡所成取魚則多蓋<lb/>
宇宙和而水澤盛水澤盛而生物繁是以著太平焉今<lb/>
<pb n="KR4h0132_WYG_733-7a"/>
年已丑春試禮部不第得氣壅跗腫之疾比歸愈篤疾<lb/>
革呼予曰爹兒分必死所幸不死者三祖父守邊郡參<lb/>
政大藩室靡纎賄民亡以杖死者一可幸爹官禁從潔<lb/>
已不待言平生致力忠孝二可幸兒未嘗刻人財厄人<lb/>
於難三可幸天乎苟延我數年俟汲弟壯能勝事死亡<lb/>
恨已予曰兒正心寧神疾其自愈七月二十九日死年<lb/>
纔三十有四子一士㮚一女小梅嗟乎滂竟至此邪汝<lb/>
父積愆叢凶不見祐於神明先及爾邪兒死再踰月為<lb/>
<pb n="KR4h0132_WYG_733-7b"/>
九月十日殯於其母之左銘曰<lb/>
嗟滂乎嗟滂乎吾家拙翁之仁南郭公之忠清不能延<lb/>
汝之生吾崔居相七十餘年室亡婺婦廟亡祔殤而短<lb/>
折汝首當之是惟爾父有源惡痼慝鬼瞰之而殛於幽<lb/>
嗟滂乎汝其從母爰於𤣥室毋天是讐毋爾父是尤<lb/>
　　姪岳州壙誌銘<hi>何景明</hi>
姪岳州東昌公第二子東昌公令岳之巴陵時生也生<lb/>
而白晳顱角稜起能言後聞人讀書即黙記之誦數百<lb/>
<pb n="KR4h0132_WYG_733-8a"/>
字不忘對客揖讓若成人者也東昌公歿哀哭夜不寐<lb/>
曰爺棄我何去也遂嬰病病且死猶啼泣呼其父生四<lb/>
歳死於正徳二年六月二十三日埋之堰東岸上銘曰<lb/>
岳州生申州死死丁卯生甲子魂安之魄歸此<lb/>
　　亡兒䎖孫壙誌<hi>歸有光</hi>
嗚呼余生七年先妣為聘定先妻而以吾姊與王氏一<lb/>
年而先妣棄余余晚婚初舉吾女每談先妣時事輙夫<lb/>
婦相對泣又三年生吾兒先妻時已病然甚喜呼女婢<lb/>
<pb n="KR4h0132_WYG_733-8b"/>
抱以見舅氏臨死之夕數言二兒時時㦸二指以示余<lb/>
可痛也蓋吾祖始有曾孫故其母字之曰曾孫余重念<lb/>
其母言又以曾孫不可以為諱故名䎖孫云時吾兒生<lb/>
甫三月日夜望其長成至於今十有六年見吾兒丰神<lb/>
秀異已能讀父之書常自喜先妻為不死矣而先妣晚<lb/>
年之志先妻垂絶之言可以少慰也不意余之不慈不<lb/>
孝延禍於吾兒使吾祖吾父垂白哭吾兒也吾兒之亡<lb/>
家人無大小哭盡哀今母之黨皆哭之愈於親甥其與<lb/>
<pb n="KR4h0132_WYG_733-9a"/>
之㳺者相聚而哭其性仁孝見父母若諸母尚有乳哺<lb/>
之色慈愛於人多大人長者之言故其死莫不哀始余<lb/>
憐吾兒不甚督課之或以為言余獨自念如吾兒當自<lb/>
不待督課也嘗試之三史即能自解諸生來問學者余<lb/>
少出令兒口傳徃徃如所言或入自外舍輙就几旁展<lb/>
卷視所讀何書余閒居無事學著書毎一篇成即持去<lb/>
忻然朗誦與之言世俗之事不屑也一日余與學者説<lb/>
書退食方念諸子天寒日已西尚未午飱使人視之則<lb/>
<pb n="KR4h0132_WYG_733-9b"/>
兒已白母為具食矣洞庭有來學者貧甚余館之兒時<lb/>
造其室視食飲殷勤慰藉其人為之感泣余與妻兄市<lb/>
宅直已讎而求不已兒每從容言舅舍大宅而居小宅<lb/>
可念吾父終當恤之他勿論也余誤笞一人兒前力爭<lb/>
之余初不省而後悟笞者聞兒死為之大哭余窮於世<lb/>
乆矣方圖閉門教兒子兒能解吾意對之口不言而心<lb/>
自喜獨以此自娛而天又奪之如此余亦何辜於天耶<lb/>
歳之十二月余病畏寒不能蚤起日令兒左卧榻前誦<lb/>
<pb n="KR4h0132_WYG_733-10a"/>
離騷音聲琅然猶在吾耳也㑹外氏之䘮兒有目疾不<lb/>
欲行强之而後行蓋以已酉徃甲子死也方至外氏姿<lb/>
容粲然見者歎異生平素强壯無疾也孰意出門之時<lb/>
姊弟相携笑言滿前歸來之時悲哭相向倐然獨不見<lb/>
吾兒也前死二日余徃視之兒見余夜坐猶曰大人不<lb/>
任勞勿以吾故不睡也曰吾母勿哭我吾母羸弱今三<lb/>
哭我矣又數言亟携我還家余謂汝病不可動即顰蹙<lb/>
甚苦蓋不聽兒言欲以望兒之生也死於外氏非其志<lb/>
<pb n="KR4h0132_WYG_733-10b"/>
也嗚呼孰無父母妻子余方孺慕天奪吾母知有室家<lb/>
而余妻死吾兒幾成矣而又亡天之毒於余何其痛耶<lb/>
吾兒之孝友聰明與其命相皆不當死三月而䘮母十<lb/>
六而棄余天之於吾兒何其酷耶當時足不踰閾外而<lb/>
以旅死其又何耶術者曰外氏之䘮以甲寅呼癸已吾<lb/>
兒癸已生也青烏之書嵬𤨏拘畏常以為不可信其又<lb/>
足以移禍福於人耶禹鼎淪沒九黎亂徳是何白日晦<lb/>
冥邪鬼鴟張神奸俶擾王虺封豕長爪巨牙暴横於原<lb/>
<pb n="KR4h0132_WYG_733-11a"/>
野之間耶何美好清淑如吾兒使之摧折沉埋必䝉倛<lb/>
而鷙盭者乃享富貴而長世也夫服仁義稱先王非獨<lb/>
世之所强笑抑亦天之所嫉惡也余㷀㷀世路落落無<lb/>
所向回視三穉韓子所謂少而强者不可保而孩提者<lb/>
可冀其成立耶嗚呼吾於世已矣按禮公為適子之長<lb/>
殤中殤大夫為適子之長殤中殤是適子亦殤也而春<lb/>
秋伯姬卒傳曰此未適人何以卒許嫁矣婦人許嫁字<lb/>
而笄之死則以成人之䘮治之郎之戰汪踦死魯人欲<lb/>
<pb n="KR4h0132_WYG_733-11b"/>
勿殤孔子曰能執干戈以衛社稷雖欲勿殤也不亦可<lb/>
乎先王之禮為之大法而已至於因時損益輕重之宜<lb/>
一聽之於人檀弓記曾子問諸篇可見矣夫禮之精微<lb/>
不能一一而傳也余悲吾母之志而先妻於是真死矣<lb/>
故字之曰子孝而以成人之䘮治之蓋吾祖吾父之所<lb/>
痛國人之所許而先妣之志之所存也孔子曰延陵季<lb/>
子吳之習於禮者也夫延陵季子之葬子非古有也而<lb/>
孔子之所謂合禮者也余於吾兒欲勿殤也其可乎死<lb/>
<pb n="KR4h0132_WYG_733-12a"/>
之四日丁卯為壙於縣之金潼港先髙祖承事郎府君<lb/>
饗堂之東房渴葬未成葬也書以志余之悲而已矣嘉<lb/>
靖二十有七年歳次戊申十有二月某日<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_733-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷七百三十三<lb/>
<pb n="KR4h0132_WYG_733-13a"/>
欽定四庫全書<lb/>
　文章辨體彚選巻七百三十三<lb/>
　　　　　　　　　　　　明　賀復徵　編<lb/>
雜墓誌銘三十六<lb/>
　　女挐壙銘<hi>唐韓愈</hi>
女挐韓愈退之第四女也恵而早死愈之為少秋官言<lb/>
佛夷鬼其法亂治梁武事之卒有侯景之敗可一掃刮<lb/>
絶去不宜使爛漫天子謂其言不祥斥之潮州漢南海<lb/>
<pb n="KR4h0132_WYG_733-13b"/>
揭陽之地愈既行有司以罪人家不可留京師廹遣之<lb/>
女挐年十二病在席既驚痛與其父訣又輿致走道撼<lb/>
頓失食飲節死於商南層峰驛即瘞道南山下五年愈<lb/>
為京兆始令子弟與其姆易棺衾歸女挐之骨於河南<lb/>
之河陽韓氏墓葬之女挐死當元和十四年二月二日<lb/>
其發而歸在長慶三年十月之四日其葬在十一月之<lb/>
十一日銘曰<lb/>
汝宗葬於是汝安歸之惟永寧<lb/>
<pb n="KR4h0132_WYG_733-14a"/>
　　令人壙誌<hi>宋王十朋</hi>
令人姓賈氏温州樂清人曽祖某祖奭父如訥皆有隠<lb/>
徳王賈同邑且世姻故令人歸於我逮事舅姑以孝稱<lb/>
從其夫某宦逰於越入仕於朝出守饒䕫湖泉四州賢<lb/>
而有助初封恭人再封令人乾道四年十二月十日卒<lb/>
於泉之郡舍享年五十五六年九月乙酉葬於左原白<lb/>
岩祔姑令人萬氏之右男二人聞詩聞禮皆國學生孟<lb/>
丙蚤死女二人長嫁國學進士錢萬全次許嫁賈梓孫<lb/>
<pb n="KR4h0132_WYG_733-14b"/>
男二人阿䕫阿閩女孫二人國娘晉娘敷文閣直學士<lb/>
左朝奉郎新知台州軍州事王某誌<lb/>
　　謝君臯羽壙誌<hi>元吳謙</hi>
嚴子陵釣臺南岸唐𤣥英先生白雲舊隠西一里是為<lb/>
晞髮處士謝君臯羽之墓君諱翺福之長溪人徙建之<lb/>
浦城曽祖景曄祖嘉父鑰母繆氏秘書省正字烈之女<lb/>
君襲春秋學試有司不第落魄漳泉間丞相信公開府<lb/>
嘗署諮事參軍後逰浙東西州登釣䑓慟哭公復作許<lb/>
<pb n="KR4h0132_WYG_733-15a"/>
劍錄思集同好名氏築亭立石期衰暮無忘吳季子意<lb/>
且將度臺南為文冢異日並𤣥英舊隠老焉其㑹友之<lb/>
所曰汐社義取晚而有信甲午由鄞越寓杭乙未春來<lb/>
婺睦復如杭秋八月壬子以疾終於婦劉氏舍距生年<lb/>
乙酉四十有七無子友人吳君思齊等歸其骨買臺南<lb/>
地為兆域越明年正月二十八日丁酉窆以文稿殉從<lb/>
初志也君平居與同好情甚骨肉而疾惡如讐嗜佳山<lb/>
水訪故老所至滯留類㳺惰士至講誦編剗輙忘寒暑<lb/>
<pb n="KR4h0132_WYG_733-15b"/>
飢渴凡所著述欲直追古人不務諧一世意所不顧萬<lb/>
夫莫回也晞髮本楚詞因以名其集有詩八巻文二十<lb/>
卷憶君始至婺時余二兄尚無恙仲兄命其孫貴受業<lb/>
從者翕然余家浦陽江水源延吳君思齊方君鳳為江<lb/>
源講經社與君汐社合余與君同年生又相好也門祚<lb/>
衰薄頻年哭二兄今又哭君追念死生離合之故何能<lb/>
無感愴於斯遂伐石志君年行納諸壙且俾貴於月泉<lb/>
精舍祠焉吳謙謹誌<lb/>
<pb n="KR4h0132_WYG_733-16a"/>
　　故成穆貴妃壙誌<hi>明宋濂</hi>
成穆貴妃孫氏諱某其先世居陳州父和卿仕元朝因<lb/>
家江南毗陵母晁氏妃稟性賢淑聰慧過人父母既亡<lb/>
長兄楧治家事值元末天下大亂妃年十三隨次兄範<lb/>
避兵揚州遇兵至城陷一時離散範不知所在元帥馬<lb/>
世熊妻遂育妃為義女年十八未聘上聞其有容徳詔<lb/>
納宫中及至言行皆有禮法如古賢女嘗請於上訪求<lb/>
楧得相見上即位冊為貴妃位居衆妃之首妃益小心<lb/>
<pb n="KR4h0132_WYG_733-16b"/>
恭謹上甚至有儆戒相成之助佐皇后以理内治宫壼<lb/>
肅雍上下咸無怨者侍上十有五年生四女其第二女<lb/>
早卒洪武七年秋九月癸未妃得疾至庚寅薨年三十<lb/>
有二上為之感悼詔諡成穆復緣人情定議命東宫親<lb/>
王持服一朞勅有司營葬具甚厚念其無子賜田租三<lb/>
百石令楧供歳旹祭祀之費卜日未得吉停柩宫中者<lb/>
兼旬至十月乙酉始權厝京城朝陽門外禇岡之原禮<lb/>
也塗殯有期謹奉勅書其卒塟歳月納諸壙中嗚呼哀<lb/>
<pb n="KR4h0132_WYG_733-17a"/>
哉<lb/>
　　長兒滂壙誌<hi>崔銑</hi>
兒滂相臺崔銑仲鳬長子也母李氏初先公晉參政挈<lb/>
家如蜀𢎞治丙辰二月七日生滂於省衙滂早慧善言<lb/>
是時先公先妣年皆望六始有孫毎抱滂置草墩側坐<lb/>
相與酬應滂出語輙當先公意予卒業太學友馬溪田<lb/>
諸君滂八歳能誦書善為立容溪田異之將成童乃好<lb/>
嬉游習羣兒鄙事予居京師東長安邸西臨御河滂獨<lb/>
<pb n="KR4h0132_WYG_733-17b"/>
出撲蜻蜓落河洲磚岸髙二三丈值外舅鶴翁𨽻人被<lb/>
酒入河濱溲識滂出之負而歸鶴翁乃召入工曹火房<lb/>
令學舉業朔望一出見母歳再閲為正徳壬申内婦邵<lb/>
氏予妻曰曷試滂業乎予從之滂大言曰兒思為子房<lb/>
孔明一第足溷丈夫哉予斥其狂問曰今朝中大夫士<lb/>
爾誰慕曰何公也蓋中立不倚者云何公者柏齋粹夫<lb/>
也明年吕涇野還翰林俾受學焉又明年涇野謁告西<lb/>
歸溪田登第乃從溪田聞見頗充居二年溪田及予先<lb/>
<pb n="KR4h0132_WYG_733-18a"/>
後還家嘉靖壬午滂舉鄉試第五十二人先公年八十<lb/>
餘自慶有孫懽甚已予棄官响年䘮妻又一年先公棄<lb/>
代憂悴就衰卧處服舍而滂壯徤多力代綜家務毎春<lb/>
秋自督種田耕勤時播所入倍他人間出餘粟治賈市<lb/>
田作小屋十餘楹辨内外臧獲斬斬遇人急傾貲施予<lb/>
㒺計乏匱性敏氣豪又少習聞當世先生曠世之論喜<lb/>
讀左氏司馬遷書自是富貴人合已者善待之不合弗<lb/>
忍見或至以言侵然亡忮心雖嘗欲擠已入不測淵者<lb/>
<pb n="KR4h0132_WYG_733-18b"/>
事徃不校人熟其然忌而卒厚之作義始必已出不襲<lb/>
時人一字一句治朱氏詩顧氏毛鄭之説以嚴粲詩緝<lb/>
為盡曰國史得詩即紀其由否雖孔子奚知之夫詩人<lb/>
達意寄諷惟比興焉託概謂亡所取義殆疏與論鵲巢<lb/>
曰婦道亡成即夫之所有而固享之可矣故曰哲婦傾<lb/>
城論求福不回曰條枚舉物而因葛藟附木而生勢相<lb/>
成耳非有心也論魚麗曰罶乃茍簡所成取魚則多蓋<lb/>
宇宙和而水澤盛水澤盛而生物繁是以著太平焉今<lb/>
<pb n="KR4h0132_WYG_733-19a"/>
年已丑春試禮部不第得氣壅跗腫之疾比歸愈篤疾<lb/>
革呼予曰爹兒分必死所幸不死者三祖父守邊郡參<lb/>
政大藩室靡纎賄民亡以杖死者一可幸爹官禁從潔<lb/>
已不待言平生致力忠孝二可幸兒未嘗刻人財厄人<lb/>
於難三可幸天乎苟延我數年俟汲弟壯能勝事死亡<lb/>
恨已予曰兒正心寧神疾其自愈七月二十九日死年<lb/>
纔三十有四子一士㮚一女小梅嗟乎滂竟至此邪汝<lb/>
父積愆叢凶不見祐於神明先及爾邪兒死再踰月為<lb/>
<pb n="KR4h0132_WYG_733-19b"/>
九月十日殯於其母之左銘曰<lb/>
嗟滂乎嗟滂乎吾家拙翁之仁南郭公之忠清不能延<lb/>
汝之生吾崔居相七十餘年室亡婺婦廟亡祔殤而短<lb/>
折汝首當之是惟爾父有源惡痼慝鬼瞰之而殛於幽<lb/>
嗟滂乎汝其從母爰於𤣥室毋天是讐毋爾父是尤<lb/>
　　姪岳州壙誌銘<hi>何景明</hi>
姪岳州東昌公第二子東昌公令岳之巴陵時生也生<lb/>
而白晳顱角稜起能言後聞人讀書即黙記之誦數百<lb/>
<pb n="KR4h0132_WYG_733-20a"/>
字不忘對客揖讓若成人者也東昌公歿哀哭夜不寐<lb/>
曰爺棄我何去也遂嬰病病且死猶啼泣呼其父生四<lb/>
歳死於正徳二年六月二十三日埋之堰東岸上銘曰<lb/>
岳州生申州死死丁卯生甲子魂安之魄歸此<lb/>
　　亡兒䎖孫壙誌<hi>歸有光</hi>
嗚呼余生七年先妣為聘定先妻而以吾姊與王氏一<lb/>
年而先妣棄余余晚婚初舉吾女每談先妣時事輙夫<lb/>
婦相對泣又三年生吾兒先妻時已病然甚喜呼女婢<lb/>
<pb n="KR4h0132_WYG_733-20b"/>
抱以見舅氏臨死之夕數言二兒時時㦸二指以示余<lb/>
可痛也蓋吾祖始有曾孫故其母字之曰曾孫余重念<lb/>
其母言又以曾孫不可以為諱故名䎖孫云時吾兒生<lb/>
甫三月日夜望其長成至於今十有六年見吾兒丰神<lb/>
秀異已能讀父之書常自喜先妻為不死矣而先妣晚<lb/>
年之志先妻垂絶之言可以少慰也不意余之不慈不<lb/>
孝延禍於吾兒使吾祖吾父垂白哭吾兒也吾兒之亡<lb/>
家人無大小哭盡哀今母之黨皆哭之愈於親甥其與<lb/>
<pb n="KR4h0132_WYG_733-21a"/>
之㳺者相聚而哭其性仁孝見父母若諸母尚有乳哺<lb/>
之色慈愛於人多大人長者之言故其死莫不哀始余<lb/>
憐吾兒不甚督課之或以為言余獨自念如吾兒當自<lb/>
不待督課也嘗試之三史即能自解諸生來問學者余<lb/>
少出令兒口傳徃徃如所言或入自外舍輙就几旁展<lb/>
卷視所讀何書余閒居無事學著書毎一篇成即持去<lb/>
忻然朗誦與之言世俗之事不屑也一日余與學者説<lb/>
書退食方念諸子天寒日已西尚未午飱使人視之則<lb/>
<pb n="KR4h0132_WYG_733-21b"/>
兒已白母為具食矣洞庭有來學者貧甚余館之兒時<lb/>
造其室視食飲殷勤慰藉其人為之感泣余與妻兄市<lb/>
宅直已讎而求不已兒每從容言舅舍大宅而居小宅<lb/>
可念吾父終當恤之他勿論也余誤笞一人兒前力爭<lb/>
之余初不省而後悟笞者聞兒死為之大哭余窮於世<lb/>
乆矣方圖閉門教兒子兒能解吾意對之口不言而心<lb/>
自喜獨以此自娛而天又奪之如此余亦何辜於天耶<lb/>
歳之十二月余病畏寒不能蚤起日令兒左卧榻前誦<lb/>
<pb n="KR4h0132_WYG_733-22a"/>
離騷音聲琅然猶在吾耳也㑹外氏之䘮兒有目疾不<lb/>
欲行强之而後行蓋以已酉徃甲子死也方至外氏姿<lb/>
容粲然見者歎異生平素强壯無疾也孰意出門之時<lb/>
姊弟相携笑言滿前歸來之時悲哭相向倐然獨不見<lb/>
吾兒也前死二日余徃視之兒見余夜坐猶曰大人不<lb/>
任勞勿以吾故不睡也曰吾母勿哭我吾母羸弱今三<lb/>
哭我矣又數言亟携我還家余謂汝病不可動即顰蹙<lb/>
甚苦蓋不聽兒言欲以望兒之生也死於外氏非其志<lb/>
<pb n="KR4h0132_WYG_733-22b"/>
也嗚呼孰無父母妻子余方孺慕天奪吾母知有室家<lb/>
而余妻死吾兒幾成矣而又亡天之毒於余何其痛耶<lb/>
吾兒之孝友聰明與其命相皆不當死三月而䘮母十<lb/>
六而棄余天之於吾兒何其酷耶當時足不踰閾外而<lb/>
以旅死其又何耶術者曰外氏之䘮以甲寅呼癸已吾<lb/>
兒癸已生也青烏之書嵬𤨏拘畏常以為不可信其又<lb/>
足以移禍福於人耶禹鼎淪沒九黎亂徳是何白日晦<lb/>
冥邪鬼鴟張神奸俶擾王虺封豕長爪巨牙暴横於原<lb/>
<pb n="KR4h0132_WYG_733-23a"/>
野之間耶何美好清淑如吾兒使之摧折沉埋必䝉倛<lb/>
而鷙盭者乃享富貴而長世也夫服仁義稱先王非獨<lb/>
世之所强笑抑亦天之所嫉惡也余㷀㷀世路落落無<lb/>
所向回視三穉韓子所謂少而强者不可保而孩提者<lb/>
可冀其成立耶嗚呼吾於世已矣按禮公為適子之長<lb/>
殤中殤大夫為適子之長殤中殤是適子亦殤也而春<lb/>
秋伯姬卒傳曰此未適人何以卒許嫁矣婦人許嫁字<lb/>
而笄之死則以成人之䘮治之郎之戰汪踦死魯人欲<lb/>
<pb n="KR4h0132_WYG_733-23b"/>
勿殤孔子曰能執干戈以衛社稷雖欲勿殤也不亦可<lb/>
乎先王之禮為之大法而已至於因時損益輕重之宜<lb/>
一聽之於人檀弓記曾子問諸篇可見矣夫禮之精微<lb/>
不能一一而傳也余悲吾母之志而先妻於是真死矣<lb/>
故字之曰子孝而以成人之䘮治之蓋吾祖吾父之所<lb/>
痛國人之所許而先妣之志之所存也孔子曰延陵季<lb/>
子吳之習於禮者也夫延陵季子之葬子非古有也而<lb/>
孔子之所謂合禮者也余於吾兒欲勿殤也其可乎死<lb/>
<pb n="KR4h0132_WYG_733-24a"/>
之四日丁卯為壙於縣之金潼港先髙祖承事郎府君<lb/>
饗堂之東房渴葬未成葬也書以志余之悲而已矣嘉<lb/>
靖二十有七年歳次戊申十有二月某日<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_733-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷七百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百四十七</head> <lb/>
    <p>
<pb n="KR4h0132_WYG_247-1a"/>
欽定四庫全書<lb/>
　文章辨體彚選巻二百四十七<lb/>
　　　　　　　　　　　　明　賀復徴　編<lb/>
書四十三<lb/>
　　與譚友夏書<hi>明鍾惺</hi>
曹始能清深之才也惜其居心稍襍根不甚剛凈是以<lb/>
近日詩文有淺率之病亦是名成後不交勝已之友不<lb/>
聞逆耳之言所致子夏曰我過矣我過矣我離羣而索<lb/>
<pb n="KR4h0132_WYG_247-1b"/>
居亦已久矣然其所謂淺率亦就我法及古法中見之<lb/>
其言我輩詩清新而未免有痕却是極深中㣲至之言<lb/>
從此公慧根中出有痕非他覺其清新者是也昔人有<lb/>
言其自爲謀也則過其爲先君謀也則忠曹公之謂矣<lb/>
弟近答友人書亦云我輩詩文到極無烟火處便是機<lb/>
鋒此語甚深可思也痕亦不可強融惟起念起手時厚<lb/>
之一字可以救之如我輩數年前詩同一妙語妙想當<lb/>
其離心入手離手入眼時作者與讀者有所落然於心<lb/>
<pb n="KR4h0132_WYG_247-2a"/>
目而今反覺味長有所躍然於心目而今反覺易盡者<lb/>
何故落然者以其深厚而躍然者以其新竒深厚者易<lb/>
久新竒者不易久也此有痕無痕之原也恐後之視今<lb/>
猶今之視昔耳此語對淺人則如說夢矣<lb/>
　　與高孩之觀察<hi>鍾惺</hi>
向捧讀回示辱諭以惺所評詩歸反覆於厚之一字而<lb/>
下筆多有未厚者此洞見深中之言非孩之先生不能<lb/>
爲此語非弟亦不能爲此語然而有說夫所謂反覆於<lb/>
<pb n="KR4h0132_WYG_247-2b"/>
厚之一字者心知詩中實有此境也其下筆未能如此<lb/>
者則所謂知而未蹈期而未至望而未之見也何以言<lb/>
之詩至於厚而無餘事矣然從古未有無靈心而能爲<lb/>
詩者厚出於靈而靈者不即能厚弟嘗謂古人詩有兩<lb/>
𣲖難入手處有如元氣大化聲臭已絶此以平而厚者<lb/>
也古詩十九首蘇李是也有如高巖峻壑岸壁無階此<lb/>
以險而厚者也漢郊祀鐃歌魏武帝樂府是也非不靈<lb/>
也厚之極靈不足以言之也然必保此靈心方可讀書<lb/>
<pb n="KR4h0132_WYG_247-3a"/>
養氣以求其厚若夫以頑㝠不靈爲厚又豈吾孩之所<lb/>
爲厚哉曹能始謂弟與譚友夏詩清新而未免有痕又<lb/>
言詩歸一書和盤託出未免有好盡之累夫所謂有痕<lb/>
與好盡正不厚之說也弟心服其言然和盤託出亦一<lb/>
片婆心婆舌爲此頑㝠不靈之人設至於痕則未可強<lb/>
融須由清新入厚以救之豈有舎其清新而即自謂無<lb/>
痕者哉若夫靈而近於厚惟吾孩之及閩蔡敬夫而已<lb/>
此則風氣性靈所具非學之所至也何時得相聚一細<lb/>
<pb n="KR4h0132_WYG_247-3b"/>
論之<lb/>
　　寄祈年<hi>袁中道</hi>
自到山中閱藏習靜㸔山聽泉不圖爲樂一至於斯已<lb/>
傾囊市得一峰將於其下建菴而老焉誓畢此生苦心<lb/>
參究了佛祖一大事因縁决不奔波紅塵終日爲人忙<lb/>
也汝年正少自當向學支持門戸使我得心安爲世外<lb/>
閒人即汝至孝吾往時所以不長往者以汝二伯在友<lb/>
于至篤不能相捨耳今何時也匠人輟成風之巧伯子<lb/>
<pb n="KR4h0132_WYG_247-4a"/>
息流波之音立雪無影惆悵何言惟覺青山解語緑水<lb/>
知心伊蒲可以續命貝葉可以忘年暮春三月河渚暫<lb/>
歸柴車可駕當一歸來旋即入山不停晦朔何者吾賦<lb/>
性坦直不便忍嘿與世人久處必招愆尤不若寂居山<lb/>
中友麋鹿而侣梅鶴此其宜居山者一也又復操心不<lb/>
定朱紫隨染近繁華即易入繁華邇清淨即易歸清淨<lb/>
今繁華之習漸消清淨之樂方新而青山在目縁與心<lb/>
㑹此其宜居山者二也兄弟俱闡無生大法而爲世縁<lb/>
<pb n="KR4h0132_WYG_247-4b"/>
迫逼不得究竟今居山中一意理㑹一大事因縁必令<lb/>
微細流注蕩然不存此其宜居山者三也骨肉受命慳<lb/>
薄惟盡捐嗜慾可望延年業縁在前未能盡却必居山<lb/>
中乃能掃除此其宜居山者四也生平愛讀書但讀書<lb/>
之趣須成一片俗客熟友數來嬲擾則入之不深得趣<lb/>
不固深山閉門可遂此樂此其宜居山者五也蓋我之<lb/>
往山乃從千思萬想中得來誓捐軀命以守此志且鳯<lb/>
凰不與凡鳥同羣麒麟不代凡駟伏櫪大丈夫既不能<lb/>
<pb n="KR4h0132_WYG_247-5a"/>
爲名世碩人洗蕩乾坤即當居高山之頂目視雲漢手<lb/>
捫星辰必不隨羣逐隊自取羞辱也因汝可與言故略<lb/>
及之<lb/>
　　答須日華<hi>袁中道</hi>
不肖體中大已復原造物者賚以此生出戸㸔山閉門<lb/>
讀書何所不樂想仁慈亦爲欣暢也本擬歳晏一覲清<lb/>
光而寒氛尚重初愈之軀未敢犯之聞沉香亭已有次<lb/>
第冀以元夕前後來侍杖履一笑爲樂有羊叔子自不<lb/>
<pb n="KR4h0132_WYG_247-5b"/>
可無鄒潤甫輩也病中檢近年詩文多有遺失不得已<lb/>
壽之於梓已成二卷呈覽餘者詘於力一時未能卒業<lb/>
不肖謬謂本朝修詞歴下諸公力捄後來凡近之習故<lb/>
於詩字字取則盛唐然愈嚴愈隘廹脅情境使不得暢<lb/>
窮而必變亦其勢然先兄中郎矯之多抒其意中之所<lb/>
欲言而刋去套語間入俚易惟自秦中歸始云我近來<lb/>
稍悟詩道今華嵩遊草是也緊嚴深厚較徃作又一格<lb/>
矣天假以年進未可量前此諸撰原非稅駕之所昔李<lb/>
<pb n="KR4h0132_WYG_247-6a"/>
邕書法謂學我者拙似我者死不肖於中郎之詩亦然<lb/>
總之本朝數百年來出兩異人識力膽力逈超世外龍<lb/>
湖中郎非歟然龍湖之後不能復有龍湖亦不可復有<lb/>
龍湖也中郎之後不能復有中郎亦不可復有中郎也<lb/>
至於詩之一道未必有中郎之才之學之趣而輕效其<lb/>
顰似尤不可耳何者言之無文行而不遠情雖無所不<lb/>
冩而亦有不必冩之情景雖無所不收而亦有不必收<lb/>
之景色澤神理貴乎相宣三日新婦與野戰驕兵等一<lb/>
<pb n="KR4h0132_WYG_247-6b"/>
病也不知明公以爲何如偶有臆見信筆書之不覺話<lb/>
長統容面晤不一<lb/>
　　與張紹和<hi>方應祥</hi>
舟車草承惠佳叙所以發明文章之變化如披雲霞光<lb/>
怪閃倐又如探淵海無所不有而恍惝不測吾兄自冩<lb/>
生平握筆之妙耳伯霖稍當一班弟何堪以其羊質忝<lb/>
冐虎皮哉所發明文章變化之妙三復於斯躍然使人<lb/>
有望三神山而冀飛舉之心焉足下冶造之德不敢不<lb/>
<pb n="KR4h0132_WYG_247-7a"/>
膺佩也弟當今拙士之首也嘔心斯藝以爲寧左一日<lb/>
之遇必不肯佚千古之事與負寸心之知方夫年未滿<lb/>
五十而蒲栁之質已凋伯霖從旁憐之遂以其甘易我<lb/>
之苦斯編所列悉伯霖槖籥而鼓舞之每篇之成浮白<lb/>
呌賞弟顧不能自信也徒改寸心而遇仝於左足下又<lb/>
過而許之天下豈有欺人張紹和哉毋亦憐其居常之<lb/>
苦故設此方便以㧞濟之猶我佛之度難陀耳此意弟<lb/>
又心感之矣五十之年頭顱如此於古人失路之愾無<lb/>
<pb n="KR4h0132_WYG_247-7b"/>
不歴於今人得意之境無一有以爲任吾頑梗而不受<lb/>
人制三寸不聿已爾即不爲子雲老不曉事寧甘學徐<lb/>
娘傅粉稱嬌矢將修吾初服以馮造物所寘耳足下肯<lb/>
又過而許之乎三年端居飲血讀禮風霜冰雪刻露清<lb/>
秀徴諸佳叙兄之轉解於此道可知矣春夏之間遂可<lb/>
以驚人語來湖山無恙足供砥切也我企不淺唯亟圖<lb/>
之<lb/>
　文章辨體彚選巻二百四十七<lb/>
</p>
<p>
</p>
  </div>
</body>
</text>
</TEI>
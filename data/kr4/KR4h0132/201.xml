<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百一</head> <lb/>
    <p>
<pb n="KR4h0132_WYG_201-1a"/>
欽定四庫全書<lb/>
　文章辨體彚選巻二百一<lb/>
　　　　　　　　　　　　眀　賀復徵　編<lb/>
故事<lb/>
　賀復徵曰按故事者借事闡忠則法語而有巽言之<lb/>
　聼夫國家大關鍵大補救處今必有與古相合者進<lb/>
　告者當知所取類矣<lb/>
　　故事<hi>宋真徳秀</hi>
<pb n="KR4h0132_WYG_201-1b"/>
國語吳王夫差<hi>夫差吳王名</hi>起師伐越越王勾踐<hi>勾踐越王名</hi>起<lb/>
師逆之江<hi>逆謂迎而拒之也</hi>大夫種獻謀<hi>種越大夫</hi>曰王其無庸戰<lb/>
<hi>言不必戰也</hi>不如設戎<hi>言備兵/自守也</hi>約辭行成<hi>約辭謂卑下其詞行成猶求和也</hi>
以喜其民<hi>民謂吳國之人</hi>以廣侈吳王之心吾以卜之於天天<lb/>
若棄吳必許吾成而不吾足也<hi>不吾足謂不以為可憂也</hi>將必寛然<lb/>
有伯<hi>音霸</hi>諸侯之心焉<hi>寛然閒/暇之意</hi>既罷<hi>音疲</hi>弊其民而天奪之<lb/>
食安受其燼<hi>燼謂灰燼言乘其弊也</hi>乃無有命矣<hi>謂絶吳之命也</hi>越王許<lb/>
諾乃命諸稽郢行成於吳<hi>諸稽郢越大夫</hi>曰寡君勾踐使下臣<lb/>
<pb n="KR4h0132_WYG_201-2a"/>
郢不敢顯然布幣行禮敢私告於下執事昔者越國見<lb/>
禍<hi>猶言被禍</hi>得罪於天王<hi>天王天子也</hi>天王親趨玉趾以心孤勾<lb/>
踐<hi>孤猶外也</hi>而又宥赦之<hi>先是吴伐越許之平勾踐棲於㑹稽之上</hi>君王之於越<lb/>
也繄起死人而肉白骨也<hi>言吴有全活之恩也</hi>孤不敢忘天災其<lb/>
敢忘君王之大賜乎今勾踐申禍無良<hi>申重也良善也</hi>草鄙之<lb/>
人敢忘君王之大德而思邊垂之小怨以重得罪於下<lb/>
執事勾踐用帥二三之老<hi>老家臣也</hi>親委重罪頓顙於邊今<lb/>
君王不察盛怒屬兵<hi>屬兵猶連兵也</hi>將殘伐越國越國固貢獻<lb/>
<pb n="KR4h0132_WYG_201-2b"/>
之邑也君王不以鞭箠使之而辱軍士使冦令焉<hi>言不以鞭</hi>
<hi>箠指麾之而辱遣軍士也</hi>勾踐請盟一介<hi>音/果</hi>嫡女<hi>一介一人也</hi>執箕箒以<lb/>
賅姓於王公<hi>箕箒洒埽之具賅備也</hi>一介嫡男奉槃匜以随諸御<lb/>
<hi>槃匜二器也御謂侍御之人</hi>春秋貢獻不觧於王府<hi>觧與懈同</hi>天王豈辱<lb/>
裁之亦征諸侯之禮也<hi>言此征取諸侯之常禮也</hi>敢使下臣盡辭唯<lb/>
天王秉利度義焉<hi>秉執也利謂便也度量也義謂宜也</hi>
吳王夫差乃告諸大夫曰孤將有大志於齊<hi>言欲伐齊</hi>吾將<lb/>
許越成而無拂吾慮<hi>言欲許與越和免嬰拂思慮也</hi>若越既改吾又何<lb/>
<pb n="KR4h0132_WYG_201-3a"/>
求若其不改反行吾振旅焉<hi>謂自齊還整兵伐之也</hi>申胥諫曰<hi>申胥</hi>
<hi>即伍子胥也</hi>不可許也夫越非實忠心好吳也又非懾畏吾<lb/>
甲兵之强也大夫種勇而善謀將還玩吳國於掌股之<lb/>
上<hi>還反也玩猶侮也弄也</hi>以得其志夫固知君王之盖威以好勝<lb/>
<hi>盖猶尚也</hi>故婉約其辭<hi>婉順/也</hi>以從逸王志<hi>從随也</hi>使淫樂於諸<lb/>
夏之國以自傷也使吾甲兵鈍弊民人離落而日以憔<lb/>
悴然後安受吾燼夫越王好信以爱民四方歸之年穀<lb/>
時熟日長<hi>上聲</hi>炎炎及吾猶可以戰也為虺弗摧為蛇將<lb/>
<pb n="KR4h0132_WYG_201-3b"/>
若何<hi>虺小蛇大</hi>吳王曰大夫奚隆於越<hi>隆盛也不必以越為盛</hi>越曽足<lb/>
以為大虞乎<hi>不足以為大慮也</hi>若無越則吾何以春秋曜軍士<lb/>
<hi>言無越則兵無所振輝</hi>乃許之成<hi>二文已載下編故不復評</hi>
　臣按三代王者之師一於仁義而已未始有詐諼之<lb/>
　謀也周衰而敵國相吞於是舎仁義用詐謀以徼一<lb/>
　旦之勝方吳之攻越也越欲出師以拒之其臣大夫<lb/>
　種以為是不必戰也不如婉約其辭以行成於吳行<lb/>
　成云者即後世講和之謂也吾之辭卑且屈則吳人<lb/>
<pb n="KR4h0132_WYG_201-4a"/>
　必喜而許吾成則吾事濟矣於是勾踐從之使其臣<lb/>
　諸稽郢求成焉尊之曰君王天王者所以啟吳王之<lb/>
　驕心也曰親委重罪頓顙於邊者所以殺吳王之怒<lb/>
　心也使其女執箕箒之役其男奉槃匜之御以臣妾<lb/>
　之禮自處以貢獻之邑自名者所以動吳王之喜心<lb/>
　也故雖夫差之悍一入其言果以越為易而許之成<lb/>
　焉善哉子胥之諫也曰彼非實忠心好吳也又非懾<lb/>
　畏吾甲兵之强也大夫種勇而善謀將還玩吳國於<lb/>
<pb n="KR4h0132_WYG_201-4b"/>
　股掌之上故婉約其辭以從逸王志嗚呼若胥者可<lb/>
　謂得敵國之情矣盖吳有胥越有種皆謀臣也智士<lb/>
　也惟謀臣能察敵之謀惟智士能知敵之智使夫差<lb/>
　從胥之諫而謹為之備雖百越其如吳何惟其誘於<lb/>
　卑辭而置越於防慮之表方且伐齊㑹晉以爭霸於<lb/>
　北方曽未幾時而越入吳矣盖卑辭之能誤人也如<lb/>
　此厥後祖其遺智者何世蔑有以中國言之則如韓<lb/>
　魏之併智伯以夷狄言之則如冒頓之滅東胡皆用<lb/>
<pb n="KR4h0132_WYG_201-5a"/>
　驕之之術故曰始如處女敵人開戸後如脱兔敵不<lb/>
　及拒此兵家之秘謀百試而百中者也吾觀女真崛<lb/>
　起海島其吞遼人陵我國大抵假和之一字以為悞<lb/>
　敵之資甚至兵已登城而和不絶口此靖康之事所<lb/>
　以遺悔於無窮也女真之先世以此紿人今其後裔<lb/>
　又以此受紿䝉古竊聞䝉古取西夏取金國也皆先<lb/>
　之以議和之使而随之以侵伐之師未有不堕其術<lb/>
　中者嗚呼敵情多詐一至於此吾其可以不監乎夫<lb/>
<pb n="KR4h0132_WYG_201-5b"/>
　以蹶起之彊敵驟得志於諸國驕蹇踞肆乃其情也<lb/>
　而我小行人之至彼也其主見之温其言怡其色酌<lb/>
　之酒而勞之我何以得此於彼也報使遄至無要索<lb/>
　之辭有恭順之禮又何以得此於彼也㐮漢之行人<lb/>
　未返而兩淮之王師已動取其三都據其諸郡彼未<lb/>
　嘗有詰問之辭也我既舉兵彼宜絶好而王檝之来<lb/>
　則自若也我既攻彼彼宜我忿而東門之役何為莫<lb/>
　之報也<hi>缺</hi>物之警彼宜秘宻而宣之於言不忌吾之<lb/>
<pb n="KR4h0132_WYG_201-6a"/>
　得其情也回回之征彼宜隠諱而猥以見告不虞我<lb/>
　之乘其隙也凡若是者又何以得此於彼也其忠心<lb/>
　爱我耶抑畏吾甲兵之強耶其亦有臣如種者將以<lb/>
　玩吾國於股掌之上耶是不可以不察也先之以議<lb/>
　和之使随之以征伐之兵彼嘗施之二國矣又安知<lb/>
　不欲施於我耶是尤不可以不備也言辭之甘藏鋒<lb/>
　刅於飴蜜也禮貌之卑設機穽於康莊也歛兵逺去<lb/>
　鷙鳥將擊之形也委地弗爭芳餌致魚之術也伏惟<lb/>
<pb n="KR4h0132_WYG_201-6b"/>
　聖眀之君忠智之臣相與亟圗之無以三代仁義望<lb/>
　乎彼而以末世詐諼虞乎彼大為之備以措四海於<lb/>
　安毋受其欺以遺千載之悔實天下幸甚<lb/>
　　故事<hi>真徳秀</hi>
通鑑唐德宗紀初安史之亂數年間天下戸口什亡八<lb/>
九州縣多為藩鎮所據貢賦不入朝廷府庫耗竭中國<lb/>
多故戎狄毎歳犯邊所在宿重兵仰給縣官所費不貲<lb/>
皆倚辦於劉晏晏以為户口滋多則賦稅自廣故其理<lb/>
<pb n="KR4h0132_WYG_201-7a"/>
財常以養民為先諸道各置知院官每旬月具州縣雨<lb/>
雪豐歉之状白使司豐則貴糴歉則賤糶或以穀易雜<lb/>
貨供官用及於豐處賣之知院官始見不稔之端先申<lb/>
至某月須如干蠲免某月須如干救助及期晏不俟州<lb/>
縣申請即奏行之應民之急未嘗失時不待其困弊流<lb/>
亡餓殍然後賑之也繇是民得安其居業戸口蕃息晏<lb/>
始為轉運使時天下見戸不過二百萬其季年乃三百<lb/>
餘萬其初財賦嵗入不過四百萬緡季年乃千餘萬緡<lb/>
<pb n="KR4h0132_WYG_201-7b"/>
　臣聞諸大學曰有德此有人有人此有土有土此有<lb/>
　財有財此有用德者本也財者末也外本内末爭民<lb/>
　施奪是故財聚則民散財散則民聚自古迄今未有<lb/>
　人心失而財可恃者亦未有不䘏其民而可以豐財<lb/>
　者聖賢之言炳若星日萬世不能易也劉晏在唐雖<lb/>
　未足以語此然猶知養民為理財之本出入歛散亦<lb/>
　皆有法嵗豐穀賤則傷農故必高其價以糴嵗饑穀<lb/>
　貴則傷民故必下其價以糶㓙荒始兆先期賑䘏用<lb/>
<pb n="KR4h0132_WYG_201-8a"/>
　物雖約所濟者多以故民生安業戸口蕃息嵗入之<lb/>
　賦至於數倍夫晏以一有司粗知財用之本末猶能<lb/>
　致利若此况為天下者誠能究大學生財之義一意<lb/>
　務德以養民其效可勝計哉臣觀近世所謂善理財<lb/>
　者何其懵乎此也元元已病而科歛日興不知皮將<lb/>
　盡而毛無所附也出新巧以籠愚民苟邀倍稱之入<lb/>
　不知朝四暮三之亡益也孟子曰我能為君實倉廩<lb/>
　充府庫今之所謂良臣古之所謂民賊也夫以劉晏<lb/>
<pb n="KR4h0132_WYG_201-8b"/>
　之術而槩諸孟子之言已未免為聖賢罪人矣而今<lb/>
　之有司則又晏之罪人也惟聖眀之君忠智之臣亟<lb/>
　思其本而改圖之實天下幸甚<lb/>
　　故事<hi>真德秀</hi>
高宗日歴建炎三年六月二日已酉宰執進呈次上曰<lb/>
太史奏乆隂霖雨不止占為隂盛下有隂謀霖雨者人<lb/>
怨所致早晩差寒天道不順寒隂反節朕觀晉史天文<lb/>
志備言其證恐失其當以召天變<lb/>
<pb n="KR4h0132_WYG_201-9a"/>
　臣聞災異者天地之戒也古先哲王嚴於自儆故其<lb/>
　遇災也常以為人事之所召後世之君樂於自恕故<lb/>
　其遇災也常以為天數之適然治亂存亡之分未有<lb/>
　不基於此者恭惟高宗皇帝勤勞恭儉紹開中興憂<lb/>
　閔元元力行仁政求諸當時未見闕失而乆隂霖雨<lb/>
　之變惕然自省遽以為人怨之所致大哉聖言可謂<lb/>
　深知天人相與之際矣臣伏觀春夏以来淫雨過度<lb/>
　都城之内細民失業近畿諸邑山裂水涌淪胥以死<lb/>
<pb n="KR4h0132_WYG_201-9b"/>
　者不可勝計仰惟陛下畏天敬民無愧前聖固宜殊<lb/>
　祥異瑞史不絶書而譴告諄諄迺與事戾何耶臣伏<lb/>
　而思之此殆吏刻急而民怨咨之所致也夫朝廷張<lb/>
　官置更凡以為民改法易令亦以為民而今長人之<lb/>
　官能布宣德意勤恤民隠者何其甚寡而依勢作威<lb/>
　倚法以削者何其紛紛也假稱提楮幣之令而科率<lb/>
　齊民借摧抑兼併之名而破壞富室期㑹峻於星火<lb/>
　争利極於錐刀於是掊歛興而民始怨矣不窮告訐<lb/>
<pb n="KR4h0132_WYG_201-10a"/>
　之虗實而廣事株連不原情犯之重輕而例行拘籍<lb/>
　甚而父子啣寃赴井相踵丘墳何辜亦沒縣官於是<lb/>
　刑戮繁而民始怨矣夫天之與人本同一氣故有匹<lb/>
　婦非辜而赤地千里者况民生嗸嗸如此天豈不為<lb/>
　之動乎臣願陛下以昊天孔眀為不可忽以皇祖有<lb/>
　訓為不可忘日與輔弼之臣講求廣大之政亟下眀<lb/>
　詔申敇有司蠲除繁苛與民休息若是而災害弗除<lb/>
　嘉祥弗應者非所聞也臣不勝惓惓<lb/>
<pb n="KR4h0132_WYG_201-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷二百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三十</head> <lb/>
    <p>
<pb n="KR4h0132_WYG_030-1a"/>
欽定四庫全書<lb/>
　文章辨體彚選巻三十<lb/>
　　　　　　　　　　　　明　賀復徴　編<lb/>
赦文<hi>徳音文附</hi>
　徐師曾曰按字書云赦者舍也肆赦之語始見虞書<lb/>
　而周禮司刺掌三赦之法吕刑有疑赦之制則或以<lb/>
　其情之可矜或以其事之可疑或以其人在三赦三<lb/>
　宥八議之列是以赦之非不問其情之淺深罪之輕<lb/>
<pb n="KR4h0132_WYG_030-1b"/>
　重而槩赦之也後世乃有大赦之法於是為文以告<lb/>
　四方而赦文興焉又謂之徳音葢以赦為天子布徳<lb/>
　之音也然考之唐時戒厲風俗亦稱徳音則徳音之<lb/>
　與赦文自是兩事不當强而合之也今各仍其稱以<lb/>
　附赦文之後<lb/>
　　唐𤣥宗至都大赦天下制文<hi>蘇頲</hi>
黃門周宅中土秦里上田皆王者之都也時邁觀風載<lb/>
巡展義皆王者之政也朕嗣守宸極頗移年所冕旒而<lb/>
<pb n="KR4h0132_WYG_030-2a"/>
視心每周於萬邦車轍所届迹不出於三輔豈懐安於<lb/>
憚勞姑省費而休力然以設京師者不偏於西據奉宗<lb/>
廟者亦候於東征安可阻從人之心增徯予之怨是用<lb/>
闓陽發嵗練日簡辰乗和氣以應物御惠風以行令永<lb/>
言告至載叶伻來顧兹菲躬畏此鴻業下輦而有宫室<lb/>
即舊不加登臺而有山川覽今猶昔森然在目用軫於<lb/>
懐思𢎞逺圖俾作寛典不忘師古之義特布惟新之渥<lb/>
可大赦天下自開元五年二月三日昧爽已前大辟罪<lb/>
<pb n="KR4h0132_WYG_030-2b"/>
已下罪無輕重已發覺未發覺已結正未結正繫囚見<lb/>
徒常赦所不原者咸赦除之唯謀反大逆不在赦限<hi>云</hi>
<hi>云</hi>夫政欲清净詞尚省要間者思致於乂未臻其道文<lb/>
書盈几閣而吏益欺詔命下閭里而人莫諭得非失於<lb/>
牴牾弊於煩蕪耶簡而易從禁則難犯今式格勅有不<lb/>
便者先令尚書省集議刋定宜詳厥衷合於大體亡命<lb/>
山澤挾藏軍器百日不首復罪如初敢以赦前事相告<lb/>
言者以其罪罪之赦書日行五百里布告天下知朕之<lb/>
<pb n="KR4h0132_WYG_030-3a"/>
意焉主者施行<lb/>
　　徳宗神武皇帝奉天改元大赦文<hi>陸贄</hi>
門下致理興化必在推誠忘已濟人不恡改過朕嗣服<lb/>
丕構君臨萬邦失守宗祧越在草莽丕念率徳誠莫追<lb/>
於既徃永言思咎期有補於將來明徴厥初以示天下<lb/>
惟我烈祖邁徳庇人致俗化於和平拯生靈於塗炭重<lb/>
熈積慶垂二百年伊邇卿尹庶官洎億兆之衆代受亭<lb/>
育以迄乎今功存於人澤垂於後肆予小子獲纘洪業<lb/>
<pb n="KR4h0132_WYG_030-3b"/>
懼徳不嗣罔敢怠荒然以長於深宫之中暗於經國之<lb/>
務積習易溺居安忘危不知稼穡之艱難不卹征戍之<lb/>
勞苦澤靡下究情不上通事既壅隔人懐疑阻猶昧省<lb/>
已遂致興戎徴師四方轉餉千里賦車籍馬逺近騷然<lb/>
行齎居送衆庶勞止或一日屢交鋒刅或連年不解甲<lb/>
胄祝奠乏主室家靡依生死流離怨氣凝結力役不息<lb/>
田萊多荒暴命峻於誅求疲甿空於杼軸轉死溝壑離<lb/>
去鄉閭邑里丘墟人煙斷絶天譴於上而朕不寤人愁<lb/>
<pb n="KR4h0132_WYG_030-4a"/>
於下而朕不知馴致亂階變興都邑賊臣乗釁肆逆滔<lb/>
天曾莫愧畏敢行凌逼萬品失序九廟震驚上辱於祖<lb/>
宗下負於黎庶痛心靦貌罪實在余永言愧悚若墜淵<lb/>
谷賴夫天地降祐人神叶謀將相竭誠爪牙宣力屏除<lb/>
大盗載張皇維將𢎞永圖必希新命朕晨興夕惕唯念<lb/>
前非乃者公卿百寮累抗章疏擬以徽號加於朕躬固<lb/>
辭不獲俯遂輿論昨因内省良用矍然體隂陽不測之<lb/>
謂神與天地合徳之謂聖顧惟淺昧非所宜當文者所<lb/>
<pb n="KR4h0132_WYG_030-4b"/>
以化成武者所以定亂今化之不被亂是用興豈可更<lb/>
徇羣情苟膺虚美重予不徳祗益懐慙自今已後中外<lb/>
所上書奏不得更稱聖神文武之號夫人情不常繫於<lb/>
時化大道既隠亂獄滋豐朕既不能𢎞徳導人又不能<lb/>
一法齊衆苟設密網以罪非辜為之父母實增愧悼今<lb/>
上元統厯獻嵗發生宜革紀年之號式敷在宥之澤與<lb/>
人更始用答天休可大赦天下改建中五年為興元元<lb/>
年自正月一日昧爽已前大辟罪已下罪無輕重咸赦<lb/>
<pb n="KR4h0132_WYG_030-5a"/>
除之李希烈田悦王武俊李納等有以忠勞任膺將相<lb/>
有以勲舊繼守藩維朕撫馭乖方信誠靡著致令疑懼<lb/>
不自保安兵興累年海内搔擾皆曰上失其道而下罹其<lb/>
災朕實不君人則何罪屈已𢎞物予何愛焉庶懐引慝<lb/>
之誠以洽好生之徳其李希烈田悦王武俊李納及所<lb/>
管將士官吏等一切並與洗滌各復爵位待之如初仍<lb/>
即遣使分道宣諭朱滔雖與賊泚連坐路逺未必同謀<lb/>
朕方推至誠務欲𢎞貸如能效順亦與維新其河南河<lb/>
<pb n="KR4h0132_WYG_030-5b"/>
北諸軍兵馬並宜各於本道自固封疆勿相侵軼朱泚<lb/>
大為不道棄義蔑恩反易天常盗竊名器暴犯陵寢所<lb/>
不忍言獲罪祖宗朕不敢赦其被朱泚脇從將士官吏百<lb/>
姓及諸色人等有遭其扇誘有廹以凶威苟能自新理可<lb/>
矜宥但官軍未到京城巳前能去逆效順及散歸本軍本<lb/>
道者並從赦例原免一切不問天下左降官即與量移近處<lb/>
已量移者更與量移流入配𨽻及罰鎮効力並緣罪犯與諸<lb/>
使驅使官兼别勅諸州縣安置及得罪人家口未許歸者一<lb/>
<pb n="KR4h0132_WYG_030-6a"/>
切放還先有㾗累禁錮及反逆緣坐承前恩赦所不該者並<lb/>
宜洗雪亡官失爵放歸勿齒者量加收除未復資者更與進<lb/>
叙人之行業或未必兼搆大厦者方集於羣材建竒功者不<lb/>
限於常檢茍在適用則無棄人况黜免之人沈鬱既乆朝過<lb/>
夕改仁何逺哉流移降黜亡官失爵配𨽻流人等有才能著<lb/>
聞者特加錄用勿拘常例諸軍諸使諸道赴奉天及進收京<lb/>
城將士等或百戰摧敵或萬里勤王扞固全城驅除大憝濟<lb/>
危難者其節著復社稷者其業崇我圖爾功特加彞典錫名<lb/>
<pb n="KR4h0132_WYG_030-6b"/>
疇賦永永無窮宜並賜名奉天定難功臣身有過犯遞減罪<lb/>
三等子孫有過犯遞減罪二等當户應有差科使役一切蠲<lb/>
免其功臣已後雖衰老疾患不任軍旅當分糧賜並宜全結<lb/>
身死之後十年内仍回給家口其有食實封者子孫相繼代<lb/>
代無絶其餘叙錄及功賞條件待收京日並准去年十月十<lb/>
七日十一月十四日勅處分諸道諸軍將士等乆勤扞禦累<lb/>
著功勲方鎮克寧惟爾之力其在行營者並超三資與官仍<lb/>
賜勲五轉不離鎮者依資與官賜勲三轉其累加勲仍許回<lb/>
<pb n="KR4h0132_WYG_030-7a"/>
授周親内外文武官三品以上賜爵一級四品已下各<lb/>
加一階仍並賜勲兩轉見危致命先哲攸貴掩骼埋胔<lb/>
禮經所先雖効用而或殊在惻隱而何間諸道兵士有<lb/>
死王事者各委所在州縣急逓送歸本管官為𦵏祭其<lb/>
有因戰陣殺戮及捕獲伏辜暴骨原野者亦委所在逐<lb/>
近便收𦵏應緣流貶及犯罪未𦵏者並許其家各據本<lb/>
官品以禮收葬自頃軍旅所給賦役繁興吏因為奸人<lb/>
不堪命咨嗟怨苦道路無聊汔可小康與之休息其墊<lb/>
<pb n="KR4h0132_WYG_030-7b"/>
陌及稅間架竹木茶漆𣙜鐵等諸色名目悉宜停罷京<lb/>
畿之内屬此冦戎攻刼焚燒靡有寜室王師仰給人以<lb/>
重勞特宜减放今年夏稅之半朕以凶醜犯闕遽用于<lb/>
征爰度近郊息駕兹邑供儲克辦師旅攸寜式當褒旌<lb/>
以志吾過其奉天宜昇為赤縣百姓並給復五年尚徳<lb/>
者教化之所先求賢者邦家之大本永言兹道夢想勞<lb/>
懐而澆薄之風趨競不息幽棲之士寂寞無聞葢誠所<lb/>
未孚故求之不至天下有隱居行義才徳髙逺晦迹丘<lb/>
<pb n="KR4h0132_WYG_030-8a"/>
園不求聞達者委所在長吏具名聞奏當備禮邀至諸<lb/>
色人中有賢良方正直言極諫及愽通墳典達於教化<lb/>
并識洞韜畧堪任將帥者委常參官及所在長吏聞薦<lb/>
天下孤老鰥寡惸獨不能自活者並委州縣長吏量事<lb/>
優恤其有年九十以上者刺史縣令就門存問義夫節<lb/>
婦孝子順孫旌表門閭終身勿事大兵之後内外耗竭<lb/>
貶食省用宜自朕躬朕當裁乗輿之服御絶宫室之華<lb/>
飾率已師儉為天下先諸道貢獻非供宗廟軍國之用<lb/>
<pb n="KR4h0132_WYG_030-8b"/>
一切並停内外官有冗員及百司不急之費委中書<lb/>
門下即商議條件停減奏聞布澤行賞抑惟舊章今以<lb/>
餘孽未平帑藏空竭有乖慶賜深愧於懐赦書有所未<lb/>
該者所司類例條件聞奏<lb/>
　　徳宗改元大赦天下制文<hi>陸贄</hi>
門下王者體元立極欽若乎天地纂業承統嚴奉乎祖<lb/>
宗所以敬事修誠務本敦孝尊其上以御於下謹其身<lb/>
而訓於人百神允諧兆庶永賴立國之本斯其大經朕<lb/>
<pb n="KR4h0132_WYG_030-9a"/>
燭理不明違道招損徃遭大難淪䧟國都天地宗祧曠<lb/>
而莫主是則欽若嚴承之義缺矣朕甚懼焉洎再復京<lb/>
師遽將告謝有司以人力耗斁禮物廢墜日居月諸嵗<lb/>
聿云暮卜其近日俯在上春齊心永懐坐以待曙而百<lb/>
辟卿士抗疏上言咸謂人心未寜不足以盡敬冦孽猶<lb/>
在不足以造功迫於羣情俯仰誠願郊廟孔邇瞻言莫<lb/>
定悼心慙顔胡寜自處重以和平未洽灾沴荐臻去嵗<lb/>
旱蝗兩河為甚人流不息師出靡居加之以徴求因之<lb/>
<pb n="KR4h0132_WYG_030-9b"/>
以荒饉困窮餒殍轉死丘墟而又關輔之間冬無積雪<lb/>
土膏未發宿麥不滋詳思咎徴有為而致豈兵戎之後<lb/>
餘梗尚存將獄犴之中深寃未釋又河左淮右逆將阻<lb/>
兵汗脅齊人䧟之死地雖欲自雪厥路無由抱義銜寃<lb/>
足傷和氣此皆由朕爽徳播災於人為之父母實用愧<lb/>
恥今𤣥隂已謝春日載陽勾萌畢伸幽蟄咸震思與海<lb/>
内同心日新發號更元用符天意宜改興元二年為貞<lb/>
元元年自正月一日昧爽已前大辟罪已下已發覺未<lb/>
<pb n="KR4h0132_WYG_030-10a"/>
發覺已結正未結正繫囚見徒罪無輕重咸赦除之應<lb/>
在河中脅從將士多是奉天赴難功臣本居朔陲夙尚<lb/>
忠節豈以一夫詿誤棄其累代勲庸朕於此軍尤所不<lb/>
忍特宜洗滌待以初誠自非與官軍決戰死於鋒刅其<lb/>
餘雖臨戰擒獲亦並釋放如舍逆歸順者在身先有官<lb/>
爵實封一切如舊仍凖前後制勅所在便給賞錢並與<lb/>
甄叙如有因危効節建立殊庸量其事蹟特加奨擢李<lb/>
懐光若能翻然悔過束身赴闕念其常有大勲必當終<lb/>
<pb n="KR4h0132_WYG_030-10b"/>
始全䕶仍凖前勅授之官封朕於功臣庶亦無負淮西<lb/>
將吏百姓等有被刼制乆為匪人詢事原情諒非獲已<lb/>
今王師四合計日誅夷玉石同焚用増惻憫宜令諸道<lb/>
進軍之日唯罪首惡一人自餘徒黨悉從原宥如有歸<lb/>
明及立功者並凖河中將士例襃奨為國之要在於審<lb/>
官共理分憂守宰彌切闔境性命繫乎其人將使閭里<lb/>
無愁苦之聲風俗興廉讓之教得不慎簡髦彦寄之化<lb/>
源自今已後諸州刺史有闕中書門下與朝官中精擇<lb/>
<pb n="KR4h0132_WYG_030-11a"/>
有理人才者受之如刺史縣令在任頻年課績尤異者<lb/>
擇授給舍郎中御史中外迭處用觀其能賞罰必行期<lb/>
於競勸自頃選曹署吏唯以書判求人務騁浮華莫詢<lb/>
實行且能言者不必適用藴用者或未能言為官擇人<lb/>
其在精覈宜令清資常參官每年於吏部選人中各舉<lb/>
所知一人堪任縣令錄事參軍者所司依資叙註擬便<lb/>
於甲厯之内具標舉主名銜仍牒報御史臺如到任後<lb/>
政理尤異及有贓犯事蹟明著者所司錄舉官姓名聞<lb/>
<pb n="KR4h0132_WYG_030-11b"/>
奏以為襃貶其内外官員及京城諸使名目委御史審<lb/>
勘㑹商量并省停減仍集百寮定議務從簡約息費便<lb/>
人其京官外官職田及利息官錢等或黠吏詆欺移易<lb/>
疆畔或貧人從徙捕繫親隣日月滋深耗弊彌甚亦令<lb/>
百寮議其折衷擇善而行徃以賦役殷繁人不堪命定<lb/>
為兩稅事頗易從比屬兵興或踰始制法無所守吏益<lb/>
為姦哀我勞人汔可小息其諸州府除兩税外應有權<lb/>
宜科率差役一切悉停京畿及側近州縣所欠百姓科<lb/>
<pb n="KR4h0132_WYG_030-12a"/>
市和糴價直委度支郎勘㑹支給諸道非臨冦賊州縣<lb/>
自去冬已來新㸃召官徤子弟等並宜放散任營生業<lb/>
應經䧟賊州縣百姓屋宇被焚毁并貧病老弱及遭傷<lb/>
損之類所在量加優恤使得安存天下名山大川并自<lb/>
古聖帝明王賢臣烈士祠廟墳墓各委當處長吏擇日<lb/>
致祭必資精潔以達至誠班爵有差所以叙賢也廩秩<lb/>
有等所以明勸也今或髙卑失次中外相踰至於卿士<lb/>
之家尚羅凍餒之患忠信重祿豈其然耶内外官禄及<lb/>
<pb n="KR4h0132_WYG_030-12b"/>
俸錢手力雜給等委中書門下與度支郎參詳定額聞<lb/>
奏應赴奉天及守城將士等並功存社稷節著艱危中<lb/>
心藏之豈忘酬報頃縁府藏空竭賞給未周乃眷勲臣<lb/>
實用増愧應凖元勅合請賞錢人等委所司節減宫内<lb/>
及百司費用據所支財物速與給付應在京城及諸道<lb/>
立功將士等先有詔㫖並許甄昇所司勘㑹淹歴時月<lb/>
委中書門下即與處分諸軍行營并河中朝邑被脅從<lb/>
將士家口在京及諸州府者宜令本道節度觀察使常<lb/>
<pb n="KR4h0132_WYG_030-13a"/>
存賑恤各令優給應諸軍諸使立仗見在城將士等共<lb/>
賜物七萬疋<lb/>
　　文武孝徳皇帝册尊號赦文<hi>元稹</hi>
門下昔我髙祖太宗化隋為唐奄宅區夏包舉四海全<lb/>
付子孫其何事哉彼昏盈而我勞敬也明皇承之能大<lb/>
其業六戎八蠻罔不貢奉由是庶尹弛政庶吏弛刑視<lb/>
人不勤視神不謹燕冦勃起洞無藩籬六十有七年兵<lb/>
革大熾其何事哉據逸安而易萌漸也逮我聖父勤身<lb/>
<pb n="KR4h0132_WYG_030-13b"/>
披攘斬斷誅除天下畧定曾是幽冀賜予懐來荷賴景<lb/>
靈丕訓不墜環嵗之内方外平寧粤予何功時帝之力而<lb/>
卿大夫猥以大號加於𦕈身讓於四三益甚其請皇太<lb/>
后如聞其事歡然慰心慈㫖下臨臣誠上迫祗受大禮<lb/>
凛乎余懐尚念昔者七十二君莫不升中慶成自以為<lb/>
堯舜莫已若也然而不為堯舜之行者來代無傳焉朕<lb/>
嘗推是為心不欲名浮於實今卿大夫謂我為文武孝<lb/>
德矣其將何道以匡予予其業業兢兢日慎一日慕陶<lb/>
<pb n="KR4h0132_WYG_030-14a"/>
堯虞舜之行以自勉思文祖憲考之道以自勤子苟不<lb/>
思無忘納誨於戲溢美之名既不克讓及物之澤夫何<lb/>
愛焉可大赦天下<lb/>
　　宋神宗立皇太子赦文<lb/>
父子一體也唯立長可以圖萬世之安國家大器也維<lb/>
建儲可以係四海之望位序蚤定而人莫不以為恱典<lb/>
禮亟崇而衆罔敢以為私永惟上嗣之賢實有妙齡之<lb/>
譽入而視膳孝友見於夙成出則好書聰哲繇於自得<lb/>
<pb n="KR4h0132_WYG_030-14b"/>
粤紹休於正統猶虚位於東朝迺考蓍龜之占迺稽方<lb/>
册之寶載涓吉日肇闢青宫周家先親不敢忘廟社之<lb/>
重夏后與子葢以順天人之心宜覃曠恩徧暨羣品可<lb/>
大赦天下於戯離明震長綿帝緒於億年解吉渙亨灑<lb/>
天仁於萬物葢禮之所行者大則澤之所流者深咨爾<lb/>
多方體朕至意<lb/>
徳音文<lb/>
　　神宗因蝗蟲避正殿降免囚徒徳音文<lb/>
<pb n="KR4h0132_WYG_030-15a"/>
夫人事失於下則天變形於上咎徴之作必有由然自<lb/>
去嵗巳來災沴仍集雨澤不降延歴三時蟲蝗既臻彌<lb/>
亘千里穀糴翔貴稼穡卒癉嗷嗷烝人聚泣田畆興言<lb/>
及此實所痛傷徧祈百神曾不獲應方悟禱祀非救患<lb/>
之術言詞非謝譴之誠憂心如焚深自刻責得非刑法<lb/>
舛謬忠良鬱堙暴賦未蠲勞師靡息事或無益而重為<lb/>
煩費任或非當而横肆侵蟊有一於兹足傷和氣本其<lb/>
所以罪實在予百姓何辜重罹殍餒所宜出次貶食節<lb/>
<pb n="KR4h0132_WYG_030-15b"/>
用緩刑側身增修以謹天戒朕避正殿不御百寮奏事<lb/>
並於延英處分尚食進膳宜更節減百司不急之務一<lb/>
切且除諸軍將士外自餘應食官糧人及諸色用度等<lb/>
並委本司長官商量權行停減以救荒饉仍限十日内<lb/>
具元額及所釐革條件聞奏待至豐稔却令依舊畿内<lb/>
百姓委京兆尹切加慰撫除正稅正役外徴科差遣並<lb/>
宜禁絶非交相侵奪尋常訴訟不湏追擾務且息人京<lb/>
畿内外及京兆府諸縣見禁囚徒死罪降從流以下一<lb/>
<pb n="KR4h0132_WYG_030-16a"/>
切放免畿内及河中同州界應有因戰陣殺僇遺骸暴<lb/>
露者各委所在長吏隨事埋瘞咨爾卿佐實維股肱所<lb/>
當一其誠心同䘏災患勉修厥職副我憂勤<lb/>
　　神宗戒勵風俗徳音文<hi>元稹</hi>
勅朕聞昔者卿大夫相與讓於朝士庶人相與讓於齒<lb/>
周成王刑措不用漢文帝恥言人過真理古也朕甚慕<lb/>
焉中代以還争端斯起掩抑其言則專蔽誘掖其說則<lb/>
欺誣自非責實循名不能彰善癉惡故孝宣必有敢告<lb/>
<pb n="KR4h0132_WYG_030-16b"/>
乃下光武不以詭辭遽行語稱訕上之非律有匿名之<lb/>
禁皆所以防三至之毁重兩造之明是以爵人於朝則<lb/>
皆勸刑人於市則皆懼罪有歸而賞有事也末俗偷巧<lb/>
内荏外剛卿大夫無進思盡忠之誠多退有後言之謗<lb/>
士庶人無切磋硺磨之益多銷鑠浸潤之讒進則䛕言<lb/>
謟笑以相求退則羣居狎處以相識留中不出之請益<lb/>
發其隂私公論不容之詞實生於朋黨擢一官則曰恩<lb/>
皆自我黜一職則曰事出他門比周之跡已彰尚矜介<lb/>
<pb n="KR4h0132_WYG_030-17a"/>
特由徑之蹤盡露自謂貞方居省寺者不能以勤恪蒞<lb/>
官而曰務求簡易提紀綱者不能以凖繩檢下而曰密<lb/>
奏風聞獻章疏者更相是非備顧問者互有憎愛苟非<lb/>
秦鏡照膽堯羊觸邪時君聴之安可不惑參斷一謬俗<lb/>
化益訛禍發齒牙言生枝葉率是道也朕甚憫焉我國<lb/>
家貞觀開元同符三代風俗歸厚禮讓並行兵興以來<lb/>
人散乆矣姑欲導之以徳不欲敺之以刑然而信或未<lb/>
孚理有未至曾無恥格益用彫刓小則綜覈之權見侵<lb/>
<pb n="KR4h0132_WYG_030-17b"/>
於下輩大則機密之重旁撓於薄徒尚念因而化之亦<lb/>
既去其尤者而宰臣等懼其寢染未克澄清備引祖宗<lb/>
之書願垂戒勵之詔遂申教告頗用殷勤各當自省厥<lb/>
躬與我同底於道凡百多士宜體朕懐<lb/>
　<lb/>
　<lb/>
　<lb/>
　文章辨體彚選巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三十九</head> <lb/>
    <p>
<pb n="KR4h0132_WYG_139-1a"/>
欽定四庫全書<lb/>
　文章辨體彚選巻一百三十九<lb/>
　　　　　　　　　　　　明　賀復徴　編<lb/>
表十五<lb/>
　　代翰林院觀進表<hi>明蘇伯衡</hi>
伏以纘百王之正統莫大乎宅尊得萬國之驩心宜先<lb/>
於建極蓋惟體元而居正斯足應天而順人是以髙帝<lb/>
開基甫四載而即位於汜水世祖興後僅一年而踐祚<lb/>
<pb n="KR4h0132_WYG_139-1b"/>
於鄗南雖逺略之不遑而丕稱之是講義有攸當道在<lb/>
隨時中謝欽惟躬膺厯數之歸徳合乾坤之大𤣥符顓<lb/>
握江左首平黃鉞再麾潯陽遄定僭偽兼収於漢孽提<lb/>
封奄奠於樊瓖來享來庭南交廣西隴蜀於疆於理左<lb/>
濠泗右河淮含齒食毛者咸懐徯戴阻兵恃險者悉就<lb/>
誅擒惟聖人兼愛之心委上將專征之任義旗所指羣<lb/>
帥之内附肩摩仁聞所孚連城之欵降踵至蓋師出以<lb/>
律而民遂其生斯不戰而屈人故大悦而歸巳今則士<lb/>
<pb n="KR4h0132_WYG_139-2a"/>
誠梟首於闕下會稽通籍於域中弓矢永櫜輿圖載闢<lb/>
此皆二儀恊贊以申保佑之休百神効靈以開混一之<lb/>
運豐功盛烈之著揆諸二帝則巳多大寳鴻名之膺質<lb/>
諸兩漢則巳晩是雖聖明謙讓之節夫豈幽顯仰望之<lb/>
情臣念眷命不可久違謳歌難以固拒輒陳愚懇冒凟<lb/>
宸嚴伏望仰體天心俯從人欲特頒明詔俾擇良辰講<lb/>
其禮而正其名以其徳而居其位則郊廟社稷萬靈永<lb/>
有所主華夏蠻貊億載得以承庥<lb/>
<pb n="KR4h0132_WYG_139-2b"/>
　　代中書省賀平杭湖秀越表<hi>蘇伯衡</hi>
伏以近悦逺來率土歸聖人之徳南征北伐無敵為王<lb/>
者之師適瞻齊斧之特班遄見捷書之洊至羣情胥慶<lb/>
一統惟期中賀臣聞髙帝開基載興齊楚之役太宗啟<lb/>
運復加充竇之誅夫欲和衆而安民則必兼弱而攻昧<lb/>
事非得巳兵不留行兹蓋伏遇皇帝陛下智勇自天聦<lb/>
明冠世廓清區宇番禺衣被乎恩光循撫遐荒僰道上<lb/>
供其方物顧兹浙右尚阻華風爰致斯赫之威用副徯<lb/>
<pb n="KR4h0132_WYG_139-3a"/>
蘇之望収海陽以遏其衝要定秦郵以擣其腹心濠梁<lb/>
泗水舉若摧枯臨淮夀春取如拾芥計益窮而負固地<lb/>
愈蹙而偷生宸慮彌切於解懸戎車遂勤於再駕勢成<lb/>
犄角人効智能引領義旗親黨之投戈恐後允懷仁聞<lb/>
謀臣之稽顙爭先苕霅首平吳松繼下齒錢塘於郡縣<lb/>
登會稽於版圖崑山傳檄而從距牙斯㧞檇李攄誠而<lb/>
附蕃屏悉空叛將就磔於藁街禁旅環攻其外郭兹雖<lb/>
天眷實出廟謨殱厥渠魁佇看虞之不臘綏其士女幸<lb/>
<pb n="KR4h0132_WYG_139-3b"/>
覩堯之授時臣等叨列星垣獲覩露布烟火萬里式歌<lb/>
神武之功干羽兩階永底文明之治<lb/>
　　進元史表<hi>宋濓</hi>
伏以紀一代以為書史法相沿於遷固考前王之成憲<lb/>
周家有鑒於夏殷蓋因巳往之廢興堪作將來之法戒<lb/>
惟元氏之有國本朔漠以造家用兵戈以爭强并部落<lb/>
者十世逐水草以為食擅雄長於一隅逮至青吉斯之<lb/>
時大會幹難河之上始尊位號漸定教條既近取於乃<lb/>
<pb n="KR4h0132_WYG_139-4a"/>
蠻復逺攻於回紇渡黃河以蹴西夏踰居庸以瞰中原<lb/>
太原繼之而金源為墟世祖承之而宋籙遂訖立經陳<lb/>
紀用夏變夷肆宏逺之規模成混一之基業爰及成仁<lb/>
之主見稱願治之君惟祖訓之式遵思孫謀之是詒自<lb/>
兹以降聿號隆平豐亨豫大之言皷倡於天厯之世離<lb/>
析渙奔之禍馴致於至正之朝嬖幸蠱惑於中權姦䝉<lb/>
蔽於外漢網祗因於疎濶周綱遽至於陵夷風憲皆為不<lb/>
捕之貓將士盡成反噬之犬繇是羣雄角逐九域瓜分<lb/>
<pb n="KR4h0132_WYG_139-4b"/>
風波徒沸於重溟海嶽竟歸於真主中謝欽惟皇帝陛<lb/>
下奉天承運濟世安民建萬世之丕圖紹百王之正統<lb/>
大明出而爝火息率土生輝迅雷發而衆響㣲鴻音斯<lb/>
播載念盛衰之故即推忠厚之仁僉言實既亡而名亦<lb/>
隨亡獨謂國可滅而史不當滅特詔遺逸之士欲求議<lb/>
論之公文詞勿至於艱深事迹務令於明白茍善惡瞭<lb/>
然在目庶勸懲有益於人此皆天語之丁寜愈見聖心<lb/>
之廣大於是命翰林學士臣宋濓待制臣王禕儒士臣<lb/>
<pb n="KR4h0132_WYG_139-5a"/>
汪克寛臣吳翰臣宋禧臣陶凱臣陳基臣趙壎臣曽魯<lb/>
臣趙汸臣張文海臣徐尊生臣黃箎臣傅恕臣黃錡臣<lb/>
傅著臣謝徽臣髙啟分科修纂故上自太祖下迄寜宗<lb/>
靡不網羅嚴加搜採恐翫時而愒日每繼晷以焚膏故<lb/>
於五六月之間成此十三朝之史况往牒舛訛之巳甚<lb/>
而他書叅考之無凴雖竭忠勤難逃疎漏若自元統以<lb/>
後則其載籍無存巳遣使而旁求俟續編而上進愧其<lb/>
才識之有限弗稱三長兼以紀述之未周殊無寸補臣<lb/>
<pb n="KR4h0132_WYG_139-5b"/>
濂忝司鈞軸幸睹成書信傳信而疑傳疑僅克編摩於<lb/>
嵗月筆則筆而削則削敢言褒貶於春秋仰塵乙夜之<lb/>
觀期作千秋之鑑所撰元史紀三十八卷志五十三巻<lb/>
表六巻傳六十二巻目録二巻通計一百三十萬六千<lb/>
五百餘字謹繕寫成百二十册隨表上進以聞<lb/>
　　進髙皇帝實録表<hi>解縉</hi>
奉天輔運推誠宣力武臣特進光禄大夫左柱國太子<lb/>
太師曹國公監修國史都緫裁官臣李景隆等誠惶誠<lb/>
<pb n="KR4h0132_WYG_139-6a"/>
恐頓首上言聖人受命啟萬世之鴻基史氏纂書示百<lb/>
王之大法是故堯舜之事載之典謨文武之政布在方<lb/>
策俾文獻之足徴實古今之通誼矧創業埀統者皆在<lb/>
於貽謀而繼志述事者敢忘於紀載鋪張極盛之閎休<lb/>
揚厲無窮之偉績歴選前聞之作允為達孝之規欽惟<lb/>
大明太祖神聖文武欽明啟運俊徳成功統天大孝髙<lb/>
皇帝應千年之景運集羣聖之大成天命眷顧之隆起<lb/>
徒歩不階於尺土人心嚮服之誠未三年已定於京都<lb/>
<pb n="KR4h0132_WYG_139-6b"/>
龍飛雲從而華夏蠻貊罔不率俾日照月臨而山川鬼<lb/>
神莫不攸寜有過化存神之妙有綏來動和之應英傑<lb/>
不期而會遐邇不令而從盡収當年之賢才大拯生民<lb/>
於水火羣雄歸命不戮一夫元主遁荒禮遣其嗣四方<lb/>
幅員之廣亘古所無中國先王之典悉復其舊守帝王<lb/>
心法之言明聖賢道學之統罷黜百氏彌綸六經範圍<lb/>
造化曲成萬物天休滋至而兢業貫乎始終諸福畢臻<lb/>
而謙抑純乎表裏在位之久三十餘年升遐之日萬方<lb/>
<pb n="KR4h0132_WYG_139-7a"/>
哀悼此於近古邈然罕儔漢髙年不登於中夀光武運<lb/>
僅紹於中興唐髙祖因隋之資宋太祖承周之業皆未<lb/>
有若斯之盛也欽惟孝慈昭憲至仁文徳承天順聖髙<lb/>
皇后天生聖善克相肇基嗣徽徳邁於嬪妃開創功超<lb/>
於胥宇夙聞文定之祥允叶坤元之吉螽斯有百男之<lb/>
應鳴鳩均衆子之恩保合承天之慶簡能造化之仁歴<lb/>
考古來后妃蓋莫盛於周室然摯任有誕聖之祥而無輔<lb/>
運之績邑姜有輔運之績而無誕聖之祥矧皆起邦君式<lb/>
<pb n="KR4h0132_WYG_139-7b"/>
克承世緒降及近世皆非等倫若夫同起布衣化家為<lb/>
國正位中宫十有五年家邦承式天下歸仁誕育聖躬<lb/>
萬世永賴自古以來未之有也欽惟皇帝陛下合體乾<lb/>
坤重華日月煥帝堯之文章纘帝王之繼述孝事太祖<lb/>
有見而知之之實廣詢當世得聞而知之之詳發蘭臺<lb/>
記注之書而徴以藩邸之副抽金縢石室之秘又考於<lb/>
世家之藏爰當嗣位之初首頒修史之詔命臣景隆忠<lb/>
誠伯臣茹瑺翰林學士臣解縉緫裁翰林學士臣王景<lb/>
<pb n="KR4h0132_WYG_139-8a"/>
禮部尚書臣李至剛侍讀臣胡靖臣曽日章臣王灌臣<lb/>
胡儼侍講臣鄒緝臣楊榮臣金幼孜臣楊士竒修撰臣<lb/>
李貫臣呉溥編修臣楊溥臣鄭好義檢討臣王洪博士<lb/>
臣張伯穎臣王汝玉典簿臣沈度臣潘畿待詔臣王延<lb/>
齡給事中臣朱統吏部郎中臣徐旭禮部郎中臣胡逺<lb/>
户部主事臣端孝恩太常博士臣錢仲益國子博士臣<lb/>
金玉鉉助教臣王達行人臣蔣驥僉事臣<hi>闕</hi>　知府臣<lb/>
劉辰知州臣鄒濟知縣臣王褒臣楊覯臣梁潛臣趙季<lb/>
<pb n="KR4h0132_WYG_139-8b"/>
通臣沈瑜教諭臣劉宗平臣解榮訓導臣羅思程臣傅<lb/>
貴清晉府伴讀臣蘇伯厚靖江府教授臣張顯儒士臣<lb/>
端禮臣楊孟力臣朱逢吉臣莫士安纂修慎選多士賜<lb/>
宴便蕃即開館於禁中屢繙閱於機暇以百人之多歴<lb/>
期年之久惟盡挍讐之力實無黼黻之能巍巍道冠於<lb/>
百王蕩蕩功超於千古是知禮樂征伐之自出必有訓<lb/>
誥之文雲霞花卉之生色不勞繪畫之工開玉府而見<lb/>
璠璵惟自慶其希遇仰青天而瞻象緯又奚罄於名言<lb/>
<pb n="KR4h0132_WYG_139-9a"/>
皆據事而直書不假一辭之贊美但纘次以成編永示<lb/>
萬年之大訓謹撰述大明太祖聖神文武欽明啟運俊<lb/>
徳成功統天大孝髙皇帝實録一百八十三巻繕寫成<lb/>
一百六十五册謹伏闕上進臣景隆等無任瞻天仰聖<lb/>
慚懼屏營之至謹奉表上進以聞<lb/>
　　兩朝實録成史館上表<hi>楊士竒</hi>
伏聞上有堯舜禹湯文武之君斯有典謨訓詣誓命之<lb/>
紀當時所録萬世攸師自漢以來暨於唐宋皆建史官<lb/>
<pb n="KR4h0132_WYG_139-9b"/>
專職紀述我國家奉天啟運聖聖相承大經大法明於<lb/>
上善政善教被於下萬方一統海宇清寜洪武以前神<lb/>
功聖徳史氏所紀具有成書欽惟太宗體天𢎞道髙明<lb/>
廣運聖武神功純仁至孝文皇帝剛徤中正廣大欽明<lb/>
體天之心行天之道勵精為理恭儉愛人再奠邦家中<lb/>
興鴻業文治光昭於日月武烈𢎞靖於華夷大略雄材<lb/>
茂功偉績規模宏遠卓冠百王欽惟仁宗敬天體道純<lb/>
誠至徳𢎞文欽武章聖達孝昭皇帝孝友英明寛仁恭<lb/>
<pb n="KR4h0132_WYG_139-10a"/>
儉敬天法祖制治保邦明目達聦周詢民隠時使薄歛<lb/>
博施濟人撫盈成之運廣文明之化丕新政紀覃敷徳<lb/>
澤朞月之内天下歸仁二聖升遐雲車益逺萬姓哀慕<lb/>
海宇同情恭惟皇帝陛下文武聖神聦明睿智纘承大<lb/>
寳君國子民推廣至仁繼志述事歌九功之惟叙得萬<lb/>
國之歡心上念祖宗功徳之隆同符天地覆載之大宜<lb/>
宣昭於簡册埀儀範於帝王宣徳九年五月勑修兩朝<lb/>
實録命臣輔臣義臣原吉監修臣士竒臣榮臣幼孜臣<lb/>
<pb n="KR4h0132_WYG_139-10b"/>
山臣英臣溥緫裁臣棨臣英臣直臣述臣時勉臣習禮<lb/>
臣學䕫臣循臣從善臣驥臣鶴齡臣洪臣永清臣叙臣<lb/>
曰恭臣敬臣翰臣雅臣翥臣繼臣中臣叔剛臣文奮臣<lb/>
錫臣節臣蕚纂修發左右史臣之所記閲中外官府之<lb/>
所上兼考章疏叅之見聞編載事功必備著其本末纂<lb/>
述謨訓必致謹於精㣲闗制度者雖細不遺切幾務者<lb/>
雖明必審於紀叙聖神之道徳如繪畫造化之功能擬<lb/>
諸形容誠難髣髴乃若附録臣下必在究明是非訖五<lb/>
<pb n="KR4h0132_WYG_139-11a"/>
年正月恭成太宗文皇帝實録一百三十巻仁宗昭皇<lb/>
帝實録十巻合百有四十巻謹繕寫上進伏念臣輔等<lb/>
智識淺陋學術空疎曠嵗月而久稽亦討論之惟謹方<lb/>
諸良史深愧乏三長之稱監於先朝庶少資萬幾之暇<lb/>
　　重進大明會典表<hi>李東陽</hi>
伏以有謨訓以貽子孫埀萬世之燕翼觀會通以行典<lb/>
禮昭百世之鴻䂓蓋非天子則不考文然惟孝者為善<lb/>
繼志粤自結繩政代契託書傳象魏法陳理同家喻制<lb/>
<pb n="KR4h0132_WYG_139-11b"/>
備於周官之後經傳於秦火之餘漢模畧定乎三章唐<lb/>
式僅頒乎六典大典埀於宋而光嶽弗完經世紀於元<lb/>
而彛倫攸斁當天心之厭亂屬聖主之開基峻徳神功<lb/>
彌綸宇宙宏綱大法敷賁臣民文皇紹統於昌期列聖<lb/>
承休於奕葉政由俗革道與治同中間或斟酌以隨時<lb/>
大抵皆後先而合節顧夫簡編浩瀚條貫繁多彼宿儒<lb/>
老吏亦不暇詳豈僻壤遐隅之所能徧故博學貴乎知<lb/>
要必會極然後歸原欲圖文獻之足徴須及典刑之尚<lb/>
<pb n="KR4h0132_WYG_139-12a"/>
有原我孝皇之志實惟英廟之遺上遡累朝仰稽列祖<lb/>
謂一代開基之制在諸司職掌之書或更定於暮齡或<lb/>
増修於繼世發石室金縢之秘徴兩京百府之藏儀文<lb/>
每據乎舊章義例特施乎宸斷命官分局開六館以編<lb/>
摩類事歸曹備百年之損益蓋自洪武戊申之嵗迄於<lb/>
𢎞治壬戌之秋既挈領以提綱亦刪繁而就簡體之重<lb/>
者雖㣲必録令之善者雖寢亦書庶幾愛禮以存羊非<lb/>
敢按圖而索駿文取達而不勝乎質信可傳而寜闕其<lb/>
<pb n="KR4h0132_WYG_139-12b"/>
疑制異典墳宜於今而不泥於古法殊紀傳叙其事而<lb/>
不録其名標題榮華衮之褒序簡煥雲章之錫告成雖<lb/>
久刋布未遑恭惟皇帝陛下煥有堯文緝熙湯學兵民<lb/>
利弊以次罷行禮樂章程悉加釐草特令臣等重訂是<lb/>
編當巻帙之粗成荷奎文之載賜獻諸天府副在有司<lb/>
期言之必可行俾習矣無不察譬則麗空之宿一舉首<lb/>
而在目中合轍之車不出户而通天下臣等才輕襪線<lb/>
識小甕天功不厭詳貫惟仍舊拂塵埽葉深知校閲之<lb/>
<pb n="KR4h0132_WYG_139-13a"/>
難測海窺天詎免遺忘之失伏願上念宗祧之重大下<lb/>
知稼穡之艱難主善為師任賢立政惟一心之克恊罔<lb/>
庶獄之攸兼不愆不忘率祖考憲章於有法可久可大<lb/>
配乾坤徳業於無疆謹以校大明會典一百八十卷合<lb/>
凡例目録隨表上進<lb/>
　　初開經筵謝宴賚表<hi>李東陽</hi>
知經筵事太師兼太子太師英國公臣張懋少師兼太<lb/>
子太師吏部尚書華蓋殿大學士臣劉徤同知經筵事<lb/>
<pb n="KR4h0132_WYG_139-13b"/>
少傅兼太子太傅户部尚書謹身殿大學士臣李東陽<lb/>
少傅兼太子太傅禮部尚書武英殿大學士臣謝遷兼<lb/>
經筵禮部右侍郎臣王華詹事府少詹事兼翰林院學<lb/>
士臣劉機臣江瀾臣楊廷和太常寺少卿兼翰林院侍<lb/>
講學士臣楊時暢國子監祭酒臣張澯翰林院侍讀臣<lb/>
費宏左春坊左庶子兼翰林院侍讀臣毛澄左春坊左<lb/>
諭徳兼翰林院侍講臣毛紀臣傅珪右春坊右諭徳兼<lb/>
翰林院侍講臣蔣冕侍讀臣羅玘修撰臣石珤等兹遇<lb/>
<pb n="KR4h0132_WYG_139-14a"/>
經筵肇啓聖學維新講讀侍臣咸䝉宴賚謹上表稱謝<lb/>
者臣懋等誠懽誠忭稽首頓首上言伏以聖道在六經<lb/>
為政必先於論道君心理萬事講學乃所以正心蓋自<lb/>
虞廷闡精一之傳商君承遜敏之戒辟雍拜老禮重於<lb/>
漢家崇政説書官專於宋代願治者用臻至化好文者<lb/>
亦致小康肆我皇明益隆盛典英廟九齡而伊始先皇<lb/>
二紀而成章迨先帝十八載之間貽聖子億萬年之訓<lb/>
恭惟皇帝陛下天資首出聖徳躬行能自得師守一祖<lb/>
<pb n="KR4h0132_WYG_139-14b"/>
六宗之法取人為善合九州四海之公家傳心學於儲<lb/>
宫日御講帷於便殿聿當元祀誕啓經筵信明君之大<lb/>
有為在今日乃急先務登延儒碩列侍公卿臣等非仁<lb/>
義不陳夙秉孟軻之敬無慢逰是好敢為帝舜之箴天<lb/>
本髙而聽則卑雲方上而澤巳降白金綵幣式頒九府<lb/>
之藏鶴醖鸞羞兼賜八珍之品竊念班叨振鷺跡幸從<lb/>
龍嘘螢爝以助羲娥心知無補輸涓塵以裨海岱分所<lb/>
難辭伏願聲入心通言以道接不為聲色貨利侈其志<lb/>
<pb n="KR4h0132_WYG_139-15a"/>
不以寒暑夙夜間其功占奎聚於五星共識文明之有<lb/>
象效嵩呼於三祝永祈聖夀以無疆<lb/>
　　進歴代通鑑纂要表<hi>張邦竒</hi>
臣某等伏奉先皇帝勅㫖令修歴代通鑑纂要書成進<lb/>
呈者臣等誠惶誠恐稽首頓首上言道有常經貴諗從<lb/>
違之實治多異法恒階興替之原顧烱鑑已定於前人<lb/>
而考卜宜精於今日不觀往轍曷啟前途欽惟皇帝陛<lb/>
下天挺英資日新聖學率由祖訓繼緒無忝於成康敷<lb/>
<pb n="KR4h0132_WYG_139-15b"/>
求哲王成功逺期乎堯舜臣等叨備講幄忝職儒班先<lb/>
皇不鄙其庸愚明命俾司乎纂述分曹秘閣發册石渠<lb/>
竊念豐芭之遺實注情於簡策而涓埃之報敢忽意於<lb/>
編摩矧慚襪線之才無補衮職之闕庶采前古之迹可<lb/>
資乙夜之觀爰惕爰兢胥勤胥勵欲備一代之典盡搜<lb/>
百氏之書自髙辛以來史凡十九由前元而上年歴數<lb/>
千其間編簡之龎茸與夫文辭之棼浩雖專門之士或<lb/>
不及詳豈萬幾之餘所能悉覽顧事貴得要故泛載於<lb/>
<pb n="KR4h0132_WYG_139-16a"/>
書契之餘者雖詳或去然道欲無遺則傳聞於結繩之<lb/>
上者雖逺亦書春秋以前本聖經之斷例威烈而下宗<lb/>
綱目之法程旁逮遼金法遵今史咸臻實録豈曰傳疑<lb/>
䂓模體統之詳尺楮或稽於百代侈剥興隆之故片時<lb/>
可昉乎萬年昔漢儒説苑之編事非大要唐相金鑑之<lb/>
録辭不萬言核實若歐陽容有未闡之㫖博洽如司馬<lb/>
不逃輕信之譏備而不繁約而無晦徧觀列史莫便此<lb/>
書是皆先皇之克開而有望於陛下之善述者也然制<lb/>
<pb n="KR4h0132_WYG_139-16b"/>
方雖存乎古用藥則由於人茍捐網以臨淵雖羨魚而<lb/>
焉獲伏願慎終於始圖大於㣲主善為師動止罔愆乎<lb/>
成憲克念作聖陟降如見乎先皇定命訏謨務俾與治<lb/>
同道遏惡揚善永期應天時行臣等無任瞻天仰聖激<lb/>
切屏營之至謹以所修歴代通鑑纂要若干巻隨表上<lb/>
進以聞<lb/>
　　聖駕臨幸太學謝表<hi>林文俊</hi>
國子監祭酒臣林文俊等嘉靖十二年三月十三日欽<lb/>
<pb n="KR4h0132_WYG_139-17a"/>
䝉聖駕臨幸太學謹奉表稱謝者臣等誠懽誠忭稽首<lb/>
頓首上言伏以典禮更新百代仰大君之有作辟雍臨<lb/>
幸四方占泰運之方隆載舉曠儀聿光舊典懽均朝野<lb/>
慶洽天人兹蓋伏遇皇帝陛下聖由天縱徳與日新彛<lb/>
倫叙而五典以惇禮樂興而百度咸正况兹首善尤在<lb/>
留神黙契聖心大袪俗見謂孔子稱王本非禮宜正先<lb/>
師之名陋元人塑像為不經特遵皇祖之制别祠啓聖<lb/>
聿明父子之倫配食先賢盡去公侯之號禮無僭瀆道<lb/>
<pb n="KR4h0132_WYG_139-17b"/>
益尊崇顧兹典之鼎新煩至尊以賁重當薄海同文之<lb/>
日適踐祚一紀之初乃涓令辰爰修盛事六龍捧御逺<lb/>
戾止於膠庠萬乘執圭親奠釋於先聖崇儒重道稽古<lb/>
諏經喜溢章縫光流簡册執豆籩以奔走乃有三氏之<lb/>
子孫圜橋門而聽觀奚止六館之英俊瞻威顔於咫尺<lb/>
奉法語之丁寜建皇極以敷言斯其至矣觀人文以成<lb/>
化是之謂乎臣等職忝師儒躬逢美盛幸覩大人之虎<lb/>
變願先多士以駿奔賜坐而講易書覺叨榮之已過教<lb/>
<pb n="KR4h0132_WYG_139-18a"/>
人必先忠孝誓圖報於將來伏願配乎天配乎地皇朝<lb/>
綿一統之圖作之君作之師天子介萬年之夀臣等無<lb/>
任瞻天仰聖激切屏營之至謹奉表稱謝以聞<lb/>
　　進承天大誌表<hi>張居正</hi>
臣某等欽奉聖㫖纂修承天大誌書成謹奉表上進者<lb/>
臣等誠惶誠恐稽首頓首上言伏以王業始基而𢎞一<lb/>
統丕昭長發之祥聖人受命而撫萬邦茂應中興之運<lb/>
勲華恊徳謨烈重光爰裒輯以成書用埀貽而作範竊<lb/>
<pb n="KR4h0132_WYG_139-18b"/>
惟帝圖肇啟固錫祚之自天王氣獨鍾必毓靈之有地<lb/>
黃帝本軒丘而立號神農由姜水而宅尊姬籙將昌澤<lb/>
豫培於豐芭漢基既建念仍注於枌榆振古如兹於今<lb/>
為盛惟承天之封域實南土之奥區禹别荆州躔鶉火<lb/>
而幅員斯廣熊開楚甸標樠木而疆宇滋雄川嶽儲精<lb/>
貞元遘會我睿宗獻皇帝聖修王度邁至徳於周文慈<lb/>
孝獻皇后内治母儀嗣徽音於太姒胙之赤土王此大<lb/>
邦式國刑家根本布二南之化積髙累厚謳歌繫四海<lb/>
<pb n="KR4h0132_WYG_139-19a"/>
之心乃基駿命以維新聿肇鴻休於有截恭惟皇帝陛<lb/>
下慶承燕翼期應龍飛握温洛之貞符嗣膺寳厯協大<lb/>
潢之吉兆入御瑤樞遡懷佑啓之洪恩特舉尊崇之曠<lb/>
典覲耿光而揚大烈丕振先猷建皇極以叙彛倫遹追<lb/>
來孝迨慈宫之南祔勤御蹕以躬臨卜吉壤於純山廓<lb/>
新䂓於舊邸帝暉下爥騰周歌夏諺之懽天藻昭回軼<lb/>
過沛橫汾之詠聖澤溢江而洽漢皇風動邇以及遐至<lb/>
若禮文樂器之掌在祠官及夫靈囿甫田之貽諸世守<lb/>
<pb n="KR4h0132_WYG_139-19b"/>
閎謨偉績皆古昔之希聞大賚隆施蓋臣民之殊遇匪<lb/>
表章於今日曷炳耀於將來顧守臣纂述之初雖塵御<lb/>
覽而紀事體裁之謬未當淵衷豈謂無徴實將有待屬<lb/>
以昊恩申佑降瑞潤於山陵緬惟世徳彌昭切孝思於<lb/>
岾屺遂頒渙號俾闡賁文宥館宏開簡儒臣而載筆嘉<lb/>
名煥錫勞宸翰以標題惟誌之為稱其義本屬於郡國<lb/>
而此書所載其事則繫於朝廷既不容盡同左右史之<lb/>
文又安可仍襲方輿家之體乃加芟定載用討論志在<lb/>
<pb n="KR4h0132_WYG_139-20a"/>
尊君分十二紀以識其大言皆摭實列四十巻以緫其<lb/>
凡父作之子述之聖而繼聖盡美也盡善也書不一書<lb/>
藏名山而副在有司埀百代不刋之典遵先王而監於<lb/>
成憲慰九重罔極之懷顧臣等學本面墻見同窺管繪<lb/>
乾坤之廣大曷能擬諸形容瞻日月之光華何以加其<lb/>
潤色僅効編摩之職莫殫揚厲之忱伏願治普文明化<lb/>
成孝理神祗篤祜三都鞏磐石之安宗社綏休億載衍<lb/>
蘿圖之慶臣等無任瞻天仰聖激切屏營之至謹以修<lb/>
<pb n="KR4h0132_WYG_139-20b"/>
完承天大誌四十巻合目録凡例等共四十册隨表上<lb/>
進以聞<lb/>
　　代胡宗憲進白鹿表二首<hi>徐渭</hi>
臣謹按圖牒再記道詮乃知麋鹿之羣别有神仙之品<lb/>
歴一千嵗始化而蒼又五百年乃更為白自兹以往其<lb/>
夀無疆至於鍊神伏氣之徴應徳恊期之兆莫能罄述<lb/>
誠亦希逢必有明聖之君躬修𤣥黙之道保和性命契<lb/>
合始初然後斯祥可得而致恭惟皇帝陛下凝神沕穆<lb/>
<pb n="KR4h0132_WYG_139-21a"/>
抱性清真不言而時以行無為而民自化徳邁羲皇之<lb/>
上齡齊天地之長乃致仙麋遙呈海嶠竒毛灑雪島<lb/>
中銀浪増輝妙體搏氷天上瑤星應瑞是蓋神靈之<lb/>
所召夫豈虞羅之可羈且地當寜波定海之間况時值<lb/>
陽長隂消之候允著晏清之效兼昭晉盛之占顧臣叨<lb/>
握兵符式遵成算蠢兹倭冦尚爾跳梁日與褊裨相為<lb/>
犄角偶幸捷音之會嗣登和氣之祥為宜付之史官以<lb/>
光簡册納諸文囿俾樂沼臺覔草通靈益感百神之集<lb/>
<pb n="KR4h0132_WYG_139-21b"/>
銜芝候輦長迎萬嵗之逰<lb/>
　　又<lb/>
竊惟白鹿之出端為聖夀之徴已於前次進奏之詞概<lb/>
述上代禎祥之驗然黃帝起而御世王母乘以獻環不<lb/>
過一至於廷遂光千古之册豈有間嵗未周後先迭至<lb/>
應時而出牝牡俱純或從海島之崇林或自神棲之福<lb/>
地若斯之異不約而同如今日者哉兹蓋恭遇皇上徳<lb/>
函三極道攝萬靈齋戒以事神明於穆而孚穹昊眷言<lb/>
<pb n="KR4h0132_WYG_139-22a"/>
洞府逺在齊雲聿新𤣥帝之瑤宫甫増壯觀遂現素麋<lb/>
於寳地黙視長生雌知守而雄自來海既輸而山亦應<lb/>
使因縁少有出於人力則偶合安能如此天然且兩獲<lb/>
嘉符竝臣分境皤然攸伏銀聨白馬之輝及此有捄玊<lb/>
映珊瑚之茁天所申眷斯意甚明臣亦再逢其榮匪細<lb/>
豈敢顧恤他論隠匿不聞是用薦登禁林并昭上瑞雙<lb/>
行挾輦峙仙人氷雪之姿交息凝神䕶聖主靈長之體<lb/>
　<lb/>
<pb n="KR4h0132_WYG_139-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百三十九<lb/>
</p>
<p>
</p>
  </div>
</body>
</text>
</TEI>
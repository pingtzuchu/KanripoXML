<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六十四</head> <lb/>
    <p>
<pb n="KR4h0132_WYG_064-1a"/>
欽定四庫全書<lb/>
　文章辨體彚選巻六十四<lb/>
　　　　　　　　　　　　　明　賀復徴　編<lb/>
說四<lb/>
　　說秦昭王<hi>楚黄歇</hi>
物至而反冬夏是也致至而危絫棊是也今大國之地<lb/>
半天下有二垂此從生民以來萬乗之地未嘗有也先<lb/>
帝文王武王王之身三世而不接地於齊以絶從親<lb/>
<pb n="KR4h0132_WYG_064-1b"/>
之要今王使成橋守事於韓成橋已北入燕是王不用<lb/>
甲不伸威而出百里之地王可謂能矣王又舉甲兵而攻<lb/>
魏杜大梁之門舉河内㧞燕酸棗虚桃人楚燕之兵雲<lb/>
翔而不敢校王之功亦多矣王休甲息衆二年然後復<lb/>
之又取蒲衍首垣以臨平丘小黄濟陽嬰城而魏氏服<lb/>
矣王又割濮磨之北屬之燕斷齊秦之要絶楚魏之脊<lb/>
天下五合六聚而不敢救也王之威亦單矣王若能持<lb/>
功守威省攻伐之心而肥仁義之誡使亡復後患三王<lb/>
<pb n="KR4h0132_WYG_064-2a"/>
不足四五伯不足六也王若負人徒之衆恃甲兵之强<lb/>
毁魏氏之威而欲以力臣天下之主臣恐有後患詩云<lb/>
靡不有初鮮克有終易曰狐濡其尾此言始之易終之<lb/>
難也何以知其然也智氏見伐趙之利而不知榆次之<lb/>
禍也吳見伐齊之便而不知干隧之散也此二國者非<lb/>
亡大功也沒利於前而易患於後也吳之信越也從而<lb/>
伐齊遂攻齊人於艾陵還為越王禽於三江之浦智氏<lb/>
信韓魏從而伐趙攻晉陽之城勝有日矣韓魏反之殺<lb/>
<pb n="KR4h0132_WYG_064-2b"/>
智伯瑶於鑿䑓之上今王妬楚之不毁也而忘毁楚之<lb/>
彊魏也臣為大王慮而不取詩云大武逺宅不渉從此<lb/>
觀之楚國援也鄰國敵也詩云他人有心予忖度之躍<lb/>
躍毚兎遇犬獲之今王中道而信韓魏之善王也此正<lb/>
吳信越也臣聞敵不可易時不可失臣恐韓魏之卑辭<lb/>
慮患而實欺大國也王既亡重世之德於韓魏而有累<lb/>
世之怨焉夫韓魏父子兄弟接踵而死於秦者百世矣<lb/>
本國殘社稷壊宗廟隳刳腹折頥首身分離暴骨草澤<lb/>
<pb n="KR4h0132_WYG_064-3a"/>
頭顱僵仆相望於境父子老弱係虜相隨於路鬼神狐<lb/>
祥亡所食百姓不聊生族類離散流亡為臣妾滿海内<lb/>
矣韓魏之不亡秦社稷之憂也今王之攻楚不亦失乎<lb/>
是王攻楚之日則惡出兵王将藉路於仇讐之韓魏乎<lb/>
兵出之日而王憂其不反也是王以兵資於仇讐之韓<lb/>
魏必攻隨陽右壤此皆廣川大水山林溪谷不食之地<lb/>
王雖有之不為得地是王有毁楚之名亡得地之實也<lb/>
且王攻楚之日四國必悉起應王秦楚之兵搆而不離<lb/>
<pb n="KR4h0132_WYG_064-3b"/>
魏氏将出兵而攻留方與銍胡陵碭蕭相故宋必盡齊<lb/>
人南面泗北必舉此皆平原四達膏腴之地也而王使<lb/>
之獨攻王破楚於以肥韓魏於中國而勁齊韓魏之强<lb/>
足以校於秦矣而齊南以泗為境東負海北倚河而無<lb/>
後患天下之國莫强於齊齊魏得地葆利而詳事下吏<lb/>
一年之後為帝若未能於以禁王之為帝有餘夫以王<lb/>
壤土之愽人徒之衆兵革之强而注地於楚詘令韓魏<lb/>
歸帝重於齊是王失計也臣為王慮莫若善楚秦楚合<lb/>
<pb n="KR4h0132_WYG_064-4a"/>
而為一以臨韓韓必授首王襟以山東之險帶以河曲<lb/>
之利韓必為關中之侯若是王以十萬戍鄭梁氏寒心<lb/>
許鄢陵嬰城上蔡召陵不徃來也如此而魏亦闗内侯<lb/>
矣王一善楚而闗内二萬乗之主注地於齊齊之右壤<lb/>
可拱手而取也是王之地一經兩海要絶天下也是燕<lb/>
趙無齊楚齊楚無燕趙也然後危動燕趙持齊楚此四<lb/>
國者不待痛而服矣<lb/>
　　說燕趙救魏<hi>齊田文</hi>
<pb n="KR4h0132_WYG_064-4b"/>
秦将伐魏魏王聞之夜見孟嘗君告之曰秦且攻魏子<lb/>
為寡人謀奈何孟嘗君曰有諸侯之救則國可存也王<lb/>
曰寡人願子之行也重為之約車百乗孟嘗君之趙謂<lb/>
趙王曰文願借兵以救魏趙王曰寡人不能孟嘗君曰<lb/>
夫敢借兵者以忠王也王曰可得聞乎孟嘗君曰夫趙<lb/>
之兵非能强於魏之兵魏之兵非能弱於趙也然而趙<lb/>
之地不歳危而民不歳死而魏之地歳危而民歳死者<lb/>
何也以其西為趙蔽也今趙不救魏魏歃盟於秦是趙<lb/>
<pb n="KR4h0132_WYG_064-5a"/>
與强秦為界也地亦且歳危民亦且歳死矣此文之所<lb/>
以忠於大王也趙王許諾為起兵十萬車三百乗又北<lb/>
見燕王曰先日公子嘗約兩主之交矣今秦且攻魏願<lb/>
大王之救之燕王曰吾歳不熟二年矣今又行數千里<lb/>
而以助魏且奈何田文曰夫行數千里而救人者此國<lb/>
之利也今魏王出國門而望見軍雖欲行數千里而助<lb/>
人可得乎燕王尚未許也田文曰臣効便計於王王不<lb/>
用臣之忠計文請行矣恐天下之将有大變也王曰大<lb/>
<pb n="KR4h0132_WYG_064-5b"/>
變可得聞乎曰秦攻魏未能克之也而䑓已燔游已奪<lb/>
矣而燕不救魏魏王折節割地以國之半與秦秦必去<lb/>
矣秦已去魏魏王悉韓魏之兵又西借秦兵以因趙之<lb/>
衆以四國攻燕王且何利利行數千里而助人乎利出<lb/>
燕南門而望見軍乎則道里近而輸又易矣王何利燕<lb/>
王曰子行矣寡人聴子乃為之起兵八萬車三百乗以<lb/>
從田文<lb/>
　　以弋說頃襄王<hi>楚闕名</hi>
<pb n="KR4h0132_WYG_064-6a"/>
楚人有好以弱弓微繳加鳬鴈之上者頃襄王聞召而<lb/>
問之對曰小臣之好射鶀鴈羅鸗小矢之發也何足為<lb/>
大王道也且稱楚之大因大王之賢所弋非直此也昔<lb/>
者三代以弋道德五伯以弋戰國故秦魏燕趙者鶀鳥<lb/>
也齊魯韓衛者青首也鄒費郯邳者羅鸗也外其餘則<lb/>
不足射者見鳥六雙以王何取王何不以聖人為弓以<lb/>
勇士為繳時張而射之此六雙者可得而嚢載也其樂<lb/>
非特朝夕之樂也其獲非特鳬鴈之實也王朝張弓而<lb/>
<pb n="KR4h0132_WYG_064-6b"/>
射魏之大梁之南加其右臂而徑屬之於韓則中國之<lb/>
路絶而上蔡之郡壊矣還射圉之東觧魏左肘而外擊<lb/>
定陶則魏之東外棄而大宋方與二郡者舉矣且魏斷<lb/>
二臂顛越矣膺擊郯國大梁可得而有也王綪繳蘭臺<lb/>
飲馬西河定魏大梁此一發之樂也若王之於弋誠好<lb/>
而不厭則出寳弓碆新繳射噣烏於東海還葢長城以<lb/>
為防朝射東莒夕發浿丘夜加即墨顧據午道則長城<lb/>
之東収而太山之北舉矣西結境於趙而北達於燕三<lb/>
<pb n="KR4h0132_WYG_064-7a"/>
國布<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>則從不待約而可成也北遊目於燕之遼東而<lb/>
南登望於越之㑹稽此再發之樂也若夫泗上十二諸<lb/>
侯左縈而右拂之可一旦而盡也今秦破韓以為長憂<lb/>
得列城而不敢守也伐魏而亡功擊趙顧病則秦魏之<lb/>
勇力屈矣楚之故地漢中析酈可得而復有也王出寳<lb/>
弓碆新繳渉鄳塞而待秦之倦也山東河内可得而一<lb/>
也勞民休衆南面稱王矣故曰秦為大鳥負海内而處<lb/>
東面而立左臂據趙之西南右臂傅楚鄢郢膺擊韓魏<lb/>
<pb n="KR4h0132_WYG_064-7b"/>
垂頭中國處既形便勢有地利奮翼鼔<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>方三千里則<lb/>
秦未可得獨招而夜射也欲以激怒㐮王故對以此言<lb/>
襄王因召與語遂言曰夫先王為秦所欺而客死於外<lb/>
怨莫大焉今以匹夫有怨尚有報萬乗白公子胥是也<lb/>
今楚之地方五千里帶甲百萬猶足以踴躍中埜也而<lb/>
坐受困臣竊為大王弗取也於是頃襄王遣使於諸侯<lb/>
復為從欲以伐秦<lb/>
　　欲為齊王說魏事齊<hi>齊闕名</hi>
<pb n="KR4h0132_WYG_064-8a"/>
齊欲攻宋秦令起賈禁之齊乃援趙以伐秦秦王怒屬<lb/>
怨於趙李兊約五國以伐秦無功留天下之兵於成臯<lb/>
而隂講於秦又欲以秦攻魏以觧其怨而取封焉魏王<lb/>
不恱之齊人謂齊王曰臣為足下謂魏王曰三晉皆有<lb/>
秦患今之攻秦也為趙也五國伐趙趙必亡矣齊逐李<lb/>
兊李兊必死今之伐秦也以救李子之死也今趙留天<lb/>
下之甲於成臯而隂鬻之於秦已講則令秦攻魏以成<lb/>
其私封王之事趙也何得矣且王嘗濟於漳而身朝於<lb/>
<pb n="KR4h0132_WYG_064-8b"/>
邯鄲抱隂成負蒿葛孽為趙蔽而趙無為王行也今又<lb/>
以河陽姑宻封其子而乃令秦攻王以便取隂人比然<lb/>
而後知賢不如王若用所以事趙之半収齊天下有敢<lb/>
謀王者乎王之事齊也無入朝之辱無割地之費齊為<lb/>
王之故虚國於燕趙之前用兵於二千里之外故攻城<lb/>
野戰未嘗不為王先被矢石也得二都割河東盡効之<lb/>
於王自是以後秦攻魏齊未嘗不歳至於王之境也請<lb/>
問王之所以報齊者可乎韓珉處於趙去齊三千里王<lb/>
<pb n="KR4h0132_WYG_064-9a"/>
以此疑齊曰有秦隂今王又挾故薛公以為相善韓徐<lb/>
以為上交尊虞商以為大客王顧可以反疑於齊乎於<lb/>
是魏王聴此言也甚詘其欲事王也甚循其怨於趙臣<lb/>
願王之亟聞魏而無庸見惡也臣請為王推其怨於趙<lb/>
願王之隂重趙而無使秦之見王之重趙也秦見之且<lb/>
亦重趙齊秦交重趙臣必見燕與韓魏亦且重趙也且<lb/>
皆無敢與趙治三國事趙趙從親以合於秦必為王髙<lb/>
矣臣故欲王之徧刼天下而皆私甘之也王使臣以韓<lb/>
<pb n="KR4h0132_WYG_064-9b"/>
魏與燕刼趙使丹也甘之以趙刼韓魏使臣也甘之以<lb/>
三晉刼秦使順也甘之以天下刼楚使珉也甘之則天<lb/>
下皆偪秦以事王而不敢相私也交定而後王擇焉<lb/>
　　說應侯辭位<hi>秦蔡澤</hi>
蔡澤聞應侯任鄭安平王稽皆負重罪於秦應侯内慙<lb/>
蔡澤乃西入秦将見昭王使人宣言以感怒應侯曰燕<lb/>
客蔡澤天下雄俊𢎞辯智士也彼一見秦王秦王必困<lb/>
君而奪君之位應侯聞曰五帝三代之事百家之說吾<lb/>
<pb n="KR4h0132_WYG_064-10a"/>
既知之衆口之辨吾皆摧之是惡能困我而奪我位乎<lb/>
使人召蔡澤蔡澤入則揖應侯應侯固不快及見之又<lb/>
倨應侯因讓之曰子嘗宣言欲代我相秦寜有之乎對<lb/>
曰然應侯曰請聞其說蔡澤曰吁君何見之晚也夫四<lb/>
時之序成功者去夫人生百體堅强手足便利耳目聡<lb/>
明而心聖智豈非士之願與應侯曰然蔡澤曰質仁秉<lb/>
義行道施德得志於天下天下懐樂敬愛而尊慕之皆<lb/>
願以為君王豈不辨智之期與應侯曰然蔡澤復曰富<lb/>
<pb n="KR4h0132_WYG_064-10b"/>
貴顯榮成理萬物使各得其所性命夀長終其天年而<lb/>
不夭傷天下繼其統守其業傳之亡窮名實純粹澤流<lb/>
千里世世稱之而無絶與天地終始豈非道之符而聖<lb/>
人所謂吉祥善事者與應侯曰然蔡澤曰若夫秦之商<lb/>
君楚之吳起越之大夫種其卒然亦可願與應侯知蔡<lb/>
澤之欲困已以說復謬曰何為不可夫公孫鞅之事孝<lb/>
公也極身無貳慮盡公而不顧私設刀鋸以禁奸邪信<lb/>
賞罰以致治披腹心示情素䝉怨咎欺舊友奪魏公子<lb/>
<pb n="KR4h0132_WYG_064-11a"/>
卬安秦社稷利百姓卒為秦禽将破敵攘地千里吳起<lb/>
之事悼王也使私不得害公䜛不得蔽忠言不取茍合<lb/>
行不取茍容不為危易行行義不辟難然為覇主彊國<lb/>
不辭禍凶大夫種之事越王也主雖困辱悉忠而不觧<lb/>
主雖絶亡盡能而弗離成功而弗矜貴冨而不驕怠若<lb/>
此三子者固義之至也忠之節也是故君子以義死難<lb/>
視死如歸生而辱不如死而榮士固有殺身以成名唯<lb/>
義之所在雖死無所恨何為不可哉蔡澤曰主聖臣賢<lb/>
<pb n="KR4h0132_WYG_064-11b"/>
天下之盛福也君明臣直國之福也父慈子孝夫信妻<lb/>
貞家之福也故比千忠而不能存殷子胥智而不能完<lb/>
吳申生孝而晋國亂是皆有忠臣孝子而國家滅亂者<lb/>
何也無明君賢父以聴之故天下以其君父為僇辱而<lb/>
憐其臣子今商君吳起大夫種之為人臣是也其君非<lb/>
也故世稱三子致功而不見德豈慕不遇世死乎夫待<lb/>
死而後可以立忠成名是微子不足仁孔子不足聖管<lb/>
仲不足大也夫人之立功豈不期於成全邪身與名俱<lb/>
<pb n="KR4h0132_WYG_064-12a"/>
全者上也名可法而身死者其次也名在僇辱而身全<lb/>
者下也於是應侯稱善蔡澤少得間因曰夫商君吳起<lb/>
大夫種其為人臣盡忠致功則可願矣閎夭事文王周<lb/>
公輔成王也豈不亦忠聖乎以君臣論之商君吳起大<lb/>
夫種其可願孰與閎夭周公旦哉應侯曰商君吳起大<lb/>
夫種弗若也蔡澤曰然則君之主慈仁任忠惇厚舊故<lb/>
其賢智與有道之士為膠漆義不倍功臣孰與秦孝公<lb/>
楚悼王越王乎應侯曰未知何如也蔡澤曰今主親忠<lb/>
<pb n="KR4h0132_WYG_064-12b"/>
臣不過秦孝公楚悼王越王君之設智能為主安危修<lb/>
政治亂彊兵批患折難廣地植糓冨國足家彊主尊社<lb/>
稷顯宗廟天下莫敢欺犯其主主之威盖震海内功彰<lb/>
萬里之外聲名光輝傳於千世君孰與商君吳起大夫<lb/>
種應侯曰不若蔡澤曰今主之親忠臣不忘舊故不若<lb/>
孝公悼王勾踐而君之功績愛信親幸又不若商君吳<lb/>
起大夫種然而君之禄位貴盛私家之冨過於三子而<lb/>
身不退者恐患之甚於三子竊為君危之語曰日中則<lb/>
<pb n="KR4h0132_WYG_064-13a"/>
移月滿則虧物盛則衰天地之常數也進退盈縮與時<lb/>
變化聖人之常道也故國有道則仕國無道則隐聖人<lb/>
曰飛龍在天利見大人不義而富且貴於我如浮雲今<lb/>
君之怨已讐而德已報意欲至矣而無變計竊為君不<lb/>
取也且夫翠鵠犀象其處勢非不逺死也而所以死者<lb/>
惑於餌也蘇秦智伯之智非不足以辟辱逺死也而所<lb/>
以死者惑於貪利不止也是以聖人制禮節欲取於民<lb/>
有度使之以時用之有止故志不溢行不驕常與道俱<lb/>
<pb n="KR4h0132_WYG_064-13b"/>
而不失故天下承而不絶昔者齊桓公九合諸侯一匡<lb/>
天下至於葵丘之㑹有驕矜之志畔者九國吳王夫差<lb/>
兵無敵於天下勇彊以輕諸侯陵齊晉故遂以殺身亡<lb/>
國夏育太史敫叱呼駭三軍然而身死於庸夫此皆乗<lb/>
至盛而不返道理不居卑退處儉約之患也夫商君為<lb/>
秦孝公明法令禁奸本尊爵必賞有罪必罰平權衡正<lb/>
度量調輕重決裂阡陌以靜生民之業而一其俗勸民<lb/>
耕農利土一室無二事力田稸積習戰陳之事是以兵<lb/>
<pb n="KR4h0132_WYG_064-14a"/>
動而地廣兵休而國冨故秦無敵於天下立威諸侯成<lb/>
秦國之業功已成矣而遂以車裂楚地方數千里持㦸<lb/>
百萬白起率數萬之師以與楚戰一戰舉鄢郢以燒夷<lb/>
陵再戰南并蜀漢又越韓魏而攻彊趙北坑馬服誅屠<lb/>
四十餘萬之衆盡之於長平之下流血成川沸聲若雷<lb/>
遂入圍邯鄲使秦有帝業楚趙天下之彊國而秦之仇<lb/>
敵也自是之後楚趙皆懾伏不敢攻秦者白起之勢也<lb/>
身所服者七十餘城功已成矣而遂賜劍死於杜郵吳<lb/>
<pb n="KR4h0132_WYG_064-14b"/>
起為楚悼王立法卑減大臣之威重罷無能廢無用損<lb/>
不急之官塞私門之請一楚國之俗禁游客之民精耕<lb/>
戰之士南收揚越北并陳蔡破横散從使馳說之士無<lb/>
所開其口禁朋黨以厲百姓定楚國之政兵震天下威<lb/>
服諸侯功已成矣而卒枝觧大夫種為越王深謀逺計<lb/>
免㑹稽之危以亡為存因辱為榮墾草入邑辟地殖糓<lb/>
率四方之士專上下之力輔勾踐之賢報夫差之讐卒<lb/>
擒勁吳令越成霸功已彰而信矣勾踐終負而殺之此<lb/>
<pb n="KR4h0132_WYG_064-15a"/>
四子者功成不去禍至於此此所謂信而不能詘徃而<lb/>
不能返者也范蠡知之超然辟世長為陶朱公君獨不<lb/>
觀夫博者乎或欲大投或欲分功此皆君之所明知也<lb/>
今君相秦計不下席謀不出廊廟坐制諸侯利施三川<lb/>
以實宜陽決羊腸之險塞太行之道又斬范中行之塗<lb/>
六國不得合從棧道千里通於蜀漢使天下皆畏秦秦<lb/>
之欲得矣君之功極矣此亦秦之分功之時也如是而<lb/>
不退則商君白公吳起大夫種是也吾聞之鑒於水者<lb/>
<pb n="KR4h0132_WYG_064-15b"/>
見面之容鑒於人者知吉與凶書曰成功之下不可乆<lb/>
處四子之禍君何居焉君何不以此歸相印譲賢者而<lb/>
授之退而巖居川觀必有伯夷之亷長為應侯世世稱<lb/>
孤而有許由延陵季子之讓喬松之夀孰與以禍終哉<lb/>
即君何居焉忍不能自離疑不能自決必有四子之禍<lb/>
矣易曰亢龍有悔此言上而不能下信而不能詘徃而<lb/>
不能自反者也願君熟計之應侯曰善吾聞欲而不知<lb/>
止失其所以欲有而不知足失其所以有先生幸教睢<lb/>
<pb n="KR4h0132_WYG_064-16a"/>
敬受命<lb/>
　　說商君<hi>趙良</hi>
商君相秦十年宗室貴戚多怨望者趙良見商君商君<lb/>
曰鞅之得見也從孟蘭臯今鞅請得交可乎趙良曰僕<lb/>
弗敢願也孔丘有言曰推賢而戴者進聚不肖而王者<lb/>
退僕不肖故不敢受命僕聞之曰非其位而居之曰貪<lb/>
位非其名而有之曰貪名僕聴君之義則恐僕貪位貪<lb/>
名也故不敢聞命商君曰子不說吾治秦與趙良曰反<lb/>
<pb n="KR4h0132_WYG_064-16b"/>
聴之謂聪内視之謂明自勝之謂强虞舜有言曰自卑<lb/>
也尚矣君不若道虞舜之道無為問僕矣商君曰始秦<lb/>
戎翟之教父子無别同室而居今我更制其教而為其<lb/>
男女之别大築冀闕營如魯衛矣子觀我治秦也孰與<lb/>
五羖大夫賢趙良曰千羊之皮不如一狐之掖千人之<lb/>
諾諾不如一士之諤諤武王諤諤以昌殷紂墨墨以亡<lb/>
君若不非武王乎則僕請終日正言而無誅可乎商君<lb/>
曰語有之矣貌言華也正言實也苦言藥也甘言疾也<lb/>
<pb n="KR4h0132_WYG_064-17a"/>
夫子果肯終日正言鞅之藥也鞅将事子子又何辭焉<lb/>
趙良曰夫五羖大夫荆之鄙人也聞秦穆公之賢而願<lb/>
望見行而無資自鬻於秦客被褐食牛期年穆公知之<lb/>
舉之牛口之下而加之百姓之上秦國莫敢望焉相秦<lb/>
六七年而東伐鄭三置晉國之君一救荆國之禍發教<lb/>
封内而巴人致貢施德諸侯而八戎來服由余聞之欵<lb/>
關請見五羖大夫之相秦也勞不坐乗暑不張葢行於<lb/>
國中不從車乗不<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>干戈功名藏於府庫德行施於後<lb/>
<pb n="KR4h0132_WYG_064-17b"/>
世五羖大夫死秦國男女流涕童子不歌謡舂者不相<lb/>
杵此五羖大夫之德也今君之見秦王也因嬖人景監<lb/>
以為主非所以為名也相秦不以百姓為事而大築冀<lb/>
闕非所以為功也刑黥太子之師傅殘傷民以峻刑是<lb/>
積怨畜禍也教之化民也深於命民之效上也捷於令<lb/>
今君又左建外易非所以為教也君又南面而稱寡人<lb/>
日繩秦之貴公子詩曰相䑕有體人而無禮人而無禮<lb/>
胡不遄死以詩觀之非所以為夀也公子䖍杜門不出<lb/>
<pb n="KR4h0132_WYG_064-18a"/>
已八年矣君又殺祝懽而黥公孫賈詩曰得人者興失<lb/>
人者崩此數事者非所以得人也君之出也後車十乗<lb/>
從車載甲多力而駢脅者為驂乗持矛而操闟㦸者旁<lb/>
車而趨此一物不具君固不出書曰恃德者昌恃力者<lb/>
亡君之危若朝露尚将欲延年益夀乎則何不歸十五<lb/>
都灌園於鄙勸秦王顯巖穴之士養老存孤敬父兄序<lb/>
有功尊有德可以少安君尚将貪商於之冨寵秦國之<lb/>
政畜百姓之怨秦王一旦捐賔客而不立朝秦國之所<lb/>
<pb n="KR4h0132_WYG_064-18b"/>
以收君者豈其微哉亡可翹足而待商君弗從<lb/>
　　說歸趙王<hi>趙厮飬卒</hi>
趙王與張耳陳餘北略地燕界趙王間出為燕軍所得<lb/>
燕将囚之欲與分趙地半乃歸王使者徃燕輒殺之以<lb/>
求地張耳陳餘患之有厮養卒謝其舍中曰吾為王說<lb/>
燕與趙王載歸舍中皆笑曰使者徃十餘軰輒死若何<lb/>
以能得王乃走燕壁燕将見之問燕将曰知臣何欲燕<lb/>
将曰若欲得趙王耳曰君知張耳陳餘何如人也燕将<lb/>
<pb n="KR4h0132_WYG_064-19a"/>
曰賢人也曰知其志何欲曰欲得其王耳趙養卒乃笑<lb/>
曰君未知此兩人所欲也夫武臣張耳陳餘杖馬箠下<lb/>
趙數十城此亦各欲南面而王豈欲為卿相終已邪夫<lb/>
臣與主豈可同日而道哉顧其勢初定未敢参分而王<lb/>
且以少長先立武臣為王以持趙心今趙地已服此兩<lb/>
人亦欲分趙而王時未可耳今君乃囚趙王此兩人名<lb/>
為求趙王實欲燕殺之此兩人分趙自立夫以一趙尚<lb/>
易燕况以兩賢王左提右挈而責殺王之罪滅燕易矣<lb/>
<pb n="KR4h0132_WYG_064-19b"/>
燕将以為然乃歸趙王養卒為御而歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六十四<lb/>
</p>
<p>
</p>
  </div>
</body>
</text>
</TEI>
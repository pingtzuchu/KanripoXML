<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百十三</head> <lb/>
    <p>
<pb n="KR4h0132_WYG_213-1a"/>
欽定四庫全書<lb/>
　文章辨體彚選巻二百十三<lb/>
　　　　　　　　　　　　明　賀復徴　編<lb/>
書九<lb/>
　　遺王妃書<hi>晉愍懷太子</hi>
鄙雖頑愚心念為善欲盡忠孝之節無有惡逆之心雖<lb/>
非中宫所生奉事有如親母自為太子以来敕見禁檢<lb/>
不得見母自宜城君亡不見存恤恒在空室中坐去年<lb/>
<pb n="KR4h0132_WYG_213-1b"/>
十二月道文疾病困篤父子之情實相憐愍於時表國<lb/>
家乞加徽號不見聴許疾病既篤為之求請恩福無有<lb/>
惡心自道文病中宫三遣左右来視云天教呼汝到二<lb/>
十八日暮有短函来題言東宫發疏云言天教欲見汝<lb/>
即便作表求入二十九日早入見國家須臾遣至中宫<lb/>
中宫左右陳舞見語中宫旦来吐不快使住空屋中坐<lb/>
須臾中宫遣陳舞見語聞汝表陛下為道文乞王不得<lb/>
王是成國耳中宫遙呼陳舞昨天教與太子酒棗便持<lb/>
<pb n="KR4h0132_WYG_213-2a"/>
三升酒大盤棗来見與使飲酒噉棗盡鄙素不飲酒即<lb/>
便遣舞啟說不堪三升之意中宫遙呼曰汝常陛下前<lb/>
持酒可喜何以不飲天與汝飲當使道文差也便答中<lb/>
宫涇下會同一日見賜故不敢辭通日不飲三升酒也<lb/>
且實未食恐不堪又未見殿下飲此或至顛倒陳舞復<lb/>
傳語曰不孝耶天與汝酒飲不肯飲中有惡物耶遂可<lb/>
飲二升餘有一升求持還東宫飲盡逼迫不得已更飲<lb/>
一升飲已體中荒迷不復自覺須臾有一小婢持封箱<lb/>
<pb n="KR4h0132_WYG_213-2b"/>
来云詔使寫此文書鄙便驚起視之有一白紙一青紙<lb/>
催促云陛下停待又小婢承福持筆硯墨黄紙来使寫<lb/>
急疾不容復視實不覺紙上語輕重父母至親實不相<lb/>
疑事理如此實為見誣想衆人見明也<lb/>
　　答盧諶書<hi>劉琨</hi>
琨頰首損書及詩備辛酸之苦言暢通經之逺㫖執玩<lb/>
反覆不能釋手慨然以悲歡然以喜昔在少壯未甞撿<lb/>
括逺慕老莊之齊物近嘉阮生之放曠怪厚薄何從而<lb/>
<pb n="KR4h0132_WYG_213-3a"/>
生哀樂何由而至自頃輈張困於逆亂國破家亡親友<lb/>
凋殘塊然獨坐則哀憤兩集負杖行吟則百憂俱至時<lb/>
復相與舉觴對膝破涕為笑排終身之積慘求數刻之<lb/>
暫歡譬由疾疢彌年而欲一丸銷之其可得乎夫才生<lb/>
於世世實須才和氏之璧焉得獨曜於郢握夜光之珠<lb/>
何得専玩於隨掌天下之寳固當與天下共之但分析<lb/>
之日不能不悵恨耳然後知𥅆周之為虚誕嗣宗之為<lb/>
妄作也昔騄驥倚輈於吳阪鳴於良樂知與不知也百<lb/>
<pb n="KR4h0132_WYG_213-3b"/>
里奚愚於虞而智於秦遇與不遇也今君遇之矣朂之<lb/>
而已不復屬意於文二十餘年矣久廢則無次想必欲<lb/>
其一反故稱指送一篇適足以彰来詩之益美耳琨頓<lb/>
首頓首<lb/>
　　遺石勒書<hi>劉琨</hi>
將軍發迹河朔席巻燕豫飲馬江淮折衝漢沔雖自古<lb/>
名將未足為諭所以攻城而不有其人畧地而不有其<lb/>
土翕爾雲合忽復星散將軍豈知其然哉存亡决在得<lb/>
<pb n="KR4h0132_WYG_213-4a"/>
主成敗要在所附得主則為義兵附逆則為賊衆義兵<lb/>
雖敗而功業必成賊衆雖剋而終歸殄滅昔赤眉黄巾<lb/>
横逆宇宙所以一旦敗亡者正以兵出無名聚而為亂<lb/>
將軍以天挺之質威振宇内擇有徳而推崇隨時望而<lb/>
歸之勲義堂堂長享遐貴背聰則禍除向主則福至採<lb/>
納徃誨翻然改圖天下不足定螘寇不足掃今相授侍<lb/>
中持節車騎大將軍領䕶匈奴中郎將襄城郡公總内<lb/>
外之任兼華戎之號顯封大郡以表殊能將軍其受之<lb/>
<pb n="KR4h0132_WYG_213-4b"/>
副逺近之望也自古以来誠無戎人而為帝王者至於<lb/>
名臣建功業者則有之矣今之遲想蓋以天下大亂當<lb/>
須雄才遙聞將軍攻城野戰合於機神雖不視兵書闇<lb/>
與孫吳同契所謂生而知之者上也但得精騎五千以<lb/>
將軍之才何向不摧至心實事皆張儒所具<lb/>
　　重與陶侃書<hi>温嶠</hi>
僕謂軍有進而無退宜増而不可減近已移檄逺近言<lb/>
於盟府剋後月半大舉南康建安晉王三郡軍並在路<lb/>
<pb n="KR4h0132_WYG_213-5a"/>
決同赴此會惟須仁公所統至便齊進耳仁公今召軍<lb/>
還疑惑逺近成敗之由將在於此僕才輕任重實憑仁<lb/>
公篤愛逺稟成規至於首啟戎行不敢有辭僕與仁公<lb/>
當如常山之蛇首尾相衛又唇齒之喻也恐惑者不達<lb/>
髙㫖將謂仁公緩於討賊此聲難追僕與仁公並受方<lb/>
嶽之任安危休慼理既同之且自頃之顧綢繆徃来情<lb/>
深義重著於人士之口一旦有急亦望仁公悉衷見救<lb/>
况社稷之難惟僕偏當一州州之文武莫不翹企假令<lb/>
<pb n="KR4h0132_WYG_213-5b"/>
此州不守約峻樹置官長於此荆楚西逼强胡東接逆<lb/>
賊因之以饑饉將来之危乃當甚於此州之今日也以<lb/>
大義言之則社稷顛覆主辱臣死公進當為大晉之忠<lb/>
臣㕘桓文之義開國承家銘之天府退當以慈父雪愛<lb/>
子之痛約峻㓙逆無道囚制人士裸其五形近日来者<lb/>
不可忍見骨肉生離痛感天地人心齊一咸皆切齒今<lb/>
之進討若以石投卵耳今出軍既緩復召兵還人心乖<lb/>
離是為敗於機成願深察所陳以副三軍之望<lb/>
<pb n="KR4h0132_WYG_213-6a"/>
　　遺殷浩書<hi>庾翼</hi>
當今江東社稷安危内委何褚諸君外託庾桓數族恐<lb/>
不得百年無憂亦朝夕而弊足下少標令名十餘年間<lb/>
位經内外而欲潛居利貞斯理難全且夫濟一時之務<lb/>
須一時之勝何必徳均古人韻齊先達耶王夷甫先朝<lb/>
風流士也然吾薄其立名非真而始終莫取若以道非<lb/>
虞夏自當超然獨徃而不能謀始大合聲譽極致名位<lb/>
正當抑揚名教以静亂源而乃髙談莊老說空終日雖<lb/>
<pb n="KR4h0132_WYG_213-6b"/>
云談道實長華競及其末年人望猶存思安懼亂寄命<lb/>
惟務而甫自申述徇小好名既身囚胡虜棄言非所凡<lb/>
明徳君子遇會處際寧可然乎而世皆然之益知名實<lb/>
之未定弊風之未革也<lb/>
　　勸桓大司馬伐蜀書<hi>袁喬</hi>
夫經略大事故非常情所具知者了於胷心然後舉無<lb/>
遺算耳今天下之難二寇而已蜀雖險固方胡為弱將<lb/>
欲除之先從易者今泝流萬里經歴天險彼或有備不<lb/>
<pb n="KR4h0132_WYG_213-7a"/>
必可剋然蜀人自以斗絶一方恃其完固不修攻戰之<lb/>
具若以精卒一萬輕軍速進比彼聞之我已入其險要<lb/>
李勢君臣不過自力一戰擒之必矣論者恐大軍既西<lb/>
胡以闚覦此又似是而非何者胡聞萬里征伐以為内<lb/>
有重備必不敢動縱使越逸江渚諸軍足以守境此無<lb/>
憂矣蜀土富貴號稱天府昔諸葛武侯欲以抗衡中國<lb/>
今誠不能為害然勢據上流易為寇盜若襲而取之者<lb/>
有其人衆此國之大利也<lb/>
<pb n="KR4h0132_WYG_213-7b"/>
　　遺殷浩書<hi>王羲之</hi>
知安西敗喪公私惋怛不能須臾去懐以區區江左所<lb/>
營綜如此天下寒心固已久矣而加之敗喪此可熟念<lb/>
徃事豈復可追願思宏將来今天下寄命有所自隆中<lb/>
興之業政以道勝寛和為本力爭武功作非所當因循<lb/>
所長以固大業想識其由来也自寇亂以来處内外之<lb/>
任者未有深謀逺慮括囊至計而疲竭根本各從所志<lb/>
竟無一功可論一事可記忠言嘉謀棄而莫用遂令天<lb/>
<pb n="KR4h0132_WYG_213-8a"/>
下將有土崩之勢何能不痛心悲慨也任其事者豈得<lb/>
辭四海之責追咎徃事亦何所復及宜更虚己求賢當<lb/>
與有識共之不可復令忠允之言常屈於當權今軍破<lb/>
於外資竭於内保淮之志非復所及莫過還保長江都<lb/>
督將校各復舊鎮自長江以外羈縻而已任國鈞者引<lb/>
咎責躬深自貶降以謝百姓更與朝賢思布平正除其<lb/>
煩苛省其賦役與百姓更始庶可以允答群望救倒懸<lb/>
之急使君起於布衣任天下之事尚徳之舉未能事事<lb/>
<pb n="KR4h0132_WYG_213-8b"/>
允稱當重統之任而䘮敗至此恐闔朝羣賢未有與人分<lb/>
其謗者今亟修徳補闕廣延群賢與之分任尚未知獲<lb/>
濟所期若猶以前事為未工故復求之於分外宇宙雖<lb/>
廣自容何所知言不必用或取怨執政然當情慨所在<lb/>
正自不能不盡懐極言若必親征未達此㫖果行者愚<lb/>
智所不解也願復與衆共之復被州符増運千石徴役<lb/>
兼至皆以軍期對之喪氣罔知所厝自頃年割剥遺黎<lb/>
刑徒竟路殆同秦政惟未加㕘夷之刑耳恐勝廣之憂<lb/>
<pb n="KR4h0132_WYG_213-9a"/>
無復日矣<lb/>
　　與吏部謝萬書<hi>王羲之</hi>
古之辭世者或被髪徉狂或汚身穢跡可謂艱矣今僕<lb/>
坐而獲免遂其宿心其為慶幸豈非天賜違天不祥頃<lb/>
東逰還修植桑果今盛敷榮率諸子抱弱孫遊觀其間<lb/>
有一味之甘割而分之以娛目前雖植徳無殊邈猶欲<lb/>
教養子孫以敦厚退讓無有輕薄庶令舉䇿數馬彷彿<lb/>
萬石之風君謂此何如比當與安石東遊山海并行田<lb/>
<pb n="KR4h0132_WYG_213-9b"/>
視地利頥養閒暇衣食之餘欲與親知時共懽讌雖不<lb/>
能興言髙詠銜杯引滿語田里所行故以為撫掌之資<lb/>
其為得意可勝言邪常依陸賈班嗣楊王孫之處世甚<lb/>
欲希風數子老夫志願盡於此也<lb/>
　　答桓𤣥論四皓書<hi>殷仲堪</hi>
隠顯黙語非賢達之心蓋所遇之時不同故所乗之塗<lb/>
必異道無所屈而天下以之獲寧仁者之心未能無感<lb/>
若夫四公者養志巖阿道髙天下秦綱雖虐游之而莫<lb/>
<pb n="KR4h0132_WYG_213-10a"/>
懼漢祖雖雄請之而弗顧徒以一理有感汛然而應事<lb/>
同賔客之禮言無是非之對孝恵以之獲安莫由報其<lb/>
徳如意以之定藩無所容其怨且爭奪滋生主非一姓<lb/>
則百姓生心祚無常人則人皆自賢况夫漢以劍起人<lb/>
未知義式遏姦邪特宜以正順為寳天下大器也茍亂<lb/>
亡見懼則滄海横流原夫若人之振䇿豈為一人之廢<lb/>
興哉苟可以暢其仁義與夫仗節委質可榮可辱者道<lb/>
跡懸殊理勢不同君何疑之哉又謂諸吕强盛幾危劉<lb/>
<pb n="KR4h0132_WYG_213-10b"/>
氏如意若立必無此患夫禍福同門倚伏萬端又未可<lb/>
斷也於時天下新定權由上制髙祖分王子弟有槃石<lb/>
之固社稷深謀之臣森然比肩豈瑣瑣之禄産所能傾<lb/>
奪之哉此或四公所預於今亦無以辨之但求古賢之<lb/>
心宜存之逺大耳端本正原者雖不能無危而其危易<lb/>
持茍啟競津雖未必不安而其安難保此最有國之要<lb/>
道古今賢哲所同惜也<lb/>
　　與范寗書<hi>徐邈</hi>
<pb n="KR4h0132_WYG_213-11a"/>
知足下遣十五議曹各之一縣又吏假歸白所聞見誠<lb/>
足下留意百姓故廣其視聴吾謂勸導以實不以文十<lb/>
五議曹欲何所敷宣邪庶事辭訟足下聴斷允塞則物<lb/>
理足矣上有理務之心則下之求理者至矣日昃省覽<lb/>
庶事無滯則吏慎其負而人聴不惑豈須邑至里詣飾<lb/>
其游聲哉非徒不足致益乃是蠶漁之所資又不可縱<lb/>
小吏為耳目也豈有善人君子而干非其事多所告白<lb/>
者乎君子之心誰毁誰譽如有所譽必由歴試如有所<lb/>
<pb n="KR4h0132_WYG_213-11b"/>
毁必以著明託社之䑕政之甚害自古以来欲為左右<lb/>
耳目者無非小人皆先因小忠而成其大不忠先藉小<lb/>
信而成其大不信遂使君子道消善人輿尸前史所書<lb/>
可為深鑒足下選綱紀必得國士足以攝諸曹諸曹皆<lb/>
是良吏則足以掌文案又擇公方之人以為監司則清<lb/>
濁能否與事而明足下但平心居宗何取於耳目哉昔<lb/>
明徳馬后未甞顧與左右言可謂逺識况大丈夫而不<lb/>
能免此乎<lb/>
<pb n="KR4h0132_WYG_213-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_213-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百十三<lb/>
</p>
<p>
</p>
  </div>
</body>
</text>
</TEI>
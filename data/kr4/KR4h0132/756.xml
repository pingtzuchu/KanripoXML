<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百五十六</head> <lb/>
    <p>
<pb n="KR4h0132_WYG_756-1a"/>
欽定四庫全書<lb/>
　文章辨體彚選巻七百五十六<lb/>
　　　　　　　　　　　　明　賀復徴　編<lb/>
祭文八<hi>以下韻文</hi>
　　為王司馬祭妻父文<hi>唐張九齡</hi>
維年月朔日謹具少牢清酌之奠祭於故某公府君之<lb/>
靈惟公聮華公族振景天朝昔也時來則地分茅土今<lb/>
也福過則海變桑田豈惟魑魅之憂方為螻蟻之患嗚<lb/>
<pb n="KR4h0132_WYG_756-1b"/>
呼哀哉始更榮盛蚤睦嘉姻謬入郄公之選嘗荷戴侯<lb/>
之遇情契濶而彌積義流離而益固公之謫宦某又犯<lb/>
時永矣去國賁然來思雖窮途之至此幸隣境之在兹<lb/>
所忌者法豈忘於私聞柝聲而宻邇畏簡書而間之然<lb/>
猶風煙可冀翰墨無輟心已運於虚舟跡尚濡於涸轍<lb/>
驟寒暑之徂謝紛吉凶之逥穴京兆之使忽追廣陵之<lb/>
音遽絶嗚呼哀哉平生多感自傷千里之心已矣長辭<lb/>
徒發九泉之歎計疇昔之光寵痛淪亡於旅竄嘗許恤<lb/>
<pb n="KR4h0132_WYG_756-2a"/>
人之孤况霑愛子之半謹因遣奠昭告明靈心不可巻<lb/>
徳以為馨匪羞是薦惟愧是聽遣行人於信宿空泫目<lb/>
於郊埛嗚呼哀哉尚饗<lb/>
　　為竇氏小師祭璿和尚文<hi>李白</hi>
年月日某謹以齋蔬之奠敢昭告於和尚之靈伏惟和<lb/>
尚降靈自天依化游世角立獨出嶷然生知鳯凰開九<lb/>
苞之翼豫章横萬頃之陂始傳燈而納照因落髪以從<lb/>
師邁龍象以蹴踏為天人之羽儀紹釋風於西域逥佛<lb/>
<pb n="KR4h0132_WYG_756-2b"/>
日於東維若大塊之噫氣鼓和風而一吹熱惱清灑道<lb/>
芽榮滋走呉楚以宗仰將掃地而歸之嗚呼來無所從<lb/>
去復何適水還火歸蕭散本宅寶舟輟棹禪月掩魄痛<lb/>
一往而無蹤愴䨇林之變白某蚤承訓誨偏荷恩慈忝<lb/>
飡風於法侣旋落隂於禪枝號無輟響泣有餘悲手撰<lb/>
茗藥精誠嚴思冀神道之昭格庶明靈而饗之<lb/>
　　祭田横墓文<hi>韓愈</hi>
貞元十一年九月愈如東京道出田横墓下感横義髙<lb/>
<pb n="KR4h0132_WYG_756-3a"/>
能得士因取酒以祭為文而弔之其辭曰事有曠百世<lb/>
而相感者余不自知其何心非今世之所稀孰為使余<lb/>
歔欷而不可禁余既愽觀乎天下曷有庶㡬乎夫子之<lb/>
所為死者不復生嗟余去此其從誰當秦氏之敗亂得<lb/>
一士而可王何五百人之擾擾而不能脫夫子於劒鋩<lb/>
抑所寶之非賢亦天命之有常昔闕里之多士孔聖亦<lb/>
云其遑遑茍余行之不迷雖顛沛其何傷自古死者非<lb/>
一夫子至今有耿光跽陳辭而薦酒魂彷彿而來享<lb/>
<pb n="KR4h0132_WYG_756-3b"/>
　　祭崔簡神柩歸上都文<hi>桞宗元</hi>
嘻乎崔公之柩嘻乎崔公楚之南其土不可以室或坋<lb/>
而頽或确而崒隂流泄漏瀐沒渝溢碩䑕大蟻傍穿側<lb/>
出虧疎脆薄久乃自窒不如君之郷式堅且宻嘻乎崔<lb/>
公楚之南其鬼不可與友躁戾佻險睒眒欺茍脞賤暗<lb/>
曶輕嚚妄走不思已類好是羣醜不如君之郷式和且<lb/>
偶日月甚良子姓甚勤具是舟轝寧君之神去爾夷方<lb/>
返爾故隣奕奕其歸宜樂且欣君死而還我生而留逺矣<lb/>
<pb n="KR4h0132_WYG_756-4a"/>
殊世曷從之游酬觴於座與涕俱流<lb/>
　　祭河南李少尹文<hi>沈亞之</hi>
維長慶四年五月十七日福建等州團練副使沈亞之<lb/>
謹遣部吏李權奉酒殽之奠敬祭於故河南少尹李公<lb/>
之靈夫哲智之逹塞兮繫其時之難通故孔子厄而周<lb/>
公隆管遇齊而卒業賈遭漢而不終嗚呼哀哉古昔所<lb/>
思所思維時謨不我進綱不我維民不得濟道安得施<lb/>
雖富且貴夫何用為夫子之道沒矣今將遺誰巻清明<lb/>
<pb n="KR4h0132_WYG_756-4b"/>
之特逹歸壤厦而藏之哀哉尚饗<lb/>
　　祭長安楊郎中文<hi>吕温</hi>
年月日謹以云云之奠祭於宗尹郎中之靈昔荘南華<lb/>
之言物故則曰如巨室之偃歸人陶真白之語𤣥機則<lb/>
曰雖頑仙不如才鬼邈矣髙論皭然深㫖有感斯文屬<lb/>
在之子黄河九曲泰華三峰陽亭之右隂晉之東泱漭<lb/>
佳氣肹蠁孤風生民之秀惟子之宗既懼四知亦畏三<lb/>
惑昔佐赤符實毗皇極坦蕩王道昭宣帝則丹青不朽<lb/>
<pb n="KR4h0132_WYG_756-5a"/>
琬琰是刻狀日具東侔辰在北子之伯仲不忝前人粉<lb/>
飾賢路抑揚薦紳雲間日下國華席珍排龍掩陸突鶴<lb/>
摧荀卓爾風標朗然流品妍若春輝烈如冬凛燕石知<lb/>
愧齊竽自審咸指路以光銷盡登門而聲寢難售者價<lb/>
重難知者聲清披沙揀金由是不媿鳥散花落於今有<lb/>
情劉儒十行孫𢎞三道直路猶絃蠧政如埽筆海驚波<lb/>
詞園鞠草文塲不冩於中心册苑空留於袐寶晉千里<lb/>
國漢第一功建幢油碧啓幕蓮紅賔髙主擇韻合人同<lb/>
<pb n="KR4h0132_WYG_756-5b"/>
固不能加减陳掾亦可以喜怒桓公衣繡含香省蘭臺<lb/>
栢赤管朝操青縑夜襞佐計相則生聚有經贊一官而<lb/>
孤中叶籍於惟荔浦言念金昆毁冠裂帶雪泣星奔宅<lb/>
裏之荆枝半謝嶺頭之梅蕚空繁陟岡望兄詩客之情<lb/>
何極歸縣見姉騷人之恨猶存乃擢戎曹遂荒京令將<lb/>
換清切以扶明聖不知者夀難言者命未謁李良之醫<lb/>
已革曽參之病嗚呼平生世路半臂交期孫金盧米百<lb/>
賦千詩桂林崑嶠一片一枝終以浮沉困兼險夷對臯<lb/>
<pb n="KR4h0132_WYG_756-6a"/>
壤之揺落成大老之傷悲尚冀他年或陶良夜酒筵琴<lb/>
席燈闈月榭俱開愁别之襟並息分岐之駕短景未果<lb/>
良辰不借竟鬰結於深衷倐淹淪於大化况南康觧榻<lb/>
早降清光㑹稽繼組昨辱餘芳情分逾極<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>哀更長三<lb/>
十年之間難追往事五十里之外正恨殊鄉地濶山深<lb/>
川寒樹古杳杳𤣥夜荒荒宿莾生金認石埋玉恨土寄<lb/>
奠緘詞呼風涕雨噫戯宗尹之魂來否<lb/>
　　為綘郡公祭宣武王尚書文<hi>李商隱</hi>
<pb n="KR4h0132_WYG_756-6b"/>
伏惟曽構髙基往脩峻址俯為明時載生竒士杜林舅<lb/>
族本富文理楊惲外甥<hi>集作門</hi>素多圗史朱檻有裕括羽<lb/>
成美逸足輕從東之道巨背狹圗南之水匡生明習董<lb/>
氏精專魯壁墜簡汲冢遺編坐忘流麥出記懐鉛淹中<lb/>
莫敵稷下誰先朝有曲臺時推奥學明愽士之髙選資<lb/>
衆儒之先覺殷周損益䕫夷禮樂既得根源盡除踳駁<lb/>
粉闈假途<hi>集作道</hi>諫署揚輝吾寧訐訕時好依違周舉上<lb/>
章惟求主悟賈生草疏<hi>一作諌</hi>豈畏人非用之則至捨之<lb/>
<pb n="KR4h0132_WYG_756-7a"/>
則歸旋領藩符俄司國計鋤革煩冗脩明課第鄙晉室<lb/>
之鬻綀<hi>集作陳疑作練</hi>小漢朝之造幣前籌未借歛笏還家再<lb/>
北非罪三黜何嗟淮陽勁兵潁水豪族既佩新印仍推<lb/>
舊轂杜當陽何嘗跨馬雄士<hi>集作武</hi>爭推祭征虜不廢投<lb/>
壺師人自睦夷門地古梁苑藩雄䨇旌大斾二矛重弓<lb/>
無忌御車惟求隱者相如謝病乃慕髙風方將副帝注<lb/>
心從時大願率周廟之奔走總漢庭之議論人之不幸<lb/>
今也則亡荘子孰分其魍魎秦醫莫究其膏肓鴈沼波<lb/>
<pb n="KR4h0132_WYG_756-7b"/>
瀾空聞悲咽兎園臺榭祗見荒凉某獲顧尤深蒙知甚<lb/>
蚤公昔分茅愚嘗視草於劉向論思之時賛孟舒長者<lb/>
之號及兹出守實介親隣音徽繼好寤寐依仁嘗期異<lb/>
日克奉清塵何言永慟屬此佳辰訃哀如昨歸轍攸遵<lb/>
林薄莾蒼川原隱轔想諸葛之旗鼓空還舊罍念伯喈<lb/>
之書<hi>集作經</hi>籍已付何人候舘攸開丹幡遽至瞻望衛幕<lb/>
連綿秦畤寄奠申訣纎詞冩意終阻願於親躬徒加哀<lb/>
於殄瘁嗚呼哀哉尚饗<lb/>
<pb n="KR4h0132_WYG_756-8a"/>
　　為裴懿無私祭薛郎中文<hi>李商隱</hi>
伏惟靈佐商宣業朝薛傳䂓門崢層搆堂嶪崇基玉生<lb/>
藍岫芝産銅池梧髙佇鳯蓮馥停龜有美令人載稱清<lb/>
劭訓在詩禮樂惟名教王謝標格曹劉才調清如濯熱<lb/>
之風明若觀朝之燎靈臺委鑒虚空融和秋水望濶春<lb/>
臺上多鄉塾棹鞅文林勵戈硯横河漢紙落烟波澤宫<lb/>
貍首棘場楊葉箭去星慙弓逥月怯兩書上第五辟名<lb/>
公馬卿賦雪陳琳愈風平臺竹苑淮山桂叢營分細栁<lb/>
<pb n="KR4h0132_WYG_756-8b"/>
幕染芙蓉顯備臺僚榮徙憲秩冠峩鐵勁衣明綉宻霜<lb/>
下簡端風生落筆庭夜烏逥天秋隼疾帝念充職任於<lb/>
諫垣依違絶想從容敢言攀檻而空留跡在削藁而不<lb/>
見書存女史䕶衣太官供食伏奏多可分曹著績帳煖<lb/>
錦麗闈明粉白既題柱以如田亦償金而類直漢榮出<lb/>
牧晉議州兵亷袴歌送劉錢贈行濟南之誅巨猾揚州<lb/>
之試諸生虎去江靜珠來岸明神豈好謙天寧秩禮蠧<lb/>
華國之名器喪士林之模楷使為善者奪氣求仁者觧<lb/>
<pb n="KR4h0132_WYG_756-9a"/>
體已不駐於卿雲竟何窺於伏濟長洲樹古茂苑山春<lb/>
橘稅既集茶征是親鷁渡霅而去逺鵠下亭而唳頻紫<lb/>
塞氛興殷楹夢起帳入飛鵩牀驚鬭蟻鄭𤣥知數阮瞻<lb/>
無鬼終自膏肓傅於骨髓嗚呼哀哉丹霄萬里建木千<lb/>
尋坦坦清路幢幢翠隂三襲臺逥九重禁深中懸旒扆<lb/>
下集華簮無非東箭盡是南金或扶傾作棟或望旱為<lb/>
霖顯允明公宜膺百福夜暗神昧天長景促青女變霜<lb/>
曦和納旭悄隋掌以銷璣慨周閑之喪騄永惟清族本<lb/>
<pb n="KR4h0132_WYG_756-9b"/>
富才人有弟則陸無兄不荀原鴒奕奕沼雁馴馴珩竒<lb/>
動楚璧貴傾秦永矣彼蒼胡然人事但續椿夀徒髙鶴<lb/>
位摧壓光價掩淪聲味潁不濁而殄灌宗淮未絶而傾<lb/>
王氏某甲因承中外獲奉恩知通孔李道徳之舊兼盧<lb/>
劉姻戚之私鑄顔有契全趙為期靜龍門之風水剷羊<lb/>
腸之嶮巇空欲銘恩何酬樹徳庇孤根於髙援許嘉姻<lb/>
於弱植將歡宋子俄放湘南綬黄楚徼鬚白昭潭歸止<lb/>
未卜棄余是甘許靖之悲方極王粲之憂不堪猶辱重<lb/>
<pb n="KR4h0132_WYG_756-10a"/>
言將敦故約玉無改行金不如諾朂大義於幽沉軫遐<lb/>
心於漂泊使者尚在凶書已來雁足空逺魚腸不逥淚<lb/>
和峽雨哭振巴雷孰澆枯鮒誰爇寒灰今則言去郴江<lb/>
當移灃浦稍脫疑網猶罹罪罟念申慟以無期豈沉冤<lb/>
之可吐嗚呼哀哉執紼路阻佳城望賖凌空乏翼上漢<lb/>
無槎尚期他日式反中華認楊公之石馬撫周苞之辟<lb/>
邪况良冶規存遺經業在臧孫有後魏萬必大敢期陋<lb/>
質終托餘光韋平之紹續無望秦晉之婚姻豈忘絮酒<lb/>
<pb n="KR4h0132_WYG_756-10b"/>
無㡬生芻是將辭多失次涕數無行翼桂旌之不逺降<lb/>
蘭佩之餘芳嗚呼哀哉尚饗<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五十六<lb/>
<pb n="KR4h0132_WYG_756-11a"/>
欽定四庫全書<lb/>
　文章辨體彚選巻七百五十六<lb/>
　　　　　　　　　　　　明　賀復徴　編<lb/>
祭文八<hi>以下韻文</hi>
　　為王司馬祭妻父文<hi>唐張九齡</hi>
維年月朔日謹具少牢清酌之奠祭於故某公府君之<lb/>
靈惟公聮華公族振景天朝昔也時來則地分茅土今<lb/>
也福過則海變桑田豈惟魑魅之憂方為螻蟻之患嗚<lb/>
<pb n="KR4h0132_WYG_756-11b"/>
呼哀哉始更榮盛蚤睦嘉姻謬入郄公之選嘗荷戴侯<lb/>
之遇情契濶而彌積義流離而益固公之謫宦某又犯<lb/>
時永矣去國賁然來思雖窮途之至此幸隣境之在兹<lb/>
所忌者法豈忘於私聞柝聲而宻邇畏簡書而間之然<lb/>
猶風煙可冀翰墨無輟心已運於虚舟跡尚濡於涸轍<lb/>
驟寒暑之徂謝紛吉凶之逥穴京兆之使忽追廣陵之<lb/>
音遽絶嗚呼哀哉平生多感自傷千里之心已矣長辭<lb/>
徒發九泉之歎計疇昔之光寵痛淪亡於旅竄嘗許恤<lb/>
<pb n="KR4h0132_WYG_756-12a"/>
人之孤况霑愛子之半謹因遣奠昭告明靈心不可巻<lb/>
徳以為馨匪羞是薦惟愧是聽遣行人於信宿空泫目<lb/>
於郊埛嗚呼哀哉尚饗<lb/>
　　為竇氏小師祭璿和尚文<hi>李白</hi>
年月日某謹以齋蔬之奠敢昭告於和尚之靈伏惟和<lb/>
尚降靈自天依化游世角立獨出嶷然生知鳯凰開九<lb/>
苞之翼豫章横萬頃之陂始傳燈而納照因落髪以從<lb/>
師邁龍象以蹴踏為天人之羽儀紹釋風於西域逥佛<lb/>
<pb n="KR4h0132_WYG_756-12b"/>
日於東維若大塊之噫氣鼓和風而一吹熱惱清灑道<lb/>
芽榮滋走呉楚以宗仰將掃地而歸之嗚呼來無所從<lb/>
去復何適水還火歸蕭散本宅寶舟輟棹禪月掩魄痛<lb/>
一往而無蹤愴䨇林之變白某蚤承訓誨偏荷恩慈忝<lb/>
飡風於法侣旋落隂於禪枝號無輟響泣有餘悲手撰<lb/>
茗藥精誠嚴思冀神道之昭格庶明靈而饗之<lb/>
　　祭田横墓文<hi>韓愈</hi>
貞元十一年九月愈如東京道出田横墓下感横義髙<lb/>
<pb n="KR4h0132_WYG_756-13a"/>
能得士因取酒以祭為文而弔之其辭曰事有曠百世<lb/>
而相感者余不自知其何心非今世之所稀孰為使余<lb/>
歔欷而不可禁余既愽觀乎天下曷有庶㡬乎夫子之<lb/>
所為死者不復生嗟余去此其從誰當秦氏之敗亂得<lb/>
一士而可王何五百人之擾擾而不能脫夫子於劒鋩<lb/>
抑所寶之非賢亦天命之有常昔闕里之多士孔聖亦<lb/>
云其遑遑茍余行之不迷雖顛沛其何傷自古死者非<lb/>
一夫子至今有耿光跽陳辭而薦酒魂彷彿而來享<lb/>
<pb n="KR4h0132_WYG_756-13b"/>
　　祭崔簡神柩歸上都文<hi>桞宗元</hi>
嘻乎崔公之柩嘻乎崔公楚之南其土不可以室或坋<lb/>
而頽或确而崒隂流泄漏瀐沒渝溢碩䑕大蟻傍穿側<lb/>
出虧疎脆薄久乃自窒不如君之郷式堅且宻嘻乎崔<lb/>
公楚之南其鬼不可與友躁戾佻險睒眒欺茍脞賤暗<lb/>
曶輕嚚妄走不思已類好是羣醜不如君之郷式和且<lb/>
偶日月甚良子姓甚勤具是舟轝寧君之神去爾夷方<lb/>
返爾故隣奕奕其歸宜樂且欣君死而還我生而留逺矣<lb/>
<pb n="KR4h0132_WYG_756-14a"/>
殊世曷從之游酬觴於座與涕俱流<lb/>
　　祭河南李少尹文<hi>沈亞之</hi>
維長慶四年五月十七日福建等州團練副使沈亞之<lb/>
謹遣部吏李權奉酒殽之奠敬祭於故河南少尹李公<lb/>
之靈夫哲智之逹塞兮繫其時之難通故孔子厄而周<lb/>
公隆管遇齊而卒業賈遭漢而不終嗚呼哀哉古昔所<lb/>
思所思維時謨不我進綱不我維民不得濟道安得施<lb/>
雖富且貴夫何用為夫子之道沒矣今將遺誰巻清明<lb/>
<pb n="KR4h0132_WYG_756-14b"/>
之特逹歸壤厦而藏之哀哉尚饗<lb/>
　　祭長安楊郎中文<hi>吕温</hi>
年月日謹以云云之奠祭於宗尹郎中之靈昔荘南華<lb/>
之言物故則曰如巨室之偃歸人陶真白之語𤣥機則<lb/>
曰雖頑仙不如才鬼邈矣髙論皭然深㫖有感斯文屬<lb/>
在之子黄河九曲泰華三峰陽亭之右隂晉之東泱漭<lb/>
佳氣肹蠁孤風生民之秀惟子之宗既懼四知亦畏三<lb/>
惑昔佐赤符實毗皇極坦蕩王道昭宣帝則丹青不朽<lb/>
<pb n="KR4h0132_WYG_756-15a"/>
琬琰是刻狀日具東侔辰在北子之伯仲不忝前人粉<lb/>
飾賢路抑揚薦紳雲間日下國華席珍排龍掩陸突鶴<lb/>
摧荀卓爾風標朗然流品妍若春輝烈如冬凛燕石知<lb/>
愧齊竽自審咸指路以光銷盡登門而聲寢難售者價<lb/>
重難知者聲清披沙揀金由是不媿鳥散花落於今有<lb/>
情劉儒十行孫𢎞三道直路猶絃蠧政如埽筆海驚波<lb/>
詞園鞠草文塲不冩於中心册苑空留於袐寶晉千里<lb/>
國漢第一功建幢油碧啓幕蓮紅賔髙主擇韻合人同<lb/>
<pb n="KR4h0132_WYG_756-15b"/>
固不能加减陳掾亦可以喜怒桓公衣繡含香省蘭臺<lb/>
栢赤管朝操青縑夜襞佐計相則生聚有經贊一官而<lb/>
孤中叶籍於惟荔浦言念金昆毁冠裂帶雪泣星奔宅<lb/>
裏之荆枝半謝嶺頭之梅蕚空繁陟岡望兄詩客之情<lb/>
何極歸縣見姉騷人之恨猶存乃擢戎曹遂荒京令將<lb/>
換清切以扶明聖不知者夀難言者命未謁李良之醫<lb/>
已革曽參之病嗚呼平生世路半臂交期孫金盧米百<lb/>
賦千詩桂林崑嶠一片一枝終以浮沉困兼險夷對臯<lb/>
<pb n="KR4h0132_WYG_756-16a"/>
壤之揺落成大老之傷悲尚冀他年或陶良夜酒筵琴<lb/>
席燈闈月榭俱開愁别之襟並息分岐之駕短景未果<lb/>
良辰不借竟鬰結於深衷倐淹淪於大化况南康觧榻<lb/>
早降清光㑹稽繼組昨辱餘芳情分逾極<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>哀更長三<lb/>
十年之間難追往事五十里之外正恨殊鄉地濶山深<lb/>
川寒樹古杳杳𤣥夜荒荒宿莾生金認石埋玉恨土寄<lb/>
奠緘詞呼風涕雨噫戯宗尹之魂來否<lb/>
　　為綘郡公祭宣武王尚書文<hi>李商隱</hi>
<pb n="KR4h0132_WYG_756-16b"/>
伏惟曽構髙基往脩峻址俯為明時載生竒士杜林舅<lb/>
族本富文理楊惲外甥<hi>集作門</hi>素多圗史朱檻有裕括羽<lb/>
成美逸足輕從東之道巨背狹圗南之水匡生明習董<lb/>
氏精專魯壁墜簡汲冢遺編坐忘流麥出記懐鉛淹中<lb/>
莫敵稷下誰先朝有曲臺時推奥學明愽士之髙選資<lb/>
衆儒之先覺殷周損益䕫夷禮樂既得根源盡除踳駁<lb/>
粉闈假途<hi>集作道</hi>諫署揚輝吾寧訐訕時好依違周舉上<lb/>
章惟求主悟賈生草疏<hi>一作諌</hi>豈畏人非用之則至捨之<lb/>
<pb n="KR4h0132_WYG_756-17a"/>
則歸旋領藩符俄司國計鋤革煩冗脩明課第鄙晉室<lb/>
之鬻綀<hi>集作陳疑作練</hi>小漢朝之造幣前籌未借歛笏還家再<lb/>
北非罪三黜何嗟淮陽勁兵潁水豪族既佩新印仍推<lb/>
舊轂杜當陽何嘗跨馬雄士<hi>集作武</hi>爭推祭征虜不廢投<lb/>
壺師人自睦夷門地古梁苑藩雄䨇旌大斾二矛重弓<lb/>
無忌御車惟求隱者相如謝病乃慕髙風方將副帝注<lb/>
心從時大願率周廟之奔走總漢庭之議論人之不幸<lb/>
今也則亡荘子孰分其魍魎秦醫莫究其膏肓鴈沼波<lb/>
<pb n="KR4h0132_WYG_756-17b"/>
瀾空聞悲咽兎園臺榭祗見荒凉某獲顧尤深蒙知甚<lb/>
蚤公昔分茅愚嘗視草於劉向論思之時賛孟舒長者<lb/>
之號及兹出守實介親隣音徽繼好寤寐依仁嘗期異<lb/>
日克奉清塵何言永慟屬此佳辰訃哀如昨歸轍攸遵<lb/>
林薄莾蒼川原隱轔想諸葛之旗鼓空還舊罍念伯喈<lb/>
之書<hi>集作經</hi>籍已付何人候舘攸開丹幡遽至瞻望衛幕<lb/>
連綿秦畤寄奠申訣纎詞冩意終阻願於親躬徒加哀<lb/>
於殄瘁嗚呼哀哉尚饗<lb/>
<pb n="KR4h0132_WYG_756-18a"/>
　　為裴懿無私祭薛郎中文<hi>李商隱</hi>
伏惟靈佐商宣業朝薛傳䂓門崢層搆堂嶪崇基玉生<lb/>
藍岫芝産銅池梧髙佇鳯蓮馥停龜有美令人載稱清<lb/>
劭訓在詩禮樂惟名教王謝標格曹劉才調清如濯熱<lb/>
之風明若觀朝之燎靈臺委鑒虚空融和秋水望濶春<lb/>
臺上多鄉塾棹鞅文林勵戈硯横河漢紙落烟波澤宫<lb/>
貍首棘場楊葉箭去星慙弓逥月怯兩書上第五辟名<lb/>
公馬卿賦雪陳琳愈風平臺竹苑淮山桂叢營分細栁<lb/>
<pb n="KR4h0132_WYG_756-18b"/>
幕染芙蓉顯備臺僚榮徙憲秩冠峩鐵勁衣明綉宻霜<lb/>
下簡端風生落筆庭夜烏逥天秋隼疾帝念充職任於<lb/>
諫垣依違絶想從容敢言攀檻而空留跡在削藁而不<lb/>
見書存女史䕶衣太官供食伏奏多可分曹著績帳煖<lb/>
錦麗闈明粉白既題柱以如田亦償金而類直漢榮出<lb/>
牧晉議州兵亷袴歌送劉錢贈行濟南之誅巨猾揚州<lb/>
之試諸生虎去江靜珠來岸明神豈好謙天寧秩禮蠧<lb/>
華國之名器喪士林之模楷使為善者奪氣求仁者觧<lb/>
<pb n="KR4h0132_WYG_756-19a"/>
體已不駐於卿雲竟何窺於伏濟長洲樹古茂苑山春<lb/>
橘稅既集茶征是親鷁渡霅而去逺鵠下亭而唳頻紫<lb/>
塞氛興殷楹夢起帳入飛鵩牀驚鬭蟻鄭𤣥知數阮瞻<lb/>
無鬼終自膏肓傅於骨髓嗚呼哀哉丹霄萬里建木千<lb/>
尋坦坦清路幢幢翠隂三襲臺逥九重禁深中懸旒扆<lb/>
下集華簮無非東箭盡是南金或扶傾作棟或望旱為<lb/>
霖顯允明公宜膺百福夜暗神昧天長景促青女變霜<lb/>
曦和納旭悄隋掌以銷璣慨周閑之喪騄永惟清族本<lb/>
<pb n="KR4h0132_WYG_756-19b"/>
富才人有弟則陸無兄不荀原鴒奕奕沼雁馴馴珩竒<lb/>
動楚璧貴傾秦永矣彼蒼胡然人事但續椿夀徒髙鶴<lb/>
位摧壓光價掩淪聲味潁不濁而殄灌宗淮未絶而傾<lb/>
王氏某甲因承中外獲奉恩知通孔李道徳之舊兼盧<lb/>
劉姻戚之私鑄顔有契全趙為期靜龍門之風水剷羊<lb/>
腸之嶮巇空欲銘恩何酬樹徳庇孤根於髙援許嘉姻<lb/>
於弱植將歡宋子俄放湘南綬黄楚徼鬚白昭潭歸止<lb/>
未卜棄余是甘許靖之悲方極王粲之憂不堪猶辱重<lb/>
<pb n="KR4h0132_WYG_756-20a"/>
言將敦故約玉無改行金不如諾朂大義於幽沉軫遐<lb/>
心於漂泊使者尚在凶書已來雁足空逺魚腸不逥淚<lb/>
和峽雨哭振巴雷孰澆枯鮒誰爇寒灰今則言去郴江<lb/>
當移灃浦稍脫疑網猶罹罪罟念申慟以無期豈沉冤<lb/>
之可吐嗚呼哀哉執紼路阻佳城望賖凌空乏翼上漢<lb/>
無槎尚期他日式反中華認楊公之石馬撫周苞之辟<lb/>
邪况良冶規存遺經業在臧孫有後魏萬必大敢期陋<lb/>
質終托餘光韋平之紹續無望秦晉之婚姻豈忘絮酒<lb/>
<pb n="KR4h0132_WYG_756-20b"/>
無㡬生芻是將辭多失次涕數無行翼桂旌之不逺降<lb/>
蘭佩之餘芳嗚呼哀哉尚饗<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五十六<lb/>
</p>
<p>
</p>
  </div>
</body>
</text>
</TEI>
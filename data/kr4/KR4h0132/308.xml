<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百八</head> <lb/>
    <p>
<pb n="KR4h0132_WYG_308-1a"/>
欽定四庫全書<lb/>
　文章辨體彚選巻三百八<lb/>
　　　　　　　　　　　　明　賀復徵　編<lb/>
序二十八<lb/>
　　陳思王集序<hi>明李夢陽</hi>
李夢陽曰予嘗讀植辭詩至瑟調怨歌贈白馬浮萍等<lb/>
篇暨觀求試審舉等表未嘗不泫然出涕也曰嗟乎植<lb/>
其音宛其情危其言憤切而有餘悲殆處危疑之際者<lb/>
<pb n="KR4h0132_WYG_308-1b"/>
乎予於是知魏之不競矣先王之建國也重本以制外<lb/>
敦族以叙理然後戚疏有等治具可張故曰九族既睦<lb/>
平章百姓又曰至于兄弟以御于家邦魏操以雄詐智<lb/>
力盜取神器丕席父業逼禪據尊乃不趂時改行効重<lb/>
本敦族之計而顧凋剪枝榦委心異族有弟如植俾之<lb/>
危疑禁錮覩事扼腕至於長嘆流涕轉徙悲歌不能自<lb/>
已嗟乎予於是知魏之不競矣且以植之賢稍自矜飭<lb/>
奪儲特反掌耳而乃縱酒剷晦以明已無上兄之心善<lb/>
<pb n="KR4h0132_WYG_308-2a"/>
乎文中子曰陳思王達理者也以天下讓而猶衷曲莫<lb/>
白窘廹没身至今箕豆之吟吁嗟之歌令人慘不忍讀<lb/>
丕之於兄弟誠薄矣嗟乎此魏之所以為魏也按植審<lb/>
舉表云權之所在雖疎必重勢之所去雖親必輕予嘗<lb/>
撫巻嘆息以為名言其又曰取齊者田族分晉者趙魏<lb/>
意若暗指司馬氏者叡號明主乃竟亦不悟卒使植憤<lb/>
悶發疾以死悲夫而或以為扶蘇殺而秦滅季札藏而<lb/>
呉亂天之意非為扶蘇季札將以滅秦而亂呉也若是<lb/>
<pb n="KR4h0132_WYG_308-2b"/>
則魏之不能用植固亦天棄之矣然予又獨怪操之能<lb/>
生植焉豈亦所謂不系世類者哉<lb/>
　　刻陶淵明集序<hi>李夢陽</hi>
予既得淵明墓山封識之矣又得其故屋祠址田令其<lb/>
裔老人瓊領業焉然其山并田德化縣屬而老人瓊星<lb/>
子民㑹九江陶亨來言本淵明裔亨固少年粗知字義<lb/>
者於是使為郡學生焉實欲久陶墓而陶生則曰力能<lb/>
刻其祖集予曰刻其集必去其注與評焉夫青黄者木<lb/>
<pb n="KR4h0132_WYG_308-3a"/>
災也太羮之味豈群口所嚃哉夫陶子知其人者鮮矣<lb/>
矧惟詩朱子曰詠荆軻詩淵明露出本相知淵明者朱<lb/>
子耳初淵明墓失也越百餘年無尋焉予既得其山并<lb/>
田遂遷諸竊據而葬者數塜而封識之然仍疑焉及覽<lb/>
淵明集有自祭文曰不封不樹豈其時眞不封不樹以<lb/>
啟竊據而葬者邪墓在面陽山德化縣楚城鄉也集去<lb/>
其注與評為八巻云凡八十一板因系之曰淵明髙才<lb/>
豪逸人也而復善知幾厥遭靡時潛龍勿用然予讀其<lb/>
<pb n="KR4h0132_WYG_308-3b"/>
詩有俛仰悲慨玩世肆志之心焉嗚呼惜哉<lb/>
　　王文恪公集序<hi>霍韜</hi>
文之傳三人品一也學力二也才格三也以人品者人<lb/>
為世重者也以學力者學為世師者也以才格者文由<lb/>
才竒者也世之文由才傳者吾見之矣合才與學者吾<lb/>
未之見也合才與學蓋有之矣合人品與才與學我殆<lb/>
未之見也故曰文之傳也人品也學力也才格也三者<lb/>
具焉上也二具焉次也一焉又次也守溪先生早年詞<lb/>
<pb n="KR4h0132_WYG_308-4a"/>
氣如風檣駕濤如逸驥馳野如銀河注溟如長虹横漢<lb/>
如電走列缺如駛颶之嘯六合可謂雄矣晩年脱枝落<lb/>
英尚淡崇質太羮不和大烹不割𤣥酒不麯大音不絃<lb/>
古鐘石磬俾耳不諧蓋雄而古者也故曰公文可傳也<lb/>
才格也一也先生早學於蘇晩學於韓折衷於程朱是<lb/>
故觀怒懼箴知公於心學力矣觀慈湖記知公於異端<lb/>
辨矣觀昭穆對觀尊親議知公於天倫明矣觀教太子<lb/>
知公愼天下大本矣觀講學觀親政觀邊事議知公康<lb/>
<pb n="KR4h0132_WYG_308-4b"/>
濟之懐矣觀歴代官制知公考古變通之識矣觀諸序<lb/>
記觀諸柬書觀諸碑銘觀諸詩歌知公黜浮崇古之大<lb/>
畧是可傳矣故曰公文可傳矣學力也二也公於壽寧<lb/>
侯舊也壽寧侯戚密椒宫大臣無恥者趨焉公自壽寧<lb/>
顯後不通字姓君子曰公之介也武皇帝時瑾權横赫<lb/>
無恥者趨焉公决去人曰去則忤瑾或怒不測公曰吾<lb/>
不得吾職則去禍福奚虞焉天下乃知有大臣之烈故<lb/>
公之出也人曰瑞麟威鳯之遊也公仕也人曰景星卿<lb/>
<pb n="KR4h0132_WYG_308-5a"/>
雲之見也公歸也人曰雪冬松柏之秀也公没也人曰<lb/>
夏鼎周彛之藏也公也無忝名臣也已故曰公文可傳<lb/>
也人品也三也又曰才格也學力也人品也胥頼以成<lb/>
者也三善有一焉猶可名世况於公具焉或曰公在孔<lb/>
門如何渭厓子曰公若及孔門宜列游夏之間性善之<lb/>
對則式孟氏人心道心之論宜式程朱<lb/>
　　重刻一峯先生集序<hi>羅洪先</hi>
天地有義氣大和乘以代其運陽春頼以斂其成震而<lb/>
<pb n="KR4h0132_WYG_308-5b"/>
為雷霆激而為風颷慘而為霜霰起而為山嶽奔而為<lb/>
湍瀾其凝於物為堅金為完璞為後凋木其靈於人為<lb/>
剛嚴為果毅為直遂為無側頗得之而諸欲亡言之而<lb/>
異端熄用之而羣奸屏四夷寧而不用則為萬世法孟<lb/>
子曰吾善養吾浩然之氣先立乎大則小者不能奪也<lb/>
嗚呼若吾羅文毅公其將庶幾乎公名滿天下童孺皆<lb/>
能道其行事至其所得雖學者不能盡識也死生之際<lb/>
大矣公家貧日中不能舉火而對客談學不倦得新衣<lb/>
<pb n="KR4h0132_WYG_308-6a"/>
遇道殣輒解以瘞而身無完裳今之處貧賤者未必皆<lb/>
困於衣食者也困於衣食而至於凍且餒者益加少矣<lb/>
公凍餒幾於死亡而一無足以動其中他尚何有哉名<lb/>
位不能使之榮擯斥不能使之辱功能不能使之樂禍<lb/>
患不能使之憂言論不能使之惑意氣不能使之改所<lb/>
謂浩然而剛大者性成然也非有事於勉强者也吾獨<lb/>
怪夫學者之為言也或病其僻或疑其矯纚纚乎聽之<lb/>
非不和且平也語其平生雖絲髪之微亦足以怵心而<lb/>
<pb n="KR4h0132_WYG_308-6b"/>
變色而猶自以為知道豈非世教之慮哉洪先自幼聞<lb/>
公於人輒有不獲執鞭之歎且欲以身私淑之然止羡<lb/>
其難能耳固亦未知求所得也三二年來漸悔其謬於<lb/>
是再讀所謂一峯集者不牽章句不涉蹊徑不執意象<lb/>
不事雕鑱慨乎其於辭沛乎其於氣而皎乎其於光得<lb/>
之心出之言惴者慚鄙者懼然後乃知孟氏之學至公<lb/>
至明其言實天地義氣之所發也而烏可以空文為桂<lb/>
林張君思黙以進士來令永豐首考文獻風勵諸生聞<lb/>
<pb n="KR4h0132_WYG_308-7a"/>
公之文有遺刻者請於雙江聶君蒐緝編次俾為全集<lb/>
以傳遂因君索言於予嗚呼公之所得不係集之有無<lb/>
與全否也有欲知公之浩然者觀於是集將不為濯熱<lb/>
之清風蘇蟄之迅霆也夫<lb/>
　　董中峯侍郎文集序<hi>唐順之</hi>
喉中以轉氣管中以轉聲氣有湮而復暢聲有歇而復<lb/>
宣闔之以助開尾之以引首此皆發於天機之自然而<lb/>
凡為樂者莫不能然也最善為樂者則不然其妙常在<lb/>
<pb n="KR4h0132_WYG_308-7b"/>
於喉管之交而其用常潛乎聲氣之表氣轉於氣之未<lb/>
湮是以湮暢百變而常若一氣聲轉於聲之未歇是以<lb/>
歇宣萬殊而常若一聲使喉管聲氣融而為一而莫可<lb/>
以窺蓋其幾微矣然而其聲與氣之必有所轉而所謂<lb/>
開闔首尾之節凡為樂者莫不皆然者則不容異也使<lb/>
不轉氣與聲則何以為樂使其轉氣與聲而可以窺也<lb/>
則樂何以為神有賤工者見夫善為樂者之若無所轉<lb/>
而以為果無所轉也於是直其氣與聲而出之戛戛然<lb/>
<pb n="KR4h0132_WYG_308-8a"/>
一往而不復是繫腐木濕鼓之音也言文者何以異此<lb/>
漢以前之文未嘗無法而未嘗有法法寓於無法之中<lb/>
故其為法也密而不可窺唐與近代之文不能無法而<lb/>
能毫釐不失乎法以有法為法故其為法也嚴而不可<lb/>
犯密則疑於無所謂法嚴則疑於有法而可窺然而文<lb/>
之必有法出乎自然而不可易者則不容異也且夫不<lb/>
能有法而何以議於無法有人焉見夫漢以前之文疑<lb/>
於無法而以為果無法也於是率然而出之决裂以為<lb/>
<pb n="KR4h0132_WYG_308-8b"/>
體餖飣以為詞盡去自古以來開闔首尾經緯錯綜之<lb/>
法而别為一種臃腫侰澁浮蕩之文其氣離而不屬其<lb/>
聲離而不節其意卑其語澁以為秦與漢之文如是也<lb/>
豈不猶腐木濕鼓之音而且詫曰吾之樂合乎神嗚呼<lb/>
今之言秦與漢者紛紛是矣知其果秦乎漢乎否也中<lb/>
峯先生之文未嘗言秦與漢而能盡其才之所近其守<lb/>
繩墨謹而不肆時出新意於繩墨之餘蓋其所自得而<lb/>
未嘗離乎法其記與序文章家所謂法之甚嚴者先生<lb/>
<pb n="KR4h0132_WYG_308-9a"/>
尤長先生在翰林三十餘年嘗有聞於𢎞治以前諸先<lb/>
輩老儒而潛思以至之故其所為若此然今之為先生<lb/>
之文者蓋少其知先生之文而好之者又少矣先生之<lb/>
子思近將刻集以傳而請序於予思近豈亦以為世之<lb/>
言秦與漢者未必能知先生之文而予之愚陋稍知之<lb/>
也晉江王道思平涼趙景仁其文在一時文人中最有<lb/>
法皆先生丙戌為考官時所取士思近試以先生之文<lb/>
與吾言質之其必有合乎否也<lb/>
<pb n="KR4h0132_WYG_308-9b"/>
　　禺山文序<hi>任瀚</hi>
張愈光聲華藉藉在海内四十年今老矣猶窮竒極詭<lb/>
傲睨一世其言六籍已後無文章檀弓柏梁之間惜時<lb/>
代晩莫爾於乎壯哉吾觀其道在空同箕山志在湘漯<lb/>
其憂患離罪衰白而近於死其事在江夏然猶其所述<lb/>
稱多閎烈曠遠不為怨憤悽惋之辭而能使吾讀之如<lb/>
據松梧臨萬壑聽哀瀑奔澑虎豹猿狖百怪之音冷然<lb/>
也將韓愈所謂鳴乎其善鳴者與人言宋不唐唐不漢<lb/>
<pb n="KR4h0132_WYG_308-10a"/>
漢不春秋戰國猶之江河之不可輓而之山也傷時代<lb/>
爾爾乃吾見愈光呻其文辭不問其人豈暇信其生乎<lb/>
東西京之後也文章無古今安有時代孔子孟軻衰周<lb/>
老儒生也不聞其所為文降於夏商而顧出伊尹仲虺<lb/>
伯夷柳下惠諸君子之上此何以明焉其人聖則其文<lb/>
為經其人賢則其文為史不賢且聖則其文野凡古之<lb/>
落莫而不顯於今與今之勤苦而不傳於後者皆野人<lb/>
語耳安罪時代哉吾觀愈光為文似程子華詩似李白<lb/>
<pb n="KR4h0132_WYG_308-10b"/>
其學古而進於聖賢即吾不知其所似其不為野人焉<lb/>
勤勞而不傳於後也必矣何日歸昆明見新都太史為<lb/>
我弔其窮而以吾言問之<lb/>
　　唐伯虎集序<hi>袁袠</hi>
唐伯虎集二巻樂府詩總三十二首賦二首雜文一十<lb/>
五首内金粉福地賦闕不傳唐伯虎者名寅初字伯虎<lb/>
後乃更字子畏呉人也少有雋才性豪宕不羈家貧不<lb/>
問産業好古文辭與京兆祝公允明博士徐公禎卿内<lb/>
<pb n="KR4h0132_WYG_308-11a"/>
翰文公徵明相友善而尤工四六藻思麗逸翩翩有竒<lb/>
氣然行實放曠人未之竒也嘗上書呉文定公寛覽書<lb/>
曰呉安得有此人邪頗為延譽公卿間而提學御史方<lb/>
誌惡其不檢將黜之比試大學士梁公儲讀其文驚歎<lb/>
以為異材遂薦第一由是聲稱藉甚㑹試禮部衆擬伯<lb/>
虎復當首選伯虎亦自負江隂徐經者通賄考官程公<lb/>
敏政家人得其節目以示伯虎且倩代草文字事露逮<lb/>
錦衣衞獄掠問亡狀先是梁公奉使外夷伯虎嘗持束<lb/>
<pb n="KR4h0132_WYG_308-11b"/>
帛乞程公文送之竟以此論發為吏恥不就免歸文徵<lb/>
明以書慰之伯虎答書自明文多載集中乃後益自放<lb/>
廢縱酒落魄所著述多不經造語殊俚淺人或規之伯<lb/>
虎曰夫太上立德其次立功其次立言寅遭青蠅之口<lb/>
而䝉白璧之玷為世所棄雖有顔冉之行終無以取信<lb/>
於人而䕫龍之業亦何以自致徒欲垂空言傳不朽吾<lb/>
恐子雲劇秦蔡邕附卓李白永王之累子厚叔文之譏<lb/>
徒資嗤辱而已且人生貴適志何用劌心鏤骨以空言<lb/>
<pb n="KR4h0132_WYG_308-12a"/>
自苦乎宸濠之謀逆欲招致四方材名之士乃遣人以<lb/>
厚幣招伯虎堅辭不可至則隂知將有淮南之謀遂佯<lb/>
狂以酒自汚宸濠曰唐生妄庸人耳乃放歸得免於難<lb/>
過富春渚想子陵之風慷慨悲歌徘徊者久之築室桃<lb/>
花塢中讀書灌園家無擔石而客長滿座風流文采掩<lb/>
映江左外若奢汰而中慕沉𤣥勤究内典旁精繪事袠<lb/>
童時嘗獲侍高論接杯酒之歡哲人已逺九原不作撫<lb/>
誦遺文慨仰遐烈爰加蒐摭庶存梗㮣云爾<lb/>
<pb n="KR4h0132_WYG_308-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷二十七</head> <lb/>
    <p>
<pb n="KR4h0132_WYG_027-1a"/>
欽定四庫全書<lb/>
　文章辨體彚選卷二十七<lb/>
　　　　　　　　　　　　明　賀復徴編<lb/>
策問二<lb/>
　　問進士策<hi>唐元結</hi>
問開元天寶之中耕者益力四海之内髙山絶壑耒耜<lb/>
亦滿人家粮儲皆及數嵗太倉委積陳腐不可校量忽<lb/>
遇凶年穀猶耗盡當今三河膏壤淮泗沃野皆荆棘已<lb/>
<pb n="KR4h0132_WYG_027-1b"/>
老則耕可知太倉空虚雀䑕猶餓至於百姓朝暮不足<lb/>
而諸道聚兵百有餘萬遭嵗不稔將何為謀今欲勸人<lb/>
耕種則喪亡之後人自貧苦寒餒不救豈有生資今欲<lb/>
罷兵息戍則又冦盗猶在尚湏防遏使國家用何䇿得<lb/>
人安俗阜不戰無兵用何謀使縱遇凶年亦無災患<lb/>
　　其二<lb/>
問古人識貴精通學重兼愽不有激發何以相求三禮<lb/>
何篇可删三傳何者可廢墨氏非樂其禮何以儒家委<lb/>
<pb n="KR4h0132_WYG_027-2a"/>
命此言當乎彼天女天孫不知何物彼日兄月姊弟妹<lb/>
是誰駔儈與傖奴寜分一純將二精何説孤竹之君何<lb/>
姓新城老婦何名棘竹出自何方毒銅産於何國何鄉<lb/>
無水可飲何池卧氷而温何人恩信過於田横何人壯<lb/>
勇等於關侯何人鑿坯而遁何人終日掃門無淺近之<lb/>
不為悉説<lb/>
　　問為治䇿<hi>宋歐陽修</hi>
問古者為治有繁簡其施於民也有淺深各適其宜而<lb/>
<pb n="KR4h0132_WYG_027-2b"/>
已三代之盛時地方萬里而王所自治者千里而已其<lb/>
餘以建諸侯至於禮樂刑政頒其大法而使守之則其<lb/>
大體葢簡如此諸侯大小國葢數千必各立都邑建宗<lb/>
廟卿士大夫朝聘祭祀訓農練卒居民度土自一夫以<lb/>
上皆有法制則其於衆務何其繁也今自京師至於海<lb/>
隅徼障一尉卒之職必命於朝政之大小皆自朝出州<lb/>
縣之吏奉行而已是舉天下皆所自治其於大體則為<lb/>
繁矣其州縣大小閭邑田井訓農練卒一夫以上畧亡<lb/>
<pb n="KR4h0132_WYG_027-3a"/>
制度其於衆務何其忽而簡也夫禮以治民而樂以和<lb/>
之徳義仁恩長養涵澤此三代之所以深於民者也政<lb/>
以一民刑以防之此其淺者爾今自宰相至於州縣有<lb/>
司莫不行文書治吏事其急在督賦歛斷獄訟而已此<lb/>
特淺者爾禮樂仁義吏不知所以為而欲望民之被其<lb/>
教其可得乎夫治大以簡則力有餘治小以繁則事不<lb/>
遺制民以淺則防其僻漸民以深則化可成此三代之<lb/>
所以治也今一切悖古簡其當繁而繁其可簡務其淺<lb/>
<pb n="KR4h0132_WYG_027-3b"/>
而忽其深故為國百年而仁政未成生民未厚者以此<lb/>
也然若欲使國體大小適煩簡之宜法政弛張盡淺深<lb/>
之術諸侯井田不可卒復施於今者何宜禮樂刑政不<lb/>
可卒成用於今者何便悖古之失其原何自修復之方<lb/>
其術何始迹治亂通古今子大夫之職也其悉心以陳<lb/>
焉<lb/>
　　問周禮官制之疑<hi>歐陽修</hi>
問六經者先王之治具而後世之取法也書載上古春<lb/>
<pb n="KR4h0132_WYG_027-4a"/>
秋紀事詩以㣲言感刺易隠而深矣其切於世者禮與<lb/>
樂也自秦之焚書六經盡矣至漢而出者皆其殘脱顛<lb/>
倒或傳之老師昏耄之説或取之冢墓屋壁之間是以<lb/>
學者不明異説紛起况乎周禮其出最後然其為書備<lb/>
矣具天地萬物之統制禮作樂建國君民養生事死禁<lb/>
非道善所以為治之法皆有條理三代之政美矣而周<lb/>
之治迹所以比二代而尤詳見於後世者周禮著之故<lb/>
也然漢武以為瀆亂不騐之書何休亦云六國隂謀之<lb/>
<pb n="KR4h0132_WYG_027-4b"/>
説何也然今考之寔有可疑者夫内設公卿大夫下至<lb/>
府史胥徒以相副貳外分九服建五等差尊卑以相統<lb/>
理此周禮之大畧也而六官之屬畧見於經者五萬餘<lb/>
人而里閭縣鄙之長軍師卒伍之徒不與焉王畿千里<lb/>
之地為田幾井容民幾家王官王族之國邑幾數民之<lb/>
貢賦幾何而又容五萬人者於其間其人耕而賦乎如<lb/>
其不耕而賦則何以給之夫為治者固若是之煩乎此<lb/>
其一可疑者也秦既誹古盡去古制自漢以後帝王稱<lb/>
<pb n="KR4h0132_WYG_027-5a"/>
號官府制度皆襲秦故以至於今雖有因有革然大抵<lb/>
皆秦制也未嘗有意於周禮者豈其體大而難行乎其<lb/>
果不可行乎夫立法垂制將以遺後也使難行而萬世<lb/>
莫能行與不可行等爾然則反秦制之不若也脱有行<lb/>
者亦莫能興或因以取亂王莾後周是也則其不可用<lb/>
决矣此又可疑也然其祭祀衣服車旗似有可采者豈<lb/>
所謂郁郁之文乎三代之治其要何如周禮之經其失<lb/>
安在宜於今者其禮安從其悉陳無隠<lb/>
<pb n="KR4h0132_WYG_027-5b"/>
　　問為政<hi>歐陽修</hi>
問為政者狥名乎襲迹乎三代之名正名也其迹治迹<lb/>
也所謂名者萬世之法也迹者萬世之制也正名立制<lb/>
言順事成然後因名迹以考實而其文章事物粲然無<lb/>
不備矣可謂盛哉董仲舒以為三代質文布改制之名<lb/>
而無變道之實者是也自秦肆其虐滅棄古典然後三<lb/>
代之名與迹皆變易而喪其實豈所謂變其道者耶然<lb/>
自秦迄今千有餘嵗或治或亂其廢興長短之埶各由<lb/>
<pb n="KR4h0132_WYG_027-6a"/>
其人為之而已其襲秦之名不可改也三代之迹不可<lb/>
復也豈其理之自然歟豈三代之制止於三代而不可<lb/>
施於後世歟王莽求其迹而復井田宇文求其名而復<lb/>
六官二者固昏亂敗亡之國也然則孔子言為政必也<lb/>
正名孟子言為政必始經界豈虚言哉然自秦以來治<lb/>
世之主幾乎三代者唐太宗而已其名迹固未嘗復三<lb/>
代之一二而其治則幾乎三王豈所謂名迹者非此之<lb/>
謂歟豈遺名與迹而直考其實歟豈孔孟之所謂者有<lb/>
<pb n="KR4h0132_WYG_027-6b"/>
㫖而學者弗深考之歟其酌古今之宜與其異同者以<lb/>
對<lb/>
　　問漢之禍凡六變<hi>蘇軾</hi>
問人主莫不欲安存而惡危亡然而其國常至於不可<lb/>
救者何也所憂者非其所以亂與亡而其所以亂與亡<lb/>
者常出於其所不憂也請借漢以言之昔者髙帝之世<lb/>
天下既平矣當時之所憂者韓彭英盧而已此四王者<lb/>
皆不能終髙帝之世相繼仆㓕而不復續及至呂氏之<lb/>
<pb n="KR4h0132_WYG_027-7a"/>
禍則由異姓也呂氏既已㓕矣而呉楚之憂幾至於亡<lb/>
國方韓彭吕氏之禍惟恐同姓之不蕃熾昌大也然至<lb/>
其為變則又過於異姓逺矣文景之世以為諸侯分裂<lb/>
破弱則漢可以百世而無憂至於武帝諸侯之難少衰<lb/>
而匈奴之患方熾則又以為天下之憂止於此矣及昭<lb/>
宣元成之世諸侯王既已無足憂者而匈奴又破滅臣<lb/>
事於漢然其所以卒至於中絶而不救則其所不慮之<lb/>
王氏也世祖既立上懲韓彭之難中鍳七國之變而下<lb/>
<pb n="KR4h0132_WYG_027-7b"/>
悼王氏之禍於是盡侯諸將而不任以事裁減同姓之<lb/>
封而黜三公之權以為前世之弊盡去矣及其衰也宦<lb/>
官之權盛而黨錮之難起士大夫相與搤腕而遊談者<lb/>
以為天子一日誅宦官而解黨錮則天下猶可以無事<lb/>
於是外召諸將而内脅其君宦官既誅無遺類而董卓<lb/>
曹操之徒亦因以亡漢漢之所憂者凡六變而其亂與<lb/>
亡輒出於其所不憂而終不可偹由此觀之治亂存亡<lb/>
之勢其皆有以取之與抑將不可推如江河之徙移其<lb/>
<pb n="KR4h0132_WYG_027-8a"/>
勢自有以相激而不自知與其亦可以理推力救而莫<lb/>
之為也今將使事至而應之患至而為之謀則天下之<lb/>
患不可以勝防而教化不可以勝變矣則亦將朝文而<lb/>
暮質忽寛而驟猛歟意者亦可以長守而不變雖有小<lb/>
患而不足䘏者歟願因論漢而極言其所以然<lb/>
　　問用人<hi>蘇軾</hi>
問昔三代之際公卿有生而為之者士有至老而不遷<lb/>
者官有常人而人有常心故為周之公卿者非周召毛<lb/>
<pb n="KR4h0132_WYG_027-8b"/>
原則王之子弟也發於畎畆起於匹夫而至於公相則<lb/>
葢亦有幾人而已士之勤苦終身於學講肄道藝而修<lb/>
其廉隅以邀鄉里之名不過以望卿大夫賢能之書其<lb/>
選舉而上不過以為一命之士其傑異者至於大夫極<lb/>
矣夫周之世諸侯為政之卿皆其世臣之子孫則夫布<lb/>
衣之士其進葢亦有所止也當是之時士皆安其習而<lb/>
樂其分不倦於小官而樂為之故其民事修而世務舉<lb/>
及其後世不然使天下旅進而更為之雖布衣之賢得<lb/>
<pb n="KR4h0132_WYG_027-9a"/>
以驟進於朝廷而士始有無厭之心矣官事之不修民<lb/>
事之不緝非其不能不屑為之也先王之用人欲其人<lb/>
人自喜終老而不倦是以能盡其才今以凡人之才而<lb/>
又加之以既倦之意其為弊可勝言乎今夫州縣之吏<lb/>
有故而不得改官者盤桓而不能去乆者不過以為職<lb/>
官今祿仕而達者自縣宰為郡之通守自郡之通守以<lb/>
至郡守為郡守而無他才能則盤桓於太守而不得去<lb/>
由此觀之是職官令錄與郡守四者為國家棄材之委<lb/>
<pb n="KR4h0132_WYG_027-9b"/>
而仕不達者之所盤桓而無聊也夫以太守之重職官<lb/>
令錄之近於民而用棄材焉使不達者盤桓於其職此<lb/>
豈先王所以使人不倦之意歟嗟夫葢亦有不得已也<lb/>
居今之勢何以使天下之士各安其分而無輕於小官<lb/>
何以使此四者流徙不倦而無不自聊頼之意其悉書<lb/>
於篇<lb/>
　　問得人<hi>蘇軾</hi>
問易曰神而明之存乎其人詩曰無競惟人四方其訓<lb/>
<pb n="KR4h0132_WYG_027-10a"/>
之文武之功未有不以得人而成者也仲尼旅人也而<lb/>
門人可使南面重耳亡公子也而從者足以相國漢之<lb/>
得人盛於武宣皆拔之芻牧之中而表之公卿之上世<lb/>
主不以為疑士大夫不以為嫌者風俗厚而論議正也<lb/>
宋蔡廓為吏部尚書黄散以下皆得自用而廓以為薄<lb/>
已今自宰相不得專選舉一命以上皆付之定法此何<lb/>
道也昔常衮當國雖盡公守法而賢愚同滯天下譏之<lb/>
及崔貽孫相不及一年除吏八百多其親舊號稱得人<lb/>
<pb n="KR4h0132_WYG_027-10b"/>
故建中之政幾同貞觀夫使宰相守法如常衮則不免<lb/>
於賢愚同滯之譏用人如貽孫則必有威福下移之謗<lb/>
欲望得人於微陋之中而成功於繩墨之外豈不難哉<lb/>
子大夫學優而求用者也當何施於今而免於斯二者<lb/>
願極言之<lb/>
　　問堯舉鯀治水之疑<hi>王安石</hi>
問堯舉鯀於書詳矣堯知其不可然且試之邪抑不知<lb/>
之也不知非所以為聖也知其不可然且試之則九載<lb/>
<pb n="KR4h0132_WYG_027-11a"/>
之民其為病也亦乆矣幸而羣臣遂舉舜禹不幸復稱<lb/>
鯀此亦將以九載試之邪以堯之大聖知鯀之大惡其<lb/>
知之也足以自信不疑矣何牽於羣臣也必曰吾惟羣<lb/>
臣之聴不自任也聖人之心急於救民其趨舍顧是否<lb/>
何如豈固然邪必以為後世法得無明哲之主牽制以<lb/>
召敗者邪或曰堯知木之數故先之以鯀或曰乆民病<lb/>
以大禹功是皆不然堯必不以民病私禹禹不必以利<lb/>
民病而大已功以民病私其臣利民病以為已功烏在<lb/>
<pb n="KR4h0132_WYG_027-11b"/>
其為堯禹也又以為泥於數其探聖人滋淺矣且謂之<lb/>
有數鯀何罪其殛死也聖人之所以然愚不能釋吾子<lb/>
無隠焉耳<lb/>
　<lb/>
　<lb/>
　<lb/>
　<lb/>
　文章辨體彚選巻二十七<lb/>
</p>
<p>
</p>
  </div>
</body>
</text>
</TEI>
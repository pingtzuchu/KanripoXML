<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百五十七</head> <lb/>
    <p>
<pb n="KR4h0132_WYG_157-1a"/>
欽定四庫全書<lb/>
　文章辨體彚選巻一百五十七<lb/>
　　　　　　　　　　　　明　　賀復徴　編<lb/>
諡議三<lb/>
　　宋武帝諡議<hi>顔延之</hi>
以為聖哲同風功美殊稱葢出乎道者無方故刑於物<lb/>
者不一伏惟道塞人神信通期運愛敬所禀因心則逺<lb/>
英粹之照正性自天體苞潜躍慮周巻舒龍徳在隂雖<lb/>
<pb n="KR4h0132_WYG_157-1b"/>
艱貞而不悶因時而惕故有来其必亨在晉之季皇塗<lb/>
薦阻攙搶干紀璇璣失馭天鑒靈武民屬聖明不假十<lb/>
室之資不藉百乘之賦首義馳風一鼓静亂滌除泰階<lb/>
消殞薄蝕斯亮弼登庸之基經綸之始者也内難雖弭外<lb/>
圖未輯河華海岱負固相望荆濮燕亳侯服交侵眷言<lb/>
帝畿思康王路戎不再駕遺氓即序斥堠之所未羈亭<lb/>
徼之所不譯莫不飭城請罪欵塞来賔故能灑掃中嶽<lb/>
致廟九鼎神道㑹昌寶命既集損而之益没身愈光既<lb/>
<pb n="KR4h0132_WYG_157-2a"/>
而儀刑帝載揖讓天厯改玉乎文祖班瑞乎神宗貫革<lb/>
寢機文武搢笏故宸居兩楹坐一八表國訓成均之學<lb/>
家沾撫辜之仁大美配天必終之以儉德道固萬葉猶<lb/>
申之以話言允所謂教思無窮樹之長世取高上代顧<lb/>
邈前王矣<lb/>
　　齊武帝諡議<hi>沈約</hi>
臣聞天德平分而四時之名或異聖功一揆而皇王之<lb/>
稱不同葢跡因事殊名由義立堯臣禹佐咸率兹典伏<lb/>
<pb n="KR4h0132_WYG_157-2b"/>
惟盡寂窮微合神獨照德茂始裳之主道冠初耜之君<lb/>
含精靈於五緯駕貞明於三象初爻勿用英氣凌雲負<lb/>
掲日月仰揚霄漢龍姿鳯采煥若麗天登庸在試盛績<lb/>
雲舉雖屈景潢汙降情尺木而拯世濟民浚發懷抱昔<lb/>
成湯百家仁被比屋文王十里化先寡妻前聖後賢重<lb/>
規㳫矩震雄圖於九江播靈威於夏汭旌斾未麾鯨鯢<lb/>
自殞弗勞羗僰之長無待六事之人義等伐謀功高善<lb/>
陣建有國之符成定鼎之業㑹朝清明事資於牧野受<lb/>
<pb n="KR4h0132_WYG_157-3a"/>
命作周非止於西伯視膳寝門孝徳光備守器宗祧元<lb/>
良熈載逺嗣大寶以君百辟敷景化以致隆平字在四夷<lb/>
威行海内囹圄寂寞禮讓交興八柄馭下九官咸事臨<lb/>
朝凝黙尊嚴若神風行日烜無思不暢至仁與造化爭<lb/>
流靈威與雷霆齊軌上貫蒼昊下洞深泉春無凄風夏<lb/>
無苦雨時若㒺愆多稔如積三革不累五刄不砥庠塾<lb/>
大啟儒雅雲集訓閱得宜蒐狩有序丹徼青丘之野跂<lb/>
踵反舌之民浮深駕阻迴首革靣北夷畏力獻琛内欵<lb/>
<pb n="KR4h0132_WYG_157-3b"/>
不藉終軍之使無假絶漠之威嘉祥霧合秘瑞泉涌史<lb/>
不輟文簡無虚<hi>闕</hi>方當垂七曜之旗駕八龍之乘望禮<lb/>
中嶽肆覲群后造化不仁穆卜愆應慕切遺弓哀同遏<lb/>
密晦朔不居殯宫将啓勤兹大名宜盡徽極<lb/>
　　齊明帝諡議<hi>任昉</hi>
以為窮神之迹無繼於成名教思所宗言歸於有稱<lb/>
是以則天為大義盡於翼善武功受命理貫于斯文伏<lb/>
惟功高五讓道冠三極愛敬始於揚名孝饗終乎嚴配<lb/>
<pb n="KR4h0132_WYG_157-4a"/>
寥廓大度誕君人之符閨庭小節應軌物之訓厯世允<lb/>
諧納揆時序貽厥之寄義均負圖榱棟惟新壓焉将及<lb/>
於是承制宣德定策公卿登嗣后於西鐘反獨夫於侯<lb/>
服既而主幼時艱仍離屯蹇應當璧之祥注息肩之願<lb/>
立德以長紹開中興擬度天行取則乾健日昃罷朝幽<lb/>
枉必達官曹寂寞圄犴空虚虎門肆義大足恊律巖廊<lb/>
有縉紳之談鄉塾無横議之士既冨而敎𢎞此孝治遂<lb/>
使家少蕩子野有棲畝寘天下於掌握覽八荒於戸牖<lb/>
<pb n="KR4h0132_WYG_157-4b"/>
寵微金穴之家恩絶淑風之館天應民和祥符惣暨故<lb/>
能上變雲物下漏深泉若乃青丘丹陵之國黃銀紫玉<lb/>
之瑞幽符逺萃詢德報功方将馳道日觀清宮鳴澤為<lb/>
而不恃高揖成功百川所以朝宗參辰於焉取正豈所<lb/>
謂中衢均奠懸衡共軌者歟<lb/>
　　梁髙祖武帝諡議<hi>元帝蕭繹</hi>
臣聞翼善傳聖曰堯仁聖盛明曰舜受禪成功曰禹除<lb/>
虐去殘曰湯諡者行之迹號者功之表雖賤不誄貴卑<lb/>
<pb n="KR4h0132_WYG_157-5a"/>
不誄尊而彰乎名者盛德之嘉號也被於物者治定之<lb/>
實錄也斯所以聲明煥乎鐘石昭晰備於絃管者焉伏<lb/>
惟天縱欽明惟睿作聖功超三五聲踰七十仰之彌高<lb/>
就之彌逺載潜載躍乃武乃文先是木運吿終羣后改<lb/>
属乾維罔搆地紐如崩祧祀阽危公卿旰食九牧有淪<lb/>
胥之悲八表興横流之歎乃凝威黑水表瑞丹陵雲合<lb/>
景從表裏禔福受終文祖允恭克讓知黔首不可以無<lb/>
歸蒼生不可以無主降汾陽之逺志不得已而臨之於<lb/>
<pb n="KR4h0132_WYG_157-5b"/>
是類帝禋宗革命創制禘郊式展殷薦斯潔臨兹大寳<lb/>
化與和氣俱宣扇此王風政與秋霜並肅言懸日月功<lb/>
格區宇不以紫宸為貴不以黄屋為尊政謐刑措民殷<lb/>
國阜虹旌式巻堡燧載清胥象相因環楛無曠天衢亭<lb/>
泰王道升平南海候風東溟奉貢膏露凝枝慶雲觸石<lb/>
山開蒼璧地出𤣥珪驃騎把鉞則休屠欵塞太尉抗旌<lb/>
則名王蹷角聲敎所漸浹靈虵之都威令所行通燭龍<lb/>
之外開庠建序布濩於成均正俗移風氛氲於司樂虚<lb/>
<pb n="KR4h0132_WYG_157-6a"/>
納十亂引諒直之規廣闢四門𢎞招賢之徳青衿知擊<lb/>
壤之性黃髪恣鼓腹之歡加以鑚味微言硏精至道文<lb/>
終所收之典史倚所讀之書無輟萬㡬日且千遍馳郁<lb/>
郁之聲表乾乾之德允所謂皇哉君哉日用而不知者<lb/>
矣方且吿成岱嶽鏤升中之玉簡昭事梁甫祕社首之<lb/>
金繩而文王明夷事侔往冊黃帝橋山痛深前典萬有<lb/>
淪傷三辰掩曜人祇軫慕山海含悲慟切陟方哀深遏<lb/>
密煩寃荼毒貫切心髓風樹不静陟岵何期思所以欽<lb/>
<pb n="KR4h0132_WYG_157-6b"/>
若九功仰稽七德<lb/>
　　宋仁宗諡號議<hi>王珪</hi>
臣伏奉勅命以七月二十九日集官於南郊壇告天請<lb/>
上大行皇帝諡曰神文聖武明孝皇帝差官撰諡議及<lb/>
廟號文武臣謹上議曰臣聞元精磅礴濟萬物而不昭<lb/>
其迹者薦名曰天至德汪洋澤萬世而不有其功者建<lb/>
諡於帝伏思在昔帝王生膺大名終紀大行使金聲而<lb/>
玉振之以詔虖無窮之聞者帝莫盛於堯舜王莫隆於<lb/>
<pb n="KR4h0132_WYG_157-7a"/>
禹湯也葢易名之典下不得誄上古者将為至尊之諡<lb/>
必質於郊然後定之兹所以推天下之至美明天下之<lb/>
至公雖天子不得以自專也洪惟大行皇帝躬上智之<lb/>
姿承累聖之序流大漢之豈弟履放勲之欽明苞富有<lb/>
之業而能守以約攬泰定之埶而弗恃以安固嘗邈然<lb/>
馳視所未形俛然積思所不及謂天命之匪易迺嚴恭<lb/>
戒懼庶以荅靈心之顧謂民懷之靡常迺涵容煦沭庶<lb/>
以陶善類之歸知括萬慮而不可頥思滲四垠而不可<lb/>
<pb n="KR4h0132_WYG_157-7b"/>
形如兩儀之無不燾載如三辰之無不臨燭於是修廢<lb/>
官繼絶世禮高年勸力穡減常賦抑末㳺虚已以馭豪<lb/>
畯之材降志以從忠直之諌振立賞罰而權衡之章明<lb/>
典禮而黼黻之宥恕刑獄而蕩滌之惠哀困窮而衣食<lb/>
之人情莫不欲逸愛其力而不勞人情莫不欲壽輔其<lb/>
生而不傷羣公庶尹㒺弗夷正相與謀王之朝殊隣絶<lb/>
區㒺弗億寧相與慕王之境父父子子兄兄弟弟㒺弗<lb/>
順祇相與立王之塗葢仁政之施沛然其若是莫之能<lb/>
<pb n="KR4h0132_WYG_157-8a"/>
禦也矧復耕籍於千畝之田祫祭於先王之廟報天之<lb/>
誠篤則八奠於圜丘嚴父之志盡則再侑於明堂宗室<lb/>
既蕃則廣諸分王之愛邦統未昭則豫有主器之屬下<lb/>
議樂之詔以考鐘石之和置冩書之官以綴經墳之學<lb/>
邇英敷席圖講藝也凝機祓字資味道也藻思粹發窮<lb/>
聖作也飛毫灑落肆天縱也知聲色之靡伐於德義於<lb/>
是乎屏燕飲之娯知雉兎之獲殫於精神於是乎絶盤<lb/>
遊之欲念組織之勤則卻服御之華念土木之費則損<lb/>
<pb n="KR4h0132_WYG_157-8b"/>
宫室之麗西羗阻命不欲乆戍勞師而遂納玉闗之誓<lb/>
南蜒肆奸不欲深入薄冦而自致藁街之僇時則有隃<lb/>
沙軼漠卓犖之貢委應圖合諜沕潏之瑞叢四十二年<lb/>
於兹可謂海内大治矣竊迹羲皇之前夐虖莫索其詳<lb/>
自詩書之載揆厥所元終都攸卒未有如兹之盛者也<lb/>
方将勤鴻休受永祐豈圖神機歘厭邦釁上延仙鼎已<lb/>
成不返荆山之御玊衣雖在空陳渭水之遊嘉原既新<lb/>
同軌迫至張鳯葢於北極引龍輴之西巡此萬國所以<lb/>
<pb n="KR4h0132_WYG_157-9a"/>
摧心三靈為之變色有司繇是飭舊典册丕稱皇哉鑠<lb/>
乎㡬有以綏王靈而炳帝烈也謹按諡法一民無為曰<lb/>
神經天緯地曰文通達先知曰聖保大定功曰武昭臨<lb/>
四方曰明慈惠愛親曰孝若乃羣生啿啿鼓之舞之不<lb/>
知至化之所自然非至神虖制禮作樂際天接地燠然<lb/>
而大備非至文乎永惟宗廟之奉實發先識以建大本<lb/>
非至聖乎戴白之老不識兵革之警非至武乎遐末荒<lb/>
昧之情格於聽聞而無所遺非至明乎惇叙九族以述<lb/>
<pb n="KR4h0132_WYG_157-9b"/>
夫祖先之志非至孝乎粤廟號之建尚矣惟其歴古聖<lb/>
賢之君莫不極所以尊明令顯之稱又或至於代相襲<lb/>
之夫仁者聖人之盛德豈獨未有以當之耶抑當時鴻<lb/>
儒鉅學乃畧於稽求将天之所啟期以克配大行之廟<lb/>
乎詩云維天之命於穆不已此之謂與惟功以創業為<lb/>
祖德以守成為宗皆尊尊之大誼也大行皇帝尊諡冝<lb/>
天錫之曰神文聖武明孝皇帝廟曰仁宗臣謹議<lb/>
　　成肅皇后諡議<hi>衛涇</hi>
<pb n="KR4h0132_WYG_157-10a"/>
臣聞論母后之極致者莫大乎盡事尊之孝而饗重闈<lb/>
之飬備母道之純全者莫大乎閱親傳之盛而兼擁右<lb/>
之功故禮義致化周詩所以載二南之本光大含𢎞羲<lb/>
易所以賛重坤之象盖后妃之德始於閨門刑於邦家<lb/>
垂於來裔其體則一而其用有三承順於上則欲殫其<lb/>
婦道之勤儆戒於中則欲觀其内則之助保艾爾後則<lb/>
欲求其孫謀之詒三者備而後二南無餘藴坤道無遺<lb/>
功矣書契以来位配於方祗禮崇於東朝為國壽母就<lb/>
<pb n="KR4h0132_WYG_157-10b"/>
安長樂者何代無之至於原始要終善并美具則在昔<lb/>
盛時未有攷焉故養莫嚴於舅姑而或罕全乎逮事之<lb/>
敬慶莫長於祚嗣而或莫遂乎含飴之樂二妃嬪於有<lb/>
虞親逢授受之舉矣而堯舜非一門之美大任媚於周<lb/>
姜嘗為京室之婦矣而文孫不竝世而隆夫惟天功靳<lb/>
於渾全人道難乎具備簮緌族系四世祖孫全者有㡬<lb/>
矧夫塗山沙麓之興大明思齊之作以言乎奉親則克<lb/>
共孝敬於三朝之上以言乎齊家則輔佐憂勤於三紀<lb/>
<pb n="KR4h0132_WYG_157-11a"/>
之久以言乎蔭祐則翊扶神器於再傳之際皇乎休哉<lb/>
兼而全之未有如太皇之盛者也恭惟大行太皇太后<lb/>
端靖而誠荘淑聖而柔令惠問光於彤筦慈儀冠乎六<lb/>
宫逰娯之事希従圖史之箴自警紘綖是則蘋藻必躬<lb/>
化始閨閫風行邦國有亷退之節有徽嘉之行迹其垂<lb/>
髫之初體相多異則有以著俔天之表受冊之夕日華<lb/>
宣明則有以彰天作之合母育累朝壽盈七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>歸榮衍<lb/>
於六字寳冊侈乎四上尊崇之養康寧之福奐乎不可<lb/>
<pb n="KR4h0132_WYG_157-11b"/>
尚已若乃發揚其鮮儷之休推美其難名之懿則若此<lb/>
之類殆未能髣髴其萬一焉伊昔思陵康強暇豫克巽<lb/>
大位無愧陶唐重華恊帝晨昏定省共為子職行過曽<lb/>
閔時惟太皇克修壼職鷄鳴問安而喜憂有常盥櫛佐<lb/>
餕而㫖甘必進紀千秋之節則每從於鳯輦上萬嵗之<lb/>
觴則克恱於龍顔嚴君既樂聖嗣之無違永壽益喜椒<lb/>
塗之盡愛於是五日一朝之禮風雨弗渝兩宫九閏之<lb/>
餘毫釐無間及乎勛華厭代慈福永年傳歸于子已居<lb/>
<pb n="KR4h0132_WYG_157-12a"/>
太母之尊思媚諸姑猶執寢門之敬以至疾視湯液䘮<lb/>
執衰麻始終之際無遺恨焉此則送往事居婦道昭矣<lb/>
洪惟阜陵朝聽夕訪如湯日新履革衣綈如禹服菲䘏<lb/>
孤逮鰥如文懷保時惟太皇基迹潜邸謹禮度嚴内外<lb/>
脫簮之誡形於誕吿有以相勵精之勤損常儀裁妄費<lb/>
三澣之衣數年不易有以佐克已之儉遵傷生之戒推<lb/>
不忍之心日膳一羊上章懇免有以廣愛物之仁是以<lb/>
人倫既正朝廷既治隆乾淳熙之政薄海仰宵旰之誠<lb/>
<pb n="KR4h0132_WYG_157-12b"/>
二十八年之間當宁無聲色之迹逮夫賛乾剛之㫁決<lb/>
震子之策相與齊蹤於揖遜而不以脫屣為太遽奉承<lb/>
高蹈於希夷而不以澹泊為難能三聖相授千古同符<lb/>
此則自家刑國内助著矣紹熙五䙫烈祖奄棄而遐升<lb/>
光廟㷀然而在疚慈皇獨㫁於心憲聖恊謀於内時惟<lb/>
太皇一德一心是翊是保神孫御極式遵慈訓不絿不<lb/>
競無偏無陂皇嗣既立資善肇開綠車娯侍聖情懌愉<lb/>
風流篤厚衣食滋植暨至邊隅有警供億浩穰出私帑<lb/>
<pb n="KR4h0132_WYG_157-13a"/>
錢給戰士費其視衣大練衣無闗政之心殆有過焉此<lb/>
則垂休㒺極而詒謀逺矣是以初定長秋之序則禀命<lb/>
於庭闈再舉鴻名之典則歸尊於儀範未原内禪之助<lb/>
則極言其保右斯三者繇漢厯唐亶未前聞惟皇天佑<lb/>
於我家惟我宋代有賢后是以大行太皇太后全前世<lb/>
之所未能全備昔人之所未能備易詩所載二南重坤<lb/>
之徳聖人復起不可有加矣揆厥始初序冠四妃嵗踰<lb/>
一紀和平逮下久而始正位號則闗雎之樂得淑女也<lb/>
<pb n="KR4h0132_WYG_157-13b"/>
派分江左胄本高華而述其世緒慊然形於抑損則葛<lb/>
覃之不忘母家也外門之無私謁也蹈和率禮夫豈一<lb/>
端哉盛德至善則昉於前三者矣春朝介壽将舉縟儀<lb/>
忽騩馭之上賔痛仙逰之莫返因山有制先逺吿期皇<lb/>
上遹繩祖武躬執通䘮申詔禮官稽經諏律節惠易名<lb/>
統於所尊率循彛典謹按諡法婦徳均一曰成夙夜警<lb/>
戒曰敬能執婦道曰嚴因嚴敎敬曰肅夫徽音懿鑠演<lb/>
迤四世垂範作則與宋無疆非成之大乎飭正宫壼宣<lb/>
<pb n="KR4h0132_WYG_157-14a"/>
暢陰教上惠於宗公下庇於雲仍非肅之至乎竊惟繪<lb/>
畫日月形容天地模擬有限而德美無窮揚厲鋪張姑<lb/>
述臣子之職而已大行太皇太后宜以宗廟之命錫之<lb/>
曰肅成皇后<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_157-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百五十七<lb/>
</p>
<p>
</p>
  </div>
</body>
</text>
</TEI>
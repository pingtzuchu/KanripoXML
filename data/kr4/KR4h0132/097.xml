<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九十七</head> <lb/>
    <p>
<pb n="KR4h0132_WYG_097-1a"/>
欽定四庫全書<lb/>
　文章辨體彚選巻九十七<lb/>
　　　　　　　　　　　明　賀復徵　編<lb/>
疏十一<lb/>
　　諫髙祖不以伶人為近侍疏<hi>唐李綱</hi>
臣按周禮均工樂胥不得厠於士伍雖復才如子野妙<lb/>
等師襄皆身終子繼不易其業故魏武使禰衡擊鼓衡<lb/>
先觧朝服露體而擊之云不敢以先王法服為伶人之<lb/>
<pb n="KR4h0132_WYG_097-1b"/>
衣惟齊髙緯封曹妙達為王授安馬駒為開府既招物<lb/>
議大斁彛倫有國有家者以為殷鑒方今新定天下開<lb/>
大平之業起義功臣行賞未徧髙才碩學猶滯草菜而<lb/>
先令舞胡致位五品鳴玉曵組趨馳廊廡故非創業垂<lb/>
統貽則子孫之道也<lb/>
　　諫太宗息兵罷役疏<hi>徐賢妃</hi>
自貞觀以来二十有二載風雨調順年登嵗稔人無水<lb/>
旱之弊國無饑饉之災昔漢武守文之常主猶登刻玉<lb/>
<pb n="KR4h0132_WYG_097-2a"/>
之符齊桓小國之庸君尚圖泥金之望陛下推功損己<lb/>
讓徳不居億兆傾心猶闕告成之禮云亭佇謁未展升<lb/>
中之儀此之功徳足以咀嚼百王網羅千代者矣然古<lb/>
人有言雖休勿休良有以也守初保末聖哲罕兼是知<lb/>
大業者易驕願陛下難之善始者難終願陛下易之竊<lb/>
見頃年以来力役兼總東有遼海之軍西有崑丘之役<lb/>
士馬疲於甲胄舟車倦於轉輸且召募投戎去留懐死<lb/>
生之痛因風阻浪徃来有漂溺之危一夫力耕卒無數<lb/>
<pb n="KR4h0132_WYG_097-2b"/>
十之獲一舩致損則傾數百之糧是猶運有盡之農工<lb/>
填無窮之巨浪圖未獲之他衆䘮已成之我軍雖除凶<lb/>
伐暴國有常規然黷武翫兵先哲所戒昔秦王并吞六<lb/>
國反速危亡之兆晉武奄有三方翻成覆敗之業豈非<lb/>
矜功恃大棄徳而輕邦圖利忘害肆情而縱欲遂使悠<lb/>
悠六合雖廣不救其亡嗷嗷黎庶因弊以成其祻是知<lb/>
地廣非常安之術人勞乃易亂之源願陛下布澤流仁<lb/>
矜弊恤乏减行役之煩増湛露之恵妾又聞為政之本<lb/>
<pb n="KR4h0132_WYG_097-3a"/>
貴在無為竊見土木之功不可兼遂北闕初建南營翠<lb/>
微曽未逾時玉華創制雖復因山藉水非無架築之勞<lb/>
損之又損頗有工力之賞終以茅茨示約猶興木石之<lb/>
疲假使和雇取人不無煩擾之弊是以卑宫菲食聖王<lb/>
之所安金屋瑶臺驕主之為麗故有道之君以逸逸人<lb/>
無道之君以樂樂身願陛下使之以時則力無竭矣用<lb/>
而息之則人斯恱矣夫珍玩伎巧乃䘮國之斧斤珠玉<lb/>
錦繡實迷心之酖毒竊見服翫纎靡如變化於自然職<lb/>
<pb n="KR4h0132_WYG_097-3b"/>
貢珍竒若神仙之所製雖馳華於季俗實敗素於淳風<lb/>
是知漆器非延叛之方桀造之而人叛玉杯豈招亡之<lb/>
術紂用之而國亡方驗侈麗之源不可不遏作法於儉<lb/>
猶恐其奢作法於奢何以制後伏惟陛下明鑒未形智<lb/>
用無際窮奥秘於麟閣盡探賾於儒林千王治亂之蹤<lb/>
百代安危之跡興衰祻福之數得失成敗之機故亦包<lb/>
吞心腑之中循環目圍之内乃宸衷之乆察無假一二<lb/>
言焉唯恐知之非難行之不易志驕於業泰體逸於時<lb/>
<pb n="KR4h0132_WYG_097-4a"/>
安伏惟抑意裁心慎終如始削輕過以滋重徳擇後是<lb/>
以替前非則鴻名與日月無窮盛業與乾坤永大<lb/>
　　徳治道疏<hi>魏徵</hi>
書稱明徳慎罰惟刑之恤禮曰為上易事為下易知則<lb/>
刑不煩上多疑則百姓惑下難知則君長勞夫上易事<lb/>
下易知君長不勞百姓不惑故君有一徳臣無二心夫<lb/>
刑賞之本在乎勸善而懲惡帝王所與天下畫一不以<lb/>
親疎貴賤而輕重者也今之刑賞或由喜怒或出好惡<lb/>
<pb n="KR4h0132_WYG_097-4b"/>
喜則矜刑於法中怒則求罪於律外好則鑚皮出羽惡<lb/>
則洗垢索瘢盖刑濫則小人道長賞謬則君子道消小<lb/>
人之惡不懲君子之善不勸而望治安刑措非所聞也<lb/>
且暇豫而言皆敦尚孔老至於威怒則專法申韓故道<lb/>
徳之旨未𢎞而刻薄之風先扇昔州犁上下其手而楚<lb/>
法以敝張湯輕重其心而漢刑以謬况人主而自髙下<lb/>
乎頃者罰人或以供張不贍或不能從欲皆非致治之<lb/>
急也夫貴不與驕期而驕自至富不與奢期而奢自至<lb/>
<pb n="KR4h0132_WYG_097-5a"/>
非徒語也且我之所代實在有隋以隋府蔵况今之資<lb/>
儲以隋甲兵况今之士馬以隋户口况今之百姓挈長<lb/>
度大曽何等級焉然隋以富强而䘮亂之也我以貧寡<lb/>
而安静之也静之則安動之則亂人皆知之非隠而難<lb/>
見微而難察也不蹈平易之塗而遵覆車之轍何哉安<lb/>
不思危治不念亂存不慮亡也方隋未亂自謂必無亂<lb/>
未亡自謂必不亡所以甲兵亟動徭役不息以至戮辱<lb/>
而不悟滅亡之所由也豈不哀哉夫監形之美惡必就<lb/>
<pb n="KR4h0132_WYG_097-5b"/>
止水監政之安危必取亡國詩曰殷鑒不逺在夏后之<lb/>
世臣願當今之動静以隋為鑒則存亡治亂可得而知<lb/>
思所以危則安矣思所以亂則治矣思所以亡則存矣<lb/>
存亡之所在在節嗜慾省逰畋息靡麗罷不急慎偏聽<lb/>
近忠厚逺便佞而已夫守之則易得之實難今既得其<lb/>
所難豈不能保其所易保之不固驕奢淫泆有以動之<lb/>
也<lb/>
　　十漸疏<hi>魏徵</hi>
<pb n="KR4h0132_WYG_097-6a"/>
陛下貞觀之初無為無欲清静之化逺被遐荒考之於<lb/>
今其風漸墜聽言則逺超於上聖論事則未踰於中主<lb/>
何以言之漢文晉武俱非上哲漢文辭千里之馬晉武<lb/>
焚雉頭之裘今則求駿馬於萬里市珍竒於域外取怪<lb/>
於道路見輕於戎狄此其漸不克終一也陛下貞觀之<lb/>
始視人如傷恤其勤勞愛之如子每存簡約無所營為<lb/>
頃年以来意在奢縱忽忘卑儉輕用人力乃云百姓無<lb/>
事則驕逸勞役則易使自古以来未有由百姓逸樂而<lb/>
<pb n="KR4h0132_WYG_097-6b"/>
致傾敗者也何有逆畏其驕逸而故欲勞役之哉此其<lb/>
漸不克終二也陛下貞觀之初損己以利物至於今日<lb/>
縱欲以勞人雖憂人之言不絶於口而樂身之事實切<lb/>
於心或時有所營慮人致諫乃云若不為此不便我身<lb/>
人臣之情何可復争此直意在杜諫者之口豈曰擇善<lb/>
而行者乎此其漸不克終三也立身成敗在於所染蘭<lb/>
芷鮑魚與之俱化慎乎所習不可不思陛下貞觀之初<lb/>
砥礪名節不私於物唯善是與親愛君子疎斥小人今<lb/>
<pb n="KR4h0132_WYG_097-7a"/>
則不然輕䙝小人禮重君子重君子也敬而逺之輕小<lb/>
人也狎而近之近之則不見其非逺之則莫知其是莫<lb/>
知其是則不見而自踈不見其非則有時而自昵此其<lb/>
漸不克終四也陛下貞觀之初動遵堯舜投金抵璧反<lb/>
樸還淳頃年以来好尚竒異難得之貨無逺不臻珍玩<lb/>
之作無時而至此其漸不克終五也貞觀之初求賢如<lb/>
渴善人所舉信而任之取其所長恐其不及近嵗以来<lb/>
由心好惡或衆善舉而用之或一人毁而棄之或積年<lb/>
<pb n="KR4h0132_WYG_097-7b"/>
信而任之或一朝疑而逺之夫行有素履事有成跡所<lb/>
毁之人未必可信於所舉積年之行不應頓失於一朝<lb/>
且君子之懐蹈仁義而𢎞大徳小人之性好䜛佞以為<lb/>
身謀陛下不省察其根源而輕為之臧否是使守道者<lb/>
日踈干求者日進所以人思茍免莫能盡力此其漸不<lb/>
克終六也陛下初登大位髙居深視事唯清静心無嗜<lb/>
欲内除畢弋之物外絶畋獵之源數載之後不能固志<lb/>
雖無十旬之逸或過三驅之禮遂使盤逰之娱見譏於<lb/>
<pb n="KR4h0132_WYG_097-8a"/>
百姓鷹犬之貢逺及於四夷或時教習之處道路遥逺<lb/>
侵晨而出入夜方還以馳騁為歡莫慮不虞之變事之<lb/>
不測其可救乎此其漸不克終七也陛下初踐大位敬<lb/>
以接下君恩下流臣情上達頃年以来多所忽畧或外<lb/>
官充使奏事入朝思覩闕庭将陳所見欲言則顔色不<lb/>
接欲請又恩禮不加間因所短詰其細過雖有聰辨之<lb/>
畧莫能申其忠欵而望上下同心君臣交泰不亦難乎此<lb/>
其漸不克終八也傲不可長欲不可縱樂不可極志不<lb/>
<pb n="KR4h0132_WYG_097-8b"/>
可滿四者前王所以致祻通賢以為深誠陛下貞觀之<lb/>
初孜孜理化屈巳從人恒若不足頃年以来微自矜放<lb/>
恃功業之大意蔑前王負聖智之用心輕當代此傲之<lb/>
長也欲有所為皆取遂意縱或抑情從諫終是不能忘<lb/>
懐此欲之縱也志在嬉逰情無厭倦雖不全妨政事不<lb/>
復專心治道此樂将極也率土乂安四夷欵服仍逺勞<lb/>
士馬問罪遐裔此志将滿也親狎者阿旨而不肯言疎<lb/>
逺者畏威而莫敢諫積而不已将虧聖徳此其漸不克<lb/>
<pb n="KR4h0132_WYG_097-9a"/>
終九也貞觀之初頻年霜旱畿内户口並就闗外携負<lb/>
老㓜来徃數千曽無一户逃亡一人怨苦頃年以来疲<lb/>
於徭役闗中之人勞弊尤甚雜匠之徒下日悉㽞和僱<lb/>
正兵之軰上畨多别驅使和市之物不絶於鄉閭遞送<lb/>
之歩不絶於道路既有所弊易為驚擾脫因水旱糓麥<lb/>
不收恐百姓之心不能如前日之寧恬此其漸不克終<lb/>
十也<lb/>
　　十思疏<hi>魏徵</hi>
<pb n="KR4h0132_WYG_097-9b"/>
臣聞求木之長者必固其根本欲流之逺者必浚其泉<lb/>
源思國之安者必積其徳義源不深而望流之逺根不<lb/>
固而求木之長徳不厚而思國之安臣雖下愚知其不<lb/>
可而况於明哲乎人君當神噐之重居域中之大不念<lb/>
居安思危戒奢以儉斯亦伐根以求木茂塞源而欲流<lb/>
長也凡昔元首承天景命善始者實繁克終者葢寡豈<lb/>
取之易守之難乎盖在殷憂必竭誠以待下既得志則<lb/>
縱情以傲物竭誠則吳越為一體傲物則骨肉為行<lb/>
<pb n="KR4h0132_WYG_097-10a"/>
路雖董之以嚴刑振之以威怒終茍免而不懐仁貌恭<lb/>
而不心服怨不在大可畏惟人載舟覆舟所宜深慎誠<lb/>
能見可欲則思知足以自戒将有作則思知止以安人<lb/>
念髙危則思謙冲而自牧懼滿盈則思江海下百川樂<lb/>
盤逰則思三驅以為度憂懈怠則思慎始而敬終慮壅<lb/>
蔽則思虚心以納下懼䜛邪則思正身以黜惡恩所加<lb/>
則思無因喜以謬賞罰所及則思無以怒而濫刑總此<lb/>
十思𢎞兹九徳簡能而任之擇善而從之則智者盡其<lb/>
<pb n="KR4h0132_WYG_097-10b"/>
謀勇者竭其力仁者播其恵信者效其忠文武並用垂<lb/>
拱而治何必勞神苦思代百司之職役哉<lb/>
　　請變隋法疏<hi>傅奕</hi>
臣聞龍紀火官黄帝廢之咸池六英堯不相治禹不行<lb/>
舜政周不襲湯禮易稱巳日乃孚革而信也故曰革之<lb/>
時大矣哉有隋之季違天害民專峻刑法殺戮賢俊天<lb/>
下兆庶同心叛之陛下撥亂反正而官名律令一用隋<lb/>
舊且懲沸羮者吹冷韲傷弓之鳥驚曲木况天下乆苦<lb/>
<pb n="KR4h0132_WYG_097-11a"/>
隋暴安得不新其耳目哉改正朔易服色變律令革官<lb/>
名功極作樂治終制禮使民知盛徳之隆此其時也<lb/>
　　上言時政疏<hi>馬周</hi>
微臣每讀經史見前賢忠孝之事臣雖小人竊希大道<lb/>
未嘗不廢巻長思思履其跡臣以不天早失父母犬馬<lb/>
之養已無所施来事之可為者唯忠義而已是以徒歩<lb/>
二千里而歸於陛下陛下不以臣愚瞽過垂齒録竊自<lb/>
顧瞻無階答謝輙以微軀丹欵惟陛下所擇臣伏見大<lb/>
<pb n="KR4h0132_WYG_097-11b"/>
安宫在宫城之西而其墻宇宫闕之制方之紫極尚為<lb/>
卑小臣伏以東宫皇太子之宅猶處城中大安乃至尊<lb/>
所居反在城外雖太上皇游心道素志在清儉陛下重<lb/>
違慈旨愛惜人力而蕃夷朝見及四方觀聽有不足者<lb/>
臣願營築雉堞修起門觀務從髙顯以稱萬國之望則<lb/>
大孝昭乎天下矣臣又伏見明勅以二月二日幸九成<lb/>
宫臣竊惟太上皇春秋已髙陛下宜朝夕視膳而晨昏<lb/>
起居今所幸宫去宫三百餘里鑾輿動軔嚴蹕經旬<lb/>
<pb n="KR4h0132_WYG_097-12a"/>
非可以旦暮至也儻太上皇情或思感而欲即見陛<lb/>
下者将何以赴之且車駕今行本為避暑然則太上皇<lb/>
尚留熱所而陛下自逐凉處温凊之道臣竊未安然勅<lb/>
書已下業已成就願示速返之期以開衆惑臣又見詔<lb/>
書令宗室功臣悉就蕃國貽厥子孫嗣守其政非有大<lb/>
故無或絀免臣竊惟陛下封植之者誠愛之重之欲其<lb/>
𦙍嗣承守而與國無疆也臣以為必如詔旨者陛下宜<lb/>
思所以安存之富貴之何必使代官也何則以堯舜之<lb/>
<pb n="KR4h0132_WYG_097-12b"/>
父猶有朱均之子儻在孩童嗣職萬一驕愚則兆庶被<lb/>
其殃而家國䝉其患正欲絶之也則子文之治猶在也<lb/>
正欲存之也則欒黶之惡已彰也與其毒害於見存之<lb/>
百姓則寧使割恩於已亡之一臣明矣然則向所謂愛<lb/>
之者乃適所以傷之也臣謂宜賦以茅土疇其户邑必<lb/>
有才行随噐方授則雖其翰翮非强亦可以獲免尤累<lb/>
昔漢光武不任功臣以吏事所以終全其代者良得其<lb/>
術也願陛下深思其宜使得奉大恩而子孫終其福禄<lb/>
<pb n="KR4h0132_WYG_097-13a"/>
也臣又聞聖人之化天下莫不以孝為本故曰孝莫大<lb/>
於嚴父嚴父莫大於配天又曰國之大祀在祀與戎孔<lb/>
子亦云吾不與祭如不祭是聖人之重祭祀也如此伏<lb/>
惟陛下踐祚以来宗廟之享未曽親事伏緣聖情獨以<lb/>
鑾與一出勞費利多所以忍其孝思以便百姓遂使一<lb/>
代之史不書皇帝入廟之事将何以貽厥孫謨垂則来<lb/>
葉臣知大孝誠不在俎豆之間然則聖人之訓人固有<lb/>
屈已以從物特願聖恩顧省愚欵臣又聞致化之道在<lb/>
<pb n="KR4h0132_WYG_097-13b"/>
於求賢審官為政之基必自揚清激濁故聖人曰惟名<lb/>
與器不可以假人是言慎舉之為重也臣伏見王長通<lb/>
白明達本自樂工輿皂雜類韋槃提斛斯正則更無它<lb/>
材獨觧調馬縱使術踰儕軰能有可取止賜金帛以富<lb/>
其家豈宜列預士流超受髙爵遂使朝㑹之位萬國来<lb/>
庭騶子倡人鳴玉曵組與夫朝賢君子比肩而立同坐<lb/>
而食臣竊耻之然成命既往縱不可追謂宜不可使在<lb/>
朝班預於士伍也<lb/>
<pb n="KR4h0132_WYG_097-14a"/>
　　論時政䟽<hi>馬周</hi>
臣歴觀前代自夏殷及漢氏之有天下傳祚相繼多者<lb/>
八百餘年少者猶四五百年皆為積徳累業恩結於人<lb/>
心豈無僻主頼前哲以免自魏晉已還降及周隋多者<lb/>
不過五六十年少者纔二三十年而亡良由創業之君<lb/>
不務廣恩化當時僅能自守後無遺徳可思故傳嗣之<lb/>
王政教少衰一夫大呼而天下圡崩矣今陛下雖以大<lb/>
功定天下而積徳日淺固當崇禹湯文武之道廣施徳<lb/>
<pb n="KR4h0132_WYG_097-14b"/>
化使恩有餘地為子孫立萬代之階豈欲但令政教無<lb/>
失以持當年而已然自古明王聖主雖因人設教寛猛<lb/>
随時而大要惟以節儉於身恩加於人二者為務故其<lb/>
下愛之如父母仰之如日月敬之如神明畏之如雷霆<lb/>
此其所以卜祚遐長而祻亂不作也今百姓承喪亂之<lb/>
後比於隋時纔十分之一而供官徭役道路相繼兄去<lb/>
弟還首尾不絶逺者往来五六千里春秋冬夏畧無休<lb/>
時陛下雖每有恩詔令其减省而有司作既不廢自然<lb/>
<pb n="KR4h0132_WYG_097-15a"/>
須人徒行文書役之如故臣每訪問四五年来百姓頗<lb/>
有嗟怨之言以為陛下不存養之昔唐堯茅茨土階夏<lb/>
禹惡衣菲食如此之事臣知不可復行於今漢文帝惜<lb/>
百金之費輟露臺之役集上書囊以為殿帷所幸慎夫<lb/>
人衣不曵地至景帝以錦繡纂組妨害女工特詔除之<lb/>
所以百姓乂安後至孝武帝窮奢極侈而承父景遺徳<lb/>
故人心不動向使髙祖之後即有武帝天下必不能全<lb/>
此於時代差近事跡可見今京師及益州諸處營造器<lb/>
<pb n="KR4h0132_WYG_097-15b"/>
物并諸王妃公主服飾議者皆不以為儉臣聞作法於<lb/>
治其弊猶亂陛下少處人閒知百姓辛苦前代成敗目<lb/>
所親見尚猶若此而况皇太子生長深宫不歴外事即<lb/>
萬歲之後固聖慮所當憂也臣竊尋往代以来成敗之<lb/>
事但有黎庶怨叛聚為盗賊其國無不滅亡人主雖欲<lb/>
改悔未有重能安全者凡脩政教當脩之於可脩之時<lb/>
若事變一起而後悔之則無益也故人主每見前代之<lb/>
亡則知其政教之所由喪而皆不知其身之失是殷紂<lb/>
<pb n="KR4h0132_WYG_097-16a"/>
笑夏桀之亡幽厲亦笑殷紂之滅隋煬帝大業之後又<lb/>
笑齊魏之失國然今之視煬帝亦猶煬帝之視齊魏也<lb/>
故京房謂漢元帝云臣恐後之視今亦猶今之視昔此<lb/>
言不可不誡往者貞觀之初率土饑儉一匹絹纔得一<lb/>
斗粟而天下恬然百姓知陛下甚愛憐之故人曽無謗<lb/>
讟自五六年来頻嵗豐稔一匹絹得粟十餘石而百姓<lb/>
皆以陛下不憂憐之咸有怨言又今所營為者頗多不<lb/>
急之務故也自古已来國之興亡不由蓄積多少惟在<lb/>
<pb n="KR4h0132_WYG_097-16b"/>
百姓苦樂且以近事驗之隋家貯洛口倉而李宻因之<lb/>
東都積布帛而王充據之西京府庫亦為國家之用至<lb/>
今未盡向使洛口東都無粟帛則王充李宻未必能聚<lb/>
大衆但貯積者固是國之常事也要當人有餘力而後<lb/>
收之若人勞而強歛之更以資㓂積之無益也然儉以<lb/>
息人貞觀之初陛下已躬為之故今行之不難也為之<lb/>
一日則天下知之式歌且舞矣言人既勞矣而用之不<lb/>
息儻中國被水旱之災邉方有風塵之警狂狡因之以<lb/>
<pb n="KR4h0132_WYG_097-17a"/>
竊發則有不可測之事非徒聖躬旰食晏寢而已古語<lb/>
云動人以行不以言應天以實不以文以陛下之明誠<lb/>
欲勵精為政不煩逺求上古之術但及貞觀之初則天<lb/>
下幸甚昔賈誼謂漢文帝云可慟哭及長歎息者言當<lb/>
韓信王楚彭越王梁之時使文帝即天子位必不能安<lb/>
又言賴諸王年少傳相制之長大之後必生祻亂歴代<lb/>
以来皆以賈誼為是臣竊觀諸将功臣陛下所與定天<lb/>
下者皆仰禀成規偹鷹犬之用無威畧振主如韓彭之<lb/>
<pb n="KR4h0132_WYG_097-17b"/>
徒難駕御者而諸王年並幼少縱其長大當陛下之日<lb/>
必無它心然則萬代之後不可不慮自漢晉已来亂天<lb/>
下者何嘗不是諸王皆為樹置失宜不先為節制以至<lb/>
滅亡人主熟知其然但溺於私愛故使前車既覆而後<lb/>
車不改轍也今天下百姓極少諸王甚多寵遇之恩有<lb/>
過厚者臣之愚見恐其恃恩驕矜也昔魏武帝寵樹陳<lb/>
思王及文帝即位防守禁閉有同獄囚以先帝加恩太<lb/>
多故嗣主疑而畏之也此則武帝之寵陳思適苦之也<lb/>
<pb n="KR4h0132_WYG_097-18a"/>
且帝子何患不富貴身食大國封户不少好衣美食衣<lb/>
食之外更何所須而每年别加優賜曽無紀極里語曰貧<lb/>
不學儉富不學奢言自然也今陛下以大聖創業豈唯<lb/>
處置見在子弟而已當立長乆之法使萬代遵行之<lb/>
　　諫治洛陽宫疏<hi>張𤣥素</hi>
臣惟秦始皇帝藉周之餘夷六國統一尊将貽之萬世<lb/>
及子而亡者殫嗜奔欲以逆天害人也天下不可以力<lb/>
勝唯當務儉約薄賦歛以身先之乃能大安今東都未<lb/>
<pb n="KR4h0132_WYG_097-18b"/>
有幸期前事土木戚王出藩又當榮構科調繁仍失兆<lb/>
人望一不可也陛下向平東都層觀廣殿皆徹毁之天<lb/>
下翕然一口頌歌豈有初惡侈靡而後好雕麗哉二不<lb/>
可也陛下毎言廵幸者不急之務徒焉虚費今國儲無<lb/>
兼年又興别都之役以招怨讟三不可也百姓承亂離<lb/>
之後財賦殫空雖䝉更生意未完定柰何營未幸之都<lb/>
重耗其力四不可也漢祖将都洛陽婁敬一言即日西<lb/>
駕非不知地惟土中貢賦所均但形勝不及闗内弗敢康<lb/>
<pb n="KR4h0132_WYG_097-19a"/>
也伏惟陛下化凋弊之俗為日尚淺詎可東廵以揺人<lb/>
心五不可也臣嘗見隋家造殿伐木於豫章二千人挽<lb/>
一材以鐵為轂行不數里轂輒壊别數百人齎轂随之<lb/>
終日行不三十里一材之費已數十萬工揆其餘可知<lb/>
也昔阿房成秦人散章華就楚衆離乾陽畢功隋人觧<lb/>
體今民力未及隋日而役殘創之人襲亡國弊臣恐陛<lb/>
下之過甚於煬帝<lb/>
　　諫伐髙麗疏<hi>房𤣥齡</hi>
<pb n="KR4h0132_WYG_097-19b"/>
上古所不臣者陛下皆臣之所不制者陛下皆制之矣<lb/>
為中國患無如突厥而大小可汗相次束手弛辮握刀<lb/>
分典禁衛延陀鐵勒披置州縣髙昌吐渾偏師掃除惟<lb/>
髙麗歴代逋命莫克窮討陛下責其弑逆身自将六軍<lb/>
征荒裔不旬日拔遼東虜獲數十萬殘衆孽君縮氣不<lb/>
敢息可謂功倍前世矣易曰知進退存亡不失其正者<lb/>
其惟聖人乎盖進有退之義存有亡之機得有喪之理<lb/>
為陛下惜者此也傳曰知足不辱知止不殆陛下威名<lb/>
<pb n="KR4h0132_WYG_097-20a"/>
功烈既云足矣拓地開疆亦可止矣邉夷部落不足待<lb/>
以仁義責以常禮古者以禽魚畜之必絶其類恐獸窮<lb/>
則摶茍救其死且陛下每决死罪必三覆五奏進疏食<lb/>
停音樂以人命之重為感動也今士無一罪驅之行陣<lb/>
之間委之鋒鏑之下使肝腦塗地老父孤子寡妻慈母<lb/>
望槥車抱枯骨摧心掩泣其所變動隂陽傷害和氣實<lb/>
天下之痛也使髙麗違失臣節誅之可也侵擾百姓滅<lb/>
之可也能為後世患夷之可也今無是三者而坐敝中<lb/>
<pb n="KR4h0132_WYG_097-20b"/>
國為舊主雪耻新羅報仇非所存小所損大乎臣願下<lb/>
沛然之詔許髙麗自新焚陵波之舩罷應募之衆即臣<lb/>
死骨不朽<lb/>
　<lb/>
　<lb/>
　<lb/>
　<lb/>
　文章辨體彚選巻九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百十二</head> <lb/>
    <p>
<pb n="KR4h0132_WYG_212-1a"/>
欽定四庫全書<lb/>
　文章辨體彚選巻二百十二<lb/>
　　　　　　　　　　　　明　賀復徴　編<lb/>
書八<lb/>
　　魏文帝與吳質書<lb/>
二月三日丕白嵗月易得别来行復四年三年不見東<lb/>
山猶歎其逺况乃過之思何可支雖書疏徃返未足解<lb/>
其勞結昔年疾疫親故多離其灾徐陳應劉一時俱逝<lb/>
<pb n="KR4h0132_WYG_212-1b"/>
痛可言邪昔日遊處行則連輿止則接席何曽須臾相<lb/>
失每至觴酌酒行絲竹並奏酒酣耳熱仰而賦詩當此<lb/>
之時忽然不自知樂也謂百年已分可長共相保何圖<lb/>
數年之間零落略盡言之傷心頃撰其遺文都為一集<lb/>
觀其姓名已為鬼録追思昔游猶在心目而此諸子化<lb/>
為糞壤可復道哉觀古今文人類不䕶細行鮮能以名<lb/>
節自立而偉長獨懐文抱質恬淡寡欲有箕山之志可<lb/>
謂彬彬君子者矣著中論二十篇成一家之言辭義典<lb/>
<pb n="KR4h0132_WYG_212-2a"/>
雅足傳於後此子為不朽矣徳璉常斐然有述作之意<lb/>
其才學足以著書美志不遂良可痛惜間者歴覽諸子<lb/>
之文對之抆淚既痛逝者行自念也孔璋章表殊徤微<lb/>
為繁富公幹有逸氣但未遒耳其五言詩之善者妙絶<lb/>
時人元瑜書記翩翩致足樂也仲宣獨自善於辭賦惜<lb/>
其體弱不足起其文至於所善古人無以逺過昔伯牙<lb/>
絶絃於鍾期仲尼覆醢於子路痛知音之難遇傷門人<lb/>
之莫逮諸子但為未及古人亦自一時之儁也今之存<lb/>
<pb n="KR4h0132_WYG_212-2b"/>
者已不逮矣後生可畏来者難誣恐吾與足下不及見<lb/>
也年行已長大所懐萬端時有所慮至通夜不瞑志意<lb/>
何時復類昔日已成老翁但未白頭耳光武有言年已<lb/>
三十餘在兵中十嵗所更非一吾徳不及之年與之齊<lb/>
矣以犬羊之質服虎豹之文無衆曐之明假日月之光<lb/>
動見瞻觀何時易乎恐永不復得為昔日游也少壯真<lb/>
當努力年一過徃何可攀援古人思秉燭夜游良有以<lb/>
也頃何以自娛頗復有所述造否東望於邑裁書叙心<lb/>
<pb n="KR4h0132_WYG_212-3a"/>
丕白<lb/>
　　又<lb/>
五月十八日丕白季重無恙塗路雖局官守有限願言<lb/>
之懐良不可任足下所理僻左書問致簡益用増勞每<lb/>
念昔日南皮之逰誠不可忘既妙思六經逍遙百氏彈<lb/>
棊間設終以六博髙談娛心哀筝順耳馳騁北塲旅食<lb/>
南舘浮甘𤓰於清泉沈朱李於寒水白日既匿繼以朗<lb/>
月同乗並載以游後園輿輪徐動㕘從無聲清風夜起<lb/>
<pb n="KR4h0132_WYG_212-3b"/>
悲笳微吟樂徃哀来愴然傷懐余顧而言斯樂難常足<lb/>
下之徒咸以為然今果分别各在一方元瑜長逝化為<lb/>
異物每一念至何時可言方今蕤賔紀時景風扇動天<lb/>
氣和暖衆果具繁時駕而游北遵河曲從者鳴笳以啟<lb/>
路文學託乗於後車節同時異物是人非我勞如何今<lb/>
遣騎到鄴故使枉道相過行矣自愛丕白<lb/>
　　與楊徳祖書<hi>魏曹植</hi>
植白數日不見思子為勞想同之也僕少小好為文章<lb/>
<pb n="KR4h0132_WYG_212-4a"/>
迄至於今二十有五年矣然今世作者可畧而言也昔<lb/>
仲宣獨步於漢南孔璋鷹揚於河朔偉長擅名於青土<lb/>
公幹振藻於海隅徳璉發跡於北魏足下髙視於上京<lb/>
當此之時人人自謂握靈虵之珠家家自謂抱荆山之<lb/>
玉吾王於是設天網以該之頓八紘以掩之今悉集兹<lb/>
國矣然此數子猶復不能飛騫絶跡一舉千里也以孔<lb/>
璋之才不閑於辭賦而多自謂能與司馬長卿同風譬<lb/>
畫虎不成反為狗者也前有書嘲之反作論盛道僕讃<lb/>
<pb n="KR4h0132_WYG_212-4b"/>
其文夫鍾期不失聴于今稱之吾亦不能妄歎者畏後<lb/>
世之嗤余也世人著述不能無病僕嘗好人譏彈其文<lb/>
有不善應時改定昔丁敬禮甞作小文使僕潤飾之僕<lb/>
自以才不過若人辭不為也敬禮謂僕卿何所疑難文<lb/>
之佳惡吾自得之後世誰相知定吾文者邪吾常歎此<lb/>
達言以為美談昔尼父之文辭與人通流至於制春秋<lb/>
游夏之徒乃不能措一辭過此而言不病者吾未之見<lb/>
也蓋有南威之容乃可以論於淑媛有龍淵之利乃可<lb/>
<pb n="KR4h0132_WYG_212-5a"/>
以議於斷割劉季緒才不能逮於作者而好詆訶文章<lb/>
掎摭利病昔田巴毁五帝罪三王訾五伯於稷下一旦<lb/>
而服千人魯連一說使終身杜口劉生之辨未若田氏<lb/>
今之仲連求之不難可無歎息乎人各有好尚蘭茝蓀<lb/>
蕙之芳衆人所好而海畔有逐臭之夫咸池六莖之發<lb/>
衆人所共樂而墨翟有非之之論豈可同哉今徃僕少<lb/>
小所著辭賦一通相與夫街談巷說必有可采擊轅之<lb/>
歌有應風雅匹夫之思未易輕棄也辭賦小道固未足<lb/>
<pb n="KR4h0132_WYG_212-5b"/>
以揄揚大義彰示来世也昔揚子雲先朝執㦸之臣耳<lb/>
猶稱壯夫不為也吾雖薄徳位為藩侯猶庶幾戮力上<lb/>
國流恵下民建永世之業流金石之功豈徒以翰墨為<lb/>
勲績辭賦為君子哉若吾志未果吾道不行則将采庶<lb/>
官之實録辯時俗之得失定仁義之衷成一家之言雖<lb/>
未能藏之於名山将以傳之於同好非要之皓首豈今<lb/>
日之論乎其言之不慙恃恵子之知我也明早相迎書<lb/>
不盡懐曹植白<lb/>
<pb n="KR4h0132_WYG_212-6a"/>
　　與吳季重書<hi>曹植</hi>
植白季重足下前日雖因常調得為宻坐雖讌飲彌日<lb/>
其於别逺會稀猶不盡其勞積也若夫觴酌凌波於前<lb/>
簫笳發音於後足下鷹揚其體鳯觀虎視謂蕭曹不足<lb/>
儔衛霍不足侔也左顧右盼謂若無人豈非吾子壯志<lb/>
哉過屠門而大嚼雖不得肉貴且快意當斯之時願舉<lb/>
泰山以為肉傾東海以為酒伐雲夢之竹以為笛斬泗<lb/>
濵之梓以為筝食若填巨壑飲若灌漏巵其樂固難量<lb/>
<pb n="KR4h0132_WYG_212-6b"/>
豈非大丈夫之樂哉然日不我與曜靈急節面有逸景<lb/>
之速别有參商之濶思抑六龍之首頓羲和之轡折若<lb/>
木之華閉濛汜之谷天路髙邈良無由縁懐戀反側如<lb/>
何如何得所来訊文采委曲曄若春榮瀏若清風申詠<lb/>
反覆曠若復面其諸賢所著文章想還所治復申詠之<lb/>
也可令憙事小史諷而誦之夫文章之難非獨今也古<lb/>
之君子猶亦病諸家有千里驥而不珍焉人懐盈尺和<lb/>
氏而無貴矣夫君子而不知音樂古之達論謂之通而<lb/>
<pb n="KR4h0132_WYG_212-7a"/>
蔽墨翟不好伎何為過朝歌而迴車乎足下好伎而正<lb/>
值墨氏迴車之縣想足下助我張目也又聞足下在彼<lb/>
自有佳政夫求而不得者有之矣未有不求而自得者<lb/>
也且改轍易行非良樂之御易民而治非楚鄭之政願<lb/>
足下勉之而已矣適對嘉賔口授不悉徃来數相聞曹<lb/>
植白<lb/>
　　答臨菑侯書<hi>楊修</hi>
不侍數日若彌年載豈獨愛顧之隆使係仰之情深耶<lb/>
<pb n="KR4h0132_WYG_212-7b"/>
損辱嘉命蔚矣其文誦讀反覆雖風雅頌不復過此若<lb/>
仲宣之擅江表陳氏之跨冀域徐劉之顯青豫應生之<lb/>
發魏國斯皆然矣至如修者聴采風聲仰徳不暇目周<lb/>
章於省覽何惶駭於髙視哉伏惟君侯少長貴盛體發<lb/>
旦之資有聖善之教逺近觀者徒謂能宣昭懿徳光贊<lb/>
大業而已不謂復能兼覽傳記留思文章今乃舎王超<lb/>
陳度越數子觀者駭視而拭目聴者傾首而聳耳非夫<lb/>
體通性達受之自然其誰能至於此乎又甞親見執事<lb/>
<pb n="KR4h0132_WYG_212-8a"/>
握牘持筆有所造作若成誦在心借書於手曽不斯須<lb/>
少留思慮仲尼日月無所踰焉修之仰望殆如此矣是<lb/>
以對鶡而辭作暑賦彌日而不獻見西施之容歸憎其<lb/>
貌者也伏想執事不知其然猥受顧賜教使刋定春秋<lb/>
之成莫能損益吕氏淮南字直千金然而弟子箝口市<lb/>
人拱手者聖賢卓犖固所以殊絶凡庸也今之賦誦古<lb/>
詩之流不是孔公風雅無别耳修家子雲老不曉事強<lb/>
著一書悔其少作若此仲山周旦之徒則皆有愆乎君<lb/>
<pb n="KR4h0132_WYG_212-8b"/>
侯忘聖賢之顯迹述鄙宗之過言竊以為未之思也若<lb/>
乃不忘經國之大美流千載之英聲銘功景鐘書名竹<lb/>
帛此自雅量素所蓄也豈與文章相妨害哉輒受所恵<lb/>
竊備矇瞍歌誦而已敢忘恵施以忝莊氏季緒瑣瑣何<lb/>
足以云<lb/>
　　答東阿王植書<hi>吳質</hi>
質白信到奉所恵貺發函伸紙是何文采之巨麗而慰<lb/>
喻之綢繆乎夫登東嶽者然後知衆山之邐迤也奉至<lb/>
<pb n="KR4h0132_WYG_212-9a"/>
尊者然後知百里之卑微也自旋之初伏念五六日至<lb/>
於旬時精散思越惘若有失非敢羡寵光之休慕倚頓<lb/>
之富也誠以身賤犬馬徳輕鴻毛至乃歴𤣥闕排金門<lb/>
升玉堂伏虚檻於前殿臨曲池而行觴既威儀虧替言<lb/>
辭漏渫雖恃平原養士之懿愧無毛遂脱頴之才深䝉<lb/>
薛公折節之禮而無馮諼三窟之效屢獲信陵虚左之<lb/>
徳又無侯生可述之美凡此數者乃質之所以憤積於<lb/>
胸臆懐眷而悁邑者也若追前宴謂之未究欲傾海為<lb/>
<pb n="KR4h0132_WYG_212-9b"/>
酒并山為肴伐竹雲夢斬梓泗濵然後極雅意盡歡情<lb/>
信公子之壯觀非鄙人之所庶幾也若質之志實在所<lb/>
天思投印釋黻朝夕侍坐鑚仲父之遺訓覽老氏之𤣥<lb/>
言對清酤而不酌抑嘉肴而不享使西施出帷嫫母侍<lb/>
側斯盛徳之所蹈明哲之所保也若乃近者之觀實蕩<lb/>
鄙心秦筝發徽二八迭奏塤簫激於華屋靈鼓動於座<lb/>
左耳嘈嘈而無聞情踴躍於鞍馬謂可北懾肅慎使貢<lb/>
其楛矢南震百越使獻其白雉又况權備夫何足視乎<lb/>
<pb n="KR4h0132_WYG_212-10a"/>
還治諷咏所著觀省英瑋實賦頌之宗作者之師表也<lb/>
衆賢所述亦各有志昔趙武過鄭七子賦詩春秋載列<lb/>
以為美談質小人也無以承命又所答貺辭醜義陋申<lb/>
之再三赧然汗下此邦之人閑習辭賦三事大夫莫不<lb/>
諷誦何但小史之有乎重恵苦言訓以政事惻隠之恩<lb/>
形乎文墨墨子迴車而質四年雖無徳與民式歌且舞<lb/>
儒墨不同固以久矣然一旅之衆不足以揚名歩武之<lb/>
間不足以騁跡若不改轍易御將何以效其力哉今處<lb/>
<pb n="KR4h0132_WYG_212-10b"/>
此而求大功猶絆良驥之足而責以千里之任檻猿猴<lb/>
之勢而望其巧捷之能者也不勝見恤謹附遣白答不<lb/>
敢繁辭吳質白<lb/>
　　與山巨源絶交書<hi>嵇康</hi>
康白足下昔稱吾於潁川吾甞謂之知言然經怪此意<lb/>
尚未熟悉於足下何從便得之也前年從河東還顯宗<lb/>
阿都說足下議以吾自代事雖不行知足下故不知之<lb/>
足下旁通多可而少怪吾直性狭中多所不堪偶與足<lb/>
<pb n="KR4h0132_WYG_212-11a"/>
下相知耳間聞足下遷惕然不喜恐足下羞庖人之獨<lb/>
割引尸祝以自助手薦鸞刀漫之羶腥故具為足下陳<lb/>
其可否吾昔讀書得并介之人或謂無之乃今信其真<lb/>
有耳性有所不堪真不可强今空語同知有達人無所<lb/>
不堪外不殊俗而内不失正與一世同其波流而悔吝<lb/>
不生耳老子莊周吾之師也親居賤職栁下恵東方朔<lb/>
達人也安乎卑位吾豈敢短之哉又仲尼兼愛不羞執<lb/>
鞭子文無欲卿相而三登令尹是乃君子思濟物之意<lb/>
<pb n="KR4h0132_WYG_212-11b"/>
也所謂達能兼善而不渝窮則自得而無悶以此觀之<lb/>
故堯舜之君世許由之巖棲子房之佐漢接輿之行歌<lb/>
其揆一也仰瞻數君可謂能遂其志者也故君子百行<lb/>
殊途而同致循徃而動各拊所安故有處朝廷而不出<lb/>
入山林而不反之論且延陵髙子臧之風長卿慕相如<lb/>
之節志氣所託不可奪也吾每讀尚子平臺孝威傳慨<lb/>
然慕之想其為人少加孤露母兄見驕不涉經學性復<lb/>
疎懶筋駑肉緩頭面常一月十五日不洗不大悶癢不<lb/>
<pb n="KR4h0132_WYG_212-12a"/>
能沐也每常小便而忍不起令胞中略轉乃起耳又縱<lb/>
逸来久情意傲散簡與禮相背嬾與慢相成而為儕類<lb/>
見寛不攻其過又讀老莊重増其放故使榮進之心日<lb/>
頽任實之情轉篤此由禽鹿少見馴育則服從教制長<lb/>
而見羈則狂顧頓纓赴蹈湯火雖飾以金鑣饗以嘉肴<lb/>
愈思長林而志在豐草也阮嗣宗口不論人過吾每師<lb/>
之而未能及至性過人與物無傷唯飲酒過差耳至為<lb/>
禮法之士所繩疾之如讐幸大將軍保持之耳以不如<lb/>
<pb n="KR4h0132_WYG_212-12b"/>
嗣宗之賢而有慢弛之闕又不識人情闇於機宜無萬<lb/>
石之慎而有好盡之累久與事接疵釁日興雖欲無患<lb/>
其可得乎又人倫有體朝廷有法自惟至熟有必不堪<lb/>
者七甚不可者二卧喜晚起而當闗呼之不置一不堪<lb/>
也抱琴行吟弋釣草野而吏卒守之不得妄動二不堪<lb/>
也危坐一時痺不得搖性復多蝨把搔無已而當裹以<lb/>
章服揖拜上官三不堪也素不便書不喜作書而人間<lb/>
多事堆案盈几不相酬答則犯教傷義欲自勉强則不<lb/>
<pb n="KR4h0132_WYG_212-13a"/>
能久四不堪也不喜弔喪而人道以此為重已為未見<lb/>
恕者所怨至欲見中傷者雖瞿然自責然性不可化欲<lb/>
降心順俗則詭故不情亦終不能獲無咎無譽如此五<lb/>
不堪也不喜俗人而當與之共事或賔客盈坐鳴聲聒<lb/>
耳囂塵臭處千變百伎在人目前六不堪也心不耐煩<lb/>
而官事鞅掌機務纒其心世故繁其慮七不堪也又每<lb/>
非湯武而薄周孔在人間不止此事會顯世教所不容<lb/>
此甚不可一也剛腸疾惡輕肆直言遇事便發此甚不<lb/>
<pb n="KR4h0132_WYG_212-13b"/>
可二也以促中小心之性統此九患不有外難當有内<lb/>
病寧可久處人間乎又聞道士遺言餌术黄精令人久<lb/>
夀意甚信之逰山澤觀魚鳥心甚樂之一行作吏此事<lb/>
便廢安能舎其所樂而從其所懼哉夫人之相知貴識<lb/>
其天性因而濟之禹不偪伯成子髙全其節也仲尼不<lb/>
假蓋於子夏䕶其短也近諸葛孔明不偪元直以入蜀<lb/>
華子魚不强幼安以卿相此可謂能相終始真相知者<lb/>
也足下見直木不可以為輪曲者不可以為桶蓋不欲<lb/>
<pb n="KR4h0132_WYG_212-14a"/>
以枉其天才令得其所也故四民有業各以得志為樂<lb/>
唯達者為能通之此足下度内耳不可自見好章甫强<lb/>
越人以文冕也己嗜臭腐養鴛雛以死䑕也吾頃學養<lb/>
生之術方外榮華去滋味游心於寂漠以無為為貴縱<lb/>
無九患尚不顧足下所好者又有心悶疾頃轉増篤私<lb/>
意自試不能堪其所不樂自卜已審若道盡塗窮則已<lb/>
耳足下無事寃之令轉於溝壑也吾新失母兄之歡意<lb/>
常凄切女年十三男年八嵗未及成人况復多病顧此<lb/>
<pb n="KR4h0132_WYG_212-14b"/>
悢悢如何可言今但願守陋巷教養子孫時與親舊叙<lb/>
離濶陳說平生濁酒一盃彈琴一曲志願畢矣足下若<lb/>
嬲之不置不過欲為官得人以益時用耳足下舊知吾<lb/>
潦倒麤疎不切事情自惟亦皆不如今日之賢能也若<lb/>
以俗人皆喜榮華獨能離之以此為快此最近之可得<lb/>
言耳然使長才廣度無所不淹而能不營乃可貴耳若吾<lb/>
多病困雖欲事自全以保餘年此真所乏耳豈可見黄<lb/>
門而稱貞哉若趣欲共登王塗期於相致時為懽益一<lb/>
<pb n="KR4h0132_WYG_212-15a"/>
旦迫之必發其狂疾自非重怨不至於此也野人有快<lb/>
炙背而美芹子者欲獻之至尊雖有區區之意亦已疏<lb/>
矣願足下勿似之其意如此既以解足下并以為别嵇<lb/>
康白<lb/>
　　與許靖書<hi>王朗</hi>
文休足下消息平安甚善甚善豈意脫别三十餘年而<lb/>
無相見之縁乎詩人比一日之别於嵗月豈况悠悠歴<lb/>
累紀之年者哉自與子别若没而復浮若絶而復連者<lb/>
<pb n="KR4h0132_WYG_212-15b"/>
數矣而今而後居昇平之京師攀附於飛龍之聖主儕<lb/>
輩畧盡幸得老與足下並為遺種之叟而相去數千里<lb/>
加有邅蹇之隔時聞消息於風聲託舊情於思想眇眇<lb/>
異處與異世無以異也徃者隨軍到荆州見鄧子孝桓<lb/>
元將粗聞足下動静云夫子既在益州執職領郡徳素<lb/>
規矩老而不墯是時侍宿武皇帝於江陵劉景升㕔事<lb/>
之上共道足下於通夜拳拳饑渇誠無已也自天子在<lb/>
東宫及即位之後每會群賢論天下髦俊之見在者豈<lb/>
<pb n="KR4h0132_WYG_212-16a"/>
獨人盡易為英士鮮易取最故乃猥以原壤之朽質感<lb/>
夫子之情聴每叙足下以為謀首豈其注意乃復過於<lb/>
前世書曰人惟求舊易稱同聲相應同氣相求劉將軍<lb/>
之與大魏兼而兩之總此二義前世邂逅以同為暌非<lb/>
武皇帝之㫖頃者蹉跌其泰而否亦非足下之意也深<lb/>
思書易之義利結分於宿好故遣降者送吳所獻致名<lb/>
馬貂罽得因無嫌道初開通展叙舊情以達聲問久濶<lb/>
情慉非夫筆墨所能寫陳亦想足下同其志念今者親<lb/>
<pb n="KR4h0132_WYG_212-16b"/>
生男女凡有幾人年並幾何僕連失一男一女今有二<lb/>
男大男名肅年二十九生於會稽小兒裁嵗餘臨書愴<lb/>
恨有懐緬然<lb/>
　<lb/>
　<lb/>
　<lb/>
　<lb/>
　文章辨體彚選巻二百十二<lb/>
</p>
<p>
</p>
  </div>
</body>
</text>
</TEI>
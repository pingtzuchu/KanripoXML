<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷三百六十五</head> <lb/>
    <p>
<pb n="KR4h0132_WYG_365-1a"/>
欽定四庫全書<lb/>
　文章辨體彚選卷三百六十五<lb/>
　　　　　　　　　　　　明　賀復徵　編<lb/>
題二<lb/>
　　題王右軍蘭亭帖<hi>明劉基</hi>
王右軍抱濟世之才而不用觀其與桓温戒謝萬之語<lb/>
可以知其人矣放浪山水抑豈其本心哉臨文感痛良<lb/>
有以也而獨以能書稱於後世悲夫<lb/>
<pb n="KR4h0132_WYG_365-1b"/>
　　題劉商觀奕圖<hi>劉基</hi>
右昔人臨唐劉商觀奕圖其曰李伯時臨茅君彦勒蘇<lb/>
先生識蓋皆假設之云而其描冩模刻實俱妙絶不必<lb/>
問其真作於何人也王生以采薪入山父母妻子待之<lb/>
以食見奕者而耽觀之至於爛其斧柯豈所謂力本者<lb/>
哉比歸而親戚鄉黨咸非其舊可悼也已一夫一婦不<lb/>
獲自盡伊尹耻之以戲迷愚人使之老無所依其果有<lb/>
事耶神仙亦未仁矣<lb/>
<pb n="KR4h0132_WYG_365-2a"/>
　　題潘内史贈别墨本<hi>宋濂</hi>
太康陸君子賡喜佛氏言以内史舍人潘佑贈别序文<lb/>
能發明先佛遺義近於白下得墨本承以匡廓縁以色<lb/>
繒揭寘坐右以自省間徵予識佑事於下方按佑幽州<lb/>
人能文辭與徐鼎臣齊名仕於南唐自秘書省正字累<lb/>
遷中書舍人當後主時國事日蹙佑極憤切累䟽論列<lb/>
至謂不能與奸臣同事亡國之主張洎從而擠之後主<lb/>
乃收佑屬吏佑遂自剄前史馬元康誣佑溺淫祀左道<lb/>
<pb n="KR4h0132_WYG_365-2b"/>
斥為人妖陸游作南唐書能辨其妄固為甚當及游論<lb/>
佑則譏其學老莊齊生死故其上疏若惟恐不得死者<lb/>
則又未免渉于深刻也人之所欲莫甚於生雖愚不肖<lb/>
之人亦不輕以畀人况賢知有如佑者乎直以忠義所<lb/>
激乃視死如歸耳佑之死其心無白之者鼎臣作江南<lb/>
録亦没而不書及藝祖命曹彬南征指殺佑為殺忠臣<lb/>
於是其事始著於後世於戲為人如佑尚不免議者之<lb/>
口人之不樂善乃至此哉王介甫嘗作文評鼎臣至于<lb/>
<pb n="KR4h0132_WYG_365-3a"/>
游之所論未有指其非者故因子賡之請而極言之清<lb/>
源王古删晁明逺諸書為道院集要全載此文以簡牘<lb/>
為簡牋蔕芥愚窘束為跼促亦㣲有不同要當以石本<lb/>
為正<lb/>
　　題李伯時飛騎習射圖<hi>宋濂</hi>
濂屢見李伯時飛騎習射圖其描冩位置如一所畫錦<lb/>
袍乗馬者四人前一人揵而馳反首左顧右手拽繡毬<lb/>
於馬後箭中毬上次一人彎弧斫<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>作放箭勢手猶高<lb/>
<pb n="KR4h0132_WYG_365-3b"/>
舉未下樓大防詩所謂前騎長纓拖繡毬後騎射中如<lb/>
星流者是也次一人左執弓右持三矢其馬如飛似欲<lb/>
追射毬者最後植青楊枝于平沙繫以絳綃一人躍馬<lb/>
向前斜睨而射之章良能詩所謂紅綃低繫栁枝碧滿<lb/>
滿關弓斫鬃射者是也蓋伯時應奉廷試時所見衞士<lb/>
班中飛騎習射拖毬楊枝之戲故追圖若此其精神流<lb/>
動全用篆籀筆冩成固不俟讚羙惜乎此卷但存第二<lb/>
騎餘皆失之終不得其全璧濂因據所見備書之使讀<lb/>
<pb n="KR4h0132_WYG_365-4a"/>
者瞭然如見畫亦補亡之一義云<lb/>
　　題禇遂良書唐文皇帝哀册墨蹟<hi>方孝孺</hi>
晉宋間人以風度相高故其書如雅人勝士瀟洒醖藉<lb/>
折旋俯仰容止姿態自覺有出塵意陵夷至于中唐法<lb/>
度森然大備而怒張挺勃之氣亦已露矣唐初諸賢去<lb/>
古未逺故猶有晉宋遺風觀禇公所書哀册豈後人所<lb/>
可髣髴哉古人所為常使意勝于法而後世常法勝于<lb/>
意意難識而法易知顔栁之書余一見即知其羙此書<lb/>
<pb n="KR4h0132_WYG_365-4b"/>
八九年中凡三見矣今始識其用意之妙正猶有道君<lb/>
子泊然内運非久與之居不足知其所藴也<lb/>
　　題顔魯公書放生池石刻<hi>方孝孺</hi>
肅宗之放生煦煦小仁無足稱者當時池多至八十餘<lb/>
所而此碑獨以魯公辭翰而傳則夫天下之可恃者果<lb/>
在乎尊榮也哉公之書人皆知其為可貴至於正而不<lb/>
拘莊而不險從容法度之中而有閒雅自得之趣非知<lb/>
書者不能識之要非言語所能喻也<lb/>
<pb n="KR4h0132_WYG_365-5a"/>
　　題史痴江山雪圖<hi>李夢陽</hi>
雪之天黯霮凡雲色異獨雪同詩曰上天同雲是已雪<lb/>
之山巔不骨溪壑淺蹊徑迷雪甚則樵不入雪之水雲<lb/>
同天一有舟蓬白而人蓑笠之則水見矣雪屋簷直或<lb/>
明其窻柱然不見茅與瓦雪之驢下視凌競若臨窟蹈<lb/>
穴雪之人目曠而神歛眩眩然光奪之也雪之木枯則<lb/>
白其上皮花葉雪則皜其心雪無風則勻勻斯畫矣即<lb/>
妙筆勿畫弗匀之雪何也勢使然也畫之勢貴粗盪近<lb/>
<pb n="KR4h0132_WYG_365-5b"/>
詳逺畧情貴雅而包意貴减而宛氣貴豪而洶色貴凛<lb/>
而潤五者雪之良者也李子嘗論及畫事田生曰其惟<lb/>
史痴乎江山一圖近之矣是圖今落於吾家李子取而<lb/>
觀之曰㣲痴吾誰與言雪<lb/>
　　題宋大慧禪手帖<hi>吳寛</hi>
當宋被金人之難一日金忽議和刑部侍郎張九成謂<lb/>
金實厭兵特張虛聲以撼我耳因陳十事云彼能從吾<lb/>
言則許之必使權在朝廷時秦檜力主和議以言誘九<lb/>
<pb n="KR4h0132_WYG_365-6a"/>
成終不能奪遂深惡之顧九成素好佛學他日問法於<lb/>
徑山杲公適方議神臂弓禦敵杲遂借以為喻檜聞之<lb/>
即指為謗訕貶九成南安軍至竄杲衡州久之移梅州<lb/>
尋反初服主阿育王寺帖中云罪廢十七載及續䝉再<lb/>
賜為僧又出作粥飯主人等語是也吳城東獨閒上人<lb/>
久藏此帖今傳其徒志勤予觀之竊有可慨者夫當檜<lb/>
在相位屈已和戎甘心事讎凡異已者一切屏去如九<lb/>
成固不能逃矣而杲緇流也亦波及之則當時志士賢<lb/>
<pb n="KR4h0132_WYG_365-6b"/>
人遭其毒手者可勝計哉杲在宋南渡後為禪師稱首<lb/>
孝宗朝賜號大慧然晦菴朱子謂其作事少㸃檢喜怒<lb/>
不中節觀帖中憾藏糓家發誓願等語蓋亦可見而姚<lb/>
榮公廣孝特以忠孝許之謂其嬉笑怒罵無非佛事榮<lb/>
公佛者豈亦黨同之論耶<lb/>
　　題武穆岳王祠<hi>沈錬</hi>
大哉武穆禀授元極君臣之義萬世不易心懸日月手<lb/>
扶社稷巍巍堂堂盡忠報國春秋在我矧彼陳跡一劒<lb/>
<pb n="KR4h0132_WYG_365-7a"/>
霜横嗚呼檜賊<lb/>
　　題宋人雜花鳥册<hi>王世貞</hi>
右宋人雜花鳥一册凡二十八幀為竹鶴一為松鹿一<lb/>
為梅月雙雉一為桃花遊蜂一為梅竹幽鳥三為梅竹<lb/>
雙鳥一為雙榴幽鳥一為白頭冬青一為梅花小鳥一<lb/>
為杏花白練一為碧桃瓦雀一為枇杷青鳥一為翠禽<lb/>
香柑一為白榴小鳥一為鶺鴒之在雪樹者一枯栁者<lb/>
一雪灘者一為蘆渚九鷺者一為來禽黄<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>者一為蒼<lb/>
<pb n="KR4h0132_WYG_365-7b"/>
鵝之在梅花下而理羽者一浴者一為鵪鶉者二為魚<lb/>
虎之立蓮房者一立枯荷者一為遊蜂墨蕙者一其渲<lb/>
染生色窮態極變與真宰争勝毫楮間往往能奪之惜<lb/>
廢題欵不顯畫人名而所可辨者僅趙昌馬逺吳伯毛<lb/>
和吳珪及宗室彛齋孟堅而已昌品在神妙間逺次之<lb/>
子固亦有士風不俗其他於畫史不甚琅琅而致佳乃<lb/>
爾籍令李後主宣和帝用宋明圍棋例作大中正而徐<lb/>
熈黄筌邊鸞易元吉佐進退丹鉛間不知其妙又當何<lb/>
<pb n="KR4h0132_WYG_365-8a"/>
如也耶然余此本是汰數十本中得者當為眼底第一<lb/>
　　題惠崇江南春意<hi>王世貞</hi>
惠崇詩僧也畫品不能當荆關半而今所覩平湖小嶼<lb/>
汀花水禽漁舟茅舍便娟映帯種種天趣故非南渡後<lb/>
人所及者老米謂五季以來畫江南景稍清逺者輒為<lb/>
王摩詰而實非使不作惠崇題識將無以為摩詰耶此<lb/>
卷自楊先生應寜而歸之陳從訓從訓亦京口人也時<lb/>
春喚小刀焦山北固間出圖而歌張志和桃花流水按<lb/>
<pb n="KR4h0132_WYG_365-8b"/>
之當與江山俱響應矣<lb/>
　　題洛中九老圖<hi>王世貞</hi>
右洛中九老黄鵠圖以遺余者鵠南陽人依武昌吳明<lb/>
卿以居貎寢甚年二十餘而能曲盡老人傀俄婆娑態<lb/>
余因戲與約更二十年貎我置其間得否九老中獨香<lb/>
山居士小解事人或謂海山仙宫有居士一院居士不<lb/>
首肯曰歸即應歸兠率天吾意頗與之合審爾當貎我<lb/>
作十三歲兒騎黄犢吹笛三生石傍也<lb/>
<pb n="KR4h0132_WYG_365-9a"/>
　　題丁尚書忠義集<hi>盧廷選</hi>
余甫釋褐試夏官以便事走上谷一再過土木之疆即<lb/>
先朝明夷之地也覩嶺道紆峻谿澗盤巇為徘徊者久<lb/>
之歎爾時六飛萬乗何以從枕席上度師邊警揚塵熸覆<lb/>
不暇又慨一時文武諸臣相從覊紲竟無以頭血濺車<lb/>
輪者徒膏潤荒原甘為蕩隂之續惜也而豐城丁襄愍<lb/>
公以少司冦在行督陣前征迫險扈駕遂殞于敵其節<lb/>
烈最著而公先是偕廷臣諫不聽及駐蹕榆河上章尤<lb/>
<pb n="KR4h0132_WYG_365-9b"/>
力至宣府又請亟回鑾俱為奸閹所抑以及於難嗚呼<lb/>
公熱血一腔得死所矣朝家録公死事贈諡賞延載之<lb/>
國史前後名碩諸公又累牘而紀詠之公神行天為不<lb/>
亡之精行世為不朽之名披是編者高山景行則尚論<lb/>
之實録也夫余脩郡誌雅慕公遂題卷端而授其裔起<lb/>
龍告之曰先爾祖而殉交阯者有儀郎史氏後爾祖而<lb/>
藁河陽者有靈臺楊氏皆豐産也竊欲為三忠廟貎祀<lb/>
之于鄉以風學士大夫而志猶未逮嗚呼孰謂張豐者<lb/>
<pb n="KR4h0132_WYG_365-10a"/>
而僅以徹天之雙劒也乎哉<lb/>
　　題戴生病記<hi>黄汝亨</hi>
往予與葦航禪師山居時偶言昨夢不祥奈何渠曰夢<lb/>
已勿憶憶又一夢也又言病後亦勿憶病予以為不然<lb/>
夢而憶夢則憂虞怦營無所不至佛氏所謂顛倒夢想<lb/>
惑將不解病後勿憶病則追欲償好見獵而攘臂後將<lb/>
不可為蓋憶夢病癡勿憶病病忘忘之為身害滋甚矣<lb/>
雄霸無過齊小白而中興之王無過劉秀要其創基保<lb/>
<pb n="KR4h0132_WYG_365-10b"/>
業無他術管子曰君無忘射鈎臣無忘檻車馮將軍亦<lb/>
言願國家無忘河北之難小臣不敢忘巾車之恩善哉<lb/>
戴生之為病紀也其亦檻車巾車之意乎涉冰知寒爇<lb/>
火知熱前車覆後車誡可以保身可以廣業戴生而自<lb/>
讀其所紀勝于讀岐軒素問稽康養生論多矣或曰雨<lb/>
過爽來太虛豈無忘雨乎予笑不答苐喜戴生之能無<lb/>
忘病而書之<lb/>
　　擬試目戲題<hi>張鼐</hi>
<pb n="KR4h0132_WYG_365-11a"/>
士子來京師向我問試目者踵相錯也朝士大夫亦為<lb/>
其子弟馳尺幅來徴比南還而里社廹索更苦余笑而<lb/>
應之曰弄筆冩生原是適興事一日先據于中大類畫<lb/>
方界學書寜能奮筆滿志否蘇季子得太公隂符書錐<lb/>
刺其股期年而揣摩成今讀其説六國語曽有一字引<lb/>
隂符耶揣目之不能工為文猶隂符不得作合從説也<lb/>
大畧對景所至活其靈心隨手拈起妙議亹亹從十指<lb/>
生如是文寜有定目耶諸生未解也固請曰以供寸晷<lb/>
<pb n="KR4h0132_WYG_365-11b"/>
射覆耳覆而中力省而功倍余又笑曰我非東方生安<lb/>
能先知守宫窶數而代為子射諸生曰先生且以目衡<lb/>
人律令自先生出也余笑益不止曰令我今日作律明<lb/>
日作令三尺又安在哉雖然伏習衆神能作百首自饒<lb/>
為之此古人作賦訣拈出數題以佐子操觚生意正不<lb/>
必預定其為守宫窶數爾<lb/>
　　題王甥尹玉夢花樓<hi>張鼐</hi>
闢一室八窻通門月夕花辰如水晶宫萬花谷也室之<lb/>
<pb n="KR4h0132_WYG_365-12a"/>
左搆層樓仙人好樓居取逺眺而宜下覽平地拓其胸<lb/>
次也樓供面壁達摩西來悟門得自十年静專也設蒲<lb/>
團以便晏坐香鼎一宜焚柏子長明燈一盞在達摩前<lb/>
火傳不絶助我慧照楞嚴一巻日誦一兩段滌除知見<lb/>
見月忘標南華六巻讀之得齊物養生之理此二書登<lb/>
樓只宜在辰巳時天氣未雜諷誦有得室中前楹設一<lb/>
几置先儒語録古本四書白文凡聖賢妙義不在註疏<lb/>
只本文已足語録印證不拘窠臼尤得力也北牕置古<lb/>
<pb n="KR4h0132_WYG_365-12b"/>
秦漢韓蘇文數巻須平昔所習誦者時一披覽得其間<lb/>
架脉絡名家著作通當世之務者亦列數篇巻尾以資<lb/>
經濟西牖廣長几陳筆墨古帖或弄筆臨摹或興到意<lb/>
㑹疾書所得時拈一題不復限以程課南隅古杯一茶<lb/>
一壺酒一瓶烹泉引滿浩浩乎備讀書之樂也<lb/>
　　題吳康虞逸初堂法帖<hi>鍾惺</hi>
吳康虞刻逸初堂法帖自二王以下皆從墨跡鈎出雖<lb/>
刃初發鉶而玉未離璞深淳可愛康虞精心裁鑑又妙<lb/>
<pb n="KR4h0132_WYG_365-13a"/>
莊嚴鈎刻必購好手然吾聞董太史嘗語人云吾寶鼎<lb/>
不如戲鴻蓋戲鴻刻手頗樸兢兢尺寸不遑筆意俱在<lb/>
而寶鼎出吳中巧匠以意為鋒務求刻露其於淳古之<lb/>
意或反失之予深味此語夫得不在工而失不在拙合<lb/>
之於守而離之於變逺近雅俗之間有難言者康虞其<lb/>
自意審之<lb/>
　　題黙公廬山結社巻<hi>鍾惺</hi>
謝監自許生天在後成佛在前蓋縁胸中有慧業文人<lb/>
<pb n="KR4h0132_WYG_365-13b"/>
四字耳此四字尚未能出脱逺公安得而不拒之哉予<lb/>
嘗笑文士自視太高而佛以為應類未離六道陶公飲<lb/>
酒賦詩采菊東籬下悠然見南山爾時已置身廬山之<lb/>
外兹山面目久落其眼中矣逺公欲其入而攢眉不肯<lb/>
夫惟不肯逺公所以益欲其入由此觀之世之求入者<lb/>
皆逺公之所不與也天下事有機縁莫不皆然老黙視<lb/>
社中諸人於陶謝二公何居吾亦以觀老黙所謂二兒<lb/>
之優劣乃樂衞之優劣也<lb/>
<pb n="KR4h0132_WYG_365-14a"/>
　　題貝葉畫<hi>鍾惺</hi>
貝葉作畫意之所至偶與物觸筆墨從之前無所本後<lb/>
亦不必以為法惟是留之至今守而無失故可念也物<lb/>
無堅脆以所託為壽夭此為上海朱氏家藏留玩累日<lb/>
題而歸之<lb/>
　　止牘題言<hi>陳仁錫</hi>
　止牘牘自此止也何為有此感甲子之災也繼自今<lb/>
　不復吐一辭矣<lb/>
<pb n="KR4h0132_WYG_365-14b"/>
性不工詩代又不屑尤厭作序未有王唐時文秦漢古<lb/>
文而須題端者也如其不爾譽言何益噫士固有耻賀<lb/>
秩獻壽碑徳其文謟濫縁䟽侈薦牘其文乞乞與謟文<lb/>
之下也弗為之矣<lb/>
　　題虎井詩<hi>譚元春</hi>
客南中一園其東數十武土人言有虎井愛其名披榛<lb/>
往尋上無石欄木榦中無長綆旁無車馬溲溺汲不數<lb/>
家家不數甕親汲之其味甘冽與河水泉水相亂日煑<lb/>
<pb n="KR4h0132_WYG_365-15a"/>
一瓶以試客客即韻不辨也茶罷輒有逺思以詩為清<lb/>
課井蓋有㣲助焉題曰虎井詩物固有不可忘者古來<lb/>
勝蹟常因一人得名後世或有知予詩者過虎井而指<lb/>
曰譚子名詩者即此也予報虎井矣<lb/>
　　題退尋詩三十二章記<hi>譚元春</hi>
秋尋之三年予懐九峰率兩舍弟往往焉自春達秋殆<lb/>
山中人也已而退家湖上復為湖上人始追搜之始審<lb/>
可之而後乃今有詩凡山之妙不在游而在住游則客<lb/>
<pb n="KR4h0132_WYG_365-15b"/>
住則主人主人則安焉作入九峰詩春秋過眼悵然歸<lb/>
與作别詩非雷雨窈㝠必登山作上山詩既上低徊不<lb/>
能下作下山詩遊九峰者攀平林度泉橋禮香刹信宿<lb/>
山房以為好事未暇登峰從某至某予則否矣作遍行<lb/>
九峰詩有學公塔學公者開山祖也念其精神不出山<lb/>
外作禮塔詩學公法力堅永如浴佛誦經諸教至今不<lb/>
廢作浴佛詩此外獨一二僧房木魚耳作勸僧工課詩<lb/>
九峰之勝其一在松其一在茶其一在筍筍不數園家<lb/>
<pb n="KR4h0132_WYG_365-16a"/>
有二小童善尋筍作食筍詩茶葉巻者上舒者下有三<lb/>
採作頭茶二茶三茶詩雨前者真不在芥下矣作雨前<lb/>
催僧詩隨造隨嘗之不以僧不以童子予與舍弟烹啜<lb/>
焉作造茶嘗茶詩予對松久私謂松之神栗然宜寺松<lb/>
之響縷然宜枕松之烟憤然宜晨松之狀矯然宜樓松<lb/>
之影澹然宜月獨未察盛雪時想當宜耳故作樓宿聽<lb/>
松詩作晨起看松詩作月下看松詩作遍上層樓看松<lb/>
詩詳愛敬也見樵子入山則勸止之止之不得然後歎<lb/>
<pb n="KR4h0132_WYG_365-16b"/>
息之作松柴詩其殘枝頽唐焉在地或繇風或繇老或<lb/>
繇鳥雀或繇斤斧繇斤斧者蓋不忍言矣拾者何罪作<lb/>
拾松枝婦人詩性好閒行遇可留處乃召弟友與俱在<lb/>
橋作坐泉橋詩在池作坐池上詩在石作擕巻選石詩<lb/>
在廊作納凉於廊詩廊東西通雨中不蓋不屐又作長<lb/>
廊詩在殿作開殿反鎻詩在田作寺田詩因而逺想焉<lb/>
則出谷矣作出谷詩余先舍弟元聲元禮從孟子從或<lb/>
劉子從或栁子從若諸子先予從亦如焉聞一客來則<lb/>
<pb n="KR4h0132_WYG_365-17a"/>
欣然迎之作客至詩有招予者予亦往作飲山中人家<lb/>
詩其詩題或次或不次凡五言絶句三十二章為集是<lb/>
集也山谷之開閉蟲鳥之哀樂僧農之隻偶雨晴之升<lb/>
降鐘磬之潤燥予雖終身不忘也而况其始離乎此廬<lb/>
山諸道人遊石門時所謂退而尋之也往而尋之者淺<lb/>
退而尋之者深昔者秋尋又何也<lb/>
　　題客心草<hi>譚元春</hi>
客有自竟陵歴郊郢過江陵公安至于澧尋武陵達晨<lb/>
<pb n="KR4h0132_WYG_365-17b"/>
窮酉見閩之蔡先生抗言析義惟日不足忽思南嶽一<lb/>
日汎桃川泝蒸湘將從此上岳樓觀洞庭夏漲以歸往<lb/>
返且五千里而自斷其漁仙以上之詩題之曰客心草<lb/>
客之言曰我乃今後古人而往返此路也古有以萬乗<lb/>
客二酉者穆天子也其心荒有以依人客江陵者王粲<lb/>
也其心卑之二者不足言此公安也子羙所數月憇者<lb/>
也心沈沈乎其滯也此澧也三閭所為思公子也心涔<lb/>
涔乎其若淚也此武陵桃源也劉子驥所有志而未往<lb/>
<pb n="KR4h0132_WYG_365-18a"/>
也乃心之寄則已逺矣此五溪也太白所以入夜郎也<lb/>
因為洞庭葉飄落之瀟湘其心至今耿耿在也心也者<lb/>
妙萬物而為言我以蔡先生來以二酉窮兩屐以仙源<lb/>
問舟車復欲以洞庭南嶽為歸路若䘏若失獨行乎五<lb/>
千里之間無穆滿之荒無仲宣之卑無子羙之沈無靈<lb/>
均之怨亦無子驥之高尚無供奉之曠宕而自成其為<lb/>
客心人各有心不可强也于是自斷其漁仙以上之詩<lb/>
而定之曰客心草<lb/>
<pb n="KR4h0132_WYG_365-18b"/>
　　題簡逺堂詩<hi>譚元春</hi>
夫詩文之道非茍然也其大患有二朴者無味靈者有<lb/>
痕故有志者常精心于二者之間而驗其候以為淺深<lb/>
必一句之靈能回一篇之運一篇之朴能養一句之神<lb/>
乃為善作譚子曰古人一語之妙至于不可思議而常<lb/>
借前後左右寛裕朴拙之氣使人無可喜而忽喜焉如<lb/>
心居内目居外神光一寸耳其餘皆皮肉膚毛也若滿<lb/>
身皆心心外皆目人乃大不祥矣然前後左右所以藏<lb/>
<pb n="KR4h0132_WYG_365-19a"/>
此一語者亦必真如古人之寛朴茍以古人不可思議<lb/>
之語藏于今人漫無精氣之篇將并其妙語而累之譬<lb/>
如人懐仙佛之心而所裹皮肉膚毛疥癩猶可豈可市<lb/>
井乎予進而求諸靈異者十年退而求諸朴者七八年<lb/>
于所謂靈與朴者終隔而不合而其意亦未嘗不思以<lb/>
傳也所謂名根也人不忘名則自愛名若有根則不浮<lb/>
藏諸名山傳之其人沈碑于水安知後世不在山巔所<lb/>
以取之者逺矜之者重不必親見名之我歸而寜忍百<lb/>
<pb n="KR4h0132_WYG_365-19b"/>
年之寂寂以自結于不可知之人其為根亦良可念矣<lb/>
嘗見迫于求傳者不傳避一世之誹貪衆人之譽究竟<lb/>
不切于後世之好惡而生前心血光隂付之可惜又有<lb/>
步趨古人久淹晩出以為可傳者不傳夫古人所可傳<lb/>
之處未必皆在所傳處而古人所自傳之路豈有復為<lb/>
人可以傳之路雖毫釐相準苦心有年然迷于山者漸<lb/>
深漸迷矣譚子言至此竦然喪其所謂名根曰靈與朴<lb/>
吾所不敢忘也傳不傳固亦有數耳吾何知焉吾何知<lb/>
<pb n="KR4h0132_WYG_365-20a"/>
焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_365-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百六十五<lb/>
</p>
<p>
</p>
  </div>
</body>
</text>
</TEI>
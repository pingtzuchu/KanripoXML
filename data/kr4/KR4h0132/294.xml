<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百九十四</head> <lb/>
    <p>
<pb n="KR4h0132_WYG_294-1a"/>
欽定四庫全書<lb/>
　文章辨體彚選巻二百九十四<lb/>
　　　　　　　　　　　　明　賀復徵　編<lb/>
序十四<hi>騷類</hi>
　　離騷章句序<hi>漢王逸</hi>
昔者孔子叡聖明哲天生不王俾定經術乃刪詩書正<lb/>
禮樂制作春秋以為後王之法門人三千㒺不昭達臨<lb/>
終之日則大義乖而微言絶其後周室衰微戰國并争<lb/>
<pb n="KR4h0132_WYG_294-1b"/>
道徳陵遲譎詐萌生於是楊墨鄒孟孫韓之徒各以所<lb/>
知著造傳記或以述古或以明世而屈原履忠被䜛憂<lb/>
悲愁思獨依詩人之義而作離騷上以諷諫下以自慰<lb/>
遭時暗亂不見省納不勝憤懣遂復作九歌以下凡二<lb/>
十五篇楚人髙其行義瑋其文采以相教傳至於孝武<lb/>
帝恢廓道訓使淮南王安作離騷經章句則大義粲然<lb/>
後世雄俊莫不瞻仰攄舒妙思纘述其詞逮至劉向典<lb/>
校經書分以為十六巻孝章即位深𢎞道藝而班固賈<lb/>
<pb n="KR4h0132_WYG_294-2a"/>
逵復以所見改易前疑各作離騷經章句其餘十五巻<lb/>
闕而不說又以壯為狀義多乖異事不要撮今臣復以<lb/>
所識所知稽之舊章合之經傳作十六巻章句雖未能<lb/>
究其微妙然大指之趣略可見矣且人臣之義以忠正<lb/>
為髙以仗節為賢故有危言以存國殺身以成仁是以<lb/>
伍子胥不恨於浮江比干不悔於剖心然後徳立而行<lb/>
成榮顯而名稱若夫懐道以迷國佯愚而不言顛而不<lb/>
能扶危而不能安婉娩以順上逡巡以避患雖保黄耉<lb/>
<pb n="KR4h0132_WYG_294-2b"/>
終夀百年盖志士之所恥愚夫之所賤也今若屈原膺<lb/>
忠貞之質體清潔之性直若砥矢言若丹青進不隠其<lb/>
謀退不顧其命此誠絶世之行俊彦之英也而班固謂<lb/>
之露才揚已競於羣小之中怨恨懐王譏刺椒蘭茍欲<lb/>
求進強非其人不見容納忿恚自沈是虧其髙明而損<lb/>
其清潔者也昔伯夷叔齊讓國守志不食周粟遂餓而<lb/>
死豈可復謂有求於世而恨怨哉且詩人怨主刺上曰<lb/>
嗚呼小子未知臧否匪面命之言提其耳風諫之語於<lb/>
<pb n="KR4h0132_WYG_294-3a"/>
斯為切然仲尼論之以為大雅引此比彼屈原之詞優<lb/>
㳺嫁順寧以其君不智之故欲提攜其耳乎而論者以<lb/>
謂露才揚已怨刺其上強非其人殆失厥中矣夫離騷<lb/>
之文依托五經以立義焉帝髙陽之苗裔則詩厥初生<lb/>
民時惟姜嫄也紉秋蘭以為佩則將翺將翔佩玉瓊琚<lb/>
也夕擥洲之宿莽則易潛龍勿用也駟玉虬而乗鷖則<lb/>
易時乗六龍以御天也就重華而敶詞則尚書咎繇之<lb/>
謀謨也登崑崙而陟流沙則禹貢之敷土也故智彌盛<lb/>
<pb n="KR4h0132_WYG_294-3b"/>
者其言博才益劭者其識逺屈原之詞誠博逺矣自孔<lb/>
丘終沒以来名儒博達之士著述詞賦莫不擬則其儀<lb/>
表祖式其模範取其要妙竊其華藻所謂金相玉質百<lb/>
嵗無匹名垂㒺極永不刋滅者也<lb/>
　　離騷新序<hi>宋晁補之</hi>
先王之盛時四詩各得其所王道衰而變風變雅作猶<lb/>
曰達於事變而懐其舊俗舊俗之亡惟其事變也故詩<lb/>
人傷今而思古情見乎詞猶詩之風雅而既變矣孟子<lb/>
<pb n="KR4h0132_WYG_294-4a"/>
曰王者之迹熄而詩亡然則變風變雅之時王迹未熄<lb/>
詩雖變而未亡詩亡而後離騷之辭作非徒區區之楚<lb/>
辭不足道而去王迹愈逺矣一人之作奚取于此也盖<lb/>
詩之所嗟歎極傷於人倫之廢哀刑政之苛而人倫之<lb/>
廢刑政之苛孰甚於屈原時耶國無人原以忠放欲返<lb/>
幸君之一悟俗之一改也一篇之中三致意焉與夫三<lb/>
宿而後出晝於心猶以為速者何異哉世衰天下皆不<lb/>
知止乎禮義故君視臣如犬馬則臣視君如國人而原<lb/>
<pb n="KR4h0132_WYG_294-4b"/>
一人焉被䜛且死而不忍去其辭止乎禮義可知則是<lb/>
詩雖亡至原而不亡矣使後之為人臣不得於君而熱<lb/>
中者猶不懈乎愛君如此是原有力於詩亡之後也此<lb/>
離騷所以取於君子也離騷遭憂也終窶且貧莫知我<lb/>
艱北門之志也何辜於天我罪伊何小弁之情也以附<lb/>
益六經之教於詩最近故太史公曰國風好色而不滛<lb/>
小雅怨誹而不亂若離騷者可謂兼之矣其義然也又<lb/>
班固敘遷之言曰大雅言王公大人徳逮黎庶小雅譏<lb/>
<pb n="KR4h0132_WYG_294-5a"/>
小民之得失其流及上所言各殊其合徳一也司馬相<lb/>
如雖多虚詞濫說然要其歸引之於節儉此亦詩之風<lb/>
諫何異揚雄以謂猶騁鄭衞之音曲終而奏雅不已戲<lb/>
乎固善推本知之賦與詩同出與遷意類也然則相如<lb/>
始為漢賦與雄皆祖原之步驟而雄獨以其靡麗悔之<lb/>
至其不失雅亦不能廢也自風雅變而為離騷離騷變<lb/>
而為賦譬註有沱乾肉為脯謂義不出於此時異然也<lb/>
傳曰賦者古詩之流也故懐沙言賦橘頌言頌九歌言<lb/>
<pb n="KR4h0132_WYG_294-5b"/>
歌天問言問皆詩也離騷備之矣盖詩之流至楚而為<lb/>
離騷至漢而為賦其後賦復變而為詩又變而為雜言<lb/>
長謠問對銘贊操引茍類出於楚人之辭而小變者雖<lb/>
百世可知故㕘取之曰楚辭十六巻舊録也曰續楚辭<lb/>
二十巻曰變離騷二十巻新録也使夫縁其辭者存其<lb/>
義乘其流者反其源謂原有力於詩亡之後豈虚也哉<lb/>
若漢唐以来所作非楚人之緒則不録<lb/>
　　變離騷序<hi>晁補之</hi>
<pb n="KR4h0132_WYG_294-6a"/>
補之既集續楚辭二十巻又集變離騷二十巻或曰果<lb/>
異乎抑屈原之作曰離騷餘皆曰楚辭矣今楚人又變<lb/>
而迺始曰變離騷何哉又揚雄為反離騷反與變果異<lb/>
乎曰反離騷非反也合也盖原死知原惟雄雄怪原文<lb/>
過相如至不容而死悲其文未嘗不流涕也以謂君子<lb/>
得時則大行不得則龍蛇遇不遇命也何必湛身哉乃<lb/>
作書往往摭其文而反之雖然非反其純潔不改此度<lb/>
也反其不足以死而死也則是離騷之義待反離騷而<lb/>
<pb n="KR4h0132_WYG_294-6b"/>
益明何者原惟不為箕子而従比干故君子悼之不然<lb/>
與日月争光矣雄又旁離騷作廣騷旁惜誦而下作畔<lb/>
牢愁雄誠與原異既反之何為復旁之又變離騷以其<lb/>
類而異故不可以言反而謂之變若荀卿非蹈原者以<lb/>
其後原皆楚臣遭䜛為賦以風故取其七篇列之巻首<lb/>
類離騷而少變也又嘗試自原而上捨三百篇求諸書<lb/>
禮春秋他經如五子之歌貍首之斑然蠶則績而蟹有<lb/>
筐佩玉蘂兮吾無所系之祈招之愔愔鳳兮鳳兮他如<lb/>
<pb n="KR4h0132_WYG_294-7a"/>
此者甚多咸古詩風刺所起戰國時皆散矣至原而復<lb/>
興則列國之風雅始盡合而為離騷是以由漢而下賦<lb/>
皆祖屈原然宋玉親原弟子髙唐既靡不足於風大言<lb/>
小言義無所宿至登徒子靡甚矣特以其楚人作故繫<lb/>
荀卿七篇之後瓠子之歌有憂民意故在相如揚雄上<lb/>
而子虚上林甘泉羽獵之作賦之閎衍于是乎極然皆<lb/>
不若其大人反離騷之髙妙猶終歸之於正義過髙唐<lb/>
但論其世故繫髙唐後至于京都山海宫殿鳥獸笙簫<lb/>
<pb n="KR4h0132_WYG_294-7b"/>
衆器指事名物之作不専於古詩惻隠規誨故不録李<lb/>
夫人賦長門賦皆非義理之正然辭渾麗不可弃曹植<lb/>
賦最多要無一篇逮漢者賦卑弱自植始録其洛神賦<lb/>
九愁九詠等并録王粲登樓賦以見魏之文如此陸機<lb/>
陸雲有盛名顧不足於植粲摘其義差近者存之思逰<lb/>
有意乎幽通而下恨其流益逺矣然晉人喜清談而摯<lb/>
虞此作庶㡬有為而言致足嘉者也鮑昭長於文辭故<lb/>
其蕪城作獨出宋世又以劉濞事諷劉瑱有心哉於此<lb/>
<pb n="KR4h0132_WYG_294-8a"/>
者江淹用寡而文麗又梁文益卑弱然猶䝉虎之皮尚<lb/>
區區楚人步趨也唐李白詩文最號不襲前人而鳴皋<lb/>
一篇首尾楚辭也末云雞聚羣以争食鳳孤飛而無鄰<lb/>
嫫母衣錦西施負薪辭不彫而指類唐人知楚辭者少<lb/>
誤以為詩云王維生韓栁前纔數十言雖淺鮮未足與<lb/>
言義然低昂宛轉頗有楚人之態矣元結振竒自成一<lb/>
家要曰羣言之異味亦可貴也顧况文不多約而可觀<lb/>
問大鈞理勝招北客詞勝阿房宫云亦使後人而復哀<lb/>
<pb n="KR4h0132_WYG_294-8b"/>
後人皆唐賦之不可廢者也皮日休九諷専效離騷其<lb/>
反招魂靳靳如影守形然非也竟離去畫者謹毛而失<lb/>
貌嗚呼離騷自此散矣故不録以迄本朝名世之作多<lb/>
已載續楚辭中今所録賦及文操或宏傑自出新意乍<lb/>
合乍離亦足以知古文之屢變至末而復起云或大意<lb/>
述此或一言似之要不必同同出於變故皆以附變離<lb/>
騷若謂之變楚辭乎則楚辭已非離騷楚辭又變則無<lb/>
離騷矣後無以後知此始於屈平矣惡夫愈逺而迷其<lb/>
<pb n="KR4h0132_WYG_294-9a"/>
源若服盡然為之系其姓於祖故正名以存之<lb/>
　　新校楚辭序<hi>黄伯思</hi>
漢書朱買臣傳云嚴助薦買臣召見說春秋言楚辭帝<lb/>
甚說之王褒傳云宣帝修武帝故事徵能為楚辭者九<lb/>
江被公等楚辭雖肇於楚而其目盖始於漢世然屈宋<lb/>
之文與後世依放者通有此目而陳說之以為唯屈原<lb/>
所著則謂之離騷後人效而繼之則曰楚辭非也自漢<lb/>
以還文師詞宗慕其軌躅摛華競秀而識其體要者亦<lb/>
<pb n="KR4h0132_WYG_294-9b"/>
寡盖屈宋諸騷皆書楚語作楚聲紀楚地名楚物故可<lb/>
謂之楚辭若些只羌誶蹇紛侘傺者楚語也頓挫悲壯<lb/>
或韻或否者楚聲也沅湘江澧修門夏首者楚地也蘭<lb/>
茝荃葯蕙若蘋蘅者楚物也率若此故以楚名之自漢<lb/>
以還去古未逺猶有先賢風概而近世文士但賦其體<lb/>
韻其語言雜燕粤事兼夷夏而亦謂之楚辭失其指矣<lb/>
此書既古簡冊迭傳亥豕帝虎舛忤甚多近世秘書晁<lb/>
監美叔獨好此書乃以春明宋氏趙郡蘇氏本㕘校失<lb/>
<pb n="KR4h0132_WYG_294-10a"/>
得其子伯以叔予又以廣平宋氏及唐本與太史公記<lb/>
諸書是正而伯思亦以先唐舊本及西都留監博士楊<lb/>
建勲及洛下諸人所蔵及武林吳郡槧本讐校始得完<lb/>
善文有殊同者皆兩出之案此書舊十六篇并王逸九<lb/>
思為十七而伯思所見舊本乃有揚雄反騷一篇在九<lb/>
歎之後與九思共十有八篇而王逸諸序並載於書末<lb/>
猶古文尚書漢本法言及史記自序漢書敘傳之體駢<lb/>
列於巻尾不冠於篇首也今放此録之又太史公屈原<lb/>
<pb n="KR4h0132_WYG_294-10b"/>
列傳班固離騷傳序論次靈均之事為詳故編於王序<lb/>
右而陳說之本以劉勰辨驗騷在王序之前論世不倫<lb/>
故緒而正之而天問之章辭嚴義密最為難誦栁栁州<lb/>
於千祀後獨能作天對以應之深宏傑異析理精博而<lb/>
近世文家亦難遽曉故分章辨事以其所對别附於問<lb/>
庶㡬覽者瑩然知子厚之文不苟為艱深也自屈原傳<lb/>
而下至陳說之序又附以今序别為一巻附十通之末<lb/>
而目以翼騷云至於屈原行之忠狷文之正變事之當<lb/>
<pb n="KR4h0132_WYG_294-11a"/>
否固昔賢之所詳僕可得而略之也<lb/>
　　楚詞集註序<hi>朱熹</hi>
右楚辭集註八巻今所較定其第録如上盖自屈原賦<lb/>
離騷而南國宗之名章繼作通號楚辭大抵皆祖原意<lb/>
而離騷深逺矣竊嘗論之原之為人其志行雖或逺於<lb/>
中庸而不可以為法然皆出於忠君愛國之誠心原之<lb/>
為書其辭㫖雖或流於跌宕怪神怨懟激發而不可以<lb/>
為訓然皆生於繾綣惻怛不能自已之至意雖其不知<lb/>
<pb n="KR4h0132_WYG_294-11b"/>
學於北方以求周公仲尼之道而獨馳騁於變風變雅<lb/>
之末流以故醇儒莊士或羞稱之然使世之放臣屏子<lb/>
怨妻去婦抆淚謳唫於下而所天者幸而聴之則於彼<lb/>
此之間天性民彞之善豈不足以交有所發而增夫三<lb/>
綱五典之重此予之所以每有味於其言而不敢直以<lb/>
詞人之賦視之也然自原著此詞至漢未久而説者已<lb/>
失其趣如太史公盖未能免而劉安班固賈逵之書世<lb/>
復不傳及隋唐間為訓解者尚五六家又有僧道騫者<lb/>
<pb n="KR4h0132_WYG_294-12a"/>
能為楚聲之讀今亦漫不復存無以驗其説之得失而<lb/>
獨東京王逸章句與近世洪興祖補注並行於世其於<lb/>
訓詁名物之間則已詳矣顧王書之所取舍與其題號<lb/>
離合之間多可議者而洪皆不能有所是正至其大義<lb/>
則又皆未嘗沈潛反復嗟歎詠歌以尋其文詞指意之<lb/>
所出而遽欲取喻立説旁引曲證以強附於其事之已<lb/>
然是或以迂滯而逺於性情或以迫切而害於義理使<lb/>
原之所為抑鬱而不得伸於當年者又晦昧而不見白<lb/>
<pb n="KR4h0132_WYG_294-12b"/>
於後世予於是益有感焉疾病呻吟之暇聊据舊編粗<lb/>
加櫽括定為集註八巻庶㡬讀者得以見古人於千載<lb/>
之上而死者可作又足以知千載之下有知我者而不<lb/>
恨於来者之不聞也嗚呼希矣是豈易與俗人言哉<lb/>
　　楚辭序<hi>明何喬新</hi>
楚辭八巻紫陽朱夫子之所校定後語六巻則朱子以<lb/>
晁氏所集録而刋定補著者也盖三百篇之後惟屈子<lb/>
之辭最為近古屈子為人其志潔其行㢘其誇辭逸調<lb/>
<pb n="KR4h0132_WYG_294-13a"/>
若乘鷖駕虬而浮㳺乎埃壒之表自宋玉景差以至漢<lb/>
唐宋作者繼起皆宗其榘矱而莫能尚之真風雅之流<lb/>
而辭賦之祖也漢王逸嘗為之章句宋洪興祖又為之<lb/>
補註而晁無咎又取古今辭賦之近騷者以續之然王<lb/>
洪之註隨文生義未有能明作者之心而晁氏之書辨<lb/>
説紛挐亦無所發於義理朱子以豪傑之才聖賢之學<lb/>
當宋中葉阨於權奸迄不得施不啻屈子之在楚也而<lb/>
當時士大夫希世媒進者従而沮之排之目為偽學視<lb/>
<pb n="KR4h0132_WYG_294-13b"/>
子蘭上官之徒殆有甚焉然朱子方且與二三門弟子<lb/>
講道武夷容與乎雲溪山月之間所以自處者盖非屈<lb/>
子所能及間嘗讀屈子之辭至於所謂往者余弗及来<lb/>
者吾不聞而深悲之乃取王氏晁氏之書刪定以為此<lb/>
書又為之註釋辨其比興之體而發其悲憂感悼之情<lb/>
繇是作者之心事昭然於天下後世矣予少時得此書<lb/>
而讀之愛其詞調鏗鏘氣格髙古徐察其憂愁鬱悒繾<lb/>
綣惻怛之意則又悵然興悲三復其辭不能自已使予<lb/>
<pb n="KR4h0132_WYG_294-14a"/>
序之使讀者知朱子所以訓釋此書之意而不敢以詞<lb/>
人之賦視之也嗟夫大儒著述之㫖豈末學所能窺哉<lb/>
然嘗聞之孔子之刪詩朱子之定騷其意一也詩之為<lb/>
言可以感發善心懲創逸志其有禆於風化也大矣騷<lb/>
之為辭皆出於忠愛之誠心而所謂善不由外来名不<lb/>
可以虚作者又非聖賢之格言乎使放臣屏子坤吟咏<lb/>
嘆於寂寞之濵則所以自處者必有其道矣而所歌者<lb/>
幸而聴之寧不凄然興感而迪其倫紀之常哉此聖賢<lb/>
<pb n="KR4h0132_WYG_294-14b"/>
刪定之大意也讀此書者因其辭以求其義得其義而<lb/>
反諸身焉庶㡬乎朱子之意而不流於雕蟲篆刻之末<lb/>
矣<lb/>
　　騷選序<hi>汪道昆</hi>
風雅變而為騷江潭尚矣其徒二三速肖其下波流騷<lb/>
變而為選郊蘇李而禘張衡柏梁梁父祧矣漢其室事<lb/>
也魏其堂事也晉猶在阼餘悉在祊故波流無騷非無<lb/>
騷也善哭者無情而不哀騷之優孟也繹祊無選非無<lb/>
<pb n="KR4h0132_WYG_294-15a"/>
選也雕㡬工而太樸喪選之桮棬也以騷則逸為政以<lb/>
選則統為政又惡乎取之或類有同方或體有各至藉<lb/>
令必要其極寧詎能舉一而廢百邪許由有言有族有<lb/>
祖聚族則由後率祖則由前比而合之選其族也騷其<lb/>
祖也由前則推而進為六義為四詩由後則放而文為<lb/>
貞觀為開元為大厯二氏迄今誦之勿絶其斯一當衡<lb/>
石也與哉始予合騷選版之襄陽直將杓之百家之前<lb/>
而衍之三百篇之後厯二十年所版留郡中乃今學士<lb/>
<pb n="KR4h0132_WYG_294-15b"/>
置若遺若天池浸淫乎泂酌以為爽予更授之剞劂門<lb/>
人鄭生職之工告成生乃問序郡版故未有序道古者<lb/>
殆難為言其能為逸也者統也者不越乎一家之言其<lb/>
不為逸也者統也者庶㡬乎先得我心矣<lb/>
　<lb/>
　<lb/>
　<lb/>
　文章辨體彚選巻二百九十四<lb/>
</p>
<p>
</p>
  </div>
</body>
</text>
</TEI>
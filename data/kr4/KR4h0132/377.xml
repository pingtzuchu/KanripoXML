<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百七十七</head> <lb/>
    <p>
<pb n="KR4h0132_WYG_377-1a"/>
欽定四庫全書<lb/>
　文章辨體彚選巻三百七十七<lb/>
　　　　　　　　　　　　明　賀復徴　編<lb/>
讀一<lb/>
　　讀荀子<hi>唐韓愈</hi>
始吾讀孟軻書然後知孔子之道尊聖人之道易行王<lb/>
易王霸易霸也以為孔子之徒沒尊聖人者孟氏而已<lb/>
晩得揚雄書益尊信孟氏因雄書而孟氏益尊則雄者<lb/>
<pb n="KR4h0132_WYG_377-1b"/>
亦聖人之徒與聖人之道不傳于世周之衰好事者各<lb/>
以其説干時君紛紛籍籍相亂六經與百家之説錯雜<lb/>
然老師大儒猶在火于秦黄老于漢其存而醇者孟軻<lb/>
氏而止耳揚雄氏而止耳及得荀氏書于是又知有荀<lb/>
氏者也考其辭時若不粹要其歸與孔子異者鮮矣抑<lb/>
猶在軻雄之間乎孔子删詩書削春秋合于道者著之<lb/>
離于道者黜去之故詩書春秋無疵余欲削荀氏之不<lb/>
合者附于聖人之籍亦孔子之志與孟氏醇乎醇者也<lb/>
<pb n="KR4h0132_WYG_377-2a"/>
荀與揚大醇而小疵<lb/>
　　讀儀禮<hi>韓愈</hi>
余嘗苦儀禮難讀又其行于今者盖寡沿襲不同復之<lb/>
無由考于今誠無所用之然文王周公之法制粗在于<lb/>
是孔子曰吾從周謂其文章之盛也古書之存者希矣<lb/>
百氏雜家尚有可取况聖人之制度邪于是掇其大要<lb/>
竒辭奥㫖著于篇學者可觀焉惜乎吾不及其時進退<lb/>
揖讓於其間嗚呼盛哉<lb/>
<pb n="KR4h0132_WYG_377-2b"/>
　　讀墨子<hi>韓愈</hi>
儒譏墨以上同兼愛上賢明鬼而孔子畏大人居是邦<lb/>
不非其大夫春秋譏專臣不上同哉孔子汛愛親仁以<lb/>
愽施濟衆為聖不兼愛哉孔子賢賢以四科進褒弟子<lb/>
疾歿世而名不稱不上賢哉孔子祭如在譏祭如不祭<lb/>
者曰我祭則受福不明鬼哉儒墨同是堯舜同非桀紂<lb/>
同修身正心以治天下國家奚不相悦如是哉余以為<lb/>
辯生於末學各務售其師之説非二師之道本然也孔<lb/>
<pb n="KR4h0132_WYG_377-3a"/>
子必用墨子墨子必用孔子不相用不足為孔墨<lb/>
　　讀韓愈所著毛頴傳後題<hi>栁宗元</hi>
自吾居夷不與中州人通書有來南者時言韓愈為毛<lb/>
頴傳不能舉其辭而獨大笑以為怪而吾乆不克見楊<lb/>
子誨之來始持其書索而讀之若捕龍蛇搏虎豹急與<lb/>
之角而力不敢暇信韓子之怪於文也世之模擬竄竊<lb/>
取青妃白肥皮厚肉柔筋脆骨而以為辭者之讀之也<lb/>
其大笑固宜且世人笑之也不以其俳乎而俳又非聖<lb/>
<pb n="KR4h0132_WYG_377-3b"/>
人之所棄者詩曰善戯謔兮不為虐兮太史公書有滑<lb/>
稽列傳皆取乎有益於世者也故學者終日討説答問<lb/>
呻吟習復應對進退掬溜播灑則罷<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而廢亂故有息<lb/>
焉㳺焉之説不學操縵不能安絃有所拘者有所縱也<lb/>
太羮𤣥酒體節之薦味之至者而又設以竒異小蟲水<lb/>
草樝梨橘柚苦醎酸辛雖蜇吻裂鼻縮舌澁齒而咸有<lb/>
篤好之者文王之昌蒲葅屈到之芰曾晢之羊棗然後<lb/>
盡天下之竒味以足於口獨文異乎韓子之為也亦将<lb/>
<pb n="KR4h0132_WYG_377-4a"/>
弛焉而不為虐歟息焉㳺焉而有所縱歟盡六藝之竒<lb/>
味以足於口歟而不若是則韓子之辭若壅大川焉其<lb/>
必決而放諸陸不可以不陳也且凡古今六藝是非百<lb/>
家大細穿宂用而不遺者毛頴之功也韓子窮古書好<lb/>
斯文嘉頴之能盡其意其奮而為之傳以發其鬱積而<lb/>
學者得之勵其有益於世歟是其言也固與異世者語<lb/>
而貪常嗜𤨏者猶呫呫然動其喙亦勞甚矣乎<lb/>
　　讀開元雜報<hi>孫樵</hi>
<pb n="KR4h0132_WYG_377-4b"/>
樵曩於襄漢間得數十幅書繫日條事不立首末其畧<lb/>
曰某日皇帝親耕籍田行九推禮某日百寮行大射禮<lb/>
於安福樓南某日安北諸蕃君長請扈從封禪某日皇<lb/>
帝自東封還賞賜有差某日宣政門宰相與百寮廷爭<lb/>
十刻罷如此凡数十百條樵當時未知何等書徒以為<lb/>
朝廷近所行事有自長安來者出其書示之則曰吾居<lb/>
長安中新天子嗣國及窮虜自潰則見行南郊禮安有<lb/>
籍田事乎况九推非天子禮耶又嘗入太學見叢甓負<lb/>
<pb n="KR4h0132_WYG_377-5a"/>
土而起若堂皇者就視得石刻乃射堂舊址則射禮廢<lb/>
已乆矣國家安能行大射禮耶自闗已東水不敗田則<lb/>
旱敗苖百姓入常賦不足至有賣子為豪家役者吾嘗<lb/>
背華走洛遇西戍還兵千人縣給一食力屈不支國家<lb/>
安能東封從官禁兵安所仰給耶北虜驚嚙邉甿勢不<lb/>
可控宰相馳出責戰尚未報功况西闗復驚於西戎安<lb/>
有扈從事耶武皇帝以御史竊議宰相事望嶺南走者<lb/>
四人至今卿士齚舌相戒况宰相陳奏於仗乎安有廷<lb/>
<pb n="KR4h0132_WYG_377-5b"/>
奏諍事耶語未及終有知書者自外來曰此皆開元政<lb/>
事盖當時條布于外者樵後得開元録騐之條條可復<lb/>
云然尚以為前朝所行不當盡為墜典及來長安日見<lb/>
條報朝廷事者徒曰今日除某官明日授某官今日幸<lb/>
於某明日畋於某誠不類數十幅書樵恨生不為太平<lb/>
男子及覩開元中事如奮臂出其間因取其書帛而漫<lb/>
志其末凡補缺文者十三正訛文者十一是嵗大中五<lb/>
年也<lb/>
<pb n="KR4h0132_WYG_377-6a"/>
　　讀司馬法<hi>皮日休</hi>
古之取天下也以民心今之取天下也以民命唐虞尚<lb/>
仁天下之民從而帝之不曰取天下以民心者乎漢魏<lb/>
尚權驅赤子於利刅之下爭寸土於百戰之内士為諸<lb/>
侯諸侯為天子非兵不能威非戰不能服不曰取天下<lb/>
以民命者乎由是編之為術術愈精而殺人愈多法益<lb/>
工而害物益甚嗚呼其亦不仁矣蚩蚩之類不敢惜死<lb/>
者上懼乎刑次貪乎賞民之於君猶子也何異父欲殺<lb/>
<pb n="KR4h0132_WYG_377-6b"/>
其子先詔以威後啗以利哉孟子曰我善為陳我善為<lb/>
戰大罪也後之士有是者雖不得士吾以為猶士焉<lb/>
　　讀封禪書<hi>宋劉敞</hi>
劉子曰新垣平候日再中文帝以建元言汾陽有寳鼎<lb/>
氣乃效於後平之於術亦可免矣其卒以詐死為世大<lb/>
僇何哉彼以其術為逺而飾之以巧以其利為迂而益<lb/>
之以諂者也敗不亦宜乎是故博學而精擇之正言而<lb/>
謹守之不為頃久變志不以利鈍遷慮辟此患也荘周<lb/>
<pb n="KR4h0132_WYG_377-7a"/>
有言毋以人徇天毋以故滅命豈新垣平之謂邪悲矣<lb/>
　　讀李翺文<hi>歐陽修</hi>
予始讀翺復性書三篇曰此中庸之義䟽爾智者識其<lb/>
性當復中庸愚者雖讀此不曉也不作可焉又讀與韓<lb/>
侍郎薦賢書以謂翺特窮時憤世無薦已者故丁寜如<lb/>
此使其得志亦未必然以翺為秦漢間好俠行義之一<lb/>
豪雋亦善論人者也最後讀幽懐賦然後置書而歎歎<lb/>
已復讀不自休恨翺不生於今不得與之交又恨予不<lb/>
<pb n="KR4h0132_WYG_377-7b"/>
得生翺時與翺上下其論也况廼翺一時人有道而能<lb/>
文者莫若韓愈愈嘗有賦矣不過羨二鳥之光榮歎一<lb/>
飽之無時爾推是心使光榮而飽則不復云矣若翺獨<lb/>
不然其賦曰衆囂囂而雜處兮咸歎老而嗟卑視予心<lb/>
之不然兮慮行道之猶非又怪神堯以一旅取天下後<lb/>
世子孫不能以天下取河北以為憂嗚呼使當時君子<lb/>
皆易其歎老嗟卑之心為翺所憂之心則唐之天下豈<lb/>
有亂與亡哉然翺幸不生今時見今之事則其憂又甚<lb/>
<pb n="KR4h0132_WYG_377-8a"/>
矣奈何今之人不憂也余行天下見人多矣脱有一人<lb/>
能如翺憂者又皆䟽逺與翺無異其餘光榮而飽者一<lb/>
聞憂世之言不以為狂人則以為病癡子不怒則笑之<lb/>
矣嗚呼在位而不肯自憂又禁他人使皆不得憂可歎<lb/>
也夫<lb/>
　　讀孟嘗君傳<hi>王安石</hi>
世皆稱孟嘗君能得士士以故歸之而卒賴其力以脱<lb/>
於虎豹之秦嗟乎孟嘗君特鷄鳴狗盗之雄耳豈足以<lb/>
<pb n="KR4h0132_WYG_377-8b"/>
言得士不然擅齊之彊得一士焉宜可以南面而制秦<lb/>
尚取鷄鳴狗盗之力哉夫鷄鳴狗盗之出其門此士之<lb/>
所以不至也<lb/>
　　讀孔子世家<hi>王安石</hi>
太史公叙帝王則曰本紀公侯傳國則曰世家公卿特<lb/>
起則曰列傳此其例也其列孔子為世家奚其進退無<lb/>
所據耶孔子旅人也棲棲衰季之世無尺上之柄此列<lb/>
之以傳宜矣曷為世家哉豈以仲尼躬将聖之資其教<lb/>
<pb n="KR4h0132_WYG_377-9a"/>
化之盛舄奕萬世故為之世家以抗之又非極摯之論<lb/>
也夫仲尼之才帝王可也何特公侯哉仲尼之道世天<lb/>
下可也何特世其家哉處之世家仲尼之道不從而大<lb/>
置之列傳仲尼之道不從而小而遷也自亂其例所謂<lb/>
多所牴牾者也<lb/>
　　讀賈誼傳<hi>曾鞏</hi>
余讀三代二漢之書至於竒辭奥㫖光輝淵澄洞達心<lb/>
腑如登髙山以望長江之活流而恍然駭其氣之壮也<lb/>
<pb n="KR4h0132_WYG_377-9b"/>
故詭辭誘之而不能動淫辭廹之而不能顧攷是與非<lb/>
若别白黑而不能惑浩浩洋洋波徹際涯雖千萬年之<lb/>
逺而若㑹於吾心葢自喜其資之者深而得之者多也<lb/>
既而遇事輙發足以自壮其氣覺其詞源源來而不雜<lb/>
剔吾麤以迎其真植吾本以質其華其高足以凌青雲<lb/>
抗太虚而不入詭誕其下足以盡山川草木之理形状<lb/>
變化之情而不入於卑汚及其事多而憂深慮逺之激<lb/>
扞有觸於吾心而干於吾氣故其言多而出於無聊讀<lb/>
<pb n="KR4h0132_WYG_377-10a"/>
之有憂愁不忍之態然其氣要為無傷也於是又自喜<lb/>
其無入而不宜矣使予位之朝廷視天子所以措置指<lb/>
畫號令天下之意作之訓辭鏤之金石以傳太平無窮<lb/>
之業盖未必不有可觀者遇其所感寓其所志則自以<lb/>
為皆無傷也余悲賈生之不遇觀其為文經畫天下之<lb/>
便宜足以見其康天下之心觀其過湘為賦以吊屈原<lb/>
足以見其憫時憂國而有觸於其氣後之人責其一不<lb/>
遇而為是憂怨之言乃不知古詩之作皆古窮人之辭<lb/>
<pb n="KR4h0132_WYG_377-10b"/>
要之不悖於道義者皆可取也賈生少年多才見文帝<lb/>
極陳天下之事毅然無所阿避而絳灌之武夫相遭於<lb/>
朝譬之投䂓於矩雖彊之不合故斥去不得與聞朝廷<lb/>
之事以奮其中之所欲言彼其不發於一時猶可託文<lb/>
以攄其藴則夫賈生之志其亦可罪邪故予之窮餓足<lb/>
以知人之窮者亦必若此又嘗學文章而知窮人之辭<lb/>
自古皆然是以於賈生少進焉嗚呼使賈生卒其所施<lb/>
為其功業宜有可述者又豈空言以道之哉予之所以<lb/>
<pb n="KR4h0132_WYG_377-11a"/>
自悲者亦若此然世之知者其誰歟雖不吾知誰患邪<lb/>
　　讀兩陳遺墨<hi>朱熹</hi>
天下有自然不易之公論而言之者或不免於有所避<lb/>
就故多失之若諸公熈寜日録之辯是也嘗記頃年獲<lb/>
侍坐於故端殿上饒汪公縱言及於日録熹因妄謂日<lb/>
録固為邪説然諸賢攻之亦未得其要領是以言者瀆<lb/>
而聼者疑用力多而見功寡也盖嘗即其書而考之則<lb/>
凡安石之所以惑亂神祖之聰明而變移其心術使不<lb/>
<pb n="KR4h0132_WYG_377-11b"/>
得遂其大有為之志而反為一世禍敗之原者其隠㣲<lb/>
深切皆聚此書而其詞鋒筆勢縱横捭闔煒燁譎誑又<lb/>
非安石之口不能言非安石之手不能書也以為蔡卞<lb/>
撰造之言固無是理况其見諸行事深切著明者又已<lb/>
相為表裏亦不待晩年懟筆有所增加而後為可罪也<lb/>
然使當時用其垂絶之智舉而焚之則後來載筆之士<lb/>
於其帷幄之間深謀宻計雖欲畢力捜訪極意形容勢<lb/>
必不能得之如此之悉而傳聞異詞虚實相半亦不能<lb/>
<pb n="KR4h0132_WYG_377-12a"/>
使人無溢惡之疑且如勿令上知之語世所共傳終㠯<lb/>
手筆不存故使陸佃得為隱諱雖以元祐衆賢之力爭<lb/>
辨之苦而不能有以正也何幸其徒自為失計出此真<lb/>
蹟以暴其惡於天下便當摭其肆情反理之實正其迷<lb/>
國誤朝之罪而直以安石為誅首是乃所謂自然不易<lb/>
之公論不唯可以訂已往之謬而又足以開後來之惑<lb/>
奈何乃以畏避嫌疑之故反為迂曲回互之言指為撰<lb/>
造增加誣偽謗詆之書而欲加刋削以滅其迹乎汪公<lb/>
<pb n="KR4h0132_WYG_377-12b"/>
歎息深以愚言為然今觀閑樂陳公遺帖了齋陳公表<lb/>
藁追憶前語自愧學之不進所知不能有以甚異於往<lb/>
時又歎汪公之不可復見也為之掩巻太息而書其後<lb/>
抑又嘗怪了翁晩嵗之論多出此帖之餘然其自訟改<lb/>
過之書曾無一言以及此而獨謂龜山楊氏實發其機<lb/>
是則論者亦頗疑之而以今考之此書之作實在建中<lb/>
崇寜之間且其言猶以日録為蔡卞之所託而其後了<lb/>
翁合浦尊堯之書亦未直攻安石也至於大觀初年而<lb/>
<pb n="KR4h0132_WYG_377-13a"/>
後四明之論始作則其推言所自獨歸功於楊氏而不<lb/>
及閑樂有不可誣者矣顧其後書雖謂天使安石自寫<lb/>
誣悖之心然猶有懟筆增加歸過神考之云則終未免<lb/>
於所謂有所回互避就而失之者也又觀閑樂此書之<lb/>
指所以罪状安石者至深切矣然考其事不過數條若<lb/>
曰改祖宗之法而行三代之政也廢春秋而謂人主有<lb/>
北面之禮也學本出於刑名度數而不足以性命道徳<lb/>
也釋經奥義多出先儒而旁引釋氏也是數條者安石<lb/>
<pb n="KR4h0132_WYG_377-13b"/>
信無所逃其罪矣然其所以受病之源遺禍之本則閑<lb/>
樂之言有所未及而其所指以為説者亦自不能使人<lb/>
無可恨也今亦無論其他而姑以安石之素行與日録<lb/>
之首章言之則安石行已立朝之大節在當世為如何<lb/>
而其始見神宗也直以漢文帝唐太宗之不足法者為<lb/>
言復以諸葛亮魏元成之不足為者自任此其志識之<lb/>
卓然又皆秦漢以來諸儒所未聞者而豈一時諸賢之<lb/>
所及哉然其為人質雖清介而噐本偏狹志雖髙逺而<lb/>
<pb n="KR4h0132_WYG_377-14a"/>
學實凡近其所論説盖特見聞億度之近似耳顧乃挾<lb/>
以為髙足已自聖不復知以格物致知克已復禮為事<lb/>
而勉求其所未至以增益其所不能是以其於天下之<lb/>
事每以躁率任意而失之於前又以狠愎徇私而敗之<lb/>
於後此其所以為受病之原而閑樂未之言也若其所<lb/>
以遺禍之本則自其得君之初而已有以中之使之悦<lb/>
其髙駭其竒而意斯人之不可無矣及其任之以事而<lb/>
日聼其言則又有以信夫斯人之果不可無也於是為<lb/>
<pb n="KR4h0132_WYG_377-14b"/>
之力拒羣言而一聼其所為唯恐其一旦去我而無與<lb/>
成吾事也及其訏謨既乆漸涵透徹則遂心融神㑹而<lb/>
與之為一以至於能掣其柄而自操之則其運動弛張<lb/>
又已在我而彼之用舍去留不足為吾重輕矣於是安<lb/>
石卒去而天下之政始盡出於宸𠂻了翁所謂萬幾獨<lb/>
運於元豐閑樂所謂屏棄金陵十年不召者盖皆指此<lb/>
然了翁知其獨運而不知其所運者乃安石之機閑樂<lb/>
見安石之身若不用而不知其心之未嘗不用也是以<lb/>
<pb n="KR4h0132_WYG_377-15a"/>
凡安石之所為卒之得以附於陵廟之尊託於謨訓之<lb/>
重而天下之人愈不敢議以至於魚爛河決而後已焉<lb/>
此則安石所以遺禍之本而閑樂亦未之言也若閑樂<lb/>
之論祖宗法度但當謹守而不可變尤為痛切是固然<lb/>
矣然祖宗之所以為法盖亦因事制宜以趨一時之便<lb/>
而其仰循前代俯徇流俗者尚多有之未必皆其竭心<lb/>
思法聖智以遺子孫而欲其萬世守之者也是以行之<lb/>
既乆而不能無弊則變而通之是乃後人之責故慶厯<lb/>
<pb n="KR4h0132_WYG_377-15b"/>
之初杜范韓富諸公變之不遂而論者至今以為恨况<lb/>
其復此又數十年其弊固當益甚於前而當時議者亦<lb/>
多以為當變如吕正獻公父子家傳及河南程氏眉山<lb/>
蘇氏之書盖皆可考雖閑樂此論若有不同而不免亦<lb/>
有仁皇之末適當因革之時之説則是安石之變法固<lb/>
不可謂非其時而其設心亦未為失其正也但以其躁<lb/>
率任意而不能熟講精思以為百全無弊可乆之計是<lb/>
以天下之民不以為便而一時元臣故老賢士大夫羣<lb/>
<pb n="KR4h0132_WYG_377-16a"/>
起而力爭之者乃或未能究其利病之實至其所以為<lb/>
説又多出於安石䂓模之下繇是安石之心愈益自信<lb/>
以為天下之人真莫已若而隂幸其言之不足為已病<lb/>
因遂肆其狠愎倒行逆施固不復可望其能勝已私以<lb/>
求利病之實而充其平日所以自任之本心矣此新法<lb/>
之禍所以卒至於横流而不可救閑樂雖能深斥其非<lb/>
而未察其所以為非者乃繇於此此其為説所以不能<lb/>
使人無所恨者一也至謂安石逺取三代渺茫不可稽<lb/>
<pb n="KR4h0132_WYG_377-16b"/>
考之事而力行之此又不知三代之政布在方冊雖時<lb/>
有先後而道無古今舉而行之正不能無望於後之君<lb/>
子但其名實之辨本末之序緩急之宜則有不可以毫<lb/>
釐差者茍能於此察焉而無所悖則其遺法雖若渺茫<lb/>
不可稽考然神而明之在我而已何不可行之有彼安<lb/>
石之所謂周禮乃姑取其附於已意者而借其名髙以<lb/>
服衆口耳豈真有意於古者哉若真有意於古則格君<lb/>
之本親賢之務養民之政善俗之方凡古之所謂當先<lb/>
<pb n="KR4h0132_WYG_377-17a"/>
而宜急者曷為不少留意而獨於財利兵刑為汲汲耳<lb/>
大本不正名是實非先後之宜又皆倒置以是稽古徒<lb/>
益亂耳豈專𣺌茫不可稽考之罪哉閑樂不察乎此而<lb/>
斷然自畫直以三代之法為不可行又獨指其𣺌不可<lb/>
稽考者而譏之此又使人不能無恨者二也若安石之<lb/>
廢春秋語北面則亦其志識過髙而不能窮理勝私之<lb/>
弊是以厭三傳凡例條目之煩惡諸儒臆度附致之巧<lb/>
有太過者而不思其大倫大法固有炳如日星而不可<lb/>
<pb n="KR4h0132_WYG_377-17b"/>
誣者也因前聖尊師重道之意以推武王太公之事有<lb/>
太過者而所以考其禮之文者有未詳也是其闕於審<lb/>
重而輕為論説直廢大典固為可罪然謂其因此而亂<lb/>
君臣之名分又并與孟子迭為賔主之説而非之則亦<lb/>
峻文深詆而矯枉過直矣此又其使人不能無恨者三<lb/>
也若夫道徳性命之與刑名度數則其精粗本末雖若<lb/>
有間然其相為表裏如影隨形則又不可得而分别也<lb/>
今謂安石之學獨有得於刑名度數而道徳性命則為<lb/>
<pb n="KR4h0132_WYG_377-18a"/>
有所不足是不知其於此既有不足則於彼也亦将何<lb/>
自而得其正耶夫以佛老之言為妙道而謂禮法事變<lb/>
為粗迹此正王氏之深蔽今欲譏之而不免反堕其説<lb/>
之中則已誤矣又况其於粗迹之謬可指而言者盖亦<lb/>
不可勝數政恐未可輕以有得許之也今姑舉其一二<lb/>
而言之若其實有得於刑名度數也則其所以修於身<lb/>
者豈至於與僧卧地而顧客褫衣如錢景諶之所叙乎<lb/>
所以著於篇者豈至於分文析字以為學而又不能辨<lb/>
<pb n="KR4h0132_WYG_377-18b"/>
乎六書之法如字説之書乎了翁以為安石之進字説<lb/>
盖欲布之海内神考雖好其書玩味不忘而不以布於<lb/>
海内者以教化之本不在是也此亦非是夫周禮六藝<lb/>
之教所謂書者不過使人以六書之法分别天下之書<lb/>
文而知此字之聲形為如何欲其逺近齊同而不亂耳<lb/>
非有真空無相無作之説也安石既廢其五法而專以<lb/>
㑹意為言有所不通則遂旁取後來書傳一時偶然之<lb/>
語以為證至其甚也則又逺引老佛之言前世中國所<lb/>
<pb n="KR4h0132_WYG_377-19a"/>
未嘗有者而説合之其穿鑿舛繆顯然之迹如此豈但<lb/>
不知性命道徳之本而亦豈可謂其有得於刑名度數<lb/>
之末哉不唯以此自誤又以其説上惑人主使其玩味<lb/>
於此而不忘其罪為大了翁之言盖亦踈矣所以施於<lb/>
家者至於使其妻窮奢極侈斥逐姊姒而詬叱官吏如<lb/>
林希魏泰之所書豈止於使其子囚首跣足箕踞於前<lb/>
而干預國政如邵伯温之所記乎所以施於政者至於<lb/>
乖事理咈民情而於當世禮樂文章教化之本或有失<lb/>
<pb n="KR4h0132_WYG_377-19b"/>
其道理者乃不能一有所正至其小者如䳺鶉公事按<lb/>
問條法亦皆繆戾煩碎而不即於人心乎以此等而推<lb/>
之則如閑樂之所云亦恐其未免於過予而其所以不<lb/>
能使人無可恨者四也若其釋經之病則亦以自處太<lb/>
髙而不能明理勝私之故故於聖賢之言既不能虚心<lb/>
靜慮以求其立言之本意於諸儒之同異又不能反覆<lb/>
詳宻以辨其為説之是非但以已意穿鑿附麗極其力<lb/>
之所通而肆為支蔓浮虚之説至於天命人心日用事<lb/>
<pb n="KR4h0132_WYG_377-20a"/>
物之所以然既以不能反求諸身以騐其實則一切舉<lb/>
而歸之於佛老及論先王之政則又騁私意飾姦言以<lb/>
為違衆自用剥民興利斥逐忠賢杜塞公論之地唯其<lb/>
意有所忽而不以為事者則或茍因舊説而不暇擇其<lb/>
是非也閑樂於此乃不責其違本㫖棄舊説惑異教文<lb/>
姦言之罪而徒譏其奧義多出鄭孔意若反病其不能<lb/>
盡黜先儒之説以自為一家之言者則又不能使人無<lb/>
恨者五也夫安石以其學術之誤敗國殄民至於如此<lb/>
<pb n="KR4h0132_WYG_377-20b"/>
而起自熈豐訖於宣靖六十年間誦説推明按為國是<lb/>
鄙儒俗生随風而靡者既無足道有識之士則孰有不<lb/>
寒心者顧以姦賊蔽䝉禁網嚴宻是以飲氣呑聲莫敢<lb/>
指議獨兩陳公乃能出死力以排之其於平居書䟽還<lb/>
徃講論切磨唯恐其言之不盡斯亦可謂賢矣然其所<lb/>
以為説者不過如此豈其所以為學者亦自未得聖賢<lb/>
之門户所以觀理制事者猶未免於有蔽而然耶故嘗<lb/>
歴考一時諸賢之論以求至當則唯龜山楊氏指其離<lb/>
<pb n="KR4h0132_WYG_377-21a"/>
内外判心迹使道常無用於天下而經世之務皆私智<lb/>
之鑿者最為近之其論紹述而以為當師其意不當泥<lb/>
其迹者亦能曲盡其理之當而無回互之失雖元城劉<lb/>
公所謂哲宗神考有所不逮不但兩陳公而已也然及<lb/>
其請罷廟學配食之章則又不能如其平日之言以正<lb/>
其罪顧乃屑屑焉偏指鳬鷖一義以為實奢汰之源此<lb/>
為獲殺人於貨之盗而議其竊鉤之罪對放飯流歠之<lb/>
客而議其齒決之非視兩陳公之言乃反有不能及者<lb/>
<pb n="KR4h0132_WYG_377-21b"/>
是以至今又幾百年而其是非之原終未明白往者雖<lb/>
不足論而來者之監亦學者之所不可不知也故竊并<lb/>
其説以俟同志講而擇焉<lb/>
　　讀藥書漫記<hi>劉因</hi>
人秉是氣以為五臟百骸之身者形實相孚而氣亦流<lb/>
通其聲色氣味之接乎人之口鼻耳目者雖若汛然然<lb/>
其在我而同其類者固已脗焉而相合異其類者固已<lb/>
怫然而相戾雖其人之身亦不得而自知也如飲藥者<lb/>
<pb n="KR4h0132_WYG_377-22a"/>
以枯木腐骨蕩為虀粉相錯合以飲之而亦各隨其氣<lb/>
類而之焉盖其原一也故先儒謂酸木味木根立地中<lb/>
似骨故骨以酸養之金味辛金之纒合異物似筋故筋<lb/>
以辛養之鹹水也似脉苦火也似氣甘土也似肉其形<lb/>
固已與類矣而其氣安得不與之流通也推而言之其<lb/>
吉㓙之與善惡亦類也<lb/>
天生此一世人而一世事固能辦也盖亦足乎已而無<lb/>
待於外也嶺南多毒而有金蛇白藥以治毒湖南多氣<lb/>
<pb n="KR4h0132_WYG_377-22b"/>
而有薑橘茱茰以治氣魚鼈螺蜆治濕氣而生於水麝<lb/>
香羚羊治石毒而生於山盖不能有以勝彼之氣則不<lb/>
能生於其氣之中而物之與是氣俱生者夫固必使有<lb/>
用於是氣也猶朱子謂天将降亂必生弭亂之人以擬<lb/>
其後以此觀之世固無無用之人人固無不可處之世<lb/>
也<lb/>
　<lb/>
　文章辨體彚選巻三百七十七<lb/>
</p>
<p>
</p>
  </div>
</body>
</text>
</TEI>
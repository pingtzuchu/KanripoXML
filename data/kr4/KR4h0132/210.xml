<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百十</head> <lb/>
    <p>
<pb n="KR4h0132_WYG_210-1a"/>
欽定四庫全書<lb/>
　文章辨體彚選巻二百十<lb/>
　　　　　　　　　　　　明　賀復徴　編<lb/>
書六<lb/>
　　與公孫瓚書<hi>漢袁紹</hi>
孤與足下既有前盟舊要申之以討亂之誓愛過夷叔<lb/>
分著丹青謂為戮力同仇足踵齊晉故解印釋紱以北<lb/>
帶南分割膏腴以奉執事此非孤赤情之明騐邪豈寤<lb/>
<pb n="KR4h0132_WYG_210-1b"/>
足下棄烈士之高義尋禍亡之險蹤輟而改慮以好易<lb/>
怨盜遣士馬犯暴豫州始聞甲卒在南親臨戰陣懼以<lb/>
飛矢迸流狂刅横集以重足下之禍徒増孤子之咎釁<lb/>
也故為薦書懇惻冀可改悔而足下超然自逸矜其威<lb/>
詐謂天罔可呑豪傑可滅果令貴弟殞於鋒刅之端斯<lb/>
言猶在於耳而足下曽不尋討禍源克心罪已茍欲逞<lb/>
其無疆之怒不顧逆順之津匿怨害民騁於余躬遂躍<lb/>
馬控弦處我泜上毒徧生民辜延白骨孤辭不獲已以<lb/>
<pb n="KR4h0132_WYG_210-2a"/>
有界橋之役是時足下兵氣霆震駿馬電發僕師徒肇<lb/>
合機械不嚴强弱殊科衆寡異倫假天之助小戰大克<lb/>
遂陵躡奔北因壘舘穀此非天威棐諶福豐有禮之符<lb/>
表乎足下志猶未厭乃復糾合餘燼率我蟊賊以焚爇<lb/>
渤海孤又不獲寜用及龍河之師羸兵前誘大軍未濟<lb/>
而足下膽破衆散不鼓而敗兵衆擾亂君臣竝奔此又<lb/>
足下之為非孤之咎也自此以後禍隙彌深孤之師旅<lb/>
不勝其忿遂至積尸為京頭顱滿野愍彼無辜未嘗不<lb/>
<pb n="KR4h0132_WYG_210-2b"/>
慨然失涕也後比得足下書辭義婉約有改徃修來之<lb/>
言僕既欣於舊好克復且愍兆民之不寜每輒引師南<lb/>
駕以順簡書弗盈一時而北邊羽檄之文未嘗不至孤<lb/>
是用痛心疾首靡所錯情夫處三軍之師當列將之任<lb/>
宜令怒如嚴霜喜如時雨臧否好惡坦然可觀而足下<lb/>
二三其徳强弱異謀急則曲躬緩則放逸行無定端言<lb/>
無質要為壯士者固若此乎既乃殘殺老弱幽土憤怨<lb/>
衆叛親離孑然無黨又烏桓濊貊皆足下同州僕與之<lb/>
<pb n="KR4h0132_WYG_210-3a"/>
殊俗各奮迅激怒争為鋒銳又東西鮮卑舉踵來附此<lb/>
非孤徳所能招乃足下驅而致之也夫當荒危之世處<lb/>
干戈之險内違同盟之誓外失戎狄之心兵興州壤<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>
發蕭墻將以定覇不亦難乎前以西山陸梁出兵平討<lb/>
㑹麴義餘殘畏誅逃命故遂住大軍分兵撲蕩此兵孤<lb/>
之前行乃界橋搴旗㧞壘先登制敵者也始聞足下鐫<lb/>
金紆紫命以元帥謂當因茲奮發以報孟明之恥是故<lb/>
戰夫引領竦望旌斾怪遂含光匿影寂爾無聞卒臻屠<lb/>
<pb n="KR4h0132_WYG_210-3b"/>
滅相為惜之夫有平天下之志希長世之功權御師徒<lb/>
帶養戎馬叛者無討服者不收威懷竝喪何以立名今<lb/>
舊京克復天罔云補罪人斯亡忠幹翼化華夏儼然望<lb/>
於穆之作將戢干戈放散牛馬足下何獨守區區之土<lb/>
保軍内之廣甘惡名以速朽亡令徳之長久壯而籌之<lb/>
非良策也宜釋憾除嫌敦我舊好若斯言之玷皇天是<lb/>
聞<lb/>
　　答陳琳書<hi>臧洪</hi>
<pb n="KR4h0132_WYG_210-4a"/>
洪隔濶相思發於寤寐幸相去歩武之間耳而以趣舍<lb/>
異䂓不得相見其為愴恨可為心哉前日不遺比辱雅<lb/>
貺述叙禍福公私切至所以不即奉荅者既學薄才鈍<lb/>
不足塞詔亦以吾子攜負側室息肩主人家在東州僕<lb/>
為仇敵以是事人雖披中情墮肝膽猶身䟽有罪言甘<lb/>
見怪方首尾不救何能恤人且以子之才窮該典籍豈<lb/>
將闇於大道不達余趣者哉然猶復云云者僕以是知<lb/>
足下之言信不由𠂻固將以救禍也必欲算計長短辯<lb/>
<pb n="KR4h0132_WYG_210-4b"/>
諮是非是非之論言滿天下陳之更不明不言無所損<lb/>
又言傷告絶之義非吾所忍行也是以捐棄紙筆一無<lb/>
所荅亦冀遥忖其心知其計定不復渝變也重獲來命<lb/>
援引古今紛紜六紙雖欲不言焉得已哉僕小人也本<lb/>
因行役冦竊大州恩深分厚寜樂今日自還接刅每登<lb/>
城勒兵望主人之旗鼓感故友之周旋撫弦搦矢不覺<lb/>
涕流之覆面也何者自以輔佐主人無以為悔主人相<lb/>
接過絶等倫當受任之初自謂䆒竟大事共尊王室豈<lb/>
<pb n="KR4h0132_WYG_210-5a"/>
悟天子不恱本州見侵郡將遘牖里之厄陳㽞克創兵<lb/>
之謀謀計棲遲喪忠孝之名杖策攜背虧交友之分揆<lb/>
此二者與其不得已喪忠孝之名與虧交友之道輕重<lb/>
殊塗親踈異畫故便收淚告絶若使主人少垂念故人往<lb/>
者側席去者克已不汲汲於離友信刑戮以自輔則僕<lb/>
抗季札之志不為今日之戰矣何以效之昔張景明親<lb/>
登壇歃血奉辭奔走卒使韓牧讓印主人得地然後但<lb/>
以拜章朝主賜爵獲傳之故旋時之間不䝉觀過之貸<lb/>
<pb n="KR4h0132_WYG_210-5b"/>
而受夷滅之禍吕奉先討卓來奔請兵不獲告去何罪<lb/>
復見斫刺濱於死亡劉子璜奉使踰時辭不獲命畏威<lb/>
懷親以詐求歸可謂有志忠孝無損霸道者也然輒僵<lb/>
斃麾下不䝉捐除僕雖不敏又素不能原始見終覩微<lb/>
知著切度主人之心豈謂三子宜死罰當刑中哉實且<lb/>
欲一統山東増兵討讐懼戰士狐疑無以沮勸故抑廢<lb/>
王命以崇承制慕義者䝉榮待放者被戮此乃主人之<lb/>
利非㳺士之願也故僕鑒戒前人困窮死戰僕雖下愚<lb/>
<pb n="KR4h0132_WYG_210-6a"/>
亦嘗聞君子之言矣此實非吾心也乃主人招焉凡吾<lb/>
所以背棄國民用命此城者正以君子之違不適敵國<lb/>
故也是以獲罪主人見攻踰時而足下更引此義以為<lb/>
吾䂓無乃辭同趨異非吾子所為休戚者哉吾聞之也<lb/>
義不背親忠不違君故東宗本州以為親援中扶郡將<lb/>
以安社稷一舉二得以徼忠孝何以為非而足下欲使<lb/>
吾輕本破家均君主人主人之於我也年為吾兄分為<lb/>
篤友道乖告去以安君親可謂順矣若子之言則包胥<lb/>
<pb n="KR4h0132_WYG_210-6b"/>
宜致命於伍員不當號哭於秦庭矣茍區區於攘患不<lb/>
知言乖乎道理矣足下或者見城圍不觧救兵未至感<lb/>
婚姻之義惟平生之好以屈節而茍生勝守義而傾覆<lb/>
也昔晏嬰不降志於白刅南史不曲筆以求生故身著<lb/>
圖象名垂後世况僕挾金城之固驅士民之力散三年<lb/>
之蓄以為一年之資匡困補乏以恱天下何圖築室反<lb/>
耕哉但懼秋風揚塵伯珪馬首南向張揚飛燕膂力作<lb/>
難北鄙將告倒縣之急股肱奏乞歸之誠耳主人當鑒<lb/>
<pb n="KR4h0132_WYG_210-7a"/>
我曹輩反旌退師治兵鄴垣何宜久辱盛怒暴威於吾<lb/>
城下哉足下譏吾恃黒山以為救獨不念黄巾之合從<lb/>
邪如飛燕之屬悉以受王命矣昔髙祖取彭越於鉅野<lb/>
光武創基兆於緑林卒能龍飛中興以成帝業茍可輔<lb/>
主興化夫何嫌哉况僕親奉承璽書與之從事行矣孔<lb/>
璋足下徼利於境外臧洪受命於君親吾子托身於盟<lb/>
主臧洪䇿名於長安子謂余身死而名㓕僕亦笑子身<lb/>
死而無聞焉悲哉本同而末離努力努力夫復何言<lb/>
<pb n="KR4h0132_WYG_210-7b"/>
　　責袁術書<hi>孫䇿</hi>
蓋上天垂司過之星聖主建敢諌之鼓設非謬之備急<lb/>
箴闕之言何哉凡有所長必有所短也去冬傳有大計<lb/>
無不悚懼旋知供備貢獻萬夫觧惑頃聞建議復欲追<lb/>
遵前圖即事之期便有定月益使憮然想是流妄設其<lb/>
必爾民何望乎曩日之舉義兵也天下之士所以響應<lb/>
者董卓擅廢置害太后𢎞農王掠烝宫人發掘園陵暴<lb/>
逆至此故諸州郡雄豪聞聲慕義神武外振卓遂内殱<lb/>
<pb n="KR4h0132_WYG_210-8a"/>
元惡既斃㓜主東顧俾保傅宣命欲令諸軍振旅於河<lb/>
北通謀黒山曹操放毒東徐劉表稱亂南荆公孫瓚炰烋<lb/>
北幽劉繇决力江滸劉備争盟淮隅是以未獲承命櫜<lb/>
弓戢戈也今備繇既破操等饑餒謂當與天下合謀以<lb/>
誅醜類捨而不圖有自取之志非海内所望一也昔成<lb/>
湯伐桀稱有夏多罪武王伐紂曰殷有罪罰重哉此二<lb/>
王者雖有聖徳宜當君世如使不遭其時亦無由興矣<lb/>
㓜主非有惡於天下徒以春秋尚少脅於强臣若無過<lb/>
<pb n="KR4h0132_WYG_210-8b"/>
而奪之懼未合於湯武之事二也卓雖狂狡至廢主自<lb/>
與亦猶未也而天下聞其桀虐攘臂同心而疾之以中<lb/>
土希戰之兵當邊地勁悍之虜所以斯須逰魂也今四<lb/>
方之人皆玩敵而便戰鬬矣可得而勝者以彼亂而我<lb/>
治彼逆而我順也見當世之紛若欲大舉以臨之適足<lb/>
趣禍三也天下神器不可虛干必須天贊與人力也殷<lb/>
湯有白鳩之祥周武有赤烏之瑞漢高有星聚之符世<lb/>
祖有神光之徴皆因民困瘁於桀紂之政毒苦於秦莽<lb/>
<pb n="KR4h0132_WYG_210-9a"/>
之役故能芟去無道致成其志今天下非患於㓜主未<lb/>
見受命之應驗而欲一旦卒然登即尊號未之或有四也<lb/>
天子之貴四海之富誰不欲焉義不可勢不得耳陳勝<lb/>
項籍王莽公孫述之徒皆南面稱孤莫之能濟帝王之<lb/>
位不可横冀五也幼主岐嶷若除其偪去其鯁必成中<lb/>
興之業夫致主於周成之盛自受旦奭之美此誠所望<lb/>
於尊明也縱使㓜主有他改異猶望推宗室之譜屬論<lb/>
近親之賢良以紹劉統以固漢宗皆所以書功金石圖<lb/>
<pb n="KR4h0132_WYG_210-9b"/>
形丹青流慶無窮垂聲管絃捨而不為為其難者想明<lb/>
明之素必所不忍六也五世為相權之重勢之盛天下<lb/>
莫得而比焉忠貞者必曰宜夙夜思維所以扶國家之<lb/>
躓頓念社稷之危殆以奉祖考之志以報漢室之恩其<lb/>
忽履道之節而强進取之欲者將曰天下之人非家吏<lb/>
則門生也孰不從我四方之敵非吾匹則吾役也誰能<lb/>
違我盍乗累世之勢起而取之哉二者殊數不可不詳<lb/>
察七也所貴於聖哲者以其審於機宜慎於舉措若難<lb/>
<pb n="KR4h0132_WYG_210-10a"/>
圖之事難保之勢以激群敵之氣以生衆人之心公義<lb/>
固不可私計又不利明哲不處八也世人多惑於圖緯<lb/>
而牽引非類比合文字以恱所事茍以阿上惑衆終有<lb/>
後悔者自徃迄今未嘗無之不可不深擇而熟思九也<lb/>
九者尊明所見之餘耳庶備起予補所遺忘忠言逆耳<lb/>
幸留神聴<lb/>
　　諌袁術僣號書<hi>孫策</hi>
董卓無道陵虐王室禍加太后暴及𢎞農天子播越宫<lb/>
<pb n="KR4h0132_WYG_210-10b"/>
廟焚毁是以豪傑發憤沛然俱起元惡既斃㓜主東顧<lb/>
乃使王人奉命宣明朝恩偃武修文與之更始然而河<lb/>
北異謀於黒山曹撡毒被於東徐劉表僣亂於南荆公<lb/>
孫叛逆於朔北正禮阻兵𤣥徳争盟是以未獲從命櫜<lb/>
弓戢戈當謂使君與國同䂓而舍是弗恤宛然有自取<lb/>
之志懼非海内企望之意也成湯討桀稱有夏多罪武<lb/>
王伐紂曰殷有重罰此二王者雖有聖徳假使時無失<lb/>
道之過無由逼而取也今主上非有惡於天下徒㓜小<lb/>
<pb n="KR4h0132_WYG_210-11a"/>
脅於强臣異於湯武之時也又聞㓜主明智聰敏有夙<lb/>
成之徳天下雖未被其恩咸歸心焉若輔而興之則旦<lb/>
奭之美率土所望也使君五世相承為漢宰輔榮寵之<lb/>
盛莫與為比宜效忠守節以報王室時人多惑圖緯之<lb/>
言妄牽非類之文茍以悦主為美不顧成敗之計古今<lb/>
所慎可不熟慮忠言逆耳駮議致憎茍有益於尊明無<lb/>
所敢辭<lb/>
　<lb/>
<pb n="KR4h0132_WYG_210-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百十<lb/>
</p>
<p>
</p>
  </div>
</body>
</text>
</TEI>
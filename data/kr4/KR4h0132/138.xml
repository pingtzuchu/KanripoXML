<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三十八</head> <lb/>
    <p>
<pb n="KR4h0132_WYG_138-1a"/>
欽定四庫全書<lb/>
　文章辨體彚選巻一百三十八<lb/>
　　　　　　　　　　　　　明　賀復徴　編<lb/>
表十四<lb/>
　　謝授新安郡侯表<hi>宋汪藻</hi>
臣某言准吿命伏䝉聖恩以宗祀赦文授臣新安郡開<lb/>
國侯食邑三百户者禮洽中天慶覃六服猥奉十行之<lb/>
詔就加五等之封中謝伏念臣積冒私恩浸踰分願昨<lb/>
<pb n="KR4h0132_WYG_138-1b"/>
投閒於異縣䝉起廢於偏城久客還家方憩南飛之鵲<lb/>
通侯授印忽成左顧之龜雖㵕漉以惟均何遭逢之獨<lb/>
異兹盖伏遇皇帝陛下調胹萬類藩飾羣工屬宣室之受釐<lb/>
罄寰區而䝉福臣適臨本郡仍胙鄉州宋人洴澼以得<lb/>
封望胡及此漢將銀黃而夸里榮乃過之寵既逮於子<lb/>
孫忠敢移於生死<lb/>
　　謝泉州到任表<hi>汪藻</hi>
恭承休命就易名藩去父母之邦接淅敢同於他國問<lb/>
<pb n="KR4h0132_WYG_138-2a"/>
蠻夷之俗褰帷如在於中州責重捫心恩深隕涕中謝<lb/>
伏念臣昨從詞館叨領守符素號迂疎無問馬及羊之<lb/>
知乃䝉榮授得維桑與梓之州二年而勞力勞心一身<lb/>
而畏首畏尾力祈罷免反冒遷除雖賣劔買牛老猶堪<lb/>
於渤海然舉頭見日身益逺於長安兹蓋伏遇皇帝陛<lb/>
下緫覈百工照臨萬國眷方隅之瀕海須師帥之得人<lb/>
故遣近臣往綏遐俗况今閩徼莫盛泉山既旁接書文<lb/>
之同當尤懲獄市之擾臣敢不仰遵寛大俯厲衰殘講<lb/>
<pb n="KR4h0132_WYG_138-2b"/>
求百粤之宜叅諸禹貢奉上三年之計對以春秋<lb/>
　　賀赤烏白雀表<hi>汪藻</hi>
治格時雍祥昭羽屬生皆異稟凝丹素以成形出若相<lb/>
符信圖書之上瑞必有召此來非偶然中賀伏以烏本<lb/>
陽精鵲知歳事方聖祚紹隆於火徳適天時應在於金<lb/>
穰宜爾珍禽呈兹瑞質孝能致哺煌煌儀則之新喜必<lb/>
傳音翯翯羽毛之潔用明諸福之畢至孰謂二蟲之無<lb/>
知恭惟皇帝陛下保合太和緝熙純嘏跂行喙息皆安<lb/>
<pb n="KR4h0132_WYG_138-3a"/>
性命之情岳貢川珍盡發乾坤之藴是生神物來相昌<lb/>
期將合采以成章乃同時而薦祉徊翔有煒恊周家王<lb/>
屋之符粹美而真異莊子彫陵之見既九重之有托寜<lb/>
三匝以求安臣等幸列近司喜逢休應有生咸遂宜多<lb/>
可俯之巢同類相求將致來儀之鳳<lb/>
　　遺表<hi>宗澤</hi>
心期許國每輸扶厦之忠死不忘君猶積戀軒之意魂<lb/>
魄將離於形體精忱願達於冕旒中謝伏念臣猥以朴<lb/>
<pb n="KR4h0132_WYG_138-3b"/>
忠受知淵聖擢自困躓羈窮之際付以冦敵往來之衝<lb/>
適遇陛下出緫元戎察臣精著勞効坐籌宻訃俾臣得<lb/>
預屬僚逮夫踐祚之初首録孤危之迹冦攘未泯暫為<lb/>
淮甸之巡宗廟斯存委守留司之鑰力小任重志大心<lb/>
勞誓殄敵讐再安王室但知懷主甘委命於鴻毛無復<lb/>
偷生期裹尸於馬革晝夜以繼寢食靡寜斯民獲奠枕<lb/>
之安敵馬無飲河之意事為紛至黽勉惟多回視頽齡<lb/>
巳廹桑榆之晩景益堅素節每期松栢之後彫豈謂餘<lb/>
<pb n="KR4h0132_WYG_138-4a"/>
生忽先朝露尚扶病以治事敢愛巳以顧私隂陽之冦<lb/>
洊深藥石之功莫効少延殘喘庶畢願言昨有招安到<lb/>
楊進等約其衆多無慮百萬昔嘗為冦頗聚衆以震師<lb/>
今巳革心欲為國而戡難足踵道路雲集都城巳涓吉<lb/>
而戒塗擬成功於指日干戈未舉舟壑忽移神爽飛揚<lb/>
長抱九泉之恨功名卑劣尚貽千古之羞仰憑睿眷之<lb/>
深必無生死之異囑臣之子記臣之言力請囘鑾亟還<lb/>
京闕上念社稷之重下慰黎民之心命將出師大震雷<lb/>
<pb n="KR4h0132_WYG_138-4b"/>
霆之怒救焚拯溺出民水火之中夙荷君恩敢忘尸諌<lb/>
顒卭法座無由再望於清光枯朽㣲生從此永辭於宸<lb/>
扆<lb/>
　　辭免都督江淮軍馬表<hi>張浚</hi>
江淮重寄猥出異恩犬馬餘生蓋安㣲分輙上臣愚之<lb/>
請未䝉制可之音伏念臣少不如人老將及耄一士賢<lb/>
百萬之衆素乏修能百里半九十之時仍當末路倘進<lb/>
退不懲於迷復則鬼神將吿於福謙顯罹責誚之言重<lb/>
<pb n="KR4h0132_WYG_138-5a"/>
玷并包之度况明光之詔雖陳於别塞而赤白之囊不<lb/>
徹於甘泉分屯巳固於長城申命何資於鈇鉞伏望陛<lb/>
下擴日月之照推天地之恩俯憐視䕃之幾何特加全<lb/>
䕶不憚出綸之惟反曲賜優容<lb/>
　　謝講和赦表<hi>岳飛</hi>
武勝定國軍節度使開府儀同三司湖北京西宣撫使<lb/>
兼營田大使臣岳飛上表言今月十二日准進奏院逓<lb/>
到赦書一道臣巳即恭率統制領將佐官屬等望闕宣<lb/>
<pb n="KR4h0132_WYG_138-5b"/>
讀訖觀時制變仰聖哲之宏䂓善勝不爭實帝王之妙<lb/>
算念此艱難之久姑從和好之宜睿澤誕敷輿情胥恱<lb/>
臣飛誠歡誠抃頓首頓首竊以婁敬獻言於漢帝魏絳<lb/>
發策於晉公皆盟墨未乾顧口血猶在俄驅南牧之馬<lb/>
旋興北伐之師蓋狂敵不情狡冦無信欲守金石之約<lb/>
難充谿壑之求圖暫安而解倒埀猶之可也顧長慮而<lb/>
尊中國豈其然乎恭惟皇帝陛下大徳有容神武不殺<lb/>
體乾之徤行㢲之權務和衆以安民迺講信而修睦巳<lb/>
<pb n="KR4h0132_WYG_138-6a"/>
漸還於境土想喜見於威儀臣幸遇明時獲觀盛事身<lb/>
居將閫功無補於涓埃口誦詔書面有慚於軍旅尚作<lb/>
聦明而過慮徒懷猶豫而致疑謂無事而請和者謀恐<lb/>
卑辭而益幣者進臣願定謀於全勝期収地於兩河唾<lb/>
手燕雲終欲復讐而報國誓心天地當令稽顙以稱藩<lb/>
　　代宰臣賀雪表<hi>吕祖謙</hi>
皇極之主疇既叙於時寒豐年之冬兆先占於積雪繽<lb/>
紛六羃賁冒九圍中賀恭惟皇帝陛下綏靜嘉師財成<lb/>
<pb n="KR4h0132_WYG_138-6b"/>
元化嚴凝西北歛元氣以方升疆理南東瞻同雲之巳<lb/>
合瑞呈禹甸喜溢堯衢臣等幸際昌辰欣逢休應授簡<lb/>
而居客右雖慚梁苑之辭為樂而與民同請上齊宫之<lb/>
對<lb/>
　　謝宣召入院表<hi>真徳秀</hi>
伏以來從南服未宣民版之勞召寘北扉猥被宸綸之<lb/>
寵光生里巷榮動簪紳竊以列聖之用人惟待詞臣而<lb/>
加禮蓋於言語文章之外責其論思獻納之忠或雖忤<lb/>
<pb n="KR4h0132_WYG_138-7a"/>
㫖而暫閒終必棄瑕而復用修除翰苑在環滁出守之<lb/>
餘軾侍禁庭亦赤壁歸來之後豈非加歳月則其文老<lb/>
渉憂患則其慮長乃登邃嚴以備顧問如臣者才華弗<lb/>
競戅拙自將掌先皇内制者六年每慚越爼迨陛下初<lb/>
元之再命竟許循牆以馳驅州縣之頻且廢棄山林之<lb/>
久見聞寖少藝業益荒結茅屋於雲邊巳甘終老瞻玉<lb/>
堂於天上若隔前生敢云白首之重來誤辱清衷之妙<lb/>
簡獲玷久虚之選幾成三入之榮兹葢伏遇皇帝陛下<lb/>
<pb n="KR4h0132_WYG_138-7b"/>
肆筆成文解絃更化志孚羣聽欲下山東之書念在邊<lb/>
陲或訪河西之事必有端良之彦以充供奉之班奚取<lb/>
臣愚俾承人乏臣敢不益堅晩節思答隆知賜宫錦而<lb/>
嘉草詔之能雖非敢望録金鏡而任進賢之要實所自<lb/>
期<lb/>
　　天申節賀表<hi>陸游</hi>
化國之日舒以長運啟千齡之盛天子有父尊之至心<lb/>
均萬㝢之驩敢即昌期䖍申夀祝中賀恭惟太上皇帝<lb/>
<pb n="KR4h0132_WYG_138-8a"/>
陛下宅心清靜受命溥將恊氣薰為太平華夷銜莫報<lb/>
之徳孫謀以燕翼子宗社侈無疆之休誕敷錫於下民<lb/>
丕靈承於上帝臣方馳使傳阻綴朝班望睟表於雲霄<lb/>
敢恨㣲蹤之逺被頌聲於金石尚希薄技之陳<lb/>
　　大行皇帝升遐鈐司慰皇帝表<hi>文天祥</hi>
王宜日中方慶埀衣之治父有天下遽傳凴几之言宗<lb/>
社憫凶幅員哀痛恭以大行皇帝王道正直帝徳簡寛<lb/>
奉長樂之凊温丕昭仁孝聽邇英之勸誦遹紹文明方<lb/>
<pb n="KR4h0132_WYG_138-8b"/>
嗣服於萬年胡委裘於一旦烏號罔極龍御何追中慰<lb/>
恭惟皇帝陛下聖徳升聞孝思永慕重華恊帝方遏宻<lb/>
於八音冡宰緫官將諒隂於三祀願少紓於聖抱以𢎞<lb/>
濟於皇圖臣逖領戎軺哀傳國疚阻伸奔問惟重摧傷<lb/>
　　皇太后加尊號鈐司賀皇帝表<hi>文天祥</hi>
重明以繼大人瑶圖埀慶介福而于王母玉册有光瑞<lb/>
溢簾帷重闗宗祏中賀恭惟皇帝陛下敬仁成信厯數<lb/>
在躬惟后綏猷蹈堯舜之孝弟因親教愛奉任姒之肅<lb/>
<pb n="KR4h0132_WYG_138-9a"/>
雍宜申慈極之尊式表聖倫之至臣叨兼兵轄隃企陛<lb/>
簾贊長信之徽稱巳光漢制頌塗山之丕訓益大禹功<lb/>
　　皇子進封左衛上將軍嘉國公賀皇太后表<hi>文天</hi>
　　　<hi>祥</hi>
東朝保艾方隆堯母之仁西國分茅式篤文孫之慶兩<lb/>
宫喜色萬宇歡聲中賀恭惟夀和聖福皇太后陛下徳<lb/>
厚慈元神怡長樂尊之至也上承視膳之勤宜爾繩兮<lb/>
下適含飴之趣瑤池日永玉葉春濃臣逺被繡衣隃瞻<lb/>
<pb n="KR4h0132_WYG_138-9b"/>
綵服于其王母知介夀之來崇佑我後人願丕圖之有<lb/>
衍<lb/>
　　皇女進封同夀公主賀皇帝表<hi>文天祥</hi>
乾見大人道夙隆於乾體㢲為長女命爰寵於㢲申喜<lb/>
溢宫庭歡騰海宇中賀竊惟興君之際必有積善之餘<lb/>
播在正風則曰王姬之美陳於小雅是為女子之祥無<lb/>
非歌福禄之同於以表國家之盛恭惟皇帝陛下和順<lb/>
而理温柔以容苞體深仁既茂緜𤓰之瓞岡陵厚積復<lb/>
<pb n="KR4h0132_WYG_138-10a"/>
培穠李之華始封爰遴於嘉名遐祉永齊於聖夀臣迹<lb/>
縻使事身隔賀班親愛如家遥贊人倫之厚肅雍廸教<lb/>
遹觀王道之成<lb/>
　　乾會節贑州賀皇帝表<hi>文天祥</hi>
一人天拱適符龍御之亨萬國雲從共慶虹流之瑞系<lb/>
隆宗社福被寰瀛中賀恭惟皇帝陛下曰睿曰聦乃文<lb/>
乃武金甌有永紹寜人大寳之休翠蹕早朝娛太后萬<lb/>
年之夀當嵩呼之華旦緫夢月之佳辰兩宫同時千載<lb/>
<pb n="KR4h0132_WYG_138-10b"/>
盛事臣猥叨分竹彌切傾葵奉玉巵之恭阻綴班於北<lb/>
闕通銀臺之奏但伸頌於西崑<lb/>
　　厯日謝皇帝表<hi>文天祥</hi>
乘龍御以紀年一元正始詔虎城而頒朔千里承休敬<lb/>
授人時對揚王命中謝恭惟皇帝陛下明哲作則厯數<lb/>
在躬欽若昊天熙春夏秋冬之績建用皇極恊雨暘寒<lb/>
燠之疇乃誕布於成書以昭埀於新治臣藩宣有恪播<lb/>
告惟恭錫厥庶民順中星而平秩佑於一徳欹化日之<lb/>
<pb n="KR4h0132_WYG_138-11a"/>
舒長<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_138-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百三十八<lb/>
</p>
<p>
</p>
  </div>
</body>
</text>
</TEI>
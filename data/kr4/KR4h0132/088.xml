<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻八十八</head> <lb/>
    <p>
<pb n="KR4h0132_WYG_088-1a"/>
欽定四庫全書<lb/>
　文章辨體彚選巻八十八<lb/>
　　　　　　　　　　　　明　賀復徵　編<lb/>
疏二<lb/>
　　論貴粟疏<hi>漢鼂錯</hi>
聖王在上而民不凍餒者非能耕而食之織而衣之也<lb/>
為開其資財之道也故堯禹有九年之水湯有七年之<lb/>
旱而國亡捐瘠者以畜積多而備先具也今海内為一<lb/>
<pb n="KR4h0132_WYG_088-1b"/>
土地人民之衆不辟禹湯加以亡天災數年之水旱而畜<lb/>
積未及者何也地有遺利民有餘力生榖之土未盡墾<lb/>
山澤之利未盡出也游食之民未盡歸農也民貧則姦<lb/>
邪生貧生於不足不足生於不農不農則不地著不地<lb/>
著則離鄉輕家民如鳥獸雖有高城深池嚴法重刑猶<lb/>
不能禁也夫寒之於衣不待輕煖饑之於食不待甘㫖<lb/>
饑寒至身不顧亷恥人情一日不再食則飢終歲不製衣<lb/>
則寒夫腹饑不得食膚寒不得衣雖慈母不能保其子<lb/>
<pb n="KR4h0132_WYG_088-2a"/>
君安能以有其民哉明主知其然也故務民於農桑薄<lb/>
賦歛廣畜積以實倉廩備水旱故民可得而有也民者<lb/>
在上所以牧之趨利如水走下四方亡擇也夫珠玉金<lb/>
銀饑不可食寒不可衣然而衆貴之者以上用之故也<lb/>
其為物輕微易藏在於把握可以周海内而亡饑寒之<lb/>
患此令臣輕背其主而民易去其鄉盗賊有所勸亡逃<lb/>
者得輕資也粟米布帛生於地長於時聚於力非可一<lb/>
日成也數石之重中人弗勝不為姦邪所利一日弗得<lb/>
<pb n="KR4h0132_WYG_088-2b"/>
而饑寒至是故明君貴五穀而賤金玉今農夫五口之<lb/>
家其服役者不下二人其能耕者不過百畝百畝之收<lb/>
不過百石春耕夏耘秋穫冬藏伐薪樵治官府給徭役<lb/>
春不得避風塵夏不得避暑熱秋不得避陰雨冬不得<lb/>
避寒凍四時之間無日休息又私自送徃迎來弔死問<lb/>
疾養孤長幼在其中勤苦如此尚復被水旱之災急政<lb/>
暴虐賦歛不時朝令而暮改當其有者半賈而賣亡者<lb/>
取倍稱之息於是有賣田宅鬻子孫以償債者矣而商<lb/>
<pb n="KR4h0132_WYG_088-3a"/>
賈大者積貯倍息小者坐列販賣操其竒贏日游都市<lb/>
乗上之急所賣必倍故其男不耕耘女不蠶織衣必文<lb/>
采食必粱肉亡農夫之苦有阡陌之得因其富厚交通<lb/>
王侯力過吏勢以利相傾千里游敖冠蓋相望乗堅策<lb/>
肥履絲曵縞此商人所以兼并農人農人所以流亡者<lb/>
也今法律賤商人商人已富貴矣尊農夫農夫已貧賤<lb/>
矣故俗之所貴主之所賤也吏之所卑法之所尊也上<lb/>
下相反好惡乖迕而欲國富法立不可得也方今之務<lb/>
<pb n="KR4h0132_WYG_088-3b"/>
莫若使民務農而已矣欲民務農在於貴粟貴粟之道<lb/>
在於使民以粟為賞罰今募天下入粟縣官得以拜爵<lb/>
得以除罪如此富人有爵農民有錢粟有所渫夫能入<lb/>
粟以受爵皆有餘者也取於有餘以供上用則貧民之<lb/>
賦可損所謂損有餘補不足令出而民利者也順於民<lb/>
心所補者三一曰主用足二曰民賦少三曰勸農功今<lb/>
令民有車騎馬一匹者復卒三人車騎者天下武備也<lb/>
故為復卒神農之教曰有䂖城十仞湯池百歩帯甲百<lb/>
<pb n="KR4h0132_WYG_088-4a"/>
萬而亡粟弗能守也以是觀之粟者王者大用政之本<lb/>
務令民入粟受爵至五大夫以上廼復一人耳此其與<lb/>
騎馬之功相去逺矣爵者上之所擅出於口而無窮粟<lb/>
者民之所種生於地而不乏夫得高爵與免罪人之所<lb/>
甚欲也使天下人入粟於邊以受爵免罪不過三嵗塞<lb/>
下之粟必多矣<lb/>
　　諫起上林苑疏<hi>東方朔</hi>
臣聞謙遜靜慤天表之應應之以福驕溢靡麗天表之<lb/>
<pb n="KR4h0132_WYG_088-4b"/>
應應之以異今陛下累廊之臺恐其不高也弋獵之處<lb/>
恐其不廣也如天不為變則三輔之地盡可以為苑何<lb/>
必盭厔鄠杜乎奢侈越制天為之變上林雖小臣尚以<lb/>
為大也夫南山天下之阻也南有江淮北有河渭其地<lb/>
從汧隴以東商雒以西厥壤肥饒漢興去三河之地止<lb/>
覇産以西都涇渭之南此所謂天下陸海之地秦之所<lb/>
以虜西戎兼山東者也其山出玉石金銀銅鐡豫章檀<lb/>
柘異類之物不可勝原此百姓所取給萬民所仰足也<lb/>
<pb n="KR4h0132_WYG_088-5a"/>
又有秔稻梨栗桑麻竹箭之饒土宜薑芋水多鼃魚貧<lb/>
者得以人給家足無饑寒之憂故豐鎬之間號為土膏<lb/>
其價畝一金今規以為苑絶陂池水澤之利而取民膏<lb/>
腴之地上乏國家之用下奪農桑之業棄成功就敗事<lb/>
損耗五穀其不可一也且盛荆棘之林而長養麋鹿廣<lb/>
狐兎之苑大虎狼之墟又壞人冢墓發人室廬令幼弱<lb/>
懷土而思耆老泣涕而悲其不可二也斥而營之垣而<lb/>
囿之騎馳東西車騖南北又有深溝大渠夫一日之樂<lb/>
<pb n="KR4h0132_WYG_088-5b"/>
不足以危無隄之輿其不可三也故務苑囿之大不恤<lb/>
農時非所以彊國富人也夫殷作九市之宫而諸侯畔<lb/>
靈王起章華之臺而楚民散秦興阿房之殿而天下亂<lb/>
糞土愚臣忘生觸死逆盛意犯隆指罪當萬死不勝大<lb/>
願願陳泰階六符以觀天變不可不省<lb/>
　　論限民名田疏<hi>董仲舒</hi>
仲舒説上曰春秋它穀不書至於麥禾不成則書之以<lb/>
此見聖人於五穀最重麥與禾也今關中俗不種麥是<lb/>
<pb n="KR4h0132_WYG_088-6a"/>
嵗失春秋之所重而損生民之具也願詔大農使關中<lb/>
民益種宿麥令毋後時又言古者稅民不過十一其求<lb/>
易共使民不過三日其力易足民財内足以養老盡孝<lb/>
外足以事上供税下足以畜妻子極愛故民説從上至<lb/>
秦用商鞅之法改帝王之制除井田民得賣買富者田<lb/>
連阡陌貧者亡立錐之地又顓川澤之利管山林之饒<lb/>
荒淫越制踰侈相高邑有人君之尊里有公侯之富小<lb/>
民安得不困又加月為更卒已復為正一歲屯戍一歲<lb/>
<pb n="KR4h0132_WYG_088-6b"/>
力役三十倍於古田租口賦鹽鐡之利二十倍於古或<lb/>
耕豪民之田見稅什五故貧民常衣牛馬之衣而食犬<lb/>
彘之食重以貪暴之吏刑戮妄加民愁亡聊亡逃山林<lb/>
轉為盗賊赭衣半道斷獄歳以千萬數漢興循而未改<lb/>
古井田法雖難卒行宜少近古限民名田以贍不足塞<lb/>
并兼之路鹽鐵皆歸於民去奴婢除專殺之威薄賦歛<lb/>
省繇役以寛民力然後可善治也<lb/>
　　諫昌邑王疏<hi>王吉</hi>
<pb n="KR4h0132_WYG_088-7a"/>
臣聞古者師日行三十里吉行五十里詩云匪風發兮<lb/>
匪車掲兮顧瞻周道中心<graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>兮説曰是非古之風也發<lb/>
發者是非古之車也掲掲者蓋傷之也今者大王幸方<lb/>
與曽不半日而馳二百里百姓破費耕桑治道牽馬臣<lb/>
愚以為民不可數變也昔召公述職當民事時舎於棠<lb/>
下而聼斷焉是時人皆得其所後世思其仁恩至乎不<lb/>
伐甘棠甘棠之詩是也大王不好書術而樂逸豫馮式<lb/>
撙衘馳驅不止口倦乎叱咤手苦於箠轡身勞乎車輿<lb/>
<pb n="KR4h0132_WYG_088-7b"/>
朝則冐霧露晝則被塵埃夏則為大暑之所暴炙冬則<lb/>
為風寒之所匽薄數以耎脆之玉體犯勤勞之煩毒非<lb/>
所以全壽命之宗也又非所以進仁義之隆也夫廣厦<lb/>
之下細㫋之上明師居前勸誦在後上論唐虞之際下<lb/>
及殷周之盛考仁聖之風習治國之道訢訢焉發憤亡<lb/>
食日新厥德其樂豈徒衘橛之間哉休則俯仰詘信以<lb/>
利形進退歩趨以實下吸新吐故以練臧專意積精以<lb/>
適神於以養生豈不長哉大王誠留意如此則心有堯<lb/>
<pb n="KR4h0132_WYG_088-8a"/>
舜之志體有喬松之壽美聲廣譽登而上聞則福禄其<lb/>
輳而社稷安矣皇帝仁聖至今思慕未怠於宫館囿池<lb/>
弋獵之樂未有所幸大王宜夙夜念此以承聖意諸侯<lb/>
骨肉莫親大王大王於屬則子也於位則臣也一身而<lb/>
二任之責加焉恩愛行義孅介有不具者於以上聞非<lb/>
饗國之福也臣吉愚戅願大王察之<lb/>
　　言得失疏<hi>王吉</hi>
陛下躬聖質總萬方帝王圖籍日陳於前惟思世務將<lb/>
<pb n="KR4h0132_WYG_088-8b"/>
興太平詔書每下民欣然若更生臣伏而思之可謂至<lb/>
恩未可謂本務也欲治之主不世出公卿幸得遭遇其<lb/>
時言聼諫從然未有建萬世之長策舉明主於三代之<lb/>
隆者也其務在於期㑹簿書斷獄聼訟而已此非太平<lb/>
之基也臣聞聖主宣德流化必自近始朝廷不偹難以<lb/>
言治左右不正難以化逺民者弱而不可勝愚而不可<lb/>
欺也聖主獨行於深宫得則天下稱誦之失則天下咸<lb/>
言之行發於近必見於逺故謹選左右審擇所使左右<lb/>
<pb n="KR4h0132_WYG_088-9a"/>
所以正身也所使所以宣德也詩云濟濟多士文王以<lb/>
寜此其本也春秋所以大一統者六合同風九州共貫<lb/>
也今俗吏所以牧民者非有禮義科指可世世通行者<lb/>
也獨設刑法以守之其欲治者不知所繇以意穿鑿各<lb/>
取一切權譎自在故一變之後不可復修也是以百里<lb/>
不同風千里不同俗户異政人殊服詐偽萌生刑罰亡<lb/>
極質樸日銷恩愛寖薄孔子曰安上治民莫善於禮非<lb/>
空言也王者未制禮之時引先王禮宜於今者而用之<lb/>
<pb n="KR4h0132_WYG_088-9b"/>
臣願陛下承天心發大業與公卿大臣延及儒生述舊<lb/>
禮明王制毆一世之民躋之仁壽之域則俗何以不若<lb/>
成康壽何以不若高宗竊見當世趨務不合於道者謹<lb/>
條奏唯陛下財擇焉<lb/>
　<lb/>
　<lb/>
　<lb/>
　文章辨體彚選巻八十八<lb/>
</p>
<p>
</p>
  </div>
</body>
</text>
</TEI>
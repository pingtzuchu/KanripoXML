<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九十</head> <lb/>
    <p>
<pb n="KR4h0132_WYG_090-1a"/>
欽定四庫全書<lb/>
　文章辨體彚選巻九十<lb/>
　　　　　　　　　　　　明　賀復徵　編<lb/>
疏四<lb/>
　　救陳湯疏<hi>漢谷永</hi>
臣聞楚有子玉得臣文公為之側席而坐趙有亷頗馬<lb/>
服强秦不敢窺兵井陘近漢有郅都魏尚匈奴不敢南<lb/>
向沙漠繇是言之戰克之将國之爪牙不可不重也蓋<lb/>
<pb n="KR4h0132_WYG_090-1b"/>
君子聞鼔鼙之聲則思將帥之臣竊見關内侯陳湯前<lb/>
使副西域都䕶忿郅支之無道閔王誅之不加策慮愊<lb/>
億義勇奮發卒興師奔逝横厲烏孫踰集都頼屠三重<lb/>
城斬郅支首報十年之逋誅雪邉吏之宿耻威震百蠻<lb/>
武揚四海漢元以來征伐外方之將未嘗有也今湯坐<lb/>
言事非是幽囚乆繫歴時不决執憲之吏欲致之大辟<lb/>
昔白起為秦将南㧞郢都北阬趙括以纎介之過賜死<lb/>
杜郵秦民憐之莫不隕涕今湯親秉鉞席巻喋血萬里<lb/>
<pb n="KR4h0132_WYG_090-2a"/>
之外薦功祖廟告類上帝介胄之士靡不慕義以言事<lb/>
為罪無赫赫之惡周書曰記人之功忘人之過宜為君<lb/>
者也夫犬馬有勞於人尚加帷蓋之報况國之功臣者<lb/>
哉竊恐陛下忽於鼔鼙之聲不察周書之義而忘帷蓋<lb/>
之施庸臣遇湯卒從吏議使百姓介然有秦民之恨非<lb/>
所以厲死難之臣也<lb/>
　　論梁王淫亂疏<hi>谷永</hi>
臣聞禮天子外屏不欲見外也是故帝王之意不窺人<lb/>
<pb n="KR4h0132_WYG_090-2b"/>
閨門之私聽聞中冓之言春秋為親者諱詩云戚戚兄<lb/>
弟莫逺具爾今梁王年少頗有狂病始以惡言按驗既<lb/>
亡事實而發閨門之私非本章所指王辭又不服猥强<lb/>
劾力傅致難明之事獨以偏辭成罪斷獄亡益於治道<lb/>
汚衊宗室以内亂之惡披布宣揚於天下非所以為公<lb/>
族隠諱増朝廷之榮華昭聖德之風化臣愚以為王少<lb/>
而父同産長年齒不倫梁國之富足以厚聘美女招致<lb/>
妖麗父同産亦有耻辱之心案事者乃驗問惡言何故<lb/>
<pb n="KR4h0132_WYG_090-3a"/>
猥自發舒以三者揆之殆非人情疑有所廹切過誤失<lb/>
言文吏躡尋不得轉移萌芽之時加恩勿治上也既已<lb/>
案驗舉憲宜及王辭不服詔廷尉選上德通理之吏更<lb/>
審考清問著不然之効定失誤之法而反命於下吏以<lb/>
廣公族附疏之德為宗室刷汚亂之耻甚得治親之誼<lb/>
　　訟馮奉世疏<hi>杜欽</hi>
前莎車王殺漢使者約諸國背畔左將軍奉世以衛侯<lb/>
便宜發兵誅莎車王策定城郭功施邊境議者以奉世<lb/>
<pb n="KR4h0132_WYG_090-3b"/>
奉使有指春秋之義亡遂事漢家之法有矯制故不得<lb/>
侯今匈奴郅支單于殺漢使者亡保康居都䕶延壽發<lb/>
城郭兵屯田吏士四萬餘人以誅斬之封為列侯臣愚<lb/>
以為此罪則郅支薄量敵則莎車衆用師則奉世寡討<lb/>
勝則奉世為功於邊境安慮敗則延壽為禍於國家深<lb/>
其違命而擅生事同延壽割地封而奉世獨不錄臣聞<lb/>
功同賞異則勞臣疑罪均刑殊則百姓惑疑生無常惑<lb/>
生不知所從無常則節趨不立不知所從則百姓無所<lb/>
<pb n="KR4h0132_WYG_090-4a"/>
錯手足奉世圖難忘死信命殊俗威功白著為世使表<lb/>
獨抑厭而不揚非聖主所以塞疑厲節之意也願下有<lb/>
司議<lb/>
　　論罽賔使疏<hi>杜欽</hi>
前罽賔王隂末赴本漢所立後卒畔逆夫德莫大於有<lb/>
國子民罪莫大於執殺使者所以不報恩不懼誅者自<lb/>
知絶逺兵不至也有求則卑辭亡欲則驕慢終不可懷<lb/>
服凡中國所以通厚蠻夷愜快其求者為壤比而為㓂<lb/>
<pb n="KR4h0132_WYG_090-4b"/>
也今縣度之阸非罽賔所能越也其鄉慕不足以安西<lb/>
域雖不附不能危城郭前親逆節惡暴西域故絶而不<lb/>
通今悔過來而亡親屬貴人奉獻者皆行賈賤人欲通<lb/>
貨市買以獻為名故煩使者送至縣度恐失實見欺凡<lb/>
遣使送客者欲為防䕶㓂害也起皮山南更不屬漢之<lb/>
國四五斥侯士百餘人五分夜擊刁斗自守尚時為所<lb/>
侵盗驢畜負糧須諸國廪食得以自贍國或貧小不能<lb/>
食或桀黠不肯給擁彊漢之節餒山谷之間乞匄亡所<lb/>
<pb n="KR4h0132_WYG_090-5a"/>
得離一二旬則人畜棄捐曠野而不反又歴大頭痛小<lb/>
頭痛之山赤土身熱之阪令人身熱亡色頭痛嘔吐驢<lb/>
畜盡然又有三池盤石阪道陿者尺六七寸長者徑三<lb/>
十里臨崢嶸不測之深行者騎歩相持繩索相引二千<lb/>
餘里乃到縣度畜隊未半阬谷盡靡碎人墮勢不得相<lb/>
收視險阻危害不可勝言聖王分九州制五服務盛内<lb/>
不求外今遣使者承至尊之命送蠻夷之賈勞吏士之<lb/>
衆渉危難之路罷弊所恃以事亡用非長久計也使者<lb/>
<pb n="KR4h0132_WYG_090-5b"/>
業巳受節可至皮山而還<lb/>
　　上成帝疏<hi>薛宣</hi>
陛下至德仁厚哀閔元元躬有日仄之勞而亡逸豫之<lb/>
樂允執聖道刑罰惟中然而嘉氣尚凝隂陽不和是臣<lb/>
下未稱而聖化獨有不洽者也臣竊伏思其一端殆吏<lb/>
多苛政政教煩碎大率咎在部刺史或不循守條職舉<lb/>
錯各以其意多與郡縣事至開私門聼䜛佞以求吏民<lb/>
過失譴呵及細微責義不量力郡縣相廹促亦内相刻<lb/>
<pb n="KR4h0132_WYG_090-6a"/>
流至衆庻是故鄉黨闕於嘉賔之懽九族忘其親親之<lb/>
恩飲食周急之厚彌衰送徃勞來之禮不行夫人道不<lb/>
通則隂陽否鬲和氣不興未必不由此也詩云民之失<lb/>
德乾餱以愆鄙語曰苛政不親煩苦傷恩方刺史奏事<lb/>
時宜明申勅使昭然知本朝之要務臣愚不知治道唯<lb/>
明主察焉<lb/>
　　擇賢疏<hi>王嘉</hi>
臣聞聖王之功在於得人孔子曰才難不其然乎故繼<lb/>
<pb n="KR4h0132_WYG_090-6b"/>
世立諸侯象賢也雖不能盡賢天子為擇臣立命卿以<lb/>
輔之居是國也累世尊重然後士民之衆附焉是以教<lb/>
化行而治功立今之郡守重於古諸侯徃者致選賢材<lb/>
賢材難得㧞擢可用者或起於囚徒昔魏尚坐事繋文<lb/>
帝感馮唐之言遣使持節赦其罪拜為雲中太守匈奴<lb/>
忌之武帝擢韓安國於徒中拜為梁内史骨肉以安張<lb/>
敞為京兆尹有罪當免黠吏知而犯敞敞收殺之其家<lb/>
自寃使者覆獄劾敞賊殺人上逮捕不下㑹免亡命數<lb/>
<pb n="KR4h0132_WYG_090-7a"/>
十日宣帝徵敞拜為冀州刺史卒獲其用前世非私此<lb/>
三人貪其材器有益於公家也孝文時吏居官者或長<lb/>
子孫以官為氏倉氏庫氏則倉庫吏之後也其二千石<lb/>
長吏亦安官樂職然後上下相望莫有苟且之意其後<lb/>
稍稍變易公卿以下傳相促急又數改更政事司𨽻部<lb/>
刺史察過悉劾發揚隂私吏或居官數月而退送故迎<lb/>
新交錯道路中材茍容求全下材懷危内顧一切營私<lb/>
者多二千石益輕賤吏民慢易之或持其微過增加成<lb/>
<pb n="KR4h0132_WYG_090-7b"/>
罪言於刺史司𨽻或至上書章下衆庻知其易危小失<lb/>
意則有離畔之心前山陽亡徒蘓令等從横吏士臨難<lb/>
莫肯伏節死義以守相威權素奪也孝成皇帝悔之下<lb/>
詔書二千石不為縱遣使者賜金慰厚其意誠以為國<lb/>
家有急取辦於二千石二千石尊重難危乃能使下孝<lb/>
宣皇帝愛其良民吏有章劾事留中㑹赦壹解故事尚<lb/>
書希下章為煩擾百姓證驗繫治或死獄中章文必有<lb/>
敢告之字廼下唯陛下留神於擇臣記善忘過容畜臣<lb/>
<pb n="KR4h0132_WYG_090-8a"/>
子勿責以備二千石部刺史三輔縣令有為臣職者人<lb/>
情不能不有過差宜可濶畧令盡力者有所勸此方今<lb/>
急務國家之利也前蘇令發欲遣大夫使逐問状時見<lb/>
大夫無可使者召盩厔令尹逄拜為諫大夫遣之今諸<lb/>
大夫有才能者甚少宜豫蓄養可成就者則士赴難不<lb/>
愛其死臨事倉卒乃求非所以明朝廷也<lb/>
　　請寛趙氏疏<hi>耿育</hi>
臣聞繼嗣失統廢適立庻聖人法禁古今至戒然㤗伯<lb/>
<pb n="KR4h0132_WYG_090-8b"/>
見歴知適逡循固讓委身吳粤權變所設不計常法致<lb/>
位王季以崇聖嗣卒有天下子孫承業七八百載功冠<lb/>
三王道德最備是以尊號追及太王故世必有非常之<lb/>
變然後乃有非常之謀孝成皇帝自知繼嗣不以時立<lb/>
念雖末有皇子萬歳之後未能持國權柄之重制於女<lb/>
主女主驕盛則耆欲無極少主幼弱則大臣不使世無<lb/>
周公抱負之輔恐危社稷傾亂天下知陛下有賢聖通<lb/>
明之德仁孝子愛之恩懷獨見之明内斷於身故廢後<lb/>
<pb n="KR4h0132_WYG_090-9a"/>
宫就館之漸絶微嗣<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亂之根乃欲致位陛下以安宗<lb/>
廟愚臣既不能深援安危定金匱之計又不知推演聖<lb/>
德述先帝之志廼反覆較省内暴露私燕誣汚先帝傾<lb/>
惑之過成結寵妾妬媚之誅甚失賢聖逺見之明逆負<lb/>
先帝憂國之意夫論大德不拘俗立大功不合衆此乃<lb/>
孝成皇帝至思所以萬萬於衆臣陛下聖德盛茂所以<lb/>
符合於皇天也豈當世庸庸斗筲之臣所能及哉且褒<lb/>
廣将順君父之美匡捄銷滅既徃之過古今通義也事<lb/>
<pb n="KR4h0132_WYG_090-9b"/>
不當時固爭防<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>於未然各循指阿從以求容媚晏駕<lb/>
之後尊號巳定萬事巳訖廼深追不及之事訐揚幽昧<lb/>
之過此臣所深痛也願下有司議即如臣言宜宣布天<lb/>
下使咸曉知先帝聖意所起不然空使謗議上及山陵<lb/>
下流後世逺聞百蠻近布海内甚非先帝託後之意也<lb/>
唯陛下省察<lb/>
　　極言時政疏<hi>鮑宣</hi>
竊見孝成皇帝時外親持權人人牽引所私以充塞朝<lb/>
<pb n="KR4h0132_WYG_090-10a"/>
廷妨賢人路濁亂天下奢泰亡度窮困百姓是以日蝕<lb/>
且十彗星四起危亡之徵陛下所親見也今奈何反覆<lb/>
劇於前乎朝臣亡有大儒骨鯁白首耆艾魁壘之士論<lb/>
議通古今喟然動衆心憂國如饑渇者臣未見也敦外<lb/>
親小童及幸臣董賢等在公門省户下陛下欲與此共<lb/>
承天地安海内甚難今世俗謂不智者為能謂智者為<lb/>
不能昔堯放四罪而天下服今除一吏而衆皆惑古刑<lb/>
人尚服今賞人反惑請寄為姦羣小日進國家空虚用<lb/>
<pb n="KR4h0132_WYG_090-10b"/>
度不足民流亡去城郭盗賊並起吏為殘賊歳増於前<lb/>
凡民有七亡隂陽不和水旱為災一亡也縣官重責更<lb/>
賦租稅二亡也貪吏並公受取不已三亡也豪强大姓<lb/>
蠶食亡厭四亡也苛吏繇役失農桑時五亡也部落鼓<lb/>
鳴男女遮迣六亡也盗賊刼畧取民財物七亡也七亡<lb/>
尚可又有七死酷吏敺殺一死也治獄深刻二死也寃<lb/>
䧟亡辜三死也盗賊横發四死也怨讎相殘五死也歳<lb/>
惡饑餓六死也時氣疾疫七死也民有七亡而亡一得<lb/>
<pb n="KR4h0132_WYG_090-11a"/>
欲望國安誠難民有七死而亡一生欲望刑措誠難此<lb/>
非公卿守相貪殘成化之所致邪羣臣幸得居尊官食<lb/>
重禄豈有肯加惻隱於細民助陛下流教化者邪志但<lb/>
在營私家稱賔客為姦利而已以茍容曲從為賢以拱<lb/>
黙尸禄為智謂如臣宣等為愚陛下擢臣巖穴誠冀有<lb/>
益豪毛豈徒欲使臣美食大官重高門之地哉天下乃<lb/>
皇天之天下也陛下上為皇天子下為黎庻父母為天<lb/>
牧養元元視之當如一合尸鳩之詩今貧民菜食不厭<lb/>
<pb n="KR4h0132_WYG_090-11b"/>
衣又穿空父子夫婦不能相保誠可為酸鼻陛下不救<lb/>
將安所歸命乎奈何獨私養外親與幸臣董賢多賞賜<lb/>
以大萬數使奴從賔客漿酒霍肉蒼頭廬兒皆用致富<lb/>
非天意也及汝昌侯傳商亡功而封夫官爵非陛下之<lb/>
官爵乃天下之官爵也陛下取非其官官非其人而望<lb/>
天説民服豈不難哉方陽侯孫寵宜陵侯息夫躬辨足<lb/>
以移衆彊可用獨立姦人之雄或世尤劇者也宜以時<lb/>
罷退及外親幼童未通經術者皆宜令休就師傅急徵<lb/>
<pb n="KR4h0132_WYG_090-12a"/>
故大司馬傳喜使領外親故大司空何武師丹故丞相<lb/>
孔光故左將軍彭宣經皆更愽士位皆歴三公智謀威<lb/>
信可與建教化圖安危龔勝為司直郡國皆愼選舉三<lb/>
輔委輸官不敢為姦可大委任也陛下前以小不忍退<lb/>
武等而海内失望陛下尚能容亡功德者甚衆曾不能<lb/>
忍武等邪治天下者當用天下之心為心不得自專快<lb/>
意而已也上之皇天見譴下之黎庻怨恨次有諫争之<lb/>
臣陛下茍欲自薄而厚惡臣天下猶不聼也臣雖愚戅<lb/>
<pb n="KR4h0132_WYG_090-12b"/>
獨不知多受禄賜美食大官廣田宅厚妻子不與惡人<lb/>
結讎怨以安身耶誠廹大義官以諫爭為職不敢不竭<lb/>
愚惟陛下少留神明覽五經之文原聖人之至意深思<lb/>
天地之戒臣宣呐鈍於辭不勝惓惓盡死節而已<lb/>
　<lb/>
　<lb/>
　<lb/>
　文章辨體彚選巻九十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百五十五</head> <lb/>
    <p>
<pb n="KR4h0132_WYG_355-1a"/>
欽定四庫全書<lb/>
　文章辨體彚選巻三百五十五<lb/>
　　　　　　　　　　　　明　賀復徵　編<lb/>
序七十五<lb/>
　　薛大夫山亭宴序<hi>唐陳子昻</hi>
夫貧賤之交而不可忘珠玉滿堂而不足貴閉門無事<lb/>
對黄巻以終年髙論不疲逢故人而永夜薛大夫其人<lb/>
也下官昔承顔色早蒙車騎之知晩接恩光不異平津<lb/>
<pb n="KR4h0132_WYG_355-1b"/>
之舊蔡邕書史許以相資張載文章見稱於代爾其華<lb/>
堂别業秀水清泉去朝廷而不遙與江湖而自逺名流<lb/>
不雜既入芙蓉之池君子有鄰還得芝蘭之室披翠微<lb/>
而列坐左對青山俯盤石而開襟右澄流水斟綠酒弄<lb/>
清絃索皓月而按歌追凉風而解帶談髙趣逸體静心<lb/>
閑神眇眇而臨雲思飄飄而遇物林軒寂寞星漢縱横<lb/>
思欲乗汗漫而羣逰與真精而合契歡窮興洽樂往悲<lb/>
來悵鸞鶴之不存哀鷞鳩之久沒徘徊永歎慷慨長懷<lb/>
<pb n="KR4h0132_WYG_355-2a"/>
東方明而畢昴升北閣曙而天雲静悲夫向之所得已<lb/>
失於無何今之所逰傷羈於有物詩言志也可得聞乎<lb/>
　　送中岳二三真人序<hi>陳子昻</hi>
夫愛名山歌長往世有之矣放身霄嶺宴景雲林卑俗<lb/>
不可得而聞時事不可得而見則吾欲髙視終古一咲<lb/>
昔人嵩山有二仙人自浮丘公王子晉上朝玉帝遺跡<lb/>
金壇鳳簫悠悠千載無響吾每以是臨霞永慨撫膺歎<lb/>
息嘗謂烟駕不逢羽人長往去囂世走青雲登玉女之<lb/>
<pb n="KR4h0132_WYG_355-2b"/>
峰窺石人之廟見司馬子徽馮大和蜺裳眇然㝠壑獨<lb/>
立真朋羽㑹金漿玉液則有楊仙翁𤣥黙洞天賈上士<lb/>
幽棲牝谷玉笙吟鳳瑤衣駐鶴方且迷軒轅之駕期汗<lb/>
澷之逰吾亦何人躬接兹賞實欲執青節從白蜺陪飲<lb/>
崑崙之庭觀化𤣥元之府宿心遂矣㝠骨甘焉豈知瓊<lb/>
都命淺金格道微攀倒景而迷途顧中峯而失路塵榮<lb/>
俗累復汩吾和仙人真侣永幽靈契翳青芝而延佇遙<lb/>
㑹何期結丹桂而徘徊逺心空絶紫烟去黄庭極仰寥<lb/>
<pb n="KR4h0132_WYG_355-3a"/>
廊而無光視寰區而寡色悠悠何往白頭名利之交咄<lb/>
咄誰嗟𤣥運盛衰之感始知楊朱歧路墨翟素絲尚平<lb/>
辭家而不歸鮑焦抱木而枯死可以慟可以悲古人之<lb/>
心吾今得之也<lb/>
　　早秋上陽宫侍宴序<hi>宋之問</hi>
臣聞神器至大非聖無以光臨寳位至尊非神無以長<lb/>
守我金輪聖神皇帝垂敏覺撫鴻勲出軒宫而鎮紫微<lb/>
巻翬衣而襲𤣥衮釋罘祝綱萬族咸寧革故維新五刑<lb/>
<pb n="KR4h0132_WYG_355-3b"/>
不用潤玉律而含元氣輪金渾而調順晷窮荒極逺重<lb/>
譯左言之俗負阻憑危背徳殊風之類莫不厥角稽顙<lb/>
以執贄來庭烟火通於萬方車書混於千界慶延八至<lb/>
享配於明祗辟水三雍講論乎道義麐鳳薦祉龜龍奉<lb/>
圖石銘顯瑞於郊畿玉書吿祥於宫掖以日繼月紛綸<lb/>
葳蕤竹帛書之而不窮夷夏歌之而不極聖人之具品<lb/>
周矣天子之能事畢矣自千古之下迄於梁隋何功於<lb/>
人比我全徳于是寧宴坐展豫逰順四時乗六辨先王<lb/>
<pb n="KR4h0132_WYG_355-4a"/>
洛食上帝河都樞機正於域中雨露均於天下徒觀其<lb/>
離宫别殿彌復道而亘南端髙閣重甍瞰崇墉而連北<lb/>
斗滄州曉氣化為宫闕之形閶闔秋風亂起金銀之樹<lb/>
降琱輿而式宴簮紱凝嚴披鏤檻而昇髙山河在目參<lb/>
光有地游日月於天邊睨逺亡窮見城池於掌上四達<lb/>
分九重之路積樹稍雲雙莖當鐵鎖之橋流珠耿漢霞<lb/>
漿玉醴與湛露而俱傾鳳管龍絲雜商飈而共作<lb/>
　　送懷州皇甫使君序<hi>宋之問</hi>
<pb n="KR4h0132_WYG_355-4b"/>
甸服三百里共京都叅化良吏二千石與天子分憂覃<lb/>
懷奥區必寄能者皇甫使君累司寵職夙著香名威惠<lb/>
厯刺於外臺風流載欵於京國議者應南宫之象實謂<lb/>
光朝使乎奏西河之能更勞為郡襜帷即路供帳出郊<lb/>
宿雨碧滋浮漢城之氣色朝陽紅景入太山之屮樹新<lb/>
豐美酒不換離心函谷重闗能搖别恨河内未理暫借<lb/>
冦恂潁川既輯佇歸黄霸廟堂側席羣公以尚義相髙<lb/>
川陸分途我輩以贈言為貴況筵開灞岸路指太行請<lb/>
<pb n="KR4h0132_WYG_355-5a"/>
居人贈王粲之詩去者畱阮公之作<lb/>
　　上官昭容集序<hi>張説</hi>
臣聞七聲無主律吕綜其中五彩無章黼黻交其麗是<lb/>
知氣有噎鬱非巧辭莫之通形有萬變非工文莫之寫<lb/>
先王以是經天地究人神聞寂寞覽幽昧文之辭義大<lb/>
矣哉上官昭容者故中書侍郎儀之孫也明淑挺生才<lb/>
藝絶代敏識聪聽探微鏡理開巻海納宛若前聞搖筆<lb/>
雲蜚如同宿搆初沛國夫人之方娠也夢巨人俾之大<lb/>
<pb n="KR4h0132_WYG_355-5b"/>
秤曰以是秤量天下既而昭容生彌月夫人弄之曰秤<lb/>
量天下豈在子乎孩遂啞啞應之曰是生而能言葢為<lb/>
靈也越在襁褓入于掖庭天實啟之故毁家而資國運<lb/>
將興也故成徳而受任自則天久視之後中宗景龍之<lb/>
際十數年間六合清謐内峻圖書之府外闢修文之館<lb/>
捜英獵俊埜無遺才右職以精學為先大臣以無文為<lb/>
恥每豫逰宫觀行幸河山白雲起而帝歌翠華飛而臣<lb/>
賦雅頌之盛與三代同風豈惟聖后之好文亦云奥主<lb/>
<pb n="KR4h0132_WYG_355-6a"/>
之協賛者也古者有女史記功書過復有女尚書決事<lb/>
宫閤昭容兩朝專美一日萬機顧問不遺應接如響雖<lb/>
漢稱班媛晉譽左嬪文章之道不殊輔佐之功則異跡<lb/>
秘九天之上身没重泉之下嘉彼令範代罕得聞庶姬<lb/>
後學嗚呼何仰然則大君挺四海之圖懸百靈之命喜<lb/>
則九圍挾纊怒則千里流血静則黔黎乂安動則蒼甿<lb/>
罷弊入耳之語諒其難乎貴而勢大者疑賤而禮絶者<lb/>
隔近而言輕者忽逺而意忠者忤惟窈窕柔曼誘掖善<lb/>
<pb n="KR4h0132_WYG_355-6b"/>
心忘味九徳之衢傾情六藝之圃故登崑廵海之意寢<lb/>
剪胡刈越之威息璿臺珍服之態消從禽嗜樂之端廢<lb/>
獨使溫柔之教漸於生人風雅之聲流於來葉非夫𤣥<lb/>
黄毓粹貞明助思衆妙扶識羣靈挾志誕異人之資授<lb/>
興王之瑞其孰能臻斯懿乎鎮國太平公主道髙帝妹<lb/>
才重天人昔嘗共逰東壁同宴北渚倐來忽往物在人<lb/>
亡憫琱琯之殘言悲素扇之空曲上聞天子求椒掖之<lb/>
故事有命史臣敘蘭臺之新集凡若干巻列之如左<lb/>
<pb n="KR4h0132_WYG_355-7a"/>
　　洛州張司馬集序<hi>張説</hi>
夫言者志之所之文者物之相雜然則心不可蘊故發<lb/>
揮以形容辭不可陋故錯綜以潤色萬象鼓舞入有名<lb/>
之地五音繁雜出無聲之境非窮神體妙其孰能與於<lb/>
此乎洛州司馬張公名希元中山人也族髙辰象氣壯<lb/>
河山神作銅鈎天開金印孝友内植禮樂外滋勵行閨<lb/>
庭鄉人謂之曽子飛名都邑諸儒號曰聖童下帷覃思<lb/>
穿床嗜古蓬山芸觀之書羣玉懸金之記魯宫藏篆汲<lb/>
<pb n="KR4h0132_WYG_355-7b"/>
冢遺編無不日覽萬言暗識三篋博學吞九流之要處<lb/>
盈若虚雄辨敵四海之鋒退藏於宻漢王問策知帝者<lb/>
之師楚子聞名實諸侯之選故得雄飛白簡鷹揚丹筆<lb/>
巻襜帷於天郡設鉤距於皇州若乃抗埋輪之章執驚<lb/>
馬之議旌賢有通徳之教疾惡存署背之文繼軌前途<lb/>
遇物成興理闗刑政咸歸故事之臺義渉箴規盡入名<lb/>
臣之奏加以許與氣類交逰豪傑仕搆夷險身更否泰<lb/>
昔常攝戎幽易謫居卬巂亭皋漫漫興去國之悲旗鼓<lb/>
<pb n="KR4h0132_WYG_355-8a"/>
洶洶助從軍之樂時復江鸎遷樹隴鴈出雲夢上京之<lb/>
臺沼想故山之風月發言而宫商應搖筆而綺繡飛逸<lb/>
勢標起竒情新拔靈仙變化星漢昭回感激精微混韶<lb/>
武於金奏天然壯麗綷雲霞於玉樓當代名流翕然崇<lb/>
尚自大夫之頌成室太史之賦京都魏則十龍儒雅魯<lb/>
則三陽藻綴朝分南北運迄周隋文人才子重世間出<lb/>
豈止柟榴體物陳琳得以示人鷦鷯寄辭阮籍稱其王<lb/>
佐故以開國籍鱗次乎史傳之首入文塲羽儀乎天下<lb/>
<pb n="KR4h0132_WYG_355-8b"/>
之半公増繁榮葉桂林之一枝彌廣源流荆江之九派<lb/>
宗門多士斯為盛與<lb/>
　　韋司馬别業集序<hi>張説</hi>
杜城南曲斯近郊之美者也背原面川前峙太乙清渠<lb/>
修竹左並宜春山靄下連俗氛中絶此皆鄭公之有也<lb/>
余固已聞之開元歲夏四月猥忝散職居多放情跂彼<lb/>
一行無忘於夙尚時因七召果獲於前期迺與起居舎<lb/>
人蔡公萬年主簿韓公惠而得朋欣然命駕韋公方拭<lb/>
<pb n="KR4h0132_WYG_355-9a"/>
席見待羞以藥物之滋倚琴相歡雜以嘯歌之韻清言<lb/>
移景閑步周林翻飛自情俯仰為得斯亦吾儕之樂事<lb/>
幸可而同也扶陽餘慶磻溪古跡樹留梓漆器用天成<lb/>
庭漸芝蘭馨香世襲斯乃韋氏之懿業是所謂異焉而<lb/>
韋公尚其同之樂忘其身之貴均林棲於服冕齊鼎食<lb/>
於焚枯彼未可量吾見其大跡繼前軌將為龍以為光<lb/>
道包逺圖豈一丘而一壑二三君子相與志之云<lb/>
　　陪王司馬宴王少府東閣序<hi>張九齡</hi>
<pb n="KR4h0132_WYG_355-9b"/>
夫道行與廢命也非謀之不臧命通與塞時也豈力之<lb/>
為弊古之君子推其分養其和仲尼得之以絃歌傅説<lb/>
因之以版築至若詩有怨刺之作騷有愁思之文求之<lb/>
微言匪云大雅王六官志其大者司馬公引而伸之謫<lb/>
居何心不欲賈生之投分窮愁非我安用虞卿之著書<lb/>
嘗以風月在懷江山為事簿領何廢形勝不孤既好樂<lb/>
而無荒亦尚同而不入迨乎倚層閣憑華軒川澤清明<lb/>
上懸秋景岑嶺迴合下帶寒流連草樹而心搖際煙氛<lb/>
<pb n="KR4h0132_WYG_355-10a"/>
而目盡兹邦枕倚是日登臨豈子虚之過詫誠仲宣之<lb/>
信美物色起殊鄉之戚誰則無情而道術得異人之資<lb/>
吾方有遣於是㫖酒時獻清談間發歌滄浪以放言詠<lb/>
蟋蟀而傷儉葢古人之作者豈異於斯盍賦詩焉以揚<lb/>
厥美<lb/>
　　逍遙谷讌集序<hi>王維</hi>
山有姑射人蓋方外海有蓬瀛地非宇下逍遙谷天都<lb/>
近者王官有之不廢大倫存乎小隱跡崆峒而身拖朱<lb/>
<pb n="KR4h0132_WYG_355-10b"/>
紱朝承明而暮宿青靄故可尚也先天之君俾人在宥<lb/>
懽心格於上帝喜氣降為陽春時則有若太子太師徐<lb/>
國公左丞相始興公少師宜陽公少保崔公特進鄧公<lb/>
吏部尚書武都公禮部尚書杜公賓客王公黼衣方領<lb/>
垂璫珥筆詔有不名命無下拜熙天工者坐而論道掌<lb/>
邦典者官司其方相與察天地之和人神之泰聽於朝<lb/>
則雅頌矣問於野則賡歌矣乃曰猗哉至理之代也吾<lb/>
徒可以酒食讌樂考擊鐘鼓退於彤庭撰辰擇地右班<lb/>
<pb n="KR4h0132_WYG_355-11a"/>
劒驂六騶畫輪載轂羽幢先路以詣夫逍遙谷焉神皋<lb/>
藉其緑草驪山啓於朱户渭之美竹魯之嘉樹雲出於<lb/>
棟水環其室灞陵下連乎菜地新豐半入於家林館層<lb/>
巔檻側逕師古節儉惟新丹堊巖谷先曙羲和不能信<lb/>
其時芳草後春句芒不能一其令桃逕窈窕蘅皋超忽<lb/>
驂御延佇於叢薄珮玉昇降於蒼翠於是外僕告次獸<lb/>
人獻鮮罇以大罍烹用五鼎木器擁腫即天恣以為飾<lb/>
沼毛蘋蘩在山羞而可薦伶人在位曼姬始縠齊瑟慷<lb/>
<pb n="KR4h0132_WYG_355-11b"/>
慨於座右趙舞徘佪於白雲衮旒松風珠翠烟露日在<lb/>
䝉氾羣山夕嵐猶且濯纓清歌據梧髙詠與松喬為伍<lb/>
是羲皇上人且三代之後而其君帝舜九服之内而其<lb/>
俗華胥上客則冠冕巢由主人則兄弟元凱合是四美<lb/>
同乎一時廢而不書罪在司禮竊思楚傳嘗詣茅堂之<lb/>
居仰謝右軍忽序蘭亭之事蓋不獲命豈曰能賢<lb/>
　　送鄆州須昌馮少府赴任序<hi>王維</hi>
少年明經試出補吏學通大義政習前典本之于徳輔<lb/>
<pb n="KR4h0132_WYG_355-12a"/>
之以才大官大邑可也不惟是歟予昔仕魯葢嘗之鄆<lb/>
書社萬室帶以魚山濟水旗亭千隧雜以鄭商周客有<lb/>
鄒人之風以厚俗有汶陽之田以富農齊紈在笥河魴<lb/>
登俎一都㑹也子其不寳貨不躭樂不弄法不慢官無<lb/>
侮老成人無虐孤與幼上官奏課輶軒以聞則繡衣方<lb/>
領垂璫珥筆子所得也誰敢有之予病且<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>嵗晩彌獨<lb/>
窮巷衡門落日秋草趙服過我且東其轅促飯中厨子<lb/>
不可以蔬食送車出郭吾不可以徒行屨以及門拜於<lb/>
<pb n="KR4h0132_WYG_355-12b"/>
宇下猶且抱杖延頸送之以目城迴樹轉悲其馬嘶云<lb/>
　　就林亭宴集序<hi>王維</hi>
文昌貴臣新受厥服再拜稽首對揚休命逶迤而退則<lb/>
展慶賀之禮下舎之閑則懷宴語之好所以昵僚友宣<lb/>
寵光敵者易親懽焉而至是以蕭公膺納言之職路公<lb/>
徴賀遷之㑹洎冢宰司寇作者三人國老如塤篪之和<lb/>
陽春属星鳥之序欣榮相合辰當美景形制所選地從<lb/>
主人窮土木之幽荒尋柏亭之竒構賓主有禮㫖酒以<lb/>
<pb n="KR4h0132_WYG_355-13a"/>
柔之清言以發之庖盈而不侈筵肆而不雜狎而不黷<lb/>
酣而不流有太平君子之光見可久賢人之徳風調日<lb/>
暖烟靄無陰松茂草滋泉石通氣鶯出幽而初囀花含<lb/>
愁而將歸外物獻美中懷有融髙興格于丹霄餘思垂<lb/>
乎清晝四座相顧請予所尊悦題賦詩無忘盛集<lb/>
　　送族弟旭帖經下第東歸序<hi>蕭穎士</hi>
吾族旭也洵美有聲夫烝烝者行之能翼翼者體之敬<lb/>
工文足以標絶唱深識足以剖羣疑兼而備焉實為難<lb/>
<pb n="KR4h0132_WYG_355-13b"/>
者意其倍積風之力駭絶電之姿從東道以載馳去南<lb/>
溟而一息此其分也繄明代擇人宜乎盡能使輪轅當<lb/>
曲直之適鑿枘靡圎方之歎則宏綱舉而浮議息矣以<lb/>
吾弟不羈之才逢聖君如渇之日而徵求章句見遺甲<lb/>
乙是猶籠鸑鷟絆騰黄望遼廓權竒其可得也吾聞諸<lb/>
君子非無位之患惟立身實難今爾有是才居是屈能<lb/>
巻舒其道喜愠不形又其沖融坦蕩莫可得而窺也不<lb/>
然書未十獻歲未二毛道非捭闔交無薦寵而雄雖先<lb/>
<pb n="KR4h0132_WYG_355-14a"/>
進歎甚後時何哉論者以為人之望也仲春二月東京<lb/>
千里之子往矣薄言旋歸賦詩而寵别者皆上國之選<lb/>
莫不銜憤屑涕抗詞悲歌吾乃知道術親而然諾重也<lb/>
況乎西遷而五陵是宅南渡而二曹其昌居宋有摰疇<lb/>
之姻在周為魯衞之國曽是共祖不待馮商之言已為<lb/>
路人未處陶生之歎今也于邁如何勿思詩不云乎凡<lb/>
今之人莫如兄弟不廢急難之謂也<lb/>
　　李衞公集序<hi>李商隱</hi>
<pb n="KR4h0132_WYG_355-14b"/>
金門朝罷玉殿宴餘獨銜日光静與天語帝亦幽闡徵<lb/>
召誥説命之㫖定元首股肱之契曰我將俾爾以大手<lb/>
筆居第一功麒麟閣中霍光且圖於勲伐𤣥洲苑上魏<lb/>
收別議於文章並稟太白以傳精神納非烟而敷藻思<lb/>
才可以淺深魏邴道可以升降伊臯而又富僧孺之新<lb/>
事識庾持之竒字清風濯熱白雪生春淮南王食時之<lb/>
工裴子野昧爽之獻疑王粲之夙搆無禰衡之加㸃然<lb/>
後可以𢎞宣王畧輝潤天文唯先后懋守丕基允資内<lb/>
<pb n="KR4h0132_WYG_355-15a"/>
助秀南頓嘉禾之瑞開烈山神井之祥惪駕河洲淑肩<lb/>
沙麓將顯降媯之配未𢎞褒紀之恩渝美椒塗掩華蘭<lb/>
掖縁山破芿夙聞齊主之悲採石傳形早降漢皇之慟<lb/>
繞樞有慶鳴社承輝而懿號未彰貞魂莫祔恐無以懋<lb/>
遵聖緒光慰孝思公於是承命有宣懿祔廟之制初文<lb/>
宗皇帝思宗社之靈祧祖之重傳於夏啓既不克終歸<lb/>
於與夷又未能立乃推帝堯敦敘九族之道𢎞魏文榮<lb/>
樂諸弟之志天街之北獯鬻攸居結以閼氏降我皇女<lb/>
<pb n="KR4h0132_WYG_355-15b"/>
奉春君婁敬嘗為逺使下杜人楊望長作畫工乗以無<lb/>
年遂忘舊好分偵邏於甌脱遺祭酹於蹛林俾我刁斗<lb/>
晨驚兠零夜設公乃上資宸斷旁耀軍謀心作靈䑓手<lb/>
為天馬充國四夷之學此日方知薛公三筴之徵它時<lb/>
未爽既而鬼箝飛辨邳石降籌不使郭閎仍讒於段熲<lb/>
寧教李邑更毁於班超勢叶聲同火<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>水灌遂得朝還<lb/>
貴主暮遁名王轄栁塞之歸車復梅粧而向闕及晉成<lb/>
赤狄喪帥歸珪有閼伯之弟兄誕景升之兒子將慿蜀<lb/>
<pb n="KR4h0132_WYG_355-16a"/>
閣欲恃吳錢姑務連鷄靡思縛虎既垂文誥尚有羣疑<lb/>
公乃挺身而進曰重耳在喪不聞利父衞朔受貶祇以<lb/>
拒君今天井雄藩金橋故地跨揺河北脅倚山東豈可<lb/>
使明皇舊宫坐為汙俗文宗外相行有匪人忠謀既陳<lb/>
上意旋定俄又埃昏晉水霧塞唐郊殊懿公之東涉渡<lb/>
河若紀侯之大去其國稽于時議憚在宿兵公又揚笏<lb/>
而言曰彼地則義師帥唯宗室乃𤣥王勤商之邑后稷<lb/>
造周之邦瓜瓞俱存堂構斯在苟虧策畫不襲仇讐則<lb/>
<pb n="KR4h0132_WYG_355-16b"/>
是奬夙沙縛主之風長冒頓射親之俗昔武安君用鉞<lb/>
坑卒四十一萬齊桓公受胙立功一十二國今真將軍<lb/>
為時而出賢諸侯代不乏人況其俗產代地之名駒富<lb/>
管涔之良璞有抱樹辭榮之節有漆身報徳之風耶邯<lb/>
午謝衆丕豹出奔樂毅不歸鄒衍已去賈太傅之憂國<lb/>
固動深誠山吏部之論兵豈因夙習大昴中丘有風雨<lb/>
翕張之氣藂臺髙邑名山河隱軫之靈萃于直躬慶是<lb/>
全悳許靖廊廟之器黄憲師長之姿何晏神仙叔夜龍<lb/>
<pb n="KR4h0132_WYG_355-17a"/>
鳳宋玉閒麗王衍白晳馬援之眉宇盧植之音聲此其<lb/>
妙水鏡而為言託丹青而為喻車匠胡奴㒺迷於半面<lb/>
背碑覆局無俟於專心聿承儉訓不有長物昔猶卑官<lb/>
端坐心齋江革分謝朓之舊襦便為卧具周正得袁憲<lb/>
之談柄常在講筵五車自娛三篋能識麗則孔門之賦<lb/>
清新鄴下之詩與李杜齊名者少願僑札交貺者稀張<lb/>
良竟稱多病王充方務頤神無潁陽之善田乏好畤之<lb/>
巨産何曽之食既去虞悰之鮓方嘗憂其厚味有爽和<lb/>
<pb n="KR4h0132_WYG_355-17b"/>
氣肴<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>無在琴鶴有餘處無價之塲率然占玉登不枯<lb/>
之岸粗爾論珠<lb/>
　　幽居賦序<hi>陸龜䝉</hi>
陸子居全吳東距長洲故苑一里闔闗不通人事且欲<lb/>
吟詠情性曰燕居則仲尼有之矣曰卜居則屈原有之<lb/>
矣曰閒居則潘岳有之矣郊居則沈約有之矣既抱幽<lb/>
憂之疾復為低下之居乃作幽居賦其序云余少學窮<lb/>
立早持堅白其生也懸贅附疣其材也戴癭銜瘤居無<lb/>
<pb n="KR4h0132_WYG_355-18a"/>
養拙之資出有倦游之嘆初張蓬矢嘗逞志於四方末<lb/>
佩椒蘭敢違仁於一日雖家風未泯而世徳全衰門等<lb/>
韋平材兼魏邴激清芬而鎮俗追雅望於圗形荀朂乃<lb/>
天下表儀裴秀為朝端領袖朱輪十乗紫誥千篇炳若<lb/>
星辰煥乎竹帛俯觀圗諜謬辱孫謀五鼎蕭條賜書零<lb/>
落漆工酒保㡬欲沈淪故栗空桑屢瞻摧折劉起劉毅<lb/>
俱無擔石之儲許邁許詢但有山林之志思鑿坏而遁<lb/>
聊倚樹而吟師道氣于龜腸扣兵鈐于魚腹窮年學劒<lb/>
<pb n="KR4h0132_WYG_355-18b"/>
不遇白猿隔日伏痁未逢黄鷁止則葭墻艾席行則葛<lb/>
屨柴車仲宣方翫于棊秤叔夜還眠于鍜竈既知草知<lb/>
晦朔木讓榮枯因推墨别為三始悟儒分至八何晏之<lb/>
言道徳不及王生鄭𤣥之注春秋才同伏氏初陳梗槩<lb/>
漸入精微探桓范之智囊掘張慿之理窟遺其耳目然<lb/>
復為之聰明差若毫釐焉足言乎大小加以病惟鬪蟻<lb/>
力止戡蟬簾幃非翡翠之榮鐘皷豈鶢鶋所樂退惟衡<lb/>
泌聊以棲遲建一畆之宫忝稱儒者置十金之産雅叶<lb/>
<pb n="KR4h0132_WYG_355-19a"/>
中人晏子以囂塵可容曹公以泥水自蔽楊徳祖家惟<lb/>
弱柳殷仲文庭只枯槐馮列薑辛繁欽蕙碧安有稻名<lb/>
半夏藥號恒春長榆亦降星精修竹乃生雲母潘岳館<lb/>
裏常聞柰素𤓰甘庾信園中亦話棗酸棃酢切觀畱詠<lb/>
惟尚清風今古攸同聖賢何逺武仲游於沛澤伊尹耕<lb/>
於有莘子欲無言回不願仕神交六位方為賣卜之人<lb/>
歌動五噫始作賃舂之客況布縚綸帽尚足朝昏羽扇<lb/>
貂裘猶堪寒暑得以書抽虎僕射用牛螉自理茶租閒<lb/>
<pb n="KR4h0132_WYG_355-19b"/>
披釣褐經稱小品還下二百籖賦謂名都略㸃八十處<lb/>
下問得犂塗之義涂聽聞愬怒之詩既已逢原遂成摛<lb/>
翰非因授簡初擬遺鞭不能粉飾大猷且用𤣥黄稗説<lb/>
貽於好事希從得意而傳責以壯夫甘受子雲之笑<lb/>
　<lb/>
　<lb/>
　<lb/>
　文章辨體彚選巻三百五十五<lb/>
</p>
<p>
</p>
  </div>
</body>
</text>
</TEI>
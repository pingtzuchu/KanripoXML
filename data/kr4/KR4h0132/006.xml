<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六</head> <lb/>
    <p>
<pb n="KR4h0132_WYG_006-1a"/>
欽定四庫全書<lb/>
　文章辨體彚選巻六<lb/>
　　　　　　　　　　　　明　賀復徴　編<lb/>
詔六<lb/>
　　晉武帝讓王濬詔<lb/>
伐國事重宜令有一前詔使將軍受安東將軍渾節度<lb/>
渾思謀深重案甲以待將軍云何徑前不從渾命違制<lb/>
昧利甚失大義將軍功勲簡在朕心當率由詔書崇成<lb/>
<pb n="KR4h0132_WYG_006-1b"/>
王法而於事終恃功肆意朕將何以令天下<lb/>
　　武帝答司馬俘等詔<lb/>
毎感念幽㝠而不得終苴絰於草土以存此痛况當食<lb/>
稻衣錦誠詭然激切其心非所以相解也本諸生家傳<lb/>
禮來久何止一旦便易此情於所天相從已多可試省<lb/>
孔子答宰我之言無事紛紜也言及悲殺奈何奈何<lb/>
　　其二<lb/>
漢文不使天下盡哀亦帝王至謙之志當見山陵何心<lb/>
<pb n="KR4h0132_WYG_006-2a"/>
而無服其禮以衰絰行<lb/>
　　其三<lb/>
亦知不在此麻布耳然人子情思為欲令哀䘮之物在<lb/>
身盖近情也羣臣自當接舊制期服之義非先帝意也<lb/>
　　武帝下有司詣陵詔<lb/>
此上旬先帝棄天下日也便以周年吾煢煢當復何時<lb/>
一得叙人子之情邪思慕煩毒欲詣陵瞻侍以盡哀憤<lb/>
主者具行傋<lb/>
<pb n="KR4h0132_WYG_006-2b"/>
　　武帝開言路詔<lb/>
凡闗言人主人臣所至難而苦不能聽納自古忠臣直<lb/>
士之所慷慨也毎陳事出付主者多從深刻乃云恩貸<lb/>
當繇主上是何言乎其詳評議<lb/>
　　武帝責鄭徽詔<lb/>
讜言謇諤所望於左右也人主常以阿媚為患豈以争<lb/>
臣為損哉徽越職妄奏豈朕之意<lb/>
　　武帝以朱整為吏部尚書詔<lb/>
<pb n="KR4h0132_WYG_006-3a"/>
選曹銓管人才宜得忠郤寡欲抑華崇本者尚書朱整<lb/>
周慎廉敬以道素自居是其人也其以整為吏部尚書<lb/>
　　武帝以城門校尉侯史光為御史中丞詔<lb/>
光忠亮篤素有居正執義之心歴職内外恪勤咸公其<lb/>
以光為御史中丞雖屈其列較之位亦所以伸其司直<lb/>
之才<lb/>
　　武帝以裴秀為司空詔<lb/>
夫三司之任以翼宣皇極弼成王事者也故經國論道<lb/>
<pb n="KR4h0132_WYG_006-3b"/>
頼之明哲茍非其人官不虚備尚書令左光祿大夫裴<lb/>
秀雅量𢎞博思心通逺先帝登庸賛事前朝朕受明命<lb/>
光佐大業勲徳茂著配蹤元凱宜正位居體以康庶績<lb/>
其以秀為司空<lb/>
　　元帝下張闓詔<lb/>
夫二千石之任當勉勵其徳綏齊所莅使寛而不縱嚴<lb/>
而不苛其於勤功督察便國利人抑强扶弱使無雜濫<lb/>
真太守之任也若聲過其實古人所不取攻乎異端為<lb/>
<pb n="KR4h0132_WYG_006-4a"/>
政之甚害盖所貴者本也<lb/>
　　元帝勅吏惠民詔<lb/>
昔之為政者動人以行不以言應天以實不以文故我<lb/>
清静而人自正其次聽言觀行明試以功其有政績可<lb/>
述刑獄得中人無怨訟久而日新及當官軟弱茹柔吐<lb/>
剛行身穢濁修餙時譽者各以名聞令在事之人仰鑒<lb/>
前烈同心戮力深思所以寛衆息役恵益百姓無廢朕<lb/>
命逺近禮贄一切斷之<lb/>
<pb n="KR4h0132_WYG_006-4b"/>
　　元帝罷不急之務詔<lb/>
天下凋弊加以灾荒百姓困窮國用並匱吳郡饑人死<lb/>
者百數天生蒸黎而樹之以君選建明哲以左右之當<lb/>
深思以救其弊昔吳起為楚悼王明法審令損不急之<lb/>
官除廢公族踈逺以附益將士而國富兵强况今日之<lb/>
弊百姓凋困邪且當去非急之務非軍士所須者皆省<lb/>
之<lb/>
　　元帝免良人詔<lb/>
<pb n="KR4h0132_WYG_006-5a"/>
昔漢二祖及魏武皆免良人武帝時凉州覆敗諸為奴<lb/>
婢亦皆復籍此累代成䂓也其免中州良人遭難為揚<lb/>
州諸郡僮客者以備征役<lb/>
　　簡文帝求賢詔<lb/>
朕居阿衡三世不能濟彼時雍乃至海西失徳殆傾皇<lb/>
祚頼祖宗霛祗之徳皇太后淑體應期藩輔忠賢百官<lb/>
戮力用能蕩氛霧於昊蒼耀晨輝於宇宙遂以眇身託<lb/>
於王公之上思頼羣賢以弼其闕夫敦本息末抑絶華<lb/>
<pb n="KR4h0132_WYG_006-5b"/>
競使清濁異流能否殊貫官無粃政士無謗讟不有懲<lb/>
勸則徳禮焉施且强冦未殄勞役未息自非軍國戎祀<lb/>
之要其華餙煩費之用皆省之夫肥遁窮谷之賢滑泥<lb/>
揚波之士雖抗志𤣥霄潛黙幽岫貪屈髙尚之道以隆<lb/>
恊賛之美孰與自足山水棲遲丘壑狥匹夫之潔而㤀<lb/>
兼濟之大耶古人不借賢於曩代朕所以虛想於今日<lb/>
内外百官各勤所司使善無不逹惡無不聞令時人無<lb/>
素飱之刺而吾獲虚心之求焉<lb/>
<pb n="KR4h0132_WYG_006-6a"/>
　　簡文帝答桓温手詔<lb/>
若晉祚靈長公便宜奉行前詔如其大運去矣請避賢<lb/>
路<lb/>
　　簡文帝建太常官詔<lb/>
太常職奉天地兼掌宗廟其為任也可謂重矣是以古<lb/>
今選建未嘗不竗簡時望兼之儒雅㑹稽王叔履尚清<lb/>
虛志道無倦優㳺上列諷議朝肆其領太常本官如故<lb/>
　　康獻褚皇后手詔羣公<lb/>
<pb n="KR4h0132_WYG_006-6b"/>
昔以皇帝㓜冲從羣后之議既以闇弱又頻丁極艱銜<lb/>
恤歴祀沈憂在疚司徒親尊徳重訓救其弊王室之不<lb/>
壊實公是憑帝既備兹冠禮而四海未一五胡叛逆豺<lb/>
狼當道費役日興百姓困苦願諸君子思量逺筭戮力<lb/>
一心輔翼㓜主匡救不逮未亡人永歸别宫以終餘齒<lb/>
仰惟家國故以一言託懐<lb/>
　　宋明帝又誡義恭詔<lb/>
宜數引見佐史非唯臣主自應相見相見不數則彼我<lb/>
<pb n="KR4h0132_WYG_006-7a"/>
不親不親則無因得盡人人不盡復何由知其衆事廣<lb/>
引視聽既益開博於言事者又差有地也<lb/>
　　明帝路太后服緦詔<lb/>
朕㓜集荼蓼夙憑徳訓龕虣定業實資仁範恩著屯夷<lb/>
有兼常慕夫禮沿情施義循事立可特齊衰三月以伸<lb/>
追仰之情<lb/>
　　孝武帝詳減四時供限詔<lb/>
昔紩衣御寓貶甘示節土簋臨天□儉昭度朕綈帛之<lb/>
<pb n="KR4h0132_WYG_006-7b"/>
念無㤀於懐雖深詔有司省逰務實而歳用兼積年量<lb/>
虚廣豈以捐豐從損允稱約心四時供限可詳減大半<lb/>
庶裘絺順典有偃民華纂組傷工無競㕓市<lb/>
　　孝武帝論選舉詔<lb/>
八柄馭下以爵為先九徳咸事政典居首銓衡治樞興<lb/>
替攸寄頃世以來轉失厥序徒秉國鈞終貽權謗今南<lb/>
北多士勲勤彌積物情善否實繫斯任官人之詠維聖<lb/>
克允則哲之美粤帝所難加澆季在俗讓議成風以一<lb/>
<pb n="KR4h0132_WYG_006-8a"/>
人之識當羣品之誚望沈浮自得庸可致乎吏部尚書<lb/>
可依郎分置并詳省閑曹<lb/>
　　齊髙帝斷衆募詔<hi>江淹</hi>
詔募取將懸賞購士盖出權宜非曰經制頃者民罹氛<lb/>
藹世襲艱阻因時流故浸以成俗斯風蕩而未返且滋<lb/>
長逋逸開罪山湖遂乃黥刑不辱草竊無咎平政察治<lb/>
萌合甄革自今已後可悉斷衆募<lb/>
　　髙帝以何戢為吏部尚書詔<hi>江淹</hi>
<pb n="KR4h0132_WYG_006-8b"/>
官人之職實難其選所以弼諧彛品謨明庶績今思治<lb/>
惟急彌不可曠侍中太子詹事戢業履修平體識詳穩<lb/>
自升宫闥美譽咸聞必能無懈於位爕兹流序<lb/>
　　梁武帝禁祝史祈福詔<lb/>
夫有天下者義非為已凶荒疾癘兵革水火有一於此<lb/>
責歸元首今祝史請禱繼諸不善以朕身當之永使災<lb/>
害不及萬姓俾兹下民稍䝉寜息不得為朕祈福以増<lb/>
其過特班逺邇咸令遵奉<lb/>
<pb n="KR4h0132_WYG_006-9a"/>
　　武帝置謗木肺石函詔<lb/>
商俗甫移遺風尚熾下不上逹由來逺矣升中馭索増<lb/>
其懔然可於公車府謗木肺石傍各置一函若肉食莫<lb/>
言山阿欲有横議投謗木函若從我江漢功在可筞犀<lb/>
兕徒弊龍虵方縣次身才髙竗擯壓莫通懐傅吕之術<lb/>
抱屈賈之歎其理有皦然受困包匭及大政侵小豪門<lb/>
陵賤四民巳窮九重莫逹若欲自申並可投肺石函<lb/>
　　武帝封諸功臣詔<hi>任昉</hi>
<pb n="KR4h0132_WYG_006-9b"/>
草昧權輿事深締搆康俗成務義在庇民自非羣才竝<lb/>
軌文武宣翼將何以啟兹景祚𢎞此帝圖或運籌帷幄<lb/>
經啟王業或攻城略野殉義㤀生或腹心爪牙折衝禦<lb/>
侮忠勤茂徳夷險一致竝宜建國開宇蕃屏王室山河<lb/>
之誓永永無窮<lb/>
　　武帝求薦士詔<hi>任昉</hi>
夫進賢茂賞蔽善明罰前王盛則咸必由之朕纂統鴻<lb/>
業寅畏大寳思求俊異恊賛雍熈歴聽九功物色輿皂<lb/>
<pb n="KR4h0132_WYG_006-10a"/>
而白駒盈谷萇<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>未刈是以臨朝永嘆日昃伊佇便可<lb/>
博詢卿士各舉所知將量才授能擢以不次庶同則哲<lb/>
之明稱朕急賢之㫖<lb/>
　　武帝捜隱逸詔<lb/>
髙尚其志義煥通爻山林不出訓光惇史朕聽朝晏罷<lb/>
尚想幽人可班下州郡博訊逺近若有道映丘園事浮<lb/>
髙尚可以彌競遷澆還風拯俗皆以名聞靡或遺漏朕<lb/>
將闢衢室而寘几杖開東序而授衮職庶令江海無遺<lb/>
<pb n="KR4h0132_WYG_006-10b"/>
異人必至<lb/>
　　北魏孝文帝與太子論彭城王詔<lb/>
汝第六叔父勰清䂓懋賞與白雲俱潔厭榮捨紱以松<lb/>
竹為心吾少與綢繆提携道趣毎請解朝纓恬真丘壑<lb/>
吾以長兄之重未忍離逺何容仍屈素業長嬰世網吾<lb/>
百年之後其聽勰辭蟬捨冕遂其冲挹之性無使成王<lb/>
之朝翻疑姬旦之聖不亦善乎汝為孝子勿違吾勑<lb/>
　　孝文帝大旱自責詔<lb/>
<pb n="KR4h0132_WYG_006-11a"/>
昔成湯遇旱齊景逄災並不由祈山川而致雨皆至誠<lb/>
發中㴻潤千里萬方有罪在予一人今普天䘮恃幽顯<lb/>
同哀神若有靈猶應未忍安饗何宜四氣未周便欲祀<lb/>
事唯當考躬責已以待天譴<lb/>
　　宣武帝耕籍田詔<lb/>
民本農桑國重蚕籍粢盛所憑組織攸寄比京邑初基<lb/>
耕桑暫缺遺䂓徃㫖宜必祗修今寢殿顯成移御維始<lb/>
春郊無逺拂羽有辰便可表營千畆開設宫壇秉耒援<lb/>
<pb n="KR4h0132_WYG_006-11b"/>
筐躬勸億兆<lb/>
　　宣武帝詔裴衍<lb/>
知欲飬疴中岳練石嵩嶺栖素雲根餌芝清<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>遯迹之<lb/>
操深用嘉焉但治缺古風有愧山客耳既志徃難裁豈<lb/>
容有抑便從來請<lb/>
　　北周武帝徴發詔<lb/>
民亦勞止則星動於天作事不時則石言於國故知為<lb/>
政欲静静在寜民為治欲安安在息役頃興造無度徴<lb/>
<pb n="KR4h0132_WYG_006-12a"/>
發不巳加以頻歳師旅農畆廢業去秋灾蝗年榖不登<lb/>
民有散亡家空抒軸朕毎旦恭己夕愓兢懐自今調以<lb/>
外無妄徴發庶時殷俗阜稱朕意焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六<lb/>
</p>
<p>
</p>
  </div>
</body>
</text>
</TEI>
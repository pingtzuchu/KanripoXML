<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百六十四</head> <lb/>
    <p>
<pb n="KR4h0132_WYG_364-1a"/>
欽定四庫全書<lb/>
　文章辨體彚選巻三百六十四<lb/>
　　　　　　　　　　　　明　賀復徵　編<lb/>
題一<lb/>
　徐師曽曰按題跋者簡編之後語也凡經傳子史詩<lb/>
　文圖書之類前有序引後有後序可謂盡矣其後覽<lb/>
　者或因人之請求或因感而有得則復撰詞以掇於<lb/>
　末簡而總謂之題跋至綜其實則有四焉一曰題二<lb/>
<pb n="KR4h0132_WYG_364-1b"/>
　曰跋三曰書某四曰讀某夫題者締也審締其義也<lb/>
　跋者本也因文而見本也書者書其語讀者因於讀<lb/>
　也題讀始於唐跋書起於宋曰題跋者舉類以該之<lb/>
　也其詞攷古證今釋疑訂謬專以勁簡為主故與序<lb/>
　引不同　復徵曰題額也揭其義於上猶頭之有額<lb/>
　也題跋之體始自歐曽近世乃相混用殊失字義今<lb/>
　析而正之間雖有題跋之義而不正名曰題跋者亦<lb/>
　各附其下<lb/>
<pb n="KR4h0132_WYG_364-2a"/>
　　題峽山寺<hi>唐李翺</hi>
翺為兒童時聞山游者説峽山寺難為儔逺地嘗以為<lb/>
無因能來及兹獲游周歴五峯然後知峽山之名有以<lb/>
然也於靈鷲寺時述諸山居之所長而未言其所不足<lb/>
如虎丘之劍池不流天竺之石橋下無泉麓山之力不<lb/>
副天竒靈鷲擁前山不可視逺峽山亦少平地泉出山<lb/>
無所潭乃知物之全能難也况求友擇人而欲責全耶<lb/>
去其所闕用其所長則大小之材無遺致天下於治平<lb/>
<pb n="KR4h0132_WYG_364-2b"/>
也弗難矣<lb/>
　　題叔孫通傳<hi>皮日休</hi>
古之所謂禮不相襲樂不相沿者何哉非乎彼聖人也<lb/>
此聖人也不相襲者角其功利之深淺爾不相沿者明<lb/>
其文武之優劣爾故三王迭作五帝更制夏殷易置文<lb/>
武遞述其禮文昭昭然若兩曜爭明百川之注瀆者矣<lb/>
然猶周公刋之仲尼正之以周公之才之羙謂後世無<lb/>
其人乎乃有仲尼仲尼之後迄今望其道如顔閔文如<lb/>
<pb n="KR4h0132_WYG_364-3a"/>
游夏者鮮矣况聖人哉是後之制禮作樂宜取周書孔<lb/>
策為標準也漢氏受命禮壊文毁時無聖人茍措其儀<lb/>
立其禮不沿襲於聖制者妄也夫國之大祭不過乎郊<lb/>
祀宗廟也漢之既命其郊止於五畤之祀者禮不曰兆<lb/>
五帝之郊者乎止於昭靈之園者禮不曰天子七廟者<lb/>
乎而叔孫生不為之正郊祀立宗廟去秦時之非制議<lb/>
昭靈之非禮汲汲於朝㑹之儀俾漢天子為高祖身不<lb/>
得郊見享不及七廟噫生其制物刋厥式非不標準於<lb/>
<pb n="KR4h0132_WYG_364-3b"/>
聖人乎將以漢新去水火方弭兵械為改作乎將不明<lb/>
壇墠之位禘祫之儀者乎若然者湯伐桀周伐紂其制<lb/>
可知也嗚呼不明於古制樂通於時變君子不由也其<lb/>
叔孫生之謂矣<lb/>
　　題羅浮<hi>宋蘇軾</hi>
紹聖元年九月二十七日東坡公遷於惠州艤舟泊頭<lb/>
鎮明晨肩輿十五里至羅浮山入延祥寶積寺禮天竺<lb/>
瑞像飲梁僧景泰禪師卓錫泉品其味出江水上逺甚<lb/>
<pb n="KR4h0132_WYG_364-4a"/>
東三里至長壽觀又東北三里至冲虛觀觀有葛稚川<lb/>
丹竈登朱仙者朝斗壇觀壇上所獲銅龍六魚一壇北<lb/>
有洞曰朱明蓁莾不可入水出洞中鏘鳴如琴筑水中<lb/>
皆菖蒲生石上道士鄧守安李道𤣥有道者也訪之適<lb/>
出坐遺屣軒望麻姑峯方飲酒進士許毅來遊呼與飲<lb/>
既醉還宿寶積閣中夜大風曉壯甚有聲晨粥已還舟<lb/>
憇花光寺從遊者㓜子過巡檢史珏寶積長老齊徳延<lb/>
祥長老紹冲冲虛道士陳熈明山中可游而未暇者明<lb/>
<pb n="KR4h0132_WYG_364-4b"/>
福宫石樓黄龍洞期以明年三月復來<lb/>
　　題羅浮<hi>蘇軾</hi>
嶺南氣候不常吾嘗云菊花開時乃重陽凉天佳月即<lb/>
中秋不須以日月為斷也今歲九月殘暑方退既望之<lb/>
後月出愈遲然予嘗夜起登合江樓或與客㳺豐湖入<lb/>
栖禪寺扣羅浮道院登逍遥堂逮曉乃歸杜子羙云四<lb/>
更山吐月殘夜水明樓此殆古今絶唱也<lb/>
　　題鳳翔東院右丞畫壁<hi>蘇軾</hi>
<pb n="KR4h0132_WYG_364-5a"/>
嘉祐癸夘上元夜來觀王維摩詰筆時夜已䦨殘燈耿<lb/>
然畫僧踽踽欲動恍然久之<lb/>
　　題萬松嶺惠明院壁<hi>蘇軾</hi>
余去此十七年復與彭城張聖途丹陽陳輔之同來院<lb/>
僧梵英葺治堂宇比舊加嚴潔茗飲芳烈問此新茶耶<lb/>
英曰茶性新舊交則香味復余嘗見知琴者言琴不百<lb/>
年則桐之生意不盡緩急清濁常與雨暘寒暑相應此<lb/>
理與茶相近故并記之<lb/>
<pb n="KR4h0132_WYG_364-5b"/>
　　題七才子畫<hi>黄庭堅</hi>
眉山老書生作此七才子入關圖作人物亦各有意態<lb/>
予以為趙子雲之苗裔摹冩物象漸宻而放浪閒逺則<lb/>
不逮也或謂七人者皆詩人此筆乃少丘壑耶山谷曰<lb/>
一丘一壑自須其人胸次有之但筆間那可得<lb/>
　　題蘇子由黄樓賦草<hi>黄庭堅</hi>
銘欲頓挫崛竒賦欲宏麗故子瞻作諸物銘光怪百出<lb/>
子由作賦紆徐而盡變二公已老而秦少㳺張文潛晁<lb/>
<pb n="KR4h0132_WYG_364-6a"/>
無咎陳無已方駕於翰墨之塲亦望而可畏者也<lb/>
　　題摹燕郭尚父圖<hi>黄庭堅</hi>
凡書畫當觀韵往時李伯時為余作李廣奪馬圖人馬<lb/>
摹寫逼肖其取弓引滿以擬追騎觀箭鋒所直發之人<lb/>
馬皆應弦也伯時笑曰使俗子為之當作中箭追騎矣<lb/>
余因此深悟畫格此與文章同一關紐但難得人入神<lb/>
㑹耳<lb/>
　　題陳自然畫<hi>黄庭堅</hi>
<pb n="KR4h0132_WYG_364-6b"/>
水意欲逺鳬鴨閒暇蘆葦風霜中猶有能自持者予觀<lb/>
李營丘六軸驟雨圖偶得此意陳君以佛畫名京師戲<lb/>
作秋水寒禽便可觀因書以遺之<lb/>
　　題蔡君謨書<hi>黄庭堅</hi>
君謨書如蔡琰胡笳十八拍雖清壯頓挫時有閨房態<lb/>
處<lb/>
　　題東坡像<hi>黄庭堅</hi>
東坡先生天下士嗟乎惜哉今蚤世蠢蠢尚誚短人氣<lb/>
<pb n="KR4h0132_WYG_364-7a"/>
　　題李漢舉墨竹<hi>黄庭堅</hi>
如蟲蝕木偶爾成文吾觀古人繪事妙處類多如此所<lb/>
以輪扁斲車不能以教其子近世崔白筆墨幾到古人<lb/>
不用心處世人雷同賞之但恐白未肯耳比來作文章<lb/>
無出無咎之右者便是窺見古人妙斲試以此示無咎<lb/>
　　題固陵寺壁<hi>黄庭堅</hi>
天水張茂先世家南昌黄某魯直弟叔向嗣直建中靖<lb/>
國三年丁夘同來時左綿道人思順開法席於此山道<lb/>
<pb n="KR4h0132_WYG_364-7b"/>
俗歸心荆棘草萊化為金碧時新雨晩晴同登鐘閣觀<lb/>
白鹽之崇崌想少陵之風流歎大雅之不作徘徊久之<lb/>
　　題賈長卿讀高彦休續白樂天事<hi>張耒</hi>
高彦休作唐闕史辨白樂天無因母墜井作賞花新井<lb/>
詩賈子又從而續辨之張子曰二子謂之愛白公則可<lb/>
矣未可謂知白公也古之聖賢誰能無謗何獨樂天也<lb/>
哉有謂舜囚堯而奪之位伊尹放太甲而王世未嘗有<lb/>
辨舜與伊尹之非篡者也其心誠知其不然則辨無自<lb/>
<pb n="KR4h0132_WYG_364-8a"/>
而萌於心是其為説不辨而自明人之飽者人誣之以<lb/>
饑未有自疑而辨其非饑者人知舜與伊尹之非篡如<lb/>
自信其飽雖或從而誣之而不在辨之之域矣故凡世<lb/>
之辨已與辨人其言雖工而察其心之始萌蓋其於信<lb/>
嘗有所不足而後不能無言雖彼不能無疑於其初其<lb/>
考於理較於迹而後能消其不信之心於是乎有辨故<lb/>
曰二子未可謂知白公也嗚呼小人之害君子也亦多<lb/>
術矣謗之於意外惑之於疑似世之君子傍視而不平<lb/>
<pb n="KR4h0132_WYG_364-8b"/>
者起而與之辨起於知之所不足故縱言極口而益召<lb/>
天下之多言多言繁興而是非足以兩行於世夫惟知<lb/>
真而冺言者而後謗止夫世之真知君子者才幾人則<lb/>
小人之毁賢貶善何時而止焉悲夫<lb/>
　　題三謝詩<hi>唐庚</hi>
江左諸謝詩文見文選者六人希逸無詩宣逺叔源有<lb/>
詩不工今取靈運惠連元暉詩合六十四篇為三謝詩<lb/>
是三人者詩至元暉語益工然蕭散自得之趣亦復少<lb/>
<pb n="KR4h0132_WYG_364-9a"/>
减漸有唐風矣於此可以觀世變也<lb/>
　　題喻季直文編<hi>陳亮</hi>
烏傷固多士而稱雄於其間者余熟其四人焉蓋非特<lb/>
烏傷之雄也喻叔竒於人煦煦有恩意能使人别去三<lb/>
日念之輒不釋其為文精深簡雅讀之愈久而意若新<lb/>
何茂恭目空四海獨能降意於一世豪傑而士亦樂親<lb/>
之其文竒壯精緻反覆開闔而卒能自闡其意者陳徳<lb/>
先舉一世不足以當其意而人亦不願從之游然其文<lb/>
<pb n="KR4h0132_WYG_364-9b"/>
清新勁麗要不可少喻季直遇人無親踈貴賤皆與之<lb/>
盡而於余尤好其文蔚茂馳騁蓋將包羅衆體而一字<lb/>
不茍讀之亹亹而無厭也而四君子者尤工於詩余病<lb/>
未能學也然皆喜為余出余亦能為之擊節余窮滋日<lb/>
甚索居無賴時一作念顧茂恭之骨已冷而三山相去<lb/>
踰千里徳先季直雖宿舂可從其游而出門輒若有縶<lb/>
其足者喻行之牧之出季直舊文一編示余聳然觀之<lb/>
如得所未嘗茂恭死其文益可貴重而子弟亦珍惜之<lb/>
<pb n="KR4h0132_WYG_364-10a"/>
欲求一字不可得得吾季直之文便如茂恭在目昔余<lb/>
嘗讀茂恭之文面嘆曰九原不可作歐蘇姑置勿論如<lb/>
世所謂六君子者公將何愧茂恭油然而笑益以為能<lb/>
知我者幽明異道每念此意為之索然今將求厭足於<lb/>
季直耳<lb/>
　　題吳傳朋書及李唐山水<hi>元虞集</hi>
予㓜過豫章見滕王閣牓吳公傳朋所題也裵回顧瞻<lb/>
歎其深稳端潤非近時怒張筋脉屈折生柴之態後聞<lb/>
<pb n="KR4h0132_WYG_364-10b"/>
宋阜陵欲易其九里松題至十數御筆墨而卒不能及<lb/>
因使塗字以金而署之當時固善人君之服善無我而<lb/>
亦深知吳公之書之真不可及也大抵宋人書自蔡君<lb/>
謨以上猶有前代意其後坡谷出遂風靡從之而魏晉<lb/>
之法盡矣米元章薛紹彭黄長睿諸公方知古法而長<lb/>
睿所書不逮所言紹彭最佳而世遂不傳米氏父子書<lb/>
最盛行舉世學其竒怪不惟江南為然金朝有用其法<lb/>
者亦以善書得名而流弊南方特盛遂有于湖之險至<lb/>
<pb n="KR4h0132_WYG_364-11a"/>
於即之之惡謬極矣至元初士大夫多學顔書雖刻鵠<lb/>
不成尚可類鶩而宋末如張之謬者乃多尚歐率更書<lb/>
纎弱僅如編葦亦氣運使然耶自吳興趙公子昂出學<lb/>
書者始知以晉名書然吾父執姚先生嘗云此吳興也<lb/>
而謂之晉可乎此言蓋深得之予比過吳越見傳朋書<lb/>
最多皆随分贊歎且圖來者稍守正法云耳此巻又以<lb/>
李唐山水繼之亦好事者蓋書畫同一法耳後來畫者<lb/>
畧無用筆故不足觀此畫乃直如書字正得古象形之<lb/>
<pb n="KR4h0132_WYG_364-11b"/>
意甚為可嘉因劉掾執巻求題為坐客言如此悉書之<lb/>
云集時目疾在告以公牘與史館曰執筆唯憑於手熟<lb/>
為文每事於口占非飾辭也<lb/>
　<lb/>
　<lb/>
　<lb/>
　<lb/>
　文章辨體彚選巻三百六十四<lb/>
</p>
<p>
</p>
  </div>
</body>
</text>
</TEI>
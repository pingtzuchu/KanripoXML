<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百五十四</head> <lb/>
    <p>
<pb n="KR4h0132_WYG_254-1a"/>
欽定四庫全書<lb/>
　文章辨體彚選巻二百五十四<lb/>
　　　　　　　　　　　　明　賀復徴　編<lb/>
書五十<lb/>
　　答湘東王求文集及詩苑英華書<hi>梁昭明太子</hi>
得疏知須詩苑英華及諸文製發函伸紙閱覽無輟雖<lb/>
事涉烏有義異擬倫而清新卓爾殊為佳作夫文典則<lb/>
累野麗則傷浮能麗而不浮典而不野文質彬彬有君<lb/>
<pb n="KR4h0132_WYG_254-1b"/>
子之致吾嘗欲為之但恨未逮耳觀汝諸文殊與意會<lb/>
至於此書彌見其美逺兼邃古傍槩典墳學以聚益居<lb/>
焉可賞吾少好斯文迄兹無倦譚經之暇斷務之餘陟<lb/>
龍樓而静拱掩鶴關而高卧與其飽食終日寜逰思於<lb/>
文林或日因春陽其物韶麗樹花發鶯鳴和春泉生暄<lb/>
風至陶嘉月而嬉逰藉芳草而眺瞩或朱炎受謝白藏<lb/>
紀旹玉露夕流金風時扇悟秋山之心登高而逺託或<lb/>
夏條可結倦於邑而属詞冬雪千里覩紛霏而興詠宻<lb/>
<pb n="KR4h0132_WYG_254-2a"/>
親離則手為心使昆弟宴則墨以硯露又愛賢之情與<lb/>
旹而篤冀同市駿庶匪畏龍不如子晉而事似洛濵之<lb/>
逰多愧子桓而興同漳川之賞漾舟𤣥圃必集應阮之<lb/>
儔徐輪博望亦招龍淵之侣校覈仁義源本山川㫖酒<lb/>
盈罍嘉肴溢俎曜靈既隱繼之以朗月高舂旣夕申之<lb/>
以清夜並命連篇在兹彌博又徃年因暇搜授英華上<lb/>
下數十年間未易詳悉猶有遺恨而其書巳傳雖未為<lb/>
精覈亦粗足諷覽集乃不工而並作多麗汝旣須之皆<lb/>
<pb n="KR4h0132_WYG_254-2b"/>
遣送也某啟<lb/>
　　與何𦙍書<hi>昭眀太子</hi>
某叩頭叩頭昔園公道勝漢盈屈節春卿經明漢莊北<lb/>
面況乃義兼乎此而顧揆不肖哉但經途千里𦕈焉莫<lb/>
因何嘗不夢姑胥而鬱陶想具區而杼軸心徃形畱於<lb/>
兹有年載矣方今朱明受謝清風戒寒想攝養得宜與<lb/>
時休適耽精義味𤣥理息囂塵玩泉石激揚碩學誘接<lb/>
後進志與秋天競高理與春泉争溢樂可言乎豈與口<lb/>
<pb n="KR4h0132_WYG_254-3a"/>
厭芻豢耳聆絲竹之娛者同年而語哉方今泰階端平<lb/>
天下無事修日養夕差得從容鑽閱六經汎濫百氏研<lb/>
尋物理領畧清言既以自慰且以自儆而才性有限思<lb/>
力匪長熱疹惛憒多慚過目釋巻便忘是以䝉求之懐<lb/>
於兹彌軫聊遣典書陳顯宗申其藴結想敬<hi>闕</hi>宜此豈<lb/>
盡意某叩頭<lb/>
　　梁簡文帝答新渝侯和詩書<lb/>
埀示三首風雲吐於行間珠玉生於字裏跨躡曹左曽<lb/>
<pb n="KR4h0132_WYG_254-3b"/>
超潘陸雙髩向光風流巳絶九梁挿花歩揺為古高樓<lb/>
懐怨結眉表色長門下泣破粉成痕復有影裏細腰令<lb/>
與真類鏡中好面還將畫等此皆性情卓絶新致英竒<lb/>
故知吹簫入秦方識來鳯之巧鳴瑟向趙始覩駐雲之<lb/>
曲手持口誦喜荷交并也<lb/>
　　簡文帝答張纉謝示書<lb/>
綱好文章於今二十五載矣竊嘗論之日月星辰火龍<lb/>
黼黻尚且著於𤣥象章乎人事而況文辭可止詠歌可<lb/>
<pb n="KR4h0132_WYG_254-4a"/>
輟乎不為壯夫揚雄實小言破道非謂君子曹植亦小<lb/>
辨破言論之科刑罪在不赦至如春庭樂景轉蕙承風<lb/>
秋雨且晴檐梧初下浮雲生野明月入樓時命親賔乍<lb/>
動嚴駕車渠屢酌鸚鵡驟傾伊昔三邊乆畱四戰胡霧<lb/>
連天征旗拂日時聞塢笛遥聽塞笳或鄉思悽然或雄<lb/>
心憤薄是以沉吟短翰補綴庸音寓目寫心因事而作<lb/>
　　簡文帝答徐摛書<lb/>
山濤有言東宫養徳而巳但今與古殊時有監撫之務<lb/>
<pb n="KR4h0132_WYG_254-4b"/>
竟不能黜邪進善少助國章獻可替不仰禆聖政以此<lb/>
慙惶無忘夕惕驅馳五嶺在戎十年阻險艱難備更之<lb/>
矣觀夫全軀具臣刀筆小吏未嘗識山川之形勢介胄<lb/>
之勤勞細民之疾苦風俗之嗜好高閣之間可來高門<lb/>
之地徒重玉饌羅前黄金在握浞訾栗斯容與自憙亦<lb/>
復言羲軒以來一人而巳使人見此良足長歎<lb/>
　　簡文帝與蕭臨川書<lb/>
零雨送秋輕寒迎節江楓曉落林葉初黄登舟已積殊<lb/>
<pb n="KR4h0132_WYG_254-5a"/>
足勞止解維金闕定在何日八區内侍厭直御史之廬<lb/>
九棘外府且息官曹之務應分竹南川剖符千里但黒<lb/>
水初旋未申十千之飲桂宫旣啟復乖雙闕之宴文雅<lb/>
縱横即事分阻清夜西園𦕈然未克想征艫而結歎望<lb/>
桂席而霑衿若使弘農書疏脫還鄴下河南口占儻歸<lb/>
鄉里必遲青泥之封且覯朱明之詩白雲在天蒼波無<lb/>
極瞻之岐路眷慨良深愛䕶波潮敬朂光彩<lb/>
　　簡文帝答湘東王和受試詩書<lb/>
<pb n="KR4h0132_WYG_254-5b"/>
吾輩亦無所逰賞止事披閱性既好文時復短詠雖是<lb/>
庸音不能閣筆有慙伎癢更同故態比見京師文體懦<lb/>
鈍殊常競學浮踈爭為闡緩𤣥冬修夜思所不得既殊<lb/>
此興正背風騷若夫六典三禮所施則有地吉㓙賔嘉<lb/>
用之則有所未聞吟詠情性反儗内則之篇操筆寫志<lb/>
更摹酒誥之作遲遲春日翻學歸藏湛湛江水遂同大<lb/>
傳吾旣拙於為文不敢輕有掎摭但以當世之作歴方<lb/>
古之才人逺則揚馬曹王近則潘陸顔謝而觀其遣辭<lb/>
<pb n="KR4h0132_WYG_254-6a"/>
用心了不相似若以今文為是則古文為非若昔賢可<lb/>
稱則今體冝棄俱為盍各則未之敢許又時有效謝康<lb/>
樂裴鴻臚文者亦頗有惑焉何者謝客吐言天㧞出於<lb/>
自然時有不拘是其糟粕裴氏乃是良史之才了無篇<lb/>
什之美是為學謝則不届其精華但得其冗長師裴則<lb/>
蔑絶其所長惟得其所短謝故巧不可階裴亦質不宜<lb/>
慕故胸馳臆斷之侣好名忘實之類方分肉於仁獸逞<lb/>
卻克於邯鄲入鮑忘臭效尤致禍決羽謝生豈三千之<lb/>
<pb n="KR4h0132_WYG_254-6b"/>
可及伏膺裴氏懼兩唐之不傳故玉徽金銑反為拙目<lb/>
所嗤巴人下里更合郢中之聽陽春高而不和妙聲絶<lb/>
而不尋竟不精討錙銖覈量文質有異巧心終愧妍手<lb/>
是以握瑜懐玉之士瞻鄭邦而知退章甫翠履之人望<lb/>
閩鄉而嘆息詩旣若此筆又如之徒以烟墨不言受其<lb/>
驅染紙札無情任其揺襞甚矣哉文之横流一至於此<lb/>
至如近世謝朓沈約之詩任昉陸倕之筆斯實文章之<lb/>
冠冕述作之楷模張士簡之賦周升逸之辨亦成佳手<lb/>
<pb n="KR4h0132_WYG_254-7a"/>
難可復遇文章未墜必有英絶領袖之者非弟而誰每<lb/>
欲論之無可與語吾子建亦共商㩁辨兹清濁使如涇<lb/>
渭論兹月旦類彼汝南朱丹既定雌黄有别使夫懐鼠<lb/>
知慙濫竽自恥譬斯袁紹畏見子將同彼盜牛遥羞王<lb/>
烈相思不見我勞如何<lb/>
　　元帝答齊國雙馬書<lb/>
名重桂條形圖柳谷襄陽地穴近求未易滇池水裏逺<lb/>
訪猶難價匹龍媒聲齊驥子河精曜采似伏波之鑄銅<lb/>
<pb n="KR4h0132_WYG_254-7b"/>
震象飛文笑東瀛之刻玉加以控斯銀勒利此金銜鞍<lb/>
掲鏤衢光含兩月纒榮紫縷色麗雙絲方嗤晉后恒乘<lb/>
鄭國之駟更鄙曹君經餉蜀王之馬<lb/>
　　元帝與劉智藏書<lb/>
自林宗遄反𤣥度言歸以結元禮之心彌益真長之歎<lb/>
故以臨風望美對月懐賢有勞寤寐無忘興寢方今𤣥<lb/>
冥在節歳聿云遒日似青緹雲浮紅蘂清臺炭重北宫<lb/>
井溢想禪說為娛稍符九次成誦之功轉探三宻山間<lb/>
<pb n="KR4h0132_WYG_254-8a"/>
芳杜自有松竹之娛巖穴鳴琴非無薜蘿之致修德之<lb/>
暇差足樂也昔韓梅兩福求羊二仲鄭林騰名於馮翊<lb/>
周黨傳方於太原或有百鎰可捐千金非貴松子為餐<lb/>
蒲根是服未有高蹈真儒歸宗法海梵王四鶴集林籞<lb/>
而相鳴帝釋千馬經丘園而跼步有一於此猶或稱竒<lb/>
兼而總之何其盛也故知南臨之水已類吕梁之川北<lb/>
眺之山彌同武安之嶺豈復還思溆浦尚想彊臺睠彼<lb/>
漢池載懐荒谷以此相求心可知矣僕乆壓塵邦本懐<lb/>
<pb n="KR4h0132_WYG_254-8b"/>
人外加以服膺常住諷味了因彌用思齊每増求友常<lb/>
欲登却月之嶺䕃偃盖之松挹璇玉之源解蓮華之劍藩<lb/>
維有限脫屣無由每坐向詡之床恒思管寜之榻夢匡<lb/>
山而太息想桓亭而延佇白雲間之蒼江不極未因扺<lb/>
掌我勞如何想無金玉數在郵示弱水難航猶致書於<lb/>
青鳥流川弗逺佇芳音於赤玉鶴望還信以代萱蘇得<lb/>
志忘言此寜多述法車叩頭叩頭<lb/>
　　與沈約書<hi>任昉</hi>
<pb n="KR4h0132_WYG_254-9a"/>
范僕射遂不救疾范侯淳孝睦友在家必聞直道正色<lb/>
立朝斯著一金之俸必徧親倫鍾庾之秩散之故舊佐<lb/>
命興王心力俱盡謀猷忠允諒誠匪躬破産而字死友<lb/>
之孤開門而延故人之殯則惟其常無得而稱矣器用<lb/>
車馬無改平生之素凴論欵對不易布素之交若斯人<lb/>
者豈云易遇昉將莅此邦務在遄邁雖解駕流連再貽<lb/>
欵顧將乖之際不忍告别無益離悲秖増今悵永念平<lb/>
生忽焉疇曩追尋笑緒皆成悲端<lb/>
<pb n="KR4h0132_WYG_254-9b"/>
　　為庾杲之與劉居士虬書<hi>任昉</hi>
自别荆南迄將二紀杲之牽滯形有推遷物役丈人没<lb/>
志外身超然獨善雖心懸咫尺而事阻山河悠悠白雲<lb/>
依然有道金涼佇運想恒納宜沖明在襟履候無爽體<lb/>
道為用蹈理則和杲之牽綴疲朽愧心已多訪德則山<lb/>
林窅然觀道則風雲自逺歳暮之期指塗衡岳神虚氣<lb/>
懋無待怡和江湖相望安事行李司徒竟陵王懋于神<lb/>
者言象所絶接乎士者遐邇所宗鍾石非禮樂之本纓<lb/>
<pb n="KR4h0132_WYG_254-10a"/>
褐豈朝埜之謂想闇投之懐不以形體為阻一日通籍<lb/>
梁邸親奉話言夢想清塵為歳已積以丈人非羔雁所<lb/>
榮故息蒲幣之典勝寄㝠運諒有風期之遲君王卜居<lb/>
郊郭縈帶川阜顯不狥功晦不標迹從容乎人埜之間<lb/>
以窮二者之致且宏䕶為心廣孚貞俗思䎹繁表共剖<lb/>
衆心妙域筵山河虚館帶川涘實望賁然少詶側遲昔<lb/>
東平樂善旌君大於東閣今王愛數致吾子於西山豈<lb/>
不盛與百齡飄驟凝滯自物千載一朝為仁由已且零<lb/>
<pb n="KR4h0132_WYG_254-10b"/>
雪戒塗非滅跡之郊鴻鐘在御豈銷聲之道巳標異人<lb/>
之迹故有同物之勞夫山水無情應之以會愛閒在我<lb/>
觸目蕭條衡岳何親鍾嶺何薄想宏思有在不俟煩言<lb/>
　　詣建平王上書<hi>江淹</hi>
昔者賤臣叩心飛霜撃於燕地庶女告天振風襲於齊<lb/>
臺下官每讀其書未嘗不廢巻流涕何者士有一定之<lb/>
論女有不易之行信而見疑貞而為戮是以壯夫義士<lb/>
伏死而不顧者此也下官聞仁不可恃善不可依謂徒<lb/>
<pb n="KR4h0132_WYG_254-11a"/>
虚語乃今知之伏願王暫停左右少加憐察下官本蓬<lb/>
户桑樞之人布衣韋帶之士退不飾詩書以驚愚進不<lb/>
買名聲於天下日者謬得升降承明之闕出入金華之<lb/>
殿何嘗不局影凝巖側身扄禁者乎竊慕大王之義復<lb/>
為門下之賔備鳴盜淺術之餘豫三五賤伎之末大王<lb/>
惠以恩光顧以顔色實佩荆卿黄金之賜竊感豫讓國<lb/>
士之分矣常欲結纓伏劍少謝萬一剖心摩踵以報所<lb/>
天不圖小人固陋坐貽謗缺迹墜昭憲身限幽圄履影<lb/>
<pb n="KR4h0132_WYG_254-11b"/>
弔心酸鼻痛骨下官聞虧名為辱虧形次之是以每一<lb/>
念來忽若有遺加以涉旬月迫季秋天光沈隂左右無<lb/>
色身非木石與獄吏為伍此少卿所以仰天槌心泣盡<lb/>
而繼之以血也下官雖乏鄉曲之譽然嘗聞君子之行<lb/>
矣其上則隠於簾肆之間卧於巖石之下次則結綬金<lb/>
馬之庭高議雲臺之上退則虜南越之君係單于之頸<lb/>
俱啟丹册並圖青史寜當争分寸之末競錐刀之利哉<lb/>
下官聞積毁銷金積䜛糜骨逺則直生取疑於盜金近<lb/>
<pb n="KR4h0132_WYG_254-12a"/>
則伯魚被名于不義彼之二子猶或如是况在下官焉<lb/>
能自免昔上將之恥絳侯幽獄名臣之羞史遷下室至<lb/>
如下官當何言哉夫以魯連之智辭禄而不返接輿之<lb/>
賢行歌而忘歸子陵閉關于東越仲蔚杜門于西秦亦<lb/>
良可知也若使下官事非其虚罪得其寔亦當鉗口吞<lb/>
舌伏匕首以殞身何以見齊魯竒節之人燕趙悲歌之<lb/>
士乎方今聖厯欽明天下樂業青雲浮洛榮光塞河西<lb/>
洎臨洮狄道北距飛狐陽原莫不浸仁沐義昭景飲醴<lb/>
<pb n="KR4h0132_WYG_254-12b"/>
而下官抱痛圜門含憤獄户一物之微有足悲者仰惟<lb/>
大王少垂明白則梧丘之魂不愧于沉首鵠亭之鬼無<lb/>
恨于灰骨不任肝膽之切敬因執事以聞<lb/>
　　為朝賢答劉休範書<hi>江淹</hi>
昔媯道鼎昌干羽未能戢姬徳昭宣長旌猶巻舒焚衣<lb/>
毁冕有自來矣皇宋靈武誕命道鬱終古三后連光四<lb/>
聖沓軌或經天緯地搆紫靈之符調風偃海隆黄旗之<lb/>
祚莫不頌滿金石聲彯宇宙者也暨我太宗明皇帝惟<lb/>
<pb n="KR4h0132_WYG_254-13a"/>
岳降聖重耀函夏延禮璧䑓訪道衢室平陽之后巻迹<lb/>
慙靈空同之君斂功謝徳是以彩雲祥風之瑞布濩區<lb/>
中梯山棧火之俗欵徼請吏跨商軼夏洗周滌漢道澤<lb/>
優衍猶不道封禪遐靈在天餘惠無泯主上文明金相<lb/>
穆然玉色履璧之禎獲珪之應著在紀歳仁浸汙河惠<lb/>
愛秋草想亦君之所聞也重以先帝靈畧潛通英轡逺<lb/>
馭受話言必忠貞方肅之臣奉風聲必<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>恭匪懈之士<lb/>
明時琴瑟鼎鉉之盛且被於寜世而忽覿來書以惋以<lb/>
<pb n="KR4h0132_WYG_254-13b"/>
慨君為齊梁楚越之主鼎貴一時金玉滿堂文馬千駟<lb/>
爵授湯沐冠盖於道惟名尊崇誰與為雄而出言效尤<lb/>
吐音入戾舉旗類社志竊神禁稱兵斂衆遂窺外關今<lb/>
朝無闕政頓構凌上之節室無㜸豎坐生莫大之舋䲭<lb/>
梟赭衣號興徒黨主萃淵藪寜滋之甚不臧不軌不忠<lb/>
不義未有若斯者也宗枝之釁逺則吳楚見禽於一璧<lb/>
盤石之嬖近則江荆面縛於小將此成敗蘭艾之鑒又<lb/>
亦君之所知也聞彼虹飲䑕舞之異早見物徴河北隴<lb/>
<pb n="KR4h0132_WYG_254-14a"/>
上之謡巳露童咏所謂妖由人作孽不可逃然桓侯之<lb/>
患良助寒心今羽林黄頭駱驛争引熊渠佽飛首尾電<lb/>
發伏波樓船淹江蔽圯渡遼甲卒充埜布隰加以先天<lb/>
盖世之畧蕩海㧞山之威任輔沛陳羽林鷁鵃露動龍<lb/>
驤精騎風驅然後六師雲起九軍星連蜺旌外江虹艗<lb/>
中水金甲映平陸鐵馬炤長原鷲南岳而永慨瞰九𣲖<lb/>
而懐恐伐罪弔民復驗於兹甫刑三千唯此為大僕才<lb/>
等不羈志瀝丹欵故奏禍福行矣悵然袁褚劉肅等疏<lb/>
<pb n="KR4h0132_WYG_254-14b"/>
　　辭南康王書<hi>王僧孺</hi>
下官不能避溺山隅而正冠李下旣貽疵辱方致徽繩<lb/>
解籙收簮且歸初服竊以董生偉器止相驕王賈子上<lb/>
才爰傅卑主下官生年有值謬仰清塵假翼西雍竊步<lb/>
東閣多慙袨服取亂長裾髙榻相望直居坐右長堦如<lb/>
畫獨在僚端借其從容之詞假以寛和之色恩禮逺過<lb/>
申白榮望多厠應徐厚徳難逢小人易恱方謂離腸隕<lb/>
首不足以報一言露膽披誠何能以酬屢顧寜謂罻羅<lb/>
<pb n="KR4h0132_WYG_254-15a"/>
裁舉㣲禽先落閶闔始吹細草仍墜一辭九畹方去五<lb/>
雲縱天網是漏聖恩可恃亦復孰寄心骸何施眉目方<lb/>
當横潭亂海就魚鱉而為羣披榛捫樹從虺虵而相伍<lb/>
豈復仰聽金聲式瞻玉色顧步高軒悲如霰委踟蹰下<lb/>
席淚若綆縻<lb/>
　　與何烱書<hi>王僧孺</hi>
近别之後將隔暄寒思子為勞未能忘弭昔季叟入秦<lb/>
梁生適越猶懐悵恨且或吟謡況岐路之日將離嚴網<lb/>
<pb n="KR4h0132_WYG_254-15b"/>
辭無可憐罪有不惻盖畫地刻木昔人所惡叢棘既累<lb/>
於何可聞所以握手戀戀離别珍重弟愛同鄒季滛滛<lb/>
承睫吾猶復抗手分背羞學婦人素鍾肇節金颷戒序<lb/>
起居無恙動静履宜子雲筆札元瑜書記信用既然可<lb/>
樂為甚且使目明能祛首疾甚善甚善吾無昔人之才<lb/>
而有其病癲眩屢動消渇頻増委化任期故不復呼醫<lb/>
飲藥但恨一旦離大辱蹈明科去皎皎而非自汙抱鬱<lb/>
結而無誰告丁年畜積與此銷忘徒竊高價厚名横叨<lb/>
<pb n="KR4h0132_WYG_254-16a"/>
公器人爵智能無所報筋力未之酬所以悲至撫膺泣<lb/>
盡而繼之以血顧惟不肖文質無底盖困於衣食迫於<lb/>
飢寒依隠易農所志不過鍾庾乆為尺板斗食之吏以<lb/>
從皂衣黒綬之役非有竒才絶學雄畧高謨吐一言可<lb/>
以匡俗振民動一議可以固邦興國全璧歸趙飛矢救<lb/>
燕偃息藩魏甘卧安郢腦日逐髄月支擁十萬而横行<lb/>
提五千而深入將使執圭裂壤功勒景鍾錦繡為衣朱<lb/>
丹被轂斯大丈夫之志非吾曹之所能及矣直以章句<lb/>
<pb n="KR4h0132_WYG_254-16b"/>
小才蟲篆末藝含吐緗縹之上翩躚樽俎之側委曲同<lb/>
之鍼縷繁碎譬之米鹽孰致顯榮何能至到加性疎澁<lb/>
拙於進取未嘗去來許史遨逰梁竇俛首脅肩先意承<lb/>
㫖是以三葉靡遘不與運并十年未徙孰非能薄及除<lb/>
舊布新清晷方旦抱樂䘖圖訟謳有主而猶限一吏於<lb/>
岑石隔千里於泉亭不得奉扳中涓預衣裳之會提戈<lb/>
後勁厠龍豹之謀及其投劾歸來恩均舊𨽻升文石登<lb/>
玉陛一見而降顔色再覩而接話言非藉左右之容無<lb/>
<pb n="KR4h0132_WYG_254-17a"/>
勞羣公之助又非同席共研之夙逢笥餌巵酒之早識<lb/>
一旦陪武帳仰文陛備𣆀佚之柱下充嚴朱之席上入<lb/>
班九棘出專千里據操撮之雄官參人倫之顯職雖古<lb/>
之爵人不次取士無名未有躡景追風奔驟之若此者<lb/>
也盖基薄墙高塗遥力躓傾蹷必然顛匐可俟竟以福<lb/>
過災生人指鬼瞰將均宥器有騐傾巵是以不能早從<lb/>
曲影遂乃取疑邪徑故司𨽻懔懔思得應弦譬縣厨之<lb/>
獸如離繳之鳥將充庖鼎以餌鷹鸇雖事異鑚皮文非<lb/>
<pb n="KR4h0132_WYG_254-17b"/>
刺骨猶復因兹舌杪成此筆端上可以投卑北方次可<lb/>
以論輸左校變為丹赭充彼舂薪幸聖主畱善貸之徳<lb/>
紆好生之施解網祝禽下車泣罪愍兹恚詬憐其觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>
加肉朽胔布葉枯株輟薪止火得不銷爛所謂還魂斗<lb/>
極追氣泰山止復除名為民幅巾家巷此五十年之後<lb/>
人君之賜焉木石感隂陽犬馬識厚薄圜首方足孰不<lb/>
戴天而竊自有悲者盖士無賢不肖在朝見嫉女無美<lb/>
惡入宫見妬家貧無苞苴可以事朋類惡其鄉原恥彼<lb/>
<pb n="KR4h0132_WYG_254-18a"/>
戚施何以從人何以狥物外無奔走之友内乏強近之<lb/>
親是以構市之徒隨相媒蘖及一朝捐棄以快怨者之<lb/>
心呼悲可矣盖先貴後賤古富今貧季倫所以發此哀<lb/>
音雍門所以和其悲曲又迫以嚴秋殺氣具物多悲長<lb/>
夜展轉百憂俱至況復霜銷草色風揺樹影寒蟲夕叫<lb/>
合輕重而同悲秋葉晚傷雜黄紫而俱墜蜘蛛絡幕熠<lb/>
燿争飛故無車轍馬聲何聞鳴雞吠犬俛眉事妻子舉<lb/>
手謝賔逰方與飛走為隣永用蓬蒿自没愾其長息忽<lb/>
<pb n="KR4h0132_WYG_254-18b"/>
不覺生之為重素無一㕓之田而有數口之累豈曰匏<lb/>
而不食方當長為傭保糊口寄身溘死溝渠以實螻蟻<lb/>
悲夫豈復得與二三士友抱接膝之歡履足差肩摛綺<lb/>
縠之清文談希㣲之道徳唯吳馮之遇夏馥范式之值<lb/>
孔嵩愍其畱賃憐此行乞耳儻不以垢累時存寸札則<lb/>
雖先犬馬猶松喬焉去矣何生高樹芳烈裁書代面筆<lb/>
淚俱下<lb/>
　　為衡山侯與婦書<hi>何遜</hi>
<pb n="KR4h0132_WYG_254-19a"/>
昔人遨逰洛汭會遇陽臺神仙髣髴有如今别雖帳前<lb/>
㣲笑涉想猶存而幄裏餘香從風且歇掩屏為疾引領<lb/>
成勞鏡想分鸞琴悲别鶴心如膏火獨夜自煎思等流<lb/>
波終朝不息始知萋萋萱草忘憂之言不實團團輕扇<lb/>
合歡之用為虚路邇人遐音塵寂絶一日三秋不足為<lb/>
喻聊陳徃翰寜寫欵懐遲枉瓊瑶慰其杼軸<lb/>
　　北使還與永豐侯書<hi>劉孝儀</hi>
足踐寒地身犯朔風暮宿客亭晨炊謁舍飄颻辛苦迄<lb/>
<pb n="KR4h0132_WYG_254-19b"/>
届氊鄉雜種覃化頗慕中國兵傳李緒之法樓擬衛律<lb/>
所治而毳幙難淹酪漿易饜王程有限時及玉關射鹿<lb/>
胡地乃共歸國刻龍漢節還持入塞馬銜苜蓿嘶立故<lb/>
墟人獲蒲萄歸種舊里稚子出迎善鄰相勞倦握蟹螯<lb/>
亟覆蝦椀未改朱顔畧多自醉用此終日亦以自娛<lb/>
　　與陳徐僕射求王琳首書<hi>朱瑒</hi>
竊以朝市遷貿傳骨鯁之風厯運推移表忠貞之跡故<lb/>
典午将滅徐廣為晉家遺老當塗已謝馬孚稱魏室忠<lb/>
<pb n="KR4h0132_WYG_254-20a"/>
臣用能播美前書垂名後世梁故建寧公琳洛濵餘胄<lb/>
沂州舊族立功代邸効績中朝當離亂之辰總方伯之<lb/>
任輕躬殉主以身許國而天厭梁徳尚思匡繼徒藴包胥<lb/>
之念終遘萇𢎞之眚洎王業光啟鼎祚有歸于是逺跡東<lb/>
山寄命河北雖輕旅臣之嘆猶懐客鄉之禮感兹知已忘<lb/>
此捐軀至使身没九泉頭行萬里誠復馬革裹屍遂其生<lb/>
平之志原野暴骸㑹彼人臣之節然身首異處有足悲者<lb/>
封樹靡卜良可愴焉瑒早簉末僚預叅下席降薛君之吐<lb/>
<pb n="KR4h0132_WYG_254-20b"/>
握荷魏公之知遇是用霑巾雨袂痛可識之顔回腸疾首<lb/>
切猶生之面伏惟聖恩博厚明詔爰發赦王經之哭許田<lb/>
横之葬瑒雖芻賤竊亦有心琳經蒞夀陽頗存遺愛曽遊<lb/>
江右非無餘徳比肩東閣之吏繼踵西園之賔願歸彼境<lb/>
還修窀穸庶孤墳既築或飛銜土之燕豐碑式樹時留墮<lb/>
淚之人近故舊王綰等巳有論牒仰䝉制議不遂所陳<lb/>
昔亷公告逝即淝川而建塋域孫叔云亡仍芍陂而植<lb/>
楸檟由此言之抑有其例不使夀春城下惟傳報葛之<lb/>
<pb n="KR4h0132_WYG_254-21a"/>
人滄州島上獨有悲田之客昧死陳祈伏待刑憲<lb/>
　　復王少保書<hi>周𢎞讓</hi>
甚矣悲哉此之為别也雲飛泥沉金鑠蘭滅玉音不嗣<lb/>
瑶華莫因家兄至自鎬京致來書于窮谷故人之跡有<lb/>
如對面開題申紙流臉沾膝江南燠熱橘柚冬青渭北<lb/>
沍寒楊榆晚葉土風氣候各集所安餐衛適時寢興多<lb/>
福甚善甚善與弟分袂西陜言反東區雖保周陂還依<lb/>
蔣徑三荆離析二仲不歸麋鹿為曹更多悲緒丹經在<lb/>
<pb n="KR4h0132_WYG_254-21b"/>
握貧病莫諧芝术可求聊因采掇昔吾壯日及弟富年<lb/>
俱值雍熈並歡衡泌南風雅操清商妙曲絃琴促坐無<lb/>
乏晨夕玉瀝金華冀獲難老不虞一旦翻覆波瀾吾已<lb/>
愒隂弟非茂齒禽尚之契各在天涯永念生平難為胸<lb/>
臆正當視隂數箭排愁破涕人生樂爾憂戚何為豈能<lb/>
遽悲次房遊魂不反逺傷金産骸柩無託但願愛玉體<lb/>
珍金相保期頤享黄髪猶冀蒼雁頳鯉時傳尺素清風朗<lb/>
月俱寄相思子淵子淵長為别矣握管操觚聲淚俱咽<lb/>
<pb n="KR4h0132_WYG_254-22a"/>
　　言志書<hi>蕭大圜</hi>
拂衣褰裳無吞舟之漏網挂冠懸節慮吾志之未從倘<lb/>
獲展禽之免有美慈明之進如蒙北叟之放寔勝濟南<lb/>
之徴其何故哉夫閭閻有優㳺之美朝廷多簪佩之累<lb/>
盖由來乆矣留侯追蹤于松子陶朱成術于辛文良有<lb/>
以焉况乎智不逸羣言不髙物而欲辛苦一生何其僻<lb/>
也豈如知足知止蕭然無累北山之北棄絶人間南山<lb/>
之南超踰世網面修原而帶流水倚郊甸而枕平臯築<lb/>
<pb n="KR4h0132_WYG_254-22b"/>
蝸舎于叢林構環堵於幽薄近瞻烟霧逺睇風雲藉纎<lb/>
草以䕃長松結幽蘭而援芳桂仰翔禽于百仞俯泳鱗<lb/>
于千尋果園在後開窓以臨花草蔬圃居前坐簷而㸔<lb/>
灌畦二頃以供饘粥十畆以給絲麻侍兒五三可充絍<lb/>
織家僮數四足代耕耘沽酪牧羊協潘生之志畜鷄種<lb/>
黍應莊叟之言穫菽尋汜氏之書露葵徴尹君之録烹<lb/>
羔豚而介春酒迎伏臘而後嵗時披良書探至賾歌纂<lb/>
纂唱烏烏可以怡神可以散慮有朋自逺揚㩁古今田<lb/>
<pb n="KR4h0132_WYG_254-23a"/>
畯相過劇談稼穡斯亦足矣樂不可施永保性命何畏<lb/>
憂責豈若蹙足入絆申脰就羈逰帝王之門趨宰衡之<lb/>
勢不如飄塵之少選寜覺年祀之斯湏萬物營營靡存<lb/>
其意天道昧昧安可問哉嗟乎生若浮雲朝露寜俟長<lb/>
繩繫量實不願之執燭夜遊驚其迅邁百年何㡬擎跽<lb/>
曲拳四時如流俛眉躡足出處無成語黙奚當非直丘<lb/>
明所耻抑亦仲尼耻之<lb/>
　<lb/>
<pb n="KR4h0132_WYG_254-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百五十四<lb/>
</p>
<p>
</p>
  </div>
</body>
</text>
</TEI>
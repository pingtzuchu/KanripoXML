<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百四十</head> <lb/>
    <p>
<pb n="KR4h0132_WYG_740-1a"/>
欽定四庫全書<lb/>
　文章辨體彚選巻七百四十<lb/>
　　　　　　　　　　　　明　賀復徵　編<lb/>
哀辭一<lb/>
　劉勰曰哀者依也悲實依心故曰哀也敘事如傳結<lb/>
　言摹詩促節四言鮮有緩句故能義直而文婉體舊<lb/>
　而趣新然必使情往會悲文來引泣乃為貴耳　徐<lb/>
　師曽曰按哀辭者哀死之文也故或稱文其文皆用<lb/>
<pb n="KR4h0132_WYG_740-1b"/>
　韻語而四言騷體唯意所之則與誄體異矣吳訥乃<lb/>
　並而列之殆不審之故與<lb/>
　　仲雍哀辭<hi>魏曹植</hi>
曹喈字仲雍魏太子之中子也三月而生五月而亡昔<lb/>
后稷之在寒冰鬭糓之在楚澤咸依鳥憑虎而無風塵<lb/>
之災今之𤣥綈文茵無寒冰之慘羅幃綺帳暖於翔鳥<lb/>
之翼幽房閒宇密於雲夢之野慈母良保仁乎鳥虎之<lb/>
情卒不能延期於暮載雖六旬而夭殃彼孤蘭之𦕈𦕈<lb/>
<pb n="KR4h0132_WYG_740-2a"/>
亮成幹其畢榮哀綿綿之弱子早背世而潛形且四孟<lb/>
之未周將願之乎一齡陰雲囘於素葢悲風動其扶輪<lb/>
臨埏闥以歔欷淚流射而霑巾<lb/>
　　金瓠哀辭<hi>曹植</hi>
金瓠予之首女雖未能言固已授色知心矣生十九旬<lb/>
而夭折乃作此辭曰<lb/>
在襁褓而撫育向孩笑而未言不終年而夭絶何見罰<lb/>
於皇天信吾罪之所招悲弱子之無諐去父母之懷抱<lb/>
<pb n="KR4h0132_WYG_740-2b"/>
滅微骸於糞土天長地久人生幾時先後無覺從爾有<lb/>
期<lb/>
　　哀永逝文<hi>晉潘岳</hi>
啟夕兮宵興悲絶緒兮莫承俄龍轜兮門側嗟俟時兮<lb/>
將升嫂姪兮慞惶慈姑兮垂矜聞鳴鷄兮戒朝咸驚號<lb/>
兮撫膺逝日長兮生年淺憂患衆兮歡樂鮮彼遙思兮<lb/>
離居歎河廣兮宋遠今奈何兮一舉邈終天兮不反盡<lb/>
余哀兮祖之晨揚明燎兮援靈輴撤房帷兮席庭筵舉<lb/>
<pb n="KR4h0132_WYG_740-3a"/>
酹觴兮告永遷悽切兮増欷俯仰兮揮淚想孤魂兮眷<lb/>
舊宇視倐忽兮若髣髴徒髣髴兮在慮靡耳目兮一遇<lb/>
停駕兮淹留徘徊兮故處周求兮何獲引身兮當去去<lb/>
華輦兮初邁馬廻首兮旋斾風泠泠兮入帷雲霏霏兮<lb/>
承葢鳥俛翼兮忘林魚仰沫兮失瀨悵悵兮遲遲遵吉<lb/>
路兮凶歸思其人兮已滅覽餘跡兮未夷昔同途兮今<lb/>
異世憶舊歡兮増新悲謂原隰兮無畔謂川流兮無岸<lb/>
望山兮寥廓臨水兮浩汗視天日兮蒼茫靣邑里兮蕭<lb/>
<pb n="KR4h0132_WYG_740-3b"/>
散匪外物兮或改固歡哀兮情換嗟潛隧兮既敞將送<lb/>
形兮長往委蘭房兮繁華襲窮泉兮朽壤中慕呌兮擗<lb/>
摽之子降兮宅兆撫靈櫬兮訣幽房棺㝠㝠兮埏窈窈<lb/>
户闔兮燈滅夜何時兮復曉歸反哭兮殯宮聲有止兮<lb/>
哀無終是乎非乎何遑趣一遇兮目中既遇目兮無兆<lb/>
曽寤寐兮弗夢既顧瞻兮家道長寄心兮爾躬重曰已<lb/>
矣此葢新哀之情然耳渠懷之其幾何庶無愧兮莊子<lb/>
　　劉氏妹哀辭<hi>潘岳</hi>
<pb n="KR4h0132_WYG_740-4a"/>
鳥鳴于栢烏號于荆徘徊躑躅立聞其聲相彼羽族矧<lb/>
伊人情叩心長呌痛我同生誕育聖善發竒稚齒如彼<lb/>
名駒昂昂千里劉氏懷寳未曜隋和伊予輕弱弗克負<lb/>
荷祿微于朝貯匱于家俾我令妹勤儉備加珍羞罕御<lb/>
器服靡華撫膺恨毒逝矣奈何哀哀母氏蒸蒸聖慈震<lb/>
動擗摽何痛如之魂而有靈豈不慕思嗟哉往矣當復<lb/>
何時<lb/>
　　梁簡文帝大同哀辭<lb/>
<pb n="KR4h0132_WYG_740-4b"/>
大同字仁洽予之第十九子也生於仲秋殞於冬末悲<lb/>
夫潛慟結於心愁眉慘於外夕坐於是申旦當食以之<lb/>
不甘客有謂予曰死生常也夭壽命也陳蕃所憇之家<lb/>
久傳紀錄之歲華歆所聞之語已定北陵之期上聖所<lb/>
以忘情賢者所以達節將何戚焉予曉之曰觀其明眸<lb/>
豐下玉色和聲豈不登髫歲而擬觸藩及紈袴而知折<lb/>
李靈心摧於毫末慧識挫於趾步庶方悟於來途遂窮<lb/>
魂於短日豈不傷哉乃為辭曰<lb/>
<pb n="KR4h0132_WYG_740-5a"/>
含精鬱抑歎嗟何極云誰之悲悲予弱息實天道之偏<lb/>
頗觀賦命之殊舛彼神祭之靈長獲萬春之悠緬有舜<lb/>
華之照灼寄一朝之浮命始夢熊而兆吉遂設弧而表<lb/>
慶驗天蘭之所受知地井之可映愛萱艸之有徵欣赤<lb/>
茀之在詠信歎慰之未幾悼天零之云及乃變樂而為<lb/>
悲遂改笑而成泣昔珠褓之交舒又金香之相襲籍綺<lb/>
茵於弱肌隱孩笑於羅帷今獨親於𤣥壤亦何痛其如<lb/>
之憶餘態而心楚想媚質而廻膓藥尚殘而染地衣猶<lb/>
<pb n="KR4h0132_WYG_740-5b"/>
襞而在床巻金屏之四葉開銀函之九羊忽徘徊而想<lb/>
象曾何時而不傷於是風景暮鐘氣嚴晚候葉蓛䔩而<lb/>
走階水戔戔而鳴漏月半鏡而開河雲羅柱而下岫燈<lb/>
發焰而吐花火含光而成就金鹿之恨涕沾衣金瓠之<lb/>
哀還掩扉猶兹紫山明玉碎譬彼西都芳草腓終無逐<lb/>
浪鳬船反何時復聞龍種歸<lb/>
　　歐陽生哀辭<hi>唐韓愈</hi>
歐陽詹世居閩越自詹已上皆為閩越官至州佐縣令<lb/>
<pb n="KR4h0132_WYG_740-6a"/>
者累累有焉閩越地肥衍有山泉禽魚之樂雖有長材<lb/>
秀民通文章吏事與上國齒者未嘗肯出仕今上初故<lb/>
宰相常衮為福建諸州觀察使治其地衮以文辭進有<lb/>
名於時又作大官臨蒞其民鄉縣小民有能誦書作文<lb/>
辭者衮親與之為客主之禮觀㳺宴饗必召與之時未<lb/>
幾皆化翕然詹于時獨秀出衮加敬愛諸生皆推服閩<lb/>
越之人舉進士繇詹始建中貞元間余就食江南未接<lb/>
人事往往聞詹名閭巷間詹之稱於江南也久貞元三<lb/>
<pb n="KR4h0132_WYG_740-6b"/>
年余始至京師舉進士聞詹名尤甚八年春遂與詹文<lb/>
辭同考試登第始相識自後詹歸閩中余或在京師他<lb/>
處不見詹久者惟詹歸閩中時為然其他時與詹離率<lb/>
不厯歲移時則必合合必兩忘其所趨久然後去故余<lb/>
與詹相知為深詹事父母盡孝道仁於妻子於朋友義<lb/>
以誠氣醇以方容貌嶷嶷然其燕私善謔以和其文章<lb/>
切深喜往復善自道讀其書知其於慈孝最隆也十五<lb/>
年冬余以徐州從事朝正於京師詹為國子監四門助<lb/>
<pb n="KR4h0132_WYG_740-7a"/>
教將率其徒伏闕下舉余為博士會監有獄不果上觀<lb/>
其心有益於余將忘其身之賤而為之也嗚呼詹今其<lb/>
死矣詹閩越人也父母老矣捨朝夕之養以來京師其<lb/>
心將以有得於是而歸為父母榮也雖其父母之心亦<lb/>
皆然詹在側雖無離憂其志不樂也詹在京師雖有離<lb/>
憂其志樂也若詹者所謂以志養志者歟詹雖未得位<lb/>
其名聲流於人人其德行信於朋友雖詹與其父母<lb/>
皆可無憾也詹之事業文章李翺既為之傳故作哀辭<lb/>
<pb n="KR4h0132_WYG_740-7b"/>
以舒余哀以傳于後以遺其父母而解其悲哀以卒詹<lb/>
志云<lb/>
求仕與友兮遠違其鄉父母之命兮子奉以行友則既<lb/>
獲兮祿實不豐以志為養兮何有牛羊事實既脩兮名<lb/>
譽又光父母忻忻兮常若在旁命雖云短兮其在者長<lb/>
終要必死兮願不永傷友朋親視兮藥物甚良飲食孔<lb/>
時兮所欲無妨壽命不齊兮人道之常在側與逺兮非<lb/>
有不同山川阻深兮魂魄流行祀祭則及兮勿謂不通<lb/>
<pb n="KR4h0132_WYG_740-8a"/>
哭泣無益兮抑哀自彊推生知死兮以慰孝誠嗚呼哀<lb/>
哉兮是亦難忘<lb/>
　愈性不喜書自為此文惟自書兩通其一通遺清河<lb/>
　崔羣羣與余皆歐陽生友也哀生之不得位而死哭<lb/>
　之過時而悲其一通今書以遺彭城劉君伉君喜古<lb/>
　文以吾所謂合於古詣吾廬而來請者八九至而其<lb/>
　色不怨志益堅凡愈之為此文葢哀歐陽生之不顯<lb/>
　榮於前又懼其冺滅於後也今劉君之請未必知歐<lb/>
<pb n="KR4h0132_WYG_740-8b"/>
　陽生其志在古文耳雖然愈之為古文豈獨取其句<lb/>
　讀不類於今者耶思古人而不得見學古道則欲兼<lb/>
　通其辭通其辭者本志乎古道者也古之道不茍譽<lb/>
　毁於人劉君好其辭則其知歐陽生也無惑焉<lb/>
　　獨孤申叔哀辭<hi>韓愈</hi>
衆萬之生誰非天耶明昭昏䝉誰使然耶行何為而恕<lb/>
居何故而憐耶胡喜厚其所可薄而恒不足於賢耶將<lb/>
下民之好惡與彼蒼懸耶抑蒼茫無端而蹔寓其間邪<lb/>
<pb n="KR4h0132_WYG_740-9a"/>
死者無知吾為子慟而已矣如有知也子其自知之矣<lb/>
濯濯其英燁燁其光如聞其聲如見其容烏虖遠矣何<lb/>
日而忘<lb/>
　　哭張後餘辭<hi>桞宗元</hi>
後餘常山張氏孝其家忠其友為經術甚邃而文少余<lb/>
七年頗弟畜之與之居終日冲然忘其有人與之言鏗<lb/>
爾而厲辯而歸乎中凡人有道而不顯於世則曰非其<lb/>
世也道而得乎世然猶不顯則曰命命之微不可知知<lb/>
<pb n="KR4h0132_WYG_740-9b"/>
而索乎外者曰性與貌後餘之性可謂良矣其貌可謂<lb/>
肅矣博實𢎞裕宜為大官耉老求其所以夭賤無可得<lb/>
焉既得進士明年疽發髀卒後餘之死人咸痛之曰天<lb/>
之佑善人而殺是子何也激者曰天之殺恒在善人而<lb/>
佑不肖莊周之説以為人之君子天之小人張君豈天<lb/>
所謂小人者耶是二者又非論之適也吾謂善與惡夭<lb/>
與壽貴與賤異道而出者也無取喜怒于其中道之出<lb/>
者多其合焉者固少是以君子之難貴且壽也後餘母<lb/>
<pb n="KR4h0132_WYG_740-10a"/>
老而䘮良子東西者助之哭焉况其知者耶然後餘不<lb/>
與諂冒者同貴不與悖亂者同壽歸㓗乎身聞道而死<lb/>
雖勿哭焉可也嗚呼更使既聞道而且貴且壽則其顯<lb/>
庸也逺矣又烏能勿痛乎遂哭之以辭嗟嗟張君善不<lb/>
必壽惟道之聞一日為老人皆反是百稔猶幼子之優<lb/>
游是亦黃耉嗟嗟張君寵不必貴尊嚴為仁早服高位<lb/>
淫䛕肆慾銀艾淪棄子之崇高無媿三事吾見皤皤而<lb/>
童赫赫而辱進襦袴於几杖負泥塗于冕服已雖有餘<lb/>
<pb n="KR4h0132_WYG_740-10b"/>
人視不足子之跡不混乎其間者幸也宜賀而弔宜歌<lb/>
而哭吾其過乎與其寵而加貴善而加壽道施于人慶<lb/>
及于母從容邦家樂我朋友豈不光裕顯大歟而不克<lb/>
也則弔而哭者其無過乎嗚呼<lb/>
　　悲周子桑文<hi>皇甫湜</hi>
汝南周子桑治書通春秋非仁義不動止年二十三貞<lb/>
元十九年如京師將舉五經秋及陜見無舉詔冬還及<lb/>
宋而病閠月丁亥將死時天大寒雨雪火不星前纊不<lb/>
<pb n="KR4h0132_WYG_740-11a"/>
銖身寒之聲與將死之聲黎然其書在乎側友人安定<lb/>
皇甫湜至見而哀之為文悲之曰<lb/>
渾沌無端誰開闢之善惡未形誰分白之善其福邪惡<lb/>
其禍邪謂善之福夷死何饑謂惡之禍跖死何肥何闔<lb/>
閭之死金玉其墓何黔婁之死手足不覆孰主張其事<lb/>
而顚倒其數天視高地視遼鬼神之形幽敢問何故巫<lb/>
咸招曰來吾語汝天有至理地有坦途精者常不足麤<lb/>
者常有餘有餘常豐不足常枯子乃惑之一何愚人事<lb/>
<pb n="KR4h0132_WYG_740-11b"/>
著矣請指物以明覈之問子者何聖千一而愚者其麻鳳<lb/>
凰不下而鷄滿家何草不芝盡野而莎何蟲不龍盡水<lb/>
而蝦何精者理少而麤者理多耶蘭萎何先葹死何難<lb/>
玉何為而脆石何為而頑衣冠何蹇戎狄何繁何麟而<lb/>
死何鶴而軒彼人事皆然推于物亦然是為自然巫咸<lb/>
畢歌歌已而去之曰父耶母耶天乎人乎已焉哉謂之<lb/>
奈何<lb/>
　　哀陸長源鄭通誠文<hi>白居易</hi>
<pb n="KR4h0132_WYG_740-12a"/>
丞相隴西公出鎭于汴州軍司馬御史大夫陸長源實<lb/>
左右之二年而軍用寧司空南陽公作藩于徐州軍副<lb/>
使祠部員外郞鄭通誠實先後之十年而民用康暨十<lb/>
五年春隴西薨浹辰而師亂大夫以直道及禍十六年<lb/>
夏南陽薨翌日而難作員外以危行遇害惜乎大夫人<lb/>
之望也員外國之良也咸克潔于身儉于家勤于邦又<lb/>
申之以言行文學智謀政事故其厯要官叅劇務如刀<lb/>
劍發硎割而無滯如鐘磬在懸動而有聲識者以為異<lb/>
<pb n="KR4h0132_WYG_740-12b"/>
時登天子股肱耳目之任必能修德秉哲紹復隴西南<lb/>
陽之事業以藩輔王家嗚呼善人宜將鍾奕葉之慶而<lb/>
不免及身之禍天乎報施之朕何其昧歟昔詩人有黃<lb/>
鳥之章以哀三良不得其死今斯文亦以哀二良命其<lb/>
篇云<lb/>
伊大化之無形兮浩浩而茫茫中有禍牙兮若機之張<lb/>
梁之亂兮陸受其毒徐之難兮鄭罹其殃惟善人兮邦<lb/>
之紀綱邦之瘁兮正人先亡謂天之惡下民兮胡為乎<lb/>
<pb n="KR4h0132_WYG_740-13a"/>
生此忠良謂天之愛下民兮胡為乎生此豺狼我欲階<lb/>
㝠㝠問蒼蒼蒼蒼之不可問兮俾吾心之䀌傷悲夫而<lb/>
今而後吾知夫天難忱而命靡常邪<lb/>
　　哀茹筆工文<hi>陸龜䝉</hi>
天與之肱力何緜緜耕不能耒漁不能船載筠束毫既<lb/>
勝且便晝夜今古惟毫是鐫爰有茹夫工之良者責其<lb/>
精觕在價高下缺齧义互尚不能捨旬濡數鋒月秃一<lb/>
把編如蠶拏汝實助也我書奇奇渾元未衰惟汝是賴<lb/>
<pb n="KR4h0132_WYG_740-13b"/>
如何已而有兔千萬㧞毛止皮散澀鈍鋩緡觚獄辭圓<lb/>
而不流銛而不欹在握方染亦茹之為斵輪運斤傳之<lb/>
者誰毫健身殞吾寜不悲<lb/>
　<lb/>
　<lb/>
　<lb/>
　<lb/>
　文章辨體彚選巻七百四十<lb/>
<pb n="KR4h0132_WYG_740-14a"/>
欽定四庫全書<lb/>
　文章辨體彚選巻七百四十<lb/>
　　　　　　　　　　　　明　賀復徵　編<lb/>
哀辭一<lb/>
　劉勰曰哀者依也悲實依心故曰哀也敘事如傳結<lb/>
　言摹詩促節四言鮮有緩句故能義直而文婉體舊<lb/>
　而趣新然必使情往會悲文來引泣乃為貴耳　徐<lb/>
　師曽曰按哀辭者哀死之文也故或稱文其文皆用<lb/>
<pb n="KR4h0132_WYG_740-14b"/>
　韻語而四言騷體唯意所之則與誄體異矣吳訥乃<lb/>
　並而列之殆不審之故與<lb/>
　　仲雍哀辭<hi>魏曹植</hi>
曹喈字仲雍魏太子之中子也三月而生五月而亡昔<lb/>
后稷之在寒冰鬭糓之在楚澤咸依鳥憑虎而無風塵<lb/>
之災今之𤣥綈文茵無寒冰之慘羅幃綺帳暖於翔鳥<lb/>
之翼幽房閒宇密於雲夢之野慈母良保仁乎鳥虎之<lb/>
情卒不能延期於暮載雖六旬而夭殃彼孤蘭之𦕈𦕈<lb/>
<pb n="KR4h0132_WYG_740-15a"/>
亮成幹其畢榮哀綿綿之弱子早背世而潛形且四孟<lb/>
之未周將願之乎一齡陰雲囘於素葢悲風動其扶輪<lb/>
臨埏闥以歔欷淚流射而霑巾<lb/>
　　金瓠哀辭<hi>曹植</hi>
金瓠予之首女雖未能言固已授色知心矣生十九旬<lb/>
而夭折乃作此辭曰<lb/>
在襁褓而撫育向孩笑而未言不終年而夭絶何見罰<lb/>
於皇天信吾罪之所招悲弱子之無諐去父母之懷抱<lb/>
<pb n="KR4h0132_WYG_740-15b"/>
滅微骸於糞土天長地久人生幾時先後無覺從爾有<lb/>
期<lb/>
　　哀永逝文<hi>晉潘岳</hi>
啟夕兮宵興悲絶緒兮莫承俄龍轜兮門側嗟俟時兮<lb/>
將升嫂姪兮慞惶慈姑兮垂矜聞鳴鷄兮戒朝咸驚號<lb/>
兮撫膺逝日長兮生年淺憂患衆兮歡樂鮮彼遙思兮<lb/>
離居歎河廣兮宋遠今奈何兮一舉邈終天兮不反盡<lb/>
余哀兮祖之晨揚明燎兮援靈輴撤房帷兮席庭筵舉<lb/>
<pb n="KR4h0132_WYG_740-16a"/>
酹觴兮告永遷悽切兮増欷俯仰兮揮淚想孤魂兮眷<lb/>
舊宇視倐忽兮若髣髴徒髣髴兮在慮靡耳目兮一遇<lb/>
停駕兮淹留徘徊兮故處周求兮何獲引身兮當去去<lb/>
華輦兮初邁馬廻首兮旋斾風泠泠兮入帷雲霏霏兮<lb/>
承葢鳥俛翼兮忘林魚仰沫兮失瀨悵悵兮遲遲遵吉<lb/>
路兮凶歸思其人兮已滅覽餘跡兮未夷昔同途兮今<lb/>
異世憶舊歡兮増新悲謂原隰兮無畔謂川流兮無岸<lb/>
望山兮寥廓臨水兮浩汗視天日兮蒼茫靣邑里兮蕭<lb/>
<pb n="KR4h0132_WYG_740-16b"/>
散匪外物兮或改固歡哀兮情換嗟潛隧兮既敞將送<lb/>
形兮長往委蘭房兮繁華襲窮泉兮朽壤中慕呌兮擗<lb/>
摽之子降兮宅兆撫靈櫬兮訣幽房棺㝠㝠兮埏窈窈<lb/>
户闔兮燈滅夜何時兮復曉歸反哭兮殯宮聲有止兮<lb/>
哀無終是乎非乎何遑趣一遇兮目中既遇目兮無兆<lb/>
曽寤寐兮弗夢既顧瞻兮家道長寄心兮爾躬重曰已<lb/>
矣此葢新哀之情然耳渠懷之其幾何庶無愧兮莊子<lb/>
　　劉氏妹哀辭<hi>潘岳</hi>
<pb n="KR4h0132_WYG_740-17a"/>
鳥鳴于栢烏號于荆徘徊躑躅立聞其聲相彼羽族矧<lb/>
伊人情叩心長呌痛我同生誕育聖善發竒稚齒如彼<lb/>
名駒昂昂千里劉氏懷寳未曜隋和伊予輕弱弗克負<lb/>
荷祿微于朝貯匱于家俾我令妹勤儉備加珍羞罕御<lb/>
器服靡華撫膺恨毒逝矣奈何哀哀母氏蒸蒸聖慈震<lb/>
動擗摽何痛如之魂而有靈豈不慕思嗟哉往矣當復<lb/>
何時<lb/>
　　梁簡文帝大同哀辭<lb/>
<pb n="KR4h0132_WYG_740-17b"/>
大同字仁洽予之第十九子也生於仲秋殞於冬末悲<lb/>
夫潛慟結於心愁眉慘於外夕坐於是申旦當食以之<lb/>
不甘客有謂予曰死生常也夭壽命也陳蕃所憇之家<lb/>
久傳紀錄之歲華歆所聞之語已定北陵之期上聖所<lb/>
以忘情賢者所以達節將何戚焉予曉之曰觀其明眸<lb/>
豐下玉色和聲豈不登髫歲而擬觸藩及紈袴而知折<lb/>
李靈心摧於毫末慧識挫於趾步庶方悟於來途遂窮<lb/>
魂於短日豈不傷哉乃為辭曰<lb/>
<pb n="KR4h0132_WYG_740-18a"/>
含精鬱抑歎嗟何極云誰之悲悲予弱息實天道之偏<lb/>
頗觀賦命之殊舛彼神祭之靈長獲萬春之悠緬有舜<lb/>
華之照灼寄一朝之浮命始夢熊而兆吉遂設弧而表<lb/>
慶驗天蘭之所受知地井之可映愛萱艸之有徵欣赤<lb/>
茀之在詠信歎慰之未幾悼天零之云及乃變樂而為<lb/>
悲遂改笑而成泣昔珠褓之交舒又金香之相襲籍綺<lb/>
茵於弱肌隱孩笑於羅帷今獨親於𤣥壤亦何痛其如<lb/>
之憶餘態而心楚想媚質而廻膓藥尚殘而染地衣猶<lb/>
<pb n="KR4h0132_WYG_740-18b"/>
襞而在床巻金屏之四葉開銀函之九羊忽徘徊而想<lb/>
象曾何時而不傷於是風景暮鐘氣嚴晚候葉蓛䔩而<lb/>
走階水戔戔而鳴漏月半鏡而開河雲羅柱而下岫燈<lb/>
發焰而吐花火含光而成就金鹿之恨涕沾衣金瓠之<lb/>
哀還掩扉猶兹紫山明玉碎譬彼西都芳草腓終無逐<lb/>
浪鳬船反何時復聞龍種歸<lb/>
　　歐陽生哀辭<hi>唐韓愈</hi>
歐陽詹世居閩越自詹已上皆為閩越官至州佐縣令<lb/>
<pb n="KR4h0132_WYG_740-19a"/>
者累累有焉閩越地肥衍有山泉禽魚之樂雖有長材<lb/>
秀民通文章吏事與上國齒者未嘗肯出仕今上初故<lb/>
宰相常衮為福建諸州觀察使治其地衮以文辭進有<lb/>
名於時又作大官臨蒞其民鄉縣小民有能誦書作文<lb/>
辭者衮親與之為客主之禮觀㳺宴饗必召與之時未<lb/>
幾皆化翕然詹于時獨秀出衮加敬愛諸生皆推服閩<lb/>
越之人舉進士繇詹始建中貞元間余就食江南未接<lb/>
人事往往聞詹名閭巷間詹之稱於江南也久貞元三<lb/>
<pb n="KR4h0132_WYG_740-19b"/>
年余始至京師舉進士聞詹名尤甚八年春遂與詹文<lb/>
辭同考試登第始相識自後詹歸閩中余或在京師他<lb/>
處不見詹久者惟詹歸閩中時為然其他時與詹離率<lb/>
不厯歲移時則必合合必兩忘其所趨久然後去故余<lb/>
與詹相知為深詹事父母盡孝道仁於妻子於朋友義<lb/>
以誠氣醇以方容貌嶷嶷然其燕私善謔以和其文章<lb/>
切深喜往復善自道讀其書知其於慈孝最隆也十五<lb/>
年冬余以徐州從事朝正於京師詹為國子監四門助<lb/>
<pb n="KR4h0132_WYG_740-20a"/>
教將率其徒伏闕下舉余為博士會監有獄不果上觀<lb/>
其心有益於余將忘其身之賤而為之也嗚呼詹今其<lb/>
死矣詹閩越人也父母老矣捨朝夕之養以來京師其<lb/>
心將以有得於是而歸為父母榮也雖其父母之心亦<lb/>
皆然詹在側雖無離憂其志不樂也詹在京師雖有離<lb/>
憂其志樂也若詹者所謂以志養志者歟詹雖未得位<lb/>
其名聲流於人人其德行信於朋友雖詹與其父母<lb/>
皆可無憾也詹之事業文章李翺既為之傳故作哀辭<lb/>
<pb n="KR4h0132_WYG_740-20b"/>
以舒余哀以傳于後以遺其父母而解其悲哀以卒詹<lb/>
志云<lb/>
求仕與友兮遠違其鄉父母之命兮子奉以行友則既<lb/>
獲兮祿實不豐以志為養兮何有牛羊事實既脩兮名<lb/>
譽又光父母忻忻兮常若在旁命雖云短兮其在者長<lb/>
終要必死兮願不永傷友朋親視兮藥物甚良飲食孔<lb/>
時兮所欲無妨壽命不齊兮人道之常在側與逺兮非<lb/>
有不同山川阻深兮魂魄流行祀祭則及兮勿謂不通<lb/>
<pb n="KR4h0132_WYG_740-21a"/>
哭泣無益兮抑哀自彊推生知死兮以慰孝誠嗚呼哀<lb/>
哉兮是亦難忘<lb/>
　愈性不喜書自為此文惟自書兩通其一通遺清河<lb/>
　崔羣羣與余皆歐陽生友也哀生之不得位而死哭<lb/>
　之過時而悲其一通今書以遺彭城劉君伉君喜古<lb/>
　文以吾所謂合於古詣吾廬而來請者八九至而其<lb/>
　色不怨志益堅凡愈之為此文葢哀歐陽生之不顯<lb/>
　榮於前又懼其冺滅於後也今劉君之請未必知歐<lb/>
<pb n="KR4h0132_WYG_740-21b"/>
　陽生其志在古文耳雖然愈之為古文豈獨取其句<lb/>
　讀不類於今者耶思古人而不得見學古道則欲兼<lb/>
　通其辭通其辭者本志乎古道者也古之道不茍譽<lb/>
　毁於人劉君好其辭則其知歐陽生也無惑焉<lb/>
　　獨孤申叔哀辭<hi>韓愈</hi>
衆萬之生誰非天耶明昭昏䝉誰使然耶行何為而恕<lb/>
居何故而憐耶胡喜厚其所可薄而恒不足於賢耶將<lb/>
下民之好惡與彼蒼懸耶抑蒼茫無端而蹔寓其間邪<lb/>
<pb n="KR4h0132_WYG_740-22a"/>
死者無知吾為子慟而已矣如有知也子其自知之矣<lb/>
濯濯其英燁燁其光如聞其聲如見其容烏虖遠矣何<lb/>
日而忘<lb/>
　　哭張後餘辭<hi>桞宗元</hi>
後餘常山張氏孝其家忠其友為經術甚邃而文少余<lb/>
七年頗弟畜之與之居終日冲然忘其有人與之言鏗<lb/>
爾而厲辯而歸乎中凡人有道而不顯於世則曰非其<lb/>
世也道而得乎世然猶不顯則曰命命之微不可知知<lb/>
<pb n="KR4h0132_WYG_740-22b"/>
而索乎外者曰性與貌後餘之性可謂良矣其貌可謂<lb/>
肅矣博實𢎞裕宜為大官耉老求其所以夭賤無可得<lb/>
焉既得進士明年疽發髀卒後餘之死人咸痛之曰天<lb/>
之佑善人而殺是子何也激者曰天之殺恒在善人而<lb/>
佑不肖莊周之説以為人之君子天之小人張君豈天<lb/>
所謂小人者耶是二者又非論之適也吾謂善與惡夭<lb/>
與壽貴與賤異道而出者也無取喜怒于其中道之出<lb/>
者多其合焉者固少是以君子之難貴且壽也後餘母<lb/>
<pb n="KR4h0132_WYG_740-23a"/>
老而䘮良子東西者助之哭焉况其知者耶然後餘不<lb/>
與諂冒者同貴不與悖亂者同壽歸㓗乎身聞道而死<lb/>
雖勿哭焉可也嗚呼更使既聞道而且貴且壽則其顯<lb/>
庸也逺矣又烏能勿痛乎遂哭之以辭嗟嗟張君善不<lb/>
必壽惟道之聞一日為老人皆反是百稔猶幼子之優<lb/>
游是亦黃耉嗟嗟張君寵不必貴尊嚴為仁早服高位<lb/>
淫䛕肆慾銀艾淪棄子之崇高無媿三事吾見皤皤而<lb/>
童赫赫而辱進襦袴於几杖負泥塗于冕服已雖有餘<lb/>
<pb n="KR4h0132_WYG_740-23b"/>
人視不足子之跡不混乎其間者幸也宜賀而弔宜歌<lb/>
而哭吾其過乎與其寵而加貴善而加壽道施于人慶<lb/>
及于母從容邦家樂我朋友豈不光裕顯大歟而不克<lb/>
也則弔而哭者其無過乎嗚呼<lb/>
　　悲周子桑文<hi>皇甫湜</hi>
汝南周子桑治書通春秋非仁義不動止年二十三貞<lb/>
元十九年如京師將舉五經秋及陜見無舉詔冬還及<lb/>
宋而病閠月丁亥將死時天大寒雨雪火不星前纊不<lb/>
<pb n="KR4h0132_WYG_740-24a"/>
銖身寒之聲與將死之聲黎然其書在乎側友人安定<lb/>
皇甫湜至見而哀之為文悲之曰<lb/>
渾沌無端誰開闢之善惡未形誰分白之善其福邪惡<lb/>
其禍邪謂善之福夷死何饑謂惡之禍跖死何肥何闔<lb/>
閭之死金玉其墓何黔婁之死手足不覆孰主張其事<lb/>
而顚倒其數天視高地視遼鬼神之形幽敢問何故巫<lb/>
咸招曰來吾語汝天有至理地有坦途精者常不足麤<lb/>
者常有餘有餘常豐不足常枯子乃惑之一何愚人事<lb/>
<pb n="KR4h0132_WYG_740-24b"/>
著矣請指物以明覈之問子者何聖千一而愚者其麻鳳<lb/>
凰不下而鷄滿家何草不芝盡野而莎何蟲不龍盡水<lb/>
而蝦何精者理少而麤者理多耶蘭萎何先葹死何難<lb/>
玉何為而脆石何為而頑衣冠何蹇戎狄何繁何麟而<lb/>
死何鶴而軒彼人事皆然推于物亦然是為自然巫咸<lb/>
畢歌歌已而去之曰父耶母耶天乎人乎已焉哉謂之<lb/>
奈何<lb/>
　　哀陸長源鄭通誠文<hi>白居易</hi>
<pb n="KR4h0132_WYG_740-25a"/>
丞相隴西公出鎭于汴州軍司馬御史大夫陸長源實<lb/>
左右之二年而軍用寧司空南陽公作藩于徐州軍副<lb/>
使祠部員外郞鄭通誠實先後之十年而民用康暨十<lb/>
五年春隴西薨浹辰而師亂大夫以直道及禍十六年<lb/>
夏南陽薨翌日而難作員外以危行遇害惜乎大夫人<lb/>
之望也員外國之良也咸克潔于身儉于家勤于邦又<lb/>
申之以言行文學智謀政事故其厯要官叅劇務如刀<lb/>
劍發硎割而無滯如鐘磬在懸動而有聲識者以為異<lb/>
<pb n="KR4h0132_WYG_740-25b"/>
時登天子股肱耳目之任必能修德秉哲紹復隴西南<lb/>
陽之事業以藩輔王家嗚呼善人宜將鍾奕葉之慶而<lb/>
不免及身之禍天乎報施之朕何其昧歟昔詩人有黃<lb/>
鳥之章以哀三良不得其死今斯文亦以哀二良命其<lb/>
篇云<lb/>
伊大化之無形兮浩浩而茫茫中有禍牙兮若機之張<lb/>
梁之亂兮陸受其毒徐之難兮鄭罹其殃惟善人兮邦<lb/>
之紀綱邦之瘁兮正人先亡謂天之惡下民兮胡為乎<lb/>
<pb n="KR4h0132_WYG_740-26a"/>
生此忠良謂天之愛下民兮胡為乎生此豺狼我欲階<lb/>
㝠㝠問蒼蒼蒼蒼之不可問兮俾吾心之䀌傷悲夫而<lb/>
今而後吾知夫天難忱而命靡常邪<lb/>
　　哀茹筆工文<hi>陸龜䝉</hi>
天與之肱力何緜緜耕不能耒漁不能船載筠束毫既<lb/>
勝且便晝夜今古惟毫是鐫爰有茹夫工之良者責其<lb/>
精觕在價高下缺齧义互尚不能捨旬濡數鋒月秃一<lb/>
把編如蠶拏汝實助也我書奇奇渾元未衰惟汝是賴<lb/>
<pb n="KR4h0132_WYG_740-26b"/>
如何已而有兔千萬㧞毛止皮散澀鈍鋩緡觚獄辭圓<lb/>
而不流銛而不欹在握方染亦茹之為斵輪運斤傳之<lb/>
者誰毫健身殞吾寜不悲<lb/>
　<lb/>
　<lb/>
　<lb/>
　<lb/>
　文章辨體彚選巻七百四十<lb/>
</p>
<p>
</p>
  </div>
</body>
</text>
</TEI>
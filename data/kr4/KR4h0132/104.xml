<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百四</head> <lb/>
    <p>
<pb n="KR4h0132_WYG_104-1a"/>
欽定四庫全書<lb/>
　文章辨體彚選巻一百四<lb/>
　　　　　　　　　　　　明　賀復徴　編<lb/>
䟽十八<lb/>
　　論王安石䟽<hi>宋吕誨</hi>
臣竊以大姦似忠大詐似信惟其用舍繫時之休否也<lb/>
昔如少正卯言偽而辨行偽而堅順非而澤强記而博<lb/>
非宣父聖明孰能去之唐相盧杞天下謂之姦邪徳<lb/>
<pb n="KR4h0132_WYG_104-1b"/>
宗不知終成大患所以言知人之難堯舜其猶病諸陛<lb/>
下即位之初起王安石就知江寧府未幾召為學士縉<lb/>
紳皆慶陛下之明及進貳台席僉論未允衡石之下果<lb/>
不能欺其輕重也臣伏覩參知政事王安石外示樸野<lb/>
中藏巧詐驕蹇慢上隂賊害物臣畧䟽十事冀上寤焉<lb/>
安石向在嘉祐中判糾察刑獄司因爭鵪鶉公事舉駮<lb/>
不當御史臺累移文催促謝恩倨傲不恭相次仁宗皇<lb/>
帝上僊安石丁憂其事遂已安石服滿託疾堅卧終英<lb/>
<pb n="KR4h0132_WYG_104-2a"/>
宗朝陛下即位亦不赴闕一見及除江寧府於私安便<lb/>
然後從命慢上無禮其事一也安石任小官每一遷轉<lb/>
遜避不已自知江寧府除翰林學士不聞固辭慢前恭<lb/>
後見利忘義好名干進其事二也人主延對經術之士<lb/>
設侍講侍讀常員執經進説非傳道也安石居是職遂<lb/>
請坐而講屈萬乗之重取師氏之尊不識上下之儀君<lb/>
臣之分要君取名其事三也安石自居政府與同列異<lb/>
議共因奏對留身進説多乞御批以塞公論是則掠美<lb/>
<pb n="KR4h0132_WYG_104-2b"/>
於已非則歛怨於君用情罔公其事四也安石自糾察<lb/>
司舉駮多不中理與法官爭論常懷忿隙昨許遵誤斷<lb/>
謀殺公事力為主張妻謀殺夫欲舉減等科罪兩制定<lb/>
奪但聞朋附二府看詳亦皆畏避狥私報怨其事五也<lb/>
安石初入翰林未聞進一士之善首率同列稱弟安國<lb/>
之才朝廷與状元恩例猶謂之薄主試者定文巻不優<lb/>
其人遂罹中傷小惠必報纎仇必復及居政府纔入半<lb/>
年賣弄威福無所不至畏之者勉意俯從附之者自鬻<lb/>
<pb n="KR4h0132_WYG_104-3a"/>
希進怙勢招權其事六也宰相不視事旬日差除自専<lb/>
逐近臣補外不附已者妄言盡出聖𠂻若然不應是安<lb/>
石報怨之人丞相不書勅本朝故事未之聞也意示耑<lb/>
恣聳動朝著作威害政其事七也凡奏對御前唯肆强<lb/>
辨向與唐介爭論遂致喧譁衆非安石而是介介忠勁<lb/>
之人不能以口舌勝不幸憤懣發疽而死自是同列尤<lb/>
甚畏憚任性陵轢其事八也陛下方稽法唐堯敦睦九<lb/>
族奉親愛弟以風天下而小人章辟先獻言俾岐王遷居<lb/>
<pb n="KR4h0132_WYG_104-3b"/>
於外離間之罪固不容誅㫖送中書欲正其罪安石堅<lb/>
拒不從仍進危言以惑聖聰朋姦離間其事九也今邦<lb/>
國經費在於三司安石居政府與知樞密者同制置三<lb/>
司條例兵與財兼領之又舉三人勾當八人廵行諸路<lb/>
名曰商𣙜財利其寔動揺天下未見其利先見其害其<lb/>
事十也臣指陳猥𤨏煩黷高明誠恐陛下悦其才辨乆<lb/>
而倚毗情偽不得知邪正無復辨大奸得路則賢者漸<lb/>
去亂繇是生臣究安石之迹固無遠畧惟務改作立異<lb/>
<pb n="KR4h0132_WYG_104-4a"/>
於人徒文言而飾非将罔上而欺下臣切憂之誤天下<lb/>
蒼生必斯人也望陛下圖治之宜當稽於衆方天災屢<lb/>
見人情未和唯在澄清不宜撓濁如安石乆居廟堂必<lb/>
無安靜之理臣所以瀝懇而言不虞横禍期感動於聰<lb/>
明庶判别於真偽况陛下志在剛决察於隠伏當質於<lb/>
士論然後知臣言之中否然詆訐大臣之罪不敢茍逭<lb/>
孤危若寄職分難安當復露章請避怨敵<lb/>
　　進戒䟽<hi>王安石</hi>
<pb n="KR4h0132_WYG_104-4b"/>
臣某昧死再拜上䟽皇帝陛下臣竊以為陛下既終亮<lb/>
隂考之於經則羣臣進戒之時而臣待罪近司職當先<lb/>
事有言者也竊聞孔子論為邦先放鄭聲而後曰遠佞<lb/>
人仲虺稱湯之徳先不邇聲色不殖貨利而後曰用人<lb/>
惟已葢以謂不淫耳目於聲色玩好之物然後能精於<lb/>
用志能精於用志然後能明於見理能明於見理然後<lb/>
能知人能知人然後佞人可得而遠忠臣良士與有道<lb/>
之君子類進於時有以自竭則法度之行風俗之成甚<lb/>
<pb n="KR4h0132_WYG_104-5a"/>
易也若夫人主雖有過人之材而不能早自戒於耳目<lb/>
之欲至於過差以亂其心之所思則用志不精用志不<lb/>
精則見理不明見理不明則邪説詖行必竊間乗殆而<lb/>
作則其至於危亂也豈難哉伏惟陛下即位以來未有<lb/>
聲色玩好之過聞於外然孔子聖人之盛尚自以為七<lb/>
十而後敢縱心所欲也今陛下以鼎盛之春秋而享天<lb/>
下之大奉所以惑移耳目者為不少矣則臣之所豫慮<lb/>
而陛下之所深戒宜在於此天之生聖人之材甚吝而<lb/>
<pb n="KR4h0132_WYG_104-5b"/>
人之值聖人之時甚難天既以聖人之材付陛下則人<lb/>
亦将望聖人之澤於此時伏惟陛下自愛以成徳而自<lb/>
强以赴功使後世不失聖人之名而天下皆䝉陛下之<lb/>
澤則豈非可願之事哉臣愚不勝惓惓唯陛下恕其狂<lb/>
妄而幸賜省察<lb/>
　　諫調停䟽<hi>蘇轍</hi>
臣近面論君子小人不可並處聖意似不以臣言為非<lb/>
者然天威咫尺言詞廹遽有所不盡臣而不言誰當救<lb/>
<pb n="KR4h0132_WYG_104-6a"/>
其失者親君子遠小人則主尊國安踈君子任小人則<lb/>
主憂國殆此理之必然未聞以小人在外憂其不悦而<lb/>
引之於内以自遺患也故臣謂小人雖不可任以腹心<lb/>
至於牧守四方奔走庶務無所偏廢可也若遂引之於<lb/>
内是猶患盗賊之欲得財而導之於寝室知虎豹之欲<lb/>
食肉而開之以坰牧無是理也且君子小人勢同冰炭<lb/>
同處必爭一爭之後小人必勝君子必敗何者小人貪<lb/>
利忍耻擊之則難去君子潔身重義沮之則引退古語<lb/>
<pb n="KR4h0132_WYG_104-6b"/>
曰一薫一蕕十年尚猶有臭葢謂此矣先帝聰明聖智<lb/>
疾頽靡之俗将以綱紀四方比隆三代而臣下不能将<lb/>
順造作諸法上逆天意下失民心二聖因民所願取而更<lb/>
之上下忻慰則前者用事之臣今朝廷雖不加斥逐其勢<lb/>
亦不能復留矣尚頼二聖慈仁宥之於外葢已厚矣而<lb/>
議者惑於説乃欲招而納之與之共事謂之調停此軰<lb/>
若進豈肯但已哉必将戕害正人漸復舊事以快私忿<lb/>
人臣被祻葢不足言臣所惜者祖宗朝廷也惟陛下斷<lb/>
<pb n="KR4h0132_WYG_104-7a"/>
自聖心勿為流言所惑勿使小人一進後有噬臍之悔<lb/>
則天下幸甚<lb/>
　　論邪正䟽<hi>劉敞</hi>
臣伏以馭臣之道在分别邪正正臣當親而迎之邪臣<lb/>
當踈而遠之至於天下之人亦皆以此窺朝廷若正臣<lb/>
聚於朝則姦雄屏息治平可望若邪臣聚於朝則僥倖<lb/>
競進傾敗可待二者不可不深詧也臣伏覩朝廷太平<lb/>
積乆賢能衆多然其間邪正亦雜有之或愛君憂國非<lb/>
<pb n="KR4h0132_WYG_104-7b"/>
公正不發憤或朋黨比周背公樹私亦有循然自守不<lb/>
能為善又不敢為惡陛下臨御三十餘年矣以上聖之<lb/>
姿監羣下所為固無遁形固無隠情然有可戒謹者在<lb/>
此而已凡正臣常難進而易退邪臣常易進而難退何<lb/>
以言之正臣者唯義所在言則逆君之耳是所以難進<lb/>
也言或不用不欲自顯因事而去是所以易退也邪臣<lb/>
者唯利所在言則逢君之欲是所以易進也行雖惡不<lb/>
顧禮義名雖醜不知愧耻患失之耳是所以難退也此<lb/>
<pb n="KR4h0132_WYG_104-8a"/>
兩臣者願陛下參伍觀之母使當親者踈當踈者親則<lb/>
朝廷尊榮而社稷安矣近者翰林侍讀學士吕溱樞密<lb/>
直學士蔡襄繼出典郡今又聞御史中丞孫汴翰林學<lb/>
士歐陽修知制誥賈黯翰林韓絳並乞補外此其等人<lb/>
皆有忠直無流心議論不阿執政有益當世者也誠不<lb/>
宜許之使四方有以窺朝廷而姦佞僥倖之雄因而競<lb/>
起此則分别邪正之一端也臣以孤拙叅官侍從日夜<lb/>
思維無以少禆聰明恐陛下忽於正臣之易退而忘左<lb/>
<pb n="KR4h0132_WYG_104-8b"/>
右前後直道之容也不勝其愚謹獻所聞唯賜采擇之<lb/>
　　進流民圖䟽<hi>鄭俠</hi>
臣伏覩去年大蝗秋冬亢旱以至於今經春不雨麥苗<lb/>
焦枯黍粟麻豆粒不及種旬日來街市米價暴貴羣情<lb/>
憂惶十九懼死方春斬伐竭澤而漁大營官錢小求升<lb/>
米草木魚鱉亦莫生遂蠻夷輕肆敢侮中國皆由中外<lb/>
之臣輔相陛下不以道以至於此臣竊惟災患有可召<lb/>
之道無可試之形其致之有漸而來如疾風暴雨不可<lb/>
<pb n="KR4h0132_WYG_104-9a"/>
復禦流血藉尸方知喪敗此愚夫庸人之見而古今比<lb/>
比有之所貴於聖神者為其能圖患未然而轉禍為福<lb/>
者也方今之勢猶有可救臣願陛下開倉廪賑貧乏諸<lb/>
有司歛掠不道之政一切罷去庶幾早召和氣上應天<lb/>
心調隂陽降雨露以延天下萬姓垂死之命而固宗社<lb/>
萬萬年無疆之祉君臣際遇貴乎知心以臣之愚深知<lb/>
陛下養愛黎庶甚於赤子故自即位以來一有利民便<lb/>
物之政靡不毅然主張而行陛下之心亦欲其人人壽<lb/>
<pb n="KR4h0132_WYG_104-9b"/>
富而躋之堯舜三代之盛耳夫豈區區充滿府庫盈溢倉<lb/>
廪終以富衍彊大勝天下哉而中外之臣畧不推明陛<lb/>
下此心而乃肆其叨懫劓割生民侵肌及骨使之困苦<lb/>
而不聊生坐視夫民之死而不恤夫陛下所存如彼羣<lb/>
臣所為如此不知君臣際遇欲作何事徒只日超百資<lb/>
意指氣使而已乎臣又惟何世而無忠義何代而無賢<lb/>
徳亦在乎人君所以駕御之如何耳古之人在山林畎<lb/>
畝不忘其君其芻蕘負販匹夫匹婦咸欲自盡以賛其<lb/>
<pb n="KR4h0132_WYG_104-10a"/>
上陛下之朝臺諫黙黙具位而不敢言事至有規避百<lb/>
為不敢居是職者而左右輔弼之臣又皆貪猥近利使<lb/>
夫抱道懐識之士皆不欲與之言不知時然耳抑陛下有以<lb/>
使之然耶以為時然則堯舜在位便有䕫契湯文在上<lb/>
便有伊吕以至漢唐之明君我祖宗之聖朝皆有大忠<lb/>
義大賢徳之臣而在中外君臣之際共腹心手足然君<lb/>
唱於上臣和於下主發於内臣應於外而休嘉之徳下<lb/>
浸於昆蟲草木千百世之下莫不欣慕而傚則之獨陛<lb/>
<pb n="KR4h0132_WYG_104-10b"/>
下以仁聖當御撫養為心而羣臣所以應和之者如此<lb/>
夫非時然抑陛下所以駕馭之道未審爾陛下以爵禄<lb/>
駕馭天下忠賢而使之如此甚非宗廟社禝之福也夫<lb/>
得一飯於道旁則遑遑圖報而終身饜飽於其父則不<lb/>
知徳此庸人之常情也今之食禄往往如此若臣所聞<lb/>
則不然君臣之義父子之道也故食其禄則憂其事凡<lb/>
以移事父之孝而從事於此也若乃思慮不出其位尸<lb/>
祝不越樽爼治庖人之事牛羊茁壮會計當各以其職<lb/>
<pb n="KR4h0132_WYG_104-11a"/>
而不相侵也至於邦國若否知無不言豈有君憂國危<lb/>
羣臣乃飽食饜觀若視路人之事而不救曰吾各有守<lb/>
天下之事非我憂哉故知朝廷設官位有高下臣子事<lb/>
上忠無兩心與其得罪於有司孰與不忠於君父與其<lb/>
苟容於當世孰與得罪於皇天臣所以不避萬死冒干<lb/>
萬重之天閽以告訴於陛下者凡以上畏天命中憂君<lb/>
國而下憂生民耳若臣之身使其粉碎如一螻蟻無足<lb/>
顧愛臣切聞南征西伐者皆以其勝㨗之勢山川之形<lb/>
<pb n="KR4h0132_WYG_104-11b"/>
為圖而來獻料無一人以天下之民質妻賣兒流離逃<lb/>
散斬桑伐棗折壞廬舍而賣於城市輸官輸粟遑遑不<lb/>
給之状為圖而獻前者臣不敢以所聞謹以安上門逐<lb/>
日所見繪成一圖百不及一但經聖明眼目已可嗟咨<lb/>
涕泣而况數千里之外有甚於此者哉其圖謹附状投<lb/>
進如陛下觀圖行臣之言十日不雨即乞斬臣宣徳門<lb/>
外以正欺君慢天之罪如稍有所濟亦乞正臣越分言<lb/>
事之刑甘俟誅戮<lb/>
<pb n="KR4h0132_WYG_104-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_104-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百四<lb/>
</p>
<p>
</p>
  </div>
</body>
</text>
</TEI>
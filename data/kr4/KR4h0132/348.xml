<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百四十八</head> <lb/>
    <p>
<pb n="KR4h0132_WYG_348-1a"/>
欽定四庫全書<lb/>
　文章辨體彚選巻三百四十八<lb/>
　　　　　　　　　　　　明　賀復徵　編<lb/>
序六十八<hi>以下賀祝類</hi>
　　賀鄭都指揮序<hi>明崔銑</hi>
崔子曰日者薊盜之起八人也度險如家治緩溢為萬<lb/>
人大師而後克之賞也勞者下勢者上夫德衰而後有<lb/>
政政格而後有兵兵怠而後有賞故化世不言政治世<lb/>
<pb n="KR4h0132_WYG_348-1b"/>
不言兵振世不言賞賞而猶失末孰甚焉昔閭丘氏之<lb/>
子也溺其父號於國中曰能救子者予金漁人援之出<lb/>
閭丘氏之戚攘為已德其父金其戚而徒勞漁人及其<lb/>
次子復溺號猶前也國中無應者故信古之所貴也銑<lb/>
外女弟之夫存亦從師有功自指揮使陞都指揮僉事<lb/>
銑外舅鶴翁及卿大夫賀之銑曰爾存功倍於爾者爾<lb/>
知之功蔑於爾者爾知之思倍當安思蔑當慎自爾祖<lb/>
至爾為都指揮三世矣爾父尚行嗇家夫盈而能守故<lb/>
<pb n="KR4h0132_WYG_348-2a"/>
有爾今日爾惟嗣德惟孝爾惟報賞惟忠爾惟納賀惟<lb/>
畏且銑聞之福不可妄受曰持貴不可徒居曰稱不持<lb/>
福則為戾不稱貴則為辱夫善飲者餘其量適也滿其<lb/>
量猶或可勝也過之鮮不困且病矣故君子懼福而憂<lb/>
貴又曰爾存爾達爾毅爾欲尚官其夙夜守予言斯克<lb/>
有勛有聞<lb/>
　　賀監察御史胡君考最序<hi>羅玘</hi>
御史之官其品正七其在侍從之列孰同乎編修也都<lb/>
<pb n="KR4h0132_WYG_348-2b"/>
給事中也其在部寺之屬孰同乎大理評事也太常博<lb/>
士也其在外之庶官孰同乎推官也知縣也是皆繇進<lb/>
士起焉者也他不與焉然推官知縣品則同矣而其陟<lb/>
固御史之陟之也其黜固御史之黜之也其在外勢然<lb/>
也廷則比肩矣然評士局於獄博士拘於祠非通與於<lb/>
天下之事者也編修得紀天下之事矣而不得言天下<lb/>
之事都給事中得言天下之事矣而不得行天下之事<lb/>
得言之而又得行之御史而已嗚呼御史可以品論其官<lb/>
<pb n="KR4h0132_WYG_348-3a"/>
也乎不可以品論則不宜以資拘又奚以考績為哉雖<lb/>
然黜陟者天子之權也而御史得行於外而在廷之臣<lb/>
善者又得言之天子陟之是亦御史陟之也惡者又得<lb/>
言之天子黜之是亦御史黜之也而顧於其身獨無所<lb/>
與焉其亦何以責於人哉其勢必歸之與其庶官之考<lb/>
績有殿最焉亦有黜陟焉而後外之黜邪陟邪不敢參<lb/>
以私焉必公也人亦曰公也在廷之黜邪陟邪不得參<lb/>
以私焉必公也人亦曰公也而天下治之端實自是始<lb/>
<pb n="KR4h0132_WYG_348-3b"/>
焉則御史考績其豈庶官之考績乎天下之政有大於<lb/>
此者乎嗚呼今天下固日繇之而不知也雖御史者亦<lb/>
汨没於其中而不自知也而御史考績者之見於文字<lb/>
亦多矣亦無為之言也予也闇亦奚敢昌言哉胡君惟<lb/>
峻同年友也一嘗私發焉君曰然及君以御史滿三載<lb/>
臺中之僚必欲予言其最君最在考功也人皆可得而<lb/>
知也然使人知御史考績繫於天下忽於君之考績始<lb/>
白焉此予之厚君也亦予紀天下之事其職也<lb/>
<pb n="KR4h0132_WYG_348-4a"/>
　　賀大中丞孟公生子序<hi>李攀龍</hi>
隆慶已已盖大中丞孟公始舉子焉明年左史許殿卿<lb/>
至自公所而謂余曰中丞公年既已六十有二矣而始<lb/>
舉子岌岌乎其危得之也夫危得之者幾得之也㡬之<lb/>
為言得不得未可知之辭也人之為道厥初生民覃族<lb/>
受姓以屬於今不絶如系一旦自我嗒焉中止無論宗<lb/>
祧之血食社稷之委裘即不堂不搆不播不穫以比於<lb/>
作俑而題之曰三不孝則誰不皇皇焉而㡬得之也弓<lb/>
<pb n="KR4h0132_WYG_348-4b"/>
襡以禱祠求之熊羆以寤寐求之即未為失也雖不肖<lb/>
焉不告而娶以權求之寧脫屣爵禄以其餘易焉以倖<lb/>
求之則誰不皇皇焉而幾得之也攀龍曰子不可幾而<lb/>
得以㡬之而得子者其法當自得子者也公之於人道<lb/>
蘊藉長者里中盖視猶石相家即某與殿卿所習也三<lb/>
十而游京師其友親且曰亦旣抱子矣即其厚必無不<lb/>
載也出宰縉雲其百姓父母之曰必有貴仲而季且賢<lb/>
矣即其仁必有後也四十而藩屏隴右秦人無異於越<lb/>
<pb n="KR4h0132_WYG_348-5a"/>
人也曰不筮而商瞿之膝下繩繩矣五十以大中丞督<lb/>
部河南北權豪斂手而百姓焉依莫不壯之曰公誠自<lb/>
愛是將退食獨立無柰趨庭者之肩摩踵接稱詩問禮<lb/>
之不暇何也即其威重而氣有必息也何以得此聲於<lb/>
梁楚間哉然固未有子也此自殿卿所及見而某所及<lb/>
聞於楚若越者至今相謂公無恙邪何謂至今未舉子<lb/>
也無亦既已能御矣不則咳而有名者幾人乎又不則<lb/>
將就館者幾人乎里中旦夕覘其門有弧矢也家持羊<lb/>
<pb n="KR4h0132_WYG_348-5b"/>
酒往賀焉而旋且已也是年六十而齒髮如平生也是<lb/>
自縉雲隴右河之南北厯數十年其儀不忒也人亦誰<lb/>
不為公㡬得之也公乃今六十二年而始舉子余固以<lb/>
謂其法當自得子者也人之幾之益信其必至云爾終<lb/>
豈謂幾得之哉唯是㡬之不得而怏怏然後㡬而得之<lb/>
之為快也氣之所息必賢且貴是天之報公以答秦越<lb/>
河南北若里中之所以㡬公者也然後公之敦仁處厚<lb/>
養威持重之德始成矣此可以持羊酒往賀時也遂為<lb/>
<pb n="KR4h0132_WYG_348-6a"/>
殿卿具列之如此<lb/>
　　賀少師楊公一品四考序<hi>汪道昆</hi>
髙皇帝倣周官法專任六卿乃若太宰統百官大司馬<lb/>
馭諸將其任較重迄今十世率有賴于柱石之臣然太<lb/>
宰務在守文大司馬則兼用武者也守文必操正義用<lb/>
武必操權宜兩者皆難而兼之則尤難矣太宰楊公事<lb/>
肅皇帝厯大司馬若干年嘉靖末乃進太宰其後先帝<lb/>
召故太宰視大司馬事秩如初上在亮隂首召太宰還<lb/>
<pb n="KR4h0132_WYG_348-6b"/>
天官視事尋自天官上一品四考上命有司舉例以聞<lb/>
明興二百餘年六卿一品四考則自今太宰始先臣馬<lb/>
端肅直以三考而被異數今太宰不啻過之上以為然<lb/>
賜秩視端肅等公三辭而後受命則自少傅進少師夫<lb/>
端肅事先朝名實炳然烈矣時承平久海内若將去兵<lb/>
一旦邉事興端肅以言兵顯是為難耳自庚戌不戒敵<lb/>
入郊關肅皇帝自禁中疾視之操下益急于是燕代並<lb/>
建都府直以要領捍京師建鉞授人人將失色顧代告<lb/>
<pb n="KR4h0132_WYG_348-7a"/>
急則公在代燕告急則公在燕若解右衛之圍郤大水<lb/>
峪之犯則出九死而収一捷夫非震世之功邪凡百勲<lb/>
勞猶籍籍在邉人口墨家方盜國柄邇官邪意不便公<lb/>
將有所中公出則督府入則本兵東南奉倭西北靖冦正<lb/>
色而立柄臣子卒寢其謀人謂公繫安危如郭汾陽决<lb/>
勝如裴晉國審幾如狄梁公此一時也既而多口為政<lb/>
曲學代興簧鼓人心堯蹠無辨重以尅核太至睚眦不<lb/>
忘由是比周進矣公入太宰觀人必概諸公行羣口㹞<lb/>
<pb n="KR4h0132_WYG_348-7b"/>
㹞俟其自定或將有所釋憾率義格不行人言公持大<lb/>
體如丙吉砥中流如陶侃又一時也諸部内附納貢請<lb/>
封言者紛紛卒以為不可廷議待公而决乃趣召公公<lb/>
至條列内講諸便宜其議遂定比年諸部納欵歳省邉<lb/>
餉不貲人言公决策如張子房善斷如杜如晦又一時<lb/>
也往者用人猶潮汐耳一朝失柄輒籍其所推轂者一<lb/>
洗之雖有賢良亦將不免頃之執政攝宰某子甲伺而<lb/>
乗人養交報讐直為豪舉公還太宰去其太甚勿問其<lb/>
<pb n="KR4h0132_WYG_348-8a"/>
餘于是人人自堅幸得及于寛政人言公不亂如曹相<lb/>
國不為已甚如司馬端明又一時也即公在事又其時<lb/>
屢遷要以率履平康壹歸乎正直不茹不吐與時咸冝<lb/>
則其難之難者已乃今位太宰進少師以一品而厯三<lb/>
朝登四考一時勲伐聞望冝莫如公顧夙夜愈益兢兢<lb/>
務以身先有位鞠躬屏息雖甚寒暑不衰昔人所謂有<lb/>
事君之小心公無忝矣凡諸功用則其緒餘此有由本<lb/>
也夫月浹辰為嵗嵗浹辰為紀寒暑相禪動静相竭終<lb/>
<pb n="KR4h0132_WYG_348-8b"/>
始相巡公以四考計之則一紀周矣其間用武者什七<lb/>
守文者什三冦在四方一何勞也天胙明德主少而國<lb/>
無疑百官總已聴公務一德以尊天子公由此更始利<lb/>
在守文濟濟師師盖將不勞而治文武吉甫萬邦為憲<lb/>
公何讓焉且公諸子具文武才傾海内士若督學使者<lb/>
若執金吾鴻漸翩翩褎然首舉公以文武許國公子一<lb/>
以文武承家古者世臣使之長保社稷若漢周氏韋氏<lb/>
是已公所謂世濟其美惡用嵗計為哉往余守尚書郎<lb/>
<pb n="KR4h0132_WYG_348-9a"/>
幸得為公司馬屬吏乃今入佐司馬會公既遷于時左<lb/>
司馬攝事部中善余言就諸郎語少師公功在勲府勞<lb/>
在程書大半心力在本兵訐謨在疆埸即公遷太宰吾<lb/>
黨不可無言公雅善右司馬有辭第藉其言以待命余<lb/>
自知言之無當也介諸郎固辭公既遷輒舉譚公代大<lb/>
司馬譚公至諸郎述余言質之譚公曰嘻夫非一人之<lb/>
言公言也其勒之帛他日以待太常諸郎敬諾<lb/>
　　賀撫臺趙公考績加恩序<hi>王錫爵</hi>
<pb n="KR4h0132_WYG_348-9b"/>
萬厯甲午應天巡撫缺天子若曰是惟予股肱重地其<lb/>
擇老成敭厯久練文武事者以往而廷推四川趙公以<lb/>
原任都御史即家拜兵部侍郎開府應天命既下則東<lb/>
南士民舞手相賀曰是得人矣而先是公撫甘肅自福<lb/>
建順天再徙業已稱乆次其在甘肅且逾年而㑹冦入<lb/>
洮泯罷歸時論久稱屈故再起畀重地予卿銜示不階<lb/>
尋常尺寸以進者于是賀者復相與憂公之不能久亡<lb/>
何公果兩推少宰不報則吳民益喜出望外而或又有<lb/>
<pb n="KR4h0132_WYG_348-10a"/>
疑明主意不測以為地方留公之利不若使公遂尹天<lb/>
下之為公會明年公以丁酉之某月通前甘肅俸滿三<lb/>
歳考部疏朝夕下公得用賢勞晉階予誥三代然後民<lb/>
始知天子虚席倚公之意不薄而又知公之得褒寵以<lb/>
為吴也則愈益大喜曰公且為周丈襄文襄故撫吴都<lb/>
御史在正統間以均糧治水積功德於吴者也厯官至<lb/>
宫保尚書終不改鎮故吴民遂以為公誦云嗟乎使公<lb/>
不出長安門取卿相有以易此聲者乎于是公之屬布<lb/>
<pb n="KR4h0132_WYG_348-10b"/>
政使曹公等共造屬錫爵言以賀夫天子急我東南不<lb/>
難乆借公以活我元元命于蜾蠃蒲蛤之鄉而錫爵屬<lb/>
謝事里居芘公之宇下忍黙黙已乎抑使君徵其事而<lb/>
不敏以意對焉於是使君進曰丙申之秋苦雨傷稼則<lb/>
既八月矣於報災例已後時公慨然疏聞語甚痛卒得<lb/>
留漕粟之半所省耗米以二十萬計輕齎銀以九萬計<lb/>
匪是者爾時踴貴將漕難輦輸百而當一民間一而當<lb/>
百民力盡久矣錫爵手額曰然予之饘斯粥斯亦已久<lb/>
<pb n="KR4h0132_WYG_348-11a"/>
矣願聞其次使君又進曰自東事起東南宿重兵苦加<lb/>
𣲖公至立撤其半以寛民兹議復故額而公終不欲苦<lb/>
民疏請留關稅以充雖部議不即允業有端矣往嵗當<lb/>
事者移鎮句容遙以威重示控制已耳公獨櫛寒沐暑<lb/>
嵗歲出行部討軍實訓之而又躬亷儉以風庶僚所過<lb/>
郡縣不責供傳不以鍰贖私交際往往節鉞次境上民<lb/>
無知者其所意創為有司徵糧土客兵支餉圖籍皆深<lb/>
中隠蠧科條畫一墨帥猾胥不能臨時上下其手而軍<lb/>
<pb n="KR4h0132_WYG_348-11b"/>
民以安其恵而辨精而不煩多類此者某曰唯唯使君<lb/>
與公同甘苦劑緩急固宜知公盖古人貴不聞不見之<lb/>
功今人反之往往張小為大中緩外急口哆鬛張見謂<lb/>
能憂時目不親伍陣耳不聞金皷足不履邉壖紛紛議<lb/>
増兵増備一切取辦於不能自言之小民足寒傷心本<lb/>
末倒甚竊聞公昔者嘗撫甘肅矣時二酋内訌朝士抵<lb/>
掌談封狼居胥之功而公務持重無張皇以此坐忤譴<lb/>
去比公去而究竟所為安邉退虜者安在則其效可暏<lb/>
<pb n="KR4h0132_WYG_348-12a"/>
矣盖今天下最患者上不憂文法而憂議論下不憂兵<lb/>
戈盜賊而憂在流離渙散與譸張好亂之民當公在甘<lb/>
肅時羽書飛流中外震動所見惟冦時固有先聲而後<lb/>
實者今東南之憂在若形未形之間民之畏苛政也甚<lb/>
於兵此尤不可以慷慨激昻之虚聲奠欹而鎮浮也則<lb/>
其道莫若寓儲積于折兊寓増募於簡閱寓登陴授甲<lb/>
於宿飽之士寓髙城深池於未盡之民力寓手足捍衞<lb/>
於輯睦之民心此之謂不見不聞之功要於事治民安<lb/>
<pb n="KR4h0132_WYG_348-12b"/>
而止豈必以口擊賊稱武徤邪盖吴之以周文襄頌公<lb/>
而天子孜孜東顧尤若有懸而待焉者異日算功計効<lb/>
其過文襄無疑但文襄之時吾吴如稂莠不去蟣蝨未<lb/>
翦本富國而若不足故其治尚櫛若今日之吴直如病<lb/>
尫之人仰粱肉已耳投之以五劑則鼎熱麻沸矣是謂<lb/>
真不足故其治又尚静櫛則朝革一弊莫興一利不能<lb/>
使人不見而静則吾所為寓之道也不能使人見設以<lb/>
文襄居公地欲横縱其田畆賦稅而翕張用之廩其羡<lb/>
<pb n="KR4h0132_WYG_348-13a"/>
餘以上實筐篚下哺驕軍萬萬不能夫張弛有時即宰<lb/>
天下亦若是而已公異日驅而還朝為天子畫萬世治<lb/>
安計錫爵老矣尚能操治吴左劵以俟<lb/>
　　賀仰蘧郜公得第一子序<hi>孫鑛</hi>
夫未有子而有子宜喜也乃余為郜公喜者則有異焉<lb/>
何者郜公慷慨烈丈夫也與穆吏部石太僕俱為忘形<lb/>
友其為御史也甚有伉直聲奮氣欲為國家陳大利害<lb/>
察其志即以嬰顯禍不辭也而穆公顧獨甚憂之嘗曰<lb/>
<pb n="KR4h0132_WYG_348-13b"/>
仰蘧君未有子不宜然郜公黙不應及受詔刺舉河東<lb/>
也穆公知其必有奏既以不能止則置人於都城門日<lb/>
候諸監察上書者問之有河東人則刼而至問所上書<lb/>
設不告則解其裝視之或言過激切即為止不奏遺書<lb/>
郜公道其意如是者數矣後郜公憤其志不得行凡有<lb/>
奏則嚴誡其人令迂道自他門入慎無為穆吏部所得<lb/>
得則必重譴而穆公人又竟偵得之卒無可奈何久之<lb/>
郜公亦悔以為父早世身㷀㷀孑立不幸而有不測則<lb/>
<pb n="KR4h0132_WYG_348-14a"/>
此身竟長絶如生我何吾痛吾志不得行則引去已耳<lb/>
於是自河東歸遂稱疾不出盖八年往矣夫居憲職信<lb/>
當言然言出而禍或隨曽不慮此身之不傳則亦未為<lb/>
全得故僕昔於郜穆二公之事兩有取焉言者非狂止<lb/>
者非怯也不然石公嘗諌矣穆公不止且棄官䕶持之<lb/>
豈顧為郜公重爵禄哉而待郜公異者良以報國事後<lb/>
猶有待𦙍嗣一絶則長已也慮深逺矣夫未有子之先<lb/>
抱忠志而不得施抑鬱如此則夫一旦而得子也固身<lb/>
<pb n="KR4h0132_WYG_348-14b"/>
可復用之時而志將復伸之候也豈不快哉故余嘗歎<lb/>
夫直臣之難得千百中不一二有若郜公者可謂近之<lb/>
矣而又以𦙍嗣未建隠忍於良友之規竟自乞其身然<lb/>
則朝廷欲得言者何人乎且懦而重爵禄者誠不足論<lb/>
即直矣而義有所重弗得自遂則亦無用此行行為也<lb/>
盖至於有子而後郜公得有其直矣今雖未遽起起而<lb/>
危言激論穆公寧復禁之故曰喜有異也豈姁姁抱穉<lb/>
齒為歡者同日論哉余兄提學君與郜公石公同舉巳<lb/>
<pb n="KR4h0132_WYG_348-15a"/>
又試治於郜公之邑於穆公俱為厚交故知三公事獨<lb/>
詳云其生子也御史見韋蘇君在故里實見之甚喜入<lb/>
京師以謂考功成君成君曰是不可無賀因謂余余於<lb/>
是書焉<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_348-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百二十一</head> <lb/>
    <p>
<pb n="KR4h0132_WYG_421-1a"/>
欽定四庫全書<lb/>
　文章辨體彚選巻四百二十一<lb/>
　　　　　　　　　　　　明　賀復徵　編<lb/>
論三十<hi>諷論</hi>
　　王命論<hi>漢班彪</hi>
　彪年二十光武即位於冀州時隗囂據隴右而公孫<lb/>
　述稱帝於蜀天下雲擾囂問彪以時事彪對以漢當<lb/>
　復興囂不以為然彪迺著王命論以救時難<lb/>
<pb n="KR4h0132_WYG_421-1b"/>
昔在帝堯之禪曰咨爾舜天之厯數在爾躬舜亦以命<lb/>
禹暨於稷契咸佐唐虞光濟四海奕世載德至扵湯武<lb/>
而有天下雖其遭遇異時禪代不同至乎應天順人其<lb/>
揆一焉是故劉氏承堯之祚氏族之世著乎春秋唐據<lb/>
火德而漢紹之始起沛澤則神母夜號以章赤帝之符<lb/>
由是言之帝王之祚必有明聖顯懿之德豊功厚利積<lb/>
絫之業然後精誠通於神明流澤加扵生民故能為鬼<lb/>
神所福饗天下所歸徃未見運世無本功德不紀而得<lb/>
<pb n="KR4h0132_WYG_421-2a"/>
倔起在此位者也世俗見高祖興於布衣不逹其故以<lb/>
為適遭暴亂得奮其劍逰說之士比天下扵逐鹿幸㨗<lb/>
而得之不知神噐有命不可以智力求也悲夫此世所<lb/>
以多亂臣賊子者也若然者豈徒闇扵天道哉又不覩<lb/>
之於人事矣夫餓饉流𨽻飢寒道路思有短褐之襲擔<lb/>
石之蓄所願不過一金然終於轉死溝壑何則貧窮亦<lb/>
有命也况乎天子之貴四海之富神明之祚可得而妄<lb/>
處哉故雖遭罹厄㑹竊其權柄勇如信布彊如梁籍成<lb/>
<pb n="KR4h0132_WYG_421-2b"/>
如王莽然卒潤鑊伏質烹醢分裂又况么䯢尚不及數<lb/>
子而欲闇干天位者乎是故駑蹇之乘不騁千里之塗<lb/>
燕雀之疇不奮六翮之用楶梲之材不荷棟梁之任斗<lb/>
筲之子不秉帝王之重易曰鼎折足覆公餗不勝其任<lb/>
也當秦之末豪傑共推陳嬰而王之嬰母止之曰自吾<lb/>
為子家婦而世貧賤卒富貴不祥不如以兵属人事成<lb/>
少受其利不成禍有所歸嬰從其言而陳氏以寕王陵<lb/>
之母亦見項氏之必亡而劉氏之将興也是時陵為漢<lb/>
<pb n="KR4h0132_WYG_421-3a"/>
將而母獲扵楚有漢使來陵母見之謂曰願告吾子漢<lb/>
王長者必得天下子謹事之無有二心遂對漢使伏劔<lb/>
而死以固勉陵其後果定扵漢陵為宰相封侯夫以匹<lb/>
婦之明猶能推事理之致探禍福之機而全宗祀扵無<lb/>
窮垂䇿書扵春秋而况大丈夫之事乎是故窮逹有命<lb/>
吉凶由人嬰母知廢陵母知興審此四者帝王之分决<lb/>
矣盖在髙祖其興也有五一曰帝堯之苖裔二曰體貎<lb/>
多竒異三曰神武有徵應四曰寛明而仁恕五曰知人<lb/>
<pb n="KR4h0132_WYG_421-3b"/>
善任使加之以信誠好謀逹扵聴受見善如不及用人<lb/>
如由已從諌如順流趨時如嚮赴當食吐哺納子房之<lb/>
䇿㧞足揮洗揖酈生之說悟戍卒之言斷懐土之情髙<lb/>
四皓之名割肌膚之愛舉韓信扵行陳收陳平扵亡命<lb/>
英雄陳力羣策畢舉此高祖之大畧所以成帝業也若<lb/>
乃靈瑞符應又可畧聞矣初劉媪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>髙祖而夢與神遇<lb/>
震電晦冥有龍蛇之怪及其長而多靈有異扵衆是以<lb/>
王武感物而折券吕公覩形而進女秦皇東逰以厭其<lb/>
<pb n="KR4h0132_WYG_421-4a"/>
氣吕后望雲而知所處始受命則白蛇分西入闗則五<lb/>
星聚故淮隂留侯謂之天授非人力也厯古今之得失<lb/>
騐行事之成敗稽帝王之世運考五者之所謂取舍不<lb/>
厭斯位符瑞不同斯度而茍昩扵權利越次妄據外不<lb/>
量力内不知命則必䘮保家之主失天年之夀遇折足<lb/>
之凶伏鈇鉞之誅英雄誠知覺悟畏若禍戒超然逺覧<lb/>
淵然深識收陵嬰之明分絶信布之覬覦距逐鹿之瞽<lb/>
說審神噐之有授貪不可幾無為二母之所笑則福祚<lb/>
<pb n="KR4h0132_WYG_421-4b"/>
流於子孫天禄其永終矣<lb/>
　　錢神論<hi>晉魯褒</hi>
有司公子富貴不齒盛服而逰京邑駐駕乎市里顧見<lb/>
綦母先生班白而徒行公子曰嘻子年已長矣徒行空<lb/>
手將何之乎先生曰欲之貴人公子曰學詩乎曰學矣<lb/>
學禮乎曰學矣學易乎曰學矣公子曰詩不云乎幣帛<lb/>
筐篚以將其厚意然後忠臣嘉賔得盡其心禮不云乎<lb/>
男䞇玉帛禽鳥女䞇榛栗棗脩易不云乎隨之時義大<lb/>
<pb n="KR4h0132_WYG_421-5a"/>
矣哉吾視子所以觀子所由豈随世哉雖曰已學吾必<lb/>
謂之未也先生曰吾将以清談為筐篚以機神為幣帛<lb/>
所謂禮云禮云玉帛云乎哉者已公子拊髀大笑曰固<lb/>
哉子之云既不知古又不知今當今之急何用清談時<lb/>
易世變古今異俗富者榮貴貧者賤辱而子尚質而子<lb/>
守實無異於遺劍刻船膠柱調瑟貧不離扵身名譽不<lb/>
出乎家室固其宜也昔神農氏沒黄帝堯舜教民農桑<lb/>
以幣帛為本上智先覺變通之乃掘銅山俯視仰觀鑄<lb/>
<pb n="KR4h0132_WYG_421-5b"/>
而為錢故使内方象地外圎象天錢之為體有乾有坤<lb/>
其積如山其流如川動静有時行藏有節市井便易不<lb/>
患耗折難朽象夀不遺象道故能長乆為世神寳親愛<lb/>
如兄字曰孔方失之則貧弱得之則富強無翼而飛無<lb/>
足而走觧嚴<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>之顏開難發之口錢多者處前錢少者<lb/>
居後詩云哿矣富人哀此㷀獨豈是之謂乎錢之為言<lb/>
泉也百姓日用其源不匱無逺不徃無深不至京邑衣<lb/>
冠疲勞講肄厭聞清談對之睡寐見我家兄莫不驚視<lb/>
<pb n="KR4h0132_WYG_421-6a"/>
錢之所佑吉無不利何必讀書然後富貴由是論之可<lb/>
謂神物無位而尊無勢而熱排朱門入紫闥錢之所在<lb/>
危可使安死可使活錢之所去貴可使賤生可使殺是<lb/>
故忿諍辯訟非錢不勝孤弱幽滯非錢不㧞怨仇嫌恨<lb/>
非錢不觧令聞笑談非錢不發諺曰錢無耳可闇使豈<lb/>
虗也哉又曰有錢可使鬼而况於人乎子夏云死生有<lb/>
命富貴在天吾以死生無命富貴在錢何以明之錢能<lb/>
轉禍為福因敗為成危者得安死者得生性命長短相<lb/>
<pb n="KR4h0132_WYG_421-6b"/>
禄貴賤皆在乎錢天何與焉天有所短錢有所長四時<lb/>
行焉百物生焉錢不如天窮逹開塞振貧濟乏天不如<lb/>
錢若臧武仲之智卞莊子之勇冉求之藝文之以成人<lb/>
矣今之成人者何必然惟孔方而已夫錢窮者能使通<lb/>
逹富者能使温暖貧者能使勇悍故曰君無財則士不<lb/>
來君無賞則士不徃諺曰官無中人不如歸田雖有中<lb/>
人而無家兄何異無足而欲行無翼而欲翔使才如顏<lb/>
子容如子張空手掉臂何所希望不如早歸廣修農商<lb/>
<pb n="KR4h0132_WYG_421-7a"/>
舟車上下役使孔方凡百君子同塵和光上交下接名<lb/>
譽益彰<lb/>
　　廣絶交論<hi>梁劉峻</hi>
客問主人曰朱公叔絶交論為是乎為非乎主人曰客<lb/>
奚此之問客曰夫草蟲鳴則阜螽躍雕虎嘯而清風起<lb/>
故絪緼相感霧涌雲蒸嚶鳴相召星流電激是以王陽<lb/>
登則貢公喜罕生逝而國子悲且心同琴瑟言欝郁于<lb/>
蘭茝道協膠漆志婉孌于塤箎聖賢以此鏤金版而鐫<lb/>
<pb n="KR4h0132_WYG_421-7b"/>
盤盂書玉牒而刻鐘鼎若乃匠人輟成風之妙巧伯子<lb/>
息流波之雅引范張欵欵扵下泉尹班陶陶於永夕駱<lb/>
驛縱横煙霏雨散巧厯所不知心計莫能測而朱益州<lb/>
汨彛叙粤謨訓捶直切絶交㳺比黔首以鷹鸇嫓人靈<lb/>
於豺虎蒙有猜焉請辨其惑主人听然而笑曰客所謂<lb/>
撫絃徽音未逹燥濕變響張羅沮澤不覩鴻㕍雲飛盖<lb/>
聖人握金鏡闡風烈龍驤蠖屈從道汙隆日月聫璧贊<lb/>
亹亹之𢎞致雲飛電薄顯棣華之徽音若五音之變化<lb/>
<pb n="KR4h0132_WYG_421-8a"/>
濟九成之妙曲此朱生得𤣥珠于赤水謨神睿而為言<lb/>
至夫組織仁義琢磨道徳驩其愉樂恤其陵夷寄通靈<lb/>
臺之下遺跡江湖之上風雨急而不輟其音霜雪零而<lb/>
不渝其色斯賢逹之素交厯萬古而一遇逮叔世民訛<lb/>
狙詐颷起谿谷不能踰其險鬼神無以究其變競毛羽<lb/>
之輕趨錐刀之末於是素交盡利交興天下蚩蚩鳥驚<lb/>
雷駭然利交同源𣲖流則異較言其畧有五術焉若其<lb/>
寵鈞董石權壓梁竇雕刻百工鑪捶萬物吐潄興雲雨<lb/>
<pb n="KR4h0132_WYG_421-8b"/>
呼吸下霜露九域聳其風塵四海疊其燻灼靡不望影<lb/>
星奔藉響川鶩雞人始唱鶴盖成隂髙門旦開流水接<lb/>
軫皆願摩頂至踵隳膽抽腸約同要離焚妻子誓殉荆<lb/>
卿湛宗族是曰勢交其流一也富埒陶白貲巨程羅山<lb/>
擅銅陵家藏金穴出平原而聮騎居里閈而鳴鐘則有<lb/>
窮巷之賔䋲樞之士冀宵燭之末光邀潤屋之微澤魚<lb/>
貫鳬躍䬃沓鱗萃分雁鶩之稻粱霑玉斚之餘瀝銜恩<lb/>
遇進欵誠援青松以示心指白水而旌信是曰賄交其<lb/>
<pb n="KR4h0132_WYG_421-9a"/>
流二也陸大夫宴喜西都郭有道人倫東國公卿貴其<lb/>
籍甚搢紳羡其登仙加以顩頥䠞頞涕唾流沫騁黄馬<lb/>
之劇談縱碧雞之雄辨敘温燠則寒谷成暄論嚴苦則<lb/>
春叢零葉飛沉出其顧指榮辱定其一言於是有弱冠<lb/>
王孫綺紈公子道不挂扵通人聲未遒扵雲閣攀其鱗<lb/>
翼丐其餘論附駔驥之旄端軼歸鴻於碣石是曰談交<lb/>
其流三也陽舒隂惨生民大情憂合歡離品物恒性故<lb/>
魚以泉涸而喣沫鳥因将死而鳴哀同病相憐綴河上<lb/>
<pb n="KR4h0132_WYG_421-9b"/>
之悲曲恐懼寘懐昭谷風之盛典斯則斷金由扵湫隘<lb/>
刎頸起于苫盖是以伍員濯溉於宰嚭張王撫翼扵陳<lb/>
相是曰窮交其流四也馳騖之俗澆薄之倫無不操權<lb/>
衡秉纎纊衡所以揣其輕重纊所以屬其鼻息若衡不<lb/>
能舉纊不能飛雖顏冉龍翰鳳雛曾史蘭薫雪白舒向<lb/>
金玉淵海卿雲黼黻河漢視若浮塵遇同土梗莫肯費<lb/>
其半菽罕有落其一毛若衡重錙銖纊微彯撇雖共工<lb/>
之蒐慝驩兠之掩義荆南之䟦扈東陵之巨猾皆為匍<lb/>
<pb n="KR4h0132_WYG_421-10a"/>
匐迤逶折枝䑛痔金膏翠羽将其意脂韋便辟導其誠<lb/>
故輪盖所㳺必非夷惠之室苞苴所入實行張霍之家<lb/>
謀而後動毫芒寡忒是曰量交其流五也凡斯五交義<lb/>
同賈鬻故譚拾譬之扵闤闠林囘諭之扵甘醴夫寒暑<lb/>
逓進盛衰相襲或前榮而後悴或始富而終貧或初存<lb/>
而末亡或古約而今泰循環翻覆迅若波瀾此則殉利<lb/>
之情未嘗異變化之道不得一繇是觀之張陳所以凶<lb/>
終蕭朱所以隙末斷焉可知矣而翟公方規規然勒門<lb/>
<pb n="KR4h0132_WYG_421-10b"/>
以箴客何所見之晩乎然因此五交是生三釁敗德殄<lb/>
義禽獸相若一釁也難固易擕讐訟所聚二釁也名䧟<lb/>
饕餮貞介所羞三釁也古人知三釁之為梗懼五交之<lb/>
速尤故王丹威子以檟楚朱穆昌言而示絶有㫖哉有<lb/>
㫖哉近世有樂安任昉海内髦傑早綰銀黄夙昭民譽<lb/>
遒文麗藻方駕曹王英特俊邁聫横許郭類田文之愛<lb/>
客同鄭荘之好賢見一善則盱衡扼腕遇一才則揚眉<lb/>
抵掌雌黄出其唇吻朱紫由其月旦於是冠盖輻凑衣<lb/>
<pb n="KR4h0132_WYG_421-11a"/>
裳雲合輜軿擊轊坐客恒滿蹈其閫閾若升闕里之堂<lb/>
入其隩隅謂登龍門之坂至扵顧盼増其倍價翦拂使<lb/>
其長鳴彯組雲臺者摩肩趨走丹墀者叠跡莫不締恩<lb/>
狎結綢繆想惠莊之清塵庻羊左之徽烈及瞑目東粤<lb/>
歸骸洛浦繐帳猶懸門罕漬酒之彥墳未宿草埜絶動<lb/>
輪之賔藐爾諸孤朝不謀夕流離大海之南寄命瘴癘<lb/>
之地自昔把臂之英金蘭之友曽無羊舌下泣之仁寕<lb/>
慕郈成分宅之德嗚呼世路嶮巇一至於此太行孟門<lb/>
<pb n="KR4h0132_WYG_421-11b"/>
豈云嶄絶是以耿介之士疾其若斯裂裳裹足棄之長<lb/>
騖獨立髙山之頂歡與麋鹿同羣皦皦然絶其雰濁誠<lb/>
耻之也誠畏之也<lb/>
　　䆿論<hi>唐元結</hi>
元子天寳中曽預讌扵諌議大夫之座酒盡而無以續<lb/>
之大夫歎曰諌議冗員貧無以繼酒嗟哉元子醉中議<lb/>
之曰大夫頗能用一謀令大夫尊重如侍子威權等司<lb/>
𨽻何居大夫問謀對曰得䆿婢一人在人主左右以䆿<lb/>
<pb n="KR4h0132_WYG_421-12a"/>
言先諷則可請有所說大夫不聞古有邰侯侯家得䆿<lb/>
婢寐則䆿言言則侯輙鞭之如是一歳婢䆿如故侯無<lb/>
如婢何有奚奴毎厭勞辱寐則假䆿其言似不怨主而<lb/>
若忠信侯聞問之則曰素有䆿病寐中䆿言非所知也<lb/>
引䆿婢自辨辭說云云侯疑學婢鞭之不止髠之鉗之<lb/>
奴䆿愈甚奴扵是重窺侯意先事䆿說說侯之過警以<lb/>
禍福侯又無如奴何客有知侯禍機因䆿奴之先扣侯<lb/>
門諌侯以改過免禍侯納客為上賔復其奴命之曰䆿<lb/>
<pb n="KR4h0132_WYG_421-12b"/>
良氏子孫世在於邰大夫誠能學奴效婢假䆿言以規<lb/>
諌人主俾悔過追悞與天下如新大夫見尊重威權何<lb/>
止侍中司𨽻大夫乃嘆曰嗚呼吾謂今之士君子曽不<lb/>
如邰侯奚奴耶<lb/>
　　爭臣論<hi>韓愈</hi>
或問諌議大夫陽城於愈可以為有道之士乎哉學廣<lb/>
而聞多不求聞扵人也行古人之道居於晉之鄙晋之<lb/>
鄙人薫其德而善良者幾千人大臣聞而薦之天子以<lb/>
<pb n="KR4h0132_WYG_421-13a"/>
為諫議大夫人皆以為華陽子不色喜居於位五年矣<lb/>
視其德如在野彼豈以富貴移易其心哉<hi>在下或有草字移易或作</hi>
<hi>易移</hi>愈應之曰是易所謂恒其德貞而夫子凶者也惡得<lb/>
為有道之士乎哉在易蠱之上九云不事王侯髙尚其<lb/>
事蹇之六二則曰王臣蹇蹇匪躬之故夫亦以所居之<lb/>
時不一而所蹈之德不同也若蠱之上九居無用之地<lb/>
而致匪躬之節以蹇之六二在王臣之位而髙不事之<lb/>
心則冐進之患生曠官之刺興志不可則而尤不終無<lb/>
<pb n="KR4h0132_WYG_421-13b"/>
也今陽子在位不為不乆矣聞天下之得失不為不熟<lb/>
矣天子待之不為不加矣而未嘗一言及扵政視政之<lb/>
得失若越人視秦人之肥瘠忽焉不加喜戚於其心問<lb/>
其官則曰諌議也問其禄則曰下大夫之秩也問其政<lb/>
則曰我不知也有道之士固如是乎哉且吾聞之有官<lb/>
守者不得其職則去有言責者不得其言則去今陽子<lb/>
以為得其言乎哉得其言而不言與不得其言而不去<lb/>
無一可者也陽子将為禄仕乎古之人有云仕不為貧<lb/>
<pb n="KR4h0132_WYG_421-14a"/>
而有時乎為貧謂禄仕者也宜乎辭尊而居卑辭富而<lb/>
居貧若抱闗擊柝者可也盖孔子嘗為委吏矣嘗為乘<lb/>
田矣亦不敢曠其職必曰㑹計當而已矣必曰牛羊遂<lb/>
而已矣若陽子之秩禄不為卑且貧章章明矣而如此<lb/>
其可乎哉或曰否非若此也夫陽子惡訕上者惡為人<lb/>
臣招其君之過而以為名者故雖諌且議使人不得而<lb/>
知焉書曰爾有嘉謀嘉猷則入告爾后于内爾乃順之<lb/>
于外曰斯謀斯猷惟我后之德夫陽子之用心亦若此<lb/>
<pb n="KR4h0132_WYG_421-14b"/>
者愈應之曰若陽子之用心如此滋所謂惑者矣<hi>滋或作兹</hi>
<hi>非是</hi>入則諫其君出不使人知者大臣宰相者之事非陽<lb/>
子之所宜行也夫陽子本以布衣隠於蓬蒿之下<hi>方本無以</hi>
<hi>字</hi>主上嘉其行誼擢在此位官以諌為名誠宜有以奉<lb/>
其職使四方後代知朝廷有直言骨鯁之臣天子有不<lb/>
僣賞從諌如流之美庻巖穴之士聞而慕之束帯結髮<lb/>
願進扵闕下而伸其辭說致吾君於堯舜熙鴻號扵無<lb/>
窮也若書所謂則大臣宰相之事非陽子之所宜行也<lb/>
<pb n="KR4h0132_WYG_421-15a"/>
且陽子之心将使君人者惡聞其過乎是啓之也或曰<lb/>
陽子之不求聞而人聞之不求用而君用之不得已而<lb/>
起守其道而不變何子過之深也愈曰自古聖人賢士<lb/>
皆非有求於聞用也<hi>有下或有心字</hi>閔其時之不平人之不乂得<lb/>
其道不敢獨善其身而必以兼濟天下也<hi>必方作不</hi>孜孜矻<lb/>
矻死而後已故禹過家門不入孔席不暇暖而墨突不<lb/>
得黔<hi>門下或有而字</hi>彼二聖一賢者豈不知自安逸之為樂哉<lb/>
誠畏天命而悲人窮也夫天授人以賢聖才能豈使自<lb/>
<pb n="KR4h0132_WYG_421-15b"/>
有餘而已誠欲以補其不足者也耳目之於身也耳司<lb/>
聞而目司見聴其是非視其險易然後身得安焉聖賢<lb/>
者時人之耳目也時人者聖賢之身也<hi>目下或無也字</hi>且陽子<lb/>
之不賢則将役於賢以奉其上矣若果賢則固畏天命<lb/>
而閔人窮也惡得以自暇逸乎哉或曰吾聞君子不欲<lb/>
加諸人而惡訐以為直者若吾子之論直則直矣無乃<lb/>
傷於德而費扵辭乎好盡言以招人過國武子之所以<lb/>
見殺於齊也吾子其亦聞乎愈曰君子居其位則思死<lb/>
<pb n="KR4h0132_WYG_421-16a"/>
其官未得位則思修其辭以明其道我将以明道也非<lb/>
以為直而加人也且國武子不能得善人而好盡言扵<lb/>
亂國是以見殺傳曰惟善人能受盡言謂其聞而能改<lb/>
之也子告我曰陽子可以為有道之士也今雖不能及<lb/>
已陽子将不得為善人乎哉<hi>或無哉字</hi>
　　辨姦論<hi>宋蘇洵</hi>
事有必至理有固然惟天下之静者乃能見微而知著<lb/>
月暈而風礎潤而雨人人知之人事之推移理勢之相<lb/>
<pb n="KR4h0132_WYG_421-16b"/>
因其疎濶而難知變化而不可測者孰與天地隂陽之<lb/>
事而賢者有不知其故何也好惡亂其中而利害奪其<lb/>
外也昔者山巨源見王衍曰誤天下蒼生者必此人也<lb/>
郭汾陽見盧杞曰此人得志吾子孫無遺類矣自今而<lb/>
言之其理固有可見者以吾觀之王衍之為人容貎言<lb/>
語固有以欺世而盗名者然不忮不求與物浮沉使晋<lb/>
無惠帝僅得中主雖衍百千何從而亂天下乎盧杞之<lb/>
姦固足以敗國然而不學無文容貎不足以動人言語<lb/>
<pb n="KR4h0132_WYG_421-17a"/>
不足以眩世非德宗之鄙暗亦何從而用之由是言之<lb/>
二公之料二子亦容有未必然也今有人口誦孔老之<lb/>
言身履夷齊之行收召好名之士不得志之人相與造<lb/>
作言語私立名字以為顏淵孟軻復出而隂賊險狠與<lb/>
人異趣是王衍盧杞合而為一人也其禍豈可勝言哉<lb/>
夫靣垢不忘洗衣垢不忘澣此人之至情也今也不然<lb/>
衣巨盧之衣食犬彘之食囚首䘮面而談詩書此豈其<lb/>
情也哉凡事之不近人情者鮮不為大奸慝豎刁易牙<lb/>
<pb n="KR4h0132_WYG_421-17b"/>
開方是也以盖世之名而濟其未形之患雖有願治之<lb/>
主好賢之相猶将舉而用之則其為天下患必然而無<lb/>
疑者非特二子之比也孫子曰善用兵者無赫赫之功<lb/>
使斯人而不用也則吾言為過而斯人有不遇之歎孰<lb/>
知禍之至扵此哉不然天下将被其禍而吾獲知言之<lb/>
名悲夫<lb/>
　　存舊論<hi>唐庚</hi>
漢時儀注大抵率意制造不應古誼者十至八九其文<lb/>
<pb n="KR4h0132_WYG_421-18a"/>
采法度畧矣然而天下之人見即喜不見即悲中更王<lb/>
氏之亂廢棄不用者十餘年光武入洛東都之民始見<lb/>
司𨽻僚属歡喜踴躍父老或至垂泣曰不圖今日復見<lb/>
漢官威儀自是天下翕然歸之相與出力鋤去禍難以<lb/>
成中興之業而復其宗廟社稷盖又二百餘年雖漢之<lb/>
所以復興者不專在是然亦不可謂無助也且漢官威<lb/>
儀非若三代之盛叔孫所為非有周公之學肅何智識<lb/>
又雜以秦制非復聖人之法也而遺民見之如盲者復<lb/>
<pb n="KR4h0132_WYG_421-18b"/>
視廢者復起如流浪積歳而返其故鄉見其父子兄弟<lb/>
感慨之極至扵咨嗟流涕其得民心如此此何理邪方<lb/>
是之時以三代車服示之吾知其民不復泣矣何者漢<lb/>
之為漢十世於此矣民知有劉氏而已夫救天下扵戰<lb/>
國秦項水火之中而措之於安全逸樂之地不數十年<lb/>
海内無事斯民得以養生得以送死得以事其父母而<lb/>
長育其子孫者漢之力也三代逺矣何有扵我哉由是<lb/>
觀之古者帝王之興其正朔服色自為一王法而不慕<lb/>
<pb n="KR4h0132_WYG_421-19a"/>
前朝異姓已陳之迹其用意深矣由是觀之國家舊物<lb/>
宜使斯民常見而熟識之以習其耳目而繫其心自非<lb/>
不得已者不宜輕有改易變置以自絶於民也亦灼然<lb/>
矣嚮使今日變其一明日廢其二祖宗餘澤日益就盡<lb/>
不在目前不幸而姦人撼之則人心揺而天下去矣古<lb/>
者公卿大夫猶知守其家法至數十世不易其衣冠閥<lb/>
閱豈無隆替而國人信服終莫之敢抗謂之名家舊族<lb/>
而况數百年為天下國家者哉<lb/>
<pb n="KR4h0132_WYG_421-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百二十一<lb/>
<pb n="KR4h0132_WYG_421-20a"/>
欽定四庫全書<lb/>
　文章辨體彚選巻四百二十一<lb/>
　　　　　　　　　　　　明　賀復徵　編<lb/>
論三十<hi>諷論</hi>
　　王命論<hi>漢班彪</hi>
　彪年二十光武即位於冀州時隗囂據隴右而公孫<lb/>
　述稱帝於蜀天下雲擾囂問彪以時事彪對以漢當<lb/>
　復興囂不以為然彪迺著王命論以救時難<lb/>
<pb n="KR4h0132_WYG_421-20b"/>
昔在帝堯之禪曰咨爾舜天之厯數在爾躬舜亦以命<lb/>
禹暨於稷契咸佐唐虞光濟四海奕世載德至扵湯武<lb/>
而有天下雖其遭遇異時禪代不同至乎應天順人其<lb/>
揆一焉是故劉氏承堯之祚氏族之世著乎春秋唐據<lb/>
火德而漢紹之始起沛澤則神母夜號以章赤帝之符<lb/>
由是言之帝王之祚必有明聖顯懿之德豊功厚利積<lb/>
絫之業然後精誠通於神明流澤加扵生民故能為鬼<lb/>
神所福饗天下所歸徃未見運世無本功德不紀而得<lb/>
<pb n="KR4h0132_WYG_421-21a"/>
倔起在此位者也世俗見高祖興於布衣不逹其故以<lb/>
為適遭暴亂得奮其劍逰說之士比天下扵逐鹿幸㨗<lb/>
而得之不知神噐有命不可以智力求也悲夫此世所<lb/>
以多亂臣賊子者也若然者豈徒闇扵天道哉又不覩<lb/>
之於人事矣夫餓饉流𨽻飢寒道路思有短褐之襲擔<lb/>
石之蓄所願不過一金然終於轉死溝壑何則貧窮亦<lb/>
有命也况乎天子之貴四海之富神明之祚可得而妄<lb/>
處哉故雖遭罹厄㑹竊其權柄勇如信布彊如梁籍成<lb/>
<pb n="KR4h0132_WYG_421-21b"/>
如王莽然卒潤鑊伏質烹醢分裂又况么䯢尚不及數<lb/>
子而欲闇干天位者乎是故駑蹇之乘不騁千里之塗<lb/>
燕雀之疇不奮六翮之用楶梲之材不荷棟梁之任斗<lb/>
筲之子不秉帝王之重易曰鼎折足覆公餗不勝其任<lb/>
也當秦之末豪傑共推陳嬰而王之嬰母止之曰自吾<lb/>
為子家婦而世貧賤卒富貴不祥不如以兵属人事成<lb/>
少受其利不成禍有所歸嬰從其言而陳氏以寕王陵<lb/>
之母亦見項氏之必亡而劉氏之将興也是時陵為漢<lb/>
<pb n="KR4h0132_WYG_421-22a"/>
將而母獲扵楚有漢使來陵母見之謂曰願告吾子漢<lb/>
王長者必得天下子謹事之無有二心遂對漢使伏劔<lb/>
而死以固勉陵其後果定扵漢陵為宰相封侯夫以匹<lb/>
婦之明猶能推事理之致探禍福之機而全宗祀扵無<lb/>
窮垂䇿書扵春秋而况大丈夫之事乎是故窮逹有命<lb/>
吉凶由人嬰母知廢陵母知興審此四者帝王之分决<lb/>
矣盖在髙祖其興也有五一曰帝堯之苖裔二曰體貎<lb/>
多竒異三曰神武有徵應四曰寛明而仁恕五曰知人<lb/>
<pb n="KR4h0132_WYG_421-22b"/>
善任使加之以信誠好謀逹扵聴受見善如不及用人<lb/>
如由已從諌如順流趨時如嚮赴當食吐哺納子房之<lb/>
䇿㧞足揮洗揖酈生之說悟戍卒之言斷懐土之情髙<lb/>
四皓之名割肌膚之愛舉韓信扵行陳收陳平扵亡命<lb/>
英雄陳力羣策畢舉此高祖之大畧所以成帝業也若<lb/>
乃靈瑞符應又可畧聞矣初劉媪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>髙祖而夢與神遇<lb/>
震電晦冥有龍蛇之怪及其長而多靈有異扵衆是以<lb/>
王武感物而折券吕公覩形而進女秦皇東逰以厭其<lb/>
<pb n="KR4h0132_WYG_421-23a"/>
氣吕后望雲而知所處始受命則白蛇分西入闗則五<lb/>
星聚故淮隂留侯謂之天授非人力也厯古今之得失<lb/>
騐行事之成敗稽帝王之世運考五者之所謂取舍不<lb/>
厭斯位符瑞不同斯度而茍昩扵權利越次妄據外不<lb/>
量力内不知命則必䘮保家之主失天年之夀遇折足<lb/>
之凶伏鈇鉞之誅英雄誠知覺悟畏若禍戒超然逺覧<lb/>
淵然深識收陵嬰之明分絶信布之覬覦距逐鹿之瞽<lb/>
說審神噐之有授貪不可幾無為二母之所笑則福祚<lb/>
<pb n="KR4h0132_WYG_421-23b"/>
流於子孫天禄其永終矣<lb/>
　　錢神論<hi>晉魯褒</hi>
有司公子富貴不齒盛服而逰京邑駐駕乎市里顧見<lb/>
綦母先生班白而徒行公子曰嘻子年已長矣徒行空<lb/>
手將何之乎先生曰欲之貴人公子曰學詩乎曰學矣<lb/>
學禮乎曰學矣學易乎曰學矣公子曰詩不云乎幣帛<lb/>
筐篚以將其厚意然後忠臣嘉賔得盡其心禮不云乎<lb/>
男䞇玉帛禽鳥女䞇榛栗棗脩易不云乎隨之時義大<lb/>
<pb n="KR4h0132_WYG_421-24a"/>
矣哉吾視子所以觀子所由豈随世哉雖曰已學吾必<lb/>
謂之未也先生曰吾将以清談為筐篚以機神為幣帛<lb/>
所謂禮云禮云玉帛云乎哉者已公子拊髀大笑曰固<lb/>
哉子之云既不知古又不知今當今之急何用清談時<lb/>
易世變古今異俗富者榮貴貧者賤辱而子尚質而子<lb/>
守實無異於遺劍刻船膠柱調瑟貧不離扵身名譽不<lb/>
出乎家室固其宜也昔神農氏沒黄帝堯舜教民農桑<lb/>
以幣帛為本上智先覺變通之乃掘銅山俯視仰觀鑄<lb/>
<pb n="KR4h0132_WYG_421-24b"/>
而為錢故使内方象地外圎象天錢之為體有乾有坤<lb/>
其積如山其流如川動静有時行藏有節市井便易不<lb/>
患耗折難朽象夀不遺象道故能長乆為世神寳親愛<lb/>
如兄字曰孔方失之則貧弱得之則富強無翼而飛無<lb/>
足而走觧嚴<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>之顏開難發之口錢多者處前錢少者<lb/>
居後詩云哿矣富人哀此㷀獨豈是之謂乎錢之為言<lb/>
泉也百姓日用其源不匱無逺不徃無深不至京邑衣<lb/>
冠疲勞講肄厭聞清談對之睡寐見我家兄莫不驚視<lb/>
<pb n="KR4h0132_WYG_421-25a"/>
錢之所佑吉無不利何必讀書然後富貴由是論之可<lb/>
謂神物無位而尊無勢而熱排朱門入紫闥錢之所在<lb/>
危可使安死可使活錢之所去貴可使賤生可使殺是<lb/>
故忿諍辯訟非錢不勝孤弱幽滯非錢不㧞怨仇嫌恨<lb/>
非錢不觧令聞笑談非錢不發諺曰錢無耳可闇使豈<lb/>
虗也哉又曰有錢可使鬼而况於人乎子夏云死生有<lb/>
命富貴在天吾以死生無命富貴在錢何以明之錢能<lb/>
轉禍為福因敗為成危者得安死者得生性命長短相<lb/>
<pb n="KR4h0132_WYG_421-25b"/>
禄貴賤皆在乎錢天何與焉天有所短錢有所長四時<lb/>
行焉百物生焉錢不如天窮逹開塞振貧濟乏天不如<lb/>
錢若臧武仲之智卞莊子之勇冉求之藝文之以成人<lb/>
矣今之成人者何必然惟孔方而已夫錢窮者能使通<lb/>
逹富者能使温暖貧者能使勇悍故曰君無財則士不<lb/>
來君無賞則士不徃諺曰官無中人不如歸田雖有中<lb/>
人而無家兄何異無足而欲行無翼而欲翔使才如顏<lb/>
子容如子張空手掉臂何所希望不如早歸廣修農商<lb/>
<pb n="KR4h0132_WYG_421-26a"/>
舟車上下役使孔方凡百君子同塵和光上交下接名<lb/>
譽益彰<lb/>
　　廣絶交論<hi>梁劉峻</hi>
客問主人曰朱公叔絶交論為是乎為非乎主人曰客<lb/>
奚此之問客曰夫草蟲鳴則阜螽躍雕虎嘯而清風起<lb/>
故絪緼相感霧涌雲蒸嚶鳴相召星流電激是以王陽<lb/>
登則貢公喜罕生逝而國子悲且心同琴瑟言欝郁于<lb/>
蘭茝道協膠漆志婉孌于塤箎聖賢以此鏤金版而鐫<lb/>
<pb n="KR4h0132_WYG_421-26b"/>
盤盂書玉牒而刻鐘鼎若乃匠人輟成風之妙巧伯子<lb/>
息流波之雅引范張欵欵扵下泉尹班陶陶於永夕駱<lb/>
驛縱横煙霏雨散巧厯所不知心計莫能測而朱益州<lb/>
汨彛叙粤謨訓捶直切絶交㳺比黔首以鷹鸇嫓人靈<lb/>
於豺虎蒙有猜焉請辨其惑主人听然而笑曰客所謂<lb/>
撫絃徽音未逹燥濕變響張羅沮澤不覩鴻㕍雲飛盖<lb/>
聖人握金鏡闡風烈龍驤蠖屈從道汙隆日月聫璧贊<lb/>
亹亹之𢎞致雲飛電薄顯棣華之徽音若五音之變化<lb/>
<pb n="KR4h0132_WYG_421-27a"/>
濟九成之妙曲此朱生得𤣥珠于赤水謨神睿而為言<lb/>
至夫組織仁義琢磨道徳驩其愉樂恤其陵夷寄通靈<lb/>
臺之下遺跡江湖之上風雨急而不輟其音霜雪零而<lb/>
不渝其色斯賢逹之素交厯萬古而一遇逮叔世民訛<lb/>
狙詐颷起谿谷不能踰其險鬼神無以究其變競毛羽<lb/>
之輕趨錐刀之末於是素交盡利交興天下蚩蚩鳥驚<lb/>
雷駭然利交同源𣲖流則異較言其畧有五術焉若其<lb/>
寵鈞董石權壓梁竇雕刻百工鑪捶萬物吐潄興雲雨<lb/>
<pb n="KR4h0132_WYG_421-27b"/>
呼吸下霜露九域聳其風塵四海疊其燻灼靡不望影<lb/>
星奔藉響川鶩雞人始唱鶴盖成隂髙門旦開流水接<lb/>
軫皆願摩頂至踵隳膽抽腸約同要離焚妻子誓殉荆<lb/>
卿湛宗族是曰勢交其流一也富埒陶白貲巨程羅山<lb/>
擅銅陵家藏金穴出平原而聮騎居里閈而鳴鐘則有<lb/>
窮巷之賔䋲樞之士冀宵燭之末光邀潤屋之微澤魚<lb/>
貫鳬躍䬃沓鱗萃分雁鶩之稻粱霑玉斚之餘瀝銜恩<lb/>
遇進欵誠援青松以示心指白水而旌信是曰賄交其<lb/>
<pb n="KR4h0132_WYG_421-28a"/>
流二也陸大夫宴喜西都郭有道人倫東國公卿貴其<lb/>
籍甚搢紳羡其登仙加以顩頥䠞頞涕唾流沫騁黄馬<lb/>
之劇談縱碧雞之雄辨敘温燠則寒谷成暄論嚴苦則<lb/>
春叢零葉飛沉出其顧指榮辱定其一言於是有弱冠<lb/>
王孫綺紈公子道不挂扵通人聲未遒扵雲閣攀其鱗<lb/>
翼丐其餘論附駔驥之旄端軼歸鴻於碣石是曰談交<lb/>
其流三也陽舒隂惨生民大情憂合歡離品物恒性故<lb/>
魚以泉涸而喣沫鳥因将死而鳴哀同病相憐綴河上<lb/>
<pb n="KR4h0132_WYG_421-28b"/>
之悲曲恐懼寘懐昭谷風之盛典斯則斷金由扵湫隘<lb/>
刎頸起于苫盖是以伍員濯溉於宰嚭張王撫翼扵陳<lb/>
相是曰窮交其流四也馳騖之俗澆薄之倫無不操權<lb/>
衡秉纎纊衡所以揣其輕重纊所以屬其鼻息若衡不<lb/>
能舉纊不能飛雖顏冉龍翰鳳雛曾史蘭薫雪白舒向<lb/>
金玉淵海卿雲黼黻河漢視若浮塵遇同土梗莫肯費<lb/>
其半菽罕有落其一毛若衡重錙銖纊微彯撇雖共工<lb/>
之蒐慝驩兠之掩義荆南之䟦扈東陵之巨猾皆為匍<lb/>
<pb n="KR4h0132_WYG_421-29a"/>
匐迤逶折枝䑛痔金膏翠羽将其意脂韋便辟導其誠<lb/>
故輪盖所㳺必非夷惠之室苞苴所入實行張霍之家<lb/>
謀而後動毫芒寡忒是曰量交其流五也凡斯五交義<lb/>
同賈鬻故譚拾譬之扵闤闠林囘諭之扵甘醴夫寒暑<lb/>
逓進盛衰相襲或前榮而後悴或始富而終貧或初存<lb/>
而末亡或古約而今泰循環翻覆迅若波瀾此則殉利<lb/>
之情未嘗異變化之道不得一繇是觀之張陳所以凶<lb/>
終蕭朱所以隙末斷焉可知矣而翟公方規規然勒門<lb/>
<pb n="KR4h0132_WYG_421-29b"/>
以箴客何所見之晩乎然因此五交是生三釁敗德殄<lb/>
義禽獸相若一釁也難固易擕讐訟所聚二釁也名䧟<lb/>
饕餮貞介所羞三釁也古人知三釁之為梗懼五交之<lb/>
速尤故王丹威子以檟楚朱穆昌言而示絶有㫖哉有<lb/>
㫖哉近世有樂安任昉海内髦傑早綰銀黄夙昭民譽<lb/>
遒文麗藻方駕曹王英特俊邁聫横許郭類田文之愛<lb/>
客同鄭荘之好賢見一善則盱衡扼腕遇一才則揚眉<lb/>
抵掌雌黄出其唇吻朱紫由其月旦於是冠盖輻凑衣<lb/>
<pb n="KR4h0132_WYG_421-30a"/>
裳雲合輜軿擊轊坐客恒滿蹈其閫閾若升闕里之堂<lb/>
入其隩隅謂登龍門之坂至扵顧盼増其倍價翦拂使<lb/>
其長鳴彯組雲臺者摩肩趨走丹墀者叠跡莫不締恩<lb/>
狎結綢繆想惠莊之清塵庻羊左之徽烈及瞑目東粤<lb/>
歸骸洛浦繐帳猶懸門罕漬酒之彥墳未宿草埜絶動<lb/>
輪之賔藐爾諸孤朝不謀夕流離大海之南寄命瘴癘<lb/>
之地自昔把臂之英金蘭之友曽無羊舌下泣之仁寕<lb/>
慕郈成分宅之德嗚呼世路嶮巇一至於此太行孟門<lb/>
<pb n="KR4h0132_WYG_421-30b"/>
豈云嶄絶是以耿介之士疾其若斯裂裳裹足棄之長<lb/>
騖獨立髙山之頂歡與麋鹿同羣皦皦然絶其雰濁誠<lb/>
耻之也誠畏之也<lb/>
　　䆿論<hi>唐元結</hi>
元子天寳中曽預讌扵諌議大夫之座酒盡而無以續<lb/>
之大夫歎曰諌議冗員貧無以繼酒嗟哉元子醉中議<lb/>
之曰大夫頗能用一謀令大夫尊重如侍子威權等司<lb/>
𨽻何居大夫問謀對曰得䆿婢一人在人主左右以䆿<lb/>
<pb n="KR4h0132_WYG_421-31a"/>
言先諷則可請有所說大夫不聞古有邰侯侯家得䆿<lb/>
婢寐則䆿言言則侯輙鞭之如是一歳婢䆿如故侯無<lb/>
如婢何有奚奴毎厭勞辱寐則假䆿其言似不怨主而<lb/>
若忠信侯聞問之則曰素有䆿病寐中䆿言非所知也<lb/>
引䆿婢自辨辭說云云侯疑學婢鞭之不止髠之鉗之<lb/>
奴䆿愈甚奴扵是重窺侯意先事䆿說說侯之過警以<lb/>
禍福侯又無如奴何客有知侯禍機因䆿奴之先扣侯<lb/>
門諌侯以改過免禍侯納客為上賔復其奴命之曰䆿<lb/>
<pb n="KR4h0132_WYG_421-31b"/>
良氏子孫世在於邰大夫誠能學奴效婢假䆿言以規<lb/>
諌人主俾悔過追悞與天下如新大夫見尊重威權何<lb/>
止侍中司𨽻大夫乃嘆曰嗚呼吾謂今之士君子曽不<lb/>
如邰侯奚奴耶<lb/>
　　爭臣論<hi>韓愈</hi>
或問諌議大夫陽城於愈可以為有道之士乎哉學廣<lb/>
而聞多不求聞扵人也行古人之道居於晉之鄙晋之<lb/>
鄙人薫其德而善良者幾千人大臣聞而薦之天子以<lb/>
<pb n="KR4h0132_WYG_421-32a"/>
為諫議大夫人皆以為華陽子不色喜居於位五年矣<lb/>
視其德如在野彼豈以富貴移易其心哉<hi>在下或有草字移易或作</hi>
<hi>易移</hi>愈應之曰是易所謂恒其德貞而夫子凶者也惡得<lb/>
為有道之士乎哉在易蠱之上九云不事王侯髙尚其<lb/>
事蹇之六二則曰王臣蹇蹇匪躬之故夫亦以所居之<lb/>
時不一而所蹈之德不同也若蠱之上九居無用之地<lb/>
而致匪躬之節以蹇之六二在王臣之位而髙不事之<lb/>
心則冐進之患生曠官之刺興志不可則而尤不終無<lb/>
<pb n="KR4h0132_WYG_421-32b"/>
也今陽子在位不為不乆矣聞天下之得失不為不熟<lb/>
矣天子待之不為不加矣而未嘗一言及扵政視政之<lb/>
得失若越人視秦人之肥瘠忽焉不加喜戚於其心問<lb/>
其官則曰諌議也問其禄則曰下大夫之秩也問其政<lb/>
則曰我不知也有道之士固如是乎哉且吾聞之有官<lb/>
守者不得其職則去有言責者不得其言則去今陽子<lb/>
以為得其言乎哉得其言而不言與不得其言而不去<lb/>
無一可者也陽子将為禄仕乎古之人有云仕不為貧<lb/>
<pb n="KR4h0132_WYG_421-33a"/>
而有時乎為貧謂禄仕者也宜乎辭尊而居卑辭富而<lb/>
居貧若抱闗擊柝者可也盖孔子嘗為委吏矣嘗為乘<lb/>
田矣亦不敢曠其職必曰㑹計當而已矣必曰牛羊遂<lb/>
而已矣若陽子之秩禄不為卑且貧章章明矣而如此<lb/>
其可乎哉或曰否非若此也夫陽子惡訕上者惡為人<lb/>
臣招其君之過而以為名者故雖諌且議使人不得而<lb/>
知焉書曰爾有嘉謀嘉猷則入告爾后于内爾乃順之<lb/>
于外曰斯謀斯猷惟我后之德夫陽子之用心亦若此<lb/>
<pb n="KR4h0132_WYG_421-33b"/>
者愈應之曰若陽子之用心如此滋所謂惑者矣<hi>滋或作兹</hi>
<hi>非是</hi>入則諫其君出不使人知者大臣宰相者之事非陽<lb/>
子之所宜行也夫陽子本以布衣隠於蓬蒿之下<hi>方本無以</hi>
<hi>字</hi>主上嘉其行誼擢在此位官以諌為名誠宜有以奉<lb/>
其職使四方後代知朝廷有直言骨鯁之臣天子有不<lb/>
僣賞從諌如流之美庻巖穴之士聞而慕之束帯結髮<lb/>
願進扵闕下而伸其辭說致吾君於堯舜熙鴻號扵無<lb/>
窮也若書所謂則大臣宰相之事非陽子之所宜行也<lb/>
<pb n="KR4h0132_WYG_421-34a"/>
且陽子之心将使君人者惡聞其過乎是啓之也或曰<lb/>
陽子之不求聞而人聞之不求用而君用之不得已而<lb/>
起守其道而不變何子過之深也愈曰自古聖人賢士<lb/>
皆非有求於聞用也<hi>有下或有心字</hi>閔其時之不平人之不乂得<lb/>
其道不敢獨善其身而必以兼濟天下也<hi>必方作不</hi>孜孜矻<lb/>
矻死而後已故禹過家門不入孔席不暇暖而墨突不<lb/>
得黔<hi>門下或有而字</hi>彼二聖一賢者豈不知自安逸之為樂哉<lb/>
誠畏天命而悲人窮也夫天授人以賢聖才能豈使自<lb/>
<pb n="KR4h0132_WYG_421-34b"/>
有餘而已誠欲以補其不足者也耳目之於身也耳司<lb/>
聞而目司見聴其是非視其險易然後身得安焉聖賢<lb/>
者時人之耳目也時人者聖賢之身也<hi>目下或無也字</hi>且陽子<lb/>
之不賢則将役於賢以奉其上矣若果賢則固畏天命<lb/>
而閔人窮也惡得以自暇逸乎哉或曰吾聞君子不欲<lb/>
加諸人而惡訐以為直者若吾子之論直則直矣無乃<lb/>
傷於德而費扵辭乎好盡言以招人過國武子之所以<lb/>
見殺於齊也吾子其亦聞乎愈曰君子居其位則思死<lb/>
<pb n="KR4h0132_WYG_421-35a"/>
其官未得位則思修其辭以明其道我将以明道也非<lb/>
以為直而加人也且國武子不能得善人而好盡言扵<lb/>
亂國是以見殺傳曰惟善人能受盡言謂其聞而能改<lb/>
之也子告我曰陽子可以為有道之士也今雖不能及<lb/>
已陽子将不得為善人乎哉<hi>或無哉字</hi>
　　辨姦論<hi>宋蘇洵</hi>
事有必至理有固然惟天下之静者乃能見微而知著<lb/>
月暈而風礎潤而雨人人知之人事之推移理勢之相<lb/>
<pb n="KR4h0132_WYG_421-35b"/>
因其疎濶而難知變化而不可測者孰與天地隂陽之<lb/>
事而賢者有不知其故何也好惡亂其中而利害奪其<lb/>
外也昔者山巨源見王衍曰誤天下蒼生者必此人也<lb/>
郭汾陽見盧杞曰此人得志吾子孫無遺類矣自今而<lb/>
言之其理固有可見者以吾觀之王衍之為人容貎言<lb/>
語固有以欺世而盗名者然不忮不求與物浮沉使晋<lb/>
無惠帝僅得中主雖衍百千何從而亂天下乎盧杞之<lb/>
姦固足以敗國然而不學無文容貎不足以動人言語<lb/>
<pb n="KR4h0132_WYG_421-36a"/>
不足以眩世非德宗之鄙暗亦何從而用之由是言之<lb/>
二公之料二子亦容有未必然也今有人口誦孔老之<lb/>
言身履夷齊之行收召好名之士不得志之人相與造<lb/>
作言語私立名字以為顏淵孟軻復出而隂賊險狠與<lb/>
人異趣是王衍盧杞合而為一人也其禍豈可勝言哉<lb/>
夫靣垢不忘洗衣垢不忘澣此人之至情也今也不然<lb/>
衣巨盧之衣食犬彘之食囚首䘮面而談詩書此豈其<lb/>
情也哉凡事之不近人情者鮮不為大奸慝豎刁易牙<lb/>
<pb n="KR4h0132_WYG_421-36b"/>
開方是也以盖世之名而濟其未形之患雖有願治之<lb/>
主好賢之相猶将舉而用之則其為天下患必然而無<lb/>
疑者非特二子之比也孫子曰善用兵者無赫赫之功<lb/>
使斯人而不用也則吾言為過而斯人有不遇之歎孰<lb/>
知禍之至扵此哉不然天下将被其禍而吾獲知言之<lb/>
名悲夫<lb/>
　　存舊論<hi>唐庚</hi>
漢時儀注大抵率意制造不應古誼者十至八九其文<lb/>
<pb n="KR4h0132_WYG_421-37a"/>
采法度畧矣然而天下之人見即喜不見即悲中更王<lb/>
氏之亂廢棄不用者十餘年光武入洛東都之民始見<lb/>
司𨽻僚属歡喜踴躍父老或至垂泣曰不圖今日復見<lb/>
漢官威儀自是天下翕然歸之相與出力鋤去禍難以<lb/>
成中興之業而復其宗廟社稷盖又二百餘年雖漢之<lb/>
所以復興者不專在是然亦不可謂無助也且漢官威<lb/>
儀非若三代之盛叔孫所為非有周公之學肅何智識<lb/>
又雜以秦制非復聖人之法也而遺民見之如盲者復<lb/>
<pb n="KR4h0132_WYG_421-37b"/>
視廢者復起如流浪積歳而返其故鄉見其父子兄弟<lb/>
感慨之極至扵咨嗟流涕其得民心如此此何理邪方<lb/>
是之時以三代車服示之吾知其民不復泣矣何者漢<lb/>
之為漢十世於此矣民知有劉氏而已夫救天下扵戰<lb/>
國秦項水火之中而措之於安全逸樂之地不數十年<lb/>
海内無事斯民得以養生得以送死得以事其父母而<lb/>
長育其子孫者漢之力也三代逺矣何有扵我哉由是<lb/>
觀之古者帝王之興其正朔服色自為一王法而不慕<lb/>
<pb n="KR4h0132_WYG_421-38a"/>
前朝異姓已陳之迹其用意深矣由是觀之國家舊物<lb/>
宜使斯民常見而熟識之以習其耳目而繫其心自非<lb/>
不得已者不宜輕有改易變置以自絶於民也亦灼然<lb/>
矣嚮使今日變其一明日廢其二祖宗餘澤日益就盡<lb/>
不在目前不幸而姦人撼之則人心揺而天下去矣古<lb/>
者公卿大夫猶知守其家法至數十世不易其衣冠閥<lb/>
閱豈無隆替而國人信服終莫之敢抗謂之名家舊族<lb/>
而况數百年為天下國家者哉<lb/>
<pb n="KR4h0132_WYG_421-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百二十一<lb/>
</p>
<p>
</p>
  </div>
</body>
</text>
</TEI>
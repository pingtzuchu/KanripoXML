<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六十六</head> <lb/>
    <p>
<pb n="KR4h0132_WYG_166-1a"/>
欽定四庫全書<lb/>
　文章辨體彚選巻一百六十六<lb/>
　　　　　　　　　　　　明　賀復徴　編<lb/>
奏狀八<lb/>
　　論河北京東盗賊狀<hi>宋蘇軾</hi>
熈寧七年十一月日太常慱士直史舘權知宻州軍州<lb/>
事蘇軾狀奏臣伏見河北京東比年以來蝗旱相仍盗<lb/>
賊漸熾今又不雨自秋至冬方數千里麥不入土竊料<lb/>
<pb n="KR4h0132_WYG_166-1b"/>
明年春夏之際寇攘為患甚於今日是以輙陳狂瞽庶<lb/>
補萬一謹按山東自上世以來為腹心根本之地其與<lb/>
中原離合常係社稷安危昔秦并天下首收三晉則其<lb/>
餘强敵相繼㓕亡漢高祖殺陳餘走田横則項氏不支<lb/>
光武亦自漁陽上谷發突騎席巻以并天下魏武帝破<lb/>
殺袁氏父子收冀州然後四方莫敢敵宋武帝以英雄<lb/>
絶人之資用武厯年而不能併中原者以不得河北也<lb/>
隋文帝以庸夫穿窬之智竊位數年而一海内者以得<lb/>
<pb n="KR4h0132_WYG_166-2a"/>
河北也故杜牧之論以為山東之地王者得之以為王<lb/>
霸者得之以為霸猾賊得之以為亂天下自唐天寳之<lb/>
後奸臣僭峙於山東更十一世竭天下之力終不能取<lb/>
以至於亡近世賀德倫挈魏愽降後唐而梁亡周高祖<lb/>
自鄴都入京師而漢亡由此觀之天下存亡之權在河<lb/>
北無疑也陛下即位以來北方之民流移相屬天災譴<lb/>
告亦甚於四方五六年間未有以塞大異者至於京東<lb/>
雖號無事亦當常使其民安逸富强緩急足以灌輸河<lb/>
<pb n="KR4h0132_WYG_166-2b"/>
北缾竭則罍恥脣亡則齒寒而近年以來公私匱乏民<lb/>
不堪命今流離饑饉議者不過欲散賣常平之粟勸誘<lb/>
畜積之家盗賊縱横議者不過欲増開告賞之門申嚴<lb/>
緝捕之法皆未見其益也常平之粟累經賑發所存無<lb/>
幾矣而饑寒之民所在皆是人得升合官費丘山蓄積<lb/>
之家例皆困乏貧者未䝉其利富者先被其災昔季康<lb/>
子患盗問於孔子對曰茍子之不欲雖賞之不竊乃知<lb/>
上不盡利則民有以為生茍有以為生亦何苦而為盗<lb/>
<pb n="KR4h0132_WYG_166-3a"/>
其間凶殘之黨樂禍不悛則須敕法以峻刑誅一以警<lb/>
百今中民以下舉皆闕食冐法而為盗則死畏法而不<lb/>
盗則饑饑寒之與棄市均是死亡而賖死之與忍饑禍<lb/>
皆不免相率為盗正理之常雖日殺百人勢必不止苟<lb/>
非陛下至明至聖至仁至慈較得喪之孰多權禍福之<lb/>
孰重特於財利少有所捐衣食之門一開骨髓之恩皆<lb/>
徧然後信賞必罰以威克恩不以僥倖廢刑不以災傷<lb/>
撓法如此而人心不革盗賊不衰者未之有也謹條其<lb/>
<pb n="KR4h0132_WYG_166-3b"/>
事畫一如左一臣所領宻州自今歲秋旱種麥不得直<lb/>
至十月十三日方得數寸雨雪而地冷難種雖種不生<lb/>
比常年十分中只種得二三竊聞河北京東例皆如此<lb/>
尋常檢放災傷依條須是檢行根苖已定所放分數今<lb/>
來二麥元不曽種即根苖可檢官吏守法無緣直放若<lb/>
夏租一例不放則人户必至逃移尋常逃移猶有逐熟<lb/>
去處今數千里無麥去將安往但恐良民舉為盗矣且<lb/>
天上無雨地下無麥有眼者共見有耳者共聞决非欺<lb/>
<pb n="KR4h0132_WYG_166-4a"/>
罔朝廷豈可坐觀不放欲乞河北京東逐路選差臣僚<lb/>
一員體量放税更不檢視若未欲如此施行即乞將夏<lb/>
稅斛㪷取今日以前五年酌中一年實直令三等已上<lb/>
人户取便納見錢或正色其四等以下且行倚閣緣今<lb/>
來麥田空閑若春雨調勻却可以廣種秋稼候至秋熟<lb/>
並將秋色折納夏稅若是已種苖麥委有災傷仍與依<lb/>
條檢放其闕麥去處官吏諸軍請受且支白米或支見<lb/>
錢所貴小民不致大段失所一河北京東自來官不𣙜<lb/>
<pb n="KR4h0132_WYG_166-4b"/>
鹽小民仰以為生近日臣僚上章輙欲禁𣙜頼朝廷體<lb/>
察不行其言兩路吏民無不相慶然臣勘㑹近年鹽稅<lb/>
日增元本兩路祖額三十三萬二千餘貫至熈寧六年<lb/>
増至四十九萬九千餘貫七年亦至四十三萬五千餘<lb/>
貫顯見刑法日峻告捕日繁是致小民愈難興販朝廷<lb/>
本為此兩路根本之地而煑海之利天以養活小民是<lb/>
以不忍盡取其利濟惠鰥寡隂銷盗賊舊時孤貧無業<lb/>
惟務販鹽所以五六年前盗賊稀少是時告捕之賞未<lb/>
<pb n="KR4h0132_WYG_166-5a"/>
嘗破省錢惟是犯人催納役人量出今鹽課浩大告訐<lb/>
如麻貧民販鹽不過一兩貫錢本偷稅則賞重納稅則<lb/>
利輕欲為農夫又值凶歲若不為盗惟有忍饑所以五<lb/>
六年來課利日増盗賊日衆臣勘㑹宻州鹽税去年一<lb/>
年比祖額増二萬貫却支捉賊賞錢一萬一千餘貫其<lb/>
餘未獲賊人尚多以此較之利害得失斷可見矣欲乞<lb/>
特敕兩路應販鹽小客截自三百斤以下並與權免收<lb/>
稅仍官給印本空頭闗子與竈户及長引大客令上厯<lb/>
<pb n="KR4h0132_WYG_166-5b"/>
破使逐旋書填月日姓名斤兩與小客限十日更不行<lb/>
用如敢借名為人影帶分减鹽貨許諸人陳告重立賞<lb/>
罰候將來秋熟日仍舊并元降勅牓明言出自聖意令<lb/>
所在雕印散牓鄉村人非木石寧不感動一飲一食皆<lb/>
誦聖恩以至舊來貧賤之民近日饑寒之黨不待驅率<lb/>
一歸於鹽奔走爭先何暇為盗人情不遠必不肯捨安<lb/>
穩衣食之門而趨冐法危亡之地也議者必謂今用度<lb/>
不足若行此法則鹽稅大虧必致闕事臣以為不然凡<lb/>
<pb n="KR4h0132_WYG_166-6a"/>
小客本少力微不過行得三兩程若三兩程外須藉大<lb/>
商興販决非三百斤以下小客所能行運無緣大段走<lb/>
失且平時大商所苦以鹽遲而無人買小民之病以僻<lb/>
遠而難得鹽今小商不出稅錢則所在爭來分買大商<lb/>
既不積滯則輪流販賣收稅必多而鄉村僻遠無不食<lb/>
鹽所賣益廣損益相補必無大虧之理縱使虧失不過<lb/>
却只得祖額元錢當時官司有何闕用茍朝廷捐十萬<lb/>
貫錢買此兩路之人不為盗賊所獲多矣今使朝廷為<lb/>
<pb n="KR4h0132_WYG_166-6b"/>
此兩路饑饉特出一二十萬貫見錢散與人户人得一<lb/>
貫只及二十萬人而一貫見錢亦未能濟其性命若特<lb/>
放三百斤以下鹽稅半年則兩路之民人人受賜貧民<lb/>
有衣食之路富民無盗賊之憂其利豈可勝言哉若使<lb/>
小民無以為生舉為盗賊則朝廷之憂恐非十萬貫錢<lb/>
所能了辦又况所支捉賊賞錢未必少於所失鹽課臣<lb/>
所謂較得喪之孰多權禍福之孰重者為此也一勘㑹<lb/>
諸處盗賊大半是按問减等災傷免死之人走還舊處<lb/>
<pb n="KR4h0132_WYG_166-7a"/>
挾恨報讐為害最甚盗賊自知不死既輕犯法而人户<lb/>
亦憂其復來不敢告捕是致盗賊公行切詳按問自言<lb/>
皆是詞窮理屈勢必不免本無改過自新之意有何可<lb/>
改獨使從輕同黨之中獨不免死其災傷勅雖不下與<lb/>
行不同而盗賊小民無不知者但不傷變主免死無疑<lb/>
且不傷變主情理未必輕於偶傷變主之人或多聚徒<lb/>
衆或廣置兵仗或摽異服飾或質刼變主或驅虜平人<lb/>
或賂遺貧民令作耳目或書冩道店恐動官私如此之<lb/>
<pb n="KR4h0132_WYG_166-7b"/>
類雖偶不傷人情理至重非止闕食之人茍營餱糧而<lb/>
已欲乞令後盗賊贓證未明但已經考掠方始承認者<lb/>
並不為按問减等其災傷地方委自長吏相度情理輕<lb/>
重内情理重者依法施行所貴凶民稍有畏忌而良民<lb/>
敢於捕告臣所謂衣食之門一開骨髓之恩皆徧然後<lb/>
信賞必罰以威克恩不以僥倖廢刑不以災傷撓法者<lb/>
為此也右謹具如前自古立法制刑皆以盗賊為急盗<lb/>
竊不已必為强刼强刼不已必至戰攻或為豪傑之資<lb/>
<pb n="KR4h0132_WYG_166-8a"/>
而致勝廣之漸而况京東之貧富係河北之休戚河北<lb/>
之治亂係天下之安危識者共知非臣私説願陛下深<lb/>
察此事至重所捐小利至輕斷自聖心决行此䇿臣聞<lb/>
天聖中蔡齊知宻州是時東方饑饉齊乞放行鹽禁先<lb/>
帝從之一方之人不覺饑旱臣愚且賤雖不敢望於蔡<lb/>
齊而陛下聖明度越堯禹豈不能行此小事有愧先朝<lb/>
所以越職獻言不敢自外伏望聖慈察其區區之意赦<lb/>
其狂僣之誅臣無任悚懐待罪之至<lb/>
<pb n="KR4h0132_WYG_166-8b"/>
　　代李琮論京東盗賊狀<hi>蘇軾</hi>
右臣伏見自來河北京東常苦盗賊而京東尤甚不獨<lb/>
穿窬胠篋椎埋發塜之奸至有飛揚䟦扈割據僭擬之<lb/>
志近者李逄徒黨青徐妖賊皆在京東凶愚之民殆已<lb/>
成俗自昔大盗之發必有釁端今朝廷清明四方無虞<lb/>
而此等常有不軌之意者殆土地風氣習俗使然不可<lb/>
不察也漢高帝沛人項羽宿遷人劉裕彭城人黄巢宛<lb/>
朐人朱全忠碭山人其餘厯代豪傑出於京東者不可<lb/>
<pb n="KR4h0132_WYG_166-9a"/>
勝數故凶愚之人常以此藉口而其材力心膽實亦過<lb/>
人加以近年改更貢舉條制埽除腐爛專取學術其秀<lb/>
民善士既以改業而其朴魯强捍難化之流抱其無用<lb/>
之書各懐不逞之意朝廷雖敕有司别立字號以收三<lb/>
路舉人而此等自以世傳朴學無由復踐塲屋老死田<lb/>
里不入彀中私出怨言幸災伺隙臣每慮及此即為寒<lb/>
心揚雄自言御得其道則天下徂詐咸作使御失其道<lb/>
則天下徂詐咸作敵而班固亦論劇孟郭解之流皆有<lb/>
<pb n="KR4h0132_WYG_166-9b"/>
絶異之姿而惜其不入於道德茍放縱於末流是知人<lb/>
之善惡本無常性若御得其道則向之奸猾盡是忠良<lb/>
故許子將謂曹操曰子治朝之能臣亂世之奸雄使韓<lb/>
彭不遇漢高亦與盗賊何異臣竊嘗為朝廷計以謂窮<lb/>
其黨而去之不如因其材而用之何者其黨不可勝去<lb/>
而其材自有可用昔漢武嘗遣繡衣直指督捕盗賊所<lb/>
去以軍興從事斬二千石以下可謂急矣而盗賊不為<lb/>
少衰者其黨固不可盡也若朝廷因其材而用之則盗<lb/>
<pb n="KR4h0132_WYG_166-10a"/>
賊自消而豪傑之士可得而使請以唐事明之自天寳<lb/>
以後河北諸鎮相繼僭亂雖憲宗英武亦不能平觀其<lb/>
主帥皆卒伍庸材而能於六七十年間與朝廷相抗者<lb/>
徒以好亂樂禍之人背公私黨之士相與出力而輔之<lb/>
也至穆宗之初劉總入朝而河北始平總知河北之亂<lb/>
權在此軰於是盡籍軍中宿將名豪如朱克融之流薦<lb/>
於朝冀厚與爵位使北方之人羡慕向進革其亂心而<lb/>
宰相崔植杜元頴皆庸人無遠慮以為河北既平天下<lb/>
<pb n="KR4h0132_WYG_166-10b"/>
無事克融軰乆留京師終不錄用饑寒無告怨忿思亂<lb/>
㑹張洪靖赴鎮遂遣還幽州而克融等作亂復失河朔<lb/>
今陛下鑑唐世既往之咎當收京東河北豪傑之心臣<lb/>
伏見近日沂州百姓程棐告獲妖賊郭進等竊聞棐之<lb/>
弟岳乃是李逄之黨配在桂州豪俠武徤又過於棐京<lb/>
東州郡如棐岳者不可勝數此等棄而不用即作賊收<lb/>
而用之即捉賊其理甚明臣願陛下精選青鄆兩帥京<lb/>
東東西職司及徐沂兖單濰宻淄齊曹濮知州諭以此<lb/>
<pb n="KR4h0132_WYG_166-11a"/>
意使隂求部内豪猾之士或有武力或多權謀或通知<lb/>
術數而曉兵或家富於財而好施如此之類皆召而勸<lb/>
奬使以告捕自效籍其姓名以聞於朝所獲盜賊量輕<lb/>
重酧賞若獲真盜大奸隨即録用若只是尋常刼賊即<lb/>
累其人數酬以一官使此輩歆艶其利以為進身之資<lb/>
但能㧞擢數人則一路自然競勸貢舉之外别設此科<lb/>
則向之遺材皆為我用縱有奸雄嘯聚亦自無徒但毎<lb/>
州搜羅得一二十人即耳目徧地盜賊無容足之處矣<lb/>
<pb n="KR4h0132_WYG_166-11b"/>
歴觀自古竒偉之士如周處戴淵之流皆出於羣盜改<lb/>
惡修善不害為賢而況以捉賊出身有何不可若朝廷<lb/>
隨材試用異日攘夷狄立功名未必不由此塗出也非<lb/>
陛下神聖英武不能決行此䇿臣雖非職事而受恩至<lb/>
深有所見聞不敢瘖然<lb/>
　　論積欠六事并乞檢㑹應詔四事一處行下狀<hi>蘇軾</hi>
元祐七年五月十六日龍圗閣學士左朝奉郎知揚州<lb/>
蘇軾状奏臣聞之孔子曰善人教民七年亦可以即戎<lb/>
<pb n="KR4h0132_WYG_166-12a"/>
矣夫民既富而教然後可以即戎古之所謂善人者其<lb/>
不及聖人遠甚今二聖臨御八年於兹仁孝慈儉可謂<lb/>
至矣而帑廪日益困農民日益貧商賈不行水旱相繼<lb/>
以上聖之資而無善人之效臣竊痛之所至訪問耆老<lb/>
有識之士陰求其所以皆曰方今民荷寛政無他疾苦<lb/>
但為積欠所壓如負千鈞而行免於僵仆則幸矣何暇<lb/>
舉首奮臂以營求於一飽之外哉今大姓富家昔日號<lb/>
為無比户者皆為市易所破十無一二矣其餘自小民<lb/>
<pb n="KR4h0132_WYG_166-12b"/>
已上大率皆有積欠監司督守令守令督吏卒文符日<lb/>
至其門鞭笞日加其身雖有白圭倚頓亦化為蓽門圭<lb/>
竇矣自祖宗已來每有赦令必曰凡欠官物無侵欺盗<lb/>
用及雖有侵盗而本家及伍保人無家業者並與除放<lb/>
祖宗非不知官物失陷姦民幸免之弊特以民既乏竭<lb/>
無以為生雖加鞭撻終無所得緩之則為姦吏之所蠶<lb/>
食急之則為盗賊之所憑藉故舉而放之則天下恱服<lb/>
雖有水旱盗賊民不思亂此為捐虚名而收實利也自<lb/>
<pb n="KR4h0132_WYG_166-13a"/>
二聖臨御以來每以施舍已責為先務登極赦令每次<lb/>
郊赦或隨事指揮皆從寛厚凡今所催欠負十有六七<lb/>
皆聖恩所貸矣而官吏刻薄與聖恩異舞文巧詆使不<lb/>
該放監司以催欠為職業守令上為監司之所迫下為<lb/>
胥吏之所使大率縣有監催千百家則縣中胥徒舉欣<lb/>
欣然日有所得若一旦除放則此等皆寂寥無獲矣自<lb/>
非有力之家納賂請賕誰肯舉行恩貸而積欠之人皆<lb/>
隣於寒餓何賂之有其間貧困掃地無可蠶食者則縣<lb/>
<pb n="KR4h0132_WYG_166-13b"/>
胥教令通指平人或云𠂻私擅買抵當物業或雖非𠂻<lb/>
私而云買不當價似此之類蔓延追擾自甲及乙自乙<lb/>
及丙無有窮已每恨皆空身到官或三五限得一二百<lb/>
錢謂之破限官之所得至微而胥徒所取葢無虚日俗<lb/>
為此等為縣胥食邑户嗟乎聖人在上使民不得為陛<lb/>
下赤子而皆為姦吏食邑户此何道也商賈販賣例無<lb/>
現錢若用現錢則無利息須今年索去年所賣明年索<lb/>
今年所賖然後計算得行彼此通濟今富户先已殘破<lb/>
<pb n="KR4h0132_WYG_166-14a"/>
中民又有積欠誰敢賖賣物貨則商賈自然不行此酒<lb/>
稅課利所以日虧城市房廊所以日空也諸路連年水<lb/>
旱上下共知而轉運司窘於財用例不肯放稅縱放亦<lb/>
不盡實雖無明文指揮而以喜怒風曉官吏孰敢違者<lb/>
所以逐縣例皆拖欠兩稅較其所欠與依實檢放無異<lb/>
於官了無所益而民有追擾鞭撻之苦近者詔㫖凡積<lb/>
欠皆分為十料催納通計五年而足聖恩隆厚何以加<lb/>
此而有司以謂有㫖倚閣者方得依十料指揮餘皆併<lb/>
<pb n="KR4h0132_WYG_166-14b"/>
催縱使盡依十料吏卒乞覓必不肯分料少取人户既<lb/>
未納足則追擾常在縱分百料與一料同臣頃知杭州<lb/>
又知潁州今知揚州親見兩浙京西淮南三路之民皆<lb/>
為積欠所壓日就窮蹙死亡過半而欠籍不除以至虧<lb/>
欠兩稅走陷課利農末皆病公私並困以此推之天下<lb/>
大率皆然矣臣自潁移揚舟過濠夀楚泗等州所至麻<lb/>
麥如雲臣每屏去吏卒親入村落訪問父老皆有憂色<lb/>
云豐年不如凶年天災流行民雖乏食縮衣節口猶可<lb/>
<pb n="KR4h0132_WYG_166-15a"/>
以生若豐年舉催積欠胥徒在門枷棒在身則人户求<lb/>
死不得言訖淚下臣亦不覺流涕又所至城邑多有流<lb/>
民官吏皆云以夏麥既<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>舉催積欠故流民不敢歸鄉<lb/>
臣聞之孔子曰苛政猛於虎昔常不信其言以今觀之<lb/>
殆有甚者水旱殺人百倍於虎而人畏催欠乃甚於水<lb/>
旱臣竊度之每州催欠吏卒不下五百人以天下言之<lb/>
是常有二十餘萬虎狼散在民間百姓何由安生朝廷<lb/>
仁政何由得成乎臣自到任以來日以檢察本州積欠<lb/>
<pb n="KR4h0132_WYG_166-15b"/>
為事内已有條貫除放而官吏不肯舉行者臣即指揮<lb/>
本州一面除放去訖其於理合放而於條未有明文者<lb/>
即且令本州權住催理聽候指揮其於理合放而於條<lb/>
有礙者臣亦未敢住催各具利害奏取聖㫖<lb/>
　　議學校貢舉狀<hi>蘇軾</hi>
熈寧四年正月日殿中丞直史舘判官蘇軾具議狀聞<lb/>
奏者右臣伏以得人之道在於知人知人之法在於責<lb/>
實使君相有知人之才朝廷有責實之政則胥史皂𨽻<lb/>
<pb n="KR4h0132_WYG_166-16a"/>
未嘗無人而况於學校貢舉乎雖因今之法臣以為有<lb/>
餘使君相無知人之才朝廷無責實之政則公卿侍從<lb/>
常患無人况學校貢舉乎雖復古之制臣以為不足矣<lb/>
夫時有可否物有廢興方其所安雖暴君不能廢及其<lb/>
既厭雖聖人不能復故風俗之變法制隨之譬如江河<lb/>
之徙移順其所欲行而治之則易為功强其所不欲而<lb/>
復之則難為力使三代聖人復生於今其選舉養才亦<lb/>
必有道矣何必由學且天下固嘗立學矣慶厯之間以<lb/>
<pb n="KR4h0132_WYG_166-16b"/>
為太平可待至於今日惟有空名僅存今陛下必欲求<lb/>
德行道藝之士責九年大成之業則將變今之禮易今<lb/>
之俗又當發民力以治宫室斂民財以食游士百里之<lb/>
内置官立師獄訟聽於是軍旅謀於是又當以時簡不<lb/>
率教者屏之遠方終身不齒則無乃徒為紛亂以患苦<lb/>
天下耶若乃無大變更而望有益於時則與慶厯之際<lb/>
何異故臣以謂今之學校特可因循舊制使先王之舊<lb/>
物不廢於吾世足矣至於貢舉之法行之百年治亂盛<lb/>
<pb n="KR4h0132_WYG_166-17a"/>
衰初不由此陛下視祖宗之世貢舉之法與今為孰精<lb/>
言語文章與今為孰優所得文武長才與今為孰多天<lb/>
下之事與今為孰辦較此四者而長短之議决矣今議<lb/>
者所欲變改不過數端或曰鄉舉德行而畧文章或曰<lb/>
專取䇿論而罷詩賦或欲舉唐室故事兼採譽望而罷<lb/>
封彌或欲罷經生朴學不用貼墨而攷大義此數者皆<lb/>
知其一不知其二者也臣請厯言之夫欲興德行在於<lb/>
君人者修身以格物審好惡以表俗孟子所謂君仁莫<lb/>
<pb n="KR4h0132_WYG_166-17b"/>
不仁君義莫不義君之所向天下趨焉若欲設科立名<lb/>
以取之則是教天下相率而為偽也上以孝取人則勇<lb/>
者割股怯者廬墓上以亷取人則弊車羸馬惡衣菲食<lb/>
凡可以中上意無所不至矣德行之弊一至於此乎自<lb/>
文章而言之則䇿論為有用詩賦為無益自政事言之<lb/>
則詩賦䇿論均為無用矣雖知其無用然自祖宗以來<lb/>
莫之廢者以為設法取士不過如此也豈獨吾祖宗自<lb/>
古堯舜亦然書曰敷奏以言明試以功自古堯舜以來<lb/>
<pb n="KR4h0132_WYG_166-18a"/>
進人何嘗不以言試人何嘗不以功議者必欲以䇿論<lb/>
定賢愚能否臣請有以質之近世士大夫文章華靡者<lb/>
莫如楊億使楊億尚在則忠清鯁亮之士也豈得以華<lb/>
靡少之通經學古者莫如孫復石介使孫復石介尚在<lb/>
則迂濶矯誕之士也又何施之於政事之間乎自唐至<lb/>
今以詩賦為名臣者不可勝數何負於天下而必欲廢<lb/>
之近世士人纂類經史綴緝時務謂之䇿括待問條目<lb/>
捜抉畧盡臨時剽竊竄易首尾以眩有司有司莫能辨<lb/>
<pb n="KR4h0132_WYG_166-18b"/>
也且其為文也無規矩凖繩故學之易成無聲病對偶<lb/>
故考之難精以易學之士付難考之吏其弊有甚於詩<lb/>
賦者矣唐之通牓故是弊法雖有以名取人厭伏衆論<lb/>
之美亦有賄賂公行權要請託之害至使恩去王室權<lb/>
歸私門降及中葉結為朋黨之論通牓取人又豈足尚<lb/>
哉諸科舉取人多出三路能文者既已變而為進士曉<lb/>
義者又皆去以為明經其餘皆朴魯不化者也至於人<lb/>
才則有定分施之有政能否自彰今進士日夜治經傳<lb/>
<pb n="KR4h0132_WYG_166-19a"/>
子史貫穿馳騖可謂慱矣至於臨政曷嘗用其一二顧<lb/>
視舊學已為虚器而欲使此等分别注䟽麄識大義而<lb/>
望其才能増長亦已踈矣故曰此數者皆知其一而不<lb/>
知其二也特願陛下留意其遠者大者必欲登俊良黜<lb/>
庸回總覽衆才經畧世務則在陛下與二三大臣下至<lb/>
諸路職司與良二千石耳區區之法何預焉然臣竊有<lb/>
私憂過計者敢不以告昔王衍好老莊天下皆師之風<lb/>
俗凌夷以至南渡王晉好佛捨人事而修異教大厯之<lb/>
<pb n="KR4h0132_WYG_166-19b"/>
政至今為笑故孔子罕言命則為知者少也子貢曰夫<lb/>
子之文章可得而聞也夫子之言性與天道不可得而<lb/>
聞也夫性命之説自子貢不得聞而今之學者恥不言<lb/>
性命此可信也哉今士大夫至以佛老為聖人粥書於<lb/>
市者非莊老之書不售也讀其文浩然無當而不可窮<lb/>
觀其貌超然無著而不可挹豈此真能然哉葢中人之<lb/>
性安於放而樂於誕也使天下之士能如莊周齊死生<lb/>
一毁譽輕富貴安貧賤則人主之名器爵禄所以礪世<lb/>
<pb n="KR4h0132_WYG_166-20a"/>
磨鈍者廢矣陛下亦安用之而况其實不能而竊取其<lb/>
言以欺世者哉臣願陛下明敕有司試之以法言取之<lb/>
以實學慱通經術者雖樸不廢稍渉浮誕者雖工必黜<lb/>
則風俗稍厚學術近正庶幾得忠實之士不至蹈衰季<lb/>
之風則天下幸甚謹録奏聞伏候敕㫖<lb/>
　　乞開杭州西湖狀<hi>蘇軾</hi>
元祐五年四月二十九日龍圖閣學士左朝奉郎知杭<lb/>
州蘇軾狀奏右臣聞天下所在陂湖河渠之利廢興成<lb/>
<pb n="KR4h0132_WYG_166-20b"/>
毁皆若有數惟聖人在上則興利除害易成而難廢昔<lb/>
西漢之末翟方進為丞相始决壊汝南鴻隙陂父老怨<lb/>
之歌曰壊陂誰翟子威飯我荳羹芋魁反乎覆陂當復<lb/>
誰言者兩黄鵠葢民心之所欲而託之天以為有神下<lb/>
告我也孫晧時吳郡上言臨平乆廢復開事闗興運雖<lb/>
天道難知而民心所欲天必從之杭州之有西湖如人<lb/>
之有眉目葢不可廢也唐長慶中白居易為刺史方是<lb/>
時湖溉田千餘頃及錢氏有國置撩湖兵士千人日夜<lb/>
<pb n="KR4h0132_WYG_166-21a"/>
開浚自國初以來稍廢不治水涸草生漸成葑田熈寧<lb/>
中臣通判本州則湖之葑合葢十二三耳至今纔十六<lb/>
七年之間遂堙塞其半父老皆言十年以來水淺葑横<lb/>
如雲翳空倐忽便滿更二十年無西湖矣使杭州而無<lb/>
西湖如人去其眉目豈復為人乎臣愚無知竊謂西湖<lb/>
有不中廢者五天禧中故相王欽若始奏以西湖為放<lb/>
生池禁捕魚鳥為人主祈福自是以來每歲四月八日<lb/>
郡人數萬㑹於湖上所活羽毛鱗介以百萬數皆西北<lb/>
<pb n="KR4h0132_WYG_166-21b"/>
向稽首仰祝千萬歲夀若一旦堙塞使蛟龍魚鼈同為<lb/>
涸轍之鮒臣子坐觀亦何心哉此西湖之不可廢者一<lb/>
也杭之為州本江海故地水泉鹹苦居民零落自唐李<lb/>
泌始引湖水作六井然後民足於水井邑日富百萬生<lb/>
聚待此而後食今湖狹水淺六井漸壊若二十年之後<lb/>
盡為葑田則舉城之人復飲鹹苦其勢必自耗散此西<lb/>
湖之不可廢者二也白居易作西湖石函記云放水溉<lb/>
田每减一寸可溉十五頃每一伏時可溉五十頃若蓄<lb/>
<pb n="KR4h0132_WYG_166-22a"/>
洩及時則瀕河千頃可無凶歲今雖不及千頃而下湖<lb/>
數十里間茭菱糓米所獲不貲此西湖之不可廢者三<lb/>
也西湖深濶則運河可以取足於湖水若湖水不足則<lb/>
必取足於江潮潮之所過泥沙渾濁一石五斗不出三<lb/>
歲輙調兵夫十餘萬功開浚而河行市井中葢十餘里<lb/>
吏卒騷擾泥水狼籍為居民莫大之患此西湖之不可<lb/>
廢者四也天下酒舘之盛未有如杭者也歲課二十餘<lb/>
萬緡而水泉之用仰給於湖若湖漸淺狹水不應溝則<lb/>
<pb n="KR4h0132_WYG_166-22b"/>
當勞人遠取山泉水不下二十萬功此西湖之不可廢<lb/>
者五也臣以侍從出膺寵寄目覩西湖有必廢之漸有<lb/>
五不可廢之憂豈得茍安歲月不任其責輙已差官打<lb/>
量湖上葑田計二十五萬餘丈度用夫二十餘萬功近<lb/>
者伏䝉皇帝陛下太皇太后陛下以本路饑饉特寛轉<lb/>
運司上供額斛五十餘萬石出糶常平米亦數十萬石<lb/>
約勅諸路不取五糓力勝稅錢東南之民所活不可勝<lb/>
計今又特賜本路度牒三百而杭獨得百道臣謹以聖<lb/>
<pb n="KR4h0132_WYG_166-23a"/>
意増價召人中米减價出賣以濟饑民而増减耗折之<lb/>
餘尚得錢米約共一萬餘貫石臣輙以此錢米募民開<lb/>
湖度可得十萬功自今月二十八日興功農民父老縱<lb/>
觀太息以謂二聖既捐利與民活此一方而又以其餘<lb/>
棄興乆廢無窮之利使數千人得食其力以度此凶歲<lb/>
葢有泣下者臣伏見民情如此而錢米有限所募未廣<lb/>
葑合之地尚存大半若來者不嗣則前功復棄深可痛<lb/>
惜若更得度牒百道則一舉募民除去浄盡不復遺患<lb/>
<pb n="KR4h0132_WYG_166-23b"/>
矣伏望皇帝陛下太皇太后陛下少賜詳覽察臣所論<lb/>
西湖五不可廢之狀利害較然特出聖斷别賜臣度牒<lb/>
五十道仍勅轉運提刑司於前來所賜諸州度牒二百<lb/>
道内契勘賑濟支用不盡者更撥五十道價錢與臣通<lb/>
成一百道使臣得盡力畢志半年之間目見西湖復唐<lb/>
之舊環三十里際山為岸則農民父老與羽毛鱗介同<lb/>
詠聖澤無有窮已臣不勝大願<lb/>
　　乞相度開石門河狀<hi>蘇軾</hi>
<pb n="KR4h0132_WYG_166-24a"/>
元祐六年三月日龍圖閣學士左朝奉郎知杭州蘇軾<lb/>
狀奏右臣謹按史記秦始皇三十六年東游至錢塘臨<lb/>
浙江水波惡乃西去二十里從狹中度始皇帝以天下<lb/>
之力狥其意意之所欲出赭山橋海無難而獨畏浙江<lb/>
水波惡不敢徑渡以此知錢塘江天下之嶮無出其右<lb/>
者臣昔通守此郡今又忝郡寄二十年間親見覆溺無<lb/>
數自温台明波往來者皆由西興徑渡不渉浮山之嶮<lb/>
時有覆舟然尚稀少自衢睦處婺宣歙饒信及福建路<lb/>
<pb n="KR4h0132_WYG_166-24b"/>
八州往來者皆出入龍山㳂泝此江江水灘淺必乗潮<lb/>
而行潮自海門東來勢若雷霆而浮山峙於江中與魚<lb/>
浦諸山相望犬牙錯入以亂潮水洄洑激射其怒自倍<lb/>
沙磧轉移狀如鬼神往往於淵潭中湧出陵阜十數里<lb/>
旦夕之間又復失去雖舟師没人不能前知其深淺以<lb/>
故公私坐視覆溺無如之何老弱呌號求救於湍沙之<lb/>
間聲未及終已為潮水巻去行路為之流涕而已縱有<lb/>
勇悍敢往之人又多是盗賊利其財物或因而擠之能<lb/>
<pb n="KR4h0132_WYG_166-25a"/>
自全者百無一二性命之外公私亡失不知一歲凡幾<lb/>
千萬而衢睦等州人衆地狹所産五糓不足於食歲常漕<lb/>
蘇秀米至桐廬散入諸郡錢塘億萬生齒待上江薪炭<lb/>
而活以浮山之嶮覆溺留礙之故此數州薪米常貴又<lb/>
衢婺睦歙等州及杭之富陽新城二邑公私所食鹽取<lb/>
足於杭秀諸場以浮山之嶮覆溺留礙之故官給脚錢<lb/>
甚厚其所亡失與依託風水以侵盜者不可勝數此最<lb/>
其大者其餘公私利害未可以一二遽數臣伏見宣德<lb/>
<pb n="KR4h0132_WYG_166-25b"/>
郎前權知信州軍州事侯臨因葬所生母於杭州之南<lb/>
蕩往來江濵相視地形訪問父老叅之舟人反覆講求<lb/>
具得其實建議自浙江上流地名石門並山而東或因<lb/>
斥鹵棄地鑿為運河引浙江及谿谷諸水凡二十二里<lb/>
有竒以逹於江又並江為岸度潮水所向則用石所不<lb/>
向則用竹大凡八里有竒以逹於龍山之大慈浦自大<lb/>
慈浦北折抵小嶺下鑿嶺六十五丈以逹於嶺東之古<lb/>
河因古河稍加浚治東南行四里有竒以逹於今龍山<lb/>
<pb n="KR4h0132_WYG_166-26a"/>
之運河以避浮山之嶮度用錢十五萬貫用捍江兵及<lb/>
諸郡廂軍三千人二年而成臣與前轉運使葉温叟轉<lb/>
運判官張璹躬往按視皆如臨言凡福建兩浙士民聞<lb/>
臣與臨欲奏開此河萬口同聲以為莫大無窮之利臣<lb/>
縱欲不言已為衆論所迫勢不得黙已臣聞之父老章<lb/>
獻皇后臨朝日以江水有皇天蕩之嶮内出錢數十萬<lb/>
貫築長蘆起僧舍以拯溺者先帝又見長淮之嶮賜錢<lb/>
十萬貫米十萬石人夫九萬二千人以開龜山河今浮<lb/>
<pb n="KR4h0132_WYG_166-26b"/>
山之嶮非特長蘆龜山之比而二聖仁慈視民如傷必<lb/>
將捐十五萬緡以平此積嶮也謹昧死上臨所陳開石<lb/>
門河利害事狀一本及臣所差觀察推官董華用臨之<lb/>
説約度功料及合用錢物料狀一本并地圖一面伏乞<lb/>
降付三省㸔詳或召臨赴省面加質問仍乞下本路監<lb/>
司或更特差官同共相視若臣與臨言不妄乞自朝廷<lb/>
擘畫支賜錢物施行臣觀古今之事非知之難言之亦<lb/>
易難在成之而已臨之才幹衆所共知臣謂此河非臨<lb/>
<pb n="KR4h0132_WYG_166-27a"/>
不成伏望聖慈特賜訪問左右近臣必有知臨者乞專<lb/>
差臨監督此役不惟救活無窮之性命完惜不貲之財<lb/>
物又使數州薪米流通田野市井詠歌聖澤子孫不忘<lb/>
臣不勝大願<lb/>
　貼黄今建此議不知者必有二難其一不過謂浙江<lb/>
　浮山之嶮經歴古今賢哲多矣若可平治必不至今<lb/>
　日知此乃巷議臆度不足取信只如龜山新河易長<lb/>
　淮為安流近日吕梁之嶮竊聞亦已平治豈可謂古<lb/>
<pb n="KR4h0132_WYG_166-27b"/>
　人偶未經意便謂今人不可復作其一不過謂並江<lb/>
　作岸為潮水所衝齧必不能經乆今浙江石岸亦有<lb/>
　成規自古本用木岸轉運使張夏始易以石自龍山<lb/>
　以東江水溢深石岸立於漲沙之上又潮頭為西陵<lb/>
　石磯所射正戰於岸下而四五十年隠然不動雖時<lb/>
　有缺壊隨即修完人不告勞官無所費今自大慈浦<lb/>
　以西江水皆露出石脚而潮頭自龍山轉向西南則<lb/>
　岸之易成而難壊非張夏所建東堤之比也<lb/>
<pb n="KR4h0132_WYG_166-28a"/>
　　杭州召還乞郡狀<hi>蘇軾</hi>
元祐六年五月十九日龍圖閣學士左朝奉郎前知杭<lb/>
州蘇軾狀奏右臣近奉詔書及聖㫖劄子不允臣辭免<lb/>
翰林學士承㫖恩命及乞郡事臣已第三次奏乞除臣<lb/>
揚越陳蔡一郡去訖切慮區區之誠未能遽回天意須<lb/>
至盡露本心重干聖聽惶恐死罪惶恐死罪臣昔於治<lb/>
平中自鳳翔職官得替入朝首被英宗皇帝知遇欲驟<lb/>
用臣當時宰相韓琦以臣年少資淺未經試用故且與<lb/>
<pb n="KR4h0132_WYG_166-28b"/>
舘職亦㑹臣丁父憂去官及服闋入覲便䝉神宗皇帝<lb/>
召對面賜奬激許臣職外言事自維羈旅之臣未應得<lb/>
此豈非以英宗皇帝知臣有素故耶是時王安石新得<lb/>
政變易法度臣若少加附㑹進用可必自維遠人䝉二<lb/>
帝非常之知不忍欺天負心欲具論安石所為不可施<lb/>
行狀以禆萬一然未測聖意待臣深淺因上元有㫖買<lb/>
燈四千椀有司無狀虧减市價臣即上書論奏先帝大<lb/>
喜即時施行臣以此卜知先帝聖明能受盡言上䟽六<lb/>
<pb n="KR4h0132_WYG_166-29a"/>
千餘言極論新法不便後復因考試進士擬對御試䇿<lb/>
進上并言安石不知人不可大用先帝雖未聽從然亦<lb/>
嘉臣愚直初不譴問而安石大怒其黨無不切齒爭欲<lb/>
傾臣御史知雜謝景温首出死力彈奏臣丁憂歸鄉日<lb/>
舟中曽販私鹽遂下諸路體量追捕當時梢工篙手等<lb/>
考掠取證但以實無其事故鍜錬不成而止臣緣此懼<lb/>
禍乞出連三任外補而先帝眷臣不衰時因賀謝表章<lb/>
即對左右稱道黨人疑臣復用而李定何正臣舒亶三<lb/>
<pb n="KR4h0132_WYG_166-29b"/>
人構造飛語醖酸百端必欲致臣於死先帝初亦不聽<lb/>
而此三人執奏不已故臣得罪下獄定等選差悍吏皇<lb/>
遵將帶吏卒就湖州追攝如捕冦賊臣即與妻子訣别<lb/>
留書與弟轍處置後事自期必死過楊子江便欲自投<lb/>
江中而吏卒監守不果到獄即欲不食求死而先帝遣<lb/>
使就獄有所約勅故獄吏不敢别加非横臣亦覺知先<lb/>
帝無意殺臣故復留殘喘得至今日及竄責黄州每有<lb/>
表䟽先帝復對左右稱道哀憐奬激意欲復用而左右<lb/>
<pb n="KR4h0132_WYG_166-30a"/>
固爭以為不可臣雖在逺亦具聞之古人有言聚蚊成<lb/>
雷積羽沉舟言寡不勝衆也以先帝知臣特逹如此而<lb/>
臣終不免於患難者以左右疾臣者衆也及陛下即位<lb/>
起臣於貶所不及一年偹位禁林遭遇之異古今無比<lb/>
臣每自維昆蟲草木之微無以仰報天地生成之德惟<lb/>
有獨立不倚知無不言可以少報萬一始衙前差顧利<lb/>
害與孫永傅堯俞韓維爭議因亦與司馬光異論光初<lb/>
不以此怒臣而臺諌諸人逆探光意遂與臣為仇臣又<lb/>
<pb n="KR4h0132_WYG_166-30b"/>
素疾程頥之姦未嘗假以色詞而頥之黨人無不側目<lb/>
自朝廷廢黜大姦數人而其餘黨猶在要近陰為之地<lb/>
特未發爾小臣周穜乃敢上䟽乞用王安石配享以嘗<lb/>
試朝廷料穜草芥之微敢建此議必有陰主其事者是<lb/>
以上書逆折其姦鋒乞重賜行遣以破小人之謀因此<lb/>
黨人尤加忿疾其後又於經筵極論黄河不可回奪利<lb/>
害且上䟽爭之遂大失執政意積此數事恐别致患禍<lb/>
又緣臂痛目昏所以累章力求補外竊伏思念自忝禁<lb/>
<pb n="KR4h0132_WYG_166-31a"/>
近三年之間臺諌言臣者數四只因發䇿草麻羅織語<lb/>
言以為謗訕本無疑似白加誣執其間曖昧譛愬陛下<lb/>
察其無實而不降出者又不知其幾何矣若非二聖仁<lb/>
明洞照肝膈則臣為黨人所傾首領不保豈敢望如先<lb/>
帝之赦臣乎自出知杭州二年粗免人言中間法外刺<lb/>
配顔章顔益二人葢攻積弊事不獲已陛下亦已赦臣<lb/>
而言者不赦論奏不已其意豈為顔章等哉以此知黨<lb/>
人之意未嘗一日不在傾臣洗垢求瑕止得此事今者<lb/>
<pb n="KR4h0132_WYG_166-31b"/>
忽䝉聖恩召還擢用又除臣弟轍為執政此二事皆非<lb/>
大臣本意竊計黨人必大猜忌磨礪以須勢必如此聞<lb/>
命悸恐以福為災即日上章辭免乞郡行至中路果聞<lb/>
弟轍為臺諌所攻般出廨宇待罪又䝉陛下委曲照見<lb/>
情狀方獲保全臣之剛褊衆所共知黨人嫌忌甚於弟<lb/>
轍豈敢以衰病之餘復犯其鋒雖自知無罪可言而今<lb/>
之言者豈問是非曲直竊謂人主之待臣子不過公道<lb/>
以相知黨人之報怨嫌必為巧發而陰中臣豈敢恃二<lb/>
<pb n="KR4h0132_WYG_166-32a"/>
聖公道之知而傲黨人陰中之禍所以不避煩凟自陳<lb/>
入仕以來進退本末欲陛下知臣危言危行獨立不回<lb/>
以犯衆怒者所從來逺矣又欲陛下知臣平生冐渉患<lb/>
難危嶮如此今餘年無幾不免有逺禍全身之意再三<lb/>
辭遜實非矯飾柳下惠有言直道而事人焉往而不三<lb/>
黜臣若貪得患失隨世俛仰改其常度則陛下亦安所<lb/>
用臣若守其初心始終不變則羣小側目必無安理雖<lb/>
䝉二聖深知亦恐終不勝衆所以反覆計慮莫若求去<lb/>
<pb n="KR4h0132_WYG_166-32b"/>
非不懐戀天地父母之恩而衰老之餘恥復與羣小計<lb/>
較短長曲直為世間高人長者所笑伏望聖慈察臣至<lb/>
誠特賜指揮執政檢㑹累奏只作親嫌回避早除一郡<lb/>
所有今來奏狀乞留中不出以保全臣子臣不勝大願<lb/>
若朝廷不以臣不才猶欲驅使或除一重難邊郡臣不<lb/>
敢辭避報國之心死而後已惟不願在禁近使黨人猜<lb/>
疑别加陰中也干犯天威謹俟斧質臣不任祈天請命<lb/>
戰恐殞越之至<lb/>
<pb n="KR4h0132_WYG_166-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_166-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百六十六<lb/>
</p>
<p>
</p>
  </div>
</body>
</text>
</TEI>
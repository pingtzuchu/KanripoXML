<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百四十八</head> <lb/>
    <p>
<pb n="KR4h0132_WYG_448-1a"/>
欽定四庫全書<lb/>
　文章辨體彚選巻四百四十八<lb/>
　　　　　　　　　　　　明　賀復徵　編<lb/>
銘二<lb/>
　　魏文帝五熟釡銘<lb/>
於赫有魏作漢蕃輔厥相維鍾實幹心膂靖共夙夜匪<lb/>
遑安處百僚師師楷兹度矩<lb/>
　　無射鐘銘<hi>魏王粲</hi>
<pb n="KR4h0132_WYG_448-1b"/>
有魏匡國成功允章格于上下光于四方休徵時序人<lb/>
悦時康造兹衡鐘有命自皇三以紀之六以平之厥量<lb/>
孔嘉厥齊孔時音聲和協人徳同熈聽之無斁用以啓<lb/>
期<lb/>
　　刀銘<hi>王粲</hi>
侍中關内侯臣粲言奉命作刀銘及示以其序工報誠<lb/>
必朝氏之刀而張常為工矣輒思作銘謹奉陋不足覽<lb/>
相時隂陽制兹利兵和諸色劑考諸濁清灌襞以數質<lb/>
<pb n="KR4h0132_WYG_448-2a"/>
象有呈附反載穎舒中錯形陸剸犀兕水截鯢鯨君子<lb/>
服之式章威靈無曰不虞戒不在明<lb/>
　　口銘<hi>晉傅𤣥</hi>
神以感通心由口宣福生有兆禍來有端情莫多妄口<lb/>
莫多言蟻孔潰河溜穴傾山病從口入禍從口出存亡<lb/>
之機開闔之術口與心謀安危之源樞機之發榮辱存<lb/>
焉<lb/>
　　反金人銘<hi>孫楚</hi>
<pb n="KR4h0132_WYG_448-2b"/>
晉太廟有石人焉大張其口而書其胸曰我古之多言<lb/>
人也無少言無少事少言少事則後生何述焉我誦三<lb/>
墳五典八索九丘賾罔深而不探理無奥而不鈎故言<lb/>
滿天下而無口尤夫唯立言名乃長久胡為塊然生鉗<lb/>
其口自拘廣庭終身乂手凡夫貪財烈士殉名盗跖為<lb/>
濁夷栁為清鮑肆為臭蘭圃為馨莫貴澄清莫賤滓穢<lb/>
二者言異歸於一會堯懸諌鼔舜立謗木聽采風謡惟<lb/>
日不足道潤羣生化隆比屋末葉陵遲禮教彌衰承㫖<lb/>
<pb n="KR4h0132_WYG_448-3a"/>
則順忤意則違時好細腰宫中皆饑時悦廣額下作細<lb/>
眉逆龍之鱗必陷斯機括囊无咎乃免誅夷顛覆厥徳<lb/>
可為傷悲斯可用戒無妄之時假説周廟於言為蚩是<lb/>
以君子追而正之<lb/>
　　藥奩銘<hi>宋鮑照</hi>
嵗霣走丸生厭隤牆時亡驟得年有遐方水玉出烟靈<lb/>
飛生光龜文電衣龍采雲裳九芝八石延正盪斜二脂<lb/>
六體振衰返華毛姬餌葉鳯子藏花景絶翠虬氣隠頳<lb/>
<pb n="KR4h0132_WYG_448-3b"/>
霞深神罕别妙奇不揚或繁虎杖或亂蛇床故不世不<lb/>
可以服未達不可以嘗眩睛逆目是乃為良<lb/>
　　飛白書勢銘<hi>鮑照</hi>
秋毫精勁霜素凝鮮霑此瑶波染彼松烟超工八法盡<lb/>
奇六文鳥企龍躍珠解泉分輕如游霧重似崩雲絶鋒<lb/>
劒摧驚勢箭飛差池燕起振迅鴻歸臨危制節中險騰<lb/>
機圭角星芒明麗爛逸絲縈髪垂平理端宻盈尺錦兩<lb/>
片字金鎰故仙芝煩弱既匪足雙蟲虎瑣碎又安能匹<lb/>
<pb n="KR4h0132_WYG_448-4a"/>
君子品之是最神筆<lb/>
　　梁簡文帝書案銘<lb/>
刻香鏤彩纖銀巻足照色黄金迴花青玉漆華映紫畫<lb/>
製舒綠性廣知平文雕非曲厠質錦帷承芳綺縟敬客<lb/>
禮賢恭思儼束披古通今察姦理俗仁義可安忠貞自<lb/>
燭鑒矣勒銘知微敬朂<lb/>
　　新刻漏銘<hi>梁陸倕</hi>
一暑一寒有明有晦神道無跡天工罕代乃置挈壺是<lb/>
<pb n="KR4h0132_WYG_448-4b"/>
惟熈載氣均衡石晷正權槩世道交喪禮術銷亡遽遷<lb/>
水火爭倒衣裳擊刁舛次聚木乖方爰究爰度時惟我<lb/>
皇方壺外次圓流内襲洪殺殊等高卑異級靈虬承注<lb/>
隂蟲吐噏倐往忽來鬼出神入微若抽繭逝如激電耳<lb/>
不輟音眼無留盼銅史司刻金徒抱箭履薄非兢臨深<lb/>
罔戰授受靡諐登降勿爽唯精唯一可法可象月不知<lb/>
來日無藏往分似符契至猶影響合昏暮巻蓂莢辰生<lb/>
尚辨天意猶測地情况我神造通幽洞靈配皇等極為<lb/>
<pb n="KR4h0132_WYG_448-5a"/>
世作程<lb/>
　　座右銘<lb/>
事父盡孝敬事君端忠貞兄弟敦和睦朋友篤信誠從<lb/>
官重公慎立身貴亷明待士慕讓謙莅民尚寛平理訟<lb/>
惟正直察獄必審情謗議不足怨寵辱詎須驚處滿常<lb/>
憚溢居高本慮傾詩禮固可學鄭衛不足聽幸能修寔<lb/>
操何俟釣虛聲白圭玷可滅黄金諾不輕秦穆飲盗馬<lb/>
楚客報絶纓言行既無擇存没自揚名<lb/>
<pb n="KR4h0132_WYG_448-5b"/>
　　大雲寺鐘銘<hi>獨孤及</hi>
參變化孕律吕和神人莫疾于聲故天地以雷震萬物<lb/>
聖人以樂節八風佛王以鐘警六時天造聖作同符異<lb/>
貫自真乗開設其輪三轉象教不墜而法鼓之制存彤<lb/>
彤蓮宫于江之濵萬井在其前善惡興乎人將欲誕敷<lb/>
我法音啓迪我善根我是以作萬鈞之鐘大其器所以<lb/>
昭其度也侯誰尸之長者杜海洎此方上士精法觀釋<lb/>
法鸞與比丘衆百三十有五人實果其願將辦所作于<lb/>
<pb n="KR4h0132_WYG_448-6a"/>
時火官金工循厥戒令範隂陽九六之製以合造化均<lb/>
薄厚侈弇之齊以諧清濁聚精㑹神鳩工于其間𢎞誓<lb/>
既逺昏疑皆破故衆心如城施者成市大悲之感與萬<lb/>
靈接祝融囘禄髣髴交應越五月辛丑新鐘成于是此<lb/>
邦民大和會膜拜縱觀川塞衢隘億兆諦聽鯨魚乃發<lb/>
訇然如扶搖號而萬竅怒霹靂作而崇山破在坑滿坑<lb/>
在谷滿谷金畍岌峇若震若盪既而抝怒散渙與迴飈<lb/>
俱激度越大千周流六虛經于嚴城入于梵宫徘徊乎<lb/>
<pb n="KR4h0132_WYG_448-6b"/>
霜天凌厲乎清夜千門徹萬户警魚龍皆奮蟲豸不蟄<lb/>
于是聆其音者貪騃遷善聾盲知方識浪安流地獄清<lb/>
凉吒王解形刀輪摧藏嚴乎心者聞聲以知受觀受以<lb/>
悟法若露清耳根鏡照身業彼金鼔聲整衆孚號方斯<lb/>
陋矣葢聖人𢎞道以觀善因善以建法作法器以為天<lb/>
下利利者教之果法者教之因哲者教之宗我鐘乃懸<lb/>
是訓是崇世界有極大音無窮<lb/>
　　瘞硯銘<hi>韓愈</hi>
<pb n="KR4h0132_WYG_448-7a"/>
隴西李觀元賓始從進士貢在京師或貽之硯既四年<lb/>
悲歡窮泰未嘗廢其用凡與之試藝春官實二年登上<lb/>
第行于褒谷役者劉𦙍誤墜之地毁焉乃匣歸埋于京<lb/>
師里中昌黎韓愈其友人也贊且識云<lb/>
土乎質陶乎成器復其質非生死類全斯用毁不忍弃<lb/>
埋而識之仁之義硯乎硯乎與瓦礫異<lb/>
　　井銘<hi>柳宗元</hi>
始州之人各以甖甈負江水莫克井飲崖岸峻厚旱則<lb/>
<pb n="KR4h0132_WYG_448-7b"/>
水益逺人陟降大艱雨多則塗滑而顛恒惟咨嗟怨惑<lb/>
訛言終不能就元和十一年三月朔命為井城北隍上<lb/>
未晦果寒食冽而多泉邑人以灌其土堅垍其利悠久<lb/>
其相者浮圖談康諸軍事牙將米景鑿者蔣晏凡用罰<lb/>
布六千三百役傭三十六大甎千七百其深八尋有六<lb/>
尺銘曰<lb/>
盈以其神其來不窮惠我後之人噫疇肯似于政其來日<lb/>
新<lb/>
<pb n="KR4h0132_WYG_448-8a"/>
　　櫛銘<hi>盧仝</hi>
而有髪旦旦思理有心焉有身焉胡不如是<lb/>
　　門銘<hi>盧仝</hi>
貪殘姦酗狡佞訏愎身之八殺背恵恃已狎不肖妬賢<lb/>
才命之四孽有是有此余敢辭無是無此余之師一日<lb/>
不見余心思思其人懼其人其交其難敢告于門<lb/>
　　陶器銘<hi>歐陽詹</hi>
常侍論於長者儳有之曰近代之作玉杯麗則麗矣愚<lb/>
<pb n="KR4h0132_WYG_448-8b"/>
以不如古之人為陶長者韙之以為知言退而思其所<lb/>
自多亦不忝伊人之譽器以利用道從易簡利用者貴<lb/>
無徃而不適易簡者取立功而匪勤今天下至富者土<lb/>
也不勞而成者火也夫陶掬攘之制焚烝以凝就其不<lb/>
勞因其致富不瑩而氷清珠睍不鍜而金固石堅一工<lb/>
致功千室以給觳鬲罍甗瓶缶盃盂大窮擔頭小極圭<lb/>
撮經鼎鑊而自若在燀爇而莫渝滿堂絶侈靡之譏<lb/>
提絜無剽殺之患其功則易簡也其實則利用也其藏<lb/>
<pb n="KR4h0132_WYG_448-9a"/>
又保安也易簡二儀之理利用五行之本保安立身之<lb/>
方執人之方履物之本從天地之理此三皇五帝所以<lb/>
内户不扃外户不閉無為之徳所由生也豈夫玉杯之<lb/>
獨劣其餘孰得而儔焉則刓材搜璞窮山越壑磨礱雕<lb/>
琢鑄錬丹雘力盡終年之功財殫不訾之産量纔斗合<lb/>
質忌湯火富家得奢盈之譏中懷生賊害之累其功則<lb/>
非易簡也其實則非利用也其藏又非保安也悖二儀<lb/>
之理違五行之本乖立身之方此夏桀商紂所以人人<lb/>
<pb n="KR4h0132_WYG_448-9b"/>
頗邪比屋可戮亡身之禍所由生也省費鮮勞皆備於<lb/>
物徳且如彼而人賤之煩人蠧財不周於用禍又如此<lb/>
而人貴之久矣哉世之迷亂物有賤而可貴亦有貴而<lb/>
可賤惟賢者能審之小子不幸億而有中誠背常人之<lb/>
見敬為銘以廣之銘曰<lb/>
黜汙易杯聖人製器易簡作程利用為貴稽諸往載陶<lb/>
實攸興裁因掬攘成假焚蒸不雘不丹不雕不刻自結<lb/>
金堅天然氷色財無害産功非殫力量盡洪纖周窮幽<lb/>
<pb n="KR4h0132_WYG_448-10a"/>
仄物有千金相異我取不費為利用有積巧相崇我取<lb/>
不勞為工物有患湯忌火我取往無不可物有剽殺焚<lb/>
軀我取懷藏不虞心存目視奢尋彼至堂滿堂盈侈莫<lb/>
我生省庸周用所賤謂何賈害勤人所貴者那可貴不<lb/>
貴物戾其類失類曰昬雖隆必墜可賤不賤物得其選<lb/>
得選曰明雖幽必見上唯五帝下洎三王實有以興實<lb/>
有以亡蚩蚩百工孰若我陶敬銘有器永告滔滔<lb/>
　　佛衣銘<hi>劉禹錫</hi>
<pb n="KR4h0132_WYG_448-10b"/>
吾既為僧琳撰曹溪第二碑且思所以辨六祖置衣不<lb/>
傳之㫖作佛衣銘曰<lb/>
佛言不行佛衣乃爭忽近貴逺古人常情尼父之生土<lb/>
無一里夢奠之後履存千祀惟昔有梁如象之狂達摩<lb/>
救世來為醫王以言不痊因物乃遷如執符節行乎復<lb/>
闗民不知官望車而畏俗不知佛得衣為貴壊色之衣<lb/>
道不在兹由之信道所以為寶六祖未彰其出也微既<lb/>
還狼荒憬俗蚩蚩不有信器衆生曷歸是開便門非止<lb/>
<pb n="KR4h0132_WYG_448-11a"/>
傳衣初必有終傳豈無己物必歸盡衣胡久恃先終知<lb/>
終用乃不窮我道無朽衣於何有其用已陳孰非芻狗<lb/>
　　座右銘<hi>白居易</hi>
崔子玉座右銘予竊慕之雖未能盡行常書屋壁然其<lb/>
間似有未盡者因續為座右銘<lb/>
勿慕貴與富勿憂賤與貧自問道如何貴賤安足云聞<lb/>
毁勿慼慼聞譽勿欣欣自顧行何如毁譽安足論無以<lb/>
意傲物以逺辱於人無以色求事以自重其身遊與邪<lb/>
<pb n="KR4h0132_WYG_448-11b"/>
分岐居與正為隣於中有取捨此外無疎親修外以及<lb/>
内靜養和與真養内不遺外動率義與仁千里始足下<lb/>
高山起微塵吾道亦如此行之貴日新不敢規他人聊<lb/>
自書諸紳終身且自朂身没貽後昆後昆茍反是非我<lb/>
之子孫<lb/>
　　磐石銘<hi>白居易</hi>
元和九年夏有山客贈余磐石轉寘於履道里第時屬<lb/>
炎暑坐卧其上愛而銘之云爾<lb/>
<pb n="KR4h0132_WYG_448-12a"/>
客從山來遺我磐石圓平膩滑廣袤六尺質凝雲白文<lb/>
拆煙碧莓苔有斑麋鹿其跡置之竹下風掃露滴坐待<lb/>
禪僧眠留醉客清冷可愛支體甚適便是白家夏天床<lb/>
席<lb/>
　　梓州兠率寺文冢銘<hi>劉蛻</hi>
文冢者長沙劉蛻復愚為文不忍棄其草聚而封之也<lb/>
蛻愚而不鋭於用百工之技天不工蛻也而獨文蛻焉<lb/>
故飲食不忘於文晦冥不忘於文悲戚怨憤疾病嬉游<lb/>
<pb n="KR4h0132_WYG_448-12b"/>
羣居行役未嘗不以文為懷也適當無事而天下將以<lb/>
文為號文明代生植明晦皆效文用故日月星辰文乎<lb/>
旂常昆蟲鳥獸文乎彝器徐方之土文於侯社夏翟之<lb/>
羽文於旌旄登龍於章升玉於藻百工婦人彫礱染湅<lb/>
以供宗廟祭祀之用豈獨蛻也生知效用不及時文哉<lb/>
然而意常獲助於天而不獲助於人故其雖窮無憾也<lb/>
當勤意之時不敢啑不敢咳不敢唾不敢跛倚耆欲躁<lb/>
競忘之於心其祇祇畏畏如臨上帝故有燦如星光如<lb/>
<pb n="KR4h0132_WYG_448-13a"/>
貝氣如蛟宫之水又有黯如屯雲如久隂如枯腐熬燥<lb/>
之色則有如春陽如華川逶逶迤迤則有如海運如震<lb/>
怒動蕩怪異夫十為文不得十如意少如意則豈非天<lb/>
助乎常欲使天下聞之而必行觀之而必蹈散之茫洋<lb/>
以為道演之浸淫以及物然後為農文之使風雨以時<lb/>
兵文之使蕃衛以順文於野文於市使其所隠之士以<lb/>
出口者使之言材者使之用然而自振者無力終知者<lb/>
甚稀豈非不獲人助乎嗚呼十五年矣實得二千一百<lb/>
<pb n="KR4h0132_WYG_448-13b"/>
八十紙有塗者乙者有注楷者有覆背者有朱墨圍者<lb/>
於是以周易筮之遇復之同人筮者曰鳴於地中殷殷<lb/>
隆隆七日而復復來而天下昭融乎它日更召龜而合<lb/>
將聽襲吉卜於火如秦兆惟曰不吉卜於水不成乎河<lb/>
洛兆則亦惟曰不吉卜於木而悶悶土協吉纍纍為塚<lb/>
則汲之兆乎峭峭為壁則魯之兆乎且其占曰土之文<lb/>
為山河為華英將不崩不竭為滋味而傳乎結為丘陵<lb/>
為其設險乎融為川瀆率其朝宗乎華為百穀以絜祭<lb/>
<pb n="KR4h0132_WYG_448-14a"/>
祀之粲盛乎不然使其速腐為墟壤生芻藁以食牛羊<lb/>
乎化塗泥為陶甄以作器乎將塊為五色而分封茅社<lb/>
乎流於樂為土鼓為凷桴以洩其和聲乎夷為都<lb/>
邑以興宫廟乎坎為洿池以澤生植乎祀為壇竈乎窽<lb/>
為井墓乎吾皆不得而知也當既不為吾用唯速化為<lb/>
百工之用慎無朽為芝菌以怪人自媚慎無堅為金鐵<lb/>
以行貨起爭慎無潏為醴泉以味乎諂口慎無禱為城<lb/>
社以狐鼠憑妖慎無聳為良材以雕斵傷性慎無萌為<lb/>
<pb n="KR4h0132_WYG_448-14b"/>
蘭茝以佩服見䙝嗚呼介而為石使之能言舒而為螾<lb/>
使之飲泉既而它年遊魂之未返者亦命巫師而弔三<lb/>
招之號曰在几閣而來歸兮掩為塵垢在耳目而來歸<lb/>
兮奄視汝醜在口吻而來歸兮譽不汝久噫筆絶之年<lb/>
而麟見祟文其無祟乎唅非珠玉歛無裙襦後世詩<lb/>
禮之儒無驚吾之幽墟其冢也在莽蒼之野大塊之丘<lb/>
時有唐大中丁夘而戊辰之季秋銘曰<lb/>
文乎文乎有鬼神乎風水惟貞將利其子孫乎<lb/>
<pb n="KR4h0132_WYG_448-15a"/>
　　文貞公笏銘<hi>孫樵</hi>
大中六年詔出文貞公笏歸其孫丞相謩孫樵請銘其<lb/>
笏曰<lb/>
靈豸薦角比干獻骨合此憤烈在公為笏怒虎可唾笏<lb/>
不可挫太華可裂笏不可折柱天不仄指日不蝕摽儀<lb/>
條臆起梗開直噫諌舌切上磨帝闕不逆不怫笏則公<lb/>
笏𦂳拱折列諍舌不發膠榮顧餗下偷上愎非公之節<lb/>
孰為公笏<lb/>
<pb n="KR4h0132_WYG_448-15b"/>
　　潼關甲銘<hi>孫樵</hi>
潼户呀東翼亷敞南有𤣥甲數十扎焉委于前楹澁塵<lb/>
飄風綴斷革刓樵過而誚之且曰此國之閫也是小欲<lb/>
遏冦偷大欲扼諸侯今者關禁㢮而不幾守甲存而不<lb/>
完將何抑天下心而割天子憂耶關吏笑而進曰借如<lb/>
潼之甲可以燭日潼之旗可以絳天戰鞞晝驚警拆夜<lb/>
鳴吾曹將擺堅荷鍜投死地之不暇又安得與客合繻<lb/>
而東合繻而西哉今上君臨萬邦號令所加風清日明<lb/>
<pb n="KR4h0132_WYG_448-16a"/>
理為大和如此則關之禁何為而申嚴關之甲何為而<lb/>
繕堅𤣥宗四十二年關中之兵其屯如雲禄山西來叱<lb/>
而闢之守甲其不完耶古之善守天下者展禮以防之<lb/>
闡樂以和之明刑以齊之修政以固之則其守在四海<lb/>
之外何以關為而况完其甲乎是天下愈安而其禁愈<lb/>
弛天下愈平而其甲愈弊耳樵將去之且銘其甲云<lb/>
潼關之甲完吾孰與安潼關之甲弊吾孰與濟甲乎甲<lb/>
乎理與爾謀亂與爾謀無俾工爾修<lb/>
<pb n="KR4h0132_WYG_448-16b"/>
　　隋鼎銘<hi>皮日休</hi>
隋氏有鼎其器非古以詐為金以賊為鑄以虐火煎四<lb/>
海以毒氣蒸九土天假唐力杠之仁地以澤撲虐火以<lb/>
徳銷毒氣既折其足又齧其耳噫戲聖王無畜兹器<lb/>
　　書銘<hi>陸龜䝉</hi>
太古之時何嘗有欺逮乎結繩民始相疑畫卦造書聖<lb/>
人之為圖載文字厥初弗知惟簡惟牘斷竹析木累必<lb/>
充庭負必折軸韋編一絶錯亂名目寖務輕省搗枲剝<lb/>
<pb n="KR4h0132_WYG_448-17a"/>
榖膠綴番番恣其所便蟲篆更隸形模易宣上下今古<lb/>
巻舒蟬聨薫暴蠧鬰疵乎不堅又取珉石篆琢雕鐫由<lb/>
簡牘下其存四邊璽印章號殷勤識焉其巧益甚其説<lb/>
益繁盟契質要朝成夕反誥誓制令尾違首言牋檄奏<lb/>
報離方就圓傳録注記醜仇美憐銘誄碑表虛功妄賢<lb/>
歌詩賦頌多思諂權在簡牘者埋没爛壞無遺一編副<lb/>
以枲穀其留最延繆戾顛倒尨䝉弗刪在珉石者固寵<lb/>
納賂惟辭是妍鑱鑿既畢名聲泯然堯舜之道以人為<lb/>
<pb n="KR4h0132_WYG_448-17b"/>
傳有死必繼流乎億年宜斥詐偽焚燒棄捐復以太古<lb/>
結繩之前<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百四十八<lb/>
<pb n="KR4h0132_WYG_448-18a"/>
欽定四庫全書<lb/>
　文章辨體彚選巻四百四十八<lb/>
　　　　　　　　　　　　明　賀復徵　編<lb/>
銘二<lb/>
　　魏文帝五熟釡銘<lb/>
於赫有魏作漢蕃輔厥相維鍾實幹心膂靖共夙夜匪<lb/>
遑安處百僚師師楷兹度矩<lb/>
　　無射鐘銘<hi>魏王粲</hi>
<pb n="KR4h0132_WYG_448-18b"/>
有魏匡國成功允章格于上下光于四方休徵時序人<lb/>
悦時康造兹衡鐘有命自皇三以紀之六以平之厥量<lb/>
孔嘉厥齊孔時音聲和協人徳同熈聽之無斁用以啓<lb/>
期<lb/>
　　刀銘<hi>王粲</hi>
侍中關内侯臣粲言奉命作刀銘及示以其序工報誠<lb/>
必朝氏之刀而張常為工矣輒思作銘謹奉陋不足覽<lb/>
相時隂陽制兹利兵和諸色劑考諸濁清灌襞以數質<lb/>
<pb n="KR4h0132_WYG_448-19a"/>
象有呈附反載穎舒中錯形陸剸犀兕水截鯢鯨君子<lb/>
服之式章威靈無曰不虞戒不在明<lb/>
　　口銘<hi>晉傅𤣥</hi>
神以感通心由口宣福生有兆禍來有端情莫多妄口<lb/>
莫多言蟻孔潰河溜穴傾山病從口入禍從口出存亡<lb/>
之機開闔之術口與心謀安危之源樞機之發榮辱存<lb/>
焉<lb/>
　　反金人銘<hi>孫楚</hi>
<pb n="KR4h0132_WYG_448-19b"/>
晉太廟有石人焉大張其口而書其胸曰我古之多言<lb/>
人也無少言無少事少言少事則後生何述焉我誦三<lb/>
墳五典八索九丘賾罔深而不探理無奥而不鈎故言<lb/>
滿天下而無口尤夫唯立言名乃長久胡為塊然生鉗<lb/>
其口自拘廣庭終身乂手凡夫貪財烈士殉名盗跖為<lb/>
濁夷栁為清鮑肆為臭蘭圃為馨莫貴澄清莫賤滓穢<lb/>
二者言異歸於一會堯懸諌鼔舜立謗木聽采風謡惟<lb/>
日不足道潤羣生化隆比屋末葉陵遲禮教彌衰承㫖<lb/>
<pb n="KR4h0132_WYG_448-20a"/>
則順忤意則違時好細腰宫中皆饑時悦廣額下作細<lb/>
眉逆龍之鱗必陷斯機括囊无咎乃免誅夷顛覆厥徳<lb/>
可為傷悲斯可用戒無妄之時假説周廟於言為蚩是<lb/>
以君子追而正之<lb/>
　　藥奩銘<hi>宋鮑照</hi>
嵗霣走丸生厭隤牆時亡驟得年有遐方水玉出烟靈<lb/>
飛生光龜文電衣龍采雲裳九芝八石延正盪斜二脂<lb/>
六體振衰返華毛姬餌葉鳯子藏花景絶翠虬氣隠頳<lb/>
<pb n="KR4h0132_WYG_448-20b"/>
霞深神罕别妙奇不揚或繁虎杖或亂蛇床故不世不<lb/>
可以服未達不可以嘗眩睛逆目是乃為良<lb/>
　　飛白書勢銘<hi>鮑照</hi>
秋毫精勁霜素凝鮮霑此瑶波染彼松烟超工八法盡<lb/>
奇六文鳥企龍躍珠解泉分輕如游霧重似崩雲絶鋒<lb/>
劒摧驚勢箭飛差池燕起振迅鴻歸臨危制節中險騰<lb/>
機圭角星芒明麗爛逸絲縈髪垂平理端宻盈尺錦兩<lb/>
片字金鎰故仙芝煩弱既匪足雙蟲虎瑣碎又安能匹<lb/>
<pb n="KR4h0132_WYG_448-21a"/>
君子品之是最神筆<lb/>
　　梁簡文帝書案銘<lb/>
刻香鏤彩纖銀巻足照色黄金迴花青玉漆華映紫畫<lb/>
製舒綠性廣知平文雕非曲厠質錦帷承芳綺縟敬客<lb/>
禮賢恭思儼束披古通今察姦理俗仁義可安忠貞自<lb/>
燭鑒矣勒銘知微敬朂<lb/>
　　新刻漏銘<hi>梁陸倕</hi>
一暑一寒有明有晦神道無跡天工罕代乃置挈壺是<lb/>
<pb n="KR4h0132_WYG_448-21b"/>
惟熈載氣均衡石晷正權槩世道交喪禮術銷亡遽遷<lb/>
水火爭倒衣裳擊刁舛次聚木乖方爰究爰度時惟我<lb/>
皇方壺外次圓流内襲洪殺殊等高卑異級靈虬承注<lb/>
隂蟲吐噏倐往忽來鬼出神入微若抽繭逝如激電耳<lb/>
不輟音眼無留盼銅史司刻金徒抱箭履薄非兢臨深<lb/>
罔戰授受靡諐登降勿爽唯精唯一可法可象月不知<lb/>
來日無藏往分似符契至猶影響合昏暮巻蓂莢辰生<lb/>
尚辨天意猶測地情况我神造通幽洞靈配皇等極為<lb/>
<pb n="KR4h0132_WYG_448-22a"/>
世作程<lb/>
　　座右銘<lb/>
事父盡孝敬事君端忠貞兄弟敦和睦朋友篤信誠從<lb/>
官重公慎立身貴亷明待士慕讓謙莅民尚寛平理訟<lb/>
惟正直察獄必審情謗議不足怨寵辱詎須驚處滿常<lb/>
憚溢居高本慮傾詩禮固可學鄭衛不足聽幸能修寔<lb/>
操何俟釣虛聲白圭玷可滅黄金諾不輕秦穆飲盗馬<lb/>
楚客報絶纓言行既無擇存没自揚名<lb/>
<pb n="KR4h0132_WYG_448-22b"/>
　　大雲寺鐘銘<hi>獨孤及</hi>
參變化孕律吕和神人莫疾于聲故天地以雷震萬物<lb/>
聖人以樂節八風佛王以鐘警六時天造聖作同符異<lb/>
貫自真乗開設其輪三轉象教不墜而法鼓之制存彤<lb/>
彤蓮宫于江之濵萬井在其前善惡興乎人將欲誕敷<lb/>
我法音啓迪我善根我是以作萬鈞之鐘大其器所以<lb/>
昭其度也侯誰尸之長者杜海洎此方上士精法觀釋<lb/>
法鸞與比丘衆百三十有五人實果其願將辦所作于<lb/>
<pb n="KR4h0132_WYG_448-23a"/>
時火官金工循厥戒令範隂陽九六之製以合造化均<lb/>
薄厚侈弇之齊以諧清濁聚精㑹神鳩工于其間𢎞誓<lb/>
既逺昏疑皆破故衆心如城施者成市大悲之感與萬<lb/>
靈接祝融囘禄髣髴交應越五月辛丑新鐘成于是此<lb/>
邦民大和會膜拜縱觀川塞衢隘億兆諦聽鯨魚乃發<lb/>
訇然如扶搖號而萬竅怒霹靂作而崇山破在坑滿坑<lb/>
在谷滿谷金畍岌峇若震若盪既而抝怒散渙與迴飈<lb/>
俱激度越大千周流六虛經于嚴城入于梵宫徘徊乎<lb/>
<pb n="KR4h0132_WYG_448-23b"/>
霜天凌厲乎清夜千門徹萬户警魚龍皆奮蟲豸不蟄<lb/>
于是聆其音者貪騃遷善聾盲知方識浪安流地獄清<lb/>
凉吒王解形刀輪摧藏嚴乎心者聞聲以知受觀受以<lb/>
悟法若露清耳根鏡照身業彼金鼔聲整衆孚號方斯<lb/>
陋矣葢聖人𢎞道以觀善因善以建法作法器以為天<lb/>
下利利者教之果法者教之因哲者教之宗我鐘乃懸<lb/>
是訓是崇世界有極大音無窮<lb/>
　　瘞硯銘<hi>韓愈</hi>
<pb n="KR4h0132_WYG_448-24a"/>
隴西李觀元賓始從進士貢在京師或貽之硯既四年<lb/>
悲歡窮泰未嘗廢其用凡與之試藝春官實二年登上<lb/>
第行于褒谷役者劉𦙍誤墜之地毁焉乃匣歸埋于京<lb/>
師里中昌黎韓愈其友人也贊且識云<lb/>
土乎質陶乎成器復其質非生死類全斯用毁不忍弃<lb/>
埋而識之仁之義硯乎硯乎與瓦礫異<lb/>
　　井銘<hi>柳宗元</hi>
始州之人各以甖甈負江水莫克井飲崖岸峻厚旱則<lb/>
<pb n="KR4h0132_WYG_448-24b"/>
水益逺人陟降大艱雨多則塗滑而顛恒惟咨嗟怨惑<lb/>
訛言終不能就元和十一年三月朔命為井城北隍上<lb/>
未晦果寒食冽而多泉邑人以灌其土堅垍其利悠久<lb/>
其相者浮圖談康諸軍事牙將米景鑿者蔣晏凡用罰<lb/>
布六千三百役傭三十六大甎千七百其深八尋有六<lb/>
尺銘曰<lb/>
盈以其神其來不窮惠我後之人噫疇肯似于政其來日<lb/>
新<lb/>
<pb n="KR4h0132_WYG_448-25a"/>
　　櫛銘<hi>盧仝</hi>
而有髪旦旦思理有心焉有身焉胡不如是<lb/>
　　門銘<hi>盧仝</hi>
貪殘姦酗狡佞訏愎身之八殺背恵恃已狎不肖妬賢<lb/>
才命之四孽有是有此余敢辭無是無此余之師一日<lb/>
不見余心思思其人懼其人其交其難敢告于門<lb/>
　　陶器銘<hi>歐陽詹</hi>
常侍論於長者儳有之曰近代之作玉杯麗則麗矣愚<lb/>
<pb n="KR4h0132_WYG_448-25b"/>
以不如古之人為陶長者韙之以為知言退而思其所<lb/>
自多亦不忝伊人之譽器以利用道從易簡利用者貴<lb/>
無徃而不適易簡者取立功而匪勤今天下至富者土<lb/>
也不勞而成者火也夫陶掬攘之制焚烝以凝就其不<lb/>
勞因其致富不瑩而氷清珠睍不鍜而金固石堅一工<lb/>
致功千室以給觳鬲罍甗瓶缶盃盂大窮擔頭小極圭<lb/>
撮經鼎鑊而自若在燀爇而莫渝滿堂絶侈靡之譏<lb/>
提絜無剽殺之患其功則易簡也其實則利用也其藏<lb/>
<pb n="KR4h0132_WYG_448-26a"/>
又保安也易簡二儀之理利用五行之本保安立身之<lb/>
方執人之方履物之本從天地之理此三皇五帝所以<lb/>
内户不扃外户不閉無為之徳所由生也豈夫玉杯之<lb/>
獨劣其餘孰得而儔焉則刓材搜璞窮山越壑磨礱雕<lb/>
琢鑄錬丹雘力盡終年之功財殫不訾之産量纔斗合<lb/>
質忌湯火富家得奢盈之譏中懷生賊害之累其功則<lb/>
非易簡也其實則非利用也其藏又非保安也悖二儀<lb/>
之理違五行之本乖立身之方此夏桀商紂所以人人<lb/>
<pb n="KR4h0132_WYG_448-26b"/>
頗邪比屋可戮亡身之禍所由生也省費鮮勞皆備於<lb/>
物徳且如彼而人賤之煩人蠧財不周於用禍又如此<lb/>
而人貴之久矣哉世之迷亂物有賤而可貴亦有貴而<lb/>
可賤惟賢者能審之小子不幸億而有中誠背常人之<lb/>
見敬為銘以廣之銘曰<lb/>
黜汙易杯聖人製器易簡作程利用為貴稽諸往載陶<lb/>
實攸興裁因掬攘成假焚蒸不雘不丹不雕不刻自結<lb/>
金堅天然氷色財無害産功非殫力量盡洪纖周窮幽<lb/>
<pb n="KR4h0132_WYG_448-27a"/>
仄物有千金相異我取不費為利用有積巧相崇我取<lb/>
不勞為工物有患湯忌火我取往無不可物有剽殺焚<lb/>
軀我取懷藏不虞心存目視奢尋彼至堂滿堂盈侈莫<lb/>
我生省庸周用所賤謂何賈害勤人所貴者那可貴不<lb/>
貴物戾其類失類曰昬雖隆必墜可賤不賤物得其選<lb/>
得選曰明雖幽必見上唯五帝下洎三王實有以興實<lb/>
有以亡蚩蚩百工孰若我陶敬銘有器永告滔滔<lb/>
　　佛衣銘<hi>劉禹錫</hi>
<pb n="KR4h0132_WYG_448-27b"/>
吾既為僧琳撰曹溪第二碑且思所以辨六祖置衣不<lb/>
傳之㫖作佛衣銘曰<lb/>
佛言不行佛衣乃爭忽近貴逺古人常情尼父之生土<lb/>
無一里夢奠之後履存千祀惟昔有梁如象之狂達摩<lb/>
救世來為醫王以言不痊因物乃遷如執符節行乎復<lb/>
闗民不知官望車而畏俗不知佛得衣為貴壊色之衣<lb/>
道不在兹由之信道所以為寶六祖未彰其出也微既<lb/>
還狼荒憬俗蚩蚩不有信器衆生曷歸是開便門非止<lb/>
<pb n="KR4h0132_WYG_448-28a"/>
傳衣初必有終傳豈無己物必歸盡衣胡久恃先終知<lb/>
終用乃不窮我道無朽衣於何有其用已陳孰非芻狗<lb/>
　　座右銘<hi>白居易</hi>
崔子玉座右銘予竊慕之雖未能盡行常書屋壁然其<lb/>
間似有未盡者因續為座右銘<lb/>
勿慕貴與富勿憂賤與貧自問道如何貴賤安足云聞<lb/>
毁勿慼慼聞譽勿欣欣自顧行何如毁譽安足論無以<lb/>
意傲物以逺辱於人無以色求事以自重其身遊與邪<lb/>
<pb n="KR4h0132_WYG_448-28b"/>
分岐居與正為隣於中有取捨此外無疎親修外以及<lb/>
内靜養和與真養内不遺外動率義與仁千里始足下<lb/>
高山起微塵吾道亦如此行之貴日新不敢規他人聊<lb/>
自書諸紳終身且自朂身没貽後昆後昆茍反是非我<lb/>
之子孫<lb/>
　　磐石銘<hi>白居易</hi>
元和九年夏有山客贈余磐石轉寘於履道里第時屬<lb/>
炎暑坐卧其上愛而銘之云爾<lb/>
<pb n="KR4h0132_WYG_448-29a"/>
客從山來遺我磐石圓平膩滑廣袤六尺質凝雲白文<lb/>
拆煙碧莓苔有斑麋鹿其跡置之竹下風掃露滴坐待<lb/>
禪僧眠留醉客清冷可愛支體甚適便是白家夏天床<lb/>
席<lb/>
　　梓州兠率寺文冢銘<hi>劉蛻</hi>
文冢者長沙劉蛻復愚為文不忍棄其草聚而封之也<lb/>
蛻愚而不鋭於用百工之技天不工蛻也而獨文蛻焉<lb/>
故飲食不忘於文晦冥不忘於文悲戚怨憤疾病嬉游<lb/>
<pb n="KR4h0132_WYG_448-29b"/>
羣居行役未嘗不以文為懷也適當無事而天下將以<lb/>
文為號文明代生植明晦皆效文用故日月星辰文乎<lb/>
旂常昆蟲鳥獸文乎彝器徐方之土文於侯社夏翟之<lb/>
羽文於旌旄登龍於章升玉於藻百工婦人彫礱染湅<lb/>
以供宗廟祭祀之用豈獨蛻也生知效用不及時文哉<lb/>
然而意常獲助於天而不獲助於人故其雖窮無憾也<lb/>
當勤意之時不敢啑不敢咳不敢唾不敢跛倚耆欲躁<lb/>
競忘之於心其祇祇畏畏如臨上帝故有燦如星光如<lb/>
<pb n="KR4h0132_WYG_448-30a"/>
貝氣如蛟宫之水又有黯如屯雲如久隂如枯腐熬燥<lb/>
之色則有如春陽如華川逶逶迤迤則有如海運如震<lb/>
怒動蕩怪異夫十為文不得十如意少如意則豈非天<lb/>
助乎常欲使天下聞之而必行觀之而必蹈散之茫洋<lb/>
以為道演之浸淫以及物然後為農文之使風雨以時<lb/>
兵文之使蕃衛以順文於野文於市使其所隠之士以<lb/>
出口者使之言材者使之用然而自振者無力終知者<lb/>
甚稀豈非不獲人助乎嗚呼十五年矣實得二千一百<lb/>
<pb n="KR4h0132_WYG_448-30b"/>
八十紙有塗者乙者有注楷者有覆背者有朱墨圍者<lb/>
於是以周易筮之遇復之同人筮者曰鳴於地中殷殷<lb/>
隆隆七日而復復來而天下昭融乎它日更召龜而合<lb/>
將聽襲吉卜於火如秦兆惟曰不吉卜於水不成乎河<lb/>
洛兆則亦惟曰不吉卜於木而悶悶土協吉纍纍為塚<lb/>
則汲之兆乎峭峭為壁則魯之兆乎且其占曰土之文<lb/>
為山河為華英將不崩不竭為滋味而傳乎結為丘陵<lb/>
為其設險乎融為川瀆率其朝宗乎華為百穀以絜祭<lb/>
<pb n="KR4h0132_WYG_448-31a"/>
祀之粲盛乎不然使其速腐為墟壤生芻藁以食牛羊<lb/>
乎化塗泥為陶甄以作器乎將塊為五色而分封茅社<lb/>
乎流於樂為土鼓為凷桴以洩其和聲乎夷為都<lb/>
邑以興宫廟乎坎為洿池以澤生植乎祀為壇竈乎窽<lb/>
為井墓乎吾皆不得而知也當既不為吾用唯速化為<lb/>
百工之用慎無朽為芝菌以怪人自媚慎無堅為金鐵<lb/>
以行貨起爭慎無潏為醴泉以味乎諂口慎無禱為城<lb/>
社以狐鼠憑妖慎無聳為良材以雕斵傷性慎無萌為<lb/>
<pb n="KR4h0132_WYG_448-31b"/>
蘭茝以佩服見䙝嗚呼介而為石使之能言舒而為螾<lb/>
使之飲泉既而它年遊魂之未返者亦命巫師而弔三<lb/>
招之號曰在几閣而來歸兮掩為塵垢在耳目而來歸<lb/>
兮奄視汝醜在口吻而來歸兮譽不汝久噫筆絶之年<lb/>
而麟見祟文其無祟乎唅非珠玉歛無裙襦後世詩<lb/>
禮之儒無驚吾之幽墟其冢也在莽蒼之野大塊之丘<lb/>
時有唐大中丁夘而戊辰之季秋銘曰<lb/>
文乎文乎有鬼神乎風水惟貞將利其子孫乎<lb/>
<pb n="KR4h0132_WYG_448-32a"/>
　　文貞公笏銘<hi>孫樵</hi>
大中六年詔出文貞公笏歸其孫丞相謩孫樵請銘其<lb/>
笏曰<lb/>
靈豸薦角比干獻骨合此憤烈在公為笏怒虎可唾笏<lb/>
不可挫太華可裂笏不可折柱天不仄指日不蝕摽儀<lb/>
條臆起梗開直噫諌舌切上磨帝闕不逆不怫笏則公<lb/>
笏𦂳拱折列諍舌不發膠榮顧餗下偷上愎非公之節<lb/>
孰為公笏<lb/>
<pb n="KR4h0132_WYG_448-32b"/>
　　潼關甲銘<hi>孫樵</hi>
潼户呀東翼亷敞南有𤣥甲數十扎焉委于前楹澁塵<lb/>
飄風綴斷革刓樵過而誚之且曰此國之閫也是小欲<lb/>
遏冦偷大欲扼諸侯今者關禁㢮而不幾守甲存而不<lb/>
完將何抑天下心而割天子憂耶關吏笑而進曰借如<lb/>
潼之甲可以燭日潼之旗可以絳天戰鞞晝驚警拆夜<lb/>
鳴吾曹將擺堅荷鍜投死地之不暇又安得與客合繻<lb/>
而東合繻而西哉今上君臨萬邦號令所加風清日明<lb/>
<pb n="KR4h0132_WYG_448-33a"/>
理為大和如此則關之禁何為而申嚴關之甲何為而<lb/>
繕堅𤣥宗四十二年關中之兵其屯如雲禄山西來叱<lb/>
而闢之守甲其不完耶古之善守天下者展禮以防之<lb/>
闡樂以和之明刑以齊之修政以固之則其守在四海<lb/>
之外何以關為而况完其甲乎是天下愈安而其禁愈<lb/>
弛天下愈平而其甲愈弊耳樵將去之且銘其甲云<lb/>
潼關之甲完吾孰與安潼關之甲弊吾孰與濟甲乎甲<lb/>
乎理與爾謀亂與爾謀無俾工爾修<lb/>
<pb n="KR4h0132_WYG_448-33b"/>
　　隋鼎銘<hi>皮日休</hi>
隋氏有鼎其器非古以詐為金以賊為鑄以虐火煎四<lb/>
海以毒氣蒸九土天假唐力杠之仁地以澤撲虐火以<lb/>
徳銷毒氣既折其足又齧其耳噫戲聖王無畜兹器<lb/>
　　書銘<hi>陸龜䝉</hi>
太古之時何嘗有欺逮乎結繩民始相疑畫卦造書聖<lb/>
人之為圖載文字厥初弗知惟簡惟牘斷竹析木累必<lb/>
充庭負必折軸韋編一絶錯亂名目寖務輕省搗枲剝<lb/>
<pb n="KR4h0132_WYG_448-34a"/>
榖膠綴番番恣其所便蟲篆更隸形模易宣上下今古<lb/>
巻舒蟬聨薫暴蠧鬰疵乎不堅又取珉石篆琢雕鐫由<lb/>
簡牘下其存四邊璽印章號殷勤識焉其巧益甚其説<lb/>
益繁盟契質要朝成夕反誥誓制令尾違首言牋檄奏<lb/>
報離方就圓傳録注記醜仇美憐銘誄碑表虛功妄賢<lb/>
歌詩賦頌多思諂權在簡牘者埋没爛壞無遺一編副<lb/>
以枲穀其留最延繆戾顛倒尨䝉弗刪在珉石者固寵<lb/>
納賂惟辭是妍鑱鑿既畢名聲泯然堯舜之道以人為<lb/>
<pb n="KR4h0132_WYG_448-34b"/>
傳有死必繼流乎億年宜斥詐偽焚燒棄捐復以太古<lb/>
結繩之前<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百四十八<lb/>
</p>
<p>
</p>
  </div>
</body>
</text>
</TEI>
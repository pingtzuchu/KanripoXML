<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百十五</head> <lb/>
    <p>
<pb n="KR4h0132_WYG_215-1a"/>
欽定四庫全書<lb/>
　文章辨體彚選巻二百十五<lb/>
　　　　　　　　　　　　明　賀復徴　編<lb/>
書十一<lb/>
　　梁武帝答陶𢎞景論書書<lb/>
又省别疏云故當宜微以著賞此既勝事雖風訓非嫌<lb/>
然非所習聊試畧言夫運筆邪則無芒角執手寛則書<lb/>
緩弱㸃掣短則法臃腫㸃撆長則法漸澌畫促則字横<lb/>
<pb n="KR4h0132_WYG_215-1b"/>
畫疎則字形漫拘則乏勢放又少則純骨無媚純肉無<lb/>
力少墨浮澁多墨笨鈍比並皆然任意所之自然之理<lb/>
也若抑揚得所趨舎無違隨筆連斷觸勢峯鬱揚波折<lb/>
節中規合矩分間下注濃纎有方肥瘦相和骨力相稱<lb/>
婉婉曖曖視之不足稜稜凜凜常有生氣適眼合心便<lb/>
為甲科衆家可識亦當復貫串耳六義可工亦當復繇<lb/>
習耳一聞能持一見能記且古且今不無其人大抵為<lb/>
論終歸是習程邈所以能變書體為之舊也張芝所以<lb/>
<pb n="KR4h0132_WYG_215-2a"/>
能善書工學之積也既舊且積方可以肆其談吾少来<lb/>
乃至不能甞畫甲子無論於篇紙老而言之亦復何謂<lb/>
正足見嗤於當今貽笑於後代遂有獨冠之言覽之背<lb/>
熱隠真於是乎累真矣此直一藝之精非吾所謂勝事<lb/>
此道心之塵非吾所謂無欲也<lb/>
　　與徐勉書<hi>梁沈約</hi>
吾弱年孤苦傍無期屬徃者將墜於地契濶屯邅困於<lb/>
朝夕﨑嶇薄宦事非為己望得小禄傍此東歸嵗逾十<lb/>
<pb n="KR4h0132_WYG_215-2b"/>
稔方忝襄陽縣公私情計非所了具以身資物不得不<lb/>
任人事永明末出守東陽意在止足而建武肇運人世<lb/>
膠加一去不還行之未易及昏猜之始王政多門因此<lb/>
謀退庶幾可果託卿布懐於徐令想記未忘聖道聿興<lb/>
謬逢嘉運徃志宿心復成乖爽今嵗開元禮年云至懸<lb/>
車之請事由恩奪誠不能宏宣風教光闡朝猷尚欲討<lb/>
尋文簿時議同異而開年以来病増慮切當由生靈有<lb/>
限勞役過差總此凋竭歸之暮年牽䇿行止努力祗事<lb/>
<pb n="KR4h0132_WYG_215-3a"/>
外觀傍覽尚似全人而形體力用不相綜攝常須過自<lb/>
束持方可僶俛解衣一卧支體不復相闗上熱下冷月<lb/>
増日篤取煖則煩加寒必利後差不及前差後劇必甚<lb/>
前劇百日數旬革帶常應移孔以手握臂率計月小半<lb/>
分以此推算豈能支久若此不休日復一日將貽聖主<lb/>
不追之恨冒欲表聞乞歸老之秩若天假其年還得平<lb/>
徤才力所堪惟思是䇿<lb/>
　　答陸厥問聲韻書<hi>沈約</hi>
<pb n="KR4h0132_WYG_215-3b"/>
宫商之聲有五文字之别累萬以累萬之繁配五聲之<lb/>
約髙下低昻非思力所學又非止若斯而已也十字之<lb/>
文顛倒相配字不過十巧歴已不能盡何况復過於此<lb/>
者乎靈均以来未經用之於懐抱固無從得其髣髴矣<lb/>
若斯之妙而聖人不尚何邪此蓋曲折聲韻之巧無當<lb/>
於訓義非聖哲立言之所急也是以子雲譬之雕蟲篆<lb/>
刻云壯夫不為自古辭人豈不知宫羽之殊商徴之别<lb/>
雖知五音之異而其中參差變動所昧實多故鄙意所<lb/>
<pb n="KR4h0132_WYG_215-4a"/>
謂此秘未覩者也以此而推則知前世文字便未悟此<lb/>
處若以文章之音韻同絃管之聲曲則美惡妍媸不得<lb/>
頓相乖戾譬猶子野操曲安得忽有嘽緩失調之聲以<lb/>
洛神比陳思他賦有似異手之作故天機啟則律吕自<lb/>
調六情滯則音律頓舛也士衡雖云炳若縟錦寧有濯<lb/>
色江波其中復有一片是衛文之服此則陸生之言即<lb/>
復不盡者矣韻與不韻復有精麤輪扁不能言之老夫<lb/>
亦不盡辨此<lb/>
<pb n="KR4h0132_WYG_215-4b"/>
　　報袁叔明書<hi>江淹</hi>
僕知之矣髙臯為别執手未期浮雲色曉悵然魂飛前<lb/>
辱贈書知命僕息心越地採藥稽山友人幸甚去嵗迫<lb/>
名茂才冬盡不獲有報引領於邑情詎可及足下推僕<lb/>
者不一二談也僕聞狂士之行有三竊甞志之其竒者<lb/>
則以紫天為宇環海為池倮身大笑被髪行歌其次則<lb/>
堅坐崩岸僵卧深窟朝餐松屑夜誦仙經其下則辭榮<lb/>
城市退耕巖谷寒逕絶賔杜牆不出然者皆羞為西山<lb/>
<pb n="KR4h0132_WYG_215-5a"/>
之餓夫東國之黜臣而况其鄉黨乎或有社稷之士入<lb/>
而忘歸則争論南宫之前衛主於邪伏身北闕之下納<lb/>
君於治至乃一說之竒驚畏左右一劍之功震慄鄰國<lb/>
夫能者惟横議漢庭怒髪燕路且猶不數而况於鄰里<lb/>
乎若僕之行止已無可言矣材不肖文質無所直徒以<lb/>
結髪游學備聞士大夫言曰在國忠處家孝取與廉交<lb/>
友義故拂衣於梁齊之館抗手於楚趙之門且十年矣<lb/>
容貌不能動人智謀不足自逺竟慙君子之恩卒離饑<lb/>
<pb n="KR4h0132_WYG_215-5b"/>
寒之禍近親不言左右莫教涼秋隂隂獨立閒館輕塵<lb/>
入户飛鳥無迹命保琴書而守妻子其可得哉故國史<lb/>
小官也而子長為之執㦸下位也而子雲居之僕非有<lb/>
輕車驃騎之略交河雲險之功幸以盜竊文史之末因<lb/>
循卜祝之間故俛首求衣歛眉寄食耳若十口之𨽻去<lb/>
於饑寒從疾舊里斥歸故鄉箕坐髙視舉酒極望雖五<lb/>
侯交書羣公走幣僕亦在南山之南矣此可為智者道<lb/>
難與俗士言也方今仲秋風飛平原彯色水鳥立於孤<lb/>
<pb n="KR4h0132_WYG_215-6a"/>
洲蒼葭變於河曲寂然淵視憂心辭矣獨念賢明蚤世<lb/>
英華殂落僕亦何人以堪久長一旦松柏被地墳壠刺<lb/>
天何時復能銜杯酒者乎忽忽若狂願足下自愛也<lb/>
　　與交友論隠書<hi>江淹</hi>
淹者海濵窟穴弋釣為伍自度非竒力異才不足聞見<lb/>
於諸侯每承梁伯鸞卧於會稽之墅髙伯達坐於華隂<lb/>
之山心常慕之而未能及也甞感子路之言不拜官而<lb/>
仕無青組紫紱龜紐虎符之志但欲史歴巫卜為世俗<lb/>
<pb n="KR4h0132_WYG_215-6b"/>
賤事耳而飄然十載竟不免衣食之敗何則性有所短<lb/>
不可韋弦者有五一則體本疲緩卧不肯起二則人事<lb/>
應修酷嬾作書三則賔客相對口不能言四則性甚畏<lb/>
動事絶不行五則愚婞妄發輒被口語有五短而無一<lb/>
長豈可處人間邪知短而不可易者所謂輪椎分定也<lb/>
猶如雞鶩之有毛不能得鸞鳯之光彩矣况今年已三<lb/>
十白髪漸生長夜輾轉亂憂非一以溘至之命如星殞<lb/>
天促光半路不攀長意徒自欺取筋駑髓冷殊多災恙<lb/>
<pb n="KR4h0132_WYG_215-7a"/>
心頑質堅偏好㝠黙既信神農服食之言久固天竺道<lb/>
士之說守清淨煉神丹心甚愛之行善業度一世意甚<lb/>
美之今但願拾薇藿誦詩書樂天理性歛骨折步不踐<lb/>
過失之地耳以妻孥未奪桃李須隂望在五畆之宅半<lb/>
頃之田鳥赴簷上水匝階下則請從此隠長謝故人若<lb/>
乃登峨嵋度流沙餐金石讀仙經甞聞其驗非今日之<lb/>
所言也誰謂難知青鳥明之貴布筆墨然亦焉足道哉<lb/>
　　誡子書<hi>徐勉</hi>
<pb n="KR4h0132_WYG_215-7b"/>
吾家本清亷故常居貧素至於産業之事所未甞言非<lb/>
直不經營而已薄躬遭逢遂至今日尊官厚禄可以備<lb/>
之每念叨竊若斯豈由才致仰藉先門風範及以福慶<lb/>
故臻此爾古人所謂以清白遺子孫不亦厚乎吾雖不<lb/>
敏實有本志庶得遵奉斯義不敢墜失所以顯貴以来<lb/>
將三十載門人故舊承薦便宜或使創闢田園或勸興<lb/>
立邸店又欲舳艫運致亦令貨殖聚歛若此衆事皆距<lb/>
而不納非謂拔葵去織且欲省息紛紜中年聊于東田<lb/>
<pb n="KR4h0132_WYG_215-8a"/>
開營小園者非存播藝以要利政欲穿池種樹少寄情<lb/>
賞又以郊際閒曠終可為宅儻獲懸車致事實欲歌哭<lb/>
於斯慧日十住等既應營昏又須住止吾清明門宅無<lb/>
相容處所以爾者亦復有以前割西邊施宣武寺既失<lb/>
西廂不復方幅意亦謂此逆旅舎爾何事須華常恨時<lb/>
人謂是我宅古徃今来豪富繼踵髙門甲第連闥洞房<lb/>
宛其死矣定是誰室但不能不為培塿之山聚石移果<lb/>
雜以花卉以娛休沐用托性靈隨便架立不存廣大唯<lb/>
<pb n="KR4h0132_WYG_215-8b"/>
功徳處小以為好所以内中逼促無復房宇近修東邊<lb/>
兒孫二宅乃藉十住南還之資其中所須猶為不少既<lb/>
牽挽不至又不可中途而輟郊間之園遂不辦保貨與<lb/>
韋黯乃獲百金成就兩宅已消其半尋園價所得何以<lb/>
至此由吾經始歴年粗已成立桃李茂宻桐竹成隂塍<lb/>
陌交通渠畎相屬華樓迴榭頗有臨聎之美孤峯叢薄<lb/>
不無糾紛之興瀆中並饒荷䓈湖裏殊富芰蓮雖云人<lb/>
外城闕宻邇韋生欲之亦雅有情趣追述此事非有吝<lb/>
<pb n="KR4h0132_WYG_215-9a"/>
心蓋是事意所至爾噫謝靈運山家詩云中為天地物<lb/>
今成鄙夫有吾此園有之二十載今為天地物物之與<lb/>
我相校幾何哉此直所餘今以分女營小田舎親累既<lb/>
多理亦須此且釋氏之教以財物為之外命外典亦稱<lb/>
何以聚人曰財况汝常情安得忘此聞汝所買湖熟田<lb/>
地甚為舄鹵彌復可安所以如此非物競故也雖事異<lb/>
寢丘聊可髣髴孔子曰居家理事可移於官既已營之<lb/>
宜使成立進退兩亡更貽齒笑若有所収穫汝可自分<lb/>
<pb n="KR4h0132_WYG_215-9b"/>
贍内外大小宜令得所非吾所知又復應霑之諸女爾<lb/>
汝既居長故有此令凡為人長殊復不易當使中外咸<lb/>
緝人無間言先物後已然後可貴老子云後其身而身<lb/>
先汝當自朂見賢思齊不宜忽畧以棄日也棄日乃是<lb/>
棄身身名美惡豈不大哉可不慎與今之所勅略言此<lb/>
意政謂為家以来不事資産暨立墅舎似乖舊業陳其<lb/>
始末無愧懐抱兼吾年時朽暮心力稍單牽課奉公略<lb/>
不克舉其中餘暇裁可自休或復冬日之陽夏日之隂<lb/>
<pb n="KR4h0132_WYG_215-10a"/>
良辰美景文案閒隟負杖躡履逍遙陋舘臨池觀魚披<lb/>
林聴鳥濁酒一杯彈琴一曲求數刻之暫樂庶居常以<lb/>
待終不宜復勞家間細務汝交闗既定此書又行凡所<lb/>
資須付給如别自兹以後吾不復言及田事汝亦勿復<lb/>
與吾言之也記云夫孝者善繼人之志善述人之事今<lb/>
且望汝汝全吾此志則無所恨矣<lb/>
　　戒何敬容書<hi>謝郁</hi>
草莱之人聞諸道路君侯已得瞻望多士出入禁門醉<lb/>
<pb n="KR4h0132_WYG_215-10b"/>
尉將不敢呵灰然不無其漸甚休甚休敢賀於前又將<lb/>
弔也昔流言裁作公旦東奔燕書始来子孟不入夫聖<lb/>
賢被虚過以自斥未有嬰時釁而求親者也且曝鰓之<lb/>
鱗不念杯杓之水雲霄之翼豈顧籠樊之糧何者所託<lb/>
已盛也昔君侯納言加首鳴玉在要回豐貂以步文昌<lb/>
聳髙蟬而趨武帳可謂盛矣不以此時薦才拔士少報<lb/>
聖主之恩今卒如爰絲之說受責見過方復欲更窺朝<lb/>
廷觖望萬分竊不為左右取也昔竇嬰楊惲亦得罪明<lb/>
<pb n="KR4h0132_WYG_215-11a"/>
時不能絶謝賔客獨交黨援卒無後福終益前禍僕之<lb/>
所弔實在於斯人人所以頗猶有踵君侯之門者未必<lb/>
皆感恵懐仁有灌夫任安之義乃戒翟公之大署冀君<lb/>
侯之復用也夫在思過之日而挟復用之意未可為智<lb/>
者說矣君侯宜杜門念失無有所通築茅茨於鐘阜聊<lb/>
優游以卒嵗見可憐之意著待終之情復仲尼能改之<lb/>
言惟子貢更也之譬少戢言於衆言微自救於竹帛所<lb/>
謂失之東隅收之桑榆如此令明主聞知尚有冀也僕<lb/>
<pb n="KR4h0132_WYG_215-11b"/>
東臯鄙人入穴幸無銜窶耻天下之士不為執事道之<lb/>
故披肝膽示情素君侯豈鑒焉<lb/>
　　與兄子秀書<hi>陳陳暄</hi>
旦見汝書與孝典陳吾飲酒過差吾有此好五十餘年<lb/>
昔吳國張長公亦稱耽嗜吾見張時伊已六十自言引<lb/>
滿大勝少年時吾今所進亦多於徃日老而彌篤惟吾<lb/>
與張季舒耳吾方與此子交歡於地下汝欲笑吾所志<lb/>
耶昔阮咸阮籍同㳺竹林宣子不聞斯言王湛能𤣥言<lb/>
<pb n="KR4h0132_WYG_215-12a"/>
巧騎武子呼為癡叔何陳留之風不嗣太原之氣巋然<lb/>
翻成可怪吾既寂莫當世朽病殘年産不異於顔原名<lb/>
未動於卿相若不日飲醇酒復欲安歸汝以飲酒為非<lb/>
吾不以飲酒為過昔周伯仁渡江惟三日醒吾不以為<lb/>
少鄭康成一飲三百杯吾不以為多然洪醉之後有得<lb/>
有失成厮養之志是其得也使次公之狂是其失也吾<lb/>
甞譬酒之猶水亦可以濟舟亦可以覆舟故江諮議有<lb/>
言酒猶兵也兵可千日而不用不可一日而不備酒可<lb/>
<pb n="KR4h0132_WYG_215-12b"/>
千日而不飲不可一飲而不醉美哉江公可與共論酒<lb/>
矣汝驚吾墮馬侍中之門陷地武陵之第徧布朝野自<lb/>
言焦悚丘也幸苟有過人必知之吾生平所願身沒之<lb/>
後題吾墓云陳故酒徒陳君之神道若斯志意豈避南<lb/>
征之不復賈誼之慟哭者哉何水曹眼不識盃鐺吾口<lb/>
不離瓢杓汝寧與何同日而醒與吾同日而醉乎政言<lb/>
其醒可及其醉不可及也速營糟丘吾将老焉爾無多<lb/>
言非爾所及<lb/>
<pb n="KR4h0132_WYG_215-13a"/>
　　諫陳寳應書<hi>虞寄</hi>
東山居士虞寄致書於明將軍使君節下寄流離世故<lb/>
漂寓貴鄉將軍待以上賔之禮申以國士之眷意氣相<lb/>
感何日忘之而寄沈痼彌留愒隂将盡常恐卒填溝壑<lb/>
涓塵莫報是以敢布腹心冒陳丹欵願將軍留須臾之<lb/>
慮少思審之則瞑目之日所懐畢矣夫安危之兆禍福<lb/>
之機匪獨天時亦由人事失之毫釐差以千里是以明<lb/>
智之士據重位而不傾執大節而不失豈惑於浮詞哉<lb/>
<pb n="KR4h0132_WYG_215-13b"/>
將軍文武兼資英威不世徃因多難仗劒興師援旗誓<lb/>
衆抗威千里豈不以四郊多壘共謀王室匡時報主寧<lb/>
國庇民乎此所以五尺童子皆願荷㦸而隨將軍者也<lb/>
及髙祖武皇帝肇基草昧初濟艱難於時天下沸騰民<lb/>
無定主豺狼當道鯨鯢横擊海内業業未知所從將軍<lb/>
運洞微之鑒折從衡之辨䇿名委質自託宗盟此將軍<lb/>
妙算逺圖發於衷誠者也及主上繼業欽明睿聖選賢<lb/>
與能羣臣緝睦結將軍以維城之重崇將軍以裂土之<lb/>
<pb n="KR4h0132_WYG_215-14a"/>
封豈非宏謨廟略推赤心於物者也屢申文詔欵篤慇<lb/>
懃君臣之分定矣骨肉之恩深矣不意將軍惑於邪說<lb/>
遽生異計寄所以疾首痛心泣盡繼之以血萬全之䇿<lb/>
竊為將軍惜之寄雖疾寝髦及言無足采千慮一得請<lb/>
陳愚管願將軍少戢雷霆賖其晷刻使得盡狂瞽之說<lb/>
披肝胆之誠則雖死之日猶生之年也自天厭梁徳多<lb/>
難薦臻寰宇分崩英雄互起龍戰虎争竊號假名銳精<lb/>
持鉉不可勝紀人人自以為得之然夷凶剪亂拯溺扶<lb/>
<pb n="KR4h0132_WYG_215-14b"/>
危四海樂推三靈眷命楫讓而居南面者陳氏也豈非<lb/>
歴數有歸惟天所在當璧應運其事甚明一也主上承<lb/>
基明徳逺被天綱再張地維重紐夫以王琳之强侯瑱<lb/>
之力進足以搖蕩中原争衡天下退足以屈彊江外雄<lb/>
長偏隅然或命一旅之師或資一士之說琳則瓦解氷<lb/>
泮投身異國瑱則厥角稽顙委命闕庭斯又天假之威<lb/>
而除其患其事甚明二也今將軍以藩戚之重擁東南<lb/>
之衆盡忠奉上戮力勤王豈不勲髙竇融寵過吳苪折<lb/>
<pb n="KR4h0132_WYG_215-15a"/>
珪判野南面稱孤其事甚明三也且聖朝棄瑕忘過寛<lb/>
厚待人改過自新咸加叙擢至如余孝頃潘純陀李孝<lb/>
欽歐陽頠等悉委以心腹任以爪牙胸中豁然曽無纎<lb/>
芥况將軍舋非張繡罪異盧謀當何慮於危亡何失於<lb/>
富貴此又其事甚明四也方今周齊隣睦境外無虞并<lb/>
兵一向匪朝伊夕非有劉項競逐之機楚趙連從之勢<lb/>
可得雍容髙拱坐論西伯其事甚明五也且留將軍狼<lb/>
顧一生亟經摧衂聲實虧喪膽氣衰沮髙瓖向文政留<lb/>
<pb n="KR4h0132_WYG_215-15b"/>
瑜黄子玉此數人者將軍所親信首䑕兩端唯利是視<lb/>
其餘將帥亦可見矣孰能披堅執銳長驅深入擊馬埋<lb/>
輪奮不顧命以先士卒者乎此又其事甚明六也且將<lb/>
軍之勢孰如侯景將軍之衆孰如王琳武皇滅侯景於<lb/>
前今上摧王琳於後此乃天時非復人力且兵革已後<lb/>
民皆厭亂其孰能棄墳墓捐妻子出萬死不顧之計從<lb/>
將軍於白刃之間乎此又其事甚明七也歴觀前古鑒<lb/>
之徃事子陽季孟傾沒相尋餘善右渠危亡繼及天命<lb/>
<pb n="KR4h0132_WYG_215-16a"/>
可畏山川難恃况將軍欲以數郡之地當天下之兵以<lb/>
諸侯之資拒天子之命强弱逆順可得侔乎此又其事<lb/>
甚明八也且非我族類其心必異不愛其親豈能及物<lb/>
留將軍身縻國爵子尚王姬猶且棄天屬而弗顧背明<lb/>
君而孤立危急之下豈能同憂共患不背將軍者乎至<lb/>
於師老力屈懼誅利賞必有韓智晉陽之謀張陳井陘<lb/>
之事此又其事甚明九也且北軍萬里逺鬭鋒不可當<lb/>
將軍自戰其地人多顧後梁安背向為心修旿匹夫之<lb/>
<pb n="KR4h0132_WYG_215-16b"/>
力衆寡不敵將率不侔師以無名而出事以無機而動<lb/>
以此稱兵未知其利夫以漢朝吳楚晉室頴顒連城數<lb/>
室長㦸百萬拔本塞源自家圖國其有成功者乎此又<lb/>
其事甚明十也為將軍計者豈若不逺而復絶親留氏<lb/>
秦郎快郎隨遺入質釋甲偃兵一遵詔㫖且朝廷許以<lb/>
鐵劵之要申以白馬之盟朕不食言誓之宗社寄聞明<lb/>
者鑒未形智者不再計此成敗之效將軍勿疑吉凶之<lb/>
機間不容髪方今藩維尚少皇子㓜冲凡預宗枝皆䝉<lb/>
<pb n="KR4h0132_WYG_215-17a"/>
寵樹况以將軍之地將軍之才將軍之名將軍之勢而<lb/>
能克修藩服北面稱臣者乎寧與劉澤同年而語其功<lb/>
業哉豈不身與山河等安名與金石相敝願加三思慮<lb/>
之無忽寄氣力綿微餘隠無幾感恩懐徳不覺狂言鈇<lb/>
鉞之誅其甘如薺<lb/>
　　與子宇文䕶書<hi>北周閻姬</hi>
天地隔塞子母異所三十餘年存亡斷絶肝腸之痛不<lb/>
能自勝想汝悲思之懐復何可處吾自念十九入汝家<lb/>
<pb n="KR4h0132_WYG_215-17b"/>
今已八十矣既逢喪亂備甞艱阻恒冀汝等長成得見<lb/>
一日安樂何期罪釁深重存沒分離吾凡生汝輩三男<lb/>
三女今日目下不覩一人興言及此悲纒肌骨賴皇齊<lb/>
恩䘏差安衰暮又得汝楊氏姑及汝叔母紇干汝嫂劉<lb/>
新婦等同居頗亦自適但為微有耳疾大語方聞行動<lb/>
飲食幸無多恙今大齊聖徳逺被特降鴻慈既許歸吾<lb/>
於汝又聴先致音耗積稔長悲豁然獲展此乃仁侔造<lb/>
化將何報徳汝與吾别之時年尚幼小以前家事或不<lb/>
<pb n="KR4h0132_WYG_215-18a"/>
委曲昔在武川鎮生汝兄弟大者属䑕次者属兔汝身<lb/>
属蛇鮮於修禮起日吾之闔家大小先在愽陵郡住相<lb/>
將欲向左人城行至唐河之北被定州官軍打散汝祖<lb/>
及二叔時俱戰亡汝叔母賀拔及兒元寳汝叔母紇干<lb/>
及兒菩提并吾與汝六人同被擒捉入定州城未幾間<lb/>
將吾及汝送與元寳掌賀拔紇干各别分散寳掌見汝<lb/>
云我識其祖翁形狀相似時寳掌營在唐城内經停三<lb/>
日寳掌所掠得男夫婦女可六七十人悉送向京吾時<lb/>
<pb n="KR4h0132_WYG_215-18b"/>
與汝同被送限至定州城南夜宿同鄉人姬庫根家茹<lb/>
茹奴望見鮮于修禮營大語吾云我今走向本軍既至<lb/>
營遂告吾輩在此明旦日出汝叔將兵邀截吾及汝等<lb/>
還得向營汝時年十二共吾並乗馬隨軍可不記此事<lb/>
縁由也於後吾共汝壽陽住時元寳菩提及汝姑兒賀<lb/>
蘭盛洛并汝身四人同學博士姓成為人嚴惡汝等四<lb/>
人謀欲加害吾與汝叔母等聞之各捉其兒打之惟盛<lb/>
洛無母獨不被打其後爾朱天柱亡嵗賀拔阿斗泥在<lb/>
<pb n="KR4h0132_WYG_215-19a"/>
闗西遣人迎家累時汝叔亦遣奴来富迎汝及盛洛等<lb/>
汝時著緋綾袍銀裝帶盛洛著紫織成纈通身袍黄綾<lb/>
裏並乗騾同去盛洛小於汝汝等三人並呼吾作阿摩<lb/>
敦如此之事當分明記之耳今又寄汝小時所著錦袍<lb/>
衣一領至宜檢看知吾含悲戚多歴年祀屬千載之運<lb/>
逢大齊之徳矜老開恩許得相見一聞此言死猶不朽<lb/>
况如今者勢必聚集禽獸草木母子相依吾有何罪與<lb/>
汝分離今復何福還望見汝言此悲喜死而更蘇世間<lb/>
<pb n="KR4h0132_WYG_215-19b"/>
所有求皆可得母子異國何處可求假汝貴極王公富<lb/>
過山海有一老母八十之年飄然千里死生旦夕不得<lb/>
一朝暫見不得一日同處寒不得汝衣飢不得汝食汝<lb/>
雖窮榮極盛光耀世間汝何用為於吾何益吾今日之<lb/>
前汝既不得申其供養事徃何論今日以後吾之殘命<lb/>
惟繫於汝爾戴天履地中有鬼神勿云㝠昧而可欺負<lb/>
汝楊氏姑今雖炎暑猶能先發闗河阻逺隔絶多年書<lb/>
依常體慮汝致惑是以每存欵質兼亦載吾姓名當識<lb/>
<pb n="KR4h0132_WYG_215-20a"/>
此理不以為怪<lb/>
　　為侯景報齊文襄書<hi>北魏王偉</hi>
僕鄉曲布衣本乖藝用出身為國緜歴二紀犯危履難<lb/>
豈避風霜遂得富貴當年榮華身世一旦舉旗斾援鼓<lb/>
枹北面相抗者何哉實以懼危亡恐招禍害故耳徃年<lb/>
之暮尊王遘疾神不佑善祈禱莫瘳遂使嬖倖弄權心<lb/>
腹離貳妻子在宅無事見圍及迴歸長社希自陳狀簡<lb/>
書未遣斧鉞已臨既旌旗相對咫尺不逺飛書每奏冀<lb/>
<pb n="KR4h0132_WYG_215-20b"/>
申鄙情而群帥恃雄𦕈然弗顧運㦸推鋒専欲屠滅掘<lb/>
圍堰水僅存三版舉目相看命縣漏刻不忍死亡出戰<lb/>
城下拘秦送地豈樂為之但禽獸惡死人倫好生僕實<lb/>
不辜桓莊何罪且尊王平昔見與比肩戮力同心共奨<lb/>
帝室雖復權勢參差寒暑小異丞相司徒鴈行而已福<lb/>
禄官榮自是天爵勞而後授理不相干欲求吞炭何其<lb/>
謬也然竊人之財猶謂之盜禄去公室抑謂不取今魏<lb/>
徳雖衰天命未改拜恩私第何足闗言賜嗤不能東封<lb/>
<pb n="KR4h0132_WYG_215-21a"/>
函谷受制於人當似教僕賢祭仲而褒季氏無主之國<lb/>
在禮未聞動而不法將何以訓竊以分財養幼事歸令<lb/>
終舎宅存孤誰云隙末復言僕衆不足以自强身危如<lb/>
累卵然億兆夷人卒降十亂紂之百克終自無後潁川<lb/>
之戰即是殷監輕重由人非鼎在徳茍能忠信雖弱必<lb/>
强殷憂啟聖處危何苦况今梁道邕熈招擕以禮被我<lb/>
虎文縻之好爵方欲苑五嶽而池四海掃氛穢以拯黎<lb/>
元東羈甌越西通汧隴吳越悍勁帶甲千羣秦兵冀馬<lb/>
<pb n="KR4h0132_WYG_215-21b"/>
控弦十萬大風一振枯榦必摧凝霜暫落秋蔕自殞此<lb/>
而為弱誰足稱雄又見誣兩端受疑二國斟酌物情一<lb/>
何太甚昔陳平背楚歸漢則强百里出虞入秦斯覇蓋<lb/>
昏明由主用舎在人奉禮而行神其吐邪書稱士馬精<lb/>
新剋日齊舉誇張形勢必欲相滅竊以寒膠白露節候<lb/>
乃同秋風揚塵馬首何異徒知北方之力爭未識西南<lb/>
之合從茍欲徇意於前塗不覺坑穽在其側去危就安<lb/>
今歸正朔轉禍為福已脫網羅彼當嗤僕之過迷此亦<lb/>
<pb n="KR4h0132_WYG_215-22a"/>
笑君之晦昧今引二邦揚旌北討熊虎齊奮克復中原<lb/>
荆襄廣潁已屬闗右項城縣瓠亦奉江南幸自取之何<lb/>
勞恩賜然權變非一理有萬塗為君計者莫若割地兩<lb/>
河三分鼎峙燕衛趙晉足相俸禄齊曹宋魯悉歸大梁<lb/>
使僕得輸力南朝北敦姻好束帛自行戎車不駕僕立<lb/>
當世之功君卒父禰之業各保强壘聘享嵗時百姓乂<lb/>
寧四民安堵孰若驅農夫於壟畝抗勍敵於三方避干<lb/>
戈於首尾當鋒鏑於心腹縱太公為將不能獲存歸之<lb/>
<pb n="KR4h0132_WYG_215-22b"/>
髙明何以克濟来書曰妻子老幼悉在司寇以此見要<lb/>
庶其可反當是見疑褊心未識大趣昔王陵附漢母在<lb/>
不歸太上囚楚乞羹自若矧伊妻子而可介意脫謂誅<lb/>
之有益欲止不能殺之無損徒復阬戮家累在君何闗<lb/>
僕也遵道所說頗亦非虚故重陳辭更論欵曲昔與盟<lb/>
主事等琴瑟䜛人間之翻為讐敵撫弦搦矢不覺傷懐<lb/>
裂帛還書其何能述<lb/>
　　報母書<hi>北周宇文䕶</hi>
<pb n="KR4h0132_WYG_215-23a"/>
區宇分崩遭遇災禍違離膝下三十五年受形禀氣皆<lb/>
知母子誰同薩保如此不孝宿殃積戾惟應賜鍾豈悟<lb/>
網羅上嬰慈母但立身立行不負一物明神有識宜見<lb/>
哀憐而子為公侯母為俘𨽻熱不見母熱寒不見母寒<lb/>
衣不知有無食不知饑飽泯如天地之外無由暫聞晝<lb/>
夜悲號繼之以血分懐寃酷終此一生死若有知冀奉<lb/>
見於泉下爾不謂齊朝解網恵以徳音摩敦四姑並許<lb/>
矜放初聞此㫖魂爽飛越號天叩地不能自勝四姑即<lb/>
<pb n="KR4h0132_WYG_215-23b"/>
䝉禮送平安入境以今月十八日於河東拜見遙奉顔<lb/>
色崩動肝腸但離絶多年存亡阻隔相見之始口未忍<lb/>
言惟叙齊朝寛宏毎存大徳云與摩敦雖處宫禁常䝉<lb/>
優禮今日来鄴恩遇彌隆矜哀聴許摩敦垂勅曲盡悲<lb/>
酷備述家事伏讀未周五情屠割書中所道無事敢忘<lb/>
摩敦年尊又加憂苦常謂寝膳貶損或多遺漏伏奉論<lb/>
述次第分明一則以悲一則以喜當鄉里破敗之日薩<lb/>
保年已十餘嵗鄰曲舊事猶自記憶况家門禍難親戚<lb/>
<pb n="KR4h0132_WYG_215-24a"/>
流離奉辭時節先後慈訓刻肌刻骨常纒心腑天長喪<lb/>
亂四海横流太祖乗時齊朝撫運兩河三輔各值神機<lb/>
原其事跡非相負背太祖升遐未定天保薩保屬當猶<lb/>
子之長親受顧命雖身居重任職當憂責至於嵗時稱<lb/>
慶子孫在庭顧視悲摧心情斷絶胡顔履戴負愧神明<lb/>
霈然之恩既以霑洽愛敬之至施及傍人草木有心禽<lb/>
魚感澤况在人倫而不銘戴有家有國信義為本伏度<lb/>
来期已應有日一得奉見慈顔永畢生願生死骨肉豈<lb/>
<pb n="KR4h0132_WYG_215-24b"/>
過今恩負山戴岳未足勝荷二國分隔理無書信主上<lb/>
以彼朝不絶子母之恩亦賜許奉答不期今日得通家<lb/>
問伏紙嗚咽言不宣心䝉寄薩保别時所留錦袍表年<lb/>
嵗雖久宛然猶識抱此悲泣至於拜見事歸忍死知復<lb/>
何心<lb/>
　<lb/>
　<lb/>
　文章辨體彚選巻二百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷二十六</head> <lb/>
    <p>
<pb n="KR4h0132_WYG_026-1a"/>
欽定四庫全書<lb/>
　文章辨體彚選卷二十六<lb/>
　　　　　　　　　　　　　明　賀復徵　編<lb/>
策問一<lb/>
　徐師曾曰按古者選士詢事考言而已未有問之以<lb/>
　策者也漢文中年始策賢良其後有司亦以策試士<lb/>
　葢欲觀其愽古通今與夫剸劇解紛之軄也然對䇿<lb/>
　存乎士子而䇿問發於上人尤必善為疑難今取古<lb/>
<pb n="KR4h0132_WYG_026-1b"/>
　人䇿問分為二類曰制䇿試策云<lb/>
　　漢文帝問賢良文學䇿<lb/>
惟十有五年九月壬子皇帝曰昔者大禹勤求賢士施<lb/>
及方外四海之内舟車所至人跡所及靡不聞命以輔<lb/>
其不逮近者獻其明遠者通厥聰比善戮力以翼天子<lb/>
是以大禹能亡失德夏以長楙髙皇帝親除大害去亂<lb/>
從治並建豪英以為官師為諫争輔天子之闕以翼漢室<lb/>
也頼天之靈宗廟之福方内乂安澤及四夷今朕獲執<lb/>
<pb n="KR4h0132_WYG_026-2a"/>
天子之正以承宗廟之祀朕既不德又不敏明弗能燭<lb/>
而智不能治此大夫之所著聞也故詔有司諸侯王三<lb/>
公九卿及主郡吏各帥其志以選賢良明於國家之大<lb/>
體通於人事之終始及能直言極諫者各有人数將以<lb/>
匡朕之不逮二三大夫之行當此三道朕甚嘉之故登<lb/>
大夫於朝親諭朕志大夫其上三道之要及永惟朕之<lb/>
不德吏之不平政之不宣民之不寜四者之闕悉陳其<lb/>
志毋有所隠上以薦先帝之宗廟下以興愚民之休利<lb/>
<pb n="KR4h0132_WYG_026-2b"/>
著之於篇朕親覽焉觀大夫所以佐朕至與不至書之<lb/>
周之密之重之閉之興自朕躬大夫其正論毋枉執事<lb/>
烏乎戒之二三大夫其帥志毋怠<lb/>
　　武帝問賢良策五首<lb/>
朕聞昔在唐虞畫象而民不犯日月所燭莫不率俾周<lb/>
之成康刑錯不用德及鳥獸教通四時海外肅眘北發<lb/>
渠捜氐羌徠服星辰不孛日月不蝕山陵不崩川谷不<lb/>
塞麟鳯在郊藪河洛出圖書嗚虖何施而臻此與今朕<lb/>
<pb n="KR4h0132_WYG_026-3a"/>
獲奉宗廟夙興以求夜寐以思若涉淵水未知所濟猗<lb/>
與偉與何行而可以章先帝之洪業休德上參堯舜下<lb/>
配三王朕之不敏不能遠德此子大夫之所覩聞也賢<lb/>
良明於古今王事之體受策察問咸以書對著之於篇<lb/>
朕親覽焉<lb/>
　　其二<lb/>
朕獲承至尊休德傳之亡窮而施之罔極任大而守重<lb/>
是以夙夜不皇康寜永惟萬事之統猶懼有闕故廣延<lb/>
<pb n="KR4h0132_WYG_026-3b"/>
四方之豪雋郡國諸侯公選賢良修潔愽習之士欲聞<lb/>
大道之要至論之極今子大夫褎然為舉首朕甚嘉之<lb/>
子大夫其精心致思朕垂聽而問焉葢聞五帝三王之<lb/>
道改制作樂而天下洽和百王同之當虞氏之樂莫盛<lb/>
於韶於周莫盛於勺聖王巳沒鐘鼔筦弦之聲未衰而<lb/>
大道微缺陵夷至虖桀紂之行王道大壊矣夫五百年<lb/>
之間守文之君當途之士欲則先王之法以戴翌其世<lb/>
者甚衆然猶不能反日以仆滅至後王而後止豈其所<lb/>
<pb n="KR4h0132_WYG_026-4a"/>
持操或誖謬而失其統與固天降命不可復反必推之<lb/>
於大衰而後息與烏虖凡所為屑屑夙興夜寐務法上<lb/>
古者又將無補與三代受命其符安在災異之變何緣<lb/>
而起性命之情或夭或壽或仁或鄙習聞其號未燭厥<lb/>
理伊欲風流而令行刑輕而姧改百姓和樂政事昭宣<lb/>
何修何飾而膏露降百穀登德潤四海澤臻草木三光<lb/>
全寒暑平受天之祜享鬼神之靈德澤洋溢施虖方外<lb/>
延及羣生子大夫明先聖之業習俗化之變終始之序<lb/>
<pb n="KR4h0132_WYG_026-4b"/>
講聞髙誼之日久矣其明以諭朕科别其條勿猥勿并<lb/>
取之於術慎其所出迺其不正不直不忠不極枉干執<lb/>
事書之不泄興於朕躬毋悼後害子大夫其盡心靡有<lb/>
所隠朕將親覽焉<lb/>
　　其三<lb/>
葢聞虞舜之時游於巖廊之上垂拱無為而天下太平<lb/>
周文王至於日昃不暇食而宇内亦治夫帝王之道豈<lb/>
不同條共貫與何逸勞之殊也葢儉者不造𤣥黃旌旗<lb/>
<pb n="KR4h0132_WYG_026-5a"/>
之飾及至周室設兩觀乗大路朱干玉戚八佾陳於庭<lb/>
而頌聲興夫帝王之道豈異指哉或曰良玉不瑑又云<lb/>
非文亡以輔德二端異焉殷人執五刑以督姧傷肌膚<lb/>
以懲惡成康不式四十餘年天下不犯囹圄空虚秦國<lb/>
用之死者甚多刑者相望耗矣哀哉烏虖朕夙寤晨興<lb/>
惟前帝王之憲永思所以奉至尊章洪業皆在力本任<lb/>
賢今朕親耕藉田以為農先勸孝弟崇百德使者冠葢<lb/>
相望問勤勞恤孤獨盡思竭神功烈休德未始云獲也<lb/>
<pb n="KR4h0132_WYG_026-5b"/>
今隂陽錯繆氛氣充塞羣生寡遂黎民未濟廉恥貿亂<lb/>
賢不肖渾淆未得其真故詳延特起之士意庶幾乎今<lb/>
子大夫待詔百有餘人或道世務而未濟稽諸上古之<lb/>
不同考之於今而難行毋乃牽於文繫而不得騁與將<lb/>
所繇異術所聞殊方與各悉對著於篇毋諱有司明其<lb/>
指畧切磋䆒之以稱朕意<lb/>
　　其四<lb/>
葢聞善言天者必有徵於人善言古者必有驗於今故<lb/>
<pb n="KR4h0132_WYG_026-6a"/>
朕垂問乎天人之應上嘉唐虞下悼桀紂寖微寖滅寖<lb/>
明寖昌之道虚心以聴今子大夫明於隂陽所以造化<lb/>
習於先聖之道業然而文采未及豈惑乎當世之務哉<lb/>
條貫靡竟統祀未終意朕之不明與聴若眩與夫三王<lb/>
之教所祖不同而皆有失或謂乆而不易者道也意豈<lb/>
異哉子大夫既以著大道之極陳治亂之端矣其悉之<lb/>
究之熟之復之詩不云乎嗟爾君子毋常安息神之聴<lb/>
之介爾景福朕將親覽焉子大夫其茂明之<lb/>
<pb n="KR4h0132_WYG_026-6b"/>
　　其五<lb/>
葢聞上古至治畫衣冠異章服而民不犯隂陽和五糓<lb/>
登六畜蕃甘露降風雨時嘉禾興朱草生山不童澤不<lb/>
涸麟鳯在郊薮龜龍游於沼河洛出圖書父不喪子兄<lb/>
不哭弟北發渠捜南撫交阯舟車所至人迹所及跂行<lb/>
喙息咸得其宜朕甚嘉之今何道而臻乎此子大夫修<lb/>
先聖之術明君臣之義講論洽聞有聲乎當世敢問子<lb/>
大夫天人之道何所本始吉凶之效安所期焉禹湯水<lb/>
<pb n="KR4h0132_WYG_026-7a"/>
旱厥咎何繇仁義禮智四者之宜當安設施屬統垂業<lb/>
物鬼變化天命之符廢興何如天文地理人事之紀子<lb/>
大夫習焉其悉意正議詳具其對著之於篇朕將親覽<lb/>
焉靡有所隠<lb/>
　　永明九年策秀才文五首<hi>齊王融</hi>
問秀才髙第明經朕聞神靈文思之君聰明聖德之后<lb/>
體道而不居見善如不及是以崆峒有順風之請華封<lb/>
致乗雲之拜或揚旌求士或設虡待賢用能敷化一時<lb/>
<pb n="KR4h0132_WYG_026-7b"/>
餘烈千古朕夤奉天命恭惟永圖審聴髙居載懐祗懼<lb/>
雖言事必史而象闕未箴寤寐嘉猷延佇忠實子大夫<lb/>
選名升學利用賔王懋陳三道之要以光四科之首鹽<lb/>
梅之和屬有望焉<lb/>
　　其二<lb/>
又問昔周宣惰千畆之禮虢公納諫漢文缺三推之義<lb/>
賈生直言良以食惟民天農為政本金湯非粟而不守<lb/>
水旱有待而無遷朕式照前經寶兹稼穡祥正而青旗<lb/>
<pb n="KR4h0132_WYG_026-8a"/>
肅事土膏而朱紘戒典將使杏花菖葉耕穫不愆清甽<lb/>
冷風述遵無廢而釋耒佩牛相沿莫反兼貧擅富浸以<lb/>
為俗若爰并開制懼驚擾愚民潟鹵可腴恐時無史白<lb/>
興廢之術矢陳厥謀<lb/>
　　其三<lb/>
又問議獄緩死大易深規敬法䘏刑虞書茂典自氓俗<lb/>
澆弛法令滋彰胏石少不寃之民棘林多夜哭之鬼朕<lb/>
所以明發動容昃食興慮傷秋荼之密網惻夏日之嚴<lb/>
<pb n="KR4h0132_WYG_026-8b"/>
威永念畫冠緬追刑厝徒以百鍰輕科反行季葉四支<lb/>
重罰爰創前古訪游禽於絶澗作霸秦基歌雞鳴於闕<lb/>
下稱仁漢牘二途如爽即用兼通昌言所安朕將親覽<lb/>
　　其四<lb/>
又問聚人曰財次政曰貨泉流表其不匱貿遷通其有<lb/>
無既龜貝積寢緡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>專用世代兹多銷漏參倍下貧無<lb/>
兼辰之業中産闕洊嵗之貲惟瘼䘏隠無捨矜歎上帝<lb/>
溥臨賜朕休寶命卭斜之谷開而出銅且有後命事兹<lb/>
<pb n="KR4h0132_WYG_026-9a"/>
鎔範充都内之金紹圜府之職但赤仄深巧學之患榆<lb/>
莢難輕重之權開塞所宜悉心以對<lb/>
　　其五<lb/>
又問治厯明時昭遷革之運改憲勅法審刑德之原分<lb/>
命顯於唐官文條炳於鄒説及嵎夷廢軄昧谷虧方漢<lb/>
秉素祗之徵魏稱黃星之驗紛争空軫疑論無歸朕獲<lb/>
纂洪基思𢎞至道庶令日月休徴風雨玉燭克明之㫖<lb/>
弗遠欽若之義復還於子大夫何如哉其驪翰改色寅<lb/>
<pb n="KR4h0132_WYG_026-9b"/>
丑殊建别白書之<lb/>
　　永明十一年策秀才文五首<hi>王融</hi>
問秀才朕秉籙御天握樞臨極五辰空撫九序未歌至<lb/>
於思政明臺訪道宣室若墜之惻毎勤如傷之念恒軫<lb/>
故恤貧緩賦省徭慎獄幸四境無虞三秋式稔而多黍<lb/>
多徐不興兩穗之謡無褐無衣必盈七月之歎豈布政<lb/>
未優將罷民難業登爾於朝是屬宏議罔弗同心以匡<lb/>
厥辟<lb/>
<pb n="KR4h0132_WYG_026-10a"/>
　　其二<lb/>
又問惟王建國惟典命官上叶星象下符川嶽必待天<lb/>
爵具修人紀咸事然後沿才授職揆務分司是以五正<lb/>
置於朱宣下民不忒九工開於皇序庶績其凝周官三<lb/>
百漢位兼倍歴兹以降游惰寔繁若閒冗畢棄則橫議<lb/>
無已冕笏不澄則坐談彌積何則可修善詳其對<lb/>
　　其三<lb/>
又問昔者賢牧分陜良守共治下邑必樹其風一鄉可<lb/>
<pb n="KR4h0132_WYG_026-10b"/>
以為績至有旦撫鳴琴日置醇酒文而無害嚴而不殘<lb/>
故能出人於阽危之域躋俗於仁壽之地是以賈誼有<lb/>
言下之有惡吏之罪也頃深汰珪符妙簡銅墨而春雉<lb/>
未馴秋螟不散入在朕前湊其智畧出連城守闕爾無<lb/>
聞豈薪槱之道未𢎞為網羅之目尚簡悉意正辭無侵<lb/>
執事<lb/>
　　其四<lb/>
又問朕聞上智利民不述於禮大賢彊國罔圖惟舊豈<lb/>
<pb n="KR4h0132_WYG_026-11a"/>
非療飢不期於鼎食拯溺無待於規行是以三王異道<lb/>
而共昌五霸殊風而並烈今農戰不修文儒是競棄本<lb/>
狥末厥弊滋多昔宋臣以禮樂為殘賊漢主比文章於<lb/>
鄭衞豈欲非聖無法將以既道而權今欲專士女於耕<lb/>
桑習鄉閭以弓騎五都復而事庠序四民富而歸文學<lb/>
其道奚若爾無面從<lb/>
　　其五<lb/>
又問自晉氏不綱關河蕩析宋人失馭淮汴崩離朕思<lb/>
<pb n="KR4h0132_WYG_026-11b"/>
念舊民永言攸躋故選將開邊勞來安集加以納欵通<lb/>
和布德修禮歌皇華而遣使賦膏雨而懐賔所以關洛<lb/>
動南望之懐獯夷遽北歸之念夫危葉畏風驚禽易落<lb/>
無待干戈聊用辭辯片言而求三輔一説而定五州斯<lb/>
路何階人誰或可進謀誦志以沃朕心<lb/>
　　天監三年䇿秀才文三首<hi>梁任昉</hi>
問秀才朕長驅樊鄧直指商郊因藉時來乗此厯運當<lb/>
扆永念猶懐慙德何者百王之敝齊季斯甚衣冠禮樂<lb/>
<pb n="KR4h0132_WYG_026-12a"/>
掃地無餘斵雕刓方經綸草昧採三王之禮冠履麄分<lb/>
因六代之樂宫判始辨而百度草創倉廪未實若終畆<lb/>
不税則國用靡資百姓不足則惻隠深慮毎時入芻藁<lb/>
嵗課田租愀然疚懐如憐赤子今欲使朕無滿堂之念<lb/>
民有家給之饒漸登九年之蓄稍去關市之賦子大夫<lb/>
當此三道利用賔王斯理何從佇聞良説<lb/>
　　其二<lb/>
問朕本自諸生弱齡有志閉户自精開巻獨得九流七<lb/>
<pb n="KR4h0132_WYG_026-12b"/>
略頗嘗觀覽六藝百家庶非墻面雖一日萬幾早朝晏<lb/>
罷聴覽之暇三餘靡失上之化下草偃風從惟此虚寡<lb/>
弗能動俗昔紫衣賤服猶化齊風長纓鄙好且變鄒俗<lb/>
雖徳慙徃賢業優前事且夫搢紳道行禄利然也朕傾<lb/>
心駿骨非懼真龍輜軿青紫如拾地芥而隋游廢業十<lb/>
室而九鳴鳥蔑聞子衿不作𢎞奬之路斯既然矣猶其<lb/>
寂寞應有良規<lb/>
　　其三<lb/>
<pb n="KR4h0132_WYG_026-13a"/>
問朕立諫鼓設謗木於兹三年矣比雖輻湊闕下多非<lb/>
政要日伏青蒲罕能切直將齊季多諱風流遂徃將謂<lb/>
朕空然慕古虚受弗𢎞然自君臨萬㝢介在民上何嘗<lb/>
以一言失㫖轉徙朔方睚眦有違論輸左校而使直臣<lb/>
杜口忠讜路絶將恐𢎞長之道别有未周悉意以陳極<lb/>
言無隠<lb/>
　　唐徳宗問賢良方正直言極諫䇿<hi>陸贄</hi>
皇帝若曰葢聞上古有道之君垂拱無為以臨四海不<lb/>
<pb n="KR4h0132_WYG_026-13b"/>
理而人化不勞而事成星辰軌道風雨時若邈乎其不<lb/>
可繼何施而臻此歟三代以來制作滋廣異文質之變<lb/>
明利害之鄉威之以刑𨗳之以禮敦其俗而彌薄防其<lb/>
人而益媮豈澆淳必繫於時耶將聖賢間生而莫之振<lb/>
也朕祗膺累聖之業猥居兆人之上䖍恭刻勵如恐墜<lb/>
失憂濟庶務夕惕晨興永惟前王之典謨是憲是則師<lb/>
大禹以崇儉法髙宗以求賢興夏啓之征作周文之伐<lb/>
旌孝弟舉直言養髙年敦本業平均徭税黜陟幽明勵<lb/>
<pb n="KR4h0132_WYG_026-14a"/>
精孜孜勤亦至矣然而浮靡不革理化不行暴亂不懲<lb/>
姧犯不息五教猶鬱七臣未臻鄉黨廢尚齒之儀蒸黎<lb/>
無安土之志賦入日減而私室愈貧廉察日臻而吏道<lb/>
愈濫意者朕不明歟勢不可歟何古今之事同而得失<lb/>
之效異也思欲剗革前弊創立新規施之於事而易從<lb/>
考之於文而有據備陳本末將舉而行棄或憚煩畧於<lb/>
條對自頃隂陽舛候祲沴荐興仍嵗旱蝗稼穡不稔上<lb/>
天作孽必有由然屢推凶災其咎安在傳曰時之不乂<lb/>
<pb n="KR4h0132_WYG_026-14b"/>
厥罰恒暘又曰堯湯水旱數之常也二者相反其誰云<lb/>
從今人靡葢藏國無廪積朕屢延卿士詢訪謀猷至乃<lb/>
減冗食之徒罷不急之務既聞嘉話亦已遵行而停廢<lb/>
之餘所費尚廣欲轉輸於江徼則逺不及期將捜粟於<lb/>
關中則擾而無獲節軍食則功臣懐怨省吏員則多士<lb/>
靡歸中心浩然罔知攸濟子大夫藴畜財器通明古今<lb/>
副我虚求森然就列匡朕之寡昧拯時之艱災畢志直<lb/>
言毋有所隠<lb/>
<pb n="KR4h0132_WYG_026-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_026-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二十六<lb/>
</p>
<p>
</p>
  </div>
</body>
</text>
</TEI>
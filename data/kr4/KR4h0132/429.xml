<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百二十九</head> <lb/>
    <p>
<pb n="KR4h0132_WYG_429-1a"/>
欽定四庫全書<lb/>
　文章辨體彚選巻四百二十九<lb/>
　　　　　　　　　　　　明　賀復徴　編<lb/>
說三<lb/>
　　撲滿說<hi>明宋濂</hi>
撲滿貯錢陶器也狀類甖曰通一錢錢入不可出滿乃<lb/>
撲去故名濓因是未嘗不悲石荆州之爲人也荆州俠<lb/>
士刼逺使商客致富至與貴戚争豪以鐡如意擊碎珊<lb/>
<pb n="KR4h0132_WYG_429-1b"/>
瑚非金多不能然卒用是以殺其身嗚呼荆州亦撲滿<lb/>
歟傳曰仁者以財發身又曰積而能散然則聚財而不<lb/>
散者不可哉<lb/>
　　鑽燧說<hi>宋濓</hi>
宋子閒居見家人夏季改火不用桑柘取赤檆二尺中<lb/>
析之一剜成小空空側開以小隙一劀圓大與空齊稍<lb/>
銳其兩端上端截竹三寸冒之下端寘空内以細綯纒<lb/>
其腰别藉卉毛於隙下左手執竹右手執綯急旋轉之<lb/>
<pb n="KR4h0132_WYG_429-2a"/>
二檆相軋摩空木成塵烟輒起塵自隟流毛上候其烟<lb/>
蓊葧以虚掌覆空鬱之則火燄燄生矣宋子嘆曰火在<lb/>
木中不鑽則火不見萬善具於人性不學則善不明人<lb/>
何可不學哉<lb/>
　　人虎說<hi>宋濓</hi>
莆田壺山下有路通海販鬻者由之至正丁未春民衣<lb/>
虎皮煅利銕爲爪牙習其奮躍之態絶類乃出伏灌莽<lb/>
中使偵者縁木而視有負囊至者則嘯以爲信虎躍出<lb/>
<pb n="KR4h0132_WYG_429-2b"/>
扼其吭殺之或臠其肉爲噬囓狀裂其囊㧞物之尤者<lb/>
餘封祕如故示人弗疑人競傳壺山下有虎不食人惟<lb/>
吮其血且神之已而民偶出其婦守岩穴聞木上嘯聲<lb/>
急意必有重貨乃䝉皮而搏之婦人質脆柔販者得與<lb/>
抗婦懼逸去微見其蹠人也歸謀諸鄰譟逐之抵穴得<lb/>
金帛無筭民竟逃去嗚呼世之人虎豈獨民也哉<lb/>
　　猿說<hi>宋濓</hi>
武平産猿隕毛若金絲閃閃可觀猿子尤竒性可馴然<lb/>
<pb n="KR4h0132_WYG_429-3a"/>
不離母母黠不可致獵人以毒傅矢伺母間射之母度<lb/>
不能生灑乳於林飲子灑已氣絶獵人取母皮向子鞭<lb/>
之即悲鳴而下歛手就制每夕必寢皮乃安甚者輒抱<lb/>
皮跳躑而斃嗟夫猿且知有母不愛其死況人也耶<lb/>
　　天說<hi>劉基</hi>
或曰天灾流行隂陽舛訛天以之警於人與曰否天以<lb/>
氣爲質氣失其平則變是故風雨雷電晦明寒暑者天<lb/>
之喘汗呼嘘動息啟閉収發也氣行而通則隂陽和律<lb/>
<pb n="KR4h0132_WYG_429-3b"/>
吕正萬物並育五位時若天之得其常也氣行而壅壅<lb/>
則激激則變變而後病生焉故吼而爲暴風鬱而爲虹<lb/>
蜺不平之氣見也抑拗憤結迴薄切錯暴怒溢發冬雷<lb/>
夏霜驟雨疾風折木漂山三光盪摩五精亂行晝昏夜<lb/>
明瘴疫流行水旱愆殃天之病也霧濁星妖暈背祲氛<lb/>
病將至而色先知也天病矣物受天之氣以生者也能<lb/>
無病乎是故瘥癘夭札人之病也狂亂反常顚蹶披猖<lb/>
中天之病氣而不知其所爲也雖天亦無如之何也惟<lb/>
<pb n="KR4h0132_WYG_429-4a"/>
聖人有神道焉神道先知防於未形不待其幾之發也<lb/>
堯之水九載湯之旱七載天下之民不知其灾朱均不<lb/>
才爲氣所勝則舉舜禹以當之桀紂反道自絶於天則<lb/>
率天下以伐之元氣之不汩聖人爲之也曰然則人勝<lb/>
天與曰天有所不能而人能之此人之所以配天地爲<lb/>
三也曰書曰作善降之百祥作不善降之百殃非與曰<lb/>
此天之本心也而天有所不能病於氣也惟聖人能救<lb/>
之是故聖人猶良醫也朱均不肖堯舜醫而瘳之桀紂<lb/>
<pb n="KR4h0132_WYG_429-4b"/>
暴虐湯武又醫而瘳之周末孔子善醫而時不用故著<lb/>
其方以傳於世易書詩春秋是也髙文光武能於醫而<lb/>
未聖故病少愈而氣不盡復和安平以降病作而無其<lb/>
醫桓靈以鉤吻爲參苓而操懿之徒又加鴆焉由是病<lb/>
入於膏盲而天道幾乎竆矣曰然則元氣息矣乎曰有<lb/>
元氣乃有天地天地有壞元氣無息堯舜湯武正其法<lb/>
孔子傳其方方與法不泯也有善醫者舉而行之元氣<lb/>
復矣作天說<lb/>
<pb n="KR4h0132_WYG_429-5a"/>
　　菜窩說<hi>劉基</hi>
　菜窩者宗姪彬之所以名其居室也彬字宗文少好<lb/>
　學有識而未用其居在處州府城之東門每求予爲<lb/>
　文而恒弗得暇今年予來京師而彬亦以儒士貢爲<lb/>
　工部主事因戲作菜窩說且以勉而進之云爾<lb/>
犁眉公謂東門子贆曰子之居東門也井地十畝旣夷<lb/>
旣壌俯壕爲溝倚城爲墉藩以枳林緯以蘗場是蓋比<lb/>
如束鍼錟若攅鎗蛇蜴不能求其縫罅蚍蜉不能爲之<lb/>
<pb n="KR4h0132_WYG_429-5b"/>
穴隙也何不墾之以種樹乎又何不耕之以藝稷黍乎<lb/>
不然何不大爲之池分北山之泉流以養鱉與魚乎徒<lb/>
何爲乎築陋室於其中墼糞土以爲壁茨以腐茅墳蝎<lb/>
是宅藉以瓦礫羊蹄豕跡與鼢鼠爲主客平明出門不<lb/>
馬不車不驘不驢以造他人之廬呼朋命徒左趨右蹌<lb/>
談無用之空言强相名而曰儒坐視殷賑之腴索爲蓬<lb/>
藋之區不亦悲乎吾聞燕秦棗栗穰橙鄧橘李梨薁鬰<lb/>
秦杏周漆柿桃柰楔琬容琰質椅桐栝栢堅縝有瑟桂<lb/>
<pb n="KR4h0132_WYG_429-6a"/>
椒茰榝吐芳馞馝木𤓰榅桲藷藇葛芴叢蔓轇轕彼揫<lb/>
此茁或庸其材或以其實或黄如金或赤如日翹蕭逺<lb/>
條可蜂以蜜克勤厥營茍獲其一富擬封君受天之秩<lb/>
范子所至穿池種魚史傳貨殖盛稱陶朱八口之家五<lb/>
畝之宅墻下樹桑足以衣帛今子不士不農不商不工<lb/>
綴籍州庠口體不充人皆子嗤子曷不懜東門子贆聽<lb/>
之愀然思之杳然瞿然而作再拜而怍立而言曰公有<lb/>
言吾獲矣而吾亦有知焉請以復於公吾將以藝稷黍<lb/>
<pb n="KR4h0132_WYG_429-6b"/>
乎則古人一夫受田百畝而給今將以五畝爲宅矣則<lb/>
所羨不過二十之一不能以不饑也抑將以種樹乎則<lb/>
近者非四三年不成不知逺者又幾年乎不可以懸吾<lb/>
釜而俟爨也抑且爲池以畜魚乎則我身畸耳貸力於<lb/>
人何日成乎不可以暵吾肮而待汲也今當種菜而鬻<lb/>
焉尚庻幾哉可也夫菜也者采也君子之所采也或謂<lb/>
之蔬焉蔬也者疏也食粱肉者之所䟽也君子所采而<lb/>
食粱肉者疏之庻幾或者可以裕我矣乎乃往訪於溪<lb/>
<pb n="KR4h0132_WYG_429-7a"/>
南之圃人得膏土沃泉之術蒐四鄙之菜類其族而種<lb/>
之買牛牯一㹀二鏺其萊蕪芟去薁薉㧞其荄杜阜翳<lb/>
籜而灺之穿井於其四隅建桔橰焉瀦水有池洩水有<lb/>
渠或培或滋或叢或竒灌溉攸宜或耘或耔疏稠比稀<lb/>
慈穉舉肥根莖實荑各隨其時羅之離離檻之菲菲朱<lb/>
浹旬月而東門氏之童色澤如也貌懌如也窺其園則<lb/>
鬰鬰芊芊入其門則盎然春温有酒盈尊他日犁眉公<lb/>
過焉東門子贆御諸門犁眉公笑曰子亦足於斯而已<lb/>
<pb n="KR4h0132_WYG_429-7b"/>
乎東門子贆再拜謝曰吾願見公而有陳焉久矣請坐<lb/>
於吾廬而爲公言之可乎公曰吾願也東門子贆曰公<lb/>
能悉識吾菜乎公曰未也請之園而言焉曰始吾之不<lb/>
營是園也漠乎其無思也今吾之旣營是園也推其所<lb/>
以壯吾址而厚吾生則非一日也天地乆其道而萬物<lb/>
生聖人久其徳而庻功成士農工商久其業而百務貞<lb/>
故殖韭以爲之君韭者久也所以久吾生也致久必慎<lb/>
其揆故殖之以葵葵者揆也揆得其道則視明而聽聰<lb/>
<pb n="KR4h0132_WYG_429-8a"/>
故植之以蔥聰達則得算多故植之以蒜蒜者算也算<lb/>
不失家必豐故植之以蘴豐則彊矣故植之以薑薑者<lb/>
强也物太强則過剛剛過則折君子戒焉故植之以芥<lb/>
芥者戒也戒事者思必苦思苦則毒故植之以荼荼毒<lb/>
罹於中而用力勤故植之以芹勤極則病故植之以蒲<lb/>
蒲痡也病之劇也病劇必弱故植之以荏荏柔而弱也<lb/>
弱則微矣故植之以薇微骭瘍也骭微則羸其行故植<lb/>
之以蔞蔞者僂也愈病必以藥故植之以芍藥藥攻病<lb/>
<pb n="KR4h0132_WYG_429-8b"/>
不可失其養故植之以鞠鞠養也得其養而後蘇故植<lb/>
之以蘇蘇則起矣故植之以芑起必慎以保其後故植<lb/>
之以瓠瓠者䕶也䕶不違乎道則難舒而福生焉故植<lb/>
之以芷芷者祉也引祉莫大乎育徳故植之以蓄蓄必有<lb/>
濟故植之以薺薺者濟也濟自近而之逺自卑而底髙<lb/>
也故植之以菘菘者髙也髙極必窮故植之以芎藭慮<lb/>
竆者必早計故植之以薊薊者計也吾朝而游焉觀其<lb/>
菶菶菁菁可以恱吾目而暢吾情夕而游焉擷其芳而<lb/>
<pb n="KR4h0132_WYG_429-9a"/>
茹其英可以旨吾腹而曼吾齡又可以究吾知而通物<lb/>
理安得不悠然而永懐怡然而自喜哉夫吾廬窩也不<lb/>
足以延長者而長者肯臨焉不可以不志請名之曰菜<lb/>
窩願公爲吾誌之犁眉公大恱遂旅其菜酌其酒書其<lb/>
言而去<lb/>
　　瞽說<hi>蘇伯衡</hi>
空同子過北邙山見叢塜爲喟然而嘆曰人乎人乎其王<lb/>
侯將相乎其巨家富子乎其百工技藝乎其俠客釋氏<lb/>
<pb n="KR4h0132_WYG_429-9b"/>
乎其駔儈乎其甿𨽻乎其操觚者乎其人奴之類乎其<lb/>
鹵簿鼔吹前挽後擁而歸之斯乎其束縛而遺之斯乎<lb/>
其殣而埋之斯乎其始將錮三泉而天文地理之畢具<lb/>
乎將使房繳道門闕罘□之極其壯麗乎將秘器臣妾<lb/>
之備置乎將穿不及泉而丘壟之無處乎將不封而不<lb/>
樹乎其中將珠襦玉匣黄腸題湊乎將桐木爲棺葛藟<lb/>
爲緘乎將厚衣以薪乎將倮而反其真乎嗚呼噫嘻蓋<lb/>
皆不可知矣況乎其主名邑里而可得而稽乎但見華<lb/>
<pb n="KR4h0132_WYG_429-10a"/>
表摧折穹碑剥落土花<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斒牛羊礪角可悲也夫牧豎<lb/>
縱横汛掃不至漆燈已滅隂燐昭㫼可悲也夫蒿萊没<lb/>
垣麒麟欹側翁仲無言白日自没可悲也夫衰草離蘺<lb/>
露冷風凄罔象出没狐狸嘯啼可悲也夫言未卒傍有<lb/>
樵者曰唉又何足悲哉人齡踰百如電之流如駒之馳<lb/>
方其生存或竆或達或盛或衰而貴者賤者尊者卑者<lb/>
富者貧者智者愚者雖歡欣得失用舍夀夭參差不齊<lb/>
及大期之奄及倐長逝而莫追計如桑孔辯如秦儀雄<lb/>
<pb n="KR4h0132_WYG_429-10b"/>
如項籍巧如工倕腰懸章綬手執璧圭布視錦綉塊視<lb/>
珠璣雖欲不同爲螻蟻之歸得乎唉歲月荏苒寒暑推<lb/>
移則其骨毛齒爪亦將澌盡而塵飛頽然獨存者第敗<lb/>
塜之纍纍而已而四五世後不復能守則丘壟塋域又<lb/>
將爾耕我犁蒼然如故者特空山之巍巍而已而此理<lb/>
勢之必然從振古其如兹夫子何乃不能忘情爲之佇<lb/>
立而歔欷也雖然萬物之間衆人之中雜賢雜哲立德<lb/>
立功坤翕乾張蟠地極穹有生有死雖衆攸同其英䰟<lb/>
<pb n="KR4h0132_WYG_429-11a"/>
靈氣則不隨草木而腐壞其令聞廣譽則長並天地而<lb/>
無竆茍能如是則善矣尚何彼之悲爲唉宇宙有不朽<lb/>
而不務之方蠅營狙詐舞智用機競浮榮於旦暮較强<lb/>
弱於錙銖俯有拾仰有取争勢利計崇庳將其肉未寒<lb/>
而名已泯何舉世之没没虽虽也空同子曰善哉去其<lb/>
健羨脫其放覊放乎山林弦琴誦詩進徳修業惟恐後<lb/>
時<lb/>
　　其二<lb/>
<pb n="KR4h0132_WYG_429-11b"/>
空同子曰有求於人而不加親無求於人而不加疎此<lb/>
其人君子也有求於人而惟恐不親無求於人而惟恐<lb/>
不疎此其人小人也其人誠君子也其友也必不加親<lb/>
於人得時之際而加疎於人失時之後亦不加疎於已<lb/>
得志之日而加親於已失志之時其人誠小人也其友<lb/>
也必加親於人得時之際而加疎於人失時之後亦必<lb/>
加疎於已得志之日而加親於已失志之時是故君子<lb/>
之友謂之真小人之友謂之僞僞友者常多有也真友<lb/>
<pb n="KR4h0132_WYG_429-12a"/>
者常鮮有也鮮真友是以友而有始終者十不能一二<lb/>
也多僞友是以友而無始終者十常有八九也蓋君子<lb/>
友以道義而道義無隆無替者也與道義俱無隆替則<lb/>
君子之心也小人友以勢利而勢利有隆有替者也與<lb/>
勢利俱有隆替則小人之心也此小人之存心所以無<lb/>
恒而君子之存心所以有恒也以有恒之心而與人友<lb/>
雖禍福死生而不能親疎之也況小者乎以無恒之心<lb/>
而與人友雖簞食豆羮而能親疎之也況大者乎是故<lb/>
<pb n="KR4h0132_WYG_429-12b"/>
君子不茍交人亦不茍友於人友人必察其所以友也<lb/>
友於人必慎其所以友也慎友在始察友在微察友不<lb/>
於微則不能得其心之所存也慎友不於始則不能得<lb/>
其身之所宗也夫自古及今終而相忮相軋相毀相競<lb/>
相傾相仇相殘者皆始而相求相推相下相比相濟相<lb/>
依相許者相求相推相下相比相濟相依相許於其始<lb/>
而相忮相軋相毁相競相傾相仇相殘於其終僞友者<lb/>
則爲之也真友者固不爲之也故君子察之慎之友焉<lb/>
<pb n="KR4h0132_WYG_429-13a"/>
而出於真者則内友焉而隣於僞者則絶絶僞友所以<lb/>
使天下薄勢利也内真友所以率天下敦道義也敦道<lb/>
義薄勢利民德其有不厚乎友道其有不終乎<lb/>
　　其三<lb/>
尉遲楚好爲文謁空同子曰敢問文有體乎曰何體之<lb/>
有易有似詩者詩有似書者書有似禮者何體之有有<lb/>
法乎曰初何法典謨訓誥國風雅頌初何法難乎易乎<lb/>
曰吾將言其難也則古詩三百篇多出於小夫婦人吾<lb/>
<pb n="KR4h0132_WYG_429-13b"/>
將言其易也則成一家言者一代不數人宜繁宜簡曰<lb/>
不在繁不在簡狀情冩物在辭達辭達則二三言而非<lb/>
不足辭未達則千百言而非有餘宜何如曰如江湖何<lb/>
也曰有本也如鍵之於管如樞之於户如將之於三軍<lb/>
如腰領之於衣裳何也曰有統攝也如置陳如構居第<lb/>
如建國都何也曰謹布置也如草木焉根而榦榦而枝枝而<lb/>
葉而葩何也曰條理精暢而皆有附麗也如手足之十<lb/>
二脉焉各有起有出有循有注有㑹何也曰支分派别<lb/>
<pb n="KR4h0132_WYG_429-14a"/>
而榮衛流通也如天地焉包涵六合而不見端倪何也<lb/>
曰氣象沉鬱也如漲海焉波濤湧而魚龍張何也曰浩<lb/>
瀚詭怪也如日月焉朝夕見而令人喜何也曰光景常<lb/>
新也如煙霧舒而雲霞布何也曰動蕩而變化也如風<lb/>
霆流而雨雹集何也曰神聚而㝠㑹也如重林如邃谷<lb/>
何也曰深逺也如秋空如寒水何也曰潔浄也如太羔<lb/>
如𤣥酒何也曰雋永也如瀬之旋如馬之奔何也曰囘<lb/>
複馳騁也如羊腸如鳥道何也曰縈迂曲折也如孫吳<lb/>
<pb n="KR4h0132_WYG_429-14b"/>
之兵何也曰竒正相生也如常山之蛇何也曰首尾相<lb/>
應也如父師之臨子弟如孝子仁人之處親側如元夫<lb/>
碩士端冕而立乎宗廟朝廷何也曰端嚴也温雅也正<lb/>
大也如楚莊王之怒如杞梁妻之泣如昆陽城之戰如<lb/>
公孫大娘之舞劔何也曰激切也雄壯也頓挫也如菽<lb/>
粟如布帛如精金如美玉如出水芙蓉何也曰有補於<lb/>
世也不假磨礲雕琢也將烏乎以及此也曰易詩書三<lb/>
禮春秋所載丘明高赤所傳孟荀莊老之徒所著朝焉<lb/>
<pb n="KR4h0132_WYG_429-15a"/>
夕焉諷焉味焉習焉斯得之矣雖然非力之可爲也聖<lb/>
賢道德之光積於中而發乎外故其言不文而文譬猶<lb/>
天地之化雨露之潤物之䰟魄以生華蔓毛羽極人力<lb/>
所不能爲孰非自然哉故學於聖人之道則聖人之言<lb/>
莫之致而致之矣學於聖人之言非惟不得其道并其<lb/>
所謂言亦且不能至矣尉遲楚出以告公乗丘曰楚之<lb/>
於文也其猶在山徑之間歟微空同子導吾出也吾不<lb/>
知大道之恢恢於是盡心焉將於文僩焉無難能者矣<lb/>
<pb n="KR4h0132_WYG_429-15b"/>
　　猫說<hi>薛瑄</hi>
予家苦鼠暴乞諸人得一猫形魁然大爪牙銛且利予<lb/>
私計鼠暴當不復慮矣以其未馴也縶維以伺候其馴<lb/>
焉羣鼠聞其聲相與窺其形類有能者恐其噬已也屏<lb/>
不敢出穴者月餘日旣而以其馴也遂解其縶維適覩<lb/>
出殻雞雛鳴啾啾焉遽起而捕之比家人逐得已下咽<lb/>
矣家人欲執而擊之余曰勿庸物之有能者必有病噬<lb/>
雛是其病也獨無捕鼠之能乎遂釋之已則伈伈泯泯<lb/>
<pb n="KR4h0132_WYG_429-16a"/>
飢哺飽嬉一無所爲羣鼠復潜視以爲彼將匿形致已<lb/>
也猶屏伏不敢出旣而鼠窺之益熟覺其無他異遂厯<lb/>
穴相告曰彼無爲也遂偕其類復出爲暴如故余方怪<lb/>
甚然復有雞雛過堂下者又亟往捕之而走追則囓者<lb/>
過半矣余之家人執之至前數之曰天之生材不齊有<lb/>
能者必有病舍其病猶可用其能也今汝無捕鼠之能<lb/>
而有噬雞之病真天下之棄材也哉遂笞而放之<lb/>
　　赤子說<hi>鄒守愚</hi>
<pb n="KR4h0132_WYG_429-16b"/>
赤子生浹二旬蠕動然嘔煦然無所知也已方其睡且<lb/>
熟也扶之不驚徐而叩之不悟也未幾怡然以笑余驚<lb/>
使家人燭之其面有喜色赤子不知也曰曷爲乎然家<lb/>
人曰是其夢也未幾復大驚以啼若號若訴余驚使家<lb/>
人燭之其面猶有怒色赤子不知也余曰曷爲乎然家<lb/>
人曰是其亦夢也須臾而赤子亦寤余曰赤子亦有夢<lb/>
矣乎其夢也亦有喜與怒矣乎不然不宜有是也其始<lb/>
生也湛一内涵形感外絶其心宜若天然不當有憧憧<lb/>
<pb n="KR4h0132_WYG_429-17a"/>
焉者於其間舉吾身皆外也然而孰順以喜孰逆以悲<lb/>
夜之夢晝之爲也不然則其思也不然則其因也不然<lb/>
則其幾之先也赤子方浹旬爲邪思邪因邪幾邪其必<lb/>
不然矣乃有喜與怒者於夢乎形焉其亦何從而得之<lb/>
邪吾以是伏思之易曰寂然不動感而遂通天下之故<lb/>
自其始生之時而已然也當是時也無赤子與聖人之<lb/>
異也孟子曰大人者不失其赤子之心者也然則聖人<lb/>
者其果天錫之崇名而異之邪能不失之而已矣吾悲<lb/>
<pb n="KR4h0132_WYG_429-17b"/>
夫世之以喜怒自鑿其真者何限也<lb/>
　　說吏<hi>祝允明</hi>
吏所以止民之争而吏之争於民甚於民之相争也民<lb/>
之争求止於吏争於吏將焉止之故置吏者必先求其<lb/>
不民之争者而後求其止民之争然後可不然是吏教<lb/>
民争而置吏者教吏争也與其欲止民争而更教之不<lb/>
若不置吏而民之争尚寡也<lb/>
　　虎銜魚說<hi>張含</hi>
<pb n="KR4h0132_WYG_429-18a"/>
春秋推災度云四方煩擾衆民失恩則虎銜魚矣禺山<lb/>
子曰奚翅魚乎奚翅魚乎今恐不免於銜蝦也䝉邇停<lb/>
都見漁石公唶謂䝉云前之廿歲監司鮮以賕著近鮮<lb/>
以不賕著方岳滋倍焉況銅章名實皆銅墨綬名實皆<lb/>
墨鄶下無譏矣又曰士也固窮之節女也偶影之操<lb/>
也監司而賕殆六珈而姣者也方岳而賕殆翟服而嫪<lb/>
者也銅墨而賕殆十金中饋而奔者也䝉復於公曰昔<lb/>
者之賕鑚穴踰墻今也之賕連闥洞房昔也之姣叔孫<lb/>
<pb n="KR4h0132_WYG_429-18b"/>
僑如今也之姣衛渾良夫昔人有云臣父清惟恐人知<lb/>
臣清惟恐人不知今也反是前兹之賕惟恐人知今兹<lb/>
之賕惟恐人不知賕非美名曷曰惟恐人不知曰不知<lb/>
則何爲來哉由此觀之虎奚翅銜蝦哉傳曰國家之敗<lb/>
由官邪也官之失德寵賂章也<lb/>
　　録鬻婦說<hi>劉楚</hi>
歲乙已兵後大歉民有鬻其妻於廬陵之瀟洲得五斗<lb/>
粟者其夫持粟出門去數百步矣其妻號而返之謂曰<lb/>
<pb n="KR4h0132_WYG_429-19a"/>
本以凶歉不能兩全又無别貲可脫急故寧鬻身以相<lb/>
濟今所得粟止五斗計其間去食新之日尚逺也食五<lb/>
斗粟既能食新否乎否則若終死亡耳奈何遽捐結髪<lb/>
之誼而爲此痛割哉聞永新比歲豐而饒粟此去不百<lb/>
里盍歸粟主人與若俱行丐以乞活萬一得兩存以免<lb/>
於離析之患不亦可乎茍不幸而死則偕死況或者未<lb/>
必死乎乃泣謝主人相携而去劉子聞而嘆曰義哉其<lb/>
妻之言也夫夫婦以義合者也今其瀕於死亡而相棄<lb/>
<pb n="KR4h0132_WYG_429-19b"/>
豈得已哉遂至見粟不見妻茍升斗以延旦夕蓋無復<lb/>
有一日深長之慮者矣使幸得食粟而不死或盡食而<lb/>
死皆未可知然一食其粟則終不得妻其妻者必可知<lb/>
矣兹其返粟而去也或死或不死槩未可知而詞嚴義<lb/>
正婦則存焉夫豈伈伈焉持旦夕命以自矜者哉夫鬻<lb/>
身非義矣自鬻以濟其夫焉可也身鬻矣而所事不能<lb/>
以終濟則不如全身俟命之爲愈此所以反覆權之而<lb/>
卒歸於正歟嗚呼世無烈丈夫久矣況婦人女子乎彼<lb/>
<pb n="KR4h0132_WYG_429-20a"/>
食人之禄儋人之爵者固將謂一旦緩急可恃也君父<lb/>
不幸而遭難則雖若紀信之詐董永之賣宜有所不辭<lb/>
今計不知此出反乗危利菑肆然委質於他人乃謂昔<lb/>
者之禄不足以酬其勲而方恨去之之不早者顧此婦<lb/>
寧不大有靦哉又或不能早斷以義徒隱忍淟涊失<lb/>
其身矣他日乃不勝自悔始謂不能忘情於故夫如餅<lb/>
師之憶者則亦何及哉嗚呼婦人從人者也一而已矣<lb/>
彼饑饉死亡何足計哉故吾於瀟洲之婦蓋深有感云<lb/>
<pb n="KR4h0132_WYG_429-20b"/>
　　獲麟說<hi>唐順之</hi>
春秋何以終於獲麟杜預之言曰感麟而作因以爲終<lb/>
也予以爲不然孟子曰王者之迹熄而詩亡詩亡然後<lb/>
春秋作又曰世衰道微孔子懼作春秋孔子傷當世之<lb/>
亂爲萬世法戒而作春秋也豈獨爲一麟哉假而麟不<lb/>
至春秋將不作耶鄭衆賈逵服䖍謂孔子自衛反魯修經<lb/>
已成麟感而至胡安國亦曰簫韶作而鳳凰儀春秋成<lb/>
而麒麟至余又以爲不然孔子嘗曰鳳鳥不至河不出<lb/>
<pb n="KR4h0132_WYG_429-21a"/>
圖吾已矣夫傷不得致此瑞也孔子刪詩定書繫易正<lb/>
禮樂功亦至矣不聞有所謂瑞獨春秋成而麟至乎假<lb/>
而麟不至春秋將何所終耶且旣爲瑞矣又見獲於鉏<lb/>
商何哉然則春秋曷爲以是終吾以爲紀異也春秋書<lb/>
災不書瑞麟者聖王之瑞也時至春秋亂臣賊子接跡<lb/>
於天下日食星殞地震山崩水旱霜雹六鷁退飛鴝鵒<lb/>
來巢多麋有蜮史不絶書斯時也麟曷爲至哉不當至<lb/>
而至焉兹瑞也所以爲異也有年大有年祥也非所有<lb/>
<pb n="KR4h0132_WYG_429-21b"/>
而有焉則爲異麟祥也非所至而至焉則爲異楚狂之<lb/>
歌曰鳳兮鳳兮何德之衰兹其麟之衰乎雖然麟爲聖<lb/>
人出也爲已出而傷焉孔子其有感乎吾道其終不行<lb/>
乎所謂吾已矣夫者故以是終焉<lb/>
　　介軒說<hi>楊繼盛</hi>
介安從生生於吾心之義義又安從始始於在天之利<lb/>
是故本諸心而原諸天非由外鑠者也夫人之所以植<lb/>
綱常𢎞徳業參天地匹聖賢皆頼此以爲之質幹是可<lb/>
<pb n="KR4h0132_WYG_429-22a"/>
茍焉已乎必剛與亷二者合而介始成矣然乖愎以忤<lb/>
物則似介之剛而非剛矯情以駭俗則似介之亷而非<lb/>
亷毫釐千里不可不察也而世之號爲介者不求其合<lb/>
於天而求其合於人不求諸吾心而求諸聲音笑貌之<lb/>
末故能介於外者或不能介於内能介於始者或不能<lb/>
介於終則是介非介不過欺世之機械要寵之筌蹄耳<lb/>
其害介也不旣深乎觀李封君之介自心而身而家而<lb/>
鄉其介之操同自少而壯而老其介之操又同夫固合<lb/>
<pb n="KR4h0132_WYG_429-22b"/>
内外始終而一之者謂之天下之至介非歟則以之名<lb/>
軒也固宜論者猶以二君之介不及於天下惜之然述<lb/>
之者有司冦禹江則天下之頌其介也固有待矣噫不<lb/>
茍和之謂介然介而不和者偏也不茍取之謂介茍有<lb/>
意取名焉雖非貨利亦謂之取矣敢以是足介說之義<lb/>
　　友琴生說<hi>徐渭</hi>
陸君以清才少年入國子宜其一意於干禄之文也顧<lb/>
嗜古已即能爲古詩文又嗜琴久之得其趣益與之狎<lb/>
<pb n="KR4h0132_WYG_429-23a"/>
視琴猶人也行則囊以隨止則懸以對憂喜所到手出<lb/>
其聲若與之語因自呼曰友琴生人亦以友琴生呼之<lb/>
余客金陵友琴生則來訪余問以說余嘗見人道友琴<lb/>
生曩客杭鼓琴於舍忽有鼠自穴中蹲几下久不去座<lb/>
中客起喝之愈留此與伯牙氏之琴也而使馬仰秣者<lb/>
何異哉夫聲之感人在異類且然而況於人乎況又得<lb/>
其趣者乎冝生之友之也生請益予黙然生亦黙然頃<lb/>
之曰似得之矣然願子畢其說余曰生誠思之當木未<lb/>
<pb n="KR4h0132_WYG_429-23b"/>
有桐時蠶不絃時匠不斵時人具耳而或無聽也是爲<lb/>
聲不成時而使友琴生居其間則琴且無實也而安有<lb/>
名名且無矣又安得與之友則何如君復黙然若有所<lb/>
遺也已而曰得之矣乃今知於琴友而未嘗友不友而<lb/>
未嘗不友也余曰諾<lb/>
　　相說<hi>孫作</hi>
相人之法論形而取舍之此世俗瞽伎之見不惟不足<lb/>
以知人而吾所以取人者一失其當則未免喪心挫志<lb/>
<pb n="KR4h0132_WYG_429-24a"/>
茫乎君子小人之不暇擇矣九方臯天下之善相馬者<lb/>
其求馬也物色牝牡不能知而不失其爲良馬故伯樂<lb/>
曰若臯之所觀天機也得其精而忘其麤在其内而忘<lb/>
其外善相人者亦然相雖定於形神氣色之中見常在<lb/>
於形神氣色之外余嘗學此而得二法一曰變二曰常<lb/>
常者人之所不見變者人之所不知也常猶可勉變則<lb/>
雖鬼神有不能知當知其勉强逆計以遁其情則雖季<lb/>
咸之相壺子不能得其略至於天機之動忽焉而不可<lb/>
<pb n="KR4h0132_WYG_429-24b"/>
掩是雖裴行儉之議王楊盧駱無以出此也莫難逃者<lb/>
動静語黙之機莫難禦者倉卒應變之機於其不可逃<lb/>
以觀其愛憎取與之常於其不可禦以竆其心發難忍<lb/>
之變一變一常反復相明而貧富貴賤壽夭之理得矣<lb/>
譬之如水滙而爲淵激而爲湍束而爲峽流而爲川人<lb/>
見其異耳然而汪洋起伏之形悍怒崩蹙之勢萬變不<lb/>
常而大小淺深之數可以智測者其理一也里士陳君<lb/>
漢翁善相人與余言悉合故録此以遺漠翁而士大夫<lb/>
<pb n="KR4h0132_WYG_429-25a"/>
得吾說以通之亦或有以知相非進於技而已也<lb/>
　　秀才說<hi>湯顯祖</hi>
秀才之才何以秀也秀者靈之所爲故天生人至靈也<lb/>
孟子曰以爲未嘗有才者豈人之性也哉不能盡其才<lb/>
者也故性之才爲才也盡其才則日新心含靈粹而英<lb/>
華外粲行則有度言則有音易所謂黄中以通其理是<lb/>
也才而爲秀世實需才正需於此或曰諸生不甚言性<lb/>
正以言性之人亦未能盡其才夫大聖非五十學易知<lb/>
<pb n="KR4h0132_WYG_429-25b"/>
天命鮮能無大過惟其言之信者識之其行之信者從<lb/>
之其言行之疑者置之而已或曰日者士以道性爲虚<lb/>
以食色之性爲實以豪傑爲有以聖人爲無嗟夫吾生<lb/>
四十餘矣十三歲時從明德羅先生遊血氣未定讀非<lb/>
聖之書所遊四方輒交其氣義之士蹈厲靡衍幾失其<lb/>
性中途復見明德先生嘆而問曰子與天下士日泮渙<lb/>
悲歌意何爲者究意於性命何如何時可了夜思此言<lb/>
不能安枕久之有省知生之爲性是也非食色性也知<lb/>
<pb n="KR4h0132_WYG_429-26a"/>
生豪傑之士是也非迂視聖賢之豪如世所豪其豪不<lb/>
才如世所才其才不秀傳不云乎三折肱可以醫國吾<lb/>
爲諸君慎之<lb/>
　　古硯說<hi>許獬</hi>
余家有古硯往年得之友人所遺者受而置之當一硯<lb/>
之用不知其爲古也已而有識者曰此五代宋時物也<lb/>
古矣宜謹寳藏之勿令損壞予聞斯言亦從而寳焉不<lb/>
暇辨其爲真五代宋與否雖然斯物而真五代與宋也<lb/>
<pb n="KR4h0132_WYG_429-26b"/>
當時人亦僅以當一硯之用耳豈知其必不毀必至於<lb/>
今而爲古耶蓋至於今而後知其爲五代與宋也不知<lb/>
其在五代與宋時所寳爲周秦漢魏以上物者視此又<lb/>
奚如乎而又不知其以周秦漢魏以上物示周秦漢魏<lb/>
以上人其人自視則又奚如人見世之熈熈者沉酣於<lb/>
紛華綺麗之樂奔走於權貴要津之門褰裳濡足被僇<lb/>
辱而不知羞於是有一人焉出而矯之卓然以道自重<lb/>
以淡泊自守以古先琴書圖畫器物玩好自娛命之曰<lb/>
<pb n="KR4h0132_WYG_429-27a"/>
好古故凡名能好古者必非庸俗人也以其非庸俗人<lb/>
之所好則庸俗人亦從而效之於是士之射利求進者必<lb/>
竆極其所無以諂事權貴要津權貴要津亦時出其所<lb/>
有以誇士而士之慕爲古而不知務者亦每與世競逐<lb/>
必盡效其所有而後快噫嘻是非真能好古也特與庸<lb/>
俗人同好而已夫旣與庸俗人同好矣而猶嘵嘵然竊<lb/>
好古之名以求自異於庸俗不知其名則是而其意則<lb/>
非吾之所謂好古者學其道爲其文思其人而不得見<lb/>
<pb n="KR4h0132_WYG_429-27b"/>
徘徊上下庶幾得其手澤之所存而觀玩焉則恍然如<lb/>
見其人也是以好之而不厭故夫古之爲好者非以其<lb/>
物以其人也如以其物而已矣今亦何以異於古哉夫<lb/>
茍不惟物惟其人則吾亦可以爲古人矣安知千百世<lb/>
之下不以好古者好吾乃必舍其在吾而惟古之好亦<lb/>
已惑矣予觀今世之所好大率類是蓋皆所謂名是而<lb/>
意則非者也不能盡述述其近似者作古硯說<lb/>
　文章辨體彚選巻四百二十九<lb/>
<pb n="KR4h0132_WYG_429-28a"/>
欽定四庫全書<lb/>
　文章辨體彚選巻四百二十九<lb/>
　　　　　　　　　　　　明　賀復徴　編<lb/>
說三<lb/>
　　撲滿說<hi>明宋濂</hi>
撲滿貯錢陶器也狀類甖曰通一錢錢入不可出滿乃<lb/>
撲去故名濓因是未嘗不悲石荆州之爲人也荆州俠<lb/>
士刼逺使商客致富至與貴戚争豪以鐡如意擊碎珊<lb/>
<pb n="KR4h0132_WYG_429-28b"/>
瑚非金多不能然卒用是以殺其身嗚呼荆州亦撲滿<lb/>
歟傳曰仁者以財發身又曰積而能散然則聚財而不<lb/>
散者不可哉<lb/>
　　鑽燧說<hi>宋濓</hi>
宋子閒居見家人夏季改火不用桑柘取赤檆二尺中<lb/>
析之一剜成小空空側開以小隙一劀圓大與空齊稍<lb/>
銳其兩端上端截竹三寸冒之下端寘空内以細綯纒<lb/>
其腰别藉卉毛於隙下左手執竹右手執綯急旋轉之<lb/>
<pb n="KR4h0132_WYG_429-29a"/>
二檆相軋摩空木成塵烟輒起塵自隟流毛上候其烟<lb/>
蓊葧以虚掌覆空鬱之則火燄燄生矣宋子嘆曰火在<lb/>
木中不鑽則火不見萬善具於人性不學則善不明人<lb/>
何可不學哉<lb/>
　　人虎說<hi>宋濓</hi>
莆田壺山下有路通海販鬻者由之至正丁未春民衣<lb/>
虎皮煅利銕爲爪牙習其奮躍之態絶類乃出伏灌莽<lb/>
中使偵者縁木而視有負囊至者則嘯以爲信虎躍出<lb/>
<pb n="KR4h0132_WYG_429-29b"/>
扼其吭殺之或臠其肉爲噬囓狀裂其囊㧞物之尤者<lb/>
餘封祕如故示人弗疑人競傳壺山下有虎不食人惟<lb/>
吮其血且神之已而民偶出其婦守岩穴聞木上嘯聲<lb/>
急意必有重貨乃䝉皮而搏之婦人質脆柔販者得與<lb/>
抗婦懼逸去微見其蹠人也歸謀諸鄰譟逐之抵穴得<lb/>
金帛無筭民竟逃去嗚呼世之人虎豈獨民也哉<lb/>
　　猿說<hi>宋濓</hi>
武平産猿隕毛若金絲閃閃可觀猿子尤竒性可馴然<lb/>
<pb n="KR4h0132_WYG_429-30a"/>
不離母母黠不可致獵人以毒傅矢伺母間射之母度<lb/>
不能生灑乳於林飲子灑已氣絶獵人取母皮向子鞭<lb/>
之即悲鳴而下歛手就制每夕必寢皮乃安甚者輒抱<lb/>
皮跳躑而斃嗟夫猿且知有母不愛其死況人也耶<lb/>
　　天說<hi>劉基</hi>
或曰天灾流行隂陽舛訛天以之警於人與曰否天以<lb/>
氣爲質氣失其平則變是故風雨雷電晦明寒暑者天<lb/>
之喘汗呼嘘動息啟閉収發也氣行而通則隂陽和律<lb/>
<pb n="KR4h0132_WYG_429-30b"/>
吕正萬物並育五位時若天之得其常也氣行而壅壅<lb/>
則激激則變變而後病生焉故吼而爲暴風鬱而爲虹<lb/>
蜺不平之氣見也抑拗憤結迴薄切錯暴怒溢發冬雷<lb/>
夏霜驟雨疾風折木漂山三光盪摩五精亂行晝昏夜<lb/>
明瘴疫流行水旱愆殃天之病也霧濁星妖暈背祲氛<lb/>
病將至而色先知也天病矣物受天之氣以生者也能<lb/>
無病乎是故瘥癘夭札人之病也狂亂反常顚蹶披猖<lb/>
中天之病氣而不知其所爲也雖天亦無如之何也惟<lb/>
<pb n="KR4h0132_WYG_429-31a"/>
聖人有神道焉神道先知防於未形不待其幾之發也<lb/>
堯之水九載湯之旱七載天下之民不知其灾朱均不<lb/>
才爲氣所勝則舉舜禹以當之桀紂反道自絶於天則<lb/>
率天下以伐之元氣之不汩聖人爲之也曰然則人勝<lb/>
天與曰天有所不能而人能之此人之所以配天地爲<lb/>
三也曰書曰作善降之百祥作不善降之百殃非與曰<lb/>
此天之本心也而天有所不能病於氣也惟聖人能救<lb/>
之是故聖人猶良醫也朱均不肖堯舜醫而瘳之桀紂<lb/>
<pb n="KR4h0132_WYG_429-31b"/>
暴虐湯武又醫而瘳之周末孔子善醫而時不用故著<lb/>
其方以傳於世易書詩春秋是也髙文光武能於醫而<lb/>
未聖故病少愈而氣不盡復和安平以降病作而無其<lb/>
醫桓靈以鉤吻爲參苓而操懿之徒又加鴆焉由是病<lb/>
入於膏盲而天道幾乎竆矣曰然則元氣息矣乎曰有<lb/>
元氣乃有天地天地有壞元氣無息堯舜湯武正其法<lb/>
孔子傳其方方與法不泯也有善醫者舉而行之元氣<lb/>
復矣作天說<lb/>
<pb n="KR4h0132_WYG_429-32a"/>
　　菜窩說<hi>劉基</hi>
　菜窩者宗姪彬之所以名其居室也彬字宗文少好<lb/>
　學有識而未用其居在處州府城之東門每求予爲<lb/>
　文而恒弗得暇今年予來京師而彬亦以儒士貢爲<lb/>
　工部主事因戲作菜窩說且以勉而進之云爾<lb/>
犁眉公謂東門子贆曰子之居東門也井地十畝旣夷<lb/>
旣壌俯壕爲溝倚城爲墉藩以枳林緯以蘗場是蓋比<lb/>
如束鍼錟若攅鎗蛇蜴不能求其縫罅蚍蜉不能爲之<lb/>
<pb n="KR4h0132_WYG_429-32b"/>
穴隙也何不墾之以種樹乎又何不耕之以藝稷黍乎<lb/>
不然何不大爲之池分北山之泉流以養鱉與魚乎徒<lb/>
何爲乎築陋室於其中墼糞土以爲壁茨以腐茅墳蝎<lb/>
是宅藉以瓦礫羊蹄豕跡與鼢鼠爲主客平明出門不<lb/>
馬不車不驘不驢以造他人之廬呼朋命徒左趨右蹌<lb/>
談無用之空言强相名而曰儒坐視殷賑之腴索爲蓬<lb/>
藋之區不亦悲乎吾聞燕秦棗栗穰橙鄧橘李梨薁鬰<lb/>
秦杏周漆柿桃柰楔琬容琰質椅桐栝栢堅縝有瑟桂<lb/>
<pb n="KR4h0132_WYG_429-33a"/>
椒茰榝吐芳馞馝木𤓰榅桲藷藇葛芴叢蔓轇轕彼揫<lb/>
此茁或庸其材或以其實或黄如金或赤如日翹蕭逺<lb/>
條可蜂以蜜克勤厥營茍獲其一富擬封君受天之秩<lb/>
范子所至穿池種魚史傳貨殖盛稱陶朱八口之家五<lb/>
畝之宅墻下樹桑足以衣帛今子不士不農不商不工<lb/>
綴籍州庠口體不充人皆子嗤子曷不懜東門子贆聽<lb/>
之愀然思之杳然瞿然而作再拜而怍立而言曰公有<lb/>
言吾獲矣而吾亦有知焉請以復於公吾將以藝稷黍<lb/>
<pb n="KR4h0132_WYG_429-33b"/>
乎則古人一夫受田百畝而給今將以五畝爲宅矣則<lb/>
所羨不過二十之一不能以不饑也抑將以種樹乎則<lb/>
近者非四三年不成不知逺者又幾年乎不可以懸吾<lb/>
釜而俟爨也抑且爲池以畜魚乎則我身畸耳貸力於<lb/>
人何日成乎不可以暵吾肮而待汲也今當種菜而鬻<lb/>
焉尚庻幾哉可也夫菜也者采也君子之所采也或謂<lb/>
之蔬焉蔬也者疏也食粱肉者之所䟽也君子所采而<lb/>
食粱肉者疏之庻幾或者可以裕我矣乎乃往訪於溪<lb/>
<pb n="KR4h0132_WYG_429-34a"/>
南之圃人得膏土沃泉之術蒐四鄙之菜類其族而種<lb/>
之買牛牯一㹀二鏺其萊蕪芟去薁薉㧞其荄杜阜翳<lb/>
籜而灺之穿井於其四隅建桔橰焉瀦水有池洩水有<lb/>
渠或培或滋或叢或竒灌溉攸宜或耘或耔疏稠比稀<lb/>
慈穉舉肥根莖實荑各隨其時羅之離離檻之菲菲朱<lb/>
浹旬月而東門氏之童色澤如也貌懌如也窺其園則<lb/>
鬰鬰芊芊入其門則盎然春温有酒盈尊他日犁眉公<lb/>
過焉東門子贆御諸門犁眉公笑曰子亦足於斯而已<lb/>
<pb n="KR4h0132_WYG_429-34b"/>
乎東門子贆再拜謝曰吾願見公而有陳焉久矣請坐<lb/>
於吾廬而爲公言之可乎公曰吾願也東門子贆曰公<lb/>
能悉識吾菜乎公曰未也請之園而言焉曰始吾之不<lb/>
營是園也漠乎其無思也今吾之旣營是園也推其所<lb/>
以壯吾址而厚吾生則非一日也天地乆其道而萬物<lb/>
生聖人久其徳而庻功成士農工商久其業而百務貞<lb/>
故殖韭以爲之君韭者久也所以久吾生也致久必慎<lb/>
其揆故殖之以葵葵者揆也揆得其道則視明而聽聰<lb/>
<pb n="KR4h0132_WYG_429-35a"/>
故植之以蔥聰達則得算多故植之以蒜蒜者算也算<lb/>
不失家必豐故植之以蘴豐則彊矣故植之以薑薑者<lb/>
强也物太强則過剛剛過則折君子戒焉故植之以芥<lb/>
芥者戒也戒事者思必苦思苦則毒故植之以荼荼毒<lb/>
罹於中而用力勤故植之以芹勤極則病故植之以蒲<lb/>
蒲痡也病之劇也病劇必弱故植之以荏荏柔而弱也<lb/>
弱則微矣故植之以薇微骭瘍也骭微則羸其行故植<lb/>
之以蔞蔞者僂也愈病必以藥故植之以芍藥藥攻病<lb/>
<pb n="KR4h0132_WYG_429-35b"/>
不可失其養故植之以鞠鞠養也得其養而後蘇故植<lb/>
之以蘇蘇則起矣故植之以芑起必慎以保其後故植<lb/>
之以瓠瓠者䕶也䕶不違乎道則難舒而福生焉故植<lb/>
之以芷芷者祉也引祉莫大乎育徳故植之以蓄蓄必有<lb/>
濟故植之以薺薺者濟也濟自近而之逺自卑而底髙<lb/>
也故植之以菘菘者髙也髙極必窮故植之以芎藭慮<lb/>
竆者必早計故植之以薊薊者計也吾朝而游焉觀其<lb/>
菶菶菁菁可以恱吾目而暢吾情夕而游焉擷其芳而<lb/>
<pb n="KR4h0132_WYG_429-36a"/>
茹其英可以旨吾腹而曼吾齡又可以究吾知而通物<lb/>
理安得不悠然而永懐怡然而自喜哉夫吾廬窩也不<lb/>
足以延長者而長者肯臨焉不可以不志請名之曰菜<lb/>
窩願公爲吾誌之犁眉公大恱遂旅其菜酌其酒書其<lb/>
言而去<lb/>
　　瞽說<hi>蘇伯衡</hi>
空同子過北邙山見叢塜爲喟然而嘆曰人乎人乎其王<lb/>
侯將相乎其巨家富子乎其百工技藝乎其俠客釋氏<lb/>
<pb n="KR4h0132_WYG_429-36b"/>
乎其駔儈乎其甿𨽻乎其操觚者乎其人奴之類乎其<lb/>
鹵簿鼔吹前挽後擁而歸之斯乎其束縛而遺之斯乎<lb/>
其殣而埋之斯乎其始將錮三泉而天文地理之畢具<lb/>
乎將使房繳道門闕罘□之極其壯麗乎將秘器臣妾<lb/>
之備置乎將穿不及泉而丘壟之無處乎將不封而不<lb/>
樹乎其中將珠襦玉匣黄腸題湊乎將桐木爲棺葛藟<lb/>
爲緘乎將厚衣以薪乎將倮而反其真乎嗚呼噫嘻蓋<lb/>
皆不可知矣況乎其主名邑里而可得而稽乎但見華<lb/>
<pb n="KR4h0132_WYG_429-37a"/>
表摧折穹碑剥落土花<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斒牛羊礪角可悲也夫牧豎<lb/>
縱横汛掃不至漆燈已滅隂燐昭㫼可悲也夫蒿萊没<lb/>
垣麒麟欹側翁仲無言白日自没可悲也夫衰草離蘺<lb/>
露冷風凄罔象出没狐狸嘯啼可悲也夫言未卒傍有<lb/>
樵者曰唉又何足悲哉人齡踰百如電之流如駒之馳<lb/>
方其生存或竆或達或盛或衰而貴者賤者尊者卑者<lb/>
富者貧者智者愚者雖歡欣得失用舍夀夭參差不齊<lb/>
及大期之奄及倐長逝而莫追計如桑孔辯如秦儀雄<lb/>
<pb n="KR4h0132_WYG_429-37b"/>
如項籍巧如工倕腰懸章綬手執璧圭布視錦綉塊視<lb/>
珠璣雖欲不同爲螻蟻之歸得乎唉歲月荏苒寒暑推<lb/>
移則其骨毛齒爪亦將澌盡而塵飛頽然獨存者第敗<lb/>
塜之纍纍而已而四五世後不復能守則丘壟塋域又<lb/>
將爾耕我犁蒼然如故者特空山之巍巍而已而此理<lb/>
勢之必然從振古其如兹夫子何乃不能忘情爲之佇<lb/>
立而歔欷也雖然萬物之間衆人之中雜賢雜哲立德<lb/>
立功坤翕乾張蟠地極穹有生有死雖衆攸同其英䰟<lb/>
<pb n="KR4h0132_WYG_429-38a"/>
靈氣則不隨草木而腐壞其令聞廣譽則長並天地而<lb/>
無竆茍能如是則善矣尚何彼之悲爲唉宇宙有不朽<lb/>
而不務之方蠅營狙詐舞智用機競浮榮於旦暮較强<lb/>
弱於錙銖俯有拾仰有取争勢利計崇庳將其肉未寒<lb/>
而名已泯何舉世之没没虽虽也空同子曰善哉去其<lb/>
健羨脫其放覊放乎山林弦琴誦詩進徳修業惟恐後<lb/>
時<lb/>
　　其二<lb/>
<pb n="KR4h0132_WYG_429-38b"/>
空同子曰有求於人而不加親無求於人而不加疎此<lb/>
其人君子也有求於人而惟恐不親無求於人而惟恐<lb/>
不疎此其人小人也其人誠君子也其友也必不加親<lb/>
於人得時之際而加疎於人失時之後亦不加疎於已<lb/>
得志之日而加親於已失志之時其人誠小人也其友<lb/>
也必加親於人得時之際而加疎於人失時之後亦必<lb/>
加疎於已得志之日而加親於已失志之時是故君子<lb/>
之友謂之真小人之友謂之僞僞友者常多有也真友<lb/>
<pb n="KR4h0132_WYG_429-39a"/>
者常鮮有也鮮真友是以友而有始終者十不能一二<lb/>
也多僞友是以友而無始終者十常有八九也蓋君子<lb/>
友以道義而道義無隆無替者也與道義俱無隆替則<lb/>
君子之心也小人友以勢利而勢利有隆有替者也與<lb/>
勢利俱有隆替則小人之心也此小人之存心所以無<lb/>
恒而君子之存心所以有恒也以有恒之心而與人友<lb/>
雖禍福死生而不能親疎之也況小者乎以無恒之心<lb/>
而與人友雖簞食豆羮而能親疎之也況大者乎是故<lb/>
<pb n="KR4h0132_WYG_429-39b"/>
君子不茍交人亦不茍友於人友人必察其所以友也<lb/>
友於人必慎其所以友也慎友在始察友在微察友不<lb/>
於微則不能得其心之所存也慎友不於始則不能得<lb/>
其身之所宗也夫自古及今終而相忮相軋相毀相競<lb/>
相傾相仇相殘者皆始而相求相推相下相比相濟相<lb/>
依相許者相求相推相下相比相濟相依相許於其始<lb/>
而相忮相軋相毁相競相傾相仇相殘於其終僞友者<lb/>
則爲之也真友者固不爲之也故君子察之慎之友焉<lb/>
<pb n="KR4h0132_WYG_429-40a"/>
而出於真者則内友焉而隣於僞者則絶絶僞友所以<lb/>
使天下薄勢利也内真友所以率天下敦道義也敦道<lb/>
義薄勢利民德其有不厚乎友道其有不終乎<lb/>
　　其三<lb/>
尉遲楚好爲文謁空同子曰敢問文有體乎曰何體之<lb/>
有易有似詩者詩有似書者書有似禮者何體之有有<lb/>
法乎曰初何法典謨訓誥國風雅頌初何法難乎易乎<lb/>
曰吾將言其難也則古詩三百篇多出於小夫婦人吾<lb/>
<pb n="KR4h0132_WYG_429-40b"/>
將言其易也則成一家言者一代不數人宜繁宜簡曰<lb/>
不在繁不在簡狀情冩物在辭達辭達則二三言而非<lb/>
不足辭未達則千百言而非有餘宜何如曰如江湖何<lb/>
也曰有本也如鍵之於管如樞之於户如將之於三軍<lb/>
如腰領之於衣裳何也曰有統攝也如置陳如構居第<lb/>
如建國都何也曰謹布置也如草木焉根而榦榦而枝枝而<lb/>
葉而葩何也曰條理精暢而皆有附麗也如手足之十<lb/>
二脉焉各有起有出有循有注有㑹何也曰支分派别<lb/>
<pb n="KR4h0132_WYG_429-41a"/>
而榮衛流通也如天地焉包涵六合而不見端倪何也<lb/>
曰氣象沉鬱也如漲海焉波濤湧而魚龍張何也曰浩<lb/>
瀚詭怪也如日月焉朝夕見而令人喜何也曰光景常<lb/>
新也如煙霧舒而雲霞布何也曰動蕩而變化也如風<lb/>
霆流而雨雹集何也曰神聚而㝠㑹也如重林如邃谷<lb/>
何也曰深逺也如秋空如寒水何也曰潔浄也如太羔<lb/>
如𤣥酒何也曰雋永也如瀬之旋如馬之奔何也曰囘<lb/>
複馳騁也如羊腸如鳥道何也曰縈迂曲折也如孫吳<lb/>
<pb n="KR4h0132_WYG_429-41b"/>
之兵何也曰竒正相生也如常山之蛇何也曰首尾相<lb/>
應也如父師之臨子弟如孝子仁人之處親側如元夫<lb/>
碩士端冕而立乎宗廟朝廷何也曰端嚴也温雅也正<lb/>
大也如楚莊王之怒如杞梁妻之泣如昆陽城之戰如<lb/>
公孫大娘之舞劔何也曰激切也雄壯也頓挫也如菽<lb/>
粟如布帛如精金如美玉如出水芙蓉何也曰有補於<lb/>
世也不假磨礲雕琢也將烏乎以及此也曰易詩書三<lb/>
禮春秋所載丘明高赤所傳孟荀莊老之徒所著朝焉<lb/>
<pb n="KR4h0132_WYG_429-42a"/>
夕焉諷焉味焉習焉斯得之矣雖然非力之可爲也聖<lb/>
賢道德之光積於中而發乎外故其言不文而文譬猶<lb/>
天地之化雨露之潤物之䰟魄以生華蔓毛羽極人力<lb/>
所不能爲孰非自然哉故學於聖人之道則聖人之言<lb/>
莫之致而致之矣學於聖人之言非惟不得其道并其<lb/>
所謂言亦且不能至矣尉遲楚出以告公乗丘曰楚之<lb/>
於文也其猶在山徑之間歟微空同子導吾出也吾不<lb/>
知大道之恢恢於是盡心焉將於文僩焉無難能者矣<lb/>
<pb n="KR4h0132_WYG_429-42b"/>
　　猫說<hi>薛瑄</hi>
予家苦鼠暴乞諸人得一猫形魁然大爪牙銛且利予<lb/>
私計鼠暴當不復慮矣以其未馴也縶維以伺候其馴<lb/>
焉羣鼠聞其聲相與窺其形類有能者恐其噬已也屏<lb/>
不敢出穴者月餘日旣而以其馴也遂解其縶維適覩<lb/>
出殻雞雛鳴啾啾焉遽起而捕之比家人逐得已下咽<lb/>
矣家人欲執而擊之余曰勿庸物之有能者必有病噬<lb/>
雛是其病也獨無捕鼠之能乎遂釋之已則伈伈泯泯<lb/>
<pb n="KR4h0132_WYG_429-43a"/>
飢哺飽嬉一無所爲羣鼠復潜視以爲彼將匿形致已<lb/>
也猶屏伏不敢出旣而鼠窺之益熟覺其無他異遂厯<lb/>
穴相告曰彼無爲也遂偕其類復出爲暴如故余方怪<lb/>
甚然復有雞雛過堂下者又亟往捕之而走追則囓者<lb/>
過半矣余之家人執之至前數之曰天之生材不齊有<lb/>
能者必有病舍其病猶可用其能也今汝無捕鼠之能<lb/>
而有噬雞之病真天下之棄材也哉遂笞而放之<lb/>
　　赤子說<hi>鄒守愚</hi>
<pb n="KR4h0132_WYG_429-43b"/>
赤子生浹二旬蠕動然嘔煦然無所知也已方其睡且<lb/>
熟也扶之不驚徐而叩之不悟也未幾怡然以笑余驚<lb/>
使家人燭之其面有喜色赤子不知也曰曷爲乎然家<lb/>
人曰是其夢也未幾復大驚以啼若號若訴余驚使家<lb/>
人燭之其面猶有怒色赤子不知也余曰曷爲乎然家<lb/>
人曰是其亦夢也須臾而赤子亦寤余曰赤子亦有夢<lb/>
矣乎其夢也亦有喜與怒矣乎不然不宜有是也其始<lb/>
生也湛一内涵形感外絶其心宜若天然不當有憧憧<lb/>
<pb n="KR4h0132_WYG_429-44a"/>
焉者於其間舉吾身皆外也然而孰順以喜孰逆以悲<lb/>
夜之夢晝之爲也不然則其思也不然則其因也不然<lb/>
則其幾之先也赤子方浹旬爲邪思邪因邪幾邪其必<lb/>
不然矣乃有喜與怒者於夢乎形焉其亦何從而得之<lb/>
邪吾以是伏思之易曰寂然不動感而遂通天下之故<lb/>
自其始生之時而已然也當是時也無赤子與聖人之<lb/>
異也孟子曰大人者不失其赤子之心者也然則聖人<lb/>
者其果天錫之崇名而異之邪能不失之而已矣吾悲<lb/>
<pb n="KR4h0132_WYG_429-44b"/>
夫世之以喜怒自鑿其真者何限也<lb/>
　　說吏<hi>祝允明</hi>
吏所以止民之争而吏之争於民甚於民之相争也民<lb/>
之争求止於吏争於吏將焉止之故置吏者必先求其<lb/>
不民之争者而後求其止民之争然後可不然是吏教<lb/>
民争而置吏者教吏争也與其欲止民争而更教之不<lb/>
若不置吏而民之争尚寡也<lb/>
　　虎銜魚說<hi>張含</hi>
<pb n="KR4h0132_WYG_429-45a"/>
春秋推災度云四方煩擾衆民失恩則虎銜魚矣禺山<lb/>
子曰奚翅魚乎奚翅魚乎今恐不免於銜蝦也䝉邇停<lb/>
都見漁石公唶謂䝉云前之廿歲監司鮮以賕著近鮮<lb/>
以不賕著方岳滋倍焉況銅章名實皆銅墨綬名實皆<lb/>
墨鄶下無譏矣又曰士也固窮之節女也偶影之操<lb/>
也監司而賕殆六珈而姣者也方岳而賕殆翟服而嫪<lb/>
者也銅墨而賕殆十金中饋而奔者也䝉復於公曰昔<lb/>
者之賕鑚穴踰墻今也之賕連闥洞房昔也之姣叔孫<lb/>
<pb n="KR4h0132_WYG_429-45b"/>
僑如今也之姣衛渾良夫昔人有云臣父清惟恐人知<lb/>
臣清惟恐人不知今也反是前兹之賕惟恐人知今兹<lb/>
之賕惟恐人不知賕非美名曷曰惟恐人不知曰不知<lb/>
則何爲來哉由此觀之虎奚翅銜蝦哉傳曰國家之敗<lb/>
由官邪也官之失德寵賂章也<lb/>
　　録鬻婦說<hi>劉楚</hi>
歲乙已兵後大歉民有鬻其妻於廬陵之瀟洲得五斗<lb/>
粟者其夫持粟出門去數百步矣其妻號而返之謂曰<lb/>
<pb n="KR4h0132_WYG_429-46a"/>
本以凶歉不能兩全又無别貲可脫急故寧鬻身以相<lb/>
濟今所得粟止五斗計其間去食新之日尚逺也食五<lb/>
斗粟既能食新否乎否則若終死亡耳奈何遽捐結髪<lb/>
之誼而爲此痛割哉聞永新比歲豐而饒粟此去不百<lb/>
里盍歸粟主人與若俱行丐以乞活萬一得兩存以免<lb/>
於離析之患不亦可乎茍不幸而死則偕死況或者未<lb/>
必死乎乃泣謝主人相携而去劉子聞而嘆曰義哉其<lb/>
妻之言也夫夫婦以義合者也今其瀕於死亡而相棄<lb/>
<pb n="KR4h0132_WYG_429-46b"/>
豈得已哉遂至見粟不見妻茍升斗以延旦夕蓋無復<lb/>
有一日深長之慮者矣使幸得食粟而不死或盡食而<lb/>
死皆未可知然一食其粟則終不得妻其妻者必可知<lb/>
矣兹其返粟而去也或死或不死槩未可知而詞嚴義<lb/>
正婦則存焉夫豈伈伈焉持旦夕命以自矜者哉夫鬻<lb/>
身非義矣自鬻以濟其夫焉可也身鬻矣而所事不能<lb/>
以終濟則不如全身俟命之爲愈此所以反覆權之而<lb/>
卒歸於正歟嗚呼世無烈丈夫久矣況婦人女子乎彼<lb/>
<pb n="KR4h0132_WYG_429-47a"/>
食人之禄儋人之爵者固將謂一旦緩急可恃也君父<lb/>
不幸而遭難則雖若紀信之詐董永之賣宜有所不辭<lb/>
今計不知此出反乗危利菑肆然委質於他人乃謂昔<lb/>
者之禄不足以酬其勲而方恨去之之不早者顧此婦<lb/>
寧不大有靦哉又或不能早斷以義徒隱忍淟涊失<lb/>
其身矣他日乃不勝自悔始謂不能忘情於故夫如餅<lb/>
師之憶者則亦何及哉嗚呼婦人從人者也一而已矣<lb/>
彼饑饉死亡何足計哉故吾於瀟洲之婦蓋深有感云<lb/>
<pb n="KR4h0132_WYG_429-47b"/>
　　獲麟說<hi>唐順之</hi>
春秋何以終於獲麟杜預之言曰感麟而作因以爲終<lb/>
也予以爲不然孟子曰王者之迹熄而詩亡詩亡然後<lb/>
春秋作又曰世衰道微孔子懼作春秋孔子傷當世之<lb/>
亂爲萬世法戒而作春秋也豈獨爲一麟哉假而麟不<lb/>
至春秋將不作耶鄭衆賈逵服䖍謂孔子自衛反魯修經<lb/>
已成麟感而至胡安國亦曰簫韶作而鳳凰儀春秋成<lb/>
而麒麟至余又以爲不然孔子嘗曰鳳鳥不至河不出<lb/>
<pb n="KR4h0132_WYG_429-48a"/>
圖吾已矣夫傷不得致此瑞也孔子刪詩定書繫易正<lb/>
禮樂功亦至矣不聞有所謂瑞獨春秋成而麟至乎假<lb/>
而麟不至春秋將何所終耶且旣爲瑞矣又見獲於鉏<lb/>
商何哉然則春秋曷爲以是終吾以爲紀異也春秋書<lb/>
災不書瑞麟者聖王之瑞也時至春秋亂臣賊子接跡<lb/>
於天下日食星殞地震山崩水旱霜雹六鷁退飛鴝鵒<lb/>
來巢多麋有蜮史不絶書斯時也麟曷爲至哉不當至<lb/>
而至焉兹瑞也所以爲異也有年大有年祥也非所有<lb/>
<pb n="KR4h0132_WYG_429-48b"/>
而有焉則爲異麟祥也非所至而至焉則爲異楚狂之<lb/>
歌曰鳳兮鳳兮何德之衰兹其麟之衰乎雖然麟爲聖<lb/>
人出也爲已出而傷焉孔子其有感乎吾道其終不行<lb/>
乎所謂吾已矣夫者故以是終焉<lb/>
　　介軒說<hi>楊繼盛</hi>
介安從生生於吾心之義義又安從始始於在天之利<lb/>
是故本諸心而原諸天非由外鑠者也夫人之所以植<lb/>
綱常𢎞徳業參天地匹聖賢皆頼此以爲之質幹是可<lb/>
<pb n="KR4h0132_WYG_429-49a"/>
茍焉已乎必剛與亷二者合而介始成矣然乖愎以忤<lb/>
物則似介之剛而非剛矯情以駭俗則似介之亷而非<lb/>
亷毫釐千里不可不察也而世之號爲介者不求其合<lb/>
於天而求其合於人不求諸吾心而求諸聲音笑貌之<lb/>
末故能介於外者或不能介於内能介於始者或不能<lb/>
介於終則是介非介不過欺世之機械要寵之筌蹄耳<lb/>
其害介也不旣深乎觀李封君之介自心而身而家而<lb/>
鄉其介之操同自少而壯而老其介之操又同夫固合<lb/>
<pb n="KR4h0132_WYG_429-49b"/>
内外始終而一之者謂之天下之至介非歟則以之名<lb/>
軒也固宜論者猶以二君之介不及於天下惜之然述<lb/>
之者有司冦禹江則天下之頌其介也固有待矣噫不<lb/>
茍和之謂介然介而不和者偏也不茍取之謂介茍有<lb/>
意取名焉雖非貨利亦謂之取矣敢以是足介說之義<lb/>
　　友琴生說<hi>徐渭</hi>
陸君以清才少年入國子宜其一意於干禄之文也顧<lb/>
嗜古已即能爲古詩文又嗜琴久之得其趣益與之狎<lb/>
<pb n="KR4h0132_WYG_429-50a"/>
視琴猶人也行則囊以隨止則懸以對憂喜所到手出<lb/>
其聲若與之語因自呼曰友琴生人亦以友琴生呼之<lb/>
余客金陵友琴生則來訪余問以說余嘗見人道友琴<lb/>
生曩客杭鼓琴於舍忽有鼠自穴中蹲几下久不去座<lb/>
中客起喝之愈留此與伯牙氏之琴也而使馬仰秣者<lb/>
何異哉夫聲之感人在異類且然而況於人乎況又得<lb/>
其趣者乎冝生之友之也生請益予黙然生亦黙然頃<lb/>
之曰似得之矣然願子畢其說余曰生誠思之當木未<lb/>
<pb n="KR4h0132_WYG_429-50b"/>
有桐時蠶不絃時匠不斵時人具耳而或無聽也是爲<lb/>
聲不成時而使友琴生居其間則琴且無實也而安有<lb/>
名名且無矣又安得與之友則何如君復黙然若有所<lb/>
遺也已而曰得之矣乃今知於琴友而未嘗友不友而<lb/>
未嘗不友也余曰諾<lb/>
　　相說<hi>孫作</hi>
相人之法論形而取舍之此世俗瞽伎之見不惟不足<lb/>
以知人而吾所以取人者一失其當則未免喪心挫志<lb/>
<pb n="KR4h0132_WYG_429-51a"/>
茫乎君子小人之不暇擇矣九方臯天下之善相馬者<lb/>
其求馬也物色牝牡不能知而不失其爲良馬故伯樂<lb/>
曰若臯之所觀天機也得其精而忘其麤在其内而忘<lb/>
其外善相人者亦然相雖定於形神氣色之中見常在<lb/>
於形神氣色之外余嘗學此而得二法一曰變二曰常<lb/>
常者人之所不見變者人之所不知也常猶可勉變則<lb/>
雖鬼神有不能知當知其勉强逆計以遁其情則雖季<lb/>
咸之相壺子不能得其略至於天機之動忽焉而不可<lb/>
<pb n="KR4h0132_WYG_429-51b"/>
掩是雖裴行儉之議王楊盧駱無以出此也莫難逃者<lb/>
動静語黙之機莫難禦者倉卒應變之機於其不可逃<lb/>
以觀其愛憎取與之常於其不可禦以竆其心發難忍<lb/>
之變一變一常反復相明而貧富貴賤壽夭之理得矣<lb/>
譬之如水滙而爲淵激而爲湍束而爲峽流而爲川人<lb/>
見其異耳然而汪洋起伏之形悍怒崩蹙之勢萬變不<lb/>
常而大小淺深之數可以智測者其理一也里士陳君<lb/>
漢翁善相人與余言悉合故録此以遺漠翁而士大夫<lb/>
<pb n="KR4h0132_WYG_429-52a"/>
得吾說以通之亦或有以知相非進於技而已也<lb/>
　　秀才說<hi>湯顯祖</hi>
秀才之才何以秀也秀者靈之所爲故天生人至靈也<lb/>
孟子曰以爲未嘗有才者豈人之性也哉不能盡其才<lb/>
者也故性之才爲才也盡其才則日新心含靈粹而英<lb/>
華外粲行則有度言則有音易所謂黄中以通其理是<lb/>
也才而爲秀世實需才正需於此或曰諸生不甚言性<lb/>
正以言性之人亦未能盡其才夫大聖非五十學易知<lb/>
<pb n="KR4h0132_WYG_429-52b"/>
天命鮮能無大過惟其言之信者識之其行之信者從<lb/>
之其言行之疑者置之而已或曰日者士以道性爲虚<lb/>
以食色之性爲實以豪傑爲有以聖人爲無嗟夫吾生<lb/>
四十餘矣十三歲時從明德羅先生遊血氣未定讀非<lb/>
聖之書所遊四方輒交其氣義之士蹈厲靡衍幾失其<lb/>
性中途復見明德先生嘆而問曰子與天下士日泮渙<lb/>
悲歌意何爲者究意於性命何如何時可了夜思此言<lb/>
不能安枕久之有省知生之爲性是也非食色性也知<lb/>
<pb n="KR4h0132_WYG_429-53a"/>
生豪傑之士是也非迂視聖賢之豪如世所豪其豪不<lb/>
才如世所才其才不秀傳不云乎三折肱可以醫國吾<lb/>
爲諸君慎之<lb/>
　　古硯說<hi>許獬</hi>
余家有古硯往年得之友人所遺者受而置之當一硯<lb/>
之用不知其爲古也已而有識者曰此五代宋時物也<lb/>
古矣宜謹寳藏之勿令損壞予聞斯言亦從而寳焉不<lb/>
暇辨其爲真五代宋與否雖然斯物而真五代與宋也<lb/>
<pb n="KR4h0132_WYG_429-53b"/>
當時人亦僅以當一硯之用耳豈知其必不毀必至於<lb/>
今而爲古耶蓋至於今而後知其爲五代與宋也不知<lb/>
其在五代與宋時所寳爲周秦漢魏以上物者視此又<lb/>
奚如乎而又不知其以周秦漢魏以上物示周秦漢魏<lb/>
以上人其人自視則又奚如人見世之熈熈者沉酣於<lb/>
紛華綺麗之樂奔走於權貴要津之門褰裳濡足被僇<lb/>
辱而不知羞於是有一人焉出而矯之卓然以道自重<lb/>
以淡泊自守以古先琴書圖畫器物玩好自娛命之曰<lb/>
<pb n="KR4h0132_WYG_429-54a"/>
好古故凡名能好古者必非庸俗人也以其非庸俗人<lb/>
之所好則庸俗人亦從而效之於是士之射利求進者必<lb/>
竆極其所無以諂事權貴要津權貴要津亦時出其所<lb/>
有以誇士而士之慕爲古而不知務者亦每與世競逐<lb/>
必盡效其所有而後快噫嘻是非真能好古也特與庸<lb/>
俗人同好而已夫旣與庸俗人同好矣而猶嘵嘵然竊<lb/>
好古之名以求自異於庸俗不知其名則是而其意則<lb/>
非吾之所謂好古者學其道爲其文思其人而不得見<lb/>
<pb n="KR4h0132_WYG_429-54b"/>
徘徊上下庶幾得其手澤之所存而觀玩焉則恍然如<lb/>
見其人也是以好之而不厭故夫古之爲好者非以其<lb/>
物以其人也如以其物而已矣今亦何以異於古哉夫<lb/>
茍不惟物惟其人則吾亦可以爲古人矣安知千百世<lb/>
之下不以好古者好吾乃必舍其在吾而惟古之好亦<lb/>
已惑矣予觀今世之所好大率類是蓋皆所謂名是而<lb/>
意則非者也不能盡述述其近似者作古硯說<lb/>
　文章辨體彚選巻四百二十九<lb/>
</p>
<p>
</p>
  </div>
</body>
</text>
</TEI>
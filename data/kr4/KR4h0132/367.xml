<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百六十七</head> <lb/>
    <p>
<pb n="KR4h0132_WYG_367-1a"/>
欽定四庫全書<lb/>
　文章辨體彚選巻三百六十七<lb/>
　　　　　　　　　　　　明　賀復徵　編<lb/>
題四<lb/>
　　題司馬温公手帖後<hi>明宋濂</hi>
右司馬温公與范忠宣書一通藏楚郡龍雲從家雲從<lb/>
間請題其後濂聞哲宗初立崇慶太后同聽政起公知<lb/>
陳州過闕留為門下侍郎忠宣亦從慶州召還為右諫<lb/>
<pb n="KR4h0132_WYG_367-1b"/>
議大夫俄遷給事中此書正此時所遺其殆元豐乙丑<lb/>
之冬或元祐丙寅之春乎夫公自熈寜辛亥居洛再任<lb/>
留司御史臺四任提舉崇福官至是始司政柄故書中<lb/>
有閒居十五年之言公年蓋已六十有七新法方盛行<lb/>
小人附和者衆公度不可止遂絶口不言事故又有更<lb/>
求一任散官守候七十即如禮致事之言當是時章惇<lb/>
蔡確黄履邢恕等蛇蟠蚓結牢不可解公新自外至孑<lb/>
然獨立故又有如一黄葉在秋風中幾何而不危墜之<lb/>
<pb n="KR4h0132_WYG_367-2a"/>
言公之志為可悲矣然公與忠宣素相知其居洛日忠<lb/>
宣方丐罷齊州之政判東京留臺乃同為真率㑹則其<lb/>
志同道合固非一日之故熈寜之法又皆共怒其為害<lb/>
而其設施或不同者忠宣則欲去其泰甚公則欲鋤去<lb/>
而絶其本根雖書有隨時示諭勿復形迹之請二賢之<lb/>
見猝有未易合者豈天未欲平治天下故使之然與公<lb/>
遣此書後僅及數月且觀化冥冥之中忠宣繼公為左<lb/>
僕射務以博大開上心中篤革士風四海方翹首望治<lb/>
<pb n="KR4h0132_WYG_367-2b"/>
曽未幾何頴昌之命亦遽下矣不亦重可悲夫閲此帖<lb/>
者當知治亂之機所係初不可以尋常簡牘視之也<lb/>
　　題天台三節婦傳後<hi>宋濂</hi>
予修元史時天台以三節婦之狀來請上命他史官具<lb/>
藁親加删定類入列女傳中奉詔刻梓行世先是㑹稽<lb/>
楊㢘夫為之作傳其事頗多於史官蓋國史當畧私傳<lb/>
宜詳其法則然也近與台士㳺嘗詢之則㢘夫所載猶<lb/>
有闕遺者因摭其言補之杜思綗娶沈沈生三女及子<lb/>
<pb n="KR4h0132_WYG_367-3a"/>
勤而死繼室宗媛秘書丞陶誼女兄也生一女思綗亦<lb/>
亡宗媛棄膏沐弗御上奉七十之姑獲其驩心下視沈<lb/>
之子不翅親育十八年間悉畢其婚姻歲丁未九月壬<lb/>
寅台城陷火燄燭天宗媛䕶姑柩不忍他適為兵所縶<lb/>
驅之行宗媛不從兵怒剚刅於頸深入二寸餘不見血<lb/>
而没瀕死無他言惟念勤不置曰勤茍不存吾尚何望<lb/>
哉宗媛妹宗婉歸周本亦同日死於水誼婦王淑見事<lb/>
急抱其子名長已者屬傅姆曰持以歸其父長已存吾<lb/>
<pb n="KR4h0132_WYG_367-3b"/>
不死矣乃披髪亂走明日事定求之不得淑見夢媵人<lb/>
曰吾義不辱身赴南鄉杜氏井死矣所懐簮珥亦投其<lb/>
中可聞漢生知之漢生其夫字也媵人以告黎明覔之<lb/>
皆在焉實十月乙巳也然人之受刅無血者宗媛則以<lb/>
之淑雖死其精靈猶能動物不亂是知貞節之人其超<lb/>
絶誠與常人殊薦紳家相訾嗸者輒斥曰女子婦人女<lb/>
子婦人猶有是嗚乎<lb/>
　　題伊尹古像巻後<hi>宋濂</hi>
<pb n="KR4h0132_WYG_367-4a"/>
余嘗觀孫季昭示兒編其言書所載伊尹放太甲于桐<lb/>
放當作教以其篆文相近故譌耳其論甚偉句曲外史<lb/>
張天雨能取其説書於伊尹古像之後誠知言者哉雖<lb/>
然汲塜竹書所載又何其與此異也<lb/>
　　題天台陳獻肅公行狀後<hi>宋濂</hi>
濂過濠梁天台王公完出考亭朱子所撰陳獻肅公良<lb/>
翰行狀徵濂題識朱子之文古今共尊何敢贊一辭若<lb/>
公事行或有闕遺亦學者之不可不知也按宋孝宗實<lb/>
<pb n="KR4h0132_WYG_367-4b"/>
録云乾道五年十二月樞宻都承㫖張説奏請置酒延<lb/>
諸侍從上許之説退約客獨兵部侍郎陳良翰不至説<lb/>
殊不平上遣中使賜以上尊珍膳説因附奏臣奉㫖集<lb/>
客而良翰不至是違聖意也已而上命再賜説復附奏<lb/>
良翰迄不肯來夜漏將上忽報中批陳良翰除諫議大<lb/>
夫坐客皆愕然此與唐𤣥宗時宋璟却王毛仲事正類<lb/>
非有剛直之操者孰能與於斯哉夫自姦檜主和議而<lb/>
史浩湯思退繼之牢不可破孝宗恢復之志雖上通於<lb/>
<pb n="KR4h0132_WYG_367-5a"/>
天終莫之遂不主和者惟張浚胡銓張闡張震及公等<lb/>
數人而已公平生大節此最彰著故朱子特詳列之而<lb/>
舍鉅説細行亦紀事之體當然耳然而朱子修通鑑綱<lb/>
目璟之事何嘗不載况孝宗之知人賢於𤣥宗逺甚亦<lb/>
法所合書豈當時弗知耶抑偶忘耶實録舊藏元之内<lb/>
府苹命後竟不知所在狀中既不收修宋史者復失於<lb/>
采輯周公謹紀孝宗聖政雖曰具録又誤指為同時從<lb/>
官陳良祐事濂恐後人無所考焉特為補闕授諸公完<lb/>
<pb n="KR4h0132_WYG_367-5b"/>
使藏焉公完字繼逺公之七世孫今出後王氏云<lb/>
　　題余廷心篆書後<hi>宋濂</hi>
右四大篆豳國忠宣公余闕為浦陽戴君叔能書至正<lb/>
九年公持使者節來鎮浙部濂偕叔能往見公奬勵甚<lb/>
至具各書亝扁為贈公去浙後江南大亂荆楚之域皆<lb/>
為偽漢陳友諒所據公時以江南行省右丞分治安慶<lb/>
安慶前後皆盗區公獨守六年小大二百餘戰未嘗敗<lb/>
北不幸糧絶城陷公遂赴水死君子稱其大節與日月<lb/>
<pb n="KR4h0132_WYG_367-6a"/>
争光信哉公文與詩皆超逸絶倫書亦清勁與人相類<lb/>
然其忠義之氣可以愳亂賊清惡厲天地因之以位君<lb/>
臣藉之以定斯豈細故雖所書不工猶當傳之萬世况<lb/>
能臻其妙者乎此紙所在定有神物呵䕶見者當如張<lb/>
中丞之詩段太尉之笏聳然起敬不可徒以翰墨視之<lb/>
公唐兀氏余闕其名也字廷心一字天心元統元年進<lb/>
士世居武威今為合肥人<lb/>
　　題文履善手帖後<hi>宋濂</hi>
<pb n="KR4h0132_WYG_367-6b"/>
右少保文信公手帖知贑州日六月所發公自為賈師<lb/>
憲所忌咸淳壬午即援錢若水例上休致之請明年癸<lb/>
酉紹陵特起公提㸃河南刑獄又明年甲戌改知贑州<lb/>
公年始三十有九爾守贑僅逾年當徳祐乙亥之秋即<lb/>
帥勤王之師來赴臨安所謂六月正甲戌之六月也後<lb/>
一年丙子宋亡又二年戊寅公在朝為王惟義所執又<lb/>
四年壬午公以忠死于燕則國朝至元十九年也距作<lb/>
此帖時蓋九閲寒暑矣丙申春客有以悦生堂蘭亭本<lb/>
<pb n="KR4h0132_WYG_367-7a"/>
求跋者上有師憲題記予因斥去不暇顧未幾胡君忽<lb/>
出此巻相示再拜起觀恍若見寶玉大弓於先王之世<lb/>
諦玩不能釋手於戲善惡之在人心其不可磨滅者如<lb/>
此雖千萬世不易也深可畏哉<lb/>
　　題醫者王養䝉詩巻後<hi>宋濂</hi>
李君一初序王養䝉之為醫且羙其不屑為吏予獨謂<lb/>
此無足怪者虎豹鷹鸇且殺物以養其軀至死不厭騶<lb/>
虞視生草而不折見生蟲而不踐其嗜好不同出于天<lb/>
<pb n="KR4h0132_WYG_367-7b"/>
性易之則兩死物理然也何獨疑於人哉故吏與醫為<lb/>
二道活人以為功者醫之道也其心慈以恕而仁者好<lb/>
之利巳而無恤乎人者吏之道也其心忍以刻而不仁<lb/>
者好之故以吏之心為醫者業必喪以醫之心為吏者<lb/>
身必窮又何怪乎善醫者之不屑為吏也哉雖然今之<lb/>
以醫道為吏者未見也而以吏道為醫則有矣然則養<lb/>
䝉賢乎哉吾故發李君之言以附于孟氏論巫匠之末<lb/>
　　題受禪碑後<hi>方孝孺</hi>
<pb n="KR4h0132_WYG_367-8a"/>
曹氏父子以禪讓文篡竊其事跡穢矣當時羣臣侈為<lb/>
贊譽以為舜禹復生著諸金石誇耀來世若誠有足稱<lb/>
者豈以一已之故茍汙無耻而不自知其惡與將逼於<lb/>
亂賊之威虐雖有君子亦莫能自正而從之與然漢之<lb/>
將亡其篡弑之漸暴於天下久矣豪傑之士度不能臣<lb/>
曹氏宜若管㓜安之踰海潔身以避之不能决去低佪<lb/>
眷顧於利禄勇不足以死節智不足以撥亂包羞取容<lb/>
競為謟䛕以全身斯為小人矣若當時羣臣是也賢士<lb/>
<pb n="KR4h0132_WYG_367-8b"/>
君子者國之本也舉國無一人焉其國安恃而不亡乎<lb/>
此碑所著皆曹氏所謂佐命勲臣而實賊漢者也用賊<lb/>
人之國者以立其國國未立而賊與國將繼之矣僅一<lb/>
傳世弱子堅孫為司馬氏所陵刼禪者猶未死而受禪<lb/>
之舜固已先亡以此得者必以此失固可謂千古之戒<lb/>
而其贊譽誇耀之虛辭適足取嘲笑於後世耳果何益<lb/>
於敗亡哉<lb/>
　　題黄東谷詩後<hi>方孝孺</hi>
<pb n="KR4h0132_WYG_367-9a"/>
昔人謂詩能窮人諱窮者因不復學詩夫困折屈鬱之<lb/>
謂窮遂志適意之謂達人之窮有三而貧賤不與焉心<lb/>
不通道徳之要謂之心窮身不循禮義之塗謂之身窮<lb/>
口不道聖賢法度之言謂之口窮三者有一焉雖處乎<lb/>
崇臺廣厦出總將相之權入享偹物之奉車馬服食非<lb/>
不足以夸耀市井然口欲言而無其辭心欲樂而有其<lb/>
累其窮自若也無三者之患心無愧而身無尤當其志<lb/>
得氣滿發而為言語文章上之宣倫理政教之原次之<lb/>
<pb n="KR4h0132_WYG_367-9b"/>
述風俗江山之羙下之探草木蟲魚之情性狀婦人稚<lb/>
子之歌謠以豁其胷中之所藴沛然而江河流爛然而<lb/>
日星著怨思喜樂好惡慕歎無不畢見造化鬼神且將<lb/>
避之而何慊然於區區之富貴者哉此謂之逹可也雖<lb/>
飢寒流離夫孰可以為窮世之人不之察幸斯須<lb/>
之勢者多挾其所有以驕士而不知士之非果窮<lb/>
已之非果逹也象山之東谷有士黄君思銘過余<lb/>
侯城山中其身甚約而其言甚侈其形容甚臞而<lb/>
<pb n="KR4h0132_WYG_367-10a"/>
其詩甚麗出其所作數十百篇為余誦之金鏘玉<lb/>
戞宫鳴徵和有瓌竒纎妙之觀而無枯淡寒陋之<lb/>
態余雅為之喜而君復將自此而西厯覽天台諸<lb/>
山以盡巖壑之勝嗟夫近時詩人如君之可貴者<lb/>
鮮矣君行乎世有知君詩之可貴者其亦世之所<lb/>
鮮哉<lb/>
　　題宣和山水畫後<hi>劉崧</hi>
觀宣和此畫類江湖暴至而浸淫平陸林木將朽而條<lb/>
<pb n="KR4h0132_WYG_367-10b"/>
枿摧剥者其殆當强敵有滔天之勢而國本懐日悴之<lb/>
憂者乎一時娛情千載墮淚<lb/>
　　題鄭宣撫墓誌後<hi>蘇伯衡</hi>
伯衡竊聞公宣撫川陜節制諸將嚴甚吳璘而下每入<lb/>
謁必先庭㕘然後入就坐一日璘除少保來謝語主閽<lb/>
吏欲講鈞敵之禮吏以白公厲聲曰少保官雖高猶都<lb/>
統制耳倘變常禮是廢軍容少保若欲反則可取吾頭<lb/>
去庭㕘之禮不可廢也璘惶恐聽命時諸將咸陽憚而<lb/>
<pb n="KR4h0132_WYG_367-11a"/>
隂忌之始見公擢自温州通判不數年鎮楚近以資政<lb/>
殿大學士帥蜀意秦檜之黨也雖忌而莫敢出聲後見<lb/>
公遇事輒與檜抗知非其黨也乃譖之檜言其有跋扈<lb/>
狀檜入其言謀于王㬇㬇以為不若選一宗室有風力<lb/>
者往制之因薦趙徳夫於是創四川總制財賦以命徳<lb/>
夫徳夫至坤維辟晁公武幹辦公事且屬其物色公隂<lb/>
事公武起久廢又引公所逐使臣魏彦忠者相與盡力<lb/>
擠之遂興大獄而公竟謫封州以殁嗚呼正人之不能<lb/>
<pb n="KR4h0132_WYG_367-11b"/>
獨立從古則然豈獨公乎且公帥蜀八年欲加之罪何<lb/>
患無詞而况諸將忌之於外宰相銜之於内迎合徂伺<lb/>
於前後左右者又其仇人此固司馬温公所謂獨一黄<lb/>
葉之在風中也雖欲無危其可得乎偶觀墓誌文輒疏<lb/>
所傳聞於後以補其畧亦以見羣枉害正其勢蛇蟠蟻<lb/>
結牢不可破如此可畏也<lb/>
　　題朱文公墨跡後<hi>楊士竒</hi>
古人於墓銘碑誌雖細㣲事必謹然紀名臣鉅公之事<lb/>
<pb n="KR4h0132_WYG_367-12a"/>
無小失者亦難矣韓忠獻誌歐陽文忠之墓其序文忠<lb/>
與尹師魯余安道坐論范文正公被黜與文忠所自志<lb/>
先後不合蓋功績繁重當時止據其家子弟所述書之<lb/>
不及詳考也韓歐同朝最久最相知猶不免此失况文<lb/>
公為張公後輩於追述能免無小失哉而公常以為愧<lb/>
此大賢君子之心也以文公之學之識著一書歴十餘<lb/>
年義例始定而猶汲汲求正於人此皆後學所當師者<lb/>
因拜觀此書於京口何彦澄所敬識其後又録以藏於<lb/>
<pb n="KR4h0132_WYG_367-12b"/>
家云<lb/>
　　題畫歸去來辭後<hi>王世貞</hi>
吳興錢選舜舉畫陶元亮歸去來辭獨多余所見凡數<lb/>
本而此巻最古雅翩翩有龍眠松雪遺意苐少却僮僕<lb/>
歡迎稚子侯門三徑就荒松菊猶存一段柴桑景當是<lb/>
兵燹時不免破鏡耳宋南宫仲温以章法書此辭遒宻<lb/>
景媚却堪作三絶也錢太宰溥謝少宗伯宇馬太常紹<lb/>
榮竭蹷而趨仲温尚不至邯鄲步馬初冐周姓後始復<lb/>
<pb n="KR4h0132_WYG_367-13a"/>
故余病痁初起值小涼跋此忽憶南史載元亮與彭城<lb/>
劉遺民雁門周續之同隱匡廬傍時謂之潯陽三隱元<lb/>
亮任真樂天㝠跡隱顯故當推為龍首遺民跡挂塵外<lb/>
而栖心净土猶涉趣舍故屈稱腹續之金華之學著聲<lb/>
九重竟接萬乗雖不膺蟬冕而移止鐘山以殁猶恐不<lb/>
稱尾耳今世三尺兒知有元亮而無能舉遺民續之者<lb/>
故附志于此<lb/>
　　題湛寂菴藏經碑後<hi>袁宏道</hi>
<pb n="KR4h0132_WYG_367-13b"/>
精舍中不可無藏猶挍序中不可無經也顧請藏非難<lb/>
守之永永為難所以難者有故一曰蟲䑕蝠魚蠧之類<lb/>
是也扄鑰不嚴則有粉齧溺漬之患二曰風雨溜則為<lb/>
痕潤則為鹵日久則粘澁不可開三曰黒喑黒喑者宇<lb/>
卑而隘地汚而近烟厨也四曰劣僧力劣者奪心劣者<lb/>
盗才劣者串皆劣也五曰頭巾始則借觀終則掩取割<lb/>
軸破褾無所不有宦勢以令取郡邑以符取取者不賄<lb/>
送者不時垢辱加焉此事數之必然者也念公愀然曰<lb/>
<pb n="KR4h0132_WYG_367-14a"/>
蟲吾能禦之以扄風雨吾能庇之以廬喑吾能燭之以<lb/>
曦劣僧吾能隄之以尸羅夫頭巾制僧之命者也僧拱<lb/>
揖聽令之不暇又何術以禦之余歎曰念公汝見尊經<lb/>
閣上書册及士夫家藏圖史有過三世者乎頭巾之自<lb/>
為計若此其為因果可知念公亦聽之而已矣<lb/>
　　題張㓜于箴銘後<hi>袁宏道</hi>
余觀古今士君子如相如竊卓方朔俳優中郎醉龍阮<lb/>
藉母喪酒肉不絶口若此類者皆世之所謂放達人也<lb/>
<pb n="KR4h0132_WYG_367-14b"/>
又如御前數馬省中閟樹不冠入厠自以為罪若此類<lb/>
者皆世之所謂慎宻人也兩種若氷炭不相入吾輩宜<lb/>
何居袁子曰兩者不相肖也亦不相笑也各任其性耳<lb/>
性之所安殆不可强率性而行是謂真人今若强放達<lb/>
者而為慎宻强慎宻者而為放達續鳬頂斷鶴頸不亦<lb/>
大可嘆哉夫㓜于氏淳謙周宻恂恂規矩亦其天性然<lb/>
耳若以此矜持守墨事櫛物比目為極則而嘆古今高<lb/>
視濶步不矜細行之流以為不必有則是拘儒小夫效<lb/>
<pb n="KR4h0132_WYG_367-15a"/>
顰學步之陋習耳而以之美㓜于豈真知㓜于者歟<lb/>
　　自題詩後<hi>鍾惺</hi>
李長叔曰汝曹勝流惜胸中書太多詩文太好若能不<lb/>
讀書不作詩文便是全副名士余憮然曰快哉快哉非<lb/>
子不能為此語非我不能領子此語惜忌者不解使忌<lb/>
者解此語其欲殺子當甚於殺我然余能善子語决不<lb/>
能用子語子持子語歸為子用吾異日且用子語數日<lb/>
後舉此示友夏友夏報我曰長叔語快子稱長叔語尤<lb/>
<pb n="KR4h0132_WYG_367-15b"/>
快僕稱長叔與子語快者語亦復快夫以兩人書淫詩<lb/>
癖而能嘆賞不讀書不作詩文之語則彼能為不讀書<lb/>
不作詩文語者决不以讀書作詩文為非也<lb/>
　　題酒則後<hi>鍾惺</hi>
一之神觥船騰錯雜㳫囂喧神一亂便减歡情加以矜<lb/>
莊更離真境善飲酒者澹然與平時無異其神閒也曹<lb/>
孟徳臨戰如罔欲戰淝水之役安石以圍棋賭墅對之<lb/>
飲中何可無此神宇二之氣禽之制在氣故能以小伏<lb/>
<pb n="KR4h0132_WYG_367-16a"/>
大酒場中無若雄入九軍之氣即百船一石喉間不無<lb/>
茹吐之苦余嘗持巨觥向座客搏戰一時酒人色奪而<lb/>
平日傲杯訴爵之人亦頓自鼓舞思奮酒場有此差亦<lb/>
可㢘頑立懦三之趣沉湎委頓不為不苦而昏夢號呶<lb/>
亦復安知此中之樂無飲中之苦而有其樂惟妙於惺<lb/>
者知之至於出没有無半酣者尤得其妙太白云但得<lb/>
醉中趣勿為醒者傳此為徒醒者言耳妙於醒者反是<lb/>
四之節惟酒無量不及亂從心所欲從容中道聖之時<lb/>
<pb n="KR4h0132_WYG_367-16b"/>
乎一斗亦醉一石亦醉居然孔氏家法直以自然故能<lb/>
妙中<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百二十八</head> <lb/>
    <p>
<pb n="KR4h0132_WYG_328-1a"/>
欽定四庫全書<lb/>
　文章辨體彚選巻三百二十八<lb/>
　　　　　　　　　　　　明　賀復徵　編<lb/>
序四十八<lb/>
　　自序<hi>梁江淹</hi>
淹字文通濟陽考城人㓜傳家業六嵗能屬詩十三而<lb/>
孤邈過庭之訓長遂博覽羣書不事章句之學頗留精<lb/>
於文章所誦詠者葢二十餘萬言而愛竒尚異深沈有<lb/>
<pb n="KR4h0132_WYG_328-1b"/>
逺識常慕司馬長卿梁伯鸞之徒然未能悉行也所與<lb/>
神遊者惟陳留袁叔明而已弱冠以五經授宋始安王<lb/>
劉子真畧傳大義為南徐州王新安従事奉朝請始安<lb/>
之薨也建平王劉景素聞風而悦待以布衣之禮然少<lb/>
年嘗倜儻不俗或為世士所嫉遂誣淹以受金者將及<lb/>
抵罪乃上書見意而免焉尋舉南徐州桂陽王秀才對<lb/>
䇿上第轉巴陵王右常侍右軍建平王主簿賓待累年<lb/>
雅以文章見遇而宋末多阻宗室有優生之難王初欲<lb/>
<pb n="KR4h0132_WYG_328-2a"/>
羽檄徵天下兵以求一旦之幸淹嘗従容曉諫言人事<lb/>
之成敗每曰殿下不求宗廟之安而信左右之計則復<lb/>
見麋鹿霜棲露宿於姑蘇之臺矣終不以納而更疑焉<lb/>
及王移鎮朱方也又為鎮軍參事領東海郡丞於是王<lb/>
與不逞之徒日夜搆議淹知禍機之將發又賦詩十五<lb/>
首略明性命之理因以為諷王遂不悟乃慿奴而黜之<lb/>
為建安吴興令地在東南嶠外閩越之舊境也爰有碧<lb/>
水丹山珍木靈草皆淹平生所至愛不覺行路之逺矣<lb/>
<pb n="KR4h0132_WYG_328-2b"/>
山中無事與道書為偶乃悠然獨往或日夕忘歸放浪<lb/>
之際頗著文章自娱在邑三載朱方竟敗焉復還京師<lb/>
值世道已昏守忠閒居不交當軸之士俄皇帝始有大<lb/>
功於四海聞而訪召之為尚書駕部郎驃騎竟陵公參<lb/>
軍事當沈攸之起兵西楚也人懐危懼髙帝嘗顧而問<lb/>
之曰天下紛紛若是君謂如何淹對曰昔項强而劉弱<lb/>
袁衆而曹寡羽號令諸侯卒受一劍之誅紹跨躡四州<lb/>
終為奔北之虜此所謂在徳不在鼎公何疑焉帝曰聞<lb/>
<pb n="KR4h0132_WYG_328-3a"/>
此言者多矣其試為我言之淹曰公雄武有竒略一勝<lb/>
也寛容而仁恕二勝也賢能畢力三勝也民望所歸四<lb/>
勝也奉天子而伐叛逆五勝也攸之志鋭而器小一敗<lb/>
也有威而無恩二敗也士卒解體三敗也搢紳不懐四<lb/>
敗也懸兵數千里而無同惡相濟五敗也故豺狼十萬<lb/>
而終為我獲焉帝笑曰君談過矣是時軍書表記皆為<lb/>
具草逮東霸城府猶掌筆翰相府始置仍為記室參軍<lb/>
事及譲齊王九錫偹物及諸文表皆淹為之受禪之後<lb/>
<pb n="KR4h0132_WYG_328-3b"/>
又為驃騎豫章王記室參軍鎮東武令參掌詔冊並典<lb/>
國史既非雅好辭不獲命尋遷正員散騎侍郎中書侍<lb/>
郎淹嘗云人生當適性為樂安能精意苦力求身後之<lb/>
名哉故自少及長未嘗著書惟集十巻謂如此足矣重<lb/>
以學不為人交不茍合又深信天竺緣果之文偏好老<lb/>
氏清浄之術仕所望不過諸卿二千石有畊織伏臘之<lb/>
資則隠矣嘗願幽居築宇棄絶人事苑以丹林池以緑<lb/>
水左倚郊甸右帶瀛澤青春爰謝則接武平臯素秋澄<lb/>
<pb n="KR4h0132_WYG_328-4a"/>
景則獨酌虚室侍姬三四趙女數人不則逍遥數紀彈<lb/>
琴詠詩朝露幾何忽忘老之將至淹之所學盡此而已<lb/>
矣<lb/>
　　自序<hi>劉峻</hi>
峻字孝標平原人生於秣陵縣朞月歸故鄉八嵗遇桑<lb/>
梓顛覆身充僕圉永明四年逃還京師後為崔豫州刑<lb/>
獄㕘軍天監中詔掌石渠閣以病乞骸骨隠東陽金華<lb/>
山余嘗自比馮敬通而有同之者三異之者四何則敬<lb/>
<pb n="KR4h0132_WYG_328-4b"/>
通雄才冠世志剛金石余雖不及之而節亮慷慨此一<lb/>
同也敬通逢中興明君而終不試用余逢命世英主亦<lb/>
擯斥當年此二同也敬通有忌妻至於身操井臼余有<lb/>
悍室亦令家道轗軻此三同也敬通當更始世手握兵<lb/>
符躍馬食肉余自少迄長戚戚無歡此一異也敬通有<lb/>
子仲文官成名立余禍同伯道永無血𦙍此二異也敬<lb/>
通膂力剛强老而益壯余有犬馬之疾溘死無時此三<lb/>
異也敬通雖芝殘蕙焚終填溝壑而為名賢所慕其風<lb/>
<pb n="KR4h0132_WYG_328-5a"/>
流郁烈芬芳久而彌盛余聲塵寂寞世不吾知䰟魄一<lb/>
去將同秋草此四異也所以力自為序遺之好事云<lb/>
　　清涼居士自序<hi>明文元發</hi>
居士姓文氏漢成都守翁之後五代時有諱時者自成<lb/>
都徙廬陵事唐荘宗為帳前指使輕車都尉至宋淳熈<lb/>
間有宣教郎寳葢時之後也為衡州教授子孫占籍為<lb/>
衡山人十一世祖元金紫光禄大夫某金紫之孫曰俊<lb/>
卿者仕元季為鎮逺大將軍湖廣管軍都元帥佩金虎<lb/>
<pb n="KR4h0132_WYG_328-5b"/>
符鎮武昌入國朝授<hi>闕</hi>州衞千户鎮逺六子長子定開<lb/>
従髙皇帝平偽漢有功授飛騎尉荆州左䕶衞千户賜<lb/>
金織蟒衣改名添龍建文中殁于兵子憲為錦衣衞千<lb/>
户調徐州衞今徐州之族是也第三子定聰以武臣子<lb/>
入侍署散騎舍人為都指揮蔡本贅婿従蔡徙杭生四<lb/>
子其仲子惠婿于蘇張聲逺氏因留居蘇為長洲人居<lb/>
士五世祖也始讀書業文隠居不仕教授鄉里人稱存<lb/>
心先生存心生淶水府君諱洪中成化乙酉鄉試授易<lb/>
<pb n="KR4h0132_WYG_328-6a"/>
州淶水教諭以子貴初贈南京太僕寺丞再贈少卿少<lb/>
卿生三子長温州府君諱林成化壬辰進士仕終温州<lb/>
知府居士曽祖也次中丞府君森成化丁未進士仕至<lb/>
都察院右僉都御史又次貢士府君彬以年資貢禮部<lb/>
未仕而卒文氏世武弁自少卿公奮起科目生三子宦<lb/>
學通顯嫓徳儷義望于當世迄今衣冠禮樂代不乏人<lb/>
皆我存心府君實肇基焉可忘所自哉温州府君生我<lb/>
祖翰林府君諱徵明世號衡山先生道徳完粹名教宗<lb/>
<pb n="KR4h0132_WYG_328-6b"/>
主生三子長即我考博士府君諱彭仕終國子監博士<lb/>
渾樸真純和光物外生平至行古人所難與弟和州府<lb/>
君嘉祝峯府君臺友愛無間葢不事修飾而人倫榘範<lb/>
實不能外焉各有傳載妣孺人錢氏生二子長為上林<lb/>
録事肇祉次即居士居士名元發字子悱嘗仕為浙江<lb/>
金華府浦江縣知縣五年陞河南衞輝府同知未上以<lb/>
病乞致仕歸自號清涼居士居士生有至性初博士府<lb/>
君以志趣髙朗不屑生産家貧甚至乏薪水代勞之人<lb/>
<pb n="KR4h0132_WYG_328-7a"/>
錢孺人方病居士年六嵗即自往祖母吴安人所哀哭<lb/>
乞倩人為饘粥以供錢孺人吴安人亦為之哭錢孺人<lb/>
歿時居士方九嵗伏尸踊僻自始死至殮三日夜不離<lb/>
尸側亦不輟聲迨浴尸既俗云若親子飲澡水者即死<lb/>
無地獄之苦居士隨附盆飲水觀者咸異之時祖母吴<lb/>
安人以髙年勌勤居士既喪母㓜又孱弱多病内外親<lb/>
黨莫有顧之者唯其嫂王碩人為之煦哺鞠育極其扶<lb/>
循寒暄飢飫莫不周至葢不待上林公之詔而然者故<lb/>
<pb n="KR4h0132_WYG_328-7b"/>
其殁也居士為之朞以報之事後母楊孺人時尚童穉<lb/>
然曲意宛轉哀號孺慕若成人然楊孺人雖性嚴乎亦<lb/>
為少霽其威也但自㓜因錢孺人多病日不離側既錢<lb/>
孺人殁零仃哀苦遂至失學年十五始克就外傅従大<lb/>
儒魯子大先生受春秋章句稍通大義又不肯竟習未<lb/>
幾博士和州二府君俱宦游在外而待詔府君以盛徳<lb/>
顯名大耆居家賓客輻輳凡應對延接悉以屬居士即<lb/>
飲食起居湢浴綦屨之微非居士在側不適也而居士<lb/>
<pb n="KR4h0132_WYG_328-8a"/>
所以先意承志以代博士府君之勞者亦殫力焉年弱<lb/>
冠被選為郡學弟子員當其時學本面牆勤非鑿壁迺<lb/>
試輒髙等人方以譽髦目之而自亦不知其謬也坐是<lb/>
滯于場屋者垂三十年迄于無成是豈獨其命之不逢<lb/>
哉年四十遇穆宗踐祚詔天下貢士不限資次名恩貢<lb/>
時郡守永年蔡公國熈謂居士宜選薦之于督學麻城<lb/>
周公𢎞祖遂以居士應詔同選者吾蘇十人十人中已<lb/>
大半奮甲科登膴仕而居士再試再斥丙子復下第嘆<lb/>
<pb n="KR4h0132_WYG_328-8b"/>
曰吾豈為謭謭者束縳哉造化小兒弄非一人因投筆<lb/>
自笑曰他生未卜此生休矣丁丑遂謁選選授浙之浦<lb/>
江浦為浙東巖邑地瘠民刁好鬬喜訐囹圄常滿而通<lb/>
税較他邑為最居士至聞其槩欲變其俗時瓊州王公<lb/>
懋徳守金華名能知人亦慎許可一見居士謂其僚佐<lb/>
曰文子非百里才也居士亦見王公可倚以立事遂請<lb/>
間因歴陳縣弊事數十條王公報可居士則以次行之<lb/>
執法不少阿縣初大譁曰老貢生潤身已耳乃皎皎耶<lb/>
<pb n="KR4h0132_WYG_328-9a"/>
縣多豪大家每持縣事縣官至先以利嘗之不可則以<lb/>
勢刼之又不可則訐之于上而搆去之以故縣官稍下<lb/>
者遂食其餌齗齗者不得善罷居士一繩之以法莫所<lb/>
縦釋而實繁之徒即走金陵騰毁焉晉江陳公我渡時<lb/>
為南司空葢先撫南畿知居士者特致尺一諷居士有<lb/>
曰浦故刁俗善訐官吏韓鳳橋許益齋以甲科盛望被<lb/>
浦民誣告至勤兩府㑹問足下丰裁澟澟恐有挺而走<lb/>
險者不可無濡尾慮也居士報之云申棖以有慾不剛<lb/>
<pb n="KR4h0132_WYG_328-9b"/>
孫寳因受囑色沮不肖幸免此二者破柱剥皷彼何人<lb/>
哉諸豪聞之葢終居士任不敢出一聲也其他條舉志<lb/>
在必行事集而衆不擾賦税視他邑乃更早完獄訟希<lb/>
減盜賊屏息民大安焉而禔身苦操終始一節即始之<lb/>
譁且撓法者莫不詘服歴任五年亦有一二事可書别<lb/>
有紀載然雅非居士志兹不復贅三載考績例得恩典<lb/>
于是先父母及繼母二室人皆得贈䘏煌煌寵章賁兹<lb/>
黄土幸矣幸矣居士在官雖有賢聲然世局時情較量<lb/>
<pb n="KR4h0132_WYG_328-10a"/>
資格不爽秋毫而居士素狷直不能與時俛仰初居士<lb/>
為青衿時與今相君申公有筆硯之舊申公既貴時居<lb/>
士尚家食申公頗為推轂及有浦江之選即謝相君曰<lb/>
文生年踰四十得慿閣下之靈受一命為民社主自今<lb/>
日以往固不敢以不肖之身累閣下負夙昔之知矣然<lb/>
而相君于故舊意甚不薄毎部使臣及監司至浙者多<lb/>
以居士為託世無隻眼遂以此為縣令重也而煦煦然<lb/>
請間示恩情態百出殊為可厭甚至有欲布其私者先<lb/>
<pb n="KR4h0132_WYG_328-10b"/>
乃令人羣摭長短聲言按劾而後竟薦之于朝以為徳<lb/>
居士遂浩然曰嗟乎文生束髮讀書家世名徳生平自<lb/>
詭亦欲乗時少見以不負初念而運㑹不逢僅以老貢<lb/>
生徼天子之命得一邑如斗大顧不得驤首康荘而跼<lb/>
蹐轅下誰識鹽車哉迺欲以禔袍緩故人頦頰縦自駑<lb/>
下無若先世羞何㑹有衞輝之命因得解歸遂移疾上<lb/>
䟽乞骸骨䝉准以新衙致仕居士時年已五十有四矣<lb/>
居士始欲歸有同官與居士厚者新建喻公均髙安范<lb/>
<pb n="KR4h0132_WYG_328-11a"/>
公儁同安黄公文炳為居士謀曰若家素貧今歸何以<lb/>
為十口計且以一老郡丞在家與部使臣監司相與不<lb/>
無世態慮耶居士笑曰勞苦諸君愛我良厚然人各有<lb/>
心吾終不能以此區區者而戚施于市兒前也柴桑翁<lb/>
笑人齒泠矣況吾自上世以來田不滿二頃屋廬僅除<lb/>
風雨吾曽祖守温卒于仕同官視其篋中僅縿青布袍<lb/>
一件鍍金帶一圍書數十巻其清徳如此吾今幸藉先<lb/>
人遺澤得免負戴有田三百畝足以供朝夕草堂一區<lb/>
<pb n="KR4h0132_WYG_328-11b"/>
嵗時伏臘烹雞蒭酒足以偹祭祀此其家不貧況山姿<lb/>
野性素無軒冕意閉門自適雖子平之累未畢而公理<lb/>
之志可申諸君乃欲我束帶僕僕隨士大夫後蹣跚墀<lb/>
戺之下然後為文生重耶已乎休矣于是居士歸旋葺<lb/>
其舊居顔其堂曰願賢寝曰詒安築小樓一楹曰心逺<lb/>
日坐其間讀書課子閒吟小詩詩不甚工亦不求其工<lb/>
自娱而已居常自郡縣大夫外雖豪貴人長者非素相<lb/>
知即不肯束帶出見亦不報禮雖似于簡傲然不欲强<lb/>
<pb n="KR4h0132_WYG_328-12a"/>
顔應非情言笑與俗人相對葢其素性爾也而人亦有<lb/>
諒之者居士與上林公同胞少公十嵗又嘗鞠育於王<lb/>
碩人如子以故事王碩人如母而事上林公若父及居<lb/>
士致仕歸四年上林公亦致上林事歸吴中與居士居<lb/>
相去僅百步朝夕相聚甚讙也初博士和州二府君兄<lb/>
弟友愛白首無纎芥却洎晩嵗宦游南北阻絶臨終皆<lb/>
以老年兄弟不得一執手為恨今居士與上林公迺得<lb/>
以暮齡垂白怡怡于于徜徉於故山林壑為吴人所羨<lb/>
<pb n="KR4h0132_WYG_328-12b"/>
豔也不亦幸哉居士雖生于貧素然性不喜作寒窶態<lb/>
亦不肯干乞于人自少至老口不言貧衣服修潔雖至<lb/>
親宻者故不知其貧生也垣屋居止處方廣不盈丈必<lb/>
浄拭掃除性方整即屏榻裀几稍有傾仄不肯即安然<lb/>
氣宇簡重凝定閑雅楚然自居而秉志髙亢與人寡合<lb/>
不能容人過又不喜與富人往來居常見脂韋夸毘誕<lb/>
妄不經與輕諾寡信軰及長者家兒恒白眼視之如將<lb/>
凂焉故家居以來賓客益鮮門無剥啄日手一編倦則<lb/>
<pb n="KR4h0132_WYG_328-13a"/>
徐步庭除間朗吟古詩三四首亦善睡毎飯後髙枕酣<lb/>
寝螎然逺寄欣戚不繫謗譽無聞如是已耳而世間可<lb/>
欲之物若無足以動其心者然任懐得意傍若無人其<lb/>
終身坎壈亦坐是焉間得一二相知結山間之社每數<lb/>
日一㑹相與甚洽意是足以終老苐未知諸君嵗晏何<lb/>
如耳居士元配彭孺人生三女無子繼室周孺人生一<lb/>
子名従鼎<hi>今更震孟</hi>而周孺人媵陳氏生一子名従升周孺<lb/>
人卒復聘史氏女為側室生一子名従泰<hi>今更震亨</hi>後嵗已<lb/>
<pb n="KR4h0132_WYG_328-13b"/>
丑陳氏再得一子與吾同物名之曰従同<hi>今更震纓</hi>鼎娶陸<lb/>
升聘徐泰聘王同聘潘三女長適陸士仁次馮時康次<lb/>
姚汝輒悉名家子嵗戊子居士年且六十念諸子生俱<lb/>
晚未悉居士履歴暇日因稍録其生平大都并所著詩<lb/>
文雜稿藏于家以示之云清涼居士曰夫惟聖人不凝<lb/>
滯于物而能與世推移自非聖人必有所寄藉而後克<lb/>
展古人謂賤生于無用中流失船一壺且千金矣雞雍<lb/>
豕零時為帝者也信然哉夫世有懐瑾握瑜瓌竒倜儻<lb/>
<pb n="KR4h0132_WYG_328-14a"/>
之士弗獲一試冺冺于當年者又何可勝道也幸歟不<lb/>
幸歟乃孔子稱四十五十而無聞又疾没世而名不稱<lb/>
焉士獨可薄世資乎哉居士結髮立志自詭不後于常<lb/>
人顧當文明景運格于際㑹進不得宣力樹勲効鉛刀<lb/>
一割之用退不能讃揚皇猷撰述一家之言為爾寂寂<lb/>
幾為胡盧生所笑語云邦有道貧且賤焉耻也豈非聖<lb/>
明在上而功業不建聞譽弗逺烈士以為至羞乎雖然<lb/>
他日獲啟手足所以従先君於禰廟者儻可藉口以便<lb/>
<pb n="KR4h0132_WYG_328-14b"/>
也則又幸矣膏以明自銷薫以香自燒吾知免夫吾知<lb/>
免夫<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百六十五</head> <lb/>
    <p>
<pb n="KR4h0132_WYG_765-1a"/>
欽定四庫全書<lb/>
　文章辨體彚選巻七百六十五<lb/>
　　　　　　　　　　　　明　賀復徴　編<lb/>
祭文十七<lb/>
　　告伯父殯文<hi>宋劉敞</hi>
古者庶人之䘮鄰里執事其在士千里赴義及其送塟<lb/>
塗潦毋避焉有至親而或不至某獨不幸受命典城戎<lb/>
馬是司匍匐不能不哭於堂不祖於堂不祖於庭窆不<lb/>
<pb n="KR4h0132_WYG_765-1b"/>
復土虞不奉牲回望萬里悲號失聲門外之治王命實<lb/>
行盖古亦云不即人情于奠陳詞以昭哀誠<lb/>
　　告墓文<hi>文天祥</hi>
維巳夘五月朔越二十有六日孝子祥自嶺被執至南<lb/>
安軍謹具香幣遣人馳告於先太師革齋先生墓下嗚<lb/>
乎人誰不為臣而我欲盡忠不得為忠人誰不為子而<lb/>
我欲盡孝不得為孝天乎使我至此極耶始我起兵赴<lb/>
難勤王仲弟將家遁於南荒宗廟不守遷我異疆大臣<lb/>
<pb n="KR4h0132_WYG_765-2a"/>
之誼國亡家亡靈武師興解后歸國再相出督身荷憂<lb/>
責江南之役義聲四克為親拜墓以翦荆棘大勛垂集<lb/>
一跌﨑嶇妻妾子女六人為俘収拾散亡息於海隅庶<lb/>
㡬奮勵以為後圗惡運推遷天所廢棄有母之䘮尋失<lb/>
嫡子哭泣未乾兵臨其壘倉皇之間二女夭逝翦為囚<lb/>
虜形影獨存仰樂不<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>竟北其轅繫頸縶足過我里門<lb/>
望墓相從恨不九原爰指松楸有言若誓繼令支子實<lb/>
典祀事有姪曰敏我身是嗣興言及此血淚如雨嗚呼<lb/>
<pb n="KR4h0132_WYG_765-2b"/>
自古危亂之世忠臣義士孝子慈孫其事之不能兩全<lb/>
也乆矣吾生不辰罹此百凶求仁得仁抑又何怨幽明<lb/>
死生一理也父子祖孫一氣也冥漠有知尚哀鑒之<lb/>
　　告羅一峯墓文<hi>明陳憲章</hi>
維成化十八年陳某應徴起赴京謹告一峯羅先生之<lb/>
墓曰嗚呼先生今曷為而往始曷為而来處則畎畆之<lb/>
逸民出則文章之鉅魁其洞徹不欺之心炳中天之杲<lb/>
日而轟動出羣之氣殷百蟄之春雷知先生者儗先生<lb/>
<pb n="KR4h0132_WYG_765-3a"/>
於北海不知先生者謂松柟弗類反見目於榆槐先生<lb/>
見賢必親聞善必録遇惡必摧存而知亡過而能裁隨<lb/>
時變化有闔有開而平生念慮所存其大者正君正朝<lb/>
廷正三綱正萬民正四方皇皇之憂耿耿之忠則至死<lb/>
而勿頽貧賤而不為戚患難而不以回成化己丑之夏<lb/>
予遇先生於南畿盍簮之讙忘形爾汝既三宿而後别<lb/>
去屢反顧而徘徊先生贈予南歸之文予贈先生草亭<lb/>
之什既而各申其戒曰我不枉已君無鑿坏孰謂先生<lb/>
<pb n="KR4h0132_WYG_765-3b"/>
去官而死曹溪之約不遂麗澤之資何有而今而後復<lb/>
仰望於阿誰於戯惜哉<lb/>
　　祠堂成告文<hi>崔銑</hi>
我崔遷鄴七紀于今我祖拙翁以旅我考以仕濶哉祀<lb/>
事未遑修稱先考退位始有此屋往因先妣之亡命作<lb/>
三代神主乆棲庫閤香火弗䖍兹者何天之祐申以列<lb/>
祖之慶田入頗豐憂患稍定銑及兒汲恪建兹堂規制<lb/>
器用咸則古憲寅合族人肆陳牲醴奉遷各主永安斯<lb/>
<pb n="KR4h0132_WYG_765-4a"/>
所銑次非宗子徳愧哲孫欲須合禮懼益愆年協義犯<lb/>
分冐罪申情自惟叨有爵秩少次先人食忘其報禄裕<lb/>
其私仁所不容心則奚忍今宗子士棕髫年失養銑取<lb/>
育斯教之方義倘賴先休得堪付受即畀主祀伏冀諸<lb/>
慈翼覆毋俾失墜<lb/>
　　告先主文<hi>徐渭</hi>
自觀巷之宅失而我考妣若兄嫂之主至于今凡八遷<lb/>
中間以訟寄主於人家者凡二嗚乎我考妣若諸兄嫂<lb/>
<pb n="KR4h0132_WYG_765-4b"/>
亦勞苦不安甚矣凡此皆吾子弟不肖所致之罪也悲<lb/>
感自責每欲無生今復新居自寄所迎妥我考妣若諸<lb/>
兄嫂歸於僑寓某漸次圗構冀自今已後尚以永寜也<lb/>
　　白門告先靈文<hi>鍾惺</hi>
嗚呼惺客白門五年矣嵗時伏臘非敢忘先靈也亦非<lb/>
以弟姪在家足供蒸嘗而魚菽之祭客中遂不必設主<lb/>
也惺之在白門也客也年年欲歸歸而率弟姪拜於家<lb/>
祠旦暮事耳作旦暮之想而不敢為嵗月之計則亦何<lb/>
<pb n="KR4h0132_WYG_765-5a"/>
忍請先靈於數千里外勞其往来於旦暮之頃哉不意<lb/>
日復一日年復一年而其為年者五矣今且守官於此<lb/>
矣官則不同於客去住不能自主雖不敢為嵗月之計<lb/>
而豈能復作旦暮之想哉用是於今嵗小除之夕暫為<lb/>
位於惺官舎請降臨坐如在家者然嗚呼禮以義起情<lb/>
由禮申居官有禄生則迎養殁則迎祀神氣無不之也<lb/>
惺在此惺在此幸勿怨恫於靈之不能来来而無所依<lb/>
哉<lb/>
<pb n="KR4h0132_WYG_765-5b"/>
　　告亡兒肆夏文<hi>鍾惺</hi>
自八月十二日至廿九日兒肆夏盖亡十四日矣口念<lb/>
兒名心憶兒事兒言目想兒形耳聞兒聲兒紙墨未<lb/>
乾衣汗未燥席温未寒履迹未滅謂兒在後園書房也<lb/>
謂兒往新宅㸔大父母也謂兒行逰街市未歸也謂兒<lb/>
逺出郡邑應有司試也怳然不省兒亡時時聞兒母哭<lb/>
聲於帷聞裁楮招䰟為兒作冥薦出循㕔事有七尺之<lb/>
棺在廡有素幄食器在几有亡兒懋倩秀才之靈八字<lb/>
<pb n="KR4h0132_WYG_765-6a"/>
在靈床上乃始疑兒亡也兒真亡也哉於是不得不以<lb/>
兒為亡者而呼之而招之呼其乳名曰首哥首哥呼其<lb/>
名曰肆夏肆夏呼其字曰懋倩懋倩汝真吾兒乎非吾<lb/>
兒乎兒死有靈乎無靈乎死而去乎未去乎去而復来<lb/>
乎不復来乎来有驗乎無驗乎汝生而美好强健聰慧<lb/>
老成沉深縝宻孝慈婣睦方正磊落汝雖生年十六已<lb/>
具成人之體較之行屍走肉鼠首豺心生無益於時死<lb/>
無聞於後與世所詛其生而利其死者萬萬矣予年十<lb/>
<pb n="KR4h0132_WYG_765-6b"/>
九而生汝汝數嵗而露神鋒十三嵗而補諸生矻如巨<lb/>
人十六嵗而試諸生髙等試歸八日而病病十三日而<lb/>
卒使我奄忽遂年三十五汝愁我苦我誑我誤我閃我<lb/>
亦足矣我前世今生何孽何寃於汝而使我至此乎自<lb/>
汝生後汝弟妹十人皆懐抱夭殤爾筋骨如鐡玉色金<lb/>
聲素强無疾無短折相日者羣言汝大貴大夀至死堅<lb/>
言汝不死使汝相不當死命不當死而卒死使予茫然<lb/>
不解正汝之巧於愁我苦我誑我誤我閃我者也縱汝<lb/>
<pb n="KR4h0132_WYG_765-7a"/>
當死汝弟妹十人豈皆如土芥如猪狗不足以贖汝一<lb/>
死彼造化者胡為賺我男女者十人囊之以去而末収<lb/>
其長且賢者乎忍矣忍矣汝炯目疎睂修膺昳麗志在<lb/>
度世出世不可一世今閉汝以七尺之棺使材巫里咸<lb/>
翦紙招䰟加汝以亡人之名汝甘之乎汝受之乎欲不<lb/>
甘不受得乎寃哉痛哉予散落曠澹人也於世無闗係<lb/>
見汝不驕不惰好弄亦好讀書廢眠食忘寒暑不由父<lb/>
督不由師訓妄意爾為功名熱中之人且精勤諳錬家<lb/>
<pb n="KR4h0132_WYG_765-7b"/>
事時務熟悉如老人又謂爾可以託身託家託世使予<lb/>
得以逰戯文史逍遥𤣥寂詎知爾好道奉佛喜為世外<lb/>
之論方外之逰暗室中夜禮斗焚香持日月齋禁行之<lb/>
數年不倦此豈書生學子所為乎而又厲禁侍者不予<lb/>
知藉使予知之豈遂效常父禁汝所為且廣汝以世外<lb/>
之論導汝以方外之逰吁嗟乎女死乃知之平時病時<lb/>
未得細細叩汝汝何以道情自待而以世情待我也我<lb/>
每於㳺戯時察汝形神悠悠忽忽若有所忘瞿瞿落落<lb/>
<pb n="KR4h0132_WYG_765-8a"/>
如有所記疑汝有宿根病中歴歴口道往因有倫有脊<lb/>
有原有委翛然了無挂牽似老衲面壁後知去向者世<lb/>
人憐汝惜女痛女求其故而不得私意汝是再来人雖<lb/>
去且復返故處欲以斷予悲吁嗟予亦何能不悲汝為<lb/>
再来人不可知汝世縁尚淺罪孽未深天性孝慈阿鼻<lb/>
泥犂不能到汝明矣汝入泥犁吾不能汝拔汝往天堂<lb/>
吾不能汝留若猶受生人間在人間為人子與為余子<lb/>
等予為汝父與他人為汝父差快汝病中以速化為娱<lb/>
<pb n="KR4h0132_WYG_765-8b"/>
反真為樂予執手告汝縱是再来人彼太白子瞻輩豈<lb/>
不是上界西方来者逰戯人間數十年何必十六年而<lb/>
去乃為再来人乎汝唯唯曰可奈何可奈何兒不去兒<lb/>
不去爺呼我我在招我我来今化去十四日矣了無聲<lb/>
迹且不入我夢兒何健忘而不信也豈汝性靈真為天<lb/>
曹冥司執不得来抑受生人間也汝以汝為非我子今<lb/>
人寄居人宅十六年飲之食之教之誨之去後寜不一<lb/>
寄聲謝居停主人乎汝縱不能如顔畿之返魂獨不聞<lb/>
<pb n="KR4h0132_WYG_765-9a"/>
顧况䘮其子十七年神魂不散况悲思不已且哭以詩<lb/>
云老人䘮其子日暮泣成血老人年七十不作多時别<lb/>
子聞之哀戚誓再生顧家已而果然記前生事不爽女<lb/>
誠能再来汝躭前因照管本性不樂昏宦必不强汝以<lb/>
人世之樂虐子以人生之苦同汝為世外方外之逰汝<lb/>
若往生人間未必有如此父受如此快樂若果為天曹<lb/>
冥司留汝不遣汝持片紙上往天曹下往冥司哀籲苦<lb/>
情未必不放汝来也如不放汝来汝念我當凂求宅神<lb/>
<pb n="KR4h0132_WYG_765-9b"/>
祖先及冥中親眷報汝下落或天堂或地獄或生人間<lb/>
令我不念汝我手跡汝能識我文字汝䏻認取兒其聞<lb/>
之<lb/>
　<lb/>
　<lb/>
　<lb/>
　<lb/>
　文章辨體彚選巻七百六十五<lb/>
<pb n="KR4h0132_WYG_765-10a"/>
欽定四庫全書<lb/>
　文章辨體彚選巻七百六十五<lb/>
　　　　　　　　　　　　明　賀復徴　編<lb/>
祭文十七<lb/>
　　告伯父殯文<hi>宋劉敞</hi>
古者庶人之䘮鄰里執事其在士千里赴義及其送塟<lb/>
塗潦毋避焉有至親而或不至某獨不幸受命典城戎<lb/>
馬是司匍匐不能不哭於堂不祖於堂不祖於庭窆不<lb/>
<pb n="KR4h0132_WYG_765-10b"/>
復土虞不奉牲回望萬里悲號失聲門外之治王命實<lb/>
行盖古亦云不即人情于奠陳詞以昭哀誠<lb/>
　　告墓文<hi>文天祥</hi>
維巳夘五月朔越二十有六日孝子祥自嶺被執至南<lb/>
安軍謹具香幣遣人馳告於先太師革齋先生墓下嗚<lb/>
乎人誰不為臣而我欲盡忠不得為忠人誰不為子而<lb/>
我欲盡孝不得為孝天乎使我至此極耶始我起兵赴<lb/>
難勤王仲弟將家遁於南荒宗廟不守遷我異疆大臣<lb/>
<pb n="KR4h0132_WYG_765-11a"/>
之誼國亡家亡靈武師興解后歸國再相出督身荷憂<lb/>
責江南之役義聲四克為親拜墓以翦荆棘大勛垂集<lb/>
一跌﨑嶇妻妾子女六人為俘収拾散亡息於海隅庶<lb/>
㡬奮勵以為後圗惡運推遷天所廢棄有母之䘮尋失<lb/>
嫡子哭泣未乾兵臨其壘倉皇之間二女夭逝翦為囚<lb/>
虜形影獨存仰樂不<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>竟北其轅繫頸縶足過我里門<lb/>
望墓相從恨不九原爰指松楸有言若誓繼令支子實<lb/>
典祀事有姪曰敏我身是嗣興言及此血淚如雨嗚呼<lb/>
<pb n="KR4h0132_WYG_765-11b"/>
自古危亂之世忠臣義士孝子慈孫其事之不能兩全<lb/>
也乆矣吾生不辰罹此百凶求仁得仁抑又何怨幽明<lb/>
死生一理也父子祖孫一氣也冥漠有知尚哀鑒之<lb/>
　　告羅一峯墓文<hi>明陳憲章</hi>
維成化十八年陳某應徴起赴京謹告一峯羅先生之<lb/>
墓曰嗚呼先生今曷為而往始曷為而来處則畎畆之<lb/>
逸民出則文章之鉅魁其洞徹不欺之心炳中天之杲<lb/>
日而轟動出羣之氣殷百蟄之春雷知先生者儗先生<lb/>
<pb n="KR4h0132_WYG_765-12a"/>
於北海不知先生者謂松柟弗類反見目於榆槐先生<lb/>
見賢必親聞善必録遇惡必摧存而知亡過而能裁隨<lb/>
時變化有闔有開而平生念慮所存其大者正君正朝<lb/>
廷正三綱正萬民正四方皇皇之憂耿耿之忠則至死<lb/>
而勿頽貧賤而不為戚患難而不以回成化己丑之夏<lb/>
予遇先生於南畿盍簮之讙忘形爾汝既三宿而後别<lb/>
去屢反顧而徘徊先生贈予南歸之文予贈先生草亭<lb/>
之什既而各申其戒曰我不枉已君無鑿坏孰謂先生<lb/>
<pb n="KR4h0132_WYG_765-12b"/>
去官而死曹溪之約不遂麗澤之資何有而今而後復<lb/>
仰望於阿誰於戯惜哉<lb/>
　　祠堂成告文<hi>崔銑</hi>
我崔遷鄴七紀于今我祖拙翁以旅我考以仕濶哉祀<lb/>
事未遑修稱先考退位始有此屋往因先妣之亡命作<lb/>
三代神主乆棲庫閤香火弗䖍兹者何天之祐申以列<lb/>
祖之慶田入頗豐憂患稍定銑及兒汲恪建兹堂規制<lb/>
器用咸則古憲寅合族人肆陳牲醴奉遷各主永安斯<lb/>
<pb n="KR4h0132_WYG_765-13a"/>
所銑次非宗子徳愧哲孫欲須合禮懼益愆年協義犯<lb/>
分冐罪申情自惟叨有爵秩少次先人食忘其報禄裕<lb/>
其私仁所不容心則奚忍今宗子士棕髫年失養銑取<lb/>
育斯教之方義倘賴先休得堪付受即畀主祀伏冀諸<lb/>
慈翼覆毋俾失墜<lb/>
　　告先主文<hi>徐渭</hi>
自觀巷之宅失而我考妣若兄嫂之主至于今凡八遷<lb/>
中間以訟寄主於人家者凡二嗚乎我考妣若諸兄嫂<lb/>
<pb n="KR4h0132_WYG_765-13b"/>
亦勞苦不安甚矣凡此皆吾子弟不肖所致之罪也悲<lb/>
感自責每欲無生今復新居自寄所迎妥我考妣若諸<lb/>
兄嫂歸於僑寓某漸次圗構冀自今已後尚以永寜也<lb/>
　　白門告先靈文<hi>鍾惺</hi>
嗚呼惺客白門五年矣嵗時伏臘非敢忘先靈也亦非<lb/>
以弟姪在家足供蒸嘗而魚菽之祭客中遂不必設主<lb/>
也惺之在白門也客也年年欲歸歸而率弟姪拜於家<lb/>
祠旦暮事耳作旦暮之想而不敢為嵗月之計則亦何<lb/>
<pb n="KR4h0132_WYG_765-14a"/>
忍請先靈於數千里外勞其往来於旦暮之頃哉不意<lb/>
日復一日年復一年而其為年者五矣今且守官於此<lb/>
矣官則不同於客去住不能自主雖不敢為嵗月之計<lb/>
而豈能復作旦暮之想哉用是於今嵗小除之夕暫為<lb/>
位於惺官舎請降臨坐如在家者然嗚呼禮以義起情<lb/>
由禮申居官有禄生則迎養殁則迎祀神氣無不之也<lb/>
惺在此惺在此幸勿怨恫於靈之不能来来而無所依<lb/>
哉<lb/>
<pb n="KR4h0132_WYG_765-14b"/>
　　告亡兒肆夏文<hi>鍾惺</hi>
自八月十二日至廿九日兒肆夏盖亡十四日矣口念<lb/>
兒名心憶兒事兒言目想兒形耳聞兒聲兒紙墨未<lb/>
乾衣汗未燥席温未寒履迹未滅謂兒在後園書房也<lb/>
謂兒往新宅㸔大父母也謂兒行逰街市未歸也謂兒<lb/>
逺出郡邑應有司試也怳然不省兒亡時時聞兒母哭<lb/>
聲於帷聞裁楮招䰟為兒作冥薦出循㕔事有七尺之<lb/>
棺在廡有素幄食器在几有亡兒懋倩秀才之靈八字<lb/>
<pb n="KR4h0132_WYG_765-15a"/>
在靈床上乃始疑兒亡也兒真亡也哉於是不得不以<lb/>
兒為亡者而呼之而招之呼其乳名曰首哥首哥呼其<lb/>
名曰肆夏肆夏呼其字曰懋倩懋倩汝真吾兒乎非吾<lb/>
兒乎兒死有靈乎無靈乎死而去乎未去乎去而復来<lb/>
乎不復来乎来有驗乎無驗乎汝生而美好强健聰慧<lb/>
老成沉深縝宻孝慈婣睦方正磊落汝雖生年十六已<lb/>
具成人之體較之行屍走肉鼠首豺心生無益於時死<lb/>
無聞於後與世所詛其生而利其死者萬萬矣予年十<lb/>
<pb n="KR4h0132_WYG_765-15b"/>
九而生汝汝數嵗而露神鋒十三嵗而補諸生矻如巨<lb/>
人十六嵗而試諸生髙等試歸八日而病病十三日而<lb/>
卒使我奄忽遂年三十五汝愁我苦我誑我誤我閃我<lb/>
亦足矣我前世今生何孽何寃於汝而使我至此乎自<lb/>
汝生後汝弟妹十人皆懐抱夭殤爾筋骨如鐡玉色金<lb/>
聲素强無疾無短折相日者羣言汝大貴大夀至死堅<lb/>
言汝不死使汝相不當死命不當死而卒死使予茫然<lb/>
不解正汝之巧於愁我苦我誑我誤我閃我者也縱汝<lb/>
<pb n="KR4h0132_WYG_765-16a"/>
當死汝弟妹十人豈皆如土芥如猪狗不足以贖汝一<lb/>
死彼造化者胡為賺我男女者十人囊之以去而末収<lb/>
其長且賢者乎忍矣忍矣汝炯目疎睂修膺昳麗志在<lb/>
度世出世不可一世今閉汝以七尺之棺使材巫里咸<lb/>
翦紙招䰟加汝以亡人之名汝甘之乎汝受之乎欲不<lb/>
甘不受得乎寃哉痛哉予散落曠澹人也於世無闗係<lb/>
見汝不驕不惰好弄亦好讀書廢眠食忘寒暑不由父<lb/>
督不由師訓妄意爾為功名熱中之人且精勤諳錬家<lb/>
<pb n="KR4h0132_WYG_765-16b"/>
事時務熟悉如老人又謂爾可以託身託家託世使予<lb/>
得以逰戯文史逍遥𤣥寂詎知爾好道奉佛喜為世外<lb/>
之論方外之逰暗室中夜禮斗焚香持日月齋禁行之<lb/>
數年不倦此豈書生學子所為乎而又厲禁侍者不予<lb/>
知藉使予知之豈遂效常父禁汝所為且廣汝以世外<lb/>
之論導汝以方外之逰吁嗟乎女死乃知之平時病時<lb/>
未得細細叩汝汝何以道情自待而以世情待我也我<lb/>
每於㳺戯時察汝形神悠悠忽忽若有所忘瞿瞿落落<lb/>
<pb n="KR4h0132_WYG_765-17a"/>
如有所記疑汝有宿根病中歴歴口道往因有倫有脊<lb/>
有原有委翛然了無挂牽似老衲面壁後知去向者世<lb/>
人憐汝惜女痛女求其故而不得私意汝是再来人雖<lb/>
去且復返故處欲以斷予悲吁嗟予亦何能不悲汝為<lb/>
再来人不可知汝世縁尚淺罪孽未深天性孝慈阿鼻<lb/>
泥犂不能到汝明矣汝入泥犁吾不能汝拔汝往天堂<lb/>
吾不能汝留若猶受生人間在人間為人子與為余子<lb/>
等予為汝父與他人為汝父差快汝病中以速化為娱<lb/>
<pb n="KR4h0132_WYG_765-17b"/>
反真為樂予執手告汝縱是再来人彼太白子瞻輩豈<lb/>
不是上界西方来者逰戯人間數十年何必十六年而<lb/>
去乃為再来人乎汝唯唯曰可奈何可奈何兒不去兒<lb/>
不去爺呼我我在招我我来今化去十四日矣了無聲<lb/>
迹且不入我夢兒何健忘而不信也豈汝性靈真為天<lb/>
曹冥司執不得来抑受生人間也汝以汝為非我子今<lb/>
人寄居人宅十六年飲之食之教之誨之去後寜不一<lb/>
寄聲謝居停主人乎汝縱不能如顔畿之返魂獨不聞<lb/>
<pb n="KR4h0132_WYG_765-18a"/>
顧况䘮其子十七年神魂不散况悲思不已且哭以詩<lb/>
云老人䘮其子日暮泣成血老人年七十不作多時别<lb/>
子聞之哀戚誓再生顧家已而果然記前生事不爽女<lb/>
誠能再来汝躭前因照管本性不樂昏宦必不强汝以<lb/>
人世之樂虐子以人生之苦同汝為世外方外之逰汝<lb/>
若往生人間未必有如此父受如此快樂若果為天曹<lb/>
冥司留汝不遣汝持片紙上往天曹下往冥司哀籲苦<lb/>
情未必不放汝来也如不放汝来汝念我當凂求宅神<lb/>
<pb n="KR4h0132_WYG_765-18b"/>
祖先及冥中親眷報汝下落或天堂或地獄或生人間<lb/>
令我不念汝我手跡汝能識我文字汝䏻認取兒其聞<lb/>
之<lb/>
　<lb/>
　<lb/>
　<lb/>
　<lb/>
　文章辨體彚選巻七百六十五<lb/>
</p>
<p>
</p>
  </div>
</body>
</text>
</TEI>
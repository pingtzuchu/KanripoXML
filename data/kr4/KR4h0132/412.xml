<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百十二</head> <lb/>
    <p>
<pb n="KR4h0132_WYG_412-1a"/>
欽定四庫全書<lb/>
　文章辨體彚選巻四百十二<lb/>
　　　　　　　　　　　　明　賀復徵　編<lb/>
論二十一<lb/>
　　封建論<hi>唐柳宗元</hi>
天地果無初乎吾不得而知之也生人果有初乎吾不<lb/>
得而知之也然則孰為近曰有初為近孰明之由封建<lb/>
而明之也彼封建者更古聖王堯舜禹湯文武而莫能<lb/>
<pb n="KR4h0132_WYG_412-1b"/>
去之盖非不欲去之也勢不可也勢之來其生人之初<lb/>
乎不初無以有封建封建非聖人意也彼其初與萬物<lb/>
皆生草木榛榛鹿豕狉狉人不能搏噬而且無毛羽莫<lb/>
克自奉自衞荀卿有言必將假物以為用者也夫假物<lb/>
者必争争而不己必就其能斷曲直者而聽命焉其知<lb/>
而明者所伏必衆告之以直而不改必痛之而後畏由<lb/>
是君長刑政生焉故近者聚而為羣羣之分其争必大<lb/>
大而後有兵有徳又有大者衆羣之長又就而聽命焉<lb/>
<pb n="KR4h0132_WYG_412-2a"/>
以安其屬於是有諸侯之列則其争又有大者焉德又<lb/>
大者諸侯之列又就而聽命焉以安其封於是有方伯<lb/>
連帥之類則其争又有大者焉德又大者方伯連帥之<lb/>
類又就而聴命焉以安其人然後天下㑹於一是故有<lb/>
里胥而後有縣大夫有縣大夫而後有諸侯有諸侯而<lb/>
後有方伯連帥有方伯連帥而後有天子自天子至於<lb/>
里胥其徳在人者死必求其嗣而奉之故封建非聖人<lb/>
意也勢也夫堯舜禹湯之事逺矣及有周而甚詳周有<lb/>
<pb n="KR4h0132_WYG_412-2b"/>
天下裂土田而𤓰分之設五等邦君羣后布履星羅四周<lb/>
於天下輪運而輻集合為朝覲㑹同離為守臣扞城然<lb/>
而降於夷王害禮傷尊下堂而迎覲者厯於宣王挾中<lb/>
興復古之德雄南征北伐之威卒不能定魯侯之嗣陵<lb/>
夷迄於幽厲王室東徙而自列為諸侯矣厥後問鼎之<lb/>
輕重者有之射王中肩者有之伐凡伯誅萇𢎞者有之<lb/>
天下乖盭無君君之心余以為周之喪久矣徒建空名<lb/>
於公侯之上耳得非諸侯之盛强末大不掉之咎歟遂<lb/>
<pb n="KR4h0132_WYG_412-3a"/>
判為十二合為七國威分於陪臣之邦國殄於後封之<lb/>
秦則周之敗端其在乎此矣秦有天下裂都㑹而為之<lb/>
郡邑廢侯衛而為之守宰據天下之雄圖都六合之上<lb/>
游攝制四海運於掌握之内此其所以為得也不數載<lb/>
而天下大壞其有由矣亟役萬人暴其威刑竭其貨賄<lb/>
負鋤挺謫戍之徒圜視而合從大呼而成羣時則有叛<lb/>
人而無叛吏人怨於下而吏畏於上天下相合殺守刦<lb/>
令而並起咎在人怨非郡邑之制失也漢有天下矯秦<lb/>
<pb n="KR4h0132_WYG_412-3b"/>
之枉狥周之制剖海内而立宗子封功臣數年之間奔<lb/>
命扶傷之不暇困平城病流矢陵遲不救者三代後乃<lb/>
謀臣獻畫而離削自守矣然而封建之始郡國居半時<lb/>
則有叛國而無叛郡秦制之得亦以明矣繼漢而帝者<lb/>
雖百代可知也唐興制州邑立守宰此其所以為宜也<lb/>
然猶桀猾時起虐害方域者失不在於州而在於兵時<lb/>
則有叛將而無叛州州縣之設固不可革也或者曰封<lb/>
建者必私其土子其人適其俗修其理施化易也守宰<lb/>
<pb n="KR4h0132_WYG_412-4a"/>
者茍其心思遷其秩而已何能理乎余又非之周之事<lb/>
迹斷可見矣列侯驕盈黷貨事戎大凡亂國多理國寡<lb/>
侯國不得變其政天子不得變其君私土子人者百不<lb/>
有一失在於制不在於政周事然也秦之事迹亦斷可<lb/>
見矣有理人之制而不委郡邑是矣有理人之臣而不<lb/>
使守宰是矣郡邑不得正其制守宰不得行其理酷刑<lb/>
苦役而萬人側目失在於政不在於制秦事然也漢興<lb/>
天子之政行於郡不行於國制其守宰不制其侯王侯<lb/>
<pb n="KR4h0132_WYG_412-4b"/>
王雖亂不可變也國人雖病不可除也及夫大逆不道<lb/>
然後掩捕而遷之勒兵而夷之耳大逆未彰姦利浚財<lb/>
怙勢作威大刻于民者無如之何及夫郡邑可謂理且<lb/>
安矣何以言之且漢知孟舒於田叔得魏尚於馮唐聞<lb/>
黄霸之明審覩汲黯之簡靖拜之可也復其位可也卧<lb/>
而委之以輯一方可也有罪得以黜有能得以賞朝拜<lb/>
而不道夕黜之矣夕受而不法朝斥之矣設使漢室盡<lb/>
城邑而侯王之縱令其亂其人戚之而已孟舒魏尚之<lb/>
<pb n="KR4h0132_WYG_412-5a"/>
術莫得而施黄霸汲黯之化莫得而行明譴而導之拜<lb/>
受而退己違矣下令而削之締交合從之謀周於同列<lb/>
則相顧裂眦勃然而起幸而不起則削其半削其半民<lb/>
猶瘁矣曷若舉而移之以全其人乎漢事然也今國家<lb/>
盡制郡邑連制守宰其不可變也固矣善制兵謹擇守<lb/>
則理平矣或者又曰夏商周漢封建而延秦郡邑而促<lb/>
尤非所謂知理者也魏之承漢也封爵猶建晉之承魏<lb/>
也因循不革而二姓陵替不聞延祚今矯而變之垂二<lb/>
<pb n="KR4h0132_WYG_412-5b"/>
百祀大業彌固何繫於諸侯哉或者又以為殷周聖王<lb/>
也而不革其制固不當復議也是大不然夫殷周之不<lb/>
革者是不得己也盖以諸侯歸殷者三千焉資以黜夏<lb/>
湯不得而廢歸周者八百焉資以勝殷武王不得而易<lb/>
狥之以為安仍之以為俗湯武之所不得已也夫不得<lb/>
已非公之大者也私其力於已也私其衛於子孫也秦<lb/>
之所以革之者其為制公之大者也其情私也私其一<lb/>
己之威也私其盡臣畜於我也然而公天下之端自秦<lb/>
<pb n="KR4h0132_WYG_412-6a"/>
始夫天下之道理安斯得人者也使賢者居上不肖者居<lb/>
下而後可以理安今夫封建者繼世而理繼世而理者<lb/>
上果賢乎下果不肖乎則生人之理亂未可知也將欲<lb/>
利其社稷以一其人之視聽則又有世大夫世食祿邑<lb/>
以盡其封畧聖賢生於其時亦無以立於天下封建者<lb/>
為之也豈聖人之制使至於是乎吾固曰非聖人之意<lb/>
也勢也<lb/>
　　平刑論<hi>栁宗元</hi>
<pb n="KR4h0132_WYG_412-6b"/>
余既為斷刑論或者以釋刑復于余其辭云云余不得<lb/>
己而為之一言焉夫聖人之為賞罰者非他所以懲勸<lb/>
者也賞務速而後有勸罰務速而後有懲必曰賞以春<lb/>
夏而刑以秋冬而謂之至理者偽也使秋為善者必俟<lb/>
春夏而後賞則為善者必怠春夏為不善者必俟秋冬<lb/>
而後罰則為不善者必懈為善者怠為不善者懈是敺<lb/>
天下之人而入于罪也敺天下之人入于罪又緩而慢<lb/>
之以滋其懈怠此刑所以不措也必使為善者不越月<lb/>
<pb n="KR4h0132_WYG_412-7a"/>
踰時而得其賞則人勇而有勸焉為不善者不越月踰<lb/>
時而得其罸則人懼而有懲焉為善者日以有勸為不<lb/>
善者日以有懲是敺天下之人而從善逺罪也敺天下<lb/>
之人而從善逺罪是刑之所以措而化之所以成也或<lb/>
者務言天而不言人是惑于道者也胡不謀之人心以<lb/>
熟吾道吾道之盡而人化矣是知蒼蒼者焉能與吾事<lb/>
而暇知之哉果以為天時之可得順大和之可得致則<lb/>
全吾道而得之矣全吾道而不得者非所謂天也非所<lb/>
<pb n="KR4h0132_WYG_412-7b"/>
謂大和也是亦必無而己矣又何必枉吾之道曲順其<lb/>
時以謟是物哉吾固知順時之得天不如順人順道之<lb/>
得天也何也使犯死者自春而窮其辭欲死不可得貫<lb/>
三木加連鎻而致之獄更大暑者數月痒不得搔痺不<lb/>
得搖痛不得摩饑不得時而食渇不得時而飲目不得<lb/>
瞑支不得舒怨號之聲聞于里人如是而大和之不傷<lb/>
天時之不逆是亦必無而己矣彼其所宜得者死而己<lb/>
也又若是焉何哉或者乃以為霜雪者天之經也雷霆<lb/>
<pb n="KR4h0132_WYG_412-8a"/>
者天之權也非常之罪不時可以殺人之權也當刑者<lb/>
必順時而殺人之經也是又不然夫雷霆霜雪者特一<lb/>
氣耳非有心於物者也聖人有心於物者也春夏之有<lb/>
雷霆也或發而震破巨石裂大木木石豈為非常之罪<lb/>
也哉秋冬之有霜雪也舉草木而殘之草木豈有非常<lb/>
之罪也哉彼豈有懲于物也哉彼無所懲則效之者惑<lb/>
也果以為仁必知經智必知權是又未盡于經權之道<lb/>
也何也經也者常也權也者達經者也皆仁智之事也<lb/>
<pb n="KR4h0132_WYG_412-8b"/>
離之滋惑矣經非權則泥權非經則悖是二者强名也<lb/>
曰當斯盡之矣當也者大中之道也離而為名大中之<lb/>
器用也知經而不知權不知經者也知權而不知經不<lb/>
知權者也偏知而謂之智不智者也偏守而謂之仁不<lb/>
仁者也知經者不以異物害吾道知權者不以常人怫<lb/>
吾慮合之於一而不疑者信於道而己者也且古之所<lb/>
以言天者盖以愚蚩蚩者耳非為聰明睿智者設也或<lb/>
者之未達不思之甚也<lb/>
<pb n="KR4h0132_WYG_412-9a"/>
　　舊臣論<hi>李德裕</hi>
或問先王論道之臣事後王乎曰不改先王之道則事<lb/>
之改先王之道則去之以事堯之心事舜禹者其臯陶<lb/>
益稷乎以事武王之心事成王者其周召乎以事漢髙<lb/>
之心事惠帝者其蕭曹乎曹參尚不易蕭何之規况髙<lb/>
祖之道昔區區楚國醴酒不設穆生先去且穆生豈為<lb/>
已也盖傷廢先王之道不忍見後王之面其不去者焉<lb/>
得免胥靡之恨哉魏晉以降居相位者皆靦面愧心而<lb/>
<pb n="KR4h0132_WYG_412-9b"/>
已又有攘臂於其間者掎摭先王之道以諱舊過改張<lb/>
先王之道以媚新君棄先王之故老以掩其羞用先王<lb/>
之罪人以協其志若天地間無神明則己儻有神明鬼<lb/>
得而誅之矣<lb/>
　　臣子論<hi>李德裕</hi>
士之有志氣而思富貴者必能建功業有志氣而輕爵<lb/>
祿者必能立名節二者雖其志不同然時危世亂皆人<lb/>
君之所急也何者非好功業不能以戡亂非重名節不<lb/>
<pb n="KR4h0132_WYG_412-10a"/>
能以死難此其梗槩也好功業者當理平之世或能思<lb/>
亂唯重名節者理亂皆可以大任平澹和雅世所謂君<lb/>
子者居平必不能急病理煩遭難亦不能捐軀濟危可<lb/>
以羽儀朝廷潤色名教如宗廟瑚璉園林鴻鵠雖不常<lb/>
為人用而自然可貴也然世亦有不拘小疵而能全大<lb/>
節者如陳平背楚歸漢漢王疑其多心令䕶諸將又疑<lb/>
其受金可謂不能以名節自固矣及功成封侯辭曰非<lb/>
魏無知臣安得進漢髙曰若子可謂不背本矣其後竟<lb/>
<pb n="KR4h0132_WYG_412-10b"/>
誅諸吕以安劉氏近日宰相上官儀詩多浮豔時人稱<lb/>
為上官體實為正人所病及髙宗之初竟以謀廢武后<lb/>
心存王室至於宗族受禍郭代公倜儻不羈之士也少<lb/>
不以名節自檢當蕭岑内難保䕶睿宗雖履危機竟全<lb/>
臣節則名節之間不可以一槩論也陳平能不背魏無<lb/>
知所以必不負漢王矣今士之背本者人君豈可保之<lb/>
哉<lb/>
　　忠諫論<hi>李德裕</hi>
<pb n="KR4h0132_WYG_412-11a"/>
人君拒諫有二一曰生於愛名二曰不能去欲雖桀紂<lb/>
桓靈之君未能忘名自知為惡多矣畏天下之人知之<lb/>
將謂諫則惡不可掩故不欲人之諫己如晉獻非驪姬<lb/>
寝不安齊桓非易牙食不美必不能去之亦不欲人諫<lb/>
己人臣忠諫亦有二欲道行於君可使身安國理者其<lb/>
辭婉欲名髙後世不顧身危國傾者其辭訐若考叔啟<lb/>
大隧以成莊公之孝倉唐獻犬雁以復文侯之愛留侯<lb/>
封雍齒以安羣臣招四皓以定惠帝此所謂婉也諫大<lb/>
<pb n="KR4h0132_WYG_412-11b"/>
夫言婢不為王白馬令言帝欲不諦激主之怒自有其<lb/>
名望其聽從固不可得此所謂訐也漢元帝欲御樓船<lb/>
薛廣德當乘輿諫曰臣自刎以血汚車輪則陛下不入<lb/>
廟矣張猛曰乘船危就橋安聖主不乘危元帝曰曉人<lb/>
不當如是耶則知諫之道在於婉矣唯英主必能從諫<lb/>
何者自知功德及生人者大矣雖有小惡不諱人言如<lb/>
漢髙械繫蕭相國及聞王衛尉之言曰我不過為桀紂<lb/>
主而相國為賢相此所謂不諱也近日名臣王石泉居<lb/>
<pb n="KR4h0132_WYG_412-12a"/>
相時子為眉州司士天后嘗問曰卿在相位子何逺乎<lb/>
對曰廬陵是陛下愛子今猶在逺臣之子焉敢相近有<lb/>
以見君子之心亦倉唐之比也<lb/>
　　王言論<hi>李德裕</hi>
夫帝王與羣臣言不在援引古今以飾雄辨唯在簡而<lb/>
當理雄辨不足以服姦臣之心唯能塞諍臣之口昔田<lb/>
蚡請考功地益宅武帝曰遂取武庫衛將軍言郭解家<lb/>
貧又曰布衣權至使將軍知此其家不貧殷仲文言音<lb/>
<pb n="KR4h0132_WYG_412-12b"/>
樂好之自解宋祖曰吾祗恐解此謂簡而當理足使姦<lb/>
臣奪心邪人破膽矣予厯事六朝弼諧二主文宗辭皆<lb/>
文雅而未嘗騁辯武宗言必簡要而不為文飾皆得君<lb/>
人之量能盡臣下之詞豈唯王言如足人臣亦當然也<lb/>
其有辯若波瀾辭多枝葉文經意而飾詐矯聖言以蔽<lb/>
聰此乃姦人之雄游説之士焉得謂之獻替哉為臣者<lb/>
當戒於斯慎於斯必不獲罪於天矣<lb/>
　　臣友論<hi>李德裕</hi>
<pb n="KR4h0132_WYG_412-13a"/>
君之擇臣士之求友當以氣志為先患難為急漢髙以<lb/>
周勃可屬大事又曰安劉氏者必勃也文帝戒太子曰<lb/>
即有緩急亞夫真可任將兵此皆得於志氣之間而後<lb/>
知可以託孤寄命矣何者人君不能無緩急士君子未<lb/>
嘗免憂患故漢髙知周勃可托文帝識亞夫可任信陵<lb/>
降志於朱亥袁盎不距于劇孟夫周文以閎夭而禦侮<lb/>
趙宣以彌明而免難孔聖得仲由而不聞惡言宋祖失<lb/>
穆之而謂人輕我則擇臣求友得不先此乎太倉令淳<lb/>
<pb n="KR4h0132_WYG_412-13b"/>
于公歎生子不生男緩急非有益也緹縈自傷乃上書<lb/>
贖父罪詩曰鶺鴒在原兄弟急難父子兄弟未嘗不以<lb/>
赴急為仁孝况朋友之際本以義合貴盛則相望以力<lb/>
憂患而不拯其危自保榮華坐視顛覆可不痛哉昔衛<lb/>
青之衰也故人多事冠軍而任安不去吳章之敗也門<lb/>
人更名他師而幼孺自効此所以可貴也善人良士祗<lb/>
可以淡水相成虚舟相值聞其患也則策足先去曰見<lb/>
㡬而作不俟終日知其危也則奉身而退曰既明且哲<lb/>
<pb n="KR4h0132_WYG_412-14a"/>
以保其身良士之於人如是曷若識劇孟朱亥哉<lb/>
　　英傑論<hi>李德裕</hi>
帝王之於英傑當湏御之以氣結之以恩然後可使也<lb/>
若不以英氣折之而寵以姑息則驕不可任若不以恩<lb/>
愛結之而肅以體貌則怨不為用駕馭之術唯漢髙祖<lb/>
盡之黥布歸漢髙祖方踞床洗而召布入見布大怒悔<lb/>
來欲自殺出就舍帳服御飲食從官如漢王居布又大<lb/>
喜過望武帝踞厠見衛青青以大將軍之貴而𨽻人蓄<lb/>
<pb n="KR4h0132_WYG_412-14b"/>
之此不得不絶大漠而盪葷粥獫狁也蜀先主與闗張<lb/>
二公同卧起而稠人廣坐侍立終日皆用此道故能成<lb/>
功夫御英傑使猛將與見道德之人接方正之士不同<lb/>
也不可以繁禮飾貌以浮辭足言宜洞開胷懐令見肝<lb/>
肺氣攝其勇恩結其心雖踞洗召之不為薄矣祿山夷<lb/>
狄之譎詐者也非將門英豪草萊竒傑其戰鬬之氣擊<lb/>
刺之才去闗張逺矣天寳末受專征之任託不御之權<lb/>
入朝賜宴坐内殿西序鷄障之下非其所據果蓄異圖<lb/>
<pb n="KR4h0132_WYG_412-15a"/>
幽陵厲階至今為梗蓋恩甚驕盈以比於此儻以徒隷<lb/>
蓄之豈有斯恨<lb/>
　　賓客論<hi>李德裕</hi>
古人稱周公吐握下士而天下歸心唯周公則可何也<lb/>
文王之子武王之叔父于天下無嫌矣故唯周公則可<lb/>
稟上聖之資邪不得入是以好士不為累也漢武為戾<lb/>
太子立博望苑使通賓客多以異端進者始皆欲招賢<lb/>
人而天下賢人少小人多賢人難進小人易合難進者<lb/>
<pb n="KR4h0132_WYG_412-15b"/>
鴻㝠易合者膠固矣何以知之劉濞有枚乘鄒陽不用<lb/>
其言而應髙田祿伯為其羽翼劉武有鄒陽韓安國不<lb/>
用其謀而羊勝公孫詭為其腹心劉安行隂徳好文辭<lb/>
雖愛神仙黄白未害為善終以左吳被敗以是而知雖<lb/>
骨肉之親非周公聖德皆不可也班固稱四豪者六國<lb/>
之罪人也今不復論矣吕不韋習戰國之餘風陳狶值<lb/>
漢綱之疎闊逮乎魏其武安終以權勢相傾自武安之<lb/>
後天子切齒衛霍改節則賓客之為害固可知矣公孫<lb/>
<pb n="KR4h0132_WYG_412-16a"/>
𢎞起客館開東閣以延賓客賢人與參謀議非也然謂<lb/>
之賢人必非黨附朝宰交亂將相者矣其時武帝躬親<lb/>
萬機嚴明御下人自中法不敢為非宰相唯有平津政<lb/>
出一孔自然無傾奪之勢其賓客故人不居顯位未足<lb/>
為朝廷患也然主父偃言朔方地肥饒沮河蒙恬城以<lb/>
逐匈奴滅冦之本公孫𢎞以為不可朱買臣發十難𢎞<lb/>
不能得其一又奏人不得挾弓弩吾丘壽王以為不便<lb/>
上以難丞相丞相詘服則知平津之賓客不及天子之<lb/>
<pb n="KR4h0132_WYG_412-16b"/>
近臣明矣雖有賓客何益於謀議哉况世秉大政者常<lb/>
不下三四人而輕薄游相門與栁槐齊列所謀以傾奪<lb/>
為首所議以勢利為先是以魏其武安之徒共成禍敗<lb/>
劉班殷鐵之客不相往來又役奸智獻竒計者導其邪<lb/>
徑茍合匪人世道險巇無不由此昔漢武謂田蚡曰君<lb/>
除吏盡未吾亦欲除吏哀帝責鄭崇曰君門如市人何<lb/>
以欲禁切主上皆賓客之害也余謂丞相閉闗謝絶賓<lb/>
客則朝廷靜矣<lb/>
<pb n="KR4h0132_WYG_412-17a"/>
　　豪俠論<hi>李德裕</hi>
袁盎汲黯皆豪俠者也若非氣蓋當世義動明主豈有<lb/>
是名哉袁盎曰緩急人所有故善劇孟匿季心汲黯好<lb/>
遊俠任氣節善灌夫所以知其然也余斯言豈徒妄發<lb/>
揚子所謂孟軻之勇類於是夫俠者盖非常之人也雖<lb/>
以然諾許人必以節義為本義非俠不立俠非義不成<lb/>
難兼之矣所謂不知義者感匹夫之交校君父之命為<lb/>
貫髙危漢祖者是也所利者邪所害者正為梁王殺袁<lb/>
<pb n="KR4h0132_WYG_412-17b"/>
盎者是也此乃盗賊耳焉得謂之俠哉唯鋤麑不賊趙<lb/>
孟承基不忍志寧<hi>紇于承基為承乾賊于志寧見其執喪盡哀不忍害之也</hi>斯為真<lb/>
俠矣淮南王憚汲黯以其守節死義所以易公孫𢎞如<lb/>
發蒙耳黯實氣義之兼者士之任毒而不知義皆可謂<lb/>
之盗矣然士無氣義者為臣必不能死難求道必不能出<lb/>
世近代房孺復問徑山大師欲習道可得至乎徑山對<lb/>
曰學道者唯猛將可也身首分裂無所顧惜由是而知<lb/>
士之無氣義者雖為桑門亦不足觀矣<lb/>
<pb n="KR4h0132_WYG_412-18a"/>
　　謀議論<hi>李德裕</hi>
欲知謀議之用捨身名之榮辱觀其立論可知也切於<lb/>
時機明于利害人主易曉當世可行其謀必用而終有<lb/>
後咎鼂錯主父偃是也何者切時機明利害皆怨誹所<lb/>
由生享其利而自罹其害謀闊意中言髙旨逺其道可<lb/>
法其術則疎必有髙名而不用於世賈山王陽是也謀<lb/>
議不行故能無患智足應變道可與權言雖切於人情<lb/>
意常篤于禮義謀不盡用而身無近憂賈誼是也故當<lb/>
<pb n="KR4h0132_WYG_412-18b"/>
漢文之世亦無髙位余門客崔世叔即宋廣平之維私<lb/>
也<hi>崔世叔名犯廟諱</hi>又常預燕公代公之戎幕故知三丞相才<lb/>
業甚備曰廣平好言政事燕公好言文學至於經國逺<lb/>
慮意鮮及之與代公言初若涉川未知所止寥廓廣大<lb/>
莫見津涯味之既深思意逾宻代公常為西北邊將帥<lb/>
論四夷事慮必精逺則崔之言信有徴矣凡侍坐于君<lb/>
子聞其言可以知其才術逺近用此道也<lb/>
　　朋黨論<hi>李德裕</hi>
<pb n="KR4h0132_WYG_412-19a"/>
治平之世教化興行羣臣和於朝百姓和於野人自砥<lb/>
礪無所是非天下焉有朋黨哉仲長統所謂同異生是<lb/>
非愛憎生朋黨朋黨致怨讎是也東漢桓靈之朝政在<lb/>
閽寺綱紀以亂風教寖衰黨錮之士始以議論疵物於<lb/>
是危言危行刺譏當世其志在於維持名教斥逺佞邪<lb/>
雖乖大道猶不失正今之朋黨者皆依倚倖臣誣䧟君<lb/>
子鼓天下之動以養交游竊儒家之術以資大盗<hi>大盗謂倖</hi>
<hi>臣也</hi>所謂教猱升木嗾犬害人穴居城社不可薰鑿漢之<lb/>
<pb n="KR4h0132_WYG_412-19b"/>
黨錮為理世之罪人矣今之朋邪又黨錮之罪人矣仲<lb/>
長統曰才智者亦姦兇之羽翼勇氣者亦盗賊之爪牙<lb/>
誠如是言然辨之未盡如是者皆小才小勇秪能用詭<lb/>
道入邪徑鼠牙穿屋虺毒螫人如巨海隂夜百色妖露<lb/>
焉能白日為怪哉大道之行當韲粉矣<lb/>
　　竒才論<hi>李德裕</hi>
開成初余作鎮淮甸㑹有朝之英彦㢘問剖符于東南<lb/>
者相繼而至予與之讌言皆曰聖上謂丞相鄭公覃李<lb/>
<pb n="KR4h0132_WYG_412-20a"/>
公固言李公石曰李訓稟五常之性服人倫之教則不<lb/>
及卿等然天下之才卿等皆不如也三丞相黙然而退<lb/>
予曰李訓甚狂而愚曾不及于徒隷焉得謂之竒才也<lb/>
自古天下有常勢不可變也昔陳平之患吕宗而計無<lb/>
所出嘗閒居深念陸賈由户而進不之覺也賈揣知其<lb/>
情言曰將相和則社稷安矣因為畫策陳平乃寤由是<lb/>
以黄金為絳侯壽將相交歡以敗産祿近世五王之誅<lb/>
二張也漢陽王召大將軍李多祚謂曰將軍爵服隆貴<lb/>
<pb n="KR4h0132_WYG_412-20b"/>
誰人與之曰大帝與之將軍貲産富侈誰人與之曰大<lb/>
帝與之將軍子弟榮祿誰人與之曰大帝與之因謂曰<lb/>
感大帝恩乎多祚漼然泣下又謂曰今大帝之子深居<lb/>
鶴禁危若綴旒將軍豈有意乎多祚遂感慨受命與之<lb/>
定策元載之圖魚朝恩也以崔昭尹神州俾昭日請苑<lb/>
中牢醴及開饌因與北門大將軍王駕鶴等結歡共籌<lb/>
隂計而朝恩竟敗夫舉大事非北門無以成功此所謂<lb/>
天下之常勢也李訓因守澄得幸雖職在近宻而日夕<lb/>
<pb n="KR4h0132_WYG_412-21a"/>
遊於禁中出入無礙此時挾守澄之勢與天子契若魚<lb/>
水北軍諸將望其顧盼與目覩天顔無異若以中旨諭<lb/>
之購以爵賞即諸將從之勢如風靡矣訓捨此不用而<lb/>
欲以神州靈臺游徼博擊之吏抱闗擁篲之徒以當精<lb/>
甲利兵亦猶霜蓬之禦烈火矣賴中人覺其變未及其<lb/>
亂向使訓計盡行所誅者不過侍從數百人而已其徒<lb/>
尚數千人與北門協力報怨則天下横流矣何以知之<lb/>
昔竇武之舉事也以五校士數千人屯都亭下中官矯<lb/>
<pb n="KR4h0132_WYG_412-21b"/>
詔令張奐率營士與陣對陣乃大呼武軍曰竇武反汝<lb/>
皆禁兵當宿衛宫省何故隨反者乎自旦至食時兵降<lb/>
略盡由是知自前代以來禁軍唯畏伏中官宰臣焉能<lb/>
使其効死嗟乎焚林而畋明年無獸竭澤而漁明年無<lb/>
魚既經李訓猖獗則天下大勢赤不可用也<lb/>
　　近世良相論<hi>李德裕</hi>
客謂予曰揚子法言有重黎顔騫二篇<hi>顔子名犯廟諱不書</hi>品藻<lb/>
漢之將相敢問近代良相可得聞乎予曰唯唯夫股肱<lb/>
<pb n="KR4h0132_WYG_412-22a"/>
與君同體四海之所瞻也恩義至重實先於愛敬非社<lb/>
稷大計不可以强諫亦猶父有諍子不獲已而諍豈可<lb/>
以為常也唯宜將明獻替致其主於三代之隆孝經曰<lb/>
天子有諍臣七人非宰相之職也必求端士正人以當<lb/>
言責導其謇諤救其患難而已唯聖人言危而不持顛<lb/>
而不扶則焉用彼相此亦將明獻替之謂也使其君昭<lb/>
明令德不至于顛危也漢之良相數十人矣公孫𢎞開<lb/>
陳其端而不肯廷辯固未可也蕭望之剛不䕶闕王嘉<lb/>
<pb n="KR4h0132_WYG_412-22b"/>
訐而犯上致元哀二后有信讒邪之惡戮忠直之名此<lb/>
其失者也魏相薛廣德持重守正弼諧盡忠可謂得宰<lb/>
相體矣近世貞以制動思在無邪松栢所以後凋藜藿<lb/>
由是不採貴不患失言必匪躬似薛廣德者鄭丞相陳<lb/>
丞相有之矣<hi>此謂故右僕射鄭司徒故左僕射陳司徒</hi>麟之為瑞也仁而不<lb/>
觸玉之為寳也廉而不劌恕以及物善不近名髙朗令<lb/>
終天下無怨似丙博陽者王丞相鄭丞相有之矣<hi>此謂故中</hi>
<hi>書王丞相故鄭丞相</hi>好古洽聞應變膚敏㡬可以成務智足以取<lb/>
<pb n="KR4h0132_WYG_412-23a"/>
捨仁愛樂善勤瘁奉公逢時得君不失其正似倪寛者<lb/>
韋丞相李丞相有之矣<hi>此謂故中書韋司空故侍中李司空</hi>困于臲卼以<lb/>
盡天涯雖劍光不沉而鸞翮長鎩靈均之九死無悔柳<lb/>
惠之三黜非辜既殁不瞑號于上帝似蕭望之者所謂<lb/>
李丞相矣<hi>此謂故淮李司空也</hi>予亦同病莫保其主知我者以為<lb/>
忠亦已鮮矣庶乎數世之後朋黨稍息以俟知音耳<lb/>
　　折羣疑相論<hi>李德裕</hi>
夫相之相在乎清明將之相在乎雄傑清明者珠玉是<lb/>
<pb n="KR4h0132_WYG_412-23b"/>
也為天下所寳雄傑者虎兕是也為百獸所伏然清者<lb/>
必得大權不能享豐富雄者必當昌侈不能為大柄兼<lb/>
而有之者在乎粹美而已予頃嵗蒞淮海屬縣有盱眙<lb/>
而山多珉玉剖而為器清明洞徹雖水精明氷不如也<lb/>
而價不及凡玉終不得為至寳以其不粹也清而粹者<lb/>
天也故髙不可測清而澈者泉也故深亦可察此其大<lb/>
略也余嘗精而求之多士以才為命婦人以色為命凡<lb/>
賦是美者必將有以貴之才髙者雖孟嘗眇小蔡澤折<lb/>
<pb n="KR4h0132_WYG_412-24a"/>
頞亦居萬人之上色美者雖鉤弋之拳子夫之賤亦為<lb/>
萬乘之偶然而粹者必身名俱榮福祿終泰張良是也<lb/>
擇士能用此術可以拔十得九無所疑也<lb/>
　　禱祝論<hi>李德裕</hi>
聖人<hi>二字集作語</hi>曰丘之禱久矣又曰祭則受福豈非聖人<lb/>
與天地合德與鬼神合契無所請禱而禱必感通唯牧<lb/>
伯之任不可廢也失時不雨稼穡將枯閉閤責躬百姓<lb/>
不見若非遍走羣望則皆謂太守無憂人之意雖在畎<lb/>
<pb n="KR4h0132_WYG_412-24b"/>
畆不絶歎者余前在江南毁淫詞一千一十五所可謂<lb/>
不謟神黷祭矣然嵗或大旱必命<hi>集作令</hi>椽屬祈請積旬<lb/>
無效自躬行未嘗不零雨隨車或當霄而應其術無他<lb/>
唯至誠而已將與祭必間居三日清心齋戒雖禮未申<lb/>
於泂酌而意已接於神明所以理郡八年嵗皆大稔江<lb/>
南<hi>集作左</hi>黎庶謳謠至今古人乃有剪爪致詞積薪自誓<lb/>
精誠<hi>集作意</hi>上達雨必滂沱此亦至誠也茍誠能達天信<lb/>
能及物焉用以肌膚自苦焦爛為期動天地感鬼神莫<lb/>
<pb n="KR4h0132_WYG_412-25a"/>
尚於至誠故備物不足報功禴祭所以受福余以為人<lb/>
患不誠天之去人不相逺矣<lb/>
　　食貨論<hi>李德裕</hi>
人君不以聚貨致用之臣處將相弼諧之任則姦邪無<lb/>
所容矣左右貴倖知所愛之人非宰相之器以此職為<lb/>
發身之㨗徑取位之要津皆由此汲引以塞訕謗<hi>一作論</hi>
領其<hi>一作此</hi>職者竊天子之財以為之賄聚貨者所以得<lb/>
升矣<hi>一有貴字</hi>操其竒贏乘上之急售於有司以取倍利制<lb/>
<pb n="KR4h0132_WYG_412-25b"/>
用者所以得進矣二司皆有官屬分部以主郡國貴倖<lb/>
得其寳賂多託賈人汙吏處之頗類牧羊而畜豺養魚<lb/>
而縱獺欲其不侵不暴焉可得也故盗用貨泉多張空<lb/>
簿國用日䠞生人日困揚雄上書言漢武運帑藏之財<lb/>
填廬山之壑今貨入權門甚於是矣孟獻子有言與其<lb/>
有聚歛之臣寧有盗臣子輿以利國為非揚雄以𣙜酤<lb/>
興歎稱其職者必能挾商工之術有良賈之才壽昌習<lb/>
分銖之事𢎞羊析秋毫之數小人以為能君子所不忍<lb/>
<pb n="KR4h0132_WYG_412-26a"/>
為也卜式言天久不雨獨烹𢎞羊天乃雨焉有仲尼之<lb/>
鳴鼓將攻卜式之欲烹致雨而反居相位可不為之甚<lb/>
慟哉<lb/>
　　戰論<hi>杜牧</hi>
　兵非脆也穀非殫也而戰必挫北是曰不循其道也<lb/>
　故作戰論焉<lb/>
河北視天下猶珠璣也天下視河北猶四支也珠璣茍<lb/>
無豈不活身四支茍去吾不知其為人何以言之夫河<lb/>
<pb n="KR4h0132_WYG_412-26b"/>
北者俗儉風渾淫巧不生樸毅堅强果於戰耕名城堅<lb/>
壘峉嶭相貫髙山大河盤互交鎻加以土息健馬便於<lb/>
馳敵是以出則勝處則饒不窺天下之産自可封殖亦<lb/>
猶大農之家不待珠璣然後以為富也天下無河北則<lb/>
不可河北既失則精甲鋭卒利刀長弓健馬無有也卒<lb/>
然夷狄驚四邊摩封疆出表裏吾何以禦之是天下一<lb/>
支兵去矣河東盟津滑臺大梁彭城東平盡宿厚兵以<lb/>
塞冦衝是六郡之師嚴飾䕶疆不可他使是天下二支<lb/>
<pb n="KR4h0132_WYG_412-27a"/>
兵去矣六郡之師厥数三億低首仰給横拱不為則㳂<lb/>
淮已北循河之南東盡海西叩洛經數千里赤地盡取<lb/>
纔能應費是天下三支財去矣咸陽西北戎夷大屯嚇<lb/>
呼膻臊徹於帝居周秦單師不能排闢於是盡剷呉越<lb/>
荆楚之饒以啖兵戍是天下四支財去矣乃使吾用度<lb/>
不周徵徭不常無以膏齊民無以接四夷禮樂刑政不<lb/>
暇修治品式條章不能備具是天下四支盡解頭腹兀<lb/>
然而已焉有人解四支其自以能久為安乎今者誠能<lb/>
<pb n="KR4h0132_WYG_412-27b"/>
治其五敗則一戰可定四支可生夫天下無事之時殿<lb/>
閣大臣偷處榮逸為家治具戰士離落兵甲鈍弊車馬<lb/>
刓弱而未嘗為之簡帖整飾天下雜然盗發則疾敺疾<lb/>
戰此宿敗之師也何為而不北乎是不蒐練之過者其<lb/>
敗一也夫百人荷戈仰食縣官則挾千夫之名大將小<lb/>
禆操其餘贏以敵壯為幸以師老為娯是執兵者常少<lb/>
麋食者常多築壘未乾公囊已虚此不責實料食之過<lb/>
其敗二也夫戰輙小勝則張皇其功奔走獻狀以邀上<lb/>
<pb n="KR4h0132_WYG_412-28a"/>
賞或一日再賜一月累封凱還未歌書品已崇爵命極<lb/>
矣田宫廣矣金繒溢矣子孫官矣焉肯搜竒外死勤於<lb/>
戎矣此賞厚之過其敗三也夫多喪兵士顛翻大都則<lb/>
跳身而來刺邦而去迴視刀鋸菜色甚安一嵗未更旋<lb/>
已立於壇墀之上矣此輕罰之過其敗四也夫大將將<lb/>
兵柄不得專恩臣詰責第來揮之至如堂然將陣殷然<lb/>
將皷一則曰必為偃月一則曰必為魚麗三軍萬夫環<lb/>
旋翔佯恍駭之間冦騎乘之遂取吾之鼓旗此不專任<lb/>
<pb n="KR4h0132_WYG_412-28b"/>
責成之過其敗五也元和時天子急太平嚴約以律下<lb/>
常團兵數十萬以誅蔡天下乾耗四嵗然後能取此蓋<lb/>
五敗不去也長慶初盗據子孫悉來走命是内地無事<lb/>
天子寛禁厚恩與人休息未㡬而燕趙甚亂引師起將<lb/>
五敗益甚登壇注意之臣死竄且不暇復焉能加威於<lb/>
反冦哉今者誠欲調持干戈灑埽垢汚以為萬世安而<lb/>
乃踵前非踵前非是不可為也古之政有不善士傳言<lb/>
庶人謗發是論者亦且將書於謗木傳於士大夫非偶<lb/>
<pb n="KR4h0132_WYG_412-29a"/>
而已<lb/>
　　守論<hi>杜牧</hi>
　往年兩河盗起屠囚大臣刦戮二千石國家不議誅<lb/>
　迺束兵自守反修大厯貞元故事而行姑息之政是<lb/>
　使逆輩益横終唱患禍故作守論焉<lb/>
厥今天下何如哉干戈朽鈇鉞鈍含𢎞混貸煦育逆孽<lb/>
殆為故常而執事大人曾不厯算周思以為宿謀方且<lb/>
嵬岸抑揚自以為廣大繁昌莫已若也嗚呼其不知乎<lb/>
<pb n="KR4h0132_WYG_412-29b"/>
其俟蹇頓顛傾而後為之支計乎且天下㡬里列郡㡬<lb/>
所而自河以北蟠城數百金堅蔓織角奔為冦伺吾人<lb/>
之顦顇天時之不利則將與朋伍羅絡郡國將駭亂吾<lb/>
民於掌股之上耳今者及吾之壯不圖擒取而乃偷處<lb/>
恬逸次第相符以為後世子孫背脅疽根此復何也今<lb/>
之議者咸曰夫倔强之徒吾以良將勁兵為銜策髙位<lb/>
美爵充飽其腸安而不撓外而不拘亦猶豢擾虎狼而<lb/>
不怫其心則忿氣不萌此大厯貞元所以守邦也亦何<lb/>
<pb n="KR4h0132_WYG_412-30a"/>
必疾戰焚煎吾民然後以為快也愚曰大厯貞元之間<lb/>
適以此為禍也當是之時有城數十千百卒夫則朝廷<lb/>
待之貸以法故於是乎闊視大言自樹一家破制削法<lb/>
角為尊奢天子養威而不問有司守恬而不呵王侯通<lb/>
爵越錄受之覲聘不來几杖扶之逆息强嗣皇子嬪之<lb/>
裝緣彩飾無不備之是以地益廣兵益强僣擬益甚侈<lb/>
心益昌於是土田名器分劃大盡而賊夫貪心未及畔<lb/>
岸遂有淫名越號或帝或王盟詛自立恬淡不畏走兵<lb/>
<pb n="KR4h0132_WYG_412-30b"/>
西略以飽其志者也是以趙魏燕齊卓起大倡梁蔡呉<lb/>
蜀躡而和之其餘混澒軒囂欲相效者往往而是運遭<lb/>
孝武宵旰不忘前英後傑夕思朝議故能大者誅鋤小<lb/>
者惠來不然周秦之郊㡬為犯獵哉大抵生人油然多<lb/>
欲欲而不得則怒怒則争亂隨之是以教笞於家刑罰<lb/>
於國征伐於天下此所以裁其欲而塞其争也大厯貞<lb/>
元之間盡反此道提區區之有而塞無涯之争是以首<lb/>
尾指支㡬不能相運掉也今者不知此非而反用以為<lb/>
<pb n="KR4h0132_WYG_412-31a"/>
經愚見為盗者非止於河北而已嗚呼大厯貞元守邦<lb/>
之術永戒之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_412-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百十二<lb/>
<pb n="KR4h0132_WYG_412-32a"/>
欽定四庫全書<lb/>
　文章辨體彚選巻四百十二<lb/>
　　　　　　　　　　　　明　賀復徵　編<lb/>
論二十一<lb/>
　　封建論<hi>唐柳宗元</hi>
天地果無初乎吾不得而知之也生人果有初乎吾不<lb/>
得而知之也然則孰為近曰有初為近孰明之由封建<lb/>
而明之也彼封建者更古聖王堯舜禹湯文武而莫能<lb/>
<pb n="KR4h0132_WYG_412-32b"/>
去之盖非不欲去之也勢不可也勢之來其生人之初<lb/>
乎不初無以有封建封建非聖人意也彼其初與萬物<lb/>
皆生草木榛榛鹿豕狉狉人不能搏噬而且無毛羽莫<lb/>
克自奉自衞荀卿有言必將假物以為用者也夫假物<lb/>
者必争争而不己必就其能斷曲直者而聽命焉其知<lb/>
而明者所伏必衆告之以直而不改必痛之而後畏由<lb/>
是君長刑政生焉故近者聚而為羣羣之分其争必大<lb/>
大而後有兵有徳又有大者衆羣之長又就而聽命焉<lb/>
<pb n="KR4h0132_WYG_412-33a"/>
以安其屬於是有諸侯之列則其争又有大者焉德又<lb/>
大者諸侯之列又就而聽命焉以安其封於是有方伯<lb/>
連帥之類則其争又有大者焉德又大者方伯連帥之<lb/>
類又就而聴命焉以安其人然後天下㑹於一是故有<lb/>
里胥而後有縣大夫有縣大夫而後有諸侯有諸侯而<lb/>
後有方伯連帥有方伯連帥而後有天子自天子至於<lb/>
里胥其徳在人者死必求其嗣而奉之故封建非聖人<lb/>
意也勢也夫堯舜禹湯之事逺矣及有周而甚詳周有<lb/>
<pb n="KR4h0132_WYG_412-33b"/>
天下裂土田而𤓰分之設五等邦君羣后布履星羅四周<lb/>
於天下輪運而輻集合為朝覲㑹同離為守臣扞城然<lb/>
而降於夷王害禮傷尊下堂而迎覲者厯於宣王挾中<lb/>
興復古之德雄南征北伐之威卒不能定魯侯之嗣陵<lb/>
夷迄於幽厲王室東徙而自列為諸侯矣厥後問鼎之<lb/>
輕重者有之射王中肩者有之伐凡伯誅萇𢎞者有之<lb/>
天下乖盭無君君之心余以為周之喪久矣徒建空名<lb/>
於公侯之上耳得非諸侯之盛强末大不掉之咎歟遂<lb/>
<pb n="KR4h0132_WYG_412-34a"/>
判為十二合為七國威分於陪臣之邦國殄於後封之<lb/>
秦則周之敗端其在乎此矣秦有天下裂都㑹而為之<lb/>
郡邑廢侯衛而為之守宰據天下之雄圖都六合之上<lb/>
游攝制四海運於掌握之内此其所以為得也不數載<lb/>
而天下大壞其有由矣亟役萬人暴其威刑竭其貨賄<lb/>
負鋤挺謫戍之徒圜視而合從大呼而成羣時則有叛<lb/>
人而無叛吏人怨於下而吏畏於上天下相合殺守刦<lb/>
令而並起咎在人怨非郡邑之制失也漢有天下矯秦<lb/>
<pb n="KR4h0132_WYG_412-34b"/>
之枉狥周之制剖海内而立宗子封功臣數年之間奔<lb/>
命扶傷之不暇困平城病流矢陵遲不救者三代後乃<lb/>
謀臣獻畫而離削自守矣然而封建之始郡國居半時<lb/>
則有叛國而無叛郡秦制之得亦以明矣繼漢而帝者<lb/>
雖百代可知也唐興制州邑立守宰此其所以為宜也<lb/>
然猶桀猾時起虐害方域者失不在於州而在於兵時<lb/>
則有叛將而無叛州州縣之設固不可革也或者曰封<lb/>
建者必私其土子其人適其俗修其理施化易也守宰<lb/>
<pb n="KR4h0132_WYG_412-35a"/>
者茍其心思遷其秩而已何能理乎余又非之周之事<lb/>
迹斷可見矣列侯驕盈黷貨事戎大凡亂國多理國寡<lb/>
侯國不得變其政天子不得變其君私土子人者百不<lb/>
有一失在於制不在於政周事然也秦之事迹亦斷可<lb/>
見矣有理人之制而不委郡邑是矣有理人之臣而不<lb/>
使守宰是矣郡邑不得正其制守宰不得行其理酷刑<lb/>
苦役而萬人側目失在於政不在於制秦事然也漢興<lb/>
天子之政行於郡不行於國制其守宰不制其侯王侯<lb/>
<pb n="KR4h0132_WYG_412-35b"/>
王雖亂不可變也國人雖病不可除也及夫大逆不道<lb/>
然後掩捕而遷之勒兵而夷之耳大逆未彰姦利浚財<lb/>
怙勢作威大刻于民者無如之何及夫郡邑可謂理且<lb/>
安矣何以言之且漢知孟舒於田叔得魏尚於馮唐聞<lb/>
黄霸之明審覩汲黯之簡靖拜之可也復其位可也卧<lb/>
而委之以輯一方可也有罪得以黜有能得以賞朝拜<lb/>
而不道夕黜之矣夕受而不法朝斥之矣設使漢室盡<lb/>
城邑而侯王之縱令其亂其人戚之而已孟舒魏尚之<lb/>
<pb n="KR4h0132_WYG_412-36a"/>
術莫得而施黄霸汲黯之化莫得而行明譴而導之拜<lb/>
受而退己違矣下令而削之締交合從之謀周於同列<lb/>
則相顧裂眦勃然而起幸而不起則削其半削其半民<lb/>
猶瘁矣曷若舉而移之以全其人乎漢事然也今國家<lb/>
盡制郡邑連制守宰其不可變也固矣善制兵謹擇守<lb/>
則理平矣或者又曰夏商周漢封建而延秦郡邑而促<lb/>
尤非所謂知理者也魏之承漢也封爵猶建晉之承魏<lb/>
也因循不革而二姓陵替不聞延祚今矯而變之垂二<lb/>
<pb n="KR4h0132_WYG_412-36b"/>
百祀大業彌固何繫於諸侯哉或者又以為殷周聖王<lb/>
也而不革其制固不當復議也是大不然夫殷周之不<lb/>
革者是不得己也盖以諸侯歸殷者三千焉資以黜夏<lb/>
湯不得而廢歸周者八百焉資以勝殷武王不得而易<lb/>
狥之以為安仍之以為俗湯武之所不得已也夫不得<lb/>
已非公之大者也私其力於已也私其衛於子孫也秦<lb/>
之所以革之者其為制公之大者也其情私也私其一<lb/>
己之威也私其盡臣畜於我也然而公天下之端自秦<lb/>
<pb n="KR4h0132_WYG_412-37a"/>
始夫天下之道理安斯得人者也使賢者居上不肖者居<lb/>
下而後可以理安今夫封建者繼世而理繼世而理者<lb/>
上果賢乎下果不肖乎則生人之理亂未可知也將欲<lb/>
利其社稷以一其人之視聽則又有世大夫世食祿邑<lb/>
以盡其封畧聖賢生於其時亦無以立於天下封建者<lb/>
為之也豈聖人之制使至於是乎吾固曰非聖人之意<lb/>
也勢也<lb/>
　　平刑論<hi>栁宗元</hi>
<pb n="KR4h0132_WYG_412-37b"/>
余既為斷刑論或者以釋刑復于余其辭云云余不得<lb/>
己而為之一言焉夫聖人之為賞罰者非他所以懲勸<lb/>
者也賞務速而後有勸罰務速而後有懲必曰賞以春<lb/>
夏而刑以秋冬而謂之至理者偽也使秋為善者必俟<lb/>
春夏而後賞則為善者必怠春夏為不善者必俟秋冬<lb/>
而後罰則為不善者必懈為善者怠為不善者懈是敺<lb/>
天下之人而入于罪也敺天下之人入于罪又緩而慢<lb/>
之以滋其懈怠此刑所以不措也必使為善者不越月<lb/>
<pb n="KR4h0132_WYG_412-38a"/>
踰時而得其賞則人勇而有勸焉為不善者不越月踰<lb/>
時而得其罸則人懼而有懲焉為善者日以有勸為不<lb/>
善者日以有懲是敺天下之人而從善逺罪也敺天下<lb/>
之人而從善逺罪是刑之所以措而化之所以成也或<lb/>
者務言天而不言人是惑于道者也胡不謀之人心以<lb/>
熟吾道吾道之盡而人化矣是知蒼蒼者焉能與吾事<lb/>
而暇知之哉果以為天時之可得順大和之可得致則<lb/>
全吾道而得之矣全吾道而不得者非所謂天也非所<lb/>
<pb n="KR4h0132_WYG_412-38b"/>
謂大和也是亦必無而己矣又何必枉吾之道曲順其<lb/>
時以謟是物哉吾固知順時之得天不如順人順道之<lb/>
得天也何也使犯死者自春而窮其辭欲死不可得貫<lb/>
三木加連鎻而致之獄更大暑者數月痒不得搔痺不<lb/>
得搖痛不得摩饑不得時而食渇不得時而飲目不得<lb/>
瞑支不得舒怨號之聲聞于里人如是而大和之不傷<lb/>
天時之不逆是亦必無而己矣彼其所宜得者死而己<lb/>
也又若是焉何哉或者乃以為霜雪者天之經也雷霆<lb/>
<pb n="KR4h0132_WYG_412-39a"/>
者天之權也非常之罪不時可以殺人之權也當刑者<lb/>
必順時而殺人之經也是又不然夫雷霆霜雪者特一<lb/>
氣耳非有心於物者也聖人有心於物者也春夏之有<lb/>
雷霆也或發而震破巨石裂大木木石豈為非常之罪<lb/>
也哉秋冬之有霜雪也舉草木而殘之草木豈有非常<lb/>
之罪也哉彼豈有懲于物也哉彼無所懲則效之者惑<lb/>
也果以為仁必知經智必知權是又未盡于經權之道<lb/>
也何也經也者常也權也者達經者也皆仁智之事也<lb/>
<pb n="KR4h0132_WYG_412-39b"/>
離之滋惑矣經非權則泥權非經則悖是二者强名也<lb/>
曰當斯盡之矣當也者大中之道也離而為名大中之<lb/>
器用也知經而不知權不知經者也知權而不知經不<lb/>
知權者也偏知而謂之智不智者也偏守而謂之仁不<lb/>
仁者也知經者不以異物害吾道知權者不以常人怫<lb/>
吾慮合之於一而不疑者信於道而己者也且古之所<lb/>
以言天者盖以愚蚩蚩者耳非為聰明睿智者設也或<lb/>
者之未達不思之甚也<lb/>
<pb n="KR4h0132_WYG_412-40a"/>
　　舊臣論<hi>李德裕</hi>
或問先王論道之臣事後王乎曰不改先王之道則事<lb/>
之改先王之道則去之以事堯之心事舜禹者其臯陶<lb/>
益稷乎以事武王之心事成王者其周召乎以事漢髙<lb/>
之心事惠帝者其蕭曹乎曹參尚不易蕭何之規况髙<lb/>
祖之道昔區區楚國醴酒不設穆生先去且穆生豈為<lb/>
已也盖傷廢先王之道不忍見後王之面其不去者焉<lb/>
得免胥靡之恨哉魏晉以降居相位者皆靦面愧心而<lb/>
<pb n="KR4h0132_WYG_412-40b"/>
已又有攘臂於其間者掎摭先王之道以諱舊過改張<lb/>
先王之道以媚新君棄先王之故老以掩其羞用先王<lb/>
之罪人以協其志若天地間無神明則己儻有神明鬼<lb/>
得而誅之矣<lb/>
　　臣子論<hi>李德裕</hi>
士之有志氣而思富貴者必能建功業有志氣而輕爵<lb/>
祿者必能立名節二者雖其志不同然時危世亂皆人<lb/>
君之所急也何者非好功業不能以戡亂非重名節不<lb/>
<pb n="KR4h0132_WYG_412-41a"/>
能以死難此其梗槩也好功業者當理平之世或能思<lb/>
亂唯重名節者理亂皆可以大任平澹和雅世所謂君<lb/>
子者居平必不能急病理煩遭難亦不能捐軀濟危可<lb/>
以羽儀朝廷潤色名教如宗廟瑚璉園林鴻鵠雖不常<lb/>
為人用而自然可貴也然世亦有不拘小疵而能全大<lb/>
節者如陳平背楚歸漢漢王疑其多心令䕶諸將又疑<lb/>
其受金可謂不能以名節自固矣及功成封侯辭曰非<lb/>
魏無知臣安得進漢髙曰若子可謂不背本矣其後竟<lb/>
<pb n="KR4h0132_WYG_412-41b"/>
誅諸吕以安劉氏近日宰相上官儀詩多浮豔時人稱<lb/>
為上官體實為正人所病及髙宗之初竟以謀廢武后<lb/>
心存王室至於宗族受禍郭代公倜儻不羈之士也少<lb/>
不以名節自檢當蕭岑内難保䕶睿宗雖履危機竟全<lb/>
臣節則名節之間不可以一槩論也陳平能不背魏無<lb/>
知所以必不負漢王矣今士之背本者人君豈可保之<lb/>
哉<lb/>
　　忠諫論<hi>李德裕</hi>
<pb n="KR4h0132_WYG_412-42a"/>
人君拒諫有二一曰生於愛名二曰不能去欲雖桀紂<lb/>
桓靈之君未能忘名自知為惡多矣畏天下之人知之<lb/>
將謂諫則惡不可掩故不欲人之諫己如晉獻非驪姬<lb/>
寝不安齊桓非易牙食不美必不能去之亦不欲人諫<lb/>
己人臣忠諫亦有二欲道行於君可使身安國理者其<lb/>
辭婉欲名髙後世不顧身危國傾者其辭訐若考叔啟<lb/>
大隧以成莊公之孝倉唐獻犬雁以復文侯之愛留侯<lb/>
封雍齒以安羣臣招四皓以定惠帝此所謂婉也諫大<lb/>
<pb n="KR4h0132_WYG_412-42b"/>
夫言婢不為王白馬令言帝欲不諦激主之怒自有其<lb/>
名望其聽從固不可得此所謂訐也漢元帝欲御樓船<lb/>
薛廣德當乘輿諫曰臣自刎以血汚車輪則陛下不入<lb/>
廟矣張猛曰乘船危就橋安聖主不乘危元帝曰曉人<lb/>
不當如是耶則知諫之道在於婉矣唯英主必能從諫<lb/>
何者自知功德及生人者大矣雖有小惡不諱人言如<lb/>
漢髙械繫蕭相國及聞王衛尉之言曰我不過為桀紂<lb/>
主而相國為賢相此所謂不諱也近日名臣王石泉居<lb/>
<pb n="KR4h0132_WYG_412-43a"/>
相時子為眉州司士天后嘗問曰卿在相位子何逺乎<lb/>
對曰廬陵是陛下愛子今猶在逺臣之子焉敢相近有<lb/>
以見君子之心亦倉唐之比也<lb/>
　　王言論<hi>李德裕</hi>
夫帝王與羣臣言不在援引古今以飾雄辨唯在簡而<lb/>
當理雄辨不足以服姦臣之心唯能塞諍臣之口昔田<lb/>
蚡請考功地益宅武帝曰遂取武庫衛將軍言郭解家<lb/>
貧又曰布衣權至使將軍知此其家不貧殷仲文言音<lb/>
<pb n="KR4h0132_WYG_412-43b"/>
樂好之自解宋祖曰吾祗恐解此謂簡而當理足使姦<lb/>
臣奪心邪人破膽矣予厯事六朝弼諧二主文宗辭皆<lb/>
文雅而未嘗騁辯武宗言必簡要而不為文飾皆得君<lb/>
人之量能盡臣下之詞豈唯王言如足人臣亦當然也<lb/>
其有辯若波瀾辭多枝葉文經意而飾詐矯聖言以蔽<lb/>
聰此乃姦人之雄游説之士焉得謂之獻替哉為臣者<lb/>
當戒於斯慎於斯必不獲罪於天矣<lb/>
　　臣友論<hi>李德裕</hi>
<pb n="KR4h0132_WYG_412-44a"/>
君之擇臣士之求友當以氣志為先患難為急漢髙以<lb/>
周勃可屬大事又曰安劉氏者必勃也文帝戒太子曰<lb/>
即有緩急亞夫真可任將兵此皆得於志氣之間而後<lb/>
知可以託孤寄命矣何者人君不能無緩急士君子未<lb/>
嘗免憂患故漢髙知周勃可托文帝識亞夫可任信陵<lb/>
降志於朱亥袁盎不距于劇孟夫周文以閎夭而禦侮<lb/>
趙宣以彌明而免難孔聖得仲由而不聞惡言宋祖失<lb/>
穆之而謂人輕我則擇臣求友得不先此乎太倉令淳<lb/>
<pb n="KR4h0132_WYG_412-44b"/>
于公歎生子不生男緩急非有益也緹縈自傷乃上書<lb/>
贖父罪詩曰鶺鴒在原兄弟急難父子兄弟未嘗不以<lb/>
赴急為仁孝况朋友之際本以義合貴盛則相望以力<lb/>
憂患而不拯其危自保榮華坐視顛覆可不痛哉昔衛<lb/>
青之衰也故人多事冠軍而任安不去吳章之敗也門<lb/>
人更名他師而幼孺自効此所以可貴也善人良士祗<lb/>
可以淡水相成虚舟相值聞其患也則策足先去曰見<lb/>
㡬而作不俟終日知其危也則奉身而退曰既明且哲<lb/>
<pb n="KR4h0132_WYG_412-45a"/>
以保其身良士之於人如是曷若識劇孟朱亥哉<lb/>
　　英傑論<hi>李德裕</hi>
帝王之於英傑當湏御之以氣結之以恩然後可使也<lb/>
若不以英氣折之而寵以姑息則驕不可任若不以恩<lb/>
愛結之而肅以體貌則怨不為用駕馭之術唯漢髙祖<lb/>
盡之黥布歸漢髙祖方踞床洗而召布入見布大怒悔<lb/>
來欲自殺出就舍帳服御飲食從官如漢王居布又大<lb/>
喜過望武帝踞厠見衛青青以大將軍之貴而𨽻人蓄<lb/>
<pb n="KR4h0132_WYG_412-45b"/>
之此不得不絶大漠而盪葷粥獫狁也蜀先主與闗張<lb/>
二公同卧起而稠人廣坐侍立終日皆用此道故能成<lb/>
功夫御英傑使猛將與見道德之人接方正之士不同<lb/>
也不可以繁禮飾貌以浮辭足言宜洞開胷懐令見肝<lb/>
肺氣攝其勇恩結其心雖踞洗召之不為薄矣祿山夷<lb/>
狄之譎詐者也非將門英豪草萊竒傑其戰鬬之氣擊<lb/>
刺之才去闗張逺矣天寳末受專征之任託不御之權<lb/>
入朝賜宴坐内殿西序鷄障之下非其所據果蓄異圖<lb/>
<pb n="KR4h0132_WYG_412-46a"/>
幽陵厲階至今為梗蓋恩甚驕盈以比於此儻以徒隷<lb/>
蓄之豈有斯恨<lb/>
　　賓客論<hi>李德裕</hi>
古人稱周公吐握下士而天下歸心唯周公則可何也<lb/>
文王之子武王之叔父于天下無嫌矣故唯周公則可<lb/>
稟上聖之資邪不得入是以好士不為累也漢武為戾<lb/>
太子立博望苑使通賓客多以異端進者始皆欲招賢<lb/>
人而天下賢人少小人多賢人難進小人易合難進者<lb/>
<pb n="KR4h0132_WYG_412-46b"/>
鴻㝠易合者膠固矣何以知之劉濞有枚乘鄒陽不用<lb/>
其言而應髙田祿伯為其羽翼劉武有鄒陽韓安國不<lb/>
用其謀而羊勝公孫詭為其腹心劉安行隂徳好文辭<lb/>
雖愛神仙黄白未害為善終以左吳被敗以是而知雖<lb/>
骨肉之親非周公聖德皆不可也班固稱四豪者六國<lb/>
之罪人也今不復論矣吕不韋習戰國之餘風陳狶值<lb/>
漢綱之疎闊逮乎魏其武安終以權勢相傾自武安之<lb/>
後天子切齒衛霍改節則賓客之為害固可知矣公孫<lb/>
<pb n="KR4h0132_WYG_412-47a"/>
𢎞起客館開東閣以延賓客賢人與參謀議非也然謂<lb/>
之賢人必非黨附朝宰交亂將相者矣其時武帝躬親<lb/>
萬機嚴明御下人自中法不敢為非宰相唯有平津政<lb/>
出一孔自然無傾奪之勢其賓客故人不居顯位未足<lb/>
為朝廷患也然主父偃言朔方地肥饒沮河蒙恬城以<lb/>
逐匈奴滅冦之本公孫𢎞以為不可朱買臣發十難𢎞<lb/>
不能得其一又奏人不得挾弓弩吾丘壽王以為不便<lb/>
上以難丞相丞相詘服則知平津之賓客不及天子之<lb/>
<pb n="KR4h0132_WYG_412-47b"/>
近臣明矣雖有賓客何益於謀議哉况世秉大政者常<lb/>
不下三四人而輕薄游相門與栁槐齊列所謀以傾奪<lb/>
為首所議以勢利為先是以魏其武安之徒共成禍敗<lb/>
劉班殷鐵之客不相往來又役奸智獻竒計者導其邪<lb/>
徑茍合匪人世道險巇無不由此昔漢武謂田蚡曰君<lb/>
除吏盡未吾亦欲除吏哀帝責鄭崇曰君門如市人何<lb/>
以欲禁切主上皆賓客之害也余謂丞相閉闗謝絶賓<lb/>
客則朝廷靜矣<lb/>
<pb n="KR4h0132_WYG_412-48a"/>
　　豪俠論<hi>李德裕</hi>
袁盎汲黯皆豪俠者也若非氣蓋當世義動明主豈有<lb/>
是名哉袁盎曰緩急人所有故善劇孟匿季心汲黯好<lb/>
遊俠任氣節善灌夫所以知其然也余斯言豈徒妄發<lb/>
揚子所謂孟軻之勇類於是夫俠者盖非常之人也雖<lb/>
以然諾許人必以節義為本義非俠不立俠非義不成<lb/>
難兼之矣所謂不知義者感匹夫之交校君父之命為<lb/>
貫髙危漢祖者是也所利者邪所害者正為梁王殺袁<lb/>
<pb n="KR4h0132_WYG_412-48b"/>
盎者是也此乃盗賊耳焉得謂之俠哉唯鋤麑不賊趙<lb/>
孟承基不忍志寧<hi>紇于承基為承乾賊于志寧見其執喪盡哀不忍害之也</hi>斯為真<lb/>
俠矣淮南王憚汲黯以其守節死義所以易公孫𢎞如<lb/>
發蒙耳黯實氣義之兼者士之任毒而不知義皆可謂<lb/>
之盗矣然士無氣義者為臣必不能死難求道必不能出<lb/>
世近代房孺復問徑山大師欲習道可得至乎徑山對<lb/>
曰學道者唯猛將可也身首分裂無所顧惜由是而知<lb/>
士之無氣義者雖為桑門亦不足觀矣<lb/>
<pb n="KR4h0132_WYG_412-49a"/>
　　謀議論<hi>李德裕</hi>
欲知謀議之用捨身名之榮辱觀其立論可知也切於<lb/>
時機明于利害人主易曉當世可行其謀必用而終有<lb/>
後咎鼂錯主父偃是也何者切時機明利害皆怨誹所<lb/>
由生享其利而自罹其害謀闊意中言髙旨逺其道可<lb/>
法其術則疎必有髙名而不用於世賈山王陽是也謀<lb/>
議不行故能無患智足應變道可與權言雖切於人情<lb/>
意常篤于禮義謀不盡用而身無近憂賈誼是也故當<lb/>
<pb n="KR4h0132_WYG_412-49b"/>
漢文之世亦無髙位余門客崔世叔即宋廣平之維私<lb/>
也<hi>崔世叔名犯廟諱</hi>又常預燕公代公之戎幕故知三丞相才<lb/>
業甚備曰廣平好言政事燕公好言文學至於經國逺<lb/>
慮意鮮及之與代公言初若涉川未知所止寥廓廣大<lb/>
莫見津涯味之既深思意逾宻代公常為西北邊將帥<lb/>
論四夷事慮必精逺則崔之言信有徴矣凡侍坐于君<lb/>
子聞其言可以知其才術逺近用此道也<lb/>
　　朋黨論<hi>李德裕</hi>
<pb n="KR4h0132_WYG_412-50a"/>
治平之世教化興行羣臣和於朝百姓和於野人自砥<lb/>
礪無所是非天下焉有朋黨哉仲長統所謂同異生是<lb/>
非愛憎生朋黨朋黨致怨讎是也東漢桓靈之朝政在<lb/>
閽寺綱紀以亂風教寖衰黨錮之士始以議論疵物於<lb/>
是危言危行刺譏當世其志在於維持名教斥逺佞邪<lb/>
雖乖大道猶不失正今之朋黨者皆依倚倖臣誣䧟君<lb/>
子鼓天下之動以養交游竊儒家之術以資大盗<hi>大盗謂倖</hi>
<hi>臣也</hi>所謂教猱升木嗾犬害人穴居城社不可薰鑿漢之<lb/>
<pb n="KR4h0132_WYG_412-50b"/>
黨錮為理世之罪人矣今之朋邪又黨錮之罪人矣仲<lb/>
長統曰才智者亦姦兇之羽翼勇氣者亦盗賊之爪牙<lb/>
誠如是言然辨之未盡如是者皆小才小勇秪能用詭<lb/>
道入邪徑鼠牙穿屋虺毒螫人如巨海隂夜百色妖露<lb/>
焉能白日為怪哉大道之行當韲粉矣<lb/>
　　竒才論<hi>李德裕</hi>
開成初余作鎮淮甸㑹有朝之英彦㢘問剖符于東南<lb/>
者相繼而至予與之讌言皆曰聖上謂丞相鄭公覃李<lb/>
<pb n="KR4h0132_WYG_412-51a"/>
公固言李公石曰李訓稟五常之性服人倫之教則不<lb/>
及卿等然天下之才卿等皆不如也三丞相黙然而退<lb/>
予曰李訓甚狂而愚曾不及于徒隷焉得謂之竒才也<lb/>
自古天下有常勢不可變也昔陳平之患吕宗而計無<lb/>
所出嘗閒居深念陸賈由户而進不之覺也賈揣知其<lb/>
情言曰將相和則社稷安矣因為畫策陳平乃寤由是<lb/>
以黄金為絳侯壽將相交歡以敗産祿近世五王之誅<lb/>
二張也漢陽王召大將軍李多祚謂曰將軍爵服隆貴<lb/>
<pb n="KR4h0132_WYG_412-51b"/>
誰人與之曰大帝與之將軍貲産富侈誰人與之曰大<lb/>
帝與之將軍子弟榮祿誰人與之曰大帝與之因謂曰<lb/>
感大帝恩乎多祚漼然泣下又謂曰今大帝之子深居<lb/>
鶴禁危若綴旒將軍豈有意乎多祚遂感慨受命與之<lb/>
定策元載之圖魚朝恩也以崔昭尹神州俾昭日請苑<lb/>
中牢醴及開饌因與北門大將軍王駕鶴等結歡共籌<lb/>
隂計而朝恩竟敗夫舉大事非北門無以成功此所謂<lb/>
天下之常勢也李訓因守澄得幸雖職在近宻而日夕<lb/>
<pb n="KR4h0132_WYG_412-52a"/>
遊於禁中出入無礙此時挾守澄之勢與天子契若魚<lb/>
水北軍諸將望其顧盼與目覩天顔無異若以中旨諭<lb/>
之購以爵賞即諸將從之勢如風靡矣訓捨此不用而<lb/>
欲以神州靈臺游徼博擊之吏抱闗擁篲之徒以當精<lb/>
甲利兵亦猶霜蓬之禦烈火矣賴中人覺其變未及其<lb/>
亂向使訓計盡行所誅者不過侍從數百人而已其徒<lb/>
尚數千人與北門協力報怨則天下横流矣何以知之<lb/>
昔竇武之舉事也以五校士數千人屯都亭下中官矯<lb/>
<pb n="KR4h0132_WYG_412-52b"/>
詔令張奐率營士與陣對陣乃大呼武軍曰竇武反汝<lb/>
皆禁兵當宿衛宫省何故隨反者乎自旦至食時兵降<lb/>
略盡由是知自前代以來禁軍唯畏伏中官宰臣焉能<lb/>
使其効死嗟乎焚林而畋明年無獸竭澤而漁明年無<lb/>
魚既經李訓猖獗則天下大勢赤不可用也<lb/>
　　近世良相論<hi>李德裕</hi>
客謂予曰揚子法言有重黎顔騫二篇<hi>顔子名犯廟諱不書</hi>品藻<lb/>
漢之將相敢問近代良相可得聞乎予曰唯唯夫股肱<lb/>
<pb n="KR4h0132_WYG_412-53a"/>
與君同體四海之所瞻也恩義至重實先於愛敬非社<lb/>
稷大計不可以强諫亦猶父有諍子不獲已而諍豈可<lb/>
以為常也唯宜將明獻替致其主於三代之隆孝經曰<lb/>
天子有諍臣七人非宰相之職也必求端士正人以當<lb/>
言責導其謇諤救其患難而已唯聖人言危而不持顛<lb/>
而不扶則焉用彼相此亦將明獻替之謂也使其君昭<lb/>
明令德不至于顛危也漢之良相數十人矣公孫𢎞開<lb/>
陳其端而不肯廷辯固未可也蕭望之剛不䕶闕王嘉<lb/>
<pb n="KR4h0132_WYG_412-53b"/>
訐而犯上致元哀二后有信讒邪之惡戮忠直之名此<lb/>
其失者也魏相薛廣德持重守正弼諧盡忠可謂得宰<lb/>
相體矣近世貞以制動思在無邪松栢所以後凋藜藿<lb/>
由是不採貴不患失言必匪躬似薛廣德者鄭丞相陳<lb/>
丞相有之矣<hi>此謂故右僕射鄭司徒故左僕射陳司徒</hi>麟之為瑞也仁而不<lb/>
觸玉之為寳也廉而不劌恕以及物善不近名髙朗令<lb/>
終天下無怨似丙博陽者王丞相鄭丞相有之矣<hi>此謂故中</hi>
<hi>書王丞相故鄭丞相</hi>好古洽聞應變膚敏㡬可以成務智足以取<lb/>
<pb n="KR4h0132_WYG_412-54a"/>
捨仁愛樂善勤瘁奉公逢時得君不失其正似倪寛者<lb/>
韋丞相李丞相有之矣<hi>此謂故中書韋司空故侍中李司空</hi>困于臲卼以<lb/>
盡天涯雖劍光不沉而鸞翮長鎩靈均之九死無悔柳<lb/>
惠之三黜非辜既殁不瞑號于上帝似蕭望之者所謂<lb/>
李丞相矣<hi>此謂故淮李司空也</hi>予亦同病莫保其主知我者以為<lb/>
忠亦已鮮矣庶乎數世之後朋黨稍息以俟知音耳<lb/>
　　折羣疑相論<hi>李德裕</hi>
夫相之相在乎清明將之相在乎雄傑清明者珠玉是<lb/>
<pb n="KR4h0132_WYG_412-54b"/>
也為天下所寳雄傑者虎兕是也為百獸所伏然清者<lb/>
必得大權不能享豐富雄者必當昌侈不能為大柄兼<lb/>
而有之者在乎粹美而已予頃嵗蒞淮海屬縣有盱眙<lb/>
而山多珉玉剖而為器清明洞徹雖水精明氷不如也<lb/>
而價不及凡玉終不得為至寳以其不粹也清而粹者<lb/>
天也故髙不可測清而澈者泉也故深亦可察此其大<lb/>
略也余嘗精而求之多士以才為命婦人以色為命凡<lb/>
賦是美者必將有以貴之才髙者雖孟嘗眇小蔡澤折<lb/>
<pb n="KR4h0132_WYG_412-55a"/>
頞亦居萬人之上色美者雖鉤弋之拳子夫之賤亦為<lb/>
萬乘之偶然而粹者必身名俱榮福祿終泰張良是也<lb/>
擇士能用此術可以拔十得九無所疑也<lb/>
　　禱祝論<hi>李德裕</hi>
聖人<hi>二字集作語</hi>曰丘之禱久矣又曰祭則受福豈非聖人<lb/>
與天地合德與鬼神合契無所請禱而禱必感通唯牧<lb/>
伯之任不可廢也失時不雨稼穡將枯閉閤責躬百姓<lb/>
不見若非遍走羣望則皆謂太守無憂人之意雖在畎<lb/>
<pb n="KR4h0132_WYG_412-55b"/>
畆不絶歎者余前在江南毁淫詞一千一十五所可謂<lb/>
不謟神黷祭矣然嵗或大旱必命<hi>集作令</hi>椽屬祈請積旬<lb/>
無效自躬行未嘗不零雨隨車或當霄而應其術無他<lb/>
唯至誠而已將與祭必間居三日清心齋戒雖禮未申<lb/>
於泂酌而意已接於神明所以理郡八年嵗皆大稔江<lb/>
南<hi>集作左</hi>黎庶謳謠至今古人乃有剪爪致詞積薪自誓<lb/>
精誠<hi>集作意</hi>上達雨必滂沱此亦至誠也茍誠能達天信<lb/>
能及物焉用以肌膚自苦焦爛為期動天地感鬼神莫<lb/>
<pb n="KR4h0132_WYG_412-56a"/>
尚於至誠故備物不足報功禴祭所以受福余以為人<lb/>
患不誠天之去人不相逺矣<lb/>
　　食貨論<hi>李德裕</hi>
人君不以聚貨致用之臣處將相弼諧之任則姦邪無<lb/>
所容矣左右貴倖知所愛之人非宰相之器以此職為<lb/>
發身之㨗徑取位之要津皆由此汲引以塞訕謗<hi>一作論</hi>
領其<hi>一作此</hi>職者竊天子之財以為之賄聚貨者所以得<lb/>
升矣<hi>一有貴字</hi>操其竒贏乘上之急售於有司以取倍利制<lb/>
<pb n="KR4h0132_WYG_412-56b"/>
用者所以得進矣二司皆有官屬分部以主郡國貴倖<lb/>
得其寳賂多託賈人汙吏處之頗類牧羊而畜豺養魚<lb/>
而縱獺欲其不侵不暴焉可得也故盗用貨泉多張空<lb/>
簿國用日䠞生人日困揚雄上書言漢武運帑藏之財<lb/>
填廬山之壑今貨入權門甚於是矣孟獻子有言與其<lb/>
有聚歛之臣寧有盗臣子輿以利國為非揚雄以𣙜酤<lb/>
興歎稱其職者必能挾商工之術有良賈之才壽昌習<lb/>
分銖之事𢎞羊析秋毫之數小人以為能君子所不忍<lb/>
<pb n="KR4h0132_WYG_412-57a"/>
為也卜式言天久不雨獨烹𢎞羊天乃雨焉有仲尼之<lb/>
鳴鼓將攻卜式之欲烹致雨而反居相位可不為之甚<lb/>
慟哉<lb/>
　　戰論<hi>杜牧</hi>
　兵非脆也穀非殫也而戰必挫北是曰不循其道也<lb/>
　故作戰論焉<lb/>
河北視天下猶珠璣也天下視河北猶四支也珠璣茍<lb/>
無豈不活身四支茍去吾不知其為人何以言之夫河<lb/>
<pb n="KR4h0132_WYG_412-57b"/>
北者俗儉風渾淫巧不生樸毅堅强果於戰耕名城堅<lb/>
壘峉嶭相貫髙山大河盤互交鎻加以土息健馬便於<lb/>
馳敵是以出則勝處則饒不窺天下之産自可封殖亦<lb/>
猶大農之家不待珠璣然後以為富也天下無河北則<lb/>
不可河北既失則精甲鋭卒利刀長弓健馬無有也卒<lb/>
然夷狄驚四邊摩封疆出表裏吾何以禦之是天下一<lb/>
支兵去矣河東盟津滑臺大梁彭城東平盡宿厚兵以<lb/>
塞冦衝是六郡之師嚴飾䕶疆不可他使是天下二支<lb/>
<pb n="KR4h0132_WYG_412-58a"/>
兵去矣六郡之師厥数三億低首仰給横拱不為則㳂<lb/>
淮已北循河之南東盡海西叩洛經數千里赤地盡取<lb/>
纔能應費是天下三支財去矣咸陽西北戎夷大屯嚇<lb/>
呼膻臊徹於帝居周秦單師不能排闢於是盡剷呉越<lb/>
荆楚之饒以啖兵戍是天下四支財去矣乃使吾用度<lb/>
不周徵徭不常無以膏齊民無以接四夷禮樂刑政不<lb/>
暇修治品式條章不能備具是天下四支盡解頭腹兀<lb/>
然而已焉有人解四支其自以能久為安乎今者誠能<lb/>
<pb n="KR4h0132_WYG_412-58b"/>
治其五敗則一戰可定四支可生夫天下無事之時殿<lb/>
閣大臣偷處榮逸為家治具戰士離落兵甲鈍弊車馬<lb/>
刓弱而未嘗為之簡帖整飾天下雜然盗發則疾敺疾<lb/>
戰此宿敗之師也何為而不北乎是不蒐練之過者其<lb/>
敗一也夫百人荷戈仰食縣官則挾千夫之名大將小<lb/>
禆操其餘贏以敵壯為幸以師老為娯是執兵者常少<lb/>
麋食者常多築壘未乾公囊已虚此不責實料食之過<lb/>
其敗二也夫戰輙小勝則張皇其功奔走獻狀以邀上<lb/>
<pb n="KR4h0132_WYG_412-59a"/>
賞或一日再賜一月累封凱還未歌書品已崇爵命極<lb/>
矣田宫廣矣金繒溢矣子孫官矣焉肯搜竒外死勤於<lb/>
戎矣此賞厚之過其敗三也夫多喪兵士顛翻大都則<lb/>
跳身而來刺邦而去迴視刀鋸菜色甚安一嵗未更旋<lb/>
已立於壇墀之上矣此輕罰之過其敗四也夫大將將<lb/>
兵柄不得專恩臣詰責第來揮之至如堂然將陣殷然<lb/>
將皷一則曰必為偃月一則曰必為魚麗三軍萬夫環<lb/>
旋翔佯恍駭之間冦騎乘之遂取吾之鼓旗此不專任<lb/>
<pb n="KR4h0132_WYG_412-59b"/>
責成之過其敗五也元和時天子急太平嚴約以律下<lb/>
常團兵數十萬以誅蔡天下乾耗四嵗然後能取此蓋<lb/>
五敗不去也長慶初盗據子孫悉來走命是内地無事<lb/>
天子寛禁厚恩與人休息未㡬而燕趙甚亂引師起將<lb/>
五敗益甚登壇注意之臣死竄且不暇復焉能加威於<lb/>
反冦哉今者誠欲調持干戈灑埽垢汚以為萬世安而<lb/>
乃踵前非踵前非是不可為也古之政有不善士傳言<lb/>
庶人謗發是論者亦且將書於謗木傳於士大夫非偶<lb/>
<pb n="KR4h0132_WYG_412-60a"/>
而已<lb/>
　　守論<hi>杜牧</hi>
　往年兩河盗起屠囚大臣刦戮二千石國家不議誅<lb/>
　迺束兵自守反修大厯貞元故事而行姑息之政是<lb/>
　使逆輩益横終唱患禍故作守論焉<lb/>
厥今天下何如哉干戈朽鈇鉞鈍含𢎞混貸煦育逆孽<lb/>
殆為故常而執事大人曾不厯算周思以為宿謀方且<lb/>
嵬岸抑揚自以為廣大繁昌莫已若也嗚呼其不知乎<lb/>
<pb n="KR4h0132_WYG_412-60b"/>
其俟蹇頓顛傾而後為之支計乎且天下㡬里列郡㡬<lb/>
所而自河以北蟠城數百金堅蔓織角奔為冦伺吾人<lb/>
之顦顇天時之不利則將與朋伍羅絡郡國將駭亂吾<lb/>
民於掌股之上耳今者及吾之壯不圖擒取而乃偷處<lb/>
恬逸次第相符以為後世子孫背脅疽根此復何也今<lb/>
之議者咸曰夫倔强之徒吾以良將勁兵為銜策髙位<lb/>
美爵充飽其腸安而不撓外而不拘亦猶豢擾虎狼而<lb/>
不怫其心則忿氣不萌此大厯貞元所以守邦也亦何<lb/>
<pb n="KR4h0132_WYG_412-61a"/>
必疾戰焚煎吾民然後以為快也愚曰大厯貞元之間<lb/>
適以此為禍也當是之時有城數十千百卒夫則朝廷<lb/>
待之貸以法故於是乎闊視大言自樹一家破制削法<lb/>
角為尊奢天子養威而不問有司守恬而不呵王侯通<lb/>
爵越錄受之覲聘不來几杖扶之逆息强嗣皇子嬪之<lb/>
裝緣彩飾無不備之是以地益廣兵益强僣擬益甚侈<lb/>
心益昌於是土田名器分劃大盡而賊夫貪心未及畔<lb/>
岸遂有淫名越號或帝或王盟詛自立恬淡不畏走兵<lb/>
<pb n="KR4h0132_WYG_412-61b"/>
西略以飽其志者也是以趙魏燕齊卓起大倡梁蔡呉<lb/>
蜀躡而和之其餘混澒軒囂欲相效者往往而是運遭<lb/>
孝武宵旰不忘前英後傑夕思朝議故能大者誅鋤小<lb/>
者惠來不然周秦之郊㡬為犯獵哉大抵生人油然多<lb/>
欲欲而不得則怒怒則争亂隨之是以教笞於家刑罰<lb/>
於國征伐於天下此所以裁其欲而塞其争也大厯貞<lb/>
元之間盡反此道提區區之有而塞無涯之争是以首<lb/>
尾指支㡬不能相運掉也今者不知此非而反用以為<lb/>
<pb n="KR4h0132_WYG_412-62a"/>
經愚見為盗者非止於河北而已嗚呼大厯貞元守邦<lb/>
之術永戒之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_412-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百十二<lb/>
</p>
<p>
</p>
  </div>
</body>
</text>
</TEI>
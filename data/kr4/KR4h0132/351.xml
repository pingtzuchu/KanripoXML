<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷三百五十一</head> <lb/>
    <p>
<pb n="KR4h0132_WYG_351-1a"/>
欽定四庫全書<lb/>
　文章辨體彚選卷三百五十一<lb/>
　　　　　　　　　　　　明　賀復徵編<lb/>
序七十一<lb/>
　　壽李翁六十序<hi>明屠隆</hi>
夫哫哫貧賤固不若磊磊富貴古之賢豪大人茍非顔<lb/>
囘原憲而徒跼蹐席門窮巷之下即何足以稱揚哉盖<lb/>
昔者太史公嘗崇勢利而羞貧賤夫勢利何足榮謂其<lb/>
<pb n="KR4h0132_WYG_351-1b"/>
磊落富貴者也貧賤何足羞謂其哫哫貧賤者也范蠡<lb/>
霸越成退而游五湖即三致千金夫三致千金人以為<lb/>
賈豎小節耳不知此亦英雄長算之餘也世有操竒贏<lb/>
市肆終身而猶然寠人子者非厭數竒亦或其智計淺<lb/>
矣余姻李翁束髮遊京師從大俠酒人放蕩摴蒱蹴踘<lb/>
之場盖其少年時豪甚巳而乗巨艦出五湖依䲭夷子<lb/>
故事即䇿賈成敗無不竒中者㑹亦有天幸不十年而<lb/>
手致數千金顧布衣飯脫粟質任自然不以貲雄里中<lb/>
<pb n="KR4h0132_WYG_351-2a"/>
兒而時與故人賓客箕踞豪飲酒後耳熱投壺射覆慷<lb/>
慨嘯咤四座生風居然五陵豪又儻<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>善施而謬為纎<lb/>
嗇嘗出千金潤故人賓客而浮怒嫚罵之人不見徳又<lb/>
善以智自全不以財府怨平生不作兒女子仁媚人而<lb/>
人亦無有甘心於翁者此其智計豈淺小哉令得當長<lb/>
頸烏喙之主庶幾佐㑹稽下風而乃徒以英雄長算用<lb/>
之刀錐米鹽間則所遇異也李翁三丈夫子中子之文<lb/>
彬彬雅儒生而孟季則豪舉有父風三子者其氣局不<lb/>
<pb n="KR4h0132_WYG_351-2b"/>
同皆賢子也人言李翁有後哉萬厯戊寅中秋日迺翁<lb/>
六十生辰屬不佞居淮泗不得與賓客奉觴之列乃遙<lb/>
申此章為夀翁顧不佞無能游揚翁夫人貌榮名豈有<lb/>
既乎<lb/>
　　董節婦壽序<hi>李本寕</hi>
不佞之叔弟盖受室吴氏云吴家邑西北斗絶萬山中<lb/>
其人椎少文而褎然者為茂才天授茂才父宗學弱冠<lb/>
從外傅受書能強記生茂才八月卒於時母董孺人年<lb/>
<pb n="KR4h0132_WYG_351-3a"/>
二十有一耳慟欲絶已自念曰吾以死從死者則誰與<lb/>
生生者以吾死而死生者則重死死者吾其以心許死<lb/>
者而以身撫生者吾身終死者之身也日夜襁而抱哺<lb/>
茂才淚集於乳而俱飲之娣姒姑妐見者人人為流涕<lb/>
而茂才稍長出笥中書授之是而父手澤也孺子必成<lb/>
誦吾試聴之茂才長跽謝謹受教孺人乃始問家人産<lb/>
首不重珥衣不曳地辨色而起諸臧獲以次受署至莫<lb/>
告成家具繇此日羡茂才得専精於學而居恒自傷生<lb/>
<pb n="KR4h0132_WYG_351-3b"/>
不識父何狀母也而更父我所以將母萬方必得其歡<lb/>
今年臘之九日孺人年六十矣内外宗介紹叔弟而徵<lb/>
不佞辭為夀其所以徵詞第以孺人之為母六十年如<lb/>
此其享也不知孺人之為嫠四十年若彼其䘏也往不<lb/>
佞視學秦中日檄所司謹察婦女貞烈者以名聞顧事<lb/>
不盡實而得聞於上必其有強近之親或名都大邑衆<lb/>
所耳而目之者也未有得之深山窮谷者也孺人居深<lb/>
山窮谷非聞家華胄素講於女史姆訓忍萬死以殉一<lb/>
<pb n="KR4h0132_WYG_351-4a"/>
抔之土而存六尺之孤豈以聲音笑貌偽為要譽於鄉<lb/>
黨鄰里哉國家明章婦順如孺人者例得旌門加綽楔<lb/>
焉而孺人名不出梱閾向微茂才為子叔弟為館甥即<lb/>
行年六十猶之匹婦之為諒也雉經於溝瀆而莫之知<lb/>
也士巖居川觀與木石麋鹿伍君子猶采其行事目之<lb/>
逸民傳之髙士女有士行其難倍蓰男子獨柰何以微<lb/>
逖見遺不佞為書其槩令采風載筆者有取徵焉孺人<lb/>
之夀在名不在年自今伊始不佞莫能窮其算矣<lb/>
<pb n="KR4h0132_WYG_351-4b"/>
　　壽方麓王先生七十序<hi>湯顯祖</hi>
盖予未仕時即知東南江海之上明經術守先王之道<lb/>
者方麓王先生一人而已而怪其仕不顯夫今之天下<lb/>
亦古之天下未必不可行古之人於今也故雖大吏不<lb/>
馴者用事朝未嘗無二三通人長者其中而江陵相又<lb/>
名於王公為故雅知然竟以去何也已而知之世所名<lb/>
長者通人皆非能無欲人也自以為機曰吾且用大吏<lb/>
為天下用夫所謂大吏執政者固天下之機人也知其<lb/>
<pb n="KR4h0132_WYG_351-5a"/>
如此因而有以用之則相煦而為大吏用卒亦未嘗用<lb/>
大吏為天下用也凡此者皆王公所不能故以九卿歸<lb/>
終其節得因而著書傳之後世吾未嘗得見公問之友<lb/>
人王巽父曰公頫首脩項而微傴若不能言盖恭儉儒<lb/>
者也至於論天下體勢人物大小之變其中無窮嘗曰<lb/>
聖人之心盡於經矣經能令人之心微而明於清濁此<lb/>
王公所以不言而辨也頗聞公不愛西方聖人之書而<lb/>
其子其孫好之達觀氏者吾所敬愛學西方之道者也<lb/>
<pb n="KR4h0132_WYG_351-5b"/>
吾問彼東南來誰當有道者達觀曰必方麓王先生也<lb/>
凡道所不滅者真王公真人也真則可以合道可以長<lb/>
年盖食淡者不渝其恬行敦者不泄其清夀非真人之<lb/>
所愛而人之所愛於真人也夫天下之生多矣世所知<lb/>
必不可使夀者害世人也有其人可而必不可夀者有<lb/>
可以夀者有必不可不夀者可以夀者鄉里之行科條<lb/>
之材也有必不可夀而其人可者非真人也世所謂通<lb/>
人長者是也或夀之而名不全必不可不夀者真人也<lb/>
<pb n="KR4h0132_WYG_351-6a"/>
孝則真孝忠則真忠和則真和清則真清進而有社稷<lb/>
之役大為可恃之臣其次不失為可信之臣能則行不<lb/>
能則退而脩先王之業紬性命之心入其通理出其疑<lb/>
義傳書其子孫與其人將使後之學者得以窺瞻廣意<lb/>
為人焉凡若此人者無所害於人而有功於人取天下<lb/>
者少與天下者多人之所不厭而天下之所獨容也王<lb/>
公豈不其人哉敢言其端從巽父諸君為先生夀<lb/>
　　壽趙仲一母太夫人八十二嵗序<hi>湯顯祖</hi>
<pb n="KR4h0132_WYG_351-6b"/>
春秋時介之推從晉公子十九年歸而爵不及焉有懟<lb/>
言矣母曰盍語諸介子曰身隠矣焉用文之母曰如此<lb/>
吾與子偕隠漢范孟博為使者攬轡有澄清天下之心<lb/>
及患辭其母母曰汝得與李固杜喬齊名何恨予讀書<lb/>
至此未嘗不喟然流嘆為人子為人臣遭遇於世何其<lb/>
嶄絶踸踔一至於斯也方晉公子西歸濟河雖其舅氏<lb/>
犯猶中流而邀其君以備患而固利况乎趙胥而下諸<lb/>
人其為介子所羞不欲與比朝而爭祿明矣雖然為人<lb/>
<pb n="KR4h0132_WYG_351-7a"/>
臣者羞其臣不可以懟其君勞而聴君之察君察而次<lb/>
諸朝相與光輔大業以禄吾親留竹帛之名固亦無髙<lb/>
於綿上也而必以懟此亦人臣之大戒也漢季黨事起<lb/>
紀綱叢絶公正流離滂雖有意乎澄清不可得而清也<lb/>
患苦備矣猶欲與善善同其清抗厲首陽之義天下悲<lb/>
而壯之雖然茍吾一身慷慨為天下致命顯節其亦何<lb/>
嗛獨如白頭老人何若此者亦為人子之大戒也吾友<lb/>
真寧趙君邦清為人長巨鬈好氣高厲激發自喜宛如<lb/>
<pb n="KR4h0132_WYG_351-7b"/>
范孟博之為人而殆甚當為滕公有功徳於滕請寄不<lb/>
通苞匭不納為豪右所疾幸乃入為吏部郎則急發其<lb/>
曹偶豪吏賍至數十萬執政疑而畏之時南北黨事且<lb/>
起公竟為觝角擠落以去雖去而天下皆知趙君關西<lb/>
男子其才具氣決有異略當為天子信臣天子亦雅知<lb/>
君君亦感愴至伏闕流涕不忍去而國家制非出上意<lb/>
不可測而事起重臣雖有所忌竄逐終不能遂窮其威<lb/>
趙君之幸乃不為滂别其大人狀而得歸居河山之陽<lb/>
<pb n="KR4h0132_WYG_351-8a"/>
草笠種牧以奉太夫人膏瀡裘罽而相姁俞良幸矣時<lb/>
而讀書撫琴愾然君臣之際不及於懟雖廢常冀復用<lb/>
數與我期將東出武闗溯懷湘㑹我漢沔之上而余以<lb/>
家親皆八十有六不能西君亦且以書來母夫人嵗以<lb/>
三月三日上夀今八十二矣固不能東出闗明庶風至<lb/>
願聞子之歌聲也嘻子推至與其母為綿上之操而趙<lb/>
君得従太夫人嵗相浣濯為家園之逰此又臣子之大<lb/>
幸也君其進太夫人酒吾為子歌歌曰崆峒王母留金<lb/>
<pb n="KR4h0132_WYG_351-8b"/>
方金氣騰翔精且剛吹鑪躍冶成干將天水淬之流其<lb/>
光芙蓉始華溢金塘如蛇吐鄜龍奮湟華陰土拭琉璃<lb/>
裝佩指扶搖行帝閶鮮颷可持不可當數擊恐折羣睨<lb/>
傍夜吼歸飛天莽蒼寶而候之臨玉房捉刀刈禾刲豕<lb/>
羊夀母夫人垂北堂三月三日辰吉良金母之生逢㑹<lb/>
昌倉庚應律春日陽桃花雨水河泉香文翬拂羽𤣥燕<lb/>
蹌瓊沙委輪雲盖翔皭首戴勝嬉荑桑子婦諸孫従樂<lb/>
康寧河聖水清且長執蘭太清迎百祥雲盤霧縠帷連<lb/>
<pb n="KR4h0132_WYG_351-9a"/>
綱筵尊遞陳藉若芳撫琴吹豳揄佩裳瑤池百拜飛羽<lb/>
觴慈顔笑謳歡未央水心之劔貽君王<lb/>
　　王孟夙母魏孺人六十序<hi>歸子慕</hi>
禮之行也必本於情情至而文生文生而禮成不本於<lb/>
禮徒舉故事驅一世之人以虚文為不得已君子傷之<lb/>
夫人之於子慕表姊也然而子慕之生也三十有五年<lb/>
矣未嘗一見姊姊之夫子為先達厯郎署為郡守歸於<lb/>
鄉里比其謝世也猶未知其鬚眉狀貌之何似然則與<lb/>
<pb n="KR4h0132_WYG_351-9b"/>
行道之人奚以異雖然子慕之得交於夫人之子孟夙<lb/>
則有年矣乆而益親子慕終不以姊為問而孟夙之執<lb/>
甥禮愈恭子慕常有踧踖不自安之意夫與人為甥舅<lb/>
至欲以舅自處而踧踖不自安知有友不知有姊其於<lb/>
友誼為無失矣而於姊不免於薄昆弟也朋友之交也<lb/>
舉其一廢其一豈所謂並行而不悖者哉嵗之丁酉夫<lb/>
人春秋六十子慕始得奉觴為夫人夀厯階逡巡却立<lb/>
者再私念曰今日之為夀也而以姊之故也于情微今<lb/>
<pb n="KR4h0132_WYG_351-10a"/>
日之為夀也而以朋友之母也于情篤從姊乎従朋友<lb/>
之母乎曰従朋友之母又念曰今日之為夀也而徒以<lb/>
朋友之母也夫人未必引而進之今日之為夀也而以<lb/>
姊之故也因得以覿夫人之貌従姊乎従朋友之母乎<lb/>
曰従姊於是以兄弟之禮見君子謂是舉也賢賢而親<lb/>
親本於情合於禮異乎世之為夀者矣<lb/>
　　壽陳徵君元配衛孺人六十序<hi>董其昌</hi>
余友陳徵君仲醇避俗逃虚志在五岳晩而買山東佘<lb/>
<pb n="KR4h0132_WYG_351-10b"/>
之麓貯書萬巻游詠其中經其門闃若無人入其室其<lb/>
人斯在幾與世相㤀矣非直㤀世也殆亦㤀家雖與其<lb/>
元配衛孺人相莊若賓而自其山居之後鄉城相距十<lb/>
八里一嵗不過再三歸孺人時以春秋上冢為留憩山<lb/>
莊者數日此外罕覩其面與城市之人罕覩仲醇者等<lb/>
仲醇又不治生即海内束帛加璧干謁輻輳筆潤有餘<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>與九族賓朋同其饑寒隨手散去槖空而止鮮有<lb/>
歸遺細君者以閨閤之恒情論之不幾似太常之妻北<lb/>
<pb n="KR4h0132_WYG_351-11a"/>
門之室乎而孺人以端莊靜一之徳拮据内政嗃嗃如<lb/>
也雍雍如也安其荆布有六珈之華饜其脱粟有八珍<lb/>
之旨子婦皆式其儉素佐以力作大者蘋蘩小者機杼<lb/>
無不贍舉仲醇是以無内顧而偃息於一丘一壑之間<lb/>
仲醇即不一丘一壑乎簮屈子逺遊之冠䇿盧敖鄧林<lb/>
之杖凌華嵩而躡衡岱也男婚女嫁中壼足倚庸詎如<lb/>
尚平畢世次且老疾俱至而臥遊為乎孺人今年六十<lb/>
矣計其于歸以來四十年中合符古賢媛而過之者有<lb/>
<pb n="KR4h0132_WYG_351-11b"/>
三其始當仲醇才名方噪俛拾青紫之年顧不難為孟<lb/>
光之勸隠然而勤身家秉先廬無恙不至寄居臯伯通<lb/>
之廡此其賢一也仲醇中嵗所謂同學少年爾汝交而<lb/>
金蘭好者相繼登華貫有乗車戴笠之異而孺人曽不<lb/>
艶稱焉有似於王仲孺婦然諸郎君皆浩然充然無憔<lb/>
悴可憐之色不至如仲孺子蓬頭厯齒動父子情其賢<lb/>
一也晩嵗則為龎公之偕隠矣然龎公不入城以全家<lb/>
徃鹿門故而仲醇之不入城也并不入室孺人即屏居<lb/>
<pb n="KR4h0132_WYG_351-12a"/>
肅穆而有林下之風又其賢一也孺人第少翟茀耳往<lb/>
者臺察以有道薦仲醇於朝將脩吴與弼陳憲章故事<lb/>
此何必非翟茀仲醇同學有若方衆甫學憲唐元徵宗<lb/>
伯楊彦履宫諭范長倩學僉其夫人則既翟茀矣而柏<lb/>
舟之外皆成逝波有如孺人之琴瑟並奏集於百祥者<lb/>
誰哉又况乎仲醇述作大業不朽則孺人之徽音懿範<lb/>
與之同不朽西池之紫霞上元之雲璈不足為孺人頌<lb/>
也結帨之辰諸君子試理余語而前奏之當陶陶然盡<lb/>
<pb n="KR4h0132_WYG_351-12b"/>
康爵矣<lb/>
　　壽董思白元配龔夫人七十序<hi>陳繼儒</hi>
往者董宗伯杖國之年凡里俗羔鴈牛酒逆屏不敢前<lb/>
即家居集冠盖懸鐘鼓傞傞歌舞以上百嵗觴偵之寂<lb/>
如也夫人少於公兩嵗今丙寅小春朔七十矣謝祝復<lb/>
如前太守曰古長吏崇重風化表女宗號母師又如漢<lb/>
中太守執子孫禮如杜泰姬皆載在史冊今率諸大夫<lb/>
詣門而祝董夫人抑猶行古之道也夫人出海上龔氏<lb/>
<pb n="KR4h0132_WYG_351-13a"/>
其族有臺省兩兄弟稜稜以風節著聞夫人既歸公手<lb/>
績以供兩尊人中饋肅給客至具若串而已不聞庖厨<lb/>
聲公試蹶則下機慰勞亦不聞有㡬微愁歎聲一盎粟<lb/>
三浣衣若將終身而已其後神考拔公中秘光廟擢公<lb/>
講幃今皇帝追念甘盤厯登禁近夫人邀綸告之譽命<lb/>
非一累茵列鼎象服魚軒而居恒素風素徳一似諸生<lb/>
婦時不誨妬不冶遊不通門外瑱環之問撫視諸娣媵<lb/>
如女教戒諸子孫如察吏嚴師稍長婚娶成名後亦不<lb/>
<pb n="KR4h0132_WYG_351-13b"/>
復數數也初公在北時廷議欲推少宰公堅辭擬北大<lb/>
宗伯又堅辭未幾請南遂上引年之疏温㫖敦留賜傳<lb/>
還里夫人笑曰公少無宦情老無媚骨鳴犢見殞倦鳥<lb/>
先還知幾其神乎客以枚卜挑公者公曰無多言恐我<lb/>
家夫人聞之笑而齒冷昔楚莊王聘北郭先生為相先<lb/>
生曰臣有箕帚婦請入謀之其婦曰君以容膝之安一<lb/>
肉之味而殉楚國之憂其可乎山濤謂婦韓曰忍饑寒<lb/>
後當作三公夫曰殉微有怖心焉曰忍微有市心焉今<lb/>
<pb n="KR4h0132_WYG_351-14a"/>
夫人尋常蔬練習而安之但願公却熱地避爭門急以<lb/>
得歸為幸不以失宰相為憂其賢於古人逺矣儻夫人<lb/>
凝滯不化鼻息咈然或對案不食或䝉被竊歎公能急<lb/>
流勇退如此快人意否自公出都以來未及兩匝嵗揆<lb/>
席之地露齦㦸手幾鬨為戰場譴者譴歸者歸黄金相<lb/>
印顛倒予奪如反覆手達人大觀直不得邯鄲枕上一<lb/>
笑公未老而引年先之槐宫之夢早覺蔗鄉之味方甘<lb/>
極人間全福晩福悉萃於夫人之門視宰相果孰多也<lb/>
<pb n="KR4h0132_WYG_351-14b"/>
即使公坐政事堂衣衮圍玉押數十道黄昏文書豈若<lb/>
著作翰墨流傳於六宫四裔象譯雞林皆知有董宗伯<lb/>
哉宗伯之筆頓令枯者榮短者脩士大夫每有家慶數<lb/>
千里輿金輦璧恨不能乞其片言隻字以為家世光以<lb/>
為子孫重而余則烏能夀夫人夫人附宗伯公而傳真<lb/>
夀矣真夀矣<lb/>
　　壽憲副賀景崖大夫八十序<hi>陳繼儒</hi>
嵗丙子季冬景崖賀大夫屇八袠長公大來次公仲<lb/>
<pb n="KR4h0132_WYG_351-15a"/>
請肅家慶觴大夫搖手曰昨南北交訌皇上徹樂減膳<lb/>
宵旰幾半年即京口援師不停趼將士不解甲士大夫<lb/>
登陴守望不敢宿於家今雖平猶使人心怖安忍鏦金<lb/>
結綵博老人一醉乎仲來曰無已姑徵陳子數行以介<lb/>
眉夀何如余唯唯賀氏稱朱方鼎族環珮相擊簮笏相<lb/>
摩氣節功名至今巍然烜赫於朝野而屈指魯靈光則<lb/>
惟八十之景崖公在公自少㷀而貧傾田産葬親賴周<lb/>
恭人辟纑佐之四十猶諸生逺近諸孝秀北面負牆以<lb/>
<pb n="KR4h0132_WYG_351-15b"/>
請者甚衆萬厯庚子舉於鄉是年得復徵仲來羔羊填<lb/>
户外乃甲辰竟挂乙榜初鐸銅城再鐸儀真日與座客<lb/>
談經評史以為樂滄嶼左公増城葉公聞而笑曰賀方<lb/>
回豈可以苜蓿薦哉癸丑令楚之攸縣興除利害作士<lb/>
勸農兩臺嘖嘖嘆賞有古循吏風而楚顯者擬以臺中<lb/>
餌公公貧不能應越兩日而出守蜀州矣巴在萬山中<lb/>
值渝城兵變公諭諸父老惟力是扞退語其子曰脱不<lb/>
測後園清水中吾闔門就義處也已而幸無恙轉䕫郡<lb/>
<pb n="KR4h0132_WYG_351-16a"/>
丞拮据七年僅擢南司農尚書郎兩叙軍功一晉級階<lb/>
幕府但以常調報公公略不介意戊辰分司浦口已巳<lb/>
督鑄寳源積貯頗饒而公獨凜凜礪伯夷之操主爵失<lb/>
驩於是有慶逺之命粤城斗大四面多獠爨雜居俄土<lb/>
司變作公宻搜方略擒縛元兇當事者方倚公如長城<lb/>
備兵本省而公乞齎捧差拂衣歸矣公宦途三十載強<lb/>
半在西南逺裔不納饋遺類向文簡不以意讞獄類韓<lb/>
忠獻不欲為地方累減俸以助八千里之求援者類范<lb/>
<pb n="KR4h0132_WYG_351-16b"/>
文正若其五十筮仕則謝安石也六十始學詩則高達<lb/>
夫也謝絶再娶則曽子輿也聚首忘年幾不知誰主誰<lb/>
客則司馬徳操之於龎徳公也公雖八十敏文健武坐<lb/>
高閣手一編自哦出則與老衲讀竺乾之書入則與子<lb/>
孫課鄒魯之學抱膝長吟共樂耕田鑿井曲肱而枕何<lb/>
須席地幕天回視士大夫浮游於風波是非之中分門<lb/>
户畏譏䜛皇皇然食不甘寢不寐甚且無暇旁及外冦<lb/>
仰分聖天子宵旰之憂者果孰勞而孰逸哉且大來臺<lb/>
<pb n="KR4h0132_WYG_351-17a"/>
察以邉才薦仲來詞賦古今文識者擬之於金馬木天<lb/>
之間公竒抱未展兩賢補之但拭目太平以享子孫之<lb/>
後福穰穰而已轟飲百嵗長春酒無讓<lb/>
　　壽曽太史封公七十序<hi>袁宏道</hi>
曽退如太史與余同臭味肝膽齒頰若共有之謬自以<lb/>
為元白歐梅不啻也而論仙宗一事獨與余稍異退如<lb/>
嘗入襄漢訪異人返至栁浪余迎勞之曰公自苦道途<lb/>
耳吾聞封公夀而健異人也歸而求之有餘師時有客<lb/>
<pb n="KR4h0132_WYG_351-17b"/>
從退如游者愕而問曰曽封公行業醇至不可謂非地<lb/>
上仙也然公性嗜動花下楸枰夜以繼日乍勝則喜溢<lb/>
眉端遶床而呌小失意則抑抑不自得耗神思以戰喜<lb/>
怒恐非靜者之事也余曰道以不滯為靜非沈黙也不<lb/>
見坐馳者乎秋毫不接於前而丘山忽起於胸是名躁<lb/>
穽夫奕者専精一意以幸其捷太山摧而不瞬盛夏流<lb/>
金而不炎忘之至也適然而喜其喜無蔕適然而嗔其<lb/>
嗔不戚扃奩罷局相顧一笑和之至也古之至人皆以<lb/>
<pb n="KR4h0132_WYG_351-18a"/>
逍遙為靜奚取枯株而事之客曰是也老人不能去欲<lb/>
人間妖韶猶有情焉柰何余曰然多食可以病然不廢<lb/>
食善節宣者左嬙右施所以養生也夫澤之水盡於決<lb/>
甕之水敗於滯井泉之水彌月不取不加盈焉節宣之<lb/>
候也客曰世人之少有識誰不爾者謂若輩盡仙可乎<lb/>
余曰何獨仙三教之至途之人誰不具者饑餐倦眠夏<lb/>
絺寒裘此亦仙之攝生也遇於途則揖於門則徐此亦<lb/>
儒之禮教也呼之即應引之即行此亦禪之無住也達<lb/>
<pb n="KR4h0132_WYG_351-18b"/>
者之謂聖充者之謂實日用不知之謂百姓余聞封公<lb/>
貌無文飾心無城府鹿豕木石之輩爾而汝之無忤色<lb/>
焉公盖充其盡而漸至於達者余所謂大道止此雖淮<lb/>
南八公拔雞犬以過吾門吾猶以為小也退如不深信<lb/>
然亦不以為異今年聚首都門退如忽曰曩子所言若<lb/>
有㑹於余心者大人以今四月某日七十矣余曰此言<lb/>
足以夀封公遂次而書之<lb/>
　　壽鄒南臯先生六十序<hi>袁宏道</hi>
<pb n="KR4h0132_WYG_351-19a"/>
今海内名公卿有舉其地而知者有舉其氏而知者唯<lb/>
吉水鄒公識與不識皆稱之曰南臯先生非但不名也<lb/>
且不氏宫掖之深也厮養之微也羌戎之遐且桀也莫<lb/>
不敬憚先生如所嚴事之神明公車之牘塵纍山積類<lb/>
無不引先生為重慶厯以來所稱名公卿未有比者問<lb/>
其所以重不過曰天下第一激烈男子而已嘗讀先生<lb/>
書有云今之學者動喜竒氣勁節其流弊與沈溺欲海<lb/>
者則一噫此東漢諸君子所未夢見者也夫學不至於<lb/>
<pb n="KR4h0132_WYG_351-19b"/>
道而趨天下之所重其所重處即炎也吾趨之之心則<lb/>
猶貢諛也春之長養也而雷作焉長江之浩瀚也而驚<lb/>
濤忽焉氣之所激偶爾見竒而造物者豈以是竒哉先<lb/>
生之道超一切見聞不以解悟為知不以擔當為行不<lb/>
以證人為功截然如出土之笋干霄而上更無迂曲世<lb/>
之所以竒先生者皆其學之餘元氣變化何所不有而<lb/>
惜其紆而不用用而不盡也夫天之生人也實難有一<lb/>
世而一人者矣有數世而一人者矣麟鳳芝草與世何<lb/>
<pb n="KR4h0132_WYG_351-20a"/>
與而天猶若慳之則其於人也尤其所靳惜而慎重<lb/>
者也有家國者不深惟生才之難以為朝退一人夕進<lb/>
一人天下何患於無才而不知以雞鶩代鳳則亦何時<lb/>
無瑞也夫天下固有一人不用而抑塞數世者子思子<lb/>
輿是已有一人用則存去則危者蜀之武鄉唐之梁公<lb/>
鄴侯是巳今先生固所謂間世一人者而其年已六十<lb/>
矣如此人者一日在朝則獲一日之用而使六十年之<lb/>
景光半沈於巗巒水石之間深可惜也夫先生雖不用<lb/>
<pb n="KR4h0132_WYG_351-20b"/>
所謂用者自有在明道覺世此亦聖賢無窮事業也然<lb/>
竊聞之世治則道行世季則道明古之聖賢不用而始<lb/>
聚徒著書以待後世洙泗河汾豈得已者今海内宴然<lb/>
不可謂季而先生之年未老嚮用宜有日雖然此其時<lb/>
矣國家之夀無疆也先生之年當耄期未艾也<lb/>
　　壽洪太母七十序<hi>袁宏道</hi>
乙已秋九月廿六日孝亷弟宗中母洪太夫人七袠族<lb/>
少長咸集以次進觴最後及小子宏族先生命曰子禮<lb/>
<pb n="KR4h0132_WYG_351-21a"/>
官也詞命子所顓盍為一言以觴宏再拜謝不敏乃曰<lb/>
凡木之婆然者必也其根之堅實者也是故百圍之幹<lb/>
至於干雲薄霧而其榮悴消長唯根焉是託故根者母<lb/>
道也今孝亷弟蓊然就榮如花果之方萼楩楠杞梓之<lb/>
用將在異日請以是觴族先生曰是佳喻也然天下之<lb/>
為薦紳母者皆可以若言頌宏曰余家髙祖而下世不<lb/>
乏賢而昌其年者多在母氏屈指王父行為兄若弟者<lb/>
凡十有幾問其人慶厯相禪之初僅有存而王母在堂<lb/>
<pb n="KR4h0132_WYG_351-21b"/>
上者至今猶可數也屈指大人行為兄若弟者凡四十<lb/>
有幾問其人至今三之一存而諸為母氏者若干人也<lb/>
故述袁氏者張母徳焉請以是觴族先生曰小子善述<lb/>
他日載譜牒為賢媛盛事可也雖然是一門佳話也為<lb/>
袁氏母者皆可以頌宏曰余家族屬分三大支而長最<lb/>
繁凡三傳而子若孫幾三千餘指長居十之七八今伯<lb/>
母之膝下跪而稱觴者子十有一人孫三十有許人鸞<lb/>
停鵠峙瓊分蕙列又長枝中最繁盛者華封人之所稱<lb/>
<pb n="KR4h0132_WYG_351-22a"/>
母盖具有之請以是觴族先生曰盛哉抑報縁也母之<lb/>
所以令不與若更言之宏曰母内政脩飾相夫子以道<lb/>
往時宗人推伯為長一切國課户訟受成議於伯所母<lb/>
傾筐倒槖咄啐治辦宗人以是益親聨絡支属如臂指<lb/>
之相使是母之功在祖宗者也伯既即世家日益落母<lb/>
攻苦茹酸和丸教子賢書既登馴取上第撫異母子如<lb/>
已出皆有成立是母之功在孫子者也家雖酷貧好施<lb/>
不厭一粒一鏹與諸啼號者共是母之功在鄉邑者也<lb/>
<pb n="KR4h0132_WYG_351-22b"/>
三者家牒所譽也國史所收也請以是觴族先生啓齒<lb/>
曰小子之言善而有徵斯實録也夫閨房之耀非文不<lb/>
傳小子識之以俟異日編彤管者於是太母色喜命諸<lb/>
孫子給賓從飲飲極讙酒行無算而退<lb/>
　　壽王翁序<hi>陶望齡</hi>
生而居越長於峭蒨奫淪之間如魚處濕蜂膳甘日與<lb/>
狎習而㤀其大美及驅馳四方原隰風壤之觀既備然<lb/>
後知山川都㑹未有相偶相得夷易幽逺如吾越者盖<lb/>
<pb n="KR4h0132_WYG_351-23a"/>
非老於游不足與語予三仕三免歸歸而頫仰髙深趣<lb/>
新景闢輒改其舊於是歎曰善乎子猷氏之言予非困<lb/>
薾而後返烏能知吾土之洵美與斯人之善狀哉惟予<lb/>
於交道也亦然少年意鋭思盡友一世賢者相與劘切<lb/>
再游京師而鈍昏寡與其淵深敏捷之士掉臂而不我<lb/>
顧退而睠思鄉國長者寛中理外魚魚雅雅相宥以過<lb/>
相教以言俗之近厚而無巉岨排擊之態亦未有如越<lb/>
之君子也予既年長游倦迺始能深樂其山川而安事<lb/>
<pb n="KR4h0132_WYG_351-23b"/>
其父老以為幸甚而悔其知之晩顧復自惟仲尼大聖<lb/>
也轂靡踵數以求友天下而不可得乃致懷於吾黨其<lb/>
稱宓子賤曰魯無君子斯焉取斯然則魯之多賢聖人<lb/>
亦乆而後信也况其汶汶者哉㑹稽著姓裁六七惟偁<lb/>
江之族方大興嵗丁酉鄉進士君舉南畿而其季某復用<lb/>
材雋名於成均二君皆交予因有以知其太公雩都君之<lb/>
賢雩都君少孤奉其母以節孝聞其仕也有仁政居有義<lb/>
稱鄉人交賢之以告其郡大夫大夫賓而禮之於僎介<lb/>
<pb n="KR4h0132_WYG_351-24a"/>
君油然不屑也其生平自置與所以教家大指率廩廩<lb/>
退讓言動淳雅望之有敦彝之色予不佞引而歸休幸<lb/>
其族之近古而思事其長老以趨慕宜莫先於雩都君<lb/>
雩都君以兹嵗冬孟廿五日為七袠夀辰先是其二子<lb/>
皆試都下過予僑舍以文請㑹予得告歸來徵夙諾予<lb/>
謝曰有之且雩都君又予趨慕之尤者也其曷敢辭夫<lb/>
文士之持論逺取而近遺者多矣胥庭之世與夫壺嶠<lb/>
之山求之於數千嵗之前與幾萬里之外而必不可得<lb/>
<pb n="KR4h0132_WYG_351-24b"/>
予與君偕生於此泛清漣而眺巗樾豈復知有所謂方<lb/>
壺圎嶠者哉君之父子斵雕釋械忠敬而雝和斯亦家<lb/>
之胥庭也海上多神仙邃古之人多夀耉君方日遊壺<lb/>
嶠而居胥庭其為夀不亦侈哉予既閒退從君遊之日<lb/>
方永願君無少而舍我詔我以無伐生之道予將以敦<lb/>
史請焉<lb/>
　　沈母王太孺人壽序<hi>湯賓尹</hi>
予未髮君典太史一見異之曰吾輩人也兄弟行有女<lb/>
<pb n="KR4h0132_WYG_351-25a"/>
者急之必無失既予壻沈氏拜太史館下王夫人調食<lb/>
食我若親子女然者壬午之嵗太史捐館夫人母子稱<lb/>
寡孤予時尚少不解所憐課誦四遊忽忽無人世之慮<lb/>
偶還僅一揖母於堂其後登仕版出入鄉國肝胆投人<lb/>
人鮮有當者所遭厯人世傾側顛崖之狀不可以茹緩<lb/>
急之際落落莫莫無可重賴藉然後知賢豪道義知已<lb/>
相遇之難而里黨宦遊之㑹後君典而生先賓尹而死<lb/>
者為可惜也太史意氣横天下所收士尺寸而上脫衣<lb/>
<pb n="KR4h0132_WYG_351-25b"/>
推食不問朝昏新第時江陵急之亦曰必無失者天下<lb/>
歸江陵知人矣奪情事起削書疏憤烈叩諫曰吾以此<lb/>
報相君投紱跣歸屐山艇水酌酒長嘯鳥答雲屯是時<lb/>
眼光乃出牛背上曽幾微妻子計哉主人乍別賓客全<lb/>
零宿債未償田廬半折予每過故史街頭三步腹痛問<lb/>
母夫人無恙伯子能讀書輒掌為合也今伯子成進士<lb/>
矣母躋七十夀矣尹不肖幼辱特達之知亦濫以詞林<lb/>
之属塵忝陪擯僎人事天時可謂一復觴飛斚走僅僅<lb/>
<pb n="KR4h0132_WYG_351-26a"/>
里閈之榮耀已哉母羮股療病割珥支貧専屋而處能<lb/>
以婢織奴耕秩内外之政才與徳皆足敵太史者母夀<lb/>
未央為一時閨閣之範獨自太史後不知天下誰為男<lb/>
子計當時知太史者聖主之外如江陵亦復難得使在<lb/>
今日人人攝目矣故予每慷慨論列之<lb/>
　　鄭母九十壽文<hi>曹學佺</hi>
夫壽者人之所最難得者也而婦人為尤難何者順逆<lb/>
之境喜怒生焉亦人之常情也而婦人者其權聴之於<lb/>
<pb n="KR4h0132_WYG_351-26b"/>
外既不獲以自由其意蓄之於内又不能有所節宣觸<lb/>
境之間恒逆㒺順用情之際少喜多怒皆足以傷生伐<lb/>
性而損夀命之源是故范文正公以為嫁女必勝吾家<lb/>
者則由豐而之嗇難也魯公叔大夫之母而紡績不替<lb/>
者則由嗇而之豐又難也予觀於新安鄭君母可異焉<lb/>
母出自其溪南吴氏望族矣治千金裝以嫁亦至棼郁<lb/>
矣於是歸鄭之日而鄭家中落也則所謂不如其家者<lb/>
也母毁簮珥以資其外至賢矣供滫瀡以事其姑至孝<lb/>
<pb n="KR4h0132_WYG_351-27a"/>
矣於是佐鄭有年而鄭家復振也則所謂不期奢而奢<lb/>
自至者也母於處嗇不見其嗇其於處豐不見其豐豈<lb/>
非境變而心則一者乎及其夫之逝也剙祠展祀使其<lb/>
宗族合焉子之長也一出一歸使其勞逸均焉而其為<lb/>
徳於鄉也趨者夷暍者蔭今嵗大祲議賑則蠲數中人<lb/>
産以應郡大失之勸焉秋之日鄭君告歸為予述曰此<lb/>
予母之事也明年耋期至矣敢請予聞鄭之宗族鄉黨<lb/>
盖以鄭先之百嵗汪大碩人祝母矣又聞鄭君之遣一<lb/>
<pb n="KR4h0132_WYG_351-27b"/>
介於吳楚間乞言李朱顧三太史氏矣質言之莫其宗<lb/>
族鄉黨若也文言之莫太史若也予烏復贅但覩夫母<lb/>
之夀徵盖有得諸性情之正而不為外境所役役者則<lb/>
賢乎人逺矣書之以備女誡<lb/>
　<lb/>
　<lb/>
　<lb/>
　文章辨體彚選巻三百五十一<lb/>
</p>
<p>
</p>
  </div>
</body>
</text>
</TEI>
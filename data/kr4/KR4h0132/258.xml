<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百五十八</head> <lb/>
    <p>
<pb n="KR4h0132_WYG_258-1a"/>
欽定四庫全書<lb/>
　文章辨體彚選巻二百五十八<lb/>
　　　　　　　　　　　　明　賀復徴　編<lb/>
書五十四<lb/>
　　謝陳玉壘相公<hi>明湯顯祖</hi>
閣下會昌啓運大録凝祥虹玉早見于天而克岐克嶷<lb/>
星壘代明於地而有馮有翼殷禮配天平格有陳伊陟<lb/>
周常戴日忠貞若曰君牙帝乃睠于在西儼三垣之上<lb/>
<pb n="KR4h0132_WYG_258-1b"/>
相衆所居而共北况百里之㣲郎擬附鳯而巻阿之車<lb/>
馬何多欲登龍而積水之風雲自少至如某者匡中朽<lb/>
垤蠡外寒流髙掞天庭已識淵雲之秀低佪世路彌沾<lb/>
蜀日之華山木歌其不知澧蘭思而未敢三年待辠爾<lb/>
庭身素食之慙一念好賢王室世衮衣之敬在戔戔而<lb/>
莫展庶斷斷以如容<lb/>
　　答錢岳陽督學<hi>湯顯祖</hi>
門下天姥開其壇塲日鑄生其鄞鄂自領洪都之學出<lb/>
<pb n="KR4h0132_WYG_258-2a"/>
乎潛而見龍爰登璧水之臺起于飛而振鷺可謂琹瑟<lb/>
絲竹登魯壁之清聲珪璧佩環下梅梁之古色邇乃星<lb/>
辰郎位參北斗㗋舌之司江海池陽正南國股肱之郡<lb/>
起新知于物祖眷舊徳以人師若小兒開逺方當舞象<lb/>
之年敢附雕龍之世而亦拂其總角引以譽髦雖豫章<lb/>
之生七年材不材而出地得夫子之牆數仞歩亦歩以<lb/>
窺天夫豈闃其無人必小子之有造若云幸哉有子慰<lb/>
愚父之亡聊心底厲以弗諼意扳援而靡及恃父子家<lb/>
<pb n="KR4h0132_WYG_258-2b"/>
人之愛辱公侯國士之知三事為期萬年以祝<lb/>
　　答張夢澤<hi>湯顯祖</hi>
門下毓采南維宣機北極出蘭陵而結綬揚秋馥于清<lb/>
風臨渝水以鳴琴寫春融于白雪士民乆芾乎甘棠賔<lb/>
從鄰輝于玉燭至如不佞偏州浪士盛世遺民可為大<lb/>
夫枉登髙而作賦又聞君子曽過庭而學詩子雲之心<lb/>
尚𤣥世皆譏其寂寞萇宏之血未碧天不鑒其精誠自<lb/>
分地阻人偏殘叢二酉之螙簡何悟天發吾覆快睹三<lb/>
<pb n="KR4h0132_WYG_258-3a"/>
辰之龍旗跫然足音燦其物色大臣之度休休若自其<lb/>
口吉人之詞藹藹如見其心既愛我甘敢自愧其雕飾<lb/>
言采其苦必無棄于葑菲謹以玉茗編紫釵記操縵以<lb/>
前餘若牡丹魂南柯夢繕寫而上問黄粱其未熟寫盧<lb/>
生於正眠盖惟貧病交連故亦嘯歌難續空垂愛日感<lb/>
瓶氷以測寒願借長風獻指節而知短未展登龍一念<lb/>
乃煩良馬三之恭承大製乆絃誦于諸衿奉揚仁風輒<lb/>
謳歌于片楮名香挹荀令之氣亷金頒陶徑之資感公<lb/>
<pb n="KR4h0132_WYG_258-3b"/>
度之隆施慙寸私其匪報<lb/>
　　答王霽宇制府<hi>湯顯祖</hi>
珠厓可擊捐之徒以屈漢公卿銅梁既開長卿所以諭<lb/>
蜀父老人言不足中毎信而見疑公度有餘外且存而<lb/>
不論固已允文允武庶㡬純孝純忠至如不佞清時棄<lb/>
士僻壤餘生見武公代有司徒願附緇衣之好聞召伯<lb/>
王命乃祖喜傳圭瓚之文顧後進而當王公之前纂組<lb/>
難通于錦水匪先容而居賔客之末絲蘿乃寄于松潘<lb/>
<pb n="KR4h0132_WYG_258-4a"/>
敢云續千賦之心何當動百年之感一語為知九頓鳴<lb/>
謝風雲路斷無由沾公旦一沐之榮雨露天寛庶㡬賡<lb/>
吉甫萬邦之頌<lb/>
　　復門人藍翰卿<hi>湯顯祖</hi>
不佞愚鄙厯落之士蔽石林而無覩思相藻以何言乃<lb/>
有空谷足音疑是真人天際今文古文皆有大言小言<lb/>
俱來物鉛素于九流理筌𤣥于二氏居然不朽而在諸<lb/>
生然且採拾虗浮過自撝挹髙山有客能通咫尺之書<lb/>
<pb n="KR4h0132_WYG_258-4b"/>
委土可師謬為函丈之敬初當之而汗聳既循之以心<lb/>
疑豈向若者真有懐于望洋將廵方者偶留聲于牧馬<lb/>
真龍何待假龍以生雲雨鉅蛇或負小蛇以示神竒豈<lb/>
大雅之故然乃髙明之作用如不佞者懶散筆研之外<lb/>
陶寫絲竹之間獨有停雲之思不絶臨風之興以君大<lb/>
有示我同人即欲恃知已獻千一之愚為文人起百六<lb/>
之運其如空虚無以相益尊光祗以流謙一字為榮九<lb/>
頓而謝<lb/>
<pb n="KR4h0132_WYG_258-5a"/>
　　答余瑶圃<hi>湯顯祖</hi>
不佞自為童子求䝉而叨執憲之知暨作祠郎進旅而<lb/>
托司空之重仁深引汲義切歸依顧以竄迹于炎方遂<lb/>
乃銷聲于寒谷音徽儼爾慶赴闕如毎咏大車動羔裘<lb/>
豹袂之想欲陳采藻寫桃投李報之思力請未能公論<lb/>
具在加以通家之喜得觀華國之成妙宰殊髙于一丘<lb/>
集賢將徴于四諌拜太丘于都下乆知元方之有季方<lb/>
重蒼生于會稽快覩萬石之齊安石方懐宿好更重新<lb/>
<pb n="KR4h0132_WYG_258-5b"/>
知海上相望明月祗用思存山中惟有白雲無堪持獻<lb/>
　　與郎署同志書<hi>蔡復一</hi>
漢署談兵常笑為郎之老武谿聽曲始知作吏之勞何<lb/>
者千里鴻哀則心㾓如病兩衙蜂擁則體頓若酲况乎<lb/>
笛横備弛之鄉餉竭兵驕之㑹狺犬非舞干之能格牢<lb/>
乍補于亡羊飢兒豈折箠之可笞眠無殊于抱虎乎翻<lb/>
思曩者官枝月閏署冷雲閒得以晤語名流醉心徃牒<lb/>
拄西山之笏似是馬曹賞流水之琹非無鍾子清都舊<lb/>
<pb n="KR4h0132_WYG_258-6a"/>
福忽飄堕于修羅山鳥今籠猶低徊乎故岫情所至也<lb/>
豈不然哉緬惟台丈鳴珮握蘭居則勝矣高牙大纛行<lb/>
亦随之則咏風築金之臺醉月擊筑之市異書可購勝<lb/>
友相過言開肺腑之言事舒眉目之事此官此地何日<lb/>
何年勿如弟夢裏役夫空自哂于列子車中新婦復同<lb/>
嘆于曹公也然鹿驥性乖鷃鵬見隔如或君臣之志惟<lb/>
許憂先文武之才偏推憲逺則固宜攬俊豪以恢識量<lb/>
衡今古以釀經綸曼倩陸沉難預翹材之館山公水鏡<lb/>
<pb n="KR4h0132_WYG_258-6b"/>
豈入歩兵之厨信摶風追電之羽毛絶豐草茂林之擬<lb/>
議矣若某者短長有分流坎随縁偶成郢客之書㡬作<lb/>
楚狂之態髙張逺路徒握草以徬徨班尹竟霄或開函<lb/>
之髣髴能忘將伯不盡跂予<lb/>
　　與館中諸公書<hi>蔡復一</hi>
某受才竒短宿有隱心入世甚疎初無多意但以識紫<lb/>
芝而不恨頗愜平生兼之種黄菊以無資未忘吏隠擬<lb/>
薄驅轅蹇償舊債於風塵便歸狎渚鷗待新濡于霖<lb/>
<pb n="KR4h0132_WYG_258-7a"/>
雨不謂官是腐物偏韵士以相仇命合勞薪偶征人而<lb/>
獨笑僅採蘭者一載旋寘棘于三苖止悍卒之脱巾矛<lb/>
頭浙水緝窮邉而固圉虎畔編籬雖量徙以稍前實投<lb/>
荒乎奚擇窮鼯慚技倦鳥思林倚短笛于谿邉望仙山<lb/>
若天上伏惟雍容著作之府鼓吹休明之時翰林主人<lb/>
卿聊名于予墨太平宰相公預兆于腹松固已鳯朝陽<lb/>
以髙鳴鵬俯風而在下者也豈可以褦襶之狀論于瑚<lb/>
璉之前哉若某者仕進違心退耕乏力厭兹紛牘羡昔<lb/>
<pb n="KR4h0132_WYG_258-7b"/>
閒曹乃知都尉談兵何憾為郎之老茂光武庫宜嗟作<lb/>
吏之拘矣因羽便風寄情皓月禁中頗牧佇觀鎮撫于<lb/>
四夷海上漁樵庶獲歸吟于一壑顧楚箝之詎免惟韓<lb/>
斗以焉依<lb/>
　<lb/>
　<lb/>
　<lb/>
　文章辨體彚選巻二百五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四</head> <lb/>
    <p>
<pb n="KR4h0132_WYG_004-1a"/>
欽定四庫全書<lb/>
　文章辨體彚選巻四<lb/>
　　　　　　　　　　　　明　賀復徴　編<lb/>
詔四<lb/>
　　漢光武封卓茂詔<lb/>
前宻令卓茂束身自修執節貞固誠能為人所不能為<lb/>
夫名冠天下當受天下重賞故武王伐紂封比干之墓<lb/>
表商容之閭今以茂為太傅封褒徳侯<lb/>
<pb n="KR4h0132_WYG_004-1b"/>
　　光武帝令太官勿受異味詔<lb/>
徃年已勅郡國異味不得有所獻御今猶未止非徒有<lb/>
豫飬導擇之勞至乃煩擾道上疲費過所其令太官勿<lb/>
復受明勅下至逺方口實所以薦宗廟自如舊制<lb/>
　　光武帝報臧宫馬武詔<lb/>
黄石公記曰柔能制剛弱能制强柔者徳也剛者賊也<lb/>
弱者仁之助也强者怨之歸也故曰有徳之君以所樂<lb/>
樂人無徳之君以所樂樂身樂人者其樂長樂身者不<lb/>
<pb n="KR4h0132_WYG_004-2a"/>
久而亡舍近謀逺者勞而無功舍逺謀近者逸而有終<lb/>
逸政多忠臣勞政多亂人故曰務廣地者荒務廣徳者<lb/>
强有其有者安貪人有者殘殘滅之政雖成必敗今國<lb/>
無善政灾變不息百姓驚惶人不自保而復欲逺事邊<lb/>
外乎孔子曰吾恐季孫之憂不在顓臾且北狄尚强而<lb/>
屯田警備傳聞之事恒多失實誠能舉天下之半以滅<lb/>
大㓂豈非至願茍非其時不如息人<lb/>
　　光武帝作夀陵詔<lb/>
<pb n="KR4h0132_WYG_004-2b"/>
古者帝王之葬皆陶人瓦器木車茅馬使後世之人不<lb/>
知其處太宗識終始之義景帝能述遵孝道遭天下反<lb/>
覆而霸陵獨完受其福豈不美哉今所制地不過二三<lb/>
頃無為山陵陂池裁令流水而巳<lb/>
　　明帝行養老禮詔<lb/>
光武皇帝建三朝之禮而未及臨饗眇眇小子屬當聖<lb/>
業間暮春吉辰初行大射令月元日復踐辟雍尊事三<lb/>
老兄事五更安車軟輪供綏執綬侯王設醬公卿饌珍<lb/>
<pb n="KR4h0132_WYG_004-3a"/>
朕親袒割執爵而酳祝哽在前祝噎在後升歌鹿鳴下<lb/>
管新宫八佾具修萬舞於庭朕固薄徳何以克當易陳<lb/>
負乘詩刺彼巳永念慚疚無㤀厥心三老李躬年耆學<lb/>
明五更桓榮授朕尚書詩曰無徳不報無言不醻其賜<lb/>
榮爵闗内侯食邑五千户三老五更皆以二千石祿飬<lb/>
終厥身其賜天下三老酒人一石肉四十斤有司其存<lb/>
耆耋恤孤幼恵鰥寡稱朕意焉<lb/>
　　明帝有司順時勸農詔<lb/>
<pb n="KR4h0132_WYG_004-3b"/>
朕奉郊祀登靈臺見史官正儀度夫春者歳之始也始<lb/>
得其正則三時有成比者水旱不節邊人食寡政失於<lb/>
上人受其咎有司其勉順時氣勸督農桑去其螟蜮以<lb/>
及蟊賊詳刑慎罰明察單辭夙夜匪懈以稱朕意<lb/>
　　明帝申明科禁詔<lb/>
昔曾閔奉親竭歡致飬仲尼塟子有棺無椁䘮貴致哀<lb/>
禮存寜儉今百姓送終之制競為奢靡生者無擔石之<lb/>
儲而財力盡於墳土伏臘無糟糠而牲牢兼於一奠糜<lb/>
<pb n="KR4h0132_WYG_004-4a"/>
破積世之業以供終朝之費子孫饑寒絶命於此豈祖<lb/>
考之意哉又車服制度恣極耳目田荒不耕㳺食者衆<lb/>
有司其申明科禁宜於今者宣下郡國<lb/>
　　明帝手詔東平王國傳<lb/>
辭别之後獨坐不樂因就車歸伏軾而吟瞻望永懐實<lb/>
勞我心誦及采菽以増歎息日者問東平王處家何等<lb/>
最樂王言為善最樂其言甚大副是要腹矣今送列侯<lb/>
印十九枚諸王子年五歳已上能趨拜者皆令帶之<lb/>
<pb n="KR4h0132_WYG_004-4b"/>
　　明帝壬寅日食以封事班示百官詔<lb/>
羣僚所言皆朕之過人寃不能理吏黠不能禁而輕用<lb/>
人力繕修宫宇出入亡節喜怒過差昔應門失守闗雎<lb/>
刺世飛蓬隨風㣲子所歎永覽前戒竦然兢懼徒恐薄<lb/>
徳久而致怠耳<lb/>
　　章帝定報囚律詔<lb/>
春秋於春每月書王者重三正慎三㣲也律十二月立<lb/>
春不以報囚月令冬至之後有順陽助生之文而無鞫<lb/>
<pb n="KR4h0132_WYG_004-5a"/>
獄斷刑之政朕咨訪儒雅稽之典籍以為王者生殺宜<lb/>
順時氣其定律無以十一月十二月報囚<lb/>
　　章帝尊師傅詔<lb/>
朕以眇身託於王侯之上統理萬機懼失厥中兢兢業<lb/>
業未知所濟深惟守文之主必尊師傅之官詩不云乎<lb/>
不愆不㤀率由舊章行太尉事節鄉侯憙三世在位為<lb/>
國元老司空融典職六年勤勞不怠其以憙為太傅融<lb/>
為太尉並錄尚書事三事大夫莫肯夙夜小雅之所傷<lb/>
<pb n="KR4h0132_WYG_004-5b"/>
也予違汝弼汝無面從股肱之正義也羣后百僚勉思<lb/>
厥職各貢忠誠以輔不逮申勅四方稱朕意焉<lb/>
　　章帝順時理獄詔<lb/>
比年牛多疾疫墾田減少糓價頗貴人以流亡方春東<lb/>
作宜及時務二千石勉勸農桑𢎞致勞來羣公庶尹各<lb/>
推精誠專急人事罪非殊死須立秋案驗有司明慎選<lb/>
舉進柔良退貪猾順時令理寃獄五教在寛帝典所美<lb/>
愷悌君子大雅所歎布告天下使明知朕意<lb/>
<pb n="KR4h0132_WYG_004-6a"/>
　　章帝地震詔<lb/>
朕以無徳奉承大業夙夜慄慄不敢荒寜而灾異仍見<lb/>
與政相應朕既不明渉道日寡又選舉乖實俗吏傷人<lb/>
官職耗亂刑罰不中可不憂與昔仲弓季氏之家臣子<lb/>
㳺武城之小宰孔子猶誨以賢才問以得人明政無大<lb/>
小以得人為本夫鄉舉里選必累功勞今刺史守相不<lb/>
明真偽茂才孝亷歳以百數既非能顯而當授之政事<lb/>
甚無謂也毎尋前世舉人貢士或起甽畆不繫閥閲敷<lb/>
<pb n="KR4h0132_WYG_004-6b"/>
奏以言則文章可採明試以功則政有異迹文質彬彬<lb/>
朕甚嘉之其令大傅三公中二千石二千石郡國守相<lb/>
舉賢良方正能直言極諫之士各一人<lb/>
　　章帝河内詔<lb/>
車駕行秋稼觀收穫因渉郡界皆精騎輕行亡他輜重<lb/>
不得輙修橋道逺離城郭遣吏逢迎刺探起居出入前<lb/>
後以為煩擾動務省約但患不能脱粟瓢飲耳所過欲<lb/>
令貧弱有利毋違詔書<lb/>
<pb n="KR4h0132_WYG_004-7a"/>
　　章帝以肥田賦貧民詔<lb/>
朕惟廵狩之制以宣聲教考同遐邇解釋結寃也今四<lb/>
國無政不用其良駕言出㳺欲親知其劇易前祠園陵<lb/>
遂望祀華霍東柴岱宗為人祈福今將禮常山遂徂北<lb/>
土歴魏郡經平原升踐隄防詢訪耆老咸曰徃者汴門<lb/>
未作深者成淵淺則泥塗追惟先帝勤人之徳底績逺<lb/>
圖復禹𢎞業聖跡滂流至於海表不克堂構朕甚慙焉<lb/>
月令孟春善相丘陵土地所宜今肥田尚多未有墾闢<lb/>
<pb n="KR4h0132_WYG_004-7b"/>
其悉以賦貧民給與粮種務盡地力勿令㳺手所過縣<lb/>
邑聽半入今年田租以勸農夫之勞<lb/>
　　章帝勑三公詔<lb/>
方春生飬萬物莩甲宜助萌陽以育時物其令有司辠<lb/>
非殊死且勿案驗及吏人條書相告不得聽受冀以息<lb/>
事寜人敬奉天氣立秋如故夫俗吏矯飾外貎似是而<lb/>
非揆之人事則悦耳論之隂陽則傷化朕甚厭之甚苦<lb/>
之安靜之吏悃愊無華日計不足月計有餘如襄城令<lb/>
<pb n="KR4h0132_WYG_004-8a"/>
劉芳吏人同聲謂之不煩雖未有它異斯亦殆近之矣<lb/>
間勑二千石各尚寛明而今富奸行賂於下貪吏枉法<lb/>
於上使有罪不論而無過被刑甚大逆也夫以苛為察<lb/>
以刻為明以輕為徳以重為威四者或興則下有怨心<lb/>
吾詔書數下冠盖接道而吏不加理人或失職其咎安<lb/>
在勉思舊令稱朕意焉<lb/>
　　明徳馬皇后辭封爵諸舅詔<lb/>
凡言事者皆欲媚朕以要福耳昔王氏五侯同日俱封<lb/>
<pb n="KR4h0132_WYG_004-8b"/>
其時黄霧四塞不聞㴻雨之應又田蚡竇嬰寵貴横恣<lb/>
傾覆之禍為世所傳故先帝防慎舅氏不令在樞機之<lb/>
位諸子之封裁令半楚淮陽諸國嘗謂我子不當與先<lb/>
帝子等今有司奈何欲以馬氏比隂氏乎吾為天下母<lb/>
而身服大練食不求甘左右但著帛布無香薰之餙者<lb/>
欲身率下也以為外親見之當傷心自勑但笑言太后<lb/>
素好儉前過濯龍門上見外家問起居者車如流水馬<lb/>
如㳺龍倉頭衣綠褠領袖正白顧視御者不及逺矣故<lb/>
<pb n="KR4h0132_WYG_004-9a"/>
不加譴怒但絶歳用而已冀以黙愧其心而猶懈怠無<lb/>
憂國㤀家之慮知臣莫若君况親屬乎吾豈可上負先<lb/>
帝之志下虧先人之徳重襲西京敗亡之禍哉<lb/>
　　明徳馬皇后報帝請封舅爵詔<lb/>
吾反覆念之思令兩善豈徒欲獲謙謙之名而使帝受<lb/>
不外施之嫌哉昔竇太后欲封王皇后之兄丞相條侯<lb/>
言受髙祖約無軍功非劉氏不侯今馬氏無功於國豈<lb/>
得與隂郭中興之后等邪嘗觀富貴之家祿位重叠猶<lb/>
<pb n="KR4h0132_WYG_004-9b"/>
再實之木其根必傷且人所以願封侯者欲上奉祭祀<lb/>
下求温飽耳今祭祀則受四方之珍衣食則䝉御府餘<lb/>
貲斯豈不足而必當得一縣乎吾計之熟矣勿有疑也<lb/>
夫至孝之行安親為上今數遭變異榖價數倍憂惶晝<lb/>
夜不安坐卧而欲先營外封違慈母之拳拳乎吾素剛<lb/>
急有匈中氣不可不順也若隂陽調和邊境清浄然後<lb/>
行子之志吾但當含飴弄孫不能復闗政矣<lb/>
　　明徳馬皇后又報帝封諸舅詔<lb/>
<pb n="KR4h0132_WYG_004-10a"/>
聖人設教各有其方知人情性莫能齊也吾少壯時但<lb/>
慕竹帛志不顧命今雖已老而復戒之在得故日夜惕<lb/>
厲思自降損居不求安食不忍飽冀乘此道不負先帝<lb/>
所以化導兄弟共同斯志欲令瞑目之日無所復恨何<lb/>
意老志復不從哉萬年之日長恨矣<lb/>
　　和憙鄧皇后簡勅外戚賔客詔<lb/>
毎覽前代外戚賔客假借威權輕薄謥詷至有濁亂奉<lb/>
公為人患苦咎在執法怠懈不輙行其罰故也今車騎<lb/>
<pb n="KR4h0132_WYG_004-10b"/>
將軍隲等雖懐敬順之志而宗門廣大姻戚不少賔客<lb/>
姦猾多干禁憲其明加簡勅勿相容䕶<lb/>
　　和憙鄧皇后賜從兄河南尹豹越騎校尉康等詔<lb/>
吾所以引納羣子置之學官者實以方今承百王之敝<lb/>
時俗淺薄巧偽滋生五經衰缺不有化導將遂陵遲故<lb/>
欲褒崇聖道以匡失俗傳不云乎飽食終日無所用心<lb/>
難矣哉今末世貴戚食祿之家温衣美飯乘堅驅良而<lb/>
面墻學術不識臧否斯固禍敗所從來也永平中四姓<lb/>
<pb n="KR4h0132_WYG_004-11a"/>
小侯皆令入學所以矯俗厲薄反之忠孝先公既以武<lb/>
功書之竹帛兼以文徳教化子孫故能束修不觸羅網<lb/>
誠令兒曹上述祖考休烈下念詔書本意則足矣其勉<lb/>
之哉<lb/>
　　安帝霖雨傷稼詔<lb/>
今年秋稼茂好垂可收穫而連雨未霽懼必淹傷夕惕<lb/>
惟憂思念厥咎夫霖雨者人怨之所致其武吏以威暴<lb/>
下文吏妄行苛刻鄉吏因公生姦為百姓所患苦者有<lb/>
<pb n="KR4h0132_WYG_004-11b"/>
司顯明其法又月令仲秋養衰老授几杖行糜粥方今<lb/>
案比之時郡縣多不奉行雖有糜粥糠粃相半長吏怠<lb/>
事莫有躬親甚違詔書養老之意其務崇仁恕賑䕶寡<lb/>
獨稱朕意焉<lb/>
　　安帝申制度科品詔<lb/>
舊令制度各有科品欲令百姓務崇節約而小人無慮<lb/>
不圖乆長嫁娶送終紛華靡麗至有走卒奴婢被綺縠<lb/>
著珠璣京師尚若斯何以示四逺設張法禁懇惻分明<lb/>
<pb n="KR4h0132_WYG_004-12a"/>
而有司惰任訖不奉行秋節既立鷙鳥將用且復重申<lb/>
以觀後效<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四<lb/>
</p>
<p>
</p>
  </div>
</body>
</text>
</TEI>
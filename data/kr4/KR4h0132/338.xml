<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百三十八</head> <lb/>
    <p>
<pb n="KR4h0132_WYG_338-1a"/>
欽定四庫全書<lb/>
　文章辨體彚選巻三百三十八<lb/>
　　　　　　　　　　　　明　賀復徴　編<lb/>
序五十八<lb/>
　　送馮定序<hi>唐李翺</hi>
馮生自負其氣而中立上無援下無交名聲未振耀乎<lb/>
京師生信無罪是乃時之人見之者或不能知之知之<lb/>
者則不敢言是以再舉進士皆不如其心謂生無戚戚<lb/>
<pb n="KR4h0132_WYG_338-1b"/>
盖以他人為解予聮以雜文罷黜不知者亦紛紛交笑<lb/>
之其自負益明退學書感情而為文遂遭知音成其名<lb/>
當黜辱時吾不言其拙也豈無命耶及既得時吾又不<lb/>
自言其智也豈有命耶故謂生無戚戚生家貧甚不能<lb/>
居告我逰成都成都有岷峨山合氣於江源往往出竒<lb/>
怪之人古有司馬相如楊雄嚴君平其人死至兹千年<lb/>
不聞生逰成都試為我謝岷峨何其乆無人耶其風侈<lb/>
麗奢豪覉人易留生其思速出於劍門之艱難勿我憂<lb/>
<pb n="KR4h0132_WYG_338-2a"/>
也<lb/>
　　送丘儒赴舉序<hi>皇甫湜</hi>
吾居河隂丘生敲門請曰儒貴求知余謹自露願以是<lb/>
非賜决語其學如猗頓之富聽其音如清廟之樂觀其<lb/>
刻意勵行如奉商鞅之法而懼秦刑吾驚而與之遊踰<lb/>
年將鬬其藝於洛下吾逺來洛下喻之曰子知市乎懷<lb/>
貝玉以之名都之肆未有不售者也挈而之三家之墅<lb/>
未有不為盗困幸矣子將安寘哉京師貿才市也一人<lb/>
<pb n="KR4h0132_WYG_338-2b"/>
不知子也它人知子一門不容子也它門容子子謹持<lb/>
其所有以往未有不成者也今子之類固少勢能移事<lb/>
者稀為一不且為一相移白變而復黒倒上而為下吾<lb/>
末如之何矣生不信而試果困而見吾酌酒而賀之曰<lb/>
謹持貝玉以往之都市可矣曰諾乃序其行<lb/>
　　吉州送簡師序<hi>皇甫湜</hi>
鳳羽而麟毛鳥與獸也經傳以興比於聖人豈非以其<lb/>
心不以其形者耶師雖佛其名而儒其行雖夷狄其衣<lb/>
<pb n="KR4h0132_WYG_338-3a"/>
服而仁義其心雖未齒於士與鳯麟類矣不猶愈於冠<lb/>
儒冠服朝服惑溺於滛怪之説以斁彜倫者耶嗚呼師<lb/>
吾獨賢也刑部侍郎昌黎韓愈既貶於潮州浮屠之徒<lb/>
歡快以忭師獨憤起訪予求序行以資適潮不顧蛇山<lb/>
鰐水萬里之險毒若将朝得進拜而夕死可者嗚呼悲<lb/>
夫吾絆而不得侣師以馳<lb/>
　　送薛處士序<hi>杜牧</hi>
處士之名何哉潜山隠市皆處士也在山也且非頑如<lb/>
<pb n="KR4h0132_WYG_338-3b"/>
木石也在市也亦非愚如市人也盖有大知不得大用<lb/>
故羞耻不出寧反與市人木石為伍也國有大知之人<lb/>
不能大用是國病也故處士之名自負也謗國也非大<lb/>
君子其孰能當之薛君之處盖自負也果能窺測堯舜<lb/>
孔子之道使指制有方弛張不窮則上之命一日來子<lb/>
之廬子之身一日立上之朝使我輩居則來問學仕則<lb/>
來問政千辯萬索滔滔而得若如此則善苟未至是而<lb/>
遽名曰處士雖吾子自負其不為矯歟某敢用此贈行<lb/>
<pb n="KR4h0132_WYG_338-4a"/>
　　送侯道士還歸太白山序<hi>陸龜䝉</hi>
侯生嘗應舉名彤作七言詩甚有態度不見十年自云<lb/>
載質於有司藝不中度輒得黜齟齬不與世合去入老<lb/>
子法中作道士更名雲多居太白山在雍西南梁州之<lb/>
地苦寒霜雪常積雖夏五六月赫日在上羣峯若焚我<lb/>
獨皓然玉聳巖壁澗壑之木不數百年不能為材及其<lb/>
堅良不與它等民乘是氣皆夀而不衰况養生者耶吾<lb/>
南遊天台既将復而老焉予曰夫物命乎天者人不能<lb/>
<pb n="KR4h0132_WYG_338-4b"/>
有存乎人者天不能奪推其氣則謂之一考其命則有<lb/>
懸絶不䫫者焉居恒寒之地而不夭者吾不信也處恒<lb/>
燠之地而不夀者吾不信也信其命乎天者人不能有<lb/>
而已矣傳曰仁者夀則恒寒之地不仁者夭而死矣恒<lb/>
燠之地仁者夀而生矣茍恒寒之地夀其不仁者恒燠<lb/>
之地夭其仁者是恒燠為不祥之氣夫何以佐天地生<lb/>
植乎哉如此則居寒而夀居燠而夭吾益不信也信乎<lb/>
存乎人者天不能奪而已矣或曰仁者夀不仁者亦夀<lb/>
<pb n="KR4h0132_WYG_338-5a"/>
不仁者夭仁者亦夭吾又不知命乎天存乎人果可信<lb/>
乎未也無乃自夀自夭自仁自不仁耶天不能與之又<lb/>
安能奪之耶信矣姑務乎仁無以山寒自欺吾亦信子<lb/>
之夀矣<lb/>
　　送小鷄山樵人序<hi>陸龜䝉</hi>
小鷄山在震澤西出呉胥門背朝日行四十里得野歩<lb/>
市曰光福光福西五里得土山山土多石寡無大林木<lb/>
率生小櫟樸樕皆薪材直呉之爨此為助焉連延廣袤<lb/>
<pb n="KR4h0132_WYG_338-5b"/>
不一其主為言畫疆界以相授自家至麓凡二百弓東<lb/>
北倍髙而加半焉余所置多少如此予家大小之口二<lb/>
十月費米十斛飯成理魚䔩輩十解薪然後已四時賔<lb/>
客沐浴澣濯疾病湯藥糜粥在外嵗入五十束足矣其<lb/>
掌而供事曰顧及小鷄之樵甿也乾符六年春弗雨夏<lb/>
支流将絶八月暴雨而巨艑可實而行之矣九月朔方<lb/>
置薪二百五十於門召而責之曰吾一夏來撤敗屋拔<lb/>
庭草以炊雨之明日望爾來矣何數廉而至晩得非赭<lb/>
<pb n="KR4h0132_WYG_338-6a"/>
吾山而為汝之利耶吾而欺如名惡何及笑曰吾年餘<lb/>
八十矣元和中嘗從某部逰京師人言國家用兵帑金<lb/>
窖粟不足用當時江南之賦已重矣迨今盈六十年賦<lb/>
數倍於前不足之聲聞於天下得非專地者之欺甚乎<lb/>
吾有丈夫子五人諸孫亦有丁壯者自盗興已來百役<lb/>
皆在亡無所容又水旱更害吾稼未即死不忍見兒孫<lb/>
寒餒之色雖盡售鷄山之木不足以濡吾家矧一二賣<lb/>
名為偷乎今子一煬竈不給而責吾之深吾将欲移其<lb/>
<pb n="KR4h0132_WYG_338-6b"/>
責於天下之守則吾死不恨矣予歎之曰汝之言信也<lb/>
然不當發於予汝姑歸與之酒繼之以歌云<lb/>
長其船兮利其斧輸予薪兮勿予侮田予登兮糓予庾<lb/>
突晨烟兮蓬縷縷窻有明兮編有古飽而安兮維編是<lb/>
伍時不用兮吾無汝撫<lb/>
　<lb/>
　<lb/>
　文章辨體彚選巻三百三十八<lb/>
</p>
<p>
</p>
  </div>
</body>
</text>
</TEI>
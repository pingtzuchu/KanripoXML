<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百四十四</head> <lb/>
    <p>
<pb n="KR4h0132_WYG_144-1a"/>
欽定四庫全書<lb/>
　文章辨體彚選巻一百四十四<lb/>
　　　　　　　　　　　　明　賀復徴　編<lb/>
條事<lb/>
　賀復徵曰按説文條小枝也顔師古云凡言條者一一<lb/>
　而疏舉之若木條也古有詔條科條趙充國傳充國<lb/>
　條上留田十二事等是也故列條事為一體<lb/>
　　條奏故昌邑王居處<hi>漢張敞</hi>
<pb n="KR4h0132_WYG_144-1b"/>
臣敞地節三年五月視事故昌邑王居故宫奴婢在中<lb/>
者百八十三人閉大門開小門亷吏一人為領錢物市<lb/>
買朝内食物它不得出入督盜一人别主徼循察往來<lb/>
者以王家錢取卒迾宫清中備盜賊臣敞數遣丞吏行<lb/>
察四年九月中臣敞入視居處狀故王年二十六七為<lb/>
人青黒色小目鼻末銳卑少鬚眉身體長大疾痿行步<lb/>
不便衣短衣大袴冠惠文冠佩玉環簮筆持牘趨謁臣<lb/>
敞與坐語中庭閱妻子奴婢臣敞欲動觀其意即以惡<lb/>
<pb n="KR4h0132_WYG_144-2a"/>
鳥感之曰昌邑多梟故王應曰然前賀西至長安殊無<lb/>
梟復來東至濟陽乃復聞梟聲臣敞閱至子女持轡故<lb/>
王跪曰持轡母嚴長孫女也臣敞故知執金吾嚴延年<lb/>
字長孫女羅紨前為故王妻察故王衣服言語跪起清<lb/>
狂不惠妻十六人子二十二人其十一人男十一人女<lb/>
昧死奏名籍及奴婢財物簿臣敞前書言昌邑哀王歌<lb/>
舞者張脩等十人無子又非姬但良人無官名王薨當<lb/>
罷歸太傅豹等擅留以為哀王園中人所不當得為請<lb/>
<pb n="KR4h0132_WYG_144-2b"/>
罷歸故王聞之曰中人守園疾者當勿治相殺傷者當<lb/>
勿法欲令亟死太守奈何而欲罷之其天資喜繇亂亡<lb/>
終不見仁義如此<lb/>
　　條對七事<hi>郎顗</hi>
臣聞明王聖主好聞其過忠臣孝子言無隠情臣備生<lb/>
人倫視聽之類而禀性愚戅不識忌諱故出死忘命懇<lb/>
懇重言誠欲陛下脩乾坤之德開日月之明披圖籍案<lb/>
經典覽帝王之格識先後之政如有闕遺退而自改本<lb/>
<pb n="KR4h0132_WYG_144-3a"/>
文武之業擬堯舜之道攘災延慶號令天下此誠臣顗<lb/>
區區之願夙夜夢寐盡心所計謹條序前章暢其旨趣<lb/>
條便宜七事具如狀對一事陵園至重神聖攸馮而災<lb/>
火炎赫迫近寢殿魂而有靈猶將驚動尋宫殿官府近<lb/>
始永平嵗時未積便更脩造又西苑之設禽畜是處離<lb/>
房别宫本不常居而皆務精土木營建無已消功單賄<lb/>
巨億為計易内傳曰人君奢侈多飾宫室其時旱其災<lb/>
火是故魯僖遭旱修政自勅下鍾鼓之縣休繕治之官<lb/>
<pb n="KR4h0132_WYG_144-3b"/>
雖則不寧而時雨自降繇此言之天之應人敏於影響<lb/>
今月十七日戊午徴日也日加申風從寅來丑時而止<lb/>
丑寅申皆徴也不有火災必當為旱願陛下較計繕脩<lb/>
之費永念百姓之勞罷將作之官減彫文之飾損庖㕑<lb/>
之饌退宴私之樂易中孚傳曰陽感天不旋日如是則<lb/>
景雲降集𤯝沴息矣二事去年已來兊卦用事類多不<lb/>
効易傳曰有貌無實佞人也有實無貌道人也寒温為<lb/>
實清濁為貌今三公皆令色足恭外厲内荏以虚事上<lb/>
<pb n="KR4h0132_WYG_144-4a"/>
無佐國之實故清濁効而寒溫不効也是以陰寒侵犯<lb/>
消息占曰日乗則有妖風日䝉則有地裂如是三年則<lb/>
致日食陰侵其陽漸積所致立春前後溫氣應節者詔<lb/>
令寛也其後復寒者無寛之實也夫十室之邑必有忠<lb/>
信率土之人豈無貞賢未聞朝廷有所賞㧞非所以求<lb/>
善賛務𢎞濟元元宜採納良臣以助聖化三事臣聞天<lb/>
道不逺三五復反今年少陽之嵗法當乗起恐後年已<lb/>
往將遂驚動涉厯天門災成戊已今春當旱夏必有水<lb/>
<pb n="KR4h0132_WYG_144-4b"/>
臣以六日七分候之可知夫災𤯝之來緣類而應行有<lb/>
玷缺則氣逆於天精感變出以戒人君王者之義時有<lb/>
不登則損滋徹膳數年以來糓收稍減家貧户饉嵗不<lb/>
如昔百姓不足君誰與足水旱之災雖尚未至然君子<lb/>
逺覽防㣲慮萌老子曰人之饑也以其上食稅之多也<lb/>
故孝文皇帝綈袍革舄木器無文約身薄賦時致昇平<lb/>
今陛下聖德中興冝遵前典惟節惟約天下幸甚易曰<lb/>
天道無親常與善人是故髙宗以享福宋景以延年四<lb/>
<pb n="KR4h0132_WYG_144-5a"/>
事臣竊見皇太子未立儲宫無主仰觀天文太子不明<lb/>
熒惑以去年春分後十六日在婁五度推步三統熒惑今<lb/>
當在翼九度今反在柳三度則不及五十餘度去年八<lb/>
月二十四日戊辰熒惑厯輿鬼東入軒轅出后星北東<lb/>
去四度北旋復還軒轅者後宫也熒惑者至陽之精也<lb/>
天之使也而出入軒轅繞還往來易曰天垂象見吉凶<lb/>
其意昭然可見矣禮天子一娶九女嫡媵畢具今宫人<lb/>
侍御動以千計或生而幽隔人道不通鬱積之氣上感<lb/>
<pb n="KR4h0132_WYG_144-5b"/>
皇天故遣熒惑入軒轅理人倫垂象見異以悟主上昔<lb/>
武王下車出傾宫之女表商容之閭以理人倫以表賢<lb/>
德故天授以聖子成王是也今陛下多積宫人以違天<lb/>
意故皇𦙍多夭嗣體莫寄詩云敬天之怒不敢戯渝方<lb/>
今之福莫若廣嗣廣嗣之術可不深思宜簡出宫女恣<lb/>
其姻嫁則天自降福子孫千億惟陛下丁寧再三留神<lb/>
於此左右貴倖亦宜惟臣之言以悟陛下盖善言古者<lb/>
合於今善言天者合於人願訪問百僚有違臣言者臣<lb/>
<pb n="KR4h0132_WYG_144-6a"/>
當受茍言之罪五事臣竊見去年閏十月十七日已丑<lb/>
夜有白氣從西方天苑趨左足入玉井數日乃滅春秋<lb/>
曰有星孛於大辰大辰者何大火也大火為大辰罰又<lb/>
為大辰北極亦為大辰所以孛一宿而連三宿者言北<lb/>
辰王者之宫也凡中宫無節政教亂逆威武衰㣲則此<lb/>
三星以應之也罰者白虎其宿主兵其國趙魏變見西<lb/>
方亦應三輔凡金氣為變發在秋節臣恐立秋以後趙<lb/>
魏關西將有羗冦畔戾之患宜豫宣告諸郡使敬授人<lb/>
<pb n="KR4h0132_WYG_144-6b"/>
時輕徭役薄賦歛勿妄繕起堅倉獄備守衛囬選賢能<lb/>
以鎭撫之金精之變責歸上司宜以五月丙午遣太尉<lb/>
服干戚建井旟書玉板之策引白氣之異於西郊責躬<lb/>
求愆謝咎皇天消滅妖氣葢以火勝金轉禍為福也六<lb/>
事臣竊見今月十四日乙夘已時白虹貫日凡日傍氣<lb/>
色白而純者名為虹貫日中者侵太陽也見於春者政<lb/>
變常也方今中官外司各各考事其所考者或非急務<lb/>
又恭陵火災主名未立多所收捕備經考毒尋火為天<lb/>
<pb n="KR4h0132_WYG_144-7a"/>
戒以悟人君可順而不可違可敬而不可慢陛下宜恭<lb/>
已内省以備後災凡考諸案並須立秋又易傳曰公能<lb/>
其事序賢進士後必有喜反之則白虹貫日以甲乙見<lb/>
者則譴在中臺自司徒居位陰陽多謬久無虚已進賢<lb/>
之策天下興議異人同咨且立春以來金風再見金能<lb/>
勝木必有兵氣宜黜司徒以應天意陛下不早禳之將<lb/>
負臣言遺患百姓七事臣伏惟漢興以來三百三十九<lb/>
嵗於詩三基髙祖起亥仲二年今在戌仲十年詩氾厯<lb/>
<pb n="KR4h0132_WYG_144-7b"/>
樞曰夘酉為革政午亥為革命神在天門出入候聽言<lb/>
神在戍亥司候帝王興衰得失厥善則昌厥惡則亡於<lb/>
易雄雌祕厯今值困乏凡九二困者衆小人欲共困害<lb/>
君子也經曰困而不失其所其唯君子乎唯獨賢聖之<lb/>
君遭困遇險能致命遂志不去其道陛下乃者潜龍養<lb/>
德幽隠屈戹即位之元紫宫驚動厯運之會時氣已應<lb/>
然猶恐妖祥未盡君子思患而豫防之臣以為戍仲已<lb/>
竟來年入季文帝改法除肉刑之罪至今適三百載宜<lb/>
<pb n="KR4h0132_WYG_144-8a"/>
因斯際大蠲法令官名稱號輿服器械事有所更變大<lb/>
為小去奢就儉機衡之政除煩為簡改元更始招來幽<lb/>
隠舉方正徴有道慱採異謀開不諱之路臣陳引際會<lb/>
恐犯忌諱書不盡言未敢究暢<lb/>
　　災異條上七事<hi>蔡邕</hi>
臣伏讀聖旨雖周成遇風訊諸執事宣王遭旱宻勿祗<lb/>
畏無以或加臣聞天降災異緣象而至辟厯數發殆刑<lb/>
誅繁多之所生也風者天之號令所以教人也夫昭事<lb/>
<pb n="KR4h0132_WYG_144-8b"/>
上帝則自懐多福宗廟致敬則鬼神以著國之大事實<lb/>
先祀典天子聖躬所當恭事臣自在宰府及備朱衣迎<lb/>
氣五郊而車駕稀出四時致敬屢委有司雖有解除猶<lb/>
為疎廢故皇天不悦顯此諸異洪範傳曰政悖德隠厥<lb/>
風發屋折木坤為地道易稱安貞陰氣憤盛則當靜反<lb/>
動法為下叛夫權不在上則電傷物政有苛暴則虎狼<lb/>
食人貪利傷民則蝗蟲損稼去六月二十八日太白與<lb/>
月相迫兵事惡之鮮卑犯塞所從來逺今之出師未見<lb/>
<pb n="KR4h0132_WYG_144-9a"/>
其利上違天文下逆人事誠當博覧衆議從其安者臣<lb/>
不勝憤懣謹條宜所施行七事表左一事明堂月令天<lb/>
子以四立及季夏之節迎五帝於郊所以導致神氣祈<lb/>
福豐年清廟祭祀追往孝敬養老辟雍示人禮化皆帝<lb/>
者之大業祖宗所祗奉也而有司數以蕃國疎䘮宫内<lb/>
産生及吏卒小汚屢生忌故竊見南郊齋戒未嘗有廢<lb/>
至於他祀輙興異議豈南郊卑而它祀尊哉孝元皇帝<lb/>
策書曰禮之至敬莫重於祭所以竭心親奉以致肅祗<lb/>
<pb n="KR4h0132_WYG_144-9b"/>
者也又元和故事復申前典前後制書推心<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻而近<lb/>
者以來更甚太史忘禮敬之大任禁忌之書拘信小故<lb/>
以虧大典禮妻妾産者齊則不入側室之門無廢祭之<lb/>
文也所謂宫中有卒三月不祭者謂士庻人數堵之室<lb/>
共處其中耳豈謂皇居之曠臣妾之衆哉自今齊制宜<lb/>
如故典庻答風霆災祅之異二事臣聞國之將興至言<lb/>
數聞内知已政外見民情是故先帝雖有聖明之姿而<lb/>
猶廣求得失又因災異援引幽隠重賢良方正敦朴有<lb/>
<pb n="KR4h0132_WYG_144-10a"/>
道之選危言極諌不絶於朝陛下親政以來頻年災異<lb/>
而未聞特舉慱選之旨誠當思省述修舊事使抱忠之<lb/>
臣展其狂直以解易傳政悖德隠之言三事夫求賢之<lb/>
道未必一塗或以德顯或以言揚頃者立朝之士曽不<lb/>
以忠信見賞恒被謗訕之誅遂使羣下結口莫圖正辭<lb/>
郎中張文前獨盡狂言聖聽納受以責三司臣子曠然<lb/>
衆庻觧恱臣愚以為宜擢文右職以勸忠謇宣聲海内<lb/>
慱開政路四事夫司𨽻校尉諸州刺史所以督察姦枉<lb/>
<pb n="KR4h0132_WYG_144-10b"/>
分别白黒者也伏見幽州刺史楊憙益州刺史龎芝涼<lb/>
州刺史劉䖍各有奉公疾姦之心憙等所糾其効尤多<lb/>
餘皆枉撓不能稱職或有抱罪懐瑕與下同疾綱網弛<lb/>
縱莫相舉察公府臺閣亦復黙然五年制書議遣八使<lb/>
又令三公謡言奏事是時奉公者欣然得志邪枉者憂<lb/>
悸失色未詳斯議所因寢息昔劉向奏曰夫執狐疑之<lb/>
計者開羣枉之門養不斷之慮者來讒邪之口今始聞<lb/>
善政旋復變易足令海内測度朝政宜追定八使糾舉<lb/>
<pb n="KR4h0132_WYG_144-11a"/>
非法更選忠清平章賞罰三公嵗盡差其殿最使吏知<lb/>
奉公之福營私之禍則衆災之原庻可塞矣五事臣聞<lb/>
古者取士必使諸侯嵗貢孝武之世郡舉孝廉又有賢良<lb/>
文學之選於是名臣輩出文武並興漢之得人數路而<lb/>
已夫書畫辭賦才之小者匡國理政未有其能陛下即<lb/>
位之初先涉經術聽政餘日觀省篇章聊以㳺意當代<lb/>
慱奕非以教化取士之本而諸生競利作者鼎沸其髙<lb/>
者頗引經訓風喻之言下則連偶俗語有類俳優或竊<lb/>
<pb n="KR4h0132_WYG_144-11b"/>
成文虛冐名氏臣毎受詔於盛化門差次録第其未及<lb/>
者亦復隨軰皆見拜擢既加之恩難復收改但守奉禄<lb/>
於義已𢎞不可復使理人及在州郡昔孝宣會諸儒於<lb/>
石渠章帝集學士於白虎通經釋義其事優大文武之<lb/>
道所宜從之若乃小能小善雖有可觀孔子以為致逺<lb/>
則泥君子固當志其大者六事墨綬長吏職典理人皆<lb/>
當以惠利為績日月為勞褒責之科所宜分明而今在<lb/>
任無復能省及其還者多召拜議郎郎中若器用優美<lb/>
<pb n="KR4h0132_WYG_144-12a"/>
不宜處之冗散如有釁故自當極其刑誅豈有伏罪懼<lb/>
考反求遷轉更相放効臧否無章先帝舊典未嘗有此<lb/>
可皆斷絶以覈真偽七事伏見前一切以宣陵孝子者<lb/>
為太子舍人臣聞孝文皇帝制䘮服三十六日雖繼體<lb/>
之君父子之親公卿列臣受恩之重皆屈情從制不敢<lb/>
踰越今虚偽小人本非骨肉既無幸私之恩又無禄仕<lb/>
之實惻隠思慕情何縁生而羣聚山陵假名稱孝行不<lb/>
隠心義無所依至有姦軌之人通容其中恒思皇后祖<lb/>
<pb n="KR4h0132_WYG_144-12b"/>
載之時東郡有盜人妻者亡在孝中本縣追捕乃伏其<lb/>
辜虚偽雜穢難得勝言又前至得拜後軰被遺或經年<lb/>
陵次以暫歸見漏或以人自代亦䝉寵榮爭訟怨恨洶<lb/>
洶道路太子官屬宜捜選令德豈有但取丘墓㓙醜之<lb/>
人其為不祥莫與大焉宜遣歸田里以明詐偽<lb/>
　<lb/>
　<lb/>
　文章辨體彚選巻一百四十四<lb/>
</p>
<p>
</p>
  </div>
</body>
</text>
</TEI>
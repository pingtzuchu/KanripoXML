<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百九十七</head> <lb/>
    <p>
<pb n="KR4h0132_WYG_197-1a"/>
欽定四庫全書<lb/>
　文章辨體彚選卷一百九十七<lb/>
　　　　　　　　　　　　明　賀復徴　編<lb/>
進䇿五<lb/>
　　治勢<hi>宋葉適</hi>
欲治天下而不見其勢天下不可治矣昔之論治天下<lb/>
者以為三代之時其君各有所尚夏之忠商之質周之<lb/>
文數百年而不變其後周之失弱秦之失强故忠質文<lb/>
<pb n="KR4h0132_WYG_197-1b"/>
相代若循環而無窮而或者又曰弱之失在於惠也則<lb/>
莫若濟之以威强之失在於威也則莫若反之以惠惠<lb/>
止於賞威止於刑故賞不至於濫而無所勸刑不至於<lb/>
玩而無所懼盖其意以為治天下之勢無出於此矣夫<lb/>
一弛一張者弓也而羿之能不與焉虚而欹滿而覆者<lb/>
器也而垂之巧不與焉故三代非忠質文之尚而周秦<lb/>
無强弱之失治天下者姑舍是乎古之人君若堯舜禹<lb/>
湯文武漢之高祖光武唐之太宗此其人皆能以一身<lb/>
<pb n="KR4h0132_WYG_197-2a"/>
為天下之勢雖其功徳有厚薄治效有淺深而要以為<lb/>
天下之勢在已不在物夫在已不在物則天下之事惟<lb/>
其所為而莫或制其後導水土通山澤作舟車剡兵刃<lb/>
立天地之道而列仁義禮樂刑罰慶賞以紀綱天下之<lb/>
民至於賔餞日月秩序寒暑而禽獸草木之類不能逃<lb/>
於運化之外此皆上世之所未有而聖人自為之者也<lb/>
及其後世天下之勢在物而不在已故其勢之至也湯<lb/>
湯然而莫能遏反舉人君威福之柄以佐其鋒至其去<lb/>
<pb n="KR4h0132_WYG_197-2b"/>
也不能止而國家隨之以亡夫不能以一身為天下之<lb/>
勢而用區區之刑賞以就天下之勢而求安其身者臣<lb/>
未見其可也盖天下之勢有在於外戚者矣吕霍上官<lb/>
非不可以監也而王氏卒以亡漢有在於權臣者矣漢<lb/>
之曹氏魏之司馬氏至於江南之齊梁皆親見其簒奪<lb/>
之禍習以其天下與人而不怪而其甚也宦官之微匹<lb/>
夫之奮呼士卒之擅命而天下之勢無不在焉若夫五<lb/>
胡之亂西晉之傾覆此其患特起於公卿子弟里巷書<lb/>
<pb n="KR4h0132_WYG_197-3a"/>
生游談聚論沈湎淫佚而已而天地為之分裂者數十<lb/>
世嗚呼勢在天下而人君以其身求容焉猶豫反側而<lb/>
不能以自定其或在於宦官或在於士卒而舉威福之<lb/>
柄以盡寄之者此甚可嘆也臣嘗怪唐末五代之衰皆<lb/>
以列校之卑易置人主如反掌之易而周世宗一日臨<lb/>
大位北威契丹南服李璟法度修舉文武並用太祖皇<lb/>
帝踐祚十年之間不耀兵甲俘取僣偽之君若拾遺而<lb/>
天下為一身致太平為子孫萬世之計向之衰敗圮缺<lb/>
<pb n="KR4h0132_WYG_197-3b"/>
者二百餘年英武之君忠智之臣圖囘收拾不能什一<lb/>
而孱王幼主俯首服從相顧憤發以至流涕痛哭莫敢<lb/>
誰何者一朝翕然皆在把握之内何其速也此無他能<lb/>
以其身為天下之勢則天下之勢亦環向而從已其必<lb/>
然而無疑者矣且均是人也而何以相使均是好惡利<lb/>
欲也而何以相治智者豈不能自謀勇者豈不能自衛<lb/>
一人刑而天下何必畏一人賞而天下何必慕而刑賞<lb/>
生殺豈以吾能為之而足以制天下者雖然鳥髙飛於<lb/>
<pb n="KR4h0132_WYG_197-4a"/>
重雲之上魚深游於潜淵之下而皆不免有鼎俎之憂<lb/>
天下之人所以奔走後先維附聫絡而不敢自棄者誠<lb/>
以勢之所在也故夫勢者天下之至神也合則治離則<lb/>
亂張則盛弛則衰續則存絶則亡臣嘗考之載籍自有<lb/>
天地以來其合離張弛絶續之變凡幾見矣知其勢而<lb/>
以一身為之此治天下之大原也<lb/>
　　財計<hi>葉適</hi>
理財與聚斂異今之言理財者聚斂而已矣非獨今之<lb/>
<pb n="KR4h0132_WYG_197-4b"/>
言理財者也自周衰而其義失以為取諸民而供上用<lb/>
故謂之理財而其善者則取之巧而民不知上有餘而<lb/>
下不困斯其為理財而已矣故君子避理財之名而小<lb/>
人執理財之權夫君子不知其義而徒有仁義之意以<lb/>
為理之者必取之也是故避之而弗為小人無仁義之<lb/>
意而有聚斂之資雖非有益於已而務以多取為悦是<lb/>
故當之而不辭執之而弗置而其上亦以君子為不能<lb/>
也故舉天下之大計屬之小人雖明知其負天下之不<lb/>
<pb n="KR4h0132_WYG_197-5a"/>
義而莫之卹以為是固當然而不疑也嗚呼使君子避<lb/>
理財之名小人執理財之權而上之任用亦出於小人<lb/>
而無愧民之受病國之受謗何時而已夫聚天下之人<lb/>
則不可以無衣食之具或此有而彼亡或此多而彼寡<lb/>
或不求則伏而不見或無節則散而莫收或消剥而浸<lb/>
微或少竭而不繼或其源雖在而浚導之無法則其流<lb/>
壅遏而不行是故以天下之財與天下共理之者大禹<lb/>
周公是也古之人未有不善理財而為聖君賢臣者也<lb/>
<pb n="KR4h0132_WYG_197-5b"/>
若是者其上之用度固已沛然清足而不匱矣後世之<lb/>
論則以小人善理財而聖賢不為利也聖賢誠不為利<lb/>
也上下不給而聖賢不知所以通之徒曰我不為也此<lb/>
其所以使小人為之而無疑歟當熈寧之大臣慕周公<lb/>
之理財為市易之司以奪商賈之贏分天下以債而取<lb/>
其什二之息曰此周公泉府之法也天下之為君子者<lb/>
又從而争之曰此非周公之法也周公不為利也其人<lb/>
又從而解之曰此真周公之法也聖人之意六經之書<lb/>
<pb n="KR4h0132_WYG_197-6a"/>
而後世不足以知之以此嗤笑其辨者然而其法行而<lb/>
天下終以大弊故今之君子真以為聖賢不理財言理<lb/>
財者必小人而後可矣夫泉府之法斂市之不售貨之<lb/>
滯於民用者以其賈買之其賖者祭祀喪紀皆有數而<lb/>
以國服為之息若此者真周公之所為也何者當是時<lb/>
天下號為齊民未有持富者也開闔斂散輕重之權一<lb/>
出於上均之田而使之耕築之室而使之居衣食之具<lb/>
無不畢舉然而祭祀喪紀猶有所未足而取於常數之<lb/>
<pb n="KR4h0132_WYG_197-6b"/>
外若是者周公不予則誰予之將無以充其用而遂予<lb/>
之也則民一切仰上而其費無名故賖而貸之使以日<lb/>
數償而以其所服者為息且其市之不售貨之滯於民<lb/>
用者民不足於此而上不斂之則為不仁然則二者之<lb/>
法非周公誰為之盖三代固行之矣今天下之民不齊<lb/>
久矣開闔斂散輕重之權不一出於上而富人大賈分<lb/>
而有之不知其幾千百年也而遽奪之可也嫉其自利<lb/>
而欲為國利可乎嗚呼居今之世周公固不行是法矣<lb/>
<pb n="KR4h0132_WYG_197-7a"/>
夫學周公之法於數千載之後世異時殊不可行而行<lb/>
之者固不足以理財也謂周公不為是法而以聖賢之<lb/>
道不出於理財者是足為深知周公乎且使周公為之<lb/>
固不以自利雖百取而不害而况盡與之乎然則奈何<lb/>
君子避理財之名茍欲以不言利為義坐視小人為之<lb/>
亦以為當然而無怪也徒使其後顰蹙而議之厲色而<lb/>
争之然則仁者固如是耶今天下之財亦可得而畧計<lb/>
矣黄帝堯舜以來財之在天下今其不知取者幾也秦<lb/>
<pb n="KR4h0132_WYG_197-7b"/>
漢之後創取於民後世日以増益今其棄而不求者幾<lb/>
也天下之遺利天下之所不知不得而用之者幾也抑<lb/>
猶有上之所未斂者乎抑已盡斂而不可復加歟然則<lb/>
有民而後有君有君而後有國有君有國而後有君與<lb/>
國之用非民之不以與其上也而不足者何説今之理<lb/>
財者自理之歟為天下理之歟今有十子闔其大門日<lb/>
取其子而不計其後將以富其父歟抑愛其子者必使<lb/>
之與其父歟抑孝其親固將盡困其子歟抑其父固共<lb/>
<pb n="KR4h0132_WYG_197-8a"/>
其子之財歟然則今之開闔斂散輕重之權有餘不足<lb/>
之數可以一辭而決矣何以聚斂為理財而其上至於<lb/>
吏小人君子以為不當理財而聴其絶而不繼若是者<lb/>
何以為君子哉<lb/>
　　察情<hi>辛棄疾</hi>
曩者烏珠之死固嘗嘱其徒使與我和曰韓張劉岳近<lb/>
皆習兵恐非若輩所敵則是其情真欲和矣然而未嘗<lb/>
不進而求戰者計出於忌我而要我也劉豫之廢亶嘗<lb/>
<pb n="KR4h0132_WYG_197-8b"/>
慮無以守中原則請割三京亶之弑亮常懼吾有問罪<lb/>
之師則又謀割三京而還梓宫亮之殞褒又嘗緩我追<lb/>
北之帥則復諫割白溝河以丈人行事我是其情亦真<lb/>
欲和矣非詐也未㡬亶之所割視吾所守之人非其敵<lb/>
則不旋踵而復取之亮之所謀窺吾遣賀之使知其無<lb/>
能為則中輟而萌辛已之逆褒之所謀悟吾有班師之失<lb/>
無意於襲則又反覆而有意外之請夫既云和矣而復<lb/>
中輟者盖用其狎而謀勝於我也今日之事揆諸虜情<lb/>
<pb n="KR4h0132_WYG_197-9a"/>
是有三不敢必戰二必欲嘗試何以言之空國之師商<lb/>
鑒不逺彼必不肯再用危道萬一猖獗特不過調沿邊<lb/>
戍卒而戍卒豈有能必其勝此一不敢必戰也海泗<lb/>
唐鄧等州吾既得之彼用師三年而無成則我有攻守<lb/>
之士而敵人已非前日之比此二不敢必戰也契丹諸<lb/>
胡側目於其後中原之士扼腕於其前令之雖不得不<lb/>
從從之未必不反此三不敢必戰也有三不敢必戰之<lb/>
形懼吾之窺其弱而絶嵗幣則其勢不得不張大以要<lb/>
<pb n="KR4h0132_WYG_197-9b"/>
我此一欲嘗試也貪而志欲得求不能充其所欲心惟<lb/>
務於僥倖謀不暇於萬全此二欲嘗試也且彼誠欲戰<lb/>
耶則必不肯張皇以速我之備且如逆亮始謀南冦之<lb/>
時劉麟蔡松年一探其意而導之則麟逐而松年鴆惡<lb/>
其露機也今誠必戰豈欲人遂知之乎彼誠不敢必戰<lb/>
耶貪殘無義忿不顧敗彼何所卹以母之親兄之長一<lb/>
忤其意一利其位亮猶弑之何有於我况今沿海造艦<lb/>
沿淮治具包藏禍心有隙皆可投敢謂之終遂不戰乎<lb/>
<pb n="KR4h0132_WYG_197-10a"/>
大抵今彼雖無必敢戰之心而吾亦不可不防其欲嘗<lb/>
試之舉彼於髙麗西夏氣足以吞之故於其使之至也<lb/>
坦然待之而無它惟吾使命之去則多方腆鮮曲意防<lb/>
備如人見牛羊未嘗作色而遇虎豹則厲聲奮臂以加<lb/>
之此又足以見其深有忌於我也彼知有忌我獨無忌<lb/>
哉我之所忌不在於敵欲必戰而在於敵幸勝以踰淮<lb/>
而遂守淮以困我則吾受其病矣昔者黥布之心為身<lb/>
而不顧後必出下䇿薛公知之以告髙祖而布遂成擒<lb/>
<pb n="KR4h0132_WYG_197-10b"/>
先零之心恐漢而疑䍐开解仇結約充國知之以告宣<lb/>
帝而先零自速敗薛公充國非有風角鳥占之勝枯莖<lb/>
朽骨之技亦惟心定而慮審耳朝廷心定而慮審何情<lb/>
不可得何功不可成不求敵情之知而觀彼虚聲詭勢<lb/>
以為進退者非特重困吾力且失夫制勝之機為可惜<lb/>
　　詳戰<hi>辛棄疾</hi>
今日中原之地其形易其勢重者果安在哉曰山東是<lb/>
也不得山東則河北不可取不得河北則中原不可復<lb/>
<pb n="KR4h0132_WYG_197-11a"/>
此定勢非臆説也古人謂用兵如常山之蛇擊其首則<lb/>
尾應擊其尾則首應擊其身則首尾俱應臣竊笑之夫<lb/>
擊其尾則首應擊其身則首尾俱應固也若夫擊其首<lb/>
則死矣尾雖應其庸有濟乎方今山東者金人之首而<lb/>
京洛關陜則其身其尾也由泰山而北不千二百里而<lb/>
至燕燕者金人之巢穴也自河失故道河朔無濁流之<lb/>
沮所謂千二百里者從枕席上過師也山東之民勁勇<lb/>
而喜亂金人有事常先窮山東之民天下有變而山東<lb/>
<pb n="KR4h0132_WYG_197-11b"/>
亦常首天下之禍至其所謂備邊之兵較之它處山東<lb/>
號為簡畧且其地與燕為近而其民素喜亂彼方窮其<lb/>
民簡其備豈真識天下之勢也哉故臣以謂兵出淮陽<lb/>
則山東可指日而下山東已下則河朔必望風而震河<lb/>
朔已震則燕山者臣將使之塞南門而守請試言其説<lb/>
金人列屯置戍自淮陽以西至於汧隴雜女真渤海契<lb/>
丹之兵不滿十萬關中洛陽京師三處彼以為形勢最<lb/>
重之地防之為甚深備之為甚密可因其為重大為之<lb/>
<pb n="KR4h0132_WYG_197-12a"/>
名以信之揚兵於川蜀則曰關隴秦漢故都百二之險<lb/>
吾不可以不争揚兵於襄陽則曰洛陽吾祖宗陵寢之<lb/>
舊廢祀久矣吾不可以不取揚兵於淮西則曰京師吾<lb/>
宗廟社稷基本於此吾不可以不復多為旌旗金鼓之<lb/>
形陽為志在必取之勢已震關中又駭洛陽已駭洛陽<lb/>
又聲京師彼見吾形忌吾勢必以十萬之兵而聚三地<lb/>
且沿邊郡縣亦必皆守而後可是謂無所不備則無所<lb/>
不寡如此則燕山之衛兵山東之戸民中原之簽軍精<lb/>
<pb n="KR4h0132_WYG_197-12b"/>
甲鋭兵必悉舉以至吾乃以形聳之使不得遽去以勢<lb/>
留之使不得遂休則山東之地固虚邑也山東雖虚竊<lb/>
計青密沂海之兵猶有數千我以沿海戰艦馳突於登<lb/>
萊沂密淄濰之境彼數千兵者盡分於屯守矣山東誠<lb/>
虚盜賊必起吾誘羣盜之兵使之潰裂四出而陛下徐<lb/>
擇一驍將以兵五萬步騎相半鼓行而前不三日而至<lb/>
兖鄆之郊山東諸郡將誰為王師敵哉山東已定則休<lb/>
士秣馬號以忠義教以戰守然後傳檄河朔諸郡徐以<lb/>
<pb n="KR4h0132_WYG_197-13a"/>
兵躡其後此乃韓信所以破趙而舉燕也天下之人知<lb/>
王師恢復之意堅金人破滅之形著則契丹諸國如窩<lb/>
幹鷓巴之事必有相軋而起者此臣所以使燕山塞南<lb/>
門而守也彼金人三路備邊之兵將北歸以自衛耶吾<lb/>
已制其歸路彼又虞淮西襄陽川蜀之兵未可釋而去<lb/>
也抑為戰與守耶腹心已潰人自解體吾又將突出其<lb/>
背而夾擊之當此之時陛下築城而降其兵亦可驅而<lb/>
之北反用其鋒亦可縱之使歸不虞而後擊之亦可臣<lb/>
<pb n="KR4h0132_WYG_197-13b"/>
知天下不足定也然海道與三路之兵將不必皆勇士<lb/>
不必皆鋭盖臣將以海道三路之兵為正而以山東為<lb/>
奇奇者以强正者以弱弱者牽制之師而强者必取之<lb/>
兵也古之用兵者唐太宗其知此矣嘗曰吾觀行陳形<lb/>
勢每戰必使弱常遇强强常遇弱敵遇吾弱追奔不過<lb/>
數十百步吾擊敵弱常突出自背反攻之以是必勝然<lb/>
此特太宗用之於一陳間耳臣以為天下之勢避實擊<lb/>
虚不過如是茍曰不然必將驅堅悉鋭由三路以進寸<lb/>
<pb n="KR4h0132_WYG_197-14a"/>
攘尺取為恢復之謀則吾兵為金弱久矣驟而用之未<lb/>
嘗不敗近日符離之戰是也假設陛下一舉而取京洛<lb/>
再舉而復關陜彼將南絶大河下燕薊之甲東逾泗水<lb/>
漕山東之粟陛下之將帥誰與守此曩者三京之役是<lb/>
也借能守之則河北猶未病河北未病則雌雄猶未決<lb/>
也以是䇿之陛下其知之矣昔韓信請於高祖願以三<lb/>
萬人北舉燕趙東擊齊南絶楚之糧道而西㑹於滎陽<lb/>
耿弇言於光武欲先定漁陽取涿郡還收富平而東下<lb/>
<pb n="KR4h0132_WYG_197-14b"/>
齊皆越人之都而謀人之國二子不以為難能而高祖<lb/>
光武不以為可疑卒藉之以取天下者見之明而䇿之<lb/>
熟也雖然臣又有一説焉臣前所謂兵出山東則山東<lb/>
之民必叛敵以為我應是不戰而可定也議者必曰辛<lb/>
已之嵗山東之變亦大矣然終無一人為朝廷守尺寸<lb/>
土以基中興者何也臣之説曰北方郡縣可使為兵者<lb/>
皆鋤犁之民可使以用此兵而成事者非軍府之黥卒<lb/>
則縣邑之弓兵也何則鋤犁之民寡謀而易聚懼敗而<lb/>
<pb n="KR4h0132_WYG_197-15a"/>
輕敵使之堅戰而持久則敗矣若夫黥卒之與弓兵彼<lb/>
皆居行伍走官府皆知其指呼號令之不可犯而為之<lb/>
長者更戰守其部曲亦稔熟其賞罰進退之權建炎之<lb/>
初如孔彦舟李成輩殺長吏驅良民膠固而不散者皆<lb/>
此輩也然辛已之嵗何以不變曰東北之俗尚氣而恥<lb/>
下人當是時耿京王友直輩奮臂隴畆已先之而起彼<lb/>
不肯俛首聴命以為農夫下故寧嬰城而守以頒王師<lb/>
而自為功也臣嘗揣量此曹間有豪傑可與立事者然<lb/>
<pb n="KR4h0132_WYG_197-15b"/>
敵人薄之而不以戰自非土木之興築官吏之呵衛皆<lb/>
不復用彼其思一旦之故以逞夫平昔悒怏勇悍之氣<lb/>
抑甚於鋤犁之民然而計深慮逺非見王師則未肯輕<lb/>
發陛下誠以兵入其境彼將開門迎降惟恐後耳得民<lb/>
而可以使之將得城而可以使之守非於此焉擇之未<lb/>
見其可也<lb/>
　　富國<hi>李覯</hi>
古人有言曰穀甚賤則傷農貴則傷末為農常糶而末<lb/>
<pb n="KR4h0132_WYG_197-16a"/>
常糴也此一切之論也愚以為賤則傷農貴亦傷農賤<lb/>
則利末貴亦利末盖農不常糶有時而糴也末不常糴<lb/>
有時而糶也以一嵗之中論之大抵斂時多賤而種時<lb/>
多貴矣夫農勞於作劇於病也愛其穀甚於生也不得<lb/>
已而糶者則有繇焉小則具服器大則營婚喪公有賦<lb/>
役之令私有稱貸之責故一糓始熟腰鐮才解而日輸<lb/>
於市焉糶者既多其價不得不賤賤則賈人乘勢而罔<lb/>
之輕其幣而大其量不然則不售矣故曰斂時多賤賤<lb/>
<pb n="KR4h0132_WYG_197-16b"/>
則傷農而利末也農人倉廩既不盈竇窖既不實多或<lb/>
數月少或旬時而用度竭矣土將生而或無種也耒將<lb/>
執而或無食也於是乎日取乎市焉糴者既多其價不<lb/>
得不貴貴則賈人乘勢而閉之重其幣而小其量不然<lb/>
則不予矣故曰種時多貴貴亦傷農而利末也農之糶<lb/>
也或闔頃而收連車而出不能以足用及其糴也或倍<lb/>
稱賤賣毁室伐樹不能以足食而坐賈常規人之餘幸<lb/>
人之不足所為甚逸而所得甚饒此農所以困窮而末<lb/>
<pb n="KR4h0132_WYG_197-17a"/>
所以兼恣也易繫辭曰何以聚人曰財理財正辭禁民<lb/>
為非曰義財者君之所理也君不理則蓄賈專行而制<lb/>
民命矣上之澤於是不下流而人無聊矣此平糴之法<lb/>
有為而作也管仲行於齊李悝行於魏耿夀昌行於漢<lb/>
國不失實人獲其利自晉迄隋時或興廢厥聞未昭唐<lb/>
天寳中天下平糴殆五百萬斛兹全盛之事也大宋受<lb/>
命將百年矣穀入之藏所在山積平糴之法行之久矣<lb/>
盖平糴之法行則農人秋糶不甚賤春糴不甚貴大賈<lb/>
<pb n="KR4h0132_WYG_197-17b"/>
蓄家不得豪奪之矣而官之出息常什一二民既不困<lb/>
國且有利兹古聖賢之用心也然其所未至則有三焉<lb/>
數少也道逺也吏奸也一郡之糴不數千萬其餘畢入<lb/>
於賈人至春當糶寡出之則不足於饑也多出之則可<lb/>
計日而盡也於是賈人深藏而待其盡盡則權歸於賈<lb/>
人矣是數少之弊也倉儲之建皆在郡治縣之逺者或<lb/>
數百里其貧民多糴則無資少糴則非可朝行而暮歸<lb/>
也故終弗得而食之矣是道逺之弊也舉掌之人政或<lb/>
<pb n="KR4h0132_WYG_197-18a"/>
以賄概量不均冒濫時有及其出也或減焉或雜焉名<lb/>
曰裁價實則貴矣是吏奸之弊也今若廣置本原増其<lb/>
糴數則蓄賈無所專利矣倉儲之建各於其縣則逺民<lb/>
可以得食矣申命州郡必使亷能則奸吏無以侵刻矣<lb/>
如此利國便人事可經久是謂通輕重之權不可不察<lb/>
　　安民<hi>李覯</hi>
或曰今兹京師首善毎嵗論秀士矣轉而從德行其可<lb/>
也而州郡之學亡薦引之文欲一取之何如曰教而用<lb/>
<pb n="KR4h0132_WYG_197-18b"/>
之學校之興於古也不教而用之選舉之隆於今也教<lb/>
則易為善善而從政國之所以治也不教而易為惡惡<lb/>
而得位民之所以殃也試者其言也用者其行也言有<lb/>
偽善則取之矣行有真惡弗可得而知也然而授以操<lb/>
柄加之人上是以赤子之肉投畀虎穴也况綉繢琱琢<lb/>
之文又不足以為善言乎則其疇昔之志夙夜之學瀝<lb/>
盡於數刻之試而胷中未始有一毫可為效官之資也<lb/>
禮儀則習於同列政體則咨於老吏自受爵之日為學<lb/>
<pb n="KR4h0132_WYG_197-19a"/>
製之始奈何欲致治興化也惟今太學論士既不觀徳<lb/>
行矣而學士之版徒記姓名而已求試而來報罷而去<lb/>
以天子之辟雍與諸生假道而過焉郡國雖或興學而<lb/>
士之進取罔繇於此是皆存學之名失學之實也按唐<lb/>
制自京師郡縣皆有道焉每嵗仲冬課試其成者長吏<lb/>
㑹屬僚設賔主陳俎豆備管絃牲用少牢行鄉飲酒禮<lb/>
歌鹿鳴之詩召耆艾叙少長而觀焉既餞而與計偕其<lb/>
不在學而舉者謂之鄉貢此近古旁求之法也而一出<lb/>
<pb n="KR4h0132_WYG_197-19b"/>
課試不繇行實亦同歸於弊矣為朝家之計莫若斥大<lb/>
七館使薦紳之族咸造焉増修州學使士庶人之秀咸<lb/>
在焉擇賢以為之師分經以為之業限以積久毋得擅<lb/>
去日觀其徳月課其藝賢耶非一時之賢久居而不變<lb/>
乃其賢也能耶非一時之能歴試而如一乃其能也如<lb/>
是而得人不精未之信也其有急於耕養或素已成就<lb/>
不在學者則循舊貢舉先其名譽後其課試舉之非一<lb/>
人之舉必鄉曲共舉也用之非一人之用必天下共用<lb/>
<pb n="KR4h0132_WYG_197-20a"/>
也如是而得人不精亦未之信也古者諸侯貢士一適<lb/>
謂之好徳再適謂之賢賢三適謂之有功迺加九錫不<lb/>
貢士一則絀爵再則削地三則絀爵削地畢矣誠能以<lb/>
得士為賞失賢為罰則羣下孰不一意於察舉乎尚慮<lb/>
有遺則莫若使大臣得舉所知漢法三公大將軍皆開<lb/>
府辟召豈虚言哉或曰嚮者亦嘗先名譽而改課試矣<lb/>
以其進者濫而取者私也今而復之其可乎曰進皆有<lb/>
濫取皆有私顧其利害何如耳糊其名而易其書有司<lb/>
<pb n="KR4h0132_WYG_197-20b"/>
不得輕重為是吏之公也君子之道不逞於童子之雕<lb/>
蟲是法之私也以名取之則亦反是矣吏之私者則刑<lb/>
可速也法之私者雖聖人因之末如之何矣此賢者所<lb/>
以日削教法所以不競也惟解而更張之乃為邦之盛<lb/>
節也<lb/>
　　國用<hi>李覯</hi>
大司徒以保息六養萬民六曰安富謂平其繇役不專<lb/>
取也大哉先王之法其所以有天下而民不斁者乎孔<lb/>
<pb n="KR4h0132_WYG_197-21a"/>
子謂既庶矣富之既富矣教之管子有言倉廩實知禮<lb/>
節衣食足知榮辱然則民不富倉廩不實衣食不足而<lb/>
欲教以禮節使之趨榮而避辱學者皆知其難也及其<lb/>
為國家則有反是者矣田皆可耕也桑皆可蠶也材皆<lb/>
可飭也貨皆可通也獨以是富者心有所知力有所勤<lb/>
夙興夜寐攻苦食淡以趣天時聴上令也如此而後可<lb/>
以為人之民反疾惡之何哉疾惡之則任之重求之多<lb/>
勞必於是費必於是富者幾何其不黜而貧也使天下<lb/>
<pb n="KR4h0132_WYG_197-21b"/>
皆貧則為之君者利不利乎故先王平其繇役不專取<lb/>
以安之也漢武帝時算賈人之緡匿不自占占不悉戍<lb/>
邊一嵗没入緡錢有能告者以其半畀之即治郡國緡<lb/>
錢得民財物以億計奴婢千萬數田大縣數百頃小縣<lb/>
百餘頃宅亦如之商賈中家以上大抵破民媮甘食好<lb/>
衣不事畜藏之業當是之時天下何如其不亡者幸也<lb/>
世俗不辨是非不别淑慝區區以擊彊為事富者乃彊<lb/>
耳彼椎埋而誅者果何人也<lb/>
<pb n="KR4h0132_WYG_197-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_197-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百九十七<lb/>
</p>
<p>
</p>
  </div>
</body>
</text>
</TEI>
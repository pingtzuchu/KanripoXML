<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百七十四</head> <lb/>
    <p>
<pb n="KR4h0132_WYG_774-1a"/>
欽定四庫全書<lb/>
　文章辨體彚選巻七百七十四<lb/>
　　　　　　　　　　　　明　賀復徴　編<lb/>
雜著二<lb/>
　　吴相客說<hi>唐袁皓</hi>
孫室季壊其相更相謂曰不日不月吾其晉臣乎有客<lb/>
前而語曰相君不聞物之化者耶蛇化為龍龍之孫見<lb/>
蛇而笑之謂吾祖之世龍焉殊不知蟒之腥尚存乎大<lb/>
<pb n="KR4h0132_WYG_774-1b"/>
澤之畔家化為國國之孫見家必笑之謂吾祖之世國<lb/>
焉殊不知耕稼之具未朽於歴山之下蓋由知龍而不<lb/>
知蛇知國而不知家噫堯舜聖人也丹均而不嗣而况<lb/>
吴以干戈而得耶相君喻而泣<lb/>
　　處士言<hi>袁皓</hi>
齊祖受宋禪大宴卿士顧謂丞相曰予不肖幸有天下<lb/>
非百執事羽翼小子共拯宋人之溺也然予不敢易時<lb/>
而侮噐使不十逾載致黄金與土同價朝臣稱賀内外<lb/>
<pb n="KR4h0132_WYG_774-2a"/>
諠懽快喜相聲日走天下齊封父聞而慶曰宋人生矣<lb/>
而告郷處士處士聞而泣曰捨虎逄狼改時而亡吾為<lb/>
宋人幸未死果塗炭於齊矣新主之言豈成聖人之道<lb/>
邪君王知黄金貴於土不知百姓親土貴於黄金吾聞<lb/>
古者土地之封在於民阜而國殷土有林木民時而取<lb/>
土有鹹滷民時而煑土有禾黍民時盈庾金玉在山桑<lb/>
麻在原聖人不禁無私無官死者有土生者有田聖人<lb/>
樂而百姓同百姓憂而聖人然秦傳亂國之疾百姓之<lb/>
<pb n="KR4h0132_WYG_774-2b"/>
苦莫痊漢壤既廣百姓饒矣土地之利百姓莫時而窺<lb/>
之金玉在山鹹滷在田取塊土者犯禁而死生無土而<lb/>
可以田殁無土而及乎泉生則稅蠧而郡蠶邑克而吏<lb/>
齧吾視宋人之萍乆矣未見宋人有寸土者君王茍欲<lb/>
致民於生地不若薄民之賦貽民之利知百姓貴土於<lb/>
黄金則其民受福於齊矣封父敬而謝曰吾將聞執政<lb/>
可乎處士曰否是欲急挈吾於禍矣惟父勿施吾將狂<lb/>
　　寄言<hi>韋端符</hi>
<pb n="KR4h0132_WYG_774-3a"/>
孺子道成人之言父母必憐誇焉非直父母也郷人亦<lb/>
異而指之矣是何也非所以期孺子也待以孺子而言<lb/>
成人也則父母加之如郷人指異即有魁然成人而事<lb/>
孺子是何人哉其所以待之視之用何心也移是而言<lb/>
小人不能為君子固也䧟乎罪誅非暴逆狠戾而窘於<lb/>
咽喉之空尺寸之膚受之不仁仁人不憫憐之也今有<lb/>
一郷之吏遇孺子把弄土塗折挽草木則呵而批之曰<lb/>
何爾也成人者有妄毁滛取顧不敢動睫而過之是誠<lb/>
<pb n="KR4h0132_WYG_774-3b"/>
不了一郷矣吾欲世之大人無獨見郷吏之不了一郷<lb/>
而不自見所不理無喝怒於孺子之為而恬視魁然成<lb/>
人挽折大草滛取大物者本其所以待之之心從而校<lb/>
之天下幾蘇息<lb/>
　　下篇<hi>韋端符</hi>
今有人負病於此則其親戚者憂之聞善醫則不逺燕<lb/>
越而求之欲其病之速瘳若嘘毛掇葉之易是直智無<lb/>
所施耳然則憂者雖甚不能為也善為者又非所憂也<lb/>
<pb n="KR4h0132_WYG_774-4a"/>
不憂非薄人也非其地耳彼誠善醫也安得人人而憂<lb/>
之必居其地而耻不能則將息其技而為之與憂者之<lb/>
心不異故病甚憂戚之得善為之醫則幾乎平理矣不<lb/>
得善醫者百十旦夜坐環之而藥謀無所曉其去死喪<lb/>
幾何故曰憂不能為技不習也為者不必憂非其地也<lb/>
必得善為之者處憂之之地然後知病之間也不日矣<lb/>
昔之為天下國家而病者豈無善之者邪不得處憂之<lb/>
之地耳漆室女誠憂矣不能為魯也鴟夷子嘗工為越<lb/>
<pb n="KR4h0132_WYG_774-4b"/>
矣陶朱公則視猶渉者之視車使嘗得善為天下國家<lb/>
者取憂之之地何敗亾之有<lb/>
　　拜嶽言<hi>陳黯</hi>
黯自闗東随計來闕下經華嶽祠有巫導以祈謁迺徹<lb/>
蓋整衣馨爐瀝觴頫拜而前緘黙而退巫曰客是行也<lb/>
務名邪官邪胡為乎有祈禮而無祈辭神之肸蠁而芥<lb/>
蓋舒乃誠曰余其來拜以嶽長羣山猶人之有聖賢草<lb/>
木之有松蘭百川之有河海鱗羽之有虬鸞屹屹崇崇<lb/>
<pb n="KR4h0132_WYG_774-5a"/>
干霄柱空載國祀典宜入攸宗拜之思盡乎余之敬詞<lb/>
之黯懼乎神之聰且神視果髙而聼果深必福其善而<lb/>
禍其滛余行合乎神也必照而臨如欺乎神也祈之乎<lb/>
何心巫兮余言無妄兮為妄言者之箴<lb/>
　　諷詐<hi>王靄</hi>
禮法不可斯須而去有以禮法而為災忠信不可斯須<lb/>
而去有以忠信而為禍禮法非災人之端忠信非禍人<lb/>
之本理或有害則禮法忠信為禍人之萌狂瞽人之所<lb/>
<pb n="KR4h0132_WYG_774-5b"/>
惡也效之則恐不及其真荒酗人之所耻也履之則恐<lb/>
不自其性狂瞽誠可惡也酗荒誠可耻也臨難而保全<lb/>
則狂瞽荒酗為藏身之藪禮法忠信直也狂瞽荒酗詐<lb/>
也以之保全則直不如詐之功嗚呼三皇之前無所用<lb/>
五帝之後無所不用<lb/>
　　登華㫖<hi>沈顔</hi>
嘗讀李肇國史補云韓文公登華嶽之巔顧視其險絶<lb/>
恐慄度不可下乃發狂慟哭而欲縋遺書為訣且譏好<lb/>
<pb n="KR4h0132_WYG_774-6a"/>
竒之過也如是沈子曰吁是不喻文公之㫖耶夫仲尼<lb/>
之悲麟悲不在麟也墨翟之泣絲泣不在絲也且阮籍<lb/>
縱車於途途窮輙慟豈始慮不至耶蓋假事諷時致意<lb/>
於此耳前賢後賢道豈相逺文公憤趨榮貪位者之若<lb/>
陟懸崖險不能止俾至身危踣蹶然後歎不知稅駕之<lb/>
所焉可及矣悲夫文公之㫖㣲沈子幾晦乎<lb/>
　　象化<hi>牛僧孺</hi>
象龍禱雨三月不應巫病民咨王甚愁孺有言曰王無<lb/>
<pb n="KR4h0132_WYG_774-6b"/>
愁也象之悮也夫龍善化雨而時在乎天天使雨龍得<lb/>
化不使雨龍不得化聖人象龍而救民是乃象其化者<lb/>
也龍之性善學者人之心故象性莫若心而已使性非<lb/>
心可象則鳲鳩之性均而木刻鳲鳩足以象均邪獬豸<lb/>
之性觸而瑰飾獬豸冠足以象觸邪龍以性善化而龍<lb/>
於化人者衣衮則其象不以土木亦明矣湯是以龍其<lb/>
聰而深無不聞也龍其明而髙無不見也言若岀為雲<lb/>
而物仰之有隂智若躍乎淵而物觸之有潤天而不雨<lb/>
<pb n="KR4h0132_WYG_774-7a"/>
百姓祝王為雨也雖七嵗炎炎不聞有咨者而况三月<lb/>
哉<lb/>
　　文章<hi>李徳裕</hi>
魏文典論偁文以氣為主氣之清濁有體斯言盡之矣<lb/>
然氣不可以不貫不貫則雖有英辭麗藻如編珠綴玉<lb/>
不得為全璞之寳矣鼔氣以勢壮為羙勢不可以不息<lb/>
不息則流宕而忘返亦猶絲竹繁奏必有希聲窈𦕈聽<lb/>
之者悅聞如川流迅激必有洄洑逶迤觀之者不厭從<lb/>
<pb n="KR4h0132_WYG_774-7b"/>
兄翰常言文章如千兵萬馬風恬雨霽寂無人聲蓋謂<lb/>
是矣近世誥命惟蘇庭碩叙事之外自為文章才實有<lb/>
餘用之不竭沈休文獨以音韻為切重輕為難語雖甚<lb/>
工㫖則未逺夫荆璧不能無瑕隋珠不能無纇文㫖既<lb/>
妙豈以音韻為病哉此可以言䂓矩之内不可以言文<lb/>
章外意也較其師友則魏文與王陳應劉討論之矣江<lb/>
南唯於五言為妙故休文長於音韻而謂靈均以來此<lb/>
祕未覩不亦誣人甚矣古人辭髙者蓋以言妙而適情<lb/>
<pb n="KR4h0132_WYG_774-8a"/>
不取於音韻意盡而止或偏不拘於隻耦故篇無定曲<lb/>
辭寡累句譬諸音樂古詞如金石琴瑟尚於至音今文<lb/>
如絲竹鞞鼓廹於促節則知聲律之為弊也甚矣世有<lb/>
非文章者曰辭不岀於風雅思不越於離騷模冩古人<lb/>
何足貴也余曰譬諸日月雖終古常見而光景常新此<lb/>
所以為靈物也余嘗為文箴今載於此曰文之為物自<lb/>
然靈氣恍惚而來不思而至杼軸得之淡而無味琢刻<lb/>
藻繪珍不足貴如彼璞玉磨礱成器奢者為之錯以金<lb/>
<pb n="KR4h0132_WYG_774-8b"/>
翠羙質既雕良寳所棄此為文之大㫖也<lb/>
　　禱祝<hi>李德裕</hi>
語曰丘之禱乆矣又曰祭則受福豈非聖人與天地合<lb/>
徳與日月合明與鬼神合契無所請禱而禱必感通唯<lb/>
牧伯之任不可廢也失時不雨稼穡將枯閉閤責躬百<lb/>
姓不見若非避羣望則皆謂太守無憂人之意雖在畎<lb/>
畆不絶歎音余前在江南毁滛祠一千一十五所可謂<lb/>
不謟神黷祭矣然歲或大旱必先令掾屬祈禱積旬無<lb/>
<pb n="KR4h0132_WYG_774-9a"/>
效乃自躬行未嘗不零雨随車或當宵而應其術無他<lb/>
唯至誠而已將與祭必閒居三日清心齋戒雖禮未申<lb/>
於泂酌而意已接於神明所以治郡八年歲皆大稔江<lb/>
左黎庶謳歌至今古人乃有剪爪致詞積薪自誓精意<lb/>
上達雨必滂沱此亦至誠也茍誠能達天性能及物焉<lb/>
用以肌膚自苦焦爛為期動天地感鬼神莫尚於至誠<lb/>
故備物不足報功禴祭所以受福余以為人患不誠天<lb/>
之去人不相逺矣<lb/>
<pb n="KR4h0132_WYG_774-9b"/>
　　祥瑞<hi>李徳裕</hi>
夫天地萬物異於常者雖至羙至麗無不為妖覩之宜<lb/>
先戒懼不可以為禎祥何以言之栢靈之世多鸞鳯丘<lb/>
墳之上生芝草神仙之物食之上可以凌倒景次可以<lb/>
保永年生於丘墳豈得為瑞若以孝思所至則瞽瞍之<lb/>
墓曾晳之墳宜生萬枝矣何者為仁孝之瑞唯甘露降<lb/>
於松栢縞鹿素烏馴擾不去皆有縞素之色足表幽明<lb/>
之感貞元中余在甌越有隱者王遇好黄冶之術暮年<lb/>
<pb n="KR4h0132_WYG_774-10a"/>
有芝草數十莖産於丹竈之前遇自以為名在金格暢<lb/>
然滿志逾年而遇病卒齊中書抗有别業在若耶溪忽<lb/>
生芝草百餘莖數月而中書去世又餘姚守盧君名從<lb/>
在郡時有芝草生於督郵屋梁上五綵相鮮若樓臺之<lb/>
狀其歲盧君為叛將栗鍠所害置遺骸於屋梁之下並<lb/>
耳目所驗非自傳聞由是而言則褒姒驪姬皆為國妖<lb/>
以禍周晉緑珠窈珠皆為家妖以災喬石不可不察也<lb/>
又黄河清而聖人生徴應不在於當世明矣桞谷𤣥石<lb/>
<pb n="KR4h0132_WYG_774-10b"/>
為魏室之妖啓將來之端亦不可不察也是以宜先戒<lb/>
懼以消桑糓雉雊之變耳<lb/>
　　喜徴<hi>李徳裕</hi>
陸賈偁蟢子垂而百事喜不徴其故何也凡人將有喜<lb/>
兆必垂於冠冕余嘗思之蓋以人肖圓方之形稟五形<lb/>
之氣有生之最靈者也如景如火忽有歊然感氣發於<lb/>
圓首之上其榮盛也如陽氣發生烟涵煴煦其變衰也<lb/>
如秋氣索然寂寞沈悴雖不能自覩其鑒明者必可察<lb/>
<pb n="KR4h0132_WYG_774-11a"/>
之唐舉許負疑用此術所以望表而知窮達何以明之<lb/>
淑春愛景必有蟢子垂於簷楹之間室有明燭膏爐必<lb/>
垂於屏幃之際喜氣將盛故集於冠冕之上以此推之<lb/>
無所逃也<lb/>
　　較農<hi>劉鋭</hi>
功以救於民賴其功者有違順徳以化於民敦其民者<lb/>
有疾徐夫以三月除糓地五月榖入土雖當世不㧞其<lb/>
苗後世不毁其糓其飲食之道順於情也故生不疵癘<lb/>
<pb n="KR4h0132_WYG_774-11b"/>
其道死則爼豆其功聖人救壊以禮垂世以法當世伐<lb/>
其樹後世毁其法所以禮違其情法違其欲者也是以<lb/>
生為旅人疵癘於天下肉腐於爼酒乾於器然後為聖<lb/>
人是愚民賴聖人之功忘聖人之道嗚呼禮亡而争器<lb/>
矣雖有粟弱者安得而食之法壊而奪其三時矣雖有<lb/>
山澤農者安得而種也<lb/>
　　禺謗<hi>劉蛻</hi>
有肪兮墨而謂之不㓗有泉兮壅而謂之不決有茝兮<lb/>
<pb n="KR4h0132_WYG_774-12a"/>
轥而謂之不芳有軸兮鍥而謂之不轍聲咺唏以無音<lb/>
兮氣鬱悒而空咽既慗慗以增懼兮又謾謾而不訣誣<lb/>
彭祖以為孺兮譎殤子以為老夥衆人之難信兮撏夸<lb/>
者之不悦佞為贅兮何去奸為<graphic n="KR2334" url="https://raw.githubusercontent.com/kanripo/KR-Gaiji/master/images/KR2334.png" mimeType="image/png"/>兮莫劀讟為轡兮莫<lb/>
銜謗為玉兮何切彘既䑋而必烹兮木方㚇兮必折心<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以似車兮思緜緜而如瓞手欲動兮似拳足將行<lb/>
兮如絏既不辨於顔跖兮遂一貫於堯桀哀吾生之不<lb/>
逢兮奚至死而惙惙念帝座之不爣兮胡交光於巻舌<lb/>
<pb n="KR4h0132_WYG_774-12b"/>
既何路以自辨兮遂沒齒而癆剌<lb/>
　　古漁父<hi>劉蛻</hi>
叟行山逐禽而逢虞人虞人反以罟而獵叟叟欺虞人<lb/>
以事鬼神而得逸他日叟之子壮圍山而讐獵吾父者<lb/>
曰今日凡在山澤殺無赦虞人亡於大澤虞之父教之<lb/>
以漁漁利厚於罟末之年富於澤上反聞叟將殺其子<lb/>
於帝側帝教之以漁天下天下之利厚於陶稼末之年<lb/>
富於九州漁者常以此自笑而聞於士師士師以法執<lb/>
<pb n="KR4h0132_WYG_774-13a"/>
之漁者對曰始臣學漁不學笑天下而天下入臣笑舜<lb/>
聞之亦曰始朕學事叟不學受天下禪而天下禪朕<lb/>
晦冥之後漁者啼而奔帝辛曰始風㣲水上魚聚臣舟<lb/>
臣垂之十鈎魚方眂臣鈎未及吞而雷驚臣舟夫雷不<lb/>
發而震盍戮於燮理者辛應曰爾不得魚市不闕魚亦<lb/>
殷人得魚耳夫多魚而垂之十鈎魚必争而且畏後其<lb/>
餌然而猶相與眡其鈎豈非君其餌薄乎何戮之有㣲<lb/>
子自旁聞之亦曰殷餌薄矣臣不受戮殷民驚矣抱祭<lb/>
<pb n="KR4h0132_WYG_774-13b"/>
器而入周<lb/>
暮有二舟還而争一舟於中流空舟中者恃其無傷舟<lb/>
中也則盛鬭以薄兩舟果與俱覆明日訟於王王以其<lb/>
罪均也平於二漁既而空舟者歸告其子曰吾勝矣覆<lb/>
彼所載載魚者歸亦告其鄰曰吾勝矣其鄰笑曰罪均<lb/>
而子獨覆所載孰謂勝乎<lb/>
有置魚於葦間仰見鳴鳶集其上乃冠木於器旁以懼<lb/>
之明日澤西漁者乃刻材澤畔前日置魚者目眡而去<lb/>
<pb n="KR4h0132_WYG_774-14a"/>
而三年不敢漁其妻笑曰始偽以紿一器之魚學偽得<lb/>
盗一澤之利<lb/>
　　禹書二首<hi>劉蛻</hi>
以功不就而受誅則可謂勤民而死乎曰不然然則夏<lb/>
之郊也奚不尋其先安得以鯀配曰以功不就則可謂<lb/>
勤民而死也以誅其身則可謂勤其家也不怨君誅而<lb/>
尋父功鯀當誅也傳曰不以家事辭王事既勤其家為<lb/>
天下故報其勤家於夏郊而已矣有鯀之誅而不廢其<lb/>
<pb n="KR4h0132_WYG_774-14b"/>
功禹為其子也不得以天下而擇其功者禹為之事鬼<lb/>
神也㣲禹之為子先人之罪將不食矣故其子之功由<lb/>
勤父嗣也然則夏郊宜矣於是君誅其怠也而子不怨<lb/>
其家祭其勤也民神弗畔蓋禹以天下不逮事其父而<lb/>
致孝乎鬼神云<lb/>
治天下之理見之於夏功而未見先於夏功者乆矣夫<lb/>
八年之間生聚非不壊也委積非不耗也帝憂則民愁<lb/>
樂則民喜故以憂樂隱顯而助之帝能治其心者故禹<lb/>
<pb n="KR4h0132_WYG_774-15a"/>
後雖以身先天下而不以一身負天下之土石以其得<lb/>
治世之心而易使也嗚呼必不得和心之人而為可以<lb/>
智治則豈羽山之下忍不以智獻其父者歟天下見濡<lb/>
手足之禹則不見土階之上以治憂樂者也故曰心治<lb/>
乎人也功治乎水也其可獨禹云乎<lb/>
　　山書十四首<hi>劉蛻</hi>
天地之氣復則結者而為山也融者而為川也結於其<lb/>
所者安静而不動融於其時者疏决以忘其及故山之<lb/>
<pb n="KR4h0132_WYG_774-15b"/>
性為近正川之性為革為是以處其結者有君子處其<lb/>
融者為利人<lb/>
天地之先未嘗有形故字其形為人民為禽蟲萬物然<lb/>
後受其字據其形之動曰生形之静曰死嗚呼吾茍不<lb/>
生乎天地先而未嘗用其形竅以岀納斯非混沌之似<lb/>
乎故吾以混沌不嘗在天地先而在吾之不為萬物鑿<lb/>
者而已矣<lb/>
壊人者天地也使其數岀故觀數而象動則有争殺亂<lb/>
<pb n="KR4h0132_WYG_774-16a"/>
患夫數始乎手足故離吾之指為吾視其指而心亦離<lb/>
則數數人乎心矣故知指生六而為有餘生四而為不<lb/>
足不足與有餘也為體不備嗚呼心既分身之有餘與<lb/>
不足也則争殺亂患何嘗不足盡其數岀聖人重其生<lb/>
以榆岀先濟其用故甘氊之臭岀於榆末而後網罟不<lb/>
足於野以牢養於宫中故天下忘身以自給嗚呼上古<lb/>
食而棄其餘熱而棄其皮亦足矣是知聖人欲化而更<lb/>
亂其生聽鳯鳴而吹管果象也故有象竹之聲者必有<lb/>
<pb n="KR4h0132_WYG_774-16b"/>
象葭之器然則造其為而恥葭學者鳯也故不世而來<lb/>
造其象而恥人學者聖人也故末世而不岀嗚呼<lb/>
江河鑿而山木泣以為川既岀而必伐舟也舟既入水<lb/>
而鮫魚相似以其居泉而逺於殺者也今則造泉之具<lb/>
成是大道存而異其質大道亡而運其禍<lb/>
利以觀天下利盡而天下畔道以歸天下道薄而天下<lb/>
去嗚呼為利物所間為道亦不偽故始愛其應者終亦<lb/>
將以應人然則利盡所畔者以㓕其後道薄而所去者<lb/>
<pb n="KR4h0132_WYG_774-17a"/>
貴不殺其孤而已<lb/>
城郭溝池以固民也有竊城郭溝池以盜民者則殺人<lb/>
甚於不固夫有竊固之具必有功固之利茍有利之物<lb/>
冦必生其下是以太古安民以巢故於野則無争巢固<lb/>
民則相殺<lb/>
車服媵妾所以奉貴也然而奉天下來事貴者賤夫有<lb/>
車服必有雜佩有妾媵必有娛樂聖人既為之貴賤是<lb/>
欲鞭農父子以奉不暇雖有杵臼吾安得粟而舂之嗚<lb/>
<pb n="KR4h0132_WYG_774-17b"/>
呼教民以杵臼不若均民以貴賤<lb/>
古之弓矢所以防惡也懐惡者在内所以能避弓矢也<lb/>
故射惡未及死而奪械可以殺人於天下天下從而禁<lb/>
畜私械者嗚呼古之弓矢所以防惡也今則不然反防<lb/>
人之持弓矢也<lb/>
萬物無常聲而主聲者定其悲歡則聽在心而耳職廢<lb/>
也謂雷為可畏則以畏聲聽之不知有時雷可長養也<lb/>
謂瑟為可狎則以狎聲聽之不知有時瑟可流哀也則<lb/>
<pb n="KR4h0132_WYG_774-18a"/>
有幽思之深砧聲之悲也去家日逺雨聲之愁也嗚呼<lb/>
悲愁果在心也雷與瑟無常聲也<lb/>
為學豈有歲故勞於農夫以其有遇世也故佚於使人<lb/>
然而雖佚不忘學以其勞而未嘗運是故死而不得止<lb/>
其心古有志者猶悲日月之易於人也故謂飛烏走兎<lb/>
在其中付大藏之鑰未必有信之友也夫取人之鑰必<lb/>
薦信以入其中受人之託必有情以寄其内故大信者<lb/>
不使人付有道者不使人求<lb/>
<pb n="KR4h0132_WYG_774-18b"/>
棺衣之厚葬以王禮百姓不貪其死以其愛名不甚於<lb/>
愛身任時之重必多怨借君之權必易死是於名則君<lb/>
子愛身不甚於百姓焉<lb/>
聖人有意哉故勸善以爵使利爵者樂修夫惡殺人與<lb/>
殺盜均為仁人之心則亦召盜以爵嗚呼使聖人無意<lb/>
則勸善不以爵矣故君子為善不獨樂欲為聖人而岀<lb/>
是不見仁人之術使爵以召盜乎<lb/>
食秦人之炙則懐其妻子聞秦婦之嫁則垂涕悲其身<lb/>
<pb n="KR4h0132_WYG_774-19a"/>
當是時亦疑天下之妻矣吾過富貴之門則懐其爵矣<lb/>
及聞秦人以爵死者則垂涕悲其身當是時不顧天下<lb/>
之貴矣有惡雀鹿之甚者揮帚以驅雀結罟以禁鹿夫<lb/>
帚罟既可以駭物則帚罟必可以取物嗚呼執其具以<lb/>
逐雀鹿安知不有學其具以取之故善惡去者不必惡<lb/>
其名善逐者不示人以其具<lb/>
猿鳴不過薜蘿以其有蔓蔓者必組物夫能過其組必<lb/>
自硋其心嗚呼髻之組吾髪也帯之組吾腰也線之組<lb/>
<pb n="KR4h0132_WYG_774-19b"/>
吾衣也亦是矣今蔓在天下安得復硋其心哉<lb/>
　　蠧化<hi>陸龜䝉</hi>
橘之蠧大如小指首負特角身蹙蹙然類蝤蠐而青翳<lb/>
葉仰齧如飢蠶之速不相上下人或振觸之輙奮角而<lb/>
怒氣色桀驁一旦視之凝然弗食弗動明日復徃則蛻<lb/>
為蝴蝶矣力力拘拘其翎未舒襜黒鞲蒼分朱間黄<lb/>
腹瑱而橢緌纖且長如醉方寤附枝不揚又明日往則<lb/>
倚薄風露攀緣草樹聳空翅輕瞥然而去或隱蕙隙或<lb/>
<pb n="KR4h0132_WYG_774-20a"/>
留篁端翩旋軒虚颺曳紛拂甚可愛也湏臾犯蝥網而<lb/>
膠之引絲環纒牢若桎梏人雖甚憐不可觧而縱矣噫<lb/>
秀其外類有文也默其聲類有徳也不朋而逰類㓗也<lb/>
無嗜而食類亷也向使前不知為橘之蠧後不見觸蝥<lb/>
之網人謂之鈞天帝居而來今復遇矣天下大橘也名<lb/>
位大羽化也封畧大蕙篁也茍滅徳忘公崇浮餙傲榮<lb/>
其外而枯其内害其本而窒其源得不為大蝥網而膠<lb/>
之乎觀吾之蠧化者可以惕之<lb/>
<pb n="KR4h0132_WYG_774-20b"/>
　　冶家子言<hi>陸龜䝉</hi>
武王既勝殷懸紂首有泣於白旗之下者有司責之其<lb/>
人曰吾冶家孫也數十年間載易其鎔範矣今又將易<lb/>
之不知其所業故泣吾祖始鑄田器歲東作必大售殷<lb/>
賦重秉耒耜者一墢不敢起吾父易之為工器屬宫室<lb/>
臺榭侈其售益倍民凋力窮土木中輟吾易之以為兵<lb/>
器㑹諸侯伐殷師旅戰陣興其售又倍前也今周用鉞<lb/>
斬獨夫四海將奉文理吾之業必壊吾亡無日矣武王<lb/>
<pb n="KR4h0132_WYG_774-21a"/>
聞之懼於是包干戈勸農事冶家子復祖之舊<lb/>
　　悲摰獸<hi>皮日休</hi>
滙澤之場農夫持弓矢行其稼穡之側有苕傾為農夫<lb/>
息其傍未乆苕花紛然不吹而飛若有物娭視之虎也<lb/>
跳踉哮㘚視其状若有所獲負不勝其喜之態也農夫<lb/>
謂虎見已將遇食而喜者乃挺矢匿形伺其重娭發貫<lb/>
其腋雷然而踣及視之枕死麕而斃矣意者謂獲其麕<lb/>
將食而娭將娭而害日休曰噫古之士獲一名受一位<lb/>
<pb n="KR4h0132_WYG_774-21b"/>
如已不足於名位而已豈有喜於富貴娭於權勢哉然<lb/>
反是者獲一名不勝其驕也受一位不勝其傲也驕傲<lb/>
未足於心而刑禍已滅其屬其不勝任與夫獲死麕者<lb/>
㡬希悲夫吾以名位為死麕以刑禍為農夫庶乎免於<lb/>
今世矣<lb/>
　　誚㽵生<hi>皮日休</hi>
㽵生免范蠡之子死至矣夫范蠡子復取其金則怒乃<lb/>
言於楚王死之嗚呼夫交者以義合至死不離也以利<lb/>
<pb n="KR4h0132_WYG_774-22a"/>
合者全於利前者鮮矣况利死之後哉則㽵生謂畢事<lb/>
而歸金其言信矣至其取金則復言而死之焉有夫歸<lb/>
金之心也哉是㽵生與范蠡果曰利合也或曰㽵生非<lb/>
利金而渝言是范蠡之子利金而渝言也曰夫赦者楚<lb/>
之常法也范蠡不謂乎赦為楚之常法以其兄自合不<lb/>
死非㽵生之力也故取夫金是愚豎之纎鄙也何足責<lb/>
哉如㽵生與范蠡義合則取金之信以易乎人命也哉<lb/>
是果曰利合兼不全於利前者也<lb/>
<pb n="KR4h0132_WYG_774-22b"/>
　　荆巫<hi>羅隱</hi>
荆楚人淫祀者舊矣有巫頗聞於郷閭其初為人祀也<lb/>
筵席尋常歌迎舞將祈疾者健起祈歲者豐穰其後為<lb/>
人祀也羊猪鮮肥清酤滿巵祈疾得死祈歲得饑里人<lb/>
忿焉而思之未得適有言者曰吾昔逰其家也其家無<lb/>
甚累故為人祀誠必罄乎中而福亦應乎外其胙必散<lb/>
之其後男女蕃息焉衣食廣大焉故為人祀誠不得罄<lb/>
於中而神亦不歆乎外其胙且入其家是人非前聖而<lb/>
<pb n="KR4h0132_WYG_774-23a"/>
後愚蓋牽於心而不暇及人耳以一巫用心尚爾况異<lb/>
於是者乎<lb/>
　　英雄之言<hi>羅隱</hi>
物之所以有韜晦者防乎盜也故人亦然夫盜亦人也<lb/>
冠履焉衣服焉其所以異者退譲之心貞亷之節不恒<lb/>
其性耳視玉帛而取者則曰牽於寒餓視家國而取者<lb/>
則曰救彼塗炭牽於寒餓者無得而言矣救彼塗炭者<lb/>
則宜以百姓心為心而西劉則曰居宜如是楚籍則曰<lb/>
<pb n="KR4h0132_WYG_774-23b"/>
可取而代噫彼必無退譲之心貞亷之節蓋以視其靡<lb/>
曼驕崇然後生其謀耳為英雄者猶若是况常人乎是<lb/>
以峻宇逸逰不為人之所窺者鮮矣<lb/>
　<lb/>
　<lb/>
　<lb/>
　<lb/>
　文章辨體彚選巻七百七十四<lb/>
<pb n="KR4h0132_WYG_774-24a"/>
欽定四庫全書<lb/>
　文章辨體彚選巻七百七十四<lb/>
　　　　　　　　　　　　明　賀復徴　編<lb/>
雜著二<lb/>
　　吴相客說<hi>唐袁皓</hi>
孫室季壊其相更相謂曰不日不月吾其晉臣乎有客<lb/>
前而語曰相君不聞物之化者耶蛇化為龍龍之孫見<lb/>
蛇而笑之謂吾祖之世龍焉殊不知蟒之腥尚存乎大<lb/>
<pb n="KR4h0132_WYG_774-24b"/>
澤之畔家化為國國之孫見家必笑之謂吾祖之世國<lb/>
焉殊不知耕稼之具未朽於歴山之下蓋由知龍而不<lb/>
知蛇知國而不知家噫堯舜聖人也丹均而不嗣而况<lb/>
吴以干戈而得耶相君喻而泣<lb/>
　　處士言<hi>袁皓</hi>
齊祖受宋禪大宴卿士顧謂丞相曰予不肖幸有天下<lb/>
非百執事羽翼小子共拯宋人之溺也然予不敢易時<lb/>
而侮噐使不十逾載致黄金與土同價朝臣稱賀内外<lb/>
<pb n="KR4h0132_WYG_774-25a"/>
諠懽快喜相聲日走天下齊封父聞而慶曰宋人生矣<lb/>
而告郷處士處士聞而泣曰捨虎逄狼改時而亡吾為<lb/>
宋人幸未死果塗炭於齊矣新主之言豈成聖人之道<lb/>
邪君王知黄金貴於土不知百姓親土貴於黄金吾聞<lb/>
古者土地之封在於民阜而國殷土有林木民時而取<lb/>
土有鹹滷民時而煑土有禾黍民時盈庾金玉在山桑<lb/>
麻在原聖人不禁無私無官死者有土生者有田聖人<lb/>
樂而百姓同百姓憂而聖人然秦傳亂國之疾百姓之<lb/>
<pb n="KR4h0132_WYG_774-25b"/>
苦莫痊漢壤既廣百姓饒矣土地之利百姓莫時而窺<lb/>
之金玉在山鹹滷在田取塊土者犯禁而死生無土而<lb/>
可以田殁無土而及乎泉生則稅蠧而郡蠶邑克而吏<lb/>
齧吾視宋人之萍乆矣未見宋人有寸土者君王茍欲<lb/>
致民於生地不若薄民之賦貽民之利知百姓貴土於<lb/>
黄金則其民受福於齊矣封父敬而謝曰吾將聞執政<lb/>
可乎處士曰否是欲急挈吾於禍矣惟父勿施吾將狂<lb/>
　　寄言<hi>韋端符</hi>
<pb n="KR4h0132_WYG_774-26a"/>
孺子道成人之言父母必憐誇焉非直父母也郷人亦<lb/>
異而指之矣是何也非所以期孺子也待以孺子而言<lb/>
成人也則父母加之如郷人指異即有魁然成人而事<lb/>
孺子是何人哉其所以待之視之用何心也移是而言<lb/>
小人不能為君子固也䧟乎罪誅非暴逆狠戾而窘於<lb/>
咽喉之空尺寸之膚受之不仁仁人不憫憐之也今有<lb/>
一郷之吏遇孺子把弄土塗折挽草木則呵而批之曰<lb/>
何爾也成人者有妄毁滛取顧不敢動睫而過之是誠<lb/>
<pb n="KR4h0132_WYG_774-26b"/>
不了一郷矣吾欲世之大人無獨見郷吏之不了一郷<lb/>
而不自見所不理無喝怒於孺子之為而恬視魁然成<lb/>
人挽折大草滛取大物者本其所以待之之心從而校<lb/>
之天下幾蘇息<lb/>
　　下篇<hi>韋端符</hi>
今有人負病於此則其親戚者憂之聞善醫則不逺燕<lb/>
越而求之欲其病之速瘳若嘘毛掇葉之易是直智無<lb/>
所施耳然則憂者雖甚不能為也善為者又非所憂也<lb/>
<pb n="KR4h0132_WYG_774-27a"/>
不憂非薄人也非其地耳彼誠善醫也安得人人而憂<lb/>
之必居其地而耻不能則將息其技而為之與憂者之<lb/>
心不異故病甚憂戚之得善為之醫則幾乎平理矣不<lb/>
得善醫者百十旦夜坐環之而藥謀無所曉其去死喪<lb/>
幾何故曰憂不能為技不習也為者不必憂非其地也<lb/>
必得善為之者處憂之之地然後知病之間也不日矣<lb/>
昔之為天下國家而病者豈無善之者邪不得處憂之<lb/>
之地耳漆室女誠憂矣不能為魯也鴟夷子嘗工為越<lb/>
<pb n="KR4h0132_WYG_774-27b"/>
矣陶朱公則視猶渉者之視車使嘗得善為天下國家<lb/>
者取憂之之地何敗亾之有<lb/>
　　拜嶽言<hi>陳黯</hi>
黯自闗東随計來闕下經華嶽祠有巫導以祈謁迺徹<lb/>
蓋整衣馨爐瀝觴頫拜而前緘黙而退巫曰客是行也<lb/>
務名邪官邪胡為乎有祈禮而無祈辭神之肸蠁而芥<lb/>
蓋舒乃誠曰余其來拜以嶽長羣山猶人之有聖賢草<lb/>
木之有松蘭百川之有河海鱗羽之有虬鸞屹屹崇崇<lb/>
<pb n="KR4h0132_WYG_774-28a"/>
干霄柱空載國祀典宜入攸宗拜之思盡乎余之敬詞<lb/>
之黯懼乎神之聰且神視果髙而聼果深必福其善而<lb/>
禍其滛余行合乎神也必照而臨如欺乎神也祈之乎<lb/>
何心巫兮余言無妄兮為妄言者之箴<lb/>
　　諷詐<hi>王靄</hi>
禮法不可斯須而去有以禮法而為災忠信不可斯須<lb/>
而去有以忠信而為禍禮法非災人之端忠信非禍人<lb/>
之本理或有害則禮法忠信為禍人之萌狂瞽人之所<lb/>
<pb n="KR4h0132_WYG_774-28b"/>
惡也效之則恐不及其真荒酗人之所耻也履之則恐<lb/>
不自其性狂瞽誠可惡也酗荒誠可耻也臨難而保全<lb/>
則狂瞽荒酗為藏身之藪禮法忠信直也狂瞽荒酗詐<lb/>
也以之保全則直不如詐之功嗚呼三皇之前無所用<lb/>
五帝之後無所不用<lb/>
　　登華㫖<hi>沈顔</hi>
嘗讀李肇國史補云韓文公登華嶽之巔顧視其險絶<lb/>
恐慄度不可下乃發狂慟哭而欲縋遺書為訣且譏好<lb/>
<pb n="KR4h0132_WYG_774-29a"/>
竒之過也如是沈子曰吁是不喻文公之㫖耶夫仲尼<lb/>
之悲麟悲不在麟也墨翟之泣絲泣不在絲也且阮籍<lb/>
縱車於途途窮輙慟豈始慮不至耶蓋假事諷時致意<lb/>
於此耳前賢後賢道豈相逺文公憤趨榮貪位者之若<lb/>
陟懸崖險不能止俾至身危踣蹶然後歎不知稅駕之<lb/>
所焉可及矣悲夫文公之㫖㣲沈子幾晦乎<lb/>
　　象化<hi>牛僧孺</hi>
象龍禱雨三月不應巫病民咨王甚愁孺有言曰王無<lb/>
<pb n="KR4h0132_WYG_774-29b"/>
愁也象之悮也夫龍善化雨而時在乎天天使雨龍得<lb/>
化不使雨龍不得化聖人象龍而救民是乃象其化者<lb/>
也龍之性善學者人之心故象性莫若心而已使性非<lb/>
心可象則鳲鳩之性均而木刻鳲鳩足以象均邪獬豸<lb/>
之性觸而瑰飾獬豸冠足以象觸邪龍以性善化而龍<lb/>
於化人者衣衮則其象不以土木亦明矣湯是以龍其<lb/>
聰而深無不聞也龍其明而髙無不見也言若岀為雲<lb/>
而物仰之有隂智若躍乎淵而物觸之有潤天而不雨<lb/>
<pb n="KR4h0132_WYG_774-30a"/>
百姓祝王為雨也雖七嵗炎炎不聞有咨者而况三月<lb/>
哉<lb/>
　　文章<hi>李徳裕</hi>
魏文典論偁文以氣為主氣之清濁有體斯言盡之矣<lb/>
然氣不可以不貫不貫則雖有英辭麗藻如編珠綴玉<lb/>
不得為全璞之寳矣鼔氣以勢壮為羙勢不可以不息<lb/>
不息則流宕而忘返亦猶絲竹繁奏必有希聲窈𦕈聽<lb/>
之者悅聞如川流迅激必有洄洑逶迤觀之者不厭從<lb/>
<pb n="KR4h0132_WYG_774-30b"/>
兄翰常言文章如千兵萬馬風恬雨霽寂無人聲蓋謂<lb/>
是矣近世誥命惟蘇庭碩叙事之外自為文章才實有<lb/>
餘用之不竭沈休文獨以音韻為切重輕為難語雖甚<lb/>
工㫖則未逺夫荆璧不能無瑕隋珠不能無纇文㫖既<lb/>
妙豈以音韻為病哉此可以言䂓矩之内不可以言文<lb/>
章外意也較其師友則魏文與王陳應劉討論之矣江<lb/>
南唯於五言為妙故休文長於音韻而謂靈均以來此<lb/>
祕未覩不亦誣人甚矣古人辭髙者蓋以言妙而適情<lb/>
<pb n="KR4h0132_WYG_774-31a"/>
不取於音韻意盡而止或偏不拘於隻耦故篇無定曲<lb/>
辭寡累句譬諸音樂古詞如金石琴瑟尚於至音今文<lb/>
如絲竹鞞鼓廹於促節則知聲律之為弊也甚矣世有<lb/>
非文章者曰辭不岀於風雅思不越於離騷模冩古人<lb/>
何足貴也余曰譬諸日月雖終古常見而光景常新此<lb/>
所以為靈物也余嘗為文箴今載於此曰文之為物自<lb/>
然靈氣恍惚而來不思而至杼軸得之淡而無味琢刻<lb/>
藻繪珍不足貴如彼璞玉磨礱成器奢者為之錯以金<lb/>
<pb n="KR4h0132_WYG_774-31b"/>
翠羙質既雕良寳所棄此為文之大㫖也<lb/>
　　禱祝<hi>李德裕</hi>
語曰丘之禱乆矣又曰祭則受福豈非聖人與天地合<lb/>
徳與日月合明與鬼神合契無所請禱而禱必感通唯<lb/>
牧伯之任不可廢也失時不雨稼穡將枯閉閤責躬百<lb/>
姓不見若非避羣望則皆謂太守無憂人之意雖在畎<lb/>
畆不絶歎音余前在江南毁滛祠一千一十五所可謂<lb/>
不謟神黷祭矣然歲或大旱必先令掾屬祈禱積旬無<lb/>
<pb n="KR4h0132_WYG_774-32a"/>
效乃自躬行未嘗不零雨随車或當宵而應其術無他<lb/>
唯至誠而已將與祭必閒居三日清心齋戒雖禮未申<lb/>
於泂酌而意已接於神明所以治郡八年歲皆大稔江<lb/>
左黎庶謳歌至今古人乃有剪爪致詞積薪自誓精意<lb/>
上達雨必滂沱此亦至誠也茍誠能達天性能及物焉<lb/>
用以肌膚自苦焦爛為期動天地感鬼神莫尚於至誠<lb/>
故備物不足報功禴祭所以受福余以為人患不誠天<lb/>
之去人不相逺矣<lb/>
<pb n="KR4h0132_WYG_774-32b"/>
　　祥瑞<hi>李徳裕</hi>
夫天地萬物異於常者雖至羙至麗無不為妖覩之宜<lb/>
先戒懼不可以為禎祥何以言之栢靈之世多鸞鳯丘<lb/>
墳之上生芝草神仙之物食之上可以凌倒景次可以<lb/>
保永年生於丘墳豈得為瑞若以孝思所至則瞽瞍之<lb/>
墓曾晳之墳宜生萬枝矣何者為仁孝之瑞唯甘露降<lb/>
於松栢縞鹿素烏馴擾不去皆有縞素之色足表幽明<lb/>
之感貞元中余在甌越有隱者王遇好黄冶之術暮年<lb/>
<pb n="KR4h0132_WYG_774-33a"/>
有芝草數十莖産於丹竈之前遇自以為名在金格暢<lb/>
然滿志逾年而遇病卒齊中書抗有别業在若耶溪忽<lb/>
生芝草百餘莖數月而中書去世又餘姚守盧君名從<lb/>
在郡時有芝草生於督郵屋梁上五綵相鮮若樓臺之<lb/>
狀其歲盧君為叛將栗鍠所害置遺骸於屋梁之下並<lb/>
耳目所驗非自傳聞由是而言則褒姒驪姬皆為國妖<lb/>
以禍周晉緑珠窈珠皆為家妖以災喬石不可不察也<lb/>
又黄河清而聖人生徴應不在於當世明矣桞谷𤣥石<lb/>
<pb n="KR4h0132_WYG_774-33b"/>
為魏室之妖啓將來之端亦不可不察也是以宜先戒<lb/>
懼以消桑糓雉雊之變耳<lb/>
　　喜徴<hi>李徳裕</hi>
陸賈偁蟢子垂而百事喜不徴其故何也凡人將有喜<lb/>
兆必垂於冠冕余嘗思之蓋以人肖圓方之形稟五形<lb/>
之氣有生之最靈者也如景如火忽有歊然感氣發於<lb/>
圓首之上其榮盛也如陽氣發生烟涵煴煦其變衰也<lb/>
如秋氣索然寂寞沈悴雖不能自覩其鑒明者必可察<lb/>
<pb n="KR4h0132_WYG_774-34a"/>
之唐舉許負疑用此術所以望表而知窮達何以明之<lb/>
淑春愛景必有蟢子垂於簷楹之間室有明燭膏爐必<lb/>
垂於屏幃之際喜氣將盛故集於冠冕之上以此推之<lb/>
無所逃也<lb/>
　　較農<hi>劉鋭</hi>
功以救於民賴其功者有違順徳以化於民敦其民者<lb/>
有疾徐夫以三月除糓地五月榖入土雖當世不㧞其<lb/>
苗後世不毁其糓其飲食之道順於情也故生不疵癘<lb/>
<pb n="KR4h0132_WYG_774-34b"/>
其道死則爼豆其功聖人救壊以禮垂世以法當世伐<lb/>
其樹後世毁其法所以禮違其情法違其欲者也是以<lb/>
生為旅人疵癘於天下肉腐於爼酒乾於器然後為聖<lb/>
人是愚民賴聖人之功忘聖人之道嗚呼禮亡而争器<lb/>
矣雖有粟弱者安得而食之法壊而奪其三時矣雖有<lb/>
山澤農者安得而種也<lb/>
　　禺謗<hi>劉蛻</hi>
有肪兮墨而謂之不㓗有泉兮壅而謂之不決有茝兮<lb/>
<pb n="KR4h0132_WYG_774-35a"/>
轥而謂之不芳有軸兮鍥而謂之不轍聲咺唏以無音<lb/>
兮氣鬱悒而空咽既慗慗以增懼兮又謾謾而不訣誣<lb/>
彭祖以為孺兮譎殤子以為老夥衆人之難信兮撏夸<lb/>
者之不悦佞為贅兮何去奸為<graphic n="KR2334" url="https://raw.githubusercontent.com/kanripo/KR-Gaiji/master/images/KR2334.png" mimeType="image/png"/>兮莫劀讟為轡兮莫<lb/>
銜謗為玉兮何切彘既䑋而必烹兮木方㚇兮必折心<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以似車兮思緜緜而如瓞手欲動兮似拳足將行<lb/>
兮如絏既不辨於顔跖兮遂一貫於堯桀哀吾生之不<lb/>
逢兮奚至死而惙惙念帝座之不爣兮胡交光於巻舌<lb/>
<pb n="KR4h0132_WYG_774-35b"/>
既何路以自辨兮遂沒齒而癆剌<lb/>
　　古漁父<hi>劉蛻</hi>
叟行山逐禽而逢虞人虞人反以罟而獵叟叟欺虞人<lb/>
以事鬼神而得逸他日叟之子壮圍山而讐獵吾父者<lb/>
曰今日凡在山澤殺無赦虞人亡於大澤虞之父教之<lb/>
以漁漁利厚於罟末之年富於澤上反聞叟將殺其子<lb/>
於帝側帝教之以漁天下天下之利厚於陶稼末之年<lb/>
富於九州漁者常以此自笑而聞於士師士師以法執<lb/>
<pb n="KR4h0132_WYG_774-36a"/>
之漁者對曰始臣學漁不學笑天下而天下入臣笑舜<lb/>
聞之亦曰始朕學事叟不學受天下禪而天下禪朕<lb/>
晦冥之後漁者啼而奔帝辛曰始風㣲水上魚聚臣舟<lb/>
臣垂之十鈎魚方眂臣鈎未及吞而雷驚臣舟夫雷不<lb/>
發而震盍戮於燮理者辛應曰爾不得魚市不闕魚亦<lb/>
殷人得魚耳夫多魚而垂之十鈎魚必争而且畏後其<lb/>
餌然而猶相與眡其鈎豈非君其餌薄乎何戮之有㣲<lb/>
子自旁聞之亦曰殷餌薄矣臣不受戮殷民驚矣抱祭<lb/>
<pb n="KR4h0132_WYG_774-36b"/>
器而入周<lb/>
暮有二舟還而争一舟於中流空舟中者恃其無傷舟<lb/>
中也則盛鬭以薄兩舟果與俱覆明日訟於王王以其<lb/>
罪均也平於二漁既而空舟者歸告其子曰吾勝矣覆<lb/>
彼所載載魚者歸亦告其鄰曰吾勝矣其鄰笑曰罪均<lb/>
而子獨覆所載孰謂勝乎<lb/>
有置魚於葦間仰見鳴鳶集其上乃冠木於器旁以懼<lb/>
之明日澤西漁者乃刻材澤畔前日置魚者目眡而去<lb/>
<pb n="KR4h0132_WYG_774-37a"/>
而三年不敢漁其妻笑曰始偽以紿一器之魚學偽得<lb/>
盗一澤之利<lb/>
　　禹書二首<hi>劉蛻</hi>
以功不就而受誅則可謂勤民而死乎曰不然然則夏<lb/>
之郊也奚不尋其先安得以鯀配曰以功不就則可謂<lb/>
勤民而死也以誅其身則可謂勤其家也不怨君誅而<lb/>
尋父功鯀當誅也傳曰不以家事辭王事既勤其家為<lb/>
天下故報其勤家於夏郊而已矣有鯀之誅而不廢其<lb/>
<pb n="KR4h0132_WYG_774-37b"/>
功禹為其子也不得以天下而擇其功者禹為之事鬼<lb/>
神也㣲禹之為子先人之罪將不食矣故其子之功由<lb/>
勤父嗣也然則夏郊宜矣於是君誅其怠也而子不怨<lb/>
其家祭其勤也民神弗畔蓋禹以天下不逮事其父而<lb/>
致孝乎鬼神云<lb/>
治天下之理見之於夏功而未見先於夏功者乆矣夫<lb/>
八年之間生聚非不壊也委積非不耗也帝憂則民愁<lb/>
樂則民喜故以憂樂隱顯而助之帝能治其心者故禹<lb/>
<pb n="KR4h0132_WYG_774-38a"/>
後雖以身先天下而不以一身負天下之土石以其得<lb/>
治世之心而易使也嗚呼必不得和心之人而為可以<lb/>
智治則豈羽山之下忍不以智獻其父者歟天下見濡<lb/>
手足之禹則不見土階之上以治憂樂者也故曰心治<lb/>
乎人也功治乎水也其可獨禹云乎<lb/>
　　山書十四首<hi>劉蛻</hi>
天地之氣復則結者而為山也融者而為川也結於其<lb/>
所者安静而不動融於其時者疏决以忘其及故山之<lb/>
<pb n="KR4h0132_WYG_774-38b"/>
性為近正川之性為革為是以處其結者有君子處其<lb/>
融者為利人<lb/>
天地之先未嘗有形故字其形為人民為禽蟲萬物然<lb/>
後受其字據其形之動曰生形之静曰死嗚呼吾茍不<lb/>
生乎天地先而未嘗用其形竅以岀納斯非混沌之似<lb/>
乎故吾以混沌不嘗在天地先而在吾之不為萬物鑿<lb/>
者而已矣<lb/>
壊人者天地也使其數岀故觀數而象動則有争殺亂<lb/>
<pb n="KR4h0132_WYG_774-39a"/>
患夫數始乎手足故離吾之指為吾視其指而心亦離<lb/>
則數數人乎心矣故知指生六而為有餘生四而為不<lb/>
足不足與有餘也為體不備嗚呼心既分身之有餘與<lb/>
不足也則争殺亂患何嘗不足盡其數岀聖人重其生<lb/>
以榆岀先濟其用故甘氊之臭岀於榆末而後網罟不<lb/>
足於野以牢養於宫中故天下忘身以自給嗚呼上古<lb/>
食而棄其餘熱而棄其皮亦足矣是知聖人欲化而更<lb/>
亂其生聽鳯鳴而吹管果象也故有象竹之聲者必有<lb/>
<pb n="KR4h0132_WYG_774-39b"/>
象葭之器然則造其為而恥葭學者鳯也故不世而來<lb/>
造其象而恥人學者聖人也故末世而不岀嗚呼<lb/>
江河鑿而山木泣以為川既岀而必伐舟也舟既入水<lb/>
而鮫魚相似以其居泉而逺於殺者也今則造泉之具<lb/>
成是大道存而異其質大道亡而運其禍<lb/>
利以觀天下利盡而天下畔道以歸天下道薄而天下<lb/>
去嗚呼為利物所間為道亦不偽故始愛其應者終亦<lb/>
將以應人然則利盡所畔者以㓕其後道薄而所去者<lb/>
<pb n="KR4h0132_WYG_774-40a"/>
貴不殺其孤而已<lb/>
城郭溝池以固民也有竊城郭溝池以盜民者則殺人<lb/>
甚於不固夫有竊固之具必有功固之利茍有利之物<lb/>
冦必生其下是以太古安民以巢故於野則無争巢固<lb/>
民則相殺<lb/>
車服媵妾所以奉貴也然而奉天下來事貴者賤夫有<lb/>
車服必有雜佩有妾媵必有娛樂聖人既為之貴賤是<lb/>
欲鞭農父子以奉不暇雖有杵臼吾安得粟而舂之嗚<lb/>
<pb n="KR4h0132_WYG_774-40b"/>
呼教民以杵臼不若均民以貴賤<lb/>
古之弓矢所以防惡也懐惡者在内所以能避弓矢也<lb/>
故射惡未及死而奪械可以殺人於天下天下從而禁<lb/>
畜私械者嗚呼古之弓矢所以防惡也今則不然反防<lb/>
人之持弓矢也<lb/>
萬物無常聲而主聲者定其悲歡則聽在心而耳職廢<lb/>
也謂雷為可畏則以畏聲聽之不知有時雷可長養也<lb/>
謂瑟為可狎則以狎聲聽之不知有時瑟可流哀也則<lb/>
<pb n="KR4h0132_WYG_774-41a"/>
有幽思之深砧聲之悲也去家日逺雨聲之愁也嗚呼<lb/>
悲愁果在心也雷與瑟無常聲也<lb/>
為學豈有歲故勞於農夫以其有遇世也故佚於使人<lb/>
然而雖佚不忘學以其勞而未嘗運是故死而不得止<lb/>
其心古有志者猶悲日月之易於人也故謂飛烏走兎<lb/>
在其中付大藏之鑰未必有信之友也夫取人之鑰必<lb/>
薦信以入其中受人之託必有情以寄其内故大信者<lb/>
不使人付有道者不使人求<lb/>
<pb n="KR4h0132_WYG_774-41b"/>
棺衣之厚葬以王禮百姓不貪其死以其愛名不甚於<lb/>
愛身任時之重必多怨借君之權必易死是於名則君<lb/>
子愛身不甚於百姓焉<lb/>
聖人有意哉故勸善以爵使利爵者樂修夫惡殺人與<lb/>
殺盜均為仁人之心則亦召盜以爵嗚呼使聖人無意<lb/>
則勸善不以爵矣故君子為善不獨樂欲為聖人而岀<lb/>
是不見仁人之術使爵以召盜乎<lb/>
食秦人之炙則懐其妻子聞秦婦之嫁則垂涕悲其身<lb/>
<pb n="KR4h0132_WYG_774-42a"/>
當是時亦疑天下之妻矣吾過富貴之門則懐其爵矣<lb/>
及聞秦人以爵死者則垂涕悲其身當是時不顧天下<lb/>
之貴矣有惡雀鹿之甚者揮帚以驅雀結罟以禁鹿夫<lb/>
帚罟既可以駭物則帚罟必可以取物嗚呼執其具以<lb/>
逐雀鹿安知不有學其具以取之故善惡去者不必惡<lb/>
其名善逐者不示人以其具<lb/>
猿鳴不過薜蘿以其有蔓蔓者必組物夫能過其組必<lb/>
自硋其心嗚呼髻之組吾髪也帯之組吾腰也線之組<lb/>
<pb n="KR4h0132_WYG_774-42b"/>
吾衣也亦是矣今蔓在天下安得復硋其心哉<lb/>
　　蠧化<hi>陸龜䝉</hi>
橘之蠧大如小指首負特角身蹙蹙然類蝤蠐而青翳<lb/>
葉仰齧如飢蠶之速不相上下人或振觸之輙奮角而<lb/>
怒氣色桀驁一旦視之凝然弗食弗動明日復徃則蛻<lb/>
為蝴蝶矣力力拘拘其翎未舒襜黒鞲蒼分朱間黄<lb/>
腹瑱而橢緌纖且長如醉方寤附枝不揚又明日往則<lb/>
倚薄風露攀緣草樹聳空翅輕瞥然而去或隱蕙隙或<lb/>
<pb n="KR4h0132_WYG_774-43a"/>
留篁端翩旋軒虚颺曳紛拂甚可愛也湏臾犯蝥網而<lb/>
膠之引絲環纒牢若桎梏人雖甚憐不可觧而縱矣噫<lb/>
秀其外類有文也默其聲類有徳也不朋而逰類㓗也<lb/>
無嗜而食類亷也向使前不知為橘之蠧後不見觸蝥<lb/>
之網人謂之鈞天帝居而來今復遇矣天下大橘也名<lb/>
位大羽化也封畧大蕙篁也茍滅徳忘公崇浮餙傲榮<lb/>
其外而枯其内害其本而窒其源得不為大蝥網而膠<lb/>
之乎觀吾之蠧化者可以惕之<lb/>
<pb n="KR4h0132_WYG_774-43b"/>
　　冶家子言<hi>陸龜䝉</hi>
武王既勝殷懸紂首有泣於白旗之下者有司責之其<lb/>
人曰吾冶家孫也數十年間載易其鎔範矣今又將易<lb/>
之不知其所業故泣吾祖始鑄田器歲東作必大售殷<lb/>
賦重秉耒耜者一墢不敢起吾父易之為工器屬宫室<lb/>
臺榭侈其售益倍民凋力窮土木中輟吾易之以為兵<lb/>
器㑹諸侯伐殷師旅戰陣興其售又倍前也今周用鉞<lb/>
斬獨夫四海將奉文理吾之業必壊吾亡無日矣武王<lb/>
<pb n="KR4h0132_WYG_774-44a"/>
聞之懼於是包干戈勸農事冶家子復祖之舊<lb/>
　　悲摰獸<hi>皮日休</hi>
滙澤之場農夫持弓矢行其稼穡之側有苕傾為農夫<lb/>
息其傍未乆苕花紛然不吹而飛若有物娭視之虎也<lb/>
跳踉哮㘚視其状若有所獲負不勝其喜之態也農夫<lb/>
謂虎見已將遇食而喜者乃挺矢匿形伺其重娭發貫<lb/>
其腋雷然而踣及視之枕死麕而斃矣意者謂獲其麕<lb/>
將食而娭將娭而害日休曰噫古之士獲一名受一位<lb/>
<pb n="KR4h0132_WYG_774-44b"/>
如已不足於名位而已豈有喜於富貴娭於權勢哉然<lb/>
反是者獲一名不勝其驕也受一位不勝其傲也驕傲<lb/>
未足於心而刑禍已滅其屬其不勝任與夫獲死麕者<lb/>
㡬希悲夫吾以名位為死麕以刑禍為農夫庶乎免於<lb/>
今世矣<lb/>
　　誚㽵生<hi>皮日休</hi>
㽵生免范蠡之子死至矣夫范蠡子復取其金則怒乃<lb/>
言於楚王死之嗚呼夫交者以義合至死不離也以利<lb/>
<pb n="KR4h0132_WYG_774-45a"/>
合者全於利前者鮮矣况利死之後哉則㽵生謂畢事<lb/>
而歸金其言信矣至其取金則復言而死之焉有夫歸<lb/>
金之心也哉是㽵生與范蠡果曰利合也或曰㽵生非<lb/>
利金而渝言是范蠡之子利金而渝言也曰夫赦者楚<lb/>
之常法也范蠡不謂乎赦為楚之常法以其兄自合不<lb/>
死非㽵生之力也故取夫金是愚豎之纎鄙也何足責<lb/>
哉如㽵生與范蠡義合則取金之信以易乎人命也哉<lb/>
是果曰利合兼不全於利前者也<lb/>
<pb n="KR4h0132_WYG_774-45b"/>
　　荆巫<hi>羅隱</hi>
荆楚人淫祀者舊矣有巫頗聞於郷閭其初為人祀也<lb/>
筵席尋常歌迎舞將祈疾者健起祈歲者豐穰其後為<lb/>
人祀也羊猪鮮肥清酤滿巵祈疾得死祈歲得饑里人<lb/>
忿焉而思之未得適有言者曰吾昔逰其家也其家無<lb/>
甚累故為人祀誠必罄乎中而福亦應乎外其胙必散<lb/>
之其後男女蕃息焉衣食廣大焉故為人祀誠不得罄<lb/>
於中而神亦不歆乎外其胙且入其家是人非前聖而<lb/>
<pb n="KR4h0132_WYG_774-46a"/>
後愚蓋牽於心而不暇及人耳以一巫用心尚爾况異<lb/>
於是者乎<lb/>
　　英雄之言<hi>羅隱</hi>
物之所以有韜晦者防乎盜也故人亦然夫盜亦人也<lb/>
冠履焉衣服焉其所以異者退譲之心貞亷之節不恒<lb/>
其性耳視玉帛而取者則曰牽於寒餓視家國而取者<lb/>
則曰救彼塗炭牽於寒餓者無得而言矣救彼塗炭者<lb/>
則宜以百姓心為心而西劉則曰居宜如是楚籍則曰<lb/>
<pb n="KR4h0132_WYG_774-46b"/>
可取而代噫彼必無退譲之心貞亷之節蓋以視其靡<lb/>
曼驕崇然後生其謀耳為英雄者猶若是况常人乎是<lb/>
以峻宇逸逰不為人之所窺者鮮矣<lb/>
　<lb/>
　<lb/>
　<lb/>
　<lb/>
　文章辨體彚選巻七百七十四<lb/>
</p>
<p>
</p>
  </div>
</body>
</text>
</TEI>
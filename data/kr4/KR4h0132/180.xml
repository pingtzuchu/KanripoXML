<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百八十</head> <lb/>
    <p>
<pb n="KR4h0132_WYG_180-1a"/>
欽定四庫全書<lb/>
　文章辨體彚選巻一百八十<lb/>
　　　　　　　　　　　　明　賀復徵　編<lb/>
奏啓三<lb/>
　　謝敕賚水犀如意啓<hi>梁昭明太子蕭統</hi>
臣統啓應敕左右伯佛掌奉宣勅㫖垂賚水犀如意一<lb/>
柄式是道義所須白玉照彩方斯非貴珊瑚挺質匹此<lb/>
未珍雕剞既成光被庸薄如䝉漢帝之簮似獲趙堯之<lb/>
<pb n="KR4h0132_WYG_180-1b"/>
印謹仰承威神陳諸講席方使歡喜羅漢懷棄鉢之嗟<lb/>
玉式碩儒忻驪駒之辨熊餙寳刀子桓恧其大賚犛牛<lb/>
輕拂張敞慚其舊儀殊恩待降伏深荷躍不任下情謹<lb/>
啓事以聞謹啓<lb/>
　　謝東宫賜宅啓<hi>庾肩吾</hi>
肩吾居異道南才非巷北流寓建春之外寄息靈䑓之<lb/>
下豈望地無湫隘里號乘軒巷轉幡旗門容幰蓋况乃<lb/>
交垂五栁若元亮之居夾植雙槐似安仁之縣却瞻鍾<lb/>
<pb n="KR4h0132_WYG_180-2a"/>
阜前枕洛橋池通四舍之流牕映東鄰之棗來歸髙里<lb/>
翻成待封之門夜坐書䑓非復通燈之壁才下應王禮<lb/>
加溫阮官成名立無事非恩<lb/>
　　謝東宫賚園啓<hi>張纘</hi>
性愛山泉頗樂閒矌雖復伏膺堯門情存魏闕至於一<lb/>
丘一壑自謂出處無辨常願卜居幽僻屏避諠塵傍山<lb/>
臨流面郊負郭依林結宇憇桃李之夏陰對逕開軒採<lb/>
橘柚之秋實而王畿陸海畝號一金涇渭土膏豪傑所<lb/>
<pb n="KR4h0132_WYG_180-2b"/>
競徙居好畤必待使越之裝别館河陽亦資牧荆之富<lb/>
此園左帶平湖脩陂千頃右臨長薄清潭百仞前逼逸<lb/>
陌朝夕爽塏後望鍾阜表裏烟霞毎䞉春迎夏華卉競<lb/>
發背秋向冬雲物澄霽歸瞰户牖不異登臨升降階墀<lb/>
已窮厯覧舟楫所届累日不能究其源魚鳥之豐山澤<lb/>
不能喻其美<lb/>
　　安成王讓錄尚書表後啓<hi>陳徐陵</hi>
臣聞間平就國乃盛漢之常儀郕霍無官實宗周之明<lb/>
<pb n="KR4h0132_WYG_180-3a"/>
典何則皇季之重非待厯階王爵之隆自髙群辟况臣<lb/>
戢翼要荒亟離寒暑進慙趙勝能定楚後退匪齊文馳<lb/>
免秦厄固以内切皇心外貽家恥甘輸重餌降禮單于<lb/>
迾城十五如諸和璧市鄉三十聊同寳劍武夫力而獲<lb/>
諸原微臣還而反諸敵瞻言馬駿著隴右之功追念曹<lb/>
彰克烏桓之虜前王子弟若此勲庸偏其反而豈可勝<lb/>
愧<lb/>
　　謝明皇帝賜絲布等啓<hi>北周庾信</hi>
<pb n="KR4h0132_WYG_180-3b"/>
臣某啓奉勅垂賜襍色絲布綿絹等三十段銀錢二百<lb/>
文某比年以來殊有闕乏白社之内拂草㸔氷靈䑓之<lb/>
中吹塵視甑懟妻狠妾既嗟且憎瘠子羸孫虚㳟實怨<lb/>
王人忽降大賚先臨天帝賜年無踰此樂仙童贈藥未<lb/>
均斯喜張袖而舞𤣥鶴欲來撫節而歌行雲幾斷所謂<lb/>
舟檝無岸海若為之反風薺麥將枯山靈為之出雨况<lb/>
復全抽素繭雲板疑傾併落青鳬銀山或動是知青牛<lb/>
道士更延將盡之命白鹿眞人能生已枯之骨雖復抜<lb/>
<pb n="KR4h0132_WYG_180-4a"/>
山超海負德未勝垂露懸針書恩不盡蓬萊謝恩之雀<lb/>
白玉四環漢水報德之蛇明珠一寸某之觀此寧無愧<lb/>
心直以物受其生於天不謝謹啓<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_180-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百八十<lb/>
</p>
<p>
</p>
  </div>
</body>
</text>
</TEI>
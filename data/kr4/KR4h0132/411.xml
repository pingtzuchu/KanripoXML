<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百十一</head> <lb/>
    <p>
<pb n="KR4h0132_WYG_411-1a"/>
欽定四庫全書<lb/>
　文章辨體彚選巻四百十一<lb/>
　　　　　　　　　　　　明　賀復徵　編<lb/>
論二十<hi>以下政論</hi>
　　政論<hi>漢崔寔</hi>
自堯舜之帝湯武之王皆賴明哲之佐博物之臣故臯<lb/>
陶陳謨而唐虞以興伊箕作訓而殷周用隆及繼體之<lb/>
君欲立中興之功者曷嘗不賴賢哲之謀乎凡天下所<lb/>
<pb n="KR4h0132_WYG_411-1b"/>
不理者常由人主承平日久俗漸弊而不悟政寖衰而不<lb/>
改習亂安危怢不自覩或荒躭嗜欲不恤萬幾或耳蔽箴<lb/>
誨厭偽忽真或猶豫岐路莫適所從或見信之佐括囊守<lb/>
祿或疎逺之臣言以賤廢是以王綱縱弛于上智士鬱伊<lb/>
于下悲夫漢興以來三百五十餘嵗矣政令垢翫上下懈<lb/>
怠風俗彫敝人庶巧偽百姓囂然咸復思中興之救矣且<lb/>
濟時救世之術豈必體堯蹈舜然後迺理哉期於補䘺決<lb/>
壞枝柱邪傾隨形裁割要措斯世於安寧之域而已故聖<lb/>
<pb n="KR4h0132_WYG_411-2a"/>
人執權遭時定制步驟之差各有云設不强人以不能背<lb/>
急切而慕所聞也盖孔子對葉公以來逺哀公以臨人景<lb/>
公以節禮非其不同所急異務也是以受命之君每輙創<lb/>
制中興之主亦匡時失昔盤庚愍殷遷都易民周穆有闕<lb/>
甫侯正刑俗人拘文牽古不達權制竒偉所聞簡忽所見<lb/>
烏可與論國家之大事哉故言事者雖合聖德輙見掎奪<lb/>
何者其頑士闇於時權安習所見不知樂成况可慮始茍<lb/>
云率由舊章而己其逹者或矜名妒能恥䇿非已舞筆奮<lb/>
<pb n="KR4h0132_WYG_411-2b"/>
辭以破其義寡不勝衆遂見擯棄雖稷契復存猶將困焉<lb/>
斯賈生之所以排於絳灌屈子之所以攄其幽憤者也夫<lb/>
以文帝之明賈生之賢而有此患况其餘哉故宜量力度<lb/>
德春秋之義今既不能純法八世亦當叅以霸政霸政則<lb/>
必重賞深罰以御之明著法術以檢之自非上德嚴之則<lb/>
理寛之則亂何以明其然也近孝宣皇帝明於君人之<lb/>
道審於為政之理故嚴刑峻法破姦軌之膽海内清肅<lb/>
天下宻如薦勲祖廟享號中宗算計見效優於孝文及<lb/>
<pb n="KR4h0132_WYG_411-3a"/>
元帝即位多行寛政卒以墮損威權始奪遂為漢室基<lb/>
禍之主政道得失於斯可鑒昔孔子作春秋褒齊桓懿<lb/>
晉文歎管仲之功夫豈不美文武之道哉誠達權救敝<lb/>
之理也故聖人能與世推移而俗士苦不知變以為結<lb/>
繩之約可復理亂秦之緒干戚之舞足以解平城之圍<lb/>
夫熊經鳥伸雖延厯之術非傷寒之理呼吸吐納雖度<lb/>
紀之道非續骨之膏蓋為國之法有似理身平則致養<lb/>
疾則攻焉夫刑罰者治亂之藥石也德敎者興平之粱<lb/>
<pb n="KR4h0132_WYG_411-3b"/>
肉也夫以德教除殘是以粱肉理疾也以刑罰理平是<lb/>
以藥石供養也方今承百王之敝值戹運之㑹自數世<lb/>
以來政多恩貸馭委其轡馬駘其銜四牡横奔皇路險<lb/>
傾方將拑勒鞬輈以救之豈暇嗚和鑾清節奏哉昔高<lb/>
祖令蕭何作九章之律有夷三族之令黥劓斬趾斷舌<lb/>
梟首故謂之具五刑文帝雖除肉刑當劓者笞三百當<lb/>
斬左趾者笞五百當斬右趾者棄市右趾者既殞其命<lb/>
笞撻者往往至死雖有輕刑之名其實殺也當此之時<lb/>
<pb n="KR4h0132_WYG_411-4a"/>
民皆思復肉刑至景帝元年乃下詔曰加笞與重罪無<lb/>
異幸而不死不可為民乃定律減笞輕捶自是之後笞<lb/>
者得全以此言之文帝乃重刑非輕之也以嚴致平非<lb/>
以寛致平也必欲行若言當大定其本使人主師五帝<lb/>
而式三王盪亡秦之俗遵先聖之風棄茍全之政蹈稽<lb/>
古之蹤復五等之爵立井田之制然後選稷契為佐伊<lb/>
吕為輔樂作而鳳凰儀擊石而百獸舞若不然則多為<lb/>
累而已<lb/>
<pb n="KR4h0132_WYG_411-4b"/>
　　崇厚論<hi>朱穆</hi>
夫俗之薄也有自來矣故仲尼歎曰大道之行也而丘<lb/>
不與焉蓋傷之也夫道者以天下為一在彼猶在己也<lb/>
故行違於道則愧生於心非畏義也事違於理則負結<lb/>
於意非憚禮也故率性而行謂之道得其天性謂之德<lb/>
德性失然後貴仁義是以仁義起而道德遷禮法興而<lb/>
淳樸散故道德以仁義為薄淳樸以禮法為賊也夫中<lb/>
世之所敦已為上世之所薄况又薄于此乎故夫天不<lb/>
<pb n="KR4h0132_WYG_411-5a"/>
崇大則覆幬不廣地不深厚則載物不博人不敦龎則<lb/>
道數不逺昔在仲尼不失舊於原壤楚嚴不忍章於絶<lb/>
纓由此觀之聖賢之德敦矣老氏之經曰大丈夫處其<lb/>
厚不處其薄居其實不居其華故去彼取此夫時有薄<lb/>
而厚施行有失而惠用故覆人之過者敦之道也救人<lb/>
之失者厚之行也往者馬援深昭此道可以為德誡其<lb/>
兄子曰吾欲汝曹聞人之過如聞父母之名耳可得聞<lb/>
口不得言斯言要矣逺則聖賢履之上世近則邴吉張<lb/>
<pb n="KR4h0132_WYG_411-5b"/>
子儒行之漢廷故能振英聲於百世播不滅之遺風不<lb/>
亦美哉然而時俗或異風化不敦而尚相誹謗謂之臧<lb/>
否記短則兼折其長貶惡則并伐其善悠悠者皆是其<lb/>
可稱乎凡此之類豈徒乖為君子之道哉將有危身累<lb/>
家之禍焉悲夫行之者不知憂其然故害興而莫之及<lb/>
也斯既然矣又有異焉人皆見之而不能自遷何則務<lb/>
進者趨前而不能顧後榮貴者矜己而不待人智不接<lb/>
愚富不賑貧貞士孤而不恤賢者戹而不存故田蚡以<lb/>
<pb n="KR4h0132_WYG_411-6a"/>
尊顯致安國之金淳于以貴埶引方進之言夫以韓翟<lb/>
之操為漢之名宰然猶不能賑一貧賢薦一孤士又况<lb/>
其下者乎此禽息史魚所以專名於前而莫繼於後者<lb/>
也故時敦俗美則小人守正利不能誘也時否俗薄雖<lb/>
君子為邪義不能止也何則先進者既往而不及後來<lb/>
者復習俗而追之是以虗華盛而忠信微刻薄稠而純<lb/>
篤希斯蓋谷風有棄予之歎伐木有鳥鳴之悲矣嗟乎<lb/>
世士誠躬師孔聖之崇則嘉楚嚴之美行希李老之雅<lb/>
<pb n="KR4h0132_WYG_411-6b"/>
誨思馬援之所尚鄙二宰之夫度美韓稜之抗正貴丙<lb/>
張之𢎞裕賤時俗之誹謗則道豐績盛名顯身榮載不<lb/>
刋之德播不滅之聲然後知薄者之不足厚者之有餘<lb/>
也彼與草木俱朽此與金石相傾豈得同年而語並日<lb/>
而談哉<lb/>
　　五等諸侯論<hi>晉陸機</hi>
夫體國經野先王所慎創制垂基思隆後葉然而經略<lb/>
不同長世異術五等之制始於黄唐郡縣之治創於秦<lb/>
<pb n="KR4h0132_WYG_411-7a"/>
漢得失成敗備在典謨是以其詳可得而言夫王者知<lb/>
帝業至重天下至廣廣不可以偏制重不可以獨任任<lb/>
重必於借力制廣終乎因人故設官分職所以輕其任<lb/>
也並建五長所以𢎞其制也於是乎立其封疆之典裁<lb/>
其親疎之宜使萬國相維以成磐石之固宗庶雜居而<lb/>
定維城之業又有以見綏世之長御識人情之大方知<lb/>
其為人不如厚己利物不如圖身安上在於悦下為己<lb/>
存乎利人故易曰悦以使民民忘其勞孫卿曰不利而<lb/>
<pb n="KR4h0132_WYG_411-7b"/>
利之不如利而後利之之利也是以分天下以厚樂而已<lb/>
得與之同憂饗天下以豐利而已得與之共害利博則<lb/>
恩篤樂逺則憂深故諸侯饗食土之實萬國受傳世之<lb/>
祚夫然則南面之君各務其政九服之内知有定主上<lb/>
之子愛於是乎生下之禮信於是乎結世平足以敦風<lb/>
道衰足以禦暴故彊毅之國不能擅一時之勢雄俊之<lb/>
人無所寄霸王之志然後國安由萬邦之思治主尊頼<lb/>
羣后之圖身譬猶衆目營方則天綱自昶四體辭難而<lb/>
<pb n="KR4h0132_WYG_411-8a"/>
心膂獲乂蓋三代所以直道四王所以垂業也夫盛衰<lb/>
隆弊理所固有教之廢興繫乎其人愿法期於必涼明<lb/>
道有時而闇故世及之制弊於彊禦厚下之典漏於末<lb/>
折侵弱之釁遘自三季陵夷之禍終乎七雄昔成湯親<lb/>
照夏后之鑒公旦目涉商人之戒文質相濟損益有物<lb/>
然五等之禮不革於時封畛之制有隆焉爾者豈玩二<lb/>
王之禍而闇經世之算乎固知百世非可懸御善制不<lb/>
能無弊而侵弱之辱愈於殄祀土崩之困痛於陵夷也<lb/>
<pb n="KR4h0132_WYG_411-8b"/>
是以經始權其多福慮終取其少禍非謂侯伯無可亂<lb/>
之符郡縣非致治之具也故國憂頼其釋位主弱憑其<lb/>
翼戴及承微積弊王室遂卑猶保名位祚垂後嗣皇統<lb/>
幽而不輟神器否而必存者豈非事勢使之然歟降及<lb/>
亡秦棄道任術懲周之失自矜其德尋斧始於所庇制<lb/>
國昧於弱下國慶獨饗其利主憂莫與共害雖速亡趨<lb/>
亂不必一道顛沛之釁實由孤立是蓋思五等之小怨<lb/>
亡經國之大德知陵夷之可患闇土崩之為痛也周之<lb/>
<pb n="KR4h0132_WYG_411-9a"/>
不競有自來矣國乏令主十有餘世然片言勤王諸侯<lb/>
必應一朝震矜逺國先叛故彊晉收其請隧之圖暴楚<lb/>
頓其觀鼎之志豈劉項之能窺闗勝廣之敢號澤哉借<lb/>
使秦人因循周制雖則無道有與共亡覆滅之禍豈在<lb/>
曩日漢矯秦枉大啓王侯境土踰溢不遵舊典故賈生<lb/>
憂其危鼂錯痛其亂是以諸侯阻其國家之富憑其士<lb/>
庶之力勢足者反疾土狹者逆遲六臣犯其弱綱七子<lb/>
衝其漏網皇祖夷於黔徒西京並於東帝是蓋過正之<lb/>
<pb n="KR4h0132_WYG_411-9b"/>
灾而非建侯之累也然吕氏之難朝士外顧宋昌策漢<lb/>
必稱諸侯逮至中葉忌其失節割削宗子有名無實天<lb/>
下曠然復襲亡秦之軌矣是以五侯作威不忌萬邦新<lb/>
都襲漢易於拾遺也光武中興纂隆皇統而猶遵覆車<lb/>
之遺轍養喪家之宿疾僅及數世姦宄充斥卒有彊臣<lb/>
專朝則天下風靡一夫從衡而城池自夷豈不危哉在<lb/>
周之衰難興王室放命者七臣干位者三子嗣王委其<lb/>
九鼎凶族據其天邑鉦鼙震於閫宇鋒鏑流於絳闕然<lb/>
<pb n="KR4h0132_WYG_411-10a"/>
禍止畿甸害不覃及天下晏然以治待亂是以宣王興<lb/>
於共和襄惠振于晉鄭豈若二漢階闥暫擾而四海已<lb/>
沸孽臣朝入九服夕亂哉逺惟王莽簒逆之事近覽董<lb/>
卓擅權之際億兆悼心愚智同痛然周以之存漢以之<lb/>
亡夫何故哉豈世乏曩時之臣士無匡合之志歟蓋逺<lb/>
績屈于時異雄心挫於卑勢耳故烈士扼腕終委冦讎<lb/>
之手中人變節以助虐國之桀雖復時有鳩合同志以<lb/>
謀王室然上非奥主下皆市人師旅無先定之班君臣<lb/>
<pb n="KR4h0132_WYG_411-10b"/>
無相保之志是以義兵雲合無救刼殺之禍衆望未改<lb/>
而已見大漢之滅矣或以諸侯世位不必常全昏主暴<lb/>
君有時比迹故五等所以多亂今之牧守皆以官方庸能<lb/>
雖或失之其得固多故郡縣易以為政夫德之休明黜<lb/>
陟日用長率連屬咸述其職而淫昏之君無所容過何<lb/>
則其不治哉故先代有以之興矣茍或衰陵百度自悖鬻<lb/>
官之吏以貨凖才則貪殘之萌皆羣后也安在其不亂<lb/>
哉故後王有以之廢矣且要而言之五等之君為己思<lb/>
<pb n="KR4h0132_WYG_411-11a"/>
治郡縣之長為利圖物何以徴之蓋企及進取仕子之<lb/>
常志修己安人良士所希及夫進取之情鋭而安人之<lb/>
譽遲是故侵百姓以利已者在位所不憚損實事以養<lb/>
名者官長所夙慕也君無卒嵗之圖臣挾一時之志五<lb/>
等則不然知國為已土衆皆我民民安己受其利國傷<lb/>
家嬰其病故前人欲以垂後後嗣思其堂構為上無茍<lb/>
且之心羣下知膠固之義使其並賢居政則功有厚薄<lb/>
兩愚處亂則過有深淺然則八代之制㡬可以一理貫<lb/>
<pb n="KR4h0132_WYG_411-11b"/>
秦漢之典殆可以一言蔽也<lb/>
　　徙戎論<hi>江統</hi>
夫夷蠻戎狄謂之四夷九服之制地在要荒春秋之義<lb/>
内諸夏而外夷狄以其言語不通贄幣不同法俗詭異<lb/>
種類乖殊或居絶域之外山河之表﨑嶇川谷阻險之<lb/>
地與中國壤斷土隔不相侵涉賦役不及正朔不加故<lb/>
曰天子有道守在四夷禹平九土而西戎即叙其性氣<lb/>
貪婪凶悍不仁四夷之中戎狄為甚弱則畏服彊則侵<lb/>
<pb n="KR4h0132_WYG_411-12a"/>
叛雖有賢聖之世大德之君咸未能以通化率導而以<lb/>
恩德柔懷也當其彊也以殷之髙宗而憊於鬼方有周<lb/>
文王而患昆夷獫狁髙祖困於白登孝文軍於霸上及<lb/>
其弱也周公來九譯之貢中宗納單于之朝以元成之<lb/>
微而猶四夷賓服此其己然之效也故匈奴求守邊塞<lb/>
而侯應陳其不可單于屈膝未央望之議以不臣是以有<lb/>
道之君牧夷狄也惟以待之有備禦之有常雖稽顙執<lb/>
䞇而邊城不弛固守為冦賊强暴而兵甲不加逺征期<lb/>
<pb n="KR4h0132_WYG_411-12b"/>
令境内獲安疆埸不侵而已及至周室失統諸侯專征<lb/>
以大兼小轉相殘滅封疆不固而利害異心戎狄乘間<lb/>
得入中國或招誘安撫以為已用故申繒之禍顛覆宗<lb/>
周襄公要秦遽興姜戎當春秋時義渠大荔居秦晉之<lb/>
域陸渾隂戎處伊洛之間鄋瞞之屬害及濟東侵入齊<lb/>
宋陵虐邢衛南夷與北狄交侵中國不絶若綫齊桓攘<lb/>
之存亡繼絶北伐山戎以開燕路故仲尼稱管仲之力<lb/>
嘉左袵之功逮至春秋之末戰國方盛楚吞蠻氏晉翦<lb/>
<pb n="KR4h0132_WYG_411-13a"/>
陸渾趙武戎服開榆中之地秦雄咸陽滅義渠之等始<lb/>
皇之併天下也南兼百越北走匈奴五嶺長城戎卒億<lb/>
計雖師役煩殷冦賊横暴然一世之功戎狄奔却當時<lb/>
中國無復四夷也漢興而都長安闗中之郡號曰三輔<lb/>
禹貢雍州宗周豐鎬之舊也及至王莽之敗赤眉因之<lb/>
西都荒毁百姓流亡建武中以馬援領隴西太守討叛<lb/>
羌徙其餘種於闗中居馮翊河東空地而與華人雜處<lb/>
數嵗之後族類蕃息既恃其肥彊且苦漢人侵之永初<lb/>
<pb n="KR4h0132_WYG_411-13b"/>
之元騎都尉王𢎞使西域發調羌氐以為行衛於是羣<lb/>
羌奔駭互相扇動二州之戎一時俱發覆滅將守屠破<lb/>
城邑鄧隲之征棄甲委兵輿尸喪師前後相繼諸戎遂<lb/>
熾至於南入蜀漢東掠趙魏唐突軹闗侵及河内及遣<lb/>
北軍中候朱寵將五營士於孟津距羌十年之中夷夏<lb/>
俱斃任尚馬賢僅乃克之此所以為害深重累年不定<lb/>
者雖由禦者之無方將非其才亦豈不以冦發心腹害<lb/>
起肘腋疢篤難療瘡大遲愈之故哉自此之後餘燼不<lb/>
<pb n="KR4h0132_WYG_411-14a"/>
盡小有際㑹輒復侵叛馬賢狃忲終于覆敗段熲臨衝<lb/>
自西徂東雍州之戎常為國患中世之冦惟此為大漢<lb/>
末之亂闗中殘滅魏興之初與蜀分割疆埸之戎一彼<lb/>
一此魏武皇帝令將軍夏侯妙才討叛氐阿貴千萬等<lb/>
後因拔棄漢中遂徙武都之種于秦川欲以弱冦彊國<lb/>
扞禦蜀人此蓋權宜之計一時之勢非所以為萬世之<lb/>
利也今者當之己受其弊矣夫闗中土沃物豐厥田上<lb/>
上加以涇渭之流溉其舄鹵鄭國白渠灌浸相通黍稷<lb/>
<pb n="KR4h0132_WYG_411-14b"/>
之饒畝號一鍾百姓謠詠其殷實帝王之都每以為居<lb/>
未聞戎狄宜在此土也非我族類其心必異戎狄志態<lb/>
不與華同而因其衰弊遷之畿服士庶翫習侮其輕弱<lb/>
使其怨恨之氣毒於骨髓至於蕃育衆盛則坐生其心<lb/>
以貪悍之性挾憤怒之情候隙乘便輙為横逆而居封<lb/>
域之内無障塞之隔掩不備之人收散野之積故能為<lb/>
禍滋蔓暴害不測此必然之勢已騐之事也當今之宜<lb/>
宜及兵威方盛衆事未罷徙馮翊北地新平安定界内<lb/>
<pb n="KR4h0132_WYG_411-15a"/>
諸羌著先零罕开析支之地徙扶風始平京兆之氐出<lb/>
還隴右著隂平武都之界廩其道路之糧令足自致各<lb/>
附本種反其舊土使屬國撫夷就安集之戎晉不雜並<lb/>
得其所上合往古即叙之義下為盛世永久之規縱有<lb/>
猾夏之心風塵之警則絶逺中國隔閡山河雖為冦暴<lb/>
所害不廣是以充國子明能以數萬之衆制羣羌之命<lb/>
有征無戰全軍獨剋雖有謀謨深計廟勝逺圖豈不以<lb/>
華夷異處戎夏區别要塞易守之故得成其功也哉難<lb/>
<pb n="KR4h0132_WYG_411-15b"/>
者曰方今闗中之禍暴兵二載征戍之勞老師十萬水<lb/>
旱之害薦饑累荒疫癘之灾札瘥夭昏凶逆既戮悔惡<lb/>
初附且欵且畏咸懷危懼百姓愁苦異人同慮望寧息<lb/>
之有期若枯旱之思雨露誠宜鎮之以安豫而子方欲<lb/>
作役起徒興功造事使疲悴之衆從自猜之冦以無糓<lb/>
之人遷乏食之戎恐勢盡力屈緒業不卒羌戎離散心<lb/>
不可一前害未及弭而後變復横出矣答曰羌戎狡猾<lb/>
擅相號署攻城野戰傷害牧守連兵聚衆載離寒暑矣<lb/>
<pb n="KR4h0132_WYG_411-16a"/>
而今異類瓦解同種土崩老幼繫累丁壯降散禽離獸<lb/>
迸不能相一子以此等為尚挾餘資悔惡反善懷我德<lb/>
惠而來柔附乎將勢窮道盡智力俱困懼我兵誅以至<lb/>
於此乎曰無有餘力勢窮道盡故也然則我能制其短<lb/>
長之命而令其進退由己矣夫樂其業者不易事安其<lb/>
居者無遷志方其自疑危懼畏怖促遽故可制以兵威<lb/>
使之左右無違也迨其死亡散流離逷未鳩與闗中之<lb/>
人户皆為讐故可遐遷逺處令其心不懷土也夫聖賢<lb/>
<pb n="KR4h0132_WYG_411-16b"/>
之謀事也為之於未有理之於未亂道不著而平德不<lb/>
顯而成其次則能轉禍為福因敗為功值困必濟遇否<lb/>
能通今子遭弊事之終而不圖更制之始憂易轍之勤<lb/>
而得覆車之軌何哉且闗中之人百餘萬口率其少多<lb/>
戎狄居半處之與遷必須口實若有窮乏糝粒不繼者<lb/>
故當傾闗中之糓以全其生生之計必無擠于溝壑而<lb/>
不為侵掠之害也今我遷之傳食而至附其種族自使<lb/>
相贍而秦地之人得其半糓此為濟行者以廩糧遺居<lb/>
<pb n="KR4h0132_WYG_411-17a"/>
者以積倉寛闗中之逼去盗賊之原除旦夕之損建終<lb/>
年之益若憚蹔舉之小勞而忘永逸之𢎞策惜日月之<lb/>
煩苦而遺累世之冦敵非所謂能開物成務創業垂統<lb/>
崇基拓跡謀及子孫者也并州之衆本實匈奴桀惡之<lb/>
冦也漢宣之世凍餒殘破國内五裂後合為二呼韓邪<lb/>
遂衰弱孤危不能自存依阻塞下委質柔服建武中南<lb/>
單于復來降附遂令入塞居於漠南數世之後亦輙叛<lb/>
戾故何熈梁覲戎車屢征中平中以黃巾賊起發調其<lb/>
<pb n="KR4h0132_WYG_411-17b"/>
兵部衆不從而殺羌渠由是於彌扶羅求助於漢以討<lb/>
其賊仍值世喪亂遂乘釁而作鹵掠趙魏冦至河南建<lb/>
安中又使右賢王去卑誘質呼廚泉聽其部落散居六<lb/>
郡咸熈之際以一部太彊分為三率泰始之初又增為<lb/>
四於是劉猛内叛連結外冦近者郝散之變發於糓逺<lb/>
今五部之衆户至數萬人口之盛過於西戎然其天性<lb/>
驍勇弓馬便利倍於氐羌若有不虞風塵之慮則并州<lb/>
之域可為寒心榮陽句驪本居遼東塞外正始中幽州<lb/>
<pb n="KR4h0132_WYG_411-18a"/>
刺史母丘儉伐其叛者徙其餘種始徙之時户落百數<lb/>
子孫孶息今以千計數世之後必至殷熾今百姓失職<lb/>
猶或亡叛犬馬肥充則有噬嚙况於夷狄能不為變但<lb/>
顧其微弱勢力不成耳夫為邦者患不在貧而在不均<lb/>
憂不在寡而在不安以四海之廣士庶之富豈須夷狄<lb/>
在内然後取足哉此等皆可申諭發遣還其本域慰彼<lb/>
羈旅懷土之思釋我華夏纖介之憂惠此中國以綏四<lb/>
方德施永世於計為長<lb/>
<pb n="KR4h0132_WYG_411-18b"/>
　　肉刑論<hi>袁宏</hi>
夫民心樂全而不能常蓋利用之物縣於外而嗜慾之<lb/>
情動於内也於是以進取貪競之行希求放肆不己不<lb/>
能充其嗜慾則茍且徼倖之所生也希求無饜無以愜<lb/>
其慾則姦偽忿怒之所生也先王知其如此而欲救其<lb/>
弊故先以德禮陶其心其心不化然後加以刑辟書曰<lb/>
百姓不親五品不遜汝作司徒敬敷五教蠻夷猾夏冦<lb/>
賊姦宄汝作士五刑有服然則德刑之設叅而用之者<lb/>
<pb n="KR4h0132_WYG_411-19a"/>
也三代相因其義詳焉周禮使墨者守門劓者守闗宫<lb/>
者守内刖者守囿此肉刑之制可得而論也荀卿亦云<lb/>
殺人者死傷人者刑百王之所同未有知其所由來者<lb/>
也夫殺人者死而相殺者不己是大辟可以懲未殺不<lb/>
能使天下無殺也傷人者刑而害物者不息是黥劓可<lb/>
以懼未刑不能使天下無刑也故將欲止之莫若先以<lb/>
德化夫罪過彰著然後入于刑辟是將殺人者不必死<lb/>
傷人者不必刑縱而弗化則䧟于刑辟故刑之所制在<lb/>
<pb n="KR4h0132_WYG_411-19b"/>
於不可移之地禮教則不然明其善惡所以潛勸其情<lb/>
消之於未殺也示之恥辱所以内愧其心治之於未傷<lb/>
也故過微而不至於著罪薄而不及於刑<lb/>
　　𣙜論<hi>張載</hi>
夫賢人君子將立天下之功成天下之名非遇其時曷<lb/>
由致之哉故嘗試論之殷湯無鳴條之事則伊尹有莘<lb/>
之匹夫也周武無牧野之陣則吕牙渭濱之釣翁也若<lb/>
茲之類不可勝紀蓋聲發響應形動影從時平則才伏<lb/>
<pb n="KR4h0132_WYG_411-20a"/>
世亂則竒用豈不信歟設使秦莽修二王之法時致隆<lb/>
平則漢祖泗上之徤吏光武舂陵之俠客耳况乎附麗<lb/>
者哉故當其有事也則足非千里不入於輿刃非漸鴻<lb/>
不韜於鞘是以駑蹇望風而退頑鋭未試而廢及其無<lb/>
事也則牛驥共牢利鈍齊列而無長塗犀革以決之此<lb/>
離朱與瞽者同眼之説也處守平之世而欲建殊常之<lb/>
勲居太平之際而吐違俗之謀此猶却步而登山鬻章<lb/>
甫於越也漢文帝見李廣而嘆曰惜子不遇當髙祖時<lb/>
<pb n="KR4h0132_WYG_411-20b"/>
萬户侯豈足道哉故智無所運其籌勇無所奮其氣則<lb/>
勇怯一也才無所騁其能辨無所展其説則頑慧均也<lb/>
是以呉榜越船不能無水而浮青虬赤螭不能無雲而<lb/>
飛故和璧之在荆山隨珠之潛重川非遇其人焉有連<lb/>
城之價照車之名乎青骹繁霜縶於籠中何以效其撮<lb/>
東郭於鞲下也白猨𤣥豹藏於靈檻何以知其接垂條<lb/>
於千仞也孱夫與烏獲訟力非龍文赤鼎無以明之盖<lb/>
聶政與荆卿争勇非强秦之威孰能辨之故餓夫庸隷<lb/>
<pb n="KR4h0132_WYG_411-21a"/>
抱闗屠釣之倫一旦而都卿相之位建金石之號者或<lb/>
有懷顔孟之術抱伊管之略没世而不齒者此言有事<lb/>
之世易為功無事之時難為名也若斯湮滅而不稱曾<lb/>
不足以多説况夫庸庸之徒少有不得意者則自以為<lb/>
枉伏莫不飾小辨立小善以偶時結朋黨聚虚譽以<lb/>
驅俗進之無補於時退之無損於化而世主相與雷同<lb/>
齊口吹而煦之豈不哀哉今士循常習故規行矩步積<lb/>
階級累閥閲碌碌然以取世資若夫魁梧雋傑卓躒俶<lb/>
<pb n="KR4h0132_WYG_411-21b"/>
儻之徒直將伏死嶔岑之下安能與步驟共争道里乎<lb/>
至於軒冕黻班之士茍不能匡化輔政佐時益世而徒<lb/>
俯仰取容要榮求利厚自封之資豐利家之積此沭猴<lb/>
而冠耳尚焉足道哉<lb/>
　<lb/>
　<lb/>
　<lb/>
　文章辨體彚選巻四百十一<lb/>
<pb n="KR4h0132_WYG_411-22a"/>
欽定四庫全書<lb/>
　文章辨體彚選巻四百十一<lb/>
　　　　　　　　　　　　明　賀復徵　編<lb/>
論二十<hi>以下政論</hi>
　　政論<hi>漢崔寔</hi>
自堯舜之帝湯武之王皆賴明哲之佐博物之臣故臯<lb/>
陶陳謨而唐虞以興伊箕作訓而殷周用隆及繼體之<lb/>
君欲立中興之功者曷嘗不賴賢哲之謀乎凡天下所<lb/>
<pb n="KR4h0132_WYG_411-22b"/>
不理者常由人主承平日久俗漸弊而不悟政寖衰而不<lb/>
改習亂安危怢不自覩或荒躭嗜欲不恤萬幾或耳蔽箴<lb/>
誨厭偽忽真或猶豫岐路莫適所從或見信之佐括囊守<lb/>
祿或疎逺之臣言以賤廢是以王綱縱弛于上智士鬱伊<lb/>
于下悲夫漢興以來三百五十餘嵗矣政令垢翫上下懈<lb/>
怠風俗彫敝人庶巧偽百姓囂然咸復思中興之救矣且<lb/>
濟時救世之術豈必體堯蹈舜然後迺理哉期於補䘺決<lb/>
壞枝柱邪傾隨形裁割要措斯世於安寧之域而已故聖<lb/>
<pb n="KR4h0132_WYG_411-23a"/>
人執權遭時定制步驟之差各有云設不强人以不能背<lb/>
急切而慕所聞也盖孔子對葉公以來逺哀公以臨人景<lb/>
公以節禮非其不同所急異務也是以受命之君每輙創<lb/>
制中興之主亦匡時失昔盤庚愍殷遷都易民周穆有闕<lb/>
甫侯正刑俗人拘文牽古不達權制竒偉所聞簡忽所見<lb/>
烏可與論國家之大事哉故言事者雖合聖德輙見掎奪<lb/>
何者其頑士闇於時權安習所見不知樂成况可慮始茍<lb/>
云率由舊章而己其逹者或矜名妒能恥䇿非已舞筆奮<lb/>
<pb n="KR4h0132_WYG_411-23b"/>
辭以破其義寡不勝衆遂見擯棄雖稷契復存猶將困焉<lb/>
斯賈生之所以排於絳灌屈子之所以攄其幽憤者也夫<lb/>
以文帝之明賈生之賢而有此患况其餘哉故宜量力度<lb/>
德春秋之義今既不能純法八世亦當叅以霸政霸政則<lb/>
必重賞深罰以御之明著法術以檢之自非上德嚴之則<lb/>
理寛之則亂何以明其然也近孝宣皇帝明於君人之<lb/>
道審於為政之理故嚴刑峻法破姦軌之膽海内清肅<lb/>
天下宻如薦勲祖廟享號中宗算計見效優於孝文及<lb/>
<pb n="KR4h0132_WYG_411-24a"/>
元帝即位多行寛政卒以墮損威權始奪遂為漢室基<lb/>
禍之主政道得失於斯可鑒昔孔子作春秋褒齊桓懿<lb/>
晉文歎管仲之功夫豈不美文武之道哉誠達權救敝<lb/>
之理也故聖人能與世推移而俗士苦不知變以為結<lb/>
繩之約可復理亂秦之緒干戚之舞足以解平城之圍<lb/>
夫熊經鳥伸雖延厯之術非傷寒之理呼吸吐納雖度<lb/>
紀之道非續骨之膏蓋為國之法有似理身平則致養<lb/>
疾則攻焉夫刑罰者治亂之藥石也德敎者興平之粱<lb/>
<pb n="KR4h0132_WYG_411-24b"/>
肉也夫以德教除殘是以粱肉理疾也以刑罰理平是<lb/>
以藥石供養也方今承百王之敝值戹運之㑹自數世<lb/>
以來政多恩貸馭委其轡馬駘其銜四牡横奔皇路險<lb/>
傾方將拑勒鞬輈以救之豈暇嗚和鑾清節奏哉昔高<lb/>
祖令蕭何作九章之律有夷三族之令黥劓斬趾斷舌<lb/>
梟首故謂之具五刑文帝雖除肉刑當劓者笞三百當<lb/>
斬左趾者笞五百當斬右趾者棄市右趾者既殞其命<lb/>
笞撻者往往至死雖有輕刑之名其實殺也當此之時<lb/>
<pb n="KR4h0132_WYG_411-25a"/>
民皆思復肉刑至景帝元年乃下詔曰加笞與重罪無<lb/>
異幸而不死不可為民乃定律減笞輕捶自是之後笞<lb/>
者得全以此言之文帝乃重刑非輕之也以嚴致平非<lb/>
以寛致平也必欲行若言當大定其本使人主師五帝<lb/>
而式三王盪亡秦之俗遵先聖之風棄茍全之政蹈稽<lb/>
古之蹤復五等之爵立井田之制然後選稷契為佐伊<lb/>
吕為輔樂作而鳳凰儀擊石而百獸舞若不然則多為<lb/>
累而已<lb/>
<pb n="KR4h0132_WYG_411-25b"/>
　　崇厚論<hi>朱穆</hi>
夫俗之薄也有自來矣故仲尼歎曰大道之行也而丘<lb/>
不與焉蓋傷之也夫道者以天下為一在彼猶在己也<lb/>
故行違於道則愧生於心非畏義也事違於理則負結<lb/>
於意非憚禮也故率性而行謂之道得其天性謂之德<lb/>
德性失然後貴仁義是以仁義起而道德遷禮法興而<lb/>
淳樸散故道德以仁義為薄淳樸以禮法為賊也夫中<lb/>
世之所敦已為上世之所薄况又薄于此乎故夫天不<lb/>
<pb n="KR4h0132_WYG_411-26a"/>
崇大則覆幬不廣地不深厚則載物不博人不敦龎則<lb/>
道數不逺昔在仲尼不失舊於原壤楚嚴不忍章於絶<lb/>
纓由此觀之聖賢之德敦矣老氏之經曰大丈夫處其<lb/>
厚不處其薄居其實不居其華故去彼取此夫時有薄<lb/>
而厚施行有失而惠用故覆人之過者敦之道也救人<lb/>
之失者厚之行也往者馬援深昭此道可以為德誡其<lb/>
兄子曰吾欲汝曹聞人之過如聞父母之名耳可得聞<lb/>
口不得言斯言要矣逺則聖賢履之上世近則邴吉張<lb/>
<pb n="KR4h0132_WYG_411-26b"/>
子儒行之漢廷故能振英聲於百世播不滅之遺風不<lb/>
亦美哉然而時俗或異風化不敦而尚相誹謗謂之臧<lb/>
否記短則兼折其長貶惡則并伐其善悠悠者皆是其<lb/>
可稱乎凡此之類豈徒乖為君子之道哉將有危身累<lb/>
家之禍焉悲夫行之者不知憂其然故害興而莫之及<lb/>
也斯既然矣又有異焉人皆見之而不能自遷何則務<lb/>
進者趨前而不能顧後榮貴者矜己而不待人智不接<lb/>
愚富不賑貧貞士孤而不恤賢者戹而不存故田蚡以<lb/>
<pb n="KR4h0132_WYG_411-27a"/>
尊顯致安國之金淳于以貴埶引方進之言夫以韓翟<lb/>
之操為漢之名宰然猶不能賑一貧賢薦一孤士又况<lb/>
其下者乎此禽息史魚所以專名於前而莫繼於後者<lb/>
也故時敦俗美則小人守正利不能誘也時否俗薄雖<lb/>
君子為邪義不能止也何則先進者既往而不及後來<lb/>
者復習俗而追之是以虗華盛而忠信微刻薄稠而純<lb/>
篤希斯蓋谷風有棄予之歎伐木有鳥鳴之悲矣嗟乎<lb/>
世士誠躬師孔聖之崇則嘉楚嚴之美行希李老之雅<lb/>
<pb n="KR4h0132_WYG_411-27b"/>
誨思馬援之所尚鄙二宰之夫度美韓稜之抗正貴丙<lb/>
張之𢎞裕賤時俗之誹謗則道豐績盛名顯身榮載不<lb/>
刋之德播不滅之聲然後知薄者之不足厚者之有餘<lb/>
也彼與草木俱朽此與金石相傾豈得同年而語並日<lb/>
而談哉<lb/>
　　五等諸侯論<hi>晉陸機</hi>
夫體國經野先王所慎創制垂基思隆後葉然而經略<lb/>
不同長世異術五等之制始於黄唐郡縣之治創於秦<lb/>
<pb n="KR4h0132_WYG_411-28a"/>
漢得失成敗備在典謨是以其詳可得而言夫王者知<lb/>
帝業至重天下至廣廣不可以偏制重不可以獨任任<lb/>
重必於借力制廣終乎因人故設官分職所以輕其任<lb/>
也並建五長所以𢎞其制也於是乎立其封疆之典裁<lb/>
其親疎之宜使萬國相維以成磐石之固宗庶雜居而<lb/>
定維城之業又有以見綏世之長御識人情之大方知<lb/>
其為人不如厚己利物不如圖身安上在於悦下為己<lb/>
存乎利人故易曰悦以使民民忘其勞孫卿曰不利而<lb/>
<pb n="KR4h0132_WYG_411-28b"/>
利之不如利而後利之之利也是以分天下以厚樂而已<lb/>
得與之同憂饗天下以豐利而已得與之共害利博則<lb/>
恩篤樂逺則憂深故諸侯饗食土之實萬國受傳世之<lb/>
祚夫然則南面之君各務其政九服之内知有定主上<lb/>
之子愛於是乎生下之禮信於是乎結世平足以敦風<lb/>
道衰足以禦暴故彊毅之國不能擅一時之勢雄俊之<lb/>
人無所寄霸王之志然後國安由萬邦之思治主尊頼<lb/>
羣后之圖身譬猶衆目營方則天綱自昶四體辭難而<lb/>
<pb n="KR4h0132_WYG_411-29a"/>
心膂獲乂蓋三代所以直道四王所以垂業也夫盛衰<lb/>
隆弊理所固有教之廢興繫乎其人愿法期於必涼明<lb/>
道有時而闇故世及之制弊於彊禦厚下之典漏於末<lb/>
折侵弱之釁遘自三季陵夷之禍終乎七雄昔成湯親<lb/>
照夏后之鑒公旦目涉商人之戒文質相濟損益有物<lb/>
然五等之禮不革於時封畛之制有隆焉爾者豈玩二<lb/>
王之禍而闇經世之算乎固知百世非可懸御善制不<lb/>
能無弊而侵弱之辱愈於殄祀土崩之困痛於陵夷也<lb/>
<pb n="KR4h0132_WYG_411-29b"/>
是以經始權其多福慮終取其少禍非謂侯伯無可亂<lb/>
之符郡縣非致治之具也故國憂頼其釋位主弱憑其<lb/>
翼戴及承微積弊王室遂卑猶保名位祚垂後嗣皇統<lb/>
幽而不輟神器否而必存者豈非事勢使之然歟降及<lb/>
亡秦棄道任術懲周之失自矜其德尋斧始於所庇制<lb/>
國昧於弱下國慶獨饗其利主憂莫與共害雖速亡趨<lb/>
亂不必一道顛沛之釁實由孤立是蓋思五等之小怨<lb/>
亡經國之大德知陵夷之可患闇土崩之為痛也周之<lb/>
<pb n="KR4h0132_WYG_411-30a"/>
不競有自來矣國乏令主十有餘世然片言勤王諸侯<lb/>
必應一朝震矜逺國先叛故彊晉收其請隧之圖暴楚<lb/>
頓其觀鼎之志豈劉項之能窺闗勝廣之敢號澤哉借<lb/>
使秦人因循周制雖則無道有與共亡覆滅之禍豈在<lb/>
曩日漢矯秦枉大啓王侯境土踰溢不遵舊典故賈生<lb/>
憂其危鼂錯痛其亂是以諸侯阻其國家之富憑其士<lb/>
庶之力勢足者反疾土狹者逆遲六臣犯其弱綱七子<lb/>
衝其漏網皇祖夷於黔徒西京並於東帝是蓋過正之<lb/>
<pb n="KR4h0132_WYG_411-30b"/>
灾而非建侯之累也然吕氏之難朝士外顧宋昌策漢<lb/>
必稱諸侯逮至中葉忌其失節割削宗子有名無實天<lb/>
下曠然復襲亡秦之軌矣是以五侯作威不忌萬邦新<lb/>
都襲漢易於拾遺也光武中興纂隆皇統而猶遵覆車<lb/>
之遺轍養喪家之宿疾僅及數世姦宄充斥卒有彊臣<lb/>
專朝則天下風靡一夫從衡而城池自夷豈不危哉在<lb/>
周之衰難興王室放命者七臣干位者三子嗣王委其<lb/>
九鼎凶族據其天邑鉦鼙震於閫宇鋒鏑流於絳闕然<lb/>
<pb n="KR4h0132_WYG_411-31a"/>
禍止畿甸害不覃及天下晏然以治待亂是以宣王興<lb/>
於共和襄惠振于晉鄭豈若二漢階闥暫擾而四海已<lb/>
沸孽臣朝入九服夕亂哉逺惟王莽簒逆之事近覽董<lb/>
卓擅權之際億兆悼心愚智同痛然周以之存漢以之<lb/>
亡夫何故哉豈世乏曩時之臣士無匡合之志歟蓋逺<lb/>
績屈于時異雄心挫於卑勢耳故烈士扼腕終委冦讎<lb/>
之手中人變節以助虐國之桀雖復時有鳩合同志以<lb/>
謀王室然上非奥主下皆市人師旅無先定之班君臣<lb/>
<pb n="KR4h0132_WYG_411-31b"/>
無相保之志是以義兵雲合無救刼殺之禍衆望未改<lb/>
而已見大漢之滅矣或以諸侯世位不必常全昏主暴<lb/>
君有時比迹故五等所以多亂今之牧守皆以官方庸能<lb/>
雖或失之其得固多故郡縣易以為政夫德之休明黜<lb/>
陟日用長率連屬咸述其職而淫昏之君無所容過何<lb/>
則其不治哉故先代有以之興矣茍或衰陵百度自悖鬻<lb/>
官之吏以貨凖才則貪殘之萌皆羣后也安在其不亂<lb/>
哉故後王有以之廢矣且要而言之五等之君為己思<lb/>
<pb n="KR4h0132_WYG_411-32a"/>
治郡縣之長為利圖物何以徴之蓋企及進取仕子之<lb/>
常志修己安人良士所希及夫進取之情鋭而安人之<lb/>
譽遲是故侵百姓以利已者在位所不憚損實事以養<lb/>
名者官長所夙慕也君無卒嵗之圖臣挾一時之志五<lb/>
等則不然知國為已土衆皆我民民安己受其利國傷<lb/>
家嬰其病故前人欲以垂後後嗣思其堂構為上無茍<lb/>
且之心羣下知膠固之義使其並賢居政則功有厚薄<lb/>
兩愚處亂則過有深淺然則八代之制㡬可以一理貫<lb/>
<pb n="KR4h0132_WYG_411-32b"/>
秦漢之典殆可以一言蔽也<lb/>
　　徙戎論<hi>江統</hi>
夫夷蠻戎狄謂之四夷九服之制地在要荒春秋之義<lb/>
内諸夏而外夷狄以其言語不通贄幣不同法俗詭異<lb/>
種類乖殊或居絶域之外山河之表﨑嶇川谷阻險之<lb/>
地與中國壤斷土隔不相侵涉賦役不及正朔不加故<lb/>
曰天子有道守在四夷禹平九土而西戎即叙其性氣<lb/>
貪婪凶悍不仁四夷之中戎狄為甚弱則畏服彊則侵<lb/>
<pb n="KR4h0132_WYG_411-33a"/>
叛雖有賢聖之世大德之君咸未能以通化率導而以<lb/>
恩德柔懷也當其彊也以殷之髙宗而憊於鬼方有周<lb/>
文王而患昆夷獫狁髙祖困於白登孝文軍於霸上及<lb/>
其弱也周公來九譯之貢中宗納單于之朝以元成之<lb/>
微而猶四夷賓服此其己然之效也故匈奴求守邊塞<lb/>
而侯應陳其不可單于屈膝未央望之議以不臣是以有<lb/>
道之君牧夷狄也惟以待之有備禦之有常雖稽顙執<lb/>
䞇而邊城不弛固守為冦賊强暴而兵甲不加逺征期<lb/>
<pb n="KR4h0132_WYG_411-33b"/>
令境内獲安疆埸不侵而已及至周室失統諸侯專征<lb/>
以大兼小轉相殘滅封疆不固而利害異心戎狄乘間<lb/>
得入中國或招誘安撫以為已用故申繒之禍顛覆宗<lb/>
周襄公要秦遽興姜戎當春秋時義渠大荔居秦晉之<lb/>
域陸渾隂戎處伊洛之間鄋瞞之屬害及濟東侵入齊<lb/>
宋陵虐邢衛南夷與北狄交侵中國不絶若綫齊桓攘<lb/>
之存亡繼絶北伐山戎以開燕路故仲尼稱管仲之力<lb/>
嘉左袵之功逮至春秋之末戰國方盛楚吞蠻氏晉翦<lb/>
<pb n="KR4h0132_WYG_411-34a"/>
陸渾趙武戎服開榆中之地秦雄咸陽滅義渠之等始<lb/>
皇之併天下也南兼百越北走匈奴五嶺長城戎卒億<lb/>
計雖師役煩殷冦賊横暴然一世之功戎狄奔却當時<lb/>
中國無復四夷也漢興而都長安闗中之郡號曰三輔<lb/>
禹貢雍州宗周豐鎬之舊也及至王莽之敗赤眉因之<lb/>
西都荒毁百姓流亡建武中以馬援領隴西太守討叛<lb/>
羌徙其餘種於闗中居馮翊河東空地而與華人雜處<lb/>
數嵗之後族類蕃息既恃其肥彊且苦漢人侵之永初<lb/>
<pb n="KR4h0132_WYG_411-34b"/>
之元騎都尉王𢎞使西域發調羌氐以為行衛於是羣<lb/>
羌奔駭互相扇動二州之戎一時俱發覆滅將守屠破<lb/>
城邑鄧隲之征棄甲委兵輿尸喪師前後相繼諸戎遂<lb/>
熾至於南入蜀漢東掠趙魏唐突軹闗侵及河内及遣<lb/>
北軍中候朱寵將五營士於孟津距羌十年之中夷夏<lb/>
俱斃任尚馬賢僅乃克之此所以為害深重累年不定<lb/>
者雖由禦者之無方將非其才亦豈不以冦發心腹害<lb/>
起肘腋疢篤難療瘡大遲愈之故哉自此之後餘燼不<lb/>
<pb n="KR4h0132_WYG_411-35a"/>
盡小有際㑹輒復侵叛馬賢狃忲終于覆敗段熲臨衝<lb/>
自西徂東雍州之戎常為國患中世之冦惟此為大漢<lb/>
末之亂闗中殘滅魏興之初與蜀分割疆埸之戎一彼<lb/>
一此魏武皇帝令將軍夏侯妙才討叛氐阿貴千萬等<lb/>
後因拔棄漢中遂徙武都之種于秦川欲以弱冦彊國<lb/>
扞禦蜀人此蓋權宜之計一時之勢非所以為萬世之<lb/>
利也今者當之己受其弊矣夫闗中土沃物豐厥田上<lb/>
上加以涇渭之流溉其舄鹵鄭國白渠灌浸相通黍稷<lb/>
<pb n="KR4h0132_WYG_411-35b"/>
之饒畝號一鍾百姓謠詠其殷實帝王之都每以為居<lb/>
未聞戎狄宜在此土也非我族類其心必異戎狄志態<lb/>
不與華同而因其衰弊遷之畿服士庶翫習侮其輕弱<lb/>
使其怨恨之氣毒於骨髓至於蕃育衆盛則坐生其心<lb/>
以貪悍之性挾憤怒之情候隙乘便輙為横逆而居封<lb/>
域之内無障塞之隔掩不備之人收散野之積故能為<lb/>
禍滋蔓暴害不測此必然之勢已騐之事也當今之宜<lb/>
宜及兵威方盛衆事未罷徙馮翊北地新平安定界内<lb/>
<pb n="KR4h0132_WYG_411-36a"/>
諸羌著先零罕开析支之地徙扶風始平京兆之氐出<lb/>
還隴右著隂平武都之界廩其道路之糧令足自致各<lb/>
附本種反其舊土使屬國撫夷就安集之戎晉不雜並<lb/>
得其所上合往古即叙之義下為盛世永久之規縱有<lb/>
猾夏之心風塵之警則絶逺中國隔閡山河雖為冦暴<lb/>
所害不廣是以充國子明能以數萬之衆制羣羌之命<lb/>
有征無戰全軍獨剋雖有謀謨深計廟勝逺圖豈不以<lb/>
華夷異處戎夏區别要塞易守之故得成其功也哉難<lb/>
<pb n="KR4h0132_WYG_411-36b"/>
者曰方今闗中之禍暴兵二載征戍之勞老師十萬水<lb/>
旱之害薦饑累荒疫癘之灾札瘥夭昏凶逆既戮悔惡<lb/>
初附且欵且畏咸懷危懼百姓愁苦異人同慮望寧息<lb/>
之有期若枯旱之思雨露誠宜鎮之以安豫而子方欲<lb/>
作役起徒興功造事使疲悴之衆從自猜之冦以無糓<lb/>
之人遷乏食之戎恐勢盡力屈緒業不卒羌戎離散心<lb/>
不可一前害未及弭而後變復横出矣答曰羌戎狡猾<lb/>
擅相號署攻城野戰傷害牧守連兵聚衆載離寒暑矣<lb/>
<pb n="KR4h0132_WYG_411-37a"/>
而今異類瓦解同種土崩老幼繫累丁壯降散禽離獸<lb/>
迸不能相一子以此等為尚挾餘資悔惡反善懷我德<lb/>
惠而來柔附乎將勢窮道盡智力俱困懼我兵誅以至<lb/>
於此乎曰無有餘力勢窮道盡故也然則我能制其短<lb/>
長之命而令其進退由己矣夫樂其業者不易事安其<lb/>
居者無遷志方其自疑危懼畏怖促遽故可制以兵威<lb/>
使之左右無違也迨其死亡散流離逷未鳩與闗中之<lb/>
人户皆為讐故可遐遷逺處令其心不懷土也夫聖賢<lb/>
<pb n="KR4h0132_WYG_411-37b"/>
之謀事也為之於未有理之於未亂道不著而平德不<lb/>
顯而成其次則能轉禍為福因敗為功值困必濟遇否<lb/>
能通今子遭弊事之終而不圖更制之始憂易轍之勤<lb/>
而得覆車之軌何哉且闗中之人百餘萬口率其少多<lb/>
戎狄居半處之與遷必須口實若有窮乏糝粒不繼者<lb/>
故當傾闗中之糓以全其生生之計必無擠于溝壑而<lb/>
不為侵掠之害也今我遷之傳食而至附其種族自使<lb/>
相贍而秦地之人得其半糓此為濟行者以廩糧遺居<lb/>
<pb n="KR4h0132_WYG_411-38a"/>
者以積倉寛闗中之逼去盗賊之原除旦夕之損建終<lb/>
年之益若憚蹔舉之小勞而忘永逸之𢎞策惜日月之<lb/>
煩苦而遺累世之冦敵非所謂能開物成務創業垂統<lb/>
崇基拓跡謀及子孫者也并州之衆本實匈奴桀惡之<lb/>
冦也漢宣之世凍餒殘破國内五裂後合為二呼韓邪<lb/>
遂衰弱孤危不能自存依阻塞下委質柔服建武中南<lb/>
單于復來降附遂令入塞居於漠南數世之後亦輙叛<lb/>
戾故何熈梁覲戎車屢征中平中以黃巾賊起發調其<lb/>
<pb n="KR4h0132_WYG_411-38b"/>
兵部衆不從而殺羌渠由是於彌扶羅求助於漢以討<lb/>
其賊仍值世喪亂遂乘釁而作鹵掠趙魏冦至河南建<lb/>
安中又使右賢王去卑誘質呼廚泉聽其部落散居六<lb/>
郡咸熈之際以一部太彊分為三率泰始之初又增為<lb/>
四於是劉猛内叛連結外冦近者郝散之變發於糓逺<lb/>
今五部之衆户至數萬人口之盛過於西戎然其天性<lb/>
驍勇弓馬便利倍於氐羌若有不虞風塵之慮則并州<lb/>
之域可為寒心榮陽句驪本居遼東塞外正始中幽州<lb/>
<pb n="KR4h0132_WYG_411-39a"/>
刺史母丘儉伐其叛者徙其餘種始徙之時户落百數<lb/>
子孫孶息今以千計數世之後必至殷熾今百姓失職<lb/>
猶或亡叛犬馬肥充則有噬嚙况於夷狄能不為變但<lb/>
顧其微弱勢力不成耳夫為邦者患不在貧而在不均<lb/>
憂不在寡而在不安以四海之廣士庶之富豈須夷狄<lb/>
在内然後取足哉此等皆可申諭發遣還其本域慰彼<lb/>
羈旅懷土之思釋我華夏纖介之憂惠此中國以綏四<lb/>
方德施永世於計為長<lb/>
<pb n="KR4h0132_WYG_411-39b"/>
　　肉刑論<hi>袁宏</hi>
夫民心樂全而不能常蓋利用之物縣於外而嗜慾之<lb/>
情動於内也於是以進取貪競之行希求放肆不己不<lb/>
能充其嗜慾則茍且徼倖之所生也希求無饜無以愜<lb/>
其慾則姦偽忿怒之所生也先王知其如此而欲救其<lb/>
弊故先以德禮陶其心其心不化然後加以刑辟書曰<lb/>
百姓不親五品不遜汝作司徒敬敷五教蠻夷猾夏冦<lb/>
賊姦宄汝作士五刑有服然則德刑之設叅而用之者<lb/>
<pb n="KR4h0132_WYG_411-40a"/>
也三代相因其義詳焉周禮使墨者守門劓者守闗宫<lb/>
者守内刖者守囿此肉刑之制可得而論也荀卿亦云<lb/>
殺人者死傷人者刑百王之所同未有知其所由來者<lb/>
也夫殺人者死而相殺者不己是大辟可以懲未殺不<lb/>
能使天下無殺也傷人者刑而害物者不息是黥劓可<lb/>
以懼未刑不能使天下無刑也故將欲止之莫若先以<lb/>
德化夫罪過彰著然後入于刑辟是將殺人者不必死<lb/>
傷人者不必刑縱而弗化則䧟于刑辟故刑之所制在<lb/>
<pb n="KR4h0132_WYG_411-40b"/>
於不可移之地禮教則不然明其善惡所以潛勸其情<lb/>
消之於未殺也示之恥辱所以内愧其心治之於未傷<lb/>
也故過微而不至於著罪薄而不及於刑<lb/>
　　𣙜論<hi>張載</hi>
夫賢人君子將立天下之功成天下之名非遇其時曷<lb/>
由致之哉故嘗試論之殷湯無鳴條之事則伊尹有莘<lb/>
之匹夫也周武無牧野之陣則吕牙渭濱之釣翁也若<lb/>
茲之類不可勝紀蓋聲發響應形動影從時平則才伏<lb/>
<pb n="KR4h0132_WYG_411-41a"/>
世亂則竒用豈不信歟設使秦莽修二王之法時致隆<lb/>
平則漢祖泗上之徤吏光武舂陵之俠客耳况乎附麗<lb/>
者哉故當其有事也則足非千里不入於輿刃非漸鴻<lb/>
不韜於鞘是以駑蹇望風而退頑鋭未試而廢及其無<lb/>
事也則牛驥共牢利鈍齊列而無長塗犀革以決之此<lb/>
離朱與瞽者同眼之説也處守平之世而欲建殊常之<lb/>
勲居太平之際而吐違俗之謀此猶却步而登山鬻章<lb/>
甫於越也漢文帝見李廣而嘆曰惜子不遇當髙祖時<lb/>
<pb n="KR4h0132_WYG_411-41b"/>
萬户侯豈足道哉故智無所運其籌勇無所奮其氣則<lb/>
勇怯一也才無所騁其能辨無所展其説則頑慧均也<lb/>
是以呉榜越船不能無水而浮青虬赤螭不能無雲而<lb/>
飛故和璧之在荆山隨珠之潛重川非遇其人焉有連<lb/>
城之價照車之名乎青骹繁霜縶於籠中何以效其撮<lb/>
東郭於鞲下也白猨𤣥豹藏於靈檻何以知其接垂條<lb/>
於千仞也孱夫與烏獲訟力非龍文赤鼎無以明之盖<lb/>
聶政與荆卿争勇非强秦之威孰能辨之故餓夫庸隷<lb/>
<pb n="KR4h0132_WYG_411-42a"/>
抱闗屠釣之倫一旦而都卿相之位建金石之號者或<lb/>
有懷顔孟之術抱伊管之略没世而不齒者此言有事<lb/>
之世易為功無事之時難為名也若斯湮滅而不稱曾<lb/>
不足以多説况夫庸庸之徒少有不得意者則自以為<lb/>
枉伏莫不飾小辨立小善以偶時結朋黨聚虚譽以<lb/>
驅俗進之無補於時退之無損於化而世主相與雷同<lb/>
齊口吹而煦之豈不哀哉今士循常習故規行矩步積<lb/>
階級累閥閲碌碌然以取世資若夫魁梧雋傑卓躒俶<lb/>
<pb n="KR4h0132_WYG_411-42b"/>
儻之徒直將伏死嶔岑之下安能與步驟共争道里乎<lb/>
至於軒冕黻班之士茍不能匡化輔政佐時益世而徒<lb/>
俯仰取容要榮求利厚自封之資豐利家之積此沭猴<lb/>
而冠耳尚焉足道哉<lb/>
　<lb/>
　<lb/>
　<lb/>
　文章辨體彚選巻四百十一<lb/>
</p>
<p>
</p>
  </div>
</body>
</text>
</TEI>
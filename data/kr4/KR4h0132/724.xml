<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彙選巻七百二十四</head> <lb/>
    <p>
<pb n="KR4h0132_WYG_724-1a"/>
欽定四庫全書<lb/>
　文章辨體彙選巻七百二十四<lb/>
　　　　　　　　　　　　明　賀復徵　編<lb/>
墓誌銘二十七<lb/>
　　薛質夫墓誌銘<hi>宋歐陽修</hi>
故大理寺丞薛君直儒字質夫資政殿學士贈禮部尚<lb/>
書簡肅公之子母曰金城郡夫人趙氏質夫生四歲為<lb/>
殿直公為叅知政事拜大理評事遷將作監丞景祐元<lb/>
<pb n="KR4h0132_WYG_724-1b"/>
年公薨天子推恩於其孤拜大理寺丞公以忠直剛毅<lb/>
顯於當世質夫為名臣子能純儉謹飭好學自立以世<lb/>
其家公葬絳州質夫自京師杖而行哭至于絳州行路<lb/>
之人皆哀嗟之質夫少多病後公六年以卒享年二十<lb/>
有四初娶向氏某人之孫某人之女再娶王氏某人之<lb/>
孫某人之女皆無子嗚呼簡肅公之世于是而絶孟子<lb/>
曰不孝有三無後為大此為舜娶妻而言耳非萬世之<lb/>
通論也不娶而無後罪之大者可也娶而無子與夫不<lb/>
<pb n="KR4h0132_WYG_724-2a"/>
幸短命未及有子而死以正者其人可以哀不可以為罪<lb/>
也故曰孟子之言非通論為舜而言可也質夫再娶皆<lb/>
無子不幸短命而疾病以死其可哀也非其罪也自古<lb/>
賢人君子未必皆有後其功德名譽垂世而不朽者非<lb/>
皆因其子孫而傳也伊尹周公孔子顏囘之道著於萬<lb/>
世非其家世之能獨傳乃天下之所傳也有子莫如舜<lb/>
而瞽不得為善人卒為頑父是為惡者有後而無益為<lb/>
善雖無後而不朽然則為善者可以不懈為簡肅公者<lb/>
<pb n="KR4h0132_WYG_724-2b"/>
可以無憾也使簡肅公無憾質夫無罪全其身終其壽<lb/>
考以從其先君於地下復何道哉某娶簡肅公之女質<lb/>
夫之妹也常哀質夫之賢而不幸傷簡肅公之絶世閔<lb/>
金城夫人之老而孤故為斯言庶幾以慰其存亡者已<lb/>
悲夫銘曰<lb/>
死而有祀四世之間死而不朽萬世之傳簡肅之德質<lb/>
夫之賢雖其閟矣乆也其存<lb/>
　　南陽縣君謝氏墓誌銘<hi>歐陽修</hi>
<pb n="KR4h0132_WYG_724-3a"/>
予友宛陵梅聖俞來自吳興出其哭内之詩而悲曰吾<lb/>
妻謝氏亡矣丐我以銘而葬焉予諾之未暇作居一歲<lb/>
中書七八至未嘗不以謝氏銘為言且曰吾妻故太子<lb/>
賓客諱濤之女希深之妹也希深父子為時聞人而世<lb/>
顯榮謝氏生於盛族年二十以歸吾凡十七年而卒卒<lb/>
之夕歛以嫁時之衣甚矣吾貧可知也然謝氏怡然處<lb/>
之治其家有常法其飲食器皿雖不及豐侈而必精以<lb/>
㫖其衣無故新而澣濯縫紉必潔以完所至官舍雖卑<lb/>
<pb n="KR4h0132_WYG_724-3b"/>
陋而庭宇洒掃必肅以嚴其平居語言容止必從容以<lb/>
和吾窮於世久矣其出而幸與賢士大夫遊而樂入則<lb/>
見吾妻之怡怡而忘其憂使吾不以富貴貧賤累其心<lb/>
者抑吾妻之助也吾嘗與士大夫語謝氏多從户屏竊<lb/>
聽之間則盡能商榷其人才能賢否及時事之得失皆<lb/>
有條理吾官吳興或自外醉而歸必問曰今日孰與飲<lb/>
而樂乎聞其賢者也則悅否則歎曰君所交皆一時賢<lb/>
儁豈其屈己下之邪惟以道德焉故合者尤寡今與是<lb/>
<pb n="KR4h0132_WYG_724-4a"/>
人飲而歡邪是歲南方旱仰見飛蝗而歎曰今西兵未<lb/>
解天下重困盜賊暴起於江淮而天旱且蝗加此我為<lb/>
婦人死而得君葬我幸矣其所以能安居貧而不困者<lb/>
其性識明而知道理多此類嗚呼其生也迫吾之貧而<lb/>
沒也又無以厚焉謂惟文字可以著其不朽且其平生<lb/>
尤知文章為可貴歿而得此庶幾以慰其魂且塞予悲<lb/>
此吾所以請銘於子之勤也若此予忍不銘夫人享年<lb/>
三十七用夫恩封南陽縣君二男一女以其年七月七<lb/>
<pb n="KR4h0132_WYG_724-4b"/>
日卒于髙郵梅氏世葬宛陵以貧不能歸也某年某月<lb/>
某日葬于潤州之某縣某原銘曰<lb/>
髙崖斷谷兮京口之原山蒼水深兮土厚而堅居之可<lb/>
樂兮卜者曰然骨肉歸去兮䰟氣升天何必故鄉兮然<lb/>
後為安<lb/>
　　虞部郞中晁君墓誌銘<hi>王安石</hi>
尚書虞部郞中晁君諱仲參字孝先以治平四年五月<lb/>
九日卒於通判舒州事其子以熙寧二年正月二十九<lb/>
<pb n="KR4h0132_WYG_724-5a"/>
日卜濟州任城縣諌議鄉吕村之原以葬狀君之行來<lb/>
乞銘掇其語為銘曰<lb/>
晁望潁川衛有卿丙錯以術用作漢家令魏晉南北史<lb/>
無傳人良正官唐仍不大振開封千家徙鉅野縣辟時<lb/>
囏屯出宋而顯廻奮布衣太子太師宗慤秉政父子一<lb/>
時三朝四世錫榮丘墓佺令中書為君曽祖有子迪者<lb/>
刑部侍郞乃生宗簡世德孔揚使京東西郞于刑部君<lb/>
實其嗣少則多譽仲父保任主簿上虞宰墨隳政易君<lb/>
<pb n="KR4h0132_WYG_724-5b"/>
仕初從容調腰吏莫玩法墨以亷終弱伸强懾按察擾<lb/>
獄夙如我謀君不為奪械囚于州將范文正歎愛而謂<lb/>
畏宜䋲私公勇勿畏君願持此畢身無尤薦監越酒旋<lb/>
宅父憂判官于滁擢丞大理汝州郟城來知縣事富姓<lb/>
賕吏寓田勢家役煩且窘中户愁嗟君裒偽券應手即<lb/>
辯完蠧噓枯俗戒以勸秦王諸孫上冢入郛卒榜驛𨽻<lb/>
君擒而誅將劾中人匿車夜遁移内侍省罪令即訊迄<lb/>
明年至徒御無譁能聲震越號稱其家易曹濟陰太子<lb/>
<pb n="KR4h0132_WYG_724-6a"/>
贊善督尉索盜里閭宴衎馬入罷牧地租于民厨傳費<lb/>
劇輸之殆貧君曰閔哉責豈無豫操書鐫守多絀其數<lb/>
遷官博士去領開州大築學校率衣冠游溫湯之鹽實<lb/>
不酬課歲蠲五萬奏自君可氓疾不治謁巫代醫教以<lb/>
餌藥盡投詭祠失怙恃者予其娶嫁坐堂朝晡飲酒閒<lb/>
暇英宗纂極員外于虞比駕二部閱最而除今天子恩<lb/>
始正郞位攝舒朞年條教逾肄殍來鄰邦賑使無僵扶<lb/>
擕飽去又遺之糧敦於除害未始愛力取樅陽河避羅<lb/>
<pb n="KR4h0132_WYG_724-6b"/>
刹石析池口征合于銅陵官不失筭舟無危行人幸是<lb/>
為曠數十載趨令驩呼無有稚艾孤山馬當歲漂百航<lb/>
鑿秋口浦直走雷江脱險風濤幾五百里章隨驛聞就<lb/>
付其事方冬吿役君夏而殂壽五十五識者歎吁齊公<lb/>
孫氏作配甚似封永康君誕惟四子端仁端義端禮端<lb/>
智仁中進士常州司理義郊社郞餘則未仕五女四人<lb/>
歸為士妻石端俁彦俁歸而嫠范胡二壻純粹僧孺幼<lb/>
處于家君孫有五男節符籛其二則女惟君平生外晦<lb/>
<pb n="KR4h0132_WYG_724-7a"/>
内明忤出不意黙無與争禄賙族婣恩稱踈戚庖無朝<lb/>
炊笑語如昔晩尤静曠病不吿遺極談性命方絶之時<lb/>
子丐埋辭衰麤走汴掇其緒餘以質幽竁<lb/>
　　度支葛公墓誌銘<hi>王安石</hi>
葛公姓也源名也宗聖字也處州之麗水公所生也明<lb/>
州之鄞後所遷也貫曽大考也遇大考也旺累贈都官<lb/>
郞中考也進士公所起也洪州左司理叅軍吉州太和<lb/>
縣主簿江州德化縣令監興國茶場威武軍節度推官<lb/>
<pb n="KR4h0132_WYG_724-7b"/>
知廣州四㑹縣著作佐郞知開封府雍丘縣祕書丞知<lb/>
泉州同安縣太常博士通判建州屯田員外郞知慶成<lb/>
軍都官員外郞知南劒州司封員外郞祠部郞中江浙<lb/>
荆湖福建廣南提㸃銀銅坑冶鑄錢度支郞中荆湖北<lb/>
提㸃刑獄此公之所閱官也州將之甥與異母兄毆人<lb/>
而甥殺之州將脅公曰兩人者皆吾甥而殺人者乃其<lb/>
兄也我知之彼大姓也無為有司所誤不然此獄也將<lb/>
必覆公劾不為變此公之為司理叅軍也州符徙吉水<lb/>
<pb n="KR4h0132_WYG_724-8a"/>
行令事他日令始至大猾吏輒誘民數百訟庭下設變<lb/>
詐以動令如此數日令厭事則事常在吏矣公至立訟<lb/>
者兩廡下取其狀視有如吏所為者使自書所訴不能<lb/>
書者吏授之往往不能如狀窮輒曰我不知為此乃某<lb/>
吏教我所為也悉捕劾致之法訟以故少吏亦終不得<lb/>
其意毛氏寡婦吿其子以恩義說之不得即使人㣲捕<lb/>
得之與間語者驗其對乃書寡婦吿者也窮治具服為<lb/>
私謀誣其子孫距州溪水惡而歲租幾千萬碩舟善敗<lb/>
<pb n="KR4h0132_WYG_724-8b"/>
民以輸為愁公始議縣置倉以受輸則官漕之亦便州<lb/>
不聽公論之不已倉成至今賴其利此公之為主簿也<lb/>
中貴人擊驛吏取所給過家以言府府不敢劾公曰中<lb/>
貴人何憚為吾民而有陵之者吾亦恥之上書論其事<lb/>
中貴人坐絀此公之為簿於雍丘也屬吏常有隙於公<lb/>
同進者因讒之公察其㫖不聽以為舉首此公之為州<lb/>
於南劒也鑄錢歲十六萬其所施置後以為法程此公<lb/>
之為銀銅坑冶鑄錢也鄂州崇陽大姓與人妻謀而殺<lb/>
<pb n="KR4h0132_WYG_724-9a"/>
其夫州受賕出之公使再劾劾者又受賕獄如初而公<lb/>
終以為不直其弟訴之轉運使雖他在事者亦莫不以<lb/>
為寃復置之獄卒得其姦賕狀論如法此公之為提㸃<lb/>
刑獄也甲子四百三十五公所享年也至和元年六月<lb/>
己未卒之年月日也潤州之丹徒縣長樂鄉顯揚村公<lb/>
所葬也嘉祐元年十月壬申葬之年月日也鄉邑孫氏<lb/>
今祔以葬者公元配也萬年縣君范陽盧氏公繼配也<lb/>
良肱良佐良嗣公子也妻太常博士黄知良曰金華縣<lb/>
<pb n="KR4h0132_WYG_724-9b"/>
君公女也起進士為越州餘姚縣尉主公之喪而請銘<lb/>
以葬者良嗣也論次其所得於良嗣而為之銘者臨州<lb/>
王某也銘曰<lb/>
士窽以養交兮弛官之不忌維公之所至兮樂職嗜事<lb/>
彼能顯聞兮公則不晰不銘示後兮孰勸為瘁<lb/>
　　庶弟昭甫墓誌銘<hi>陳亮</hi>
嗚呼昔我先人實生汝而棄汝於他人力未足以活汝<lb/>
也我兄弟欲活汝於我家之傍念汝之似吾先人也活<lb/>
<pb n="KR4h0132_WYG_724-10a"/>
汝未成而棄我以去豈以我為不足賴乎我不能不念<lb/>
其子而不念吾先人之子則無以自别於禽獸矣我之<lb/>
心既不欺於鬼神而汝猶有疑乎無乃汝既知之而命<lb/>
之修短非汝之所能自制乎不然則我之衰困顛倒獲<lb/>
罪於天者既多而併以累汝也嗟乎寃哉疇昔之年當<lb/>
路欲置我於死地病餘而繼以囚繫坐大獄如坐井雖<lb/>
生能幾何扶持左右始末惟汝未幾為小盜要而欲殺<lb/>
之於路卒能使薄正其辠獨汝為有奔走之勞汝之於<lb/>
<pb n="KR4h0132_WYG_724-10b"/>
我既無負矣生死之變俄然至此得疾之端又復繇我<lb/>
而我之所以處汝者今雖百喙自言人誰信之觴酒酹<lb/>
汝而諸子列拜於前汝魂未定尚聽我語衣衾棺槨我<lb/>
皆主辦歲時祭享汝終歸享於陳氏我當敕其子孫以<lb/>
無㤀吾先人之骨肉庶幾異時有以見汝於地下嗚呼<lb/>
哀哉此龍川陳亮誌其庶弟之墓者如此先人諱次尹<lb/>
庶弟名明字昭甫行八三而所養之父則張銳也生甫<lb/>
百餘日歸張氏其復歸則十有七矣又十一年而死實<lb/>
<pb n="KR4h0132_WYG_724-11a"/>
淳熙丁未二月二十三日其冬十二月十七日葬之先<lb/>
塋之支壟銘曰<lb/>
汝父汝兄相從在此子孫敢曰非陳氏子靈其有知共<lb/>
食千祀此石昭然其來未已<lb/>
　　徐道輝墓誌銘<hi>葉適</hi>
徐照字道輝永嘉人自號山民嗜苦茗甚於飴蜜手烹<lb/>
口啜無時上下山水穿幽透深棄日留夜拾其勝㑹向<lb/>
人鋪說無異好美色也有詩數百斵思尤竒皆横絶歘<lb/>
<pb n="KR4h0132_WYG_724-11b"/>
起冰懸雪跨使讀者變踔憀慄肯首吟嘆不自已然無<lb/>
異語皆人所知也人不能道爾葢魏晉名家多發興髙<lb/>
逺之言少驗物切近之實及沈約謝朓永明體出士争<lb/>
効之初猶甚艱或僅得一偶句便已名世矣夫束字十<lb/>
餘五色彰施而律吕相命豈易工哉故善為是者取成<lb/>
於心寄妍於物融㑹一法涵受萬象豨苓桔梗時而為<lb/>
藥無不按節赴之君尊臣卑賓順主穆如丸投區矢破<lb/>
的此唐人之精也然厭之者謂其纎碎而害道淫肆而<lb/>
<pb n="KR4h0132_WYG_724-12a"/>
亂雅至於廷設九奏廣袖大幅而反以浮響疑宫商布<lb/>
縷繆組繡則失其所以為詩矣然則發今人未悟之機<lb/>
囘百年已廢之學使後復言唐詩自君始不亦詞人墨<lb/>
卿之一快也惜其不尚以言不及臻乎開元元和之盛<lb/>
而君既死同為唐詩者徐璣字文淵翁巻字靈舒趙師<lb/>
秀字紫芝紫芝集常朋友殯且葬之在㙮山林額兩村<lb/>
間嘉定四年閏月二十三日距卒四十五日銘曰<lb/>
誦其詩其人可乎身可沒墓不可無<lb/>
<pb n="KR4h0132_WYG_724-12b"/>
　　陳同甫王道甫墓誌銘<hi>葉適</hi>
志復君之讎大義也欲挈諸夏合南北大慮也必行其<lb/>
所知不以得喪壯老二其守大節也春秋戰國之材無<lb/>
是也吾得二人焉永康陳亮平陽王自中亮字同甫童<lb/>
幼時周叅政葵請為上客朝士白事叅政必令指揖同<lb/>
甫因得交一時豪俊盡其論議隆興再約和天下欣然<lb/>
幸復蘇息獨同甫持不可婺川方以解頭薦著中興五<lb/>
論奏入不報後十年同甫在太學睨場屋士餘十萬用<lb/>
<pb n="KR4h0132_WYG_724-13a"/>
文墨少異雄其間非人傑也棄去之更名同復上書至<lb/>
再天子始欲召見倖臣恥不詣已執政尤不樂復不報<lb/>
又十年親至金陵視形勢復上書陛下試一聽臣用其<lb/>
喜怒哀樂之權鼓動天下上顧内禪決矣終不報繇是<lb/>
在廷交怒以為怪狂前此鄉人為讌㑹末胡椒特置同<lb/>
甫羮胾中葢村里敬待異禮也同坐者歸而暴死疑食<lb/>
異味有毒已入大理獄矣民吕興何北四毆吕天濟且<lb/>
死恨曰陳上舍使殺我縣令王恬寔其事臺官諭監司<lb/>
<pb n="KR4h0132_WYG_724-13b"/>
選酷吏訊問數歲無所得復取入大理衆意必死少卿<lb/>
鄭汝諧直其寃得免未幾光宗策進士擢第一既知為<lb/>
同甫則大喜曰朕親覽果不謬授逮康軍簽判同甫雖<lb/>
據髙第憂患困折精澤内耗形體外離未至官病一夕<lb/>
卒哀哉葬家側龍窟馬舖山世所謂陳龍川也自中字<lb/>
道甫岸谷深厚山止時行所厯雖知名勝人或官序高<lb/>
重<hi>闕</hi>
　　易州太守郭君墓誌銘<hi>元劉因</hi>
<pb n="KR4h0132_WYG_724-14a"/>
金貞祐主南渡而元軍北還是時河朔為墟蕩然無統<lb/>
强焉弱陵衆焉寡暴孰得而控制之故其遺民自相吞<lb/>
噬殆盡間有豪傑之姿者則天必誘其衷使聚其鄉鄰<lb/>
保其險阻示以紀律使不相犯以相守望卒之事定而<lb/>
後復業兄今所存非其人則其人之子孫也嗚呼葢亦<lb/>
無幾矣而向之所謂豪傑者後皆真擁雄城而為大官<lb/>
其子孫或沿襲取將相凡其宗族故舊與同事者亦皆<lb/>
布列在位享富貴之樂而其所賴以存及其子孫則為<lb/>
<pb n="KR4h0132_WYG_724-14b"/>
之臣民而服其役出租賦而禄之彼亦非幸也葢天以<lb/>
是報其功人以是報其力僅適平而已易之蔡國張公<lb/>
柔則當時開壁于易山諸砦者君其女兄子也君諱宏<lb/>
敬字彥禮易州定興人曽祖安仁祖儀皆業農考彥成<lb/>
以淳謹勤力為蔡公所倚任嘗攝行元帥事君性警敏<lb/>
美姿容讀書善射蔡公器之復以女妻焉丁未授束鹿<lb/>
長庚戌遷易州太守壬子改完州易人以善政請於是<lb/>
復為易州時官制未立諸侯得自辟署曰長曰太守皆<lb/>
<pb n="KR4h0132_WYG_724-15a"/>
從一時之制云以甲寅三月十日卒以是月二十一日<lb/>
葬于河内之兆子男一人奉議大夫謙即夫人張氏出<lb/>
也後三十年謙泣涕來請曰謙不幸早孤今思所以報<lb/>
吾親欲得先生長者一言以銘其墓託以不朽庶幾少<lb/>
慰人子之心乃拜既許又拜予迫於禮文謹且備而終<lb/>
銘之銘曰<lb/>
生物為心乃厭其蕃自涓涓而洪河洪河滔滔沃之焦<lb/>
山曽不思造物之艱難顧兹方慘而有忻茁然碩果孰<lb/>
<pb n="KR4h0132_WYG_724-15b"/>
靳天心可觀史氏命凡冦甚不仁斬首曰級書多是勤<lb/>
抑不知取賞于一時之所私事者乃所以受罰于千萬<lb/>
世公共之天孰不知忌此而獨使道家為知言易山莪<lb/>
莪㫺誰壁門易山之民今誰子孫為斯人之壻也為斯<lb/>
人之子也為易州者固宜斯人兹實其墳<lb/>
　<lb/>
　<lb/>
　文章辨體彙選巻七百二十四<lb/>
<pb n="KR4h0132_WYG_724-16a"/>
欽定四庫全書<lb/>
　文章辨體彙選巻七百二十四<lb/>
　　　　　　　　　　　　明　賀復徵　編<lb/>
墓誌銘二十七<lb/>
　　薛質夫墓誌銘<hi>宋歐陽修</hi>
故大理寺丞薛君直儒字質夫資政殿學士贈禮部尚<lb/>
書簡肅公之子母曰金城郡夫人趙氏質夫生四歲為<lb/>
殿直公為叅知政事拜大理評事遷將作監丞景祐元<lb/>
<pb n="KR4h0132_WYG_724-16b"/>
年公薨天子推恩於其孤拜大理寺丞公以忠直剛毅<lb/>
顯於當世質夫為名臣子能純儉謹飭好學自立以世<lb/>
其家公葬絳州質夫自京師杖而行哭至于絳州行路<lb/>
之人皆哀嗟之質夫少多病後公六年以卒享年二十<lb/>
有四初娶向氏某人之孫某人之女再娶王氏某人之<lb/>
孫某人之女皆無子嗚呼簡肅公之世于是而絶孟子<lb/>
曰不孝有三無後為大此為舜娶妻而言耳非萬世之<lb/>
通論也不娶而無後罪之大者可也娶而無子與夫不<lb/>
<pb n="KR4h0132_WYG_724-17a"/>
幸短命未及有子而死以正者其人可以哀不可以為罪<lb/>
也故曰孟子之言非通論為舜而言可也質夫再娶皆<lb/>
無子不幸短命而疾病以死其可哀也非其罪也自古<lb/>
賢人君子未必皆有後其功德名譽垂世而不朽者非<lb/>
皆因其子孫而傳也伊尹周公孔子顏囘之道著於萬<lb/>
世非其家世之能獨傳乃天下之所傳也有子莫如舜<lb/>
而瞽不得為善人卒為頑父是為惡者有後而無益為<lb/>
善雖無後而不朽然則為善者可以不懈為簡肅公者<lb/>
<pb n="KR4h0132_WYG_724-17b"/>
可以無憾也使簡肅公無憾質夫無罪全其身終其壽<lb/>
考以從其先君於地下復何道哉某娶簡肅公之女質<lb/>
夫之妹也常哀質夫之賢而不幸傷簡肅公之絶世閔<lb/>
金城夫人之老而孤故為斯言庶幾以慰其存亡者已<lb/>
悲夫銘曰<lb/>
死而有祀四世之間死而不朽萬世之傳簡肅之德質<lb/>
夫之賢雖其閟矣乆也其存<lb/>
　　南陽縣君謝氏墓誌銘<hi>歐陽修</hi>
<pb n="KR4h0132_WYG_724-18a"/>
予友宛陵梅聖俞來自吳興出其哭内之詩而悲曰吾<lb/>
妻謝氏亡矣丐我以銘而葬焉予諾之未暇作居一歲<lb/>
中書七八至未嘗不以謝氏銘為言且曰吾妻故太子<lb/>
賓客諱濤之女希深之妹也希深父子為時聞人而世<lb/>
顯榮謝氏生於盛族年二十以歸吾凡十七年而卒卒<lb/>
之夕歛以嫁時之衣甚矣吾貧可知也然謝氏怡然處<lb/>
之治其家有常法其飲食器皿雖不及豐侈而必精以<lb/>
㫖其衣無故新而澣濯縫紉必潔以完所至官舍雖卑<lb/>
<pb n="KR4h0132_WYG_724-18b"/>
陋而庭宇洒掃必肅以嚴其平居語言容止必從容以<lb/>
和吾窮於世久矣其出而幸與賢士大夫遊而樂入則<lb/>
見吾妻之怡怡而忘其憂使吾不以富貴貧賤累其心<lb/>
者抑吾妻之助也吾嘗與士大夫語謝氏多從户屏竊<lb/>
聽之間則盡能商榷其人才能賢否及時事之得失皆<lb/>
有條理吾官吳興或自外醉而歸必問曰今日孰與飲<lb/>
而樂乎聞其賢者也則悅否則歎曰君所交皆一時賢<lb/>
儁豈其屈己下之邪惟以道德焉故合者尤寡今與是<lb/>
<pb n="KR4h0132_WYG_724-19a"/>
人飲而歡邪是歲南方旱仰見飛蝗而歎曰今西兵未<lb/>
解天下重困盜賊暴起於江淮而天旱且蝗加此我為<lb/>
婦人死而得君葬我幸矣其所以能安居貧而不困者<lb/>
其性識明而知道理多此類嗚呼其生也迫吾之貧而<lb/>
沒也又無以厚焉謂惟文字可以著其不朽且其平生<lb/>
尤知文章為可貴歿而得此庶幾以慰其魂且塞予悲<lb/>
此吾所以請銘於子之勤也若此予忍不銘夫人享年<lb/>
三十七用夫恩封南陽縣君二男一女以其年七月七<lb/>
<pb n="KR4h0132_WYG_724-19b"/>
日卒于髙郵梅氏世葬宛陵以貧不能歸也某年某月<lb/>
某日葬于潤州之某縣某原銘曰<lb/>
髙崖斷谷兮京口之原山蒼水深兮土厚而堅居之可<lb/>
樂兮卜者曰然骨肉歸去兮䰟氣升天何必故鄉兮然<lb/>
後為安<lb/>
　　虞部郞中晁君墓誌銘<hi>王安石</hi>
尚書虞部郞中晁君諱仲參字孝先以治平四年五月<lb/>
九日卒於通判舒州事其子以熙寧二年正月二十九<lb/>
<pb n="KR4h0132_WYG_724-20a"/>
日卜濟州任城縣諌議鄉吕村之原以葬狀君之行來<lb/>
乞銘掇其語為銘曰<lb/>
晁望潁川衛有卿丙錯以術用作漢家令魏晉南北史<lb/>
無傳人良正官唐仍不大振開封千家徙鉅野縣辟時<lb/>
囏屯出宋而顯廻奮布衣太子太師宗慤秉政父子一<lb/>
時三朝四世錫榮丘墓佺令中書為君曽祖有子迪者<lb/>
刑部侍郞乃生宗簡世德孔揚使京東西郞于刑部君<lb/>
實其嗣少則多譽仲父保任主簿上虞宰墨隳政易君<lb/>
<pb n="KR4h0132_WYG_724-20b"/>
仕初從容調腰吏莫玩法墨以亷終弱伸强懾按察擾<lb/>
獄夙如我謀君不為奪械囚于州將范文正歎愛而謂<lb/>
畏宜䋲私公勇勿畏君願持此畢身無尤薦監越酒旋<lb/>
宅父憂判官于滁擢丞大理汝州郟城來知縣事富姓<lb/>
賕吏寓田勢家役煩且窘中户愁嗟君裒偽券應手即<lb/>
辯完蠧噓枯俗戒以勸秦王諸孫上冢入郛卒榜驛𨽻<lb/>
君擒而誅將劾中人匿車夜遁移内侍省罪令即訊迄<lb/>
明年至徒御無譁能聲震越號稱其家易曹濟陰太子<lb/>
<pb n="KR4h0132_WYG_724-21a"/>
贊善督尉索盜里閭宴衎馬入罷牧地租于民厨傳費<lb/>
劇輸之殆貧君曰閔哉責豈無豫操書鐫守多絀其數<lb/>
遷官博士去領開州大築學校率衣冠游溫湯之鹽實<lb/>
不酬課歲蠲五萬奏自君可氓疾不治謁巫代醫教以<lb/>
餌藥盡投詭祠失怙恃者予其娶嫁坐堂朝晡飲酒閒<lb/>
暇英宗纂極員外于虞比駕二部閱最而除今天子恩<lb/>
始正郞位攝舒朞年條教逾肄殍來鄰邦賑使無僵扶<lb/>
擕飽去又遺之糧敦於除害未始愛力取樅陽河避羅<lb/>
<pb n="KR4h0132_WYG_724-21b"/>
刹石析池口征合于銅陵官不失筭舟無危行人幸是<lb/>
為曠數十載趨令驩呼無有稚艾孤山馬當歲漂百航<lb/>
鑿秋口浦直走雷江脱險風濤幾五百里章隨驛聞就<lb/>
付其事方冬吿役君夏而殂壽五十五識者歎吁齊公<lb/>
孫氏作配甚似封永康君誕惟四子端仁端義端禮端<lb/>
智仁中進士常州司理義郊社郞餘則未仕五女四人<lb/>
歸為士妻石端俁彦俁歸而嫠范胡二壻純粹僧孺幼<lb/>
處于家君孫有五男節符籛其二則女惟君平生外晦<lb/>
<pb n="KR4h0132_WYG_724-22a"/>
内明忤出不意黙無與争禄賙族婣恩稱踈戚庖無朝<lb/>
炊笑語如昔晩尤静曠病不吿遺極談性命方絶之時<lb/>
子丐埋辭衰麤走汴掇其緒餘以質幽竁<lb/>
　　度支葛公墓誌銘<hi>王安石</hi>
葛公姓也源名也宗聖字也處州之麗水公所生也明<lb/>
州之鄞後所遷也貫曽大考也遇大考也旺累贈都官<lb/>
郞中考也進士公所起也洪州左司理叅軍吉州太和<lb/>
縣主簿江州德化縣令監興國茶場威武軍節度推官<lb/>
<pb n="KR4h0132_WYG_724-22b"/>
知廣州四㑹縣著作佐郞知開封府雍丘縣祕書丞知<lb/>
泉州同安縣太常博士通判建州屯田員外郞知慶成<lb/>
軍都官員外郞知南劒州司封員外郞祠部郞中江浙<lb/>
荆湖福建廣南提㸃銀銅坑冶鑄錢度支郞中荆湖北<lb/>
提㸃刑獄此公之所閱官也州將之甥與異母兄毆人<lb/>
而甥殺之州將脅公曰兩人者皆吾甥而殺人者乃其<lb/>
兄也我知之彼大姓也無為有司所誤不然此獄也將<lb/>
必覆公劾不為變此公之為司理叅軍也州符徙吉水<lb/>
<pb n="KR4h0132_WYG_724-23a"/>
行令事他日令始至大猾吏輒誘民數百訟庭下設變<lb/>
詐以動令如此數日令厭事則事常在吏矣公至立訟<lb/>
者兩廡下取其狀視有如吏所為者使自書所訴不能<lb/>
書者吏授之往往不能如狀窮輒曰我不知為此乃某<lb/>
吏教我所為也悉捕劾致之法訟以故少吏亦終不得<lb/>
其意毛氏寡婦吿其子以恩義說之不得即使人㣲捕<lb/>
得之與間語者驗其對乃書寡婦吿者也窮治具服為<lb/>
私謀誣其子孫距州溪水惡而歲租幾千萬碩舟善敗<lb/>
<pb n="KR4h0132_WYG_724-23b"/>
民以輸為愁公始議縣置倉以受輸則官漕之亦便州<lb/>
不聽公論之不已倉成至今賴其利此公之為主簿也<lb/>
中貴人擊驛吏取所給過家以言府府不敢劾公曰中<lb/>
貴人何憚為吾民而有陵之者吾亦恥之上書論其事<lb/>
中貴人坐絀此公之為簿於雍丘也屬吏常有隙於公<lb/>
同進者因讒之公察其㫖不聽以為舉首此公之為州<lb/>
於南劒也鑄錢歲十六萬其所施置後以為法程此公<lb/>
之為銀銅坑冶鑄錢也鄂州崇陽大姓與人妻謀而殺<lb/>
<pb n="KR4h0132_WYG_724-24a"/>
其夫州受賕出之公使再劾劾者又受賕獄如初而公<lb/>
終以為不直其弟訴之轉運使雖他在事者亦莫不以<lb/>
為寃復置之獄卒得其姦賕狀論如法此公之為提㸃<lb/>
刑獄也甲子四百三十五公所享年也至和元年六月<lb/>
己未卒之年月日也潤州之丹徒縣長樂鄉顯揚村公<lb/>
所葬也嘉祐元年十月壬申葬之年月日也鄉邑孫氏<lb/>
今祔以葬者公元配也萬年縣君范陽盧氏公繼配也<lb/>
良肱良佐良嗣公子也妻太常博士黄知良曰金華縣<lb/>
<pb n="KR4h0132_WYG_724-24b"/>
君公女也起進士為越州餘姚縣尉主公之喪而請銘<lb/>
以葬者良嗣也論次其所得於良嗣而為之銘者臨州<lb/>
王某也銘曰<lb/>
士窽以養交兮弛官之不忌維公之所至兮樂職嗜事<lb/>
彼能顯聞兮公則不晰不銘示後兮孰勸為瘁<lb/>
　　庶弟昭甫墓誌銘<hi>陳亮</hi>
嗚呼昔我先人實生汝而棄汝於他人力未足以活汝<lb/>
也我兄弟欲活汝於我家之傍念汝之似吾先人也活<lb/>
<pb n="KR4h0132_WYG_724-25a"/>
汝未成而棄我以去豈以我為不足賴乎我不能不念<lb/>
其子而不念吾先人之子則無以自别於禽獸矣我之<lb/>
心既不欺於鬼神而汝猶有疑乎無乃汝既知之而命<lb/>
之修短非汝之所能自制乎不然則我之衰困顛倒獲<lb/>
罪於天者既多而併以累汝也嗟乎寃哉疇昔之年當<lb/>
路欲置我於死地病餘而繼以囚繫坐大獄如坐井雖<lb/>
生能幾何扶持左右始末惟汝未幾為小盜要而欲殺<lb/>
之於路卒能使薄正其辠獨汝為有奔走之勞汝之於<lb/>
<pb n="KR4h0132_WYG_724-25b"/>
我既無負矣生死之變俄然至此得疾之端又復繇我<lb/>
而我之所以處汝者今雖百喙自言人誰信之觴酒酹<lb/>
汝而諸子列拜於前汝魂未定尚聽我語衣衾棺槨我<lb/>
皆主辦歲時祭享汝終歸享於陳氏我當敕其子孫以<lb/>
無㤀吾先人之骨肉庶幾異時有以見汝於地下嗚呼<lb/>
哀哉此龍川陳亮誌其庶弟之墓者如此先人諱次尹<lb/>
庶弟名明字昭甫行八三而所養之父則張銳也生甫<lb/>
百餘日歸張氏其復歸則十有七矣又十一年而死實<lb/>
<pb n="KR4h0132_WYG_724-26a"/>
淳熙丁未二月二十三日其冬十二月十七日葬之先<lb/>
塋之支壟銘曰<lb/>
汝父汝兄相從在此子孫敢曰非陳氏子靈其有知共<lb/>
食千祀此石昭然其來未已<lb/>
　　徐道輝墓誌銘<hi>葉適</hi>
徐照字道輝永嘉人自號山民嗜苦茗甚於飴蜜手烹<lb/>
口啜無時上下山水穿幽透深棄日留夜拾其勝㑹向<lb/>
人鋪說無異好美色也有詩數百斵思尤竒皆横絶歘<lb/>
<pb n="KR4h0132_WYG_724-26b"/>
起冰懸雪跨使讀者變踔憀慄肯首吟嘆不自已然無<lb/>
異語皆人所知也人不能道爾葢魏晉名家多發興髙<lb/>
逺之言少驗物切近之實及沈約謝朓永明體出士争<lb/>
効之初猶甚艱或僅得一偶句便已名世矣夫束字十<lb/>
餘五色彰施而律吕相命豈易工哉故善為是者取成<lb/>
於心寄妍於物融㑹一法涵受萬象豨苓桔梗時而為<lb/>
藥無不按節赴之君尊臣卑賓順主穆如丸投區矢破<lb/>
的此唐人之精也然厭之者謂其纎碎而害道淫肆而<lb/>
<pb n="KR4h0132_WYG_724-27a"/>
亂雅至於廷設九奏廣袖大幅而反以浮響疑宫商布<lb/>
縷繆組繡則失其所以為詩矣然則發今人未悟之機<lb/>
囘百年已廢之學使後復言唐詩自君始不亦詞人墨<lb/>
卿之一快也惜其不尚以言不及臻乎開元元和之盛<lb/>
而君既死同為唐詩者徐璣字文淵翁巻字靈舒趙師<lb/>
秀字紫芝紫芝集常朋友殯且葬之在㙮山林額兩村<lb/>
間嘉定四年閏月二十三日距卒四十五日銘曰<lb/>
誦其詩其人可乎身可沒墓不可無<lb/>
<pb n="KR4h0132_WYG_724-27b"/>
　　陳同甫王道甫墓誌銘<hi>葉適</hi>
志復君之讎大義也欲挈諸夏合南北大慮也必行其<lb/>
所知不以得喪壯老二其守大節也春秋戰國之材無<lb/>
是也吾得二人焉永康陳亮平陽王自中亮字同甫童<lb/>
幼時周叅政葵請為上客朝士白事叅政必令指揖同<lb/>
甫因得交一時豪俊盡其論議隆興再約和天下欣然<lb/>
幸復蘇息獨同甫持不可婺川方以解頭薦著中興五<lb/>
論奏入不報後十年同甫在太學睨場屋士餘十萬用<lb/>
<pb n="KR4h0132_WYG_724-28a"/>
文墨少異雄其間非人傑也棄去之更名同復上書至<lb/>
再天子始欲召見倖臣恥不詣已執政尤不樂復不報<lb/>
又十年親至金陵視形勢復上書陛下試一聽臣用其<lb/>
喜怒哀樂之權鼓動天下上顧内禪決矣終不報繇是<lb/>
在廷交怒以為怪狂前此鄉人為讌㑹末胡椒特置同<lb/>
甫羮胾中葢村里敬待異禮也同坐者歸而暴死疑食<lb/>
異味有毒已入大理獄矣民吕興何北四毆吕天濟且<lb/>
死恨曰陳上舍使殺我縣令王恬寔其事臺官諭監司<lb/>
<pb n="KR4h0132_WYG_724-28b"/>
選酷吏訊問數歲無所得復取入大理衆意必死少卿<lb/>
鄭汝諧直其寃得免未幾光宗策進士擢第一既知為<lb/>
同甫則大喜曰朕親覽果不謬授逮康軍簽判同甫雖<lb/>
據髙第憂患困折精澤内耗形體外離未至官病一夕<lb/>
卒哀哉葬家側龍窟馬舖山世所謂陳龍川也自中字<lb/>
道甫岸谷深厚山止時行所厯雖知名勝人或官序高<lb/>
重<hi>闕</hi>
　　易州太守郭君墓誌銘<hi>元劉因</hi>
<pb n="KR4h0132_WYG_724-29a"/>
金貞祐主南渡而元軍北還是時河朔為墟蕩然無統<lb/>
强焉弱陵衆焉寡暴孰得而控制之故其遺民自相吞<lb/>
噬殆盡間有豪傑之姿者則天必誘其衷使聚其鄉鄰<lb/>
保其險阻示以紀律使不相犯以相守望卒之事定而<lb/>
後復業兄今所存非其人則其人之子孫也嗚呼葢亦<lb/>
無幾矣而向之所謂豪傑者後皆真擁雄城而為大官<lb/>
其子孫或沿襲取將相凡其宗族故舊與同事者亦皆<lb/>
布列在位享富貴之樂而其所賴以存及其子孫則為<lb/>
<pb n="KR4h0132_WYG_724-29b"/>
之臣民而服其役出租賦而禄之彼亦非幸也葢天以<lb/>
是報其功人以是報其力僅適平而已易之蔡國張公<lb/>
柔則當時開壁于易山諸砦者君其女兄子也君諱宏<lb/>
敬字彥禮易州定興人曽祖安仁祖儀皆業農考彥成<lb/>
以淳謹勤力為蔡公所倚任嘗攝行元帥事君性警敏<lb/>
美姿容讀書善射蔡公器之復以女妻焉丁未授束鹿<lb/>
長庚戌遷易州太守壬子改完州易人以善政請於是<lb/>
復為易州時官制未立諸侯得自辟署曰長曰太守皆<lb/>
<pb n="KR4h0132_WYG_724-30a"/>
從一時之制云以甲寅三月十日卒以是月二十一日<lb/>
葬于河内之兆子男一人奉議大夫謙即夫人張氏出<lb/>
也後三十年謙泣涕來請曰謙不幸早孤今思所以報<lb/>
吾親欲得先生長者一言以銘其墓託以不朽庶幾少<lb/>
慰人子之心乃拜既許又拜予迫於禮文謹且備而終<lb/>
銘之銘曰<lb/>
生物為心乃厭其蕃自涓涓而洪河洪河滔滔沃之焦<lb/>
山曽不思造物之艱難顧兹方慘而有忻茁然碩果孰<lb/>
<pb n="KR4h0132_WYG_724-30b"/>
靳天心可觀史氏命凡冦甚不仁斬首曰級書多是勤<lb/>
抑不知取賞于一時之所私事者乃所以受罰于千萬<lb/>
世公共之天孰不知忌此而獨使道家為知言易山莪<lb/>
莪㫺誰壁門易山之民今誰子孫為斯人之壻也為斯<lb/>
人之子也為易州者固宜斯人兹實其墳<lb/>
　<lb/>
　<lb/>
　文章辨體彙選巻七百二十四<lb/>
</p>
<p>
</p>
  </div>
</body>
</text>
</TEI>
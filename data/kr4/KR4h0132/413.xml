<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百十三</head> <lb/>
    <p>
<pb n="KR4h0132_WYG_413-1a"/>
欽定四庫全書<lb/>
　文章辨體彚選巻四百十三<lb/>
　　　　　　　　　　　明　賀復徵　編<lb/>
論二十二<lb/>
　　君臣論<hi>宋徐鉉</hi>
君人者推赤心以接下者也臣人者推赤心以事上者<lb/>
也上下交感政是以和故大易之義在上者其道下降<lb/>
在下者其道上行則曰天地交泰上者自居其上下者<lb/>
<pb n="KR4h0132_WYG_413-1b"/>
自居其下則曰天地不交否然則為上而下降甚易為<lb/>
下而上達甚難何者君人者其勢足以行人之道其貴<lb/>
足以顯人之德其富足以聚人其義足以感人賢人君<lb/>
子望景而歸之理自然也茍不逆之可矣又况於禮致<lb/>
之者哉故齊桓之德薄也猶能使管仲受執甯戚扣角<lb/>
况聖君乎此易之效也人臣者在貧賤之中處疎逺之<lb/>
地有上下之隔有在右之蔽自媒則有暗投之患因人<lb/>
則有茍合之譽禮秩之不足則不肯進也况不禮之哉<lb/>
<pb n="KR4h0132_WYG_413-2a"/>
故以仲尼之聖懷救世之心厯聘七十而不一遇况常<lb/>
人乎此難之效也然則士之失君所喪者富貴耳莊老<lb/>
吏隠於陵躬耕商皓采芝君平賣卜未失其所以為士<lb/>
也君之失士或喪既安之業或敗垂成之功紂踣于京<lb/>
厲流于彘魯哀奔呉項羽屠裂則失其所以為君也聖<lb/>
帝明王鑒其若此故屈己以下士推誠以接物軒轅問<lb/>
道於下風唐堯求賢於側陋周公吐餐於白屋漢祖輟<lb/>
洗於布衣况朝廷之臣乎夫朝廷之臣位有前後任有<lb/>
<pb n="KR4h0132_WYG_413-2b"/>
小大至於君臣之分誠心所感其揆一也詩曰嗟我懷<lb/>
人寘彼周行卿士大夫各居其位所謂周行也言周行<lb/>
之中皆所懷之人也書曰汝則有大疑謀及乃心謀及<lb/>
卿士謀及庶人大疑大政也庶民猶與焉况羣臣乎此<lb/>
治世之主至公之義也世之衰也疎公卿而親近習憚<lb/>
君子而狎佞人親而狎之也以為腹心疎而憚之也以<lb/>
為讐敵是政出於羣小而責及於大臣如此而不亂未<lb/>
之有也君子之事上也近之不敢佞逺之不敢怨受命<lb/>
<pb n="KR4h0132_WYG_413-3a"/>
無二慮臨難無茍免小人之事上也逺之則憾近之則<lb/>
比受命則顧望臨難則幸生人君不能熟察也以為我<lb/>
之所親彼亦盡忠我之所疎彼亦懷二於是聴鑒惑於<lb/>
外精神滑扵中及亂之來也小人無忘生之節君子非<lb/>
死難之所楚靈殞於乾谿二世弑於望夷而莫之救也<lb/>
其所繇者自私與自勝也自私故慙與君子言自勝故<lb/>
憚與君子言此小人所以易見親君子所以易見疎也<lb/>
夫亡國非無賢臣亂主非獨坐於堂上也用心之不一<lb/>
<pb n="KR4h0132_WYG_413-3b"/>
也書曰一哉王心詩曰淑人君子其儀一兮人君用心<lb/>
一則賢臣知所從矣<lb/>
　　持權論<hi>徐鉉</hi>
天下所以奉者君也君之所以尊者權也權者非他也<lb/>
賞罰而已矣賞公則當善而為善者進矣罰公則當惡<lb/>
而為惡者退矣若然則君子在位小人在野而權不在<lb/>
公室者未之有也中才之君知賞罰之權不可失而不<lb/>
知所以守之之道欲人之懷己也則必賞自我出欲人<lb/>
<pb n="KR4h0132_WYG_413-4a"/>
之畏己也則必罰自我行此亂之本也老子曰為者敗<lb/>
之執者失之賞罰者受之於先王行之於有司人君正<lb/>
其本遏其淫而已茍自為之而自執之其與㡬何尚書<lb/>
數堯之德曰聰明文思及其舉舜也則四岳師鍚堯曰<lb/>
予聞如何朕其試哉夫堯既聞舜之行賢猶待四岳舉<lb/>
然後登用此則賞不必己出也周公作萬代之典設三<lb/>
聽之法衆聴則殺之衆疑則赦之此則罰不必已出也<lb/>
漢髙祖氣吞羣雄威振海外然而不敢以私忿誅季布<lb/>
<pb n="KR4h0132_WYG_413-4b"/>
不敢以私惠賞丁公秦始皇親治庶務以衡石自程羣<lb/>
臣莫得專任而秦漢之成敗豈不明哉然則賞罰在於<lb/>
公不在於自執必矣魏晉已降剏業之君才略冠世功<lb/>
勲震主既當失政之代遂踐數終之運後世人君懲其<lb/>
若是故憎疾勝已誅鋤髙名所謂同歸於亂者也昔楚<lb/>
莊王謀事而當羣臣莫能及退而有憂色曰楚國之大<lb/>
而羣臣莫吾及吾國其亡乎此所以飲馬於河也漢髙<lb/>
祖自謂不如三傑而能用之所以有天下也梁武在雍<lb/>
<pb n="KR4h0132_WYG_413-5a"/>
州時破魏將王肅得其布箱書見魏帝手勅曰吾聞蕭<lb/>
衍善用兵勿與鬭其威名如此及其為帝也乃用臨川<lb/>
王宏貞陽侯明為將在竟陵府時與謝脁王融之儔齊<lb/>
名及其為帝也乃用陸驗石珍為心膂何者患其失權<lb/>
貪其易制曾不知亡國之釁始基於此也夫權者非謂<lb/>
其强臣專政王命不行前邀九錫後徴殊禮也蓋人君<lb/>
有偏聴焉有偏好焉偏聽則朋黨有所附矣偏好則姦<lb/>
邪有所入矣朋黨勢固姦邪在側人主以不聞過為賢<lb/>
<pb n="KR4h0132_WYG_413-5b"/>
不違命為治如是則賞罰者朋黨之所為而假於人主<lb/>
矣當時之人知其如此亦且棄正義而事朋黨背公室<lb/>
而向私門非徒競利且以避害然則權安在哉後魏孝<lb/>
明時衛士數千人焚領軍張彜宅殺其父子朝廷懼以<lb/>
為亂也止誅八人餘並釋之髙歡時在民間聞而歎曰<lb/>
亂之始也乃散家財招集亡命卒移魏祚魏人不知失<lb/>
權之始在乎孝明及髙氏執政方云祿去公室不亦晩<lb/>
乎誠令人君用法公共接下均一善善而能用之惡惡<lb/>
<pb n="KR4h0132_WYG_413-6a"/>
而能去之不以己之私防天下之義雖復體非聖賢盖<lb/>
亦思過半矣嗚呼斯道也甚易知甚易行甚易效而鮮<lb/>
能行者盖夫疑信之際貪旦夕之便因循僶勉以至政<lb/>
隳勢敗而自不之知也傳曰失之毫釐差以千里豈虚<lb/>
言哉<lb/>
　　根本論<hi>石介</hi>
善為天下者不視其治亂視民而已矣民者國之根本<lb/>
也天下雖亂民心未離不足憂也天下雖治民心離可<lb/>
<pb n="KR4h0132_WYG_413-6b"/>
憂也人皆曰天下國家孰為天下孰為國家民而已有<lb/>
民則有天下有國家無民則天下空虚矣國家名號矣<lb/>
空虚不可居名號不足守然則民其與天下存亡乎其<lb/>
與國家衰盛乎自古四夷不能亡國大臣不能亡國惟<lb/>
民能亡國民國之根本也未有根本亡而枝葉存者故<lb/>
桀之亡以民也紂之亡亦以民也秦之亡亦以民也漢<lb/>
有平城之危諸吕之難七國之反王莽之奪漢終不亡<lb/>
民心未去也唐有武氏之變祿山之禍思明朱泚宗權<lb/>
<pb n="KR4h0132_WYG_413-7a"/>
希烈諸侯之叛唐終不亡民心未去也夫四夷大臣非<lb/>
不能亡國民心尚在也觀漢髙祖文景唐太宗其有以<lb/>
結民心之固王莽奪取漢已亡矣而民尚思漢恩未已<lb/>
故光武乘之中興武氏祿山朱泚思明宗權希烈諸侯<lb/>
之亂唐已亡矣而民尚思唐德未已故終至於二百年<lb/>
民之未叛也雖四夷之强諸侯之位大臣之勢足以移<lb/>
國足傾天下而終不能亡也莽等不能亡漢武氏祿山<lb/>
諸冦不能亡唐是也民之叛也雖以百里雖以匹夫猶<lb/>
<pb n="KR4h0132_WYG_413-7b"/>
能亡國湯以七十里亡夏文王以百里亡商陳勝以匹<lb/>
夫亡秦是也噫民之未叛也雖四夷諸侯大臣不臣不<lb/>
能亡國况匹夫乎民之叛也雖匹夫猶能亡國况四夷<lb/>
乎矧諸侯乎矧大臣乎噫為天下國家者可不務民乎<lb/>
書曰可畏非民孟子曰民為貴社稷次之君為輕故古<lb/>
之天子重民也不敢侮於鰥寡民雖匹夫也有姦雄有<lb/>
豪傑有義勇伊尹吕望義勇也陳勝豪傑也黄巢姦雄<lb/>
也伊尹吕望不忍桀紂之民塗炭奮於畊釣起佐湯武<lb/>
<pb n="KR4h0132_WYG_413-8a"/>
放桀伐紂義勇矣夫陳勝不堪秦之民苦役憤然舉兵<lb/>
以誅秦豪傑矣夫黄巢伺唐之隙因民之饑聚兵以擾<lb/>
天下姦雄矣夫書曰可畏非民有姦雄有豪傑有義勇<lb/>
可不畏乎是以聖人不敢侮於鰥寡盖不可以匹夫待<lb/>
民也孟子謂民貴社稷次君輕盖不敢以萬乘驕民也<lb/>
吁昬君庸主不知民為天下國家之根本以草莽視民<lb/>
以鹿豕視民故民離叛天下國家傾喪嗚呼民可忽哉<lb/>
臣觀太祖皇帝太宗皇帝真宗皇帝皇帝陛下養民勤<lb/>
<pb n="KR4h0132_WYG_413-8b"/>
矣愛心至矣然而天下之民困其故何哉郡守縣令濫<lb/>
也僧尼多也祠廟繁也差役重也支移遠也貢獻勞也<lb/>
館驛弊也吏易數也兼并盛也游惰衆也今欲息民之<lb/>
困在擇郡守縣令減僧尼禁祠廟省差役罷支移停貢<lb/>
獻寛館驛久使任抑兼并斥游惰謹求其利病而各著<lb/>
於篇<lb/>
　　才德論<hi>司馬光</hi>
世之所謂賢者何哉非才與德之謂邪二者殊異不可<lb/>
<pb n="KR4h0132_WYG_413-9a"/>
不察所謂才者存諸天德者存諸人智愚勇怯才也愚<lb/>
不可强智怯不可强勇四者有常分而不可移故曰存<lb/>
諸天善惡逆順德也人茍棄惡而取善變逆而就順孰<lb/>
禦之哉故曰存諸人譬之於物金可以為鍾可以為鼎<lb/>
玉可以為珪可以為璧此存諸人者也玉不可以為鍾<lb/>
鼎金不可以為珪璧此存諸天者也存諸天者聖人因<lb/>
而用之存諸人者聖人教而成之雖然自非上聖必有<lb/>
偏也厚於才者或薄於德豐於德者或殺於才鈞之不<lb/>
<pb n="KR4h0132_WYG_413-9b"/>
能兩全寧捨才而取德昔者酆舒有三雋才恃之而不<lb/>
務德晉滅之智宣子將以瑤為後智果曰不如宵也瑤<lb/>
之賢於人者五其不逮者一也美鬚長大則賢射御足<lb/>
力則賢技藝畢給則賢巧文辯慧則賢彊毅果敢則賢<lb/>
如是而甚不仁以其五賢陵人而以不仁行之智宗必<lb/>
滅宣子弗聽智氏果亡故曰寧捨才而取德抑又聞之<lb/>
為國家者進取莫若才守成莫若德進取不以才則無<lb/>
功守成不以德則不久陳平貪汚之人也韓信無恥之<lb/>
<pb n="KR4h0132_WYG_413-10a"/>
士也樊噲屠者而酈食其酒徒也天下之至賤無行者也<lb/>
然其才皆有過人者漢祖舉而用之故蹶秦仆項而卒<lb/>
兼天下也魏國置相而用田文呉起不悦與之論功田<lb/>
文曰我戰鬭治民皆不如子若主幼國危大臣未附百<lb/>
姓不信當是時屬之子乎屬之我乎呉起乃謝曰屬之<lb/>
子矣此言田文無他技能惟忠厚可信也夫有德者必<lb/>
不反其君故可以託六尺之孤寄百里之命為社稷臣<lb/>
有才者不必忠信故以覊策御之而為德者役也然則<lb/>
<pb n="KR4h0132_WYG_413-10b"/>
德者掌也才者指也掌亡則指不可用矣是故民者田<lb/>
也國者苖也才耒耜也德膏澤也進取不以才猶無耒<lb/>
耜而耕也雖勤灌溉不能生矣守成不以德猶既種而<lb/>
無膏澤也苖槁無日矣故人主利其耒耜以墾治其民<lb/>
而封殖其國又引膏澤以溉之使其本根深固而枝葉<lb/>
葰茂故子孫謹守其畔獲而食之而已復何為哉<lb/>
　　近名論<hi>范仲淹</hi>
老子曰名與身孰親莊子曰為善無近名此皆道家之<lb/>
<pb n="KR4h0132_WYG_413-11a"/>
訓使人薄於名而保其真斯人之徒非爵祿可加賞罰<lb/>
可動豈為國家之用哉我先王以名為教使天下自勸<lb/>
湯解網文王葬枯骨天下諸侯聞而歸之是三代人君<lb/>
已因名而重也太公直釣以邀文王夷齊餓死於西山<lb/>
仲尼聘七十國以求行道是聖賢之流無不涉乎名也<lb/>
孔子作春秋即名教之書也善者褒之不善者貶之使<lb/>
君臣愛令名而勸畏惡名而慎矣夫子曰疾没世而名<lb/>
不稱易曰善不積不足以成名然則為善近名豈無偽<lb/>
<pb n="KR4h0132_WYG_413-11b"/>
耶臣請辯之孟子曰堯舜性之也三王身之也五霸假<lb/>
之也後之諸侯逆天暴物殺人盗國不復愛其名者也<lb/>
人臣亦然有性本忠孝者上也行忠孝者次也假忠孝<lb/>
而求名者又次也至若簡賢附勢反道敗德弑父叛君<lb/>
惟欲是從不復愛其名者下也人不愛名則雖有刑法<lb/>
干戈不可止其惡也武王克商式商容之閭釋箕子之囚<lb/>
封比干之墓是聖人敦奬名教以激勸天下如取道家<lb/>
之言不使近名則豈復有忠臣烈士為國家之用哉<lb/>
<pb n="KR4h0132_WYG_413-12a"/>
　　賞罰論<hi>劉敞</hi>
賞為勸有功也賞必以春夏不已怠乎罰為懲有罪也<lb/>
罰必以秋冬不以緩乎怠則不勸緩則不懲然而曰賞<lb/>
以春夏罰以秋冬者是非聖人之意也應之曰否子所<lb/>
謂功者謂扶世治民之為功乎抑謂闢土彊兵之為功<lb/>
乎子所謂罪者謂喪業失序之為罪乎抑謂殘民害上<lb/>
之為罪乎子賞之勸也將勸其至於善而已乎將幸其<lb/>
身而已也子罰之懲也將勉其至於恥乎將勉其身而<lb/>
<pb n="KR4h0132_WYG_413-12b"/>
已也吾語汝聖王之治聖王之治官得其職民勸其事<lb/>
物安其所無獨治之名無倉卒之功是以三載考績三<lb/>
考黜陟幽明其陟也所謂賞其黜也所謂罰賞以春夏<lb/>
罰以秋冬則何怠且緩之有古者唯軍賞不逾時軍罰<lb/>
亦不逾時用命賞於祖欲民速得為善之利也不用命<lb/>
戮於社欲民速見為不善之辜也是聖王之所不得已<lb/>
而用之者也非所以治士大夫故子之所刺者平世之<lb/>
治也子之所稱者軍中之法也且夫賞為勸善也為善<lb/>
<pb n="KR4h0132_WYG_413-13a"/>
者終身誠之今一賞以春夏而已至於怠矣則是雖為<lb/>
善未嘗不偽也從而賞之是賞偽也豈所謂善乎與其<lb/>
賞是人也則若勿賞是人也故君子正行非以干祿也<lb/>
經德非以希世也愛民非以沽譽也尊主非以懷賞也<lb/>
故有功雖賞不驕賞之雖晩不怠曰非春夏則不可賞<lb/>
乎趣取賞而已矣何必春夏為曰否是所謂順天者也<lb/>
為人父者莫不欲其子之孝於己欲其子之孝於己莫<lb/>
若己為孝為人上者莫不欲其下之順於己欲其下之<lb/>
<pb n="KR4h0132_WYG_413-13b"/>
順於己莫若己為順天者王之上也王者諸侯之上也<lb/>
諸侯者大夫士之上也故王者順天則諸侯順王諸侯<lb/>
順王則大夫士順君君之所為而大夫士為之是良大<lb/>
夫士也王之所為而諸侯為之是賢諸侯也天之所為<lb/>
而王者為之是聖王也故春夏者天之和氣也天所以<lb/>
施生也物之所榮也故賞行焉秋冬者天之義氣也天<lb/>
所以肅殺也人物之所畏也故罰行焉故賞罰之所以<lb/>
順天者臣事君也子事父也少事長也賤事貴也其本<lb/>
<pb n="KR4h0132_WYG_413-14a"/>
在王天下之君悦而言之曰王猶順天則天下之君莫<lb/>
不悦而順王天下之君悦而順王則天下之大夫士悦<lb/>
而言之曰君猶順王則天下之大夫士莫不悦而順君<lb/>
故王者父事天母事地兄事日非以祈報也以達天下<lb/>
之大義也<lb/>
　　患盗論<hi>劉敞</hi>
天下方患盗或問劉子曰盗可除乎對曰何為不可除<lb/>
也顧盗有源能止其源何盗之患或曰請問盗源對曰<lb/>
<pb n="KR4h0132_WYG_413-14b"/>
衣食不足盗之源也政賦不均盗之源也教化不修盗<lb/>
之源也一源慢則探囊發篋而為盗矣二源慢則執兵<lb/>
刃刦良民而為盗矣三源慢則攻城邑略百姓而為盗<lb/>
矣此所謂盗有源也豐世無盗者足也治世無賊者均<lb/>
也化世無亂者順也今不務衣食而務無盗賊是止水<lb/>
而不塞源也不務化盗而務禁盗是縱焚而救以升龠<lb/>
也且律使竊財者刑傷人者死其法重矣而盗不為止<lb/>
者非不畏死也念無以生以謂坐而待死不若起而圖<lb/>
<pb n="KR4h0132_WYG_413-15a"/>
生也且律使凡盗賊能自吿者除其罪或賜之衣裳劍<lb/>
帶官爵品秩其恩深矣而盗不應募非不願生也念無<lb/>
以樂生以謂為民乃甚苦為盗乃甚逸也然則盗非其<lb/>
自欲為之繇上以法驅之使為也其不欲出也非其自<lb/>
不欲出繇上以法持之使留也若夫衣食素周其身廉<lb/>
恥夙加其心彼唯恐不得齒良人何敢然哉故懼之以<lb/>
死而不懼勸之以生而不勸則雖煩直指之使重督捕<lb/>
之科固未有益也今有司本源之不恤而倚辦於牧守<lb/>
<pb n="KR4h0132_WYG_413-15b"/>
此乃臧武仲所以辭不能詰也凡人有九年耕然後有<lb/>
三年之食有三年之食然後可教以禮義今所以使衣<lb/>
食不足政賦不均教化不修者牧守乎哉吾恐未得其<lb/>
益而漢武沉命之敝殆復起矣若乃尚摘發之術任巧<lb/>
譎之數者未足以絶姦而雍子因以見殺於晉故仲尼<lb/>
有言聽訟吾猶人也必也使無訟乎推而廣之亦曰用<lb/>
兵吾猶人也必也使無戰乎引而伸之亦曰禁盗吾猶<lb/>
人也必也使無盗乎盍亦反其本而已矣爰自元昊犯<lb/>
<pb n="KR4h0132_WYG_413-16a"/>
邊中國頗多盗山東尤甚天子使侍御史督捕且招懐<lb/>
之不能盡得於是令州郡盗發而不輙得者長吏坐之<lb/>
欲重其事予以謂未盡於防故作此論<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_413-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百十三<lb/>
<pb n="KR4h0132_WYG_413-17a"/>
欽定四庫全書<lb/>
　文章辨體彚選巻四百十三<lb/>
　　　　　　　　　　　明　賀復徵　編<lb/>
論二十二<lb/>
　　君臣論<hi>宋徐鉉</hi>
君人者推赤心以接下者也臣人者推赤心以事上者<lb/>
也上下交感政是以和故大易之義在上者其道下降<lb/>
在下者其道上行則曰天地交泰上者自居其上下者<lb/>
<pb n="KR4h0132_WYG_413-17b"/>
自居其下則曰天地不交否然則為上而下降甚易為<lb/>
下而上達甚難何者君人者其勢足以行人之道其貴<lb/>
足以顯人之德其富足以聚人其義足以感人賢人君<lb/>
子望景而歸之理自然也茍不逆之可矣又况於禮致<lb/>
之者哉故齊桓之德薄也猶能使管仲受執甯戚扣角<lb/>
况聖君乎此易之效也人臣者在貧賤之中處疎逺之<lb/>
地有上下之隔有在右之蔽自媒則有暗投之患因人<lb/>
則有茍合之譽禮秩之不足則不肯進也况不禮之哉<lb/>
<pb n="KR4h0132_WYG_413-18a"/>
故以仲尼之聖懷救世之心厯聘七十而不一遇况常<lb/>
人乎此難之效也然則士之失君所喪者富貴耳莊老<lb/>
吏隠於陵躬耕商皓采芝君平賣卜未失其所以為士<lb/>
也君之失士或喪既安之業或敗垂成之功紂踣于京<lb/>
厲流于彘魯哀奔呉項羽屠裂則失其所以為君也聖<lb/>
帝明王鑒其若此故屈己以下士推誠以接物軒轅問<lb/>
道於下風唐堯求賢於側陋周公吐餐於白屋漢祖輟<lb/>
洗於布衣况朝廷之臣乎夫朝廷之臣位有前後任有<lb/>
<pb n="KR4h0132_WYG_413-18b"/>
小大至於君臣之分誠心所感其揆一也詩曰嗟我懷<lb/>
人寘彼周行卿士大夫各居其位所謂周行也言周行<lb/>
之中皆所懷之人也書曰汝則有大疑謀及乃心謀及<lb/>
卿士謀及庶人大疑大政也庶民猶與焉况羣臣乎此<lb/>
治世之主至公之義也世之衰也疎公卿而親近習憚<lb/>
君子而狎佞人親而狎之也以為腹心疎而憚之也以<lb/>
為讐敵是政出於羣小而責及於大臣如此而不亂未<lb/>
之有也君子之事上也近之不敢佞逺之不敢怨受命<lb/>
<pb n="KR4h0132_WYG_413-19a"/>
無二慮臨難無茍免小人之事上也逺之則憾近之則<lb/>
比受命則顧望臨難則幸生人君不能熟察也以為我<lb/>
之所親彼亦盡忠我之所疎彼亦懷二於是聴鑒惑於<lb/>
外精神滑扵中及亂之來也小人無忘生之節君子非<lb/>
死難之所楚靈殞於乾谿二世弑於望夷而莫之救也<lb/>
其所繇者自私與自勝也自私故慙與君子言自勝故<lb/>
憚與君子言此小人所以易見親君子所以易見疎也<lb/>
夫亡國非無賢臣亂主非獨坐於堂上也用心之不一<lb/>
<pb n="KR4h0132_WYG_413-19b"/>
也書曰一哉王心詩曰淑人君子其儀一兮人君用心<lb/>
一則賢臣知所從矣<lb/>
　　持權論<hi>徐鉉</hi>
天下所以奉者君也君之所以尊者權也權者非他也<lb/>
賞罰而已矣賞公則當善而為善者進矣罰公則當惡<lb/>
而為惡者退矣若然則君子在位小人在野而權不在<lb/>
公室者未之有也中才之君知賞罰之權不可失而不<lb/>
知所以守之之道欲人之懷己也則必賞自我出欲人<lb/>
<pb n="KR4h0132_WYG_413-20a"/>
之畏己也則必罰自我行此亂之本也老子曰為者敗<lb/>
之執者失之賞罰者受之於先王行之於有司人君正<lb/>
其本遏其淫而已茍自為之而自執之其與㡬何尚書<lb/>
數堯之德曰聰明文思及其舉舜也則四岳師鍚堯曰<lb/>
予聞如何朕其試哉夫堯既聞舜之行賢猶待四岳舉<lb/>
然後登用此則賞不必己出也周公作萬代之典設三<lb/>
聽之法衆聴則殺之衆疑則赦之此則罰不必已出也<lb/>
漢髙祖氣吞羣雄威振海外然而不敢以私忿誅季布<lb/>
<pb n="KR4h0132_WYG_413-20b"/>
不敢以私惠賞丁公秦始皇親治庶務以衡石自程羣<lb/>
臣莫得專任而秦漢之成敗豈不明哉然則賞罰在於<lb/>
公不在於自執必矣魏晉已降剏業之君才略冠世功<lb/>
勲震主既當失政之代遂踐數終之運後世人君懲其<lb/>
若是故憎疾勝已誅鋤髙名所謂同歸於亂者也昔楚<lb/>
莊王謀事而當羣臣莫能及退而有憂色曰楚國之大<lb/>
而羣臣莫吾及吾國其亡乎此所以飲馬於河也漢髙<lb/>
祖自謂不如三傑而能用之所以有天下也梁武在雍<lb/>
<pb n="KR4h0132_WYG_413-21a"/>
州時破魏將王肅得其布箱書見魏帝手勅曰吾聞蕭<lb/>
衍善用兵勿與鬭其威名如此及其為帝也乃用臨川<lb/>
王宏貞陽侯明為將在竟陵府時與謝脁王融之儔齊<lb/>
名及其為帝也乃用陸驗石珍為心膂何者患其失權<lb/>
貪其易制曾不知亡國之釁始基於此也夫權者非謂<lb/>
其强臣專政王命不行前邀九錫後徴殊禮也蓋人君<lb/>
有偏聴焉有偏好焉偏聽則朋黨有所附矣偏好則姦<lb/>
邪有所入矣朋黨勢固姦邪在側人主以不聞過為賢<lb/>
<pb n="KR4h0132_WYG_413-21b"/>
不違命為治如是則賞罰者朋黨之所為而假於人主<lb/>
矣當時之人知其如此亦且棄正義而事朋黨背公室<lb/>
而向私門非徒競利且以避害然則權安在哉後魏孝<lb/>
明時衛士數千人焚領軍張彜宅殺其父子朝廷懼以<lb/>
為亂也止誅八人餘並釋之髙歡時在民間聞而歎曰<lb/>
亂之始也乃散家財招集亡命卒移魏祚魏人不知失<lb/>
權之始在乎孝明及髙氏執政方云祿去公室不亦晩<lb/>
乎誠令人君用法公共接下均一善善而能用之惡惡<lb/>
<pb n="KR4h0132_WYG_413-22a"/>
而能去之不以己之私防天下之義雖復體非聖賢盖<lb/>
亦思過半矣嗚呼斯道也甚易知甚易行甚易效而鮮<lb/>
能行者盖夫疑信之際貪旦夕之便因循僶勉以至政<lb/>
隳勢敗而自不之知也傳曰失之毫釐差以千里豈虚<lb/>
言哉<lb/>
　　根本論<hi>石介</hi>
善為天下者不視其治亂視民而已矣民者國之根本<lb/>
也天下雖亂民心未離不足憂也天下雖治民心離可<lb/>
<pb n="KR4h0132_WYG_413-22b"/>
憂也人皆曰天下國家孰為天下孰為國家民而已有<lb/>
民則有天下有國家無民則天下空虚矣國家名號矣<lb/>
空虚不可居名號不足守然則民其與天下存亡乎其<lb/>
與國家衰盛乎自古四夷不能亡國大臣不能亡國惟<lb/>
民能亡國民國之根本也未有根本亡而枝葉存者故<lb/>
桀之亡以民也紂之亡亦以民也秦之亡亦以民也漢<lb/>
有平城之危諸吕之難七國之反王莽之奪漢終不亡<lb/>
民心未去也唐有武氏之變祿山之禍思明朱泚宗權<lb/>
<pb n="KR4h0132_WYG_413-23a"/>
希烈諸侯之叛唐終不亡民心未去也夫四夷大臣非<lb/>
不能亡國民心尚在也觀漢髙祖文景唐太宗其有以<lb/>
結民心之固王莽奪取漢已亡矣而民尚思漢恩未已<lb/>
故光武乘之中興武氏祿山朱泚思明宗權希烈諸侯<lb/>
之亂唐已亡矣而民尚思唐德未已故終至於二百年<lb/>
民之未叛也雖四夷之强諸侯之位大臣之勢足以移<lb/>
國足傾天下而終不能亡也莽等不能亡漢武氏祿山<lb/>
諸冦不能亡唐是也民之叛也雖以百里雖以匹夫猶<lb/>
<pb n="KR4h0132_WYG_413-23b"/>
能亡國湯以七十里亡夏文王以百里亡商陳勝以匹<lb/>
夫亡秦是也噫民之未叛也雖四夷諸侯大臣不臣不<lb/>
能亡國况匹夫乎民之叛也雖匹夫猶能亡國况四夷<lb/>
乎矧諸侯乎矧大臣乎噫為天下國家者可不務民乎<lb/>
書曰可畏非民孟子曰民為貴社稷次之君為輕故古<lb/>
之天子重民也不敢侮於鰥寡民雖匹夫也有姦雄有<lb/>
豪傑有義勇伊尹吕望義勇也陳勝豪傑也黄巢姦雄<lb/>
也伊尹吕望不忍桀紂之民塗炭奮於畊釣起佐湯武<lb/>
<pb n="KR4h0132_WYG_413-24a"/>
放桀伐紂義勇矣夫陳勝不堪秦之民苦役憤然舉兵<lb/>
以誅秦豪傑矣夫黄巢伺唐之隙因民之饑聚兵以擾<lb/>
天下姦雄矣夫書曰可畏非民有姦雄有豪傑有義勇<lb/>
可不畏乎是以聖人不敢侮於鰥寡盖不可以匹夫待<lb/>
民也孟子謂民貴社稷次君輕盖不敢以萬乘驕民也<lb/>
吁昬君庸主不知民為天下國家之根本以草莽視民<lb/>
以鹿豕視民故民離叛天下國家傾喪嗚呼民可忽哉<lb/>
臣觀太祖皇帝太宗皇帝真宗皇帝皇帝陛下養民勤<lb/>
<pb n="KR4h0132_WYG_413-24b"/>
矣愛心至矣然而天下之民困其故何哉郡守縣令濫<lb/>
也僧尼多也祠廟繁也差役重也支移遠也貢獻勞也<lb/>
館驛弊也吏易數也兼并盛也游惰衆也今欲息民之<lb/>
困在擇郡守縣令減僧尼禁祠廟省差役罷支移停貢<lb/>
獻寛館驛久使任抑兼并斥游惰謹求其利病而各著<lb/>
於篇<lb/>
　　才德論<hi>司馬光</hi>
世之所謂賢者何哉非才與德之謂邪二者殊異不可<lb/>
<pb n="KR4h0132_WYG_413-25a"/>
不察所謂才者存諸天德者存諸人智愚勇怯才也愚<lb/>
不可强智怯不可强勇四者有常分而不可移故曰存<lb/>
諸天善惡逆順德也人茍棄惡而取善變逆而就順孰<lb/>
禦之哉故曰存諸人譬之於物金可以為鍾可以為鼎<lb/>
玉可以為珪可以為璧此存諸人者也玉不可以為鍾<lb/>
鼎金不可以為珪璧此存諸天者也存諸天者聖人因<lb/>
而用之存諸人者聖人教而成之雖然自非上聖必有<lb/>
偏也厚於才者或薄於德豐於德者或殺於才鈞之不<lb/>
<pb n="KR4h0132_WYG_413-25b"/>
能兩全寧捨才而取德昔者酆舒有三雋才恃之而不<lb/>
務德晉滅之智宣子將以瑤為後智果曰不如宵也瑤<lb/>
之賢於人者五其不逮者一也美鬚長大則賢射御足<lb/>
力則賢技藝畢給則賢巧文辯慧則賢彊毅果敢則賢<lb/>
如是而甚不仁以其五賢陵人而以不仁行之智宗必<lb/>
滅宣子弗聽智氏果亡故曰寧捨才而取德抑又聞之<lb/>
為國家者進取莫若才守成莫若德進取不以才則無<lb/>
功守成不以德則不久陳平貪汚之人也韓信無恥之<lb/>
<pb n="KR4h0132_WYG_413-26a"/>
士也樊噲屠者而酈食其酒徒也天下之至賤無行者也<lb/>
然其才皆有過人者漢祖舉而用之故蹶秦仆項而卒<lb/>
兼天下也魏國置相而用田文呉起不悦與之論功田<lb/>
文曰我戰鬭治民皆不如子若主幼國危大臣未附百<lb/>
姓不信當是時屬之子乎屬之我乎呉起乃謝曰屬之<lb/>
子矣此言田文無他技能惟忠厚可信也夫有德者必<lb/>
不反其君故可以託六尺之孤寄百里之命為社稷臣<lb/>
有才者不必忠信故以覊策御之而為德者役也然則<lb/>
<pb n="KR4h0132_WYG_413-26b"/>
德者掌也才者指也掌亡則指不可用矣是故民者田<lb/>
也國者苖也才耒耜也德膏澤也進取不以才猶無耒<lb/>
耜而耕也雖勤灌溉不能生矣守成不以德猶既種而<lb/>
無膏澤也苖槁無日矣故人主利其耒耜以墾治其民<lb/>
而封殖其國又引膏澤以溉之使其本根深固而枝葉<lb/>
葰茂故子孫謹守其畔獲而食之而已復何為哉<lb/>
　　近名論<hi>范仲淹</hi>
老子曰名與身孰親莊子曰為善無近名此皆道家之<lb/>
<pb n="KR4h0132_WYG_413-27a"/>
訓使人薄於名而保其真斯人之徒非爵祿可加賞罰<lb/>
可動豈為國家之用哉我先王以名為教使天下自勸<lb/>
湯解網文王葬枯骨天下諸侯聞而歸之是三代人君<lb/>
已因名而重也太公直釣以邀文王夷齊餓死於西山<lb/>
仲尼聘七十國以求行道是聖賢之流無不涉乎名也<lb/>
孔子作春秋即名教之書也善者褒之不善者貶之使<lb/>
君臣愛令名而勸畏惡名而慎矣夫子曰疾没世而名<lb/>
不稱易曰善不積不足以成名然則為善近名豈無偽<lb/>
<pb n="KR4h0132_WYG_413-27b"/>
耶臣請辯之孟子曰堯舜性之也三王身之也五霸假<lb/>
之也後之諸侯逆天暴物殺人盗國不復愛其名者也<lb/>
人臣亦然有性本忠孝者上也行忠孝者次也假忠孝<lb/>
而求名者又次也至若簡賢附勢反道敗德弑父叛君<lb/>
惟欲是從不復愛其名者下也人不愛名則雖有刑法<lb/>
干戈不可止其惡也武王克商式商容之閭釋箕子之囚<lb/>
封比干之墓是聖人敦奬名教以激勸天下如取道家<lb/>
之言不使近名則豈復有忠臣烈士為國家之用哉<lb/>
<pb n="KR4h0132_WYG_413-28a"/>
　　賞罰論<hi>劉敞</hi>
賞為勸有功也賞必以春夏不已怠乎罰為懲有罪也<lb/>
罰必以秋冬不以緩乎怠則不勸緩則不懲然而曰賞<lb/>
以春夏罰以秋冬者是非聖人之意也應之曰否子所<lb/>
謂功者謂扶世治民之為功乎抑謂闢土彊兵之為功<lb/>
乎子所謂罪者謂喪業失序之為罪乎抑謂殘民害上<lb/>
之為罪乎子賞之勸也將勸其至於善而已乎將幸其<lb/>
身而已也子罰之懲也將勉其至於恥乎將勉其身而<lb/>
<pb n="KR4h0132_WYG_413-28b"/>
已也吾語汝聖王之治聖王之治官得其職民勸其事<lb/>
物安其所無獨治之名無倉卒之功是以三載考績三<lb/>
考黜陟幽明其陟也所謂賞其黜也所謂罰賞以春夏<lb/>
罰以秋冬則何怠且緩之有古者唯軍賞不逾時軍罰<lb/>
亦不逾時用命賞於祖欲民速得為善之利也不用命<lb/>
戮於社欲民速見為不善之辜也是聖王之所不得已<lb/>
而用之者也非所以治士大夫故子之所刺者平世之<lb/>
治也子之所稱者軍中之法也且夫賞為勸善也為善<lb/>
<pb n="KR4h0132_WYG_413-29a"/>
者終身誠之今一賞以春夏而已至於怠矣則是雖為<lb/>
善未嘗不偽也從而賞之是賞偽也豈所謂善乎與其<lb/>
賞是人也則若勿賞是人也故君子正行非以干祿也<lb/>
經德非以希世也愛民非以沽譽也尊主非以懷賞也<lb/>
故有功雖賞不驕賞之雖晩不怠曰非春夏則不可賞<lb/>
乎趣取賞而已矣何必春夏為曰否是所謂順天者也<lb/>
為人父者莫不欲其子之孝於己欲其子之孝於己莫<lb/>
若己為孝為人上者莫不欲其下之順於己欲其下之<lb/>
<pb n="KR4h0132_WYG_413-29b"/>
順於己莫若己為順天者王之上也王者諸侯之上也<lb/>
諸侯者大夫士之上也故王者順天則諸侯順王諸侯<lb/>
順王則大夫士順君君之所為而大夫士為之是良大<lb/>
夫士也王之所為而諸侯為之是賢諸侯也天之所為<lb/>
而王者為之是聖王也故春夏者天之和氣也天所以<lb/>
施生也物之所榮也故賞行焉秋冬者天之義氣也天<lb/>
所以肅殺也人物之所畏也故罰行焉故賞罰之所以<lb/>
順天者臣事君也子事父也少事長也賤事貴也其本<lb/>
<pb n="KR4h0132_WYG_413-30a"/>
在王天下之君悦而言之曰王猶順天則天下之君莫<lb/>
不悦而順王天下之君悦而順王則天下之大夫士悦<lb/>
而言之曰君猶順王則天下之大夫士莫不悦而順君<lb/>
故王者父事天母事地兄事日非以祈報也以達天下<lb/>
之大義也<lb/>
　　患盗論<hi>劉敞</hi>
天下方患盗或問劉子曰盗可除乎對曰何為不可除<lb/>
也顧盗有源能止其源何盗之患或曰請問盗源對曰<lb/>
<pb n="KR4h0132_WYG_413-30b"/>
衣食不足盗之源也政賦不均盗之源也教化不修盗<lb/>
之源也一源慢則探囊發篋而為盗矣二源慢則執兵<lb/>
刃刦良民而為盗矣三源慢則攻城邑略百姓而為盗<lb/>
矣此所謂盗有源也豐世無盗者足也治世無賊者均<lb/>
也化世無亂者順也今不務衣食而務無盗賊是止水<lb/>
而不塞源也不務化盗而務禁盗是縱焚而救以升龠<lb/>
也且律使竊財者刑傷人者死其法重矣而盗不為止<lb/>
者非不畏死也念無以生以謂坐而待死不若起而圖<lb/>
<pb n="KR4h0132_WYG_413-31a"/>
生也且律使凡盗賊能自吿者除其罪或賜之衣裳劍<lb/>
帶官爵品秩其恩深矣而盗不應募非不願生也念無<lb/>
以樂生以謂為民乃甚苦為盗乃甚逸也然則盗非其<lb/>
自欲為之繇上以法驅之使為也其不欲出也非其自<lb/>
不欲出繇上以法持之使留也若夫衣食素周其身廉<lb/>
恥夙加其心彼唯恐不得齒良人何敢然哉故懼之以<lb/>
死而不懼勸之以生而不勸則雖煩直指之使重督捕<lb/>
之科固未有益也今有司本源之不恤而倚辦於牧守<lb/>
<pb n="KR4h0132_WYG_413-31b"/>
此乃臧武仲所以辭不能詰也凡人有九年耕然後有<lb/>
三年之食有三年之食然後可教以禮義今所以使衣<lb/>
食不足政賦不均教化不修者牧守乎哉吾恐未得其<lb/>
益而漢武沉命之敝殆復起矣若乃尚摘發之術任巧<lb/>
譎之數者未足以絶姦而雍子因以見殺於晉故仲尼<lb/>
有言聽訟吾猶人也必也使無訟乎推而廣之亦曰用<lb/>
兵吾猶人也必也使無戰乎引而伸之亦曰禁盗吾猶<lb/>
人也必也使無盗乎盍亦反其本而已矣爰自元昊犯<lb/>
<pb n="KR4h0132_WYG_413-32a"/>
邊中國頗多盗山東尤甚天子使侍御史督捕且招懐<lb/>
之不能盡得於是令州郡盗發而不輙得者長吏坐之<lb/>
欲重其事予以謂未盡於防故作此論<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_413-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百十三<lb/>
</p>
<p>
</p>
  </div>
</body>
</text>
</TEI>
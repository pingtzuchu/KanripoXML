<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百十二</head> <lb/>
    <p>
<pb n="KR4h0132_WYG_112-1a"/>
欽定四庫全書<lb/>
　文章辨體彚選卷一百十二<lb/>
　　　　　　　　　　　　明　賀復徴　編<lb/>
疏二十六<lb/>
　　表忠義以維持世道疏<hi>明楊僎</hi>
臣聞忠義之士殺身成仁舍生取義天柱地維賴以奠<lb/>
立聖帝明王急先褒表以維世範俗者也是以史傳所<lb/>
載貞臣烈士心事彪炳至今讀之古道光華照人顔色<lb/>
<pb n="KR4h0132_WYG_112-1b"/>
然豈獨古人之能爾哉我國初死節之臣生氣凛然表<lb/>
表可録褒崇之典實有待夫今日者矣臣自少時傳聞<lb/>
父老談及革除之變時當事之臣若尚書鐵鉉張紘陳<lb/>
迪齊㤗侯㤗侍郎卓敬胡子昭黄觀郭任陳性善都御<lb/>
史景清練子寧茅大芳大理寺少卿胡閏寺丞鄒瑾太<lb/>
常寺卿黄子澄少卿廖昇盧原質侍讀方孝儒婁璉修<lb/>
撰王叔英給事中陳繼之襲㤗黄鉞戴徳彜韓永御史<lb/>
高翔曾鳳韶魏冕王度葉希賢中書舍人朱和郭節梁<lb/>
<pb n="KR4h0132_WYG_112-2a"/>
良玉何申郎中梁田玉主事巨敬布政使張昺按察使<lb/>
王良副使程本立僉事林嘉猷知府姚善陳彦回葉惠<lb/>
仲長史劉璟紀善周是修斷事高巍知縣顔伯瑋鄭恕<lb/>
教授陳思賢教諭王省都指揮馬宣朱鑑等雖職有崇<lb/>
卑委任不一要之均能奮不顧身以義自殉視死如歸<lb/>
不為勢屈或先事而矢謀或臨危而抗節或竭力而固<lb/>
守或同心以赴義或從容自殞或慷慨就刑或竄身海<lb/>
濵或結誠庠序誠天地間正氣中流砥柱方駕古人無<lb/>
<pb n="KR4h0132_WYG_112-2b"/>
少愧者也而録忠詔後尚為缺典此臣竊為之嘆不得<lb/>
不汲汲與之哀鳴而干凟聖聴者也且當其時而死其<lb/>
事者臣之分也天地之義也盡吾之心固無較於人之<lb/>
知與不知也哀其死而録其忠者君之仁也天地之道<lb/>
也所以教天下後世之為人臣為人子者不可一念而<lb/>
忘忠孝之心也君義臣忠各盡其道焉耳仰惟聖明御<lb/>
極百度惟貞凡可以風勵天下之道罔不欲修舉而推<lb/>
行之俾萬邦臣庶知所自奮若夫録精忠於既往啟人<lb/>
<pb n="KR4h0132_WYG_112-3a"/>
範於將来關係風教豈小補哉臣敢攄厥愚悃冐昧上<lb/>
言伏乞皇上務憫羣忠立凖萬世勅下廷臣詳為萬古<lb/>
計議旁求博訪務俾不遺各舉所知類疏上聞果與臣<lb/>
言相孚乞將鐡鉉張紘等死忠實跡付史局編校載在<lb/>
史籍以重諸不朽仍念其盡忠所事各追贈官諡録用<lb/>
其子孫俾所在有司創立祠宇以時享祀則鐵鉉等孤<lb/>
忠勁節轟烈天地英魂義氣光臨俎豆九原之下雖死<lb/>
猶生皆陛下賜也天下後世將莫不曰鐵鉉等真忠臣<lb/>
<pb n="KR4h0132_WYG_112-3b"/>
也知而録之自陛下始也凡懐忠義者莫不欣欣然感<lb/>
激爭自奮發矣夫仁莫先於恤死教莫大於表忠一舉<lb/>
而仁道立教化行人才之盛亦因以見此帝王盛節萬<lb/>
代所瞻仰者也千截休期時難再得臣不勝懇切願望<lb/>
之至<lb/>
　　稽古樂以禆盛典疏<hi>廖道南</hi>
臣伏考我太祖高皇帝諭曰治天下之道禮樂二者而<lb/>
已若通於禮而不通於樂非所以淑人心而出治道逹<lb/>
<pb n="KR4h0132_WYG_112-4a"/>
於樂而不逹於禮非所以振紀綱而立大中禮樂並行<lb/>
而後治化醇矣臣嘗莊誦竊歎以為聖祖獨禀全智超<lb/>
越千古允升大猷參贊萬化故至治馨香逹於神明休<lb/>
徴駢疊登諸史冊禮樂百年而後興信有由矣恭惟皇<lb/>
上建中致和體信逹順光紹聖祖之丕圖載舉隆古之<lb/>
盛典禮崇三重樂備四郊邇者宸翰飛洒親撰圜丘樂<lb/>
章昭煥乾文發揮道妙比之絃管協乎律吕真有以動<lb/>
天地而感神明矣臣惟古帝王之樂莫善於虞莫盛於<lb/>
<pb n="KR4h0132_WYG_112-4b"/>
周書曰予欲聞六律五聲八音在治忽以出納五言汝<lb/>
聴周官大司樂以六律六同五聲八音六舞大合樂以<lb/>
致鬼神葢聖人作則必以天地為本天數五地數五五<lb/>
位相得而各有合天五與地十合而生土其聲為宫地<lb/>
四與天九合而生金其聲為商天三與地八合而生木<lb/>
其聲為角地二與天七合而生火其聲為徴天一與地<lb/>
六合而生水其聲為羽五聲相生旋相為宫於是乎播<lb/>
之以八音所以宣八風之和聲也諧之以十二律所以<lb/>
<pb n="KR4h0132_WYG_112-5a"/>
順四時之和氣也有元氣而後有和氣有元聲而後有<lb/>
和聲聲和則氣和氣和則形和形和而天地之和應矣<lb/>
臣請以古樂可行於今與夫今樂有戾於古者言之樂<lb/>
律之制陽律從乾隂吕從坤故奏黄鐘歌大吕以祠天<lb/>
神奏太簇歌應鐘以祭地祗奏姑洗歌南吕以祀四望<lb/>
奏㽔賔歌函鍾以祭山川奏夷則歌小吕以享先妣奏<lb/>
無射歌夾鍾以享先祖葢人聲與樂聲相比而疾徐高<lb/>
下各有其節今之樂律則職掌於太常寺協律郎傳之<lb/>
<pb n="KR4h0132_WYG_112-5b"/>
既乆而浸失其初意用之既殊而不得乎元聲其隂陽<lb/>
配合之禮律吕子母之義恐未必盡然也古者樂舞之<lb/>
設文舞羽籥武舞干戚故祀天神則舞雲門祭地祗則<lb/>
舞咸池祀四望則舞大㲈祭山川則舞大夏享先妣則<lb/>
舞大濩享先祖則舞大武葢樂舞與樂律相應而綴兆<lb/>
疾徐咸中其度今之樂舞則𨽻籍於太常寺樂舞生朱<lb/>
干玉戚其㑹之於服冕帗旄舉弗辨之於佾其於樂師<lb/>
六律之儀舞師四舞之節恐未必盡然也古者大享之<lb/>
<pb n="KR4h0132_WYG_112-6a"/>
禮所以親君臣也周禮王宫縣九享食奏燕樂歌工在<lb/>
上舞位在下琴瑟在堂鐘鼔在庭各從其類無相奪倫<lb/>
今大祀慶成設宴於奉天殿教坊司承應雅俗混淆優<lb/>
休儒<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>恐非所以祗承上天之餘惠也古者藉田之禮<lb/>
所以重農事也周禮王出入則奏王夏司空除壇農正<lb/>
陳藉鬱人薦鬯犧人薦醴各司其事無相越職今躬耕<lb/>
藉田設樂於先農壇教坊司承應羣伶紛擾衆劇喧豗<lb/>
恐非所以表率下民之先務也凡此數者雖載諸令甲<lb/>
<pb n="KR4h0132_WYG_112-6b"/>
相沿有年而關係非輕釐正宜急宋儒周敦頥曰樂者<lb/>
古以平心今以助慾古以宣化今以長怨不復古禮不<lb/>
變今樂而欲致治者逺矣皇上法古帝王行古典禮天<lb/>
地日月之祀既以復其初朝廷未盡合乎古記曰作者<lb/>
之謂聖述者之謂明聖人在上必有所作矣或謂元聲<lb/>
難知古樂難復臣歴考經籍樂家之說尚在也論樂之<lb/>
本則有若樂記載樂之文則有若禮儀自周之降雖失<lb/>
其傳然司馬遷撰律歴志班固宗之是故有三統之論<lb/>
<pb n="KR4h0132_WYG_112-7a"/>
蔡元定著律吕新書朱子稱之以為成一家之言若陳祥道<lb/>
樂書則又備載古今之制而無遺者也然欲求元聲當<lb/>
求諸經易曰雷出地奮豫先王以作樂崇徳夫雷也者<lb/>
運天地之元氣以鼔萬物之出機者也知雷之元氣之<lb/>
所以發則知樂之元氣之所以宣矣舜命䕫曰詩言志<lb/>
歌永言聲依永律和聲我聖祖謂熊鼎曰樂以人聲為<lb/>
主人聲和即八音諧矣斯訓也萬古不易之至論也記<lb/>
曰知聲而不知音者禽獸是也知音而不知樂者衆庶<lb/>
<pb n="KR4h0132_WYG_112-7b"/>
是也臣非知樂者也姑述所聞按諸樂書條為之説一<lb/>
曰稽五聲以正八音二曰稽八音以正十二律三曰稽<lb/>
十二律以正旋宫若歴代諸家之說亦互有得失先儒<lb/>
許衡固有定論矣臣等不敢備述謹繹其義附録進呈<lb/>
仰冀聖明俯垂采擇<lb/>
　　劾劉瑾疏<hi>楊守隨</hi>
臣嘗聞孟軻氏言一正君而國定矣又聞之周穆王言<lb/>
實賴左右前後有位之士匡其不逮然化行法立必繇<lb/>
<pb n="KR4h0132_WYG_112-8a"/>
於君徳之正而奸邪之進亦每為君徳之累葢姦佞邪<lb/>
僻足以惑心移志日滋月潤至於廢法梗化而禍患之<lb/>
興後有不可言者有不可為者在明者所宜早辨而預<lb/>
防之况其幾已著其事已成其勢已盛者乎譬之癰生<lb/>
肘腋既不能消其毒於未膿之先而又不能蕩其穢於<lb/>
既膿之後必成心腹之患矣是故今日之事臣不得不<lb/>
痛哭誓死為陛下極言之也臣伏睹陛下春宫育徳之<lb/>
時英明煥發有過人之禀早夜嗜學有希聖之功親禮<lb/>
<pb n="KR4h0132_WYG_112-8b"/>
師儒有重道之志辨别君子小人有不惑之明不近左<lb/>
右佞倖有剛正之操天下臣民仰之以為今日太平之<lb/>
望而先皇帝龍馭之時宣二三大臣至寢御顧命諄諄<lb/>
俾盡心輔佐此臣等所共聞而陛下所親見言猶在耳<lb/>
陛下嗣位之初率繇舊典間出一二新政快洽人心天<lb/>
下稱頌以為先皇帝道隆周成漢文而陛下徳踰康王<lb/>
景帝宗社甚幸臣民甚幸夫何數月以来左右近臣不<lb/>
能祗承徳意盡取先朝良法美政而更新之盡誣先朝<lb/>
<pb n="KR4h0132_WYG_112-9a"/>
近臣碩輔而剗汰之政日以非法日以隳而天下嗷嗷<lb/>
莫知措其手足怨咨之氣致生災變天鳴於上地動於<lb/>
下五星凌犯於宵中辰宿顯現於旁午彗星直穿於此<lb/>
斗太陽蝕於開嵗之首桃李花於季秋之月雷擊奉天<lb/>
鴟吻雨壊留都皇墻古今罕見之災交集數月之内夫<lb/>
人事感於下則天變應於上陛下獨不思其故乎今陛<lb/>
下朝夕之所與處者何人所與言者何說所與行者何<lb/>
事勿謂邃處清穆之内人無得而知之也冏命曰侍御<lb/>
<pb n="KR4h0132_WYG_112-9b"/>
羣僕罔非正人以旦夕承弼厥辟吕氏以為陪僕<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御<lb/>
之人後世視為賤品而不知擇焉者殊不知人君朝夕<lb/>
與居氣體移養常必由之故周公作立政而歎其知恤<lb/>
者鮮今内臣劉瑾馬永成張永丘聚羅祥魏彬谷大用<lb/>
王岳等八人各以姦險之性巧佞之才希㫖導䛕誣上<lb/>
罔下始焉猶乘間伺隙以逞已私終也至恣意肆志而<lb/>
無忌憚時人目為八虎惟王岳僅知畏人少避而劉瑾<lb/>
者尤為威猛而鋸牙善噬者也夫虎之能噬人也人皆<lb/>
<pb n="KR4h0132_WYG_112-10a"/>
知之而陛下獨與之聚處馳逐又親信而愛䕶之正所<lb/>
謂養虎以自貽患者也今此八虎日以逸逰荒樂之事<lb/>
導陛下日以謟佞承奉之言䛕陛下或於西海子擎鷹<lb/>
傳兔或於南城内躡峻登高或胡服而招騎射或飾像<lb/>
以作龜趺禁内鑼鼓之音聞於逺邇宫中火砲之聲徹<lb/>
於晝夜搬演雜劇混貴賤而不分假降師巫淆尊卑而<lb/>
無别引車騎而供執鞭之役宣尼所不為者今為之矣<lb/>
列市肆而親商賈之事仲連所不忍者今忍之矣巧飾<lb/>
<pb n="KR4h0132_WYG_112-10b"/>
百端之技覬中九重之欲雖以陛下天資之英敏聖性<lb/>
之剛明自有主宰不為揺惑然而鮑肆蘭室齊街楚語<lb/>
臣尤恐不能不為之潛移而黙奪之也近者日高而大<lb/>
朝未臨漏盡而宫寢未御豈其萬幾之繁至無一刻之<lb/>
暇乎陛下誠試思之今日希聖之學重道之志果如前<lb/>
日之勤否乎所進用者果君子所放斥者果小人否乎<lb/>
發號施令果動遵祖宗之成憲先帝之遺意否乎勿謂<lb/>
四方臣妾惟令之從人無得而議之無得而違之也事<lb/>
<pb n="KR4h0132_WYG_112-11a"/>
出不經理宜改正而此數人者方且叨皇上之親幸攬<lb/>
天下之威權恣行暴虐詐傳詔㫖放逐大臣刑誅臺諌<lb/>
邀阻實封使言不上聞簧惑聖聴使恩不下究大開賄<lb/>
賂之門擅専賞罰之柄傳奉官員至百千人之衆募招<lb/>
武勇至五六嵗之童引謀畧之士為牙爪盡與金貂紫<lb/>
綬結姦邪之人為心腹濫賜玉帶蟒衣或奏帶鹽引私<lb/>
為興販或奏討地塲大興土木或索取官庫銀兩或冐<lb/>
𣲖織造錢粮義男贅婿悉叨金紫之榮愛卒幸童皆荷<lb/>
<pb n="KR4h0132_WYG_112-11b"/>
貂璫之貴附巳者進禄加官忤意者貶爵奪職罪重者<lb/>
有厚賂則反得陞官功多者無重賄則反為貶職内外<lb/>
臣僚惟瑾勢之是趍天下人民惟瑾威之可畏向也二<lb/>
三大臣受遺夾輔今則有潛交黙附而漏泄事情者矣<lb/>
向也南北羣僚矢心痛恨今且有畫䇿主文而依阿時<lb/>
勢者矣且其數易邉境武畧之臣大更各省鎮守之職<lb/>
志欲何為事最易見伏望陛下逺鑑漢唐宋之禍近觀<lb/>
曹吉祥之事以杜後虞以防他變臣於前月㑹同府部<lb/>
<pb n="KR4h0132_WYG_112-12a"/>
院司公卿僚佐具本力陳其罪伏鑕闕下以俟聖裁中<lb/>
官傳㫖慰免臣等俯伏至以死請逮於日旰之後方荷<lb/>
處分之㫖臣等歡呼萬嵗而退以為必正典刑更無可<lb/>
疑不數日而傳㫖使之各任以事或操練團營或行事<lb/>
兩厰或僉書司禮或署掌印綬或綜理御用倒持太阿<lb/>
授之以柄皆兵財機務之地政事根本之區大雅蕩之<lb/>
詩所謂蟊賊内訌昏㭬靡共潰潰回遹實靖夷我邦者<lb/>
此也陽為逺放而隂近之名為疏斥而實親之政柄一<lb/>
<pb n="KR4h0132_WYG_112-12b"/>
入其手姦邪益中其心今天下之怨方深事勢之危已<lb/>
甚而且大行殺戮大肆貪滛大輸財賦大啟徴科庫藏<lb/>
竭於官財力匱於民武勇疲於邉上下胥讒神人共憤<lb/>
而瑾之心方恣而未已瑾之惡方稔而不悛以前日而<lb/>
擬今可據今而度後夫人情罕自足之戒而小人無知<lb/>
止之心觀其事勢若不及今撲滅後必將有不可言之<lb/>
事不可圖之勢易曰履霜堅氷至夫隂氣始結何遂至<lb/>
於水凍而氷堅亦言馴致其道以至是耳故周公致戒<lb/>
<pb n="KR4h0132_WYG_112-13a"/>
於畜之五曰豶牙則吉於垢之五曰以杞包𤓰今日事<lb/>
勢正此之類伏望陛下獨斷乾剛大施渙號將此數人<lb/>
拿送法司明正典刑逺鑒延熹既往之愆毋使臣蹈蕃<lb/>
武已覆之轍豈惟臣一人之幸也仍查内官凡有在八<lb/>
虎名下及與相厚善者悉放出之以絶其萌蘖之禍别<lb/>
選亷慎端恪之人以備左右使令之役則所謂左右僕<lb/>
御罔非正人而出入起居罔有不欽發號施令罔有不<lb/>
臧者矣將見君徳自無不正法度自無不明治化自無<lb/>
<pb n="KR4h0132_WYG_112-13b"/>
不清比隆唐虞嫓美三代而何成康文景之足言哉天<lb/>
下萬世之幸也臣不勝迫切忠懇之至<lb/>
　　條陳邉計疏<hi>楊博</hi>
准兵部咨該内閣傳奉聖諭朕看得東西二鎮外兵搶<lb/>
殺至甚防遏之計如何預處卿等㑹文武羣臣着實詳<lb/>
議来看欽此欽遵節該本部覆議合再通行大小官員<lb/>
攄忠殫慮破格講求各令刻期具奏容臣等酌量緩急<lb/>
㑹同内閣并五府九卿科道各官逐一詳議列欵上請<lb/>
<pb n="KR4h0132_WYG_112-14a"/>
取自聖裁等因題奉欽依備咨前来臣等切惟强敵匪<lb/>
茹分道憑陵東犯薊鎮則九重震驚西犯偏關則三晉<lb/>
騷動搶殺至甚誠如聖諭荷䝉皇上軫念生靈日勤宵<lb/>
旰特諭輔臣公同臣等詳議預防之計臣等雖至愚極<lb/>
陋目擊時艱敢不祗承自昔邊防不過戰守二端而各<lb/>
邉地勢不同戰守亦自互異即如薊州昌平保定三鎮<lb/>
有墻可恃敵難保其不来但當乘高據險使之匹馬不<lb/>
入即為上䇿山西宣大遼東四鎮無墻可恃敵難保其<lb/>
<pb n="KR4h0132_WYG_112-14b"/>
不入但當堅壁清野使之一毫不得即為中䇿臣愽臣<lb/>
本固臣士儋連日面相酌議除重將權明軍令修城堡<lb/>
等項事宜已經各官條奏不敢概及外謹將東西六鎮<lb/>
戰守之機其大且要者列欵上陳伏望聖明特賜省覽<lb/>
敕下該衙門㑹官詳議裁定施行及照奉㫖建白者臣<lb/>
等之事也詢謀參酌者輔臣本兵之任也至於削去虚<lb/>
文力求實効者則總督鎮廵兵備將領之責也若使臣<lb/>
等言之輔臣本兵議之邉臣不肯力任其事或明肆異<lb/>
<pb n="KR4h0132_WYG_112-15a"/>
同或隂行䂓避紙上空談譬之畫餅竟何益於安攘之<lb/>
效所據責成邉臣同心寅恭實心幹理乃今日之第一<lb/>
務也又念兵凶戰危人情所難朝廷所以驅䇿之者惟<lb/>
在賞罰有功不賞人固弗勸有罪不刑人孰肯輕蹈白<lb/>
刅之禍哉近嵗薊鎮潘家口磨刀谷失守總督王杼楊<lb/>
選相繼棄市而總兵參將逰擊反從末減是以今嵗邊<lb/>
警屢稱竟無一將請纓而死可以見其情實矣頃䝉<lb/>
宸斷逮繫鎮廵人心始知警惕而副參等官田世威劉<lb/>
<pb n="KR4h0132_WYG_112-15b"/>
寳胥進忠吳光裕等分有信地不能固守其罪尤重亦<lb/>
當先行收問合行將田世威等提拿到京法司查照所<lb/>
犯一併擬罪以為邉臣縱㓂殃民者之戒臣等不勝懇<lb/>
切祈望之至<lb/>
一定薊昌守墻之議薊昌二鎮因山為墻延長幾二千<lb/>
里自庚戌邊警以来屢經修繕河防口古北口黒谷關<lb/>
一片石等處拒回大敵明有徴驗近因敵騎潰墻說者<lb/>
遂謂墻不可守是誠因噎而廢食也葢前年墻子嶺失<lb/>
<pb n="KR4h0132_WYG_112-16a"/>
守乃通州官軍今嵗界嶺口失守乃河間官軍守兵單<lb/>
弱援兵不至此調度之失宜豈可歸罪於墻哉合無聴<lb/>
總督侍郎曹邦輔督同鎮廵等官趁此冬間躬履邉垣<lb/>
逐一閲視稍有不備即為修補春秋兩防將調到入衛<lb/>
邉兵分營配撘每路各得一二千名駐劄適中地方猝<lb/>
遇敵衆攻墻令其併力戰守彼仰面而攻我乘高而擊<lb/>
敵騎雖強恐亦未能飛渡<lb/>
一定宣府南山之議宣府東路咫尺昌平其四海沿岔<lb/>
<pb n="KR4h0132_WYG_112-16b"/>
道八逹嶺等處俱有通賊要路總督軍門統領重兵拱<lb/>
䕶南山實以陵京為重連年關外増設墩墻深得重門<lb/>
待暴之義近議紛紛欲將兵馬列於張家口左右衛等<lb/>
處俟其南下方守南山失䇿甚矣合無備行總督都御<lb/>
史王之誥督同鎮廵等官今後春秋兩防仍照成議謹<lb/>
守南山以慰君父宵旰之懐不得籍口外防致遺内患<lb/>
一定山西擺列之議雁門寧武偏頭三關均為山西門<lb/>
户雁寧二關外有大同尤稱屛障偏頭一關西連延綏<lb/>
<pb n="KR4h0132_WYG_112-17a"/>
獨當其衝先年寧雁一帶添築邉墻増兵戍守未為無<lb/>
據然邉長八百餘里原守官兵民壯不滿數萬名曰擺<lb/>
邉實為故事固未見其倚墻拒守如薊昌二鎮真能遏<lb/>
敵之歸者也葢薊昌合諸鎮之力為守頗易山西止一<lb/>
鎮之力為守實難今該給事中張說議罷擺邉得之目<lb/>
擊非臆說者但事在閫外遽難遥斷合無聴總督都御<lb/>
史王之誥督同鎮廵等官虚心酌議務求長便具實奏<lb/>
聞如果可罷每嵗秋防官軍民壯止宜屯駐適中地方<lb/>
<pb n="KR4h0132_WYG_112-17b"/>
遇有邊警相機戰守以保萬全<lb/>
一定保鎮防守之議紫荆倒馬龍泉諸關層峰疊障頗<lb/>
稱天險且藉宣大為之屛蔽寇若南犯諸關勢必經由<lb/>
二鎮即使介馬而馳亦須數日可到但當明其耳目養<lb/>
其銳氣如果冦犯宣大已入南内邉内窺洪蔚保安靈<lb/>
丘廣昌等處然後乘墻拒守斯為得䇿近年以来先朝<lb/>
擺邉不惟空勞士馬亦且糜費芻餉合無聴總督侍郎<lb/>
曹邦輔督同鎮廵等官每遇春秋兩防預將兵馬分定<lb/>
<pb n="KR4h0132_WYG_112-18a"/>
地方照常操練必須的有警報方可登墻以成以逸待<lb/>
勞之計<lb/>
一定大同搗巢之議大同地方外連朔漠與敵為鄰敵<lb/>
犯山西保定勢必由之先年總兵官梁震每遇敵入輙<lb/>
率勁兵出邉搗巢故終震之任敵即入關不敢乆駐葢<lb/>
牽於内顧耳合無備行總督都御史王之誥督同鎮廵<lb/>
等官今後敵果深入發兵搗巢冬春當敵馬弱之時彼<lb/>
雖不犯我境間亦搗之亦不為過有功破格陞賞縱有<lb/>
<pb n="KR4h0132_WYG_112-18b"/>
敗衂不當輙加開邉啟釁之罪至於宣府亦可倣而行<lb/>
之葢總兵馬芳驍勇不減於震戮力報國此其時也<lb/>
一定遼東積貯之議遼東一鎮濵海近敵中通一線之<lb/>
路一切兵食悉皆仰給本鎮之産且地甚肥饒收成常<lb/>
稔但鎮人愚昧不肯少為積蓄之計豐收之年粒米狼<lb/>
戾一遭凶荒坐而待斃如嘉靖三十八年三十九年人<lb/>
至相食食既不足兵自難振何以責其敵愾之功合無<lb/>
備行廵撫都御史魏學曾督同守廵兵備等官多方設<lb/>
<pb n="KR4h0132_WYG_112-19a"/>
法令其開墾荒蕪每遇年豐榖賤處發官銀糴買收貯<lb/>
仍教諭民間照依江南䂓則各自蓄積務為一年三年<lb/>
之備惠而不費事在可行<lb/>
　　建言疏<hi>何孟春</hi>
臣少觀古史聖君之世必無以言得罪者聖世之臣必<lb/>
無以言為諱者葢言者得罪而言始為諱也人臣以言<lb/>
為諱其非聖世可知仰惟皇帝陛下踐位以来圖求治<lb/>
理省覽章疏採愚者之慮擇狂夫之言數年之間下興<lb/>
<pb n="KR4h0132_WYG_112-19b"/>
敢言之風上有弗咈之美三代而後臣不謂重有今日<lb/>
臣生適聖君之世又為聖世之臣叙烈揚休情無已已<lb/>
而今月十三日事乃有深為陛下惜者臣始聞科道官<lb/>
待罪闕下不信乆之朝無諱言此其時也科道近来不<lb/>
聞以言得罪者既而詔下錦衣衛獄臣詢諸道路縁岷<lb/>
王奏稱武岡知州劉遜違法事情科道為之分釋有乖<lb/>
宸斷以至於此夫岷王所奏陛下不加體勘便差官挐<lb/>
解劉遜赴京陛下於待宗支厚矣科道共論所奏未委<lb/>
<pb n="KR4h0132_WYG_112-20a"/>
虚實乞免差官校陛下又并科道下諸理臣則以陛下<lb/>
為過於厚宗支也夫過於厚宗支猶不失為陛下盛徳<lb/>
而外間傳言至謂陛下素不罪言者今乃有此事由科<lb/>
道前曽阻倖臣之進不當聖心杜貴戚之求乆蓄聖怒<lb/>
故耳臣益惑焉陛下前於科道劄子不惟不罪而又聴<lb/>
之此何謂哉陛下本厚宗支而過卒致臣下之言如此<lb/>
則臣所以不能不為陛下惜也科道惟習熟陛下必不<lb/>
罪言者感激自許以不諱言為職小大廢政然否之際<lb/>
<pb n="KR4h0132_WYG_112-20b"/>
輙形諸論列事體差謬豈能無之十三日之事臣非敢<lb/>
謂言者不當得罪而恐臣下自此以陛下為罪言者將<lb/>
遂以言為諱也科道在今職為言路陛下今因其言之<lb/>
失而罪之失止一事而連坐者五六十人國體不無少<lb/>
傷公論不無少挫挫公論傷國體而聖治自此少虧矣<lb/>
編修羅玘御史張淳有見於此曾各具本親齎冀徹旒<lb/>
冕載回成命伏闕惴惴以俟逾三日不得報臣用是復<lb/>
有請焉陛下恩遇臣子如腹心手足痛癢切於一體今<lb/>
<pb n="KR4h0132_WYG_112-21a"/>
之逮繫科道庸知不朝怒夕霽陽光驟照於既霜之餘<lb/>
而臣等輩妄陳覼縷於聖聴草茅耿耿葢不昧於懐也<lb/>
抑臣又有為陛下慮者科道衆官逮繫乆矣令行夏正<lb/>
暑氣炎熇狴犴廹隘毒蒸如炙萬分一有沾疾而瘐死<lb/>
者陛下何以忍之論罪不至死而死當其在獄聖世有<lb/>
諌臣如此臣不識陛下何辭以謝天下伏願陛下含垢<lb/>
納汚廣山澤之量早賜詔㫖從輕發落使下不墜敢言<lb/>
之風陛下亦終始全從諫弗咈之美天下幸甚倘以臣<lb/>
<pb n="KR4h0132_WYG_112-21b"/>
言不足聴而復遲之命下之日又非臣所請者朝野觀<lb/>
望誰不乾沒為心自全為計等水鳬於隨波同伏馬之<lb/>
食豆而肯更批龍鱗料虎口捐不貲之軀以蹈不測之<lb/>
禍耶臣瞻天仰聖無任戰慄之至<lb/>
　　從衆論以塞禍源疏<hi>王璜</hi>
邇者浙江鎮守太監鄧文奏乞換給勅書始而該科執<lb/>
奏於前繼而科道交論於後人言雖衆聖意未回事關<lb/>
安危不容遽黙故敢不避狂愚再凟聖聴臣等竊惟天<lb/>
<pb n="KR4h0132_WYG_112-22a"/>
下之事所以行之者三曰理曰法曰勢背於理則不可<lb/>
行違於法則不敢行阻於勢則不能行以是三者而律<lb/>
鄧文之請殆無一可者焉文之請也固欲兼管銀塲矣<lb/>
銀塲利之聚也文要兼管將為國而利之乎抑為已而<lb/>
利之乎為國而交征利者必危為已而放於利者多怨<lb/>
曰怨曰危俱是厲階於已於國兩無所據欲兼理詞訟<lb/>
矣在外之詞訟有司理之按察司總之而詳允於撫按<lb/>
文欲兼理其亦㑹同撫按乎抑亦任情而為之乎㑹同<lb/>
<pb n="KR4h0132_WYG_112-22b"/>
則非文之心任情即成民之亂以理為請而乃以亂終<lb/>
之可乎欲參提職官及罷閑官吏矣鎮守各官而乃參<lb/>
提行事是鎮守而撫按也不知撫按其將何事况罷閑<lb/>
之官已無官守罷閑之吏即係編氓彼有何事而亦欲<lb/>
參提之耶此理之不可者也大明律内一欵曰在外五<lb/>
品以上官有犯奏聞請㫖六品以下聴廵按御史按察<lb/>
司并分司取問是鎮守不得參提官吏也問刑條例内<lb/>
曰在外詞訟除叛逆機宻重情許鎮守受理外其餘不<lb/>
<pb n="KR4h0132_WYG_112-23a"/>
許濫受是鎮守不得兼理詞訟也以此推之鎮守不得<lb/>
兼銀塲亦明矣夫律定於太祖高皇帝例行於列祖而<lb/>
經孝廟圏㸃頒行者也文能知祖宗百世之律例乎此<lb/>
則法之不可者也財者民之心也管銀塲則傷其心矣<lb/>
固未有傷民之心而可以治者也理訟拿官則奸宄者<lb/>
將挾訐薦賄以求逞善良者皆積怨含憤而罔伸世未<lb/>
有惠奸宄賊良善而可以治者也夫理不可法不可勢<lb/>
不可而鄧文乃肆為欺罔甘於首禍朦朧而請之罪固<lb/>
<pb n="KR4h0132_WYG_112-23b"/>
不容於誅矣向使該部見其詞語含糊少加察焉而執<lb/>
奏之則當事未定之先未必不可救正而乃輕舉妄動<lb/>
即與㑹敕及因該科之執奏然後徐起而復題曽謂堂<lb/>
堂本兵國之司命而舉事草草一至於此哉若曰不知<lb/>
是謂不智知而㑹之是謂不忠不智不忠焉用彼相若<lb/>
該部者亦有不得辭其責者矣伏乞陛下因臣等之言<lb/>
覽前後之奏審事機察利害將勅書收回明正鄧文之<lb/>
罪戒飭該部之悮惟期治道之有成毋拘成命之已發<lb/>
<pb n="KR4h0132_WYG_112-24a"/>
則天下幸甚宗社幸甚<lb/>
　　正典禮疏<hi>張孚敬</hi>
臣切謂孝子之至莫大於尊親尊親之至莫大乎以天<lb/>
下養伏惟皇上應天順人嗣登大寳迺即勅議追尊興<lb/>
獻王以正其號奉迎聖母以致其養此誠孝子之心有<lb/>
不能自巳者也兹者朝議謂皇上入嗣大宗宜稱孝宗<lb/>
皇帝為皇考改稱興獻王為皇叔父興獻太王興獻王<lb/>
妃為皇叔母興獻王太妃者然不過拘執漢定陶王宋<lb/>
<pb n="KR4h0132_WYG_112-24b"/>
濮王故事謂為人後者為之子不得復顧其私親之説<lb/>
耳伏承聖諭以此禮事體重大令博求典故務合至當<lb/>
之論臣有以仰見皇上純孝之心矣比有言者遂謂朝<lb/>
議為當恐未免膠柱鼓瑟而不適於時黨同伐異而不<lb/>
當於理臣固未敢以為然也夫天下豈有無父母之國<lb/>
哉臣厠立清朝發憤痛心不得不為皇上明辯其事記<lb/>
曰禮非從天降也非從地出也人情而已矣故聖人縁<lb/>
人情以制禮所以定親疎決嫌疑别異同明是非也夫<lb/>
<pb n="KR4h0132_WYG_112-25a"/>
漢之哀帝宋之英宗乃定陶王濮王之子當時成帝仁<lb/>
宗無子皆預立為皇嗣而養之於宫中是尚為人後者<lb/>
也故師丹司馬光之論施於彼一時猶可今武宗皇帝<lb/>
已嗣孝宗十有七年比於崩殂而廷臣遵祖訓奉遺詔<lb/>
迎取皇上入承大統豈非以天下者祖宗之天下天下<lb/>
之天下也臣伏讀祖訓曰凡朝廷無皇子必兄終弟及<lb/>
夫孝宗興獻王兄也興獻王孝宗親弟也皇上興獻王<lb/>
長子也今武宗無嗣以次屬及則皇上之有天下真猶<lb/>
<pb n="KR4h0132_WYG_112-25b"/>
高皇帝親相授受者也故遺詔直曰興獻王長子倫序<lb/>
當立初未嘗明著為孝宗後比之預立為嗣養之宫中<lb/>
者其公私實較然不同矣或以孝宗徳澤在人不可無<lb/>
後夫孝宗誠不可忘也假使興獻王尚存嗣位今日恐<lb/>
弟亦無後兄之義夫興獻王往矣稱之以皇叔父鬼神<lb/>
固不能無疑也今聖母之迎也稱皇叔母則當以君臣<lb/>
禮見恐子無臣母之義禮長子不得為人後况興獻王<lb/>
惟生皇上一人利天下而為人後恐子無自絶父母之<lb/>
<pb n="KR4h0132_WYG_112-26a"/>
義故在皇上謂繼統武宗而得尊崇其親則可謂嗣孝<lb/>
宗以自絶其親則不可或以大統不可絶為說者則將<lb/>
繼孝宗乎繼武宗乎夫統與嗣不同而非必父死子立<lb/>
也漢文帝承惠帝之後則以弟繼宣帝承昭帝之後則<lb/>
以兄孫繼若必強奪此父子之親建彼父子之號然後<lb/>
謂之繼統則古嘗有稱高伯祖皇伯考者皆不得謂之<lb/>
統矣或以魏詔謂由諸侯入奉大統則當明為人後之<lb/>
義殊不知曹叡是時尚未有嗣其詔葢預為外藩援立<lb/>
<pb n="KR4h0132_WYG_112-26b"/>
者坊此有為之私非經常之典也可槩論乎故曰禮時<lb/>
為大順次之不時不順則非人情矣非人情則非禮矣<lb/>
臣竊敢謂今日之禮宜别為興獻王立廟京師使得隆<lb/>
尊親之孝且使母以子貴尊與父同則興獻王不失其<lb/>
為父聖母不失其為母矣夫人必各本於父母而無二<lb/>
議禮者亦惟體之於心而已今者不稽古禮之大經而<lb/>
泥末世之故事不守祖宗之明訓而率曹魏之舊章此<lb/>
臣之所未解者也雖然非天子不議禮今皇上虚已宏<lb/>
<pb n="KR4h0132_WYG_112-27a"/>
大疇咨衆言倘以朝議為禮之當稱號一定不可復易<lb/>
且將使天下後世之人皆知以利為利而自遺其父母<lb/>
疑非永言孝思孝思維則之謂也臣竊惟此禮乃天經<lb/>
地義萬代瞻仰毫釐之差千里之繆故大臣平章小臣<lb/>
獻納皆分之宜也書曰有言逆於女心必求諸道有言<lb/>
遜於女志必求諸非道夫逆心之言疑於忠而未必皆<lb/>
道也遜志之言疑於䛕而未必皆非道也臣愚豈敢導<lb/>
䛕君上以自誤於不忠又豈敢昧於自獻以誤君於不<lb/>
<pb n="KR4h0132_WYG_112-27b"/>
孝惟聖明體察而裁決焉臣不勝懇切聴命之至<lb/>
　　廟議疏<hi>張孚敬</hi>
臣伏惟皇上以大孝之心議尊親之典初因廷臣執論<lb/>
聚訟四年更詔三遍葢自漢宋以来之君所不決之疑<lb/>
至皇上決之所未成之禮至皇上成之真可謂洗千古<lb/>
之陋埀百王之法者也是以新詔傳宣愚氓丕應葢禮<lb/>
必如此然後合乎天理之正即乎人心之安也兹光禄<lb/>
寺署丞何淵妄肆浮言破壊成禮稱獻皇帝為所自出<lb/>
<pb n="KR4h0132_WYG_112-28a"/>
之帝請立世室列祀太廟此何言也臣與廷臣抗論之<lb/>
初即曰當别為興獻王立廟京師又曰别立禰廟不干<lb/>
正統此非臣一人之議天下萬世之公議也今何淵以<lb/>
獻皇帝為所自出之帝比之今之徳祖請立世室比之<lb/>
周文王武王不經甚矣皇上聰明中正諒已察之兹言<lb/>
也上干九廟之威監下駭四海之人心臣不敢不為皇<lb/>
上言之昔漢哀帝追尊父定陶共王為共皇帝立寢廟<lb/>
京師序昭穆儀如孝元帝是為干紀亂統人到於今非<lb/>
<pb n="KR4h0132_WYG_112-28b"/>
之今何淵請入獻皇帝主於太廟不知序於武宗皇帝<lb/>
之上與序於武宗皇帝之下與孝宗之統傳之武宗序<lb/>
獻皇帝於武宗之上是為干統無疑武宗之統傳之皇<lb/>
上序獻皇帝於武宗之下又於繼統無謂何淵所請此<lb/>
何言也如謂太廟中不可無禰漢宣帝嗣昭帝後昭為<lb/>
宣之叔祖史皇孫嘗别立廟未聞有議漢宗廟無禰者<lb/>
葢名必當實不可強為也如謂獻皇帝廟終當何承臣<lb/>
謂由皇上以及聖子神孫於太廟當奉以正統之禮於<lb/>
<pb n="KR4h0132_WYG_112-29a"/>
獻皇帝廟當奉以私親之禮尊尊親親竝行不背者也<lb/>
先儒謂孝子之心無窮分則有限得為而不為與不得<lb/>
為而為之均為不孝皇上追尊獻皇帝别立廟者禮之<lb/>
得為者也此臣所以昧死勸皇上為之也入獻皇帝主<lb/>
於太廟者禮之不得為者也此臣所以昧死勸皇上不<lb/>
為之也夫成禮則難壊禮則易伏乞皇上念此禮大成<lb/>
原出聖裁匪由人奪何忍一旦遽為小人所破壊邪<lb/>
　　重制誥疏<hi>張孚敬</hi>
<pb n="KR4h0132_WYG_112-29b"/>
臣切惟制誥者王言也知制誥者臣職也知制誥而使<lb/>
王言不重則不得其職矣臣按國初以来成化以前制<lb/>
誥之體猶為近古明敭履歴宣昭事功其於本身者不<lb/>
過百餘字其覃恩祖父母父母并妻室者不過六七十<lb/>
字言之者無費辭受之者無媿色近来俗習干求文尚<lb/>
誇大藻情飾偽張百成千至有子孫讀其祖父母父母<lb/>
誥敕莫自知其所以然者卒使萬乘之尊下譽匹夫匹<lb/>
婦之賤良可惜也孔子曰天下有道則行有枝葉天下<lb/>
<pb n="KR4h0132_WYG_112-30a"/>
無道則辭有枝葉今當聖明之世可使制誥之文為枝<lb/>
葉之辭哉伏乞敕下内閣自今以後凡為誥敕必須復<lb/>
古崇實一切枝葉浮誇之辭盡行刪去庶王言重而人<lb/>
知所勸矣<lb/>
　　救張延齡疏<hi>張孚敬</hi>
臣因張延齡事情不能積誠上悟聖心罪當萬死萬死<lb/>
伏思他人可委之無言臣受恩深重惟應死報皇上視<lb/>
臣有手足之親託臣以心膂之寄臣不盡言以發機緘<lb/>
<pb n="KR4h0132_WYG_112-30b"/>
以明是非則臣負恩之罪萬死莫贖矣本月十一日伏<lb/>
䝉聖諭謂延齡皇伯考懿親祇宜守分猶有餘歉乃包藏<lb/>
禍心謀為不軌是何道也并所奉皇伯母傳諭録示臣<lb/>
等作速議處因法司㑹問招詞未成不敢輕議十四日<lb/>
伏䝉發示㑹問招擬臣反覆看得張延齡殺人罪狀已<lb/>
明誠不可宥而謀逆之情未明故以一得之愚上請非<lb/>
以其真有逆情尚敢以孝皇帝懿親請皇上宥之也隨<lb/>
䝉聖諭責臣以左右大臣必為我皇祖保有天下以殺<lb/>
<pb n="KR4h0132_WYG_112-31a"/>
逆賊同姓尚處死况懿親乎臣伏讀無任戰懼之至臣<lb/>
伏思皇上欲察延齡逆情真與不真行法當與不當請<lb/>
自今日在朝人心觀之也夫延齡兄弟當孝宗武宗時<lb/>
朝士多相交往臣時雖未入仕竊嘗聞之武宗彌留之<lb/>
際皇上迎繼大統未至京師閣臣上托昭聖皇太后懿<lb/>
㫖挐人輙自處㫁彼時威權内外已震懼矣迨夫皇上<lb/>
嗣統閣臣等乃輙敢以皇上考孝宗母昭聖凡在朝者<lb/>
靡不翕從昭聖因自以有擁立之恩以子皇上為當然<lb/>
<pb n="KR4h0132_WYG_112-31b"/>
以致聖母至京莫知所以接見之禮皆臣下謬妄之罪<lb/>
以悞昭聖也彼時臣初為進士未嘗受皇上一命之寄<lb/>
皇上亦未嘗識臣為何如人臣只因見得道理之真故<lb/>
敢以一人犯天下之怒幸賴聖明在上裁決不然臣萬<lb/>
死無益也今朝士恨臣之心實未嘗一日肯忘每欲相<lb/>
時報復雖昭聖皇太后之心恐亦未嘗一日忘臣者也<lb/>
嘗有人以斯言告臣者臣答之曰臣子事君惟盡此心<lb/>
之誠若夫成敗利鈍則在乎天而已臣自誓此心至死<lb/>
<pb n="KR4h0132_WYG_112-32a"/>
靡他也今者延齡情發臣觀内外大小臣工俱黙黙無<lb/>
言雖言官亦無敢言孰是孰非者何也實皆幸皇上今<lb/>
有此舉以為悉由議大禮中来得皇上誅滅延齡家俾<lb/>
昭聖皇太后不得善終以深皇上之過以為臣及獻夫<lb/>
陽為解釋隂為佐助以重臣二人之罪莫逃於天下後<lb/>
世其設心如此而已特聖明偶未之察耳臣連日伏思<lb/>
延齡殺人之罪誠不可宥皇上即殺之無得而議也其<lb/>
他如臣前議以處鶴齡或置之南京不得留住京師以<lb/>
<pb n="KR4h0132_WYG_112-32b"/>
滋惑仁夀宫之心臣之愚見盡忠於皇上者不過如此<lb/>
夫亂臣賊子人人得而討之况臣為左右大臣又受恩<lb/>
深重者乎設使延齡真有逆謀而臣得見之真即當首<lb/>
倡大義請加天討而族滅之又敢為之隠匿自甘為叛<lb/>
逆之黨乎臣詳招詞所稱曹祖鼓狀有曰天曹抱送六<lb/>
丁六甲及天神䕶伊之說皆涉妖言皇上聰明天縱必<lb/>
能察悉孟軻氏曰行一不義殺一不辜而得天下有弗<lb/>
為也而况謀逆之罪滅人族數臣於延齡此項罪狀實<lb/>
<pb n="KR4h0132_WYG_112-33a"/>
見得未真豈敢妄為議擬無所可否而重為聖徳之累<lb/>
乎臣又思皇上此等訪據皆未知出於何人或彼一時<lb/>
不思干係國家憲典重大或出一時報復之私卒難收<lb/>
救聖明亦必自加察臣又思前次退休山中皇上召臣<lb/>
催敕内云自卿去後切軫朕思聖母嗟問者亦數次矣<lb/>
臣伏讀流涕哽咽臣思皇上所以思臣聖母所以數問<lb/>
臣者臣之心豈惟皇上鑒之聖母亦鑒之矣兹者天眷<lb/>
聖明誕生皇嗣國本綿長萬<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>衍慶或以臣言上聞聖<lb/>
<pb n="KR4h0132_WYG_112-33b"/>
母亦必欲皇上寛法以處延齡之家者也誠或不察真<lb/>
情必欲斷成謀逆之獄則當如律行法族滅張氏矣昭<lb/>
聖皇太后不知何以處之臣竊恐皇上之心必有所不<lb/>
安聖母之心亦所不安者矣臣承聖明厚恩重託君臣<lb/>
一體休戚相同憂之也深故言之也切慮之也逺故說<lb/>
之也詳伏乞聖明俯賜加察焉<lb/>
　<lb/>
　文章辨體彚選巻一百十二<lb/>
</p>
<p>
</p>
  </div>
</body>
</text>
</TEI>
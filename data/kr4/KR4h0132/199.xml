<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百九十九</head> <lb/>
    <p>
<pb n="KR4h0132_WYG_199-1a"/>
欽定四庫全書<lb/>
　文章辨體彚選卷一百九十九<lb/>
　　　　　　　　　　　　眀　賀復徵　編<lb/>
上壽辭<lb/>
　賀復徵曰上夀辭者群臣宴上之辭也有規有誦如<lb/>
　越群臣祝辭則悲憤填膺矣錄之以備一體<lb/>
　　越群臣祝辭<lb/>
　越王句踐五年與大夫種范蠡入臣於吴群臣皆送<lb/>
<pb n="KR4h0132_WYG_199-1b"/>
　至浙江之上臨水祖道軍陣固陵大夫前為祝其辭<lb/>
　曰<lb/>
皇天祐助前沈後揚禍為徳根憂為福堂威人者滅服<lb/>
從者昌王離牽致其後無殃君臣生離感動上皇衆夫<lb/>
悲哀莫不感傷臣請薄脯酒行二觴<lb/>
　　其二<lb/>
大王徳夀無疆無極乾坤受靈神祇輔翼我王厚之祉<lb/>
祐在側徳銷百殃利受其福去彼吴庭来歸越國<lb/>
<pb n="KR4h0132_WYG_199-2a"/>
　　祝越王辭<lb/>
　越王既滅吴霸諸侯置酒文臺群臣為樂大夫種進<lb/>
　祝酒其辭曰<lb/>
皇天祐助我王受福良臣集謀我王之徳宗廟輔政鬼<lb/>
神承翼君不忘臣臣盡其力上天蒼蒼不可掩塞觴酒<lb/>
二升萬福無極<lb/>
　　其二<lb/>
我王仁賢懷道抱徳滅讐破吴不忘返國賞無所恡群<lb/>
<pb n="KR4h0132_WYG_199-2b"/>
邪杜塞君臣同和福祐千億觴酒二升福嵗難極<lb/>
　　上天子夀<hi>漢東方朔</hi>
臣聞聖王為政賞不避仇讐誅不擇骨肉書曰不偏不<lb/>
黨王道蕩蕩此二者五帝所重三王所難也陛下行之<lb/>
是以四海之内元元之民各得其所天下幸甚臣朔奉<lb/>
觴昧死再拜上萬歳辭<lb/>
　　上壽謝過<hi>東方朔</hi>
臣聞樂太甚則陽溢哀太甚則隂損隂陽變則心氣動<lb/>
<pb n="KR4h0132_WYG_199-3a"/>
心氣動則精神散精神散而邪氣反銷憂者莫若酒臣<lb/>
朔所以上夀者眀陛下正而不阿因以止哀也愚不知<lb/>
忌諱當死<lb/>
　　内宴請上壽酒辭<hi>唐杜牧</hi>
具官臣某等言伏惟聖敬神思和武光孝皇帝陛下天<lb/>
覆地容堯仁舜孝四海波静三春物華故於彤庭大開<lb/>
錫宴竊以三事大僚百司庶府願持玉巵上千萬嵗未<lb/>
敢專擅伏俟徳音輕凟宸嚴無任戰越之至<lb/>
<pb n="KR4h0132_WYG_199-3b"/>
　　内宴畢殿前謝辭<hi>杜牧</hi>
具官臣某等言遲日正䴡廣塲洞開張仙樂者三千餘<lb/>
人列正羞者二十六豆酒傾瑶甕食置雕盤列圭組以<lb/>
成行酌金罍以為勞属饜而止飽徳以歸既醉太平之<lb/>
風共樂仁夀之域千年一遇百辟同歡臣等備位臺司<lb/>
親逢聖日歡呼抃躍不能自勝<lb/>
　<lb/>
　文章辨體彚選巻一百九十九<lb/>
</p>
<p>
</p>
  </div>
</body>
</text>
</TEI>
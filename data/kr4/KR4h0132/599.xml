<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百九十九</head> <lb/>
    <p>
<pb n="KR4h0132_WYG_599-1a"/>
欽定四庫全書<lb/>
　文章辨體彚選巻五百九十九<lb/>
　　　　　　　　　　　　明　賀復徵　編<lb/>
記四十<hi>以下亭閣</hi>
　　燕喜亭記<hi>唐韓愈</hi>
大原王𢎞中在連州與學佛人景常元慧游異日從二<lb/>
人者行於其居之後丘荒之間上髙而望得異處焉斬<lb/>
茅而嘉樹列發石而清泉激輦糞壤燔椔翳却立而視<lb/>
<pb n="KR4h0132_WYG_599-1b"/>
之出者突然成丘陷者呀然成谷窪者爲池而缺者爲<lb/>
洞若有鬼神異物隂來相之自是𢎞中與二人者晨往<lb/>
而夕忘歸焉乃立屋以避風雨寒暑既成愈請名之其<lb/>
丘曰竢德之丘蔽於古而顯於今有竢之道也其石谷<lb/>
曰謙受之谷瀑曰振鷺之瀑谷言德瀑言容也其土谷<lb/>
曰黄金之谷瀑曰秩秩之瀑谷言容瀑言德也洞曰寒<lb/>
居之洞志其入時也池曰君子之池虚以鍾其美盈以<lb/>
出其惡也泉之源曰天澤之泉出髙而施下也合而名<lb/>
<pb n="KR4h0132_WYG_599-2a"/>
之以屋曰燕喜之亭取詩所謂魯侯燕喜者頌也於是<lb/>
州民之老聞而相與觀焉曰吾州之山水名天下然而<lb/>
無與燕喜者比經營於其側者相接也而莫直其地非<lb/>
天作而地藏之以遺其人乎𢎞中自吏部郎貶秩而來<lb/>
次其道途所經自藍田入商洛涉淅湍臨漢水升峴首<lb/>
以望方城出荆門下岷江過洞庭上湘水行衡山之下<lb/>
繇郴踰嶺蝯狖所家魚龍所宫極幽遐瑰詭之觀宜其<lb/>
於山水飫聞而厭見也今其意乃若不足傳曰智者樂<lb/>
<pb n="KR4h0132_WYG_599-2b"/>
水仁者樂山𢎞中之德與其所好可謂恊矣智以謀之<lb/>
仁以居之吾知其去是而羽儀於天朝也不逺矣遂刻<lb/>
石以記<lb/>
　　有美堂記<hi>宋歐陽修</hi>
舉天下之至美與其樂有不可兼者多矣故窮山水登<lb/>
臨之美者必之乎寛閒之野寂寞之鄉而後得焉覽人<lb/>
物之盛麗誇都邑之雄富者必據乎四達之衢舟車之<lb/>
㑹而後足焉葢彼放心于物外而此娯意于繁華二者<lb/>
<pb n="KR4h0132_WYG_599-3a"/>
各有適然其樂不可得兼也羅浮天台衡嶽廬阜洞庭<lb/>
之廣三峽之險號爲東南竒偉秀絶者乃在乎下州小<lb/>
邑僻陋之邦此幽潛之士窮愁放逐之臣之所樂也若<lb/>
乃四方之所聚百貨之所交物盛人衆爲一都㑹而又<lb/>
能兼有山水之美以滋富貴之娛者惟金陵錢塘然二<lb/>
邦皆僭竊於亂世聖宋受命金陵以後服見誅今其江<lb/>
山雖在而頽垣廢址荒烟野草過者躊躇而悽愴獨錢<lb/>
塘自五代時知尊中國効臣順及其亡也頓首請命不<lb/>
<pb n="KR4h0132_WYG_599-3b"/>
煩干戈今其民幸富足安樂又俗習工巧邑屋華麗葢<lb/>
十萬餘家環以湖山左右映帶而閩商嶺賈風㠶海舶<lb/>
出入於江濤浩𣺌雲烟杳靄之間可謂盛矣而臨是邦<lb/>
者必皆朝廷公卿大臣若天子之侍從又有四方逰士<lb/>
爲之賓客故喜占形勝治亭榭相與極遊覽之娛然其<lb/>
於所取有得于此者必有遺於彼獨所爲有美堂者山<lb/>
水登臨之美人物邑居之繁一寓目而盡得之葢錢塘<lb/>
兼天下之美而斯堂者又盡得錢塘之美焉宜乎公之<lb/>
<pb n="KR4h0132_WYG_599-4a"/>
甚愛而難忘也梅公清慎好學君子也視其所好可以<lb/>
知其人焉<lb/>
　　相國晝錦堂記<hi>歐陽修</hi>
仕宦而至將相富貴而歸故鄉此人情之所榮而今昔<lb/>
之所同也葢士方窮時困阨閭里庸人孺子皆得易而<lb/>
侮之若季子不禮於其嫂買臣見棄於其妻一旦髙車<lb/>
駟馬旗旄導前而騎卒擁後夾道之人相與駢肩累迹<lb/>
瞻望咨嗟而所謂庸夫愚婦者奔走駭汗羞愧俯伏以<lb/>
<pb n="KR4h0132_WYG_599-4b"/>
自悔罪於車塵馬足之間此一介之士得志於當時而<lb/>
意氣之盛昔人比之衣錦之榮者也惟大丞相衛國公<lb/>
則不然公相人也世有令德爲時名卿自公少時已擢<lb/>
髙科登顯仕海内之士聞下風而望餘光者葢亦有年<lb/>
矣所謂將相而富貴皆公所宜素有非如窮阨之人僥<lb/>
倖得志於一時出於庸夫愚婦之不意以驚駭而夸耀<lb/>
之也然則髙牙大纛不足爲公榮桓圭衮冕不足爲公<lb/>
貴惟德被生民而功施社稷勒之金石播之聲詩以耀<lb/>
<pb n="KR4h0132_WYG_599-5a"/>
後世而垂無窮此公之志而士亦以此望於公也豈止<lb/>
夸一時而榮一鄉哉公在至和中嘗以武康之節來治<lb/>
於相乃作晝錦之堂於後圃既又刻詩於石以遺相人<lb/>
其言以快恩讐矜名譽爲可薄葢不以昔人所誇者爲<lb/>
榮而以爲戒於此見公之視富貴爲何如而其志豈易<lb/>
量哉故能出入將相勤勞王家而夷險一節至於臨大<lb/>
事決大議垂紳正笏不動聲色而措天下於泰山之安<lb/>
可謂社稷之臣矣其豐功盛烈所以銘彛鼎而被絃歌<lb/>
<pb n="KR4h0132_WYG_599-5b"/>
者乃邦家之光非閭里之榮也余雖不獲登公之堂幸<lb/>
嘗竊誦公之詩樂公之志有成而喜爲天下道也於是<lb/>
乎書<lb/>
　　畫舫齋記<hi>歐陽修</hi>
予至滑之三月即其署東偏之室治爲燕私之居而名<lb/>
曰畫舫齋齋廣一室其深七室以户相通凡入予室者<lb/>
如入乎舟中其温室之奥則穴其上以爲明其虚室之<lb/>
疏以達則欄檻其兩旁以爲坐立之倚凡偃休於吾齋<lb/>
<pb n="KR4h0132_WYG_599-6a"/>
者又如偃休乎舟中山石<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒佳花美木之植列於兩<lb/>
簷之外又似汎乎中流而左山右林之相映皆可愛者<lb/>
故因以舟名焉周易之象至於履險蹈難必曰涉川葢<lb/>
舟之爲物所以濟險難而非安居之用也今予治齋於<lb/>
署以為燕安而反以舟名之豈不戾哉矧予又嘗以罪<lb/>
謫走江湖間自汴絶淮浮于大江至于巴峽轉而以入<lb/>
于漢沔計其水行幾萬餘里其羇窮不幸而卒遭風波<lb/>
之恐往往呌號神明以脫須㬰之命者數矣當其恐時<lb/>
<pb n="KR4h0132_WYG_599-6b"/>
顧視前後凡舟之人非爲商賈則必仕宦因竊自嘆以<lb/>
為非冒利與不得已者孰肯至是哉賴天之惠全活其<lb/>
生今得除去宿負列官于朝以來是州飽廩食而安署<lb/>
居追思曩時山川所歴舟檝之危蛟鼉之出沒波濤之<lb/>
洶歘宜其寢驚而夢愕而乃忘其險阻猶以舟名其齋<lb/>
豈真樂於舟居者邪然予聞之古之人有逃世逺去江<lb/>
湖之上終身而不肯反者其必有所樂也茍非冒利於<lb/>
險有罪而不得已使順風恬波傲然枕席之上一日而<lb/>
<pb n="KR4h0132_WYG_599-7a"/>
千里則舟之行豈不樂哉顧予誠有所未暇而舫者宴<lb/>
嬉之舟也姑以名予齋奚曰不宜予友蔡君謨善大書<lb/>
頗怪偉將乞其大字以題於楹懼其疑予之所以名齋<lb/>
者故具以云又因以置于壁<lb/>
　　韓魏公醉白堂記<hi>蘇軾</hi>
故魏國忠獻韓公作堂於私第之池上名之曰醉白取<lb/>
樂天池上之詩以爲醉白堂之歌意若有羨於樂天而<lb/>
不及者天下之士聞而疑之以爲公既已無愧於伊周<lb/>
<pb n="KR4h0132_WYG_599-7b"/>
矣而猶有羨於樂天何哉軾聞而笑曰公豈獨有羨於<lb/>
樂天而已乎方且願爲尋常無聞之人而不可得者天<lb/>
之生是人也將使任天下之重則寒者求衣飢者求食<lb/>
凡不獲者求得苟有以與之將不勝其求是以終身處<lb/>
乎憂患之域而行乎利害之途豈其所欲哉夫忠獻公<lb/>
既已相三帝安天下矣浩然將歸老於家而天下共挽<lb/>
而留之莫釋也當是時其有羨於樂天無足怪者然以<lb/>
樂天之平生而求之於公較其所得之厚薄淺深孰有<lb/>
<pb n="KR4h0132_WYG_599-8a"/>
孰無則後世之論有不可欺者矣文致太平武定亂畧<lb/>
謀安宗廟而不自以爲功急賢才輕爵祿而士不知其<lb/>
恩殺伐果敢而六軍安之四夷八蠻想聞其風采而天<lb/>
子以其身爲安危此公之所有而樂天之所無也乞身<lb/>
於強健之時退居十有五年日與其朋友賦詩飲酒盡<lb/>
山水園池之樂府有餘帛廩有餘粟而家有聲使之奉<lb/>
此樂天之所有而公之所無也忠言嘉謀効於當時而<lb/>
文采表於後世死生窮達不易其操而道德髙於古人<lb/>
<pb n="KR4h0132_WYG_599-8b"/>
此公與樂天之所同也公既不以其所有自多亦不以<lb/>
其所無自少將推其同者而自託焉方其寓形於一醉<lb/>
也齊得喪忘禍福混貴賤等賢愚同乎萬物而與造物<lb/>
者遊非獨自比於樂天而已古之君子其處已也厚其<lb/>
取名也廉是以實浮於名而世誦其美不厭以孔子之<lb/>
聖而自比於老彭自同於丘明自以爲不如顔淵後之<lb/>
君子實則不至而皆有侈心焉臧武仲自以爲聖白圭<lb/>
自以爲禹司馬長卿自以爲相如揚雄自以爲孟軻崔<lb/>
<pb n="KR4h0132_WYG_599-9a"/>
浩自以爲子房然世終莫之許也由此觀之忠獻公之<lb/>
賢於人也逺矣昔公嘗告其子忠彦將求文於軾以爲<lb/>
記而未果既塟忠彦以吿軾以爲義不得辭也乃泣而<lb/>
書之<lb/>
　　喜雨亭記<hi>蘇軾</hi>
亭以雨名志喜也古者有喜則以名物示不忘也周公<lb/>
得禾以名其書漢武得鼎以名其年叔孫勝狄以名其<lb/>
子其喜之大小不齊其示不忘一也佘至扶風之明年<lb/>
<pb n="KR4h0132_WYG_599-9b"/>
始治官舍爲亭於堂之北而鑿池其南引流種樹以爲<lb/>
休息之所是嵗之春雨麥于岐山之陽其占爲有年既<lb/>
而彌月不雨民方以爲憂越三月乙卯乃雨甲子又雨<lb/>
民以爲未足丁卯大雨三日乃止官吏相與慶於庭商<lb/>
賈相與歌於市農夫相與忭於野憂者以樂病者以愈<lb/>
而吾亭適成於是舉酒於亭上以屬客而告之曰五日<lb/>
不雨可乎曰五日不雨則無麥十日不雨可乎曰十日<lb/>
不雨則無禾無麥無禾嵗且薦饑獄訟繁興而盜賊滋<lb/>
<pb n="KR4h0132_WYG_599-10a"/>
熾則吾與二三子雖欲優游以樂於此亭其可得耶今<lb/>
天不遺斯民始旱而賜之以雨使吾與二三子得相與<lb/>
優㳺而樂於此亭者皆雨之賜也其又可忘耶既以名<lb/>
亭又從而歌之曰使天而雨珠寒者不得以爲襦使天<lb/>
而雨玉飢者不得以爲粟一雨三日繄誰之力民曰太<lb/>
守太守不有歸之天子天子曰不然歸之造物造物不<lb/>
自以爲功歸之太空太空冥㝠不可得而名吾以名吾<lb/>
亭<lb/>
<pb n="KR4h0132_WYG_599-10b"/>
　　超然臺記<hi>蘇軾</hi>
凡物皆有可觀苟有可觀皆有可樂非必怪奇偉麗者<lb/>
也餔糟啜醨皆可以醉果蔬草木皆可以飽推此類也<lb/>
吾安往而不樂夫所謂求福而辭禍者以福可喜而禍<lb/>
可悲也人之所欲無窮而物之可以足吾欲者有盡美<lb/>
惡之辨戰乎中而去取之擇交乎前則可樂者常少而<lb/>
可悲者常多是謂求禍而辭福夫求禍而辭福豈人之<lb/>
情也哉物有以盡之矣彼遊於物之内而不遊於物之<lb/>
<pb n="KR4h0132_WYG_599-11a"/>
外物非有大小也自其内而觀之未有不髙且大者也<lb/>
彼挾其髙大以臨我則我常眩亂反覆如隙中之觀鬭<lb/>
又烏知勝負之所在是以美惡横生而憂樂出焉可不<lb/>
大哀乎余自錢塘移守膠西釋舟楫之安而服車馬之<lb/>
勞去雕牆之美而蔽采椽之居背湖山之觀而行桑麻<lb/>
之野始至之日嵗比不登盜賊滿野獄訟充斥而齋厨<lb/>
索然日食杞菊人固疑余之不樂也處之朞年而貌加<lb/>
豐髪之白者日以反黒余既樂其風俗之淳而其吏民<lb/>
<pb n="KR4h0132_WYG_599-11b"/>
亦安予之拙也於是治其園圃潔其庭宇伐安丘髙宻<lb/>
之木以修補破敗爲茍完之計而園之北因城以爲臺<lb/>
者舊矣稍葺而新之時相與登覽放意肆志焉南望馬<lb/>
耳常山出沒隱見若近若逺庶幾有隱君子乎而其東<lb/>
則盧山秦人盧敖之所從遁也西望穆陵隠然如城郭<lb/>
師尚父齊桓公之遺烈猶有存者北俯濰水慨然太息<lb/>
思淮隂之功而弔其不終臺髙而安深而明夏涼而冬<lb/>
温雨雪之朝風月之夕余未嘗不在客未嘗不從擷園<lb/>
<pb n="KR4h0132_WYG_599-12a"/>
蔬取池魚釀秫酒瀹脫粟而食之曰樂哉遊乎方是時<lb/>
余弟子由適在濟南聞而賦之且名其臺曰超然以見<lb/>
余之無所往而不樂者葢遊於物之外也<lb/>
　　衆妙堂記<hi>蘇軾</hi>
眉山道士張易簡教小學常百人予幼時亦與焉居天<lb/>
慶觀北極院予葢從之三年謫居海南一日夢至其處<lb/>
見張道士如平昔汛治庭宇若有所待者曰老先生且<lb/>
至其徒有誦老子者曰𤣥之又𤣥衆妙之門予曰妙一<lb/>
<pb n="KR4h0132_WYG_599-12b"/>
而已容有衆乎道士笑曰一已陋矣何妙之有若審妙<lb/>
也雖衆可也因指灑水薙草者曰是各一妙也予復視<lb/>
之則二人者手若風雨而步中規矩葢煥然霧除霍然<lb/>
雲消予驚歎曰妙葢至此乎庖丁之理解郢人之鼻斲<lb/>
信矣二人者釋技而上曰子未睹真妙庖郢非其人也<lb/>
是技與道相半習與空相㑹非無挾而徑造者也子亦<lb/>
見夫蜩與鷄乎夫蜩登木而號不知止也夫鷄俯首而<lb/>
啄不知仰也其固也如此然至蜕與伏也則無視無聽<lb/>
<pb n="KR4h0132_WYG_599-13a"/>
無饑無渴黙化於荒忽之中候伺於毫髮之間雖聖知<lb/>
不及也是豈技與習之助乎二人者出道士曰少安須<lb/>
老先生至而問焉二人者顧曰老先生未必至也子往<lb/>
見蜩與鷄而問之可以養生可以長年廣州道士崇道<lb/>
大師何德順作堂榜曰衆妙以書來海南求文以記之<lb/>
予不暇作也獨書夢中語以示之戊寅三月十五日<lb/>
　　放鶴亭記<hi>蘇軾</hi>
熙寧十年秋彭城大水雲龍山人張君之草堂水及其<lb/>
<pb n="KR4h0132_WYG_599-13b"/>
半扉明年春水落遷於故居之東東山之麓升髙而望<lb/>
得異境焉作亭於其上彭城之山岡嶺四合隠然如大<lb/>
環獨缺其西十二而山人之亭適當其缺春夏之交草<lb/>
木際天秋冬雪月千里一色風雨晦明之間俯仰百變<lb/>
山人有二鶴甚馴而善飛旦則望西山之缺而放焉縱<lb/>
其所如或立於陂田或翔於雲表莫則傃東山而歸故<lb/>
名之曰放鶴亭郡守蘇軾時從賓客僚吏往見山人飲<lb/>
酒於斯亭而樂之挹山人而告之曰子知隱居之樂乎<lb/>
<pb n="KR4h0132_WYG_599-14a"/>
雖南面之君未可與易也易曰鳴鶴在隂其子和之詩<lb/>
曰鶴鳴于九臯聲聞於天葢其爲物清逺閒放超然於<lb/>
塵垢之外故易詩人以比賢人君子隠德之士狎而玩<lb/>
之宜若有益而無損者然衛懿公好鶴則亡其國周公<lb/>
作酒誥衛武公作抑戒以爲荒惑敗亂無若酒者而劉<lb/>
伶阮籍之徒以此全其真而名後世嗟夫南面之君雖<lb/>
清逺閒放如鶴者猶不得好好之則亡其國而山林遁<lb/>
世之士雖荒惑敗亂如酒者猶不能爲害而況於鶴乎<lb/>
<pb n="KR4h0132_WYG_599-14b"/>
由此觀之其爲樂未可以同日而語也山人忻然而笑<lb/>
曰有是哉乃作放鶴招鶴之歌曰<lb/>
鶴飛去兮西山之缺髙翔而下覽兮擇所適翻然斂翼<lb/>
婉將集兮忽何所見矯然而復擊獨終日於澗谷之間<lb/>
兮啄蒼苔而履白石鶴歸來兮東山之隂其下有人兮<lb/>
黄冠草履葛衣而鼓琴躬耕而食兮其餘以汝飽歸來<lb/>
歸來兮西山不可以久留<lb/>
　　黄州快哉亭記<hi>蘇轍</hi>
<pb n="KR4h0132_WYG_599-15a"/>
江出西陵始得平地其流奔放肆大南合湘沅北合漢<lb/>
沔其勢益張至於赤壁之下波流浸灌與海相若清河<lb/>
張君夢得謫居齊安即其廬之西南爲亭以覽觀江流<lb/>
之勝而余兄子瞻名之曰快哉葢亭之所見南北百里<lb/>
東西一舍濤瀾洶湧風雲開闔晝則舟楫出沒於其前<lb/>
夜則魚龍悲嘯於其下變化倐忽動心駭目不可久視<lb/>
今乃得玩之几席之上舉目而足西望武昌諸山岡陵<lb/>
起伏草木行列烟消日出漁夫樵父之舍皆可指數此<lb/>
<pb n="KR4h0132_WYG_599-15b"/>
其所以爲快哉者也至於長洲之濱故城之墟曹孟德<lb/>
孫仲謀之所睥睨周瑜陸遜之所馳騖其流風遺迹亦<lb/>
足以稱快世俗昔楚襄王從宋玉景差於蘭臺之宫有<lb/>
風颯然至者王披襟當之曰快哉此風寡人所與庶人<lb/>
共者耶宋玉曰此獨大王之雄風耳庶人安得共之玉<lb/>
之言葢有諷焉夫風無雄雌之異而人有遇不遇之變<lb/>
楚王之所以爲樂與庶人之所以爲憂此則人之變也<lb/>
而風何與焉士生於世使其中不自得將何往而非病<lb/>
<pb n="KR4h0132_WYG_599-16a"/>
使其中坦然不以物傷性將何適而非快今張君不以<lb/>
謫爲患收㑹計之餘功而自放山水之間此其中宜有<lb/>
以過人者將蓬户甕牖無所不快而況乎濯長江之清<lb/>
流挹西山之白雲窮耳目之勝以自適也哉不然連山<lb/>
絶壑長林古木振之以清風照之以明月此皆騷人思<lb/>
士之所以悲傷憔悴而不能勝者烏覩其爲快哉也哉<lb/>
　　東軒記<hi>蘇轍</hi>
余既以罪謫監筠州鹽酒税未至大雨筠水泛溢蔑南<lb/>
<pb n="KR4h0132_WYG_599-16b"/>
市登北岸敗刺史府門鹽酒税治舍俯江之漘水患尤<lb/>
甚既至敝不可處乃告於郡假部使者府以居郡憐其<lb/>
無歸也許之嵗十二月乃克支其欹斜補其圯缺闢聽<lb/>
事堂之東爲軒種杉二本竹百箇以爲宴休之所然鹽<lb/>
酒稅舊以三吏共事余至其二人者適皆罷去事委於<lb/>
一晝則坐市區鬻鹽沽酒税豚魚與市人争尋尺以自<lb/>
効莫歸筋力疲廢輒昏然就睡不知夜之既旦旦則復<lb/>
出營軄終不能安於所謂東軒者每旦莫出入其旁顧<lb/>
<pb n="KR4h0132_WYG_599-17a"/>
之未嘗不啞然自笑也余昔少年讀書竊嘗怪以顔子<lb/>
簞食瓢飲居於陋巷人不堪其憂顔子不改其樂私以<lb/>
爲雖不欲仕然抱關擊柝尚可自養而不害於學何至<lb/>
困辱貧窶自苦如此及來筠州勤勞鹽米之間無一日<lb/>
之休雖欲棄塵垢解羈縶自放於道德之塲而事每刼<lb/>
而留之然後知顔子之所以甘心貧賤不肯求斗升之<lb/>
禄以自給者良以其害於學故也嗟夫士方其未聞大<lb/>
道沈酣勢利求玉帛子女自厚自以爲樂矣及其循理<lb/>
<pb n="KR4h0132_WYG_599-17b"/>
以求道落其華而收其實從容自得不知夫天地之爲<lb/>
大與死生之爲變而況其下者乎故其樂也足以易窮<lb/>
餓而不怨雖南面之王不能加之葢非有德不能任也<lb/>
余方區區欲磨洗濁汙希聖賢之萬一自視缺然而欲<lb/>
庶幾顔氏之福宜其不可得哉若夫孔子周行天下髙<lb/>
爲魯司㓂下爲乗田委吏惟其所遇無所不可彼葢達<lb/>
者之事而非學者之所望也余既以譴來此雖知桎梏<lb/>
之害而勢不得去獨幸嵗月之久世或哀而憐之使得<lb/>
<pb n="KR4h0132_WYG_599-18a"/>
歸復田里治先人之弊廬爲環堵之室而居之然後追<lb/>
求顔氏之樂懷思東軒優游以忘其老然而非所敢望<lb/>
也<lb/>
　　王氏清虚堂記<hi>蘇轍</hi>
王君定國爲堂於其居室之西前有山石瓌奇琬琰之<lb/>
觀後有竹林隂森氷雪之植中置圖史百物而名之曰<lb/>
清虚日與其遊賢士大夫相從於其間嘯歌吟咏舉酒<lb/>
相属油然不知日之既夕凡遊於其堂者蕭然如入於<lb/>
<pb n="KR4h0132_WYG_599-18b"/>
山林髙僧逸人之居而㤀其京都塵土之鄉也或曰此<lb/>
其所以爲清虚者耶客曰不然凡物自其濁者視之則<lb/>
清者爲清自其實者視之則虚者爲虚故清者以濁爲<lb/>
汙而虚者以實爲礙然而皆非物之正也葢物無不清<lb/>
亦無不虚者雖泥塗之渾而至清存焉雖山石之堅而<lb/>
至虚存焉夫惟清濁一觀而虚實同體然後與物無匹<lb/>
而至清且虚者出矣今夫王君生於世族棄其綺紈膏<lb/>
粱之習而跌宕於圖書翰墨之間沈酣縱恣灑然與衆<lb/>
<pb n="KR4h0132_WYG_599-19a"/>
殊好至於鍾王虞禇顔張之逸迹顧陸吳盧王韓之遺<lb/>
墨雜然前陳贖之傾囊而不厭慨乎思見其人而不得<lb/>
則既與世俗逺矣然及其年日益壯學日益篤經涉世<lb/>
故出入患禍顧疇昔之好知其未離乎累也乃始發其<lb/>
箱篋出其玩好投以與人而不惜將曠焉黜去外累而<lb/>
獨求諸内意其有真清虚者在焉而未見之也王君浮<lb/>
沈京師多世外之交而又娶於梁張公氏張公超達逺<lb/>
騖體乎至道而順乎流俗君嘗試以吾言問之其必有<lb/>
<pb n="KR4h0132_WYG_599-19b"/>
得於是矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百九十九<lb/>
<pb n="KR4h0132_WYG_599-20a"/>
欽定四庫全書<lb/>
　文章辨體彚選巻五百九十九<lb/>
　　　　　　　　　　　　明　賀復徵　編<lb/>
記四十<hi>以下亭閣</hi>
　　燕喜亭記<hi>唐韓愈</hi>
大原王𢎞中在連州與學佛人景常元慧游異日從二<lb/>
人者行於其居之後丘荒之間上髙而望得異處焉斬<lb/>
茅而嘉樹列發石而清泉激輦糞壤燔椔翳却立而視<lb/>
<pb n="KR4h0132_WYG_599-20b"/>
之出者突然成丘陷者呀然成谷窪者爲池而缺者爲<lb/>
洞若有鬼神異物隂來相之自是𢎞中與二人者晨往<lb/>
而夕忘歸焉乃立屋以避風雨寒暑既成愈請名之其<lb/>
丘曰竢德之丘蔽於古而顯於今有竢之道也其石谷<lb/>
曰謙受之谷瀑曰振鷺之瀑谷言德瀑言容也其土谷<lb/>
曰黄金之谷瀑曰秩秩之瀑谷言容瀑言德也洞曰寒<lb/>
居之洞志其入時也池曰君子之池虚以鍾其美盈以<lb/>
出其惡也泉之源曰天澤之泉出髙而施下也合而名<lb/>
<pb n="KR4h0132_WYG_599-21a"/>
之以屋曰燕喜之亭取詩所謂魯侯燕喜者頌也於是<lb/>
州民之老聞而相與觀焉曰吾州之山水名天下然而<lb/>
無與燕喜者比經營於其側者相接也而莫直其地非<lb/>
天作而地藏之以遺其人乎𢎞中自吏部郎貶秩而來<lb/>
次其道途所經自藍田入商洛涉淅湍臨漢水升峴首<lb/>
以望方城出荆門下岷江過洞庭上湘水行衡山之下<lb/>
繇郴踰嶺蝯狖所家魚龍所宫極幽遐瑰詭之觀宜其<lb/>
於山水飫聞而厭見也今其意乃若不足傳曰智者樂<lb/>
<pb n="KR4h0132_WYG_599-21b"/>
水仁者樂山𢎞中之德與其所好可謂恊矣智以謀之<lb/>
仁以居之吾知其去是而羽儀於天朝也不逺矣遂刻<lb/>
石以記<lb/>
　　有美堂記<hi>宋歐陽修</hi>
舉天下之至美與其樂有不可兼者多矣故窮山水登<lb/>
臨之美者必之乎寛閒之野寂寞之鄉而後得焉覽人<lb/>
物之盛麗誇都邑之雄富者必據乎四達之衢舟車之<lb/>
㑹而後足焉葢彼放心于物外而此娯意于繁華二者<lb/>
<pb n="KR4h0132_WYG_599-22a"/>
各有適然其樂不可得兼也羅浮天台衡嶽廬阜洞庭<lb/>
之廣三峽之險號爲東南竒偉秀絶者乃在乎下州小<lb/>
邑僻陋之邦此幽潛之士窮愁放逐之臣之所樂也若<lb/>
乃四方之所聚百貨之所交物盛人衆爲一都㑹而又<lb/>
能兼有山水之美以滋富貴之娛者惟金陵錢塘然二<lb/>
邦皆僭竊於亂世聖宋受命金陵以後服見誅今其江<lb/>
山雖在而頽垣廢址荒烟野草過者躊躇而悽愴獨錢<lb/>
塘自五代時知尊中國効臣順及其亡也頓首請命不<lb/>
<pb n="KR4h0132_WYG_599-22b"/>
煩干戈今其民幸富足安樂又俗習工巧邑屋華麗葢<lb/>
十萬餘家環以湖山左右映帶而閩商嶺賈風㠶海舶<lb/>
出入於江濤浩𣺌雲烟杳靄之間可謂盛矣而臨是邦<lb/>
者必皆朝廷公卿大臣若天子之侍從又有四方逰士<lb/>
爲之賓客故喜占形勝治亭榭相與極遊覽之娛然其<lb/>
於所取有得于此者必有遺於彼獨所爲有美堂者山<lb/>
水登臨之美人物邑居之繁一寓目而盡得之葢錢塘<lb/>
兼天下之美而斯堂者又盡得錢塘之美焉宜乎公之<lb/>
<pb n="KR4h0132_WYG_599-23a"/>
甚愛而難忘也梅公清慎好學君子也視其所好可以<lb/>
知其人焉<lb/>
　　相國晝錦堂記<hi>歐陽修</hi>
仕宦而至將相富貴而歸故鄉此人情之所榮而今昔<lb/>
之所同也葢士方窮時困阨閭里庸人孺子皆得易而<lb/>
侮之若季子不禮於其嫂買臣見棄於其妻一旦髙車<lb/>
駟馬旗旄導前而騎卒擁後夾道之人相與駢肩累迹<lb/>
瞻望咨嗟而所謂庸夫愚婦者奔走駭汗羞愧俯伏以<lb/>
<pb n="KR4h0132_WYG_599-23b"/>
自悔罪於車塵馬足之間此一介之士得志於當時而<lb/>
意氣之盛昔人比之衣錦之榮者也惟大丞相衛國公<lb/>
則不然公相人也世有令德爲時名卿自公少時已擢<lb/>
髙科登顯仕海内之士聞下風而望餘光者葢亦有年<lb/>
矣所謂將相而富貴皆公所宜素有非如窮阨之人僥<lb/>
倖得志於一時出於庸夫愚婦之不意以驚駭而夸耀<lb/>
之也然則髙牙大纛不足爲公榮桓圭衮冕不足爲公<lb/>
貴惟德被生民而功施社稷勒之金石播之聲詩以耀<lb/>
<pb n="KR4h0132_WYG_599-24a"/>
後世而垂無窮此公之志而士亦以此望於公也豈止<lb/>
夸一時而榮一鄉哉公在至和中嘗以武康之節來治<lb/>
於相乃作晝錦之堂於後圃既又刻詩於石以遺相人<lb/>
其言以快恩讐矜名譽爲可薄葢不以昔人所誇者爲<lb/>
榮而以爲戒於此見公之視富貴爲何如而其志豈易<lb/>
量哉故能出入將相勤勞王家而夷險一節至於臨大<lb/>
事決大議垂紳正笏不動聲色而措天下於泰山之安<lb/>
可謂社稷之臣矣其豐功盛烈所以銘彛鼎而被絃歌<lb/>
<pb n="KR4h0132_WYG_599-24b"/>
者乃邦家之光非閭里之榮也余雖不獲登公之堂幸<lb/>
嘗竊誦公之詩樂公之志有成而喜爲天下道也於是<lb/>
乎書<lb/>
　　畫舫齋記<hi>歐陽修</hi>
予至滑之三月即其署東偏之室治爲燕私之居而名<lb/>
曰畫舫齋齋廣一室其深七室以户相通凡入予室者<lb/>
如入乎舟中其温室之奥則穴其上以爲明其虚室之<lb/>
疏以達則欄檻其兩旁以爲坐立之倚凡偃休於吾齋<lb/>
<pb n="KR4h0132_WYG_599-25a"/>
者又如偃休乎舟中山石<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒佳花美木之植列於兩<lb/>
簷之外又似汎乎中流而左山右林之相映皆可愛者<lb/>
故因以舟名焉周易之象至於履險蹈難必曰涉川葢<lb/>
舟之爲物所以濟險難而非安居之用也今予治齋於<lb/>
署以為燕安而反以舟名之豈不戾哉矧予又嘗以罪<lb/>
謫走江湖間自汴絶淮浮于大江至于巴峽轉而以入<lb/>
于漢沔計其水行幾萬餘里其羇窮不幸而卒遭風波<lb/>
之恐往往呌號神明以脫須㬰之命者數矣當其恐時<lb/>
<pb n="KR4h0132_WYG_599-25b"/>
顧視前後凡舟之人非爲商賈則必仕宦因竊自嘆以<lb/>
為非冒利與不得已者孰肯至是哉賴天之惠全活其<lb/>
生今得除去宿負列官于朝以來是州飽廩食而安署<lb/>
居追思曩時山川所歴舟檝之危蛟鼉之出沒波濤之<lb/>
洶歘宜其寢驚而夢愕而乃忘其險阻猶以舟名其齋<lb/>
豈真樂於舟居者邪然予聞之古之人有逃世逺去江<lb/>
湖之上終身而不肯反者其必有所樂也茍非冒利於<lb/>
險有罪而不得已使順風恬波傲然枕席之上一日而<lb/>
<pb n="KR4h0132_WYG_599-26a"/>
千里則舟之行豈不樂哉顧予誠有所未暇而舫者宴<lb/>
嬉之舟也姑以名予齋奚曰不宜予友蔡君謨善大書<lb/>
頗怪偉將乞其大字以題於楹懼其疑予之所以名齋<lb/>
者故具以云又因以置于壁<lb/>
　　韓魏公醉白堂記<hi>蘇軾</hi>
故魏國忠獻韓公作堂於私第之池上名之曰醉白取<lb/>
樂天池上之詩以爲醉白堂之歌意若有羨於樂天而<lb/>
不及者天下之士聞而疑之以爲公既已無愧於伊周<lb/>
<pb n="KR4h0132_WYG_599-26b"/>
矣而猶有羨於樂天何哉軾聞而笑曰公豈獨有羨於<lb/>
樂天而已乎方且願爲尋常無聞之人而不可得者天<lb/>
之生是人也將使任天下之重則寒者求衣飢者求食<lb/>
凡不獲者求得苟有以與之將不勝其求是以終身處<lb/>
乎憂患之域而行乎利害之途豈其所欲哉夫忠獻公<lb/>
既已相三帝安天下矣浩然將歸老於家而天下共挽<lb/>
而留之莫釋也當是時其有羨於樂天無足怪者然以<lb/>
樂天之平生而求之於公較其所得之厚薄淺深孰有<lb/>
<pb n="KR4h0132_WYG_599-27a"/>
孰無則後世之論有不可欺者矣文致太平武定亂畧<lb/>
謀安宗廟而不自以爲功急賢才輕爵祿而士不知其<lb/>
恩殺伐果敢而六軍安之四夷八蠻想聞其風采而天<lb/>
子以其身爲安危此公之所有而樂天之所無也乞身<lb/>
於強健之時退居十有五年日與其朋友賦詩飲酒盡<lb/>
山水園池之樂府有餘帛廩有餘粟而家有聲使之奉<lb/>
此樂天之所有而公之所無也忠言嘉謀効於當時而<lb/>
文采表於後世死生窮達不易其操而道德髙於古人<lb/>
<pb n="KR4h0132_WYG_599-27b"/>
此公與樂天之所同也公既不以其所有自多亦不以<lb/>
其所無自少將推其同者而自託焉方其寓形於一醉<lb/>
也齊得喪忘禍福混貴賤等賢愚同乎萬物而與造物<lb/>
者遊非獨自比於樂天而已古之君子其處已也厚其<lb/>
取名也廉是以實浮於名而世誦其美不厭以孔子之<lb/>
聖而自比於老彭自同於丘明自以爲不如顔淵後之<lb/>
君子實則不至而皆有侈心焉臧武仲自以爲聖白圭<lb/>
自以爲禹司馬長卿自以爲相如揚雄自以爲孟軻崔<lb/>
<pb n="KR4h0132_WYG_599-28a"/>
浩自以爲子房然世終莫之許也由此觀之忠獻公之<lb/>
賢於人也逺矣昔公嘗告其子忠彦將求文於軾以爲<lb/>
記而未果既塟忠彦以吿軾以爲義不得辭也乃泣而<lb/>
書之<lb/>
　　喜雨亭記<hi>蘇軾</hi>
亭以雨名志喜也古者有喜則以名物示不忘也周公<lb/>
得禾以名其書漢武得鼎以名其年叔孫勝狄以名其<lb/>
子其喜之大小不齊其示不忘一也佘至扶風之明年<lb/>
<pb n="KR4h0132_WYG_599-28b"/>
始治官舍爲亭於堂之北而鑿池其南引流種樹以爲<lb/>
休息之所是嵗之春雨麥于岐山之陽其占爲有年既<lb/>
而彌月不雨民方以爲憂越三月乙卯乃雨甲子又雨<lb/>
民以爲未足丁卯大雨三日乃止官吏相與慶於庭商<lb/>
賈相與歌於市農夫相與忭於野憂者以樂病者以愈<lb/>
而吾亭適成於是舉酒於亭上以屬客而告之曰五日<lb/>
不雨可乎曰五日不雨則無麥十日不雨可乎曰十日<lb/>
不雨則無禾無麥無禾嵗且薦饑獄訟繁興而盜賊滋<lb/>
<pb n="KR4h0132_WYG_599-29a"/>
熾則吾與二三子雖欲優游以樂於此亭其可得耶今<lb/>
天不遺斯民始旱而賜之以雨使吾與二三子得相與<lb/>
優㳺而樂於此亭者皆雨之賜也其又可忘耶既以名<lb/>
亭又從而歌之曰使天而雨珠寒者不得以爲襦使天<lb/>
而雨玉飢者不得以爲粟一雨三日繄誰之力民曰太<lb/>
守太守不有歸之天子天子曰不然歸之造物造物不<lb/>
自以爲功歸之太空太空冥㝠不可得而名吾以名吾<lb/>
亭<lb/>
<pb n="KR4h0132_WYG_599-29b"/>
　　超然臺記<hi>蘇軾</hi>
凡物皆有可觀苟有可觀皆有可樂非必怪奇偉麗者<lb/>
也餔糟啜醨皆可以醉果蔬草木皆可以飽推此類也<lb/>
吾安往而不樂夫所謂求福而辭禍者以福可喜而禍<lb/>
可悲也人之所欲無窮而物之可以足吾欲者有盡美<lb/>
惡之辨戰乎中而去取之擇交乎前則可樂者常少而<lb/>
可悲者常多是謂求禍而辭福夫求禍而辭福豈人之<lb/>
情也哉物有以盡之矣彼遊於物之内而不遊於物之<lb/>
<pb n="KR4h0132_WYG_599-30a"/>
外物非有大小也自其内而觀之未有不髙且大者也<lb/>
彼挾其髙大以臨我則我常眩亂反覆如隙中之觀鬭<lb/>
又烏知勝負之所在是以美惡横生而憂樂出焉可不<lb/>
大哀乎余自錢塘移守膠西釋舟楫之安而服車馬之<lb/>
勞去雕牆之美而蔽采椽之居背湖山之觀而行桑麻<lb/>
之野始至之日嵗比不登盜賊滿野獄訟充斥而齋厨<lb/>
索然日食杞菊人固疑余之不樂也處之朞年而貌加<lb/>
豐髪之白者日以反黒余既樂其風俗之淳而其吏民<lb/>
<pb n="KR4h0132_WYG_599-30b"/>
亦安予之拙也於是治其園圃潔其庭宇伐安丘髙宻<lb/>
之木以修補破敗爲茍完之計而園之北因城以爲臺<lb/>
者舊矣稍葺而新之時相與登覽放意肆志焉南望馬<lb/>
耳常山出沒隱見若近若逺庶幾有隱君子乎而其東<lb/>
則盧山秦人盧敖之所從遁也西望穆陵隠然如城郭<lb/>
師尚父齊桓公之遺烈猶有存者北俯濰水慨然太息<lb/>
思淮隂之功而弔其不終臺髙而安深而明夏涼而冬<lb/>
温雨雪之朝風月之夕余未嘗不在客未嘗不從擷園<lb/>
<pb n="KR4h0132_WYG_599-31a"/>
蔬取池魚釀秫酒瀹脫粟而食之曰樂哉遊乎方是時<lb/>
余弟子由適在濟南聞而賦之且名其臺曰超然以見<lb/>
余之無所往而不樂者葢遊於物之外也<lb/>
　　衆妙堂記<hi>蘇軾</hi>
眉山道士張易簡教小學常百人予幼時亦與焉居天<lb/>
慶觀北極院予葢從之三年謫居海南一日夢至其處<lb/>
見張道士如平昔汛治庭宇若有所待者曰老先生且<lb/>
至其徒有誦老子者曰𤣥之又𤣥衆妙之門予曰妙一<lb/>
<pb n="KR4h0132_WYG_599-31b"/>
而已容有衆乎道士笑曰一已陋矣何妙之有若審妙<lb/>
也雖衆可也因指灑水薙草者曰是各一妙也予復視<lb/>
之則二人者手若風雨而步中規矩葢煥然霧除霍然<lb/>
雲消予驚歎曰妙葢至此乎庖丁之理解郢人之鼻斲<lb/>
信矣二人者釋技而上曰子未睹真妙庖郢非其人也<lb/>
是技與道相半習與空相㑹非無挾而徑造者也子亦<lb/>
見夫蜩與鷄乎夫蜩登木而號不知止也夫鷄俯首而<lb/>
啄不知仰也其固也如此然至蜕與伏也則無視無聽<lb/>
<pb n="KR4h0132_WYG_599-32a"/>
無饑無渴黙化於荒忽之中候伺於毫髮之間雖聖知<lb/>
不及也是豈技與習之助乎二人者出道士曰少安須<lb/>
老先生至而問焉二人者顧曰老先生未必至也子往<lb/>
見蜩與鷄而問之可以養生可以長年廣州道士崇道<lb/>
大師何德順作堂榜曰衆妙以書來海南求文以記之<lb/>
予不暇作也獨書夢中語以示之戊寅三月十五日<lb/>
　　放鶴亭記<hi>蘇軾</hi>
熙寧十年秋彭城大水雲龍山人張君之草堂水及其<lb/>
<pb n="KR4h0132_WYG_599-32b"/>
半扉明年春水落遷於故居之東東山之麓升髙而望<lb/>
得異境焉作亭於其上彭城之山岡嶺四合隠然如大<lb/>
環獨缺其西十二而山人之亭適當其缺春夏之交草<lb/>
木際天秋冬雪月千里一色風雨晦明之間俯仰百變<lb/>
山人有二鶴甚馴而善飛旦則望西山之缺而放焉縱<lb/>
其所如或立於陂田或翔於雲表莫則傃東山而歸故<lb/>
名之曰放鶴亭郡守蘇軾時從賓客僚吏往見山人飲<lb/>
酒於斯亭而樂之挹山人而告之曰子知隱居之樂乎<lb/>
<pb n="KR4h0132_WYG_599-33a"/>
雖南面之君未可與易也易曰鳴鶴在隂其子和之詩<lb/>
曰鶴鳴于九臯聲聞於天葢其爲物清逺閒放超然於<lb/>
塵垢之外故易詩人以比賢人君子隠德之士狎而玩<lb/>
之宜若有益而無損者然衛懿公好鶴則亡其國周公<lb/>
作酒誥衛武公作抑戒以爲荒惑敗亂無若酒者而劉<lb/>
伶阮籍之徒以此全其真而名後世嗟夫南面之君雖<lb/>
清逺閒放如鶴者猶不得好好之則亡其國而山林遁<lb/>
世之士雖荒惑敗亂如酒者猶不能爲害而況於鶴乎<lb/>
<pb n="KR4h0132_WYG_599-33b"/>
由此觀之其爲樂未可以同日而語也山人忻然而笑<lb/>
曰有是哉乃作放鶴招鶴之歌曰<lb/>
鶴飛去兮西山之缺髙翔而下覽兮擇所適翻然斂翼<lb/>
婉將集兮忽何所見矯然而復擊獨終日於澗谷之間<lb/>
兮啄蒼苔而履白石鶴歸來兮東山之隂其下有人兮<lb/>
黄冠草履葛衣而鼓琴躬耕而食兮其餘以汝飽歸來<lb/>
歸來兮西山不可以久留<lb/>
　　黄州快哉亭記<hi>蘇轍</hi>
<pb n="KR4h0132_WYG_599-34a"/>
江出西陵始得平地其流奔放肆大南合湘沅北合漢<lb/>
沔其勢益張至於赤壁之下波流浸灌與海相若清河<lb/>
張君夢得謫居齊安即其廬之西南爲亭以覽觀江流<lb/>
之勝而余兄子瞻名之曰快哉葢亭之所見南北百里<lb/>
東西一舍濤瀾洶湧風雲開闔晝則舟楫出沒於其前<lb/>
夜則魚龍悲嘯於其下變化倐忽動心駭目不可久視<lb/>
今乃得玩之几席之上舉目而足西望武昌諸山岡陵<lb/>
起伏草木行列烟消日出漁夫樵父之舍皆可指數此<lb/>
<pb n="KR4h0132_WYG_599-34b"/>
其所以爲快哉者也至於長洲之濱故城之墟曹孟德<lb/>
孫仲謀之所睥睨周瑜陸遜之所馳騖其流風遺迹亦<lb/>
足以稱快世俗昔楚襄王從宋玉景差於蘭臺之宫有<lb/>
風颯然至者王披襟當之曰快哉此風寡人所與庶人<lb/>
共者耶宋玉曰此獨大王之雄風耳庶人安得共之玉<lb/>
之言葢有諷焉夫風無雄雌之異而人有遇不遇之變<lb/>
楚王之所以爲樂與庶人之所以爲憂此則人之變也<lb/>
而風何與焉士生於世使其中不自得將何往而非病<lb/>
<pb n="KR4h0132_WYG_599-35a"/>
使其中坦然不以物傷性將何適而非快今張君不以<lb/>
謫爲患收㑹計之餘功而自放山水之間此其中宜有<lb/>
以過人者將蓬户甕牖無所不快而況乎濯長江之清<lb/>
流挹西山之白雲窮耳目之勝以自適也哉不然連山<lb/>
絶壑長林古木振之以清風照之以明月此皆騷人思<lb/>
士之所以悲傷憔悴而不能勝者烏覩其爲快哉也哉<lb/>
　　東軒記<hi>蘇轍</hi>
余既以罪謫監筠州鹽酒税未至大雨筠水泛溢蔑南<lb/>
<pb n="KR4h0132_WYG_599-35b"/>
市登北岸敗刺史府門鹽酒税治舍俯江之漘水患尤<lb/>
甚既至敝不可處乃告於郡假部使者府以居郡憐其<lb/>
無歸也許之嵗十二月乃克支其欹斜補其圯缺闢聽<lb/>
事堂之東爲軒種杉二本竹百箇以爲宴休之所然鹽<lb/>
酒稅舊以三吏共事余至其二人者適皆罷去事委於<lb/>
一晝則坐市區鬻鹽沽酒税豚魚與市人争尋尺以自<lb/>
効莫歸筋力疲廢輒昏然就睡不知夜之既旦旦則復<lb/>
出營軄終不能安於所謂東軒者每旦莫出入其旁顧<lb/>
<pb n="KR4h0132_WYG_599-36a"/>
之未嘗不啞然自笑也余昔少年讀書竊嘗怪以顔子<lb/>
簞食瓢飲居於陋巷人不堪其憂顔子不改其樂私以<lb/>
爲雖不欲仕然抱關擊柝尚可自養而不害於學何至<lb/>
困辱貧窶自苦如此及來筠州勤勞鹽米之間無一日<lb/>
之休雖欲棄塵垢解羈縶自放於道德之塲而事每刼<lb/>
而留之然後知顔子之所以甘心貧賤不肯求斗升之<lb/>
禄以自給者良以其害於學故也嗟夫士方其未聞大<lb/>
道沈酣勢利求玉帛子女自厚自以爲樂矣及其循理<lb/>
<pb n="KR4h0132_WYG_599-36b"/>
以求道落其華而收其實從容自得不知夫天地之爲<lb/>
大與死生之爲變而況其下者乎故其樂也足以易窮<lb/>
餓而不怨雖南面之王不能加之葢非有德不能任也<lb/>
余方區區欲磨洗濁汙希聖賢之萬一自視缺然而欲<lb/>
庶幾顔氏之福宜其不可得哉若夫孔子周行天下髙<lb/>
爲魯司㓂下爲乗田委吏惟其所遇無所不可彼葢達<lb/>
者之事而非學者之所望也余既以譴來此雖知桎梏<lb/>
之害而勢不得去獨幸嵗月之久世或哀而憐之使得<lb/>
<pb n="KR4h0132_WYG_599-37a"/>
歸復田里治先人之弊廬爲環堵之室而居之然後追<lb/>
求顔氏之樂懷思東軒優游以忘其老然而非所敢望<lb/>
也<lb/>
　　王氏清虚堂記<hi>蘇轍</hi>
王君定國爲堂於其居室之西前有山石瓌奇琬琰之<lb/>
觀後有竹林隂森氷雪之植中置圖史百物而名之曰<lb/>
清虚日與其遊賢士大夫相從於其間嘯歌吟咏舉酒<lb/>
相属油然不知日之既夕凡遊於其堂者蕭然如入於<lb/>
<pb n="KR4h0132_WYG_599-37b"/>
山林髙僧逸人之居而㤀其京都塵土之鄉也或曰此<lb/>
其所以爲清虚者耶客曰不然凡物自其濁者視之則<lb/>
清者爲清自其實者視之則虚者爲虚故清者以濁爲<lb/>
汙而虚者以實爲礙然而皆非物之正也葢物無不清<lb/>
亦無不虚者雖泥塗之渾而至清存焉雖山石之堅而<lb/>
至虚存焉夫惟清濁一觀而虚實同體然後與物無匹<lb/>
而至清且虚者出矣今夫王君生於世族棄其綺紈膏<lb/>
粱之習而跌宕於圖書翰墨之間沈酣縱恣灑然與衆<lb/>
<pb n="KR4h0132_WYG_599-38a"/>
殊好至於鍾王虞禇顔張之逸迹顧陸吳盧王韓之遺<lb/>
墨雜然前陳贖之傾囊而不厭慨乎思見其人而不得<lb/>
則既與世俗逺矣然及其年日益壯學日益篤經涉世<lb/>
故出入患禍顧疇昔之好知其未離乎累也乃始發其<lb/>
箱篋出其玩好投以與人而不惜將曠焉黜去外累而<lb/>
獨求諸内意其有真清虚者在焉而未見之也王君浮<lb/>
沈京師多世外之交而又娶於梁張公氏張公超達逺<lb/>
騖體乎至道而順乎流俗君嘗試以吾言問之其必有<lb/>
<pb n="KR4h0132_WYG_599-38b"/>
得於是矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百九十九<lb/>
</p>
<p>
</p>
  </div>
</body>
</text>
</TEI>
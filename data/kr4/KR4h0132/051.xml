<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五十一</head> <lb/>
    <p>
<pb n="KR4h0132_WYG_051-1a"/>
欽定四庫全書<lb/>
　文章辨體彚選巻五十一<lb/>
　　　　　　　　　　　　明　賀復徵　編<lb/>
約<lb/>
　徐師曾曰按字書云約束也言語要結戒令檢束皆<lb/>
　是也古無此體漢王褒始作僮約而後世未聞有繼<lb/>
　者豈以其文無所施用而畧之與愚謂後世如鄉約<lb/>
　之類亦當倣此為之庶㡬不失古意故特列之以為<lb/>
<pb n="KR4h0132_WYG_051-1b"/>
　一體<lb/>
　　僮約<hi>漢玉褒</hi>
蜀郡王子淵以事到煎上寡婦楊惠舍有一奴名便了<lb/>
倩行酟酒便了捍大杖上冢巔曰大夫買便了時只約<lb/>
守冢不約為他家男子酟酒子淵大怒曰奴寧欲賣耶<lb/>
惠曰奴父許人人無欲者子即決賣劵之奴復曰欲使<lb/>
皆上不上劵便了不能為也子淵曰諾劵文曰神爵三<lb/>
年正月十五日資中男子王子淵從成都安志里女子<lb/>
<pb n="KR4h0132_WYG_051-2a"/>
楊惠買夫時户下髯奴便了決賣萬五千奴從百役使<lb/>
不得有二言晨起灑掃食了洗滌居當穿臼縳箒裁盂<lb/>
鑿井浚渠縳落鉏園斫陌杜碑地刻大枷屈竹作杷削<lb/>
治鹿盧出入不得騎馬載車踑坐大呶下床振頭垂釣<lb/>
刈芻結葦臘纑汲水酪佐䣯<graphic n="KR2978" url="https://raw.githubusercontent.com/kanripo/KR-Gaiji/master/images/KR2978.png" mimeType="image/png"/>織履作粗黏雀張烏結<lb/>
網捕魚繳雁彈鳬登山射鹿入水捕龜淩園縱魚雁鶩<lb/>
百餘驅逐鴟鳥持捎牧猪種薑養芋長育豚駒糞除常<lb/>
潔餧食馬牛皷四起坐夜半益芻二月春分被隄杜疆<lb/>
<pb n="KR4h0132_WYG_051-2b"/>
落桑披㯶種𤓰作瓠别茄披䓤焚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>發疇壟集破封日<lb/>
中早熭雞鳴起春調治馬驢兼落三重舍中有客提壺<lb/>
行酤汲水作餔滌杯整桉園中拔蒜斵蘇切脯築肉臛<lb/>
芋膾魚炰鼈烹茶盡具餔已蓋藏關門塞竇餧猪縱<lb/>
犬勿與鄰里爭鬬奴當飯豆飲水不得嗜酒欲飲美酒<lb/>
惟得染唇漬口不得傾盂覆斗不得辰出夜入交關伴<lb/>
偶舍後有樹當裁作船上至江州下到煎主為府掾求<lb/>
用錢推舫惡敗㯶索綿亭買席往來都洛當為婦女求<lb/>
<pb n="KR4h0132_WYG_051-3a"/>
脂澤販於小市歸都擔枲轉出旁蹉牽犬販鵝武陽買<lb/>
茶楊氏池中擔荷往來市聚慎䕶奸偷入市不得夷蹲<lb/>
旁卧惡言醜罵多作刀弓持入益州貨易牛羊奴自交<lb/>
精慧不得癡愚持斧入山斷槧裁轅若殘當作爼機木<lb/>
屐及彘盤焚薪作炭礨石薄岸治舍葢屋書削代牘日<lb/>
暮以歸當送乾薪兩三束四月當披五月當穫十月收<lb/>
豆多取蒲苧益作繩索雨墮無所為當編蔣織箔植種<lb/>
桃李梨柿柘桑三丈一樹八尺為行果類相從縱横<lb/>
<pb n="KR4h0132_WYG_051-3b"/>
相當果熟收斂不得吮嚐犬吠當起驚告隣里棖門柱<lb/>
户上樓擊皷椅盾曳矛還落三周勤心疾作不得遨遊<lb/>
奴老力索種莞織蓆事訖欲休當舂一石夜半無事浣<lb/>
衣當白若有私斂主給賓客奴不得有奸私事事當關<lb/>
白奴不聽教當笞一百讀劵文徧訖詞窮咋索仡仡扣<lb/>
頭兩手自搏目涙下落鼻涕長一尺當如王大夫言不<lb/>
如早歸黄土陌蚯蚓鑚額早知當爾王大夫酤酒真不<lb/>
敢作惡<lb/>
<pb n="KR4h0132_WYG_051-4a"/>
　　吕氏鄉約<hi>宋吕大忠</hi>
凡鄉之約四一曰德業相勸二曰過失相規三曰禮俗<lb/>
相交四曰患難相恤衆推一人有齒德者為都約正有<lb/>
學行者一人副之約中月輪一人為直月<hi>都副正不與焉</hi>置三<lb/>
籍凡願人約者書於一籍德業可觀者書於一籍過失<lb/>
可䂓者書於一籍直月掌之月終則以告於約正而授於<lb/>
其次<lb/>
德業相勸德謂見善必行聞過必改能治其身能治其<lb/>
<pb n="KR4h0132_WYG_051-4b"/>
家能事父兄能教子弟能御僮僕能肅政教能事長上<lb/>
能睦親故能擇交逰能守廉介能廣施恵能受寄託能<lb/>
救患難能導人為善能規人過失能為人謀事能為衆<lb/>
集事能解鬬爭能決是非能興利除害能居官舉職業<lb/>
謂居家則事父兄教子弟待妻妾在外則事長上接朋<lb/>
友教後生御僮僕至於讀書治田營家濟物畏法令謹<lb/>
租賦好禮樂射御書數之類皆可為之非此之類皆為<lb/>
無益右件德業同約之人各自進修互相勸勉㑹集之<lb/>
<pb n="KR4h0132_WYG_051-5a"/>
日相與推舉其能者書於籍以警其不能者<lb/>
過失相規過失謂犯義之過六犯約之過四不修之過<lb/>
五犯義之過一曰酗愽鬬訟<hi>酗謂縱酒喧競博謂賭博財物鬬謂鬬毆罵詈訟謂</hi>
<hi>告人罪惡意在害人誣賴爭訴得已不已若事干負累及為人侵損而訴之者非</hi>二曰行止踰<lb/>
違<hi>踰禮違法衆惡皆是</hi>三曰行不恭遜<hi>侮慢齒德者持人短長者恃强侵人者知過不改聞</hi>
<hi>諫愈甚者</hi>四曰言不忠信<hi>或為人謀事䧟人於惡或與人要約退即背之或妄說事端熒惑衆</hi>
<hi>聽者</hi>五曰造言誣毁<hi>誣人過惡以無為有以小為大面是背非或相嘲咏匿名文書及發揚人</hi>
<hi>之私隠無狀可求及喜談人之舊過者</hi>六曰營私太甚<hi>與人交易傷於掊克者専務進取不</hi>
<pb n="KR4h0132_WYG_051-5b"/>
<hi>恤餘事者無故而好干求假貸者受人寄託而有所欺者</hi>犯約之過一曰德業不相<lb/>
勸二曰過失不相規三曰禮俗不相成四曰患難不相<lb/>
恤不修之過一曰交非其人<hi>所交不限士庶但凶惡及游隋無行衆所不齒者而</hi>
<hi>已朝夕與之逰處則為交非其人若不得已而暫往還者非</hi>二曰㳺戱怠惰<hi>㳺謂無故出入</hi>
<hi>及謁見人止務閑適者戯謂㳺笑無度及意在侵侮或馳馬擊鞠而不賭財物者怠惰謂不修事業及家事不</hi>
<hi>治門庭不潔者</hi>三曰動作無儀<hi>謂進退太疎野及不恭者不當言而言及當言而不言者衣冠</hi>
<hi>太華飾及全不完整者不衣冠而入街市者</hi>四曰臨事不恪<hi>主事廢忘期㑹後時臨事怠慢</hi>
<hi>者</hi>五曰用度不節<hi>謂不計有無過為多費者不能安貧非道營求者</hi>右件過失<lb/>
<pb n="KR4h0132_WYG_051-6a"/>
同約之人各自省察互相規戒小則密規之大則衆戒<lb/>
之不聽則㑹集之日直月以告於約正約正以義理誨<lb/>
諭之謝過請改則書於籍以俟其爭辯不服與終不能<lb/>
改者皆聽其出約<lb/>
禮俗相交禮俗之交一曰尊幼輩行二曰造請拜揖三<lb/>
曰請召送迎四曰慶弔贈遺尊幼輩行凡五等曰尊者<lb/>
<hi>謂長於已三十歲以上在父行者</hi>曰長者<hi>謂長於已十歲/以上在兄行者</hi>曰敵者<hi>謂年上下</hi>
<hi>不滿十歲者長者謂稍長少者為稍少</hi>曰少者<hi>謂少於已十/歲以下者</hi>曰幼者<hi>謂少於已</hi>
<pb n="KR4h0132_WYG_051-6b"/>
<hi>二十歲以下者</hi>造請拜揖凡三條曰凡少者幼者於尊者長者<lb/>
歲首冬至四孟月朔辭且賀謝皆為禮見<hi>皆具門狀用幞頭公服腰</hi>
<hi>帶靴笏無官具名紙用幞頭襴衫腰帶繫鞋惟四孟通用㡌子皂衫腰帶凡當行禮而有恙故皆先使人白之</hi>
<hi>或遇雨雪則尊長先使人喻止來者</hi>此外候問起居質疑白事及赴請召<lb/>
皆為燕見<hi>深衣凉衫皆可尊長令免即去之</hi>尊者受謁不報<hi>歲首冬至具已名榜</hi>
<hi>子令子弟報之如其服</hi>長者歲首冬至具榜子報之如其服餘令<lb/>
子弟以已名榜子代行凡敵者歲首冬至辭見賀謝相<lb/>
往還<hi>門狀名紙同上惟止服帽子</hi>凡尊者長者無事而至少者幼者<lb/>
<pb n="KR4h0132_WYG_051-7a"/>
之家惟所服<hi>深衣凉衫道服背子可也敵者燕見亦然</hi>曰凡見尊者長者門<lb/>
外下馬俟於外次乃通名<hi>凡往見人入門必問主人食否有他客否有他幹否度無</hi>
<hi>所妨乃命展刺有妨則少俟或且退後皆放此</hi>主人使將命者先出迎客客趨<lb/>
入至廡間王人出降階客趨進主人揖之升堂禮見四<lb/>
拜而後坐燕見不拜<hi>旅見則旅拜少者幼者自為一列幼者拜則跪而扶之少者拜則跪</hi>
<hi>扶而荅其半若尊者長者齒德殊絶則少者幼者堅請納拜尊者許則立而受之長者許則跪而扶之拜訖則</hi>
<hi>揖而退主人命之坐則致謝訖揖而坐</hi>退<hi>凡相見主人語終不更端則告退或主人有倦色或方幹事而</hi>
<hi>有所俟者皆告退可也後皆倣此</hi>則主人送於廡下若命之上馬則三<lb/>
<pb n="KR4h0132_WYG_051-7b"/>
辭許則揖而退出大門乃上馬不許則從其命凡見敵<lb/>
者門外下馬使人通名俟於廡下或㕔側禮見則再拜<lb/>
<hi>稍少者先拜旅見則特拜</hi>退則主人請就階上馬<hi>徒行則主人送於門外</hi>凡少<lb/>
者以下則先遣人通名主人具衣冠以俟客入門下馬<lb/>
則趨出迎揖升堂來報禮則再拜謝<hi>客止之則止</hi>退則就階<lb/>
上馬<hi>客徒行則迎于大門之外送亦如之仍随其行數步揖之則止望其行逺乃入</hi>曰凡遇尊<lb/>
長於道皆徒行則趨進揖尊長與之言則對不則立於<lb/>
道側以俟尊長已過乃揖而行或皆乗馬於尊者則回<lb/>
<pb n="KR4h0132_WYG_051-8a"/>
避之於長者則立馬道側揖之俟過乃揖而行若已徒<lb/>
行而尊長乗馬則囘避之<hi>凡徒行遇所識乗馬皆倣此</hi>若已乗馬而<lb/>
尊長徒行望見則下馬前揖已避亦然過既遠乃上馬<lb/>
若尊長令上馬則固辭遇敵者皆乘馬則分道相揖而<lb/>
過彼徒行而不及避則下馬揖之過則上馬遇少者以<lb/>
下皆乗馬彼不及避則揖之而過彼徒行不及避則下<lb/>
馬揖之<hi>於幼者則不必下可也</hi>請召迎送凡四條曰凡請尊長飲<lb/>
食親往投書<hi>禮薄則不必投書召他客則不可兼召尊長</hi>既來赴明日親往<lb/>
<pb n="KR4h0132_WYG_051-8b"/>
謝之召敵者以書簡明日交使相謝召少者用客目明<lb/>
日客親往謝曰凡聚㑹皆鄉人則坐以齒<hi>非士類則不</hi>若有<lb/>
親則别序若有他客有爵者則坐以爵<hi>不相妨者猶以齒</hi>若有<lb/>
異爵者雖鄉人亦不以齒<hi>異爵謂命士大夫以上今陞朝官是</hi>若特請召<lb/>
或迎勞出餞皆以專召者為上客如昏禮則姻家為上<lb/>
客皆不以齒爵為序曰凡燕集初坐别設桌子於兩楹<lb/>
間置大盃於其上主人降席立於桌東西向上客亦降<lb/>
席立於桌西東向主人取盃親洗上客辭主人置盃桌<lb/>
<pb n="KR4h0132_WYG_051-9a"/>
子上親執酒斟之以器授執事者遂執盃以獻上客上<lb/>
客受之復置桌子上主人西向再拜上客東向再拜興<lb/>
取酒東向跪祭遂飲以盃授賛者遂拜主人答拜<hi>若少者以</hi>
<hi>下為客飲畢而拜則主人跪受如常</hi>上客酢主人如前儀主人乃獻衆賓<lb/>
如前儀惟獻酒不拜<hi>若衆賓中有齒爵者則特獻如上客之儀不酢</hi>若婚㑹姻<lb/>
家為上客則雖少亦荅其拜曰几有遠出遠歸者則送<lb/>
迎之少者幼者不過五里敵者不過三里各期㑹於一<lb/>
處拜揖如禮有飲食則就飲食之少者以下俟其既歸<lb/>
<pb n="KR4h0132_WYG_051-9b"/>
又至其家省之慶弔贈遺凡四條曰凡同約有吉事則<lb/>
慶之<hi>冠子生子預薦登第進官之屬皆可賀婚禮雖曰不賀然禮有曰賀娶妻者葢但以物助其賓客之</hi>
<hi>費而已</hi>有凶事則弔之<hi>䘮葬水火之類</hi>毎家只家長一人與同約<lb/>
者俱往其書問亦如之若家長有故或與所慶弔者不<lb/>
相接則其次者當之曰凡慶禮如常儀有贈物<hi>用幣帛酒食菓</hi>
<hi>實之屬衆議量力定數多不過三五千少至一三百如情分厚薄不同則從其厚薄</hi>或其家力有<lb/>
不足則同約為之借助器用及為營幹曰凡弔禮聞其<lb/>
初䘮<hi>聞䘮同</hi>未易服則率同約者深衣而往哭弔之<hi>凡弔尊者</hi>
<pb n="KR4h0132_WYG_051-10a"/>
<hi>則為首者致辭而旅拜敵以下則不拜主人拜則荅之少者以下則扶之不識生者則不弔不識死者則不哭</hi>
且助其凡百經營之事主人既成服則相率素幞頭素<lb/>
襴衫素帶<hi>皆以白生紗絹為之</hi>具酒果食物而往奠之<hi>死者是敵以上則拜</hi>
<hi>而奠以下則奠而不拜主人不易服則亦不易服主人不哭則亦不哭情重則雖主人不變不哭亦變而哭之</hi>
<hi>
                        <graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>禮用錢帛衆議其數如慶禮</hi>及葬又相率致賵俟發引則素服而送<lb/>
之<hi>賵如<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>禮或以禮食犒其役夫及為之幹事</hi>及卒哭及小祥及大祥皆常<lb/>
服弔之曰凡䘮家不可具酒食衣服以待弔客弔客亦<lb/>
不可受曰凡聞所知之䘮或逺不能往則遣使致奠就<lb/>
<pb n="KR4h0132_WYG_051-10b"/>
外次衣弔服再拜哭而送之<hi>惟至親篤友為然</hi>過朞年則不哭<lb/>
情重則哭其墓右禮俗相交之事直月主之有朞日者<lb/>
為之朞日當糾集者督其違慢凡不如約者以告於約<lb/>
正而詰之且書於籍患難相恤患難之事七一曰水火<lb/>
<hi>小則遣人救之甚則親往多率人救且弔之</hi>二曰盜賊<hi>近者同力追捕有力者為告之官司其家</hi>
<hi>貧則為助出募賞</hi>三曰疾病<hi>小則遣人問之甚則為訪醫藥貧則助其飬疾之費</hi>四曰死<lb/>
䘮<hi>闕人則助其幹辨乏財則賻贈借貸</hi>五曰孤弱<hi>孤遺無依者若能自贍則為之區處稽其出納</hi>
<hi>或聞於官司或擇人教之及為求婚姻貧者協力濟之無令失所若有侵欺之者衆人力為之辨理若稍長而</hi>
<pb n="KR4h0132_WYG_051-11a"/>
<hi>放逸不檢亦防察約束之無令䧟之於不義</hi>六曰誣枉<hi>有為人誣杜過惡不能自伸者勢可以聞</hi>
<hi>於官府則為言之有方畧可以救觧之為觧之或其家因而失所者衆共以財濟之</hi>七曰貧乏<hi>有安</hi>
<hi>貧守分而生計大不足者衆以財濟之或為之假貸置産以歲月償之</hi>右患難相恤之事<lb/>
凡有當救恤者其家告於約長急則同約之近者為之<lb/>
告約正命直月徧告之且為之糾集而程督之凡同約<lb/>
者財物器用車馬人僕皆有無相假若不急之用及有<lb/>
所妨者則不必借可借而不借及踰期不還及損壞借<lb/>
物者論如犯約之過書於籍鄰里或有緩急雖非同約<lb/>
<pb n="KR4h0132_WYG_051-11b"/>
而先聞知者亦當救助或不能救助則為之告於同約<lb/>
而謀之有能如此者則亦書其善於籍以告約人<lb/>
凡預約者月朔皆㑹<hi>朔日有故則前期三日別定一日直月報㑹者所若逺者惟赴孟朔</hi>
<hi>又遠者歲一再至可也</hi>直月率錢具食<hi>毎人不過一二百孟朔具果酒二行麪飯一㑹餘月</hi>
<hi>則去酒果或直設飯可也</hi>㑹日夙興約正副正直月本家行禮若㑹<lb/>
族罷皆深衣俟於鄉校設先聖先師之像於北壁下<hi>無鄉</hi>
<hi>校則别擇一寛閑處</hi>先以長少序拜於東序<hi>凡拜尊者跪而扶之長者跪而荅其半稍</hi>
<hi>長者俟其俯伏而荅之</hi>同約者如其服而至<hi>有故則先一日使人告於直月同約之家</hi>
<pb n="KR4h0132_WYG_051-12a"/>
<hi>子弟雖未能入籍亦許隨衆序拜未能序拜亦許侍立觀禮但不與飲食之㑹或别率錢畧設㸃心於他處</hi>
俟於外次既集以齒為序立於門外東向北上約正以<lb/>
下出門西向南上<hi>約正與齒最尊者正相向</hi>揖迎入門至庭中北面<lb/>
皆再拜約正升堂上香降與在位者皆再拜<hi>約正升降皆自阼階</hi>
揖分東西向立<hi>如門外之立</hi>約正三揖客三讓約正先升客<lb/>
從之<hi>約正以下升自阼階餘人升自西階</hi>皆北面立<hi>約正以下西上餘人東上</hi>約正少<lb/>
進西向立副正直月次其右少退直月引尊者東向南<lb/>
上長者西向南上<hi>皆以約正之年推之後放此西向者其位在約正之右少進餘人如故</hi>
<pb n="KR4h0132_WYG_051-12b"/>
約正再拜凡在位者皆再拜<hi>此拜尊者</hi>尊者受禮如儀<hi>惟以約正</hi>
<hi>之年為受禮之節</hi>退北壁下南向東上立直月引長者東面如<lb/>
初禮退則立於尊者之西東上<hi>此拜長者拜時惟尊者不拜</hi>直月又<lb/>
引稍長者東向南上約正與在位者皆再拜稍長者荅<lb/>
拜退立於西序東向北上<hi>此拜稍長者拜時尊者長者不拜</hi>直月又引<lb/>
稍少者東面北上拜約正約正荅之稍少者退立於稍<lb/>
長者之南直月以次引少者東北向西北上拜約正約<lb/>
正受禮如儀拜者復位又引幼者亦如之既畢揖各就<lb/>
<pb n="KR4h0132_WYG_051-13a"/>
次<hi>同列未講禮者拜於西序如初</hi>頃之約正揖就坐<hi>約正坐堂東南上約中年最尊者坐</hi>
<hi>堂西南向副正直月次約正之東南向西上餘人以齒為序東西相向以北為上若有異爵者則坐於尊者之</hi>
<hi>西南向東上</hi>直月抗聲讀約一過副正推說其意未逹者許<lb/>
其質問於是約中有善者衆推之有過者直月糾之約<lb/>
正詢其實狀於衆無異辭乃命直月書之直月遂讀記<lb/>
善籍一過命執事以記過籍徧呈在坐各黙觀一過既<lb/>
畢乃食食畢少休復㑹於堂上或說書或習射講論從<lb/>
容<hi>講論須有益之事不得輒道神怪邪僻悖亂之言及私議朝廷州縣政事得失及揚人過惡違者直月糾</hi>
<pb n="KR4h0132_WYG_051-13b"/>
<hi>而書之</hi>至晡乃退<lb/>
　　雲社約<hi>明賀復徴</hi>
社之號著於禮僅若今之同里云爾顧世之標為名者<lb/>
務廣大其聲氣且或互相援附黨人之目適為賢累社<lb/>
云乎哉夫社自不廢廣大也傳曰天下之善士斯友天<lb/>
下之善士然差下焉一國爾一鄉爾不哆天下也予猶<lb/>
未免為鄉人也則社於鄉宜爾亦以遵禮云爾社有約<lb/>
詞必質為骨也言必實為宅也行必平為域也毋茍同<lb/>
<pb n="KR4h0132_WYG_051-14a"/>
毋立異業不相訾方員皆絜也文不强律華朴皆飾也<lb/>
宴㑹不以奢相伐也談議不以拂相失也望衡對宇歡<lb/>
情日接千里命駕偶一相思所以重聚樂吉不速也如<lb/>
是庶㡬同心矣心之既同不以窮逹異并不以生死異<lb/>
則他日特立於治亂安危之際可以見天下而質古人<lb/>
亦此心爾徒社云乎哉<lb/>
社之有姓氏也所以别異也姓氏之有譜也異而同矣<lb/>
生同鄉業同道行同志其天作之合耶譜姓氏第一吳<lb/>
<pb n="KR4h0132_WYG_051-14b"/>
次修賛元行二夏蘧然蘧行一蔣冷生清行一眭修年<lb/>
思永行三楊爾寧志逺行二姜賢聚大緯行三吳襄宗<lb/>
拱辰行六湯愚公愚行二張範我伯駿行一家弟賀魯<lb/>
縫王醇行二舍侄賀古愚之直行一予不佞復徵字仲<lb/>
來行二<lb/>
夫士立朝則以賢居鄉則以齒社必以年序也序年第<lb/>
二吳次修萬厯辛丑年七月二十九日生夏蘧然萬厯<lb/>
辛丑年八月十八口生古愚侄萬厯癸卯年十二月十<lb/>
<pb n="KR4h0132_WYG_051-15a"/>
九日生蔣冷生萬厯甲辰年十一月二十日生魯縫弟<lb/>
萬厯丙午年十月初四日生眭修年萬厯已酉年正月<lb/>
十四日生楊爾寧萬厯已酉年五月二十六日生姜賢<lb/>
聚萬厯辛亥年四月初十日生吳襄宗萬厯癸丑年六<lb/>
月初九日生湯愚公萬厯甲寅年九月十一日生張範<lb/>
我萬厯甲寅年九月二十日生予不佞復徵萬厯庚子<lb/>
年三月二十六日生而馬齒加長矣<lb/>
毎月以佳節為期期先十日傳一柬期日已刻早赴不<lb/>
<pb n="KR4h0132_WYG_051-15b"/>
待速務在必赴毋爽期訂期第三中秋仲來重九爾寧<lb/>
迎寒次修長至賢聚上元襄宗花朝愚公上已古愚結<lb/>
夏範我端午魯縫七夕蘧然冷生修年<lb/>
交之有社也以文事起也文章一事寸心千古安得以<lb/>
雕蟲少之是日務拈數題有切時務當義理協性情者<lb/>
不拘今文古文詩歌之類彚月長處以便傳送互閲徵<lb/>
文第四<lb/>
㑹日聚談不有紀錄雖空谷足音亦隨響而逝矣或尚<lb/>
<pb n="KR4h0132_WYG_051-16a"/>
論古人或縱談時事或𤣥心獨證或互有發明各記其<lb/>
語日久成帙亦可覘所得也紀言第五<lb/>
學貴下也戒傲心功貴恒也戒怠心入貴巽也戒躁心<lb/>
飬貴靜也戒蕩心應貴直也戒機心器貴宏也戒褊心<lb/>
欲貴寡也戒貪心用貴節也戒侈心識貴超也戒習心<lb/>
人貴同也戒忌心申戒第六<lb/>
登山臨水日宴忘歸林木翳然㑹心甚逺或䇿杖郊坰<lb/>
或放舟湖曲正不必拘拘集斗室也選地第七<lb/>
<pb n="KR4h0132_WYG_051-16b"/>
騷人墨卿四方豪傑之士有至止吾鄉者不妨邀入以<lb/>
成勝㑹庻得知新之樂益見大道之宏廣類第八<lb/>
午食每席暈素六簋夕則兩㸃一湯菓脯之類不過二<lb/>
十器不殺生酒行無算寧損於約内毋溢於約外例供<lb/>
第九<lb/>
社友逢初度諸友各具小分送主人主人期以日食俱<lb/>
減半務益簡素鄉居逺者不必與惟庚寅兮吾以降靈<lb/>
均所以述始生也燕始第十<lb/>
<pb n="KR4h0132_WYG_051-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_051-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百八十三</head> <lb/>
    <p>
<pb n="KR4h0132_WYG_283-1a"/>
欽定四庫全書<lb/>
　文章辨體彚選巻二百八十三<lb/>
　　　　　　　　　　　　明　賀復澂　編<lb/>
序三<hi>以下史類</hi>
　　三代世表序<hi>漢司馬遷</hi>
太史公曰五帝三代之記尚矣自殷以前諸侯不可得<lb/>
而譜周以來乃頗可著孔子因史文次春秋紀元年正<lb/>
時目月蓋其詳哉至於序尚書則畧無年月或頗有然<lb/>
<pb n="KR4h0132_WYG_283-1b"/>
多闕不可録故疑則傳疑蓋其慎也余讀諜記黃帝以<lb/>
來皆有年數稽其厯譜諜終始五德之傳古文咸不同<lb/>
乖異夫子之弗論次其年月豈虛哉於是以五帝繫諜<lb/>
尚書集世紀黃帝以來訖共和為世表<lb/>
　　十二諸侯年表序<hi>司馬遷</hi>
太史公讀春秋厯譜諜至周厲王未嘗不廢書而歎也<lb/>
曰嗚呼師摰見之矣紂為象箸而箕子唏周道缺詩人<lb/>
本之衽席闗睢作仁義陵遲鹿鳴刺焉及至厲王以惡<lb/>
<pb n="KR4h0132_WYG_283-2a"/>
聞其過公卿懼誅而禍作厲王遂奔於彘亂自京師始<lb/>
而共和行政焉是後或力政强乗弱興師不請天子然<lb/>
挾王室之義以討伐為會盟主政繇五霸諸侯恣行淫<lb/>
侈不軌賊臣簒子滋起矣齊晉秦楚其在成周微甚封<lb/>
或百里或五十里晉阻三河齊負東海楚介江淮秦因<lb/>
雍州之固四國迭興更為伯主文武所褒大封皆威而<lb/>
服焉是以孔子明王道干七十餘君莫能用故西觀周<lb/>
室論史記舊聞興於魯而次春秋上記隠下至哀之獲<lb/>
<pb n="KR4h0132_WYG_283-2b"/>
麟約其辭文去其煩重以制義法王道備人事浹七十<lb/>
子之徒口受其傳指為有所刺譏褒諱挹損之文辭不<lb/>
可以書見也魯君子左丘明懼弟子人人異端各安其<lb/>
意失其真故因孔子史記具論其語成左氏春秋鐸椒<lb/>
為楚威王傅為王不能盡觀春秋采取成敗卒四十章<lb/>
為鐸氏微趙孝成王時其相虞卿上采春秋下觀近勢<lb/>
亦著八篇為虞氏春秋吕不韋者秦莊襄王相亦上觀<lb/>
尚古刪拾春秋集六國時事以為八覽六論十二紀為<lb/>
<pb n="KR4h0132_WYG_283-3a"/>
吕氏春秋及如荀卿孟子公孫固韓非之徒各往往捃<lb/>
摭春秋之文以著書不可勝紀漢相張蒼厯譜五德上<lb/>
大夫董仲舒推春秋義頗著文焉<lb/>
太史公曰儒者斷其義馳説者騁其辭不務綜其終始<lb/>
歴人取其年月數家隆於神運譜諜獨記世諡其辭畧<lb/>
欲一觀諸要難於是譜十二諸侯自共和訖孔子表見<lb/>
春秋國語學者所譏盛衰大指著於篇為成學治古文<lb/>
者要刪焉<lb/>
<pb n="KR4h0132_WYG_283-3b"/>
　　六國年表序<hi>司馬遷</hi>
太史公讀秦記至犬戎敗幽王周東徙洛邑秦襄公始<lb/>
封為諸侯作西畤用事上帝僭端見矣禮曰天子祭天<lb/>
地諸侯祭其域内名山大川今秦雜戎翟之俗先暴戾<lb/>
後仁義位在藩臣而臚於郊祀君子懼焉及文公踰隴<lb/>
攘夷狄尊陳寶營岐雍之間而穆公脩政東竟至河則<lb/>
與齊桓晉文中國侯伯侔矣是以陪臣執政大夫世禄<lb/>
六卿擅晉權征伐會盟威重於諸侯及田常弑簡公而<lb/>
<pb n="KR4h0132_WYG_283-4a"/>
相齊國諸侯晏然弗討海内爭於戰功矣三國終之卒<lb/>
分晉田和亦滅齊而有之六國之盛自此始務在强兵<lb/>
并敵謀詐用而從衡長短之説起矯稱蠭出誓盟不信<lb/>
雖置質剖符猶不能約束也秦始小國僻遠諸夏賔之<lb/>
比於戎翟至獻公之後常雄諸侯論秦之德義不如魯<lb/>
衞之暴戾者量秦之兵不如三晉之强也然卒并天下<lb/>
必非險固便形勢利也蓋若天所助焉或曰東方物所<lb/>
始生西方物之成孰夫作事者必於東南收功實者常<lb/>
<pb n="KR4h0132_WYG_283-4b"/>
於西北故禹興於西羌湯起於亳周之王也以豐鎬伐<lb/>
殷秦之帝用雍州興漢之興自蜀漢秦既得意燒天下<lb/>
詩書諸侯史記尤甚為其有所刺譏也詩書所以復見<lb/>
者多藏人家而史記獨藏周室以故滅惜哉惜哉獨有<lb/>
秦記又不載日月其文畧不具然戰國之權變亦有可<lb/>
頗采者何必上古秦取天下多暴然世異變成功大傳<lb/>
曰法後王何也以其近已而俗變相類議卑而易行也<lb/>
學者牽於所聞見秦在帝位日淺不察其終始因舉而<lb/>
<pb n="KR4h0132_WYG_283-5a"/>
笑之不敢道此與以耳食無異悲夫余於是因秦記踵<lb/>
春秋之後起周元王表六國時事訖二世凡二百七十<lb/>
年著諸所聞興壞之端後有君子以覽觀焉<lb/>
　　秦楚之際月表序<hi>司馬遷</hi>
太史公讀秦楚之際曰初作難發於陳涉虐戾滅秦自<lb/>
項氏撥亂誅暴平定海内卒踐帝祚成於漢家五年之<lb/>
間號令三嬗自生民以來未始有受命若斯之亟也昔<lb/>
虞夏之興積仁累功數十年德洽百姓攝行政事考之<lb/>
<pb n="KR4h0132_WYG_283-5b"/>
於天然後在位湯武之王乃繇契后稷脩仁行義十餘<lb/>
世不期而會孟津八百諸侯猶以為未可其後乃放弑<lb/>
秦起襄公章於文繆獻孝之後稍以蠶食六國百有餘<lb/>
載至始皇乃能并冠帶之倫以德若彼用力若此蓋一<lb/>
統若斯之難也秦既稱帝患兵革不休以有諸侯也於<lb/>
是無尺土之封墮壞名城銷鋒鏑鉏豪傑維萬世之安<lb/>
然王跡之興起於閭巷合從討代軼於三代鄉秦之禁<lb/>
適足以資賢者為驅除難耳故憤發其所為天下雄安<lb/>
<pb n="KR4h0132_WYG_283-6a"/>
在無土不王此乃傳之所謂大聖乎豈非天哉豈非天<lb/>
哉非大聖孰能當此受命而帝者乎<lb/>
　　漢興以來諸侯年表序<hi>司馬遷</hi>
太史公曰殷以前尚矣周封五等公侯伯子男然封伯<lb/>
禽康叔於魯衞地各四百里親親之義褒有德也太公<lb/>
於齊兼五侯地尊勤勞也武王成康所封數百而同姓<lb/>
五十五地上不過百里下三十里以輔衞王室管蔡<lb/>
康叔曹鄭或過或損厲幽之後王室缺侯伯强國興焉<lb/>
<pb n="KR4h0132_WYG_283-6b"/>
天子微弗能正非德不純形勢弱也漢興序二等高祖<lb/>
末年非劉氏而王者若無功上所不置而侯者天下共<lb/>
誅之高祖子弟同姓為王者九國唯獨長沙異姓而功<lb/>
臣侯者百有餘人自鴈門太原以東至遼陽為燕代國<lb/>
常山以南太行左轉度河濟阿甄以東薄海為齊趙國<lb/>
自陳以西南至九疑東帶江淮榖泗薄會稽為梁楚呉<lb/>
淮南長沙國皆外接於呉越而内地北距山以東盡諸<lb/>
侯地大者或五六郡連城數十置百官宫觀僣於天子<lb/>
<pb n="KR4h0132_WYG_283-7a"/>
漢獨有三河東郡潁川南陽自江陵以至西蜀北自雲<lb/>
中至隴西與内史凡十五郡而公主列侯頗食邑其中<lb/>
何者天下初定骨肉同姓少故廣彊庶孽以鎮撫四海<lb/>
用承衞天子也漢定百年之間親屬益疎諸侯或驕奢<lb/>
怵邪臣計謀為淫亂大者叛逆小者不軌於法以危其<lb/>
命殞身亡國天子觀於上古然後加惠使諸侯得推恩<lb/>
分子弟國邑故齊分為七趙分為六梁分為五淮南分<lb/>
三及天子攴庶子為王王子支庶為侯百有餘焉呉楚<lb/>
<pb n="KR4h0132_WYG_283-7b"/>
時前後諸侯或以適削地是以燕代無北邊郡吳淮南<lb/>
長沙無南邊郡齊趙梁楚支郡名山陂海咸納於漢諸<lb/>
侯稍微大國不過十餘城小侯不過數十里上足以奉<lb/>
貢職下足以供養祭祀以蕃輔京師而漢郡八九十形<lb/>
錯諸侯間犬牙相臨秉其阸塞地利彊本榦弱枝葉之<lb/>
勢也尊卑明而萬事各得其所矣臣遷謹記高祖以來<lb/>
至太初諸侯譜其下益損之時令後世得覽形勢雖强<lb/>
要之以仁義為本<lb/>
<pb n="KR4h0132_WYG_283-8a"/>
　　高祖功臣年表序<hi>司馬遷</hi>
太史公曰古者人臣功有五品以德立宗廟定社稷曰<lb/>
勲以言曰勞用力曰功明其等曰伐積日曰閱封爵之<lb/>
誓曰使河如帶㤗山如礪國以永寧爰及苖裔始未嘗<lb/>
不欲固其根本而枝葉稍陵夷衰微也余讀高祖侯功<lb/>
臣察其首封所以失之者曰異哉所聞書曰協和萬國<lb/>
遷於夏商或數千歲蓋周封八百幽厲之後見於春秋<lb/>
尚書有唐虞之侯伯歴三代千有餘載自全以蕃衞天<lb/>
<pb n="KR4h0132_WYG_283-8b"/>
子豈非篤於仁義奉上法哉漢興功臣受封者百有餘<lb/>
人天下初定故大城名都散亡户口可得而數者十二<lb/>
三是以大侯不過萬家小者五六百户後數世民咸歸<lb/>
鄉里户益息蕭曹絳灌之屬或至四萬小侯自倍富厚<lb/>
如之子孫驕溢忘其先淫嬖至太初百年之間見侯五<lb/>
餘皆坐法隕命亡國耗矣罔亦少宻焉然皆身無兢兢<lb/>
於當世之禁云居今之世志古之道所以自鏡也未必<lb/>
盡同帝王者各殊禮而異務要以成功為統紀豈可緄<lb/>
<pb n="KR4h0132_WYG_283-9a"/>
乎觀所以得尊寵及所以廢辱亦當世得失之林也何<lb/>
必舊聞於是謹其終始表見其文頗有所不盡本末著<lb/>
其明疑者闕之後有君子欲推而列之得以覽焉<lb/>
　　惠景間侯者年表序<hi>司馬遷</hi>
太史公讀列封至便侯曰有以也夫長沙王者著令甲<lb/>
稱其忠焉昔高祖定天下功臣非同姓疆土而王者八<lb/>
國至孝惠時唯獨長沙全禪五世以無嗣絶竟無過為<lb/>
藩守職信矣故其澤流支庶無功而侯者數人及孝惠<lb/>
<pb n="KR4h0132_WYG_283-9b"/>
訖孝景間五十載追脩高祖時遺功臣及從代來吳楚<lb/>
之勞諸侯子弟若肺腑外國歸義封者九十有餘咸表<lb/>
終始當世仁義成功之著者也<lb/>
　　建元以來侯者年表序<hi>司馬遷</hi>
太史公曰匈奴絶和親攻當路塞閩越擅伐東甌請降<lb/>
二夷交侵當盛漢之隆以此知功臣受封侔於祖考矣<lb/>
何者自詩書稱三代戎狄是膺荆舒是懲齊桓越燕伐<lb/>
山戎武靈王以區區趙服單于秦繆用百里霸西戎吳<lb/>
<pb n="KR4h0132_WYG_283-10a"/>
楚之君以諸侯役百越况乃以中國一統明天子在上<lb/>
兼文武席巻四海内輯億萬之衆豈以晏然不為邊境<lb/>
征伐哉自是後遂出師北討强胡南誅勁越將卒以次<lb/>
封矣<lb/>
　　建元以來王子侯者年表序<hi>司馬遷</hi>
制詔御史諸侯王或欲推私恩分子弟邑者令各條上<lb/>
朕且臨定其號名<lb/>
太史公曰盛哉天子之德一人有慶天下賴之<lb/>
<pb n="KR4h0132_WYG_283-10b"/>
　　外戚世家序<hi>司馬遷</hi>
自古受命帝王及繼體守文之君非獨内德茂也蓋亦<lb/>
有外戚之助焉夏之興也以塗山而桀之放也以末喜<lb/>
殷之興也以有娀紂之殺也嬖妲已周之興也以姜原<lb/>
及太姙而幽王之禽也淫於褒姒故易基乾坤詩始闗<lb/>
雎書美釐降春秋譏不親迎夫婦之際人道之大倫也<lb/>
禮之用唯婚姻為兢兢夫樂調而四時和陰陽之變萬<lb/>
物之統也可不慎與人能𢎞道無如命何甚哉妃匹之<lb/>
<pb n="KR4h0132_WYG_283-11a"/>
愛君不能得之於臣父不能得之於子况卑下乎既驩<lb/>
合矣或不能成子姓能成子姓矣或不能要其終豈非<lb/>
命也哉孔子罕稱命蓋難言之也非通幽明之變惡能<lb/>
識乎性命哉<lb/>
　　儒林列傳序<hi>司馬遷</hi>
太史公曰余讀功令至於廣厲學官之路未嘗不廢書<lb/>
而歎也曰嗟乎夫周室衰而闗雎作幽厲微而禮樂壞<lb/>
諸侯恣行政繇彊國故孔子閔王路廢而邪道興於是<lb/>
<pb n="KR4h0132_WYG_283-11b"/>
論次詩書脩起禮樂適齊聞韶三月不知肉味自衞返<lb/>
魯然後樂正雅頌各得其所世以混濁莫能用是以仲<lb/>
尼干七十餘君無所遇曰茍有用我者期月而已矣西<lb/>
狩獲麟曰吾道窮矣故因史記作春秋以當王法其辭<lb/>
微而指博後世學者多録焉自孔子卒後七十子之徒<lb/>
散游諸侯大者為師傅卿相小者友教士大夫或隠而<lb/>
不見故子路居衞子張居陳澹臺子羽居楚子夏居西<lb/>
河子貢終於齊如田子方段干木吳起禽滑釐之屬皆<lb/>
<pb n="KR4h0132_WYG_283-12a"/>
受業於子夏之倫為王者師是時獨魏文侯好學後陵<lb/>
遲以至於始皇天下並爭於戰國儒術既絀焉然齊魯<lb/>
之門學者獨不廢也於威宣之際孟子荀卿之列咸遵<lb/>
夫子之業而潤色之以學顯於當世及至秦之季世焚<lb/>
詩書坑術士六藝從此缺焉陳涉之王也而魯諸儒持<lb/>
孔子之禮噐在歸陳王於是孔甲為陳涉慱士卒與涉<lb/>
俱死陳涉起匹夫驅瓦合適戌旬月以王楚不滿半歲<lb/>
竟滅亡其事至微淺然而縉紳先生之徒負孔子禮噐<lb/>
<pb n="KR4h0132_WYG_283-12b"/>
往委質為臣者何也以秦焚其業積怨而發憤於陳王<lb/>
也及高皇帝誅項籍舉兵圍魯魯中諸儒尚講誦習禮<lb/>
樂弦歌之音不絶豈非聖人之遺化好禮樂之國哉故<lb/>
孔子在陳曰歸與歸與吾黨之小子狂簡斐然成章不<lb/>
知所以裁之夫齊魯之間於文學自古以來其天性也<lb/>
故漢興然後諸儒始得脩其經藝講習大射鄉飲之禮<lb/>
叔孫通作漢禮儀因為太常諸生弟子共定者咸為選<lb/>
首於是喟然歎興於學然尚有干戈平定四海亦未暇<lb/>
<pb n="KR4h0132_WYG_283-13a"/>
遑庠序之事也孝惠吕后時公卿皆武力有功之臣孝<lb/>
文時頗徵用然孝文帝本好刑名之言及至孝景不任<lb/>
儒者而竇太后又好黃老之術故諸博士具官待問未<lb/>
有進者及今上即位趙綰王臧之屬明儒學而上亦鄉<lb/>
之於是招方正賢良文學之士自是之後言詩於魯則<lb/>
申培公於齊則轅固生於燕則韓太傅言尚書自濟南<lb/>
伏生言禮則魯高堂生言易自菑川田生言春秋於齊<lb/>
魯自胡母生於趙自董仲舒及竇太后崩武安侯田蚡<lb/>
<pb n="KR4h0132_WYG_283-13b"/>
為丞相絀黃老刑名百家之言延文學儒者數百人而<lb/>
公孫𢎞以春秋白衣為天子三公封以平津侯天下之<lb/>
學士靡然鄉風矣公孫𢎞為學官悼道之鬱滯乃請曰<lb/>
丞相御史言制曰蓋聞道民以禮風之以樂婚姻者居<lb/>
室之大倫也今禮廢樂崩朕甚愍焉故詳延天下方正<lb/>
博聞之士咸登諸朝其令禮官勸學講議洽聞興禮以<lb/>
為天下先太常議與博士弟子崇鄉里之化以廣賢才<lb/>
焉謹與太常臧博士平等議曰聞三代之道鄉里有教<lb/>
<pb n="KR4h0132_WYG_283-14a"/>
夏曰校殷曰序周曰庠其勸善也顯之朝廷其懲惡也<lb/>
加之刑罰故教化之行也建首善自京師始繇内及外<lb/>
今陛下昭至德開大明配天地本人倫勸學脩禮崇化<lb/>
厲賢以風四方太平之原也古者政教未洽不備其禮<lb/>
請因舊官而興焉為慱士官置弟子五十人復其身太<lb/>
常擇民年十八已上儀狀端正者補慱士弟子郡國縣<lb/>
道邑有好文學敬長上肅政教順鄉里出入不悖所聞<lb/>
者令相長丞上屬所二千石二千石謹察可者當與計<lb/>
<pb n="KR4h0132_WYG_283-14b"/>
偕詣太常得受業如弟子一歲皆輙試能通一藝以上<lb/>
補文學掌故缺其高第可以為郎中者太常籍奏即有<lb/>
秀才異等輙以名聞其不事學若下材及不能通一藝輙<lb/>
罷之而請諸不稱者罰臣謹按詔書律令下者明天人<lb/>
分際通古今之義文章爾雅訓辭深厚恩施甚美小吏<lb/>
淺聞不能究宣無以明布諭下治禮次治掌故以文學<lb/>
禮義為官遷留滯請選擇其秩比二百石以上及吏百<lb/>
石通一藝以上補左右内史大行卒史比百石已下補<lb/>
<pb n="KR4h0132_WYG_283-15a"/>
郡太守卒史皆各二人邊郡一人先用誦多者若不足<lb/>
乃擇掌故補中二千石屬文學掌故補郡屬偹員請著<lb/>
功令佗如律令制曰可自此以來則公卿大夫士吏斌<lb/>
斌多文學之士矣<lb/>
　　酷吏列傳序<hi>司馬遷</hi>
孔子曰導之以政齊之以刑民免而無恥導之以德齊<lb/>
之以禮有恥且格老氏稱上德不德是以有德下德不<lb/>
失德是以無德法令滋章盗賊多有太史公曰信哉是<lb/>
<pb n="KR4h0132_WYG_283-15b"/>
言也法令者治之具而非制治清濁之源也昔天下之<lb/>
網嘗密矣然姦偽萌起其極也上下相遁至於不振當<lb/>
是之時吏治若救火揚沸非武徤嚴酷惡能勝其任而<lb/>
愉快乎言道徳者溺其職矣故曰聽訟吾猶人也必也<lb/>
使無訟乎下士聞道大笑之非虛言也漢興破觚而為<lb/>
圜斵雕而為朴網漏於吞舟之魚而吏治烝烝不至於<lb/>
姦黎民艾安由是觀之在彼不在此高后時酷吏獨有<lb/>
侯封刻轢宗室侵辱功臣吕氏已敗遂禽侯封之家孝<lb/>
<pb n="KR4h0132_WYG_283-16a"/>
景時鼂錯以刻深頗用術輔其資而七國之亂發怒於<lb/>
錯錯卒以被戮其後有郅都寗成之屬<lb/>
　　游俠列傳序<hi>司馬遷</hi>
韓子曰儒以文亂法而俠以武犯禁二者皆譏而學士<lb/>
多稱於世云至如以術取宰相卿大夫輔翼其世主功<lb/>
名俱著於春秋固無可言者及若季次原憲閭巷人也<lb/>
讀書懷獨行君子之德義不茍合當世當世亦笑之故<lb/>
季次原憲終身空室蓬户褐衣䟽食不厭死而已四百<lb/>
<pb n="KR4h0132_WYG_283-16b"/>
餘年而弟子志之不倦今游俠其行雖不軌於正義然<lb/>
其言必信其行必果已諾必誠不愛其軀赴士之阨困<lb/>
既已存亡死生矣而不矜其能羞伐其德蓋亦有足多<lb/>
者焉且緩急人之所時有也太史公曰昔者虞舜窘於<lb/>
井廪伊尹負於鼎俎傅説匿於傅險吕尚困於棘津夷<lb/>
吾桎梏百里飯牛仲尼畏匡菜色陳蔡此皆學士所謂<lb/>
有道仁人也猶然遭此葘况以中材而涉亂世之末流<lb/>
乎其遇害何可勝道哉鄙人有言曰何知仁義已嚮其<lb/>
<pb n="KR4h0132_WYG_283-17a"/>
利者為有德故伯夷醜周餓死首陽山而文武不以其<lb/>
故貶王跖蹻暴戾其徒誦義無窮由此觀之竊鈎者誅<lb/>
竊國者侯侯之門仁義存非虛言也今拘學或抱咫尺<lb/>
之義久孤於世豈若卑論儕俗與世沈浮而取榮名哉<lb/>
而布衣之徒設取予然諾千里誦義為死不顧世此亦<lb/>
有所長非茍而已也故士窮窘而得委命此豈非人之<lb/>
所謂賢豪間者邪誠使鄉曲之俠與季次原憲比權量<lb/>
力効功於當世不同日而論矣要以功見言信俠客之<lb/>
<pb n="KR4h0132_WYG_283-17b"/>
義又曷可少哉古布衣之俠靡得而聞已近世延陵孟<lb/>
嘗春申平原信陵之徒皆因王者親屬藉於有土卿相<lb/>
之富厚招天下賢者顯名諸侯不可謂不賢者矣比如<lb/>
順風而呼聲非加疾其勢激也至如閭巷之俠修行砥<lb/>
名聲施於天下莫不稱賢是為難耳然儒墨皆排擯不<lb/>
載自秦以前匹夫之俠湮滅不見余甚恨之以余所聞<lb/>
漢興有朱家田仲王公劇孟郭解之徒雖時扞當世之<lb/>
文罔然其私義㢘潔退讓有足稱者名不虛立士不虛<lb/>
<pb n="KR4h0132_WYG_283-18a"/>
附至如朋黨宗彊比周設財役貧豪暴侵凌孤弱恣欲<lb/>
自快游俠亦醜之余悲世俗不察其意而猥以朱家郭<lb/>
解等令與暴豪之徒同類而共笑之也<lb/>
　　滑稽列傳序<hi>司馬遷</hi>
孔子曰六藝於治一也禮以節人樂以發和書以道事<lb/>
詩以達意易以神化春秋以道義太史公曰天道恢恢<lb/>
豈不大哉談言微中亦可以解紛<lb/>
　　貨殖列傳序<hi>司馬遷</hi>
<pb n="KR4h0132_WYG_283-18b"/>
太史公曰夫神農以前吾不知已至若詩書所述虞夏<lb/>
以來耳目欲極聲色之好口欲窮芻豢之味身安逸樂<lb/>
而心誇矜勢能之榮使俗之漸民久矣雖户説以眇論<lb/>
終不能化故善者因之其次利道之其次教誨之其次<lb/>
整齊之最下者與之爭夫山西饒材竹榖纑旄玉石山<lb/>
東多魚鹽漆絲聲色江南出柟梓薑桂金錫連丹砂犀<lb/>
瑇瑁珠璣齒革龍門碣石北多馬牛羊旃裘筋角銅鐵<lb/>
則千里往往山出棊置此其大較也皆中國人民所喜<lb/>
<pb n="KR4h0132_WYG_283-19a"/>
好謡俗被服飲食奉生送死之具也故待農而食之虞<lb/>
而出之工而成之商而通之此寧有政教發徵期會哉<lb/>
人各任其能竭其力以得所欲故物賤之徵貴貴之徵<lb/>
賤各勸其業樂其事若水之趨下日夜無休時不召而<lb/>
自來不求而民出之豈非道之所符而自然之驗耶周<lb/>
書曰農不出則乏其食工不出則乏其事商不出則三<lb/>
寶絶虞不出則財匱少財匱少而山澤不辟矣此四者<lb/>
民所衣食之原也原大則饒原小則鮮上則富國下則<lb/>
<pb n="KR4h0132_WYG_283-19b"/>
富家貧富之道莫之奪予而巧者有餘拙者不足故太<lb/>
公望封於營丘地潟鹵人民寡於是太公勸其女工極<lb/>
技巧通魚鹽則人物歸之繦至而輻凑故齊冠帶衣履<lb/>
天下海岱之間歛袂而往朝焉其後齊中衰管子脩之<lb/>
設輕重九府則桓公以霸九合諸侯一匡天下而管氏<lb/>
亦有三歸位在陪臣富於列國之君是以齊富强至於<lb/>
威宣也故曰倉廪實而知禮節衣食足而知榮辱禮生<lb/>
於有而廢於無故君子富好行其德小人富以適其力<lb/>
<pb n="KR4h0132_WYG_283-20a"/>
淵深而魚生之山深而獸往之人富而仁義附焉富者<lb/>
得勢益彰失勢則客無所之以而不樂夷狄益甚諺曰<lb/>
千金之子不死於市此非空言也故曰天下熈熈皆為<lb/>
利來天下攘攘皆為利往夫千乘之王萬家之侯百室<lb/>
之君尚猶患貧而况匹夫編户之民乎<lb/>
　　太史公自序<hi>司馬遷</hi>
昔在顓頊命南正重以司天北正黎以司地唐虞之際<lb/>
紹重黎之後使復典之至於夏商故重黎氏世序天地<lb/>
<pb n="KR4h0132_WYG_283-20b"/>
其在周程伯休甫其後也當周宣王時失其守而為司<lb/>
馬氏司馬氏世典周史惠襄之間司馬氏去周適晉晉<lb/>
中軍隨會奔秦而司馬氏入少梁自司馬氏去周適晉<lb/>
分散或在衞或在趙或在秦其在衞者相中山在趙者<lb/>
以傳劒論顯蒯瞶其後也在秦者名錯與張儀爭論於<lb/>
是惠王使錯將伐蜀遂㧞因而守之錯孫靳事武安君<lb/>
白起而少梁更名曰夏陽靳與武安君阬趙長平軍還<lb/>
而與之俱賜死杜郵葬於華池靳孫昌昌為秦主鐵官<lb/>
<pb n="KR4h0132_WYG_283-21a"/>
當始皇之時蒯瞶𤣥孫卬為武信君將而狥朝歌諸侯<lb/>
之相王王卬於殷漢之伐楚卬歸漢以其地為河内郡<lb/>
昌生無澤無澤為漢市長無澤生喜喜為五大夫卒皆<lb/>
葬高門喜生談談為太史公太史公學天官於唐都受<lb/>
易於楊何習道論於黃子太史公仕於建元元封之間<lb/>
愍學者之不達其意而師悖乃論六家之要指曰易大<lb/>
傳曰一致而百慮同歸而殊塗夫陰陽儒墨名法道德<lb/>
此務為治者也直所從言之異路有省不省耳嘗竊觀<lb/>
<pb n="KR4h0132_WYG_283-21b"/>
陰陽之術大祥而衆忌諱使人拘而多所畏然其序四<lb/>
時之大順不可失也儒者慱而寡要勞而少功是以其<lb/>
事難盡從然其序君臣父子之禮列夫婦長㓜之别不<lb/>
可易也墨者儉而難遵是以其事不可徧循然其彊本<lb/>
節用不可廢也法家嚴而少恩然其正君臣上下之分<lb/>
不可改矣名家使人險而善失真然其正名實不可不<lb/>
察也道家使人精神専一動合無形贍足萬物其為術<lb/>
也因陰陽之大順采儒墨之善撮名法之要與時遷移<lb/>
<pb n="KR4h0132_WYG_283-22a"/>
應物變化立俗施事無所不宜指約而易操事少而功<lb/>
多儒者則不然以為人主天下之儀表也主倡而臣和<lb/>
主先而臣隨如此則主勞而臣逸至於大道之要去徤<lb/>
羡絀聦明釋此而任術夫神大用則竭形大勞則敝形<lb/>
神騷動欲與天地長久非所聞也夫陰陽四時八位十<lb/>
二度二十四節各有教令順之者昌逆之者不死則亡<lb/>
未必然也故曰使人拘而多畏夫春生夏長秋收冬蔵<lb/>
此天道之大經也弗順則無以為天下綱紀故曰四時<lb/>
<pb n="KR4h0132_WYG_283-22b"/>
之大順不可失也夫儒者以六藝為法六藝經傳以千<lb/>
萬數累世不能通其學當年不能究其禮故曰慱而寡<lb/>
要勞而少功若夫列君臣父子之禮序夫婦長㓜之别<lb/>
雖百家弗能易也墨者亦尚堯舜道言其德行曰堂高<lb/>
三尺土階三等茅茨不翦采椽不刮食土簋啜土刑糲<lb/>
粱之食藜藿之羮夏日葛衣冬日鹿裘其送死桐棺三<lb/>
寸舉音不盡其哀敎喪禮必以此為萬民之率使天下<lb/>
法若此則尊卑無别也夫世異時移事業不必同故曰<lb/>
<pb n="KR4h0132_WYG_283-23a"/>
儉而難遵要曰彊本節用則人給家足之道也此墨子<lb/>
之所長雖百家弗能廢也法家不别親踈不殊貴賤一<lb/>
斷於法則親親尊尊之恩絶矣可以行一時之計而不<lb/>
可長用也故曰嚴而少恩若尊主卑臣明分職不得相<lb/>
踰越雖百家弗能改也名家苛察繳繞使人不得反其<lb/>
意専決於名而失人情故曰使人險而善失真若夫控<lb/>
名責實參伍不失此不可不察也道家無為又曰無不<lb/>
為其實易行其辭艱知其術以虛無為本以因循為用<lb/>
<pb n="KR4h0132_WYG_283-23b"/>
無成勢無常形故能究萬物之情不為物先不為物後<lb/>
故能為萬物主有法無法因時為業有度無度因物與<lb/>
合故曰聖人不朽時變是守虛者道之常也因者君之<lb/>
綱也羣臣竝至使各自明也其實中其聲者謂之端實<lb/>
不中其聲者謂之窽窽言不聽姦乃不生賢不肖自分<lb/>
白黒乃形在所欲用耳何事不成乃合大道混混㝠㝠<lb/>
光燿天下復反無名凡人所生者神也所託者形也神<lb/>
大用則竭形大勞則敝形神離則死死者不可復生離<lb/>
<pb n="KR4h0132_WYG_283-24a"/>
者不可復反故聖人重之由是觀之神者生之本也形<lb/>
者生之具也不先定其神而曰我有以治天下何由哉<lb/>
太史公既掌天官不治民有子曰遷遷生龍門耕牧河<lb/>
山之陽年十歲則誦古文二十而南遊江淮上會稽探<lb/>
禹穴闚九疑浮於沅湘北涉汶泗講業齊魯之都觀孔<lb/>
子之遺風鄉射鄒嶧戹困鄱薛彭城過梁楚以歸於是<lb/>
遷仕為郎中奉使西征巴蜀以南南畧卭笮昆明還報<lb/>
命是歲天子始建漢家之封而太史公留滯周南不得<lb/>
<pb n="KR4h0132_WYG_283-24b"/>
與從事故發憤且卒而子遷適使反見父於河洛之間<lb/>
太史公執遷手而泣曰余先周室之太史也自上世嘗<lb/>
顯功名於虞夏典天官事後世中衰絶於予乎汝復為<lb/>
太史則續吾祖矣今天子接千歲之統封㤗山而余不<lb/>
得從行是命也夫命也夫余死汝必為太史為太史無<lb/>
忘吾所欲論著矣且夫孝始於事親中於事君終於立<lb/>
身楊名於後世以顯父母此孝之大者夫天下稱誦周<lb/>
公言其能論歌文武之德宣周邵之風達太王王季之<lb/>
<pb n="KR4h0132_WYG_283-25a"/>
思慮爰及公劉以尊后稷也幽厲之後王道缺禮樂衰<lb/>
孔子修舊起廢論詩書作春秋則學者至今則之自獲<lb/>
麟以來四百餘歲而諸侯相兼史記放絶今漢興海内<lb/>
一統明主賢君忠臣死義之士余為太史而弗論載廢<lb/>
天下之史文余甚懼焉汝其念哉遷俯首流涕曰小子<lb/>
不敏請悉論先人所次舊聞弗敢闕卒三歲而遷為太<lb/>
史令紬史記石室金匱之書五年而當太初元年十一<lb/>
月甲子朔旦冬至天厯始改建於明堂諸神受紀太史<lb/>
<pb n="KR4h0132_WYG_283-25b"/>
公曰先人有言自周公卒五百歲而有孔子孔子卒後<lb/>
至於今五百歲有能紹明世正易傳繼春秋本詩書禮<lb/>
樂之際意在斯乎意在斯乎小子何敢讓焉上大夫壺<lb/>
遂曰昔孔子何為而作春秋哉太史公曰余聞董生曰<lb/>
周道衰廢孔子為魯司寇諸侯害之大夫壅之孔子知<lb/>
言之不用道之不行也是非二百四十二年之中以為<lb/>
天下儀表貶天子退諸侯討大夫以達王事而已矣子<lb/>
曰我欲載之空言不如見之於行事之深切著明也夫<lb/>
<pb n="KR4h0132_WYG_283-26a"/>
春秋上明三王之道下辨人事之紀别嫌疑明是非定<lb/>
猶豫善善惡惡賢賢賤不肖存亡國繼絶世補敝起廢<lb/>
王道之大者也易著天地陰陽四時五行故長於變禮<lb/>
經紀人倫故長於行書紀先王之事故長於政詩紀山<lb/>
川谿谷禽獸草木牝牡雌雄故長於風樂樂所以立故<lb/>
長於和春秋辨是非故長於治人是故禮以節人樂以<lb/>
發和書以道事詩以達意易以道化春秋以道義撥亂<lb/>
世反之正莫近於春秋春秋文成數萬其指數千萬物<lb/>
<pb n="KR4h0132_WYG_283-26b"/>
之散聚皆在春秋春秋之中弑君三十六亡國五十二<lb/>
諸侯奔走不得保其社稷者不可勝數察其所以皆失<lb/>
其本已故易曰失之毫釐差以千里故曰臣弑君子弑<lb/>
父非一旦一夕之故也其漸久矣故有國者不可以不<lb/>
知春秋前有䜛而弗見後有賊而不知為人臣者不可<lb/>
以不知春秋守經事而不知其宜遭變事而不知其權<lb/>
為人君父而不通於春秋之義者必䝉首惡之名為人<lb/>
臣子而不通於春秋之義者必䧟簒弑之誅死罪之名<lb/>
<pb n="KR4h0132_WYG_283-27a"/>
其實皆以為善為之不知其義被之空言而不敢辭夫<lb/>
不通禮義之旨至於君不君臣不臣父不父子不子君<lb/>
不君則犯臣不臣則誅父不父則無道子不子則不孝<lb/>
此四行者天下之大過也以天下之大過予之則受而<lb/>
弗敢辭故春秋者禮義之大宗也夫禮禁未然之前法<lb/>
施已然之後法之所為用者易見而禮之所為禁者難<lb/>
知壺遂曰孔子之時上無明君下不得任用故作春秋<lb/>
垂空文以斷禮義當一王之法今夫子上遇明天子下<lb/>
<pb n="KR4h0132_WYG_283-27b"/>
得守職萬事既具咸各序其宜夫子所論欲以何名太<lb/>
史公曰唯唯否否不然余聞之先人曰伏羲至純厚作<lb/>
易八卦堯舜之盛尚書載之禮樂作焉湯武之隆詩人<lb/>
歌之春秋采善貶惡推三代之德襃周室非獨刺譏而<lb/>
已也漢興以來至明天子獲符瑞封禪改正朔易服色<lb/>
受命於穆清澤流罔極海外殊俗重譯欵塞請來獻見<lb/>
者不可勝道臣下百官力誦聖德猶不能宣盡其意且<lb/>
士賢能而不用有國者之恥主上明聖而德不布聞有<lb/>
<pb n="KR4h0132_WYG_283-28a"/>
司之過也且余嘗掌其官廢明聖盛德不載滅功臣世<lb/>
家賢大夫之業不述墮先人所言罪莫大焉余所謂述<lb/>
故事整齊其世傳非所謂作也而君比之於春秋謬矣<lb/>
於是論次其文七年而太史公遭李陵之禍幽於縲紲<lb/>
乃喟然而嘆曰是余之罪也夫是余之罪也夫身毁不<lb/>
用矣退而深惟曰夫詩書隠約者欲遂其志之思也昔<lb/>
西伯拘羑里演周易孔子戹陳蔡作春秋屈原放逐著<lb/>
離騷左丘失明厥有國語孫子臏脚而論兵法不韋遷<lb/>
<pb n="KR4h0132_WYG_283-28b"/>
蜀世傳吕覽韓非囚秦説難孤憤詩三百篇大抵聖賢<lb/>
發憤之所為作也此人皆意有所欝結不得通其道也<lb/>
故述往事思來者於是卒述陶唐以來至於麟止自黃<lb/>
帝始<lb/>
維昔黃帝法天則地四聖遵序各成法度唐堯遜位虞<lb/>
舜不台厥美帝功萬世載之作五帝本紀第一<lb/>
維禹之功九州攸同光唐虞際徳流苖裔夏桀淫驕乃<lb/>
放鳴條作夏本紀第二<lb/>
<pb n="KR4h0132_WYG_283-29a"/>
維契作商爰及成湯太甲居桐德盛阿衡武丁得説乃<lb/>
稱高宗帝辛湛湎諸侯不享作殷本紀第三<lb/>
維棄作稷德盛西伯武王牧野實撫天下幽厲昏亂既<lb/>
䘮酆鎬陵遲至赧洛邑不祀作周本紀第四<lb/>
維秦之先伯翳佐禹穆公思義悼豪之旅以人為殉詩<lb/>
歌黃鳥昭襄業帝作秦本紀第五<lb/>
始皇既立並兼六國銷鋒鑄鐻維偃干革尊號稱帝矜<lb/>
武任力二世受運子嬰降虜作始皇本紀第六<lb/>
<pb n="KR4h0132_WYG_283-29b"/>
秦失其道豪傑並擾項梁業之子羽接之殺慶救趙諸<lb/>
侯立之誅嬰背懷天下非之作項羽本紀第七<lb/>
子羽暴虐漢行功德憤發蜀漢還定三秦誅籍業帝天<lb/>
下惟寧改制易俗作高祖本紀第八<lb/>
惠之早霣諸吕不台崇彊禄産諸侯謀之殺隠幽友大<lb/>
臣洞疑遂及宗禍作吕太后本紀第九<lb/>
漢既初興繼嗣不明迎王踐祚天下歸心蠲除肉刑開<lb/>
通闗梁廣恩慱施厥稱太宗作孝文本紀第十<lb/>
<pb n="KR4h0132_WYG_283-30a"/>
諸侯驕恣吳首為亂京師行誅七國伏辜天下翕然大<lb/>
安殷富作孝景本紀第十一<lb/>
漢興五世隆在建元外攘夷狄内脩法度建封禪改正<lb/>
朔易服色作今上本紀第十二<lb/>
維三代尚矣年紀不可考蓋取之譜牒舊聞本于兹於<lb/>
是略推作三代世表第一<lb/>
幽厲之後周室衰微諸侯専政春秋有所不紀而譜牒<lb/>
經略五霸更盛衰欲睹周世相先後之意作十二諸侯<lb/>
<pb n="KR4h0132_WYG_283-30b"/>
年表第二<lb/>
春秋之後陪臣秉政彊國相王以至于秦卒并諸夏滅<lb/>
封地擅其號作六國年表第三<lb/>
秦既暴虐楚人發難項氏遂亂漢乃扶義征伐八年之<lb/>
間天下三擅事繁變衆故詳著秦楚之際月表第四<lb/>
漢興以來至於太初百年諸侯廢立分削譜紀不明有<lb/>
司靡踵彊弱之原云以世作漢興以來諸侯年表第五<lb/>
維高祖元功輔臣股肱剖符而爵澤流苖裔忘其昭穆<lb/>
<pb n="KR4h0132_WYG_283-31a"/>
或殺身殞國作高祖功臣侯者年表第六<lb/>
惠景之間維申功臣宗屬爵邑作惠景間侯者年表第<lb/>
七<lb/>
北討彊胡南誅勁越征伐夷蠻武功爰列作建元以來<lb/>
侯者年表第八<lb/>
諸侯既彊七國為從子弟衆多無封爵邑推恩行義其<lb/>
勢銷弱德歸京師作王子侯者年表第九<lb/>
國有賢相良將民之師表也維見漢興以來將相名臣<lb/>
<pb n="KR4h0132_WYG_283-31b"/>
年表賢者紀其治不賢者彰其事作漢興以來將相名<lb/>
臣年表第十<lb/>
維三代之禮所損益各殊務然要以近情性通王道故<lb/>
禮因人質為之節文略恊古今之變作禮書第一<lb/>
樂者所以移風易俗也自雅頌聲興則已好鄭衞之音<lb/>
鄭衞之音所從來久矣人情之所感遠俗則懷比樂書<lb/>
以述來古作樂書第二<lb/>
非兵不彊非德不昌黃帝湯武以興桀紂二世以崩可<lb/>
<pb n="KR4h0132_WYG_283-32a"/>
不慎歟司馬法所從來尚矣太公孫吳王子能紹而明<lb/>
之切近世極人變作律書第三<lb/>
律居陰而治陽厯居陽而治陰律厯更相治間不容翲<lb/>
忽五家之文怫異維太初之元論作厯書第四<lb/>
星氣之書多雜禨祥不經推其文考其應不殊比集論<lb/>
其行事驗於軌度以次作天官書第五<lb/>
受命而王封禪之符罕用用則萬靈罔不禋祀追本諸<lb/>
神名山大川禮作封禪書第六<lb/>
<pb n="KR4h0132_WYG_283-32b"/>
維禹浚川九州攸寧爰及宣防决瀆通溝作河渠書第<lb/>
七<lb/>
維幣之行以通農商其極則玩巧并兼兹殖争於機利<lb/>
去本趨末作平準書以觀事變第八<lb/>
太伯避歴江蠻是適文武攸興古公王跡闔廬殺僚賔<lb/>
服荆楚夫差克齊子胥鴟夷信嚭親越呉國既滅嘉伯<lb/>
之讓作呉世家第一<lb/>
申吕肖矣尚父側微卒歸西伯文武是師功冠羣公繆<lb/>
<pb n="KR4h0132_WYG_283-33a"/>
權于幽番番黃髮爰饗營丘不背柯盟桓公以昌九合<lb/>
諸侯霸功顯彰田闞爭寵姜姓解亡嘉父之謀作齊太<lb/>
公世家第二<lb/>
依之違之周公綏之憤發文德天下和之輔翼成王諸<lb/>
侯宗周隠桓之際是獨何哉三桓爭彊魯乃不昌嘉旦<lb/>
金縢作周公世家第三<lb/>
武王克紂天下未恊而崩成王既㓜管蔡疑之淮夷叛<lb/>
之於是召公率德安集王室以寧東土燕易之禪乃成<lb/>
<pb n="KR4h0132_WYG_283-33b"/>
禍亂嘉甘棠之詩作燕世家第四<lb/>
管蔡相武庚將寧舊商及旦攝政二叔不饗殺鮮放度<lb/>
周公為盟太任十子周以宗彊嘉仲悔過作管蔡世家<lb/>
第五<lb/>
王後不絶舜禹是説維德休明苖裔䝉烈百世享祀爰<lb/>
及陳杞楚實滅之齊田既起舜何人哉作陳杞世家第<lb/>
六<lb/>
牧殷餘民叔封始邑申以商亂酒材是告及朔之生衞<lb/>
<pb n="KR4h0132_WYG_283-34a"/>
傾不寧南子惡蒯瞶子父易名周德卑微戰國既彊衞<lb/>
以小弱角獨後亡嘉彼康誥作衞世家第七<lb/>
嗟箕子乎嗟箕子乎正言不用乃反為奴武庚既死周<lb/>
封微子襄公傷於泓君子孰稱景公謙德熒惑退行剔<lb/>
成暴虐宋乃滅亡嘉微子問太師作宋世家第八<lb/>
武王既崩叔虞邑唐君子譏名卒滅武公驪姬之愛亂<lb/>
者五世重耳不得意乃能成霸六卿専權晉國以耗嘉<lb/>
文公錫珪鬯作晉世家第九<lb/>
<pb n="KR4h0132_WYG_283-34b"/>
重黎業之吳回接之殷之季世粥子牒之周用熊繹熊<lb/>
渠是續莊王之賢乃復國陳既赦鄭伯班師華元懷王<lb/>
客死蘭咎屈原好諛信䜛楚并於秦嘉莊王之義作楚<lb/>
世家第十<lb/>
少康之子實賔南海文身斷髪黿鱓與處既守封禺奉<lb/>
禹之祀勾踐困彼乃用種蠡嘉勾踐夷蠻能修其德滅<lb/>
彊呉以尊周室作越王勾踐世家第十一<lb/>
桓公之東太史是庸及侵周禾王人是議祭仲要盟鄭<lb/>
<pb n="KR4h0132_WYG_283-35a"/>
久不昌子産之仁紹世稱賢三晉侵伐鄭納於韓嘉厲<lb/>
公納惠王作鄭世家第十二<lb/>
維驥騄耳乃章造父趙夙事獻衰續厥緒佐文尊王卒<lb/>
為晉輔襄子困辱乃禽智伯主父生縳餓死探爵王遷<lb/>
辟淫良將是斥嘉鞅討周亂作趙世家第十三<lb/>
畢萬爵魏卜人知之及絳戮干戎翟和之文侯慕義子<lb/>
夏師之惠王自矜齊秦攻之既疑信陵諸侯罷之卒亡<lb/>
大梁王假厮之嘉武佐晉文申霸道作魏世家第十四<lb/>
<pb n="KR4h0132_WYG_283-35b"/>
韓厥陰德趙武攸興紹絶立廢晉人宗之昭侯顯列申<lb/>
子庸之疑非不信秦人襲之嘉厥輔晉匡周天子之賦<lb/>
作韓世家第十五<lb/>
完子避難適齊為援陰施五世齊人歌之成子得政田<lb/>
和為侯王建動心乃遷於共嘉威宣能撥濁世而獨宗<lb/>
周作田敬仲完世家第十六<lb/>
周室既衰諸侯恣行仲尼悼禮廢樂崩追修經術以達<lb/>
王道匡亂世反之於正見其文辭為天下制儀法垂六<lb/>
<pb n="KR4h0132_WYG_283-36a"/>
藝之統紀於後世作孔子世家第十七<lb/>
桀紂失其道而湯武作周失其道而春秋作秦失其政<lb/>
而陳涉發迹諸侯作難風起雲蒸卒亡秦族天下之端<lb/>
自涉發難作陳涉世家第十八<lb/>
成臯之臺薄氏始基絀意適代厥崇諸竇栗姬偩貴王<lb/>
氏乃遂陳后太驕卒尊子夫嘉夫德若斯作外戚世家<lb/>
第十九<lb/>
漢既譎謀禽信於陳越荆剽輕乃封弟交為楚王爰都<lb/>
<pb n="KR4h0132_WYG_283-36b"/>
彭城以彊淮泗為漢宗藩戊溺於邪禮復紹之嘉游輔<lb/>
祖作楚元王世家第二十<lb/>
維祖師旅劉賈是與為布所襲䘮其荆吳營陵激吕乃<lb/>
王瑯琊怵午信齊往而不歸遂西入闗遭立孝文獲復<lb/>
王燕天下未集賈澤以族為漢藩輔作荆燕世家第二<lb/>
十一<lb/>
天下已平親屬既寡悼惠先壯實鎮東土哀王擅興發<lb/>
怒諸吕駟鈞暴戾京師弗許厲之内淫禍成主父嘉肥<lb/>
<pb n="KR4h0132_WYG_283-37a"/>
股肱作齊悼惠王世家第二十二<lb/>
楚人圍我滎陽相守三年蕭何填撫山西推計踵兵給<lb/>
糧食不絶使百姓愛漢不樂為楚作蕭相國世家第二<lb/>
十三<lb/>
與信定魏破趙拔齊遂弱楚人續何相國不變不革黎<lb/>
庶攸寧嘉參不伐功矜能作曹相國世家第二十四<lb/>
運籌帷幄之中制勝於無形子房計謀其事無知名無<lb/>
勇功圖難於易為大於細作留侯世家第二十五<lb/>
<pb n="KR4h0132_WYG_283-37b"/>
六奇既用諸侯賔從於漢吕氏之事平為本謀終安宗<lb/>
廟定社稷作陳丞相世家第二十六<lb/>
諸吕為從謀弱京師而勃反經合於權吳楚之兵亞夫<lb/>
駐於昌邑以戹齊趙而出委以梁作絳侯世家第二十<lb/>
七<lb/>
七國叛逆藩屏京師唯梁為扞偩愛矜功幾獲於禍嘉<lb/>
其能距吳楚作梁孝王世家第二十八<lb/>
五宗既王親屬恊和諸侯大小為藩爰得其宜僭擬之<lb/>
<pb n="KR4h0132_WYG_283-38a"/>
事稍衰貶矣作五宗世家第二十九<lb/>
三子之王文辭可觀作三王世家第三十<lb/>
末世爭利維彼奔義讓國餓死天下稱之作伯夷列傳<lb/>
第一<lb/>
晏子儉矣夷吾則奢齊桓以霸景公以治作管晏列傳<lb/>
第二<lb/>
李耳無為自化清淨自正韓非揣事情循勢理作老子<lb/>
韓非列傳第三<lb/>
<pb n="KR4h0132_WYG_283-38b"/>
自古王者而有司馬法穰苴能申明之作司馬穰苴列<lb/>
傳第四<lb/>
非信廉仁勇不能傳兵論劍與道同符内可以治身外<lb/>
可以應變君子比德焉作孫子吳起列傳第五<lb/>
維建遇䜛爰及子奢尚既匡父伍員奔呉作伍子胥列<lb/>
傳第六<lb/>
孔氏述文弟子興業咸為師傅崇仁厲義作仲尼弟子<lb/>
列傳第七<lb/>
<pb n="KR4h0132_WYG_283-39a"/>
鞅去衞適秦能明其術彊霸孝公後世遵其法作商君<lb/>
列傳第八<lb/>
天下患衡秦毋饜而蘓子能存諸侯約從以抑貪彊作<lb/>
蘇秦列傳第九<lb/>
六國既從親而張儀能明其説復散解諸侯作張儀列<lb/>
傳第十<lb/>
秦所以東攘雄諸侯樗里甘茂之䇿作樗里甘茂列傳<lb/>
第十一<lb/>
<pb n="KR4h0132_WYG_283-39b"/>
苞河山圍大梁使諸侯歛手而事秦者魏冉之功作穰<lb/>
侯列傳第十二<lb/>
南㧞鄢郢北摧長平遂圍邯鄲武安為率破荆滅趙王<lb/>
翦之計作白起王翦列傳第十三<lb/>
獵儒墨之遺文明禮義之統紀絶惠王利端列往世興<lb/>
衰作孟子荀卿列傳第十四<lb/>
好客喜士士歸於薛為齊扞楚魏作孟嘗君列傳第十<lb/>
五<lb/>
<pb n="KR4h0132_WYG_283-40a"/>
爭馮亭以權如楚以救邯鄲之圍使其君復稱於諸侯<lb/>
作平原君虞卿列傳第十六<lb/>
能以富貴下貧賤賢能絀於不肖唯信陵君為能行之<lb/>
作魏公子列傳第十七<lb/>
以身狥君遂脱彊秦使馳説之士南鄉走楚者黃歇之<lb/>
義作春申君列傳第十八<lb/>
能忍訽於魏齊而信威於彊秦推賢讓位二子有之作<lb/>
范雎蔡澤列傳第十九<lb/>
<pb n="KR4h0132_WYG_283-40b"/>
率行其謀連五國兵為弱燕報彊齊之讎雪其先君之<lb/>
恥作樂毅列傳第二十<lb/>
能信意彊秦而屈體廉子用狥其君俱重於諸侯作廉<lb/>
頗藺相如列傳第二十一<lb/>
湣王既失臨淄而奔莒唯田單用即墨破走騎刼遂存<lb/>
齊社稷作田單列傳第二十二<lb/>
能設詭説解患於圍城輕爵祿樂肆志作魯仲連鄒陽<lb/>
列傳第二十三<lb/>
<pb n="KR4h0132_WYG_283-41a"/>
作辭以諷諌連類以爭義離騷有之作屈原賈生列傳<lb/>
第二十四<lb/>
結子楚親使諸侯之士斐然爭入事秦作吕不韋列傳<lb/>
第二十五<lb/>
曹子匕首魯獲其田齊明其信豫讓義不為二心作刺<lb/>
客列傳第二十六<lb/>
能明其畫因時推秦遂得意於海内斯為謀首作李斯<lb/>
列傳第二十七<lb/>
<pb n="KR4h0132_WYG_283-41b"/>
為秦開地益衆北靡匈奴據河為塞因山為固建榆中<lb/>
作䝉恬列傳第二十八<lb/>
填趙塞常山以廣河内弱楚權明漢王之信於天下作<lb/>
張耳陳餘列傳第二十九<lb/>
收西河上黨之兵從至彭城越之侵掠梁地以苦項羽<lb/>
作魏豹彭越列傳第三十<lb/>
以淮南叛楚歸漢漢用得大司馬殷卒破子羽於垓下<lb/>
作黔布列傳第三十一<lb/>
<pb n="KR4h0132_WYG_283-42a"/>
楚人廹我京索而信㧞魏趙定燕齊使漢三分天下有<lb/>
其二以滅項籍作淮陰侯列傳第三十二<lb/>
楚漢相距鞏洛而韓信為填潁川盧綰絶籍糧餉作韓<lb/>
王信盧綰列傳第三十三<lb/>
諸侯畔項王唯齊連子羽城陽漢得以間遂入彭城作<lb/>
田儋列傳第三十四<lb/>
攻城野戰獲功歸報噲商有力焉非獨鞭䇿又與之脱<lb/>
難作樊酈列傳第三十五<lb/>
<pb n="KR4h0132_WYG_283-42b"/>
漢既初定文理未明蒼為主計整齊度量序律厯作張<lb/>
丞相列傳第三十六<lb/>
結言通使約懷諸侯諸侯咸親歸漢為藩輔作酈生陸<lb/>
賈列傳第三十七<lb/>
欲詳知秦楚之事維周緤常從高祖平定諸侯作傅靳<lb/>
蒯成列傳第三十八<lb/>
徙彊族都闗中和約匈奴明朝廷禮次宗廟儀法作劉<lb/>
敬叔孫通列傳第三十九<lb/>
<pb n="KR4h0132_WYG_283-43a"/>
能摧剛作柔卒為列臣欒公不刼於勢而倍死作季布<lb/>
欒布列傳第四十<lb/>
敢犯顔色以達主義不顧其身為國家樹長畫作袁盎<lb/>
鼂錯列傳第四十一<lb/>
守法不失大理言古賢人増主之明作張釋之馮唐列<lb/>
傳第四十二<lb/>
敦厚慈孝訥於言敏於行務在鞠躬君子長者作萬石<lb/>
張叔列傳第四十三<lb/>
<pb n="KR4h0132_WYG_283-43b"/>
守節切直義足以言廉行足以厲賢任重權不可以非<lb/>
理撓作田叔列傳第四十四<lb/>
扁鵲言醫為方者宗守數精明後世修序弗能易也而<lb/>
倉公可謂近之矣作扁鵲倉公列傳第四十五<lb/>
維仲之省厥濞王吳遭漢初定以填撫江淮之間作呉<lb/>
王濞列傳第四十六<lb/>
吳楚為亂宗屬唯嬰賢而喜士士鄉之率師抗山東滎<lb/>
陽作魏其武安列傳第四十七<lb/>
<pb n="KR4h0132_WYG_283-44a"/>
智足以應近世之變寛足用得人作韓長孺列傳第四<lb/>
十八<lb/>
勇於當敵仁愛士卒號令不煩師徒鄉之作李將軍列<lb/>
傳第四十九<lb/>
自三代以來匈奴常為中國患害欲知彊弱之時設偹<lb/>
征討作匈奴列傳第五十<lb/>
直曲塞廣河南破祁連通西國靡北胡作衞將軍驃騎<lb/>
列傳第五十一<lb/>
<pb n="KR4h0132_WYG_283-44b"/>
大臣宗室以侈靡相高唯𢎞用節衣食為百吏先作平<lb/>
津侯列傳第五十二<lb/>
漢既平中國而佗能集楊越以保南藩納貢職作南越<lb/>
列傳第五十三<lb/>
吳之叛逆甌人斬濞葆守封禺為臣作東越列傳第五<lb/>
十四<lb/>
燕丹散亂遼間滿收其亡民厥聚海東以集真藩葆塞<lb/>
為外臣作朝鮮列傳第五十五<lb/>
<pb n="KR4h0132_WYG_283-45a"/>
唐䝉使略通夜郎而邛笮之君請為内臣受吏作西南<lb/>
夷列傳第五十六<lb/>
子虛之事大人賦説靡麗多誇然其指風諌歸於無為<lb/>
作司馬相如列傳第五十七<lb/>
黥布叛逆子長國之以填江淮之南安剽楚庶民作淮<lb/>
南衡山列傳第五十八<lb/>
奉法循理之吏不伐功矜能百姓無稱亦無過行作循<lb/>
吏列傳第五十九<lb/>
<pb n="KR4h0132_WYG_283-45b"/>
正衣冠立於朝廷而羣臣莫敢言浮説長孺矜焉好薦<lb/>
人稱長者壯有溉作汲鄭列傳第六十<lb/>
自孔子卒京師莫崇庠序唯建元元狩之間文辭粲如<lb/>
也作儒林列傳第六十一<lb/>
民倍本多巧姧軌弄法善人不能化唯一切嚴削為能<lb/>
齊之作酷吏列傳第六十二<lb/>
漢既通使大夏而西極遠蠻引領内鄉欲觀中國作大<lb/>
宛列傳第六十三<lb/>
<pb n="KR4h0132_WYG_283-46a"/>
救人於戹振人不贍仁者有乎不既信不倍言義者有<lb/>
取焉作游俠列傳第六十四<lb/>
夫事人君能説主耳目和主顔色而獲親近非獨色愛<lb/>
能亦各有所長作佞幸列傳第六十五<lb/>
不流世俗不爭勢利上下無所凝滯人莫之害以道之<lb/>
用作滑稽列傳第六十六<lb/>
齊楚秦趙為日者各有俗所用欲循觀其大旨作日者<lb/>
列傳第六十七<lb/>
<pb n="KR4h0132_WYG_283-46b"/>
三王不同龜四夷各異卜然各以决吉凶略闚其要作<lb/>
龜䇿列傳第六十八<lb/>
布衣匹夫之人不害於政不妨百姓取與以時而息財<lb/>
富智者有采焉作貨殖列傳第六十九<lb/>
維我漢繼五帝末流接三代統業周道廢秦撥去古文<lb/>
焚滅詩書故明堂石室金匱玉版圖籍散亂於是漢興<lb/>
蕭何次律令韓信申軍法張蒼為章程叔孫通定禮儀<lb/>
則文學彬彬稍進詩書往往間出矣自曹參薦葢公言<lb/>
<pb n="KR4h0132_WYG_283-47a"/>
黃老而賈生晁錯明申商公孫𢎞以儒顯百年之間天<lb/>
下遺文古事靡不畢集太史公太史公仍父子相續纂<lb/>
其職曰於戲余維先人嘗掌斯事顯於唐虞至於周復<lb/>
典之故司馬氏世主天官至於余乎欽念哉欽念哉罔<lb/>
羅天下放失舊聞王迹所興原始察終見盛觀衰論考<lb/>
之行事略推三代錄秦漢上記軒轅下至于兹著十二<lb/>
本紀既科條之矣並時異世年差不明作十表禮樂損<lb/>
益律厯改易兵權山川鬼神天人之際承敝通變作八<lb/>
<pb n="KR4h0132_WYG_283-47b"/>
書二十八宿環北辰三十輻共一轂運行無窮輔拂股<lb/>
肱之臣配焉忠信行道以奉主上作三十世家扶義俶<lb/>
儻不令已失時立功名於天下作七十列傳凡百三十篇<lb/>
五十二萬六千五百字為太史公書序略以拾遺補藝<lb/>
成一家之言厥恊六經異傳整齊百家雜語蔵之名山<lb/>
副在京師俟後世聖人君子第七十<lb/>
太史公曰余述歴黃帝以來至太初而訖百三十篇<lb/>
　文章辨體彚選巻二百八十三<lb/>
</p>
<p>
</p>
  </div>
</body>
</text>
</TEI>
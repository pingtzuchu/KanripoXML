<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六十六</head> <lb/>
    <p>
<pb n="KR4h0132_WYG_066-1a"/>
欽定四庫全書<lb/>
　文章辨體彚選巻六十六<lb/>
上書一　　　　　　　　　明　賀復徵　編<lb/>
　劉勰曰按揚雄曰言心聲也書心畫也聲畫形君子<lb/>
　小人可見矣故書者舒也舒布其言陳之簡牘也<lb/>
　徐師曾曰按戰國時言事於王皆稱上書秦漢而下<lb/>
　古制猶存蕭統文選欲其别於臣下之書也故以上<lb/>
　書自為一體其他章表奏疏之屬則别以類列焉<lb/>
<pb n="KR4h0132_WYG_066-1b"/>
　復徵曰書之見於左傳者晉魏絳授僕人書及鄭子<lb/>
　家告趙宣子子產與宣子論重幣書數則而已今錄<lb/>
　魏絳上晉侯書為上書之首<lb/>
　　上書晉侯<hi>晉魏絳</hi>
　晉侯之弟揚干乿行於曲梁魏絳戮其僕晉侯怒謂<lb/>
　羊舌赤曰合諸侯以為榮也揚干為僇何辱如之必<lb/>
　殺魏絳無失也對曰絳無貳志事君不避難有罪不<lb/>
　逃刑其將來辭何辱命焉言終魏絳至授僕人書將<lb/>
<pb n="KR4h0132_WYG_066-2a"/>
　伏劒士魴張老止之公讀其書跣而出曰寡人之言<lb/>
　親愛也吾子之討軍禮也寡人有弟弗能教訓使干<lb/>
　大命寡人之過也子無重寡人之過敢以為請晉侯<lb/>
　以魏絳為能以刑佐民矣反役與之禮食使佐將軍<lb/>
日君乏使使臣斯司馬臣聞師衆以順為武軍事有死<lb/>
無犯為敬君命諸侯臣敢不敬君師不武執事不敬罪<lb/>
莫大焉臣懼其死以及揚干無所逃罪不能致訓至於<lb/>
用鉞臣之罪重敢有不從以怒君心請歸死於司冦<lb/>
<pb n="KR4h0132_WYG_066-2b"/>
　　上魏王書<hi>魏無忌</hi>
魏王以秦救之故欲親秦而伐韓以求故地無忌謂魏<lb/>
王曰秦與戎翟同俗有虎狼之心貪戾好利而無信不<lb/>
識禮義德行茍有利焉不顧親戚兄弟若禽獸耳此天<lb/>
下之所同知也非所施厚積德也故太后母也而以憂<lb/>
死穰侯舅也功莫大焉而竟逐之兩弟無罪而再奪之<lb/>
國此其為親戚兄弟若此而又况於仇讐之敵國乎今<lb/>
大王與秦伐韓而益近秦臣甚惑之而王弗識也則不<lb/>
<pb n="KR4h0132_WYG_066-3a"/>
明矣羣臣知之而莫以此諫則不忠矣今夫韓氏以一<lb/>
女子承一弱主内有大亂外安能支强秦魏之兵王以<lb/>
為不破乎韓亡秦有鄭地與大梁鄰王以為安乎欲得<lb/>
故地而今負强秦之禍也王以為利乎秦非無事之國<lb/>
也韓亡之後必且更事更事必就易與利就易與利必<lb/>
不伐楚與趙矣是何也夫越山踰河絶韓之上黨而攻<lb/>
强趙則是復閼與之事也秦必不為也若道河内倍鄴<lb/>
朝歌絶漳滏之水而以與趙兵決勝於邯鄲之郊是受智伯<lb/>
<pb n="KR4h0132_WYG_066-3b"/>
之禍也秦又不敢伐楚道渉山谷行三千里而攻危隘<lb/>
之塞所行者甚遠而所攻者甚難秦又弗為也若道河<lb/>
外背大梁而右上蔡召陵以與楚兵决於陳郊秦又不<lb/>
敢也故曰秦必不伐楚與趙矣又不攻衛與齊矣韓亡<lb/>
之後兵出之日非魏無攻矣秦故有懷地邢丘安城垝<lb/>
津而以之臨河内河内之共汲莫不危矣秦有鄭地得<lb/>
垣雍决滎澤而水大梁大梁必亡矣王之使者大過矣<lb/>
乃惡安陵氏於秦秦之欲誅之久矣秦葉陽昆陽與舞<lb/>
<pb n="KR4h0132_WYG_066-4a"/>
陽高陵鄰聽使者之惡也隨安陵氏而亡之秦繞舞陽<lb/>
之北以東臨許則南國必危矣南國雖無危則魏國豈<lb/>
得安哉且夫憎韓不愛安陵氏可也夫不患秦之不愛<lb/>
南國非也異日者秦乃在河西晉國之去梁也千里有餘<lb/>
有河山以闌之有周韓以間之從林鄉軍以至於今秦<lb/>
十攻魏五入國中邊城盡拔文臺墮垂都焚林木伐麋<lb/>
鹿盡而國繼以圍又長驅梁北東至陶衛之郊北至平<lb/>
闞所亡乎秦者山北河外河内大縣數百名都數<lb/>
<pb n="KR4h0132_WYG_066-4b"/>
十秦乃在河西晉國之去大梁也尚千里而禍若是矣<lb/>
又况於使秦無韓而有鄭地無河山以䦨之無周韓以<lb/>
間之去大梁百里禍必百此矣異日者從之不成也楚<lb/>
魏疑而韓不可得而約也今韓受兵三年矣秦撓之以<lb/>
講韓知亡猶弗聽投質於趙而請為天下鴈行頓刃以<lb/>
臣之愚觀之則楚趙必與之攻矣此何也則皆知秦欲<lb/>
之無窮也非盡亡天下之兵而臣海内之民必不休矣<lb/>
是故臣願以從事乎王王速受楚趙之約而挾韓之質<lb/>
<pb n="KR4h0132_WYG_066-5a"/>
以存韓為務因求故地於韓韓必効之如此則士民不<lb/>
勞而故地得其功多於與秦共伐韓然而無與强秦鄰<lb/>
之禍夫存韓安魏而利天下此亦王之大時已通韓之<lb/>
上黨於共甯使道已通因而關之出入者賦之是魏重<lb/>
質韓以其上黨也共有其賦足以富國韓必德魏愛魏<lb/>
重魏畏魏韓必不敢反魏是韓則魏之縣也魏得韓以<lb/>
為縣則衛大梁河外必安矣今不存韓則二周必危安<lb/>
陵必易楚趙大破衛齊甚畏天下之西嚮而馳秦入朝<lb/>
<pb n="KR4h0132_WYG_066-5b"/>
為臣之日不久<lb/>
　　遺燕王書<hi>周蘇代</hi>
齊伐宋宋急蘇代乃遺燕昭王書曰夫列在萬乘而寄<lb/>
質於齊名卑而權輕奉齊助之伐宋民勞而實費破宋<lb/>
殘楚淮北肥大齊讐强而國弱也此三者皆國之大敗<lb/>
也而足下行之將欲以除害取信於齊也而齊未加信<lb/>
於足下而忌燕也愈甚矣然則足下之事齊也失所為<lb/>
矣夫民勞而實費又亡尺寸之功破宋肥讐而世負其<lb/>
<pb n="KR4h0132_WYG_066-6a"/>
禍矣足下以宋加淮北强萬乘之國也而齊并之是益<lb/>
一齊也北夷方七百里加之以魯衛此所謂强萬乘之<lb/>
國也而齊并之是益二齊也夫一齊之强而燕猶不能<lb/>
支也今乃以三齊臨燕其禍必大矣雖然臣聞智者之<lb/>
舉事也轉禍而為福因敗而成功者也齊人紫敗素也<lb/>
而賈十倍越王勾踐棲於㑹稽而後殘吳霸天下此皆<lb/>
轉禍而為福因敗而為功者也今王若欲轉禍而為福<lb/>
因敗而為功乎則莫如遥霸齊而厚尊之使之盟於周<lb/>
<pb n="KR4h0132_WYG_066-6b"/>
室盡焚天下之秦符約曰夫上計破秦其次長賔客秦<lb/>
秦挾賔客以待破秦王必患之秦五世以結諸侯今為<lb/>
齊下秦王之志茍得窮齊不憚以一國都為功然而王<lb/>
何不使布衣之人以窮齊之說說秦謂秦王曰燕趙破<lb/>
宋肥齊尊齊而為之下者燕趙非利之也弗利而勢為<lb/>
之者何也以不信秦王也今王何不使可以信者接收<lb/>
燕趙令涇陽君若高陵君先於燕趙秦有變因以為質<lb/>
則燕趙信秦矣秦為西帝趙為中帝燕為北帝立為三<lb/>
<pb n="KR4h0132_WYG_066-7a"/>
帝而令諸侯韓魏不聽則秦伐之齊不聽則燕趙伐之<lb/>
天下孰敢不聽天下服聽因驅韓魏以攻齊曰必反宋<lb/>
地而歸楚之淮北夫反宋地而歸楚之淮北燕趙之所<lb/>
同利也並立三帝燕趙之所同願也夫實得所利名得<lb/>
所願則燕趙之棄齊也猶釋敝躧今王之不收燕趙則<lb/>
齊霸必成矣諸侯戴齊而王獨弗從也是國伐也諸侯<lb/>
戴齊而王從之是名卑也王不收燕趙名卑而國危王<lb/>
收燕趙名尊而國寧夫去尊寧而就卑危智者不為也<lb/>
<pb n="KR4h0132_WYG_066-7b"/>
秦王聞若說也必如刺心然則王何不務使智士以若<lb/>
此言説秦秦伐齊必矣夫取秦上交也伐齊正利也尊上<lb/>
交務正利聖王之事也<lb/>
　　約燕昭王書<hi>蘇代</hi>
秦召燕王燕王欲往蘇代約燕王曰楚得枳而國亡齊<lb/>
得宋而國亡齊楚不得以有枳宋事秦者何也是則有<lb/>
功者秦之深讎也秦取天下非行義也暴也秦之行暴<lb/>
正告天下告楚曰蜀地之甲輕舟浮於汶乘夏水而下<lb/>
<pb n="KR4h0132_WYG_066-8a"/>
江五日而至郢漢中之甲輕舟出於巴乘夏水下漢四<lb/>
日而至五渚寡人積甲宛東下隨智者不及謀勇者不<lb/>
及怒寡人如射隼矣王乃待天下之攻函谷不亦遠乎<lb/>
楚王為是之故十七年事秦秦正告韓曰我起乎少曲<lb/>
一日而斷太行我起乎宜陽而觸平陽二日而莫不盡<lb/>
繇我離兩周而觸鄭五日而國舉韓氏以為然故事秦<lb/>
秦正告魏曰我舉安邑塞女㦸韓氏太原巻下軹道道<lb/>
南陽封冀兼包兩周乘夏水浮輕舟彊弩在前銛㦸在<lb/>
<pb n="KR4h0132_WYG_066-8b"/>
後决滎口魏亡大梁决白馬之口魏亡濟陽决宿胥之<lb/>
口魏亡虛頓丘陸攻則擊河内水攻則滅大梁魏以為<lb/>
然故事秦秦欲攻安邑恐齊據之則以宋委於齊曰宋<lb/>
王無道為木人以象寡人射其面寡人地絶兵遠不能<lb/>
攻也王茍能破宋有之寡人如自得之已得安邑塞女<lb/>
㦸因以破宋為齊罪秦欲攻韓恐天下救之則以齊<lb/>
委於天下曰齊人四與寡人約四欺寡人必率天下以攻<lb/>
寡人者三有齊無秦無齊有秦必伐之必亡之已得宜<lb/>
<pb n="KR4h0132_WYG_066-9a"/>
陽少曲致藺離石因以破齊為天下罪秦欲攻魏重楚<lb/>
則以南陽委於楚曰寡人固與韓且絶矣殘均陵塞黽<lb/>
隘茍利於楚寡人如自有之魏棄與國而合於秦因以<lb/>
塞黽隘為楚罪兵困於林中重燕趙以膠東委於燕以<lb/>
濟西委於趙已得講於魏質公子延因犀首攻趙兵<lb/>
傷於離石遇敗於馬陵而重魏則以葉蔡委於魏已得<lb/>
講於趙則刼魏魏不為割困則使太后穰侯為和贏則<lb/>
兼欺舅與母適燕者曰以膠東適趙者曰以濟西適魏<lb/>
<pb n="KR4h0132_WYG_066-9b"/>
者曰以葉蔡適楚者曰以塞鄳阨適齊者曰以宋必令<lb/>
其言如循環用兵如刺蜚母不能知舅不能約龍賈之<lb/>
戰岸門之戰封陵之戰高商之戰趙莊之戰秦之所殺<lb/>
三晉之民數百萬今其生者皆死秦之孤也西河之外<lb/>
上雒之地三川晉國之禍三晉之半秦禍如此其大而<lb/>
燕趙之秦者皆以爭事秦說其主此臣之所大患<lb/>
　　獻書燕王<hi>燕闕名</hi>
或獻書燕王曰王而不能自恃不惡卑名以事强事强<lb/>
<pb n="KR4h0132_WYG_066-10a"/>
可以令國安長久萬世之善計也以事强而不可以為<lb/>
萬世則不如合弱將柰何合弱而不能如一此臣之所<lb/>
以為山東苦也比目之魚不相得則不能行故古人稱<lb/>
之以其合兩而如一也今山東合弱而不能如一是山<lb/>
東之智不如魚也又譬如車士之引車也三人不能行<lb/>
索二人五人而車因行矣今山東三國弱而不能敵秦<lb/>
索二國因能勝秦矣然而山東不知相索者智故不如<lb/>
車士矣胡與越人言語不相知志意不相通同舟而凌<lb/>
<pb n="KR4h0132_WYG_066-10b"/>
波至其相救助如一也今山東之相與也如同舟而濟<lb/>
秦之兵至不能相救助如一智又不如胡越之人矣三<lb/>
物者人之所能為也山東主遂不悟此臣之所為山東<lb/>
苦也願大王之熟慮之也山東相合出士以戍韓梁之<lb/>
西邊此燕之上計也不急為此國必危矣王必大憂今<lb/>
韓梁趙三國已合矣秦見三晉之堅也必南伐楚趙見<lb/>
秦之伐楚也必攻燕物固有勢異而患同者秦之伐韓<lb/>
故中山亡今秦之伐楚燕必亡臣竊為王計不如以兵<lb/>
<pb n="KR4h0132_WYG_066-11a"/>
南合三晉約戍韓梁之西邊山東不能堅為此此必皆<lb/>
亡燕果以兵南合三晉也<lb/>
　　報燕惠王書<hi>樂毅</hi>
臣不佞不能奉承王命以順左右之心恐傷先王之明<lb/>
有害足下之義故遁逃走趙今足下數之以罪臣恐侍<lb/>
御者不察先王之所以蓄幸臣之理又不白臣之所以<lb/>
事先王之心故敢以書對臣聞賢聖之君不以祿私親<lb/>
其功多者賞之其能當者處之故察能而授官者成功<lb/>
<pb n="KR4h0132_WYG_066-11b"/>
之君也論行而結交者立名之士也臣竊觀先王之舉<lb/>
也見有高世主之心故假節於魏以身得察於燕先王<lb/>
過舉厠之賔客之中立之羣臣之上不謀父兄以為亞<lb/>
卿臣竊不自知自以為奉令承教可幸無罪故受命而<lb/>
不辭先王命之曰我有積怨深怒於齊不量輕弱而欲<lb/>
以齊為事臣曰夫齊霸國之餘業而最勝之遺事也練<lb/>
於兵甲習於戰攻王若欲伐之必與天下圖之與天下<lb/>
圖之莫若結於趙且又淮北宋地楚魏之所欲也趙若<lb/>
<pb n="KR4h0132_WYG_066-12a"/>
許而約四國攻之齊可大破也先王以為然具節南使<lb/>
臣於趙顧反命發兵擊齊以天之道先王之靈河北之<lb/>
地隨先王而舉之濟上濟上之軍受命擊齊大敗齊人輕<lb/>
卒銳兵長驅至國齊王遁而走莒僅以身免珠玉財寳<lb/>
車甲珍器盡收入於燕齊器設於寧臺大吕陳於元英<lb/>
故鼎反乎磨室薊丘之植植於汶篁自五霸以來功未<lb/>
有及先王者也先王以為慊於志故裂地而封之使得<lb/>
比小國諸侯臣竊不自知自以為奉令承教可幸無罪是<lb/>
<pb n="KR4h0132_WYG_066-12b"/>
以受命不辭臣聞賢聖之君功立而不廢故著於春秋<lb/>
蚤知之士名成而不毁故稱於後世若先王之報怨雪<lb/>
恥夷萬乗之彊國收八百歲之蓄積及至棄羣臣之日<lb/>
餘教未衰執政任事之臣修法令愼庶孽施及乎萌𨽻<lb/>
皆可以教後世臣聞之善作者不必善成善始者不必<lb/>
善終昔伍子胥說聽於闔閭而吳王遠迹至郢夫差弗<lb/>
是也賜之鴟夷而浮之江吳王不寤先論之可以立功<lb/>
故沈子胥而不悔子胥不蚤見主之不同量是以至於<lb/>
<pb n="KR4h0132_WYG_066-13a"/>
入江而不化夫免身立功以明先王之迹臣之上計也<lb/>
離毁辱之誹謗墮先王之名臣之所大恐也臨不測之<lb/>
罪以幸為利義之所不敢出也臣聞古之君子交絶不<lb/>
出惡聲忠臣去國不潔其名臣雖不佞數奉教於君子<lb/>
矣恐侍御者之親左右之說不察疏遠之行故敢獻書<lb/>
以聞唯君王之畱意焉<lb/>
　　上趙王書<hi>周蘇厲</hi>
趙收天下且以伐齊蘇厲為齊上書說趙王曰臣聞古<lb/>
<pb n="KR4h0132_WYG_066-13b"/>
之賢君德行非施於海内也教順慈愛非布於萬民也<lb/>
祭祀時享非當於鬼神也甘露降風雨時農夫登年穀<lb/>
豐盈衆人善之而賢主惡之今足下功力非數痛加於<lb/>
秦國而怨毒積惡非曾深陵於韓也臣竊外聞大臣及<lb/>
下吏之議皆言主前專據以秦為愛趙而憎韓臣竊以<lb/>
事觀之秦豈得愛趙而憎韓哉欲亡韓呑兩周之地故<lb/>
以韓為餌先出聲於天下欲鄰國聞而觀之也恐其事<lb/>
不成故出兵以佯示趙魏恐天下之驚覺故微伐韓以<lb/>
<pb n="KR4h0132_WYG_066-14a"/>
貳之恐天下疑已故出質以為信聲德於與國而實伐<lb/>
空韓臣竊觀其圖之也議秦以謀計必出於是且夫說<lb/>
士之計皆曰韓亡三川魏滅晉國是韓未窮而禍及於<lb/>
趙且物固有勢異而患同者又有勢同而患異者昔者<lb/>
楚人久伐而中山亡今燕盡韓之河南距沙丘而至鉅<lb/>
鹿之界三百里距於扞關至於榆中千五百里秦盡韓魏<lb/>
之上黨則地與國都邦屬而壤挈者七百里秦以三軍<lb/>
强弩坐羊腸之上即地去邯鄲二十里且秦以三軍攻<lb/>
<pb n="KR4h0132_WYG_066-14b"/>
王之上黨而危其北則勾注之西非王之有也今踰勾<lb/>
注禁常山而守三百里通於唐曲逆此代馬胡駒不東<lb/>
而崑山之玉不出也此三寳者又非王之有也今從於<lb/>
强秦與之伐齊臣恐其禍出於是矣五國之王嘗合從<lb/>
而謀伐趙三分趙國壤地著之盤盂屬之讐柞五國之<lb/>
兵有日矣齊乃西師以禁秦國使秦發令素服而聽反<lb/>
温軹高平於魏反三水什清於趙此王之明知也夫齊<lb/>
魏事趙宜為上交今乃以邸罪取伐臣恐其後事王不<lb/>
<pb n="KR4h0132_WYG_066-15a"/>
敢自必也今王收齊天下必以王為得齊齊抱社稷以<lb/>
事王天下必重王然則齊義王以天下就之下至齊慕<lb/>
王以天下收之是一世之命至於王已臣願大王深與<lb/>
左右羣臣卒計而重謀先事成慮而熟圖之也<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_066-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六十六<lb/>
</p>
<p>
</p>
  </div>
</body>
</text>
</TEI>
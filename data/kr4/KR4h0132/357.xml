<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百五十七</head> <lb/>
    <p>
<pb n="KR4h0132_WYG_357-1a"/>
欽定四庫全書<lb/>
　文章辨體彚選巻三百五十七<lb/>
　　　　　　　　　　　　明　賀復徵　撰<lb/>
序七十七<hi>以下釋類</hi>
　　梁武帝為亮法師製湼槃經疏序<lb/>
曰非言無以寄言言即無言之累累言則可以息言言<lb/>
息則諸見競起所以如來乗本願以託生現慈力以應<lb/>
化離文字以設教忘心相以通道欲使珉玉異價涇渭<lb/>
<pb n="KR4h0132_WYG_357-1b"/>
分流制六師而正四倒反八邪而歸一味折世智之角<lb/>
杜異人之口導求珠之心開觀象之目救燒灼於火宅<lb/>
拯沈溺於浪海故法雨降而焦種更榮慧日升而長夜<lb/>
䝉曉發迦葉之憤悱吐真實之誠言雖復二施等於前<lb/>
五大陳於後三十四問參差異辨方便勸引各隨意答<lb/>
舉要論經不出兩途佛性開其本有之源湼槃明其歸<lb/>
極之宗非因非果不起不作義髙萬善事絶百非空空<lb/>
不能測其真際𤣥𤣥不能窮其妙門自非徳均平等心<lb/>
<pb n="KR4h0132_WYG_357-2a"/>
合無生金牆玉室豈易入哉<lb/>
　　簡文帝八關齋制序<lb/>
夫五宅易昏四流不汨業動心風情漂愛燄自非識達<lb/>
虚空照靈珠於難曉神緣妙境蓄慈根於未化無以却<lb/>
此四魔登兹十善今列筵肅静髙宇閑䆳香吐六銖烟<lb/>
浮五色目對金容耳餐玉韻無容使情縁異染形不肅<lb/>
恭類倚於鴛宫同力於羊角宜制此心虵祛斯醉象立<lb/>
制如左咸勉聽思謹條八關齋制如左睡眠籌至不覺<lb/>
<pb n="KR4h0132_WYG_357-2b"/>
罰禮二十拜擎香爐聽經三契一出不請刺罰禮十拜<lb/>
二出過三契經不還罰禮十拜三鄰座睡眠維那至而<lb/>
不語者罰禮十拜四鄰座睡眠私相容隱不語維那者<lb/>
罰禮十拜五維那不勤聽察有犯制者不即糾舉為衆<lb/>
座所發覺者維那罰禮二十拜擎香罏聽經三契六白<lb/>
黑維那更相糾察若有阿隱罰禮二十拜七聼經契終<lb/>
有不唱讃者罰禮十拜八請刺無次第罰禮十拜九請<lb/>
刺白黑刺有誤者罰禮十拜十<lb/>
<pb n="KR4h0132_WYG_357-3a"/>
　　簡文帝莊嚴旻法師成實論義疏序<lb/>
夫事秉文辭理通氣象涉之者尚迷求之者或躓是以<lb/>
問𤣥經於揚子且云不習奏古樂於文侯猶稱則睡厯<lb/>
挍清臺壽王之課不宻氣現牛斗南昌之地或爽況慧<lb/>
門深邃入之者固稀法海波瀾汎之者未易自使河濟<lb/>
混淆魔塵紛糾皎皎毒霜重重苦樹善田之苗不吐意<lb/>
華之彩詎發無常之樓互起闇室之火無暉是以餐蜜<lb/>
挫糟俱珍異論持牛卧棘競起邪宗自佛日團空正流<lb/>
<pb n="KR4h0132_WYG_357-3b"/>
蕩垢手擎四缽始乎鹿園之教身卧雙林終於象喻之<lb/>
説含生弗等開塞之義因機感受不同淺深之言或異<lb/>
處處散説本應根縁有不次第各隨等品金棺已掩栴<lb/>
檀之炭無追乳池且涸白㲲之灰斯盡迦葉入定歡喜<lb/>
智滅末地之報已終優波之身且謝於是五部横流八<lb/>
乾起執尋源既舛取着尤别四相乃無常之刀三聚為<lb/>
苦家之質習續不斷稱為集諦無為有體介然可求等<lb/>
智能斷羅漢猶退豈啻千里之舛義起豪釐三豕之書<lb/>
<pb n="KR4h0132_WYG_357-4a"/>
謬符晉史北轅趨郢木末搴蕖譬夫服子論兵利害不<lb/>
識膠柱鳴瑟燥濕無變自佛滅之後八百餘年中天竺<lb/>
國婆羅門子名訶梨跋摩梁云師子鎧四種圍陀在家<lb/>
必習三品慧藏八道彌通師事達磨沙門事均反啓於<lb/>
是歎微言之已絶傷頹風之不振抗言動論以朱紫為<lb/>
先發意吐詞必涇渭由巳於是標撮理㑹商㩁異端删<lb/>
夷浮詭捜聚真實造百有二品以為斯論成則㨿文實<lb/>
則明理舉成對壞稱實形虚欲令毗曇外道二途皆廢<lb/>
<pb n="KR4h0132_WYG_357-4b"/>
如來論主兩理兼興若夫龍樹馬鳴止筌大教旃延法<lb/>
勝縈縛小乗兼而綜之無踰此説故華氏之玉於兹頂<lb/>
戴楼佉外道結舌無辭百流異出同歸一海萬義區分<lb/>
總乎成實豈止鼓腹湼槃旗靡轍亂鷄鳴真諦喪精掩<lb/>
色多厯年所復寡英才粤我大梁炎圖啓運皇帝含天<lb/>
包地之徳春生夏長之仁以本誓願率化斯土梵輪常<lb/>
轉三寳現前甘露聿宣四部無厭有莊嚴旻法師羽儀<lb/>
鸞鳳負揭光景深以通志神以知來其跡同凡其源莫<lb/>
<pb n="KR4h0132_WYG_357-5a"/>
測故以心包四忍行合三空慧比文殊𤣥如善吉總持<lb/>
均阿難之徳樂説召富樓之功思媚我王起予正法宣<lb/>
𢎞此論大盛于京師負笈爭趨懷鉛來逺無勞冠軍之<lb/>
勢自傾衛客固有華陰之徳人歸成市擬儀舎衛超邁<lb/>
泗洙西關自恥南宫不競湘官寺智蒨筆札之功不殊<lb/>
法汰之報安石清辨之妙何止道林之折子猷凡如干<lb/>
巻勒成一部法師大漸深相付嘱豈直田生之亡獨卧<lb/>
施讐之手馬公之學方由鄭氏而陳其義云<lb/>
<pb n="KR4h0132_WYG_357-5b"/>
　　元帝法寳聯壁序<lb/>
竊以觀乎天文日月所以貞麗觀乎人文藻火所以昭<lb/>
發況復玉毫朗照出天人之表金牒空觧生文章之外<lb/>
雖境智㝠焉言語斯絶歌詠作焉可略談矣粤乃書稱<lb/>
湯誥篇陳夢説昔則王畿居亳今則帝業維揚功施天<lb/>
下我之自出豈與姚墟石紐譙城温縣御龍居夏唐杜<lb/>
入周而已哉皇帝垂衣負扆辨方正位車書之所㑹同<lb/>
南暨交阯風雲之所沾被西漸流沙武實止戈秉宜生<lb/>
<pb n="KR4h0132_WYG_357-6a"/>
之劒樂彰治定減庖犧之琴相兼二八知微知彰將稱<lb/>
四七如貔如虎寧俟容成翠屋之游廣成石室之㑹故<lb/>
以宗心者忘相歸慿者常樂昔轉輪䕶法南宫有金龍<lb/>
之瑞梵天請道東朝開寳蓋之祥盡善盡美獨高皇代<lb/>
古者所以出師入保冬羽秋籥實以周誦幼沖用資端<lb/>
士漢盈末學取慿通議大傳之論孟侯小戴之談司業<lb/>
山川珍異俟郊迎而可知帷幄後言籍墾田而求騐以<lb/>
今方昔事則不然我副君業邁宣尼道髙啓筮之作<lb/>
<pb n="KR4h0132_WYG_357-6b"/>
聲超姬發寧假卞蘭之頌譬衡華之峻極如渤海之<lb/>
波瀾顯忠立孝行修言道博施尚仁動微成務智察舞<lb/>
雞爻分封蟻爰初登仕明試以功徳加三輔威行九流<lb/>
董師虎據操鈹蟬冕津鄉沈濟物仰平分之恩沂岱卭<lb/>
岷民思後來之政陳倉畱反裘之化淮海髙墨幘之聲<lb/>
威漸黄支化行赤谷南通舜玉北平堯柳朝鮮航海夜<lb/>
郎欵塞然後體道方震雨施雲行漢用戊申晉維庚午<lb/>
増暉前曜獨擅元貞恩若春風恵如冬日履道為輿策<lb/>
<pb n="KR4h0132_WYG_357-7a"/>
賢成駟降意韋編畱神緗帙許商筭術王圍射譜南龜<lb/>
異説東馳雜賦任良奕棊羡門式法箴興琴劒銘自盤<lb/>
盂無不若指諸掌尋涇辯渭重以鳳艷風飛鸞文颷竪<lb/>
纎者入無倫大者含元氣韻調律吕藻震𤣥黄豈俟取<lb/>
讃彦先詢聞雅主至於鹿苑深義龍宫奥説逺命學徒<lb/>
親登講肄詞為憲章言成楷式往復王粲事軼魏儲酬<lb/>
荅蔡謨道髙晉兩似懸鐘之應響猶衢尊之待酌率邇<lb/>
者踵武逖聽者風聲是使金堅閉法寳㝠夕夢無懷不<lb/>
<pb n="KR4h0132_WYG_357-7b"/>
滅華胥夜感自非建慧橋明智劒薫戒香沐定水何以<lb/>
空積忽微塵賢劫而終現黍累迴幹蘊珠藏而方傳加<lb/>
以大秦之籍非符八體康居之篆有異六爻二乗始闢<lb/>
譬馬傳兎一體同歸棄犀崇象潤業滋多見思平積本<lb/>
有凝邈了正相因雖談假績不攝單影即此後心還蹤<lb/>
初熖俱宗出倒蓮華起乎淤泥並㑹集藏明珠曜於貧<lb/>
女性相常空般若無五時之説不生煩惱湼槃為萬徳<lb/>
之宗無不酌其菁華撮其㫖要採彼玳鱗拾兹翠羽潤<lb/>
<pb n="KR4h0132_WYG_357-8a"/>
珠隨水抵玉崑山每至鶴關旦啟黄綺之儔朝集魚燈<lb/>
夕爛陳吳之徒晩侍皆仰稟神規躬承睿㫖爰錫嘉名<lb/>
謂之聯璧聯含珠而可擬璧與日而俱升以今歲次攝<lb/>
提星在監徳百法明門於兹總備千金不刋獨髙斯典<lb/>
合二百二十巻號曰法寳聨璧雖玉杯繁露若傍蒹葭<lb/>
金臺鑿楹似吞雲夢繹自伏櫪西河攝官南國十迴鳳<lb/>
琯一奉龍光筆削未勤徒榮卜商之序稽古盛則文慙<lb/>
安國之製謹抄纂爵位陳諸左右<lb/>
<pb n="KR4h0132_WYG_357-8b"/>
　　唐太宗大唐三藏聖教序<lb/>
盖聞二儀有像顯覆載以含生四時無形潜寒暑以化<lb/>
物是以窺天鑑地庸愚皆識其端明陰洞陽賢哲罕窮<lb/>
其數然而天地苞乎陰陽而易識者以其有像也陰陽<lb/>
處乎天地而難窮者以其無形也故知像顯可徴雖愚<lb/>
不惑形潜莫覩在智猶迷況乎佛道崇虚乗幽控寂𢎞<lb/>
濟萬品典御十方舉威靈而無上抑神力而無下大之<lb/>
則彌於宇宙細之則攝於毫釐無滅無生厯千刼而不<lb/>
<pb n="KR4h0132_WYG_357-9a"/>
古若隱若顯運百福而長今妙道凝𤣥遵之莫知其際<lb/>
法流湛寂挹之莫測其源故知蠢蠢凡愚區區庸鄙收<lb/>
其㫖趣能無疑惑者哉然則大教之興基乎西土騰漢<lb/>
廷而皎夢照東域以流慈昔者分形分跡之時言未馳<lb/>
而成化當常現常顯之世民仰徳而知遵及乎晦影歸<lb/>
真遷儀越世金容掩色不鏡三千之光麗象開圖空端<lb/>
四八之相於是微言廣被拯含類於三途遺訓遐宣導<lb/>
羣生於十地然而真教難仰莫能一其㫖歸曲學易迷<lb/>
<pb n="KR4h0132_WYG_357-9b"/>
邪正於焉淆亂所以空有之論或習俗而是非大小之<lb/>
乗乍㳂時而隆替有𤣥奘法師者法門之領袖也幼懷<lb/>
貞敏早悟三空之心長契神情先苞四忍之行松風水<lb/>
月未足比其清華仙露明珠詎能方其朗潤故以智通<lb/>
無累神測未形超六塵而迥出隻千古而無對凝心内<lb/>
境悲正法之陵遲栖慮𤣥門慨深文之訛謬思欲分條<lb/>
櫛理廣彼前䎹截偽續真開兹後學是以翹心浄土法<lb/>
遊西域乗危逺邁杖策孤征積雪晨飛途閒失地驚沙<lb/>
<pb n="KR4h0132_WYG_357-10a"/>
夕起空外迷天萬里山川撥烟霞而進影百重寒暑躡<lb/>
霜雨而前蹤誠重勞輕求深欲達周遊西宇十有七年<lb/>
窮厯道邦詢求正教雙林八水味道餐風鹿苑鷲峰瞻<lb/>
竒仰異承至言於先聖受真教於上賢探覽妙門精窮<lb/>
奥業一乗五律之道馳驟於心田八藏三篋之文波濤<lb/>
於口海爰自所厯之國總將三藏要文凡六百五十七<lb/>
部譯布中夏宣揚勝業引慈雲於西極注法雨於東垂<lb/>
聖教缺而復合蒼生罪而還福濕火宅之乾燄共拔迷<lb/>
<pb n="KR4h0132_WYG_357-10b"/>
途朗愛水之昏波同臻彼㟁是知惡因業墬善以縁昇<lb/>
昇墜之端惟人所託譬夫桂生髙嶺𤣥露方得泫其花<lb/>
蓮出六波飛塵不能汙其葉非蓮性自潔而桂質本貞<lb/>
良繇所負者髙則微物不能累所慿者浄則濁類不能<lb/>
沾夫以卉木無知猶資善而成善況乎人倫有識不縁<lb/>
慶而求慶方冀兹經流施將日月而無窮斯福遐敷與<lb/>
乾坤而永大朕才謝珪璋言慚博達至於内典尤所未<lb/>
聞昨製序文深為鄙拙唯恐穢翰墨於金簡標瓦礫於<lb/>
<pb n="KR4h0132_WYG_357-11a"/>
珠林忽得來書謬承褒讃撫躬自省慚悚交并勞師等<lb/>
逺遵深以為媿<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_357-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百五十七<lb/>
</p>
<p>
</p>
  </div>
</body>
</text>
</TEI>
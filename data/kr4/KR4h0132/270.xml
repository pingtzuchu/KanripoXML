<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百七十</head> <lb/>
    <p>
<pb n="KR4h0132_WYG_270-1a"/>
欽定四庫全書<lb/>
　文章辨體彚選巻二百七十<lb/>
　　　　　　　　　　　　明　賀復徴　編<lb/>
啓五<lb/>
　　上張侍郎啓<hi>宋范仲淹</hi>
某啓聞漢相出守遽彰集鳯之仁蜀客寓言適起攀鴻<lb/>
之志是則感深者惠來而執間希逺者景附以誠冝矧<lb/>
嘗赫赫之瞻敢昧菁菁之樂恭惟留守侍郎崇宣古道<lb/>
<pb n="KR4h0132_WYG_270-1b"/>
茂冠人彛濬雅量於玉淵耀勲華於金册經緯抗魯雲<lb/>
之作論思傾丹石之𠂻仁助南薫下觧吾民之愠道侔<lb/>
東易旁洗庻物之心由是仙貫日升天姿晝接皇墳帝<lb/>
典奉國府之諮詢周紀漢綱振憲司之風議䑓霜載厲<lb/>
心水彌清故得穆穆顧懐師師屬望叅萬微之景業升<lb/>
九序之康歌象先以清淨加人元崇以應變成務梓人<lb/>
之政大斵於周邦金鑑之功景鏘於唐室翌宣帝問欽<lb/>
叙彛倫羲鼎載羮既觀於烹養魯巵在廟俄鑒於欹盈<lb/>
<pb n="KR4h0132_WYG_270-2a"/>
不盡君子之餘廼起達人之觀劇言黼扆牢讓台衡天<lb/>
章開均逸之慈國論仰知榮之躅今則倚毗載重名教<lb/>
薦登鳴玉比門實奉觀書之座分珪南闕崇司受籙之<lb/>
都彌重國威益嚴廟寄蕭侯關内鬱隆炎漢之基旦相<lb/>
陜東雅布崇周之化一人為之安撫四國為之承流莫<lb/>
不凝養粹靈惠綏美俗東陽之扇動揖清風武昌之樓<lb/>
靜延明月儀刑乎仁夀之域嘯歌乎逍遥之墟浩氣載<lb/>
盈仁聲允塞然而三輔之隩適賀帯安庻懐之邦未忘<lb/>
<pb n="KR4h0132_WYG_270-2b"/>
高仰佇見日圍迅命星駕嚴歸兎苑風移愛甘棠而益<lb/>
茂龍池天近著温樹之重芳浹麗澤於百靈藹英聲於<lb/>
億載如某者藝疎芳潤行愧直清蜉蝣之術未充蝘蜓<lb/>
之嘲奚解依經敏學耻讀非聖之書約史徇名勉附青<lb/>
雲之士實偶登三之盛獲從旅百之光洽呦呦之鳴誤<lb/>
膺於宸選循婉婉之書謬厠於賔榮詎興沈後之嗟尚<lb/>
冀騰夷之遇伏遇留守侍郎燕金募秀蔡屣延才鐸宣<lb/>
百世之文旌集四方之善逺者近者鼓之舞之某顒若<lb/>
<pb n="KR4h0132_WYG_270-3a"/>
望風惠然入國六經之教郁郁成文三月之韶洋洋在<lb/>
耳而况某將趨列鎮實附宏都弗為鷄犬之音宻奉馬<lb/>
牛之境小國之仰大國舋亹誠敦先知之覺後知循循<lb/>
豈倦竊效封人之請願觀魏相之威雖才異唐英未入<lb/>
晉安之幕而時同漢秀庶登梁孝之園如此則慕孤飛<lb/>
之雲或為霖而有助効百年之幹幸構厦以無遺跡預<lb/>
洪鈞惠聞函夏某卑情無任俟恩激切知歸之至<lb/>
　　免奉使啓<hi>夏竦</hi>
<pb n="KR4h0132_WYG_270-3b"/>
比膺使指往奉歡盟選授至艱道塗差近况多侑幣實<lb/>
濟空拳然念頃歲先人没於行陣春初母氏始棄孤遺<lb/>
義不戴天難下單于之拜哀深陟屺忍聞禁佅之音車<lb/>
府露章槐庭泣血王姬築館接仇之禮既嫌曾子囬車<lb/>
勝母之游遂輟荷兩宫之大庇戴三事之昌言退安四<lb/>
壁之貧如獲萬金之賜某官力持名教素奨孤寒屬商<lb/>
利於摘山闕言心於奏記何圖驛置先墜書筠俯哀蹈<lb/>
義之心不辱資忠之訓永惟佩服何但銘藏<lb/>
<pb n="KR4h0132_WYG_270-4a"/>
　　賀歐陽樞宻啓<hi>蘇洵</hi>
伏審光奉帝詔入持國樞士民讙譁朝野響動恭惟國<lb/>
家所以設樞宻之任乃是天下未能忘威武之防雖號<lb/>
百歲之承平未嘗一日而無事兵不可去職為最難任<lb/>
文教則損國威專武事則害民政伏自近歲屢更大臣<lb/>
皆由省府而來以答勲勞之舊一歴二府遂超百官既<lb/>
無跂足之求僅若息肩之所自聞此命欣賀實深盖因<lb/>
物議之所歸以慰民心之大望伏惟某官一時之傑舉<lb/>
<pb n="KR4h0132_WYG_270-4b"/>
代所推經世之文服膺已乆致君之畧至老不衰顧惟<lb/>
平昔起於小官曷嘗湏臾忘於當世以為天下之未大<lb/>
治盖自賢者之在下風自今而言夫復何歎願因千載<lb/>
之遇一新四海之瞻洵受恩至深為喜冝倍嘗謂未死<lb/>
之際無由知王道之大行不意臨老之年猶及見君子<lb/>
之得位阻以在外闕於至門仰祈高明俯賜亮察<lb/>
　　謝相府啓<hi>蘇洵</hi>
朝廷之士進而不知休山林之人退而不知反二者交<lb/>
<pb n="KR4h0132_WYG_270-5a"/>
譏於世學者莫獲其中洵幼而讀書固有意於從宦壯<lb/>
而不仕豈為異以矯人上之則有制䇿誘之於前下之<lb/>
則有進士驅之於後常以措意晩而自慙盖人未之知<lb/>
而自衒以求用世未之信而有望於効官仰而就之良<lb/>
亦難矣以為欲求於無辱莫若退聽之自然有田一㕓<lb/>
足以為養行年五十復將何為不意貧賤之姓名偶自<lb/>
徹聞於朝野向承再命以就試固以大異其本心且召<lb/>
試而審觀其才則上之人猶未信其可用未信而有求<lb/>
<pb n="KR4h0132_WYG_270-5b"/>
於上則洵之意以為近於強人遂以再辭亦既獲命以<lb/>
匹夫之賤而必行其私意豈王命之寵而敢望其曲加<lb/>
昨承詔恩被以休寵退而自顧愧其無勞此盖伏遇昭<lb/>
文相公左右元君舒慘百辟德澤所暢威刑所加不暘<lb/>
而熈不寒而慄顧惟無似或謂可收不忍棄之於庶人<lb/>
亦使與列於一命上以慰夫天下賢侯之望下以解其<lb/>
終身饑寒之憂仰惟此恩孰可為報昔者孟子不願召<lb/>
見而孔子不辭小官夫欲正其所由得之之名是以謹<lb/>
<pb n="KR4h0132_WYG_270-6a"/>
其所以取之之故盖孟子不為矯孔子不為卑苟窮其心<lb/>
則各有說雖自知其不肖常願附其下風區區之心唯<lb/>
所裁擇<lb/>
　　登州謝兩府啓<hi>蘇軾</hi>
迂愚之守没齒不移廢逐之餘歸田已幸豈謂承宣之<lb/>
寄忽為枯朽之榮眷此東州下臨北徼俗近齊魯之厚<lb/>
迹皆秦漢之陳賔出日於麗譙山川炳耀傳夕烽於海<lb/>
嶠鼓角清閒顧靜樂之難名笑妄庸之濫據此盖伏遇<lb/>
<pb n="KR4h0132_WYG_270-6b"/>
某官股肱元聖師保萬民才全而德不形任重而道愈<lb/>
逺謂使功不如使過而觀過足以知仁特借齒牙曲成<lb/>
羽翼軾敢不服勤簿領祇畏簡書䇿蹇磨鉛少答非常<lb/>
之遇息黥補劓漸收無用之材過此以還未知所措<lb/>
　　賀楊龍圖啓<hi>蘇軾</hi>
伏審新改直職擢司諌垣傳聞邇遐竦動觀聽咸謂國<lb/>
家之鉅福乃用諌諍之真才必能深言以補大化方今<lb/>
朝廷之上號為無諱而太平之美終不能全䑓諌之列<lb/>
<pb n="KR4h0132_WYG_270-7a"/>
歲不乏人而衆弊之原猶或未去豈聽之者徒能容而<lb/>
不能用言之者但爲名而不爲功歴觀古人之効忠皆<lb/>
因當世而用智不務過直期於必行右尹子革因墳典<lb/>
而道祈招之詩左師觸龍語饘粥而及長安之質徒盡<lb/>
拳拳之意不求赫赫之名此仁人及物之休功忠臣愛<lb/>
君之至分伏自頃歲所更幾人席未暖而輒遷踵相躡<lb/>
而繼去然一身之譏固足以免矣而積歲之病當使誰<lb/>
去之恐習慣以爲常遂因循而不振雖在僻陋顧常隠<lb/>
<pb n="KR4h0132_WYG_270-7b"/>
憂以爲必得朴忠憂國之人而又加以辨智得君之術<lb/>
言茍獲用國其庶幾伏惟諫院龍圖才雄於世而常若<lb/>
不勝節過於人而未嘗自異素練邉事深知兵驕頃持<lb/>
銓衡實識官冗必將舉大體而不論小事務實効而不<lb/>
爲虚名軾最䝉深知愧無少補方傾耳以聽願續書諫<lb/>
苑之篇若有待而言或能著諍臣之論阻以在外無由<lb/>
至門踴躍之懐實倍倫等<lb/>
　　謝中書舎人啓<hi>蘇軾</hi>
<pb n="KR4h0132_WYG_270-8a"/>
起於貶所未及期年擢置周行遽參法從省躬無所被<lb/>
寵若驚竊惟人材進退之間實爲風俗隆替之漸必欲<lb/>
致治在於得賢雖一薛居州齊言不能移楚而用范武<lb/>
子晉盗可使奔秦崔琰進而亷儉成風楊綰用而淫侈<lb/>
改度誠國是以先定雖民散而可收㧞茅茹者以彚而<lb/>
征附馬棧者必先其直用舎既見好惡自明人知所趍<lb/>
勢有必至今朝廷方講當世之務力追前代之隆雖改<lb/>
定法令足以便事而未足以安民寛弛賦役足以安民<lb/>
<pb n="KR4h0132_WYG_270-8b"/>
而未足以成俗是以登進耆老捜求雋良將使士知向<lb/>
方民亦有耻如軾者山林下士軒冕棄材少而學文本<lb/>
聲律雕蟲之技出而從仕有狂狷嬰鱗之愚溝中不顧<lb/>
於青黃爨下無心於宫徴誤䝉收拾已出優恩薦履禁<lb/>
嚴殊非素望此蓋伏遇某官德配前哲望隆本朝名重<lb/>
圭璋上助廟堂之用言爲蓍蔡下同卿士之謀餘論所<lb/>
加虛名増重知丹心之尚在憐白首之無歸特借寵光<lb/>
以寛衰病任隆才下恩重報輕直道而行恐非所以安<lb/>
<pb n="KR4h0132_WYG_270-9a"/>
愚不肖之分充位而已又不足以解卿大夫之憂蚤夜<lb/>
以思進退惟谷恐懼戰越不知所裁<lb/>
　　賀吕副樞啓<hi>蘇軾</hi>
伏審近膺告命入總樞機中外聳觀朝廷増重竊以古<lb/>
之爲國權在用人德厚者輔其才而名益隆望重者無<lb/>
所爲而人自服是以淮南叛國先止謀於長孺汾陽元<lb/>
老尚改觀於公權樽俎可以折衝藜藿爲之不採哀此<lb/>
風流之莫繼久矣寂寥而無聞天亦厭於凡才上復思<lb/>
<pb n="KR4h0132_WYG_270-9b"/>
於舊德恭惟樞密侍郎性資仁義世濟忠嘉豈惜清節<lb/>
以鎮浮固已直言而中病出領數郡若將終身小人謂<lb/>
之失時君子意其復用迨兹顯拜夫豈偶然然而荷三<lb/>
朝兩世之恩當春秋賢者之責推之不去凜乎其難進<lb/>
伯玉而退子瑕人皆望於門下烹桑羊而斬樊噲公無<lb/>
愧於古人莫若盡行疇昔之言庶幾大慰天下之望軾<lb/>
登門最舊稱慶無縁踴躍之懐實倍倫等<lb/>
　　謝南省主文與歐陽内翰啓<hi>蘇軾</hi>
<pb n="KR4h0132_WYG_270-10a"/>
竊以天下之事難於改爲自昔五代之餘文教衰落風<lb/>
俗靡靡日以塗地聖上慨然太息思有以澄其源疏其<lb/>
流明詔天下曉諭厥㫖於是招來雄俊魁偉敦厚朴直<lb/>
之士罷去浮巧輕媚樷錯繡采之文將以追兩漢之餘<lb/>
而漸復三代之故士大夫不深明天子之心用意過求<lb/>
深者或至於迂務竒者怪僻而不可讀餘風未殄新弊<lb/>
復作大者鏤之金石以傳乆逺小者轉相模冩號稱古<lb/>
文紛紛肆行莫之或禁盖唐之古文自韓愈始其後學<lb/>
<pb n="KR4h0132_WYG_270-10b"/>
韓而不至者為皇甫湜學皇甫湜而不至者爲孫樵自<lb/>
樵以降無足觀矣伏惟内翰執事天之所付以收拾先<lb/>
王之遺文天下之所待以覺悟學者恭承王命親執文<lb/>
柄意其必得天下之竒士以塞明詔軾也逺方之鄙人<lb/>
家居碌碌無所稱道及來京師乆不知名將治行西歸<lb/>
不意執事擢在第二惟其素所蓄積無以慰士大夫之<lb/>
心是以羣嘲而聚罵者動滿千百亦惟恃有執事之知<lb/>
與衆君子之議論故恬然不以動其心猶幸御試不爲<lb/>
<pb n="KR4h0132_WYG_270-11a"/>
有司之所排使得搢笏跪起謝恩於門下聞之古人士<lb/>
無賢愚惟其所遇盖樂毅去燕不復一戰而范蠡去越<lb/>
亦終不能有所為軾願長在下風與賓客之末使區區<lb/>
之心長有所發夫豈惟軾之幸亦執事將有取一二焉<lb/>
　　賀歐陽少師致仕啓<hi>蘇軾</hi>
伏審抗章得謝釋位言還天眷雖隆莫奪已行之志士<lb/>
流太息共高難繼之風凡在庇休共増慶慰伏以懐安<lb/>
天下之公患去就君子之所難世靡不知人更相笑而<lb/>
<pb n="KR4h0132_WYG_270-11b"/>
道不勝欲私於為身君臣之恩係縻之於前妻子之計<lb/>
推荷之於後至於山林之士猶有降志於垂老而况廟<lb/>
堂之舊欲使辭禄於當年有其言而無其心有其心而<lb/>
無其決愚智共弊古今一塗是以用舍行藏仲尼獨許<lb/>
於顔子存亡進退周易不及於賢人自非智足以周知<lb/>
仁足以自愛道足以忘物之得喪志足以一氣之盛衰<lb/>
則孰能見機禍福之先脫屣塵垢之外常恐兹世不見<lb/>
其人伏惟致政觀文少師全德難名巨材不器事業三<lb/>
<pb n="KR4h0132_WYG_270-12a"/>
朝之望文章百世之師功存社稷而人不知躬履艱難<lb/>
而節乃見縱使耄期篤老猶當就見質疑而乃立辭於<lb/>
未及之年退託以不能而止大勇若怯大智如愚至貴<lb/>
無軒冕而榮至仁不導引而壽較其所得孰與昔多軾<lb/>
受知最深聞道有自雖外爲天下惜老成之去而私喜<lb/>
明哲得保身之全伏暑向闌台候何似伏冀爲時自重<lb/>
少慰輿情<lb/>
　　謝應中制科啓<hi>蘇軾</hi>
<pb n="KR4h0132_WYG_270-12b"/>
臨軒䇿士方搜絶異之才隨問獻言誤占乆虚之等忽<lb/>
從佐縣擢與評刑内自顧於無堪凛不知其所措恭惟<lb/>
制治之要惟有取人之難用法者畏有司之不公故捨<lb/>
其平生而論其一日通變者恐人材之未盡故詳於採<lb/>
聽而略於臨時兹二者之相形顧兩全而未有一之於<lb/>
考試而奄之於倉卒所以爲無私也然而才行之迹無<lb/>
由而深知委之於察舉而要之於久長所以爲無失也<lb/>
然而請屬之風或因而滋長此隋唐進士之所以爲有<lb/>
<pb n="KR4h0132_WYG_270-13a"/>
弊魏晉中正之所以爲多姦惟是賢良茂異之科兼用<lb/>
考試察舉之法毎中年輒下明詔使兩制各舉所聞在<lb/>
家者能孝而恭在官者能亷而慎臨之以患難而能不<lb/>
變邀之以寵利而能不回既已得其行已之大方然後<lb/>
責其當世之要用學博者又湏守約而後取文麗者<lb/>
或以用寡而見尤特於萬人之中求其百全之美凡與<lb/>
中書之召命已爲天下之選人而又有不可測知之論<lb/>
以觀其黙識之能無所不問之䇿以考其博通之實至<lb/>
<pb n="KR4h0132_WYG_270-13b"/>
於此而不去則其人之可知然猶使御史得以求其疵<lb/>
諫官得以考其素一陷清議輒爲廢人是以始由察舉<lb/>
而無請謁公行之私終用考試而無倉卒不審之患蓋<lb/>
其取人也如此之密則夫不肖者安得而容軾才不迨<lb/>
人少而自信治經獨傳於家學爲文不願於世知特以<lb/>
饑寒之憂出求斗升之禄不謂諸公之過聽使與羣豪<lb/>
而並游始不自量欲行其志遂竊俊良之舉不知才力<lb/>
之微論事迂濶而不能動人讀書疏畧而無以應敵取<lb/>
<pb n="KR4h0132_WYG_270-14a"/>
之甚愧得之益慚此蓋伏遇某官以堯舜之道輔吾君<lb/>
以伊周之業為己任恐一夫不獲自盡以爲廟堂之憂思<lb/>
天下所以太平必用芻蕘之說亟收末學以輔大猷然<lb/>
志卑處高德薄寵厚歴觀前輩由此爲致君之資敢以<lb/>
微軀自今爲許國之始<lb/>
　　賀致仕趙少保啓<hi>王安石</hi>
竊審抗言辭寵得謝歸榮繇西省諌諍之官序東宫師<lb/>
保之位殿廷鳴玉尚仍前日之班里舎揮金甫遂高年<lb/>
<pb n="KR4h0132_WYG_270-14b"/>
之樂伏惟資政少保懋昭賢業寅亮聖時伯夷之直惟<lb/>
清仲山之明且哲所居之名赫赫豈獨後思爾瞻之節<lb/>
巖巖方當上輔遂從雅志實激貪風未即披承徒深欽<lb/>
仰<lb/>
　　上郭侍郎啓<hi>王安石</hi>
伏䝉過采浮議使承乏官借寵則榮循涯而懼願留平<lb/>
聽得究下情頑疏之人滯固於事席先子之緒業玷太<lb/>
常之等名備位於兹歴年無狀安全者幸廢去乃宜何<lb/>
<pb n="KR4h0132_WYG_270-15a"/>
言誤知欲觀小試審處私計追惟舊聞不越俎以代庖<lb/>
蓋言有守未操刀而使割可必無傷輒敢用是固辭誠<lb/>
願易而他使依違王事雖名理之未安妄冒人知亦生<lb/>
平之不欲高明在上悃愊發中臨啟怔忪果於得請<lb/>
　　上梅戸部啓<hi>王安石</hi>
某一涯承乏自晦於塵容百舎懐賢坐傾於風美欽想<lb/>
承流之暇妙均安節之休恭惟某官奥學丕天懿文華<lb/>
國躋榮膴仕逢吉太辰由郡署之堦擢臺端之要公毅<lb/>
<pb n="KR4h0132_WYG_270-15b"/>
執法而邪孽不奸謨明盡規而權綱自正疇咨心術之<lb/>
具徃貮計侯之司式是均勞遂淹補外朱轓問俗訪山<lb/>
水之昔遊文石疏恩即楓槐而入見入持政柄允副三<lb/>
瞻屬臨懐氣之辰尚遠隆堂之拜願臻頥衛前對寵光<lb/>
　　賀韓魏公啓<hi>王安石</hi>
伏審判府司徒侍中寵辭上宰歸榮故鄉兼兩鎮之節<lb/>
麾備三公之典䇿貴極富溢而無亢滿之累名遂身退<lb/>
而有褒加之崇在於親瞻孰不慶羨伏惟某官受天秀<lb/>
<pb n="KR4h0132_WYG_270-16a"/>
氣爲世元龜誠節表於當時德望冠乎近代典司密勿<lb/>
命攬中權毁譽幾至於萬端夷險常持於一意故四海<lb/>
以公之用捨一時為國之安危越執鴻樞遂躋元輔以人<lb/>
才未用爲大恥以國本不建爲深憂言衆人之所未嘗<lb/>
任大臣之所不敢及臻變故果有成功英宗以哀疚荒<lb/>
迷慈聖以謙沖退託内揆百官之衆外當萬事之微國<lb/>
無危疑人以靜一周勃霍光之於漢能定䇿而終以致<lb/>
疑姚崇宋璟之於唐善致理而未嘗遭變記在舊史號<lb/>
<pb n="KR4h0132_WYG_270-16b"/>
爲元功未有獨運廟堂再安社稷弼亮三世敉寧四方<lb/>
崛然在諸公之先煥乎如今日之懿若夫進退之當於<lb/>
義出處之適其時以彼相方又爲特美安石久於庇賴<lb/>
實預甄收職在近臣欲致盡規之義世當大有更懐下<lb/>
比之嫌用自絶於高閎非敢忘於舊德逖聞新命竊仰<lb/>
遐風<lb/>
　　賀文太師致仕啓<hi>蘇轍</hi>
右某啓伏審得謝中朝歸老西洛位極師保望隆古今<lb/>
<pb n="KR4h0132_WYG_270-17a"/>
止足之風中外所歎伏惟致政太師躬䕫臯之偉業兼<lb/>
方召之壯猷翼亮三朝始終一節百辟共傳於遺事四<lb/>
夷想聞於風聲民恃以安士思爲用尚父雖老而鷹揚<lb/>
未衰猛虎在山而藜藿不採况復坐而論道本無黃髪<lb/>
之嫌出以濟時何負赤松之約而能去如脫屣名重太<lb/>
山近世以來一人而已方將翺翔嵩少之下泝迴伊洛<lb/>
之間身寄白雲堂開緑野釋鼎鍾之重負收竹帛之餘<lb/>
光雖使圖之丹青奉以尸祝衆之所願誰復間然某蚤<lb/>
<pb n="KR4h0132_WYG_270-17b"/>
以空疎誤辱知奬嘗欲借潤於河海庶幾自効於錙銖<lb/>
而蹇拙多艱漂流歴歲誓將歸掃墳墓絶意功名罪籍<lb/>
得除或成過洛之幸舊恩未棄尚許登門之游一聽話<lb/>
言永畢微願猶能作爲歌頌傳示無窮俯慰平生仰答<lb/>
恩遇瞻望台屏不勝區區謹奉啓陳賀<lb/>
　　與孫觀文啓<hi>強至</hi>
跼守陋邦坐賒賓館誰謂河廣曾微杭葦之艱畏此簡<lb/>
書居積道躋之歎恭惟節宣時若啓處用康伏以某官<lb/>
<pb n="KR4h0132_WYG_270-18a"/>
德崇國華智兼人傑幾深開物以成務倜儻扶義而濟<lb/>
功内參帷幄之謀外膺方靣之寄夫倚伏之效巧歴猶<lb/>
知其必然汚隆之期賢者蓋有以無悶是故稱子文之<lb/>
美爲其去令尹而弗憂言仲華之賢亦曰禠龍章而無<lb/>
愠矧以全德邁衆達生徇天宜其捐芥蔕而何疑寓逍<lb/>
遙而自得推數循理已符傾否之占求舊記功方盡樂<lb/>
終之義勉祈善毓以副禱詞<lb/>
　　謝館職啓<hi>秦觀</hi>
<pb n="KR4h0132_WYG_270-18b"/>
法同博士閱五載而遷官例比編書通三年而改秩寵<lb/>
靈既逮愧懼實深伏念觀族系單微器能淺陋少時好<lb/>
賦僅成童子之雕蟲中歲窮經未究古人之糟粕始榮<lb/>
名於進士俄充賦於直言濫居方物之前叨被傳車之<lb/>
召文章末伎固非道義之尊箕斗虚名祗取謗傷之速<lb/>
亟從引避幾至顛隮褒未就於衮華惡已成於瘡痏三<lb/>
期之内王遵乍佞而乍賢七年之中魯田一與而一奪<lb/>
但以偏親垂老生計屢空聊復靦顔以居未能投劾而<lb/>
<pb n="KR4h0132_WYG_270-19a"/>
去日期沙汰分絶進升豈期積日以累勞輒亦逢年而<lb/>
遇合束緼還婦雖䝉假借之私懲羮吹虀尚慮譴訶之<lb/>
及竊觀前史具見鄙悰西蜀中郎孔明呼爲學士東海<lb/>
釣客建封任以校書雖爲將相之品題實非朝廷之選<lb/>
用夫何寡陋遽有遭逢此蓋伏遇某官道欲濟時仁能<lb/>
鍚類始憐貧女稍分秦壁之光終念巨波爲邀越江之<lb/>
水矧兹竒蹇亦與甄收敢不以古人行已之方爲國士<lb/>
報君之義千金弊帚聊依翰墨以自娯一割鉛刀或冀<lb/>
<pb n="KR4h0132_WYG_270-19b"/>
事功之可立<lb/>
　　謝及第啓<hi>秦觀</hi>
光靈遽被愧幸特深竊以聖神臨御之初實維祖宗熈<lb/>
洽之後戈兵收偃經蓺著明風俗莫榮於爲儒材能咸<lb/>
耻乎未仕圜冠方履求自試者幾千萬焉血指汗顔獲<lb/>
見收者纔四百耳既甚嚴其程度冝盡得於豪英如某<lb/>
者淮海孤生衣冠末系志在流水嘗辱子期之知困於<lb/>
鹽車頗爲伯樂之顧徒以爲養而求仕故雖被黜以忘<lb/>
<pb n="KR4h0132_WYG_270-20a"/>
慙懲於羮者吹虀自知其妄不量鑿而正枘人指爲狂<lb/>
豈意力田而逢年亦稱長袖而善舞太羮焉用以貴本<lb/>
而不遺昌歜甚微縁嗜偏而見取方賢書之上獻俄吏<lb/>
議之旁連竊鐵致疑事非在我解驂見贖世鮮其人尚<lb/>
賴平反卒䝉昭雪折劍既以重鑄死灰因而復燃究其<lb/>
倚伏之難常益信窮通之有定屬皇明之繼照推睿澤<lb/>
以橫流特免試言徑躋仕版技能莫効初如不戰而屈<lb/>
人名宦亟成更類無功而受禄退而省察殆有夤縁此<lb/>
<pb n="KR4h0132_WYG_270-20b"/>
蓋伏遇某官誘進人材主張士類離竒蟠木素爲左右<lb/>
之先璀璨餘光復自比鄰之借致兹寒陋亦預採收敢<lb/>
不慎操修之方明出處之致庶期末路獲報明恩過此<lb/>
以還未知所措<lb/>
　　賀潘奉議致仕啓<hi>張耒</hi>
伏審親家致政奉議上還印綬退即里閭已私知止之<lb/>
安將受永年之福凡居親舊實助欣愉竊以人之多難<lb/>
在於儒者尤甚壯年講學謂富貴利禄之可期出試多<lb/>
<pb n="KR4h0132_WYG_270-21a"/>
遺信功名遇合之有命加以歲月荏苒時不待人目顧<lb/>
簮裳義則當止彼貪冒無恥者率皆優佚而老惟進退<lb/>
顧義者不免饑寒之憂未餘漢庭之賜金復休故社之<lb/>
喬木追計宦游之廩禄何有一毫復與平生之簞瓢相<lb/>
從三徑莫非命也謂之何哉伏惟某官奥學源淵懿行<lb/>
金玉久棲遲於末路遂高退於明時清譽益隆多祥有<lb/>
在耒自憐罪戾久困泥塗延企高風但懐景仰<lb/>
　　答林學士啓<hi>張耒</hi>
<pb n="KR4h0132_WYG_270-21b"/>
伏審光膺宸綍進直蘭堂榮命始行儒林增重竊惟館<lb/>
閣之選蓋待儒學之臣既非典領之權幾於冗散又無<lb/>
議論之責少補絲毫宜非仕者之願居而爲一出之所<lb/>
尚蓋學問者君子之事職卑而待之不輕詩書非俗遠<lb/>
所知禄薄而意則甚厚雖厭居寂寞夸者至謂之病坊<lb/>
而脫落等夷赤尉均稱於宰相名既如此人猶貴之而<lb/>
况將相之選踵武相尋祖宗以來掄擇爲重故本朝之<lb/>
寵儒者雖他官必假此名伏惟某官文麗而用長才周<lb/>
<pb n="KR4h0132_WYG_270-22a"/>
而學富父子濟美兄弟有聲行實著於家庭蹌濟冠於<lb/>
朝右冠豸彈擊風霜凜然攬轡按行窽竇立解已進登<lb/>
於卿棘復入直於道山豈專足止之功實示超騰之漸<lb/>
耒淮楚晩進場屋後來辱登門墻嘗備官屬當趨風於<lb/>
末坐乃首贄於長牋爲禮則勤循分而懼孔鸞同列庸<lb/>
魯鈍之卑飛珠玉藏家騰輝光於貧屋永爲好也何日<lb/>
忘之<lb/>
　　賀翰林曾學士啓<hi>陳師道</hi>
<pb n="KR4h0132_WYG_270-22b"/>
内翰文丈召從西掖入直北門豈惟儒者之榮實繫朝<lb/>
廷之重恭惟論思納獻之任必須道德文學之流不雜<lb/>
用於他材故專收於夙望成命既下歡聲大同雖圖任<lb/>
未快於羣情而天下已被其隂賜兄弟相望召平世之<lb/>
榮光魯衛同升亦熈朝之故事顧惟庸妄早辱知憐雖<lb/>
老棄諸侯乃下流之自取而早親文席顧遺跡之尚存<lb/>
側聞新命之傳倍有輿人之慶秋陽尚熾禁直云初伏<lb/>
冀上爲廟朝精調寢寤<lb/>
<pb n="KR4h0132_WYG_270-23a"/>
　　謝解啓<hi>李廌</hi>
古之士重今之士輕時世使然風俗乃爾販牛版築奚<lb/>
必詩書釣渭耕莘何曾科目蓋君子之學以道義爲己<lb/>
任故古之仕者以卿相爲當然有三顧五聘而未從或<lb/>
千駟萬鍾而不受今以言取士但愧空文凡應舉覔官<lb/>
鄰於自鬻賓興久廢法禁益嚴徒以困窮之身願入英<lb/>
雄之彀廌行年二十有九蚤苦衰殘著書十萬餘言常<lb/>
懐忠憤謀已甚拙許國惟堅雖頻待詔於公車未得爲<lb/>
<pb n="KR4h0132_WYG_270-23b"/>
郎於金馬屢作逐客毎歎虚生第深没世而無名以累<lb/>
青雲之知已比縁秋試偶爾計偕輒生妄心竊有榮幸<lb/>
此蓋伏遇某官久垂教誨曲賜題評恩等丘山義同卵<lb/>
翼致兹昧陋有望亨衢敢不益勵進修上副眷予<lb/>
　　答賀李祥改宣德啓<hi>晁補之</hi>
延對宸廷改榮京秩從游兹舊慰喜良多恭以宣德懿<lb/>
行不羣令儀可度粤從㓜學夙有俊聲下帷未省窺園<lb/>
持竿寧悟流麥其精如此故資之深珠玉藴含山川輝<lb/>
<pb n="KR4h0132_WYG_270-24a"/>
媚自當名世豈獨傳家補之氣合相求心均莫逆絣䌟<lb/>
洸之何取橛株枸之自留臨水送將牛羊方下望風懐<lb/>
想鴻雁欲來庶幾逢聲子之班荆且復過孟公而投轄<lb/>
未遑馳慶先辱流音尚阻盍簮惟期彊飯<lb/>
　　永興提刑謝到任啓<hi>李昭玘</hi>
委轡下車勤吏民之趨走據桉涉筆擁文墨之紛紜將<lb/>
何補於事功徒有慙於靣目伏念昭玘迂疎末學鄙野<lb/>
孤生賦才不長聞道最晩棲遲日月僅成九轉之功蹭<lb/>
<pb n="KR4h0132_WYG_270-24b"/>
蹬風塵未䝉一顧之價再預充庭之貢謾爲入格之遊<lb/>
敢意斐文偶塵精鑒初乏青錢之作宜置下陳誤經黃<lb/>
絹之評遽超數等叨從禄仕擢備儒官詎能握管以窺<lb/>
天良愧奔蜂之化蠋屬大明之繼照延舊德以亮功博<lb/>
收人才盛集冊府開閣之始豈乏異能備員者誰乃出<lb/>
下客人共榮於入彀時皆謂之登瀛正始諸賢濫陪武<lb/>
步石渠秘籍頓發見聞惟知反已以自求敢覬因人而<lb/>
幸進謂有昭昭之明者必有㝠㝠之志無赫赫之熱者<lb/>
<pb n="KR4h0132_WYG_270-25a"/>
亦無凜凜之寒欲寡過而未能恐修名之不立以愚自<lb/>
信曷嘗稱博而毁丹與世何尤不暇去嬰而歸蚡安有<lb/>
本同而末異奚嘗先病而後瘳處沖季孟之間僅知所<lb/>
立甘陵南北之部適幸兩忘能不能各自其人得不得<lb/>
必尸諸命洋然迎餌詎爲宓氏之魚兀若畏人反類羊<lb/>
公之鶴歎源泉之有本驚蒲栁之先衰一傳未終恍已<lb/>
迷其姓氏片文屢過幾不辨其偏旁但縻廩粟以偷安<lb/>
何罪書魚之成蠧久玷外庭之列聊從别乘之行迨及<lb/>
<pb n="KR4h0132_WYG_270-25b"/>
更書復還舊直竟無他異莫追終賈之才名必有可觀<lb/>
竊預趙張之政事舎丹鉛之㸃勘視鞭扑之喧囂精神<lb/>
僅及於目前智慮或遺於意表蠅紛訴牒驅即復來雁<lb/>
集吏行守之不置間闗畏罪黽勉赴功入水必濡毎憂<lb/>
揭厲遇風知退冀免摧頺雖殫十駕之勞蔑有尺寸之<lb/>
補間以私門艱窘多事侵陵禄未逮於孤窮歲已驚於<lb/>
遲暮田無附郭久負陶潜之歸盗不過門素多張禹之<lb/>
愛屢申愚懇願守方州猥霑造物之私特假祥刑之任<lb/>
<pb n="KR4h0132_WYG_270-26a"/>
地占河闗之勝道連雍陜之雄小民尚氣而喜爭巨猾<lb/>
瀕山而爲盜素稱劇部尤藉長才自非水鏡無疵權衡<lb/>
不撓則何以吏知守法人不稱寃顧庸闇之無堪適選<lb/>
掄之誤及此蓋某官元功播物一德亮天見遠業於有<lb/>
爲期太平之可致論事必同於善使人樂盡其才引傴<lb/>
僂以升高徒煩假手削輪囷而成器幾誤揮斤敢不慎<lb/>
守官箴勉思民事不近名而邀福無倚法以作威概以<lb/>
中平得之安靜少圖補報土副陶成美廕方休曾未虞<lb/>
<pb n="KR4h0132_WYG_270-26b"/>
於巨臂不才自養終願託於長年過此以還未知所措<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷二百七十<lb/>
</p>
<p>
</p>
  </div>
</body>
</text>
</TEI>
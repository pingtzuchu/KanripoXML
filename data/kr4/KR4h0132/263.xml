<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百六十三</head> <lb/>
    <p>
<pb n="KR4h0132_WYG_263-1a"/>
欽定四庫全書<lb/>
　文章辨體彚選巻二百六十三<lb/>
　　　　　　　　　　　　明　賀復徵　編<lb/>
尺牘五<lb/>
　　與謝希深歐陽永叔<hi>宋錢維演</hi>
山行良佳少留龍門賞雪無遽歸也<lb/>
　　寓書夷簡<hi>王至清</hi>
僕初與坦夫讀書山寺論家人一卦坦夫獨以孔子反<lb/>
<pb n="KR4h0132_WYG_263-1b"/>
身二字為此卦入證語乃今天子第有取於威如之吉<lb/>
使天下夫婦之主不得終始其義坦夫獨不可以反身<lb/>
之説諫之而将順至此乎安在其有證於尼父之一言<lb/>
也僕今知讀書與仕宦自是兩截事幸哉天以布衣終<lb/>
我身也雖然坦夫自今永保禄位矣何者有所廢必有<lb/>
所愛能従人主所愛處有勲力焉亦必不愛爵禄以愛<lb/>
其人於衆人之外也此一牘也先為相業唁後為相位<lb/>
賀惟坦夫兩受之<lb/>
<pb n="KR4h0132_WYG_263-2a"/>
　　與范堯夫<hi>司馬光</hi>
久絶榮進之心委順田里凡朝廷事未嘗挂慮數年以<lb/>
來昏忘特甚誠不意一旦冒居此地故事多所遺忘朝<lb/>
中士大夫百人中所識不過三四如一黄葉在烈風中<lb/>
幾何其不危墜也又為世俗妄被以虚名不知其人實<lb/>
無所有上下責望不輕如何應副深望教督以所不及<lb/>
隨時示諭勿復形跡此不敢望於他人者也<lb/>
　　荅蔡天啓<hi>王安石</hi>
<pb n="KR4h0132_WYG_263-2b"/>
近附書想達此日安否如何何時南來日以企佇得書<lb/>
説同生基以色立是也所謂猶如野馬熠熠清擾者日<lb/>
光入隙所見是也衆生以識精水合此而成身衆生為<lb/>
想所隂不依日光則不能見想隂既盡心光發宣則不<lb/>
假日光了了見此此即所謂見同生基也<lb/>
　　滁上與梅聖俞書<hi>歐陽修</hi>
去年夏中因飲滁水甚甘問之有一土泉在城東百步<lb/>
許遂往訪之乃一山谷中山勢一面髙峯三面竹嶺回<lb/>
<pb n="KR4h0132_WYG_263-3a"/>
抱泉上舊有佳木一二十株乃天生一好景也遂引其<lb/>
泉為石池甚清甘作亭其上號豐樂亭亦宏麗又於州<lb/>
東五里許靈溪上有二怪石乃馮延魯家舊物移以至<lb/>
亭前廣陵韓公聞之以細芍藥十株見遺亦植於其側<lb/>
其他花竹不可勝紀山下一徑穿入竹篠蒙宻中豁然<lb/>
露盡遂得幽谷<lb/>
　　與仲儀書<hi>歐陽修</hi>
新嵗晴和不審尊體何似湖園清曠春物嚮榮然尚在<lb/>
<pb n="KR4h0132_WYG_263-3b"/>
遏音必未欲㑹聚其如閒適之趣幽静尤佳每苦紛勞<lb/>
但深傾羨也老年相知無幾尺書相問畧亦無嫌餘暇<lb/>
何惜數字少慰病翁然以自久無書不敢奉怪也<lb/>
　　上宋舍人書<hi>李覯</hi>
覯不肖竊謂文之於化人也深矣雖五聲八音或雅或<lb/>
鄭納諸聴聞而淪入心竅不是過也嘗試従事於簡策<lb/>
間其讀虚無之書則心頽然而厭於世觀軍陣之法則<lb/>
心奮起而輕其生味縦横之説則思譎詭而忘忠信熟<lb/>
<pb n="KR4h0132_WYG_263-4a"/>
刑名之學則憙苛刻而泥廉隅誦隠遁之篇則意先馳<lb/>
於水石詠宫體之辭則志不出於匳匣文見於外心動<lb/>
乎中百變而百従之矣諒非淳氣素具通識旁照則為<lb/>
其所敗壊如覆手耳韓子有言曰儒以文亂徳豈謂是<lb/>
乎然則聖君賢輔将以使民遷善而逺罪得不謹於文<lb/>
哉<lb/>
　　與王安國<hi>馮京</hi>
并門歌舞妙麗閉目不窺日以談禪為事<lb/>
<pb n="KR4h0132_WYG_263-4b"/>
　　答馮京<hi>王安國</hi>
若如所論未達禪理閉目不窺便是一重公案<lb/>
　　與王慶源<hi>蘇軾</hi>
髙宻風土食物稍佳但省租公庫減削索然貧儉始至<lb/>
值嵗飢人豪剽刼無虚日凡督捕姦兇五七十人近始<lb/>
肅然鬭訟頗簡稍葺治園亭居之亦粗可樂但值登髙<lb/>
西南引領即悵然終日近稍能飲酒終日可飲十五銀<lb/>
盞他日粗可奉陪於瑞艸橋路上放謌倒載也<lb/>
<pb n="KR4h0132_WYG_263-5a"/>
　　與王定國<hi>蘇軾</hi>
數日卧病在告不審起居佳否知今日㑹兩婿清虚隂<lb/>
森正好劇飲坐無狂客冰玉相對得無少澹否扶病暫<lb/>
起見與子由簡大罵書尺往還正是攪人可憎之物公<lb/>
乃以此為喜怒乎仙人王逺云得此書當復劇口大罵<lb/>
之固應爾然而不可以徒罵也知公澹甚往發一笑<lb/>
　　與蔡景繁<hi>蘇軾</hi>
承愛女微疾今已必全安矣某病咳逾月不已雖無可<lb/>
<pb n="KR4h0132_WYG_263-5b"/>
憂之状而無憀甚矣臨皋南畔竟添却屋三間極虚敞<lb/>
便夏蒙賜不淺胊山臨海石室信如所諭前某嘗攜家<lb/>
一遊時家有胡琴婢就室中作濩索涼州凛然有冰車<lb/>
鐵馬之聲婢去久矣因公復起一念若果遊此當有新<lb/>
篇果爾者亦當破戒奉和也呵呵<lb/>
　　其二<lb/>
近來頗佳徤一病半年無所不有今又一時失去無分<lb/>
毫在者足明憂喜浮幻舉非真實因此頗知衞生之經<lb/>
<pb n="KR4h0132_WYG_263-6a"/>
平日妄念雜好掃地盡矣公比來諸況何如剗刷之來<lb/>
不少勞乎思渴之至非筆墨所能盡<lb/>
　　與毛維瞻<hi>蘇軾</hi>
嵗云暮矣風雨凄然紙窻竹屋燈火青熒時於此間得<lb/>
少佳趣無由持獻獨享為愧想當一笑也<lb/>
　　與耘老<hi>蘇軾</hi>
今日無别事舟中十指如懸槌適有人致嘉酒遂獨飲<lb/>
一杯醺然徑醉念賈處士貧甚無以慰其意乃為作怪<lb/>
<pb n="KR4h0132_WYG_263-6b"/>
石古木一紙每遇饑時輒以開看還能飽人否若吴興<lb/>
有好事者能為君月致米三石酒三斛終君之世者便<lb/>
以贈之不爾可令雙荷葉收掌須添丁長以付之也<lb/>
　　答王敏仲<hi>蘇軾</hi>
軾垂老投荒無復生還之望昨與長子邁訣已處置後<lb/>
事矣今到海南首當作棺次當作墓仍留手䟽與諸子<lb/>
死即塟海外庶幾延陵季子嬴博之義生不挈棺死不<lb/>
扶柩此東坡家風也此外宴坐内照而已<lb/>
<pb n="KR4h0132_WYG_263-7a"/>
　　與滕達道書<hi>蘇軾</hi>
某閒廢無所用心専治經書一二年間欲了却論語書<lb/>
易舍弟亦了却春秋詩雖拙學自謂頗正古今之誤粗<lb/>
有益於世瞑目無憾往往又笑不㑹取快活是措大餘<lb/>
業聞令子手筆甚髙見其寫字想見其人超然者也<lb/>
　　其二<lb/>
示諭宜甫夢遇於傳無有某聞見不廣何足以質然冷<lb/>
暖自知殆未可以前人之有無為證也自聞此事而士<lb/>
<pb n="KR4h0132_WYG_263-7b"/>
大夫多異論意謂中途必一見得相㕘扣竟不果此意<lb/>
衆生流浪火宅纒遶愛賊故為飢火所燒然其間自有<lb/>
燒不著處一念清浄便不服食亦理之常無足怪者方<lb/>
其不食不可强使食猶其方食不可强使之不食也此<lb/>
間何必生異論乎願公以食不食為旦暮以仕不仕為<lb/>
寒暑此外黙而識之若以不食為勝觧則與異論者相<lb/>
去無幾矣偶䝉下問輒此奉廣而已不罪不罪<lb/>
　　與王元直書<hi>蘇軾</hi>
<pb n="KR4h0132_WYG_263-8a"/>
黄州真在井底杳不聞鄉國信息不審此日起居何如郎娘<lb/>
各安否此中凡百粗遣江邊㺯水挑菜便過一日每見一邸<lb/>
報須數人下獄得罪方朝廷綜核名實雖才者猶不堪其任<lb/>
况僕頑鈍如此其廢棄固冝但有少望或聖恩許歸田里得<lb/>
欵段一僕與子衆丈楊宗文之流往來瑞草橋夜還何村與<lb/>
君對坐莊門喫𤓰子炒豆不知當復有此日否存道奄忽使<lb/>
我至今酸辛其家亦安在人還詳示數字餘惟萬萬保愛<lb/>
　　與魯直書<hi>蘇軾</hi>
<pb n="KR4h0132_WYG_263-8b"/>
晁君寄騷細㸔甚竒信其家多異材耶然有少意欲魯<lb/>
直以已意微箴之凡人文字務使平和至足餘溢為竒<lb/>
怪葢出於不得已爾晁文竒怪似差早然不可直云爾<lb/>
非謂其諱也恐傷其邁往之氣當為朋友講磨之語乃<lb/>
宜不知公謂然否<lb/>
　　與徐得之書<hi>蘇軾</hi>
得之晚得子聞之喜慰可知不敢以俗物為賀所用硯<lb/>
一枚送上須是學書時矣知似太早然俯仰間便自見<lb/>
<pb n="KR4h0132_WYG_263-9a"/>
其成立但催促吾儕日益潦倒耳恐得之惜别又復前<lb/>
去家中闕人抱孩兒深為不皇呵呵<lb/>
　　答吕熈道書<hi>蘓軾</hi>
南都住半月恍然如一夢耳思企徳義每以悵然舎弟<lb/>
朴訥寡徒非長者輕勢重徳誰肯相厚者湖州江山風<lb/>
物不類人間加以事少睡足真拙者之慶有幹不外<lb/>
　　答參寥書<hi>蘇軾</hi>
専人逺來辱手書并示近詩如獲一笑之樂數日喜慰<lb/>
<pb n="KR4h0132_WYG_263-9b"/>
忘味也某到貶所半年凡百粗遣更不能細説大畧祗<lb/>
似靈隠天竺和尚退院後却在一箇小村院子折足鐺<lb/>
中罨糙米飯喫便過一生也得其餘瘴癘病人北方何<lb/>
嘗不病是病皆死得人何必瘴氣但苦無醫藥京師國<lb/>
醫手裏死漢尤多參寥聞此一笑當不復憂我也故人<lb/>
相知者即以此語之餘人不足與道也未㑹合間千萬<lb/>
為道善愛自重<lb/>
　　答言上人書<hi>蘇軾</hi>
<pb n="KR4h0132_WYG_263-10a"/>
去嵗吴興倉卒為别至今耿耿譴居窮陋往還㫁盡逺<lb/>
辱不遺尺書見及感怍殊深比日法體佳勝扎翰愈精<lb/>
健詩必稱是不蒙見示何也雪齋清境發於夢想此間<lb/>
但有荒山大江修竹古木每飲村酒酢後曳杖放脚不<lb/>
知逺近亦曠然天真與武林舊遊未見議優劣也何時<lb/>
㑹合一笑惟萬萬自愛<lb/>
　　與徑山長老<hi>蘇軾</hi>
嶺南萬里不能死而歸宿田野遂有不起之憂豈非命<lb/>
<pb n="KR4h0132_WYG_263-10b"/>
也夫然死生亦細故耳無足道者唯為佛為法為衆生<lb/>
自重<lb/>
　　寄子瞻書<hi>佛印</hi>
嘗讀退之送李愿歸盤谷序愿不遇於主上者猶能坐<lb/>
茂樹以終日子瞻中大科登金門上玉堂逺放寂寞之<lb/>
濱權臣忌子瞻為宰相耳人生一世間如白駒之過隙<lb/>
三二十年功名富貴轉盼成空何不一筆勾㫁尋取自<lb/>
家本來面目萬刼常在永無堕落縦未得到如來地亦<lb/>
<pb n="KR4h0132_WYG_263-11a"/>
可以驂駕鸞鶴翺翔三島為不死人何乃膠柱守株待<lb/>
入惡趣昔有問師佛法在甚麽處師云在行住坐卧處<lb/>
著衣喫飯處没理没㑹處死活不得處子瞻胸中有萬<lb/>
巻書筆下無一㸃塵到這地位不知性命所在一生聰<lb/>
明要做甚麽三世諸佛則是一箇有血性的漢子子瞻<lb/>
若能脚下承當把一二十年富貴功名賤如泥土努力<lb/>
向前珍重珍重也<lb/>
　　答陳師仲<hi>蘇轍</hi>
<pb n="KR4h0132_WYG_263-11b"/>
轍少好為詩與家兄子瞻所為多少相若也子瞻既已<lb/>
得罪轍亦不復作詩然今世士大夫自亦不喜為詩以<lb/>
詩名世者葢無幾人間有作者尤足貴也故僕得其所<lb/>
為輒諷詠終日譬如新病瘖人口不復歌聞有歌者猶<lb/>
能手足舞蹈以自慰釋足下尚能以五百篇見惠耶茍<lb/>
有以慰我不必矜自口出也<lb/>
　　與胡少汲書<hi>黄庭堅</hi>
庭堅叩頭晁嫂必孝友解事家居惟雍睦則不以細故<lb/>
<pb n="KR4h0132_WYG_263-12a"/>
傷大義亦使亡者無憾于下泉矣念兄當此多難能自<lb/>
奮發否公學道頗得力耶治病之方當深求禪悦照破<lb/>
生死之根則憂畏淫怒無處安脚病既無根枝葉安能<lb/>
為害投子聰老是出世宗師海㑹演老行不愧古人皆<lb/>
可親近殊勝從文章之士學妄言綺語増長無明種子也<lb/>
聰老尤喜接髙明士大夫渠開巻論説便穿得諸儒鼻<lb/>
孔若于義理得宗趣却觀舊所讀書境界廓然六通四<lb/>
闢極省心力也然有道之士須以至誠懇惻歸向古人<lb/>
<pb n="KR4h0132_WYG_263-12b"/>
所謂下人不精不得其真此非虚語<lb/>
　　答晦夫衡州使君書<hi>黄庭堅</hi>
望之去後想令弟必将沂國入城其人亦肯調伏成家<lb/>
否諸子弟有従學之所否人生須輟生事之半養一佳<lb/>
士教子弟為十年之計乃有可望求得佳士既資其衣<lb/>
食温飽又當尊敬之而不倦乃可以盡君子之心而享<lb/>
其功每見士大夫家養門客畧與僕使同耳如此何縁<lb/>
得佳士蓺麻必不能為粟也向見令嗣眉目明秀但患<lb/>
<pb n="KR4h0132_WYG_263-13a"/>
未得師友耳厲之人夜半而生子求火甚急惟恐其似<lb/>
已也況長者乎無緣㑹面聊寄一笑<lb/>
　　與李端叔書<hi>黄庭堅</hi>
數日來驟煖瑞香水仙紅梅盛開明牕浄室花氣撩人<lb/>
似少年時都下夢也但多病之餘懶作詩耳公比來亦<lb/>
游戯翰墨間耶比得荆州一詩人髙荷極有筆力使之<lb/>
陵厲中州不減晁張但公不識耳<lb/>
　　與元不伐<hi>黄庭堅</hi>
<pb n="KR4h0132_WYG_263-13b"/>
所諭家徒四壁應舉蹉跎貧者士之常冨貴在天安可<lb/>
人力較耶知寸心不與萬物俱盡則在此不在彼矣千<lb/>
萬開拓胷次衡門之下古人不逺<lb/>
　　其二<lb/>
知命挾雌将雛下荆峽迎元明未得近音也文章殊不<lb/>
能下筆葢才智與齒髮俱衰憂病又侵其半所謂吾猶<lb/>
昔人也有放浪石刻數種亦可以見其衰䬃散誕矣<lb/>
　　投知已書<hi>張耒</hi>
<pb n="KR4h0132_WYG_263-14a"/>
古之致精竭思以事一藝而其知不分者其心之所思<lb/>
意之所感必能自達於其技使人觀其動作變態而逆<lb/>
得其悲歡好惡之微情故工樂者能使喜愠見於其聲<lb/>
工舞者能使欣戚見於其容當其情見於物而意洩於<lb/>
外也葢雖欲自掩而不可得昔伯牙之所好者琴耳鍾<lb/>
子期坐而聴之而伯牙不能藏其微情夫伯牙之情豈<lb/>
與情謀哉惟其専意一心以事其技故意之所動黙然<lb/>
相授而不自知也<lb/>
<pb n="KR4h0132_WYG_263-14b"/>
　　答汪信民書<hi>張耒</hi>
抑聞古之文章雖制作之體不一端大扺不過記事辨<lb/>
理而已記事可以垂世而辨理足以開物皆辭達者也<lb/>
雖然有道辭生於理理根於心茍邪氣不入於心僻學<lb/>
不記於耳目中和正大之氣溢於中發於文字言語未<lb/>
嘗不明白條暢盍觀於語者乎直者文簡事核而理明<lb/>
雖使婦女童子聴之而喻曲者枝詞游說文繁而事晦<lb/>
讀之三反而不見其情此無待而然者也<lb/>
<pb n="KR4h0132_WYG_263-15a"/>
　　與黄魯直書<hi>陳師道</hi>
邇來起居何如不至乏絶不何以自存有相恤者不令<lb/>
子能慰意不風土不甚惡不平居有可與語者不仕者<lb/>
不相陵不何以遣日亦著書不近有人傳謁金門詞讀<lb/>
之爽然便如侍語未知此生亦復能相從如前日不<lb/>
　　與胡樞宻<hi>孫覿</hi>
新第落成市聲不入耳俗軌不至門客至命坐青山當<lb/>
户流水在左輒談世事便當以大白浮之使不得言也<lb/>
<pb n="KR4h0132_WYG_263-15b"/>
　　與李尚書<hi>孫覿</hi>
省書喜聞眠宿大佳覿已遂首丘而公亦安於閒寂相<lb/>
望耿耿如太白之配殘月也<lb/>
　　與陳同甫書<hi>吕祖謙</hi>
人至辱示字欣審秋晚氣清尊候萬福某官次粗遣而<lb/>
沈迷書冊中他無所預粗可藏拙但冗食極不遑安耳<lb/>
垂諭偹悉雅意再三玩繹辭氣樂和殊少感慨悲壮之<lb/>
意極以為喜驅山塞海未足為勇惟收歛不可歛之氣<lb/>
<pb n="KR4h0132_WYG_263-16a"/>
伏槽安流乃真有力者也人囬匆匆作此他祈厚為道<lb/>
義䕶愛<lb/>
　　答汪尚書書<hi>朱熹</hi>
中國所恃者徳夷狄所恃者力今慮國事者大扺以審<lb/>
彼已較强弱為言是知夷狄相攻之䇿而未嘗及中國<lb/>
治夷狄之道也葢以力言之則彼常强我常弱是無時<lb/>
而可勝不得不和也以徳言之則振三綱明五常正朝<lb/>
廷厲風俗皆我之所可勉而彼之所當服者是乃中國<lb/>
<pb n="KR4h0132_WYG_263-16b"/>
治夷狄之道而今日所當議也誠能自厲以此則亦何<lb/>
以講和為哉愚之所憂獨恐力既不振徳又不修則曰<lb/>
戰曰和俱無上䇿耳<lb/>
　　答陳膚仲書<hi>朱熹</hi>
承以家務叢委妨於學問為憂此固無可奈何者然亦<lb/>
只此便是用功實地但毎事看得到理不令容易放過<lb/>
更於其間見得平日病痛痛加剪除則為學之道何以<lb/>
加此若起一脱去之心生一排遣之念則理事却成兩<lb/>
<pb n="KR4h0132_WYG_263-17a"/>
截讀書亦無用處矣但得少間隙時不可閒坐説話過<lb/>
了時日須偷些小功夫看些小文字窮究聖賢所説底<lb/>
道理乃可以培植本原庶幾枝葉自然長王耳<lb/>
　　劉伯協<hi>陸九淵</hi>
人家之興替在義理不在富貴假令貴為公相富等崇<lb/>
愷而人無義理正為家替若簞食瓢飲肘見纓絶而人<lb/>
有義理正為家興吾人為身謀為子孫謀為親戚謀皆<lb/>
當如此然後為忠其自謀者或不然亦是不忠於吾身<lb/>
<pb n="KR4h0132_WYG_263-17b"/>
矣<lb/>
　　與繆知府<hi>文天祥</hi>
天祥茅屋三間在萬山深處借書沽酒外一毫不以公<lb/>
私撓獨蒔松百畝日騎牛扣角其間天惠仁侯自此吏<lb/>
不打門犬不夜吠猿呼虎嘯各適其適則某受賜多矣<lb/>
　　與朱太博<hi>文天祥</hi>
聞車騎在郊外政欲嗣訊韓星忽來偉然朶雲之贈故<lb/>
人渠渠勞苦行役諸兒那識此意曉起入山新流没岸<lb/>
<pb n="KR4h0132_WYG_263-18a"/>
棋聲未盡石骨依然人生往往如此可超然一笑承有<lb/>
訪沙之約上已前後擬山行數日須主人在竹所可乗<lb/>
興分沙一席已戒白鷗退避矣呼燈走筆馳意泬寥<lb/>
　　與趙子昻評書<hi>元鮮于樞</hi>
張長史懐素髙閑皆名善草書長史顛逸時出法度之<lb/>
外懐素守法特多古意髙閑用筆粗十得六七耳至山<lb/>
谷乃大壊不可復理<lb/>
　　與張伯雨<hi>虞集</hi>
<pb n="KR4h0132_WYG_263-18b"/>
承舎福真便向江東西名山縦游此最上竒事惟在勇<lb/>
為仙真神人即未便居天上要亦不肯來塵中汩汨山<lb/>
水勝處多所恒遊願吾伯雨早有𤣥遇某俗緣未了此<lb/>
事但輸一籌先耳<lb/>
　　與介石<hi>倪瓉</hi>
瓉奉别後従蘭陵東郭門外人家少憩三日待荆溪發<lb/>
行李來即歸田舎到家稍稍休歇而州縣科差迫促騷<lb/>
然因嘆那能復以憒憒従彼之榛榛乎便命扁舟入吴<lb/>
<pb n="KR4h0132_WYG_263-19a"/>
寓村落中調氣静坐得以少抒其中磊磊者一日従一<lb/>
二林下人登靈巖山覽觀天池石壁之勝尋姑胥臺古<lb/>
跡若司馬子長蘇長公悲世憤俗有不勝其哀後百世<lb/>
而不及見古人則求古跡觀以自解惜不肖非其人回<lb/>
望太湖之西諸山依約指㸃數螺若芥舟汎汎杯水中<lb/>
者當是銅雲離墨因並吾寄止公政著白雲滅没處杜<lb/>
門著書降屈其心志不能以道表見於當世真為泣下<lb/>
沾襟也<lb/>
<pb n="KR4h0132_WYG_263-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百六十三<lb/>
</p>
<p>
</p>
  </div>
</body>
</text>
</TEI>
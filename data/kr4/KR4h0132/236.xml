<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百三十六</head> <lb/>
    <p>
<pb n="KR4h0132_WYG_236-1a"/>
欽定四庫全書<lb/>
　文章辨體彚選巻二百三十六<lb/>
　　　　　　　　　　　　明　賀復徴　編<lb/>
書三十二<lb/>
　　駁何氏論文書<hi>明李夢陽</hi>
某再拜大復先生足下前屢覽君作頗疑有乖於先法<lb/>
淤是為書敢再拜獻足下冀足下改玉趨也乃足下不<lb/>
改玉趨也而即擿僕文之乖者以復我其言辯以肆其<lb/>
<pb n="KR4h0132_WYG_236-1b"/>
氣傲以豪其㫖軒翕而<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>嵺僕始而讀之謂君我詼也<lb/>
已而思之我䂓也猶我君䂓也夫䂓人者非謂其人卑<lb/>
也人之見有同不同僕之才不高於君天下所共聞也<lb/>
乃一旦不量而慮子乖於先法兹其情無他也子擿我<lb/>
文曰子高處是古人影子耳其下者已落近人之口又<lb/>
曰未見子自築一堂奥突開一户牖而以何急於不朽<lb/>
此非仲黙之言短僕而諛仲黙者之言也短僕者必曰<lb/>
李某豈善文者但能守古而尺尺寸寸之耳必如仲黙<lb/>
<pb n="KR4h0132_WYG_236-2a"/>
出入由已乃為舍筏以登岸斯言也禍子者也古之工<lb/>
如倕如班堂非不殊户非同也至其為方也圓也弗能<lb/>
舍䂓矩何也䂓矩者法也僕之尺尺而寸寸之者固法<lb/>
也假令僕竊古之意盜古之形剪截古辭以為文謂之<lb/>
影子誠可若以我之情述今之事尺寸古法罔襲其辭<lb/>
猶班圓倕之圓倕方班之方而倕之木非班之木也此<lb/>
奚不可也夫筏我二也猶免之蹄魚之筌舍之可也䂓<lb/>
矩者方圓之自也即欲舍之烏乎舍子試築一堂開一<lb/>
<pb n="KR4h0132_WYG_236-2b"/>
户措䂓矩而能之乎措䂓矩而能之必并方圓而遺之<lb/>
可矣何有於法何有於䂓矩故為斯言者禍子者也禍<lb/>
子者禍文之道也不知其言禍已與禍文之道而反䂓<lb/>
之於法者是攻子亦謂操戈入室者矣子又曰孔曽思<lb/>
孟不同言而同至誠如尺寸古人則詩主曹劉阮陸足<lb/>
矣李杜即不得更登於詩壇詩云人知其一莫知其他<lb/>
予之同法也堯舜之道不以仁政不能平治天下者也<lb/>
子以我之尺寸者言也覽子之作於法焉蔑矣宜其惑<lb/>
<pb n="KR4h0132_WYG_236-3a"/>
之靡解也阿房之巨靈光之巋臨春結綺之侈麗楊亭<lb/>
葛廬之幽之寂未必皆倕與班為之也乃其為之也大<lb/>
小鮮不中方圓也何也有必同者也獲所必同寂可也<lb/>
幽可也侈以麗可也巋可也巨可也守之不易久而推<lb/>
移因質順勢融鎔而不自知於是為曹為劉為阮為陸<lb/>
為李為杜即今為何大復何不可哉此變化之要也故<lb/>
不泥法而法嘗由不求異而其言人人殊易曰同歸而<lb/>
殊途一致而百慮謂此也非自築一堂奥自開一户牖<lb/>
<pb n="KR4h0132_WYG_236-3b"/>
而後為道也故予嘗曰作文如作字歐虞顔柳字不同<lb/>
而同筆筆不同非字矣不同者何也肥也瘦也長也短<lb/>
也䟽也宻也故六者勢也字之體也非筆之精也精者<lb/>
何也應諸心而本諸法者也不窺其精不足以為字而<lb/>
矧文之能為文猶不能為而矧能道之為仲黙曰夫為<lb/>
文有不可易之法辭斷而意屬聨物而比類以兹為法<lb/>
宜其惑之難解而䛕之者易搖也假令僕即今為文一<lb/>
通能使辭不屬意不斷物聨而類比矣然於中情思澁<lb/>
<pb n="KR4h0132_WYG_236-4a"/>
促語嶮而硬音生節抝質直而麄淺謭露骨爰癡爰枯<lb/>
則子取之乎故辭斷而意屬者其體也文之勢也聯而<lb/>
比之者事也柔澹者思也含蓄者意也典厚者義也高<lb/>
古者格也宛亮者調也沉著雄麗清峻閑雅者才之類<lb/>
也而發於辭辭之暢者其氣也中和者氣之最也夫然<lb/>
又華之以色求之以味溢之以音是以古之文者一揮<lb/>
而衆善具也然其翕闢頓挫尺尺而寸寸之未始無法<lb/>
也所謂圓䂓而方矩者也且士之文也猶醫之脉脉之<lb/>
<pb n="KR4h0132_WYG_236-4b"/>
濡弱𦂳數遲緩相似而實不同前予以柔澹沉著含蓄<lb/>
典厚諸義進䂓於子而救俊亮之偏而子則曰必閒寂<lb/>
以為柔澹濁切以為沉著艱窒以為含蓄俚輳以為典<lb/>
厚豈惟謬於諸義并俊語亮節悉失之矣吾子於是乎<lb/>
失言矣子以為濡可為弱𦂳可為數遲可為緩邪濡弱<lb/>
𦂳數遲緩不可相為則閒寂獨可為柔澹濁切可為沉<lb/>
著艱窒可為含蓄俚輳可為典厚邪吁吾子於是乎失<lb/>
言矣以是而論文子於文乎病矣葢子徒以僕䂓子者<lb/>
<pb n="KR4h0132_WYG_236-5a"/>
過言靡量而遂肆為<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>嵺之談擿僕之乖以攻我而不<lb/>
知僕之心無他也僕之文千瘡百孔者何敢以加于子<lb/>
也誠使僕妄自以閒寂濁切艱窒俚輳為柔澹沉著含<lb/>
蓄典厚而為言黯慘有如揺鞞擊鐸子何不求柔澹沉<lb/>
著含蓄典厚之真為之而遽以俊語亮節自安邪此尤<lb/>
惑之甚者也僕聰明衰矣恒念子負振世之才而僕叨<lb/>
通家骨肉之列於是䂓之以進其極而復極論以冀其<lb/>
自反實非自高以加于子傳曰改玉改行子誠持堅白<lb/>
<pb n="KR4h0132_WYG_236-5b"/>
不相下願再書以復我<lb/>
　　論史荅王監察書<hi>李夢陽</hi>
僕嘗思作史之義昭往訓來羙惡具列不勸不懲不之<lb/>
述也其文貴約而該約則覽者易徧該則毫末弗遺古<lb/>
史莫如書春秋孔子刪修篇寡而字嚴左氏繼之辭義<lb/>
精詳遷固愽采簡帙省縮以上五史讀者刻日可了其<lb/>
冊可挾而行可箱而徙後之作者本乏三長竊名效芳<lb/>
輒附筆削義非指南辭殊禁臠傅叙繁蕪事無斷落范<lb/>
<pb n="KR4h0132_WYG_236-6a"/>
曄後漢亦知史不貴繁然剜精剷采著力字句之間故<lb/>
其言枯體晦文之削者也葢不知古史文約而意完非<lb/>
故省之言之妙耳下迨三國南北諸史逺不及曄漫浪<lb/>
難觀晉書本出羣手體製混雜俗雅錯棼歐陽人雖名<lb/>
世新唐書靡加古今之識者賦古而廢新五代史成一<lb/>
家言是矣然古史如畫筆形神具出覽者踴躍卓如見<lb/>
之歐無是也至於宋元二史第據文移一概抄謄辭義<lb/>
兩蔑其書各逾百帙觀者無所啟發展巻思睡矣得其<lb/>
<pb n="KR4h0132_WYG_236-6b"/>
書者往往束之高閣僕謂諸史他猶可耳晉宋元三史<lb/>
必修之書也若宿學碩儒才敵班馬後漢而下種種筆<lb/>
削誠萬世弗刋之典或憚其難止取三史約而精之亦<lb/>
𢎞文之嘉運昭代之景勲管豹井天私蓄素矣幸公有<lb/>
問輒吐布以聞伏俟大君子敎焉<lb/>
　　與邃菴先生書<hi>李夢陽</hi>
徐州使至知蒲輪北矣公之出處天下闗之初公之南<lb/>
也愚嘗私計出則利國處則利身且今夢傅卜尹之秋<lb/>
<pb n="KR4h0132_WYG_236-7a"/>
孰能使公獨以身利哉夫治朝亦有雜進君子不無異<lb/>
同今欲主張國是定雜為一合異為同非公是利而將<lb/>
誰利哉往者公之柄政也議者謂公喜通才奬辯給㧞<lb/>
門士優故吏故其顯名高位者程事簿書之夫多而雅<lb/>
裕鎮俗之徒寡爽快取辦之流揚而先憂識㣲之士抑<lb/>
委曲活變之風行而守死執義之心灰至今言官猶以<lb/>
此病公而不知道以正行事由通濟聖人通天下之情<lb/>
達天下之變而後成天下之亹亹夫日有中昃時有孟<lb/>
<pb n="KR4h0132_WYG_236-7b"/>
季愚嘗竊觀今天下之才正徳不如𢎞治𢎞治不如成<lb/>
化豈否泰消長生才有高下邪抑有之而未用邪用之<lb/>
而求盡邪斯非後生小子之所知亦非所宜言者企瞻<lb/>
光範北斗在天斟酌元氣霖雨四海畎畆之民伏俟太<lb/>
平<lb/>
　　與空同先生論詩書<hi>何景明</hi>
敬奉華牘省誦連日初憮然若遺既渙渙然若有釋也<lb/>
發迷徹蔽愛助激成空同子功徳我者厚矣僕自念離<lb/>
<pb n="KR4h0132_WYG_236-8a"/>
析以來單處寡類格人逖聽程缺元龜去道符爽是故<lb/>
述作靡式而進退失歩也空同子曰子必有諤諤之評<lb/>
夫空同子何有于僕也然僕所自志者何可弗一質之<lb/>
追昔為詩空同子刻意古範鑄形宿鏌而獨守尺寸僕<lb/>
則欲富於材積領㑹神情臨景搆結不倣形迹詩曰惟<lb/>
其有之是以似之以有求似僕之愚也近詩以盛唐為<lb/>
尚宋人似蒼老而實踈鹵元人似秀峻而實淺俗今僕<lb/>
詩不免元習而空同近作間入於宋僕固蹇拙薄劣何<lb/>
<pb n="KR4h0132_WYG_236-8b"/>
敢自列於古人空同方雄視數代立振古之作乃亦至<lb/>
此何也凡物有則弗及者及而退者與過者焉均謂之<lb/>
不至譬之為詩僕則可謂弗及者若空同求之則過矣<lb/>
夫意象應曰合意象乖曰離是故乾坤之卦體天地之<lb/>
撰意象盡矣空同丙寅間詩為合江西以後詩為離譬<lb/>
之樂衆響赴㑹條理乃貫一音獨奏成章則難故絲竹<lb/>
之音要眇木革之音殺直若獨取殺直而并棄要眇之<lb/>
聲何以窮極至妙感情飾聽也試取丙寅作叩其音尚<lb/>
<pb n="KR4h0132_WYG_236-9a"/>
中金石而江西以後之作辭艱者意反近意苦者辭反<lb/>
常色澹黯而中理披慢讀之若搖鞞鐸耳空同貶清俊<lb/>
響亮而明柔澹沉著含蓄典厚之義此詩家要㫖大體<lb/>
也然究之作者命意敷辭兼於諸義不設自具若閒緩<lb/>
寂寞以為柔澹重濁剜切以為沉著艱詰晦塞以為含<lb/>
蓄野俚輳積以為典厚豈惟謬於諸義亦併其俊語亮<lb/>
節悉失之矣鴻荒邈矣書契以來人文漸開孔子斯為<lb/>
折中之聖自餘諸子悉成一家之言體物雜撰言辭各<lb/>
<pb n="KR4h0132_WYG_236-9b"/>
殊君子不例而同之也取其善焉已爾故曹劉阮陸下<lb/>
及李杜異曲同工各擅其時並稱能言何也詞有高下<lb/>
皆能擬議以成其變化也若必例其同曲夫然後取則<lb/>
既主曹劉阮陸矣李杜即不得更登詩壇何以謂千載<lb/>
獨歩也僕嘗謂詩文有不可易之法者辭斷而意属聫<lb/>
類而比物也上考古聖立言中徴秦漢緒論下采魏晉<lb/>
聲詩莫之有易也夫文靡於隋韓力振之然古文之法<lb/>
亡於韓詩溺於陶謝力振之然古詩之法亦亡於謝比<lb/>
<pb n="KR4h0132_WYG_236-10a"/>
空同嘗稱陸謝僕叅詳其作陸詩語俳體不俳也謝則<lb/>
體語俱俳矣未可以其語似遂得並例也故法同則語<lb/>
不必同矣僕觀堯舜周孔子思孟氏之書皆不相沿襲<lb/>
而相發明是故徳日新而道廣此實聖聖傳授之心法<lb/>
也後世俗儒專守訓詁執其一說終身弗解相傳之意<lb/>
背矣今為詩不推類極變開其未發冺其擬議之迹以<lb/>
成神聖之功徒叙其已陳修飾成文稍離舊本便自杌<lb/>
棿如小兒倚物能行獨趨顛仆雖由此即曹劉即阮陸<lb/>
<pb n="KR4h0132_WYG_236-10b"/>
即李杜且何以益於道化也佛有筏喻言捨筏則達岸<lb/>
矣達岸則捨筏矣今空同之才足以命世其志金石可<lb/>
斷又有超代軼俗之見自僕逰從獲覩作述今且十餘<lb/>
年來矣其高者不能外前人也下焉者已踐近代矣自<lb/>
創一堂室開一户牖以傳不朽者非空同撰焉誰也易<lb/>
大傳曰神而明之存乎徳行成性存存道義之門是故<lb/>
可以通古今可以攝衆妙可以出萬有是故殊途百慮<lb/>
而一致同歸夫聲以覈生色以質麗虚其竅不假聲矣<lb/>
<pb n="KR4h0132_WYG_236-11a"/>
實其質不假色矣茍實其竅虚其質而求之聲色之末<lb/>
則終于無有矣北風便冀反復鄙說幸甚<lb/>
　　與何粹夫書<hi>何景明</hi>
景明頓首粹夫先生閣下日者先生示以䟽歸竊與子<lb/>
鐘計慮謂冝且止更值時方忌諱虞有觸冒且䟽而部<lb/>
不可之無益舉動古人以禮義制進退進不可茍退豈<lb/>
可輕先生裁之海内友朋属目㡬何三四君子悉已謝<lb/>
時仲木退耕於高陵獻吉寄處於大梁徳<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>乆廢于岐<lb/>
<pb n="KR4h0132_WYG_236-11b"/>
下子衡伏竄於海濵有憂國傷人之思而寜無云亡殄<lb/>
瘁之嘆乎先生乃復欲憤世自遂長往之情得矣恐不<lb/>
免於褊心之譏而或繆於義退之道也夫據世而經施<lb/>
從風而順化知遇曠代之事也經常以緯變成易以忍<lb/>
難君子隨時之用也若稍不可意不能其煩便自委去<lb/>
則天下欲承君子之澤幾無時矣僕不肖獲聽於先生<lb/>
先生服廉守介明徳峻行雖子罕之却璧㓜安之揮金<lb/>
閔叔之不食遺蒜無已之不受贈袍何以尚之至其瑰<lb/>
<pb n="KR4h0132_WYG_236-12a"/>
論精識周知曲中略於章句之末而超於尺寸之外可<lb/>
以叅頥濟務超逺明㣲葢僕之所深尚者然數年以來<lb/>
執論究迹似猶獨行一節之事而未合于聖人通士之<lb/>
觀何也夫狥時就功世不能器秉樸滅華徒飾亡實四<lb/>
者皆非通聖也通士不居器而滯用聖人不專質而䘮<lb/>
文故簠簋之器必飾金玉棟梁之匠不彫濩落何也物<lb/>
有所不容而貴有所必須也今先生或者敦質而太略<lb/>
於文器大而人莫能用惟先生少自抑忍順卑俟時以<lb/>
<pb n="KR4h0132_WYG_236-12b"/>
存人望以慰交遊之私夫龍蛇之徳變化之義先生藴<lb/>
之素矣僕恃知愛輙敢既其愚臆惟先生亮之<lb/>
　　與寗兵備書<hi>何景明</hi>
日者見執事求退之䟽出處大義要宜有此朝廷處執<lb/>
事者善矣執事之情則得矣然地方軍民其如何耶僕<lb/>
自愧身處闥閣之内職在書史之藝不親言責政要徒<lb/>
以口舌私自論列以呻執事於士大夫友朋之間則亦<lb/>
蔑矣更投之於弗合而忌之於必阻無怪乎勢之難也<lb/>
<pb n="KR4h0132_WYG_236-13a"/>
夫天下之事百人成之不足一人壊之有餘大抵今之<lb/>
人率不察於利害之實而必遂其意見之私畧其所濟<lb/>
而惟攻其所不同故汎議者騰無情之謗而中禍者下<lb/>
有隙之毒天下之事奚所救而欲弗壊也僕所憤惜豈<lb/>
獨為執事耶夫良吏不媚上而求懐於民特士不求無<lb/>
非於衆而欲伸於偉哲不恒之士故其節介而惠遺志<lb/>
逺而名不孤今河南之童黎則念執事矣京師之士有<lb/>
偉哲不恒者於執事又有不俟執手杯酒之交而知之<lb/>
<pb n="KR4h0132_WYG_236-13b"/>
者矣執事何以得此耶亦可以自喜矣夫以位榮人人<lb/>
所樂趨以事責位人所必避是故才者任難於亂而闒<lb/>
茸籍貴於平安今仕宦之情莫能易此平居攘華要以<lb/>
自利有急則避害而罕仕雖在華要將委而去之即使<lb/>
執事他日見用属時無事則不免言者之欲摧敗茍稍<lb/>
有事用權力當利害以責一旦之用將必有不舍執事<lb/>
者矣惟執事定志安身勿以時論少自沮易僕之所深<lb/>
望也昔馬遷奮格衆之見不愛其身以伸李陵陵卒隤<lb/>
<pb n="KR4h0132_WYG_236-14a"/>
其家聲以累太史夫陵實國士不能勇於一日之死而<lb/>
欲幸望於不世之圖卒之老於異俗而節不立身殞而<lb/>
志不明於人此義夫千載之恨也執事高峻樹立非庸<lb/>
可冀其一二然所伸於偉哲不恒之知者僕惓惓望焉<lb/>
惟執事圖之<lb/>
　　與李獻吉論文書<hi>徐禎卿</hi>
足下奉敎幸甚㝷已口復卒卒猶不既愚臆也僕少喜<lb/>
聲詩麄通於六藝之學觀時人近世之辭悉詭於是惟<lb/>
<pb n="KR4h0132_WYG_236-14b"/>
漢氏不逺逾古遺風流韻猶未有艾而郊廟閭巷之歌<lb/>
多可誦者僕以為如是猶可不叛於古乃攄其性情之<lb/>
愚竊比於作者之義今時人喜趨下率不信古與之言<lb/>
不盡解故久不輸其説恐為伯牙所笑乃一日遇足下<lb/>
而獨有取焉何也足下又謂僕閑於賦頌之文夫賦頌<lb/>
者誠文章之瑰瑋予心之所希艶也始吾誦屈平之文<lb/>
以為詩之變也然麗而不淫哀而不怨葢無惡焉及誦<lb/>
司馬長卿之言靡麗浩蕩不可窮涘雖絶特之觀非盛<lb/>
<pb n="KR4h0132_WYG_236-15a"/>
世之所見也雄於長卿何所樂羡乃蹈襲名其文而原<lb/>
何戾忒又作賦以反之此予所未喻者故反之以附於<lb/>
原之意此足下之所見也藝家之風好相誇嫉後世之<lb/>
文不待馬揚而好嗤之自䕶其醜若趙人之持其璧而<lb/>
不肯下也豈不重可笑哉今足下責僕以相麗益此古<lb/>
之道也今何復見之僕愚戅何敢自愛恐不足以承教<lb/>
傷知人之明為足下羞也若反覆相示更互詳定或大<lb/>
有疵謬輙抵毁去不猶愈於後人之詆笑乎且文辭之<lb/>
<pb n="KR4h0132_WYG_236-15b"/>
貴賤存乎其人雒邑之鼎諸侯争之非鼎之貴周貴其<lb/>
鼎也若徒務雕切之華而不責其實則恐為揚雄之𤣥<lb/>
徒取病於後世耳楩楠豫章之材所用於世者貴其實<lb/>
也僕雖駑鈍竊嘗志於是其必本道徳之𠂻遵作者之<lb/>
度以繅繭襚衣生物而已豈蟬口之所鼔譟乎居之而<lb/>
不疑想足下與吾共之也曩申贈章祗候來答詩曰無<lb/>
言不讐此之謂也<lb/>
　　答獻吉書<hi>徐禎卿</hi>
<pb n="KR4h0132_WYG_236-16a"/>
某再拜獻吉足下省報無恙及所示詩偹綢繆之㫖發<lb/>
忞忞之懐轉咏微音若扣哀玉即日與羊何宣之莫不<lb/>
欷歔相對辛楚惟昔與子聫蟬裾玉周旋朝寺良時出<lb/>
遊則並橜而趨清宵燕寢則共衾而寐謂歡㑹其可常<lb/>
凋瘁抑何由至何圖人事不齊物情難豫三年之内親<lb/>
友零落各寄一方臨北風而依依望大梁而歎息室邇<lb/>
人遐我懐如何又暌絶之後僅收所答濟上札自輈張<lb/>
相背中間書問曠絶又復不審洛中人士可悉動静静<lb/>
<pb n="KR4h0132_WYG_236-16b"/>
言思之益用増勞忽奉情曲曠然開慰葢逃虚傾耳於<lb/>
足音季長快心於手跡昔人之情豈戾於今也哉嗟乎<lb/>
獻吉子之云違我復何恨君子居易窮且樂天小人僥<lb/>
倖以身殉禍聞子西歸藜藿不惡其口家人不見其色<lb/>
既退處原野抱杖行歌沐耳清渠之濵晞髮茂陰之下<lb/>
而枕以六經潄以羣籍撫景則悠然賦詩臨流則引觴<lb/>
獨酌斯亦達士之所希生人之極歡也揆之此懐何必<lb/>
上同三閭下减殷中軍邪河清難俟人夀幾何願子朂<lb/>
<pb n="KR4h0132_WYG_236-17a"/>
之而已來命又要以佳期申以古誼夫具茨之埜黄帝<lb/>
之所逰焉南山伊闕大禹之所鑿焉固樂道者之所栖<lb/>
壯士之所慕也而翼不我假天路無縁既違命駕之歡<lb/>
徒興失路之歎長佩金玉以結我心若神感有徴則延<lb/>
平之劍必合良辰弗遘則少原之簮永遺矣書不盡言<lb/>
不勝於邑時因風翮努力相聞某再拜<lb/>
　　重與獻吉書<hi>徐禎卿</hi>
僕以攝提格之嵗仲春南徂出齊魯之郊經淮沛之墟<lb/>
<pb n="KR4h0132_WYG_236-17b"/>
直視平原蕭條千里于時雉雊於野麥秀油油瞻日月<lb/>
之勤感東山之歎雖窅眇傷神未足以振心而惕慮也<lb/>
既而道指東吳彷徨故都棲棲焉若仲尼之去魯也乃<lb/>
遵錢塘薄眺㑹稽控湖山以為郭環江海以為池昔日<lb/>
神宫嶢闕椒房綺榭之餘或巋然於魯甸徒彷彿於丘<lb/>
夷顧瞻周道不能不為之興衰也傍引桐江之溪遡迴<lb/>
富春之渚豈惟望風而思其人抑可以樂焉而終其身<lb/>
矣又西南行渡縠水陟常山越餘干沿弋陽山溪澗沚<lb/>
<pb n="KR4h0132_WYG_236-18a"/>
之濵玉水澂澈則有參差之毛丹碧之石㳺鯈翔泳白<lb/>
鳥棲止可以瑩神而悦心也横渉彭蠡仰瞻廬岳其波<lb/>
濤則騰涌奔伏噴薄日月其峰崿則盤廻峭絶亘接霄<lb/>
漢香爐五老之形瀑布青峽之觀特為卓詭靈芝異草<lb/>
彌山布谷金符玉冊窮幽極𤣥信赤霄之神都老氏之<lb/>
𤣥宫也又西遡九江南望全楚夫其扼巴蜀之喉舌據<lb/>
吳㑹之上流通五嶺之門户接雍梁之要區此其大勢<lb/>
也若乃鎮以衡陽之阜表以武當之山五峰森㧞三門<lb/>
<pb n="KR4h0132_WYG_236-18b"/>
凌啓雲霞絢繪紫氣燭耀其中四候早暮七曜運行往<lb/>
往與人間殊别爰有黄金之堂白玉之所瑠璃為鋪檀<lb/>
桂為柱制侔天居勢轢海岳目所希見窈窕難説又有<lb/>
江漢之波沅湘之流洞庭之湖雲夢之澤千條萬𣲖混<lb/>
原同塗縱貫脉理經帶其間極望浩漫際天薄海陽春<lb/>
獻而百草芳凉風至而蒹葭落猿子噭嘯鴻雁成羣魚<lb/>
龍倐忽暘晦互分可以觀天地之變化驗時序之榮悴<lb/>
也故徴水族之饒萃材木之珍論舟檝之利及畋漁之<lb/>
<pb n="KR4h0132_WYG_236-19a"/>
樂九州之内未有踰於此者也然其民俗苦瘠尚利薄<lb/>
義户無囷廪之食人無相固之心襍以山夷輕躁易動<lb/>
非久安長治之國也又其山川包絡四要固用武之塲<lb/>
聚争之地也故東望樊口則慕周瑜之雄西顧峴山則<lb/>
感叔子之惠載觀荆門則悲昭烈之績極眺中原則痛<lb/>
武穆之忠山河猶是人物已非心傷歎矣凄其漣如嗟<lb/>
乎死生命也理亂時也命有涘而志無涯時可遘而身<lb/>
不逮此屈原所以流亡於江夏賈誼所以憂傷於長沙<lb/>
<pb n="KR4h0132_WYG_236-19b"/>
者也所頼豪賢發憤映帶礪以垂名章縫樂道假竹帛<lb/>
以昭志生人之業庶為不朽耳僕自惟無卓犖之材寡<lb/>
礪鍔之用進不能揚眉於天下退不能甘心於一壑徒<lb/>
放情於江海之間抗志於宇宙之表將以捜竒獵秘咀<lb/>
華納靈則水土而函藴法景曜以摛文聊希子長之風<lb/>
庶幾虞卿之志乃知于役之云豫兹逰之豈徒哉惟是<lb/>
足下與吾同懐遭時齟齬良圖弗遂抱膝空林之中栖<lb/>
神窮跡之境雖搶揄之為樂固知大鵬之逍遙也故聊<lb/>
<pb n="KR4h0132_WYG_236-20a"/>
述其畧以當抵掌方有簿牒不盡所言<lb/>
　　與郭价夫學士論詩書<hi>王廷相</hi>
廷相稽首杏東學士先生門下比者䝉佳稿見教捧讀<lb/>
旬朔若有得於言意之外者見其變化自然如秋雲颺<lb/>
空倐成物象渾然天造不煩雕刻見其體質都雅如貴<lb/>
豪公子翠苑春逰冠葢軒揮金相玉潤其氣韻清絶如<lb/>
石室道人餐霞茹芝滋味冲澹精神獨爽嗟乎詩之㫖義<lb/>
偹矣哉發我情志示我龜式不啻多矣僕不肖猥於是<lb/>
<pb n="KR4h0132_WYG_236-20b"/>
藝亦嘗究心蓄材㑹調飾章命意求合往古之度用鶩<lb/>
大雅之塗時省一班匪云冥契敢因執事陳之祈為裁<lb/>
教夫詩貴意象透瑩不喜事實黏著古謂水中之月鏡<lb/>
中之影可以目覩難以實求是也三百篇比興雜出意<lb/>
在辭表離騷引喻借論不露本情東國困於賦役不曰<lb/>
天之不恤也曰維南有箕不可以簸揚維北有斗不可<lb/>
以挹酒漿則天之不恤自見齊俗婚禮廢壊不曰婿不<lb/>
親迎也曰俟我於著乎而充耳以素乎而尚之以瓊華<lb/>
<pb n="KR4h0132_WYG_236-21a"/>
乎而則婿不親迎可測不曰已徳之脩也曰余既滋蘭<lb/>
之九畹兮又樹蕙之百畝畦留夷與掲車兮雜杜蘅與<lb/>
芳芷則已徳之羙不言而章不曰已之守道也曰固時<lb/>
俗之工巧兮偭䂓矩以改措背繩墨以追曲兮競周容<lb/>
以為度則已之守道緣情以灼斯皆包藴本根標顯色<lb/>
相鴻才之妙擬哲匠之㝠造也若夫子羙北征之篇昌<lb/>
黎南山之作玉川月蝕之詞㣲之陽城之什漫敷繁叙<lb/>
填事委實言多趂帖情出附輳此則詩人之變體騷壇<lb/>
<pb n="KR4h0132_WYG_236-21b"/>
之旁軌也淺學曲士志乏尚友性寡神識心驚目駭遂<lb/>
區畛不能辨矣嗟乎言徴實則寡餘味也情直致而難<lb/>
動物也故示以意象使人思而咀之感而契之邈哉深<lb/>
矣此詩之大致也然措手施斤以法而入者有四務真<lb/>
積力久以養而充者有三㑹謂之務者庸其力者也謂<lb/>
之㑹者待其自至者也何謂四務運意定格結篇練句<lb/>
也意者詩之神氣貴圓融而忌闇滯格者詩之志向貴<lb/>
高古而忌蕪亂篇者詩之體質貴貫通而忌支離句者<lb/>
<pb n="KR4h0132_WYG_236-22a"/>
詩之肢骸貴委曲而忌直率是故超詣變化隨模肖形<lb/>
與造化同工者精於意者也搆情古始侵風匹雅不渉<lb/>
凡近者精於格者也比類攝故辭斷意属如貫珠累累<lb/>
者精於篇者也機理混含辭尠意多不犯輕佻者精於<lb/>
句者也夫是四務者藝匠之節度也一有不精則不足<lb/>
以軒翥翰塗馳跡古苑終隨代汨没耳何謂三㑹愽學<lb/>
以養才廣蓄以養氣經事以養道也才不贍則寡陋而<lb/>
無文氣不充則思短而不属事不歴則理舛而犯義三<lb/>
<pb n="KR4h0132_WYG_236-22b"/>
者所以彌綸四務之本也要之名家大成罔不具此然<lb/>
非一趨可至也力之久而後得者也故曰㑹如不期而<lb/>
遇也此工詩之大凢也譬醫之治例三焦五臟風氣暑<lb/>
濕藥有定品方有定擬工醫者能循持而守之雖無大<lb/>
益保無大繆矣雖然工師之巧不離䂓矩畫手邁倫必<lb/>
先擬摹風騷樂府各具體裁蘇李曹劉辭分界域擅文<lb/>
囿之撰須叅極古之遺調其歩武約其尺度以為我則<lb/>
所不能已也久焉純熟自爾悟入神情昭於肺腑靈境<lb/>
<pb n="KR4h0132_WYG_236-23a"/>
徹於視聽開闔起伏出入變化古師妙擬悉歸我闥由<lb/>
是搦翰以抽思則逺古即今高天下地凡具形象之属<lb/>
生動之物靡不綜攝為我材品敷辭以命意則凡九代<lb/>
之英三百之章及夫先聖之靈山川之精靡不㑹恊為<lb/>
我神助此非取自外者也習而化於我者也故能擺脱<lb/>
形模凌虚搆結春育天成不犯舊跡矣乃若諸家所謂<lb/>
雄渾冲澹典雅沉著綺麗含蓄飄逸清俊高古曠逸等<lb/>
類則由夫資性學力好尚致然所謂萬流宗海異調同<lb/>
<pb n="KR4h0132_WYG_236-23b"/>
工者也䆒其六轡在手城門之軌則一而已嗟乎擇善<lb/>
而廣道者賢智之術業也一道以成化者聖神之功用<lb/>
也執事之作固已洞其幾㣲優入閫奥矣而僕鄙陋之<lb/>
見拳拳焉陳之或者道化之妙不無有助於萬一爾惟<lb/>
執事教之<lb/>
　　與范以載論樂書<hi>王廷相</hi>
承示校定兩山李氏律吕元聲且以聲音之道下詢鄙<lb/>
陋然亦駭然有疑矣夫古人制為五音非徒然無所本<lb/>
<pb n="KR4h0132_WYG_236-24a"/>
者宫本喉商本舌牙角本舌徴本舌齒羽本唇故凡人<lb/>
呼而出聲不論歌唱言説必自宫而徴而商而羽而角<lb/>
角者氣平之聲音之終者也故宫音始而濁羽音極而<lb/>
清落而收於角清濁平焉此聲氣自然之妙非人力强<lb/>
而能為者今曰黄鐘宫為清越之音不知其音出於喉<lb/>
乎出於唇乎意者閩人無喉中之音故遂以唇舌不正<lb/>
之音而杜撰以定之也不然當何所依據而變之惟其<lb/>
以宫為清則黄鍾之管九寸重濁而不合故有黄鍾三<lb/>
<pb n="KR4h0132_WYG_236-24b"/>
寸九分之説嗚呼其大謬甚矣夫上古鍾律之調簡矣<lb/>
而不求偹也故周禮三宫十二律可足考擊若必欲盡<lb/>
五音之調非加以十二子聲不可何也清之分數少也<lb/>
故古之編鍾編罄有一架二十四枚之設葢通正聲子<lb/>
聲並擊之也晉宋以來十二律之外止加四清以補不<lb/>
及故作徴調終不能成何也清之分數少也何者聲之<lb/>
道順而易逆而難者也故濁之役清也常有餘清之役<lb/>
濁也常不足故偹清調非子律不可今曰取聲不用半<lb/>
<pb n="KR4h0132_WYG_236-25a"/>
律是不用子律矣恐徴羽之調終不可成平公欲聽清<lb/>
角雖師曠亦難乎其為擊矣子律謂可廢乎哉夫正變<lb/>
二十四律則五音各五之謂亦庶乎其偹必如京房六<lb/>
十調之説則清律極短其聲焦殺亦不成調雖有其名<lb/>
而無實用蔡氏不深致思亦信其說而衍之况後學哉<lb/>
或曰十二律還相為宫然乎曰此亦非六十調之說也<lb/>
凡調以一律為主其餘律皆比而和之始終出入不離<lb/>
首律者也故曰還相為宫言各律皆可作首也如黄鍾<lb/>
<pb n="KR4h0132_WYG_236-25b"/>
為主律則必以林鍾為徴太簇為商南吕為羽姑洗為<lb/>
角其音以次而平若以他律雜之元非相次之管必至<lb/>
清濁凌犯而音調不恊由是言之一律主一調合正與<lb/>
子而二十四調生焉五五例之而有缺其一音焉雖然樂<lb/>
之調亦足考矣故自周至漢至唐至宋以雅樂俗樂流<lb/>
傳於世者考之大抵宫調獨多而商角之多稍次之其<lb/>
徴羽二調止三之一而已此足以見聲音之道濁者常<lb/>
有餘而清者常不足京房氏所謂六十調者論説雖羙<lb/>
<pb n="KR4h0132_WYG_236-26a"/>
而實用則無後學不察而傅衍之謬矣細讀兩山之論<lb/>
牽合傅㑹十居八九既不達五音之清濁又不及作樂<lb/>
之節度雖言無聲其實無當其律吕職樂樂器聲容之<lb/>
考証皆長樂陳氏樂書之緒餘也傳之域中恐累執事<lb/>
高見不如再加詳辯求海内知樂君子如胡瑗阮逸范<lb/>
鎮許衡之徒訂而正之出以示人可也如僕者鄙陋人<lb/>
也何足以知之<lb/>
　<lb/>
<pb n="KR4h0132_WYG_236-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百三十六<lb/>
</p>
<p>
</p>
  </div>
</body>
</text>
</TEI>
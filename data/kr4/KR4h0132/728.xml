<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彙選卷七百二十八</head> <lb/>
    <p>
<pb n="KR4h0132_WYG_728-1a"/>
欽定四庫全書<lb/>
　文章辨體彙選卷七百二十八<lb/>
　　　　　　　　　　　　明　賀復徵　編<lb/>
墓誌銘三十一<lb/>
　　殿中少監馬君墓誌<hi>唐韓愈</hi>
君諱繼祖司徒贈太師北平莊武王之孫少府監贈太<lb/>
子少傅諱暢之子生四歲以門功拜太子舍人積三十<lb/>
四年五轉而至殿中少監年三十七以卒有男八人女<lb/>
<pb n="KR4h0132_WYG_728-1b"/>
二人始余初冠應進士貢在京師窮不自存以故人稚<lb/>
弟拜北平王于馬前王問而憐之因得見于安邑里第<lb/>
王軫其寒饑賜食與衣召二子使為之主其季遇我特<lb/>
厚少府監贈太子少傅者也姆抱幼子立側眉眼如畫<lb/>
髪漆黒肌肉玉雪可念殿中君也當是時見王于北亭<lb/>
猶高山深林鉅谷龍虎變化不測傑魁人也退見少傅<lb/>
翠竹碧梧鸞鵠停峙能守其業者也幼子娟好静秀瑤<lb/>
環瑜珥蘭茁其芽稱其家兒也後四五年吾成進士去<lb/>
<pb n="KR4h0132_WYG_728-2a"/>
而東遊哭北平王于客舍後十五六年吾為尚書都官<lb/>
郞分司東都而分府少傅卒哭之又十餘年至今哭少<lb/>
監焉嗚呼吾未耄老自始至今未四十年而哭其祖子<lb/>
孫三世于人世何如也人欲久不死而觀居此世者何<lb/>
也<lb/>
　　故貝州司法叅軍李君墓誌<hi>韓愈</hi>
貞元十七年九月丁卯隴西李翺合葬其皇祖考貝州<lb/>
司法叅軍楚金皇祖妣清河崔氏夫人于汴州開封縣<lb/>
<pb n="KR4h0132_WYG_728-2b"/>
某里昌黎韓愈紀其世著其德行以識其葬其世曰由<lb/>
梁武昭王六世至司空司空之後二世為刺史清淵侯<lb/>
由侯至于貝州凡五世其德行曰事其兄如事其父其<lb/>
行不敢有出焉其夫人事其姒如事其姑其於家不敢<lb/>
有專焉其在貝州其刺史不悅於民將去官民相率讙<lb/>
譁手瓦石胥其出擊之刺史匿不敢出州縣吏由别駕<lb/>
已下不敢禁司法君奮曰是何敢爾屬小吏百餘人持<lb/>
兵仗以出立木而署之曰刺史出民有敢觀者殺之木<lb/>
<pb n="KR4h0132_WYG_728-3a"/>
下民聞皆驚相告散去後刺史至加擢任貝州由是大<lb/>
理其葬曰翺既遷貝州君之喪于貝州殯于開封遂遷<lb/>
夫人之喪于楚州八月辛亥至于開封壙于丁巳墳于<lb/>
九月辛酉窆于丁卯人謂李氏世家也侯之後五世仕<lb/>
不遂藴必發其起而大乎四十年而其兄之子衡始至<lb/>
户部侍郞君之子四人官又卑翺其孫也有道而甚文<lb/>
固於是乎在<lb/>
　　故太學博士李君墓誌<hi>韓愈</hi>
<pb n="KR4h0132_WYG_728-3b"/>
太學博士頓丘李于余兄孫女壻也年四十八長慶三<lb/>
年正月五日卒其月二十六日穿其妻墓而合葬之在<lb/>
某縣某地子三人皆幼初于以進士為鄂岳從事遇方<lb/>
士柳泌從受藥法服之往往下血比四年病益急乃死<lb/>
其法以鉛滿一鼎按中為空實以水銀葢封四際燒為<lb/>
丹砂云余不知服食説自何世起殺人不可計而世慕<lb/>
尚之益至此其惑也在文書所記及耳聞相傳者不說<lb/>
今直取目見親與之游而以藥敗者六七公以為世誡<lb/>
<pb n="KR4h0132_WYG_728-4a"/>
工部尚書歸登殿中御史李虛中刑部尚書李遜遜弟<lb/>
刑部侍郞建襄陽節度使工部尚書孟簡東川節度御<lb/>
史大夫盧坦金吾將軍李道古此其人皆有名位世所<lb/>
共識工部既食水銀得病自說若有燒鐵杖自顚貫其<lb/>
下者摧而為火射竅節以出狂痛號呼乞絶其茵席常<lb/>
得水銀發且止唾血十數年以斃殿中疽發其背死刑<lb/>
部且死謂余曰我為藥誤其季建一旦無病死襄陽黜<lb/>
為吉州司馬余自袁州還京師襄陽乘舸邀我於蕭洲<lb/>
<pb n="KR4h0132_WYG_728-4b"/>
屏人曰我得秘藥不可獨不死今遺子一器可用棗肉<lb/>
為丸服之别一年而病其家人至訊之曰前所服藥誤<lb/>
方且下之下則平矣病二歲竟卒盧大夫死時溺出血<lb/>
肉痛不可忍乞死乃死金吾以柳泌得罪食泌藥五十<lb/>
死海上此可以為誡者也蘄不死乃速得死謂之智可<lb/>
不可也五穀三牲鹽醯果蔬人所常御人相厚勉必曰<lb/>
强食今惑者皆曰五穀令人夭不能無食當務减節鹽<lb/>
醯以濟百味豚魚雞三者古以養老反曰是皆殺人不<lb/>
<pb n="KR4h0132_WYG_728-5a"/>
可食一筵之饌禁忌十常不食二三不信常道而務鬼<lb/>
怪臨死乃悔後之好者又曰彼死者皆不得其道也我<lb/>
則不然始病曰藥動故病病去藥行乃不死矣及且死<lb/>
又悔嗚呼可哀也已可哀也已<lb/>
　　故處士侯君墓誌<hi>李翺</hi>
侯髙字元覽上谷人少為道士學黄老鍊氣保形之術<lb/>
居廬山號華陽居士每激發則為文達意其髙處駸駸<lb/>
乎有漢魏之風性剛勁懷救物之略自儕周昌王陵所<lb/>
<pb n="KR4h0132_WYG_728-5b"/>
如固不合視貴善宦者如糞溲與平昌孟郊東野昌黎<lb/>
韓愈退之隴西李渤濬之河南獨孤朗用晦隴西李翺<lb/>
習之相往來汴州亂兵士殺留後陸長源東取劉逸淮<lb/>
乃作弔汴州文投之大川以訴貞元十五年翺遇元覽<lb/>
於蘇州出其詞以示翺翺謂孟東野曰誠之至者必上<lb/>
通上帝聞之劉逸淮其將不久後數月而劉逸淮竟死<lb/>
其首章曰穹穹與厚厚兮烏憤予而不攄翺以為與屈<lb/>
原宋玉景差相上下自東方朔嚴忌皆不及也達奚撫<lb/>
<pb n="KR4h0132_WYG_728-6a"/>
為楚州起攝旴𣅿祭酒李公遜刺衢州請治信安其觀<lb/>
察浙東又宰於剡三縣皆有政不幸得心疾留其子狗<lb/>
兒於翺家而歸廬山不到卒江西其子婿王適使傭吉<lb/>
勉求君所如值君卒吉勉以君喪殯於袁州之野而復<lb/>
于適適又死適之妻使吉勉來吿於翺翺以狗兒歸適<lb/>
妻居二年適妻又死狗兒尚童翺慮吉勉之短長不可<lb/>
期則君之喪終不墳矣故使吉勉往葬之而識其墓以<lb/>
示狗兒<lb/>
<pb n="KR4h0132_WYG_728-6b"/>
　　故懷州錄事叅軍武氏妻傅氏墓誌<hi>李翺</hi>
年月日故懷州録事叅軍武氏妻傅氏卒于其兄弟之<lb/>
家越月日權葬于汴州某縣某鄉前此者武居官而卒<lb/>
傅氏有子曰俱兒俱兒奔父之喪未及返傅氏又卒俱<lb/>
兒奔父之喪孝道也傅氏卒於兄弟之家戀母也傅氏<lb/>
戀母其教施于子傅氏之歿不為朽矣<lb/>
　　范陽盧秀才墓誌<hi>杜牧</hi>
秀才盧生名霈字子中自天寳後三世或仕燕或仕趙<lb/>
<pb n="KR4h0132_WYG_728-7a"/>
兩地皆多良田畜馬生年二十未知古有人曰周公孔<lb/>
夫子者擊毬飲酒馬射走兔語言習尚無非攻守戰鬬<lb/>
之事鎮州有儒者黄建鎮人敬之呼為先生建因語生<lb/>
以先王儒者之道因復曰自河而南有土地數萬里可<lb/>
以燕趙比者百數十處有西京東京西京有天子公卿<lb/>
士人畦居兩京間皆億萬家萬國皆持其土産出其珍<lb/>
異時節朝貢一取約束無禁限疑忌廣大寛易嬉遊終<lb/>
日但能為先王儒學之道可得其公卿之位顯榮富貴<lb/>
<pb n="KR4h0132_WYG_728-7b"/>
流及子孫至老不見戰争殺戮生立悟其言即陰約母<lb/>
弟雲竊家駿馬日馳三百里夜抵襄國界捨馬走行徑<lb/>
入王屋山詣諸道士觀道士憐之置之外門廡下席地<lb/>
而處始聞孝經論語布褐不襪捽草為茹或竟日不得<lb/>
食如此凡十年年三十有文有學日閑習人事誠敬通<lb/>
達汝洛間士人稍稍知之開成三年來京師舉進士於<lb/>
羣輩中酋酋然凡曰進士知名者多趨之願與之為交<lb/>
生嘗曰丈夫一日得志天子召坐於前以笏畫地取山<lb/>
<pb n="KR4h0132_WYG_728-8a"/>
東一百二十城唯我知其甚易耳因言燕趙間山川夷<lb/>
險教令風俗人情之所短長三十年來王師攻擊利與<lb/>
不利其所由來明白如彩畫一一可以目覩開成四年<lb/>
客遊代州南歸某月某日於晉州霍邑縣界晝日盜殺<lb/>
之京師名進士聞之多有哭者資其弟雲至霍邑取生<lb/>
喪來長安以某年某月某日葬於城南某縣某鄉某里<lb/>
其所資費皆出於交遊間曽祖昌嗣涿州刺史祖顗易<lb/>
州長史父勸鎮州石邑令某常以生之才節薦生列於<lb/>
<pb n="KR4h0132_WYG_728-8b"/>
公卿間聞生之死哭之因誌其墓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彙選卷七百二十八<lb/>
<pb n="KR4h0132_WYG_728-9a"/>
欽定四庫全書<lb/>
　文章辨體彙選卷七百二十八<lb/>
　　　　　　　　　　　　明　賀復徵　編<lb/>
墓誌銘三十一<lb/>
　　殿中少監馬君墓誌<hi>唐韓愈</hi>
君諱繼祖司徒贈太師北平莊武王之孫少府監贈太<lb/>
子少傅諱暢之子生四歲以門功拜太子舍人積三十<lb/>
四年五轉而至殿中少監年三十七以卒有男八人女<lb/>
<pb n="KR4h0132_WYG_728-9b"/>
二人始余初冠應進士貢在京師窮不自存以故人稚<lb/>
弟拜北平王于馬前王問而憐之因得見于安邑里第<lb/>
王軫其寒饑賜食與衣召二子使為之主其季遇我特<lb/>
厚少府監贈太子少傅者也姆抱幼子立側眉眼如畫<lb/>
髪漆黒肌肉玉雪可念殿中君也當是時見王于北亭<lb/>
猶高山深林鉅谷龍虎變化不測傑魁人也退見少傅<lb/>
翠竹碧梧鸞鵠停峙能守其業者也幼子娟好静秀瑤<lb/>
環瑜珥蘭茁其芽稱其家兒也後四五年吾成進士去<lb/>
<pb n="KR4h0132_WYG_728-10a"/>
而東遊哭北平王于客舍後十五六年吾為尚書都官<lb/>
郞分司東都而分府少傅卒哭之又十餘年至今哭少<lb/>
監焉嗚呼吾未耄老自始至今未四十年而哭其祖子<lb/>
孫三世于人世何如也人欲久不死而觀居此世者何<lb/>
也<lb/>
　　故貝州司法叅軍李君墓誌<hi>韓愈</hi>
貞元十七年九月丁卯隴西李翺合葬其皇祖考貝州<lb/>
司法叅軍楚金皇祖妣清河崔氏夫人于汴州開封縣<lb/>
<pb n="KR4h0132_WYG_728-10b"/>
某里昌黎韓愈紀其世著其德行以識其葬其世曰由<lb/>
梁武昭王六世至司空司空之後二世為刺史清淵侯<lb/>
由侯至于貝州凡五世其德行曰事其兄如事其父其<lb/>
行不敢有出焉其夫人事其姒如事其姑其於家不敢<lb/>
有專焉其在貝州其刺史不悅於民將去官民相率讙<lb/>
譁手瓦石胥其出擊之刺史匿不敢出州縣吏由别駕<lb/>
已下不敢禁司法君奮曰是何敢爾屬小吏百餘人持<lb/>
兵仗以出立木而署之曰刺史出民有敢觀者殺之木<lb/>
<pb n="KR4h0132_WYG_728-11a"/>
下民聞皆驚相告散去後刺史至加擢任貝州由是大<lb/>
理其葬曰翺既遷貝州君之喪于貝州殯于開封遂遷<lb/>
夫人之喪于楚州八月辛亥至于開封壙于丁巳墳于<lb/>
九月辛酉窆于丁卯人謂李氏世家也侯之後五世仕<lb/>
不遂藴必發其起而大乎四十年而其兄之子衡始至<lb/>
户部侍郞君之子四人官又卑翺其孫也有道而甚文<lb/>
固於是乎在<lb/>
　　故太學博士李君墓誌<hi>韓愈</hi>
<pb n="KR4h0132_WYG_728-11b"/>
太學博士頓丘李于余兄孫女壻也年四十八長慶三<lb/>
年正月五日卒其月二十六日穿其妻墓而合葬之在<lb/>
某縣某地子三人皆幼初于以進士為鄂岳從事遇方<lb/>
士柳泌從受藥法服之往往下血比四年病益急乃死<lb/>
其法以鉛滿一鼎按中為空實以水銀葢封四際燒為<lb/>
丹砂云余不知服食説自何世起殺人不可計而世慕<lb/>
尚之益至此其惑也在文書所記及耳聞相傳者不說<lb/>
今直取目見親與之游而以藥敗者六七公以為世誡<lb/>
<pb n="KR4h0132_WYG_728-12a"/>
工部尚書歸登殿中御史李虛中刑部尚書李遜遜弟<lb/>
刑部侍郞建襄陽節度使工部尚書孟簡東川節度御<lb/>
史大夫盧坦金吾將軍李道古此其人皆有名位世所<lb/>
共識工部既食水銀得病自說若有燒鐵杖自顚貫其<lb/>
下者摧而為火射竅節以出狂痛號呼乞絶其茵席常<lb/>
得水銀發且止唾血十數年以斃殿中疽發其背死刑<lb/>
部且死謂余曰我為藥誤其季建一旦無病死襄陽黜<lb/>
為吉州司馬余自袁州還京師襄陽乘舸邀我於蕭洲<lb/>
<pb n="KR4h0132_WYG_728-12b"/>
屏人曰我得秘藥不可獨不死今遺子一器可用棗肉<lb/>
為丸服之别一年而病其家人至訊之曰前所服藥誤<lb/>
方且下之下則平矣病二歲竟卒盧大夫死時溺出血<lb/>
肉痛不可忍乞死乃死金吾以柳泌得罪食泌藥五十<lb/>
死海上此可以為誡者也蘄不死乃速得死謂之智可<lb/>
不可也五穀三牲鹽醯果蔬人所常御人相厚勉必曰<lb/>
强食今惑者皆曰五穀令人夭不能無食當務减節鹽<lb/>
醯以濟百味豚魚雞三者古以養老反曰是皆殺人不<lb/>
<pb n="KR4h0132_WYG_728-13a"/>
可食一筵之饌禁忌十常不食二三不信常道而務鬼<lb/>
怪臨死乃悔後之好者又曰彼死者皆不得其道也我<lb/>
則不然始病曰藥動故病病去藥行乃不死矣及且死<lb/>
又悔嗚呼可哀也已可哀也已<lb/>
　　故處士侯君墓誌<hi>李翺</hi>
侯髙字元覽上谷人少為道士學黄老鍊氣保形之術<lb/>
居廬山號華陽居士每激發則為文達意其髙處駸駸<lb/>
乎有漢魏之風性剛勁懷救物之略自儕周昌王陵所<lb/>
<pb n="KR4h0132_WYG_728-13b"/>
如固不合視貴善宦者如糞溲與平昌孟郊東野昌黎<lb/>
韓愈退之隴西李渤濬之河南獨孤朗用晦隴西李翺<lb/>
習之相往來汴州亂兵士殺留後陸長源東取劉逸淮<lb/>
乃作弔汴州文投之大川以訴貞元十五年翺遇元覽<lb/>
於蘇州出其詞以示翺翺謂孟東野曰誠之至者必上<lb/>
通上帝聞之劉逸淮其將不久後數月而劉逸淮竟死<lb/>
其首章曰穹穹與厚厚兮烏憤予而不攄翺以為與屈<lb/>
原宋玉景差相上下自東方朔嚴忌皆不及也達奚撫<lb/>
<pb n="KR4h0132_WYG_728-14a"/>
為楚州起攝旴𣅿祭酒李公遜刺衢州請治信安其觀<lb/>
察浙東又宰於剡三縣皆有政不幸得心疾留其子狗<lb/>
兒於翺家而歸廬山不到卒江西其子婿王適使傭吉<lb/>
勉求君所如值君卒吉勉以君喪殯於袁州之野而復<lb/>
于適適又死適之妻使吉勉來吿於翺翺以狗兒歸適<lb/>
妻居二年適妻又死狗兒尚童翺慮吉勉之短長不可<lb/>
期則君之喪終不墳矣故使吉勉往葬之而識其墓以<lb/>
示狗兒<lb/>
<pb n="KR4h0132_WYG_728-14b"/>
　　故懷州錄事叅軍武氏妻傅氏墓誌<hi>李翺</hi>
年月日故懷州録事叅軍武氏妻傅氏卒于其兄弟之<lb/>
家越月日權葬于汴州某縣某鄉前此者武居官而卒<lb/>
傅氏有子曰俱兒俱兒奔父之喪未及返傅氏又卒俱<lb/>
兒奔父之喪孝道也傅氏卒於兄弟之家戀母也傅氏<lb/>
戀母其教施于子傅氏之歿不為朽矣<lb/>
　　范陽盧秀才墓誌<hi>杜牧</hi>
秀才盧生名霈字子中自天寳後三世或仕燕或仕趙<lb/>
<pb n="KR4h0132_WYG_728-15a"/>
兩地皆多良田畜馬生年二十未知古有人曰周公孔<lb/>
夫子者擊毬飲酒馬射走兔語言習尚無非攻守戰鬬<lb/>
之事鎮州有儒者黄建鎮人敬之呼為先生建因語生<lb/>
以先王儒者之道因復曰自河而南有土地數萬里可<lb/>
以燕趙比者百數十處有西京東京西京有天子公卿<lb/>
士人畦居兩京間皆億萬家萬國皆持其土産出其珍<lb/>
異時節朝貢一取約束無禁限疑忌廣大寛易嬉遊終<lb/>
日但能為先王儒學之道可得其公卿之位顯榮富貴<lb/>
<pb n="KR4h0132_WYG_728-15b"/>
流及子孫至老不見戰争殺戮生立悟其言即陰約母<lb/>
弟雲竊家駿馬日馳三百里夜抵襄國界捨馬走行徑<lb/>
入王屋山詣諸道士觀道士憐之置之外門廡下席地<lb/>
而處始聞孝經論語布褐不襪捽草為茹或竟日不得<lb/>
食如此凡十年年三十有文有學日閑習人事誠敬通<lb/>
達汝洛間士人稍稍知之開成三年來京師舉進士於<lb/>
羣輩中酋酋然凡曰進士知名者多趨之願與之為交<lb/>
生嘗曰丈夫一日得志天子召坐於前以笏畫地取山<lb/>
<pb n="KR4h0132_WYG_728-16a"/>
東一百二十城唯我知其甚易耳因言燕趙間山川夷<lb/>
險教令風俗人情之所短長三十年來王師攻擊利與<lb/>
不利其所由來明白如彩畫一一可以目覩開成四年<lb/>
客遊代州南歸某月某日於晉州霍邑縣界晝日盜殺<lb/>
之京師名進士聞之多有哭者資其弟雲至霍邑取生<lb/>
喪來長安以某年某月某日葬於城南某縣某鄉某里<lb/>
其所資費皆出於交遊間曽祖昌嗣涿州刺史祖顗易<lb/>
州長史父勸鎮州石邑令某常以生之才節薦生列於<lb/>
<pb n="KR4h0132_WYG_728-16b"/>
公卿間聞生之死哭之因誌其墓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彙選卷七百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百二十</head> <lb/>
    <p>
<pb n="KR4h0132_WYG_220-1a"/>
欽定四庫全書<lb/>
　文章辨體彚選巻二百二十<lb/>
　　　　　　　　　　　　明　賀復徵　編<lb/>
書十六<lb/>
　　答栁子厚書<hi>唐劉禹錫</hi>
禹鍚白零陵守以函置足下書爰來屑末三幅小章書<lb/>
僅千言申申亹亹茂勉甚悉相思之苦懷膠結贅聚至<lb/>
是泮然以銷所不如晤言者亡幾書竟獲新文二篇且<lb/>
<pb n="KR4h0132_WYG_220-1b"/>
戯予曰將子為巨衡以揣其鈞石銖黍予吟而繹之顧<lb/>
其詞甚約而味奫然以長氣為幹文為支跨躒古今鼓<lb/>
行乗空附離不以鑿枘咀嚼不以文字端而曼苦而腴<lb/>
信然以生癯然以清予之衡誠懸於心其揣也如是子<lb/>
之戲予果何如哉夫矢發乎羿彀而中微存乎它人子<lb/>
無曰必我之師而能我衡茍然則譽羿者皆羿也可乎<lb/>
索居三歲理言蕪而不治臨書軋軋不具<lb/>
　　答李生第二書<hi>皇甫湜</hi>
<pb n="KR4h0132_WYG_220-2a"/>
湜白生之書詞甚多志氣甚横流論説文章不可謂無<lb/>
意若僕愚且困廼生詞競於此固非宜雖然惡言無從<lb/>
不可不卒勿恡夫謂之竒則非正矣然亦無傷於正也<lb/>
謂之竒即非常矣非常者謂不如常者謂不如常廼出<lb/>
常也無傷於正而出於常雖尚之亦可也此統論竒之<lb/>
體耳未以文言之失也夫文者非他言之華者也其用<lb/>
在通理而已固不務竒然亦無傷於竒也使文竒而理<lb/>
正是尤難也生意便其易者乎夫言亦不可通理矣而<lb/>
<pb n="KR4h0132_WYG_220-2b"/>
以文為貴者非他文則逺無文即不逺也以非常之文<lb/>
通至正之理是所以不朽也生何嫉之深邪夫繪事後<lb/>
素既謂之文豈茍簡而已哉聖人之文其難及也作春<lb/>
秋㳺夏之徒不能措一辭吾何敢擬議之哉秦漢已來<lb/>
至今文學之盛莫如屈原宋玉李斯司馬遷相如揚雄<lb/>
之徒其文皆竒其傳皆逺生書文亦差矣比之數子似<lb/>
猶未勝何必心之髙乎傳曰言之不出恥躬之不逮也<lb/>
生自視何如哉書之文不竒易之文可謂竒矣豈礙理<lb/>
<pb n="KR4h0132_WYG_220-3a"/>
傷聖乎如龍戰於野其血𤣥黄見豕負塗載鬼一車突<lb/>
如其來如焚如死如棄如此何等語也生輕宋玉而稱<lb/>
仲尼班馬相如為文學按司馬遷傳屈原曰雖與日月<lb/>
争光可矣生當見之乎若相如之徒即祖習不暇者也<lb/>
豈生稱誤邪將識分有所至極邪將彼之所立卓爾非<lb/>
强為所庶幾遂仇嫉之邪其何傷於日月乎生笑紫貝<lb/>
闕兮珠宫此與詩之金玉其相何異天下人有金玉為<lb/>
之質者乎披薜茘兮帶女蘿此與贈之以芍藥何異文<lb/>
<pb n="KR4h0132_WYG_220-3b"/>
章不當如此説也豈謂怒三四而喜四三識出之白而<lb/>
性入之黑乎生云虎豹之文非竒夫長本非長短形之<lb/>
則長矣虎豹之形於犬羊故不得不竒也他皆倣此生<lb/>
云自然者非性不知天下何物非自然乎生又云物與<lb/>
文學不相侔此喻也凡喻必以非類豈可以彈喻單乎<lb/>
是不根者也生稱以知難而退為謙夫無難而退謙也<lb/>
知難而退宜也非謙也豈可見黄門而稱貞哉生以一<lb/>
詩一賦為非文章抑不知一之少便非文章邪直詩賦<lb/>
<pb n="KR4h0132_WYG_220-4a"/>
不是文章邪如詩賦非文章三百篇可燒矣如少非文<lb/>
章湯之盤銘是何物也孔子曰先行其言既為甲賦矣<lb/>
不得稱不作聲病文也孔子云必也正名乎生既不以<lb/>
一第為事不當以進士冠姓名也夫煥乎郁郁乎之文<lb/>
謂制度非止文詞也前者捧巻軸而來又以浮豔聲病<lb/>
為説似商量文詞當與制度之文異日言也近風教偷<lb/>
薄進士尤甚廼至有一謙三十年之説争為虚張以相<lb/>
髙自謾詩未有劉長卿一句已呼阮籍為老兵矣筆語<lb/>
<pb n="KR4h0132_WYG_220-4b"/>
未有駱賓王一字已罵宋玉為罪人矣書字未識偏傍<lb/>
髙談稷契讀書未知句度下視服鄭此時之大病所當<lb/>
嫉者生美才休似之也傳曰惟善人能受善言孔子曰<lb/>
君子無所爭必也射乎問於湜者多矣以生之有心也<lb/>
聊有復不能盡不宣湜再拜<lb/>
　　上韓舎人行軍書<hi>吳武陵</hi>
唐廷命將自數十百年未有此重然始命之重而終責<lb/>
之固重矣今丞相主也刑部以宣慰為名乗生殺之機<lb/>
<pb n="KR4h0132_WYG_220-5a"/>
制善敗之略獨在閣下閣下可使諸侯盡附餘冦必誅<lb/>
以快天子之心哉若曰吾獨主降者與其縣邑耳則是<lb/>
一王官之事又非相國與朝之大賢所宜降也若曰吾<lb/>
將以法令齊之則是韓𢎞之法令嚴肅已過不可加也<lb/>
若曰吾以闕廷之威刼之俾諸將懼而前鬬則在下數<lb/>
行之語決行之耳又不必躡踵而推捽項而驅也若曰<lb/>
吾親視其師有不用命者則奪其符而易置幕府則宜<lb/>
有素定不用臨事而待聞也若曰吾將將彼三將督進<lb/>
<pb n="KR4h0132_WYG_220-5b"/>
六萬以誅冦則其軍各從其帥帥之命也吾未嘗撫循<lb/>
其人又將何以結其心而求其死哉獨曰賊重吾徳義<lb/>
必來降此蓋萬一也脱不如㫖其將何圖嗚呼國之理<lb/>
亂在此行矣得其畫則兩河不足平河湟不足復失其<lb/>
䇿則天下之事自此繁矣豈不惜哉丞相尊重素狎武<lb/>
陵之言輕而不能盡行時益恐不盡願梗概其㫖於閣<lb/>
下夫兵機若神應事立斷千里之外必待奏聞而後行<lb/>
事亦變矣誠願丞相宜密請勅㫖事無巨細行而後聞<lb/>
<pb n="KR4h0132_WYG_220-6a"/>
又宜奏取中人嘗所不快者為監軍以一之即歸素所<lb/>
快者於内為吾地則用隂符五賊之術以傾諸侯出絹<lb/>
八九十萬以賞給士大夫誠然矣則孰不為丞相之人<lb/>
既獲腰領則以朝命命三將為三陣既定則明斥候擊<lb/>
牛髙會潛授縁邊諸將以實期又陽以三期給賊令辯<lb/>
士持一函書賜元濟及其將士以全活彼必降矣適不<lb/>
如料則一日快進必次於城下此大略也夫臨機制變<lb/>
又何可數昔司馬宣王征孟達則八道急攻征公孫文<lb/>
<pb n="KR4h0132_WYG_220-6b"/>
懿則捨其鋭而趨其虛緩以撓之各從其利也夫禽之制<lb/>
在氣顧吾之法令何如耳昔蕭王以千人劉牢之以八<lb/>
百人髙隆以三千五百人謝𤣥以五千人劉裕以二千<lb/>
五百人是皆立鴻勲成大業矣夫就世務者在結人心<lb/>
結人心者在吾所以張其形勢也方聞紀綱之僕者三<lb/>
百人軍令茍行亦足以塞諸侯之望奪羣冦之心歸六<lb/>
萬人之志矣使賊不為則已為則必決死於一戰以延<lb/>
其命願閣下無事迫速慎出令拔竒士而已昔先主所<lb/>
<pb n="KR4h0132_WYG_220-7a"/>
以分蜀而帝者獨以長短之權傾曹公耳誠使諸侯以<lb/>
嚴暴吾以寛厚收之諸侯以殺戮吾以禮義懷之彼有<lb/>
所短吾見其長彼有所乏吾施其餘則事何不濟功何<lb/>
不成書不可盡尋當面䇿<lb/>
　　上門下裴相公書<hi>元稹</hi>
昔者相公之掾洛也稹獲陪侍道途不以妄庸語及章<lb/>
句則固竊聞閣下以文皇初起居郎書居安思危四字<lb/>
於笏上為至戒矣今陛下當晉武平吳之後閣下即周<lb/>
<pb n="KR4h0132_WYG_220-7b"/>
公東征而還安孰甚焉思豈可廢況今四邸並開掃門<lb/>
之賓競至碣石餘沴束身之欵未堅則閣下推食握髪<lb/>
之意可遽移之於髙枕擊鍾之逸乎且夫得人則理之<lb/>
談實老生之常語至於切近猶饑者欲食不可惡熟俗<lb/>
而不言也若稹之末學淺見又安敢引喻古昔於閣下<lb/>
獨憶得近日故裴兵部之為人也堅辨清浄號為名流<lb/>
及其為相也構致羣材使棟梁榱桷咸適其用人頗隘<lb/>
之至於激濁揚清亦無所愛吝是以秉政不累月閣下<lb/>
<pb n="KR4h0132_WYG_220-8a"/>
自外寮為起居郎韋相自巴州知制誥張河南自邕慕<lb/>
為御史李西川自饒州為雜端密勿建梁之地半得其<lb/>
人如故韋簡州勛及稹等拔於疑礙置之朝行者又十<lb/>
數然後排異已之巨敵引協心之至交當時一二年間<lb/>
幾至於姦無蹊隧而政有根本矣及山東沴作上以兵<lb/>
事咨之則對以禁暴息人之外不能有以佐震耀是以<lb/>
樽俎之謀不專於廊廟蓋兼善精㣲之士素熟於心胸<lb/>
而泛駕乗桴之才未嘗校量於左右也比於閣下今日<lb/>
<pb n="KR4h0132_WYG_220-8b"/>
之雄材大畧為短矣然而即世之後雖無李嚴廖立之<lb/>
思而十年之内偹將相號名卿者多其引拔嗚呼方鮑<lb/>
叔之功斯不細矣昨者閣下方事淮蔡獨當鑪錘内藴<lb/>
深謀外排羣議始以追韓信拔吕䝉為急務固非叔孫<lb/>
通薦儒之日也今殊勲既建王化方行亦常念魏鄭公<lb/>
守成之難而三復文皇帝思危之詔乎以愚思之欲人<lb/>
之不怨莫若遷授之有常欲人之竭誠莫若援拯於焚<lb/>
溺何謂有常而不怨以省言之由後行為前行以臺言<lb/>
<pb n="KR4h0132_WYG_220-9a"/>
之自察院轉殿院茍不如是則怨矣茍能如是何恩哉<lb/>
何謂援拯而竭誠某又不敢移之於他人借如小生之<lb/>
庸且昧也固不及班行之中輩又敢自讓於郎吏之末<lb/>
者乎向使元和之一年為拾遺二年為補闕不三四年<lb/>
為員外又三四年為正郎則宰物者雖朝許之以綸誥<lb/>
暮許之以專席厚則厚矣遽責其隳肝瀝膽同厮養之<lb/>
用力亦難哉及夫為計不良困於溝瀆者十年矣茍有<lb/>
舒其胝攣置之趨走者又安敢愛氣力吝心髓於和扁<lb/>
<pb n="KR4h0132_WYG_220-9b"/>
邪是猶龜鼉之有泉烏鳥之有林何嘗媿於水木茍或<lb/>
縶而籠之鏁而檻之其或放之投之者則必啁啾顧慕<lb/>
以報之報其免於難也今天下病溝瀆困籠檻思閣下<lb/>
藥之養之投之放之者豈特小生而已哉且曩時之窒<lb/>
閣下及小生者豈不以閣下疏有居安思危之字為抵<lb/>
忌對上以河南縣尉非貶官為説乎向非裴兵部一一<lb/>
明之則某終老於窮賤固其宜也倘閣下復二三年遲<lb/>
迴於外任則少陽邀望之際固未得奉煌煌之命以周<lb/>
<pb n="KR4h0132_WYG_220-10a"/>
知其巢穴矣當元濟討除之始又安能定已成之䇿於<lb/>
上前排未亡之疑於衆口哉今天下能不有萬一於閣<lb/>
下之才略而猶跼足帖脅私自憐愛其志力哉況當今<lb/>
陛下在宥四海與人為天特降含垢棄瑕之書且授隨<lb/>
才任能之柄於閣下閣下若能蕩滌㾗累洞開嫌疑棄<lb/>
仇如振塵愛士如救餒使恃才薄行者自贖於煩辱以<lb/>
能見忌者騁力於通衢上以副陛下咸與惟新之懷次<lb/>
有以廣閣下好善救人之道從使千百年間謂閣下與<lb/>
<pb n="KR4h0132_WYG_220-10b"/>
裴兵部為交相短長亦足為賢相矣未盡善也且夫當<lb/>
陛下肇臨宇宙之初與得天久照之後愈光明矣安有<lb/>
裴兵部拔羣材於前則盡行閣下拔羣材於後則盡廢<lb/>
以閣下沐浴恩波之始與徽猷克壯之秋愈汪洋矣又<lb/>
安有救裴寰之罪換禹錫之官則盡易振天下之窮滯<lb/>
行渙汗之條目則盡難某雖至愚未敢然也某自十年<lb/>
遭罹多故每欲發書朋舊尚不敢陳盡其情豈不知干<lb/>
宰相有不測之罪邪熟自計之與其瘴死蠻夷自題不<lb/>
<pb n="KR4h0132_WYG_220-11a"/>
遇之牓比夫塵穢尊重伏危言之刑無異也聊因所善<lb/>
緘獻鄙誠翹企刑書不敢逃讓<lb/>
　　與史館韓侍郎書<hi>元稹</hi>
侍郎退之足下稹與前襄州文學掾甄逢逰善逢即故<lb/>
刑部員外郎濟之子濟天寶年隱於衞之青巖山採訪<lb/>
使苖公等五人皆以狀薦凡十徵不起末以左拾遺就<lb/>
拜之適值禄山朝奏京師懇於上前求為賓介𤣥宗可<lb/>
其奏禄山還至衞縣遣太守鄭遵意詣山致命輟行信<lb/>
<pb n="KR4h0132_WYG_220-11b"/>
宿以俟之甄生懼及其難俛首從事至天寶十二載禄<lb/>
山反狀潜兆慮不得脱乃偽瘖其口復隱青巖踰年而<lb/>
禄山叛即日遣偽節度使蔡希徳緘刃逼召且曰或不<lb/>
可强斬首來狥既而甄生噤閉無言延頸承刃氣和色<lb/>
定若甘心然希徳義而捨之禄山亦終不能致慶緒繼<lb/>
逆虜而囚之於東都安國觀代宗復洛甄生卧匡牀詣<lb/>
元帥府至則號摽自治代宗為之動色遂命傳至長安<lb/>
肅宗髙其行因授館於三司治所令從賊官囚慙拜之<lb/>
<pb n="KR4h0132_WYG_220-12a"/>
受汚者莫不俯伏仰嘆恨不即死於其地且夫辨所從<lb/>
於居易之時堅直操於利仁之世而猶褊淺選懦者之<lb/>
所不為蓋怫人之心難而害已之避深也況乎天下亂<lb/>
矣王澤竭矣夫死忠者不必顯從亂者不必誅而眷眷<lb/>
本朝甘心白刃難矣哉是以治平則為公為卿為鵷為<lb/>
鷺世變則為虵為豕為獍為梟十恒八九焉若甄生冕<lb/>
弁不加於其身禄養不進於其口於天寶末蓋青巖一<lb/>
男子耳及亂則延頸受刃分死不囘不以不必顯而廢<lb/>
<pb n="KR4h0132_WYG_220-12b"/>
忠不以不必誅而從亂叅合古今之士蓋萬一焉稹嘗<lb/>
讀注記缺而未書謹備所聞蓋欲執事者編此義烈以<lb/>
永永於來世耳子逢始生之歲顏太師崔太傅皆為歌<lb/>
詩以美賢者之有後且序平生之本末云及逢既長耕<lb/>
先人舊田於襄之宜城讀書為文不詣州里歲饉則力<lb/>
穡節用以給足親族嵗穰則施餘於其隣里鄉黨之不<lb/>
能自持者前後斥家財排患難於朋友者數四由是以<lb/>
義聞襄之守狀為文學始就羈於吏職稹聞風既久因<lb/>
<pb n="KR4h0132_WYG_220-13a"/>
與之㳺逢每寃其父之名不在於史將欲抱所寃詣京<lb/>
師告訴於司史氏蓋行有日矣以愚料之甄生僕短馬<lb/>
瘦言簡行孤得不為驕閽之所排訶則權力者疑誕以<lb/>
臨之固無自而入矣因曉甄生以無自入之勢且告以<lb/>
執事者辱與稹㳺願得所寃之狀告甄生厚相信待由<lb/>
是輟行既而自思滓賤之中猶願貢所聞於執事得非<lb/>
愚且僣邪然而誚笑之暇幸垂察焉<lb/>
　　叙詩寄樂天書<hi>元稹</hi>
<pb n="KR4h0132_WYG_220-13b"/>
稹九歳學賦詩長者往往驚其可教年十五六粗識聲<lb/>
病時貞元十年已後徳宗皇帝春秋髙理務因人最不<lb/>
欲文法吏生天下罪過外閫節將動十餘年不許朝覲<lb/>
死於其地不易者十八九而又將豪卒愎之處因喪負<lb/>
衆横相賊殺告變駱驛使者迭窺旋以狀聞天子曰某<lb/>
邑將某能遏亂亂衆寧附願為帥名為衆情其實逼詐<lb/>
因而可之者又十八九前置介倅因縁交授者亦十四<lb/>
五由是諸侯敢自為㫖意有羅列兒孫以自固者有開<lb/>
<pb n="KR4h0132_WYG_220-14a"/>
導蠻夷以自重者省寺符篆固几閣甚者礙詔㫖視一<lb/>
境如一室刑殺其下不啻僕畜厚加剥奪名為進奉其<lb/>
實貢入之數百一焉京城之中亭第邸店以曲巷斷侯<lb/>
甸之内水陸腴沃以鄉里計其餘奴婢資財生生之備<lb/>
稱之朝廷大臣以謹慎不言為朴雅以時進見者不過<lb/>
一二親信直臣義士往往抑塞禁省之間時或繕完隤<lb/>
墜豪家大帥乗聲相扇延及老佛土木妖熾習俗不怪<lb/>
上不欲令有司備宫闥中小碎須求往往持幣帛以易<lb/>
<pb n="KR4h0132_WYG_220-14b"/>
餅餌吏縁其端剽奪百貨勢不可禁僕時孩騃不慣聞<lb/>
見獨於書傳中初習理亂萌漸心體悸震若不可活思<lb/>
欲發之久矣適有人以陳子昻感遇詩相示吟翫激烈<lb/>
即日為寄思𤣥子詩二十首故鄭京兆於僕為外諸翁<lb/>
深賜憐奬因以所賦呈獻京兆翁深相駭異袐書少監<lb/>
王表在座顧謂表曰使此兒五十不死其志義何如哉<lb/>
惜吾輩不見其成就因召諸子訓責泣下僕亦竊不自<lb/>
得由是勇於為文又久之得杜甫詩數百首愛其浩蕩<lb/>
<pb n="KR4h0132_WYG_220-15a"/>
津涯處處臻到始病沈宋之不存寄興而訝子昻之未<lb/>
暇旁備矣不數年與詩人楊巨源友善日課為詩性復<lb/>
僻嬾人事常有閒暇間則有作識足下時有詩數百篇<lb/>
矣習慣性靈遂成病蔽每公私感憤道義激揚朋友切<lb/>
磨古令成敗日月遷逝光景慘舒山川勝勢風雲景色<lb/>
當花對酒樂罷哀餘通滯屈伸悲歡合散至於疾恙躬<lb/>
身悼懷惜逝凡所對遇異於常者則欲賦詩又不幸年<lb/>
三十二時有罪譴棄今三十七矣五六年之間是丈夫<lb/>
<pb n="KR4h0132_WYG_220-15b"/>
心力壯時常在閒處無所役用性不近道未能淡然忘<lb/>
懷又復嬾於他欲全盛之氣注射語言襍糅精粗遂成<lb/>
多大然亦未嘗繕寫適值河東李明府景儉在江陵時<lb/>
僻好僕詩章謂為能解欲得盡取觀覽僕因撰成巻軸<lb/>
其中有㫖意可觀而詞近古往者為古諷意亦可觀而<lb/>
流在樂府者為樂諷詞雖近古而止於吟寫性情者為<lb/>
古體詞實樂流而止於摹像物色者為新題樂府聲勢<lb/>
㳂順属對穩切者為律詩仍以七言五言為兩體其中<lb/>
<pb n="KR4h0132_WYG_220-16a"/>
有稍存寄興與諷為流者為律諷不幸少有伉儷之悲<lb/>
撫存感往成數十詩取潘子悼亡為題又有以干教化<lb/>
者近世婦人暈淡眉目綰約頭鬢衣服修廣之度及匹<lb/>
配色澤尤劇怪豔因為豔詩百餘首詞有今古又兩體<lb/>
自十六時至是元和七年矣有詩八百餘首色類相從<lb/>
共成十體凡二十巻自笑冗亂亦不復置之於行李昨<lb/>
來京師偶在筐篋及通行盡置足下僅亦有説僕聞上<lb/>
士立徳其次立事不遇立言凡人急位其次急利下急<lb/>
<pb n="KR4h0132_WYG_220-16b"/>
食僕天與不厚既乏全然之徳命與不遇未遭可為之<lb/>
事性與不慧復無垂範之言兀兀狂癡行近四十徼名<lb/>
取位不過於第八品而冒憲已六七年授通之初有習<lb/>
通之熟者曰通之地濕墊卑褊人士稀少近荒札死亡<lb/>
過半邑無吏市無貨百姓茹草木刺史以下計粒而食<lb/>
大有虎貘虵虺之患小有蟆蚋浮塵蜘蛛蛒蜂之類皆<lb/>
能鑚嚙肌膚使人瘡痏夏多隂霪秋為痢瘧地無醫巫<lb/>
藥石萬里病者有百死一生之慮夫何以僕之命不厚<lb/>
<pb n="KR4h0132_WYG_220-17a"/>
也如此智不足也又如此其所詣之憂險也又復如此<lb/>
則安能保持萬全與足下必復京輦以須他日立言事<lb/>
之驗耶但恐一旦與急食者相扶而終使足下受天下<lb/>
友不如已之誚是用悉所為文留穢箱笥比夫格奕樗<lb/>
塞之戲猶曰愈於飽食僕所為不又愈於格奕樗塞之<lb/>
戲乎昨行巴南道中又有詩五十一首文書中得七年<lb/>
已後所為向二百篇繁亂冗雜不復置之執事前所為<lb/>
寄思𤣥子者小歲云為文不能自足其意貴其起予之<lb/>
<pb n="KR4h0132_WYG_220-17b"/>
始且志京兆翁見遇之由今亦寫為古諷之一移諸左<lb/>
右僕少時受吹嘘之術於鄭先生病嬾不就今在閒處<lb/>
思欲怡神保和以求其内異日亦不復費詞於無用之<lb/>
文矣省視之煩庶亦已於是乎<lb/>
　　與㣲之書<hi>白居易</hi>
四月十日夜樂天白㣲之微之不見足下面已三年矣<lb/>
不得足下書欲二年矣人生幾何離濶如此況以膠漆<lb/>
之心置於胡越之身進不得相合退不得相忘牽攣乖<lb/>
<pb n="KR4h0132_WYG_220-18a"/>
隔各欲白首㣲之㣲之如何如何天實為之謂之奈何<lb/>
僕初到潯陽時有熊孺登來得足下前年病甚時一札<lb/>
上報疾狀次序病心終論平生交分且云危惙之際不<lb/>
暇及他唯収數帙文章封題其上曰他日送達白二十<lb/>
二郎便請以代書悲哉㣲之於我也其若是乎又睹所<lb/>
寄聞僕左降詩云殘燈無熖影幢幢此夕聞君謫九江<lb/>
垂死病中驚起坐闇風吹雨入寒窗此句他人尚不可<lb/>
聞況僕心哉至今每吟猶惻惻耳且置是事略叙近懷<lb/>
<pb n="KR4h0132_WYG_220-18b"/>
僕自到九江已渉三載形骸且健方寸甚安下至家人<lb/>
幸皆無恙長兄去夏自徐州至又有諸院孤小弟妹六<lb/>
七人提挈同來頃所牽念者今悉置在目前得同寒暖<lb/>
饑飽此一泰也江州風候稍凉地少瘴癘乃至虵虺蚊<lb/>
蚋雖有甚稀湓魚頗肥江酒極美其餘食物多類北地<lb/>
僕門内之口雖不少司馬之俸雖不多量入儉用亦可<lb/>
自給身衣口食且免求人此二泰也僕去年秋始㳺廬<lb/>
山到東西二林間香罏峰下見雲水泉石勝絶第一愛<lb/>
<pb n="KR4h0132_WYG_220-19a"/>
不能捨因置草堂前有喬松十數株修竹千餘竿青蘿<lb/>
為牆垣白石為橋道流水周於舎下飛泉落於簷間紅<lb/>
榴白蓮羅生池砌大抵若是不能殫記每一獨往動彌<lb/>
旬日平生所好者盡在其中不唯忘歸可以終老此三<lb/>
泰也計足下久不得僕書必加憂望今故録三泰以先<lb/>
奉報其餘事況條寫如後云云㣲之㣲之作此書夜正<lb/>
在草堂中山窗下信手把筆隨意亂書封題之時不覺<lb/>
欲曙舉頭但見山僧一兩人或坐或睡又聞山猿谷鳥<lb/>
<pb n="KR4h0132_WYG_220-19b"/>
哀鳴啾啾平生故人去我萬里瞥然塵念此際蹔生餘<lb/>
習所牽便成三韻云憶昔封書與君夜金鑾殿後欲明<lb/>
天今夜封書在何處廬山庵裏曉燈前籠鳥檻猿俱未<lb/>
死人間相見是何年㣲之㣲之此夕我心君知之乎樂<lb/>
天頓首<lb/>
　　與劉蘇州書<hi>白居易</hi>
夢得閣下前者枉手札數幅兼惠答憶春草報白君已<lb/>
下五六章發函披文而後喜可知也又覆視書中有攘<lb/>
<pb n="KR4h0132_WYG_220-20a"/>
臂痛拳之戲笑與抃會甚樂甚樂誰復知之因有所云<lb/>
續前言之戲耳試為留聽與閣下在長安時有所著詩<lb/>
數百首題為劉白唱和集巻上下去年冬夢得由禮部<lb/>
郎中集賢學士遷蘇州刺史冰雪塞路自秦徂吳僕方<lb/>
守三川得為東道主閣下為僕税駕十五日朝觴夕詠<lb/>
頗極平生之歡各賦數篇視草而别歲月易邁行復周<lb/>
星一往一來忽又盈篋誠知老醜冗長為少年者所嗤<lb/>
然呉宛洛城相去二三千里舎此何以啓齒而解頥哉<lb/>
<pb n="KR4h0132_WYG_220-20b"/>
嗟乎㣲之先我去矣詩敵之勍者非夢得而誰前後贈<lb/>
答彼此非一彼雖無虛可擊此亦非利不行但止交綏<lb/>
未嘗失律然得雋之句警策之篇多因彼唱此和中得<lb/>
之他人未嘗能發也所以輙自愛重今復編而次焉以<lb/>
附前集合前三巻題此巻為下遷前下為中命曰劉白<lb/>
呉洛寄和巻自太和六年冬送夢得之任之作始居易<lb/>
頓首<lb/>
　　與田將軍書<hi>獨孤郁</hi>
<pb n="KR4h0132_WYG_220-21a"/>
天下賞將軍之勛自禆校領十萬軍率給麾幢節符佩<lb/>
黄金印者數四廟祖於京開東第駟門號公侯家子弟<lb/>
姻族以將軍故皆為好官將軍之勛名可謂盛矣美矣<lb/>
然某聞古人曰成功不久難處且物禁太盛昔者周公<lb/>
以至聖之徳致太平之功以成王幼少不忍而去召公<lb/>
有不悦色何者勢逼不能無嫌故也夫以聖處猶難況<lb/>
非聖哉故范蠡留侯知其然去之而逺害昔者李斯為<lb/>
秦破山東從擒諸侯尊秦為天子秦皇以為丞相任事<lb/>
<pb n="KR4h0132_WYG_220-21b"/>
秦廷之貴惟斯耳斯知盛滿不行卒為秦擒韓信為漢<lb/>
誅趙魏破齊楚尊漢為天子漢裂土封王於荆漢將之<lb/>
貴惟信耳信不知降挹一旦蜚言被疑卒受吕氏之誅<lb/>
彼二子可為巧於為人拙於為身故二子始有周召勲<lb/>
卒受參夷誅何則由務進而不知退故今上封足下為<lb/>
公為王為十萬户侯傳子襲孫居為䕫為龍出為桓為<lb/>
文且令召公無不悦色足下豈不賢於周公哉夫今之<lb/>
㳺宦者辛勤數十萬言得一官俸不過二三萬數從僕<lb/>
<pb n="KR4h0132_WYG_220-22a"/>
不過一二人滿當罷戀戀不欲去豈非顧其利邪況夫<lb/>
遭時變即據千里土權殺生柄不覺炎燠更變歌童侍<lb/>
兒俳優不離前為樂萬方以娯情惟恐其不歡無纎憂<lb/>
能鑚其胸豈不願留之邪顧其勢不可是以去故堯讓<lb/>
天下而長有天下孫叔敖不悔去者三願將軍無受呉<lb/>
張𤣥之説納馬援鄒陽之策思留侯陶朱之舉悟韓信<lb/>
李斯之惑立竇融河西之績覽郭馬李高數賢之事稽<lb/>
叔敖三去之美昔蔡澤之説范雎也引鞅起種以繫奪<lb/>
<pb n="KR4h0132_WYG_220-22b"/>
其位雎受説而歸相讓澤非不知澤情而受市也蓋審<lb/>
理必然今某來非縱横時豈澤之徒歟既非奪位而來<lb/>
又豈欲騁口衒世且以惜賢人之業耳惟將軍無猜焉<lb/>
　<lb/>
　<lb/>
　<lb/>
　<lb/>
　文章辨體彚選巻二百二十<lb/>
</p>
<p>
</p>
  </div>
</body>
</text>
</TEI>
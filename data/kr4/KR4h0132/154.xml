<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百五十四</head> <lb/>
    <p>
<pb n="KR4h0132_WYG_154-1a"/>
欽定四庫全書<lb/>
　文章辨體彚選巻一百五十四<lb/>
　　　　　　　　　　　　明　賀復徴　撰<lb/>
奏議六<lb/>
　　駁張敞入粟贖罪議<hi>漢蕭望之</hi>
張敞議曰少府左馮翊所言常人之所守耳昔先帝征<lb/>
四夷兵行三十餘年百姓猶不加賦而軍用給今羌虜<lb/>
一隅小夷跳梁於山谷間漢但令罪人出財减辠以誅<lb/>
<pb n="KR4h0132_WYG_154-1b"/>
之其名賢於煩擾良民横興賦歛也又諸盜及殺人犯<lb/>
不道者百姓所疾苦也皆不得贖首匿見知縱所不當<lb/>
得為之屬議者或頗言其法可蠲除今因此令贖其便<lb/>
明甚何化之所亂甫刑之罰小過赦薄罪贖有金選之<lb/>
品所從來乆矣何賊之所生敞備皂衣二十餘年嘗聞<lb/>
罪人贖矣未聞盜賊起也竊憐凉州被冦方秋饒時民<lb/>
尚有饑乏病死於道路况至來春將大困乎不早慮所<lb/>
以振救之䇿而引常經以難恐後為重責常人可與守<lb/>
<pb n="KR4h0132_WYG_154-2a"/>
經未可與權也敞幸得備列卿以輔兩府為職不敢不<lb/>
盡愚蕭望之駁之曰民函隂陽之氣有好義欲利之心<lb/>
在教化之所助雖堯在上不能去民欲利之心而能令<lb/>
其欲利不勝其好義也雖桀在上不能去民好義之心<lb/>
而能令其好義不勝其欲利也故堯桀之分在扵義利<lb/>
而已道民不可不慎也今欲令民量粟以贖罪如此則<lb/>
富者得生貧者獨死是貧富異形而法不一也人情貧<lb/>
窮父兄囚執聞出財得以生活為人子弟者将不顧死<lb/>
<pb n="KR4h0132_WYG_154-2b"/>
亡之患敗亂之行以赴財利求救親戚一人得生十人<lb/>
以喪如此伯夷之行壞公綽之名滅政教一傾雖有周<lb/>
召之佐恐不能復古者藏於民不足則取有餘則與詩<lb/>
曰爰及矜人哀此鰥寡上惠下也又曰雨我公田遂及<lb/>
我私下急上也今有西邊之役民失作業雖户賦口歛<lb/>
以贍其困乏古之通義百姓莫以為非以死救生恐未<lb/>
可也陛下布徳施教教化既成堯舜亡以加也今議開<lb/>
利路以傷既成之化臣竊痛之<lb/>
<pb n="KR4h0132_WYG_154-3a"/>
　　駁左雄察舉議<hi>胡廣</hi>
臣聞君以兼覽博照為徳臣以獻可替否為忠書載稽<lb/>
疑謀及卿士詩美先民詢於芻蕘是以慮無失䇿舉無<lb/>
過事竊見尚書令左雄議郡舉孝廉皆限年四十以上<lb/>
諸生試章句文吏試箋奏明詔既許復令臣等得與相<lb/>
參竊惟王命之重載在篇典當令縣於日月固於金石<lb/>
遺則百王施之萬世詩云天難諶斯不易惟王可不慎<lb/>
與蓋選舉英才無拘定制六竒之䇿不出經學鄭阿之<lb/>
<pb n="KR4h0132_WYG_154-3b"/>
政非必章奏甘竒顯用年乖强仕終賈揚聲亦在弱冠<lb/>
漢承周秦兼覽殷夏祖徳師經參雜霸軌聖主賢臣世<lb/>
以致理貢舉之制莫或回革今以一臣之言剗戾舊章<lb/>
便利未明衆心不厭矯枉變常政之所重而不訪台司<lb/>
不謀卿士若事下之後議者剥異異之則朝失其便同<lb/>
之則王言已行臣愚以為可宣下百官參其同異然後<lb/>
覽擇勝否詳採厥衷敢以瞽言冒干天禁惟陛下納焉<lb/>
　　駁劉僕射舉樂之議<hi>梁昭明太子</hi>
<pb n="KR4h0132_WYG_154-4a"/>
三年十一月始興王憺薨舊事以東宮禮絶傍親書翰<lb/>
並依常議太子以為疑命僕射劉孝綽議其事孝綽議<lb/>
曰案張鏡撰東宮儀記稱三朝發哀者踰月不舉樂鼓<lb/>
吹寢奏服限亦然尋傍絶之義義在去服服雖可奪情<lb/>
豈無悲鐃歌輟奏良亦為此既有悲情宜稱兼慕卒哭<lb/>
之後依常舉樂稱悲竟此理例相符謂猶應兼慕請至<lb/>
卒哭僕射徐勉左率周捨家令陸襄並同孝綽議太子<lb/>
令曰張鏡東宫儀記云依士禮終服月稱慕悼又云凡三<lb/>
<pb n="KR4h0132_WYG_154-4b"/>
朝發哀者踰月不舉樂鼓吹寢奏服限亦然劉僕射議<lb/>
云傍絶之義義在去服服雖可奪情豈無悲鐃歌輟奏<lb/>
良亦為此既有悲情宜稱兼慕卒哭之後依常舉樂稱<lb/>
悲竟此理例相符尋情悲之説非止卒哭之後縁情為<lb/>
論此自難一也用張鏡之舉樂棄張鏡之稱悲一鏡<lb/>
之言取舍有異此自難二也陸家令止云多厯年所恐<lb/>
非事證雖復累稔所用意常未安近亦嘗以此問外由<lb/>
來立意謂猶應有慕悼之言張豈不以舉樂為大稱悲<lb/>
<pb n="KR4h0132_WYG_154-5a"/>
事小所以用小而忽大良亦有以至如元正六佾事為<lb/>
國章雖情或未安而禮不可廢鐃吹軍樂比之亦然書<lb/>
疏方之事則成小差可縁心聲樂自外書疏自内樂自<lb/>
他書自已劉僕射之議即情未安可令諸賢更共詳衷<lb/>
司農卿明山賔步兵校尉朱异議稱慕悼之詞宜終服<lb/>
月於是令付典書遵用以為永凖<lb/>
　　駁復讎議<hi>唐柳宗元</hi>
臣伏見天后時有同州下邽人徐元慶者父爽為縣尉<lb/>
<pb n="KR4h0132_WYG_154-5b"/>
趙師韞所殺卒能手刃父讎束身歸罪當時諫臣陳子<lb/>
昂建議誅之而旌其閭且請編之於令永為國典臣竊<lb/>
獨過之臣聞禮之大本以防亂也若曰無為賊虐凡為<lb/>
子者殺無赦刑之大本亦以防亂也若曰無為賊虐凡<lb/>
為治者殺無赦其本則合其用則異旌與誅莫得而並<lb/>
焉誅其可旌兹謂濫黷刑甚矣旌其可誅兹謂僭壊禮<lb/>
甚矣果以是示於天下傳扵後代趨義者不知所向違<lb/>
害者不知所立以是為典可乎蓋聖人之制窮理以定<lb/>
<pb n="KR4h0132_WYG_154-6a"/>
賞罰本情以正褒貶統於一而己矣嚮使刺讞其誠偽<lb/>
考正其曲直原始而求其端則刑禮之用判然離矣何<lb/>
者若元慶之父不陷扵公罪師韞之誅獨以其私怨奮<lb/>
其吏氣虐於非辜州牧不知罪刑官不知問上下䝉冒<lb/>
籲號不聞而元慶能以戴天為大恥枕戈為得禮處心<lb/>
積慮以衝讎人之胸介然自克即死無憾是守禮而行<lb/>
義也執事者宜有慙色将謝之不暇而又何誅焉其或<lb/>
元慶之父不免於罪師韞之誅不愆於法是非死於吏<lb/>
<pb n="KR4h0132_WYG_154-6b"/>
也是死於法也法其可讎乎讎天下之法而戕奉公之<lb/>
吏是悖驁而陵上也執而誅之所以正邦典而又何旌<lb/>
焉且其議曰人必有子子必有親親親相讎其亂誰救<lb/>
是惑扵禮也甚矣禮之所謂讎者蓋以寃抑沉痛而號<lb/>
亡告也非謂抵罪觸法陷於大戮而曰彼殺之我乃殺<lb/>
之不議曲直暴寡脅弱而己其非經背聖不亦甚哉周<lb/>
禮調人掌司萬人之讎凡殺人而義者令勿讎讎之則<lb/>
死有反殺者邦國交讎之又安得親親相讎也春秋公<lb/>
<pb n="KR4h0132_WYG_154-7a"/>
羊傳曰父不受誅子復讎可也父受誅子復讎此推刃<lb/>
之道復讎不除害今若取此以㫁兩下相殺則合扵禮<lb/>
矣且夫不忘讎孝也不愛死義也元慶能不越扵禮服<lb/>
孝死義是必達理而聞道者也夫達理聞道之人豈其<lb/>
以王法為敵讎者哉議者反以為戮黷刑壞禮其不可<lb/>
以為典明矣請下臣議附於令有㫁斯獄者不宜以前<lb/>
議從事謹議<lb/>
　<lb/>
<pb n="KR4h0132_WYG_154-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百五十四<lb/>
</p>
<p>
</p>
  </div>
</body>
</text>
</TEI>
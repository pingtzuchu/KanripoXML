<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百六十七</head> <lb/>
    <p>
<pb n="KR4h0132_WYG_267-1a"/>
欽定四庫全書<lb/>
　文章辨體彚選巻二百六十七<lb/>
　　　　　　　　　　　　明　賀復徴　編<lb/>
啓二<hi>以下律體</hi>
　　答趙王啓<hi>北周庾信</hi>
仰承張幕全韓連營上地澠池置陣觧鄧禹之圍凾谷<lb/>
開闗削王元之印蜂旗朝上刁斗夜鳴彌雄壯士之心<lb/>
足起橫行之志况復才人出娉還得賢夫塞外有夫人<lb/>
<pb n="KR4h0132_WYG_267-1b"/>
之城軍中有女子之氣都尉青旗即時春色將軍大樹<lb/>
已復花開雲氣浮壘流星汎枕細舞長歌橫簫直笛當<lb/>
乎此時青雲之上信不學無術本分泥沉忽逢天造捜<lb/>
揚仄陋今者遂總憲司預聞刋鼎獻嵗刑書既應懸法<lb/>
上春木鐸方湏徇人但年髪已秋性靈乆竭嘉石肺石<lb/>
無以測量舌端筆端惟知繁擁乖展一月遂涉兩年傾<lb/>
首東瞻山河千里風塵未盡霜露沾衣仰願珍冝以為<lb/>
身寳謹啓<lb/>
<pb n="KR4h0132_WYG_267-2a"/>
　　謝趙王示新詩啓<hi>庾信</hi>
某啟鄭叡至奉手教累紙并示新詩八體六文足驚毫<lb/>
翰四始六義實動性靈落落詞高飄飄意逺文異水而<lb/>
涌泉筆非秋而垂露藏之山嵓可使雲霧欝起濟之江<lb/>
浦必當蛟龍繞<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>首夏清和聖躬怡裕疏璃彤管鵲顧<lb/>
鸞廽婉轉綠沉猿驚雁落下風傾首以日為年犍為舍<lb/>
人實有誠願碧鷄主簿亡由遂心寂寞荆扉踈蕪蘭徑<lb/>
驂駕來梁未期卜日遣騎到鄴希垂枉道<lb/>
<pb n="KR4h0132_WYG_267-2b"/>
　　謝趙王賚馬并繖啟<hi>庾信</hi>
某啓奉教垂賚紫騮馬并銀釘乗具紫紬繖一張上天<lb/>
䧏雨特垂深澤若木流光偏䝉私照廽兹翠盖事重劉<lb/>
基之恩䧏此青驪榮深李忠之賜北部丹帷便湏髙捲<lb/>
西河竹馬即已郊迎在命之輕鴻毛浮于弱水知恩之<lb/>
重鼇背負于靈山况復驚鴻别水但見徘徊黃鶴去闗<lb/>
唯知反顧棲戀之心事同於此<lb/>
　　謝趙王賚犀帶等啟<hi>庾信</hi>
<pb n="KR4h0132_WYG_267-3a"/>
某啓奉教垂賚犀裝帶錢十貫魏君寳帶特賜劉楨趙<lb/>
王國租偏資裴楷貫藏文馬如燒安息之銀帶挿通犀<lb/>
似獵雲南之獸北郭騷之長貧是所甘惬南宫敬之載<lb/>
寳殊非念望花開四照唯見其榮鼇載三山深知其重<lb/>
昔沈羲將盡逢司命而還生士爕行埋直仙人而更活<lb/>
今日慈矜斯之謂矣馬前驅而導路或似識恩雞未曉<lb/>
而開闗容能報主謹啟<lb/>
　　謝賚米啓<hi>庾信</hi>
<pb n="KR4h0132_WYG_267-3b"/>
某啓奉教垂賚米十石丹烏衘穟既集西周黃雀隨車<lb/>
還飛東市漬而為種不無霜雪之精取以論兵即有山<lb/>
川之勢某陋巷簞瓢櫛風沐雨剝榆皮於秋塞掘蟄鷰<lb/>
於寒山仰費國租遂開塵甑非丹竈而流珠異荆臺而<lb/>
炊玉東方朔之捧米既息長饑西門豹之墾田方慙此<lb/>
賚<lb/>
　　謝賚乾魚啓<hi>庾信</hi>
某啓䝉賚乾魚十番醴水朝浮光疑朱鼈文鰩夜觸翼<lb/>
<pb n="KR4h0132_WYG_267-4a"/>
似青鸞况復洞庭鮮鮒温湖羙鯽波瀾成雨鱗甲防寒<lb/>
某本呉人常想江湖之味及其饑也唯資藜藿之餘慈<lb/>
賚渥恩膏腴流竈不勞獅子之亭即勝雷池之長翻驚<lb/>
河伯獨不愛人足笑任公終年垂釣謹啓<lb/>
　　謝滕王集序啓<hi>庾信</hi>
某啓伏覽制垂賜集序紫微縣映如傳闕里之書青鳥<lb/>
遥飛似送層城之璧若夫甘泉宫裏玉樹一叢𤣥武闗<lb/>
前明珠六寸不得譬此光芒方斯照燭有節有度即是<lb/>
<pb n="KR4h0132_WYG_267-4b"/>
能平八風愈唱愈高殆欲去天三尺殿下雄才盖代逸<lb/>
氣橫雲濟北顔淵闗西孔子譬其毫翰則風雨爭飛論<lb/>
其文彩則魚龍百變蒲桃繞館新開碣石之宫修竹夾<lb/>
池始作睢陽之苑疏璃泛酒鸚鵡承杯鳯穴歌聲鸞林<lb/>
舞曲况復行雲逐雨廽雪随風湖陽之尉既成為喜之<lb/>
因舂陵之候便是銷憂之地某本乏才用亡多述作加<lb/>
以建鄴陽九劣免儒硎江陵百六幾從士隴至如殘編<lb/>
落簡並入塵埃赤軸青箱多從灰燼比年疴恙彌留光<lb/>
<pb n="KR4h0132_WYG_267-5a"/>
隂視息桑榆已逼蒲栁方衰不亡秋氣之悲實有途窮<lb/>
之恨是以精采瞀亂頗同宋玉言辭蹇吃更甚揚雄一<lb/>
吟一咏其可知矣好事者不求知音者不用非有班超<lb/>
之志遂已棄筆未見陸機之文乆同燒硯至於凋零之<lb/>
後殘缺之餘又已襍用補袍随時覆醤聖慈憐愍遂垂<lb/>
存録始知揄揚過差君子失辭比擬從橫小人迷惑荆<lb/>
玉抵鵲正恐輕用重寳龍淵削玉豈不徒勞神慮匠石<lb/>
廽顧朽材變於雕梁孫陽一言奔蹄成於駿馬故知假<lb/>
<pb n="KR4h0132_WYG_267-5b"/>
人延譽重於連城借人羽毛榮於尺玉溟池九萬里亡<lb/>
踰此澤之深華岳五千仞終愧斯恩之重即日金門細<lb/>
管未動春灰石壁輕雷尚藏冬蟄伏願聖躬與峕納豫<lb/>
南陽寳雉幸足觀瞻酈縣菊泉差能延壽伏遲至鄴可<lb/>
期從梁有日同杞子之盟㑹必欲瞻仰風塵共薛侯而<lb/>
來朝謹當逢迎冠盖魚腸尺素鳯足數行書此謝辭終<lb/>
知不盡謹啓<lb/>
　文章辨體彚選巻二百六十七<lb/>
</p>
<p>
</p>
  </div>
</body>
</text>
</TEI>
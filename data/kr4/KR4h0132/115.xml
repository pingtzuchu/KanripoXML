<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百十五</head> <lb/>
    <p>
<pb n="KR4h0132_WYG_115-1a"/>
欽定四庫全書<lb/>
　文章辨體彚選巻一百十五<lb/>
　　　　　　　　　　　　明　賀復徴　編<lb/>
疏二十九<lb/>
　　陳六事疏<hi>明張居正</hi>
臣聞帝王之治天下有大本有急務正心修身建極以<lb/>
為臣民之表率者圖治之大本也審幾度勢更化宜民<lb/>
者救時之急務也大本雖立而不能更化以善治譬之<lb/>
<pb n="KR4h0132_WYG_115-1b"/>
琴瑟不調不解而更張之不可鼔也恭惟我皇上踐祚<lb/>
以来正身修徳講學勤政惓惓以敬天法祖為心以節<lb/>
財愛民為務圖治之大本既已立矣但近来風俗人情<lb/>
積習生弊有頽靡不振之漸有極重難反之幾若不稍<lb/>
加改易恐無以新天下之耳目一天下之心志臣不惴<lb/>
愚陋日夜思維謹就今時之所宜者條為六事開欵上<lb/>
請用備聖明採擇臣又自惟幸得以經術遭逢聖主備<lb/>
位輔弼朝夕與同事諸臣寅恭諧協凡有所見自可隨<lb/>
<pb n="KR4h0132_WYG_115-2a"/>
事納忠似不必更有建白但臣之愚昧竊見皇上有必<lb/>
為之志而淵𠂻靜黙臣下莫能仰窺天下有願治之心<lb/>
而舊習因仍趨向未知所適故敢不避形迹披瀝上陳<lb/>
期於宣昭主徳而齊一衆志非有他也伏乞聖慈埀鑒<lb/>
俯賜施行天下幸甚臣愚幸甚<lb/>
一省議論臣聞天下之事慮之貴詳行之貴力謀在於<lb/>
衆斷在於獨漢臣申公云為治不在多言顧力行何如<lb/>
耳臣竊見頃年以来朝廷之間議論太多或一事而甲<lb/>
<pb n="KR4h0132_WYG_115-2b"/>
可乙否或一人而朝由暮跖或前後不覺背弛或毁譽<lb/>
自為矛盾是非淆於唇吻用舍決於愛憎政多紛更事<lb/>
無統紀又每見督撫等官初到地方即例有條陳一疏<lb/>
或漫言數事或更置數官文藻兢工覽者每為所眩不<lb/>
曰此人有才即曰此人任事其實蒞任之始地方利病<lb/>
豈盡周知屬官賢否豈能洞察不過採聴於衆口耳讀<lb/>
其詞藻雖若爛然究其指歸茫未有效比其乆也或并<lb/>
其自言者而忘之矣即如昨年皇上以敵人内犯特勅<lb/>
<pb n="KR4h0132_WYG_115-3a"/>
廷臣集議防遏之策當其時衆言盈庭羣䇿畢舉今又<lb/>
將一年矣其所言者果盡舉行否乎其所行者果有實<lb/>
效否乎又如薊鎮之事初建議者曰吾欲云云當事者<lb/>
亦曰吾欲云云曾無幾何而將不相能士譁於伍異論<lb/>
繁興訛言踵至於是議罷練兵者又紛紛矣臣竊以為<lb/>
事無全利亦無全害人有所長亦有所短要在權利害<lb/>
之多寡酌長短之所宜委任責成庶克有濟今始則計<lb/>
慮未詳既以人言而舉行終則執守靡定又以人言而<lb/>
<pb n="KR4h0132_WYG_115-3b"/>
遽止加之愛惡交攻意見横出讒言㣲中飛語流傳尋<lb/>
之莫究其端聴者不勝其眩是以人懐疑貳動見譸張<lb/>
虚曠嵗時成功難睹語曰多指亂視多言亂聴此最當<lb/>
今大患也伏望皇上自今以後勵精治理主宰化機掃<lb/>
無用之虚詞求躬行之實效欲為一事須審之於初務<lb/>
求停當及計慮已審即斷而行之如唐憲宗之討淮蔡<lb/>
雖百方阻之而終不為之揺欲用一人須慎之於始務<lb/>
求相應既得其人則信而任之如魏文侯之用樂羊雖<lb/>
<pb n="KR4h0132_WYG_115-4a"/>
謗書盈篋而終不為之動再乞天語叮嚀部院等衙門<lb/>
今後各宜仰體朝廷省事尚實之意一切章奏務從簡<lb/>
切是非可否明白直陳毋得彼此推諉徒托空言其大<lb/>
小臣工亦各宜秉公持正以誠心直道相與以勉修職<lb/>
業為務反薄歸厚尚質省文庶治理可興而風俗可變<lb/>
也伏乞聖裁<lb/>
一振紀綱臣聞人主以一身而居乎兆民之上臨制四<lb/>
海之廣所以能使天下皆服從其教令整齊而不亂者<lb/>
<pb n="KR4h0132_WYG_115-4b"/>
紀綱而已綱如網之有繩紀如絲之有總詩曰勉勉我<lb/>
王綱紀四方此人主太阿之柄不可一日而倒持者也<lb/>
臣竊見近年以来紀綱不肅法度不行上下務為姑息<lb/>
百事悉從委狥以模稜兩可謂之調停以委曲遷就謂<lb/>
之善處法之所加惟在於㣲賤而強梗者雖壊法干紀<lb/>
而莫之誰何禮之所制反在於朝廷而為下者或越理<lb/>
犯分而恬不知畏陵替之風漸成指臂之勢難使賈誼<lb/>
所謂<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭者深可慮也然人情習玩已乆驟一振之必<lb/>
<pb n="KR4h0132_WYG_115-5a"/>
將曰此拂人之情者也又將曰此務為操切者也臣請<lb/>
有以解之夫狥情之與順情名雖同而實則異振作之<lb/>
與操切事若近而用則殊葢順情者因人情之所同欲<lb/>
者而施之大學所謂民之所好好之民之所惡惡之者<lb/>
也若狥情則不顧理之是非事之可否而惟人情之是<lb/>
便而巳振作者謂振齊嚴肅懸法以示民而使之不敢<lb/>
犯孔子所謂道之以徳齊之以禮者也若操切則為嚴<lb/>
刑竣法虐使其民而已故情可順而不可狥法宜嚴而<lb/>
<pb n="KR4h0132_WYG_115-5b"/>
不宜猛伏望皇上奮乾綱之斷普離照之明張法紀以<lb/>
肅羣工攬乾綱而貞百度刑賞予奪一歸之公道而不<lb/>
必曲狥乎私情政教號令必斷於宸𠂻而毋致紛更於<lb/>
浮議法所當加雖貴近不宥事有所枉雖疎賤必申仍<lb/>
乞勅下都察院查照嘉靖初年所定憲綱事理再加申<lb/>
飭秉持公論振揚風紀以佐皇上明作勵精之治庶體<lb/>
統正朝廷尊而下有法守矣伏乞聖裁<lb/>
一重詔令臣聞君者主令者也臣者行君之令而致之<lb/>
<pb n="KR4h0132_WYG_115-6a"/>
民者也君不主令則無威臣不行君之令而致之民則<lb/>
無法斯大亂之道也臣看得舊䂓凡各衙門章奏奉㫖<lb/>
有某部看了来說者必是𦂳關事情重大機務有某部<lb/>
知道者雖若稍緩亦必合行事務或關係各地方民情<lb/>
利病該衙門自宜參酌緩急次第題奏至於發自聖𠂻<lb/>
特降勅諭者又與泛常不同尤宜上𦂳奉行事乃無壅<lb/>
葢天子之號令譬之風霆若風不能動而霆不能擊則<lb/>
造化之機滯而乾坤之用息矣臣竊見近日以来朝廷<lb/>
<pb n="KR4h0132_WYG_115-6b"/>
詔㫖多廢格不行抄到各部槩從停閣或已題奉欽依<lb/>
一切視為故紙禁之不行令之不從至於應勘應報奉<lb/>
㫖行下者各地方官尤屬遲慢有查勘一事而十數年<lb/>
不完者文巻委積多致沉埋干證之人半在鬼籙年月<lb/>
既逺事多失真遂使漏網終逃國有不伸之法覆盆自<lb/>
苦人懐不白之寃是非何由而明賞罰何由而當伏望<lb/>
勅下部院等衙門凡大小事既奉明㫖須數日之内即<lb/>
行題覆若事理了然明白易見者即宜據理剖斷毋但<lb/>
<pb n="KR4h0132_WYG_115-7a"/>
諉之撫按議處以致躭延其有合行議勘問奏者亦要<lb/>
酌量事情緩急道里逺近嚴立限期責令上𦂳奏報該<lb/>
部置立號簿登記註銷如有違限不行奏報者從實查<lb/>
叅坐以違制之罪吏部即以此考其勤惰以為賢否然<lb/>
後人思盡職而事無壅滯也伏乞聖裁<lb/>
一覈名實臣聞人主之所以馭其臣者賞罰用舎而巳<lb/>
欲用舍賞罰之當在於綜覈名實而已臣每見朝廷欲<lb/>
用一人當事者輒有乏才之嘆竊以為古今人才不甚<lb/>
<pb n="KR4h0132_WYG_115-7b"/>
相逺人主操用舍予奪之權以奔走天下之士何求而<lb/>
不得而曰世無才焉臣不信也惟名實之不覈㨂擇之<lb/>
不精所用非其所急所取非其所求則上之爵賞不重<lb/>
而人懐僥倖之心牛驥以並駕而俱疲工拙以混吹而<lb/>
莫辨才惡得而不乏事烏得而有濟哉臣請略言其㮣<lb/>
夫器必試而後知其利鈍馬必駕而後知其駑良今用<lb/>
人則不然稱人之才不必試之以事任之以事不必更<lb/>
考其成及至僨事之時又未必明正其罪椎魯少文者<lb/>
<pb n="KR4h0132_WYG_115-8a"/>
以無用見譏而大言無當者以虚聲竊譽倜儻伉直者<lb/>
以忤時難合而脂韋逢迎者以巧宦易容其才雖可用<lb/>
也或以卑㣲而輕忽之其才本無取也或以名高而尊<lb/>
禮之或因一事之善而終身借之以為資或以一動之<lb/>
差而衆口訾之以為病加以官不乆任事不責成更調<lb/>
太繁遷轉太驟資格太拘毁譽失實且近来又有一種<lb/>
風尚士大夫務為聲稱舎其職業而出位是思建白條<lb/>
陳連篇累牘至覈其本等職業反屬茫昧主錢榖者不<lb/>
<pb n="KR4h0132_WYG_115-8b"/>
對出納之數司刑名者未諳律例之文官守既失事何<lb/>
由舉凡此皆所謂名與實爽者也如此則真才實能之<lb/>
士何由得進而百官有司之職何由得舉哉故臣妄以<lb/>
為世不患無才患無用之之道如得其道則舉天下之<lb/>
士惟上之所欲為無不應者臣願皇上慎重名器愛惜<lb/>
爵賞用人必考其終授任必求其當有功於國家即千<lb/>
金之賞通侯之印亦不宜吝無功國家雖嚬笑之㣲敝<lb/>
袴之賤亦勿輕予仍乞勅下吏部嚴考課之法審名實<lb/>
<pb n="KR4h0132_WYG_115-9a"/>
之歸遵照祖宗舊制凡京官及外官三六年考滿毋得<lb/>
槩引復職濫給恩典須明白開具稱職及常不稱職以<lb/>
為殿最若其功過未大顯著未可遽行黜陟者乞將誥<lb/>
勅勲階等項酌量裁與稍加差等以示激勸至於用舎<lb/>
進退一以功實為凖毋徒眩於聲名毋盡拘於資格毋<lb/>
揺之以毁譽毋雜之以愛憎毋以一事槩其平生毋以<lb/>
一眚掩其大節在京各衙門佐貳官須量其才器之所<lb/>
宜者授之平居則使之講究職業贊佐長官如長官有<lb/>
<pb n="KR4h0132_WYG_115-9b"/>
缺即以佐貳代之不必另索其屬官有諳練故事盡心<lb/>
官守者九年任滿亦照吏部陞授京職高者即轉本衙<lb/>
門堂上官小九卿堂官品級相同者不必更相調用各<lb/>
處廵撫官果於地方相宜乆者或就彼加秩不必又遷<lb/>
他省布按二司官如叅議久者即可陞叅政僉事乆者<lb/>
即可陞副使不必互轉數易以滋勞擾如此則人有専<lb/>
職事可責成而人才亦不患其缺乏矣此外如臣言有<lb/>
未盡者亦乞勅下該部悉心講求條例具奏伏乞聖裁<lb/>
<pb n="KR4h0132_WYG_115-10a"/>
一固邦本臣聞帝王之治欲攘外者必先安内書曰民<lb/>
為邦本本固邦寧自古雖極治之時不能無戎馬疆埸<lb/>
之患唯百姓安樂家給人足則雖有外患而邦本深固<lb/>
自可無虞唯是百姓愁苦思亂民不聊生然後内賊外<lb/>
患乘之而起葢安民可與行義而危民易與為非其勢<lb/>
然也恭惟皇上嗣登大寳首下蠲䘏之詔黎元忻忻方<lb/>
切更生獨昨嵗以元年蠲賦一半國用不足又邉費重<lb/>
大内帑空乏不得已差四御史分道督賦三都御史清<lb/>
<pb n="KR4h0132_WYG_115-10b"/>
理屯鹽皆一時權宜以佐國用之急而人遂有苦其搜<lb/>
括者臣近日訪之外論皆稱不便縁各御史差出目睹<lb/>
百姓窮苦亦無别法清查止將官庫所儲盡行催解以<lb/>
致各省庫藏空虚水旱災傷視民之死而不能賑兩廣<lb/>
用兵供餉百出而不能支是國用未充而元氣已耗矣<lb/>
臣竊以為天之生財在官在民止有此數譬之於人禀<lb/>
賦強弱自有定分善養生者唯撙節愛惜不以嗜欲戕<lb/>
之亦皆足以卻病而延夀昔漢昭帝承武帝多事之後<lb/>
<pb n="KR4h0132_WYG_115-11a"/>
海内虚耗霍光佐之節儉省用與民休息行之數年百<lb/>
姓阜安國用遂足然則與其設法征求索之于有限之<lb/>
數以病民孰若加意省儉取之於自足之中以厚下乎<lb/>
仰惟皇上即位以来凡諸齋醮土木滛侈之費悉行停<lb/>
革雖大禹之克勤克儉不是過矣然臣竊以為矯枉者<lb/>
必過其正當民窮財盡之時若不痛加省節恐不能救<lb/>
也伏望皇上軫念民窮加惠邦本於凡不急工程無益<lb/>
徴辦一切停免敦尚儉素以為天下先仍乞勅下吏部<lb/>
<pb n="KR4h0132_WYG_115-11b"/>
慎選良吏牧養小民其守令賢否殿最惟以守已端潔<lb/>
實心愛民乃與上考稱職不次擢用若但善事上官幹<lb/>
理簿書而無實政及於百姓者雖有才能幹局止與中<lb/>
考其貪汙顯著者嚴限追贓押發各邉自行輸納完日<lb/>
發遣發落不但懲貪亦可以為實邉之一助乞再勅下<lb/>
户部悉心講求財用之所以日匱者其弊何在今欲措<lb/>
理其道何由今風俗侈靡官民服舎俱無限制外之豪<lb/>
強兼并賦役不均花分詭寄恃頑不納田粮偏累小民<lb/>
<pb n="KR4h0132_WYG_115-12a"/>
内之官府造作侵欺冐破奸徒罔利有名無實各衙門<lb/>
在官錢糧漫無稽查假公濟私官吏滋弊凡此皆耗財<lb/>
病民之大者若求其害財者而去之則亦何必索之於<lb/>
窮困之民以自耗國家之元氣乎前項催督御史事完<lb/>
之後宜即令回京此後不必再差重為地方之病其屯<lb/>
鹽各差都御史應否取回别用但責成於該管撫按使<lb/>
之悉心清理亦乞勅下該部從長計議具奏定奪以後<lb/>
上下唯務清心省事安靜不擾庶民生可遂而邦本獲<lb/>
<pb n="KR4h0132_WYG_115-12b"/>
寧也伏乞聖裁<lb/>
一飭武備臣惟當今之事其可慮者莫重於邉防廟堂<lb/>
之上所當日夜圖畫者亦莫急於邉防邇年以来邊患<lb/>
日深邉事久廢比者屢䝉聖諭嚴飭邉臣人心思奮一<lb/>
時督撫將領等官頗稱得人目前守禦似亦畧備矣然<lb/>
臣以為敵勢方盛彊不一創之其患不止但戰乃危事<lb/>
未可易言須從容審圖以計勝之耳今之上䇿莫如自<lb/>
治而其機要所在惟在皇上赫然奮發先定聖志聖志<lb/>
<pb n="KR4h0132_WYG_115-13a"/>
定而懐忠藴謀之士得效於前矣今譚者皆曰吾兵不<lb/>
多食不足將帥不得其人臣以為此三者皆不足患也<lb/>
夫兵不患少而患弱今軍伍雖缺而糧籍具存若能按<lb/>
籍徴求清查影占隨宜募補着實訓練何患無兵捐無<lb/>
用不急之費併其財力以撫養戰鬭之士何患無財懸<lb/>
重賞以勸有功寛文法以伸將權則忠勇之夫孰不思<lb/>
奮又何患於無將臣之所患獨患中國無奮勵激發之<lb/>
志因循怠玩姑務偷安則雖有兵食良將亦恐不能有<lb/>
<pb n="KR4h0132_WYG_115-13b"/>
為耳故臣願皇上急先自治之圖堅定必為之志屬任<lb/>
謀臣修舉實政不求近功不忘有事熟計而審行之不<lb/>
出五年敵可圖矣至於目前自守之䇿莫要於選擇邉<lb/>
吏團練鄉兵併守墩堡令民收保時簡精銳出其空虚<lb/>
以制之敵即入犯亦可不至大失此數者昨雖已經閣<lb/>
部議行臣愚猶恐人心玩愒日乆尚以虚文塞責伏乞<lb/>
勅下兵部申飭各邉督撫務將前事着實舉行俟秋防<lb/>
畢日嚴查有無實效大行賞罰庶沿邉諸郡在在有備<lb/>
<pb n="KR4h0132_WYG_115-14a"/>
而敵不敢窺也再照祖宗時京營之兵數十萬今雖不<lb/>
足尚可得八九萬人若使訓練有方亦豈盡皆無用但<lb/>
士習驕惰法令難行雖春秋操練徒具文耳臣考之古<lb/>
禮及我祖宗故事俱有大閱之禮以習武事而戒不虞<lb/>
今京城内外守備單弱臣常以為憂伏乞敕下戎政大<lb/>
臣申嚴軍政設法訓練或每嵗或間嵗季冬農隙之時<lb/>
恭請聖駕親臨校閲一以試將官之能否一以觀將士<lb/>
之勇怯有技藝精熟者分别賞賚老弱不堪者即行汰<lb/>
<pb n="KR4h0132_WYG_115-14b"/>
易如此不惟使輦轂之下常有數萬精兵得居重馭輕<lb/>
之道且此一舉動傳之逺近皆知皇上加意武備整飭<lb/>
戎事亦足以伐彊敵之謀銷未萌之患誠轉弱為強之<lb/>
一機也伏乞聖裁<lb/>
　　論邉事疏<hi>張居正</hi>
昨該遼東廵撫張學顔等報稱敵兵二十餘萬謀犯遼<lb/>
東前哨已到大寧請兵請糧急於星火至於上厪聖慮<lb/>
面諭臣等敵人猖獗深以為憂此時臣等已即面奏暑<lb/>
<pb n="KR4h0132_WYG_115-15a"/>
月非敵騎狂逞之時料無大事請寛聖懐今據薊鎮總<lb/>
兵官戚繼光掲稱諸路已久解散時下正議掣兵及臣<lb/>
等使人於宣府宻探西路青巴圖動靜則其人一向在<lb/>
巢住牧未嘗東行遼東所報皆屬邊軍誑賞之言絶無影<lb/>
響數日以来更不聞消息矣臣等因此反切憂慮夫兵<lb/>
家之要必知彼已審虚實而後可以待敵可以取勝今<lb/>
無端聴一訛傳之言遽爾倉皇失措至上動九重之憂<lb/>
下駭四方之聴則是彼已虚實茫然不知徒借聴於傳<lb/>
<pb n="KR4h0132_WYG_115-15b"/>
聞耳其與風聲鶴唳草木皆兵者何異似此舉措豈能<lb/>
應敵且近日敵情狡詐萬一彼常以虚聲恐我使我驚<lb/>
惶疲於奔命乆之懈弛不備然後卒然而至措手不及<lb/>
是在彼反得先聲後實多方以誤之之䇿而在我顧犯<lb/>
不知彼已百戰百敗之道他日邉臣失事必由於此故<lb/>
臣等不以敵之不来為喜而深以邉臣之不知敵情為<lb/>
慮也兵部以居中調度為職尤貴審察機宜沉謀果斷<lb/>
乃能折衝樽俎坐而制勝今一聞奏報遂爾張皇事已<lb/>
<pb n="KR4h0132_WYG_115-16a"/>
之後又寂無一語徒使君父日焦勞於上以憂四方而<lb/>
該部以題覆公牘謂足以了本兵之事耳臣等謂宜特<lb/>
諭該部詰以敵情虚實之由使之知警且秋防在邇薊<lb/>
遼之間近日既為虚聲所動征調疲困恐因而懈怠或<lb/>
至疏虞尤不可不一儆戒之也臣等愚見如此伏惟聖<lb/>
明裁㫁施行<lb/>
　　論決重囚疏<hi>張居正</hi>
昨該司禮監太監孫得勝口傳聖㫖奉聖母諭今嵗大<lb/>
<pb n="KR4h0132_WYG_115-16b"/>
喜命臣等於刑科三覆奏本上擬㫖暫免行刑欽此仰<lb/>
惟聖母慈悲不殺之仁皇上將順好生之美臣等敢不<lb/>
仰承以廣徳意但查我祖宗舊制凡官吏軍民人等犯<lb/>
該死罪有決不待時者有監至秋後者鞫問既明悉依<lb/>
律處決未有淹禁累年不行處斷者至嘉靖末年世宗<lb/>
皇宗以齋醮奉𤣥始有暫免不決之令或間從御筆所<lb/>
勾量行處決然此實近年姑息之弊非我祖宗埀憲之<lb/>
典也夫春生秋殺天道所以運行雨露霜雪萬物因之<lb/>
<pb n="KR4h0132_WYG_115-17a"/>
發育若一嵗之間有春生而無秋殺有雨露而無雪霜<lb/>
則嵗功不成而化理或滯矣明王奉若天道其刑賞予<lb/>
奪皆奉天意以行事書曰天命有徳五服五章哉天討<lb/>
有罪五刑五用哉若棄有徳而不用釋有罪而不討則<lb/>
刑賞失中惨舒異用非上天所以立君治民之意矣臣<lb/>
等連日詳閱法司所開重犯招情有殺祖父母父母者<lb/>
有強盗刼財殺人者有鬬毆逞兇登時打死人命者據<lb/>
其所犯皆絶滅天理傷敗彛倫仁人之所痛惡覆載之<lb/>
<pb n="KR4h0132_WYG_115-17b"/>
所不容者天欲誅之而皇上顧欲釋之其無乃違上天<lb/>
之意乎康誥曰惟弔兹不於我政人得罪天惟與我民<lb/>
彛大湣亂曰乃其速由文王作罰刑兹無赦言彼㓂攘<lb/>
姦宄不孝不友之人所犯至於如此若為政者不加之<lb/>
以刑則天與我民之常道將至於泯滅而壊亂必須速<lb/>
依文王所作之法刑之而無赦此書乃皇上近日所講<lb/>
習者夫文王視民如傷古所稱仁聖之主而於此等之<lb/>
人亦必刑之而無赦者良以為惡之人彼自蹈於刑辟<lb/>
<pb n="KR4h0132_WYG_115-18a"/>
雖欲生之而不可得也且苗莠不鋤嘉禾不茂寃憤不<lb/>
泄戾氣不消今聖母獨見犯罪者身被誅戮之可憫而<lb/>
不知被彼所戕害者皆含寃蓄憤於幽㝠之中明王聖<lb/>
主不為之一泄彼以其怨恨寃苦之氣鬱而不散上或<lb/>
蒸為妖沴氛祲之變下或招致凶荒疫癘之災則其為<lb/>
害又不止一人一家受其荼毒而已獨奈何不忍於有<lb/>
罪之兇惡而反忍於無辜之良善乎其用仁亦舛矣况<lb/>
此等之人節經法司評審九卿大臣廷鞫皆已衆證明<lb/>
<pb n="KR4h0132_WYG_115-18b"/>
白輸服無辭縱使今年不決將来亦無生理不過遲延<lb/>
月日監斃牢獄耳然與其暗斃牢獄而人不及知何如<lb/>
明正典刑而使以懲奸而伸法乎法令不行則犯者愈<lb/>
衆年復一年充滿囹圄既費關防又虧國典其於政體<lb/>
又大謬也伏願皇上念上天之意不可違祖宗之法不<lb/>
可廢毋惑於浮屠之說毋流於姑息之愛奏上聖母仍<lb/>
將各犯照常行刑以順天道若聖心不忍盡殺或仍照<lb/>
去年例容臣等㨂其情罪尤重者量決數十人餘姑牢<lb/>
<pb n="KR4h0132_WYG_115-19a"/>
固監候俟明年大婚吉典告成然後槩免一年則春生<lb/>
秋殺仁昭義肅並行而不悖矣<lb/>
　　請戒諭羣臣疏<hi>張居正</hi>
兹者大小臣工自陳考察俱已竣事一時朝政始覺更<lb/>
新但人心䧟溺已乆宿垢未能盡除若不特行戒諭明<lb/>
示以正大光明之路則衆心無所適從化理何由而致<lb/>
臣等謹擬勅諭一道具稿呈覽伏乞聖明裁定發下冩<lb/>
完用寳於本月十六日早朝特召吏部官捧出集百官<lb/>
<pb n="KR4h0132_WYG_115-19b"/>
於午門外宣諭施行皇帝勅諭文武羣臣葢聞理道之<lb/>
要在正人心勸阻之機先示所向朕以幼冲獲嗣丕基<lb/>
夙夜兢兢若臨淵谷所賴文武賢臣同心畢力弼予寡<lb/>
昧共底昇平乃自近嵗以来士習澆漓官方刓缺鑚闚<lb/>
隙竇巧為躐取之媒鼔煽朋儔公事擠排之術詆老成<lb/>
亷退為無用謂讒佞便捷為有才愛惡横生恩讐交錯<lb/>
遂使朝廷威福之柄徒為人臣酬報之資四維幾至於<lb/>
不張九徳何由而咸事朕初承大統深燭弊源亟欲大<lb/>
<pb n="KR4h0132_WYG_115-20a"/>
事芟除用以廓清氛濁但念臨御兹始解澤方覃銛鋤<lb/>
或及於芝蘭宻網恐驚乎鸞鳳是用去其太甚薄示戒<lb/>
懲餘皆曲賜矜原與之更始書不云乎無偏無黨王道<lb/>
蕩蕩無黨無偏王道平平朕方嘉與臣民㑹歸皇極之<lb/>
路爾諸臣亦宜痛湔宿垢共襄王道之成自今以後其<lb/>
尚精白乃心恪恭乃職毋懐私以罔上毋持禄以養交<lb/>
毋依阿淟涊以隨時毋噂杳噏訿以亂政任輔弼者當<lb/>
協恭和𠂻毋昵比於滛朋以塞公正之路典銓衡者當<lb/>
<pb n="KR4h0132_WYG_115-20b"/>
虚心鑑物毋任情於好惡以開邪枉之門有官守者或<lb/>
内或外各宜分猷念以濟艱難有言責者公是公非各<lb/>
宜奮讜直以資聴納大臣當崇養徳望有正色立朝之<lb/>
風小臣當砥礪亷隅有退食自公之節庶幾朝清政肅<lb/>
道泰時康用臻師師濟濟之休歸於蕩蕩平平之域爾<lb/>
等亦宜埀功名於竹帛綿禄廕於子孫顧不美歟若或<lb/>
沉溺故常堅守塗轍以朝廷為必可背以法紀為必可<lb/>
干則我祖宗憲典甚嚴朕不敢赦百爾有位宜悉朕懐<lb/>
<pb n="KR4h0132_WYG_115-21a"/>
欽哉故諭<lb/>
　　請罷第一疏<hi>王家屏</hi>
奏為輔理無狀尸素可羞乞恩亟賜罷歸以全臣節事<lb/>
臣聞漢臣汲黯有云天子置公卿輔相之臣寧令從諛<lb/>
承意䧟主於不義乎且已在其位縱愛身奈辱朝廷何<lb/>
每感斯言惕然内省竊自幸遭遇皇上明聖誠使朝政<lb/>
無闕帝徳㒺愆即將順不為從諛緘黙無嫌承意也乃<lb/>
頃来九閣重閉五位深居宴安之毒是懐兢業之𠂻潛<lb/>
<pb n="KR4h0132_WYG_115-21b"/>
替郊廟不饗而仁孝之念疎堂陛不交而君臣之誼隔<lb/>
天災物異之警罔徹宸聰民生國計之憂不關聖慮皇<lb/>
上試省此心敬耶怠耶於治道得耶失耶臣備員輔弼<lb/>
既不能婉導宻䂓防君志未萌之欲又不能明諍顯諌<lb/>
扶乾坤將壊之樞曠職瘝官乆當退避所以逡廵未去<lb/>
徒以被恩高厚毫髪靡酬庶幾竭殫愚忠漸次匡正乃<lb/>
今數月之間請朝講不報請元旦受賀不報請大計臨<lb/>
朝不報臣犬馬㣲誠不能感回天意已可見於此矣至<lb/>
<pb n="KR4h0132_WYG_115-22a"/>
於升儲大典九廟之神靈共屬萬方之想望惟殷即冊<lb/>
立之期或可少待而豫教之舉委宜蚤圖科臣所言未<lb/>
為差謬皇上即惡其瀆擾報罷足矣甚則罰俸足矣何<lb/>
至降調外任乎㫖意一出逺近驚疑使道路之猜議横<lb/>
生宫闈之讒搆交作其於虧損聖徳動揺國本非細故<lb/>
而已也僣請寛宥未賜允俞且復遷怒申救諸臣槩加<lb/>
譴謫臣誠不忍明主䝉咈諌之名清朝有横施之罰部<lb/>
科罹無妄之罪宗社蓄不測之憂也循省虚庸終慙匡<lb/>
<pb n="KR4h0132_WYG_115-22b"/>
救若復依回保禄淟涊茍容正汲黯所謂從䛕承意以<lb/>
䧟主不義詒辱朝廷者耳死且有餘僇焉願乞聖恩亟<lb/>
賜罷歸俾全晩節臣無任感激祈懇之至<lb/>
　　第二疏<hi>王家屏</hi>
奏為愚戇冐威禍延朝省乞恩蚤賜罷斥以全善類以<lb/>
安人心事頃因科臣李獻可等疏請豫教䝉㫖降罰臣<lb/>
不揣輕鄙冐昧封還意事係宫闈不宜盛怒以損天親<lb/>
之愛言出臺省不宜峻斥以塞忠諌之門乃為聖徳慮<lb/>
<pb n="KR4h0132_WYG_115-23a"/>
為國體慮非為獻可一人也掲請寛原未䝉俞允方當<lb/>
退而補牘再瀝悃誠而科道諸臣申救獻可者若鍾羽<lb/>
正張棟陳尚象鄒徳泳等又已得罪兩日之内嚴㫖疊<lb/>
出或奪其俸或摘其官方一㫖調南京又一㫖調外任<lb/>
方一㫖降邉方雜職又一㫖削籍為民以至於孟養浩<lb/>
之廷杖一百則更慘矣雷霆横擊風日凄隂凡舉朝士<lb/>
紳逺方吏民見者無不䘮氣聞者無不摧心誠不意聖哲<lb/>
之君有此舉動平明之世有此景光而原其釁端由起<lb/>
<pb n="KR4h0132_WYG_115-23b"/>
則自臣掲救獻可始是臣惜諤諤之一士而反累濟濟<lb/>
之羣英爭降罰之輕刑而反搆放逐之重典善類之罪<lb/>
人清時之戾氣也用是自陳愚戅疏乞罷歸庻幾感悟<lb/>
宸𠂻消融聖怒霎然開霽赦宥諸臣使之復還舊官勉<lb/>
圖報稱則始雖因臣牽累罹無妄之災終乃以過見原<lb/>
獲自新之路臣雖退居壟畝尚可以一去謝諸臣耳何<lb/>
圖席藁累日未奉處分詢之同官乃知為臣具掲伏奉<lb/>
聖㫖謂臣希名不遂託疾故症臣聞言怔悚負罪彌深<lb/>
<pb n="KR4h0132_WYG_115-24a"/>
竊念名非臣之所希寔非臣之敢棄臣所希者期皇上<lb/>
為堯舜之主而臣為堯舜之臣此之為名埀千載有餘<lb/>
榮故足希也若犯顔色觸忌諱抗爭僨事被譴罷歸此<lb/>
何名之可希乎必不希名將使臣身處尊官家享厚禄<lb/>
主徳愆違而莫之救正刑政壊亂而罔克匡維此可謂<lb/>
不希名之臣矣而國家將奚賴焉更使臣棄名不顧將<lb/>
逢迎為悦阿䛕取容雖許敬宗李林甫之奸佞無不可<lb/>
為是九廟神靈所隂殛天下萬世所唾罵也不但得罪<lb/>
<pb n="KR4h0132_WYG_115-24b"/>
於李獻可鍾羽正諸臣而已豈當一日立於堯舜之朝<lb/>
哉伏望皇上察臣戅愚本為禍始將臣特賜罷免以示<lb/>
首事之愆仍召還降謫諸臣以釋株連之累庶善類無<lb/>
枉羣情不揺臣感戴生成環草難報臣無任戰悚待命<lb/>
之至<lb/>
　　第三疏<hi>王家屏</hi>
奏為欽奉聖諭恭陳謝悃并乞矜憐愚戅開霽天威俯<lb/>
容退休以全恩造事臣頃以救科臣致干聖怒斥罰杖<lb/>
<pb n="KR4h0132_WYG_115-25a"/>
遣連及多官數日以来驚悸不寧惶懼欲死凡兩疏乞<lb/>
罷未奉允俞忽於本月三十日伏䝉皇上欽遣文書官<lb/>
李浚恭捧御札到臣私寓𫝊示聖諭邇年以来喜事小<lb/>
臣狂肆不道逞臆激擾姑已薄罰卿為佐治見此要名<lb/>
不義之徒自宜調停厝處緩詞解諌却乃逕駁御批故<lb/>
激朕怒甚失禮體及朕怒起卿又不忍受假疾具疏文<lb/>
言求去朕想卿真欲以此挾君廢政沽名逸臥豈人臣<lb/>
之義哉且卿輔朕燮理贊襄佐治有年方今國務多艱<lb/>
<pb n="KR4h0132_WYG_115-25b"/>
卿恝然髙卧其心可安乎卿既有疾准暫假數日即出<lb/>
入閣辦事卿宜欽承之故諭欽此臣謹焚香叩頭祗領<lb/>
訖伏念犬馬猶能報主葵藿尚克傾陽物類且然况臣<lb/>
具面貌心腹而為人受皇上作養生成之大徳十年講<lb/>
幄六年政府即天地父母未足比其恩慈雖粉骨碎身<lb/>
莫能伸其報塞豈不知將順聖意鎮戢羣囂可以全君<lb/>
臣喜起之休養中外和平之福而止以冊立一事爭議<lb/>
數年矣在皇上欽定冊期已有確然不易之信在小臣<lb/>
<pb n="KR4h0132_WYG_115-26a"/>
數生激擾殊無帖然聴命之恭聖諭謂其喜事逞臆此<lb/>
誠諸臣之罪不可掩也幸䝉薄罰臣但當委曲調停從<lb/>
容緩解而封還御札致激聖怒聖諭責臣甚失禮體此<lb/>
臣之罪臣亦不敢辭也但皇子於皇上親之至也册立與<lb/>
豫教典禮之大也言涉至親不宜有怒事關典禮不宜<lb/>
有怒臣與諸臣但知為宗社大計慮以盡言為効忠而<lb/>
已豈意其激皇上之怒哉使諸臣預知皇上之怒必不<lb/>
敢激聒宸聰使臣預知皇上之怒必不敢封還内降而<lb/>
<pb n="KR4h0132_WYG_115-26b"/>
所以敢激聒敢封還者正恃皇上之聖明無一言之不<lb/>
納皇上之寛大無一物之不容也及今數日之内嚴㫖<lb/>
疊出斥逐紛然臣乃始錯愕銷魂戰兢落魄自愧以為<lb/>
忠非素蓄志未上通而謬襲引裾之迹期收補衮之功<lb/>
以致一言不投萬事瓦裂譬之僨轅之犢不可復乘敗<lb/>
羣之羊所宜亟斥自不能一日安於其位而豈敢文言<lb/>
求去挾君廢政哉伏荷天言切責謂沽名逸卧大非人<lb/>
臣之義所宜且温㫖慰留念贊襄有年當以國務之艱<lb/>
<pb n="KR4h0132_WYG_115-27a"/>
為慮華衮鈇鉞總屬皇恩雨露雪霜何非至教臣誠不<lb/>
勝感激流涕佩服銘心惟是孤忠獨立之身抱下愚不<lb/>
移之疾俯循深錮恐非數日之假可痊望乞生全寔以<lb/>
一朝之禠為幸臣無任激昻瞻戴之至<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_115-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百十五<lb/>
</p>
<p>
</p>
  </div>
</body>
</text>
</TEI>
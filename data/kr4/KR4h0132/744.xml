<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百四十四</head> <lb/>
    <p>
<pb n="KR4h0132_WYG_744-1a"/>
欽定四庫全書<lb/>
　文章辨體彚選巻七百四十四<lb/>
　　　　　　　　　　　　明　賀復徵　編<lb/>
弔文一<lb/>
　劉勰曰弔者至也詩云神之弔矣言神至也君子令<lb/>
　終定諡事極理哀故賔之慰主以至到為言也<lb/>
　　弔屈原文<hi>漢賈誼</hi>
誼為長沙王太傅既以謫去意不自得及渡湘水為賦<lb/>
<pb n="KR4h0132_WYG_744-1b"/>
以弔屈原屈原楚賢臣也被讒放逐作離騷賦其終篇<lb/>
曰已矣哉國無人兮莫我知也遂自投汨羅而死誼追<lb/>
傷之因自喻其辭曰<lb/>
恭承嘉惠兮俟罪長沙側聞屈原兮自沈汨羅造託湘<lb/>
流兮敬弔先生遭世罔極兮乃隕厥身嗚呼哀哉逢時<lb/>
不祥鸞鳯伏竄兮鴟梟翺翔闒茸尊顯兮讒諛得志聖<lb/>
賢逆曵兮方正倒植世謂隨夷為溷兮謂跖蹻為廉莫<lb/>
邪為鈍兮鉛刀為銛吁嗟黙黙生之無故兮斡棄周鼎<lb/>
<pb n="KR4h0132_WYG_744-2a"/>
寳康瓠兮騰駕罷牛驂蹇驢兮驥垂兩耳服鹽車兮章<lb/>
甫薦履漸不可久兮嗟苦先生獨離此咎兮訊曰已矣<lb/>
國其莫我知兮獨壹鬱其誰語鳯漂漂其高逝兮固自<lb/>
引而遠去襲九淵之神龍兮沕深潛以自珍偭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獺以<lb/>
隱處兮夫豈從蝦與蛭螾所貴聖人之神德兮遠濁世<lb/>
而自藏使騏驥可得係而羈兮豈云異夫犬羊般紛紛<lb/>
其離此尤兮亦夫子之故也厯九州而相其君兮何必<lb/>
懷此都也鳯皇翔於千仞兮覽德輝而下之見細德之<lb/>
<pb n="KR4h0132_WYG_744-2b"/>
險徵兮遙増擊而去之彼尋常之汙瀆兮豈能容夫吞<lb/>
舟之巨魚橫江湖之鱣鯨兮固將制於螻蟻<lb/>
　　弔夷齊文<hi>魏王粲</hi>
歲旻秋之仲月從王師以南征濟河津而長驅踰芒阜<lb/>
之崢嶸覽首陽於東隅見孤竹之遺靈心於悒而感懷<lb/>
意惆悵而不平望壇宇而遙涕抑悲古之幽情知養老<lb/>
之可歸忘除暴之為仁絜已躬以騁志愆聖哲之大倫<lb/>
忘舊惡而希古退採薇以窮居守聖人之清㮣要既死<lb/>
<pb n="KR4h0132_WYG_744-3a"/>
而不渝厲清風於貪士立果志於懦夫到於今而見稱<lb/>
為作者之表符雖不同於大道令尼父之所譽<lb/>
　　弔孟嘗君文<hi>晉潘岳</hi>
人罔貴賤士無眞偽延入如歸望賔若企出握秦機入<lb/>
專齊政右眄而嬴强左顧而田競且以造化為水天地<lb/>
為舟樂則齊喜哀則同憂豈區區之國而大邦是謀𤨏<lb/>
𤨏之身而名利是求畏首畏尾東奔西囚志撓於木偶<lb/>
命縣于狐裘<lb/>
<pb n="KR4h0132_WYG_744-3b"/>
　　弔魏武帝文<hi>陸機</hi>
元康八年機始以臺郞出補著作游乎秘閣而見魏武<lb/>
帝遺令慨然嘆息傷懷者久之客曰夫始終者萬物之<lb/>
大歸死生者性命之區域是以臨䘮殯而後悲覩陳根<lb/>
而絶哭今乃傷心百年之際興哀無情之地意者無乃<lb/>
知哀之可有而未識情之可無乎機答之曰夫日蝕由乎<lb/>
交分山崩起于朽壤亦云數而已矣然百姓怪焉者豈<lb/>
不以資高明之質而不免卑濁之累居常安之勢而終<lb/>
<pb n="KR4h0132_WYG_744-4a"/>
嬰傾離之患故乎夫以迴天倒日之力而不能振形骸之<lb/>
内濟世夷難之智而受困魏闕之下已而格乎上下者<lb/>
藏于區區之木光于四表者翳乎蕞爾之土雄心摧于<lb/>
弱情壯圖終于哀志長算屈于短日遠跡頓于促路嗚<lb/>
呼豈特瞽史之異闕景黔黎之怪頽岸乎觀其所以顧<lb/>
命冢嗣貽謀四子經國之畧既遠隆家之訓亦𢎞又云<lb/>
吾在軍中持法是也至于小忿怒大過失不當效也善<lb/>
乎達人之讜言矣持姬女而指季豹以示四子曰以累<lb/>
<pb n="KR4h0132_WYG_744-4b"/>
汝因泣下傷哉曩以天下自任今以愛子託人同乎盡<lb/>
者無餘而得乎亡者無存然而婉孌房闥之内綢繆家<lb/>
人之務則幾乎密與又曰吾婕妤妓人皆著銅雀臺於<lb/>
臺堂上施八尺牀繐帳朝晡上脯糒之屬月朔十五日<lb/>
輙向帳作伎汝等時時登銅雀臺望吾西陵墓田又云<lb/>
餘香可分與諸夫人諸舍中無所為學作履組賣也吾<lb/>
厯官所得綬皆著藏中吾餘衣裘可别為一藏不能者<lb/>
兄弟可共分之既而竟分焉亡者可以勿求存者可以<lb/>
<pb n="KR4h0132_WYG_744-5a"/>
勿違求與違不其兩傷乎悲夫愛有大而必失惡有甚<lb/>
而必得智慧不能去其惡威力不能全其愛故前識所<lb/>
不用心而聖人罕言焉若乃繫情累於外物留曲念於<lb/>
閨房亦賢俊之所宜廢乎於是遂憤懣而獻弔云爾<lb/>
接皇漢之末緒値王塗之多違佇重淵以育麟撫慶雲<lb/>
而遐飛運神道以載德乗靈風而扇威摧羣雄而電擊<lb/>
舉勍敵其如遺指八極以遠畧必翦焉而後綏釐三才<lb/>
之闕典啟天地之禁闈舉修網之絶紀紐大音之解徽<lb/>
<pb n="KR4h0132_WYG_744-5b"/>
掃雲物以貞觀要萬塗而來歸丕大德以宏覆援日月<lb/>
而齊暉濟元功於九有固舉世之所推彼人事之大造<lb/>
夫何往而不臻將覆簣於浚谷擠為山乎九天茍理窮<lb/>
而性盡豈長算之所研悟臨川之有悲固梁木其必顚<lb/>
當建安之三八實大命之所艱雖光昭於曩載將税駕<lb/>
於此年惟降神之綿邈𦕈千載而遠期信斯武之未䘮<lb/>
膺靈符而在兹雖龍飛於文昌非王心之所怡憤西夏<lb/>
以鞠旅泝秦川而舉旗踰鎬京而不豫臨渭濵而有疑<lb/>
<pb n="KR4h0132_WYG_744-6a"/>
冀翌日之云瘳彌四旬而成災詠歸塗以反斾登崤澠<lb/>
而朅來次洛汭而大漸指六軍曰念哉伊君王之赫奕<lb/>
實終古之所難威先天而葢世力盪海而㧞山厄奚險<lb/>
而弗濟敵何强而不殘每因禍以禔福亦踐危而必安<lb/>
迄在兹而䝉昧慮噤閉而無端委軀命以待難痛沒世<lb/>
而永言撫四子以深念循膚體而頽歎迨營魄之未離<lb/>
假餘息乎音翰執姬女以嚬瘁指季豹而漼焉氣衝襟<lb/>
以嗚咽涕垂睫而汍瀾違率土以静寐戢彌天乎一棺<lb/>
<pb n="KR4h0132_WYG_744-6b"/>
咨宏度之峻邈壯大業之允昌思居終而恤始命臨没<lb/>
而肇揚援貞吝以惎悔雖在我而不臧惜内顧之纒綿<lb/>
恨末命之微詳紆廣念于履組塵清慮於餘香結遺情<lb/>
於婉孌何命促而意長陳法服於帷座陪窈窕於玉房<lb/>
宣備物於虚器發哀音於舊倡矯慼容以赴節掩零淚<lb/>
而薦觴物無微而不存體無慧而不亡庶聖靈之響像<lb/>
想幽神之復光茍形聲之翳沒雖音景其必藏徽清絃<lb/>
而獨奏進脯糒而誰嘗悼繐帳之㝠漠怨西陵之茫茫<lb/>
<pb n="KR4h0132_WYG_744-7a"/>
登雀臺而羣悲貯美目其何望既睎古以遺累信簡禮<lb/>
而薄塟彼裘紱於何有貽塵謗於後王嗟大戀之所存<lb/>
故雖哲而不忘覽遺籍以慷慨獻兹文而悽傷<lb/>
　　弔賈誼文<hi>庾闡</hi>
中興二十三載余忝守衡南鼓栧三江路次巴陵望君<lb/>
山而過洞庭涉湘川而觀汨水臨賈生投書之川慨以<lb/>
永懷矣及造長沙觀其遺象喟然有感乃弔之云<lb/>
偉哉蘭生而芳玉産而㓗陽葩熈水寒松負雪莫邪挺<lb/>
<pb n="KR4h0132_WYG_744-7b"/>
鍔天驥汗血茍云其擕誰與比傑是以髙明倬茂獨發<lb/>
竒秀道率天眞不議世疚煥乎若望舒燿景而焯羣星<lb/>
矯乎若翔鸞拊翼而逸宇宙也飛榮洛汭擢潁山東質<lb/>
清浮磬聲若孤桐琅琅其璞巖巖其峯信道居正而以<lb/>
天下為公方駕逸步不以曲路期通是以張高弦悲聲<lb/>
激柱落清唱未和而桑濮代作雖有惠音莫過韶濩雖<lb/>
有騰鱗終仆一壑嗚呼大庭既邈𤣥風悠緬皇道不以<lb/>
智隆上德不以仁顯三五親譽其軌可仰而標霸功雖<lb/>
<pb n="KR4h0132_WYG_744-8a"/>
逸其塗可翼而闡悲矣先生何命之蹇懷寳如玉而生<lb/>
運之淺昔咎繇謨虞呂尚歸昌德恊充符乃應帝王夷<lb/>
吾相桓漢登蕭張草廬三顧臭若蘭房是以道隱則蠖<lb/>
屈數感則鳯覩若棲不擇木翔非九五雖曰玉拆儁才<lb/>
可補夫心非死灰智必存形形託神川故能全生奈何<lb/>
蘭膏揚芳漢庭摧景飈風獨䘮厥明悠悠太素存亡一<lb/>
指道來斯通世往斯圮吾哀其生未見其死敢不敬弔<lb/>
寄之淥水<lb/>
<pb n="KR4h0132_WYG_744-8b"/>
　　弔莊周文<hi>嵇含</hi>
帝壻王𢎞遠華池豐屋廣延賢彦圖莊生垂綸之象記<lb/>
先達辭聘之事畫眞人於刻桷之室載退士於進趣之<lb/>
堂可謂托非其所可弔不可讚也其辭曰<lb/>
邁矣莊周天縱特放大塊授其生自然資其量器虛神<lb/>
清窮𤣥極曠人偽俗季貞風既散野無訟屈之聲朝有<lb/>
爭寵之歎上下相陵長幼失貫於是借𤣥虚以助溺引<lb/>
道德以自奬戸詠恬曠之辭家畫老莊之象今王生沉<lb/>
<pb n="KR4h0132_WYG_744-9a"/>
淪名利身尚帝女連耀三光有出無處池非巖石之溜<lb/>
宅非茅茨之宇馳屈産於皇衢畫兹象其焉取嗟乎先<lb/>
生高迹何局生處巖岫之居死寄彫楹之屋託非其所<lb/>
沒有餘辱悼大道之湮晦遂含悲而吐曲<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_744-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百四十四<lb/>
<pb n="KR4h0132_WYG_744-10a"/>
欽定四庫全書<lb/>
　文章辨體彚選巻七百四十四<lb/>
　　　　　　　　　　　　明　賀復徵　編<lb/>
弔文一<lb/>
　劉勰曰弔者至也詩云神之弔矣言神至也君子令<lb/>
　終定諡事極理哀故賔之慰主以至到為言也<lb/>
　　弔屈原文<hi>漢賈誼</hi>
誼為長沙王太傅既以謫去意不自得及渡湘水為賦<lb/>
<pb n="KR4h0132_WYG_744-10b"/>
以弔屈原屈原楚賢臣也被讒放逐作離騷賦其終篇<lb/>
曰已矣哉國無人兮莫我知也遂自投汨羅而死誼追<lb/>
傷之因自喻其辭曰<lb/>
恭承嘉惠兮俟罪長沙側聞屈原兮自沈汨羅造託湘<lb/>
流兮敬弔先生遭世罔極兮乃隕厥身嗚呼哀哉逢時<lb/>
不祥鸞鳯伏竄兮鴟梟翺翔闒茸尊顯兮讒諛得志聖<lb/>
賢逆曵兮方正倒植世謂隨夷為溷兮謂跖蹻為廉莫<lb/>
邪為鈍兮鉛刀為銛吁嗟黙黙生之無故兮斡棄周鼎<lb/>
<pb n="KR4h0132_WYG_744-11a"/>
寳康瓠兮騰駕罷牛驂蹇驢兮驥垂兩耳服鹽車兮章<lb/>
甫薦履漸不可久兮嗟苦先生獨離此咎兮訊曰已矣<lb/>
國其莫我知兮獨壹鬱其誰語鳯漂漂其高逝兮固自<lb/>
引而遠去襲九淵之神龍兮沕深潛以自珍偭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獺以<lb/>
隱處兮夫豈從蝦與蛭螾所貴聖人之神德兮遠濁世<lb/>
而自藏使騏驥可得係而羈兮豈云異夫犬羊般紛紛<lb/>
其離此尤兮亦夫子之故也厯九州而相其君兮何必<lb/>
懷此都也鳯皇翔於千仞兮覽德輝而下之見細德之<lb/>
<pb n="KR4h0132_WYG_744-11b"/>
險徵兮遙増擊而去之彼尋常之汙瀆兮豈能容夫吞<lb/>
舟之巨魚橫江湖之鱣鯨兮固將制於螻蟻<lb/>
　　弔夷齊文<hi>魏王粲</hi>
歲旻秋之仲月從王師以南征濟河津而長驅踰芒阜<lb/>
之崢嶸覽首陽於東隅見孤竹之遺靈心於悒而感懷<lb/>
意惆悵而不平望壇宇而遙涕抑悲古之幽情知養老<lb/>
之可歸忘除暴之為仁絜已躬以騁志愆聖哲之大倫<lb/>
忘舊惡而希古退採薇以窮居守聖人之清㮣要既死<lb/>
<pb n="KR4h0132_WYG_744-12a"/>
而不渝厲清風於貪士立果志於懦夫到於今而見稱<lb/>
為作者之表符雖不同於大道令尼父之所譽<lb/>
　　弔孟嘗君文<hi>晉潘岳</hi>
人罔貴賤士無眞偽延入如歸望賔若企出握秦機入<lb/>
專齊政右眄而嬴强左顧而田競且以造化為水天地<lb/>
為舟樂則齊喜哀則同憂豈區區之國而大邦是謀𤨏<lb/>
𤨏之身而名利是求畏首畏尾東奔西囚志撓於木偶<lb/>
命縣于狐裘<lb/>
<pb n="KR4h0132_WYG_744-12b"/>
　　弔魏武帝文<hi>陸機</hi>
元康八年機始以臺郞出補著作游乎秘閣而見魏武<lb/>
帝遺令慨然嘆息傷懷者久之客曰夫始終者萬物之<lb/>
大歸死生者性命之區域是以臨䘮殯而後悲覩陳根<lb/>
而絶哭今乃傷心百年之際興哀無情之地意者無乃<lb/>
知哀之可有而未識情之可無乎機答之曰夫日蝕由乎<lb/>
交分山崩起于朽壤亦云數而已矣然百姓怪焉者豈<lb/>
不以資高明之質而不免卑濁之累居常安之勢而終<lb/>
<pb n="KR4h0132_WYG_744-13a"/>
嬰傾離之患故乎夫以迴天倒日之力而不能振形骸之<lb/>
内濟世夷難之智而受困魏闕之下已而格乎上下者<lb/>
藏于區區之木光于四表者翳乎蕞爾之土雄心摧于<lb/>
弱情壯圖終于哀志長算屈于短日遠跡頓于促路嗚<lb/>
呼豈特瞽史之異闕景黔黎之怪頽岸乎觀其所以顧<lb/>
命冢嗣貽謀四子經國之畧既遠隆家之訓亦𢎞又云<lb/>
吾在軍中持法是也至于小忿怒大過失不當效也善<lb/>
乎達人之讜言矣持姬女而指季豹以示四子曰以累<lb/>
<pb n="KR4h0132_WYG_744-13b"/>
汝因泣下傷哉曩以天下自任今以愛子託人同乎盡<lb/>
者無餘而得乎亡者無存然而婉孌房闥之内綢繆家<lb/>
人之務則幾乎密與又曰吾婕妤妓人皆著銅雀臺於<lb/>
臺堂上施八尺牀繐帳朝晡上脯糒之屬月朔十五日<lb/>
輙向帳作伎汝等時時登銅雀臺望吾西陵墓田又云<lb/>
餘香可分與諸夫人諸舍中無所為學作履組賣也吾<lb/>
厯官所得綬皆著藏中吾餘衣裘可别為一藏不能者<lb/>
兄弟可共分之既而竟分焉亡者可以勿求存者可以<lb/>
<pb n="KR4h0132_WYG_744-14a"/>
勿違求與違不其兩傷乎悲夫愛有大而必失惡有甚<lb/>
而必得智慧不能去其惡威力不能全其愛故前識所<lb/>
不用心而聖人罕言焉若乃繫情累於外物留曲念於<lb/>
閨房亦賢俊之所宜廢乎於是遂憤懣而獻弔云爾<lb/>
接皇漢之末緒値王塗之多違佇重淵以育麟撫慶雲<lb/>
而遐飛運神道以載德乗靈風而扇威摧羣雄而電擊<lb/>
舉勍敵其如遺指八極以遠畧必翦焉而後綏釐三才<lb/>
之闕典啟天地之禁闈舉修網之絶紀紐大音之解徽<lb/>
<pb n="KR4h0132_WYG_744-14b"/>
掃雲物以貞觀要萬塗而來歸丕大德以宏覆援日月<lb/>
而齊暉濟元功於九有固舉世之所推彼人事之大造<lb/>
夫何往而不臻將覆簣於浚谷擠為山乎九天茍理窮<lb/>
而性盡豈長算之所研悟臨川之有悲固梁木其必顚<lb/>
當建安之三八實大命之所艱雖光昭於曩載將税駕<lb/>
於此年惟降神之綿邈𦕈千載而遠期信斯武之未䘮<lb/>
膺靈符而在兹雖龍飛於文昌非王心之所怡憤西夏<lb/>
以鞠旅泝秦川而舉旗踰鎬京而不豫臨渭濵而有疑<lb/>
<pb n="KR4h0132_WYG_744-15a"/>
冀翌日之云瘳彌四旬而成災詠歸塗以反斾登崤澠<lb/>
而朅來次洛汭而大漸指六軍曰念哉伊君王之赫奕<lb/>
實終古之所難威先天而葢世力盪海而㧞山厄奚險<lb/>
而弗濟敵何强而不殘每因禍以禔福亦踐危而必安<lb/>
迄在兹而䝉昧慮噤閉而無端委軀命以待難痛沒世<lb/>
而永言撫四子以深念循膚體而頽歎迨營魄之未離<lb/>
假餘息乎音翰執姬女以嚬瘁指季豹而漼焉氣衝襟<lb/>
以嗚咽涕垂睫而汍瀾違率土以静寐戢彌天乎一棺<lb/>
<pb n="KR4h0132_WYG_744-15b"/>
咨宏度之峻邈壯大業之允昌思居終而恤始命臨没<lb/>
而肇揚援貞吝以惎悔雖在我而不臧惜内顧之纒綿<lb/>
恨末命之微詳紆廣念于履組塵清慮於餘香結遺情<lb/>
於婉孌何命促而意長陳法服於帷座陪窈窕於玉房<lb/>
宣備物於虚器發哀音於舊倡矯慼容以赴節掩零淚<lb/>
而薦觴物無微而不存體無慧而不亡庶聖靈之響像<lb/>
想幽神之復光茍形聲之翳沒雖音景其必藏徽清絃<lb/>
而獨奏進脯糒而誰嘗悼繐帳之㝠漠怨西陵之茫茫<lb/>
<pb n="KR4h0132_WYG_744-16a"/>
登雀臺而羣悲貯美目其何望既睎古以遺累信簡禮<lb/>
而薄塟彼裘紱於何有貽塵謗於後王嗟大戀之所存<lb/>
故雖哲而不忘覽遺籍以慷慨獻兹文而悽傷<lb/>
　　弔賈誼文<hi>庾闡</hi>
中興二十三載余忝守衡南鼓栧三江路次巴陵望君<lb/>
山而過洞庭涉湘川而觀汨水臨賈生投書之川慨以<lb/>
永懷矣及造長沙觀其遺象喟然有感乃弔之云<lb/>
偉哉蘭生而芳玉産而㓗陽葩熈水寒松負雪莫邪挺<lb/>
<pb n="KR4h0132_WYG_744-16b"/>
鍔天驥汗血茍云其擕誰與比傑是以髙明倬茂獨發<lb/>
竒秀道率天眞不議世疚煥乎若望舒燿景而焯羣星<lb/>
矯乎若翔鸞拊翼而逸宇宙也飛榮洛汭擢潁山東質<lb/>
清浮磬聲若孤桐琅琅其璞巖巖其峯信道居正而以<lb/>
天下為公方駕逸步不以曲路期通是以張高弦悲聲<lb/>
激柱落清唱未和而桑濮代作雖有惠音莫過韶濩雖<lb/>
有騰鱗終仆一壑嗚呼大庭既邈𤣥風悠緬皇道不以<lb/>
智隆上德不以仁顯三五親譽其軌可仰而標霸功雖<lb/>
<pb n="KR4h0132_WYG_744-17a"/>
逸其塗可翼而闡悲矣先生何命之蹇懷寳如玉而生<lb/>
運之淺昔咎繇謨虞呂尚歸昌德恊充符乃應帝王夷<lb/>
吾相桓漢登蕭張草廬三顧臭若蘭房是以道隱則蠖<lb/>
屈數感則鳯覩若棲不擇木翔非九五雖曰玉拆儁才<lb/>
可補夫心非死灰智必存形形託神川故能全生奈何<lb/>
蘭膏揚芳漢庭摧景飈風獨䘮厥明悠悠太素存亡一<lb/>
指道來斯通世往斯圮吾哀其生未見其死敢不敬弔<lb/>
寄之淥水<lb/>
<pb n="KR4h0132_WYG_744-17b"/>
　　弔莊周文<hi>嵇含</hi>
帝壻王𢎞遠華池豐屋廣延賢彦圖莊生垂綸之象記<lb/>
先達辭聘之事畫眞人於刻桷之室載退士於進趣之<lb/>
堂可謂托非其所可弔不可讚也其辭曰<lb/>
邁矣莊周天縱特放大塊授其生自然資其量器虛神<lb/>
清窮𤣥極曠人偽俗季貞風既散野無訟屈之聲朝有<lb/>
爭寵之歎上下相陵長幼失貫於是借𤣥虚以助溺引<lb/>
道德以自奬戸詠恬曠之辭家畫老莊之象今王生沉<lb/>
<pb n="KR4h0132_WYG_744-18a"/>
淪名利身尚帝女連耀三光有出無處池非巖石之溜<lb/>
宅非茅茨之宇馳屈産於皇衢畫兹象其焉取嗟乎先<lb/>
生高迹何局生處巖岫之居死寄彫楹之屋託非其所<lb/>
沒有餘辱悼大道之湮晦遂含悲而吐曲<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_744-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷四百七十六</head> <lb/>
    <p>
<pb n="KR4h0132_WYG_476-1a"/>
欽定四庫全書<lb/>
　文章辨體彚選卷四百七十六<lb/>
　　　　　　　　　　　明　賀復徴　編<lb/>
儀一<lb/>
　　宗儀九首<hi>明方孝孺</hi>
君子之道本於身行諸家而推於天下則家者身之符<lb/>
天下之本也治之可無法乎德修於身施以成化雖無<lb/>
法或可也而古之正家者常不敢後法葢善有餘而法<lb/>
<pb n="KR4h0132_WYG_476-1b"/>
不足法有餘而守之人不足家與國通患之况俱無焉<lb/>
者乎余德不能化民而竊有志於正家之道作宗儀九<lb/>
篇以告宗人庶幾賢者因言以趍善不賢者畏義而逺<lb/>
罪他日於大者有行焉或者其始於此<lb/>
　　尊祖<lb/>
人之異於物者以其知本也其所以知本者以其禮義<lb/>
之性根於天偹於心粹然出於萬物故物莫得而類之<lb/>
今夫形禪而氣續者人與物之所同也渇而飲餒而噉<lb/>
<pb n="KR4h0132_WYG_476-2a"/>
勞而瘁逸而嬉者人與物不相逺也卒之人貴而物賤<lb/>
者何哉人能知尊其身之所自出而物不能也故生而<lb/>
敬事之為之甘脆豐柔之味以養其口為之華軟温羙<lb/>
之服以養其體為之采色以養其目為之馨香以養其<lb/>
鼻順其所欲以養其心猶以為未至也於是飭身惇行<lb/>
以養其德令聞嘉譽以養其名著其德美於天下後世<lb/>
使之没而不忘乆而彌章君子之為人子孫非以養生<lb/>
為貴而以奉終為貴非以奉終為難而以思孝廣愛為<lb/>
<pb n="KR4h0132_WYG_476-2b"/>
難藏于墓祀于廟自天子達于士隆卑廣狹不同而其<lb/>
致一也故天子七諸侯五大夫三士二官師一庶人寢<lb/>
乎薦自外為之制者由乎人孝敬之情出於天由乎人<lb/>
者不可踰也本乎天者夫寧有强之者哉天之命也人<lb/>
雖至昏弱也甚無知也過先祖之墓未有不動心者時<lb/>
焉而祀其先語及其遺事未有不嘆泣者形氣之感有<lb/>
所受之也非偶然也故宗廟之制祭祀之禮君子以此<lb/>
崇本反始致誠敬於其先㕓井之氓田則祭田祖不以<lb/>
<pb n="KR4h0132_WYG_476-3a"/>
歲之豐歉而變不忘其始也况於身之所自出者乎知<lb/>
有其身而不知身之所自出是謂禽犢之民知奉其身<lb/>
而不恤吾身之所同出是謂痿痺之民是二者雖色貌<lb/>
為人而其身物化也乆矣故人而不知本謂之悖不睦<lb/>
族謂之戾悖與戾惡名也世之立而談者天之所授與<lb/>
堯舜孔子不異由顔焉而顔由孟焉而孟不此之務而<lb/>
為惡名之求尚為愛其身也乎吾懼夫吾族之人為痿<lb/>
痺禽犢之歸而不自知也為尊祖之法曰立祠祀始遷<lb/>
<pb n="KR4h0132_WYG_476-3b"/>
祖月吉必謁拜歲以立春祀族人各以祖袝食而各以<lb/>
物來祭祭畢相率以齒㑹拜而宴齒之最尊而有德者<lb/>
向南坐而訓族人曰凡為吾祖之孫者敬父兄慈子弟<lb/>
和鄰里時祭祀力樹藝無胥欺也無胥訟也無犯國法<lb/>
也無虐細民也無博奕也無鬭争也無學歌舞以蕩俗<lb/>
也無相攘竊姦侵以賊身也無鬻子也無大故勿黜妻<lb/>
也勿為奴𨽻以辱先也有一于此者生不齒乎族死不<lb/>
入於祠皆應曰諾然後族人之文者以譜至登下一歲<lb/>
<pb n="KR4h0132_WYG_476-4a"/>
之生卒而書舉族人之臧否其有婚姻相賙患難相恤<lb/>
善則勸惡則戒臨財能讓養親事長能孝而悌親姻鄉<lb/>
里能睦而順此其行之足書舉書之累有足書者死則<lb/>
為之立傳於譜其有犯於前所訓者亦書之能改則削<lb/>
之乆而愈甚則不削而書其名族人見必揖雖貴賤貧<lb/>
冨不敵皆以其屬稱喜必慶戚必吊死以其屬服無服<lb/>
者為之是日不肉而羣哭之羣祭之羣塟之<lb/>
　　重譜<lb/>
<pb n="KR4h0132_WYG_476-4b"/>
尊祖之次莫過於重譜由百世之下而知百世之上居<lb/>
閭巷之間而盡同宇之内察統系之異同辨傳承之乆<lb/>
近叙戚䟽定尊卑收渙散敦親睦非有譜焉以列之不<lb/>
可也故君子重之不修譜者謂之不孝然譜之為孝難<lb/>
言也有徵而不書則為棄其祖無徴而書之則為誣其<lb/>
祖有恥其先之賤旁援顯人而尊之者有恥其先之惡<lb/>
而私附于聞人之族者彼皆以為智矣而誠愚也夫祖<lb/>
豈可擇哉兢兢然尊其所知闕其所不知詳其所可徵<lb/>
<pb n="KR4h0132_WYG_476-5a"/>
不强述其所難考則庶乎近之矣而世之知乎此者常<lb/>
鮮趍乎偽者常多淳安之汪氏繇其身縁而上之至於<lb/>
魯公之族七十餘世皆有諱字卒塟若目見而耳受之<lb/>
者其心以為至博也而博不能勝其偽也越之楊氏親<lb/>
隋帝之裔而恥名之汙遂避而不言吳寧之杜氏越千<lb/>
餘歲而宗漢之延年晉之富陽侯是皆知本者之所深<lb/>
惡而為之者以為工也顧不惑哉天下有貴人無貴族<lb/>
有賢人無賢族有士者之子孫不能修身篤行而屈為<lb/>
<pb n="KR4h0132_WYG_476-5b"/>
童𨽻而公卿將相常發於隴畆聖賢之世不能傳其遺<lb/>
業則夷乎恒人而縉紳大儒多興於賤宗天之生人也<lb/>
果孰貴而孰賤乎四海之廣百氏之衆其初不過出於<lb/>
數十姓也數十姓之初不過出於數人也數人之先一<lb/>
人也故今天下之受氏者多堯舜三王之後而皆始於<lb/>
黄帝譬之巨木焉有盛而蕃有萎而悴其理固有然者<lb/>
人見其常有顯人也則謂之著族見其無有逹者也則<lb/>
從而賤之貴賤豈有恒哉在人焉耳茍能法古之人行<lb/>
<pb n="KR4h0132_WYG_476-6a"/>
古之道聞于天下傳於後世則猶古人也雖其族世未<lb/>
著不患其不著也孔子子思以為祖而操庸嵬之行則<lb/>
其庸嵬自若也祖不能貴之也故吾方氏出帝榆罔而<lb/>
譜不敢列之顯于昔者衆矣而不敢附之疑者闕之以傳<lb/>
疑不可詳者略之以著實而惟以篤學修身望乎族之<lb/>
人嗚呼冨貴利達外至者也求之不可必得得之不可<lb/>
必守守之不能必傳也仁義忠信之道備乎心不求而<lb/>
足得之者可以行行之可以著施之盈天下而歛於身<lb/>
<pb n="KR4h0132_WYG_476-6b"/>
不見其隘傳之被萬世而非威武勢力之所能移善尊<lb/>
祖者思是道也行是道也天下不惟尊其身將歸德於<lb/>
祖而祖益尊祖益尊而譜益傳斯其為孝大矣何必趯<lb/>
趯然為偽而欺且誣哉<lb/>
　　睦族<lb/>
井田廢而天下無善俗宗法廢而天下無世家聖人之<lb/>
立法所以收萬民之心而使之萃于一者治道之極<lb/>
治功之盛不可忽也故一之所在智者無所措其謀辨<lb/>
<pb n="KR4h0132_WYG_476-7a"/>
者無所措其説勇者無所用其力如裘之領如網之綱<lb/>
如髮之握如輹之轂如馬之有轡如牛之有紖操之則<lb/>
歛縱之則放招之則集撝之則退屈信作止惟上之所<lb/>
令而民不能参以私先王之民非甚異於後世也其好<lb/>
義而易使從化而畏法寧死於饑寒而不忍為亂者豈<lb/>
碪斧鈇鉞所能禁哉教之以其所固有故其向善也安<lb/>
令之以其所易知故其趨化也亟當是之時同閭接畝<lb/>
之人猶相親睦信順而小大宗法行乎宗族之間為百<lb/>
<pb n="KR4h0132_WYG_476-7b"/>
世之宗者百世宗之為五世之宗者五世宗之宗其身<lb/>
則守其訓有所猷為皆受命于宗子而悍戾争鬭之風<lb/>
無自而起茍非大姦魁詐不可教令則安有不善者乎<lb/>
故三代之俗非固羙也為治之具既羙而習使之然也<lb/>
後世願治之主王佐之臣迭興于世而卒不足幾乎古<lb/>
豈民性之不可化邪其具之廢已乆世主便因循而憚<lb/>
改作材士昧逺略而務近功區區補弊苴漏而未及乎<lb/>
政教之全也民心益離而俗愈散奚獨民之罪君子預<lb/>
<pb n="KR4h0132_WYG_476-8a"/>
有責焉吾嘗病之而未之能行則思以化吾之族人而<lb/>
族不可徒化也則為譜以明本之一為始遷祖之祠以<lb/>
維繫族人之心今夫散處於廬為十為百而各顧其私<lb/>
者是人之情也縱其溺於情而不示之以知本則將至<lb/>
於紛争而不可制今使月一㑹于祠而告之以譜之意<lb/>
俾知十百之本出於一人之身人身之疾在乎一肢也<lb/>
而心為之煩貌為之悴口為之呻手為之撫思夫一身<lb/>
之化為十百也何忍自相戕刺而不顧乎何忍見其顛<lb/>
<pb n="KR4h0132_WYG_476-8b"/>
連危苦而不救乎何為不合乎一而相視如塗之人乎<lb/>
故為睦族之法祠祭之餘復置田多者數百畝寡者百<lb/>
餘畝儲其入俾族之長與族之亷者掌之歲量視族人<lb/>
所乏而補助之其贏則以為棺槨衣衾以濟不能塟者<lb/>
産子者娶嫁者喪者疾病者皆以私財相贈遺立典禮<lb/>
一人以有文者為之俾相族人吉凶之禮立典事一人<lb/>
以敦睦而才者為之以相族人之凡役世擇子姓一人<lb/>
為醫以治舉族之疾其藥物於補助之贏取之有餘財<lb/>
<pb n="KR4h0132_WYG_476-9a"/>
者時增益之族之富而賢者立學以為教其師耴其行<lb/>
而文其教以孝弟忠信敦睦為要自族長以下主財而<lb/>
私典事而惰相禮而野不能睦族没則吿于祖而貶其<lb/>
主不祠富而不以教者不祠師之有道别祠之不能師<lb/>
者則否<lb/>
　　廣睦<lb/>
人之親踈有恒理而無恒情自同祖推而至於無服又<lb/>
至於同姓愛敬之道厚薄之施固出於天而不可易然<lb/>
<pb n="KR4h0132_WYG_476-9b"/>
有親而若踈者有踈而若親者常情變於所習也閲歲<lb/>
時而不相見則同姓如路人比廬含同勞逸酒食之㑹<lb/>
不絶則交㳺之人如昆弟使同姓如路人他人如昆弟<lb/>
斯豈人之至情哉物有以移之君子未必然而常情所<lb/>
不能免也聖人之治人以常人之情為中制俾厚者加<lb/>
厚而薄者不至於離恐其以不接而踈踈而不相恤也<lb/>
故為之祭酺之法合之以燕樂飲食以洽其歡忻慈愛<lb/>
之情恐其狗于利而不知道也肅之以鄉射讀法使之<lb/>
<pb n="KR4h0132_WYG_476-10a"/>
祗敬戒懼而不至于怠肆祭而酺所以為樂也讀法所<lb/>
以為禮也約民於禮樂而親者愈親踈者相睦此先王<lb/>
所以為盛也哉舉而行諸天下今未見其不可也然非<lb/>
士之職也故欲自族而行之鄉而為之制其制曰宗族<lb/>
歲為燕樂之㑹四其時則二月也五月也八月也十有<lb/>
一月也其物則時祀之餘也其品則豕與羊各一酒醴<lb/>
羞菓惟所有而不必侈也酒以七行九行為節也位以<lb/>
以尊卑長㓜為序也苟尊矣雖稚子猶位乎上也茍長<lb/>
<pb n="KR4h0132_WYG_476-10b"/>
矣雖貧且賤以齒也其言為孝弟忠信而勿䙝也勿譁<lb/>
也勿慢也飲雖醉而勿違禮也立子弟二人為執禮以<lb/>
佐酒酒至揖請飲既飲揖請醻既醻揖請殽羞二人歌<lb/>
詩其詩則蓼莪裳棣葛藟東門唐之杕杜谷風雅之黄<lb/>
鳥之類貴其能感人而敦倫理也其數則如酒也立二<lb/>
人講説嘉言古之人及乎教者皆在所取也將歌也將<lb/>
説也執禮揖曰請肅以聽皆拱而坐坐則肱相比行則<lb/>
武相銜舉爵飲醻食羞皆後長者畢則旅揖辭而退少<lb/>
<pb n="KR4h0132_WYG_476-11a"/>
者送長者于家然後返歲為禮儀之㑹三冬至也歲之<lb/>
初吉也夏至也冬至陽之始生也君子之道自此始亨<lb/>
矣冝有慶也是日昧爽舉族自勝冠以上咸盛服造祠<lb/>
下相揖趨及門祝啓門以次入序立以時羞獻奠酒皆<lb/>
再拜班趨出族之長坐别堂次長者率羣昆弟子姓捧<lb/>
觴稱夀畢皆拜遂以次飲酒相拜如禮典禮以譜至北<lb/>
向坐讀之長者命衆坐衆坐聽善惡之在書者咸讀無<lb/>
隠設席於南楹之東北向署其上曰旌善之位善之多<lb/>
<pb n="KR4h0132_WYG_476-11b"/>
者長者命之酒俾少者咸拜之典禮翼以就位署南楹<lb/>
之西曰思過之所惡之累書而不改者俾立其下於是<lb/>
長者以譜所列傳緒盛衰絶續之故明言之而告以常<lb/>
訓曰為善如嗜飲酒去惡如去毒螫慎思哉勿墜爾先<lb/>
祖之祀衆拱而聽皆俯首就班再拜出少者授長者杖<lb/>
以序行乃還于家夏至隂之始生也君子所宜慎也是<lb/>
日素服謁祠如冬至禮不飲酒不相拜讀譜之儀亦如<lb/>
之歲之初吉慶拜如冬至禮不讀譜鄉黨之制歲為燕<lb/>
<pb n="KR4h0132_WYG_476-12a"/>
樂之㑹一其時以秋其物以祭社之餘其坐以齒以德<lb/>
以爵其禮主於讓其儀如宗族之㑹歌詩説嘉言亦如<lb/>
之其詩以伐木魚麗南有嘉魚菁菁者莪賔之初筵擇<lb/>
鄉人子弟羣歌之其誦嘉言也耆老之賢者舉以教在<lb/>
坐者皆起應曰祗奉長者之訓凡族人鄉人不與于㑹<lb/>
者八悖倫紀者鬬争者相訟者使酒而酗者博奕者過<lb/>
累書而不改者虐鄉里者言偽而行違者皆君子之所<lb/>
棄也不善者棄而後知所戒然後善者尊而益勸勸戒<lb/>
<pb n="KR4h0132_WYG_476-12b"/>
立而俗寧有不羙者乎<lb/>
　　奉終<lb/>
愛敬以養生哀戚以送死墓焉而塟位焉而祭皆本於<lb/>
禮而不敢忽者先王教民之通法也喪而用浮屠之術<lb/>
塟而信塟師之説資𠖇報於不可致詰之間徵休咎於<lb/>
無情難驗之川阜上以為親謀下以為身利者此古之<lb/>
所未聞也後世闇夫野人多趨信而甘心焉親没于床<lb/>
不于禮而于浮屠不哭泣擗踊而于鐘磬鐃鈸非是之<lb/>
<pb n="KR4h0132_WYG_476-13a"/>
務則人交笑以為簡時可塟矣泥于山川之利否而不<lb/>
即塟或至于終身或身死而委槥於子孫甚者子孫恐<lb/>
塟之禍其身舉而棄諸水火塟親以禮者世反非之為<lb/>
愚嗚呼是何其不察而至於此極乎彼浮屠之所謂輪<lb/>
回者果可信邪天之生人物者二氣五行也其運也無<lb/>
窮其續也無端先者過而後者來未嘗相資以為用者<lb/>
二氣五行之常也自草木而觀之發榮於春盛壯奮長<lb/>
蔚乎而不可遏及乎戒之以凛風中之以霜露昔之沃<lb/>
<pb n="KR4h0132_WYG_476-13b"/>
澤茂羙一旦飄而為浮埃化而為汙泥蕩滅殫盡無跡<lb/>
可窺矣其發生於明年者氣之始至者為之也豈復資<lb/>
既殞之餘榮乎惟人也亦然得氣而生氣既盡而死死<lb/>
則不復有知矣茍有焚炙刲割佚樂適意身且不有而<lb/>
何以受之形盡氣盡而魂升魄降無所不盡安能入人<lb/>
胸腹重生于世而謂之輪回也哉天地至神之氣以其<lb/>
流行不窮故乆而常新變而不同使必資已死之人為<lb/>
將生之本則造化之道息矣烏足為天地倘或有之人<lb/>
<pb n="KR4h0132_WYG_476-14a"/>
固不知之也浮屠亦人耳何自而獨知之彼以其茫昧<lb/>
不可揣索故妄言以誣世夫豈可信而事其教乎孔子<lb/>
謂祭之以禮為孝則事異端之妄棄聖典而不信者其<lb/>
為非禮也大矣不孝孰加焉而闇者顧安之而不以為<lb/>
非胡可哉塟師之動人以禍福而其説尤怪人之昌隆<lb/>
盛熾者其先必有厚德之遺賤貧夭絶者必有餘惡之<lb/>
著山川何與焉誕者則不然聞有貴冨之人於此則歸<lb/>
福於其塋塜曰此某形也此某徴也於塟之法冝爾也<lb/>
<pb n="KR4h0132_WYG_476-14b"/>
聞有貧賤之人於此則曰此塟之罪也此於法冝至於<lb/>
斯也信斯言也則人之多財而力足者皆相率而為不<lb/>
善及乎死也求善地以塟其身則可免子孫於禍夫孰<lb/>
肯為善乎由大者而論之繫乎盛衰者莫大乎國都殽<lb/>
亟河渭無異也秦帝之亡漢帝之昌隋據之而促唐據<lb/>
之而長果在於善地乎帝王之尊家天下而役海内使<lb/>
地善而可興竭智以營陵廟奚求而不致而亡國敗主<lb/>
相屬則果不在乎此也審矣古之卜宅兆云者以神道<lb/>
<pb n="KR4h0132_WYG_476-15a"/>
定民志耳非視岡阜之向背逆順臆度目斷如世之塟<lb/>
師之為也塟師祖晉郭璞書其書茍可信璞用之以塟<lb/>
其祖考冝有竒驗不誣而璞卒死于簒賊其身不能福<lb/>
而謂能福乎人其可信否邪世之人多信之不知自䧟<lb/>
於不孝而莫之贖也嗚呼先王之禮一失而流于野再<lb/>
壊而溺於佛暨其大壊而不可為忽乎入于禽獸而不<lb/>
之覺也寧不哀哉天下之人其共惑於浮屠由是而往<lb/>
吾不能知其所至矣其心淫浸膠固非空言所能革也<lb/>
<pb n="KR4h0132_WYG_476-15b"/>
吾獨以告吾族人親喪必以三年三年之制必循禮勿<lb/>
以浮屠從事違者生罰之死不祀于先祠塟卜吉凶而<lb/>
勿泥塟師之説期必以三月三月不能至五月五月不<lb/>
能至七月過一歲者如違喪禮之罰必刻壙志墓銘力<lb/>
不足者刻其名俾後有考作方氏喪塟儀<lb/>
　　務學<lb/>
學者君子之先務也不知為人之道不可以為人不知<lb/>
為下之道不可以事上不知居上之道不可以為政欲<lb/>
<pb n="KR4h0132_WYG_476-16a"/>
達是三者舍學而何以哉故學將以學為人也將以學<lb/>
事人也將以學治人也將以矯偏邪而復于正也人之<lb/>
資不能無失猶鑑之或昏弓之或枉絲之或紊茍非循<lb/>
而理之檠而直之瑩而拭之雖至羙不適於用烏可不<lb/>
學乎夫學非為華寵名譽爵禄也復其性盡人之道焉<lb/>
耳彼蠕而動翾而鳴者不知其生之故與其為生之道<lb/>
是以物而不神㝠而不靈人之為學所以自異於物也<lb/>
匪特異於物欲異於衆人也匪特異於衆人上將合乎<lb/>
<pb n="KR4h0132_WYG_476-16b"/>
天地㧞乎庶類之上而為後世之則也其説存於易詩<lb/>
書春秋三禮其理具乎心其事始乎窮理終乎知天其<lb/>
業始於修已終於治人其功用至於均節運化㴠育萬<lb/>
物大得之而聖深造之而賢勉修之而為君子聖賢君<lb/>
子非天墜而地出人為之也舉夫人之身皆可為聖賢<lb/>
而乃不能異於物曷過哉不知務學之方也今世俗之<lb/>
儒申申而行由由而言騰口頰播簡牘以誇乎人知非<lb/>
不博言非不華矣而於古之學未也何哉為其泛而無<lb/>
<pb n="KR4h0132_WYG_476-17a"/>
本也漫而無統也可喜而無用也君子之學積諸身行<lb/>
於家推之國而及於天下舉而措之秩如也奚待詞説<lb/>
乎以詞説為學上以是取士下以是自期此士所以莫<lb/>
逮乎古也嗚呼無善教而天下無善士無善士而天下<lb/>
無善俗世俗之陋其患豈㣲也哉余不欲學者之類之<lb/>
也方氏之學以行為本以窮理誠身為要以禮樂政教<lb/>
為用因人以為教而不强人所不能師古以為制而不<lb/>
違時所不可此其大較也其小學曰七歲而學訓之孝<lb/>
<pb n="KR4h0132_WYG_476-17b"/>
弟以端其本訓之歌謡諷諭之切乎理者以發其知羣<lb/>
居而訓之和賜之以物而導之讓慎施扑楚以養其恥<lb/>
敏者守之以重黙木者開之以英慧柔者作之强者抑<lb/>
之扶之植之摧之激之而童子之質成矣其大學曰立<lb/>
四教皆本於行行不修者不與一曰道術二曰政事三<lb/>
曰治經四曰文藝一道術視其人質之端方純明知微<lb/>
近道者與言考其言行以稽其所進試其問難以審所<lb/>
造政事文藝其材之所能者無不學也二政事視其通<lb/>
<pb n="KR4h0132_WYG_476-18a"/>
明才智者使學焉治民之政八制産平賦興教聽訟禦<lb/>
灾恤孤御吏禁暴悉民情知法意為政事本試以言授<lb/>
以事而觀其所堪三治經精察燭理篤信不惑而長講<lb/>
説者為之四文藝博文多識通乎制度名物立言陳辭<lb/>
可以為世教者其極也試之之日皆以終月皆欲其稱<lb/>
其教之名也教之存乎師化之遲速存乎人得其人推<lb/>
而用之不難於天下夫豈一家之學也哉<lb/>
　　謹行<lb/>
<pb n="KR4h0132_WYG_476-18b"/>
士之為學莫先於慎行行之於人猶室之有棟柱也帛<lb/>
之有絲縷也木之有本也馬之有足也鳥之有翼也聖<lb/>
得是而後為聖賢得是而後為賢君子修是而為善小<lb/>
人失是而䧟於楊墨禽獸之歸夫焉可忽哉積之如升<lb/>
髙之難而或敗於談笑為之於閫閾之内而或播於四<lb/>
海九州才極乎羙藝極乎精政事治功極乎可稱而行<lb/>
一有不掩焉則人視之如汙穢不潔避之如虎狼賤之<lb/>
如犬豕并其身之所有與其疇昔竭力專志之所為者<lb/>
<pb n="KR4h0132_WYG_476-19a"/>
而棄之矣可不慎乎夫口之便於甘肥體之便於華羙<lb/>
耳目之躭於所思心志之趨於所樂家欲冨而身欲尊<lb/>
者人之同情聖賢之所不能無也然而學道之士禁制<lb/>
克節惟恐是念之萌於中蒯衣藿食黜好寡欲終身而<lb/>
不敢怠者誠知輕重之分也人之身不越乎百年善愛<lb/>
其身者能使百年為千載不善愛其身者忽焉如蚊蚋<lb/>
之處乎盎缶之間夫蚊蚋之生亦自以為適矣而起㓕<lb/>
生死不踰乎旬月當其快意於所欲以盎缶為天地而<lb/>
<pb n="KR4h0132_WYG_476-19b"/>
不知其所處之㣲昧陋之民亦若是矣迷溺於身色勢<lb/>
利以身為之役而不以為勞其心以為至樂也而不知其<lb/>
可悲也甚適也而不知其為汙辱也均之為身也聖賢<lb/>
之尊榮若彼而衆人之汙辱若此曷為而然哉慎行與<lb/>
否致之耳難成易毁者行也難立易傾者名也得之不<lb/>
能乆於身樂未既而憂繼之者人之欲也以冨貴利達<lb/>
易汙辱之名猶食烏喙而易死也况倐忽接於耳目者<lb/>
之不足恃乎故人有殺身而狥君親者非不愛身也愛<lb/>
<pb n="KR4h0132_WYG_476-20a"/>
其身甚而欲納之于禮義其為慮甚逺矣寧死而不肯<lb/>
以非義食知義之重于死也寧無後而不敢以非禮娶<lb/>
知失禮之重於無後也僥倖茍冐于一時而䝉垢被汙<lb/>
於萬世小則閭里識之以為訾大則册書著之天下笑<lb/>
之聞其名則唾噦不欲入于耳計其所得曾不若秋毫<lb/>
而賤辱其身使孝子羞以為父正士羞以為友遺裔逺<lb/>
𦙍羞以為祖不亦惑哉且人不患不冨貴而患不能慎<lb/>
行無行而冨貴無益其為小人守道而貧賤無損其為<lb/>
<pb n="KR4h0132_WYG_476-20b"/>
君子吾家自始遷祖至於余身十五世矣以言乎貲産<lb/>
則不踰乎中家以言乎爵禄則未有位乎朝者然而不<lb/>
愧于人見推于世者以先人世有積德蓄學操行異乎<lb/>
恒人焉耳逺者余不足知之若曽大父西州府君之純<lb/>
厚慤大先君太守貞惠公之亷介方正視古之賢者豈<lb/>
有間哉吾族之人暨將來而未至者烏可不效也人莫<lb/>
不欲為名人之子孫而不知其尤難於衆人葢德大則<lb/>
難繼行髙則難稱有善過於人人未之取也曰其祖之<lb/>
<pb n="KR4h0132_WYG_476-21a"/>
賢不但如斯而已有惡未著人已責之以為不肖曰若<lb/>
之祖何人也而為此哉故生於微宗庸族者過易隠而<lb/>
善易著以其特出掩於其先人皆異之故不求其備也<lb/>
生於世家者過易聞而善難昭以其先多顯人而不可<lb/>
企也嗚呼方氏之嗣人奈何而不慎乎君臣父子兄弟<lb/>
夫婦朋友五者天倫也斁天倫者天之所誅天之所誅<lb/>
人之所棄生不齒死不服塟不送主不入祠譜不書其<lb/>
名行和于家稱于鄉德可為師者終則無服者為服緦<lb/>
<pb n="KR4h0132_WYG_476-21b"/>
麻有服者如禮祭雖已逺猶及雖無主祭者猶祭如是<lb/>
而不能為君子則非方氏之子孫也告于祠而更其姓<lb/>
不列于譜<lb/>
　　修德<lb/>
能為衆人所不能行之事者其子孫必享衆人所不能<lb/>
致之福人之為善非為子孫計也然天道之於善人以<lb/>
及其身為未足常推餘澤以福其後人則亦曷嘗不為<lb/>
子孫計哉第衆人之計速而易致而君子之澤逺而難<lb/>
<pb n="KR4h0132_WYG_476-22a"/>
醻故趨乎善者常少溺於利者常多衆人每笑為善之<lb/>
士為迂緩無術而不知天道之所佑固在此而不在彼<lb/>
也天下無千載全盛之國無百年全盛之家天豈不欲<lb/>
有國家者乆而不墜哉或一再傳而失之或未終其身<lb/>
而不振得之於勞勩艱難之餘而敗之于談笑燕安之<lb/>
頃非其智力所不能德不足而子孫無所藉以自立也<lb/>
人之生於德善之家猶木之生沃土蚤發而易長華茂<lb/>
而後凋磽田瘠隴雖有萌蘖之滋拳曲擁腫終不足觀<lb/>
<pb n="KR4h0132_WYG_476-22b"/>
則所藉使之然耳今之人莫不欲子孫之蕃賢才之夥<lb/>
傳緒乆而不衰而莫能為善此猶不藝而欲穫也不獵<lb/>
而欲衣狐貉也孰從而致乎故冨貴而不備德是以爵<lb/>
禄貨財禍其身也富貴其子孫而不力為善是置子孫<lb/>
於賤辱之穽爭奪之區而不顧也使貴而可傳則古之<lb/>
顯人與齊魏秦楚之君至今不失祀矣使富而可傳則<lb/>
趙孟三桓之裔有餘積而無憂矣然而皆莫之存何哉<lb/>
德澤既竭而後人莫能繼也先人有千乗之勢萬室之<lb/>
<pb n="KR4h0132_WYG_476-23a"/>
邑不足恃也金帛菽粟雖盈溢廪廥不足恃也惟有餘<lb/>
德焉為可恃而恃之者身必危可恃以存者其惟德修<lb/>
于身而不懈者乎德有及乎數百年者有及乎百歲者<lb/>
有及乎當世者有及乎一鄉行乎一家者子孫之食其<lb/>
報也恒視所及為廣狹道術材略髙世而㧞類或見於<lb/>
事功佐明主除暴亂立法制或著于書以陳仁義政教<lb/>
正人心於將亡遏邪説於欲盛此德於數百年者也不<lb/>
能如彼之盛而其所為可以扶衰拯溺為百年所依怙<lb/>
<pb n="KR4h0132_WYG_476-23b"/>
者百年之所德也又不能然而濟當時之難者當時之<lb/>
所德也下此而盡力於一鄉行法於一家鄉與家賴之<lb/>
亦可以及其子孫俾不遽至於禍敗况其所及愈大則<lb/>
所利愈逺乎閭巷之士欲澤天下後世固非其職然因<lb/>
其身之所居以為其分之所當為奚為而不可也故事<lb/>
親而孝事長而弟族焉而睦姻焉而義慈恭惠和不死<lb/>
不忮以此守身而無愧者其德可以澤其子推而行于<lb/>
鄉矜寒恤饑周人之所不及而為人之所難為其𦙍嗣<lb/>
<pb n="KR4h0132_WYG_476-24a"/>
有不興者乎有位而立功學道而立言皆人所可致者<lb/>
孰謂吾族之人而不能為善人乎孰謂為善而果不可<lb/>
恃乎<lb/>
　　體仁<lb/>
天之生人豈不欲使之各得其所哉然而勢有所不能<lb/>
故托諸人以任之俾有餘補不足智愚之相懸貧冨之<lb/>
相殊此出於氣運之相激而成者天非欲其如此不齊<lb/>
也而卒不能免焉是氣行乎天地之間而萬物資之以<lb/>
<pb n="KR4h0132_WYG_476-24b"/>
生猶江河之流渾㴠奫淪其所衝激不同而所著之狀<lb/>
亦異大或如蛟龍小或如珠璣或聲聞數千里而或汨<lb/>
然而止水非有意為巨細於其間也而萬變錯出而不<lb/>
可禦人何以異於斯乎智可以綜覈海内而闇者無以<lb/>
謀其躬財或可以及百世而餒者無一啜之粟天非不<lb/>
欲人人皆智且冨也而不能者勢不可也勢之所在天<lb/>
不能為而人可以為之故立君師以治使得於天厚者<lb/>
不自專其用薄者亦有所仰以容其身然後天地之用<lb/>
<pb n="KR4h0132_WYG_476-25a"/>
得聖人之用行而政教之説起故聖賢非為已設也所<lb/>
以為愚不肖之資貨財非富匹夫也固將俾分其餘以<lb/>
補人之匱乏三代之盛是法行于朝廷逹於州里成於<lb/>
風俗而入於人心是以天下無怨嗟之民乆矣其亡而<lb/>
莫之復也世之志義之士猶有推其所有餘行其所可<lb/>
為者其亦先王之所取者乎然非知本者不知其意之<lb/>
羙也人之挾所長以虐同類由不知本故耳使知斯人<lb/>
之生皆本於天視人之顛隮䧟溺與已無以異則民焉<lb/>
<pb n="KR4h0132_WYG_476-25b"/>
有失所之患哉余病乎未能而欲試諸鄉閭以為政本<lb/>
數百家之鄉其人必有才智貲産殊絶於衆者雖廢興<lb/>
迭出而未嘗無每鄉推其尤者為之表使為二廩三學<lb/>
廩之法豊歲夏秋自百畝之家以上皆入稻麥于廪稱<lb/>
其家業多寡寡不下十升多不過十斛使鄉之表籍其<lb/>
數而衆閱守之度其幾歳可得千斛以備凶荒扎瘥及<lb/>
死喪之不能自存者其入也先富而出也先貧出也視<lb/>
口而入也視産産多者皆庚加息十一不能庚則否廪之<lb/>
<pb n="KR4h0132_WYG_476-26a"/>
左立祠以祠入粟多而及人博者祠之左右序掲二版<lb/>
左曰嘉善書其人之績版以朱書以青右曰愧頑版不<lb/>
飾書以白書吝而私者為表而不均者漁其利而不恤<lb/>
民者歲再集衆謁祠而讀之以為戒學之法各立師一<lb/>
人以有德而服人者為之立司教二人司過二人司禮<lb/>
三人鄉人月吉盛衣冠相率謁學暇則逰於學問乎師<lb/>
有違過者於師乎治悖教不良者師與其罰其教法如<lb/>
族學之儀<lb/>
<pb n="KR4h0132_WYG_476-26b"/>
　　崔氏家塾儀<hi>崔銑</hi>
嘉靖已丑冬子汲承予志改臺居之對舊房為家塾其<lb/>
屋不滿三楹其宇髙不及丈前為燕所中為堂後為祠<lb/>
又後為樓缺費不能一成至壬辰春而茍完予述祠之<lb/>
謀訓之法刻石垂後<lb/>
　　祀謀<hi>崔銑</hi>
夫學之有祠何也致嚴也修敬也企武也子汲問先聖<lb/>
之主當何書夫王祀之尊乆矣施諸公宫有朝典焉大<lb/>
<pb n="KR4h0132_WYG_476-27a"/>
夫之私塾匹夫之子弟而祀王毋乃僣乎冝書先聖孔<lb/>
子尊其道焉爾若夫顔氏之四配濓溪而下之五儒其<lb/>
善範乎後其書頒諸科舉可忍而不俾侑乎汲問他無<lb/>
可班者與夫司馬公言顧行立功以德尹和靖學為已<lb/>
述程弗淆許魯齋肇修紀尚行克立又皆豫産也其祀<lb/>
諸後之儒述作富焉言稱赫焉匪特三子而已然夫子<lb/>
病周之文從先進曰野可矣是故不溺舊不衒博而竒<lb/>
不浚心不畧外曰學之夷不尚𤣥不媚聽不奓論而粃<lb/>
<pb n="KR4h0132_WYG_476-27b"/>
曰詞之典不樹黨不耀名不襲功而攬羙曰信之周<lb/>
　　訓畧<hi>崔銑</hi>
夫小子之學其行愛親敬長事師其役灑掃應對其蓺<lb/>
習禮誦書學字歌詩今之教有作對因習知天地四方<lb/>
艸木鳥獸器用之名其餘具于吕涇野小學釋及通梓<lb/>
對類爾為師者晨興端坐擊鼓升堂諸小子拜已問其<lb/>
日行所教上項何善有疑礙難推者為觧析其漫無述<lb/>
者可知其怠詰而進之已授書不過一百五十字已講<lb/>
<pb n="KR4h0132_WYG_476-28a"/>
書各就乃能已習字學顔魯公帖既法其字畫嚴勁因<lb/>
養其志意端直已習對核名究義已誦書至酉乃散教<lb/>
以歸家見親暨長省候之儀日中令羣立歌詩一人倡<lb/>
之衆乃和之詩用孝順三十章及邵子子養親六章漸<lb/>
進之二南及鹿鳴之五三日一習禮禮用本塾釋奠儀<lb/>
本家節祭先祠儀及吕氏鄉儀漸進之冠士相見禮射<lb/>
御禮畧夫小子喜呼呶而少舒徐樂跳逹而少雍遜歌<lb/>
詩亦可以洩其呼呶而趍之祥定習禮亦可以竭其跳<lb/>
<pb n="KR4h0132_WYG_476-28b"/>
逹而反之周謹也<lb/>
　　鄉射儀直節<hi>何景明</hi>
古者飲畢而射射之司馬燕之司正也此禮乆不行而<lb/>
其文具儀禮然儀禮古文難讀雖昌黎韓子且苦之今<lb/>
即與諸生言或弗觧故復刻此使就此習之而後求之<lb/>
儀禮則其文辭緒理可尋也<lb/>
　　序器<lb/>
夫器一弗備則無以即事惟樂放失乆矣其器莫之有<lb/>
<pb n="KR4h0132_WYG_476-29a"/>
能備也今但以笙比人聲而以鼓磬節之<lb/>
　　序事<lb/>
夫事以明賢故遴而後蒞故賔主必孚司馬以下必能<lb/>
其事雖役必當其才德焉<lb/>
　　樂譜<lb/>
夫射之節於樂也天子以騶虞諸侯以貍首大夫以采<lb/>
蘋士以采蘩采蘋采蘩示敬也敬則可以修諸其身而<lb/>
施於天下矣<lb/>
<pb n="KR4h0132_WYG_476-29b"/>
　　射儀<lb/>
古射儀予視學漢中至金州集漢隂平利紫陽四學師<lb/>
生將行射焉問其禮不知也乃使學官艸具其儀予稍<lb/>
稍為説其文辭義意略去恢複輯其節理實近可行者<lb/>
為之先屬范推官紳肄於東城之圃而予與吕憲使克<lb/>
中往觀焉憲使曰予在漢中葢修其器矣未究其禮也<lb/>
謂紳曰其悉布兹何景明曰語曰禮失而求之野古禮<lb/>
亡不可見者何可勝道哉然鄉射之禮學校尚或習之<lb/>
<pb n="KR4h0132_WYG_476-30a"/>
予由鄠郿抵鳯漢攷之於學既已無聞而有司並其器<lb/>
亡之往往督使旋修舉行之斑白之老有相與環堵駭<lb/>
視者矣嗟夫古人揖坐旋辟之容與夫修於其鄉而一<lb/>
旦不可缺者至使人以為曠世聞見之事風俗於古豈<lb/>
不邈哉<lb/>
　　射義<lb/>
夫爵齒德三者通乎天下者也鄉飲尚齒也飲畢而射<lb/>
察其德也夫然後可以爵之於朝是故古者以射擇士<lb/>
<pb n="KR4h0132_WYG_476-30b"/>
三射之節其於命辭見乎始射而命曰母射獲母獵獲<lb/>
知始射而獲也再射而命曰不貫不釋知再射而釋也<lb/>
三射而命曰不鼓不釋知三射而鼓也<lb/>
始射獲而不釋試也懼弗審也再射而釋則審矣三射<lb/>
而鼓而禮樂備矣<lb/>
始射不及賔者不敢役賔也不飲者不釋則不飲也耦<lb/>
射先賔不敢齒賔於耦也衆賔不耦賔在賔位則不敢<lb/>
踰大賔也故非主則不敢與賔耦<lb/>
<pb n="KR4h0132_WYG_476-31a"/>
勝者張弓不勝者弛弓勝者立不勝者飲夫何言哉賢<lb/>
不肖喻矣<lb/>
夫物惟時事惟冝先後不踰詳畧有漸其惟射乎是故<lb/>
髙而無用羙而無當欲速而求成聖人勿為也<lb/>
弓矢敵器也聖人以揖讓用之天下復有可争者乎夫<lb/>
射也者禁肆制躁履序蹈和一衆心貫萬事者也以此<lb/>
於天下也故治理而生遂<lb/>
子曰君子無所争必也射乎揖讓而升下而飲其争也<lb/>
<pb n="KR4h0132_WYG_476-31b"/>
君子是故君子之於射也弗争則其求諸已也弗力<lb/>
夫君子仁人之用心也亦觀諸射之道焉已矣子曰射<lb/>
有似乎君子失諸正鵠反求諸其身孟子曰仁者如射<lb/>
射者正已而後發發而不中不怨勝已者反求諸其身<lb/>
而已矣<lb/>
　　陶菴儀<hi>歸子慕</hi>
陶菴之儀惟簡惟朴舒而不縱檢而不迫近於人情逺<lb/>
乎流俗文不為新客而贏敬不因乆交而縮酒不厭清<lb/>
<pb n="KR4h0132_WYG_476-32a"/>
味不厭薄可繼可乆或蔬或肉談清而不談俗歌詩而<lb/>
不歌曲投壺而不六博彈絲而不吹竹賔去不强留客<lb/>
來不用速讌笑而不廢忠告羣居而不妨誦讀朋友攸<lb/>
攝雍雍肅肅賔主皆忘熈熈穆穆此陶菴之所為自適<lb/>
也而彼與我之所共淑<lb/>
　<lb/>
　<lb/>
　<lb/>
<pb n="KR4h0132_WYG_476-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百七十六<lb/>
<pb n="KR4h0132_WYG_476-33a"/>
欽定四庫全書<lb/>
　文章辨體彚選卷四百七十六<lb/>
　　　　　　　　　　　明　賀復徴　編<lb/>
儀一<lb/>
　　宗儀九首<hi>明方孝孺</hi>
君子之道本於身行諸家而推於天下則家者身之符<lb/>
天下之本也治之可無法乎德修於身施以成化雖無<lb/>
法或可也而古之正家者常不敢後法葢善有餘而法<lb/>
<pb n="KR4h0132_WYG_476-33b"/>
不足法有餘而守之人不足家與國通患之况俱無焉<lb/>
者乎余德不能化民而竊有志於正家之道作宗儀九<lb/>
篇以告宗人庶幾賢者因言以趍善不賢者畏義而逺<lb/>
罪他日於大者有行焉或者其始於此<lb/>
　　尊祖<lb/>
人之異於物者以其知本也其所以知本者以其禮義<lb/>
之性根於天偹於心粹然出於萬物故物莫得而類之<lb/>
今夫形禪而氣續者人與物之所同也渇而飲餒而噉<lb/>
<pb n="KR4h0132_WYG_476-34a"/>
勞而瘁逸而嬉者人與物不相逺也卒之人貴而物賤<lb/>
者何哉人能知尊其身之所自出而物不能也故生而<lb/>
敬事之為之甘脆豐柔之味以養其口為之華軟温羙<lb/>
之服以養其體為之采色以養其目為之馨香以養其<lb/>
鼻順其所欲以養其心猶以為未至也於是飭身惇行<lb/>
以養其德令聞嘉譽以養其名著其德美於天下後世<lb/>
使之没而不忘乆而彌章君子之為人子孫非以養生<lb/>
為貴而以奉終為貴非以奉終為難而以思孝廣愛為<lb/>
<pb n="KR4h0132_WYG_476-34b"/>
難藏于墓祀于廟自天子達于士隆卑廣狹不同而其<lb/>
致一也故天子七諸侯五大夫三士二官師一庶人寢<lb/>
乎薦自外為之制者由乎人孝敬之情出於天由乎人<lb/>
者不可踰也本乎天者夫寧有强之者哉天之命也人<lb/>
雖至昏弱也甚無知也過先祖之墓未有不動心者時<lb/>
焉而祀其先語及其遺事未有不嘆泣者形氣之感有<lb/>
所受之也非偶然也故宗廟之制祭祀之禮君子以此<lb/>
崇本反始致誠敬於其先㕓井之氓田則祭田祖不以<lb/>
<pb n="KR4h0132_WYG_476-35a"/>
歲之豐歉而變不忘其始也况於身之所自出者乎知<lb/>
有其身而不知身之所自出是謂禽犢之民知奉其身<lb/>
而不恤吾身之所同出是謂痿痺之民是二者雖色貌<lb/>
為人而其身物化也乆矣故人而不知本謂之悖不睦<lb/>
族謂之戾悖與戾惡名也世之立而談者天之所授與<lb/>
堯舜孔子不異由顔焉而顔由孟焉而孟不此之務而<lb/>
為惡名之求尚為愛其身也乎吾懼夫吾族之人為痿<lb/>
痺禽犢之歸而不自知也為尊祖之法曰立祠祀始遷<lb/>
<pb n="KR4h0132_WYG_476-35b"/>
祖月吉必謁拜歲以立春祀族人各以祖袝食而各以<lb/>
物來祭祭畢相率以齒㑹拜而宴齒之最尊而有德者<lb/>
向南坐而訓族人曰凡為吾祖之孫者敬父兄慈子弟<lb/>
和鄰里時祭祀力樹藝無胥欺也無胥訟也無犯國法<lb/>
也無虐細民也無博奕也無鬭争也無學歌舞以蕩俗<lb/>
也無相攘竊姦侵以賊身也無鬻子也無大故勿黜妻<lb/>
也勿為奴𨽻以辱先也有一于此者生不齒乎族死不<lb/>
入於祠皆應曰諾然後族人之文者以譜至登下一歲<lb/>
<pb n="KR4h0132_WYG_476-36a"/>
之生卒而書舉族人之臧否其有婚姻相賙患難相恤<lb/>
善則勸惡則戒臨財能讓養親事長能孝而悌親姻鄉<lb/>
里能睦而順此其行之足書舉書之累有足書者死則<lb/>
為之立傳於譜其有犯於前所訓者亦書之能改則削<lb/>
之乆而愈甚則不削而書其名族人見必揖雖貴賤貧<lb/>
冨不敵皆以其屬稱喜必慶戚必吊死以其屬服無服<lb/>
者為之是日不肉而羣哭之羣祭之羣塟之<lb/>
　　重譜<lb/>
<pb n="KR4h0132_WYG_476-36b"/>
尊祖之次莫過於重譜由百世之下而知百世之上居<lb/>
閭巷之間而盡同宇之内察統系之異同辨傳承之乆<lb/>
近叙戚䟽定尊卑收渙散敦親睦非有譜焉以列之不<lb/>
可也故君子重之不修譜者謂之不孝然譜之為孝難<lb/>
言也有徵而不書則為棄其祖無徴而書之則為誣其<lb/>
祖有恥其先之賤旁援顯人而尊之者有恥其先之惡<lb/>
而私附于聞人之族者彼皆以為智矣而誠愚也夫祖<lb/>
豈可擇哉兢兢然尊其所知闕其所不知詳其所可徵<lb/>
<pb n="KR4h0132_WYG_476-37a"/>
不强述其所難考則庶乎近之矣而世之知乎此者常<lb/>
鮮趍乎偽者常多淳安之汪氏繇其身縁而上之至於<lb/>
魯公之族七十餘世皆有諱字卒塟若目見而耳受之<lb/>
者其心以為至博也而博不能勝其偽也越之楊氏親<lb/>
隋帝之裔而恥名之汙遂避而不言吳寧之杜氏越千<lb/>
餘歲而宗漢之延年晉之富陽侯是皆知本者之所深<lb/>
惡而為之者以為工也顧不惑哉天下有貴人無貴族<lb/>
有賢人無賢族有士者之子孫不能修身篤行而屈為<lb/>
<pb n="KR4h0132_WYG_476-37b"/>
童𨽻而公卿將相常發於隴畆聖賢之世不能傳其遺<lb/>
業則夷乎恒人而縉紳大儒多興於賤宗天之生人也<lb/>
果孰貴而孰賤乎四海之廣百氏之衆其初不過出於<lb/>
數十姓也數十姓之初不過出於數人也數人之先一<lb/>
人也故今天下之受氏者多堯舜三王之後而皆始於<lb/>
黄帝譬之巨木焉有盛而蕃有萎而悴其理固有然者<lb/>
人見其常有顯人也則謂之著族見其無有逹者也則<lb/>
從而賤之貴賤豈有恒哉在人焉耳茍能法古之人行<lb/>
<pb n="KR4h0132_WYG_476-38a"/>
古之道聞于天下傳於後世則猶古人也雖其族世未<lb/>
著不患其不著也孔子子思以為祖而操庸嵬之行則<lb/>
其庸嵬自若也祖不能貴之也故吾方氏出帝榆罔而<lb/>
譜不敢列之顯于昔者衆矣而不敢附之疑者闕之以傳<lb/>
疑不可詳者略之以著實而惟以篤學修身望乎族之<lb/>
人嗚呼冨貴利達外至者也求之不可必得得之不可<lb/>
必守守之不能必傳也仁義忠信之道備乎心不求而<lb/>
足得之者可以行行之可以著施之盈天下而歛於身<lb/>
<pb n="KR4h0132_WYG_476-38b"/>
不見其隘傳之被萬世而非威武勢力之所能移善尊<lb/>
祖者思是道也行是道也天下不惟尊其身將歸德於<lb/>
祖而祖益尊祖益尊而譜益傳斯其為孝大矣何必趯<lb/>
趯然為偽而欺且誣哉<lb/>
　　睦族<lb/>
井田廢而天下無善俗宗法廢而天下無世家聖人之<lb/>
立法所以收萬民之心而使之萃于一者治道之極<lb/>
治功之盛不可忽也故一之所在智者無所措其謀辨<lb/>
<pb n="KR4h0132_WYG_476-39a"/>
者無所措其説勇者無所用其力如裘之領如網之綱<lb/>
如髮之握如輹之轂如馬之有轡如牛之有紖操之則<lb/>
歛縱之則放招之則集撝之則退屈信作止惟上之所<lb/>
令而民不能参以私先王之民非甚異於後世也其好<lb/>
義而易使從化而畏法寧死於饑寒而不忍為亂者豈<lb/>
碪斧鈇鉞所能禁哉教之以其所固有故其向善也安<lb/>
令之以其所易知故其趨化也亟當是之時同閭接畝<lb/>
之人猶相親睦信順而小大宗法行乎宗族之間為百<lb/>
<pb n="KR4h0132_WYG_476-39b"/>
世之宗者百世宗之為五世之宗者五世宗之宗其身<lb/>
則守其訓有所猷為皆受命于宗子而悍戾争鬭之風<lb/>
無自而起茍非大姦魁詐不可教令則安有不善者乎<lb/>
故三代之俗非固羙也為治之具既羙而習使之然也<lb/>
後世願治之主王佐之臣迭興于世而卒不足幾乎古<lb/>
豈民性之不可化邪其具之廢已乆世主便因循而憚<lb/>
改作材士昧逺略而務近功區區補弊苴漏而未及乎<lb/>
政教之全也民心益離而俗愈散奚獨民之罪君子預<lb/>
<pb n="KR4h0132_WYG_476-40a"/>
有責焉吾嘗病之而未之能行則思以化吾之族人而<lb/>
族不可徒化也則為譜以明本之一為始遷祖之祠以<lb/>
維繫族人之心今夫散處於廬為十為百而各顧其私<lb/>
者是人之情也縱其溺於情而不示之以知本則將至<lb/>
於紛争而不可制今使月一㑹于祠而告之以譜之意<lb/>
俾知十百之本出於一人之身人身之疾在乎一肢也<lb/>
而心為之煩貌為之悴口為之呻手為之撫思夫一身<lb/>
之化為十百也何忍自相戕刺而不顧乎何忍見其顛<lb/>
<pb n="KR4h0132_WYG_476-40b"/>
連危苦而不救乎何為不合乎一而相視如塗之人乎<lb/>
故為睦族之法祠祭之餘復置田多者數百畝寡者百<lb/>
餘畝儲其入俾族之長與族之亷者掌之歲量視族人<lb/>
所乏而補助之其贏則以為棺槨衣衾以濟不能塟者<lb/>
産子者娶嫁者喪者疾病者皆以私財相贈遺立典禮<lb/>
一人以有文者為之俾相族人吉凶之禮立典事一人<lb/>
以敦睦而才者為之以相族人之凡役世擇子姓一人<lb/>
為醫以治舉族之疾其藥物於補助之贏取之有餘財<lb/>
<pb n="KR4h0132_WYG_476-41a"/>
者時增益之族之富而賢者立學以為教其師耴其行<lb/>
而文其教以孝弟忠信敦睦為要自族長以下主財而<lb/>
私典事而惰相禮而野不能睦族没則吿于祖而貶其<lb/>
主不祠富而不以教者不祠師之有道别祠之不能師<lb/>
者則否<lb/>
　　廣睦<lb/>
人之親踈有恒理而無恒情自同祖推而至於無服又<lb/>
至於同姓愛敬之道厚薄之施固出於天而不可易然<lb/>
<pb n="KR4h0132_WYG_476-41b"/>
有親而若踈者有踈而若親者常情變於所習也閲歲<lb/>
時而不相見則同姓如路人比廬含同勞逸酒食之㑹<lb/>
不絶則交㳺之人如昆弟使同姓如路人他人如昆弟<lb/>
斯豈人之至情哉物有以移之君子未必然而常情所<lb/>
不能免也聖人之治人以常人之情為中制俾厚者加<lb/>
厚而薄者不至於離恐其以不接而踈踈而不相恤也<lb/>
故為之祭酺之法合之以燕樂飲食以洽其歡忻慈愛<lb/>
之情恐其狗于利而不知道也肅之以鄉射讀法使之<lb/>
<pb n="KR4h0132_WYG_476-42a"/>
祗敬戒懼而不至于怠肆祭而酺所以為樂也讀法所<lb/>
以為禮也約民於禮樂而親者愈親踈者相睦此先王<lb/>
所以為盛也哉舉而行諸天下今未見其不可也然非<lb/>
士之職也故欲自族而行之鄉而為之制其制曰宗族<lb/>
歲為燕樂之㑹四其時則二月也五月也八月也十有<lb/>
一月也其物則時祀之餘也其品則豕與羊各一酒醴<lb/>
羞菓惟所有而不必侈也酒以七行九行為節也位以<lb/>
以尊卑長㓜為序也苟尊矣雖稚子猶位乎上也茍長<lb/>
<pb n="KR4h0132_WYG_476-42b"/>
矣雖貧且賤以齒也其言為孝弟忠信而勿䙝也勿譁<lb/>
也勿慢也飲雖醉而勿違禮也立子弟二人為執禮以<lb/>
佐酒酒至揖請飲既飲揖請醻既醻揖請殽羞二人歌<lb/>
詩其詩則蓼莪裳棣葛藟東門唐之杕杜谷風雅之黄<lb/>
鳥之類貴其能感人而敦倫理也其數則如酒也立二<lb/>
人講説嘉言古之人及乎教者皆在所取也將歌也將<lb/>
説也執禮揖曰請肅以聽皆拱而坐坐則肱相比行則<lb/>
武相銜舉爵飲醻食羞皆後長者畢則旅揖辭而退少<lb/>
<pb n="KR4h0132_WYG_476-43a"/>
者送長者于家然後返歲為禮儀之㑹三冬至也歲之<lb/>
初吉也夏至也冬至陽之始生也君子之道自此始亨<lb/>
矣冝有慶也是日昧爽舉族自勝冠以上咸盛服造祠<lb/>
下相揖趨及門祝啓門以次入序立以時羞獻奠酒皆<lb/>
再拜班趨出族之長坐别堂次長者率羣昆弟子姓捧<lb/>
觴稱夀畢皆拜遂以次飲酒相拜如禮典禮以譜至北<lb/>
向坐讀之長者命衆坐衆坐聽善惡之在書者咸讀無<lb/>
隠設席於南楹之東北向署其上曰旌善之位善之多<lb/>
<pb n="KR4h0132_WYG_476-43b"/>
者長者命之酒俾少者咸拜之典禮翼以就位署南楹<lb/>
之西曰思過之所惡之累書而不改者俾立其下於是<lb/>
長者以譜所列傳緒盛衰絶續之故明言之而告以常<lb/>
訓曰為善如嗜飲酒去惡如去毒螫慎思哉勿墜爾先<lb/>
祖之祀衆拱而聽皆俯首就班再拜出少者授長者杖<lb/>
以序行乃還于家夏至隂之始生也君子所宜慎也是<lb/>
日素服謁祠如冬至禮不飲酒不相拜讀譜之儀亦如<lb/>
之歲之初吉慶拜如冬至禮不讀譜鄉黨之制歲為燕<lb/>
<pb n="KR4h0132_WYG_476-44a"/>
樂之㑹一其時以秋其物以祭社之餘其坐以齒以德<lb/>
以爵其禮主於讓其儀如宗族之㑹歌詩説嘉言亦如<lb/>
之其詩以伐木魚麗南有嘉魚菁菁者莪賔之初筵擇<lb/>
鄉人子弟羣歌之其誦嘉言也耆老之賢者舉以教在<lb/>
坐者皆起應曰祗奉長者之訓凡族人鄉人不與于㑹<lb/>
者八悖倫紀者鬬争者相訟者使酒而酗者博奕者過<lb/>
累書而不改者虐鄉里者言偽而行違者皆君子之所<lb/>
棄也不善者棄而後知所戒然後善者尊而益勸勸戒<lb/>
<pb n="KR4h0132_WYG_476-44b"/>
立而俗寧有不羙者乎<lb/>
　　奉終<lb/>
愛敬以養生哀戚以送死墓焉而塟位焉而祭皆本於<lb/>
禮而不敢忽者先王教民之通法也喪而用浮屠之術<lb/>
塟而信塟師之説資𠖇報於不可致詰之間徵休咎於<lb/>
無情難驗之川阜上以為親謀下以為身利者此古之<lb/>
所未聞也後世闇夫野人多趨信而甘心焉親没于床<lb/>
不于禮而于浮屠不哭泣擗踊而于鐘磬鐃鈸非是之<lb/>
<pb n="KR4h0132_WYG_476-45a"/>
務則人交笑以為簡時可塟矣泥于山川之利否而不<lb/>
即塟或至于終身或身死而委槥於子孫甚者子孫恐<lb/>
塟之禍其身舉而棄諸水火塟親以禮者世反非之為<lb/>
愚嗚呼是何其不察而至於此極乎彼浮屠之所謂輪<lb/>
回者果可信邪天之生人物者二氣五行也其運也無<lb/>
窮其續也無端先者過而後者來未嘗相資以為用者<lb/>
二氣五行之常也自草木而觀之發榮於春盛壯奮長<lb/>
蔚乎而不可遏及乎戒之以凛風中之以霜露昔之沃<lb/>
<pb n="KR4h0132_WYG_476-45b"/>
澤茂羙一旦飄而為浮埃化而為汙泥蕩滅殫盡無跡<lb/>
可窺矣其發生於明年者氣之始至者為之也豈復資<lb/>
既殞之餘榮乎惟人也亦然得氣而生氣既盡而死死<lb/>
則不復有知矣茍有焚炙刲割佚樂適意身且不有而<lb/>
何以受之形盡氣盡而魂升魄降無所不盡安能入人<lb/>
胸腹重生于世而謂之輪回也哉天地至神之氣以其<lb/>
流行不窮故乆而常新變而不同使必資已死之人為<lb/>
將生之本則造化之道息矣烏足為天地倘或有之人<lb/>
<pb n="KR4h0132_WYG_476-46a"/>
固不知之也浮屠亦人耳何自而獨知之彼以其茫昧<lb/>
不可揣索故妄言以誣世夫豈可信而事其教乎孔子<lb/>
謂祭之以禮為孝則事異端之妄棄聖典而不信者其<lb/>
為非禮也大矣不孝孰加焉而闇者顧安之而不以為<lb/>
非胡可哉塟師之動人以禍福而其説尤怪人之昌隆<lb/>
盛熾者其先必有厚德之遺賤貧夭絶者必有餘惡之<lb/>
著山川何與焉誕者則不然聞有貴冨之人於此則歸<lb/>
福於其塋塜曰此某形也此某徴也於塟之法冝爾也<lb/>
<pb n="KR4h0132_WYG_476-46b"/>
聞有貧賤之人於此則曰此塟之罪也此於法冝至於<lb/>
斯也信斯言也則人之多財而力足者皆相率而為不<lb/>
善及乎死也求善地以塟其身則可免子孫於禍夫孰<lb/>
肯為善乎由大者而論之繫乎盛衰者莫大乎國都殽<lb/>
亟河渭無異也秦帝之亡漢帝之昌隋據之而促唐據<lb/>
之而長果在於善地乎帝王之尊家天下而役海内使<lb/>
地善而可興竭智以營陵廟奚求而不致而亡國敗主<lb/>
相屬則果不在乎此也審矣古之卜宅兆云者以神道<lb/>
<pb n="KR4h0132_WYG_476-47a"/>
定民志耳非視岡阜之向背逆順臆度目斷如世之塟<lb/>
師之為也塟師祖晉郭璞書其書茍可信璞用之以塟<lb/>
其祖考冝有竒驗不誣而璞卒死于簒賊其身不能福<lb/>
而謂能福乎人其可信否邪世之人多信之不知自䧟<lb/>
於不孝而莫之贖也嗚呼先王之禮一失而流于野再<lb/>
壊而溺於佛暨其大壊而不可為忽乎入于禽獸而不<lb/>
之覺也寧不哀哉天下之人其共惑於浮屠由是而往<lb/>
吾不能知其所至矣其心淫浸膠固非空言所能革也<lb/>
<pb n="KR4h0132_WYG_476-47b"/>
吾獨以告吾族人親喪必以三年三年之制必循禮勿<lb/>
以浮屠從事違者生罰之死不祀于先祠塟卜吉凶而<lb/>
勿泥塟師之説期必以三月三月不能至五月五月不<lb/>
能至七月過一歲者如違喪禮之罰必刻壙志墓銘力<lb/>
不足者刻其名俾後有考作方氏喪塟儀<lb/>
　　務學<lb/>
學者君子之先務也不知為人之道不可以為人不知<lb/>
為下之道不可以事上不知居上之道不可以為政欲<lb/>
<pb n="KR4h0132_WYG_476-48a"/>
達是三者舍學而何以哉故學將以學為人也將以學<lb/>
事人也將以學治人也將以矯偏邪而復于正也人之<lb/>
資不能無失猶鑑之或昏弓之或枉絲之或紊茍非循<lb/>
而理之檠而直之瑩而拭之雖至羙不適於用烏可不<lb/>
學乎夫學非為華寵名譽爵禄也復其性盡人之道焉<lb/>
耳彼蠕而動翾而鳴者不知其生之故與其為生之道<lb/>
是以物而不神㝠而不靈人之為學所以自異於物也<lb/>
匪特異於物欲異於衆人也匪特異於衆人上將合乎<lb/>
<pb n="KR4h0132_WYG_476-48b"/>
天地㧞乎庶類之上而為後世之則也其説存於易詩<lb/>
書春秋三禮其理具乎心其事始乎窮理終乎知天其<lb/>
業始於修已終於治人其功用至於均節運化㴠育萬<lb/>
物大得之而聖深造之而賢勉修之而為君子聖賢君<lb/>
子非天墜而地出人為之也舉夫人之身皆可為聖賢<lb/>
而乃不能異於物曷過哉不知務學之方也今世俗之<lb/>
儒申申而行由由而言騰口頰播簡牘以誇乎人知非<lb/>
不博言非不華矣而於古之學未也何哉為其泛而無<lb/>
<pb n="KR4h0132_WYG_476-49a"/>
本也漫而無統也可喜而無用也君子之學積諸身行<lb/>
於家推之國而及於天下舉而措之秩如也奚待詞説<lb/>
乎以詞説為學上以是取士下以是自期此士所以莫<lb/>
逮乎古也嗚呼無善教而天下無善士無善士而天下<lb/>
無善俗世俗之陋其患豈㣲也哉余不欲學者之類之<lb/>
也方氏之學以行為本以窮理誠身為要以禮樂政教<lb/>
為用因人以為教而不强人所不能師古以為制而不<lb/>
違時所不可此其大較也其小學曰七歲而學訓之孝<lb/>
<pb n="KR4h0132_WYG_476-49b"/>
弟以端其本訓之歌謡諷諭之切乎理者以發其知羣<lb/>
居而訓之和賜之以物而導之讓慎施扑楚以養其恥<lb/>
敏者守之以重黙木者開之以英慧柔者作之强者抑<lb/>
之扶之植之摧之激之而童子之質成矣其大學曰立<lb/>
四教皆本於行行不修者不與一曰道術二曰政事三<lb/>
曰治經四曰文藝一道術視其人質之端方純明知微<lb/>
近道者與言考其言行以稽其所進試其問難以審所<lb/>
造政事文藝其材之所能者無不學也二政事視其通<lb/>
<pb n="KR4h0132_WYG_476-50a"/>
明才智者使學焉治民之政八制産平賦興教聽訟禦<lb/>
灾恤孤御吏禁暴悉民情知法意為政事本試以言授<lb/>
以事而觀其所堪三治經精察燭理篤信不惑而長講<lb/>
説者為之四文藝博文多識通乎制度名物立言陳辭<lb/>
可以為世教者其極也試之之日皆以終月皆欲其稱<lb/>
其教之名也教之存乎師化之遲速存乎人得其人推<lb/>
而用之不難於天下夫豈一家之學也哉<lb/>
　　謹行<lb/>
<pb n="KR4h0132_WYG_476-50b"/>
士之為學莫先於慎行行之於人猶室之有棟柱也帛<lb/>
之有絲縷也木之有本也馬之有足也鳥之有翼也聖<lb/>
得是而後為聖賢得是而後為賢君子修是而為善小<lb/>
人失是而䧟於楊墨禽獸之歸夫焉可忽哉積之如升<lb/>
髙之難而或敗於談笑為之於閫閾之内而或播於四<lb/>
海九州才極乎羙藝極乎精政事治功極乎可稱而行<lb/>
一有不掩焉則人視之如汙穢不潔避之如虎狼賤之<lb/>
如犬豕并其身之所有與其疇昔竭力專志之所為者<lb/>
<pb n="KR4h0132_WYG_476-51a"/>
而棄之矣可不慎乎夫口之便於甘肥體之便於華羙<lb/>
耳目之躭於所思心志之趨於所樂家欲冨而身欲尊<lb/>
者人之同情聖賢之所不能無也然而學道之士禁制<lb/>
克節惟恐是念之萌於中蒯衣藿食黜好寡欲終身而<lb/>
不敢怠者誠知輕重之分也人之身不越乎百年善愛<lb/>
其身者能使百年為千載不善愛其身者忽焉如蚊蚋<lb/>
之處乎盎缶之間夫蚊蚋之生亦自以為適矣而起㓕<lb/>
生死不踰乎旬月當其快意於所欲以盎缶為天地而<lb/>
<pb n="KR4h0132_WYG_476-51b"/>
不知其所處之㣲昧陋之民亦若是矣迷溺於身色勢<lb/>
利以身為之役而不以為勞其心以為至樂也而不知其<lb/>
可悲也甚適也而不知其為汙辱也均之為身也聖賢<lb/>
之尊榮若彼而衆人之汙辱若此曷為而然哉慎行與<lb/>
否致之耳難成易毁者行也難立易傾者名也得之不<lb/>
能乆於身樂未既而憂繼之者人之欲也以冨貴利達<lb/>
易汙辱之名猶食烏喙而易死也况倐忽接於耳目者<lb/>
之不足恃乎故人有殺身而狥君親者非不愛身也愛<lb/>
<pb n="KR4h0132_WYG_476-52a"/>
其身甚而欲納之于禮義其為慮甚逺矣寧死而不肯<lb/>
以非義食知義之重于死也寧無後而不敢以非禮娶<lb/>
知失禮之重於無後也僥倖茍冐于一時而䝉垢被汙<lb/>
於萬世小則閭里識之以為訾大則册書著之天下笑<lb/>
之聞其名則唾噦不欲入于耳計其所得曾不若秋毫<lb/>
而賤辱其身使孝子羞以為父正士羞以為友遺裔逺<lb/>
𦙍羞以為祖不亦惑哉且人不患不冨貴而患不能慎<lb/>
行無行而冨貴無益其為小人守道而貧賤無損其為<lb/>
<pb n="KR4h0132_WYG_476-52b"/>
君子吾家自始遷祖至於余身十五世矣以言乎貲産<lb/>
則不踰乎中家以言乎爵禄則未有位乎朝者然而不<lb/>
愧于人見推于世者以先人世有積德蓄學操行異乎<lb/>
恒人焉耳逺者余不足知之若曽大父西州府君之純<lb/>
厚慤大先君太守貞惠公之亷介方正視古之賢者豈<lb/>
有間哉吾族之人暨將來而未至者烏可不效也人莫<lb/>
不欲為名人之子孫而不知其尤難於衆人葢德大則<lb/>
難繼行髙則難稱有善過於人人未之取也曰其祖之<lb/>
<pb n="KR4h0132_WYG_476-53a"/>
賢不但如斯而已有惡未著人已責之以為不肖曰若<lb/>
之祖何人也而為此哉故生於微宗庸族者過易隠而<lb/>
善易著以其特出掩於其先人皆異之故不求其備也<lb/>
生於世家者過易聞而善難昭以其先多顯人而不可<lb/>
企也嗚呼方氏之嗣人奈何而不慎乎君臣父子兄弟<lb/>
夫婦朋友五者天倫也斁天倫者天之所誅天之所誅<lb/>
人之所棄生不齒死不服塟不送主不入祠譜不書其<lb/>
名行和于家稱于鄉德可為師者終則無服者為服緦<lb/>
<pb n="KR4h0132_WYG_476-53b"/>
麻有服者如禮祭雖已逺猶及雖無主祭者猶祭如是<lb/>
而不能為君子則非方氏之子孫也告于祠而更其姓<lb/>
不列于譜<lb/>
　　修德<lb/>
能為衆人所不能行之事者其子孫必享衆人所不能<lb/>
致之福人之為善非為子孫計也然天道之於善人以<lb/>
及其身為未足常推餘澤以福其後人則亦曷嘗不為<lb/>
子孫計哉第衆人之計速而易致而君子之澤逺而難<lb/>
<pb n="KR4h0132_WYG_476-54a"/>
醻故趨乎善者常少溺於利者常多衆人每笑為善之<lb/>
士為迂緩無術而不知天道之所佑固在此而不在彼<lb/>
也天下無千載全盛之國無百年全盛之家天豈不欲<lb/>
有國家者乆而不墜哉或一再傳而失之或未終其身<lb/>
而不振得之於勞勩艱難之餘而敗之于談笑燕安之<lb/>
頃非其智力所不能德不足而子孫無所藉以自立也<lb/>
人之生於德善之家猶木之生沃土蚤發而易長華茂<lb/>
而後凋磽田瘠隴雖有萌蘖之滋拳曲擁腫終不足觀<lb/>
<pb n="KR4h0132_WYG_476-54b"/>
則所藉使之然耳今之人莫不欲子孫之蕃賢才之夥<lb/>
傳緒乆而不衰而莫能為善此猶不藝而欲穫也不獵<lb/>
而欲衣狐貉也孰從而致乎故冨貴而不備德是以爵<lb/>
禄貨財禍其身也富貴其子孫而不力為善是置子孫<lb/>
於賤辱之穽爭奪之區而不顧也使貴而可傳則古之<lb/>
顯人與齊魏秦楚之君至今不失祀矣使富而可傳則<lb/>
趙孟三桓之裔有餘積而無憂矣然而皆莫之存何哉<lb/>
德澤既竭而後人莫能繼也先人有千乗之勢萬室之<lb/>
<pb n="KR4h0132_WYG_476-55a"/>
邑不足恃也金帛菽粟雖盈溢廪廥不足恃也惟有餘<lb/>
德焉為可恃而恃之者身必危可恃以存者其惟德修<lb/>
于身而不懈者乎德有及乎數百年者有及乎百歲者<lb/>
有及乎當世者有及乎一鄉行乎一家者子孫之食其<lb/>
報也恒視所及為廣狹道術材略髙世而㧞類或見於<lb/>
事功佐明主除暴亂立法制或著于書以陳仁義政教<lb/>
正人心於將亡遏邪説於欲盛此德於數百年者也不<lb/>
能如彼之盛而其所為可以扶衰拯溺為百年所依怙<lb/>
<pb n="KR4h0132_WYG_476-55b"/>
者百年之所德也又不能然而濟當時之難者當時之<lb/>
所德也下此而盡力於一鄉行法於一家鄉與家賴之<lb/>
亦可以及其子孫俾不遽至於禍敗况其所及愈大則<lb/>
所利愈逺乎閭巷之士欲澤天下後世固非其職然因<lb/>
其身之所居以為其分之所當為奚為而不可也故事<lb/>
親而孝事長而弟族焉而睦姻焉而義慈恭惠和不死<lb/>
不忮以此守身而無愧者其德可以澤其子推而行于<lb/>
鄉矜寒恤饑周人之所不及而為人之所難為其𦙍嗣<lb/>
<pb n="KR4h0132_WYG_476-56a"/>
有不興者乎有位而立功學道而立言皆人所可致者<lb/>
孰謂吾族之人而不能為善人乎孰謂為善而果不可<lb/>
恃乎<lb/>
　　體仁<lb/>
天之生人豈不欲使之各得其所哉然而勢有所不能<lb/>
故托諸人以任之俾有餘補不足智愚之相懸貧冨之<lb/>
相殊此出於氣運之相激而成者天非欲其如此不齊<lb/>
也而卒不能免焉是氣行乎天地之間而萬物資之以<lb/>
<pb n="KR4h0132_WYG_476-56b"/>
生猶江河之流渾㴠奫淪其所衝激不同而所著之狀<lb/>
亦異大或如蛟龍小或如珠璣或聲聞數千里而或汨<lb/>
然而止水非有意為巨細於其間也而萬變錯出而不<lb/>
可禦人何以異於斯乎智可以綜覈海内而闇者無以<lb/>
謀其躬財或可以及百世而餒者無一啜之粟天非不<lb/>
欲人人皆智且冨也而不能者勢不可也勢之所在天<lb/>
不能為而人可以為之故立君師以治使得於天厚者<lb/>
不自專其用薄者亦有所仰以容其身然後天地之用<lb/>
<pb n="KR4h0132_WYG_476-57a"/>
得聖人之用行而政教之説起故聖賢非為已設也所<lb/>
以為愚不肖之資貨財非富匹夫也固將俾分其餘以<lb/>
補人之匱乏三代之盛是法行于朝廷逹於州里成於<lb/>
風俗而入於人心是以天下無怨嗟之民乆矣其亡而<lb/>
莫之復也世之志義之士猶有推其所有餘行其所可<lb/>
為者其亦先王之所取者乎然非知本者不知其意之<lb/>
羙也人之挾所長以虐同類由不知本故耳使知斯人<lb/>
之生皆本於天視人之顛隮䧟溺與已無以異則民焉<lb/>
<pb n="KR4h0132_WYG_476-57b"/>
有失所之患哉余病乎未能而欲試諸鄉閭以為政本<lb/>
數百家之鄉其人必有才智貲産殊絶於衆者雖廢興<lb/>
迭出而未嘗無每鄉推其尤者為之表使為二廩三學<lb/>
廩之法豊歲夏秋自百畝之家以上皆入稻麥于廪稱<lb/>
其家業多寡寡不下十升多不過十斛使鄉之表籍其<lb/>
數而衆閱守之度其幾歳可得千斛以備凶荒扎瘥及<lb/>
死喪之不能自存者其入也先富而出也先貧出也視<lb/>
口而入也視産産多者皆庚加息十一不能庚則否廪之<lb/>
<pb n="KR4h0132_WYG_476-58a"/>
左立祠以祠入粟多而及人博者祠之左右序掲二版<lb/>
左曰嘉善書其人之績版以朱書以青右曰愧頑版不<lb/>
飾書以白書吝而私者為表而不均者漁其利而不恤<lb/>
民者歲再集衆謁祠而讀之以為戒學之法各立師一<lb/>
人以有德而服人者為之立司教二人司過二人司禮<lb/>
三人鄉人月吉盛衣冠相率謁學暇則逰於學問乎師<lb/>
有違過者於師乎治悖教不良者師與其罰其教法如<lb/>
族學之儀<lb/>
<pb n="KR4h0132_WYG_476-58b"/>
　　崔氏家塾儀<hi>崔銑</hi>
嘉靖已丑冬子汲承予志改臺居之對舊房為家塾其<lb/>
屋不滿三楹其宇髙不及丈前為燕所中為堂後為祠<lb/>
又後為樓缺費不能一成至壬辰春而茍完予述祠之<lb/>
謀訓之法刻石垂後<lb/>
　　祀謀<hi>崔銑</hi>
夫學之有祠何也致嚴也修敬也企武也子汲問先聖<lb/>
之主當何書夫王祀之尊乆矣施諸公宫有朝典焉大<lb/>
<pb n="KR4h0132_WYG_476-59a"/>
夫之私塾匹夫之子弟而祀王毋乃僣乎冝書先聖孔<lb/>
子尊其道焉爾若夫顔氏之四配濓溪而下之五儒其<lb/>
善範乎後其書頒諸科舉可忍而不俾侑乎汲問他無<lb/>
可班者與夫司馬公言顧行立功以德尹和靖學為已<lb/>
述程弗淆許魯齋肇修紀尚行克立又皆豫産也其祀<lb/>
諸後之儒述作富焉言稱赫焉匪特三子而已然夫子<lb/>
病周之文從先進曰野可矣是故不溺舊不衒博而竒<lb/>
不浚心不畧外曰學之夷不尚𤣥不媚聽不奓論而粃<lb/>
<pb n="KR4h0132_WYG_476-59b"/>
曰詞之典不樹黨不耀名不襲功而攬羙曰信之周<lb/>
　　訓畧<hi>崔銑</hi>
夫小子之學其行愛親敬長事師其役灑掃應對其蓺<lb/>
習禮誦書學字歌詩今之教有作對因習知天地四方<lb/>
艸木鳥獸器用之名其餘具于吕涇野小學釋及通梓<lb/>
對類爾為師者晨興端坐擊鼓升堂諸小子拜已問其<lb/>
日行所教上項何善有疑礙難推者為觧析其漫無述<lb/>
者可知其怠詰而進之已授書不過一百五十字已講<lb/>
<pb n="KR4h0132_WYG_476-60a"/>
書各就乃能已習字學顔魯公帖既法其字畫嚴勁因<lb/>
養其志意端直已習對核名究義已誦書至酉乃散教<lb/>
以歸家見親暨長省候之儀日中令羣立歌詩一人倡<lb/>
之衆乃和之詩用孝順三十章及邵子子養親六章漸<lb/>
進之二南及鹿鳴之五三日一習禮禮用本塾釋奠儀<lb/>
本家節祭先祠儀及吕氏鄉儀漸進之冠士相見禮射<lb/>
御禮畧夫小子喜呼呶而少舒徐樂跳逹而少雍遜歌<lb/>
詩亦可以洩其呼呶而趍之祥定習禮亦可以竭其跳<lb/>
<pb n="KR4h0132_WYG_476-60b"/>
逹而反之周謹也<lb/>
　　鄉射儀直節<hi>何景明</hi>
古者飲畢而射射之司馬燕之司正也此禮乆不行而<lb/>
其文具儀禮然儀禮古文難讀雖昌黎韓子且苦之今<lb/>
即與諸生言或弗觧故復刻此使就此習之而後求之<lb/>
儀禮則其文辭緒理可尋也<lb/>
　　序器<lb/>
夫器一弗備則無以即事惟樂放失乆矣其器莫之有<lb/>
<pb n="KR4h0132_WYG_476-61a"/>
能備也今但以笙比人聲而以鼓磬節之<lb/>
　　序事<lb/>
夫事以明賢故遴而後蒞故賔主必孚司馬以下必能<lb/>
其事雖役必當其才德焉<lb/>
　　樂譜<lb/>
夫射之節於樂也天子以騶虞諸侯以貍首大夫以采<lb/>
蘋士以采蘩采蘋采蘩示敬也敬則可以修諸其身而<lb/>
施於天下矣<lb/>
<pb n="KR4h0132_WYG_476-61b"/>
　　射儀<lb/>
古射儀予視學漢中至金州集漢隂平利紫陽四學師<lb/>
生將行射焉問其禮不知也乃使學官艸具其儀予稍<lb/>
稍為説其文辭義意略去恢複輯其節理實近可行者<lb/>
為之先屬范推官紳肄於東城之圃而予與吕憲使克<lb/>
中往觀焉憲使曰予在漢中葢修其器矣未究其禮也<lb/>
謂紳曰其悉布兹何景明曰語曰禮失而求之野古禮<lb/>
亡不可見者何可勝道哉然鄉射之禮學校尚或習之<lb/>
<pb n="KR4h0132_WYG_476-62a"/>
予由鄠郿抵鳯漢攷之於學既已無聞而有司並其器<lb/>
亡之往往督使旋修舉行之斑白之老有相與環堵駭<lb/>
視者矣嗟夫古人揖坐旋辟之容與夫修於其鄉而一<lb/>
旦不可缺者至使人以為曠世聞見之事風俗於古豈<lb/>
不邈哉<lb/>
　　射義<lb/>
夫爵齒德三者通乎天下者也鄉飲尚齒也飲畢而射<lb/>
察其德也夫然後可以爵之於朝是故古者以射擇士<lb/>
<pb n="KR4h0132_WYG_476-62b"/>
三射之節其於命辭見乎始射而命曰母射獲母獵獲<lb/>
知始射而獲也再射而命曰不貫不釋知再射而釋也<lb/>
三射而命曰不鼓不釋知三射而鼓也<lb/>
始射獲而不釋試也懼弗審也再射而釋則審矣三射<lb/>
而鼓而禮樂備矣<lb/>
始射不及賔者不敢役賔也不飲者不釋則不飲也耦<lb/>
射先賔不敢齒賔於耦也衆賔不耦賔在賔位則不敢<lb/>
踰大賔也故非主則不敢與賔耦<lb/>
<pb n="KR4h0132_WYG_476-63a"/>
勝者張弓不勝者弛弓勝者立不勝者飲夫何言哉賢<lb/>
不肖喻矣<lb/>
夫物惟時事惟冝先後不踰詳畧有漸其惟射乎是故<lb/>
髙而無用羙而無當欲速而求成聖人勿為也<lb/>
弓矢敵器也聖人以揖讓用之天下復有可争者乎夫<lb/>
射也者禁肆制躁履序蹈和一衆心貫萬事者也以此<lb/>
於天下也故治理而生遂<lb/>
子曰君子無所争必也射乎揖讓而升下而飲其争也<lb/>
<pb n="KR4h0132_WYG_476-63b"/>
君子是故君子之於射也弗争則其求諸已也弗力<lb/>
夫君子仁人之用心也亦觀諸射之道焉已矣子曰射<lb/>
有似乎君子失諸正鵠反求諸其身孟子曰仁者如射<lb/>
射者正已而後發發而不中不怨勝已者反求諸其身<lb/>
而已矣<lb/>
　　陶菴儀<hi>歸子慕</hi>
陶菴之儀惟簡惟朴舒而不縱檢而不迫近於人情逺<lb/>
乎流俗文不為新客而贏敬不因乆交而縮酒不厭清<lb/>
<pb n="KR4h0132_WYG_476-64a"/>
味不厭薄可繼可乆或蔬或肉談清而不談俗歌詩而<lb/>
不歌曲投壺而不六博彈絲而不吹竹賔去不强留客<lb/>
來不用速讌笑而不廢忠告羣居而不妨誦讀朋友攸<lb/>
攝雍雍肅肅賔主皆忘熈熈穆穆此陶菴之所為自適<lb/>
也而彼與我之所共淑<lb/>
　<lb/>
　<lb/>
　<lb/>
<pb n="KR4h0132_WYG_476-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百七十六<lb/>
</p>
<p>
</p>
  </div>
</body>
</text>
</TEI>
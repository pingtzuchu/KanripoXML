<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百九十七</head> <lb/>
    <p>
<pb n="KR4h0132_WYG_297-1a"/>
欽定四庫全書<lb/>
　文章辨體彚選巻二百九十七<lb/>
　　　　　　　　　　　　明　賀復徵　編<lb/>
序十七<lb/>
　　唐詩品彚序<hi>明高棟</hi>
有唐三百年詩衆體備矣故有近體往體長短篇五七<lb/>
言律絶句等製莫不興於始成於中流於變而陊之於<lb/>
終至於聲律興象文詞理致各有品格髙下之不同畧<lb/>
<pb n="KR4h0132_WYG_297-1b"/>
而言之則有初唐盛唐中唐晩唐之殊詳而分之貞觀<lb/>
永徽之時虞魏諸公稍離舊習王楊盧駱因加美麗劉<lb/>
希夷有閨帷之作上官儀有婉媚之體此初唐之始製<lb/>
也神龍以還洎開元初陳子昂古風雅正李巨山文章<lb/>
宿老沈宋之新聲蘇張之大手筆此初唐之漸盛也開<lb/>
元天寳間則有李翰林之飄逸杜工部之沈鬱孟襄陽<lb/>
之清雅王右丞之精緻儲光羲之真率王昌齡之聲俊<lb/>
髙適岑参之悲壯李頎常建之超凡此盛唐之盛者也<lb/>
<pb n="KR4h0132_WYG_297-2a"/>
大厯貞元中則有韋蘇州之雅澹劉隨州之閒曠錢郎<lb/>
之清贍皇甫之沖秀秦公緒之山林李従一之臺閣此<lb/>
中唐之再盛也下暨元和之際則有栁愚溪之超然復<lb/>
古韓昌黎之博大其詞張王樂府得其故實元白序事<lb/>
務在分明與夫李賀盧仝之鬼怪孟郊賈島之饑寒此<lb/>
晩唐之變也降而開成以後則有杜牧之之豪縦温飛<lb/>
卿之綺靡李義山之隠僻許用晦之偶對他若劉滄馬<lb/>
戴李頻李羣玉輩尚能黽勉氣格埓邁時流此晩唐變<lb/>
<pb n="KR4h0132_WYG_297-2b"/>
態之極而遺風餘韻猶有存者焉是皆名家擅場馳騁<lb/>
當世或稱才子或推詩豪或謂五言長城或為律詩龜<lb/>
鑑或號詩人冠冕或尊海内文宗靡不有精粗邪正長<lb/>
短髙下之不同觀者茍非窮精闡微超神入化玲瓏透<lb/>
徹之悟則莫能得其門而臻其壼奥矣今試以數十百<lb/>
篇之詩隠其姓名以示學者須要識得何者為王楊盧<lb/>
駱又何者為沈宋又何者為陳拾遺又何者為李杜又<lb/>
何者為孟為儲為二王為髙岑為常劉韋栁為韓李張<lb/>
<pb n="KR4h0132_WYG_297-3a"/>
王元白郊島之製辨盡諸家剖析毫芒方是作者余夙<lb/>
躭於詩恒欲窺唐人之籓籬首踵其域如墮終南萬疊<lb/>
間茫然弗知其所往然後左攀右涉晨躋夕覽下上陟<lb/>
頓進退周旋厯十數年厥中僻蹊通莊髙門邃室厯厯<lb/>
可指數故不自揆竊願偶心前喆採摭羣英芟夷繁蝟<lb/>
裒成一集以為學唐詩者之門徑載觀諸家選本詳略<lb/>
不侔英華以類見拘樂府為題所界是皆略於盛唐而<lb/>
詳於晩唐他如朝英國秀箧中丹陽英靈間氣極𤣥又<lb/>
<pb n="KR4h0132_WYG_297-3b"/>
𤣥詩府詩統三體衆妙等集立意造論各該一端唯近<lb/>
代襄城楊伯謙氏唐音集頗能别體製之始終審音律<lb/>
之正變可謂得唐人之徑路矣然而李杜大家不録岑<lb/>
劉古調無存張籍王建許渾李商隠律詩載諸正音渤<lb/>
海髙適江寧王昌齡五言稍見遺響每一披讀未嘗不<lb/>
歎息於斯由是逺覽窮搜審詳取捨以一二大家十數<lb/>
名家與夫善鳴者殆將數百校其體裁分體従類隨類<lb/>
定其品目因目别其上下始終正變各立序論以弁其<lb/>
<pb n="KR4h0132_WYG_297-4a"/>
端爰自貞觀至天祐通得六百二十人共詩五千七百<lb/>
六十九首分為九十巻總題曰唐詩品彚嗚呼唐詩之<lb/>
倡弗傳久矣唐詩之道或時以明誠使吟咏性情之士<lb/>
觀詩以求其人因人以知其時因時以辨其文章之髙<lb/>
下詞氣之盛衰本乎始以達其終審其變而歸於正則<lb/>
優游敦厚之教未必無小補云<lb/>
　　唐詩分類後序<hi>桑懌</hi>
右唐詩分類精選二十巻凡五千餘首四明吕侯尹吉<lb/>
<pb n="KR4h0132_WYG_297-4b"/>
水時所選將繡梓以廣其傳其子尚清過予西昌之棲<lb/>
雲軒求一言於後予常注意三百篇而知其意古人之<lb/>
詩運意而已辭略㸃綴而意自明往往餘意出於句字<lb/>
之外如愛召伯則云勿翦其甘棠則見其子孫臣庶其<lb/>
愛可知如作樂以合祖則曰我客戾止永觀厥成先代<lb/>
之後有聞樂而感泣則和洽神人又何待言説耶且興<lb/>
起無情而難接比雖有影而斟酌難類易作者直賦而<lb/>
已而其言之厚薄又直闗於氣化之盛衰如正風正雅<lb/>
<pb n="KR4h0132_WYG_297-5a"/>
皆作於周之盛時是時詩人皆飲天地之和以發聲故<lb/>
其辭盎然太虚摹畫無迹九罭伐柯諸詩略伸情志其<lb/>
風遂變矧風雅變之之極安得不憤激風雲而氣撼山<lb/>
岳哉就以周公所作論之大明東山之間又自不能無<lb/>
升降矣况其下者乎繼而離騷之作比興略備真有三<lb/>
百篇遺意葢原之詞本為憂國畏䜛鬱抑不平而作又<lb/>
安得不馳騖於變風雅之末流哉如九歌中心不同兮<lb/>
媒勞交不甚兮輕絶最為善語而使原當文武之世兹<lb/>
<pb n="KR4h0132_WYG_297-5b"/>
言何為而發就使文武之世之詩人當原之世吁嗟騶<lb/>
虞人之好我示我周行等語又豈可鑿空而妄出哉風<lb/>
雅變中之變又不可専委之人也自秦而漢去古未逺<lb/>
五言之作古意猶存如唐山夫人樂章鳴漢之盛與頌<lb/>
彷彿而靈芝搖蕩等語漢之風雅又日變矣降至魏晉<lb/>
亂日多而治日少則能詩如曹子建阮嗣宗張茂先陶<lb/>
淵明輩將何所飲以發和平之音耶大抵三百篇以後<lb/>
取其詩之上薄風雅當味其意之淺深何如不可専論<lb/>
<pb n="KR4h0132_WYG_297-6a"/>
其辭之平不平也曽南豐曰自文武而後又千餘年而<lb/>
有太宗之治唐詩之和順清適太宗之治釀之其盛中<lb/>
晩之外又唐業隨之可考也就其中傑出者四家曰陳<lb/>
子昂氏曰李太白氏曰杜少陵氏曰韓昌黎氏間有數<lb/>
詩略存漢魏比興而頗解古人用意彀率然一篇數十<lb/>
言中其意不如風雅中之數言則又似唐之制度文為<lb/>
足以凌駕三代而先王之真徳實意僅存絲髪也詩可<lb/>
以易觀耶然後世學詩之士多舍四家而他師豈不以<lb/>
<pb n="KR4h0132_WYG_297-6b"/>
王摩詰劉長卿韋應物之流皆意隨句絶而平順易見<lb/>
哉詩猶海也三百篇為其蓬島漢魏晉為其弱流而唐<lb/>
則猶其中之亶夷諸洲學操舟之士至海門而震疊茍<lb/>
望洲之畔岸心意俱飽更何有希冀者乎吕侯之選此<lb/>
詩葢剪其荆棘去其旁岐誘人至止是洲而予伸以是<lb/>
言又欲過此而往直遡弱流而至蓬島也况我朝治隆<lb/>
唐虞尚何古之不可復哉侯名烱字文昭以名進士出<lb/>
為今職政通人和歌謠載道拯物之餘留心文事不易<lb/>
<pb n="KR4h0132_WYG_297-7a"/>
得云<lb/>
　　漢魏詩集序<hi>何景明</hi>
夫周末文盛王蹟息而詩亡孔子孟軻氏葢嘗慨嘆之<lb/>
漢興不尚文而詩有古風豈非風氣規模猶有朴略宏<lb/>
逺者哉繼漢作者於魏為盛然其風斯衰矣晉逮六朝<lb/>
作者益盛而風益衰其志流其政傾其俗放靡靡乎不<lb/>
可止也唐詩工詞宋詩談理雖代有作者而漢魏之風<lb/>
蔑如也國初詩人尚承元習累朝之所開漸格而上至<lb/>
<pb n="KR4h0132_WYG_297-7b"/>
𢎞治正徳之間盛矣學者一二或談漢魏然非心知其<lb/>
意不能無疑異其間故信而好者少有及之侍御劉君<lb/>
博學于詩而好古不厭乃輯漢魏之作訪羅遺失彚為<lb/>
此編夫文之興于盛世也上倡之其興於衰世也下倡<lb/>
之倡于上則尚一而道行倡于下合者宗疑者沮而卒<lb/>
莫之齊也故志之所向勢之所至時之所趨變化響應<lb/>
其機神哉於戲侍御此編不獨誦説者徳其功而其意<lb/>
逺矣<lb/>
<pb n="KR4h0132_WYG_297-8a"/>
　　風雅逸篇序<hi>楊慎</hi>
風雅逸篇録中古先秦歌詩也楚鳳魯麟風之逸也堯<lb/>
衢舜薰雅之逸也載在方冊矣曷以名之逸外三百篇<lb/>
皆逸也粤稽魯論兩引逸詩侈止兩韻約僅五言後素<lb/>
昭文何逺興仁聖咨賢焉賢起聖焉於是乎取之以此<lb/>
具存㮣彼其餘豈必無主文譎諫之㫖民彞物則之訓<lb/>
哉惜夫世逺籍湮不能舉其全也然其餘句散見諸書<lb/>
若二戴禮若春秋内外傳若汲冢沈文若諸子瑣語網<lb/>
<pb n="KR4h0132_WYG_297-8b"/>
羅放失綴合樷殘尚多有之吐珠於澤誰能不含聖喆<lb/>
所遺而後人拾以為已寳兹類之謂乎孔子曰詩三百<lb/>
又曰誦詩三百墨子曰誦詩三百絃詩三百歌詩三百<lb/>
舞詩三百司馬遷曰古詩三千餘篇孔子刪之為三百<lb/>
篇由前言之則太師所職數止此由後言之則今所存<lb/>
十一千百耳自逸詩外若因事造歌異裁别體若貍首<lb/>
鷖誦蠶蠏龍蛇後代詞人刻意莫迨其宛轉附物怡悵<lb/>
切情盖不啻驚心動魄一字千金而已若是者雖多所<lb/>
<pb n="KR4h0132_WYG_297-9a"/>
軼沒而謹其遺者稡之亦奚啻足為更僕之誦哉故録<lb/>
首黄帝彈歌至伯夷薇歌為第一巻緑琴操歌謠詞曲<lb/>
三十一篇為第二巻録石鼓詩十章為第三巻録逸詩<lb/>
篇名㫁章存者十篇有句亡篇名者四十餘條為第四<lb/>
巻録經傳所載孔子歌辭及諸事涉孔子者廿二篇為<lb/>
第五巻録魯衞齊晉鄭宋吳趙成徐秦楚君臣民庶婦<lb/>
女胥靡俳優襍歌謳操曲誦祝相曲為第六巻第七巻<lb/>
録古諺古語古言鄙諺鄙語野語俗語故語民語不恭<lb/>
<pb n="KR4h0132_WYG_297-9b"/>
之語百五十條為第八巻録荀卿成相襍辭三章佹詩<lb/>
一章附蘇秦上秦王詩為第九巻録葛天氏八闋訖于<lb/>
師延滌角有篇目逸其辭存其名義為風雅逸篇十巻<lb/>
終焉録成有過而問者誚之曰子知富翁好古者乎斚<lb/>
鼎匜<graphic n="KR2218" url="https://raw.githubusercontent.com/kanripo/KR-Gaiji/master/images/KR2218.png" mimeType="image/png"/>珍厥穿穴圖籍繪障貨彼罅裂罄已懐資受市<lb/>
魁嗤子所為嗜古辭者將無類兹吹吷之吟則穿穴也<lb/>
糟粕之拾則罅裂也心力之玩則罄而資依託之售則<lb/>
受若嗤請刋落之其尚有盈辭予投筆而起負序以謝<lb/>
<pb n="KR4h0132_WYG_297-10a"/>
曰然業巳成予不忍廢也子之言予不敢㤀則書之以<lb/>
終箧<lb/>
　　唐絶増竒序<hi>楊慎</hi>
予嘗品唐人之詩樂府本效古體而意反近絶句本自<lb/>
近體而意實逺欲求風雅之㑂彿者莫如絶句唐人之<lb/>
所偏長獨至而後人力追莫嗣者也擅場則王江寧驂<lb/>
乘則李彰明偏美則劉中山遺響則杜樊川少陵雖號<lb/>
大家不能兼善一則拘乎對偶二則汨於典故拘則未<lb/>
<pb n="KR4h0132_WYG_297-10b"/>
成之律詩而非絶體汨則儒生之書袋而乏性情故觀<lb/>
其全集自錦城絲管之外咸無譏焉近世有愛而㤀其<lb/>
醜者専取而效之惑矣昔賢彚編唐絶者洪邁混沌無<lb/>
擇岷玉未彰章澗兩泉盛行今世既未發覆於莊語仍<lb/>
復添足於謝箋其餘若伯弜伯謙柯氏髙氏得則有矣<lb/>
失亦半之屏居多暇詮擇其尤諸家膾炙不復雷同前<lb/>
人遺珠兹則掇拾以唐詩増竒為標題以神妙能襍分<lb/>
巻帙逃虚町廬聊以自娛跪石之吟下車者誰與<lb/>
<pb n="KR4h0132_WYG_297-11a"/>
　　選唐詩序<hi>李攀龍</hi>
唐無五言古詩而有其古詩陳子昂以其古詩為古詩<lb/>
弗取也七言古詩惟杜子美不失初唐氣格而縦横有<lb/>
之太白縦横往往彊弩之末間雜長語英雄欺人耳至<lb/>
如五七言絶句實唐三百年一人盖以不用意得之即<lb/>
太白亦不自知其所至而工者顧失焉五言律排律諸<lb/>
家槩多佳句七言律體諸家所難王維李頎頗臻其妙<lb/>
即子美篇什雖衆憒焉自放矣作者自苦亦惟天實生<lb/>
<pb n="KR4h0132_WYG_297-11b"/>
才不盡後之君子本兹集以盡唐詩而唐詩盡於此<lb/>
　　詩紀序<hi>汪道昆</hi>
北海馮汝言既輯厯代詩紀版之闗中坐踔逺而遘之<lb/>
難且病校者疏而梓者拙也吳琯自新都起拓什二以<lb/>
張東秦身帥吳俞策歙謝陛江都陸弼分校之名吳工<lb/>
敦剞劂既告成事莫不精良則王元美序之矣顧貞觀<lb/>
而下未及也誓將求全属黄河水首事而溘亡僅得十<lb/>
有四巻琯手自為集属二三子校刻如初論其世以為<lb/>
<pb n="KR4h0132_WYG_297-12a"/>
差悉如髙棅所品初則正始盛則正宗大家名家羽翼<lb/>
為中接武以下為晩于時李本寧方子及為之序是則<lb/>
唐詩紀云二者將訖工乃質成于不佞不佞故溺修古<lb/>
雅言稱詩與属辭通大率祖三百篇宗楚騷漢魏而祧<lb/>
六代即盛唐具在祊繹奥主杜陵顧惟道古為洋洋不<lb/>
樂近體持論厯十年所居之不疑諒直者不然其言諤<lb/>
諤而修不佞四序推斥天道則然夏則副𤓰冬則椒酒<lb/>
寒則狐白當暑則絺夫人恃𤓰葛而將輟寒時宜何有<lb/>
<pb n="KR4h0132_WYG_297-12b"/>
不佞始改慮而求唐體止于大厯以前乃知狶韋不能<lb/>
不波寧詎能舉一而廢百既卒業詩紀夫然後睹詩之<lb/>
全吳生輸獨力而舉贏其有功於詩教何可勝紀夫天<lb/>
建北辰以為極三垣列宿經之七政緯之觀象明時于<lb/>
是乎在而恒星萬二千五百可仰而闚不則含譽不名<lb/>
而宣夜有遺視矣堪輿氏司地習形家言極其致則方<lb/>
里可布闕廷而堂坊直一抔土耳然必相方隅察源委<lb/>
明向背審剛柔周覽窮探而後可従圭測不則舉一毛<lb/>
<pb n="KR4h0132_WYG_297-13a"/>
而失馬體將獻笑于大方故大海稽天三山始壯周廬<lb/>
環列黄屋始尊何以故得全故也要自九歌二雅延及<lb/>
齊梁惡可同器自開元迄于季世惡可同牢彼其耳食<lb/>
而務属厭焉知正味藉令入大官而為之宰吾其従割<lb/>
烹者品嘗之六經若在尸饔日用不廢楚騷則朝踐漢<lb/>
魏則常珍齊梁其餘閣與吾將虚口矣初唐則醴醆盛<lb/>
唐則粢醍中則酏晩則昔方丈不取盈于一臠九儐不<lb/>
取足于特豚皆是物也是紀也代必盡人人必盡業殆<lb/>
<pb n="KR4h0132_WYG_297-13b"/>
將窮宇宙厯嵗時周視尚方惟口所適具矣備矣全體<lb/>
賅矣宋無詩無取也詩之善物庶無遺力矣乎雖然羣<lb/>
飲江河不過充腹雖有敏者疇能吞雲夢而引明河挹<lb/>
彼注兹由博反約深于詩者也志之所至詩亦至焉猥<lb/>
云刪後無詩則是厯年三千天無章而地無紀矣不佞<lb/>
衰矣寧復能従小子學詩願及崦嵫末光操詩紀以従<lb/>
事擇其可為典要者表而出之孰近于風則曰緒風孰<lb/>
近于雅則曰緒雅孰近于頌則曰緒頌如其無當六義<lb/>
<pb n="KR4h0132_WYG_297-14a"/>
而美愛可傳者亦所不廢則曰緒餘降及輓近二代不<lb/>
可謂虚無人當世斌斌八音萬舞具矣假之朞月庶㡬<lb/>
成一家言要之啓疆略地吳生任其勞據上腴而食其<lb/>
毛不佞將享其佚矣諺曰跣則鹿舄則肉吾將負吳生<lb/>
哉<lb/>
　　唐詩品彚選釋㫁序<hi>屠隆</hi>
夫詩由性情生者也詩自三百篇而降作者多矣乃世<lb/>
人往往好稱唐人何也則其所託興者深也非獨其所<lb/>
<pb n="KR4h0132_WYG_297-14b"/>
託興者深也謂其猶有風人之遺也非獨謂其猶有風<lb/>
人之遺也則其生乎性情者也夫性情有悲有喜要之<lb/>
乎可喜矣五聲有哀有樂和聲能使人歡然而忘愁哀<lb/>
聲能使人悽愴惻惻而不寧然人不獨好和聲亦好哀<lb/>
聲哀聲至于今不廢也其所不廢者可喜也唐人之言<lb/>
繁華綺麗優游清曠盛矣其言邊塞征戍離别窮愁寧<lb/>
感慨沈抑頓挫深長足動人者即悲壯可喜也讀宋而<lb/>
下詩則悶矣其調俗其味短無論哀思即其言愉快讀<lb/>
<pb n="KR4h0132_WYG_297-15a"/>
之則不快何也三百篇博大博大則詩漢魏詩雄渾雄<lb/>
渾則詩唐人詩婉壯婉壯則詩彼宋而下何為詩道其<lb/>
亡乎廷禮髙氏選唐詩品彚其所取博則博矣精未也<lb/>
乃黄觀察公選之加精焉而又為之釋㫁然後唐人河<lb/>
嶽之精靈厯百千載如在乎則觀察公之勤奈何可眇<lb/>
小也<lb/>
　　唐詩紀序<hi>李維楨</hi>
始黄清父輯初唐十六巻無何病卒鄣郡吳孟白以為<lb/>
<pb n="KR4h0132_WYG_297-15b"/>
未盡一代之業乃同陸無従俞公臨謝少㢘諸君倣馮<lb/>
汝言詩紀紀全唐詩詩某萬某千某百有竒人千三百<lb/>
有竒名氏若詩闕疑者五十人有竒仙佛神鬼之類為<lb/>
外集三百人有竒考世里敘本事采評論訂疑誤稗官<lb/>
野史之説殘篇隻字之遺靡不攟摭合之得若干巻積<lb/>
年而告成盖其難哉不佞聞聲音之道與政通世隆則<lb/>
従而隆世汙則従而汙三百篇不可勝原第言成周周<lb/>
以勤儉肇基其詩為邠愿而厚詳而中於人情文王文<lb/>
<pb n="KR4h0132_WYG_297-16a"/>
明柔順化行汝濆江漢其詩為周南召南婉而有致恭<lb/>
而不忒武成之際公旦相之反商政尊周道其詩為雅<lb/>
頌和而正華而實宴然而有深思東周王迹熄其詩為<lb/>
變風變雅若板蕩怒而黍離哀去先民逺矣上下千年<lb/>
汙隆之故瞭然指掌匪詩何觀焉然而以詩論世易以<lb/>
唐詩論唐世難談者曰唐以詩進士童而習之故盛士<lb/>
以詩應舉追趨逐嗜故衰少陵宗工曽不得一第右丞<lb/>
雜伶人而奏枝王家于詩品何損也貞觀開元二帝以<lb/>
<pb n="KR4h0132_WYG_297-16b"/>
豪爽典則先天下詩宜盛而最闇弱者中宗能大振雅<lb/>
道即徳文兩朝不及中晩人才樸遫詩宜衰彼元白錢<lb/>
劉栁州姑無論昌黎望若山斗猶且服膺工部供奉而<lb/>
避其光燄何也古者上自人主下至學士大夫以及細<lb/>
民莫不為詩而詩盛衰之機在上後世細民不知詩人<lb/>
主罕言詩僅學士大夫私其緒而詩盛衰之機在下長<lb/>
慶西崑玉臺能為體以自標異而無能使人盡為其體<lb/>
少陵詩盛行乃在革命之代其轉移化導之力詎足望<lb/>
<pb n="KR4h0132_WYG_297-17a"/>
人主乎則唐與古殊矣樂八音皆詩詩三百皆樂唐人<lb/>
樂府已非漢魏六朝之舊自郊廟而外時采五七言絶<lb/>
句長篇中雋語被管絃而歌之代不數人人不數章則<lb/>
唐與古殊矣六朝以上惟樂府選詩眉目小别大致固<lb/>
同至唐而益以律絶歌行諸體夐不相侔夫一家之言<lb/>
易工而衆妙之門難兼則唐與古殊矣先王辨論官才<lb/>
勸懲媺惡于詩焉資其極至于饗神祗而若鳥獸善作<lb/>
者莫如周公堇堇可數他皆太史所采稍為潤色春秋<lb/>
<pb n="KR4h0132_WYG_297-17b"/>
列國卿大夫稱詩觀志大抵述舊而唐一人之詩常數<lb/>
倍于三百篇一切慶弔問遺以充筐篚餼牽用愈濫而<lb/>
趨愈下則唐與古殊矣三百篇删自仲尼材髙而不炫<lb/>
竒學富而不務華漢魏近古十肖二三六朝厭為卑近<lb/>
而求勝於字與句然其才相萬矣故博而傷雅巧而傷<lb/>
質唐人監六朝之弊而劌濯其字句以當於温柔敦厚<lb/>
之㫖然其學相萬矣故變而不化近而易窺要其盛衰<lb/>
可畧而言律體情勝則理才勝則離法嚴而韻諧意貫<lb/>
<pb n="KR4h0132_WYG_297-18a"/>
而語秀初盛奪千古之幟後無来者絶句不必長才而<lb/>
可以情勝初盛饒為之中晩固無讓也歌行伸縮由人<lb/>
即情才俱勝俱不失體中晩人議論多而敦琢疎故無<lb/>
取焉初盛諸子啜六朝餘瀝為古選不足論子昂應物<lb/>
復失之形迹之内李杜一二大家故自濯濯要之不越<lb/>
唐調不敢目以漢魏況三百篇乎漢魏六朝逓變其體<lb/>
為唐而唐體迄于今自如後唐而詩衰莫如宋有出于<lb/>
中晩之下後唐而詩盛莫如明無加于初盛之上譬之<lb/>
<pb n="KR4h0132_WYG_297-18b"/>
水三百篇崑崙也漢魏六朝龍門積石也唐則溟渤尾<lb/>
閭矣將安所取益乎不佞竊謂今之詩不患不學唐而<lb/>
患學之太過即事對物情與境合而有言幹之以風骨<lb/>
文之以丹彩唐詩如是止爾事物情景必求唐人所未<lb/>
道者而稱之弔詭蒐隠誇新示異過也山林宴逰則興<lb/>
寄清逺朝饗侍従則制存莊麗邉塞征伐則悽惋悲壯<lb/>
暌離患難則沈痛感慨縁機觸變各適其宜唐人之妙<lb/>
以此今懼其格之卑也而偏求之於悽惋悲壯沈痛感<lb/>
<pb n="KR4h0132_WYG_297-19a"/>
慨過也律體出而才下者沿襲為應酬之具才偏者馳<lb/>
騁為誇詡之資而選古㡬廢矣好大者復諱其短強其<lb/>
所未至而務收各家之長撮諸體之勝攬擷多而精華<lb/>
少摹擬勤而本真漓是皆不善學唐者也嗚呼繇三百<lb/>
篇以来得失之林較然甚著孟子暨諸君子㑹萃斯編<lb/>
其取精多而用物𢎞矣儻以不佞言能窺一班否<lb/>
　　詩歸序<hi>鍾惺</hi>
選古人詩而命曰詩歸非謂古人之詩以吾所選為歸<lb/>
<pb n="KR4h0132_WYG_297-19b"/>
庶㡬見吾所選者以古人為歸也引古人之精神以接<lb/>
後人之心目使其心目有所止焉如是而已矣昭明選<lb/>
古詩人遂以其所選者為古詩因而名古詩曰選體唐<lb/>
人之古詩曰唐選嗚呼非惟古詩亡㡬併古詩之名而<lb/>
亡之矣何者人歸之也選者之權力能使人歸又能使<lb/>
古詩之名與實俱徇之吾其敢易言選哉嘗試論之詩<lb/>
文氣運不能不代趨而下而作詩者之意興慮無不代<lb/>
求其髙髙者取異于途徑耳夫途徑者不能不異者也<lb/>
<pb n="KR4h0132_WYG_297-20a"/>
然其變有窮也精神者不能不同者也然其變無窮也<lb/>
操其有窮者以求變而欲以其異與氣運争吾以為能<lb/>
為異而終不能為髙其究途徑窮而異者與之俱窮不<lb/>
亦愈勞而愈逺乎此不求古人真詩之過也今非無學<lb/>
古者大約取古人之極膚極狹極熟便于口手者以為<lb/>
古人在是使捷者矯之必于古人外自為一人之詩以<lb/>
為異要其異又皆同乎古人之險且僻者不則其俚者<lb/>
也則何以服學古者之心無以服其心而又堅其説以<lb/>
<pb n="KR4h0132_WYG_297-20b"/>
告人曰千變萬化不出古人問其所為古人則又向之<lb/>
極膚極狹極熟者也世真不知有古人矣惺與同邑譚<lb/>
子元春憂之内省諸心不敢先有所謂學古不學古者<lb/>
而第求古人真詩所在真詩者精神所為也察其幽情<lb/>
單緒孤行静寄于喧雜之中而乃以其虚懐定力獨往<lb/>
㝠逰於寥廓之外如訪者之㡬于一逢求者之幸于一<lb/>
愜入者之欣于一至不敢謂吾之説非即向者千變萬<lb/>
化不出古人之説而特不敢以膚者狹者熟者塞之也<lb/>
<pb n="KR4h0132_WYG_297-21a"/>
書成自古逸至隋凡十五巻曰古詩歸初唐五巻盛唐<lb/>
十九巻中唐八巻晩唐四巻凡三十六巻曰唐詩歸取<lb/>
而覆之見古人詩久傳者反若今人新作詩見已所評<lb/>
古人語如看他人語倉卒中古今人我心目為之一易<lb/>
而茫無所止者其故何也正與吾古人之精神逺近前<lb/>
後于此中而若使人不得不有所止者也<lb/>
　<lb/>
　<lb/>
<pb n="KR4h0132_WYG_297-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百九十七<lb/>
</p>
<p>
</p>
  </div>
</body>
</text>
</TEI>
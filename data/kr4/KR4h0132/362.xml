<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百六十二</head> <lb/>
    <p>
<pb n="KR4h0132_WYG_362-1a"/>
欽定四庫全書<lb/>
　文章辨體彚選巻三百六十二<lb/>
　　　　　　　　　　　　明　賀復徴　編<lb/>
引二<lb/>
　　春秋詞命引<hi>明王鏊</hi>
予讀左傳愛其文而尤愛其詞命當春秋時諸侯大夫<lb/>
朝聘宴饗征伐㑹盟類以㣲言相感觸其詞命往來亦<lb/>
皆婉而切<hi>若魯羽父請薛侯晉隂飴甥對秦穆公知瑩對楚共王</hi>簡而莊<hi>若臧文仲對王</hi>
<pb n="KR4h0132_WYG_362-1b"/>
<hi>使周景王責晉人爭閻田</hi>巽而直<hi>若鄭人告楚將服于晉子產對晉問入陳對士文伯壊垣游吉對楚</hi>
<hi>使</hi>雖或發於感憤然猶壯而不激<hi>若晉狐突對懐公解揚對楚子大叔儀對</hi>
<hi>衞獻公</hi>屈而不撓<hi>若展喜對齊侯吳蹶由對楚子齊國佐對晉</hi>詞窮矣然且文<lb/>
焉遁而飾<hi>若王子伯駢告晉王子朝告諸侯晉韓簡請戰</hi>偽而恭<hi>若鮑叔告魯請管仲伯州</hi>
<hi>犂對鄭子羽楚薳越請宋華向</hi>誣而近正<hi>若晉吕相絶秦叔魚歸季孫</hi>於戲何其善<lb/>
於詞也其猶有先王之遺風乎子生謇訥甚思所以變<lb/>
其氣質而無由因彚萃其詞而日諷焉庶有益乎孔子<lb/>
曰不學詩無以言讀此編者亦可以有言矣<lb/>
<pb n="KR4h0132_WYG_362-2a"/>
　　都御史朱公居東遺愛巻引<hi>李攀龍</hi>
稱遺愛何為也為都御史朱公也其稱居東何也昔者<lb/>
周公居東東人私焉不系之周也公既入為大司空山<lb/>
東之人猶私焉不系之司空得稱居東也始公之居山<lb/>
東則濟南之縉紳先生若郡邑弟子莫不曰吾未見按<lb/>
察如公者今安得久居此也既而莫不曰吾未見布政<lb/>
如公者今安得久居此也既而莫不曰吾未見都御史<lb/>
如公者今安得久居此也凡五年是稱遺愛也周公之<lb/>
<pb n="KR4h0132_WYG_362-2b"/>
詩有之是以有衮衣兮無以我公歸兮無使我心悲兮<lb/>
周公東人之遺愛也又曰伐柯伐柯其則不逺我覯之<lb/>
子籩豆有踐周公遺愛東人者也何言乎遺愛東人也<lb/>
書曰汝陳時臬勿庸以次又曰以藩王室綏乃厥位是<lb/>
周公所命也而必以丕惟耉成而必以率由典常何也<lb/>
所以遺愛東人者也之子不覯籩豆斯逺非周公之材<lb/>
之羙已奈何佑乃辟巡侯甸撫萬邦永康無斁也無斁<lb/>
為言遺愛也公為按察務棐彛而不必于用訖公為布<lb/>
<pb n="KR4h0132_WYG_362-3a"/>
政務正供而不必干用惠猶日存諸縉紳先生而進郡<lb/>
邑弟子與論焉曰得無失廸知之士然後舉郡邑而顓<lb/>
治之靡保匪藩靡釐匪臬猶曰今為得若在昔無斁乎<lb/>
是都御史朱公也濟南諸先生弟子故齗齗自信自勸<lb/>
以急公家之誼而後朝食也雖無耉成尚有典常是為習<lb/>
公公以習諸先生弟子者亦具是矣何患乎不得久居<lb/>
此也不然於縉紳先生望而拒之視郡邑弟子不可使<lb/>
不遜斯未能有先以為百姓望者雖今貎祀亦于是有<lb/>
<pb n="KR4h0132_WYG_362-3b"/>
未致也豈獨以衮衣哉古之大臣官無間地澤無間時<lb/>
施無間人其為遺愛偹矣濟南縉紳先生若郡邑弟子<lb/>
得朝夕公而事焉跡詩書以周公跡公以詩書得稱居<lb/>
東也然不系之司空而系之都御史者以嘗不以未以<lb/>
遘不以歸以習不以異勿諱乎其私之也不然咏歌之<lb/>
無從公奚取焉<lb/>
　　春秋左傳節文引<hi>汪道昆</hi>
作者之謂聖非聖不經夫聖孔子不居猥云不作於時<lb/>
<pb n="KR4h0132_WYG_362-4a"/>
王迹熄矣則曰吾志在春秋春秋王者事也抑亦聖者<lb/>
事也故位在則禮樂征伐道在則經事無當於道而齒<lb/>
聖經是無將也説春秋莫良於左氏夫非聖人之徒與<lb/>
其時紛爭其人倬詭其辭葆大其事竒衺比事屬辭燦<lb/>
然不倍於道猶之百揆三事奉天子之禮樂征伐以紀<lb/>
四方謂之素臣有以也後有作者宜居亞旅之間近世<lb/>
祧之而躋康侯知管晏而已矣不佞誦法左氏亦既有<lb/>
年年始及衰不遑卒業乃撮居常所膾炙者省為節文<lb/>
<pb n="KR4h0132_WYG_362-4b"/>
蓋存者五之三裒者二大較以經統傳故惟因傳引經<lb/>
義取斷章即離經勿恤矣三體則取諸真氏諸品則倣<lb/>
畫史以為差其法則不佞竊取之其間往往槩見觀者<lb/>
謂是舉也猶旅幣之有特達也戎行之有選鋒也故登<lb/>
簡璧則庭實下陳建前茅則五兵受命藉第令取節其<lb/>
誰曰不宜不佞瞿然曰嘻此時過力詘者之為殆不任<lb/>
而分重者耳有全力者務舉其贏不則將以是為朝三<lb/>
不佞過矣<lb/>
<pb n="KR4h0132_WYG_362-5a"/>
　　漁父辭引<hi>李維楨</hi>
郝公琰工詩而貧操舴艋游江湖間十年與漁父狎為<lb/>
漁父詞示余其于家則張融陸處無屋舟居無水其于<lb/>
魚則王宏之鈎亦不得得亦不賣其于興寄則張志和<lb/>
烟波釣徒陸龜䝉江湖散人詞之聲音調格相出入矣<lb/>
余家三澨水畔漁釣故其本業為世餌所中三仕三已<lb/>
今老病免青篛緑簑返其初服將從江上丈人逰顧不<lb/>
如公琰習于水也請為先導而余擊榜鼓枻和之<lb/>
<pb n="KR4h0132_WYG_362-5b"/>
　　錢象先荆南集引<hi>董其昌</hi>
余往與平原程黄門同行江南道上停驂散歩陂陁紆<lb/>
複洞壑忽開下瞰平湖澄碧萬頃湖之外江光吞天征<lb/>
帆㸃㸃與鳥俱没黄門曰此何山也余曰其齊山乎黄<lb/>
門曰子何以知之余曰吾何以知之吾知樊川之所謂<lb/>
江涵秋影者耳大都詩以山川為境山川亦以詩為境<lb/>
名山遇賦客何異士遇知巳一入品題情貌都盡後之<lb/>
遊者不待按諸圖經詢諸樵牧望而可舉其名矣嗟嗟<lb/>
<pb n="KR4h0132_WYG_362-6a"/>
澄江靜如練齊魯青未了寥落片言遂關千古登臨之<lb/>
口豈獨勿作尋常語哉以其取境盡也友人錢象先豪<lb/>
於才湛於思當今作者未見其比比曽游楚篇什爛然<lb/>
括之曰荆南集荆南不盡楚之觀固也荆南集亦不盡<lb/>
象先才情之變而余與馮元敏灼然謂其必傳蓋元敏<lb/>
嘗官荆南余亦持節至長沙自洞庭而下漢陽而上與<lb/>
象先共之故其取境之盡余兩人特有賞㑹云<lb/>
　　汪然明綺集引<hi>董其昌</hi>
<pb n="KR4h0132_WYG_362-6b"/>
汪然明為西湖寓公主盟風雅鄭莊之驛不虛太丘之<lb/>
道甚廣勝流韻士之外間有魚𤣥機薛洪渡一二輩亦<lb/>
入㳺籍故稱詩以綺名客有評者曰陶元亮閒情一賦<lb/>
昭明惜之王介甫軒輕李杜謂李詩强半酒色然明非<lb/>
有童心本無惑溺而若自見其瑕者何也余曰此西湖<lb/>
故事也不聞蘇子瞻之守杭乎夫其深入禪悦得無礙<lb/>
慧忠義直節鐵心石腸而周韶龍靚手録其詩時多艷<lb/>
曲公豈不能為莊語耶海納細流量也磁石吸鐵類也<lb/>
<pb n="KR4h0132_WYG_362-7a"/>
淤泥之中能取蓮花鑒也當門之蘭䕶如頭目激也且<lb/>
夫冕而椎孰與鬌而慧我為匿瑕而使人匿彩忍人也<lb/>
憐才者之所不敢出也知此者可與言然明之綺矣吾<lb/>
懼讀詩者以綺知然明而以香奩比紅之綺同類而並<lb/>
稱之也故為之解嘲如此若其詩之色澤高華㫖趣雋<lb/>
永余友陳仲醇黄貞甫論之詳矣<lb/>
　　陶孝若枕中囈引<hi>袁宏道</hi>
夫廹而呼者不擇聲非不擇也鬱與口相觸卒然而聲<lb/>
<pb n="KR4h0132_WYG_362-7b"/>
有加于擇者也古之為風者多出於勞人思婦夫非勞<lb/>
人思婦為藻於學士大夫鬱不至而文勝焉故吐之者<lb/>
不誠聽之者不躍也余同門友陶孝若工為詩病中信<lb/>
口腕率成律度夫鬱莫甚於病者其忽然而鳴如瓶中<lb/>
之焦聲水與火暴相激也忽而展轉詰曲如灌木之縈<lb/>
風悲來吟往不知其所受也要以情真而語直故勞人<lb/>
思婦有時愈于學士大夫而呻吟之所得往往快於平<lb/>
時夫非病之能為文而病之情足以文亦非病之情皆<lb/>
<pb n="KR4h0132_WYG_362-8a"/>
文而病之文不假飾也是故通人貴之<lb/>
　　拙效傳小引<hi>袁宏道</hi>
天下之狡于趨避者兔也而獵者得之烏賊魚吐墨以<lb/>
自蔽乃為殺身之梯巧何用哉夫藏身之計雀不如燕<lb/>
謀生之術鸛不如鳩古記之矣作拙效傳<lb/>
　　崇文㑹語引<hi>高攀龍</hi>
崇文者何崇文公朱子也吳公伯昌生文公之鄉崇文<lb/>
公易也生於今之時崇文公不易也自良知之教興世<lb/>
<pb n="KR4h0132_WYG_362-8b"/>
之弁髦朱學也久矣一人倡之千萬人從之易也千萬<lb/>
人違之一人挽之豈易易哉此所謂不惑者也能反其<lb/>
本者也夫學者學為孔子而已孔子之教四曰文行忠<lb/>
信惟朱子之學得其宗傳之萬世無弊即有泥文窒悟<lb/>
者其敦行忠信自若也不謂弊也姚江天挺豪傑妙悟<lb/>
良知一破泥文之弊其功甚偉豈可不謂孔子之學然<lb/>
而非孔子之教也今其弊畧見矣始也掃聞見以明心<lb/>
耳究且任心而廢學於是乎詩書禮樂輕而士鮮實悟<lb/>
<pb n="KR4h0132_WYG_362-9a"/>
始也掃善惡以空念耳究且任空而廢行於是乎名節<lb/>
忠義輕而士鮮實修蓋至於以四無教者弊而後知以<lb/>
四教教者聖人憂患天下後世之逺也<lb/>
　　偶語小引<hi>黄汝亨</hi>
孔肩心澄一泓筆落衆妙著作非一種忽有揺落不偶<lb/>
之感乃作偶語為是不偶而寓諸偶風緒觸物靈籟相<lb/>
宣予戲謂孔肩此豈澤畔之吟出於憔悴當是苧蘿羙<lb/>
人病而生顰乃益羙耳<lb/>
<pb n="KR4h0132_WYG_362-9b"/>
　　古玉刻蟢子得蜂詩引<hi>鍾惺</hi>
六朝子夜讀曲歌吾曰梧思曰絲憐曰蓮蓋當時委巷<lb/>
自有此口語采入作詩今繪刻器物借聲雙關為吉祥<lb/>
善事之兆如燕喜爵禄之類事近不經實始諸此則其<lb/>
來亦久矣萬歴已未臘月初三日偶歩吳門購得古玉<lb/>
刻一小蛛撲得一蜂蛛大于豆蜂小于葉俯仰避就竒<lb/>
有情理翼股須目欲動取喜子得封之意適内人有以<lb/>
此月八日生者舉此為壽作新體侑之以代徴蘭之賜<lb/>
<pb n="KR4h0132_WYG_362-10a"/>
　　眭嵩年世經堂集引<hi>賀世壽</hi>
自予之歸田也每感友聲而喟索居若嵩年氏閎通茂<lb/>
羙嘗有意其人時從縑素側理見其筆墨淋漓氣韻雋<lb/>
上歡情遥接而已嵩年讀太史遺書雄視著作之林談<lb/>
遷世業自堪不朽尤工詩及書法今其詩具在凡巳經<lb/>
古人吻者嵩年不屑道纔脱嵩年口又必能起古人令<lb/>
其心折即臨池具有神解不規規逼古貽誚書奴即以<lb/>
嵩年書評嵩年詩髣髣龍嘯天門虎卧鳳閣之鉅觀乎<lb/>
<pb n="KR4h0132_WYG_362-10b"/>
此予所私之為韓陵片碣而不敢不引共于百尺樓頭<lb/>
者耶<lb/>
　　譚叟詩引<hi>譚元春</hi>
隔寒河四五村有譚叟者教童子村中或邀其童子去<lb/>
不得館即行吟溝塢間稱詩里中里中人輙笑罵之曰<lb/>
牛亦自稱作詩耶叟聞之大笑常袖其詩過予予多外<lb/>
出叟即袖其詩去後數月復來又不值又去如是者三<lb/>
年無勌容怒色園丁問翁何事亦不告以袖中物一日<lb/>
<pb n="KR4h0132_WYG_362-11a"/>
逢舍弟搜袖中良久出一帙投之曰爾兄歸為我示之<lb/>
舍弟手其本荒荒然無全紙笑而應之曰諾予客歸舍<lb/>
弟出其帙如叟㫖予性不敢妄測人高下雖褐夫星卜<lb/>
必凝思窮幅度其所以筆起墨止故得叟詩即屏人深<lb/>
讀其蛩蛙之音唾敗之習已了半帙予猶望其能佳而<lb/>
最後乃得老夫病起三詩如聞其呻吟如見其枯稿如<lb/>
扶笻待老友至如白髪妻在旁喃喃不已人固貴自重<lb/>
予雖年如叟病如叟不能為此奥語也自是始與叟往<lb/>
<pb n="KR4h0132_WYG_362-11b"/>
來如三黨久之閲一詩復佳久之又閲一詩復佳積之<lb/>
得二十三首刻焉叟僵羸如柴舉止語氣如初不識字<lb/>
人聽予去取其詩皆茫然覺非其初意叟名學未有字<lb/>
或呼為訥菴譚居士曰安知古工詩者不盡如此叟與<lb/>
　　迎滙兒詞小引<hi>譚元春</hi>
予㓜失嚴君長無嗣息惟五弟三妹孀母不免勤苦予<lb/>
以長子佐力于外雖鮮克盡道然過耳縈懐似半生沉<lb/>
淪婚嫁中不復堪自作尚平矣嘗置妾三年不子即遣<lb/>
<pb n="KR4h0132_WYG_362-12a"/>
之所遣妾輒生子他處始知身不宜男不當歸過婦人<lb/>
戊午夏六月元聲弟生雙子予喜謂聲曰天賜也拜而<lb/>
迎之天之所賜不迎不祥聲哽咽不能對吾寜使吾兄<lb/>
獨有子奈何令吾兄終子吾子乎予笑曰汝欲愧世之<lb/>
盻盻然于兄弟之無子者則可矣然安見汝子不可子<lb/>
乎我于姪數人皆若子而復曰迎之則子我則世人矣<lb/>
乃止不迎後十二月五日是為老母誕辰又迎焉母賀<lb/>
春曰喜兒今日得一子予因大悟此十二月五日是吾<lb/>
<pb n="KR4h0132_WYG_362-12b"/>
浦兒生日矣戒家人無復言六月生日者或以為竒夫<lb/>
兄弟子姪寜有竒耶當六月報生雙子時吾心動欲迎<lb/>
心動欲迎即為精為氣乳媪抱而告諸祖祖已見而授<lb/>
吾妻然吾妻受而置諸懐即為胎母子兄弟之所跪拜<lb/>
友之所聚觀僮僕之所歡迎即為形不從十二月五日<lb/>
始安始乎歌以永之俾無改焉<lb/>
　　後迎滙兒詞小引<hi>譚元春</hi>
吾弟有攣子曰滙與浦予既迎浦而子之事已在戊午<lb/>
<pb n="KR4h0132_WYG_362-13a"/>
臘五矣天啟丁夘之暮秋予以聞慈氏喪自鄂奔還凶<lb/>
吉受于旬月措身無所心自糾盤骨肉之内一過其前<lb/>
皆如地獄變相從兄諱元龍者死而無子有遺命以滙<lb/>
為後予不覺有感此二子自我主離胎性劃破如亭臯<lb/>
葉落因風逺近不識故枝乃堅留滙不許而出五弟子<lb/>
筍為之後仲冬八日我母柩遷因以是日告廟迎滙滙<lb/>
與浦復得聚一處予自笑乃似喜多子者然生平于嗣<lb/>
息不復厝意有無雖不願效逹人之言而性不可化常<lb/>
<pb n="KR4h0132_WYG_362-13b"/>
如不飲酒食鹽人亦竟不知酒有何佳食鹽亦復何堪<lb/>
蓋予生平無他畏畏束我苦縈我不得暫動今迎一子<lb/>
復迎一子乃又似市苦購累用繭自縳者他時噭噭然<lb/>
悲我而聲加疾容加蹙者儼然二子焉婚友常情倡為<lb/>
無子有子之談以私幸逝者則又似今日者亦汲汲然<lb/>
謀此爾嗚乎愚豈至是哉予每每動一念即思有以行<lb/>
之初動念于雙生以為天將駢一拇貽我十年之間兩<lb/>
小各扉寢食師傅各有出入不自記憶為同胞兄弟又<lb/>
<pb n="KR4h0132_WYG_362-14a"/>
以是動念觸事便發人天願併獲有二子每見共牢而<lb/>
食比硯誦習面目無别别以衣履亦間為之一喜私心<lb/>
止于如是偶一日命二子名滙名笈字只負浦名籍字<lb/>
只收謂只可負吾笈收吾籍耳予又自笑誰謂予不愚<lb/>
者予生平讀書專一逺不如鍾蔡兩公渉筆圖史常多<lb/>
紕漏本無足傳即有可傳正欲使殘帙斷軸散去人間<lb/>
或遇高邈之士流覽一過自賢于凡下兒孫陳列終身<lb/>
者予豈不知而令之芸蠧為予聊以命名爾作後迎滙<lb/>
<pb n="KR4h0132_WYG_362-14b"/>
兒詞<lb/>
　　潛刻右丞墨蹟歌小引<hi>譚元春</hi>
王右丞維因其父官司馬徙家汾州然實祁人也我明<lb/>
萬歴間祁閻氏築宅忽地陷得骼襯宛然中有甆枕枕<lb/>
上有剔銀燈詞乃右丞夫人聞金泥喜信作也其邑人<lb/>
無言李公嗜古之士憫然有水流燈焰之感倡祁上同<lb/>
志歛錢改厝焉公來令潛告予故且刻其墨蹟予以為<lb/>
右丞栖神禪悦施莊報母發心永刼願為佛門伽藍想<lb/>
<pb n="KR4h0132_WYG_362-15a"/>
於生平詩畫風流舉在懴中當時凝碧池鬱輪袍已蕩<lb/>
然如夏鴻冬燕何知所在且妻亡孤居者三十年即有<lb/>
金泥喜信此夢幻之尤可笑者而嗜古如李大令寶其<lb/>
殘骸遺枕重封馬鬛愛其枕中詞如香奩新詠纔脱諸<lb/>
口方將傳為逸事羙談拾之惟恐不盡也天地間詩畫<lb/>
風流機倪蹤影其連屬後世人與造化相持所謂貽所<lb/>
不知何人獨此物有神焉即右丞焚香寂照時亦不能<lb/>
使詩畫風流化為月光童子一泓空水而予與李大令<lb/>
<pb n="KR4h0132_WYG_362-15b"/>
古墓荒草間安能澹不生情也大令豈直為鄉人傍徨<lb/>
耶于是譚子為之歌<lb/>
　　秋殘十咏小引<hi>魏學洢</hi>
常笑杜工部破屋數間狂風巻其茅以去飛挂林稍邨<lb/>
童攫取之自此長夜沾濕斯亦黯慘之至矣而詩顧曰<lb/>
安得廣厦千萬間大庇天下寒士皆懽顔嗟乎公之念<lb/>
天下寒士若此哉余所識才士無多人率無弗寒者而<lb/>
顧病已家為酷貧其友王蘭九之貧也則併無家歲且<lb/>
<pb n="KR4h0132_WYG_362-16a"/>
暮病已過余曰蘭九行至矣纜船我門前枯樹下我兩<lb/>
人者將以嘯歌卒歲因出蘭九秋殘十咏視余余讀之<lb/>
懔乎若薄寒之中焉夫士之坎壈懐不平也雖春原芳<lb/>
草裘馬翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>對之常有悽清之色矧以秋人為秋聲且<lb/>
得不神顇乎昔劉晝每言使我書數十巻傳世當不易<lb/>
千駟今蘭九挾﨑嶇歴落之調其所以致窮有餘矣而<lb/>
又好與病已處其窮殆不可量詩安得不傳吾知千載<lb/>
後定復有﨑嶇歴落如蘭九者向秋風黄葉之下倚扁<lb/>
<pb n="KR4h0132_WYG_362-16b"/>
舟而讀之讀已復歌歌已復泣泣已投其紙干流將見<lb/>
此數咏者飄飄焉泛泛焉出没于荒蘆斷岸之間也<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百六十二<lb/>
</p>
<p>
</p>
  </div>
</body>
</text>
</TEI>
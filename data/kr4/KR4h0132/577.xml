<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百七十七</head> <lb/>
    <p>
<pb n="KR4h0132_WYG_577-1a"/>
欽定四庫全書<lb/>
　文章辨體彚選巻五百七十七<lb/>
　　　　　　　　　　　　明　賀復徴　編<lb/>
記十八<lb/>
　　東湖記<hi>明呉寛</hi>
東湖本陳湖也在長洲邑東南周可六七十里其涯多<lb/>
良田居民資之予凡再游焉而再樂皆以訪陳氏故而<lb/>
有汝器玉汝昆仲為之主也當成化已丑歳予與玉汝<lb/>
<pb n="KR4h0132_WYG_577-1b"/>
同試禮部歸及秋過其家午飯畢汝器亟命舟泛湖入<lb/>
夜始還則月色如晝水波若空尊爼之間歌聲相發有<lb/>
杜子美渼陂之樂後十年為戊戌之秋予復過其家則<lb/>
玉汝初登進士第居京師汝器見客至益喜顧患末疾<lb/>
使僮奴舁行庭中相從以為樂而引滿劇飲如前日歡<lb/>
仍命舟泛湖則憊而不能從矣予由姚城過蓆虛登磧<lb/>
沙入瑞雲觀弔古訪俗悉著于詩有蘇子瞻西湖之樂<lb/>
及暮還而汝噐笑迎于門更具酒飲客且曰吾生長于<lb/>
<pb n="KR4h0132_WYG_577-2a"/>
是于是而農于是而漁久矣中間雖一岀長卿賦輒謝<lb/>
去今既老矣有子若孫矣世俗事無預矣而吾益得與<lb/>
林僧野叟棹扁舟舉杯酒岀没於渚雲沙月之間浩然<lb/>
而歌悠然而醉其樂不可以語人者吾將終身焉湖在<lb/>
吾家之東因以東湖自號其亦可記乎予曰唯唯既來<lb/>
京師數以書抵其弟促予記所謂東湖者葢予於東湖<lb/>
再樂特再遊耳使其屢遊之亦恐厭也然憶汝器疇昔<lb/>
之言如是必有真可樂者予獨未足以窺其趣也異時<lb/>
<pb n="KR4h0132_WYG_577-2b"/>
與玉汝南還汝器之疾當瘳相與益窮其樂酒酣興發<lb/>
尚為執筆賦之<lb/>
　　五湖記<hi>王鏊</hi>
呉郡之西南有巨浸焉廣三萬六千頃中有山七十二<lb/>
襟帶三州蘇湖常也東南諸水皆歸焉其最大者二一<lb/>
自寧國建康入溧陽迤邐至長塘湖并潤州金壇延陵<lb/>
丹陽諸水㑹於宜興以入今寧國建康之水不由此矣<lb/>
一自宣歙天目諸山下杭之臨安餘杭湖之安吉武康<lb/>
<pb n="KR4h0132_WYG_577-3a"/>
長興以入而皆由呉江分流以入海一名震澤書所謂<lb/>
震澤底定是也一名具區周禮職方揚州之藪曰具區<lb/>
山海經浮玉之山北望具區是也一名笠澤左傳越伐<lb/>
呉呉子禦之笠澤是也一名五湖范蠡乘舟岀五湖口<lb/>
太史公登姑蘇臺望五湖是也五湖者張勃呉錄云周<lb/>
行五百里故名虞仲翔云太湖東通長洲松江南通烏<lb/>
程霅溪西通義興荆溪北通晉陵滆湖東連嘉興韭溪<lb/>
水凡五道故謂之五湖陸魯望云太湖上稟咸池五車<lb/>
<pb n="KR4h0132_WYG_577-3b"/>
之氣故一水五名然今湖中亦自有五湖菱湖莫湖游<lb/>
湖貢湖胥湖莫釐之東周三十餘里曰菱湖其西北周<lb/>
五十里曰莫湖長山之東周五十里曰游湖沿無錫老<lb/>
岸周一百九十里曰貢湖胥山之西南周六十里曰胥<lb/>
湖五湖之外又有三小湖夫椒山東曰梅梁湖杜圻之<lb/>
西魚查之東曰金鼎湖林屋之東曰東臯里湖而呉人<lb/>
稱謂則惟曰太湖云<lb/>
　　七十二峰記<hi>王鏊</hi>
<pb n="KR4h0132_WYG_577-4a"/>
太湖之山發自天目邐迤至宜興入太宜融為諸山湖<lb/>
之西北為山十有四馬跡最大又東為山四十有一西<lb/>
洞庭望之𣺌然如世外即之茂陵平野閭巷井舍仙宫<lb/>
梵宇星布棊列馬跡之北津里扶椒為大夫差敗越處<lb/>
也西洞庭之東北渡渚黿山横山陰山葉與長沙山為<lb/>
大長沙之西衢山漫山為大東洞庭之東武山北則餘<lb/>
山西南三山蕨山澤山為大此其上亦有居人數百家<lb/>
或數十家馬跡兩洞庭分峙湖中其餘諸山或逺㦯近<lb/>
<pb n="KR4h0132_WYG_577-4b"/>
若沈若浮隱見岀没於波濤之間馬跡之西北有若積<lb/>
錢者曰錢堆稍東曰大㞦小㞦與錫山若連而斷舟行<lb/>
其中曰獨山有若二鳬相向者曰東鴨西鴨中為三峰<lb/>
稍南大嶞小嶞與夫椒相對而差小為小椒為杜圻范<lb/>
蠡所嘗止也西洞庭之北貢湖中有兩山相近曰大貢<lb/>
小貢有若五星聚曰五石浮曰茆浮曰思夫山有若兩<lb/>
鳥飛且止者曰東烏北烏其西兩山南北相對而不相<lb/>
見見即有風雷之異曰大雷小雷横山之東曰千山紹<lb/>
<pb n="KR4h0132_WYG_577-5a"/>
山曰疃浮曰東獄西獄世傳呉王於此置男女二獄也<lb/>
其前為粥山呉王飼囚者也有若琴者曰琴山若杵者<lb/>
曰杵山曰大竹小竹與衝山近若物浮水面可見者曰<lb/>
長浮癩頭浮殿前浮與黿山相對而差小者為龜山有<lb/>
二女娟娟相對曰謝姑有若立柱嶻嶭玉柱稍却金庭<lb/>
其南為垓山為歴耳中高而旁下者筆格驤首若逝者<lb/>
石蛇有若老人立石公石蛇石公石最竒與黿山龜山<lb/>
南北相對曰鼉山旁曰小鼉若螺者青浮二鼉之間若<lb/>
<pb n="KR4h0132_WYG_577-5b"/>
隱若見曰驚籃東洞庭之南首鋭而末岐者曰箭浮若<lb/>
屋欹者曰王舍浮苧浮又南為白浮澤蕨之間有若笠<lb/>
浮水面者曰蒻帽有逸於前後追而及之者曰猫䑕有<lb/>
若碑碣横者曰石碑是為七十二然其最大而名者兩<lb/>
洞庭也<lb/>
　　銷夏灣記<hi>蔡羽</hi>
山以水襲為竒水以山襲尤竒也再襲之以水又襲之<lb/>
以山中涵池沼寛周二十里舉天下之所無竒之竒銷<lb/>
<pb n="KR4h0132_WYG_577-6a"/>
夏灣是也灣去郡城且百二十里春秋時呉子嘗從避<lb/>
暑因名銷夏自呉迄今垂二千年遊而顯者不過三五<lb/>
輩不為凡俗所有可知己湖之峰莫大於包山山之峰<lb/>
莫大於縹緲峰高不知其幾里足袤五十里有畸峰之<lb/>
南水道三十里為苕溪其弗能與苕溪参者諸巒抱其<lb/>
外也苕之舟北行三十里以求縹緲峰其弗能與縹緲<lb/>
直者亦諸巒為之拒也四面峰巒交窣獨以一面受太<lb/>
湖中虚如抱甕其南列門闕焉由門闕東西盼西為龍<lb/>
<pb n="KR4h0132_WYG_577-6b"/>
頭山其次爲小洞庭為石蛇為舍為蕪為鼠鬭之石不<lb/>
得而名焉東則大小明月灣為石公為澤為蕨為三山<lb/>
不得而名焉明月之灣其背為梭山厥土墳壚厥産林<lb/>
檎鴨脚櫻桃柚柿梨棗龍頭之背為圻村厥土白礫厥<lb/>
産玉石盧橘中消夏之腹印浮其上乍有乍無為衆安<lb/>
之洲㠶落洲上則四面環合為屏為翰聳姸效譎以與<lb/>
縹緲相拱峰之巔有草無木其麓多木無草丹宫梵室<lb/>
䝉蔽林靄鐘鳴鼔應然後知仙釋之廬魚行鳥過形影<lb/>
<pb n="KR4h0132_WYG_577-7a"/>
交徹㠶翔其上而莫之知避也夫地既異而處甚僻信<lb/>
乎遊者之難至矣向使移而置之附郭則撰壺觴秣車<lb/>
馬者日不暇給豈獨為吾灣哉人將僬僬乎劍負以趨<lb/>
萬物失所矣夫造化無意者也設是灣如有意鬼神之<lb/>
能不得而與非㝠契其事孰能樂之嗚呼非惟世之人<lb/>
不得而樂灣之人亦莫得而樂也余世居灣上有所獨<lb/>
得私志之<lb/>
　　林屋洞記<hi>蔡羽</hi>
<pb n="KR4h0132_WYG_577-7b"/>
丁丑五月十一日通府盩厔焦公偹孝豐之警事寧且<lb/>
聞林屋洞之勝期與三四士往觀而羽與時林霢未斂<lb/>
客各求道取疾有頃咸㑹于洞門天亦霽有小亭與門<lb/>
峙從者解冠履釋方袍為山行裝南行繞丙門岀于暘谷<lb/>
之上趺于石壁壁高盡見太湖之境從者曰前有曲巖<lb/>
復下壁攀木行里許次于巖畔自亭逮丙逮暘谷逮曲<lb/>
巖皆五步一石十步一潭巉巉焉獸蹲淵淵焉龍伏泉<lb/>
㶁㶁行樹根攬朽翳去豐草然後得一伸足靈祐道士<lb/>
<pb n="KR4h0132_WYG_577-8a"/>
曰此毛公壇水也壇距洞且十里而南流岀於洞門大<lb/>
者成川小者為潭為澗用是兹山之樹青葱堅翠少<lb/>
花而多根焦公有山水之趣與客嵌名巖中還至亭下<lb/>
從者已在洞半坂矣靈祐道士習于乗橇橇以先驅洞<lb/>
口㣲隘稍前得夏屋穹然黒䬃然豎毛髪左右請火公<lb/>
命列炬壁間下燭瀦滷上照銀屋石鐘倒懸無慮數十<lb/>
夾屋為石牀丹竈道士曰此所謂金庭玉柱者也然距<lb/>
石樓神鉦尚逺道士内鳴鉦外奏樂客各據床躡石鍾<lb/>
<pb n="KR4h0132_WYG_577-8b"/>
仰䑛乳穴暑月如盛寒如是者凡幾室室不同乃縱左<lb/>
右各為向道或之丙門或之晹谷屏處忽若斷絶而無<lb/>
不穿漏惟之隔凡者許久方有人聲還報火屢滅不能<lb/>
進羽怪兹山大不踰他峰而中包空洞莫知攸際靈威<lb/>
丈人有言有無不可知求之隔凡以外亦已異矣果幽<lb/>
明之境殊豈造化者設是巧不得而窺耶岀洞門日已<lb/>
暝煑石乳飲訖各謝去<lb/>
　　遊石蛇山記<hi>蔡羽</hi>
<pb n="KR4h0132_WYG_577-9a"/>
龜黿龍蛇之山大扺皆花石之村嵌者空竅灂者亷利<lb/>
然皆不于山之腹特岀於波濤龜黿龍頭皆負林麓走<lb/>
飲於湖惟蛇山為不然當太湖之西北背龍頭而迎風<lb/>
濤截乎大洋故境愈險而愈竒世少得而觀焉正德已<lb/>
已清明日與客放舟龍頭西踰小洞庭還見聚落十餘<lb/>
家為烏砂井厥名萬狀恍恍焉洞洞焉緣於㠝岏不敢<lb/>
摇動然去蛇山尚十里客請乘東南風之便乃從烏砂<lb/>
解舟薄石蛇之東遙見大石劃劃下若有門闗而無人<lb/>
<pb n="KR4h0132_WYG_577-9b"/>
蹤顧其勢尚陡水尚急舟不能停緣壁里許則山之陽<lb/>
也岸始舒水始緩若有里墟而無人烟鳥嬰獸窟以竄<lb/>
其間者大扺皆採石之人厥崖惟廬厥坎惟炊厥寢惟<lb/>
磯以漬以飲惟石之宜始舟人與岸人見獲通語言而<lb/>
沙詰潭未可卒進投竿測之視岸人指指止行焉始獲<lb/>
登其丘山空地虚舉足有聲躡其巔梯斷石滑不獲前<lb/>
復舉㠶去則山之西麓壁愈高石愈竒若芙蓉開花魚<lb/>
龍脫甲上者屏列下者橋卧隱隱波底者不可窮状所<lb/>
<pb n="KR4h0132_WYG_577-10a"/>
見既異而境復迂僻由是鎻舟壁下環卧涯滸客皆引<lb/>
滿載歌晨徂而暮返夫蛇山巻石耳其勝顧岀龜黿龍<lb/>
頭之上余與山相去甚邇而平生不聞其勝一日跨波<lb/>
濤觸煙霧獲覩其竒則古之不言石蛇而言龜黿者有<lb/>
以也噫物愈竒則遇愈難余志蛇山之竒俾好竒者覽<lb/>
焉<lb/>
　　遊輝縣雜記<hi>李夢陽</hi>
李夢陽曰詩云泌之洋洋可以樂饑予當正德戊辰值<lb/>
<pb n="KR4h0132_WYG_577-10b"/>
春仲之交而遊於輝縣於是覽蘇門之山降觀于衛源<lb/>
乃登盤山至侯趙之川遂覽于三湖返焉李子登蘇門<lb/>
之山扣石而歌歌曰泉水活活北之流矣有女懷春采<lb/>
彼薇矣山雪修阻暮予何之矣歌竟長嘯響應林谷時<lb/>
人莫測也蘇門山古士率棲焉著者魏阮籍晉孫登宋<lb/>
李之才卲雍元許衡姚樞耳然諸皆有祠祠之獨籍不<lb/>
祠也蘇門有九峰山亦竒絶然其上無泉侯趙川亦無<lb/>
川可恨也太行山至蘇門連峰萬餘數森森若排劒北<lb/>
<pb n="KR4h0132_WYG_577-11a"/>
走中有三峰獨竒而三寺各當一竒有一泉繞之流乃<lb/>
其泉數里觸大石輒入地故不至侯趙川李子曰予觀<lb/>
三湖險矣葢虎豹之窟而魑魅所宅也西距壺闗之巍<lb/>
北跨陵川之危東扼林慮上黨有盜賊恒數百騎來則<lb/>
彀弓弩持刀岀没林阻巖谷間號曰青羊白戈云而盤<lb/>
山路石岈岈嶃嶃行若登天然過此豁然曠川而四面<lb/>
皆山焉所謂侯趙川也葢若桃源焉三湖有巨竹蓊茂<lb/>
登山西望亭亭緣崖而綠者竹也中湖則有石鏡半規<lb/>
<pb n="KR4h0132_WYG_577-11b"/>
耳而黝瑩能鑒天日山河人物焉豈不異哉中湖寺趙<lb/>
宋號太平興國寺而屬湯隂縣南北湖寺則今人創之<lb/>
耳邉寺磽田以千數然故櫟橡磈磊區耳於是寺僧招<lb/>
流人墾之租其人率斬茅菅阻巖<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>為聚落烟火裊裊<lb/>
相雜也其流人若婦并為寺僧使乃其婦則於邉寺泉<lb/>
任載水予自南湖還也乃見三兩婦置桶巖滴下而猥<lb/>
坐广下然青羊白戈過其聚落聚落人輒飲食之得無<lb/>
害青羊白戈感其飲食數亦輒贈遺之為常焉輝縣産<lb/>
<pb n="KR4h0132_WYG_577-12a"/>
魚稻然其人多病癯偕予行者二人一曰馮貴二曰左<lb/>
國玉予内弟也内弟生不識山前岀武陽行望見山喜<lb/>
以為雲已知其山也益又喜躍馬行懊不即至山李子<lb/>
曰余遊蘇門葢得於山川土俗之别云於是作遊蘇門<lb/>
記<lb/>
　　仇池諸山記<hi>何景明</hi>
仇池方百頃斗絶高半羊腸盤遒三十六回山上有豊<lb/>
水泉煑土成鹽范曄後漢書池地方百里左右皆曰白<lb/>
<pb n="KR4h0132_WYG_577-12b"/>
馬氐麥積山在鞏昌府秦州東南八十里去舊天水縣<lb/>
東百里狀如麥積為秦地林泉之冠上有姚秦所建瑞<lb/>
應寺山之北曰鵰巢谷有隗囂避暑宫對面瀑布㵼岀<lb/>
蒼崖間又有魏乞弗後墓鎖林峽在臨洮府城南六十<lb/>
里曰史家灣洮水所經㑹灣之右即南山麓路引一線<lb/>
穿麓入峽峽之阻諸峰聳峭兩崖懸絶故山逼峽隘林<lb/>
木鬰森四封固蔽而無所通故曰鎖林其桃源自蕃叠<lb/>
戍界與岷山分𣲖江東行者北經岷州穿鐵城旋入萬<lb/>
<pb n="KR4h0132_WYG_577-13a"/>
山間凌波盤渦倒山堙谷而來遂受吞此峽適一登臨<lb/>
則衝波騰浪激盪險壯突岀峽口滔滔巨野逼府城而<lb/>
去龍門山在舊大安軍城五里去今沔縣南六十里官<lb/>
道之傍懸壁環合上透碧虚中敞大洞下潄清泉宛然<lb/>
天造水簾懸夏氷柱凝冬宋文潞公宋景文趙清獻公<lb/>
王素韓絳吕況吕公弼吕大防皆有㽞題行三里又有<lb/>
後洞蘇元老龍洞記自利至興行五百里幾半蜀道而<lb/>
巖洞之可喜首莫如龍洞垂簷厦屋深不可測<lb/>
<pb n="KR4h0132_WYG_577-13b"/>
　　太華山記<hi>李攀龍</hi>
經曰太華之山削成而四方其高五千仞其廣十里葢<lb/>
指華中削成而四方者爾四方之外宫之盡華山也自<lb/>
縣南十里入谷逶迤上二十里抵削成北方壁下乃谷<lb/>
即西南岀不可行行東北大霤中霤中一峽裁容人左<lb/>
右穿受不滿足穿受手如决吻人上岀如自井中者千<lb/>
尺曰千尺峽北不至十歩復得一峽百尺人上岀如前<lb/>
峽曰百尺峽則東南行厓往往如覆敦岀人穿其穹中<lb/>
<pb n="KR4h0132_WYG_577-14a"/>
行穹中穿其仄輪牙也厓絶為徑橋者二所東北徑雲臺峰<lb/>
東南得大阪可千尺人從其罅中躡銜上阪穹為棧五<lb/>
步顧見罅中如一耦之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>新發諸耜矣罅中穿如峽中<lb/>
峽中銜如罅中峽中之繘垂罅中之繘倚皆自汲也棧<lb/>
北得厓徑丈人仄行於穿手在決吻中左右代相受踵<lb/>
二分垂在外足已茹則齧膝也足已吐是以趾任身也<lb/>
北不至十步厓乃東折得路足許於厓剡中入並厓南<lb/>
行耳如屬垣者二里剡窮復西岀厓上行則積穿三丈<lb/>
<pb n="KR4h0132_WYG_577-14b"/>
有厓從北來踆此厓上復高三丈自踆首南行厓如前<lb/>
剡中屬耳甐耳矣三里而近為蒼龍嶺嶺廣尺有咫長<lb/>
五百丈崖東西深數千仞人莫敢睨視是酈生所稱搦<lb/>
領須騎行者矣雖今得拾級行哉足欲置之置先嘗一<lb/>
足于級上置也然後更置一足其所置足猶若置入石<lb/>
中者猶人人不自固匍匐進也級窮得厓踆焉高二丈<lb/>
一隅西北岀入從其隅上南一里得厓又盡嗷不可以<lb/>
穿繘自汲也是皆所謂懸度矣不至百步西北冒大石<lb/>
<pb n="KR4h0132_WYG_577-15a"/>
岀厓下西南上二里得松林五樹稱五將軍厓上者不<lb/>
見杪厓下者不見本從縣中望見松如樹菼也西一里<lb/>
有大石如百斛囷不知何來客於此横道而處踰之為<lb/>
穿徑二十所西南百步得巨靈掌掌在削成東北方壁<lb/>
上不盡壁五丈許人不得至掌二丈許掌形覆其拇北<lb/>
引如三尋之㦸從縣中望見掌即五指参差岀壁上也<lb/>
又西百步詣削成四方上矣西南望削成四方中東北<lb/>
望所從上削成道道從東北隅岀二十里是錞於雲臺<lb/>
<pb n="KR4h0132_WYG_577-15b"/>
峰猶杓之在斗矣削成上四方顧其中汙也上宫在汙<lb/>
中西北玉井在上宫前五尺許水岀於其上潜於其下<lb/>
東北淫大坎中凡二十八所北至壁下壁下注道中一<lb/>
穴北岀水從上冪之也四壁之穴各在一摶上宫東南<lb/>
上三里許得明星玉女祠含神霧稱明星玉女持玉漿<lb/>
乃祠在大石上大石長十丈許祠前輒坼坼下有穴穴<lb/>
有石如馬折南五丈坎如盆者五所如臼者一所水方<lb/>
澹澹也下從祠東南峽中行二里得池二所大如輪東<lb/>
<pb n="KR4h0132_WYG_577-16a"/>
南行三里望見衛叔卿之博臺在别顛為埒不盡厓尺<lb/>
中如砥可坐十人厓南北繘纚纚也欲度者先握繘自<lb/>
懸厓中乃跖厓自汰令就繘不得繘還跖厓自汰得而<lb/>
後釋所自懸繘也此即秦昭王使人施鈎梯處也西南<lb/>
上三里許得一峽如括曰天門門西岀為棧而銅柱陿<lb/>
不能尺長二十丈棧窮穿井下三丈竅旁岀復西行為<lb/>
棧而銅柱一池在石室中不可涸也天門旁有臺如叔<lb/>
卿之臺南望三公山三峯如食前之豆是白帝之所觴<lb/>
<pb n="KR4h0132_WYG_577-16b"/>
百神也從上望壁下大谿谿四無景即日中窈窕爾久<lb/>
之一山岀其末若鏃矢頃即失之矣是為南峰南峰前<lb/>
岀南壁上東峰岀東南隅壁上西峰岀西北隅從下望<lb/>
之五千仭一壁矣攀龍曰余既達削成四方中不復知<lb/>
天不可升矣余豈善載腐肉朽骨者乎及俯三峰望中<lb/>
原見黄河從塞外來下窺大壑精氣之所岀入又未嘗<lb/>
不爽然自失也<lb/>
　　玉女潭諸游記<hi>王世貞</hi>
<pb n="KR4h0132_WYG_577-17a"/>
岀張公洞半里許得史氏之廢院憩焉即故天申宫址<lb/>
也㑹所齎酒脯至相勞路飲食小間仰視旁石壁峭上<lb/>
十餘丈下有泉紺碧色酌之甘客曰循此西可抵玉女<lb/>
潭余遂起蹩蹩行蔓草中然甃石鱗砌道甚平曰史氏<lb/>
所治也可三里所棹楔書甚偉至則道益飭治修篁茂<lb/>
松葱菁峭蒨極望無涘有老氏宫宫焉主者則二僧延<lb/>
予縱觀為上祠釐處久之岀緣石磴上可數十武稍折<lb/>
而南為玉女潭潭方廣各五丈許不以水旱溢涸奫渟<lb/>
<pb n="KR4h0132_WYG_577-17b"/>
泓澄可毁顱髪大石梁斜覆之覆不盡者十二黄葉時<lb/>
墮鏗然有聲李生約絙以石而擲之其深者竟五丈絙<lb/>
不見底余呼酒舉一巵下僧導予行可百弓抵瓊樹所<lb/>
夭矯偃蹇欲無白日幹若數虬盤蟉而下取根則上摶<lb/>
相格益怒申鬛開奮即唐人獨孤及所稱日日思瓊樹<lb/>
者也計其歳可伯仲吾虞山檜耳傍有巨石昂首岀隆<lb/>
凖兀崪兩洞睕睕水深緑如雙睛却視令人<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然僧乃<lb/>
導余飯史氏莊中堂亦祠釐處也周環若壁為八卦齋<lb/>
<pb n="KR4h0132_WYG_577-18a"/>
後樓凭之可從隙望太湖門者傲予以不可止乃止史<lb/>
氏者今太僕恭甫也僧間為言所以得玉女潭狀云史<lb/>
氏初行地山下榛蕪隱約中若有覩者異之刋蔓而潭<lb/>
見其右為虎窟人獸骨甚多募獵士逐之去亭其上凢<lb/>
史氏所得地以十數而龍湫釣陽洞最勝予故已耳龍<lb/>
湫遂攝衣往可里許至湫湫為石澗衡二丈竒縱可六<lb/>
丈而殺三方皆峭壁壁多青綠色瀦泉淵然甚冽而甘<lb/>
寒方舟覆焉僧為言舟可以入洞第非數十人莫能復<lb/>
<pb n="KR4h0132_WYG_577-18b"/>
余顧從行士有賈勇者募之復舟人予三鐶七人裸而<lb/>
泅舟遂覆已從峭壁下盤入壁愈益斗絶仰視天一霤<lb/>
熒熒射人石色與水色鬬碧赤余劇呼酒張生扣舷歌<lb/>
歌聲泠然逗崖石間欲留小醉需次入者妬而疾呼乃<lb/>
強岀為待之徐行至釣陽亦水洞也中空可容百人流<lb/>
水潺湲岀石間傍復得一竇傴而入益開朗石益竒水<lb/>
聲益壯盖遊客所不時識者僧復言某某地亦可游以<lb/>
迫下春遂歸<lb/>
<pb n="KR4h0132_WYG_577-19a"/>
　　斵氷記<hi>劉鳯</hi>
歲甲戌月之涂時乃大寒北風扶搖陵震川陸氷溰溰<lb/>
寒涂自洫遂以達彌望皆凝冱林木凄其色廪廪<graphic n="KR1949" url="https://raw.githubusercontent.com/kanripo/KR-Gaiji/master/images/KR1949.png" mimeType="image/png"/>䨴<lb/>
颷颸欲墮景候惨冽甚日暣霏霏薄之霒靄澹淡霨起<lb/>
相映發回中人凔不勝凚予與二三子居隩室重衾自<lb/>
擁猶凓若露之冷析骨驚相謂頃歳來寒未有也乃余<lb/>
顧躍然喜自昔之從燕中役霄雪霑浥霃霃十里積至<lb/>
牛目丘陵為塴鄧陁騰涌風横挾之怒號天地若搖兀<lb/>
<pb n="KR4h0132_WYG_577-19b"/>
者久不游今復覩此怳然懷往且方壯少精醟盛冒犯<lb/>
霋寒朝夜衢路騎行無益執䇿驅之耳不自覺今雖衰<lb/>
柰何都無意氣學兒女子縮朒乃强命檝欲有所之榜<lb/>
人諫不聽始自岸側鑿氷冲冲開不尋丈益督之前霵<lb/>
霵漸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>裂之聲硼<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磅硠若石讋斵之礫硌碎若玉礛<lb/>
之磊砢磷磷薄流澌左右蕩激舟渒然進<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>若割層<lb/>
磥磽嚳觸擊甚棘役者休勞之酒復行傍艤者觀者倚<lb/>
艫欲并岀者咸怪之謂何所急礪意不避横軼中流獨<lb/>
<pb n="KR4h0132_WYG_577-20a"/>
摘抶抵如期赴迫切者咸噪以助之勢揮蹸突攘益蠭<lb/>
起波沸翼而蹙之磕磕然者巳而迫午霽和澤氣稍融<lb/>
液所殞破解散者所蹍跐副<hi>普逼</hi>䟹<hi>只/絶</hi>者所掌捂<hi>吾/故</hi>搌<hi>丑善</hi>
拓者則已委積涯涘粲若雪綺矣數里間闢為通道夫<lb/>
或捧痛而謳或呼以作氣遂抵湖上乃䇿而登四顧颾<lb/>
飉肅屑逺郊苦霧霾之若洶洶動雖肅厲而不爽徹孔<lb/>
子云天寒吐珠於澤睹若澔溔不辨語所謂天白灝灝<lb/>
寒凝凝者與矧石氣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>磢<hi>側兩</hi>擊與<graphic n="KR2976" url="https://raw.githubusercontent.com/kanripo/KR-Gaiji/master/images/KR2976.png" mimeType="image/png"/>
                    <graphic n="KR2976" url="https://raw.githubusercontent.com/kanripo/KR-Gaiji/master/images/KR2976.png" mimeType="image/png"/>相雜面受之<lb/>
<pb n="KR4h0132_WYG_577-20b"/>
如射沙石粟膚龜手不足言戰戰不可任語笑皆為凍<lb/>
咽竹樹飋飋柯葉盡霣望乃不蔽湖山逺來在前予雖<lb/>
意益舒二三子無復色遽欲歸夫時者不可常即歳如<lb/>
此嚴亦幾何遇之景氣無論四時當其極豈不佳哉何<lb/>
以暄凉間也人養適過竅理皆疏顔澤不堅故不可犯<lb/>
霜露予四方之人也而久此悒悒豈能忘故時忽睹此<lb/>
遂動驅馳想彼北鄙寒絶手足皆瘃墮沉身没命思䇿<lb/>
功名獨何壯與而予與二三子空老耳何益且古者凌<lb/>
<pb n="KR4h0132_WYG_577-21a"/>
人納氷隂室以賛陽氣故無氷則書以紀異東南地氣<lb/>
稍偏然累歲冬燠則藏乃不固今幸<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>
                    <hi>下各</hi>澤<hi>大洛</hi>遂合歳<lb/>
其阜與𤣥冥者能専其令與予雖山澤逸安得時穣歳<lb/>
登乃能無他慮又因其寒暑之暇極意所之縱覽觀焉<lb/>
而嘅寓之矣<lb/>
　　雨中泛湖記<hi>許榖</hi>
嘉靖丙午予以罪放逐於武林將與箕泉王子訂湖山<lb/>
之約毎苦風雨猛烈未果俄而南溟楊子放舟自海上<lb/>
<pb n="KR4h0132_WYG_577-21b"/>
至問訊謫居敦厚友誼於是慨然命駕斯游遂勇時二<lb/>
月二十一日也是日零雨初歇旭日㣲映和風徐拂淡<lb/>
煙未收乃並轡聨輿憩於静慈之上八牕洞啓四天豁<lb/>
然湖山青蒼俱在目睫寺即倚南屏山山有怪石長松<lb/>
崚嶒震聳人語不聞松濤遞響真若萬馬騰空而下也<lb/>
人謂湖上縱觀以此山為曠豈不信哉頃之陰雲半合<lb/>
㣲雨漸零薄飲初醺榜人適至相與攀蘿泝堤坐於青<lb/>
舫之上於時煙霏迷䕶水波蒼茫羣山疊岫恍忽如失<lb/>
<pb n="KR4h0132_WYG_577-22a"/>
循六橋而下則紅桃碧栁隠隠有芳菲之色鷗鷺岀没<lb/>
於滄波之間若與人狎而不去艤舟孤山猶見和靖之<lb/>
墓回視保叔浮圖㣲有髣髴而巳幽興勃然舉觴無算<lb/>
僕有善歌梁州悲切可聽乃復秉燭流連踟蹰各不能<lb/>
去噫嘻此可謂之人間而非蓬萊弱水乎予謂良友罕<lb/>
覿佳景難遘放浪而㑹乃成懽悰予與楊子别已六年<lb/>
與王子别盖十有五年矣書劄相傳恨不能㑹今㑹乃<lb/>
在湖山間復值此景豈非數之前定者哉且人之遊覽<lb/>
<pb n="KR4h0132_WYG_577-22b"/>
必選晴霽今觀烟雨之上泛舟者幾人乃知寂寞之濵<lb/>
人所不愛貴在自得之耳况乎紅英半落綠陰漸成春<lb/>
且䦨珊去矣必竢惠風和煦豈不晩哉然則我二三人<lb/>
者不暢叙劇飲負於斯景多矣然二君行且登朝堂用<lb/>
世矣予將抱拙丘園詠歌烟月他日倘訪予於白鷺洲<lb/>
南握手道故豈能無感於斯㑹也哉<lb/>
　<lb/>
　文章辨體彚選巻五百七十七<lb/>
<pb n="KR4h0132_WYG_577-23a"/>
欽定四庫全書<lb/>
　文章辨體彚選巻五百七十七<lb/>
　　　　　　　　　　　　明　賀復徴　編<lb/>
記十八<lb/>
　　東湖記<hi>明呉寛</hi>
東湖本陳湖也在長洲邑東南周可六七十里其涯多<lb/>
良田居民資之予凡再游焉而再樂皆以訪陳氏故而<lb/>
有汝器玉汝昆仲為之主也當成化已丑歳予與玉汝<lb/>
<pb n="KR4h0132_WYG_577-23b"/>
同試禮部歸及秋過其家午飯畢汝器亟命舟泛湖入<lb/>
夜始還則月色如晝水波若空尊爼之間歌聲相發有<lb/>
杜子美渼陂之樂後十年為戊戌之秋予復過其家則<lb/>
玉汝初登進士第居京師汝器見客至益喜顧患末疾<lb/>
使僮奴舁行庭中相從以為樂而引滿劇飲如前日歡<lb/>
仍命舟泛湖則憊而不能從矣予由姚城過蓆虛登磧<lb/>
沙入瑞雲觀弔古訪俗悉著于詩有蘇子瞻西湖之樂<lb/>
及暮還而汝噐笑迎于門更具酒飲客且曰吾生長于<lb/>
<pb n="KR4h0132_WYG_577-24a"/>
是于是而農于是而漁久矣中間雖一岀長卿賦輒謝<lb/>
去今既老矣有子若孫矣世俗事無預矣而吾益得與<lb/>
林僧野叟棹扁舟舉杯酒岀没於渚雲沙月之間浩然<lb/>
而歌悠然而醉其樂不可以語人者吾將終身焉湖在<lb/>
吾家之東因以東湖自號其亦可記乎予曰唯唯既來<lb/>
京師數以書抵其弟促予記所謂東湖者葢予於東湖<lb/>
再樂特再遊耳使其屢遊之亦恐厭也然憶汝器疇昔<lb/>
之言如是必有真可樂者予獨未足以窺其趣也異時<lb/>
<pb n="KR4h0132_WYG_577-24b"/>
與玉汝南還汝器之疾當瘳相與益窮其樂酒酣興發<lb/>
尚為執筆賦之<lb/>
　　五湖記<hi>王鏊</hi>
呉郡之西南有巨浸焉廣三萬六千頃中有山七十二<lb/>
襟帶三州蘇湖常也東南諸水皆歸焉其最大者二一<lb/>
自寧國建康入溧陽迤邐至長塘湖并潤州金壇延陵<lb/>
丹陽諸水㑹於宜興以入今寧國建康之水不由此矣<lb/>
一自宣歙天目諸山下杭之臨安餘杭湖之安吉武康<lb/>
<pb n="KR4h0132_WYG_577-25a"/>
長興以入而皆由呉江分流以入海一名震澤書所謂<lb/>
震澤底定是也一名具區周禮職方揚州之藪曰具區<lb/>
山海經浮玉之山北望具區是也一名笠澤左傳越伐<lb/>
呉呉子禦之笠澤是也一名五湖范蠡乘舟岀五湖口<lb/>
太史公登姑蘇臺望五湖是也五湖者張勃呉錄云周<lb/>
行五百里故名虞仲翔云太湖東通長洲松江南通烏<lb/>
程霅溪西通義興荆溪北通晉陵滆湖東連嘉興韭溪<lb/>
水凡五道故謂之五湖陸魯望云太湖上稟咸池五車<lb/>
<pb n="KR4h0132_WYG_577-25b"/>
之氣故一水五名然今湖中亦自有五湖菱湖莫湖游<lb/>
湖貢湖胥湖莫釐之東周三十餘里曰菱湖其西北周<lb/>
五十里曰莫湖長山之東周五十里曰游湖沿無錫老<lb/>
岸周一百九十里曰貢湖胥山之西南周六十里曰胥<lb/>
湖五湖之外又有三小湖夫椒山東曰梅梁湖杜圻之<lb/>
西魚查之東曰金鼎湖林屋之東曰東臯里湖而呉人<lb/>
稱謂則惟曰太湖云<lb/>
　　七十二峰記<hi>王鏊</hi>
<pb n="KR4h0132_WYG_577-26a"/>
太湖之山發自天目邐迤至宜興入太宜融為諸山湖<lb/>
之西北為山十有四馬跡最大又東為山四十有一西<lb/>
洞庭望之𣺌然如世外即之茂陵平野閭巷井舍仙宫<lb/>
梵宇星布棊列馬跡之北津里扶椒為大夫差敗越處<lb/>
也西洞庭之東北渡渚黿山横山陰山葉與長沙山為<lb/>
大長沙之西衢山漫山為大東洞庭之東武山北則餘<lb/>
山西南三山蕨山澤山為大此其上亦有居人數百家<lb/>
或數十家馬跡兩洞庭分峙湖中其餘諸山或逺㦯近<lb/>
<pb n="KR4h0132_WYG_577-26b"/>
若沈若浮隱見岀没於波濤之間馬跡之西北有若積<lb/>
錢者曰錢堆稍東曰大㞦小㞦與錫山若連而斷舟行<lb/>
其中曰獨山有若二鳬相向者曰東鴨西鴨中為三峰<lb/>
稍南大嶞小嶞與夫椒相對而差小為小椒為杜圻范<lb/>
蠡所嘗止也西洞庭之北貢湖中有兩山相近曰大貢<lb/>
小貢有若五星聚曰五石浮曰茆浮曰思夫山有若兩<lb/>
鳥飛且止者曰東烏北烏其西兩山南北相對而不相<lb/>
見見即有風雷之異曰大雷小雷横山之東曰千山紹<lb/>
<pb n="KR4h0132_WYG_577-27a"/>
山曰疃浮曰東獄西獄世傳呉王於此置男女二獄也<lb/>
其前為粥山呉王飼囚者也有若琴者曰琴山若杵者<lb/>
曰杵山曰大竹小竹與衝山近若物浮水面可見者曰<lb/>
長浮癩頭浮殿前浮與黿山相對而差小者為龜山有<lb/>
二女娟娟相對曰謝姑有若立柱嶻嶭玉柱稍却金庭<lb/>
其南為垓山為歴耳中高而旁下者筆格驤首若逝者<lb/>
石蛇有若老人立石公石蛇石公石最竒與黿山龜山<lb/>
南北相對曰鼉山旁曰小鼉若螺者青浮二鼉之間若<lb/>
<pb n="KR4h0132_WYG_577-27b"/>
隱若見曰驚籃東洞庭之南首鋭而末岐者曰箭浮若<lb/>
屋欹者曰王舍浮苧浮又南為白浮澤蕨之間有若笠<lb/>
浮水面者曰蒻帽有逸於前後追而及之者曰猫䑕有<lb/>
若碑碣横者曰石碑是為七十二然其最大而名者兩<lb/>
洞庭也<lb/>
　　銷夏灣記<hi>蔡羽</hi>
山以水襲為竒水以山襲尤竒也再襲之以水又襲之<lb/>
以山中涵池沼寛周二十里舉天下之所無竒之竒銷<lb/>
<pb n="KR4h0132_WYG_577-28a"/>
夏灣是也灣去郡城且百二十里春秋時呉子嘗從避<lb/>
暑因名銷夏自呉迄今垂二千年遊而顯者不過三五<lb/>
輩不為凡俗所有可知己湖之峰莫大於包山山之峰<lb/>
莫大於縹緲峰高不知其幾里足袤五十里有畸峰之<lb/>
南水道三十里為苕溪其弗能與苕溪参者諸巒抱其<lb/>
外也苕之舟北行三十里以求縹緲峰其弗能與縹緲<lb/>
直者亦諸巒為之拒也四面峰巒交窣獨以一面受太<lb/>
湖中虚如抱甕其南列門闕焉由門闕東西盼西為龍<lb/>
<pb n="KR4h0132_WYG_577-28b"/>
頭山其次爲小洞庭為石蛇為舍為蕪為鼠鬭之石不<lb/>
得而名焉東則大小明月灣為石公為澤為蕨為三山<lb/>
不得而名焉明月之灣其背為梭山厥土墳壚厥産林<lb/>
檎鴨脚櫻桃柚柿梨棗龍頭之背為圻村厥土白礫厥<lb/>
産玉石盧橘中消夏之腹印浮其上乍有乍無為衆安<lb/>
之洲㠶落洲上則四面環合為屏為翰聳姸效譎以與<lb/>
縹緲相拱峰之巔有草無木其麓多木無草丹宫梵室<lb/>
䝉蔽林靄鐘鳴鼔應然後知仙釋之廬魚行鳥過形影<lb/>
<pb n="KR4h0132_WYG_577-29a"/>
交徹㠶翔其上而莫之知避也夫地既異而處甚僻信<lb/>
乎遊者之難至矣向使移而置之附郭則撰壺觴秣車<lb/>
馬者日不暇給豈獨為吾灣哉人將僬僬乎劍負以趨<lb/>
萬物失所矣夫造化無意者也設是灣如有意鬼神之<lb/>
能不得而與非㝠契其事孰能樂之嗚呼非惟世之人<lb/>
不得而樂灣之人亦莫得而樂也余世居灣上有所獨<lb/>
得私志之<lb/>
　　林屋洞記<hi>蔡羽</hi>
<pb n="KR4h0132_WYG_577-29b"/>
丁丑五月十一日通府盩厔焦公偹孝豐之警事寧且<lb/>
聞林屋洞之勝期與三四士往觀而羽與時林霢未斂<lb/>
客各求道取疾有頃咸㑹于洞門天亦霽有小亭與門<lb/>
峙從者解冠履釋方袍為山行裝南行繞丙門岀于暘谷<lb/>
之上趺于石壁壁高盡見太湖之境從者曰前有曲巖<lb/>
復下壁攀木行里許次于巖畔自亭逮丙逮暘谷逮曲<lb/>
巖皆五步一石十步一潭巉巉焉獸蹲淵淵焉龍伏泉<lb/>
㶁㶁行樹根攬朽翳去豐草然後得一伸足靈祐道士<lb/>
<pb n="KR4h0132_WYG_577-30a"/>
曰此毛公壇水也壇距洞且十里而南流岀於洞門大<lb/>
者成川小者為潭為澗用是兹山之樹青葱堅翠少<lb/>
花而多根焦公有山水之趣與客嵌名巖中還至亭下<lb/>
從者已在洞半坂矣靈祐道士習于乗橇橇以先驅洞<lb/>
口㣲隘稍前得夏屋穹然黒䬃然豎毛髪左右請火公<lb/>
命列炬壁間下燭瀦滷上照銀屋石鐘倒懸無慮數十<lb/>
夾屋為石牀丹竈道士曰此所謂金庭玉柱者也然距<lb/>
石樓神鉦尚逺道士内鳴鉦外奏樂客各據床躡石鍾<lb/>
<pb n="KR4h0132_WYG_577-30b"/>
仰䑛乳穴暑月如盛寒如是者凡幾室室不同乃縱左<lb/>
右各為向道或之丙門或之晹谷屏處忽若斷絶而無<lb/>
不穿漏惟之隔凡者許久方有人聲還報火屢滅不能<lb/>
進羽怪兹山大不踰他峰而中包空洞莫知攸際靈威<lb/>
丈人有言有無不可知求之隔凡以外亦已異矣果幽<lb/>
明之境殊豈造化者設是巧不得而窺耶岀洞門日已<lb/>
暝煑石乳飲訖各謝去<lb/>
　　遊石蛇山記<hi>蔡羽</hi>
<pb n="KR4h0132_WYG_577-31a"/>
龜黿龍蛇之山大扺皆花石之村嵌者空竅灂者亷利<lb/>
然皆不于山之腹特岀於波濤龜黿龍頭皆負林麓走<lb/>
飲於湖惟蛇山為不然當太湖之西北背龍頭而迎風<lb/>
濤截乎大洋故境愈險而愈竒世少得而觀焉正德已<lb/>
已清明日與客放舟龍頭西踰小洞庭還見聚落十餘<lb/>
家為烏砂井厥名萬狀恍恍焉洞洞焉緣於㠝岏不敢<lb/>
摇動然去蛇山尚十里客請乘東南風之便乃從烏砂<lb/>
解舟薄石蛇之東遙見大石劃劃下若有門闗而無人<lb/>
<pb n="KR4h0132_WYG_577-31b"/>
蹤顧其勢尚陡水尚急舟不能停緣壁里許則山之陽<lb/>
也岸始舒水始緩若有里墟而無人烟鳥嬰獸窟以竄<lb/>
其間者大扺皆採石之人厥崖惟廬厥坎惟炊厥寢惟<lb/>
磯以漬以飲惟石之宜始舟人與岸人見獲通語言而<lb/>
沙詰潭未可卒進投竿測之視岸人指指止行焉始獲<lb/>
登其丘山空地虚舉足有聲躡其巔梯斷石滑不獲前<lb/>
復舉㠶去則山之西麓壁愈高石愈竒若芙蓉開花魚<lb/>
龍脫甲上者屏列下者橋卧隱隱波底者不可窮状所<lb/>
<pb n="KR4h0132_WYG_577-32a"/>
見既異而境復迂僻由是鎻舟壁下環卧涯滸客皆引<lb/>
滿載歌晨徂而暮返夫蛇山巻石耳其勝顧岀龜黿龍<lb/>
頭之上余與山相去甚邇而平生不聞其勝一日跨波<lb/>
濤觸煙霧獲覩其竒則古之不言石蛇而言龜黿者有<lb/>
以也噫物愈竒則遇愈難余志蛇山之竒俾好竒者覽<lb/>
焉<lb/>
　　遊輝縣雜記<hi>李夢陽</hi>
李夢陽曰詩云泌之洋洋可以樂饑予當正德戊辰值<lb/>
<pb n="KR4h0132_WYG_577-32b"/>
春仲之交而遊於輝縣於是覽蘇門之山降觀于衛源<lb/>
乃登盤山至侯趙之川遂覽于三湖返焉李子登蘇門<lb/>
之山扣石而歌歌曰泉水活活北之流矣有女懷春采<lb/>
彼薇矣山雪修阻暮予何之矣歌竟長嘯響應林谷時<lb/>
人莫測也蘇門山古士率棲焉著者魏阮籍晉孫登宋<lb/>
李之才卲雍元許衡姚樞耳然諸皆有祠祠之獨籍不<lb/>
祠也蘇門有九峰山亦竒絶然其上無泉侯趙川亦無<lb/>
川可恨也太行山至蘇門連峰萬餘數森森若排劒北<lb/>
<pb n="KR4h0132_WYG_577-33a"/>
走中有三峰獨竒而三寺各當一竒有一泉繞之流乃<lb/>
其泉數里觸大石輒入地故不至侯趙川李子曰予觀<lb/>
三湖險矣葢虎豹之窟而魑魅所宅也西距壺闗之巍<lb/>
北跨陵川之危東扼林慮上黨有盜賊恒數百騎來則<lb/>
彀弓弩持刀岀没林阻巖谷間號曰青羊白戈云而盤<lb/>
山路石岈岈嶃嶃行若登天然過此豁然曠川而四面<lb/>
皆山焉所謂侯趙川也葢若桃源焉三湖有巨竹蓊茂<lb/>
登山西望亭亭緣崖而綠者竹也中湖則有石鏡半規<lb/>
<pb n="KR4h0132_WYG_577-33b"/>
耳而黝瑩能鑒天日山河人物焉豈不異哉中湖寺趙<lb/>
宋號太平興國寺而屬湯隂縣南北湖寺則今人創之<lb/>
耳邉寺磽田以千數然故櫟橡磈磊區耳於是寺僧招<lb/>
流人墾之租其人率斬茅菅阻巖<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>為聚落烟火裊裊<lb/>
相雜也其流人若婦并為寺僧使乃其婦則於邉寺泉<lb/>
任載水予自南湖還也乃見三兩婦置桶巖滴下而猥<lb/>
坐广下然青羊白戈過其聚落聚落人輒飲食之得無<lb/>
害青羊白戈感其飲食數亦輒贈遺之為常焉輝縣産<lb/>
<pb n="KR4h0132_WYG_577-34a"/>
魚稻然其人多病癯偕予行者二人一曰馮貴二曰左<lb/>
國玉予内弟也内弟生不識山前岀武陽行望見山喜<lb/>
以為雲已知其山也益又喜躍馬行懊不即至山李子<lb/>
曰余遊蘇門葢得於山川土俗之别云於是作遊蘇門<lb/>
記<lb/>
　　仇池諸山記<hi>何景明</hi>
仇池方百頃斗絶高半羊腸盤遒三十六回山上有豊<lb/>
水泉煑土成鹽范曄後漢書池地方百里左右皆曰白<lb/>
<pb n="KR4h0132_WYG_577-34b"/>
馬氐麥積山在鞏昌府秦州東南八十里去舊天水縣<lb/>
東百里狀如麥積為秦地林泉之冠上有姚秦所建瑞<lb/>
應寺山之北曰鵰巢谷有隗囂避暑宫對面瀑布㵼岀<lb/>
蒼崖間又有魏乞弗後墓鎖林峽在臨洮府城南六十<lb/>
里曰史家灣洮水所經㑹灣之右即南山麓路引一線<lb/>
穿麓入峽峽之阻諸峰聳峭兩崖懸絶故山逼峽隘林<lb/>
木鬰森四封固蔽而無所通故曰鎖林其桃源自蕃叠<lb/>
戍界與岷山分𣲖江東行者北經岷州穿鐵城旋入萬<lb/>
<pb n="KR4h0132_WYG_577-35a"/>
山間凌波盤渦倒山堙谷而來遂受吞此峽適一登臨<lb/>
則衝波騰浪激盪險壯突岀峽口滔滔巨野逼府城而<lb/>
去龍門山在舊大安軍城五里去今沔縣南六十里官<lb/>
道之傍懸壁環合上透碧虚中敞大洞下潄清泉宛然<lb/>
天造水簾懸夏氷柱凝冬宋文潞公宋景文趙清獻公<lb/>
王素韓絳吕況吕公弼吕大防皆有㽞題行三里又有<lb/>
後洞蘇元老龍洞記自利至興行五百里幾半蜀道而<lb/>
巖洞之可喜首莫如龍洞垂簷厦屋深不可測<lb/>
<pb n="KR4h0132_WYG_577-35b"/>
　　太華山記<hi>李攀龍</hi>
經曰太華之山削成而四方其高五千仞其廣十里葢<lb/>
指華中削成而四方者爾四方之外宫之盡華山也自<lb/>
縣南十里入谷逶迤上二十里抵削成北方壁下乃谷<lb/>
即西南岀不可行行東北大霤中霤中一峽裁容人左<lb/>
右穿受不滿足穿受手如决吻人上岀如自井中者千<lb/>
尺曰千尺峽北不至十歩復得一峽百尺人上岀如前<lb/>
峽曰百尺峽則東南行厓往往如覆敦岀人穿其穹中<lb/>
<pb n="KR4h0132_WYG_577-36a"/>
行穹中穿其仄輪牙也厓絶為徑橋者二所東北徑雲臺峰<lb/>
東南得大阪可千尺人從其罅中躡銜上阪穹為棧五<lb/>
步顧見罅中如一耦之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>新發諸耜矣罅中穿如峽中<lb/>
峽中銜如罅中峽中之繘垂罅中之繘倚皆自汲也棧<lb/>
北得厓徑丈人仄行於穿手在決吻中左右代相受踵<lb/>
二分垂在外足已茹則齧膝也足已吐是以趾任身也<lb/>
北不至十步厓乃東折得路足許於厓剡中入並厓南<lb/>
行耳如屬垣者二里剡窮復西岀厓上行則積穿三丈<lb/>
<pb n="KR4h0132_WYG_577-36b"/>
有厓從北來踆此厓上復高三丈自踆首南行厓如前<lb/>
剡中屬耳甐耳矣三里而近為蒼龍嶺嶺廣尺有咫長<lb/>
五百丈崖東西深數千仞人莫敢睨視是酈生所稱搦<lb/>
領須騎行者矣雖今得拾級行哉足欲置之置先嘗一<lb/>
足于級上置也然後更置一足其所置足猶若置入石<lb/>
中者猶人人不自固匍匐進也級窮得厓踆焉高二丈<lb/>
一隅西北岀入從其隅上南一里得厓又盡嗷不可以<lb/>
穿繘自汲也是皆所謂懸度矣不至百步西北冒大石<lb/>
<pb n="KR4h0132_WYG_577-37a"/>
岀厓下西南上二里得松林五樹稱五將軍厓上者不<lb/>
見杪厓下者不見本從縣中望見松如樹菼也西一里<lb/>
有大石如百斛囷不知何來客於此横道而處踰之為<lb/>
穿徑二十所西南百步得巨靈掌掌在削成東北方壁<lb/>
上不盡壁五丈許人不得至掌二丈許掌形覆其拇北<lb/>
引如三尋之㦸從縣中望見掌即五指参差岀壁上也<lb/>
又西百步詣削成四方上矣西南望削成四方中東北<lb/>
望所從上削成道道從東北隅岀二十里是錞於雲臺<lb/>
<pb n="KR4h0132_WYG_577-37b"/>
峰猶杓之在斗矣削成上四方顧其中汙也上宫在汙<lb/>
中西北玉井在上宫前五尺許水岀於其上潜於其下<lb/>
東北淫大坎中凡二十八所北至壁下壁下注道中一<lb/>
穴北岀水從上冪之也四壁之穴各在一摶上宫東南<lb/>
上三里許得明星玉女祠含神霧稱明星玉女持玉漿<lb/>
乃祠在大石上大石長十丈許祠前輒坼坼下有穴穴<lb/>
有石如馬折南五丈坎如盆者五所如臼者一所水方<lb/>
澹澹也下從祠東南峽中行二里得池二所大如輪東<lb/>
<pb n="KR4h0132_WYG_577-38a"/>
南行三里望見衛叔卿之博臺在别顛為埒不盡厓尺<lb/>
中如砥可坐十人厓南北繘纚纚也欲度者先握繘自<lb/>
懸厓中乃跖厓自汰令就繘不得繘還跖厓自汰得而<lb/>
後釋所自懸繘也此即秦昭王使人施鈎梯處也西南<lb/>
上三里許得一峽如括曰天門門西岀為棧而銅柱陿<lb/>
不能尺長二十丈棧窮穿井下三丈竅旁岀復西行為<lb/>
棧而銅柱一池在石室中不可涸也天門旁有臺如叔<lb/>
卿之臺南望三公山三峯如食前之豆是白帝之所觴<lb/>
<pb n="KR4h0132_WYG_577-38b"/>
百神也從上望壁下大谿谿四無景即日中窈窕爾久<lb/>
之一山岀其末若鏃矢頃即失之矣是為南峰南峰前<lb/>
岀南壁上東峰岀東南隅壁上西峰岀西北隅從下望<lb/>
之五千仭一壁矣攀龍曰余既達削成四方中不復知<lb/>
天不可升矣余豈善載腐肉朽骨者乎及俯三峰望中<lb/>
原見黄河從塞外來下窺大壑精氣之所岀入又未嘗<lb/>
不爽然自失也<lb/>
　　玉女潭諸游記<hi>王世貞</hi>
<pb n="KR4h0132_WYG_577-39a"/>
岀張公洞半里許得史氏之廢院憩焉即故天申宫址<lb/>
也㑹所齎酒脯至相勞路飲食小間仰視旁石壁峭上<lb/>
十餘丈下有泉紺碧色酌之甘客曰循此西可抵玉女<lb/>
潭余遂起蹩蹩行蔓草中然甃石鱗砌道甚平曰史氏<lb/>
所治也可三里所棹楔書甚偉至則道益飭治修篁茂<lb/>
松葱菁峭蒨極望無涘有老氏宫宫焉主者則二僧延<lb/>
予縱觀為上祠釐處久之岀緣石磴上可數十武稍折<lb/>
而南為玉女潭潭方廣各五丈許不以水旱溢涸奫渟<lb/>
<pb n="KR4h0132_WYG_577-39b"/>
泓澄可毁顱髪大石梁斜覆之覆不盡者十二黄葉時<lb/>
墮鏗然有聲李生約絙以石而擲之其深者竟五丈絙<lb/>
不見底余呼酒舉一巵下僧導予行可百弓抵瓊樹所<lb/>
夭矯偃蹇欲無白日幹若數虬盤蟉而下取根則上摶<lb/>
相格益怒申鬛開奮即唐人獨孤及所稱日日思瓊樹<lb/>
者也計其歳可伯仲吾虞山檜耳傍有巨石昂首岀隆<lb/>
凖兀崪兩洞睕睕水深緑如雙睛却視令人<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然僧乃<lb/>
導余飯史氏莊中堂亦祠釐處也周環若壁為八卦齋<lb/>
<pb n="KR4h0132_WYG_577-40a"/>
後樓凭之可從隙望太湖門者傲予以不可止乃止史<lb/>
氏者今太僕恭甫也僧間為言所以得玉女潭狀云史<lb/>
氏初行地山下榛蕪隱約中若有覩者異之刋蔓而潭<lb/>
見其右為虎窟人獸骨甚多募獵士逐之去亭其上凢<lb/>
史氏所得地以十數而龍湫釣陽洞最勝予故已耳龍<lb/>
湫遂攝衣往可里許至湫湫為石澗衡二丈竒縱可六<lb/>
丈而殺三方皆峭壁壁多青綠色瀦泉淵然甚冽而甘<lb/>
寒方舟覆焉僧為言舟可以入洞第非數十人莫能復<lb/>
<pb n="KR4h0132_WYG_577-40b"/>
余顧從行士有賈勇者募之復舟人予三鐶七人裸而<lb/>
泅舟遂覆已從峭壁下盤入壁愈益斗絶仰視天一霤<lb/>
熒熒射人石色與水色鬬碧赤余劇呼酒張生扣舷歌<lb/>
歌聲泠然逗崖石間欲留小醉需次入者妬而疾呼乃<lb/>
強岀為待之徐行至釣陽亦水洞也中空可容百人流<lb/>
水潺湲岀石間傍復得一竇傴而入益開朗石益竒水<lb/>
聲益壯盖遊客所不時識者僧復言某某地亦可游以<lb/>
迫下春遂歸<lb/>
<pb n="KR4h0132_WYG_577-41a"/>
　　斵氷記<hi>劉鳯</hi>
歲甲戌月之涂時乃大寒北風扶搖陵震川陸氷溰溰<lb/>
寒涂自洫遂以達彌望皆凝冱林木凄其色廪廪<graphic n="KR1949" url="https://raw.githubusercontent.com/kanripo/KR-Gaiji/master/images/KR1949.png" mimeType="image/png"/>䨴<lb/>
颷颸欲墮景候惨冽甚日暣霏霏薄之霒靄澹淡霨起<lb/>
相映發回中人凔不勝凚予與二三子居隩室重衾自<lb/>
擁猶凓若露之冷析骨驚相謂頃歳來寒未有也乃余<lb/>
顧躍然喜自昔之從燕中役霄雪霑浥霃霃十里積至<lb/>
牛目丘陵為塴鄧陁騰涌風横挾之怒號天地若搖兀<lb/>
<pb n="KR4h0132_WYG_577-41b"/>
者久不游今復覩此怳然懷往且方壯少精醟盛冒犯<lb/>
霋寒朝夜衢路騎行無益執䇿驅之耳不自覺今雖衰<lb/>
柰何都無意氣學兒女子縮朒乃强命檝欲有所之榜<lb/>
人諫不聽始自岸側鑿氷冲冲開不尋丈益督之前霵<lb/>
霵漸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>裂之聲硼<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磅硠若石讋斵之礫硌碎若玉礛<lb/>
之磊砢磷磷薄流澌左右蕩激舟渒然進<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>若割層<lb/>
磥磽嚳觸擊甚棘役者休勞之酒復行傍艤者觀者倚<lb/>
艫欲并岀者咸怪之謂何所急礪意不避横軼中流獨<lb/>
<pb n="KR4h0132_WYG_577-42a"/>
摘抶抵如期赴迫切者咸噪以助之勢揮蹸突攘益蠭<lb/>
起波沸翼而蹙之磕磕然者巳而迫午霽和澤氣稍融<lb/>
液所殞破解散者所蹍跐副<hi>普逼</hi>䟹<hi>只/絶</hi>者所掌捂<hi>吾/故</hi>搌<hi>丑善</hi>
拓者則已委積涯涘粲若雪綺矣數里間闢為通道夫<lb/>
或捧痛而謳或呼以作氣遂抵湖上乃䇿而登四顧颾<lb/>
飉肅屑逺郊苦霧霾之若洶洶動雖肅厲而不爽徹孔<lb/>
子云天寒吐珠於澤睹若澔溔不辨語所謂天白灝灝<lb/>
寒凝凝者與矧石氣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>磢<hi>側兩</hi>擊與<graphic n="KR2976" url="https://raw.githubusercontent.com/kanripo/KR-Gaiji/master/images/KR2976.png" mimeType="image/png"/>
                    <graphic n="KR2976" url="https://raw.githubusercontent.com/kanripo/KR-Gaiji/master/images/KR2976.png" mimeType="image/png"/>相雜面受之<lb/>
<pb n="KR4h0132_WYG_577-42b"/>
如射沙石粟膚龜手不足言戰戰不可任語笑皆為凍<lb/>
咽竹樹飋飋柯葉盡霣望乃不蔽湖山逺來在前予雖<lb/>
意益舒二三子無復色遽欲歸夫時者不可常即歳如<lb/>
此嚴亦幾何遇之景氣無論四時當其極豈不佳哉何<lb/>
以暄凉間也人養適過竅理皆疏顔澤不堅故不可犯<lb/>
霜露予四方之人也而久此悒悒豈能忘故時忽睹此<lb/>
遂動驅馳想彼北鄙寒絶手足皆瘃墮沉身没命思䇿<lb/>
功名獨何壯與而予與二三子空老耳何益且古者凌<lb/>
<pb n="KR4h0132_WYG_577-43a"/>
人納氷隂室以賛陽氣故無氷則書以紀異東南地氣<lb/>
稍偏然累歲冬燠則藏乃不固今幸<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>
                    <hi>下各</hi>澤<hi>大洛</hi>遂合歳<lb/>
其阜與𤣥冥者能専其令與予雖山澤逸安得時穣歳<lb/>
登乃能無他慮又因其寒暑之暇極意所之縱覽觀焉<lb/>
而嘅寓之矣<lb/>
　　雨中泛湖記<hi>許榖</hi>
嘉靖丙午予以罪放逐於武林將與箕泉王子訂湖山<lb/>
之約毎苦風雨猛烈未果俄而南溟楊子放舟自海上<lb/>
<pb n="KR4h0132_WYG_577-43b"/>
至問訊謫居敦厚友誼於是慨然命駕斯游遂勇時二<lb/>
月二十一日也是日零雨初歇旭日㣲映和風徐拂淡<lb/>
煙未收乃並轡聨輿憩於静慈之上八牕洞啓四天豁<lb/>
然湖山青蒼俱在目睫寺即倚南屏山山有怪石長松<lb/>
崚嶒震聳人語不聞松濤遞響真若萬馬騰空而下也<lb/>
人謂湖上縱觀以此山為曠豈不信哉頃之陰雲半合<lb/>
㣲雨漸零薄飲初醺榜人適至相與攀蘿泝堤坐於青<lb/>
舫之上於時煙霏迷䕶水波蒼茫羣山疊岫恍忽如失<lb/>
<pb n="KR4h0132_WYG_577-44a"/>
循六橋而下則紅桃碧栁隠隠有芳菲之色鷗鷺岀没<lb/>
於滄波之間若與人狎而不去艤舟孤山猶見和靖之<lb/>
墓回視保叔浮圖㣲有髣髴而巳幽興勃然舉觴無算<lb/>
僕有善歌梁州悲切可聽乃復秉燭流連踟蹰各不能<lb/>
去噫嘻此可謂之人間而非蓬萊弱水乎予謂良友罕<lb/>
覿佳景難遘放浪而㑹乃成懽悰予與楊子别已六年<lb/>
與王子别盖十有五年矣書劄相傳恨不能㑹今㑹乃<lb/>
在湖山間復值此景豈非數之前定者哉且人之遊覽<lb/>
<pb n="KR4h0132_WYG_577-44b"/>
必選晴霽今觀烟雨之上泛舟者幾人乃知寂寞之濵<lb/>
人所不愛貴在自得之耳况乎紅英半落綠陰漸成春<lb/>
且䦨珊去矣必竢惠風和煦豈不晩哉然則我二三人<lb/>
者不暢叙劇飲負於斯景多矣然二君行且登朝堂用<lb/>
世矣予將抱拙丘園詠歌烟月他日倘訪予於白鷺洲<lb/>
南握手道故豈能無感於斯㑹也哉<lb/>
　<lb/>
　文章辨體彚選巻五百七十七<lb/>
</p>
<p>
</p>
  </div>
</body>
</text>
</TEI>
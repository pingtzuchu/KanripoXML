<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百五</head> <lb/>
    <p>
<pb n="KR4h0132_WYG_205-1a"/>
欽定四庫全書<lb/>
　文章辨體彚選巻二百五<lb/>
　　　　　　　　　　　　明　賀復徴　編<lb/>
書一<lb/>
　劉勰曰按揚雄曰言心聲也書心畫也聲畫形君子<lb/>
　小人可見矣故書者舒也舒布其言陳之簡牘也詳<lb/>
　總書體本在盡言言以散鬱陶託風采故宜條暢以<lb/>
　任氣優柔以懌懐亦心聲之獻酬也　呉訥曰按昔<lb/>
<pb n="KR4h0132_WYG_205-1b"/>
　臣僚敷奏朋舊徃復皆總曰書近世臣僚上言名為<lb/>
　表奏惟朋舊之間則曰書而已盖論議知識人豈能<lb/>
　同苟不具之於書則安得盡其委曲之意哉書記<lb/>
　之用廣矣攷其雜名古今多品是故有書有奏記有<lb/>
　啟有簡有尺牘有狀有疏有牋有劄而書記則其總<lb/>
　稱也<lb/>
　　與趙宣子書<hi>鄭公子歸生</hi>
　晉侯蒐於黄父遂復合諸侯於扈晉侯不見鄭伯以<lb/>
<pb n="KR4h0132_WYG_205-2a"/>
　為貳於楚也鄭子家使執訊而與之書以告趙宣子<lb/>
寡君即位三年召蔡侯而與之事君九月蔡侯入於敝<lb/>
邑以行敝邑以侯宣多之難寡君是以不得與蔡侯偕<lb/>
十一月克减侯宣多而隨蔡侯以朝於執事十二年六<lb/>
月歸生佐寡君之嫡夷以請陳侯於楚而朝諸君十四<lb/>
年七月寡君又朝以蕆陳事十五年五月陳侯自敝邑<lb/>
徃朝於君徃年正月燭之武徃朝夷也八月寡君又往<lb/>
朝以陳蔡之宻邇於楚而不敢貳焉則敝邑之故也雖<lb/>
<pb n="KR4h0132_WYG_205-2b"/>
敝邑之事君何以不免在位之中一朝於襄而再見於<lb/>
君夷與孤之二三臣相及於絳雖我小國則蔑以過之<lb/>
矣今大國曰爾未逞吾志敝邑有亡無以加焉古人有<lb/>
言曰畏首畏尾身其餘幾又曰鹿死不擇音小國之事<lb/>
大國也徳則其人也不徳則其鹿也鋌而走險急何能<lb/>
擇命之罔極亦知亡矣將悉幣賦以待於鯈唯執事命<lb/>
之文公二年六月壬申朝於齊四年二月壬戌為齊侵<lb/>
蔡亦獲成於楚居大國之間而從於彊令豈其罪也大<lb/>
<pb n="KR4h0132_WYG_205-3a"/>
國若弗圖無所逃命晉鞏朔行成於鄭趙穿公壻池為<lb/>
質焉<lb/>
　　論重幣書<hi>公孫僑</hi>
　宣子為政諸侯之幣重鄭人患之子産寓書於子西<lb/>
　以告宣子<lb/>
子為晉國四鄰諸侯不聞令徳而聞重幣僑也惑之僑<lb/>
聞君子長國家者非無賄之患而無令名之難夫諸侯<lb/>
之賄聚於公室則諸侯貳若吾子賴之則晉國貳諸侯<lb/>
<pb n="KR4h0132_WYG_205-3b"/>
貳則晉國壊晉國貳則子之家壊何沒沒也將焉用賄<lb/>
夫令名徳之輿也徳國家之基也有基無壊無亦是務<lb/>
乎有徳則樂樂則能久詩云樂只君子邦家之基有令<lb/>
徳也夫上帝臨汝無貳爾心有令名也夫恕思以明徳<lb/>
則令名載而行之是以逺至邇安毋寜使人謂子子實<lb/>
生我而謂子浚我以生乎象有齒以焚其身賄也<lb/>
　　論鑄刑書書<hi>晉羊舌肸</hi>
始吾有虞於子今則已矣昔先王議事以制不以刑辟<lb/>
<pb n="KR4h0132_WYG_205-4a"/>
懼民之有争心也猶不可禁禦是故閑之以義糾之以<lb/>
政行之以禮守之以信奉之以仁制為祿位以勸其從<lb/>
嚴斷刑罰以威其淫懼其未也故誨之以忠聳之以行<lb/>
敎之以務使之以和臨之以敬涖之以强斷之以剛猶<lb/>
求聖哲之士明察之官忠信之長慈恵之師民於是乎<lb/>
可任使也而不生禍亂民之有辟則不忌於上並有争<lb/>
心以徴於書而徼幸以成之弗可為矣夏有亂政而作<lb/>
禹刑商有亂政而作湯刑周有亂政而作九刑三辟之<lb/>
<pb n="KR4h0132_WYG_205-4b"/>
興皆叔世也今吾子相鄭國作封洫立謗政制參辟鑄<lb/>
刑書將以靖民不亦難乎詩曰儀式刑文王之典日靖<lb/>
四方又曰儀刑文王萬邦作孚如是何辟之有民知争<lb/>
端矣將棄禮而徴於書錐刀之末將盡争之亂獄滋豐<lb/>
賄賂並行終子之世鄭其敗乎肸聞之國將亡必多制<lb/>
其此之謂乎<lb/>
　　為齊獻穰侯書<hi>周蘇代</hi>
　陘山之事趙且與秦伐齊齊懼令田幸以陽武合於<lb/>
<pb n="KR4h0132_WYG_205-5a"/>
　趙而以順子為質趙王喜乃按兵告於秦曰齊以陽<lb/>
　武賜敝邑而納順子欲以解戈敢告下吏秦王使公<lb/>
　子佗之趙謂趙王曰齊與大國救魏而倍約不可信<lb/>
　恃大國不義以告敝邑而賜之二社之地以奉祭祀<lb/>
　令又案兵且欲合齊而受其地非使臣之所知也請<lb/>
　益甲四萬大國裁之蘓代為齊獻書穰侯<lb/>
臣聞徃來者之言曰秦且益趙甲四萬人以伐齊臣竊<lb/>
必之敝邑之王曰秦王明而熟於計穰侯智而習於事<lb/>
<pb n="KR4h0132_WYG_205-5b"/>
必不益趙甲四萬人以伐齊是何也夫三晉相結秦之<lb/>
深讐也三晉百背秦百欺秦不為不信不為無行今破<lb/>
齊以肥趙趙秦之深讐不利於秦一也秦之謀者必曰<lb/>
破齊敝晉而後制晉楚之勝夫齊罷國也以天下擊之<lb/>
譬猶以千鈞之弩潰癰也秦王安能制晉楚哉二也秦<lb/>
少出兵則晉楚不信多出兵則晉楚為制於秦齊恐則<lb/>
不走於秦且走晉楚三也齊割地以實晉楚則晉楚安<lb/>
齊舉兵而為之頓劒則秦反受兵四也是晉楚以秦伐<lb/>
<pb n="KR4h0132_WYG_205-6a"/>
齊以齊破秦何晉楚之智而齊秦之愚五也秦得安邑<lb/>
善齊以安之亦必無患矣秦有安邑則韓魏必無上黨<lb/>
矣夫取三晉之腸胃與出兵而懼其不反也孰利故臣<lb/>
竊必之敝邑之王曰秦王明而熟於計穰侯智而習於<lb/>
事必不益趙甲四萬人以伐齊矣<lb/>
　　遺燕將書<hi>齊魯仲連</hi>
　齊襄王時燕將攻下聊城聊城人或䜛之燕燕將懼<lb/>
　誅因保守聊城不敢歸齊田單攻聊城嵗餘士卒多<lb/>
<pb n="KR4h0132_WYG_205-6b"/>
　死而聊城不下魯連乃為書約之矢以射城中<lb/>
吾聞之知者不倍時而棄利勇士不怯死而㓕名忠臣<lb/>
不先身而後君今君行一朝之忿不顧燕王之無臣非<lb/>
忠也殺身亡聊城而威不信於齊非勇也功廢名㓕後<lb/>
世無稱非智也故智者不再計勇士不怯死今死生榮<lb/>
辱尊卑貴賤此其一時也願公之詳計而無與俗同也<lb/>
且楚攻南陽魏攻平陸齊無南面之心以為亡南陽之<lb/>
害不若得濟北之利故定計而堅守之今秦人下兵魏<lb/>
<pb n="KR4h0132_WYG_205-7a"/>
不敢東面横秦之勢合則楚國之形危且棄南陽斷右<lb/>
壤存濟北計必為之今楚魏交退燕救不至齊無天下<lb/>
之䂓與聊城共據朞年之敝即臣見公之不能得也齊<lb/>
必决之於聊城公無再計彼燕國大亂君臣過計上下<lb/>
迷惑栗腹誤以十萬之衆五折於外萬乘之國被圍於<lb/>
趙壤削主困為天下僇公聞之乎今燕王方寒心獨立<lb/>
大臣不足恃國敝禍多民心無所歸今公又以聊城之<lb/>
民距全齊之兵期年不解是墨翟之守也食人炊骨士<lb/>
<pb n="KR4h0132_WYG_205-7b"/>
無反北之心是孫臏呉起之兵也能已見於天下已故<lb/>
為公計不如罷兵休士全車甲歸報燕王燕王必喜士<lb/>
民見公如見父母交遊攘臂而議於世功業可明矣上<lb/>
輔孤主以制群臣下養百姓以資說士矯國革俗於天<lb/>
下功名可立也意者亦捐燕棄世東遊於齊乎請裂地<lb/>
定封富比陶衛世世稱寡與齊久存此亦一計也二者<lb/>
顯名厚實也願公熟計而審處一也且吾聞効小節者<lb/>
不能行大威惡小耻者不能立榮名昔管仲射桓公中<lb/>
<pb n="KR4h0132_WYG_205-8a"/>
鉤簒也遺公子糾而不能死怯也束縛桎梏辱身也此<lb/>
三行者鄉里不通也世主不臣也彼管仲終窮抑幽囚<lb/>
而不出慙耻而不見窮年沒夀不免為辱人賤行矣然<lb/>
管子並三行之過據齊國之政一匡天下九合諸侯為<lb/>
五伯首名髙天下光照鄰國曺沫為魯君將三戰三北<lb/>
而䘮地千里使曹子之足不離陳計不顧後出必死而<lb/>
不生則不免為敗軍禽將曹子以敗軍禽將非勇也功<lb/>
廢名㓕後世無稱非智也故去三北之耻退而與魯君<lb/>
<pb n="KR4h0132_WYG_205-8b"/>
計也曹子以為遭齊桓公有天下朝諸侯曹子以一劍<lb/>
之任刦桓公於壇坫之上顔色不變而辭氣不悖三戰<lb/>
之所䘮一朝而反之天下震動驚駭威信呉楚傳名後<lb/>
世若此二公者非不能行小節死小耻也以為殺身絶<lb/>
世功名不立非智也故去忿恚之心而成終身之名除<lb/>
感忿之耻而立累世之功故業與三王争流名與天壤<lb/>
相敝也公其圖之<lb/>
　　詣丞相公孫𢎞記室書<hi>董仲舒</hi>
<pb n="KR4h0132_WYG_205-9a"/>
江都相董仲舒叩頭死罪再拜上言君侯以周召自然<lb/>
休質擢升三公統理海内總緝百僚未有半言之敎郡<lb/>
國翕然望風更思改新以助至治郡衆所占必有成功<lb/>
仲舒叩頭死罪仲舒愚戅素無治名大漢之檢式數䝉<lb/>
君侯哀憐之恩悞被非任無以稱職仲舒竊見宰職任<lb/>
天下之重羣心所歸惟須賢佐以成聖化願君侯大開<lb/>
蕭相國求賢之路廣選舉之門既得其人接以周公下<lb/>
士之義即竒偉隠世異倫之人各思竭愚歸往盛徳英<lb/>
<pb n="KR4h0132_WYG_205-9b"/>
俊滿朝百能備具即君侯大立則道徳𢎞通化流四極<lb/>
仲舒愚陋經術淺薄所識褊陋不能贊揚萬分君侯所<lb/>
棄捐竊聞春秋曰賢聖博觀以章其名擇善者從之無<lb/>
所不聽又曰近而不言為諂逺而不言為怨故輒披心<lb/>
陳誠仲舒叩頭死罪死罪夫堯舜三王之業皆由仁義<lb/>
為本仁者所以理人倫也故聖王以為治首或曰發號<lb/>
出令利天下之民者謂之仁政疾天下之害於人者謂<lb/>
之仁心二者備矣然後海内應以誠惟君侯深觀徃古<lb/>
<pb n="KR4h0132_WYG_205-10a"/>
思本仁義至誠而已方今闗東五榖咸貴家有饑餓其<lb/>
死傷者半盜賊並起流亡不止良民被害為聖主憂咎<lb/>
皆由仲舒等典職防禁無素當先坐仲舒叩頭死罪死<lb/>
罪仲舒至愚以為扶衰止姦本在吏耳宜一考察天下<lb/>
領民之吏留心署置以明消滅邪枉之迹使百姓各安<lb/>
其産業無有冦盜之患以蠲主憂仲舒叩頭死罪謹奉<lb/>
春秋署置術再拜君侯足下<lb/>
　<lb/>
<pb n="KR4h0132_WYG_205-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百五<lb/>
</p>
<p>
</p>
  </div>
</body>
</text>
</TEI>
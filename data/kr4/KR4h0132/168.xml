<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六十八</head> <lb/>
    <p>
<pb n="KR4h0132_WYG_168-1a"/>
欽定四庫全書<lb/>
　文章辨體彚選巻一百六十八<lb/>
　　　　　　　　　　　　明　賀復徴　編<lb/>
奏狀十<lb/>
　　代郎中王國用論韓國公寃事狀<hi>明解縉</hi>
臣聞君親無將春秋誅意臣子事嫌于不軌固天下之<lb/>
所共誅幽明之所共憤者也然於事嫌不軌之中辨析<lb/>
幾㣲之際此禍機之所不測骨肉之所難言者惟明主<lb/>
<pb n="KR4h0132_WYG_168-1b"/>
能察焉竊見太師李善長與陛下同一心出萬死以得<lb/>
天下為勲臣第一生封公死封王男尚公主親戚皆被<lb/>
寵榮人臣之分極矣志願亦已定矣天下之富貴無以<lb/>
復加矣若謂其自圖不軌尚未可知而今謂其欲佐胡<lb/>
惟庸者揆之事理大謬不然矣人情之愛其子必甚於<lb/>
愛其兄弟之子安享萬全之富貴者豈肯僥倖萬一之<lb/>
富貴哉雖至病狂亦不為矣善長於胡惟庸則姪之親<lb/>
耳於陛下則子之親也豈肯舍其子而從其姪哉使善<lb/>
<pb n="KR4h0132_WYG_168-2a"/>
長佐胡惟庸成事亦不過勛世第一而已矣太師國公<lb/>
封王而已矣尚主納妃而已矣豈復有加於今日之富<lb/>
貴者乎且善長豈不知天命之不可倖求取天下於百<lb/>
戰而艱危也哉當元之季欲為此者何限莫不身為虀<lb/>
粉世絶官汚僅保首領者幾人哉此善長之所熟見也<lb/>
且人之年邁摧頺精神意慮鼓舞倦矣偷安苟容則善<lb/>
長有之曽謂有血氣之强暴感動其中也哉又其子事<lb/>
陛下托骨肉至親無纎介之嫌何得忽有深讐急變大<lb/>
<pb n="KR4h0132_WYG_168-2b"/>
不得已之謀哉凡為此者必有深讐急變大不得已而<lb/>
後父子之間或至相挾以求脱禍圖全耳未有平居晏<lb/>
然都無形迹而忽起此謀者也此理之所必無也若謂<lb/>
天象告變大臣當災則殺人以應天象夫豈上天之欲<lb/>
哉今不幸已失刑矣而臣猶懇惻為明之願陛下作戒<lb/>
於將來也天下孰不曰功如李善長又何如哉臣恐四<lb/>
方之解體也且臣至踈賤非不知言出而禍必隨之然<lb/>
恥立於聖明之朝而無諌争之士始者側聽私室引耳<lb/>
<pb n="KR4h0132_WYG_168-3a"/>
朝端意謂羣臣豈無忠智左右侍近必有為陛下言者<lb/>
公卿大臣必有為陛下言者臺諫御史必有為陛下言<lb/>
者而事涉寃枉羣臣杜口竟無一人為陛下言之臣所<lb/>
以忘其疎賤冀陛下萬一感悟臣甘就鼎鑊無所復恨<lb/>
矣<lb/>
　<lb/>
　<lb/>
　<lb/>
<pb n="KR4h0132_WYG_168-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百六十八<lb/>
</p>
<p>
</p>
  </div>
</body>
</text>
</TEI>
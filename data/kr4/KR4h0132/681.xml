<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百八十一</head> <lb/>
    <p>
<pb n="KR4h0132_WYG_681-1a"/>
欽定四庫全書<lb/>
　文章辨體彚選巻六百八十一<lb/>
　　　　　　　　　　　　明　賀復徵　編<lb/>
墓碑十七<hi>以下排體</hi>
　　魏散騎常侍步兵校尉東平太守碑文<hi>魏嵇康</hi>
先生諱籍字嗣宗陳留尉氏人也厥逺祖陶化於上世<lb/>
而先生𢎞謨於後代詩所載阮國則是族之本也先生<lb/>
承命世之美希達節之度得意忘言尋妙於萬物之始<lb/>
<pb n="KR4h0132_WYG_681-1b"/>
窮理盡性研㡬於幽明之極和光同略羣生莫能屬也<lb/>
確乎不可拔當塗莫能貴也或出或處與時升降或黙<lb/>
或語與世推移望其形者猶登嶽涉海蕩然無以究其<lb/>
髙測其深覽其神者猶旁璞親珪肅然無不欽其寳而<lb/>
偉其竒也不屑夷齊之潔故其清不可尚也不履惠連<lb/>
之汚故其道不可屈也蘧瑗升降於巻舒寗武去就於<lb/>
愚智顧盼二子不亦泰如危宗廟之犧安不靈之龜故<lb/>
無孤犢之逼而有塗中之廣觀屈穀鳴雁是以處不才<lb/>
<pb n="KR4h0132_WYG_681-2a"/>
之間察巨瓠緯帶是以遊有用之際夸大辨而御之以<lb/>
訥資大白而洿之以辱為無為而名不能累也事無事<lb/>
而世不能役也訪垂天之翼於寂寞之域投芒刃之類<lb/>
於有解之㑹固恢恢必有餘地豈若接輿被張以養生<lb/>
於陵灌園以求實齷齪近歩脩軌轍而已哉尼父議老<lb/>
成於猶龍衛賜譬重仞於日月揆之先生其殆庶㡬乎<lb/>
方將攀逸駕於洪崕懇遐軌於巢州跨宇宙以髙挹凌<lb/>
雲霄以優游享年若干遘疾而卒於是逺鑒之士有識<lb/>
<pb n="KR4h0132_WYG_681-2b"/>
之徒先生之沒夫豈不慨然臨豪傑而存惠子之問運<lb/>
斧斵而思郢人之力乃探賾索隠以叙雅操使將來君<lb/>
子知莊生之跡略舉其志碑之曰<lb/>
峩峩先生天挺無欲𤣥虛恬澹混齊榮辱盪滌穢累婆<lb/>
娑山足胎胞造化韜藴光燭鼔棹滄浪彈冠喬嶽頤神<lb/>
太素簡邁世局澄之不清淆之不濁翺翔區外遺物庶<lb/>
俗隠處巨室反眞歸漠汪汪淵泉邁跡圖錄<lb/>
　　禇先生伯玉碑<hi>梁孔稚珪</hi>
<pb n="KR4h0132_WYG_681-3a"/>
夫河洛摛寳神道之功既傳岱華吐秘仙靈之跡可覩<lb/>
蓋事詳於玉牒理煥於金符雖冥黙殊源顯晦異軌測<lb/>
心觀古可得而言焉是以子晉笙歌馭鳯於天漢王喬<lb/>
雲舉控鶴於𤣥都有羽化蟬蛻觸影遯形神翥帝宫跡<lb/>
留劔杖遊瑤池而不返宴𤣥圃以忘歸永嘉惡道者窮<lb/>
地之險也欹竇遏日折石橫波飛浪突雲奔湍急箭先<lb/>
生攀途躋阻宿泄涉折而衡飈夜鼔山洪暴激忽乃崩<lb/>
舟墜壑一倒千仞飄地淪髙翻透無底徒侣判其冰碎<lb/>
<pb n="KR4h0132_WYG_681-3b"/>
舟子悲其雹散危魂中夜赴阻相尋方見先生恬然安<lb/>
席銘曰<lb/>
闗西升妙洛右飛英鳯吹金闕簫鼓玉京絶封萬古乃<lb/>
既先生先生浩浩惟神其道泉石依情烟霞入抱秘影<lb/>
窮岫孤栖幽草心圖上𤣥志通大造<lb/>
　　桓宣城碑<hi>任昉</hi>
君器量髙濬神氣披朗商畧雅俗隠括眞偽擢竒取異<lb/>
不軌常流固以準的當時擬議郭許矣處身立朝不峻<lb/>
<pb n="KR4h0132_WYG_681-4a"/>
功名俯仰顯黙之際優游可否之間跡卑而道不汚身<lb/>
屈而志不屑矣銘曰<lb/>
於穆我后禀兹純爽虚豁髙暢蕭條邁上風任外舒卓<lb/>
鑒内朗神棲沖愼形同俯仰將登槐棘宏振綱網令儀<lb/>
早徂德音永饗<lb/>
　　豫章文憲王碑<hi>沈約</hi>
世載冠冕之暉家開配天之業洪源邁於委水雲峯冠<lb/>
於削成公自天攸縱非待河嶽道亞生知德備藏往摩<lb/>
<pb n="KR4h0132_WYG_681-4b"/>
赤霄而理翰望閶闔以上馳迴風飈於襟袖宅山川於<lb/>
懐抱爰初弱冠藏器俟時康莊廣闢飾禮賢之館杞梓<lb/>
備收罄滋蘭之畹既駕朱驂又敷衮職升降軒陛率由<lb/>
孝敬謙以備物貴以在身再握勵已三吐忘倦公德惟<lb/>
民望位冠朝首儀表瑰雄風神秀傑每至三元首旦華<lb/>
裔在庭執玉端闈冠冕百辟外夷震聳猶單于之懼王<lb/>
商羣后瞻慕若衆星之俯日月雖復以周公之親居周<lb/>
公之任道格皇天光被四海而小善靡失輶德必從譬<lb/>
<pb n="KR4h0132_WYG_681-5a"/>
由畎澮匪讓所以森致江河土壤同歸故能鬱成嵩岱<lb/>
保翼三善𢎞正九代銘彼太常懸諸日月銘曰<lb/>
大德風邁其美雲從事貴愈貶禮峻彌恭且有厚命車<lb/>
服以庸羽儀列辟冠冕羣龍周實多祜漢有餘慶奕奕<lb/>
皇族於斯為盛公之綏之終和且敬是惟宗國庶邦作<lb/>
詠<lb/>
　　隠居貞白先生陶君碑<hi>蕭綸</hi>
夫夜先結綠非胠篋之恒珍逸羽翔鱗豈園池之近玩<lb/>
<pb n="KR4h0132_WYG_681-5b"/>
寧期心於逺大蓋不知其所以然也是以潁陽髙蹈洗<lb/>
耳於唐朝漢隂貞栖滅跡於周代盛德風流有自來矣<lb/>
應期而曜質者其在兹乎先生名𢎞景字通明本冀州<lb/>
平陽人也其先自帝堯陶唐氏之後𦙍堯治冀州平陽<lb/>
故因居止龍馬見五色之符欽明表八彩之瑞光宅於<lb/>
天下允釐於庶職洪源夐逺系緒綿長漢興陶舍為髙<lb/>
祖右司馬子青翟位至丞相後至漢末南渡始居丹陽<lb/>
七世祖濬仕吳為鎮南將軍荆州刺史祖降宋南中郎<lb/>
<pb n="KR4h0132_WYG_681-6a"/>
參軍事父貞寳司徒建安王國侍郎並立履清約博涉<lb/>
文史先生含元精之和氣蓄陵飈之雅姿兼宣七善總<lb/>
修九德行仁蹈義嶽峙淵渟牆仞無以覩清濁不能測<lb/>
道風與星漢同髙勝氣與烟霞共逺六嵗便解書能屬<lb/>
文七嵗讀孝經毛詩論語數萬言曼倩幼習典墳公幹<lb/>
少誦詩賦方之於古彼有多慙是以岐嶷流聲黃中著<lb/>
稱有鄉人得葛洪神仙傳見淮南八公諸仙事乃歎曰<lb/>
讀此書便使人有凌雲之氣於是寢興諷誦晨夜不輟<lb/>
<pb n="KR4h0132_WYG_681-6b"/>
年二十七為冝都王侍讀總知管記事牓道求賢焚林<lb/>
招士朝難其選是曰得人阮瑀之書記不足扶衡孫楚<lb/>
之才辭何以捧轂齊代好治宫室方脩苑囿青溪舊觀<lb/>
更就起築仍奏表上頌辭事兼美邁彼樂職之篇踰乎<lb/>
景福之製帝省覽久之益以為善除奉朝請恪居官次<lb/>
夙夜惟寅春朝秋請是棫樸者也先生本不希榮常欲<lb/>
辭退乃與親友書曰疇昔之意不願處人間年登四十<lb/>
志畢山藪今三十六矣時不我借知㡬其神乎無為自<lb/>
<pb n="KR4h0132_WYG_681-7a"/>
苦明年遂拜表解職抽簪東都之外解組北山之陽同<lb/>
稷丘之栖真慕留侯之却粒便具舟檝永言東邁朝廷<lb/>
錫問時賢餞别祖以二疏招兹四皓超然輕舉異世同<lb/>
符爾乃杖䇿孤征游踐山嶽既而到于句容登于茅嶺<lb/>
以此地神仙之宫府靈異之栖託往不能返遂卜居焉<lb/>
先生曰夫子云隠居以求其志行義以達其道吾聞其<lb/>
語未見其人我今義道無復其一請同求志之業故自<lb/>
稱隠居亦猶稚川之抱樸士安之𤣥晏倚巖栖隠依林<lb/>
<pb n="KR4h0132_WYG_681-7b"/>
遁跡交柯結宇剗徑為門懸崖對溜悲吟灌木深壑絶<lb/>
峭組織烟霞枕石漱流水禽無撓採藥耦耕野獸不亂<lb/>
逍遙閒曠放浪陵山嗒然若喪確乎難拔屬齊末道消<lb/>
天命既否水鬭縠洛地震由辰先生靜思冥數預識微<lb/>
兆於是近逺書問悉皆杜絶昔乃聞之夏甫今則見之<lb/>
先生我大梁休運應期受天明命三辰開朗四海寧謐<lb/>
先生奉表稱慶於是信問復通天監以來常有勅㫖供<lb/>
給藥餌不乏嵗時渥澤湛恩莫之與比先生七年暫遊<lb/>
<pb n="KR4h0132_WYG_681-8a"/>
南嶽兹山也譬閬風之地軸若崑陵之天鎮八桂傍臨<lb/>
九純間設樹有琅玕草生車騎遺世獨往是用忘歸一<lb/>
十年有勅遣左右司徒惠明徵還先生茅山别給廨宇<lb/>
軒后之降精天老漢帝之致禮河宗况於兹日弗能尚<lb/>
也養志山阿多歴年所攝生既善冥祥亦降猛獸不據<lb/>
魑魅莫逢庭無荆棘逺同闕里階吐神泉逕動仙都於是羽<lb/>
人徘徊仙客上下鸞鳯游集芝英豐潤大造佛像爰及<lb/>
寫經起塔招僧備諸供養自誓道場受菩薩戒夢登七<lb/>
<pb n="KR4h0132_WYG_681-8b"/>
地又得嘉名具以啟聞䝉勅許可葛𤣥之夢見開士朱<lb/>
鸞之逺望尊儀何以擬兹通感匹此徵應以大同三年<lb/>
嵗次景辰三月壬寅朔日癸丑告别年化春秋八十有<lb/>
一天子嗟惜儲皇軫悼有詔稱譽追贈中散大夫謚曰<lb/>
貞白先生禮也以某月十四日窆於丹陽郡句容縣雷<lb/>
平山若軒轅之葬衣冠如王喬之藏劒舄化於兹日可<lb/>
得偶焉先生器宇凝深思識精贍含章貞吉不脩廉隅<lb/>
年將中壽匪踰於矩眉目疎朗儀貌鮮潔實亡勸沮多<lb/>
<pb n="KR4h0132_WYG_681-9a"/>
行德惠恡惜光景愛好墳籍篤志勵節白首彌至若乃<lb/>
淮南鴻寳之訣隴西地動之儀太一遁甲之書九章厯<lb/>
象之術幼女銀鈎之敏允南風角之妙太倉素問之方<lb/>
中散琴操之法咸悉捜求莫不精詣爰及卞射荀棊蘇<lb/>
卜管筮一見便曉皆不用心張華之愽物馬鈞之巧思<lb/>
劉向之知微葛洪之養性兼此數賢一人而已門人恒<lb/>
法闓等慕遥風於緱氏繪遺像於橋陽勒𤣥碑而相質<lb/>
騰絳霄之流芳乃為銘曰<lb/>
<pb n="KR4h0132_WYG_681-9b"/>
留舄表化棄劔凝神徘徊紫氣照耀丹鱗厥跡猶在餘<lb/>
風可遵誰其嗣此淵哉淑人髙行邁種盛德日新朗猶<lb/>
懸鏡鬱似貞筠身以𢎞道行不違仁昔游纓綬頡頏縉<lb/>
紳厭乎匡救勞彼問津亦既解組乃襲山巾逺尋丘壑<lb/>
髙蹈風塵情無緬世隠不隔眞結宇依巖貞棲茂草水<lb/>
玉留年精華却老乃有令問兼斯壽考泉過危庭峯臨<lb/>
窈洞露凝蘭階雲生桂棟日斜欄席花落窻甕尚平未<lb/>
反王孫不旋海桑交易陵谷貿遷豐碑有樹遺烈無騫<lb/>
<pb n="KR4h0132_WYG_681-10a"/>
　　常山公主碑<hi>温子昇</hi>
啟泰微之層構闢閶闔之重扉據天下以為家苞率土<lb/>
而光宅然則崑山西峙爰有夜光漢水東流是生明月<lb/>
公主禀靈宸極資和天地芬芳有性温潤成質自然祕<lb/>
逺若上元之隔絳河直置清髙類姮娥之依桂樹令淑<lb/>
之至比光明於宵燭幽閒之盛匹穠華於桃李托體宫<lb/>
闈而執心撝順宛然左辟率禮如賓舉華燭以宵征動<lb/>
烏佩而晨去致肅雍於車乗成好合於琴瑟立行潔於<lb/>
<pb n="KR4h0132_WYG_681-10b"/>
清冰抗志髙於黃鵠停輪表信闔門示禮終能成其子<lb/>
姓貽厥孫謀而鐘漏相催日夜不息川有急流風無靜<lb/>
樹奄辭身世從宓妃於伊洛遽捐館舍追帝子於瀟湘<lb/>
銘曰<lb/>
龍轡莫援日車遂往奄離形神忽歸丘壤祖歌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>露出<lb/>
奏巫山永厝中野終掩窮泉蕭瑟神道荒涼墓田松檟<lb/>
徒列琬琰空傳<lb/>
　文章辨體彚選巻六百八十一<lb/>
<pb n="KR4h0132_WYG_681-11a"/>
欽定四庫全書<lb/>
　文章辨體彚選巻六百八十一<lb/>
　　　　　　　　　　　　明　賀復徵　編<lb/>
墓碑十七<hi>以下排體</hi>
　　魏散騎常侍步兵校尉東平太守碑文<hi>魏嵇康</hi>
先生諱籍字嗣宗陳留尉氏人也厥逺祖陶化於上世<lb/>
而先生𢎞謨於後代詩所載阮國則是族之本也先生<lb/>
承命世之美希達節之度得意忘言尋妙於萬物之始<lb/>
<pb n="KR4h0132_WYG_681-11b"/>
窮理盡性研㡬於幽明之極和光同略羣生莫能屬也<lb/>
確乎不可拔當塗莫能貴也或出或處與時升降或黙<lb/>
或語與世推移望其形者猶登嶽涉海蕩然無以究其<lb/>
髙測其深覽其神者猶旁璞親珪肅然無不欽其寳而<lb/>
偉其竒也不屑夷齊之潔故其清不可尚也不履惠連<lb/>
之汚故其道不可屈也蘧瑗升降於巻舒寗武去就於<lb/>
愚智顧盼二子不亦泰如危宗廟之犧安不靈之龜故<lb/>
無孤犢之逼而有塗中之廣觀屈穀鳴雁是以處不才<lb/>
<pb n="KR4h0132_WYG_681-12a"/>
之間察巨瓠緯帶是以遊有用之際夸大辨而御之以<lb/>
訥資大白而洿之以辱為無為而名不能累也事無事<lb/>
而世不能役也訪垂天之翼於寂寞之域投芒刃之類<lb/>
於有解之㑹固恢恢必有餘地豈若接輿被張以養生<lb/>
於陵灌園以求實齷齪近歩脩軌轍而已哉尼父議老<lb/>
成於猶龍衛賜譬重仞於日月揆之先生其殆庶㡬乎<lb/>
方將攀逸駕於洪崕懇遐軌於巢州跨宇宙以髙挹凌<lb/>
雲霄以優游享年若干遘疾而卒於是逺鑒之士有識<lb/>
<pb n="KR4h0132_WYG_681-12b"/>
之徒先生之沒夫豈不慨然臨豪傑而存惠子之問運<lb/>
斧斵而思郢人之力乃探賾索隠以叙雅操使將來君<lb/>
子知莊生之跡略舉其志碑之曰<lb/>
峩峩先生天挺無欲𤣥虛恬澹混齊榮辱盪滌穢累婆<lb/>
娑山足胎胞造化韜藴光燭鼔棹滄浪彈冠喬嶽頤神<lb/>
太素簡邁世局澄之不清淆之不濁翺翔區外遺物庶<lb/>
俗隠處巨室反眞歸漠汪汪淵泉邁跡圖錄<lb/>
　　禇先生伯玉碑<hi>梁孔稚珪</hi>
<pb n="KR4h0132_WYG_681-13a"/>
夫河洛摛寳神道之功既傳岱華吐秘仙靈之跡可覩<lb/>
蓋事詳於玉牒理煥於金符雖冥黙殊源顯晦異軌測<lb/>
心觀古可得而言焉是以子晉笙歌馭鳯於天漢王喬<lb/>
雲舉控鶴於𤣥都有羽化蟬蛻觸影遯形神翥帝宫跡<lb/>
留劔杖遊瑤池而不返宴𤣥圃以忘歸永嘉惡道者窮<lb/>
地之險也欹竇遏日折石橫波飛浪突雲奔湍急箭先<lb/>
生攀途躋阻宿泄涉折而衡飈夜鼔山洪暴激忽乃崩<lb/>
舟墜壑一倒千仞飄地淪髙翻透無底徒侣判其冰碎<lb/>
<pb n="KR4h0132_WYG_681-13b"/>
舟子悲其雹散危魂中夜赴阻相尋方見先生恬然安<lb/>
席銘曰<lb/>
闗西升妙洛右飛英鳯吹金闕簫鼓玉京絶封萬古乃<lb/>
既先生先生浩浩惟神其道泉石依情烟霞入抱秘影<lb/>
窮岫孤栖幽草心圖上𤣥志通大造<lb/>
　　桓宣城碑<hi>任昉</hi>
君器量髙濬神氣披朗商畧雅俗隠括眞偽擢竒取異<lb/>
不軌常流固以準的當時擬議郭許矣處身立朝不峻<lb/>
<pb n="KR4h0132_WYG_681-14a"/>
功名俯仰顯黙之際優游可否之間跡卑而道不汚身<lb/>
屈而志不屑矣銘曰<lb/>
於穆我后禀兹純爽虚豁髙暢蕭條邁上風任外舒卓<lb/>
鑒内朗神棲沖愼形同俯仰將登槐棘宏振綱網令儀<lb/>
早徂德音永饗<lb/>
　　豫章文憲王碑<hi>沈約</hi>
世載冠冕之暉家開配天之業洪源邁於委水雲峯冠<lb/>
於削成公自天攸縱非待河嶽道亞生知德備藏往摩<lb/>
<pb n="KR4h0132_WYG_681-14b"/>
赤霄而理翰望閶闔以上馳迴風飈於襟袖宅山川於<lb/>
懐抱爰初弱冠藏器俟時康莊廣闢飾禮賢之館杞梓<lb/>
備收罄滋蘭之畹既駕朱驂又敷衮職升降軒陛率由<lb/>
孝敬謙以備物貴以在身再握勵已三吐忘倦公德惟<lb/>
民望位冠朝首儀表瑰雄風神秀傑每至三元首旦華<lb/>
裔在庭執玉端闈冠冕百辟外夷震聳猶單于之懼王<lb/>
商羣后瞻慕若衆星之俯日月雖復以周公之親居周<lb/>
公之任道格皇天光被四海而小善靡失輶德必從譬<lb/>
<pb n="KR4h0132_WYG_681-15a"/>
由畎澮匪讓所以森致江河土壤同歸故能鬱成嵩岱<lb/>
保翼三善𢎞正九代銘彼太常懸諸日月銘曰<lb/>
大德風邁其美雲從事貴愈貶禮峻彌恭且有厚命車<lb/>
服以庸羽儀列辟冠冕羣龍周實多祜漢有餘慶奕奕<lb/>
皇族於斯為盛公之綏之終和且敬是惟宗國庶邦作<lb/>
詠<lb/>
　　隠居貞白先生陶君碑<hi>蕭綸</hi>
夫夜先結綠非胠篋之恒珍逸羽翔鱗豈園池之近玩<lb/>
<pb n="KR4h0132_WYG_681-15b"/>
寧期心於逺大蓋不知其所以然也是以潁陽髙蹈洗<lb/>
耳於唐朝漢隂貞栖滅跡於周代盛德風流有自來矣<lb/>
應期而曜質者其在兹乎先生名𢎞景字通明本冀州<lb/>
平陽人也其先自帝堯陶唐氏之後𦙍堯治冀州平陽<lb/>
故因居止龍馬見五色之符欽明表八彩之瑞光宅於<lb/>
天下允釐於庶職洪源夐逺系緒綿長漢興陶舍為髙<lb/>
祖右司馬子青翟位至丞相後至漢末南渡始居丹陽<lb/>
七世祖濬仕吳為鎮南將軍荆州刺史祖降宋南中郎<lb/>
<pb n="KR4h0132_WYG_681-16a"/>
參軍事父貞寳司徒建安王國侍郎並立履清約博涉<lb/>
文史先生含元精之和氣蓄陵飈之雅姿兼宣七善總<lb/>
修九德行仁蹈義嶽峙淵渟牆仞無以覩清濁不能測<lb/>
道風與星漢同髙勝氣與烟霞共逺六嵗便解書能屬<lb/>
文七嵗讀孝經毛詩論語數萬言曼倩幼習典墳公幹<lb/>
少誦詩賦方之於古彼有多慙是以岐嶷流聲黃中著<lb/>
稱有鄉人得葛洪神仙傳見淮南八公諸仙事乃歎曰<lb/>
讀此書便使人有凌雲之氣於是寢興諷誦晨夜不輟<lb/>
<pb n="KR4h0132_WYG_681-16b"/>
年二十七為冝都王侍讀總知管記事牓道求賢焚林<lb/>
招士朝難其選是曰得人阮瑀之書記不足扶衡孫楚<lb/>
之才辭何以捧轂齊代好治宫室方脩苑囿青溪舊觀<lb/>
更就起築仍奏表上頌辭事兼美邁彼樂職之篇踰乎<lb/>
景福之製帝省覽久之益以為善除奉朝請恪居官次<lb/>
夙夜惟寅春朝秋請是棫樸者也先生本不希榮常欲<lb/>
辭退乃與親友書曰疇昔之意不願處人間年登四十<lb/>
志畢山藪今三十六矣時不我借知㡬其神乎無為自<lb/>
<pb n="KR4h0132_WYG_681-17a"/>
苦明年遂拜表解職抽簪東都之外解組北山之陽同<lb/>
稷丘之栖真慕留侯之却粒便具舟檝永言東邁朝廷<lb/>
錫問時賢餞别祖以二疏招兹四皓超然輕舉異世同<lb/>
符爾乃杖䇿孤征游踐山嶽既而到于句容登于茅嶺<lb/>
以此地神仙之宫府靈異之栖託往不能返遂卜居焉<lb/>
先生曰夫子云隠居以求其志行義以達其道吾聞其<lb/>
語未見其人我今義道無復其一請同求志之業故自<lb/>
稱隠居亦猶稚川之抱樸士安之𤣥晏倚巖栖隠依林<lb/>
<pb n="KR4h0132_WYG_681-17b"/>
遁跡交柯結宇剗徑為門懸崖對溜悲吟灌木深壑絶<lb/>
峭組織烟霞枕石漱流水禽無撓採藥耦耕野獸不亂<lb/>
逍遙閒曠放浪陵山嗒然若喪確乎難拔屬齊末道消<lb/>
天命既否水鬭縠洛地震由辰先生靜思冥數預識微<lb/>
兆於是近逺書問悉皆杜絶昔乃聞之夏甫今則見之<lb/>
先生我大梁休運應期受天明命三辰開朗四海寧謐<lb/>
先生奉表稱慶於是信問復通天監以來常有勅㫖供<lb/>
給藥餌不乏嵗時渥澤湛恩莫之與比先生七年暫遊<lb/>
<pb n="KR4h0132_WYG_681-18a"/>
南嶽兹山也譬閬風之地軸若崑陵之天鎮八桂傍臨<lb/>
九純間設樹有琅玕草生車騎遺世獨往是用忘歸一<lb/>
十年有勅遣左右司徒惠明徵還先生茅山别給廨宇<lb/>
軒后之降精天老漢帝之致禮河宗况於兹日弗能尚<lb/>
也養志山阿多歴年所攝生既善冥祥亦降猛獸不據<lb/>
魑魅莫逢庭無荆棘逺同闕里階吐神泉逕動仙都於是羽<lb/>
人徘徊仙客上下鸞鳯游集芝英豐潤大造佛像爰及<lb/>
寫經起塔招僧備諸供養自誓道場受菩薩戒夢登七<lb/>
<pb n="KR4h0132_WYG_681-18b"/>
地又得嘉名具以啟聞䝉勅許可葛𤣥之夢見開士朱<lb/>
鸞之逺望尊儀何以擬兹通感匹此徵應以大同三年<lb/>
嵗次景辰三月壬寅朔日癸丑告别年化春秋八十有<lb/>
一天子嗟惜儲皇軫悼有詔稱譽追贈中散大夫謚曰<lb/>
貞白先生禮也以某月十四日窆於丹陽郡句容縣雷<lb/>
平山若軒轅之葬衣冠如王喬之藏劒舄化於兹日可<lb/>
得偶焉先生器宇凝深思識精贍含章貞吉不脩廉隅<lb/>
年將中壽匪踰於矩眉目疎朗儀貌鮮潔實亡勸沮多<lb/>
<pb n="KR4h0132_WYG_681-19a"/>
行德惠恡惜光景愛好墳籍篤志勵節白首彌至若乃<lb/>
淮南鴻寳之訣隴西地動之儀太一遁甲之書九章厯<lb/>
象之術幼女銀鈎之敏允南風角之妙太倉素問之方<lb/>
中散琴操之法咸悉捜求莫不精詣爰及卞射荀棊蘇<lb/>
卜管筮一見便曉皆不用心張華之愽物馬鈞之巧思<lb/>
劉向之知微葛洪之養性兼此數賢一人而已門人恒<lb/>
法闓等慕遥風於緱氏繪遺像於橋陽勒𤣥碑而相質<lb/>
騰絳霄之流芳乃為銘曰<lb/>
<pb n="KR4h0132_WYG_681-19b"/>
留舄表化棄劔凝神徘徊紫氣照耀丹鱗厥跡猶在餘<lb/>
風可遵誰其嗣此淵哉淑人髙行邁種盛德日新朗猶<lb/>
懸鏡鬱似貞筠身以𢎞道行不違仁昔游纓綬頡頏縉<lb/>
紳厭乎匡救勞彼問津亦既解組乃襲山巾逺尋丘壑<lb/>
髙蹈風塵情無緬世隠不隔眞結宇依巖貞棲茂草水<lb/>
玉留年精華却老乃有令問兼斯壽考泉過危庭峯臨<lb/>
窈洞露凝蘭階雲生桂棟日斜欄席花落窻甕尚平未<lb/>
反王孫不旋海桑交易陵谷貿遷豐碑有樹遺烈無騫<lb/>
<pb n="KR4h0132_WYG_681-20a"/>
　　常山公主碑<hi>温子昇</hi>
啟泰微之層構闢閶闔之重扉據天下以為家苞率土<lb/>
而光宅然則崑山西峙爰有夜光漢水東流是生明月<lb/>
公主禀靈宸極資和天地芬芳有性温潤成質自然祕<lb/>
逺若上元之隔絳河直置清髙類姮娥之依桂樹令淑<lb/>
之至比光明於宵燭幽閒之盛匹穠華於桃李托體宫<lb/>
闈而執心撝順宛然左辟率禮如賓舉華燭以宵征動<lb/>
烏佩而晨去致肅雍於車乗成好合於琴瑟立行潔於<lb/>
<pb n="KR4h0132_WYG_681-20b"/>
清冰抗志髙於黃鵠停輪表信闔門示禮終能成其子<lb/>
姓貽厥孫謀而鐘漏相催日夜不息川有急流風無靜<lb/>
樹奄辭身世從宓妃於伊洛遽捐館舍追帝子於瀟湘<lb/>
銘曰<lb/>
龍轡莫援日車遂往奄離形神忽歸丘壤祖歌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>露出<lb/>
奏巫山永厝中野終掩窮泉蕭瑟神道荒涼墓田松檟<lb/>
徒列琬琰空傳<lb/>
　文章辨體彚選巻六百八十一<lb/>
</p>
<p>
</p>
  </div>
</body>
</text>
</TEI>
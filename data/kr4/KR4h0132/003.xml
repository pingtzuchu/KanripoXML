<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三</head> <lb/>
    <p>
<pb n="KR4h0132_WYG_003-1a"/>
欽定四庫全書<lb/>
　文章辨體彚選巻三<lb/>
　　　　　　　　　　　　明　賀復徴　編<lb/>
詔三<lb/>
　　漢宣帝議孝武廟樂詔<lb/>
朕以𦕈身奉承祖宗夙夜惟念孝武皇帝躬履仁義選<lb/>
名將討不服匈奴逺遯平氏羌昆明南越百蠻鄉風欵<lb/>
塞來享建太學修郊祀定正朔協音律封泰山塞宣房<lb/>
<pb n="KR4h0132_WYG_003-1b"/>
符瑞應寳鼎出白麟獲功徳茂盛不能盡宣而廟樂未<lb/>
稱其議奏<lb/>
　　宣帝有䘮者勿繇事詔<lb/>
道民以孝則天下順今百姓或遭衰絰凶災而吏繇事<lb/>
使不得葬傷孝子之心朕甚憐之自今諸有大父母父<lb/>
母䘮者勿繇事使得收歛送終盡其子道<lb/>
　　宣帝子首匿父母等勿坐詔<lb/>
父子之親夫婦之道天性也雖有患禍猶䝉死而存之<lb/>
<pb n="KR4h0132_WYG_003-2a"/>
誠愛結於心仁厚之至也豈能違之哉自今子首匿父<lb/>
母妻匿夫孫匿大父母皆勿坐其父母匿子夫匿妻大<lb/>
父母匿孫罪殊死皆上請廷尉以聞<lb/>
　　宣帝釋繫囚詔<lb/>
令甲死者不可復生刑者不可息此先帝之所重而吏<lb/>
未稱今繫者或以掠辜若饑寒瘦死獄中何用心逆人<lb/>
道也朕甚痛之其令郡國歳上繫囚以掠笞若瘦死者<lb/>
所坐名縣爵里丞相御史課殿最以聞<lb/>
<pb n="KR4h0132_WYG_003-2b"/>
　　宣帝博舉吏民詔<lb/>
朕不明六藝欝於大道是以隂陽風雨未時其博舉吏<lb/>
民厥身修正通文學明於先王之術宣究其意者各二<lb/>
人中二千石各一人<lb/>
　　宣帝以黄覇為潁川太守詔<lb/>
制詔御史其以賢良髙第揚州刺史霸為潁川太守秩<lb/>
比二千石居官賜車盖特髙一丈别駕主簿車緹紬屏<lb/>
泥於軾前以彰有徳<lb/>
<pb n="KR4h0132_WYG_003-3a"/>
　　宣帝令二千石察官屬詔<lb/>
獄者萬民之命所以禁暴止邪飬育羣生也能使生者<lb/>
不怨死者不恨則可謂文吏矣今則不然用法或持巧<lb/>
心析律貳端深淺不平増辭飾非以成其罪奏不如實<lb/>
上亦亡繇知此朕之不明吏之不稱四方黎民將何仰<lb/>
哉二千石各察官屬勿用此人吏務平法或擅興繇役<lb/>
餙厨傳稱過使客越職踰法以取名譽譬猶踐薄氷以<lb/>
待白日豈不殆哉今天下頗被疾疫之灾朕甚愍之其<lb/>
<pb n="KR4h0132_WYG_003-3b"/>
令郡國被災甚者毋出今年租賦<lb/>
　　宣帝褒黄霸詔<lb/>
潁川太守覇宣布詔令百姓鄉化孝子弟弟貞婦順孫<lb/>
日以衆多田者讓畔道不拾遺養視鰥寡贍助貧窮獄<lb/>
或八年亡重罪囚吏民鄉於教化興於行誼可謂賢人<lb/>
君子矣書不云乎股肱良哉其賜闗内侯黄金百斤秩<lb/>
中二千石潁川孝弟有行義民三老力田皆以差賜爵<lb/>
及帛<lb/>
<pb n="KR4h0132_WYG_003-4a"/>
　　宣帝報張安世詔<lb/>
將軍年老被病朕甚閔之雖不能視事折衝萬里君先<lb/>
帝大臣明於治亂朕所不及得數問焉何感而上書歸<lb/>
衛將軍富平侯印薄朕㤀故非所望也願將軍强餐食<lb/>
近醫藥專精神以輔天年<lb/>
　　宣帝祀江海詔<lb/>
夫江海百川之大者也今闕焉亡祀其令祠官以禮為<lb/>
歳事以四時祠江海雒水祈為天下豐年焉<lb/>
<pb n="KR4h0132_WYG_003-4b"/>
　　宣帝褒朱邑詔<lb/>
大司農邑亷潔守節退食自公亡疆外之交束脩之餽<lb/>
可謂淑人君子遭離㓙災朕甚閔之其賜邑子黄金百<lb/>
斤以奉其祭祀<lb/>
　　宣帝益小吏禄詔<lb/>
吏不亷平則治道衰今小吏皆勤事而奉祿薄欲其無<lb/>
侵漁百姓難矣其益吏百石以下奉十五<lb/>
　　宣帝議律令詔<hi>宣帝當作元帝</hi>
<pb n="KR4h0132_WYG_003-5a"/>
夫法令者所以抑暴扶弱欲其難犯而易避也今律令<lb/>
煩多而不約自典文者不能分明而欲羅元元之不逮<lb/>
斯豈刑中之意哉其議律令可蠲除輕減者條奏惟在<lb/>
便安萬姓而巳<lb/>
　　宣帝郡國等勿行苛政詔<lb/>
夫婚姻之禮人倫之大者也酒食之㑹所以行禮樂也<lb/>
今郡國二千石或擅為苛禁禁民嫁娶不得具酒食相<lb/>
賀召由是廢鄉黨之禮令民亡所樂非所以導民也詩<lb/>
<pb n="KR4h0132_WYG_003-5b"/>
不云乎民之失徳乾餱以愆勿行苛政<lb/>
　　宣帝日食詔<lb/>
皇天見異以戒朕躬是朕之不逮吏之不稱也以前使<lb/>
使者問民所疾苦復遣丞相御史掾一十四人循行天<lb/>
下舉寃獄察擅為苛禁深刻不改者<lb/>
　　宣帝吏六百石不得舉亷吏詔<lb/>
舉亷吏誠欲得其真也吏六百石位大夫有辠先請秩<lb/>
祿上通足以效其賢材自今以來毋得舉<lb/>
<pb n="KR4h0132_WYG_003-6a"/>
　　宣帝察計簿詔<lb/>
盖聞上古之治君臣同心舉措曲直各得其所是以上<lb/>
下和洽海内康平其徳弗可及已朕既不明數申詔公<lb/>
卿大夫務是寛大順民所疾苦將欲配三王之隆明先<lb/>
帝之徳也今吏或以不禁奸邪為寛大縱釋有辠為不<lb/>
苛或以酷為賢皆失其中奉詔宣化如此豈不謬哉方<lb/>
今天下少事徭役省減兵革不動而民多貧盗賊不止<lb/>
其咎安在上計簿具文而巳務為欺謾以避其課三公<lb/>
<pb n="KR4h0132_WYG_003-6b"/>
不以為意朕將何任諸請詔省卒徒自給者皆止御史<lb/>
察計簿疑非實者按之使真偽毋相亂<lb/>
　　元帝賜蕭望之爵邑詔<lb/>
國之將興尊師而重傅故前將軍望之傅朕八年道以<lb/>
經術厥功茂焉其賜爵闗内侯食邑八百户給事中朝<lb/>
朔望坐次將軍<lb/>
　　元帝水災詔<lb/>
間者隂陽不調黎民飢寒無以保治惟徳淺薄不足以<lb/>
<pb n="KR4h0132_WYG_003-7a"/>
充入舊貫之居其令諸宫舘希御幸者勿繕治太僕減<lb/>
糓食馬水衡省肉食獸<lb/>
　　元帝罷擊珠厓詔<lb/>
珠厓虜殺吏民背畔為逆今廷議者或言可擊或言可<lb/>
守或欲棄之其指各殊朕日夜惟思議者之言羞威不<lb/>
行則欲誅之狐疑辟難則守屯田通於時變則憂萬民<lb/>
夫萬民之饑餓與逺蠻之不討危孰大焉且宗廟之祭<lb/>
㓙年不備况乎避不嫌之辱哉今闗東大困倉庫空虚<lb/>
<pb n="KR4h0132_WYG_003-7b"/>
無以相贍又以動兵非特勞民凶年隨之其罷珠厓郡<lb/>
民有慕義内屬便處之不欲勿彊<lb/>
　　元帝罷甘泉建章宫衛等詔<lb/>
盖聞安民之道本繇隂陽間者隂陽錯繆風雨不時朕<lb/>
之不徳庶幾羣公有敢言朕之過者今則不然媮合茍<lb/>
從未肯極言朕甚閔焉永惟烝庶之飢寒逺離父母妻<lb/>
子勞於非業之作衛於不居之宫恐非所以佐隂陽之<lb/>
道也其罷甘泉建章宫衛令就農百官各省費條奏毋<lb/>
<pb n="KR4h0132_WYG_003-8a"/>
有所諱有司勉之毋犯四時之禁丞相御史舉天下明<lb/>
隂陽災異者各三人<lb/>
　　元帝報貢禹詔<lb/>
朕以生有伯夷之亷史魚之直守經㨿古不阿當世孳<lb/>
孳於民俗之所寡故親近生幾叅國政今未得久聞生<lb/>
之竒論也而云欲退豈意有所恨與將在位者與生殊<lb/>
乎徃者嘗令金敞語生欲及生時祿生之子既巳諭矣<lb/>
今復云子少夫以王命辨䕶生家雖百子何以加傳曰<lb/>
<pb n="KR4h0132_WYG_003-8b"/>
㤀懐土何必思故鄉生其强飯慎疾以自輔<lb/>
　　元帝條責丞相御史詔<lb/>
郎有從東方來者言民父子相棄丞相御史案事之吏<lb/>
匿不言邪將從東方來者加增之也何以錯繆至是欲<lb/>
知其實方今年歲未可預知也即有水旱其憂不細公<lb/>
卿有可以防其未然救其巳然者否各以誠對毋有所<lb/>
諱<lb/>
　　元帝日食求言詔<lb/>
<pb n="KR4h0132_WYG_003-9a"/>
盖聞明王在上忠賢布職則羣生和樂方外䝉澤今朕<lb/>
晻於大道夙夜憂勞不通其理靡瞻不眩靡聽不惑是<lb/>
以政令多還民心未得邪説空進事亡成功此天下所<lb/>
著聞也公卿大夫好惡不同或緣姦作邪侵削細民元<lb/>
元安所歸命哉乃六月晦日有食之詩不云乎今此下<lb/>
民亦孔之哀自今以來公卿大夫其勉思天戒慎身修<lb/>
永以輔朕之不逮直言盡意無有所諱<lb/>
　　元帝議封甘延夀等詔<lb/>
<pb n="KR4h0132_WYG_003-9b"/>
匈奴郅支單于背畔禮義留殺漢使者吏士甚逆道理<lb/>
朕豈㤀之哉所以優㳺而不征者重勤師衆勞將率故<lb/>
隠忍而未有云也今延夀湯睹便宜乘時利結城郭諸<lb/>
國擅興師矯詔制而征之頼天地宗廟之霛誅討郅支<lb/>
單于斬獲其首及閼氏貴人名王以下千數雖踰義干<lb/>
法内不煩一夫之役不開府庫之藏因敵之粮以贍軍<lb/>
用立功萬里之外威震百蠻名顯四海為國除殘兵革<lb/>
之原息邊竟得以安然猶不免死亡之患罪當在於奉<lb/>
<pb n="KR4h0132_WYG_003-10a"/>
憲朕甚閔之其赦延夀湯罪勿治詔公卿議封焉<lb/>
　　元帝禁妨農詔<lb/>
方春農桑興百姓戮力自盡之時也故是月勞農勸民<lb/>
無使後時今不良之吏覆案小罪徴召證案興不急之<lb/>
事以妨百姓使失一時之作亡終歳之功公卿其明察<lb/>
申勅之<lb/>
　　元帝以張譚為御史大夫詔<lb/>
剛强堅固確然亡欲大鴻臚野王是也心辨善辭可使<lb/>
<pb n="KR4h0132_WYG_003-10b"/>
四方少府五鹿充宗是也亷潔節儉太子少傅張譚是<lb/>
也其以少傅為御史大夫<lb/>
　　成帝擇博士詔<lb/>
古之立太學將以傳先王之業流化於天下也儒林之<lb/>
官四海淵原宜皆明於古今温故知新通達國體故謂<lb/>
之博士否則學者無述焉為下所輕非所以尊道徳也<lb/>
丞相御史其與中二千石二千石雜舉可充博士位者<lb/>
使卓然可觀<lb/>
<pb n="KR4h0132_WYG_003-11a"/>
　　成帝罷昌陵詔<lb/>
朕執徳不固謀不盡下過聽將作大匠萬年言昌陵三<lb/>
年可成作治五年中陵司馬殿門内尚未加功天下虛<lb/>
耗百姓罷勞客土䟽惡終不可成朕惟其難怛然傷心<lb/>
夫過而不改是謂過矣其罷昌陵及故陵勿徙吏民令<lb/>
天下毋有動揺之心<lb/>
　　成帝勸農詔<lb/>
夫洪範八政以食為首斯誠家給刑錯之本也先帝勸<lb/>
<pb n="KR4h0132_WYG_003-11b"/>
農薄其租税寵其强力令與孝弟同科間者民彌惰怠<lb/>
鄉本者少趨末者衆將何以矯之方東作時其令二千<lb/>
石勉勸農桑出入阡陌致勞來之書不云乎服田力穡<lb/>
乃亦有秋其勗之哉<lb/>
　　成帝封丙吉後詔<lb/>
盖聞褒功徳繼絶統所以重宗廟廣聖賢之路也故博<lb/>
陽侯吉以舊恩有功而封今其祀絶朕甚憐之夫善善<lb/>
及子孫古今之通誼也其封吉孫中郎將闗内侯昌為<lb/>
<pb n="KR4h0132_WYG_003-12a"/>
博陽侯奉吉後<lb/>
　　成帝禁奢侈詔<lb/>
聖王明禮制以序尊卑異車服以章有徳雖有其財而<lb/>
無其尊不得踰制故民興行上義而下利方今世俗奢<lb/>
僣㒺極靡有厭足公卿列侯親屬近臣四方所則未聞<lb/>
修身遵禮同心憂國者也或廼奢侈逸豫務廣第宅治<lb/>
園池多畜奴婢被服綺縠設鐘鼓備女樂車服嫁娶塟<lb/>
埋過制吏民慕效寖以成俗而欲望百姓儉節家給人<lb/>
<pb n="KR4h0132_WYG_003-12b"/>
足豈不難哉詩不云乎赫赫師尹民具爾瞻其申飭有<lb/>
司以漸禁之青綠民所常服且勿止列侯近臣各自省<lb/>
改司𨽻校尉察不變者<lb/>
　　成帝立太子詔<lb/>
朕承太祖鴻業奉宗廟二十五年徳不能綏理宇内百<lb/>
姓怨恨者衆不䝉天祐至今未有繼嗣天下無所係心<lb/>
觀於徃古近事之戒禍亂之萌皆由斯焉定陶王欣於<lb/>
朕為子慈仁孝順可以承天序繼祭祀其立欣為皇太<lb/>
<pb n="KR4h0132_WYG_003-13a"/>
子封中山王舅諫大夫馮参為宜鄉侯益中山國三萬<lb/>
戸以慰其意賜諸侯王列侯金天下當為父後者爵三<lb/>
老孝弟力田帛各有差<lb/>
　　哀帝封定陶后丁姬詔<lb/>
春秋母以子貴尊定陶太后曰恭皇太后丁姬曰恭皇<lb/>
后各置左右詹事食邑如長信宫中宫<lb/>
　　哀帝禁奢踰限詔<lb/>
制節謹度以防奢滛為政所先百王不易之道也諸侯<lb/>
<pb n="KR4h0132_WYG_003-13b"/>
王列侯公主吏二千石及豪富民多畜奴婢田宅無限<lb/>
與民争利百姓失職重困不足其議限列<lb/>
　　孝元王皇后貶趙后詔<lb/>
前皇太后與昭儀具侍帷幄姉弟專寵錮寢執賊亂之<lb/>
謀殘滅繼嗣以危宗廟誖天犯祖無為天下母之義貶<lb/>
皇太后為孝成皇后<lb/>
　　又貶趙后詔<lb/>
皇后自知罪惡深大朝請希濶失婦道無共飬之禮而<lb/>
<pb n="KR4h0132_WYG_003-14a"/>
有狼虎之毒宗室所怨海内之讎也而尚在小君之位<lb/>
誠非皇天之心夫小不忍亂大謀恩之所不能巳者義<lb/>
之所割也今廢皇后為庶人<lb/>
　　平帝睦族詔<lb/>
盖聞帝王以徳撫民其次親親以相及也昔堯睦九族<lb/>
舜惇叙之朕以皇帝幼年且統國政惟宗室子皆太祖<lb/>
髙皇帝子孫及兄弟吳頃楚元之後漢元至今十有餘<lb/>
萬人雖有王侯之屬莫能相糾或䧟入刑辠教訓不至<lb/>
<pb n="KR4h0132_WYG_003-14b"/>
之咎也傳不云乎君子篤於親則民興於仁其為宗室<lb/>
自太上皇以來族親各以世氏郡國置宗師以糾之致<lb/>
教訓焉二千石選有徳義者以為宗師考察不從教令<lb/>
有寃失職者宗師得因郵亭書言宗伯請以聞常以歳<lb/>
正月賜宗師帛各十匹羲和劉歆等四人使治明堂辟<lb/>
廱令漢與文王靈臺周公作洛同符太僕王惲等八人<lb/>
使行風俗宣明徳化萬國齊同皆封為列侯徴天下通<lb/>
知逸經古記天下厯筭鍾律小學史篇方術本草及以<lb/>
<pb n="KR4h0132_WYG_003-15a"/>
五經論語孝經爾雅教授者在所為駕一封軺傳遣詣<lb/>
京師<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百五十五</head> <lb/>
    <p>
<pb n="KR4h0132_WYG_255-1a"/>
欽定四庫全書<lb/>
　文章辨體彚選巻二百五十五<lb/>
　　　　　　　　　　　　明　賀復徴　編<lb/>
書五十一<lb/>
　　在北齊與楊僕射書<hi>陳徐陵</hi>
陵叩頭叩頭夫一言所感凝暉照於魯陽一志㝠通飛<lb/>
泉涌于疏勒况復元首康哉股肱良哉隣國相聞風敎<lb/>
相期者也天道窮剥鍾亂本朝情計馳惶公私哽懼而<lb/>
<pb n="KR4h0132_WYG_255-1b"/>
骸骨之請徒淹嵗寒顛沛之祈空盈巻軸是所不圖也<lb/>
非所仰望也執事不聞之乎昔分鼇命鳸之世觀河拜<lb/>
洛之年則有日烏流災風禽騁暴天傾西北地缺東南<lb/>
盛旱坼三川長波含五嶽我大梁膺金圖而有亢纂玉<lb/>
鏡而猶屯何則聖人不能為時斯固窮通之恒理也至<lb/>
如荆州刺史湘東王幾神之本無寄名言陶鑄之餘猶<lb/>
為尭舜雖復六代之舞陳于總章九州之歌登于司樂<lb/>
虞䕫拊石晉曠調鐘未足頌此英聲無以宣其盛徳者<lb/>
<pb n="KR4h0132_WYG_255-2a"/>
也若使郊禋楚翼寜非祀夏之君戡定艱難便是匡周<lb/>
之覇豈徒豳王徙雍朞月為都姚帝遷河周年成邑方<lb/>
今越裳藐藐馴雉北飛肅慎茫茫風牛南偃吾君之子<lb/>
含識知歸而荅㫖云何所投身斯其未喻一也又晉熙<lb/>
等郡皆入貴朝去我潯陽經塗何㡬至于鐺鐺曉漏的<lb/>
的宵烽隔溆浦而相聞臨髙臺而可望泉流寳盎遙意<lb/>
湓城峰號香爐依然盧嶽日者鄱陽嗣王治兵滙派屯<lb/>
戍淪波朝夕牋書春秋方物吾無從以躡屩彼何路<lb/>
<pb n="KR4h0132_WYG_255-2b"/>
而齊鑣豈其然乎斯不然矣又近者邵陵王通和此國<lb/>
郢中上客雲聚魏都鄴下名卿風馳南浦豈盧龍之徑<lb/>
於彼新開銅駝之街於我長閉何彼途甚易非勞于五<lb/>
丁我路為難如登於九折地不私載何其爽歟而荅㫖<lb/>
云還路無從斯所未喻二也晉熙廬江義陽安陸皆云<lb/>
欵附非復危邦計彼中途便當靜晏自斯以北桴鼔不<lb/>
鳴自此以南封彊未一如其境外脫殞輕軀幸非邊吏<lb/>
之羞何在匹夫之命又此段賔遊通無貨殖忝非韓起<lb/>
<pb n="KR4h0132_WYG_255-3a"/>
聘鄭私買玉環呉札過徐躬要寳劍由來宴錫凡厥囊<lb/>
裝行没淹留皆已虚罄散有限之㣲財供無期之乆客<lb/>
斯可知矣且據圖刎首愚者不為運斧全身庸流所鍳<lb/>
何則生輕一髪自重千鈞不以賈盗明矣骨肉不任充<lb/>
鼎俎皮毛不足入貨財盗有道焉吾無憂矣又公家遣<lb/>
使脱有資湏本朝非隆平之時逰客豈皇華之勢輕裝<lb/>
獨宿非勞聚柝之儀㣲騎閒行寜望輶軒之禮歸人將<lb/>
從私具驢騾縁道亭郵唯希蔬粟若曰留之無煩于執<lb/>
<pb n="KR4h0132_WYG_255-3b"/>
事遣之有費于官司或以顚沛為言或云資裝可懼固非<lb/>
通論皆是外篇斯所未喻三也又若以吾徒應還侯景<lb/>
侯景凶逆殱我國家天下含靈人懐憤厲既不能投身<lb/>
社稷衛難乗輿三冡磔蚩尤千刀剸王莽安所謂俛首<lb/>
頓膝歸奉冦讐佩弭腰鞬為其皂𨽻日者通和方敦曩<lb/>
睦凶人駔詐遂駭狼心頗疑宋萬之誅彌懼荀罃之請<lb/>
所以奔蹄勁角専恣憑陵凡我行人偏膺讐憾政復葅<lb/>
筋醢骨抽舌探肝於彼凶情猶當未雪海内之所知也<lb/>
<pb n="KR4h0132_WYG_255-4a"/>
君侯之所具焉又聞本朝王公都人士女風行雨散東<lb/>
播西流京邑丘墟葌蓬蕭瑟偃師還望咸為草萊覇陵<lb/>
回首俱沾霜露此又君之所知也彼以何義爭免冦讐<lb/>
我以何親爭歸委質昔鉅平貴將懸重于陸公叔向名<lb/>
流深知于鬷蔑吾雖不敏常慕前修不圖明庶有懐翻<lb/>
其以此量物昔魏氏將亡羣凶挺爭諸賢戮力想得其<lb/>
朋為葛榮之黨邪為邢杲之徒邪如曰不然斯所未喻<lb/>
四也假使吾徒還為凶黨侯景生于趙代家自幽恒居<lb/>
<pb n="KR4h0132_WYG_255-4b"/>
則台司行為連率山川行勢軍國彞章不勞請箸為籌<lb/>
便當屈指能筭重以逋逃小醜羊豕同羣身寓江臯家<lb/>
留河朔舂舂井井如鬼如神其不然乎抑又君之所知<lb/>
也且夫宫闈秘事並若雲霄英俊訏謨寜非幃幄或陽<lb/>
驚以定䇿或焚藁而奏書朝廷之上猶難參預羇旅之<lb/>
人何階耳目至於禮樂沿革刑政寛猛則謳歌已逺萬<lb/>
舞成風不知手之舞之足之蹈之也安在搖其牙齒為<lb/>
間諜者哉若謂復命西朝終奔東虜雖齊梁有隔尉候<lb/>
<pb n="KR4h0132_WYG_255-5a"/>
奚殊豈以河曲之難浮而曰江關之可濟河橋馬度寜<lb/>
非宋典之姦關路雞鳴皆是田文之客何其通蔽乃爾<lb/>
相妨斯所未喻五也又兵交使在雖著前經儻同徇僕<lb/>
之尤追肆寒山之怒則凡諸元帥並釋縲囚爰及偏禆<lb/>
同無翦馘乃至鍾儀見赦朋笑遵途襄老䝉歸虞歌引<lb/>
路吾等張旜拭玉修好尋盟涉泗之與浮河郊勞至于<lb/>
贈賄公恩既被賔敬無違今者何愆翻䝉貶責若以此<lb/>
為言斯所未喻六也若曰妖氛永乆䘮亂悠然哀我奔<lb/>
<pb n="KR4h0132_WYG_255-5b"/>
波存其形魄固已銘兹厚徳戴此洪恩譬渤澥而俱深<lb/>
方嵩華而猶重但山梁飲啄非有意于樊籠江海飛浮<lb/>
本無情于鐘鼓况吾等營魂已謝餘息空留悲黙為生<lb/>
何能支乆是則雖䝉養䕶更夭天年若以此為言斯所<lb/>
未喻七也若云逆豎殱夷當聽反命高軒繼路飛盖相<lb/>
随未解其言何能善謔夫屯亨治亂豈有意于前期謝<lb/>
常侍今年五十有一吾今年四十有四介已知命賔又<lb/>
杖鄉計彼后生肩随而已豈銀臺之要彼未從師金竈<lb/>
<pb n="KR4h0132_WYG_255-6a"/>
之方吾知其訣政恐南陽菊水竟不延齡東海桑田無<lb/>
由佇望若以此為言斯所未喻八也足下清襟勝託書<lb/>
囿文林凡自洪荒終乎幽厲如吾今日寜有其人爰至<lb/>
春秋㣲宜商略夫宗姬殄墜覇道昏凶或執政之多門<lb/>
或陪臣之凉徳故臧孫有禮翻囚與國之賔周伯無愆<lb/>
空怒天王之使遷箕卿于兩舘縶驥子于三年斯匪貪<lb/>
亂之風邪寜當今之高例也至于雙崤且帝四海爭雄<lb/>
或搆趙而侵燕或連韓而謀魏身求盟于楚殿躬奪璧<lb/>
<pb n="KR4h0132_WYG_255-6b"/>
于秦庭輸寶鼎以託齊王馳安車而誘梁客其外膏唇販<lb/>
舌分路揚鑣無罪無辜如兄如弟逮乎中陽受命天下<lb/>
同規廵省諸華無聞幽辱及三方之覇也孫甘言以娬<lb/>
媚曹屈詐以覊縻旍軫嵗到于句呉冠蓋年馳于庸蜀<lb/>
則客嘲殊險賔戯已深共盡逰談誰云猜忤若使搜求<lb/>
故寔脱有前蹤恐是叔世之姦謀而非為邦之勝畧也<lb/>
抑又聞之雲師火帝澆淳乃異其風龍躍麟驚王覇雖<lb/>
殊其道莫不崇君親以詔物敦敬養以治民預有邦司<lb/>
<pb n="KR4h0132_WYG_255-7a"/>
曽無隆替吾奉違温凊仍屬亂離冦虜猖狂公私播越<lb/>
蕭軒靡御王舫誰持瞻望鄉關何心天地自非生憑廪<lb/>
竹源出空桑行路含情猶其相愍嘗謂擇官而仕非曰<lb/>
孝家擇事而趨非云忠國况乎欽承有道驂駕前王郎<lb/>
吏明經䲭鳶知禮巡方省化咸問高年東序西膠皆尊<lb/>
耆耋吾以圭璋玉帛通聘來朝屬世道之屯期鍾生民<lb/>
之否運兼年累載無申元直之祈銜泣吞聲長對公閭<lb/>
之怒情理之訴將同逆鱗忠孝之言皆應齚舌是所不<lb/>
<pb n="KR4h0132_WYG_255-7b"/>
圖也非所仰望也且天倫之愛何得忘懐妻子之情誰<lb/>
能無累夫以清河公主之貴餘姚書佐之家莫限高卑<lb/>
皆被驅畧自東南醜虜抄販饑民臺署郎官俱餒墻壁<lb/>
况吾生離死别多厯暄寒孀室嬰兒何可言念如得身<lb/>
還鄉土躬自推求猶冀提携俱免凶虐夫四聰不達華<lb/>
陽君所謂亂臣百姓無寃孫叔敖稱為良相足下高才<lb/>
重譽參贊經綸非虎非貔聞詩聞禮而中朝大議曽未<lb/>
矜論清禁嘉謀安能相及諤諤非周舎容容類胡廣何<lb/>
<pb n="KR4h0132_WYG_255-8a"/>
其無諍臣哉嵗月如流平生何㡬晨㸔旅雁心赴江淮<lb/>
昏望牽牛情馳揚越朝千悲而掩泣夜萬緒而回膓不<lb/>
自知其為生不自知其為死也足下素挺詞鋒兼長理<lb/>
窟匡丞相解頤之説樂令君清耳之談向所諮疑誰能<lb/>
曉諭若鄙言為戮來㫖必通分請灰釘甘從斧鑊何但<lb/>
規規黙黙齰舌低頭而已哉若一理存焉猶希矜眷何<lb/>
必期令我等必死齊都足趙魏之黄塵加幽并之片骨<lb/>
遂使東平拱樹長懐向漢之悲西洛孤墳恒表思鄉之<lb/>
<pb n="KR4h0132_WYG_255-8b"/>
夢干祈以屢哽動増深徐陵叩頭再拜<lb/>
　　在北齊與宗室書<hi>徐陵</hi>
陵白臨淮負海是謂徐州顓頊髙陽世有明徳自<lb/>
興王啟霸無勞委劍之鋒開國承家寔饗彤弓之<lb/>
賜其後金柯玉葉雷振雲從耆舊通人茂才多士<lb/>
或以天下之貴負石自沉王命之尊拂衣髙蹈或<lb/>
熊衣雉製青組朱旗儒盛江東文髙河北或復分<lb/>
齊處魯移魏居燕𤓰瓞雖遥芳枝無逺昔有王郎<lb/>
<pb n="KR4h0132_WYG_255-9a"/>
王莽無闗控鵠之宗劉曜劉淵彌非偃龍之族又<lb/>
有朱家别録邾子之苖何氏殊源韓侯之𦙍三烏<lb/>
五鹿時事無恒東郭西門遷訛非一吾宗雖廣未<lb/>
有駢枝咸自駒王同分才子正以金衡委御玉斗<lb/>
宵亡外患憑陵中原傾覆我則供犧牲於東國載<lb/>
主祏於南都二百餘年家於揚越此則盧諶不去<lb/>
裴寧仍留髙宦燕秦遲廽鄉壤山河有隔叙覯無<lb/>
縁望冀馬而増勞瞻賔鴻而永嘆昔竇公累世光<lb/>
<pb n="KR4h0132_WYG_255-9b"/>
武稱其外家許都遥逺靈王思其舊宅其言雖大<lb/>
可以喻小况在宗親寧無停眷比月應雩龍星移<lb/>
殷鳥天明和煦體中何如願百年之老興居多福<lb/>
萬石之君寒暑清豫其外族忠孝比屋連甍信義<lb/>
勇于干戈詩書甘於酒醴或有漁獵三史紛綸五<lb/>
經都講開黌詩生負帙邦君佇徳寧無掛榻之思<lb/>
州将欽風應有題車之命南陽坐嘯寄以共治東<lb/>
海行歌資其主弼梁竦不慧徒為大言鄧禹平生<lb/>
<pb n="KR4h0132_WYG_255-10a"/>
唯望如此若栖遲偃仰因事丘中桃果三名粟園<lb/>
千樹持竿而釣徴聘不來負耒而耕公侯靡屈何<lb/>
其高也蓋復休哉如脱推延或遲竝問吾階縁人<lb/>
乏叨簉皇華王事無淹公禮將畢既而揚都蕩覆<lb/>
方離獫狁之災越畧風塵復蹈輶軒之禮屏居空<lb/>
舘多厯嵗時舋犯靈祗招延禍罰號慕無窮肝膽<lb/>
屠殞煩寃胸臆不自堪居無心奈何無状奈何自<lb/>
徘徊河朔亟積寒暄風患彌留半體枯廢折臂為<lb/>
<pb n="KR4h0132_WYG_255-10b"/>
公雖非羊祜跛足而使無慙郤充固以形如槁木<lb/>
心若死灰匍匐苫廬纔有魂氣夫迷山之客遲遥<lb/>
響於巖崖窮海之賔望孤煙於洲嶼况乃宗均魯<lb/>
衛地匪燕吳車騎相望舟艫朝夕三條不逺五達<lb/>
非難信乃闊然遂不䝉問昔桃花之峽長避秦嬴<lb/>
芝草之山遥然滄海猶復漁船可入何况平途不<lb/>
兼旬月勞懐既積輒命行人弦望之間遲枉歸翰<lb/>
儻二三兄弟能敦昭穆之詩求我潼濵幸開劉楨<lb/>
<pb n="KR4h0132_WYG_255-11a"/>
之疾陽春改節竝念將宜扶力為書多不詮次陵<lb/>
白<lb/>
　　答尹義尚書<hi>徐陵</hi>
别離二國雲雨十年心想河陽言銅爵而無逺神逰漳<lb/>
水與金鳯而俱飛弟留連河北義等周召懐此殊才寔<lb/>
可傷歎吾崦嵫既暮容鬢凋然風氣彌留砭藥無損追<lb/>
惟疇昔共偹行人家國安危賔禮陞降懸壺代哭俱歴<lb/>
春冬移館于箕同兹辛苦鳴蜩抱樹亟見藏氷歸㕍銜<lb/>
<pb n="KR4h0132_WYG_255-11b"/>
蘆多厯寒食靜言念此如何可忘夫以擁腫之木得免<lb/>
因于下才觳觫之牛自保由于無用嗟余鄙陋未友龔<lb/>
生唯歎吾賢不同蘧瑗爾夫推溝拯溺毎切皇𠂻逸翮<lb/>
飄鱗見優機覽所以降尺一之書馳輶軒之使心期與<lb/>
國必遂還途寜謂親隣更成難請伊昔梁朝共奉嘉聘<lb/>
張兹大帛處彼高閎庭奏歌鍾座延僑肸賔客之叙方<lb/>
於階阼田獵之禽同於君膳正以鄉關阻亂致爾拘留<lb/>
家國隆平義應旋反韓宣屢至宰孔頻還翻爾遅迴豈<lb/>
<pb n="KR4h0132_WYG_255-12a"/>
云鄰睦<lb/>
　　與李那書<hi>徐陵</hi>
籍甚清徽常懐虚眷山川緬邈河渭像于經星顧望風<lb/>
流長安逺于朝日青女戒節白露為霜君子惟宜福履<lb/>
多豫雍容廊廟獻納便蕃留使催書駐馬成檄車騎將<lb/>
軍賔客盈座丞相長史瞻對有勞脱恵箋繒慰其翹想<lb/>
吾栖遅茂陵之下卧病漳水之濵廹於崦嵫難為砭藥<lb/>
平生壯意竊愛篇章忽覿高文載懐勞佇此後殷儀同<lb/>
<pb n="KR4h0132_WYG_255-12b"/>
至止王人授舘用阻班荆常在公筵敬析名作獲殷公<lb/>
所僣陪駕終南入重陽閣詩及荆州大乗寺宣陽石像<lb/>
碑四首鏗鏘並奏能驚趙鞅之魂輝煥相華時瞬安豐<lb/>
之眼山澤晻靄松竹參差若見三峻之峰依然四皓之<lb/>
廟甘泉鹵簿盡在清文扶風輦路悉陳華簡昔魏武虚<lb/>
帳韓王故臺自古文人皆為詞賦未有登兹舊閣嘆此<lb/>
幽宫標句清新發言哀㫁豈止悲聞帝瑟泣望羊碑一<lb/>
詠歌梁之言便掩盈懐之涙至如披文相質意致縱横<lb/>
<pb n="KR4h0132_WYG_255-13a"/>
才壯風雲義深淵海方今二乗斯悟同免化城六道知<lb/>
歸皆踰火宅宣陽之作特會幽衿所覩黄絹之詞彌懐<lb/>
白雲之頌但恨耆闍逺嶽檀特高峰開士羅浮康公懸<lb/>
溜不獲銘兹雅頌耀彼幽巖循環省覧用忘飢渇握之<lb/>
不置恒如趙璧翫之不足同於玉枕京師長者好事才<lb/>
人爭造蓬門請觀高製軒車滿路如㸔太學之碑街巷<lb/>
相填無異華隂之市但豐城兩劍尚不俱來韓子雙環<lb/>
必希皆見莫以好龍無别木雁可嗤載望瓊瑶因乏行<lb/>
<pb n="KR4h0132_WYG_255-13b"/>
李金風已勁玉質宜調書不盡言但聞爻繫徐陵頓首<lb/>
　　答周處士書<hi>徐陵</hi>
辱去年三月二十七日告仰披華翰甚慰翹結承歸來<lb/>
天目得肆閒居差有弄玉之俱仙非無孟光之同隠優<lb/>
㳺俯仰極素女之經文升降盈虚盡軒皇之圖藝雖復<lb/>
考槃在阿不為獨宿詎勞金液唯飲玉泉比夫煮石紛<lb/>
紜終年不爛燒丹辛苦至老方成及其得道冥真何勞<lb/>
逸之相懸也又承有方生亦在天目理當仰禀明師總<lb/>
<pb n="KR4h0132_WYG_255-14a"/>
斯秘要豈如張陵弟子自墜高巖孫泰門人竟投滄海<lb/>
何其樂乎聖朝虚心版築尚想丘園若彼能赴嘉招便<lb/>
當謹申高命但其人徃嵗亦望至京觀此風神確乎難<lb/>
㧞故以忘懐爵禄詎持犧牲之談高視公卿獨騁蜡蛵<lb/>
之訓所恐有道三辟公車十徴若斯者終當不屈此既<lb/>
然矣請復詳言昔楚國兩龔同時紆組漢隂二老相携<lb/>
抱甕兄之幽真若其鑿坏負石方同形影結綬彈冠無<lb/>
容越楚况乎糞土䕫龍羶燥名器已所不欲非應及人<lb/>
<pb n="KR4h0132_WYG_255-14b"/>
忽承來音良以多感何則潁陽巢父不曽令薦許由商<lb/>
洛園公未聞求徴綺季斯所未喻高懐而躊躇於矛楯<lb/>
也唯遅山阿近信更惠芳音如或誠言謹便聞奏第夙<lb/>
勞比劇不復多呈徐陵白<lb/>
　　與徐孝穆書<hi>李那</hi>
繁霜應管能響豐山之鐘𤣥雲觸目又動流泉之奏矧<lb/>
伊物候且或㝠符况乃衿期相忘道術楚齊風馬呉會<lb/>
浮雲行李無因音塵不嗣殷御正銜命來歸嘉言累札<lb/>
<pb n="KR4h0132_WYG_255-15a"/>
江南橘茂薊北桑枯隂慘陽舒行止多福足下泰山竹<lb/>
箭淅水明珠海内風流江南獨歩扶風計吏議折祥禽<lb/>
平陵李㢘辨詶文約况復麗藻星舗雕文錦縟風雲景<lb/>
物義盡縁情經綸憲章辭殫表奏乆以京師紙貴天下<lb/>
家藏調移齊右之音韻改河西之俗豈真楊雲藻翰獨<lb/>
留千金嗣宗文雅唯傳好事僕世傳經術才謝劉歆家<lb/>
有賜書學非班嗣弱年有意頻愛雕蟲嵗月三餘無忘<lb/>
肄業户牖之間時安筆硯顰眉難巧學歩非工恒經牧<lb/>
<pb n="KR4h0132_WYG_255-15b"/>
孺之譏屢被陳思之誚羞逢仲子類君山之鼓琹屢見<lb/>
子將同本初之車服不謂殷侯虚談成價遂同布鼓輕<lb/>
響雷門燕石空雕終慙比徳楚翬雖拂寔愧棲桐豈若<lb/>
邯郸舉䄂唯聞變曲協律飛塵必應不顧是以日南寳<lb/>
貝遥望歸秦合浦文犀更希還漢芳春行獻鸎其鳴矣<lb/>
懸豫章之床置長安之驛厚築牆垣思逄鄭僑之聘工<lb/>
歌周頌佇奏延陵之樂書繒有復道意無伸李那頓首<lb/>
　　為王寛與婦義安主書<hi>伏知道</hi>
<pb n="KR4h0132_WYG_255-16a"/>
昔魚嶺逢車芝田息駕雖見妖婬終成揮忽遂使家勝<lb/>
陽臺為歡非夢人慚蕭史相偶成仙輕扇初開欣㸔笑<lb/>
靨長眉始畫愁對離妝猶聞徙佩顧長廊之未盡尚分<lb/>
行幰冀逈陌之難廽廣攝金屏莫令愁擁恒開錦幔速<lb/>
望人歸鏡臺新去應餘落粉熏爐未徙定有餘烟涙滴<lb/>
芳衾錦花常濕愁随玉軫琹鶴恒驚已覺錦水丹鱗素<lb/>
書希逺玉山青鳥仙史難通綵筆試操香牋遂滿行雲<lb/>
可託夢想還勞九重千日詎想倡家單枕一宵便如蕩<lb/>
<pb n="KR4h0132_WYG_255-16b"/>
子當令照影雙來一鸞羞鏡勿使窺窓獨坐嫦娥笑人<lb/>
　　與徐僕射領軍述役僧書<hi>釋真觀</hi>
泉亭光顯寺釋真觀致書領軍檀越竊聞四衣開士匡<lb/>
正法於將頽十地高人秉𤣥文于已絶能使崛山遺跡<lb/>
無虧宴坐之風袛樹餘苖得肆經行之道伏見今者皇<lb/>
華奉宣嚴憲絓是僧尼之類不書名籍之者並令捐兹<lb/>
凈戒就此黎民去彼伽藍歸其里閈既普天之下莫非<lb/>
王臣正當僶俛恭承鞠躬祗奉但愚情所謂竊或疑焉<lb/>
<pb n="KR4h0132_WYG_255-17a"/>
自佛法肈興千有餘載流傳此地𢾗百年間濟濟僧徒<lb/>
一何為盛雖復市朝亟改風化頻移慧炬常明戒香恒<lb/>
馥其為福利難可勝言所現靈祥聞諸史傳至如浮圖<lb/>
和尚曜彩鄴中高座法師流芳鞏洛或復昆明池内識<lb/>
刼燒之餘灰長沙寺裡感碎身之遺隂道開入境仙人<lb/>
之星乃出法成去世紺馬之瑞爰浮乃有青日赤髭黄<lb/>
眸白足連眉表稱大耳傳芳莫不定水淵澄義峰山豎<lb/>
汪汪道望類迦葉之高蹤肅肅威儀似頞鞞之清行頃<lb/>
<pb n="KR4h0132_WYG_255-17b"/>
年訛替乃日澆漓而正法洪基猶應未殄忽復違其本<lb/>
志奪彼前心莫不仰高殿而酸傷辭舊房而悽楚依依<lb/>
法座重反何期戀戀禪門再還無日乃非岐路而有分<lb/>
袂之悲雖異河梁遂結言離之痛若以不㫁名籍為其<lb/>
深罪延兹咎累亦可哀矜夫出俗之人務應脩道許其<lb/>
方外之禮不拘域中之節或有不貫名籍無關簿領並<lb/>
皆逰方採聴随處利安望刹為居臨中告飯或頭陀林<lb/>
下或蘭若巖阿如此之流寜容繼属若勝業不全清禁<lb/>
<pb n="KR4h0132_WYG_255-18a"/>
多毁宜應休道此事誠然而持犯難知聖凡相濫譬菴<lb/>
羅之果生熟難分雪山之藥真偽難辨忽使崑峰之上<lb/>
玉石同焚大澤之中龍蛇等斃何期惜也吁可傷哉又<lb/>
其割愛辭親披緇剪髪既無僕使永絶妻孥或老病之<lb/>
年單貧之士皆憑子弟還相養衛如其一朝而散便溘<lb/>
死溝渠遂有赴峻壑而投身縊長䋲而殞命雖復汩羅<lb/>
之痛匹此猶輕荒谷之悲方斯未重且復竒才絶學並<lb/>
寄後生聴講誦經咸資晩秀所以湏陀得戒猶是㓜童<lb/>
<pb n="KR4h0132_WYG_255-18b"/>
身子揚名差非耆老如斯之類若並翻緇恐此法門便<lb/>
無紹繼梵倫絶矣精舎空焉若八陣未休四郊多壘前<lb/>
房所寄後殿斯慿愚謂此人殆誠無用若必有拔踞投<lb/>
石之能索鐡伸鉤之力則並從軍幕乆預長驅儻復尚<lb/>
服緇衣猶居寺宇則是習勇心薄樂道情深若非衛玠<lb/>
之清羸便同孟昶之浮怯既不便弓馬徒勞行陣雖復<lb/>
身披甲胄還想法衣手執干戈猶疑錫杖必當遥聞戰<lb/>
鼓色變心驚逺望軍麾魂飛氣懾將恐有阻都䕶之威<lb/>
<pb n="KR4h0132_WYG_255-19a"/>
無益貳師之勇若謂不輸王課靡助國儲所以普使收<lb/>
其賦歛但浮㳺之属萍迸蓬飛散誕之流且貧終窶郷<lb/>
里既無田宅京師又闕主人納屨則兩踵併穿歛襟則<lb/>
雙肘皆現觀董生之百結尚覺輕華見顔子之一簟更<lb/>
疑豐飽求朽壤以為藥寜識紫丸服糞掃而為衣豈逄<lb/>
黄絹貨財之禮此則無從懐璧之愆信哉應免若令其<lb/>
在道猶可分衛自資遂使還民便是餱糧莫寄㐲惟皇<lb/>
朝御厯齊聖欽明繼踵軒羲比肩炎昊握鏡之風彌逺<lb/>
<pb n="KR4h0132_WYG_255-19b"/>
垂衣之化方深兼復梁棟三寳敷宏十善昔漢明靈威<lb/>
上夢金人晉武覆修纔招玊像用今方古彼有慙為或<lb/>
深經是䕶等仙預大王寳塔斯成類無憂國主明揚仄<lb/>
陋信巢父之清虚徴聘漁畋許嚴君之高尚愚謂絓預<lb/>
今者俛首僧尼若已離法衣無過道業或常居邸肆恒<lb/>
處田園並依民例宜從策使如其禪誦知觧蔬素清虚<lb/>
或宣唱有功梵聲可録或繕修塔廟建造經書救濟在<lb/>
心聴習為務乃至羸老之属貧病之流幸於編户無所<lb/>
<pb n="KR4h0132_WYG_255-20a"/>
堪用並許停寺仍上僧籍必望十城之寳或出荆山百<lb/>
歩之中時逢芳草於是寺㫁流俗之僧衆無餔糟之客<lb/>
六時翹請常以國界為心三業精修必用君王為本豈<lb/>
不幽明踴躍人鬼欣歡寔力䕶持善縁扶助然後二儀<lb/>
交泰六氣調和征馬息鞍軍旗巻斾邉荒入附無待丹<lb/>
水之師玉帛來朝還想稽山之集何期樂矣寔可欣哉<lb/>
儻復疆塲不虞軍資有闕薄湏費計伏聴徴求仰惟領<lb/>
軍檀越外則探賾典墳内則鉤深經論才髙帷幄寄重<lb/>
<pb n="KR4h0132_WYG_255-20b"/>
鹽梅必願降意芻蕘留心正法㣲恵研詳薄垂觀覧如<lb/>
其一毫可採深希曲為矜論無使蘭艾同鋤薫蕕俱剪<lb/>
庶得仙人苑裡更轉法輪長者園中還鋪講席則匡維<lb/>
之徳比恒岱以齊髙擁䕶之功似滄溟而共廣横此忤<lb/>
煩彌増悚惕<lb/>
　　與楊休之書<hi>北齊祖鴻勲</hi>
楊生大弟我比以家貧親老時還故郡在本縣之西界<lb/>
有雕山焉其處閒逺水石清麗髙巖四匝良田數頃家<lb/>
<pb n="KR4h0132_WYG_255-21a"/>
先有野舎于斯而遭亂荒廢今復經始即石成基憑林<lb/>
起棟蘿生映宇泉流繞階月松風草縁庭綺合日華雲<lb/>
寔傍沼星羅簷下流烟共霄氣而舒巻園中桃李雜椿<lb/>
栢而䓤蒨時一褰裳渉澗負杖登峰心悠悠以孤上身<lb/>
飄飄而將逝杳然不復自知在天地間矣若此者乆之<lb/>
乃還所住孤坐危石撫琹對水獨詠山阿舉酒望月聴<lb/>
風聲以興思聞鶴唳以動懐企莊生之逍遥慕尚子之<lb/>
清曠首戴萌蒲身衣緼襏出藝稻粱歸奉慈親緩歩當<lb/>
<pb n="KR4h0132_WYG_255-21b"/>
車無事為貴斯已適矣豈必撫塵哉而吾生既繫名聲<lb/>
之韁鏁就良工之剞劂振佩紫臺之上鼔䄂丹墀之下<lb/>
采金匱之漏簡訪王山之遺文敝精神于丘墳盡心力<lb/>
于河漢摛藻期之鞶繡發議必在芬香兹自美耳吾無<lb/>
取焉嘗試論之夫崑峰積玉光澤者前毁瑶山叢桂芳<lb/>
茂者先折是以東都有挂冕之臣南國見捐情之士斯<lb/>
豈惡梁錦好蔬布哉盖欲保其七尺終其百年耳今弟<lb/>
官位既逺聲華已逺象由齒斃膏用明煎既覽老氏谷<lb/>
<pb n="KR4h0132_WYG_255-22a"/>
神之談應體留侯止足之逸若能翻然清尚觧佩捐簮<lb/>
則我于兹山莊可辨一得把臂入林挂巾垂枝携酒登<lb/>
巚舒席平山道素志論舊欵訪丹法語𤣥書斯亦樂矣<lb/>
何必富貴乎去矣楊子途乖趣别緬尋此㫖杳若天漢<lb/>
已矣哉書不盡意<lb/>
　　為上黄侯世子與婦書<hi>北周庾信</hi>
昔仙人導引尚刻三秋神女將梳猶期九日未有龍飛<lb/>
劍匣鶴别琹臺莫不銜怨而心悲聞猿而下淚人非新<lb/>
<pb n="KR4h0132_WYG_255-22b"/>
市何處尋家别異邯鄲那應知路想鏡中㸔影當不含<lb/>
啼欄外將花居然俱笑分杯帳裡却扇牀前故是不思<lb/>
何時能憶當學海神逐潮風而來徃勿如織女待填河<lb/>
而相見<lb/>
　　寄梁處士周宏讓書<hi>王裒</hi>
嗣宗窮途楊朱岐路征蓬長逝流水不歸舒慘殊方炎<lb/>
凉異節木皮春厚桂樹冬榮想攝衛惟宜動靜多豫賢<lb/>
兄入關敬承欵曲猶依杜陵之水尚保池陽之田鏟跡<lb/>
<pb n="KR4h0132_WYG_255-23a"/>
幽蹊銷聲窮谷何其愉樂幸甚幸甚弟昔因多疾亟<lb/>
覧九仙之方晩渉世途常懐五嶽之舉同夫關令物色<lb/>
異人譬彼客卿服膺高士上經説道屢聴𤣥牝之談中<lb/>
藥養神每禀丹砂之説頃年事遒盡容髪衰謝芸其黄<lb/>
矣零落無時還念生涯繁憂總集視隂愒日猶趙孟之<lb/>
徂年負杖行吟同劉琨之積慘河陽北臨空思鞏縣霸<lb/>
陵南望還見長安所冀書生之魂來依舊壤射聲之鬼<lb/>
無恨他鄉白雲在天長離别矣會見之期邈無日矣援<lb/>
<pb n="KR4h0132_WYG_255-23b"/>
筆攬紙龍鐘横集<lb/>
　　貽仙城慧命禪師書<hi>戴逵</hi>
菩薩戒弟子戴逵貽書仙城命師座下竊以渭清涇濁<lb/>
共混朝宗之源松長箭短同秉堅貞之質幸預含靈五<lb/>
常理宜範圍三教是以闕里儒童闡禮經于洙泗苦懸<lb/>
迦葉遷妙道于流沙雖牢籠二儀盖限兹一世豈如興<lb/>
正法于鹿苑蕩妄想于鷲山半滿既陳權寔斯顯誠敎<lb/>
有淺深人無内外禪師徳聲逺震行高物表攝受四依<lb/>
<pb n="KR4h0132_WYG_255-24a"/>
因牧羊而成誦負笈千里厯龍宫而包括故能内貫九<lb/>
部總雪山之秘藏外該七畧偹璧水之典墳支遁天台<lb/>
之銘竺真羅浮之記曇賦七嶺汰詠三河寳師妙析莊<lb/>
生璩公著論爰集若呑雲夢如指諸掌加以妙持凈戒<lb/>
如獲明珠善執律儀譬臨懸鏡禀羅雲之宻行踵賔頭<lb/>
之福田撫挹定水便登覺觀高䕃禪枝將逾喜捨是以<lb/>
不逺瀟湘來儀沔陸植枝龍泉仍為精舎廻車馬谷即<lb/>
創伽藍鑿嶺安龕詎假聚沙成塔因山搆苑無勞布金<lb/>
<pb n="KR4h0132_WYG_255-24b"/>
買地開士雲會袂似華隂法侣豚衝衆齊稷下禪室晨<lb/>
興時芳杜若支提暮啓暫入桃源香山梵響將阮嘯而<lb/>
相發日殿妙音與孫琹而齊韵紫盖貞松仍麾上辨洪<lb/>
崖神井即瑩高心故以才堪買山徳望同輦崇峯景行<lb/>
牆仞懸絶弟子業風鼔慮欲海沉形洎渚宫淪覆將厯<lb/>
二紀晝倦坐馳夜悲愕夢未能忘懐彼我歸軫一乗遣<lb/>
蕩胸襟朗開三達既念鼠藤彌傷鳥繋昔在志學家傳<lb/>
賜書五禮優柔三元饜飫頗絶韋編搆述餘緒爰登弱<lb/>
<pb n="KR4h0132_WYG_255-25a"/>
冠捃摭百家及乎從仕留連文翰雖未能探龍門而梯<lb/>
會稽賦鷦鷯而詠鸚鵡若求其一介亦髣髴古人但深<lb/>
悟聚泡情悲交臂常欲蟬蛻俗觧貪味真如一日鄖城<lb/>
訊脩隗舘屈膝情欣繫韈遇同進履未盡開襟遽嗟飄<lb/>
忽尋望拂衣世網脱屣牽絲滄浪濯纓漢隂抱甕行餐<lb/>
九轉用遣幽憂漸悟三空將登苦忍仙梁觀玉不廢從<lb/>
師深澗析桃無妨請益所希彌天勝氣乍酬鑿齒雁門<lb/>
高論時答嘉賔冬暖如春願珍清軌室邇人遐彌軫襟<lb/>
<pb n="KR4h0132_WYG_255-25b"/>
帶餘辭殘簡望回金玉<lb/>
　<hi>按書有云渚宫淪廢將厯二紀則逵本梁元帝時人梁亡歸周又云及乎從仕留連文翰則亦仕梁周間</hi>
　　酬戴先生書<hi>釋慧命</hi>
幽林沙門釋慧命酬書濟北戴先生夫一真常湛竅妙<lb/>
於是同𤣥萬聖乗機違順以之殊迹是以西關明道東<lb/>
野談仁雕朴改工有無異軫今若括此二門原茲兩敎<lb/>
豈不歸宗三轉會入五乗藉淺之深資權顯寔斯若池<lb/>
分四水始則殊名海控八河終無别味檀越㓜挺竒才<lb/>
<pb n="KR4h0132_WYG_255-26a"/>
夙懐茂緒華辭卓世雅致參𤣥智渉五明學兼三敎益<lb/>
矣能急蹈顔生之逸軌損之為道慕李氏之元蹤雖復<lb/>
六經該廣百家繁冨聖賢異𣲖儒墨分流或事曠而文<lb/>
殷或言高而㫖逺莫不納如瓶受説以河傾明鏡匪疲<lb/>
洪鐘任扣子建挹以竒文長卿恧其高趣故雖秦楚分<lb/>
墟周梁改俗白眉青盖龜玉之價弗踰棲鳯卧龍魚水<lb/>
之交莫異加以識鑒苦空志排塵俗形雖廊廟器乃江<lb/>
湖是以属歎牽絲興言世網辭同應陸調合張巖嗟朱<lb/>
<pb n="KR4h0132_WYG_255-26b"/>
火之遽傳愍清波之速逝方應濯足從道洗耳辭榮九<lb/>
轉充虚四禪排疾然後尋八正以味一真觧十纒而遣<lb/>
三患斯之徳也寜不至哉貧道識鏡難清心塵易擁定<lb/>
慙華水戒非草繫才侔撤燭學謝傳燈内有愧于徳充<lb/>
外無禆于人世是以淹滯一丘寓形蓬柳端居千仞託<lb/>
志筠松測四亭于風霜候三旬于朓魄至乃夜聞山鳥<lb/>
仍代九成晝視逰魚聊追二子蓽户弊衿既在原非病<lb/>
朱門結駟亦于我如雲所嘆藤鼠易侵樹猨難靜勞想<lb/>
<pb n="KR4h0132_WYG_255-27a"/>
鷲頭倦思雞足至於林凋秋葉曽無獨覺之明谷響春<lb/>
鶯終切寡聞之歎忽承來問曲見光譽幽氣若蘭清音<lb/>
如玉誠覆溢目致歡而寔撫膺多愧雖識謝天池未辨<lb/>
北溟之說而事同泥井慙聞東海之談所冀伊人於焉<lb/>
加我黄石匪遥結期明旦白駒可縶用永終朝善敬清<lb/>
猷時因素札言不洗意報此何伸<lb/>
　　隋煬帝召徐則下書<lb/>
夫道得衆妙法體自然包涵二儀混成萬物人能𢎞道<lb/>
<pb n="KR4h0132_WYG_255-27b"/>
道不虚行先生履徳養空宗𤣥齊物深曉義理頗味法<lb/>
門忱性冲和恬神虚白餐松餌术棲息烟霞望赤城而<lb/>
待風雲逰玉堂而駕龍鳯雖復藏名台嶽猶且騰實江<lb/>
淮藉甚嘉猷有勞寤寐欽承素道乆積虚襟側席幽人<lb/>
夢想巖穴霜色已冷海氣將寒偃息茂林道體休愈昔<lb/>
商山四皓輕舉漢庭淮南八公來儀藩邸古今雖異山<lb/>
谷不殊市朝之隱前賢已説導凡述聖非先生而誰故<lb/>
遣使人徃彼延請想無勞束帛賁然來思不待蒲輪去<lb/>
<pb n="KR4h0132_WYG_255-28a"/>
彼空谷希能屈已佇望披雲<lb/>
　　煬帝送葬徐則下書<lb/>
天台真隱東海徐先生虚確居宗冲𤣥成徳齊物處外<lb/>
檢行安身草褐蒲衣餐松餌术棲隱靈嶽五十餘年卓<lb/>
矣仙才飄然勝氣千尋萬頃莫測其涯寡人欽承道風<lb/>
乆餐徳素頻遣使乎逺此延屈冀得䖍受上法式建良<lb/>
縁至止甫爾未淹旬日厭塵羽化反真靈府身體柔軟<lb/>
顔色不變經方所謂屍觧地仙者哉誠得師禮未申而<lb/>
<pb n="KR4h0132_WYG_255-28b"/>
心許有在雖忘怛化猶愴于懐䘮事所資随湏供給霓<lb/>
裳羽盖既且騰雲空椁餘衣詎藉墳壠但杖舄猶存示<lb/>
同俗法宜遣使人送還天台定葬<lb/>
　　煬帝遺史祥書<lb/>
將軍總戎塞表沙漠清塵秣馬休兵猶事較獵足使李<lb/>
廣慙勇魏尚媿能冠彼二賢獨在吾子昔余監舉推轂<lb/>
治兵振皇靈于塞外驅勁旅乎大漠于時同行軍旅契<lb/>
濶戎㫋望龍城而衝冠盻異域而發憤將軍英圖不世<lb/>
<pb n="KR4h0132_WYG_255-29a"/>
猛氣無前但物不遂心僶勉從事毎一思此我勞如何<lb/>
將軍夙心素志早同膠漆乆而敬之方成魚水近者陪<lb/>
随鸞駕言旋上京本即述職南蕃宣條下國不悟皇鍳<lb/>
曲發偹位少陽戰戰兢兢如臨氷谷至如建節邉境征<lb/>
伐四方褰帷作牧綏撫百姓上禀成規下盡臣節是所<lb/>
願也是所甘心仰慕前修庶得自效謬其入守神器元<lb/>
良萬國身輕負重何以克堪所望故人匡其不逮比監<lb/>
國多暇養疾閒宫厭北閣之端居罷南皮之馳射愽望<lb/>
<pb n="KR4h0132_WYG_255-29b"/>
之苑既乏名賢飛盖之園理乖終宴親朋逺矣琹書寂<lb/>
然想望吾賢疢如疾首<lb/>
　　答太子廣書<hi>隋史祥</hi>
行人戻止奉所賜况恩紀綢繆形於文墨不悟飛雪増<lb/>
氷之地忽載三陽毳幙韋韝之鄉俄聞九奏精駭思越<lb/>
莫知啓處祥少不學軍旅長遇昇平幸以先人緒餘偹<lb/>
職宿衛懼駑蹇無致逺之用朽薄非折衝之材豈欲追<lb/>
蹤古人語其優劣曩者王師薄伐天人受脤絶漠揚旌<lb/>
<pb n="KR4h0132_WYG_255-30a"/>
威震海外當此之時猛將如雲謀夫如雨至如祥者列<lb/>
於卒伍預聞指蹤之規得免逗遛之責循涯揣分寔為<lb/>
幸甚爰以情喻雷陳事方劉葛信聖人之屈已非庸人<lb/>
之敢議何則川澤之大汙潦攸歸松栢之高蔦蘿斯託<lb/>
㣲心眷眷孟侯所知也仰惟體元良之徳煥重離之暉<lb/>
正善克修萬邦以正斯固道高周誦契叶商皓豈在管<lb/>
蠡所能窺測㐲承監國多暇養徳怡神咀嚼六經逍遥<lb/>
百代追西園之愛客眷南皮之出逰疇昔之恩無忘造<lb/>
<pb n="KR4h0132_WYG_255-30b"/>
次祥自忝式遏載罹寒暑身在邉隅情馳魏闕每至清<lb/>
風夕起朗月孤照想鳴笳之啓路思託乗于後車塞表<lb/>
京華山川悠逺瞻望浮雲㐲増澘結<lb/>
　　招道士徐鴻客書<hi>李宻</hi>
齊州長史至得所上竒策一篇理智優長文采宻麗覧<lb/>
而味之嘉玩無已夫天地閉賢人隱少㣲光處士見是<lb/>
以崆峒之上軒轅問于廣成汾水之陽唐帝從于齧缺<lb/>
是知肥遯為美齊物攸歸雅節與蘭桂俱芳高風共雲<lb/>
<pb n="KR4h0132_WYG_255-31a"/>
霞競逺孤門承世胄地藉餘緒平生大志豈圖富貴只<lb/>
為時逢板蕩代属艱虞厭海水之羣飛憫蒼生之塗炭<lb/>
便與二三人傑百萬武旅欲受降于軹道將問罪于商<lb/>
郊未遇𤣥女思逄黄石詎有啓沃謀猷弼成韜鈐者也<lb/>
仙師學究本原術苞竒政八風五星之候玉臺金匱之<lb/>
書莫不洞曉于心若指諸掌今龍戰于野鶴翔寥廓或<lb/>
出或處且變且更濡足援手是曰仁人除暴靜亂方稱<lb/>
君子賛我興運今也其時師宜躡屩擔簦用虞卿之禮<lb/>
<pb n="KR4h0132_WYG_255-31b"/>
披榛輓輅襲婁敬之風引領瞻望拂席相待遅聴酈生<lb/>
之談方聞左車之説桂樹山幽嵗云暮矣桃花源穴想<lb/>
見其人冬首薄寒比如宜也想攝養有方當無勞慮庶<lb/>
不逺千里早赴六軍孤已勒彼州令以禮相送冀面非<lb/>
遥遣此不多及<lb/>
　　唐髙祖報李宻書<lb/>
頃者崑山火烈海水羣飛赤縣丘虚黔黎塗炭布衣戎<lb/>
卒鋤耰棘矜爭覇圖王狐鳴蜂起翼翼京洛强弩圍城<lb/>
<pb n="KR4h0132_WYG_255-32a"/>
膴膴周原僵屍滿路主上南廵泛膠舟而忘返匈奴北<lb/>
幟將被髪于伊川輦上無虞羣下結舌大盗移國莫之<lb/>
敢指忽焉至此自貽伊戚七百之基窮于二世周齊以<lb/>
徃書契以還邦國淪胥未有如斯之酷者也天生蒸民<lb/>
必有司牧當今為牧非子而誰老夫年餘知命願不及<lb/>
此欣戴大弟攀鱗附翼如惟冀早應圖籙以寜兆庶宗<lb/>
盟之長属籍見容復封于唐斯榮足矣殪商辛于牧野<lb/>
所不忍言執子嬰于咸陽非敢聞命汾晉左右尚湏安<lb/>
<pb n="KR4h0132_WYG_255-32b"/>
輯盟津之會未暇卜期今日鑾輿南幸恐同永嘉之勢<lb/>
顧此中原鞠為茂草興言感歎寔疚于懐脱知動靜數<lb/>
遲貽報未面靈襟用増勞軫名利之地鋒鏑縱横深慎<lb/>
垂堂勉滋鴻業<lb/>
　<lb/>
　<lb/>
　<lb/>
　文章辨體彚選巻二百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百六十九</head> <lb/>
    <p>
<pb n="KR4h0132_WYG_269-1a"/>
欽定四庫全書<lb/>
　文章辨體彚選巻二百六十九<lb/>
　　　　　　　　　　　　明　賀復徴　編<lb/>
啓四<lb/>
　　謝李吉甫相公示手札啓<hi>唐桞宗元</hi>
宗元啓六月二十九日衡州刺史吕温道過永州辱示<lb/>
相公手札省錄狂瞽收撫羈絏沭以含𢎞之仁忘其進<lb/>
越之罪感深益懼喜極增悲五情交戰不知所措宗元<lb/>
<pb n="KR4h0132_WYG_269-1b"/>
性質庸塞行能無取著書毎成於廢疾進德且乏其馨<lb/>
香常願操篲醫門掬溜蘭室良辰不與夙志多違昨者<lb/>
踴躍殘魂奮揚蓄念激以死灰之氣陳其敝箒之辭致<lb/>
之烟霄分絶流盻今則垂露在手清風入懐華衮濫褒<lb/>
於赭衣龍門俯收於埳井藻鏡洞開而秋毫在照文律<lb/>
傍暢而寒谷生輝化幽鬰之志若覿秋風换兢危之心<lb/>
如承撫薦非常之幸豈獨此生伏以淮海據九天之遥<lb/>
瀟湘参百越之俗傾心積念長懸星漢之上流形委骨<lb/>
<pb n="KR4h0132_WYG_269-2a"/>
永淪魑魅之羣何以報恩惟當結草無任喜懼感戀之<lb/>
至<lb/>
　　上中書李相公啓<hi>劉禹錫</hi>
某啓去年國子主簿楊歸厚致書相慶伏承相公言及<lb/>
發錮愍色甚深哀仲翔之乆謫恕元直之方寸思振淹<lb/>
之道廣錫類之仁逺聆一言如受華衮伏自不窺墻仞<lb/>
九年於兹髙卑邈殊禮數懸絶雖身居廢地而心恃至<lb/>
公伏以相公乆以訏謨參于宥宻材既為時而出道以<lb/>
<pb n="KR4h0132_WYG_269-2b"/>
得君而專令發于流水之源化行猶偃草之易習強抗<lb/>
者自納于軌物困杼柚者咸躋于仁夀六轡在手平衡居<lb/>
心運思于陶冶之間宣猷于魚水之際然能軫念廢物<lb/>
逺哀窮途嗟哉小生有足悲者内無手足之助外乏強<lb/>
近之親為學苦心本求營養得辠由已翻乃貽憂捫躬<lb/>
自劾愧入肌骨禍起蜚語刑極淪胥心因病怯氣以愁<lb/>
耗近者否運將泰仁人持衡伏惟推曾閔之懐憐烏鳥<lb/>
之志處䕫龍之位傷屈賈之心沛然垂光昭振幽蟄言<lb/>
<pb n="KR4h0132_WYG_269-3a"/>
出口吻澤濡寰區昔者行葦勿傷枯骼猶掩哀老以出<lb/>
幣愍窮而開懐亡情異類尚或嬰慮顧惟汙士逐客曽<lb/>
是相府故人言念材能誠亡所取譬諸飛走庸或知恩<lb/>
嗚呼以不駐之光隂抱無涯之憂悔當可封之至理為<lb/>
永廢之窮人䎹弦尚驚危心不定垂耳斯乆長鳴孔悲<lb/>
腸囬涙盡言不宣意謹啓<lb/>
　　賀裴相公破淮西啓<hi>元稹</hi>
某啓伏見當道節度使牒伏承相公生擒呉元濟歸斬<lb/>
<pb n="KR4h0132_WYG_269-3b"/>
闕下功髙振古事絶稱言億兆讙呼天下幸甚某聞舉<lb/>
世非之而心不惑者謂之明羣疑未亡而計先定者謂<lb/>
之智日者天棄淮蔡蓄為汙瀦五十年間三后垂顧𦕈<lb/>
爾元濟繼為㓙妖謂君命可逃以父死為利聖上以垂<lb/>
謨廟算方議剪除羣下守見習聞咸懐阻沮公英猷獨<lb/>
運卓立不囬内排疑惑之詞外輯異同之旅三軍保任<lb/>
一意誅鋤投石之卵雖危拒輪之臂猶奮賴閣下忠誠<lb/>
憤激親自拊廵靈旗一臨餘沴電掃此所謂俟周公而<lb/>
<pb n="KR4h0132_WYG_269-4a"/>
後淮夷服得元凱而後呉冦平凡在陶甄孰不忻幸况<lb/>
某早趨門館抃躍尤深僻守遐荒不獲随例拜賀無任<lb/>
踴躍徘徊之至<lb/>
　　謝所知賚集賢墨啓<hi>温庭筠</hi>
竹山竒製上蔡輕烟色掩緇帷香含漆簡雖復三臺故<lb/>
物貴重相傳五両新膠乾輕入用猶怨於潜曠逺建業<lb/>
尫羸韋曜名方即求雞木傅𤣥佳致别染龜名恩加于<lb/>
蘭省郎官禮偹于松欞介婦汲妻衡弟所未窺觀廣記<lb/>
<pb n="KR4h0132_WYG_269-4b"/>
漢儀何嘗著列况又𤣥州上苑青𤨏西垣讐字猶新疑<lb/>
籖尚整帳中女史毎襲清香架上仙人常持縹帙得於<lb/>
華近辱在庸虚豈知夜鶴頻驚殊慚志業秋蛇屢綰不<lb/>
稱精研唯憂<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>物虛投蠟盤空設晉陵雖譲正握銅兵<lb/>
王詔徒深惟磨正硯捧受榮佩不任下情<lb/>
　　賀髙相公除荆南啓<hi>胡曾</hi>
伏以相公承家業峻開國勲髙術妙六竒圖精八陣生<lb/>
民皎日聖主迅雷才成破趙之功旋告下齊之㨗故得<lb/>
<pb n="KR4h0132_WYG_269-5a"/>
威成破竹力號㧞山弛張七德之中舒巻五車之内東<lb/>
周士庻咸居沸鼎之中西蜀蒸民悉在春臺之上盖由<lb/>
人事豈屬天時昔漢得韓信而興楚失陳平遂㓕今者<lb/>
江騰海沸山動岳摇荆門告累卵之危淮楚陳剖胎之<lb/>
難赤眉巻地黃巾㴞天公侯無匡合之好藩鎮乏縱擒<lb/>
之術若不預咨賢哲早託英雄則何異魚遊宋池鷰巢<lb/>
衛幕崑岡火發玉石俱焚歴陽水來智愚同䧟雖思嘗<lb/>
膽何補噬臍且擘斷華山冝假巨靈之力决平洪水湏<lb/>
<pb n="KR4h0132_WYG_269-5b"/>
憑大禹之才是以上自一人下同百辟僉云非相公不<lb/>
能定荆楚非相公不能綰貨泉既無易於肩堯遂有成<lb/>
於命説伏計即離犀浦遽赴龍山銷唐堯旰食之憂解<lb/>
黎庶倒懸之急某家在湖水即出闗中遂假道于荆闗<lb/>
獲起居於梅鼎仰將軍之大樹敢託營巢窺丞相之巨<lb/>
川唯希在藻伏惟照鑒<lb/>
　　上時相啓<hi>李商隠</hi>
商隠啓暮春之初甘澤仍䧏既聞沾足又欲開晴實闗<lb/>
<pb n="KR4h0132_WYG_269-6a"/>
爕和克致豐阜繁隂初合則傅說為霖媚景將開則趙<lb/>
衰呈日獲依恩賞定見昇平絶路左之喘牛用驚丙吉<lb/>
無廐中之惡馬以役任安偃仰興居惟有歌詠瞻仰闈<lb/>
闥不勝肺肝謹啓<lb/>
　　為栁珪謝京兆公啓<hi>李商隠</hi>
某啓伏䝉榮示賜及前件衣服段及束絹等謹依處分<lb/>
捧授訖伏以大人自處通班彌修儉德田園惟恐蕪沒<lb/>
子弟不免飢寒去春成名首秋歸覲雖才非張載未刋<lb/>
<pb n="KR4h0132_WYG_269-6b"/>
劍閣之銘而志慕胡威敢問荆州之絹豈謂相公復以<lb/>
簡書召署篚筐加恩古者贖百里奚纔持五羖誚程不<lb/>
識猶惜一錢况某碌碌無竒庸庸自守敢邀厚幣來自雄<lb/>
藩品目難名珍纎可玩仰李膺之德尚未登門讀戴聖<lb/>
之書已驚潤屋下情無任戴荷悚懼之至謹啓<lb/>
　　獻河東公啓<hi>李商隠</hi>
商隠啓伏奉手筆猥賜奏署某少而孱懦長則艱屯有<lb/>
志為文無資就學雖雜賦八首或庻於馬遷而讀書五<lb/>
<pb n="KR4h0132_WYG_269-7a"/>
車逺慙於惠子契濶湖嶺凄凉路岐罕遇心知多逢皮<lb/>
相昔魯人以仲尼為佞淮隂以韓信為怯聖哲且猶如<lb/>
此尋常安能免矣是以艮背却行求心自處羅含蘭菊<lb/>
仲蔚蓬蒿見芳草則怨王孫之不歸撫髙松則歎大夫<lb/>
之虛位不可終否屬於髙明伏惟尚書春日同和秋霜<lb/>
共冽叔子則九代清德稚春則七葉素儒君子立言永<lb/>
為周禮正人得位長作嵗星今日初渉将壇始敷賔席<lb/>
射江奥壌潼水名都俗擅繁華地多材雋指巴西則民<lb/>
<pb n="KR4h0132_WYG_269-7b"/>
皆譙秀訪臨卭則客有相如舉纎繳以下㝠鴻執定鏡<lb/>
而求西子唯所指命便為丹青若某者又安可炫露短<lb/>
材叨塵記室鹽車欵段徒逢伯樂而鳴土鼔迂踈恐致<lb/>
文侯之卧承命知忝撫懐自驚終無喻蜀之能但誓依<lb/>
劉之願未獲謁謝下情無任感激攀戀之至謹啓<lb/>
　　上河東公啓<hi>李商隠</hi>
商隠啓兩日前於張評事處伏覩手筆兼評事傳指意<lb/>
於樂籍中賜一人以偹紉補某悼傷已来光隂未幾梧<lb/>
<pb n="KR4h0132_WYG_269-8a"/>
桐半死才有述哀靈光猶存且兼多病眷言息𦙍不暇<lb/>
提携或小於叔夜之男或㓜於伯喈之女檢庾信荀娘<lb/>
之啓常有酸辛詠陶潜通子之詩毎嗟漂泊所頼因依<lb/>
德宇馳驟府庭方思効命旌旄不敢載懐鄉土錦茵象<lb/>
榻石館金臺入則陪奉光塵出則揣摩鉛鈍兼之早嵗<lb/>
志在𤣥門及到此都更敦夙契自安衰薄微得端倪至<lb/>
於南國妖姬叢臺妙伎雖有渉於篇什實不接於風流<lb/>
况張懿仙本自無雙曾來獨立既從上將又託英僚汲<lb/>
<pb n="KR4h0132_WYG_269-8b"/>
縣勒銘方依崔瑗漢庭曵履猶憶鄭崇寜復河裏飛星<lb/>
雲間墜月窺西家之宋玉恨東舍之王昌誠出㤙私非所<lb/>
冝稱伏惟克從至願賜寢前言使國人盡保展禽酒肆<lb/>
不疑阮籍則恩優之理何以加焉干冐尊嚴伏用惶灼<lb/>
謹啓<lb/>
　　又上河東公啓<hi>李商隠</hi>
伏奉榮示伏䝉仁恩撰金字法華經記一首正冠薦笏<lb/>
跪捧伏讀聽儀鳯之簫管祇恐曲終對仙客之棊枰仍<lb/>
<pb n="KR4h0132_WYG_269-9a"/>
憂路盡欣榮羡慕造次失常昨者爰託翠珉將飜貝葉<lb/>
方資䕶念粗翼標題换骨惟望於一丸剜身止求於半<lb/>
偈豈謂尚書載持夢筆仰拂文星入不二法門住第一<lb/>
義諦儒童菩薩始作仲尼金粟如來方為摩詰鋪舒於<lb/>
無上藻輝於至真而又以七喻之微較五常之典脗然<lb/>
合契永矣同塗既令弟子言詩又與聲聞受記一佛出<lb/>
世萬人所望不知孱微何以負荷便當刻之鳥篆置彼<lb/>
龍宫此則吹之以宋玉之風照之以謝荘之月彼則傳<lb/>
<pb n="KR4h0132_WYG_269-9b"/>
之於赤髭䟽主示之於白足禪師然後負箒趋門前芻<lb/>
入廐以鈴奴為勸友與車御為良朋冀必從公以謝嘉<lb/>
命過此而往不知所圖下情無任<lb/>
　　為河東公謝相國京兆公啓<hi>李商隠</hi>
某啓伏奉榮示伏䝉辟署某第二子前鄉貢進士珪充<lb/>
攝劔南西川安撫廵官并賜公牒舉者某去月得楊侍<lb/>
御書題微傳風㫖初如吉夢終謂戯談非不尋思莫得<lb/>
端緒今乃竟詢仲𦙍果䧏嘉招伸紙發緘悸魂流汗何<lb/>
<pb n="KR4h0132_WYG_269-10a"/>
者某頃居班列已奉陶甄口裏雌黃屢加彫焕胷中雲<lb/>
夢過沐涵濡掀之以順風煖之以愛日兹辰議報不在<lb/>
他門一昨叨裂土田謬分旗盖適當東道獲事西隣豈<lb/>
望信在言前榮流意外坤維接畛何酬上相之知坎卦<lb/>
成占遂報中男之喜且渠譽乖郄桂名媿謝蘭未學周<lb/>
南召南纔得一科一第縱觧問絹不能負薪將何以與<lb/>
先生並行從大夫之後仰塵帷幄佇雜簮纓况襟帶禺<lb/>
同咽喉巴濮求於安撫必也機謀深慮異時莫副虚佇<lb/>
<pb n="KR4h0132_WYG_269-10b"/>
然竊尋史傳所載語父子之間雖石苞獨異石崇而山<lb/>
濤不知山簡亦豈敢保其孱陋遽遣退藏但當授以一<lb/>
經訓之大杖庻將寡過以謝明恩染翰銜情封踐冩抱<lb/>
小人多事拜台席以猶賒童子何知上賔階而在即曕<lb/>
望閽闥死生以之伏惟深賜鑒信謹啓<lb/>
　　為同州任侍御史上崔相國啓<hi>李商隠</hi>
某質異楚材寳同燕石重以羈丱即丁憫凶瞻遺構以<lb/>
闕然不堪多難奉成書而未就無處求生藐是流離屡<lb/>
<pb n="KR4h0132_WYG_269-11a"/>
經寒暑逮于既冠猶恤無家叨承師友之規獲忝簮纓<lb/>
之列此皆相公推孔李之素分念國髙之舊家鎪朴雕<lb/>
頑披聾抉瞶沐膏雨以令植假順風而使飛不然則安<lb/>
得獲驪龍之珠假獬豸之角榮皆過望感豈勝言而猶<lb/>
長望下風徘徊髙義望賀燕以難去撫栖鳥而不寧者<lb/>
盖以相公以伊臯之事業佐大君以楊馬之文章輔昌<lb/>
運一登宣室遂借前籌以有征無戰之方彰明下武以<lb/>
永逸暫勞之勢恢拓中華不舞梯䡴不鳴金鼓復數千<lb/>
<pb n="KR4h0132_WYG_269-11b"/>
里之沃野刷十五聖之包羞彼圍糓而糓人不知入鄭<lb/>
而鄭陴皆哭方兹决勝彼有多慙今百戰聿修九功咸<lb/>
叙萬國佇登封之禮五山傾望幸之祥鰈至鶼来茅歸<lb/>
楛入馳湯驟夏轢漢陵周若某者雖不能行舞舜戈坐<lb/>
耕堯壤至於獻千歳河清之序裁二王助祭之詩歌詠<lb/>
相庭發揮帝載則其志願亦或庻幾伏希孫閣時開邴<lb/>
茵多恕克懋山公之德終全趙氏之孤擁篲瞻門封函<lb/>
即路苑沙宫樹雖吟左輔之風烟良夜慶霄唯望中台<lb/>
<pb n="KR4h0132_WYG_269-12a"/>
之晷度感恩撫已誓志投誠仰惟輝光終賜埏埴下情<lb/>
無任<lb/>
　　寄尚書彭城公啓<hi>李商隠</hi>
福啓福聞雀辭楊館常懐寳篋之恩鷰别張巢永結雕<lb/>
梁之戀推誠况物某有類焉始者尚書晞髪丹山騰身<lb/>
紫府曉趨清禁則瓊樹一枝夜直黃闈則金釭二等人<lb/>
寰莫見塵路難逢而某志在諱窮勇於求益輒干皁𨽻<lb/>
自露菲葑寳肆廽腸只期和氏醫門投足永念倉公果<lb/>
<pb n="KR4h0132_WYG_269-12b"/>
䝉愍彼顓愚溢為題品勾萌始達依周囿以揚翹滴瀝<lb/>
纔分託靈光而振響遥輕短羽驟化窮鱗每欲陶冶肺<lb/>
肝耕耘筆硯粗調宫徴以謝陽秋而義有多塗情非一<lb/>
概辭煩轉野意宻彌賒雖途逭如韓遂之書反覆類葛<lb/>
洪之紙終無髣髴可得端倪去嵗洛陽獲陪良宴頻趋<lb/>
綘帳累坐青氊况聞懇拒台階請從藩屏舉郗超之幕<lb/>
畫數阮瑀之軍書懸以嘉招形於善謔何言違阻復賀<lb/>
光隂潼水千波巴山萬嶂接漏天之露雨隔嶓冡之煙<lb/>
<pb n="KR4h0132_WYG_269-13a"/>
霜皓月圓旹樹有何依之鵲悲風起處巗無不斷之猿<lb/>
煎嚮義之初心軫懐仁之勁氣竊惟秦鏡當察衛桃堪<lb/>
嗤伏承擁節浚郊建牙隋岸將求捧幣申好裂裳就塗<lb/>
接枚叟之餘光奉鄒生之末座又伏慮旋登殷夢俄奉<lb/>
周畋徴詔已行拜塵無及徘徊失措鬰悒誰聊必也華<lb/>
榻長懸簡書無廢即割任安之席堪哂無圖負田叔之<lb/>
鈴可嗟非據伏惟慎安寢膳勉獲興居早秉信圭速調<lb/>
大鼎至於禱祝實倍等倫半菽思貯於神倉一勺願投<lb/>
<pb n="KR4h0132_WYG_269-13b"/>
於靈海道之云逺更開殷浩之函書不盡言重洒楊朱<lb/>
之淚攀戀感激不知所裁伏惟俯賜鑒照謹啓<lb/>
　　投禮部鄭員外啓<hi>羅隠</hi>
某啓某前月十八日輒以所薦惡文上干嚴重尋嬰疾<lb/>
劣遂曠門墻伏以皎鏡無私雖容屢照醫門多病應倦<lb/>
施功忍随翔鳥之姿更望不龜之術某滄州捨釣紫陌<lb/>
迷塵徒欲信書不能知命道薄而魚腮昜曝計疎而鳬<lb/>
脛難加所以寗戚叩歌不惟長夜魏舒對筴近至中年<lb/>
<pb n="KR4h0132_WYG_269-14a"/>
丹霄無獨上之期雙鬚有相輕之色而員外芝田養秀<lb/>
桂苑摛華口裏雌黃旋成典故座中薤白早避風流敢<lb/>
因誘善之初仰兾噓枯之便儻一掬華隂之土聊拭蘇<lb/>
文則數升涇水之泥永依清濟謹啓<lb/>
　　謝屯田金郎中啓<hi>羅隠</hi>
某啓某揣摩不至蹇剥無圖爰自畵虎貽譏掇蜩逞技<lb/>
轗軻於風塵之際流離於灰琯之間雖瀝膽隳肝竟將<lb/>
誰訴而煎皮熬髪終不自醫已甘與物沉浮隨波上下<lb/>
<pb n="KR4h0132_WYG_269-14b"/>
今月某日見某官伏知郎中玉壺委鑑金口開譚驅雲<lb/>
於道士梁間校籍於真官筆下欲使餘杭美酒必醉蔡<lb/>
經崑嶠仙桃先霑曼倩承吉兆而心神駭越對嘉音而<lb/>
涕泗縱橫某散拙非才牽纒失計通衢十二惟弊黒貂<lb/>
故里三千但勞黄耳欲索身而莫可將問路而愈迷若<lb/>
非郎中暖律傍吹和風外扇擢之於枯荄之側致之於<lb/>
芳英之中則蝶舞鶯啼空緘永恨春來秋去便過此生<lb/>
謹啓<lb/>
<pb n="KR4h0132_WYG_269-15a"/>
　　投前夏口韋尚書啓<hi>羅隠</hi>
某啓某今月二日輒以近文一通上憑閽侍辭違既乆<lb/>
僣越是虞勤蹇步以戴恩捨醫門而奚適伏念随計渚<lb/>
宫之日求聞漢浦之年王儉望髙芙蓉比幕陳琳筆徤<lb/>
瑇瑁為簮因務窺豹之能遂竊登龍之譽習池侍讌峴<lb/>
嶺從游許之以向者為文頗勝張詡戒之以偶然成事恐<lb/>
似李滂其後歲月煎熬輪蹄頽秃僅逾十上幸免一鳴<lb/>
角羸而只有困時矢盡而未知䧏處間者尚書理兵夏<lb/>
<pb n="KR4h0132_WYG_269-15b"/>
汭栽栁武昌文聘江山粗資吟玩費禕欄檻聊奉登臨<lb/>
某此時嘗駐征橈仰趨畵㦸方知叩洪鍾而待教指墜<lb/>
履以明恩而疾恙所牽依投不暇伏枕而初慙數蹇揚<lb/>
㠶而竟歎途窮今則潁水政成旋為故事中台位缺已<lb/>
副急徴風雲將聘於康衢神鬼肯論於宣室輒預提勃<lb/>
帚先立丘墻雖哲匠掄材則湏良木而洪鍾許叩豈獨<lb/>
兼金謹啓<lb/>
　　謝刑部蕭郎中啓<hi>羅隠</hi>
<pb n="KR4h0132_WYG_269-16a"/>
某啓某伏以内揣荒蕪早乖投獻近者某官曲傳尊㫖<lb/>
伏䝉郎中賜及巻紙令冩近詩捧對憂榮莫知所處某<lb/>
利非楚鐡鈍甚燕錐濩落危枝低摧壯節藏豹之功夫<lb/>
不至屠龍之事業愈踈爰自南國辭耕東堂奉貢劒迷<lb/>
船畔膠在柱間摩旗而何啻再奔繞樹而豈惟三匝所<lb/>
以騷人避熱不忘吹虀𤣥客求聞長憂盖醤姑息於輿<lb/>
臺之類殷勤於閽侍之徒而猶往往拒闕時時毁櫝豈<lb/>
謂郎中俯敦吾道欲偃頽波不憚客嘲先從隗始寓歘<lb/>
<pb n="KR4h0132_WYG_269-16b"/>
蘇而下授指巴句以旁徴榮異當年事殊近俗而况風<lb/>
流漸冺翰墨難言别路萬般中堂千里雖欲壊虞卿之履<lb/>
詎肯動心哭羊陟之門何嘗留意復安有對紛華而輟<lb/>
玩叩寂寞以捜遺因使斯文亦歸清鑒揣厚㫖而時猶<lb/>
可待荷殊私而力欲不任寧惟𤣥晏吟詩空增紙價兼<lb/>
冀武卿窺後免逐灰寒謹啓<lb/>
　　謝湖南于常侍啓<hi>羅隠</hi>
某啓某今月十九日已至界首廽望旌棨涕泗不任某<lb/>
<pb n="KR4h0132_WYG_269-17a"/>
莊櫟粗疎庾膏昏鈍不能量力嘗欲干名隨貢部以恓<lb/>
惶將憐十上㸔時人之顔色豈止一朝進則刺㓕許都<lb/>
退則歌終漢壘地雖至大人莫用容憑執爨以無由假<lb/>
隣光而不得常侍獨於此際降以深仁奏仇覽之官資<lb/>
近陳遵之尺牘福由無妄榮亦何酬近者以江表歳饑<lb/>
具中力困㫖甘既闕晨夕繫懐常侍不顧人言將逾事<lb/>
例給使府留州之物代衡陽計歳之資俾以東歸救其<lb/>
西旅蔡澤北遊之日缾甑不存陸生南返之年槖装皆<lb/>
<pb n="KR4h0132_WYG_269-17b"/>
滿聊將自衒粗可諱窮但以感切違梁情深去魯辭畵<lb/>
㦸而心猶似醉上孤舟而涙始如流盖以非故舊之由<lb/>
縁無強近之慰薦祗因奬善便與致身如某之孤賤者<lb/>
則多似某之遭逄者則少以兹自誓安可暫忘今則尚<lb/>
有廽期猶寛旅思石尤風定橋口浪衰展片席以髙飛<lb/>
指重湖而直過地名北渚長牽楚客之心水到東呉敢<lb/>
忘湘波之色謹啓<lb/>
　　投秘監韋論書啓<hi>羅隠</hi>
<pb n="KR4h0132_WYG_269-18a"/>
某啓某月日以所著䜛書一通寓于閽吏退量僣越伏<lb/>
積憂惶某聞樊子昭之處屠沽發光輝於許劭郭林宗<lb/>
之游鞏洛張聲價於符融其後物態乖訛風流委敗下<lb/>
有自謀之誚上無相汲之由某由是反袂興懐捫心注<lb/>
恨又安得不屬耳於輿人之論傾懐於長者之談而尚<lb/>
書以盛名鎮乎當旹以盛德傳乎奕世不趦趄於閽葺<lb/>
不浮泛於奸囬動則致聖主而活蒼生以為己任靜則<lb/>
導冲襟而養和氣以守家聲恭惟大朝屬在吾道若某<lb/>
<pb n="KR4h0132_WYG_269-18b"/>
者燎薪就學擲楯攻文一則以神氣低凡不足動王侯<lb/>
之瞻視一則以家門寒賤不足辱卿相之搜揚十年索<lb/>
米於京都六舉隨波而上下永言浮世堪比多岐所以<lb/>
覽稽叔夜之書則伏膺户外讀張季鷹之傳則大嚼窗<lb/>
間長恐一旦月桂情衰江蘋思起不得揖兖國山庭之<lb/>
相不得窺漢朝王佐之才是以重拂塵衣聊希藻鑒儻<lb/>
尚書以孺子可教則隨洛下之書生儻尚書以斯人若<lb/>
狂則訪江東之釣叟靈蓍神蔡惟禱所從謹啓<lb/>
<pb n="KR4h0132_WYG_269-19a"/>
　　上太常房博士啓<hi>羅隠</hi>
某啓某前月二十五日以所著䜛書一通上獻近見某<lb/>
官某乙伏承博士曲乗題品俯及孤危某聞孫陽以一<lb/>
顧之恩騏驥不為駑馬宣父以一言之重夷齊不作餓<lb/>
夫茍吾道之末忘諒斯人而何逺某也爇薪就學閱市<lb/>
計功偶不自量因思妄動捨五湖之高蹈事九陌之窮<lb/>
途為良工不度之才為要路不容之物所以嵇康奏樂<lb/>
與魑魅爭光劉子營生柰鬼邪相笑恭惟咸通之初大<lb/>
<pb n="KR4h0132_WYG_269-19b"/>
中之末故荆南余正字以博士為軒鏡庖刀今渭北徐<lb/>
端公以博士為靈蓍神蔡但言薄伎合在殊私其後某<lb/>
則困躓於龍津博士則廽翔於鴛侣雖心祈目禱不忘<lb/>
斯須而天上人間憑何訊問寧知此日屬在明恩豈一<lb/>
旅人之遭遇有時而二作者之言語斯中永為負荷適<lb/>
足憂慙况復風訛俗敗之初轍亂旗奔之際講學則衛<lb/>
刀削樹論文則嬴火燒人家家無相保之心處處有自<lb/>
媒之口而博士獨持大斾高坐危城招既散之師徒復<lb/>
<pb n="KR4h0132_WYG_269-20a"/>
已亡之土地顧兹隆替尤屬尊嚴某也雖賦命以多竒<lb/>
或因人而成事願將所贄以賀明時謹啓<lb/>
　　上宰相啓<hi>羅隠</hi>
某聞日麗于天洪纎必及月麗于畢枯槁皆蘇斯則推<lb/>
㧞無私彰於大信茍闗於宰匠咸仰以生成其或潤接<lb/>
西郊流金未已光承北陸豐蔀猶深則亦分作窮人甘<lb/>
為棄物歲華超越京洛風塵忽爾號咷固非阮籍泫然<lb/>
沾灑不為楊朱畧忘靦冒之辜惟以哀矜為主伏願三<lb/>
<pb n="KR4h0132_WYG_269-20b"/>
餘簡堕六尺伶俜臨濟輝華昔懸陳榻洛陽羈旅今造<lb/>
膺門已驚於自葉流根敢望於裒多益寡但以謝家故<lb/>
墅事屬臨川陸氏先疇名遷好畤同氣雖均於昭泰連<lb/>
枝或累於榮枯是以更就洪鈞來呈𤨏質雖戴逵之弟<lb/>
志尚無聞而何凖之兄恩輝已遍豈冝茍希河潤更望<lb/>
餘波投驥尾以容身執豚蹄而望歳然則迹同水子質<lb/>
異山郎梓柱雲楣獨居蝸舍綺襦紈袴已卧牛衣若乃<lb/>
清旦問安長筵稱夀貂璫必集少長俱來膏沐之餘則<lb/>
<pb n="KR4h0132_WYG_269-21a"/>
飛蓬作鬢銀簧之末則青草為袍莫不顧影包羞填膺<lb/>
茹歎儻或王庭辨貴許厠九疑京縣坐曹令懸五色校<lb/>
於同列未越彛章則衛館孤遺常聞出涕山陽舊曲不<lb/>
獨傷心誓將居必在勤行惟鞭後潛知寄託所望於江<lb/>
州必効忠貞得酬於吏部無任惶懼之至<lb/>
　<lb/>
　<lb/>
　<lb/>
<pb n="KR4h0132_WYG_269-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百六十九<lb/>
</p>
<p>
</p>
  </div>
</body>
</text>
</TEI>
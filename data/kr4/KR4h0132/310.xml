<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百十</head> <lb/>
    <p>
<pb n="KR4h0132_WYG_310-1a"/>
欽定四庫全書<lb/>
　文章辨體彚選巻三百十<lb/>
　　　　　　　　　　　　明　賀復徵　編<lb/>
序三十<lb/>
　　抄小集自序<hi>明徐渭</hi>
山雞自愛其羽毎臨水照影甚至眩溺死弗顧孔雀亦<lb/>
自愛其尾毎棲必先擇置尾處人取其尾者挾刃匿叢<lb/>
篁伺其過急斷之少遲忽一回視則金翠光色盡殞此<lb/>
<pb n="KR4h0132_WYG_310-1b"/>
豈其靳惜之意專致通于神故人不能奪其所愛而必<lb/>
還之于既去耶此其于麝抉臍蛇剖珠又稍殊異矣余<lb/>
夙學為古文詞晩被少保胡公檄作鹿表已乃百辭而<lb/>
百縻往來幕中者五年卒以此無聊變起閨閤遂下獄<lb/>
諸所戀悉捐矣而猶購録其餘稿于散亡并所嘗代公<lb/>
若代人者詩若文為篇者若干蓋所謂死且勿顧奪其<lb/>
所愛而還之于既去于孔雀山雞何異耶昌黎為時宰<lb/>
作賀白龜表詞近讇附及諫佛骨則直處地然耳人其<lb/>
<pb n="KR4h0132_WYG_310-2a"/>
可以概視哉故余不掩其所代于公于人者雖然自妄<lb/>
羽之而復自妄尾之安能保人之必羽之而必尾之耶<lb/>
誠如是則吾之購之録之也其不見笑于山雞孔雀也<lb/>
幾希矣<lb/>
　　抄代集小序<hi>徐渭</hi>
古人為文章鮮有代人者蓋能文者非顯則隱顯者貴<lb/>
求之不得况令其代隱者高得之無由亦安能使之代<lb/>
渭于文不幸若馬耕耳而處于不顯不隱之間故人得<lb/>
<pb n="KR4h0132_WYG_310-2b"/>
而代之在渭亦不能避其代又今制用時義以故業舉<lb/>
得官者類不為古文詞即有為之者而其所送贈賀啟<lb/>
之禮乃百倍于古其勢不得不取諸代而代者必士之<lb/>
微而非隱者也故于代可以觀人可以考世<lb/>
　　調象菴集序<hi>湯顯祖</hi>
萬物當氣厚材猛之時竒迫怪窘不獲急與時㑹則必<lb/>
潰而有所出遯而有所之常務以快其慉結過當而後<lb/>
止久而徐以平其勢然也是故衝孔動楗而有厲風破<lb/>
<pb n="KR4h0132_WYG_310-3a"/>
隘蹈决而有潼河已而其音泠泠其流紆紆氣往而旋<lb/>
才距而安亦人情之大致也情致所極可以事道可以<lb/>
忘言而終有所不可忘者存乎詩歌序記詞辨之間固<lb/>
聖賢之所不能遺而英雄之所不能晦也東呉鄒公彦<lb/>
吉著調象菴集數十巻以余所好急取其詩而諷之已<lb/>
異焉當其興屬而起澒洞合㳫勃聿琗璨可使霆發電<lb/>
晱魚眺鳥瀾猝不可得而當也逮其法至而行則復倚<lb/>
儷澹淡切迭稽詣若晴雲穆雨堅車良駟逝不可得而<lb/>
<pb n="KR4h0132_WYG_310-3b"/>
厭也文則皆名岳廣川之環其前而通人選賓之駢其<lb/>
後彪炳渙汗要於足傳而大致有動于余衷者蓋公才<lb/>
具高偉于世故亹亹之業開濟有餘而心目太明神骨<lb/>
太峻于貴倨無所可下於夷伍無所可偕用此率意而<lb/>
酬殆非頻頻所了葢自是公之進退無恒而天山有筮<lb/>
矣嗟夫有高才而鮮貴仕其與能靖者與折節抵巇非<lb/>
公所習則其鬱觸噴迸而雜出於詩歌文記之間雖談<lb/>
世十一譚趣十九而終焉英英沄沄有所不能忘者蓋<lb/>
<pb n="KR4h0132_WYG_310-4a"/>
其情也至于今四海人士鮮不引重公者然猶大其才<lb/>
而高其氣則當時之嶽嶽一世何如矣雖然世人為其<lb/>
不可傳者而公為其可傳者噫而風飛怒而河奔世能<lb/>
阨之于彼而不能不縱之于此然公復自號愚公而謂<lb/>
余曰平生此道恒以酒廢病廢游廢頃更以事佛廢此<lb/>
殆不然公文字言酒言病言游言佛者纍纍而是公之<lb/>
廢無乃其所為興者與聲音出乎虛意象生於神固有<lb/>
廹之而不能親逺之而不能去者聞元成本寧二公當<lb/>
<pb n="KR4h0132_WYG_310-4b"/>
過公所其亦以是諗之爾<lb/>
　　孫鵬初遂初堂集序<hi>湯顯祖</hi>
漢儒疏五事以水為貌而屬火于言誠不能無慨乎是<lb/>
今夫木之生其所以長潤森好恢瑰曲折者大氐水之<lb/>
為也極焉而措之為薪火以傳火者木之神明也而言<lb/>
者人之神明言而有以傳傳以久則神明之所際也雖<lb/>
然顧可以忽貌乎哉人之貌也明暗剛柔成然而具文<lb/>
亦宜然位局有所不可以反置脉理有隧不可以臆屬<lb/>
<pb n="KR4h0132_WYG_310-5a"/>
藉其神明有至不至於其貌也無不可望而知焉國初<lb/>
大儒彜鼎之文無所敢論迨夫李獻吉何仲黙二公軒<lb/>
然世所謂傳者也大致李氣剛而色不能無晦何色明<lb/>
而氣不能無柔神明之際未有能兼者要其于文也瑰<lb/>
如曲如亦可謂有其貌矣世宜有傳者焉間者文士好<lb/>
以神明自擅忽其貌而不修馳趣險仄驅使稗雜以是<lb/>
為可傳視其中所謂反置而臆屬者尚多有之亂而靡<lb/>
幅盡而寡藴則之以李何其於所謂傳者何如也然而<lb/>
<pb n="KR4h0132_WYG_310-5b"/>
世有悦之者焉華容孫公鵬初憂之嘆曰李何于斯文<lb/>
為有起衰振溺功王元美七子已開弱宋之路日已流<lb/>
遁長此安極且吾先公四世文林劑量二公為法已久<lb/>
不可以失而公又蚤負才志入讀秘籍出視省奏淹于<lb/>
今昔之故隱而益文嘗欲總史傳聚往畧起唐虞以來<lb/>
至勝國效遷史體為紀傳之書而因以櫽括十三經疏<lb/>
義訂覈收采號曰儒藏嗟夫公蓋通愽偉麗之儒矣至<lb/>
其為文封奏志序記讀歌咏引繩步尺取衷厥體勃益<lb/>
<pb n="KR4h0132_WYG_310-6a"/>
者勢而延豫者情叩切者聲而流蒞者致賅此五者故<lb/>
幅裕而藴深公之所以為文也蓋江漢洞庭為水淵鉅<lb/>
足以滋演文貌而鶉首祝融為火雄精足以顯發神明<lb/>
然則公之文為必傳傳而必久李何七子之間有以處<lb/>
公矣<lb/>
　　徐文長文集序<hi>虞淳熈</hi>
元美于鱗文苑之南面王也文無二王則元美獨矣余<lb/>
衣青衿揖王李于藩李長鬢而修下王短鬢而豐下體<lb/>
<pb n="KR4h0132_WYG_310-6b"/>
貌無竒異而括囊無遺士所不能包者兩人頎偉之徐<lb/>
文長小鋭之湯若士也徐自詭江淹遺湯藻筆意欲包<lb/>
湯湯不應徵余牘余亦不應囊空無士而晩乃包瓠肥<lb/>
之袁中郎所謂桓譚者矣往余開龍月玉文之舘中郎<lb/>
與陶周望偕來啖以餌食有楊家果中郎揉梅染餌其<lb/>
章赤白因問當世文章誰為第一陶睨袁匿笑曰將無<lb/>
語長孺徐文長第一耶袁曰如君言豈第二人耶且讓<lb/>
元美家鈍賊第一耶偶諸生耳屬壁衣各駭詫聲稍稍<lb/>
<pb n="KR4h0132_WYG_310-7a"/>
出衣外袁起大索此有賊黨可急逐之令僵死中原白<lb/>
雪中余始知文長囊有此士奉文長居然南面王矣當<lb/>
是時文苑東坡臨御東坡者天西奎宿也自天墮地分<lb/>
身者四一為元美身得其斗背一為若士身得其燦眉<lb/>
一為文長身得其韵之風流命之磨蝎袁郎晩降得其<lb/>
滑稽之口而已借光壁府散煒布寳四子之文章元美<lb/>
得燔豕用膠之法若士得供石作字之法文長得模書<lb/>
雙雕並摶之法而中郎得醖釀真乙酒之法取以調劑<lb/>
<pb n="KR4h0132_WYG_310-7b"/>
諸子獨推文長文長遂為第一迨評選傳真為第一矣<lb/>
無聞而駭詫者矣第燒猪了元和墨潘衡不甘僵死藉<lb/>
令展天屏遮天溷接文長之末光亦十六星之分身也<lb/>
異日頴出於囊有利無鈍人各媚其主耳不乃有南北<lb/>
朝乎是余之調劑諸子也奎形似履隻履不良于行文<lb/>
行逺者也<lb/>
　　徐文長三集序<hi>陶望齡</hi>
徐渭文長故有三集行者文長集十六巻闕篇十巻藏<lb/>
<pb n="KR4h0132_WYG_310-8a"/>
者櫻桃舘集若干巻行者板既弗善而渭没後藏者又<lb/>
寖亡軼予友商景哲及游渭時心許為彚刻之及是嘆<lb/>
曰吾曩雖不言然不可心負亡者遂購寫而合之屬望<lb/>
齡詮次授諸梓序曰明興經義盛而藝文之學寖衰其<lb/>
好古博物之士出於餘力習晩醖薄或未暇究於精微<lb/>
其視古文辭如書者於篆籀蟲鳥然略取形似傲然謂<lb/>
能而羣目淺短眩所希見者高相唱引遽以為凌鍾跨<lb/>
王罷斥虞栁而不知草𨽻之變蓋久矣夫物相雜曰文<lb/>
<pb n="KR4h0132_WYG_310-8b"/>
文也者至變者也古之為文者各極其才而盡其變故<lb/>
人有一家之業代有一代之製其窪隆可手模而青黄<lb/>
可目辨古不授今今不蹈古要以屢遷而日新常用而<lb/>
不可敝然微跡其緒系又如草𨽻變矣而篆籀之法具<lb/>
存其間非深於書者莫能辨也今文人之論則惡變而<lb/>
尚同去情而悦貌詘見事裁已衷以茍附古辭夫廹而<lb/>
吐者不擇言觸而書者不擇事擇言則吐不誠擇事則<lb/>
書不備不備不誠則詞成而情事已隱黯然若象人之<lb/>
<pb n="KR4h0132_WYG_310-9a"/>
無情而上鼓之不韵故𢎞正嘉隆之間作者林立古學<lb/>
爛焉修明而所謂一家之言一代之製蓋有其人焉而<lb/>
亦鮮矣夫文有常新之用有必敝之術接而不勝遷者<lb/>
情也多而不勝易者事也虛而不勝出者才也饒而不<lb/>
勝取者學也叩虛給饒以抒至遷紀至易故一日之間<lb/>
而供吾文者新新而不可勝用夫安得而窮之吾見有<lb/>
文左國而詩初唐者矣已則人厭之而思去之方其<lb/>
自喜為新竒之時而識者已笑其陋此必敝之術也文<lb/>
<pb n="KR4h0132_WYG_310-9b"/>
長老於庠阨於獄一著名於幕府其為詩若文往往深<lb/>
於法而畧於貌文類宋唐詩雜入於唐中晩自負甚高<lb/>
于世所稱主文柄者不能俯出遊其間而時方高談秦<lb/>
漢盛唐其體格弗合也居又僻在越以故知之者少然<lb/>
其文實有矩尺詩尤深奥古之窮士如盧仝孟郊梅堯<lb/>
臣陳師道之徒所為或未能逺過也其書既侈刻者文<lb/>
取五詩取八如文長者於當代不知何如而謂之文長<lb/>
一家之文信矣故仍其始名曰文長三集<lb/>
<pb n="KR4h0132_WYG_310-10a"/>
　　曽太史集序<hi>袁宏道</hi>
嘗怪退之論文其觀於人也笑之則以為喜譽之則以<lb/>
為病夫文道之貌也唯恐不式奚取人之嬉笑呵怒以<lb/>
為快及讀公所著毛頴傳無甚僻者當時以為譏戲不<lb/>
近人情雖至相習如張文昌輩猶有遺訾其歎服以為<lb/>
絶竒不可及者獨栁栁州及李肇耳夫人情譽因而惡<lb/>
創其所習觀曹然好之耳目稍易驚詫頓作安在譽之<lb/>
不為病也余才力不逮古人而妄意述作一時諸君子<lb/>
<pb n="KR4h0132_WYG_310-10b"/>
所膾炙者謬以為非遂欲去同取獨世争笑之而退如<lb/>
曽太史獨以為近古過相印許余與退如非素暱也豈<lb/>
别有氣味耶余之稱與毁不足道而使退如有譽無鹽<lb/>
之癖世之笑之當有甚於余者也退如詩清新微婉不<lb/>
以儁傷其氣不以法撓其才而余詩多刻露之病其為<lb/>
文高古秀逸力追作者館閣之體主嚴退如則為刁斗<lb/>
為樓閣敘記之作主放退如則為江海為雲烟余文信<lb/>
腕直寄而已以余詩文視退如百未當一而退如過引<lb/>
<pb n="KR4h0132_WYG_310-11a"/>
若以為同調者此其氣味必有合也昔人謂茶與墨有<lb/>
三反而徳實同余與退如所同者真而已其為詩異甘<lb/>
苦其直寫性情則一其為文異雅朴其不為浮詞濫語<lb/>
則一此余與退如之氣類也退如善名理一時同志如<lb/>
雷何思蘇潛夫函蓋合而水乳契是其中有真臭味非<lb/>
文字相也雖然此猶龍氏所稱下士聞而笑者其于文<lb/>
一機軸也昔有禪人為老衲所姍笑羞澁不能出一語<lb/>
次日請益老衲曰汝見登場傀儡乎曰見曰汝不及也<lb/>
<pb n="KR4h0132_WYG_310-11b"/>
禪者悚然問故曰渠愛人笑汝畏人笑耳此語與退之<lb/>
互相發退如欲見性命於文章乎抑即文章見性命也<lb/>
俱當於笑中求之<lb/>
　　瀟碧堂叙<hi>雷思霈</hi>
六經之外别有世界者䝉莊似易荀卿似書與禮左丘<lb/>
明似春秋屈原離騷似風雅皆楚人也古之人能於六<lb/>
經之外崛起而自為文章今乃求兩漢盛唐於一字半<lb/>
句之間何其陋也而道學先生更自酸腐見獨剏神情<lb/>
<pb n="KR4h0132_WYG_310-12a"/>
之句即推而逺之曰文士家語見根極理道之譚輙三<lb/>
讓而避之曰異端家語於乎何其小視六經耶真者精<lb/>
誠之至不精不誠不能動人强笑者不歡强合者不親<lb/>
夫惟有真人而後有真言真者識地絶高才情既富言<lb/>
人之所欲言言人之所不能言言人之所不敢言言人<lb/>
所欲言有心中了了而舉似不得者其筆之妙與舌之<lb/>
妙令人豁目解頤鼔舞而不能已言人所不能言雖千<lb/>
古未决之公案與其不可摹之境難寫之情片言釋之<lb/>
<pb n="KR4h0132_WYG_310-12b"/>
如風雨數千言不竭如江河言人所不敢言則世所幾<lb/>
平忽作神聖世所神聖忽作㡬平理不必古所恒有語<lb/>
不必人所經道後世而有知其解者人證我也後世而<lb/>
有無知其解者吾證我也石公詩云莫把古人來比我<lb/>
同床各夢不相干能作如是語故能作如是詩與文如<lb/>
山之有雲水之有波草木之有華種種色色千變萬態<lb/>
未始有極而莫知其所以然但任吾真率而已昔人見<lb/>
先輩質其文曰兩漢也復質其詩曰盛唐也夫兩漢之<lb/>
<pb n="KR4h0132_WYG_310-13a"/>
文而已非我之文也盛唐之詩而已非我之詩也石公<lb/>
之文石公之自為文也明文也石公之詩石公之自為<lb/>
詩也明詩也設有一人焉稱之曰子真兩漢子真盛唐<lb/>
其人色喜又復有一人焉稱之曰子文一代之文也子<lb/>
詩一代之詩也直超漢唐而上之矣其人更喜萬倍由<lb/>
此觀之不能自成一家言而藉古人以文其短是强笑<lb/>
强合之類也使其必古之人而後可則號為一代作者<lb/>
遂掩前良何以其喜更倍也石公胸中無塵土氣慷慨<lb/>
<pb n="KR4h0132_WYG_310-13b"/>
大畧以玩世涉世以出世經世姱節高標超然物外而<lb/>
涇渭分明當機沉定有香山眉山之風諸所著作或古<lb/>
人所有石公不必有或古人所無石公不必無出入兩<lb/>
君子之間而要以性命之學證大智慧具大辯才鵝王<lb/>
之測水乳罔象之探𤣥珠則石公獨知之契恐古人不<lb/>
多及也石公楚人也今所刻有瀟碧堂集若干卷倘所<lb/>
謂䝉莊屈宋之外又别立世界者耶<lb/>
　　苧蘿山藁序<hi>王思任</hi>
<pb n="KR4h0132_WYG_310-14a"/>
曩孝立名噪越中予不得其面門人沈逸少數為予言<lb/>
是文長之後一人庻幾晤言在泄雲飛水之間也不意<lb/>
孝立被白玉樓奪去今年其長公亢侯出遺藁見示叙<lb/>
之以仲醇復申之以道之而孝立之鬚眉具有生色天<lb/>
寒雲甚煨芋酌魯竟讀其所為藳者則何其縱横佚宕<lb/>
奥衍冲邃之多也世無仙才不得不逃之於鬼世多庸<lb/>
才不得不託之於聖孝立骨有九還之采腹如五色之<lb/>
絲詠古題今攷文徵事悉根於氣識之𤣥正蓋飄飄乎<lb/>
<pb n="KR4h0132_WYG_310-14b"/>
其欲仙而洞洞乎其將聖也試以向傖父劣生果能凌<lb/>
駕一篇而縮歸一語否使孝立再得俛首十年老其雄<lb/>
魄于純雞伏雉之後則臣弇奴厯媵嫁眉山俱未可知<lb/>
而惜乎天欲秘之徒使黄泉繡碧已也是藳也以苧蘿<lb/>
山得名苧蘿山豈獨出佳人哉<lb/>
　　歇菴集序<hi>黄汝亨</hi>
夫人具天地之心虛而已虛躍而為靈靈通而為道道<lb/>
演而為經經散而為文而詩賦傳記序述之篇溢矣故<lb/>
<pb n="KR4h0132_WYG_310-15a"/>
文者道之器而虛靈者才之籥也文不明道不發乎虛<lb/>
靈之源即鐫金石爛雲霞垂不朽之業聲施後世亦才<lb/>
子之文耳矣然而風氣所幟擅才斯霸波流所扇徧理<lb/>
而王故才矜其道者秦漢之文也理掩其才者宋文也<lb/>
我明之有北地信陽厯下瑯琊輩也負秦漢之鼎而霸<lb/>
焉者也其有金華天台毘陵晉江輩也握宋之符而王<lb/>
焉者也大雅哉約竒淫而振靡蕪其孰能軼之雖然虛<lb/>
靈之妙至道之㫖其合離離合吾不得而定也三代而<lb/>
<pb n="KR4h0132_WYG_310-15b"/>
後其人實難吾于漢得董子焉唐得韓子焉宋得歐陽<lb/>
子蘇子焉吾明得陽明王子焉之數子者吾不謂其吐<lb/>
即經詠即雅然而董之醇韓之剛歐陽之逸蘇子之通<lb/>
而陽明之悟於道皆殆庶而出入於虛與靈無滑也自<lb/>
陽明子没文士輩出近亦有壇壝秦漢人而爼豆宋人<lb/>
者然才為才矜理為理掩二者皆譏乃今得之周望陶<lb/>
子矣陶子於文有史漢有騷雅而長於序記其譚道證<lb/>
性畧物綜事炯如也于詩為陶為栁間為長吉而品置<lb/>
<pb n="KR4h0132_WYG_310-16a"/>
泉石嘯吟雲烟超如也其才不敢謂出秦漢諸文人上<lb/>
而取理出新不為宋人之掩學陽明子而不為辨説得<lb/>
禪之深而一秉鐸於孔氏無跡踐形摹而虛靈之所契<lb/>
追琢成文游戲成解結撰成法篤古而耦時卓乎為陶<lb/>
子之文行千載無疑也陶子凈寂如處女清瘦如山澤<lb/>
臞而靈活之機流露眉宇棲巖十七簪笏十三模楷人<lb/>
倫而不為標經緯當世而宻其緒臨殁無散物亦無竒<lb/>
特啓手足而翛然已矣嗟乎此所以為陶子也所以為<lb/>
<pb n="KR4h0132_WYG_310-16b"/>
陶子之文也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百十<lb/>
</p>
<p>
</p>
  </div>
</body>
</text>
</TEI>
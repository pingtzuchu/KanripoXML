<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三十四</head> <lb/>
    <p>
<pb n="KR4h0132_WYG_034-1a"/>
欽定四庫全書<lb/>
　文章辨體彚選巻三十四<lb/>
　　　　　　　　　　　　明　賀復徴　編<lb/>
祝文三<hi>祈辭</hi>
　　炎帝伊耆氏蜡祝辭<lb/>
土反其宅水歸其壑昆蟲毋作草木歸其澤<hi>註云報成功於嵗終</hi>
　<hi>又以祈來年之始故祝之之辭如此宅叶逺各反澤叶逹各反</hi>
　　帝舜祠田辭<lb/>
<pb n="KR4h0132_WYG_034-1b"/>
荷此長耜耕彼南畆四海俱有<lb/>
　　商王成湯禱辭<lb/>
　墨子兼愛篇湯貴為天子然且不憚以身為犧牲以<lb/>
　辭恱於上帝鬼神<lb/>
惟予小子履敢用𤣥牡告於皇天后帝曰今天大旱即<lb/>
當朕身履未知得罪於上下有善不敢蔽有罪不敢赦<lb/>
簡在帝心萬方有罪即當朕身朕身有罪無及萬方<lb/>
　　成湯桑林禱辭<lb/>
<pb n="KR4h0132_WYG_034-2a"/>
　荀子大畧篇湯之時大旱七年剪髪斷爪以身為犧<lb/>
　牲禱於桑林之野以六事自責言未已大雨<lb/>
政不節與使民疾與宫室崇與婦謁盛與苞苴行與讒<lb/>
夫興與何不雨至斯極也<hi>節叶即盛叶成復徴曰此文兩句一韻凡三韻末句極字</hi>
　<hi>又叶前兩句韻文紀以末句入注非是</hi>
　　周立社祝<lb/>
今某月日君為某立社之祭土而主隂氣也五糓用成<lb/>
萬民以生敢用肥腯嘉蔬清酒敬致大神自今日以來<lb/>
<pb n="KR4h0132_WYG_034-2b"/>
祈請雨止惟靈是聴子孫眉壽萬神含靈<hi>此亦止雨之辭</hi>
　　齊田者祝<lb/>
甌窶滿篝汚邪滿車五糓蕃熟穰穰滿家<hi>篝籠也汚邪下地田也篝</hi>
　<hi>叶斤敷反家叶攻乎反</hi>
　　蕭太傅東耕祝文<hi>梁江淹</hi>
敬祝先穡曰攝提方春黍稷未華灼爍發雲照燿開霞<lb/>
地煦景曖山艷水波側聞農政實惟民天競秬獻嵗務<lb/>
畎上年有渰疎潤興雨導泉崇耕巡索均逸共勞命彼<lb/>
<pb n="KR4h0132_WYG_034-3a"/>
倌人稅於青臯羽旗銜蕤雄㦸燿毫呈典緇耦獻禮翠<lb/>
壇宜民宜稼克降祈年願靈之降解佩停鑾神之行兮<lb/>
氣為軷神之坐兮烟為葢使嘉穀與𤣥鬯永争光而無<lb/>
沬哉<lb/>
　　請雨詞<hi>陶𢎞景</hi>
華陽隠居陶𢎞景道士周子良詞竊尋下民之命粒食<lb/>
為本農工所資在於潤澤頃亢旱積旬苗稼焦涸逺近<lb/>
嗷嗷曕天雀息百姓祈請永無感降伏聞雨水之任有<lb/>
<pb n="KR4h0132_WYG_034-3b"/>
所司存願哀憫黔首霈垂霑渥呵風召雲膚寸而合使<lb/>
洪潦溢川水陸咸濟則白鵠之詠復興於今共伸至誠<lb/>
稽顙陳情謹詞天監十四年太嵗乙未六月二十日詞<lb/>
詣句曲華陽洞天張理禁趙丞前<lb/>
　　唐武宗祈祭西嶽文<hi>唐李徳裕</hi>
惟神作鎮中土據於西陲積髙炳靈宅神明之奥少隂<lb/>
恊徳成天地之功恭聞烈祖𤣥宗御厯永年祭必受福<lb/>
秘䃭昭賽金刻猶存近者隂澤稍愆宿種未茂精意纔<lb/>
<pb n="KR4h0132_WYG_034-4a"/>
達甘液驟零既抒播種之勤已獲流根之潤今因報徳<lb/>
再竭至誠某纉奉丕圖勤勞七載恭已思道豈敢怠荒<lb/>
屬黠虜南侵震驚朔野兵鋒一舉毳幕皆焚潞子嬰兒<lb/>
梟首魏闕參墟叛將面縛壘門成此武功無非幽賛又<lb/>
以釋氏之教出於西夷棄五常之典絶三綱之常殫竭<lb/>
財力蠧耗生人黜其異端以正王度庶可復古諒非近<lb/>
名屬以忽於所慎寒暑成疾曠時且乖於勿藥昧旦徒<lb/>
切於求衣如某政教不明宜有隂譴刑罰不中未合天<lb/>
<pb n="KR4h0132_WYG_034-4b"/>
心實希明神許其改悔永保宗廟以安邦家所疾日瘳<lb/>
平復如舊昔成湯自咎者六零雨消災宋景善言者三<lb/>
法星退舍至誠所感前史昭然誠信不欺恃神正直敢<lb/>
不誓於丹腑嚴奉明靈敬陳忠懇伏望臨鑒<lb/>
　　潮州祈太湖神文<hi>韓愈</hi>
維年月日潮州刺史韓愈謹以清酌腵脩之奠祈於太<lb/>
湖神之靈曰稻既穟矣而雨不得熟以穫也蠶起且眠<lb/>
矣而雨不得老以簇也嵗且盡矣稻不可以復種而蠶<lb/>
<pb n="KR4h0132_WYG_034-5a"/>
不可以復育也農夫桑婦將無以應賦稅繼衣食也非<lb/>
神之不愛人刺史失所職也百姓何罪使至極也神聰<lb/>
明而端一聴不可濫以惑也刺史不仁可坐以罪惟彼<lb/>
無辜惠以福也劃劙隂雲巻月日也幸身有衣口得食<lb/>
給神役也充上之湏脫刑辟也選牲為酒以報靈徳也<lb/>
吹擊管鼔侑香潔也拜庭跪坐如法式也不信當治疾<lb/>
殃殛也神其尚饗<lb/>
　　禜門文<hi>柳宗元</hi>
<pb n="KR4h0132_WYG_034-5b"/>
禜於城門之神惟神配隂含徳司其翕闢能收水沴以<lb/>
佐成績淫雨斯降害於麰麥野人興憂官守増惕諸隂<lb/>
既閉休徴未獲敬用瓢齋以展周索納其雲氣覆我川<lb/>
澤惟神是依式竚來格<lb/>
　　祭城隍神祈雨文<hi>杜牧</hi>
下土之人天實有之五穀豐實寒暑合節天實生之也<lb/>
苖方甲而水湮之苖方秀而旱莠之饑則必死天實殺<lb/>
之也天實有人生之孰敢言天之仁殺之孰敢言天之<lb/>
<pb n="KR4h0132_WYG_034-6a"/>
不仁刺史吏也三嵗一交如彼管庫敢有其寶玉如彼<lb/>
傳舍敢治其居屋東海孝婦吏寃殺之天實寃之殺吏<lb/>
可也東海之人於婦何辜而三年旱之刺史性愚治或<lb/>
不至癘其身可也絶其命可也吉福殃惡止當其身胡<lb/>
為降旱毒彼百姓謹書誠懇本之於天神能格天為我<lb/>
升聞<lb/>
　　鄭州祈雨文<hi>李商隱</hi>
年月日鄭州刺史李某謹請茅山道士馮角禱請於水<lb/>
<pb n="KR4h0132_WYG_034-6b"/>
府真官伏以旱魃為虐應龍不興困杲日於詩人苦密<lb/>
雲於易象生物斯瘁民食攸囏某叨此分憂俯慚無政<lb/>
爰求真休度禱隂靈減哺表勤褰帷引咎伏乞下通滎<lb/>
播上導天潢合為膏澤之原用息藴隆之患其於効信<lb/>
敢或逡巡暴露託詞焦勞結慮泉間候氣樹杪占風唯<lb/>
望玉女之披衣敢駭商羊之鼓舞竊希𤣥感聴察丹誠<lb/>
　　農夫禱<hi>劉軻</hi>
丙戌嵗大饑楚之南江黃為甚明年予將之舒途出東<lb/>
<pb n="KR4h0132_WYG_034-7a"/>
山見老農輩鳩其族為禱於伍君祠其意誠而辭俚因<lb/>
得其文以潤色之亦以儆於百執事者云農夫某謹達<lb/>
精誠於明神吁嗟我耕食之人誰非土之人人之有求<lb/>
神得不以聪明正直聴之耶曩者仍嵗薦饑人為鰥嫠<lb/>
田無耕夫桑無蠶姬癘疫瘡痍一方尤危踵以呉蜀弄<lb/>
兵吏呼其門敺荒餘之人挾弓持㦸女子生别行啼走<lb/>
哭王師有征羣盗繼誅乃歸其居乃復室廬廬壊田蕪<lb/>
亦莫蠲其租今之收合餘燼人百其力幸大成於秋誠<lb/>
<pb n="KR4h0132_WYG_034-7b"/>
慮旱而不雨既雨而潦必不為潦又慮其不苖不秀秀<lb/>
而不實又慮為螟蝗又慮夫廐馬之奪其食贓吏之厚<lb/>
其歛焉嗚呼必馬無厭粟者妾無厭羅紈者吾歛其薄<lb/>
矣亦於何厚其所薄耶伏希明神無有所忽禱曰無瘠<lb/>
農人以肥廐馬無寒蠶婦以暖妾妓無銷耒耜以滋兵<lb/>
刃農人不饑而天下肥蠶婦不寒而天下安耒耜不銷<lb/>
而天下饒妾暖而嬌兵滋而殘馬肥而豪不蹟不駝足<lb/>
食足衣皇天皇天胡忍是為茍不此為民其嘻嘻神其<lb/>
<pb n="KR4h0132_WYG_034-8a"/>
怡怡尚饗<lb/>
　　祝牛宫辭<hi>陸龜䝉</hi>
冬十月耕牛為寒築宫納而皁之建之前日老農請乞<lb/>
靈於土官以從鄉教予勉之而為之辭<lb/>
四牸三牯中一去乳天霜降寒納此室處老農拘拘度<lb/>
地不畆東西幾何七舉其武南北幾何丈二加五偶楹<lb/>
當閒載尺入土太嵗在亥餘不足數上締蓬茅下逺官<lb/>
府耕耨以時飲食得所或寢或訛免風免雨宜爾子孫<lb/>
<pb n="KR4h0132_WYG_034-8b"/>
實我倉庾<lb/>
　　求雨文<hi>宋歐陽修</hi>
年月日乾徳縣令歐陽修謹以清酌庶羞之奠祭於五<lb/>
龍之神曰百里之地一時而不雨則民被其災者數千<lb/>
家然則水旱重事也天之庇生斯民者豈欲輕為之乎<lb/>
不幸而遭焉則歸其説於二者一曰吏之貪戾不能平<lb/>
民而使怨吁之氣干於隂陽之和而然也一曰凡山川<lb/>
能出雲為雨者皆有神以主之以節豐凶而為民之司<lb/>
<pb n="KR4h0132_WYG_034-9a"/>
命也故水旱之災不以責吏則以告神嗚呼民不幸而<lb/>
罹其災修與神又不幸而當其事者以吏食其禄而神<lb/>
享其祀也今嵗旱矣吏雖愚尚知恐懼而奔走神至靈<lb/>
也得不動於心乎尚饗<lb/>
　　滁州祭城隍神文<hi>歐陽修</hi>
雨之害物多矣而城者神之所職不敢及他請言城役<lb/>
用民之力六萬九千工食民之米一千三百石衆力方<lb/>
作雨則止之城功既成雨又壊之敢問雨者於神誰尸<lb/>
<pb n="KR4h0132_WYG_034-9b"/>
吏能知人不能知雨惟神有靈可與雨語吏竭其力神<lb/>
祐以靈各供其職無媿斯民<lb/>
　　滁州修城祈晴祭五龍文<hi>歐陽修</hi>
雨澤於物愽哉其利及其過差患亦不細民勞於農將<lb/>
熟而敗吏勤於職已成而圮龍與吏民何怒何戾山湫<lb/>
有祠樂可潛戲宜安爾居静以養智冬雪春雨其多已<lb/>
太浸潤收畜足支一嵗旱則來告否當且待<lb/>
　　告峨山龍湫文劉<hi>因</hi>
<pb n="KR4h0132_WYG_034-10a"/>
嗚呼一邦之望有峨惟山山之精深聚而淵泉山川惟<lb/>
形有神棲之雲雷雨露神實司之今是邦之凶旱極矣<lb/>
豈神之靈坐視而不恤哉葢雨暘之數出於天非神之<lb/>
所得專也雨暘之咎由於人非神之所得而釋也是以<lb/>
使神函蓄靈潤雖欲發之而不得也雖然山川之神受<lb/>
命於天而主佑下民者也今欲祐之而不得矣則當為<lb/>
之請命於天昭昭在上安有不從由是言之神雖欲無<lb/>
責而烏得無責也且小民至愚窮且極矣而無所歸誠<lb/>
<pb n="KR4h0132_WYG_034-10b"/>
則惟淫昬之鬼是求夫淫昬之鬼乃神之所當屛黜而<lb/>
下民之衷亦神之所當誘相也今氣運已窮矣窮則必<lb/>
通或天降之雨則小民必歸功於淫昬之鬼而惑信愈<lb/>
篤孰能禁之今是邦之大夫致禱於神則是禱其所當<lb/>
禱矣既禱其所當禱而當禱之神能隨其禱而應之以<lb/>
雨使既足而又周浹焉庶小民之愚知天地之間自有<lb/>
名山大川之正神實能闔闢隂陽而神妙造化而境内<lb/>
吏民之所當敬修其壇壝潔其牲幣而事之而向之所<lb/>
<pb n="KR4h0132_WYG_034-11a"/>
謂淫昬之鬼者真不足信矣如是則人情世教或自此<lb/>
而變之則鬼神之惠又不但一雨而已矣如其不然則<lb/>
是雲雷之澤神其不可司之旱乾之虐神實不恤之天<lb/>
命之職可怠而曠之惑邪之俗可助而成之乂何望焉<lb/>
又何望焉敢告<lb/>
　　里社祈晴文<hi>明方孝孺</hi>
民之窮亦甚矣樹藝畜牧之所得將以厚其家而吏實<lb/>
奪之既奪於吏不敢怨怒而庶幾償前之失者望今嵗<lb/>
<pb n="KR4h0132_WYG_034-11b"/>
之有秋也而神復罰之嘉穀垂熟被乎原隰淫雨暴風<lb/>
旬月繼作盡撲而捋之今雖已無可奈然遺粒委穗不<lb/>
當風水衝者猶有百十之可冀神曷不亟訴於帝而遏<lb/>
之吏貪肆而昏冥視民之窮而不恤民以其不足罪固<lb/>
莫之罪也神聰明而仁閔何乃效吏之為而不思拯且<lb/>
活之民雖蠢愚不能媚順於神然春秋報謝以荅神貺<lb/>
者苟嵗之豐未嘗敢怠使其靡所得食則神亦有不利<lb/>
焉天胡為而不察之民之命懸於神非若吏之暫而居<lb/>
<pb n="KR4h0132_WYG_034-12a"/>
忽而代者之不相屬也隠而不言民則有罪知而不恤<lb/>
其可與否神尚決之敢告<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_034-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五十七</head> <lb/>
    <p>
<pb n="KR4h0132_WYG_057-1a"/>
欽定四庫全書<lb/>
　文章辨體彚選巻五十七<lb/>
　　　　　　　　　　　　明　賀復徴　編<lb/>
論諫六<lb/>
　　戒子反慎戰<hi>左傳成公十六年</hi>
楚子救鄭過申子反入見申叔時曰師其何如對曰德<lb/>
刑詳義禮信戰之器也德以施惠刑以正邪詳以事神<lb/>
義以建利禮以順時信以守物民生厚而德正用利而<lb/>
<pb n="KR4h0132_WYG_057-1b"/>
事節時順而物成上下和睦周旋不逆求無不具各知<lb/>
其極故詩曰立我烝民莫非爾極是以神降之福時無<lb/>
災害民生敦龎和同以聽莫不盡力以從上命致死以<lb/>
補其闕此戰之所繇克也今楚内棄其民而外絶其好<lb/>
瀆齊盟而食話言奸時以動而疲民以逞民不知信進<lb/>
退罪也人恤所底其誰致死子其勉之吾不復見子矣<lb/>
　　論詰盗<hi>左傳襄公二十一年</hi>
邾庻其以漆閭丘來奔季武子以公姑姊妻之皆有賜<lb/>
<pb n="KR4h0132_WYG_057-2a"/>
於其從者於是魯多盜季孫謂臧武仲曰子盍詰盜武<lb/>
仲曰不可詰也紇又不能季孫曰我有四封而詰其盜<lb/>
何故不可子為司宼將盜是務去若之何不能武仲曰<lb/>
子召外盜而大禮焉何以止吾盜子為正卿而來外盜<lb/>
使紇去之將何以能庻其竊邑於邾以來子以姬氏妻<lb/>
之而與之邑其從者皆有賜焉若大盜禮焉以君之姑<lb/>
姊與其大邑其次皁牧輿馬其小者衣裳劍帯是賞盜<lb/>
也賞之而去其或難焉紇也聞之在上位者灑濯其心<lb/>
<pb n="KR4h0132_WYG_057-2b"/>
壹以待人軌度其信可明徵也而後可以治人夫上之<lb/>
所為民之歸也上所不為而民或為之是以加刑罰焉<lb/>
而莫敢不懲若上之所為而民亦為之乃其所也又可<lb/>
禁乎<lb/>
　　論尹何為邑<hi>左傳襄公三十一年</hi>
子皮欲使尹何為邑子產曰少未知可否子皮曰愿吾<lb/>
愛之不吾叛也使夫徃而學焉夫亦愈知治矣子座曰<lb/>
不可人之愛人求利之也今吾子愛人則以政猶未能<lb/>
<pb n="KR4h0132_WYG_057-3a"/>
操刀而使之割也其傷實多子之愛人傷之而已其誰<lb/>
敢求愛於子子於鄭國棟也棟折榱崩僑將厭焉敢不<lb/>
盡言子有美錦不使人學製焉大官大邑身之所庇也<lb/>
而使學者製焉其為美錦不亦多乎僑聞學而後入政<lb/>
未聞以政學者也若果行此必有所害譬如田獵射御<lb/>
貫則能獲禽若未嘗登車射御則敗績厭覆是懼何暇<lb/>
思獲子皮曰善哉虎不敏吾聞君子務知大者逺者小<lb/>
人務知小者近者吾小人也衣服附在吾身吾知而慎<lb/>
<pb n="KR4h0132_WYG_057-3b"/>
之大官大邑所以庇身也吾逺而慢之微子之言吾不<lb/>
知也他日我曰子為鄭國我為吾家以庇焉其可也今<lb/>
而後知不足自今請雖吾家聽子而行子産曰人心之<lb/>
不同如其面焉吾豈敢謂子面如吾面乎抑心所謂危<lb/>
亦以告也子皮以為忠故委政焉子産是以能為鄭國<lb/>
　　戒趙文子<hi>左傳昭公元年</hi>
會於虢尋宋之盟也祁午謂趙文子曰宋之盟楚人得<lb/>
志於晉今令尹之不信諸侯之所聞也子弗戒懼又如<lb/>
<pb n="KR4h0132_WYG_057-4a"/>
宋子木之信稱於諸侯猶詐晉而駕焉況不信之尤者<lb/>
乎楚重得志於晉晉之耻也子相晉國以為盟主於今<lb/>
七年矣再合諸侯三合大夫服齊狄寧東夏平秦亂城<lb/>
淳于師徒不頓國家不罷民無謗讟諸侯無怨天無大<lb/>
災子之力也有令名矣而終之以耻午也是懼吾子其<lb/>
不可以不戒文子曰武受賜矣然宋之盟子木有禍人<lb/>
之心武有仁人之心是楚所以駕於晉也今武猶是心<lb/>
也楚又行僣非所害也武將信以為本循而行之譬如<lb/>
<pb n="KR4h0132_WYG_057-4b"/>
農夫是穮是蓘雖有饑饉必有豐年且吾聞之能信不<lb/>
為人下吾未能也詩曰不僭不賊鮮不為則信也能為<lb/>
人則者不為人下矣吾不能是難楚不為患楚令尹圍<lb/>
請用牲讀舊書加於牲上而已晉人許之<lb/>
　　論費無極<hi>左傳昭公二十七年</hi>
郤宛之難國言未已進胙者莫不謗令尹沈尹戍言於<lb/>
子常曰夫左尹與中廐尹莫知其罪而子殺之以興謗<lb/>
讟至於今不已戍也惑之仁者殺人以掩謗猶弗為也<lb/>
<pb n="KR4h0132_WYG_057-5a"/>
今吾子殺人以興謗而弗圖不亦異乎夫無極楚之讒<lb/>
人也民莫不知去朝呉出蔡侯朱䘮太子建殺連尹奢<lb/>
屏王之耳目使不聰明不然平王之温惠共儉有過成<lb/>
莊無不及焉所以不獲諸侯邇無極也今又殺三不辜<lb/>
以興大謗㡬及子矣子而不圖將焉用之夫鄢將師矯<lb/>
子之命以滅三族國之良也而不愆位呉新有君疆埸<lb/>
日駭楚國若有大事子其危哉知者除讒以自安也今<lb/>
子愛讒以自危也甚矣其惑也子常曰是瓦之罪敢不<lb/>
<pb n="KR4h0132_WYG_057-5b"/>
良圖子常殺費無極與鄢將師盡滅其族以説於國謗<lb/>
言乃止<lb/>
　　賀韓宣子憂貧<hi>國語</hi>
叔向見韓宣子宣子憂貧叔向賀之宣子曰吾有卿之<lb/>
名而無其實無以從二三子吾是以憂子賀我何故對<lb/>
曰昔欒武子無一卒之田其官不備其宗器宣其德行<lb/>
順其憲則使越於諸侯諸侯親之戎狄懷之以正晉國<lb/>
行刑不疚以免於難及桓子驕泰奢侈貪欲無藝略則<lb/>
<pb n="KR4h0132_WYG_057-6a"/>
行志假貸居賄宜及於難而頼武之德以没其身及懷<lb/>
子改桓之行而修武之德可以免於難而離桓之罪以<lb/>
亡於楚夫卻昭子其富半公室其家半三軍恃其富寵<lb/>
以泰於國其身尸於朝其家滅於絳不然夫八卻五大<lb/>
夫三卿其寵大矣一朝而滅莫之哀也唯無德也今吾<lb/>
子有欒武子之貧吾以為能其德矣是以賀若不憂德<lb/>
之不建而患貨之不足將弔不暇何賀之有宣子拜稽<lb/>
首焉曰起也將亡頼子存之非起也敢專承之其自桓<lb/>
<pb n="KR4h0132_WYG_057-6b"/>
叔以下嘉吾子之賜<lb/>
　　論壘培<hi>國語</hi>
趙簡子使尹鐸為晉陽曰必墮其壘培吾將徃焉若見<lb/>
壘培是見寅與吉射也尹鐸徃而増之簡子如晉陽見<lb/>
壘怒曰必殺鐸也而後入大夫辭之不可曰是昭余讎<lb/>
也郵無正進曰昔先主文子少釁於難從姬氏於公宮<lb/>
有孝德以岀在公族有恭德以升在位有武德以羞為<lb/>
正卿有温德以成其名譽失趙氏之典刑而去其師保<lb/>
<pb n="KR4h0132_WYG_057-7a"/>
基於其身以克復其所及景子長於公宮未及教訓而<lb/>
嗣立矣亦能纂修其身以受先業無謗於國順德以學<lb/>
子擇言以敎子擇師保以相子今吾子嗣位有文之典<lb/>
刑有景之敎訓重之以師保加之以父兄子皆疏之以<lb/>
及此難夫尹鐸曰思樂而喜思難而懼人之道也委土<lb/>
可以為師保吾何為不増是以修之庻曰可以鑑而鳩<lb/>
趙宗乎若罰之是罰善也罸善必賞惡臣何望焉簡子<lb/>
説曰微子吾㡬不為人矣以免難之賞賞尹鐸初伯樂<lb/>
<pb n="KR4h0132_WYG_057-7b"/>
與尹鐸有怨以其賞如伯樂氏曰子免吾死敢不歸禄<lb/>
辭曰吾為主圖非為子也怨若怨焉<lb/>
　　賀趙簡子<hi>國語</hi>
趙簡子問於壯馳兹曰東方之士孰為瘉壯馳兹拜曰<lb/>
敢賀簡子曰未應吾問何賀對曰臣聞之國家之將興<lb/>
也君子自以為不足其亡也若有餘今主任晉國之政<lb/>
而問及小人又求賢人吾是以賀<lb/>
　　論智氏之室<hi>國語</hi>
<pb n="KR4h0132_WYG_057-8a"/>
智襄子為室美士茁夕焉知伯曰室美夫對曰美則美<lb/>
矣抑臣亦有懼也知伯曰何懼對曰臣以秉筆事君志<lb/>
有之曰高山峻原不生草木松栢之地其土不肥今土<lb/>
木勝臣懼其不安人也室成三年而智氏亡還自衛三<lb/>
卿宴於藍臺知襄子戯韓康子而侮叚䂓知伯國聞之<lb/>
諌曰主不備難必至矣曰難將繇我我不為難誰敢興<lb/>
之對曰異於是夫卻氏有車轅之難趙有孟姬之讒欒<lb/>
有叔祁之愬范中行有函治之難皆主之所知也夏書<lb/>
<pb n="KR4h0132_WYG_057-8b"/>
有之曰一人三失怨豈在明不見是圖周書有之曰怨<lb/>
不在大亦不在小夫君子能勤小物故無大患今主一<lb/>
宴而耻人之君相又弗備曰不敢興難毋乃不可乎夫<lb/>
誰不可喜而誰不可懼蜹蛾蠭蠆皆能害人況君相乎<lb/>
弗聽自是五年乃有晉陽之難叚䂓反首難而殺知伯<lb/>
於師遂滅知氏晉陽之圍張談曰先主為重器也為國<lb/>
家之難盍姑無愛寶於諸侯乎襄子曰吾無使也張談<lb/>
曰地也可襄子曰吾不幸有疾不夷於先子不德而賄<lb/>
<pb n="KR4h0132_WYG_057-9a"/>
夫地也求飲吾欲是飬吾疾而干吾祿也吾不與皆斃<lb/>
襄子岀曰吾何走乎從者曰長子近且城厚完襄子曰<lb/>
罷民力以完之又斃以守之其誰與我從者曰邯鄲之<lb/>
倉庫實襄子曰浚民之膏澤以實之又因而殺之其誰<lb/>
與我其晉陽乎先主之所屬也尹鐸之所寛也民必和<lb/>
矣乃走晉陽晉師圍而灌之沈竈産鼃民無畔意<lb/>
　　䂓申公<hi>國語</hi>
左史倚相廷見申公子亹子亹不出左史謗之舉伯以<lb/>
<pb n="KR4h0132_WYG_057-9b"/>
告子亹怒而岀曰女無亦謂我老耄而舍我而又謗我<lb/>
左史曰唯子老耄故欲見以交儆子若子方壯能經營<lb/>
百事倚相將奔走承序於是不給而何暇得見昔衛武<lb/>
公年數九十有五矣猶箴儆於國曰自卿以下至於師<lb/>
長士茍在朝者無謂我老耄而舍我必恭恪於朝朝夕<lb/>
以交戒我聞一二之言必誦志而納之以訓道我在輿<lb/>
有旅賁之䂓位守有官師之典倚几有誦訓之諫居寢<lb/>
有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴臨事有瞽史之道宴居有師工之誦史不<lb/>
<pb n="KR4h0132_WYG_057-10a"/>
失書矇不失誦以訓御之於是乎作懿戒以自儆也及<lb/>
其没也謂之叡聖武公子實不叡聖於倚相何害周書<lb/>
曰文王至於日中昃不遑暇食惠於小民唯政之恭文<lb/>
王猶不敢惰今子老楚國而欲自安也以禦數者王將<lb/>
何為若常如此楚其難哉子亹懼曰老之過也乃驟見<lb/>
左史<lb/>
　<lb/>
　<lb/>
<pb n="KR4h0132_WYG_057-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五十七<lb/>
</p>
<p>
</p>
  </div>
</body>
</text>
</TEI>
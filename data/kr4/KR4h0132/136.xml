<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三十六</head> <lb/>
    <p>
<pb n="KR4h0132_WYG_136-1a"/>
欽定四庫全書<lb/>
　文章辨體彚選巻一百三十六<lb/>
　　　　　　　　　　　　明　賀復徴　編<lb/>
表十二<lb/>
　　黃州謝上表<hi>宋王禹偁</hi>
乍離近侍猶忝專城循省尤違彌深感泣伏以黃州地<lb/>
連雲夢城倚大江唐時版籍二萬家稅錢三萬貫今人<lb/>
户不備一萬稅錢止及六千雖久樂昇平尚未臻富庶<lb/>
<pb n="KR4h0132_WYG_136-1b"/>
永言養活亦藉循良如臣庸愚曷副憂寄謹當勤求人<lb/>
瘼遵奉詔條窒塞嚚訟之民束縛憸猾之吏敢言課最<lb/>
庶免曠遺况當求理之朝必為無言之政伏念臣叨司<lb/>
帝誥又歴周星既不曽上殿求見天顔又不曽拜章論<lb/>
列時事入直則閉閣待制退朝則杜門讀書雖每日起<lb/>
居實經年抱疾不敢求假恐煩醫官自後忝預史臣同<lb/>
修實録晝夜不捨寢食殆忘巳盡建隆四年見成一十<lb/>
七巻雖然未經進御自謂小有可觀忽坐流言不容絶<lb/>
<pb n="KR4h0132_WYG_136-2a"/>
筆夫讒佞之口聖賢難逃周公為鴟鴞之詩仲尼有桓<lb/>
魋之歎蓋行髙於人則人所忌名出於衆則衆所排自<lb/>
古及今鮮不如此伏望皇帝陛下雷霆霽怒日月迴光<lb/>
鑒曽參之殺人稍寛投杼察顔囘之盗飯或出如簧未<lb/>
令君子之道消惟賴聖人之在上况臣孤貧無援文雅<lb/>
修身不肯附離權臣祇是遭逢先帝但以心無茍合性<lb/>
昧隨時出一言不愧於神明議一事必歸於正直愠於<lb/>
羣小誠有謗詞謀及卿士豈無公論以至兩朝掌誥四<lb/>
<pb n="KR4h0132_WYG_136-2b"/>
任詞臣紫垣最忝於舊人白首不離於郎署以㣲臣之<lb/>
行巳遇陛下之至公久當辨明未敢伸理今則上國千<lb/>
里長淮一隅雖云守土之榮未免謫居之歎霜摧風貶<lb/>
芝蘭之性終香日逺天髙葵藿之心未死仰望旒扆不<lb/>
勝涕洟<lb/>
　　潭州通判謝上表<hi>唐介</hi>
始竄嶺南人皆謂之必死及遷湖外恩實出於再生仍<lb/>
復前官俾關部政仰叨成命増激㣲𠂻切念臣寒素立<lb/>
<pb n="KR4h0132_WYG_136-3a"/>
身孤直無援歴官再紀才貳郎曹入朝踰年幸兼風憲<lb/>
臣自以逢聖明之治當言責之司祇知忠義以事君不<lb/>
顧患禍之及已凡所上奏必盡至公流輩為臣寒心姦<lb/>
邪見臣切齒臣本欲為耳目於陛下勉副簡求不能効<lb/>
鷹犬於他人以希進用心雖無媿迹已甚孤屬權臣之<lb/>
擅朝肆已私而害政輒輸忠欵冀補涓塵陛對之間未<lb/>
能悉意天威之下卒莫自明得罪一時竄身萬里流離<lb/>
逺道殆及期年擯棄遐荒分甘散秩豈謂皇帝陛下存<lb/>
<pb n="KR4h0132_WYG_136-3b"/>
國大體察臣愚忠欲招諫者之言免為後來之誠三推<lb/>
皇澤特與一官以邕廣之冦攘擇湖湘之守倅俾從征<lb/>
筦得佐郡符然臣粗識義方薄知臣節納忠獲罪顧百<lb/>
謫以誠甘盡瘁報君雖九死而不悔謹當益勤官守以<lb/>
助軍興夙夜以思冀免於敗事毫分有補少答於大恩<lb/>
　　睦州謝上表<hi>范仲淹</hi>
獻言罪大輒効命於鴻毛宥過恩寛迥迴光於白日事<lb/>
君無逺為郡甚榮恭惟皇帝陛下天徳清明海度淵黙<lb/>
<pb n="KR4h0132_WYG_136-4a"/>
撫羣龍於宅吉念六馬而懷驚臨軒以來側席不暇思<lb/>
啟心沃心之道奬危言危行之臣萬㝢咸歡九門無壅<lb/>
臣腐儒多昧立誠本孤謂古人之道可行謂明主之恩<lb/>
必報而况首膺聖選擢預諫司時招折足之憂介立犯<lb/>
顔之地當念補過豈堪循黙昨聞中宫搖動外議喧騰<lb/>
以禁庭徳教之尊非小故可廢以宗廟祭祀之主非大<lb/>
過不移初傳入道之言則臣遽上封章乞寢誕告次聞<lb/>
降妃之説則臣相率伏閣冀回上心議方變更言亦翻<lb/>
<pb n="KR4h0132_WYG_136-4b"/>
覆臣非不知逆龍鱗者掇韲粉之患忤天威者負雷霆<lb/>
之誅理或當言死無所避蓋以前古廢后之朝未嘗致<lb/>
福漢武帝以巫蠱事起遽廢陳后宫中殺戮三百餘人<lb/>
後及巫蠱之災延及儲貳至宣帝時有霍光妻者殺許<lb/>
后而立其女霍氏之釁遽為赤族又成帝廢許后呪詛<lb/>
之罪乃立飛燕姊妹妬甚於前六宫嗣息盡為屠害至<lb/>
哀帝時理之即皆自殺西漢之祚由此傾㣲魏文帝寵<lb/>
立郭妃譖殺甄后被髪塞口而𦵏終有反報之殃後周<lb/>
<pb n="KR4h0132_WYG_136-5a"/>
以荒亂不典髙后為尼危辱之朝不復可法唐髙宗以<lb/>
王皇后無子而廢武昭儀有子而立既而摧毁宗廟成<lb/>
竊號之妖是皆寵衰則易搖寵深則易立後來之禍一<lb/>
一不善臣慮及幾㣲詞乃切直乞存皇后位號安於别<lb/>
宫暫絶朝請選有年徳夫人數員朝夕勸導左右輔翼<lb/>
俟其遷悔復於宫闈杜中外覬望之心全聖明始終之<lb/>
徳且黔首億萬戴陛下如天皇族千百倚陛下如山莫<lb/>
不雖休勿休日慎一日外采納於五諫内彌縫於萬機<lb/>
<pb n="KR4h0132_WYG_136-5b"/>
而况有犯無隠人臣之常面折庭諍國朝之盛有闕即<lb/>
補何用不臧然後上下同心致君親如堯舜中外有道<lb/>
躋民俗於羲皇將安可久之基必杜未然之釁上方虚<lb/>
受下敢曲從既竭一心豈逃三黜伏䝉陛下皇明委照<lb/>
洪覆兼包贖以嚴誅授以優寄郡部雖小風土未殊静<lb/>
臨水木之華燕處江湖之上但以肺疾緜久藥術鮮功<lb/>
喘息奔衝精意牢落惟賴髙明之鑒不投遐逺之方抱<lb/>
疾於兹為醫尚可茍天命之勿損實聖造之無窮樂道<lb/>
<pb n="KR4h0132_WYG_136-6a"/>
忘憂雅對江山之助含忠履潔敢移金石之心<lb/>
　　謝直集賢院表<hi>夏竦</hi>
北門禁省給青簡以試言東觀直廬降紫泥而命職莫<lb/>
逭侯人之刺彌彰遇主之榮竊以承明設待詔之官實<lb/>
漢朝之芳潤麗正啓修書之院乃唐氏之英華濬圖書<lb/>
之淵敞龍鳳之宇自非弓裘繼世章句名家通授羲畀<lb/>
姒之靈篇<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>書笏珥彤之故事則何以繼成康之美頌<lb/>
考宣武之懿文陪法從於甘泉奉宸㳺於屬玉況當聖世<lb/>
<pb n="KR4h0132_WYG_136-6b"/>
允屬簡求如臣者學不傳經文非近史青青子佩雖見<lb/>
刺於勞心翹翹錯薪亦濫期於刈楚筮仕勝衣之嵗薦<lb/>
名象日之畿方博帶以觀光遽墨衰而㳂牒尋遇國家<lb/>
誕敷尺詔増廣六科方棲枳以徒勞遂上封而自薦始<lb/>
較文於鼇苑旋試可於鼎司亟趨文石之墀遂忝延英<lb/>
之問擊轅度曲敢望於九成縈帶分墉俄登於百雉陞<lb/>
象河之屬吏佐分虎之方州爰受代於𤓰時遂歸朝於<lb/>
幄坐典陳陳之粟閱山委之丘墟從九九之車緫絲棼<lb/>
<pb n="KR4h0132_WYG_136-7a"/>
之案牘暨還衡睢壤舎爵太宫既諧引籍於金閨將佐<lb/>
維藩於熊軾又慮沉迷簿領廢墮簡編負公朝振舉之<lb/>
科辜聖王詳延之意遂殺青而奏技果出綍以推恩禁<lb/>
林俾試於雕蟲書殿遽令於抱槧閲上帝之册府目眩<lb/>
星辰登道家之蓬山足踐雲氣奉長者之餘論與先生<lb/>
而並行分直石渠地接嚴更之守縱觀金匱門連著作<lb/>
之廷載惟螻螘之軀莫報乾坤之賜恭惟尊號皇帝陛<lb/>
下事寢廟以至孝奉靈祇而克誠流鴻藻於絶垠鑠景<lb/>
<pb n="KR4h0132_WYG_136-7b"/>
炎於往號以文明而行健體柔克以居髙縱觀唐漢之<lb/>
大猷備舉黄虞之故事睿藻和而六同韻天章麗而五<lb/>
佐飛恢崇務廣於斯門奬擢不遺於小道遂使至孤之<lb/>
士獲承非次之恩東陵遽擬於西山羔裘遂登於狐掖<lb/>
歌衛風而合雅鬻齊紫而雜良誠當潔節於素絲敢不<lb/>
盟心於白水益三思而出話彌九復以窮經永氷淵惕<lb/>
厲之心奉日月照臨之鑒庶逭素飡之謗仰酬明主之<lb/>
知媿懼所深兢惶不已<lb/>
<pb n="KR4h0132_WYG_136-8a"/>
　　謝衣襖表<hi>宋祁</hi>
冬籥乘辰裘官著令疾馳使驛臨撫塞屯並頒齊笥之<lb/>
良均挾呉緜之煖被躬且吉束帶有華伏惟尊號皇帝<lb/>
陛下至徳誕敷深仁普愛念官師所以卒歳恐天下有<lb/>
受其寒据泰軫窮當舒慮慘况悽其戒序必惻然動心<lb/>
特以濵寒沍嚴持兵皸露句傳温詔緘諸紋袍爛然晝<lb/>
鮮照若春至矧部校什長賜各有差僻壘窮障恱而忘<lb/>
苦振裾交抃聨襼相趨和氣暢肢顧折膠而何畏大恩<lb/>
<pb n="KR4h0132_WYG_136-8b"/>
壓巳憂稱服以為難有可仰酬不知輕殞<lb/>
　　乞罷政事表<hi>歐陽修</hi>
臣聞士之行已所重者始終之不渝臣之事君所難者<lb/>
進退而合理茍亡大過善退其身昔之為臣全此者少<lb/>
臣頃侍先帝屢陳斯言今之懇誠蓋廹於此伏念臣識<lb/>
不足以通今古才不足以語經綸幸逢盛際之休明早<lb/>
自諸生而㧞擢方其與儒學文章之選居言語侍從之<lb/>
流每䝉過奬於羣公常媿虚名之浮實暨晩叨於重任<lb/>
<pb n="KR4h0132_WYG_136-9a"/>
益可謂於得時何嘗敢傷一士之賢豈不樂得天下之<lb/>
譽而動皆臣忌毁必臣歸人之愛憎不應遽異臣之本<lb/>
末亦豈頓殊蓋以處非所宜用過其量惟是要權之地<lb/>
不勝指目之多周防所以履危而簡疎自任委曲所以<lb/>
從衆而拙直難移宜其舉足則蹈禍之機以身為歛怨<lb/>
之府復盤桓而不去遂謗議以交興讒説震驚輿情共<lb/>
憤皇明洞照聖斷不疑孤臣獲雪其至寃四海共忻於<lb/>
新政至於賴天地保全之力脱風波險䧟之危使臣散<lb/>
<pb n="KR4h0132_WYG_136-9b"/>
髪林丘幅巾衡巷以此没地猶為幸民况乎擁蓋埀襜<lb/>
其榮可喜撫民救瘼所寄非輕茍可效於勤勞亦寜分<lb/>
於内外伏惟皇帝陛下曲回天造俯察愚衷許臣解劇<lb/>
繁處之閑僻物還其分庶獲遂於安全心匪亡知豈敢<lb/>
忘於報効<lb/>
　　亳州謝上表<hi>歐陽修</hi>
貳政非才雖獲奉身而退分符善地猶懷竊禄之慚祇<lb/>
荷寵靈惟知戰懼伏念臣章句腐儒之學也豈足經邦<lb/>
<pb n="KR4h0132_WYG_136-10a"/>
斗筲小器之量也寜堪大用而叨塵二府首尾八年荷<lb/>
三朝之誤知罄一心而盡瘁若乃樞機宜慎而見事輒<lb/>
言䧟穽當前而横身不避竊尋前載未有能全怨出仇<lb/>
家搆為死禍造謗於下者初若含沙之射影但期隂以<lb/>
中人宣言於廷者遂肆鳴鴞之惡音孰不聞而掩耳賴<lb/>
聖人之在上廓日月之至明悉究罔誣遂投讒賊再念<lb/>
臣性實甚愚而疎於接物事多輕信而待以至誠如彼<lb/>
匪人失於泛愛平居握手惟期道義之交延譽當朝常<lb/>
<pb n="KR4h0132_WYG_136-10b"/>
丐齒牙之論而未乾薦禰之墨巳彎射羿之弓知士其<lb/>
難世必以臣為戒常情共惡人將不食其餘而臣與遊<lb/>
既昧於擇賢在滿不思於將覆自貽禍釁幾至顛躋上<lb/>
煩睿聖之保全得完名節於終始洎懇辭於重任尤深<lb/>
惻於皇慈雖避寵辭隆僅能去位而清資顯秩愈更叨<lb/>
榮莫逃徼倖之譏實負心顔之靦斯蓋伏遇皇帝陛下<lb/>
乾坤大度堯舜至仁察臣自取於怨仇本由孤直憫臣<lb/>
力難於勉强蓋廹衰殘既獲免於非辜仍曲從於私欲<lb/>
<pb n="KR4h0132_WYG_136-11a"/>
遂同萬物俾無失所之嗟未盡餘生敢忘必報之效<lb/>
　　亳州乞致仕第二表<hi>歐陽修</hi>
臣近貢封章乞還官政伏奉詔答未賜允俞退自省循<lb/>
奚勝殞越臣聞神功不宰而萬物得以曲成者惟各從<lb/>
其欲天鑒孔昭而一言可以感動者在能致其誠敢傾<lb/>
䖍至之心再黷髙明之聽伏念臣本以一介之賤叨塵<lb/>
二府之聨知直道以事君每師心而自信然而既乏捐<lb/>
軀之効又亡先覺之明用之已過其分而曽不自量毁<lb/>
<pb n="KR4h0132_WYG_136-11b"/>
者不堪其辱而莫知引去幸賴乾坤之再造得逃䧟穽<lb/>
之危機仍許避於要權俾退安於晩節今乃苦於衰病<lb/>
莫自支持顧難冒於寵榮始欲収於骸骨敢期聖念過<lb/>
軫天慈謂雖廹於桑榆未忍棄於草莽竊以古今之制<lb/>
沿襲不同蓋由兩漢而來雖處三公之貴每上還於<lb/>
印綬多自駕於車轅朝去朝廷暮歸田里一辭髙爵遂<lb/>
列編氓豈知至治之朝深篤愛賢之意每示隆恩之典<lb/>
以勸知止之人故雖有還政之名而仍享終身之祿固<lb/>
<pb n="KR4h0132_WYG_136-12a"/>
已不類昔時之士殊亡居位之榮然則在臣素心雖竊<lb/>
退休之志迹臣所乞尚虞僥倖之譏伏望皇帝陛下惻<lb/>
以深仁矜其至懇俾解方州之任遂歸環堵之居固將<lb/>
優㳺埀盡之年涵泳太平之樂惟辛勤白首迄亡一善<lb/>
之稱孤負明時莫報三朝之徳此為慚恨何可勝陳<lb/>
　　蔡州乞致仕第三表<hi>歐陽修</hi>
恩深煦嫗感極涕洟雖情有廹於危心不知自止而辭<lb/>
已窮於累牘幾至亡言惟以至誠期於必達自乞憐於<lb/>
<pb n="KR4h0132_WYG_136-12b"/>
君父不復訊於蓍龜伏念臣家世單平性姿中下少從<lb/>
宦學本免饑寒不自意於遭逢遂進階於華顯然而羣<lb/>
材方茂蒲栁未秋而早衰衆駿並馳駑駘中道而先乏<lb/>
而况荷難勝之任用竊逾分之寵榮風波憂畏而慮以<lb/>
深疾病侵凌而老亦至故自辭於機政即願謝於軒裳<lb/>
䝉上聖之至仁念三朝之舊物每曲煩於訓諭久未忍<lb/>
於棄捐竊惟臣知事君必本忠信言不顧行是為罔欺<lb/>
而臣口日誦於田閭身坐貪於祿利可畏至公之議何<lb/>
<pb n="KR4h0132_WYG_136-13a"/>
施有靦之顔每自省循莫遑啓處是敢罔避再三之煩<lb/>
凟猶希萬一之矜從伏望皇帝陛下特軫天慈俯回睿<lb/>
聽察前言之可復蓋屢請者有年哀下愚之不移俾卒<lb/>
成於素志狥其所欲乞以殘骸臣若得上印綬於有司<lb/>
自駕柴車而即路晩節知亡於大過没身永荷於鴻私<lb/>
　　謝復龍圖閣直學士表<hi>歐陽修</hi>
恩還舊職事雪前誣感極心驚涕隨言出臣伏見前世<lb/>
材賢之士身結主知勛徳之臣功施王室然尚或一遭<lb/>
<pb n="KR4h0132_WYG_136-13b"/>
謗毁欲辨亡由少忤要權其禍不測顧如臣者何足道<lb/>
哉臣材不迨於中人功亡益於當世用之未見有効去<lb/>
之亡足可思矧罔極之讒交興而並進易危之迹何恃<lb/>
而不顛而聖心不忘恩意特至辨罔欺於曖昧沮仇嫉<lb/>
於衆多雖暫居譴謫之中而屢被陞遷之涯今又特䝉<lb/>
甄録牽復寵名以臣之愚豈比前人而獨異推其所幸<lb/>
蓋由聖主之親逢謂宜如何可以論報再念臣秉生孤<lb/>
拙本乏藝能徒因學古之勤粗識事君之節茍臨危効<lb/>
<pb n="KR4h0132_WYG_136-14a"/>
命尚當不顧以奮身况為善亡傷何憚竭忠而報國誓<lb/>
期盡瘁少答髙明<lb/>
　　謝宣召入翰林表<hi>歐陽修</hi>
使車入里君命在門閭巷驚傳豈識朝廷之故事搢紳<lb/>
竦歎以為儒者之至榮在臣之愚何以堪此竊以文章<lb/>
之任自古非輕特遇寵榮至有私人之目詢謀獻納因<lb/>
加内相之名恩既異於常倫人愈難於稱職伏念臣器<lb/>
非宏逺識非該明學不通古今之宜材不適方圓之用<lb/>
<pb n="KR4h0132_WYG_136-14b"/>
久叨塵於侍從曽莫著於勞能而自出守外藩近遭家<lb/>
禍茍存餘喘復齒周行風波流落者十年天日再瞻於<lb/>
雙闕進退之際巳蕭䬃於霜毛慰勞有加賜憫憐於玉<lb/>
色形神若此志意可知身巳分於早衰心敢萌於希進<lb/>
加以羈危之迹仇嫉交攻進退動繫於羣言議論多煩<lb/>
於睿聽雖覆載之造每賜保全而孤蹇偷安常思引去<lb/>
伏䝉皇帝陛下俯憐舊物曲軫宸慈因内署之闕員俾<lb/>
備官而承乏臣敢不勉循舊學益勵前修感遺簪未棄<lb/>
<pb n="KR4h0132_WYG_136-15a"/>
之仁竭駑馬已疲之力庶伸薄効少答鴻恩<lb/>
　　南京留守謝上表<hi>歐陽修</hi>
守宫鑰之謹嚴敢忘夙夜布政條之纎悉上副憂勤寄<lb/>
任非堪兢營並集伏念臣賦材庸薄稟數竒屯毁譽交<lb/>
興稱嘗過實寵榮踰分動輙招尤念報効之未伸敢不<lb/>
竭忠而盡瘁因風波之可畏則思逺去以深藏迨此六<lb/>
年外更三守學偷安而杜口負素志以媿心朽質易衰<lb/>
巳凋零於齒髪良時難得尚希慕於功名豈謂皇慈未<lb/>
<pb n="KR4h0132_WYG_136-15b"/>
捐舊物擢從支郡委以名都惟此别京舊當孔道簿領<lb/>
少勤於職事厨傳取悦於路人茍循俗吏之所為雖能<lb/>
免過非有古人之大節未足報君<lb/>
　　謝賜漢書表<hi>歐陽修</hi>
俯躬承命拭目生輝竊以右文興化乃致治之所先著<lb/>
録藏書須太平而大備惟漢室上繼三代之統而班史<lb/>
自成一家之書文或舛訛蓋其傳之巳久詔加刋定俾<lb/>
後學之亡疑一新方册之文増煥秘書之府而奏篇之<lb/>
<pb n="KR4h0132_WYG_136-16a"/>
始方經衡石之程賜本之榮惟及鈞樞之近敢期孤外<lb/>
特與恩頒此蓋伏遇皇帝陛下曲軫睿慈俯矜舊物謂<lb/>
其嘗與臣隣之列不忍遽遺憐其自喜文字之間俾之<lb/>
娛老然臣兩目昬眊雖嗟執巻之巳艱十襲珍藏但誓<lb/>
傳家而永寳<lb/>
　　謝擅止散青苖錢放罪表<hi>歐陽修</hi>
有罪必誅是為彛典原情以恕特出深仁聞命驚慚省<lb/>
躬涕泗伏念臣以一介之㣲賤荷三聖之奬知寵禄既<lb/>
<pb n="KR4h0132_WYG_136-16b"/>
豐初亡報効筋骸已憊尚此遲徊曲䝉大度之并容誤<lb/>
委一方之寄任職當撫俗責在分憂方兹旰昃之勞心<lb/>
豈敢因循而避事昨遇國家新建官司而主計大商財<lb/>
利以均通分命出使之車交馳於郡縣悉發舊藏之鏹<lb/>
取息於農氓而臣方久苦於昬衰初莫詳其利害既已<lb/>
大喧於物議始知不便於人情亦嘗略陳衆弊之三冀<lb/>
補萬分之一屬再當於班給顧已逼於會期雖具奏陳<lb/>
乃先擅止據兹専輒合被譴呵豈謂伏䝉皇帝陛下深軫<lb/>
<pb n="KR4h0132_WYG_136-17a"/>
睿慈俯矜朴拙免從吏議特貸刑章夫何草木之㣲曲<lb/>
被乾坤之施臣敢不益思祇畏更勵操修戒小人之遂<lb/>
非希君子之改過冀圖報効少答鴻私<lb/>
　　賀南郊禮畢肆赦表<hi>王安石</hi>
精意上昭神靈底豫茂恩旁暢夷夏接和臣聞道以饗<lb/>
帝為難禮以配天為至有秩斯祜惟四表之歡心胡臭<lb/>
亶時匪九州之美味自古在昔若聖與仁厥遭昌辰乃<lb/>
睹熙事恭惟皇帝陛下邁種三徳敷奏九功率籲奉璋<lb/>
<pb n="KR4h0132_WYG_136-17b"/>
之衆髦肇稱奠壁之新禮廟籩致孝郊血告幽誠既格<lb/>
於穹旻福遂均於品庶振憂矜寡原宥眚烖第五玉以<lb/>
褒封善人是富發三錢而慶賜賤者不虚天其居歆人以<lb/>
呼舞臣夙叨寵奬親值休成雖亡預於駿奔實不勝於<lb/>
竊抃<lb/>
　　乞罷政事第二表<hi>王安石</hi>
私懷懇至已具布聞聖訓丁寜未䝉開納敢冒崇髙之<lb/>
聽再輸悃愊之情臣聞任賢之方要其有用陳力之義<lb/>
<pb n="KR4h0132_WYG_136-18a"/>
止於不能茍弗集於事功且重罹於疹疾豈容叨據以<lb/>
累明揚伏念臣猥以孤生親逢盛世昧於量巳志欲補<lb/>
於休明失在信書事浸成於迂濶每煩衆論上㥵聖聰<lb/>
久知素願之難諧繼以積疴而自困辭而去位庶逃竊<lb/>
食之誅勉以就功重荷包荒之徳雖貪順命終懼妨功<lb/>
伏惟皇帝陛下閎度并容大明俯燭特埀矜允俾遂退<lb/>
藏如此則孤進之身獲全生於末路具瞻之地得改命<lb/>
於時材<lb/>
<pb n="KR4h0132_WYG_136-18b"/>
　　乞退第三表<hi>王安石</hi>
聖恩所及有隆天重地之施私義未安有深淵薄氷之<lb/>
懼竊惟成湯髙宗之世有若伊尹傅説之臣其道則格<lb/>
於帝而亡疑其政則加乎民而有變后惟時又相亦有<lb/>
終迨乎中世之陵夷非復古人之髣髴忠或不足以取<lb/>
信而事事至於自明義或不足以勝奸而人人與之為<lb/>
敵以此乘權而久處孰能持祿以少安此臣之慮危於<lb/>
居寵之時而昧死有均勞之乞况於抱病浸以瘝官伏<lb/>
<pb n="KR4h0132_WYG_136-19a"/>
惟陛下道與日躋徳侔乾覆哀一夫之失所樂萬物之<lb/>
皆昌矧夫眷遇之優既巳勤劬之久宜䝉善貸使獲曲全<lb/>
賜其疲賤之身假以安閒之地則敝車亡用猶可具於<lb/>
勞薪棄席未忘或再施於華幄<lb/>
　　手詔令視事謝表<hi>王安石</hi>
謗議升聞巳賴舜聰之豁逹懇誠上訴更煩周誥之丁<lb/>
寜竊以作威者主之權待察者臣之禮蓋雖䝉非常之<lb/>
厚遇亦將避可畏之煩言臣志尚非髙才能無異舊惟<lb/>
<pb n="KR4h0132_WYG_136-19b"/>
所學之迂濶難以趨時因欲自屏於寛閑庶幾求志惟<lb/>
聖人之時不可失而君子之義必有行故當陛下即政<lb/>
之初輒慕昔賢際可之仕越從鄉郡歸直禁林或因勸<lb/>
講而賜留或以論思而請對愚忠偶合即知素願之獲<lb/>
申睿聖日躋更懼淺聞之難副重叨殊奬忝秉洪鈞所<lb/>
宜引分以固辭乃敢冒恩而輕就實恃明主知臣之有<lb/>
素故以孤身許國而無疑人習玩於久安吏循縁於積<lb/>
弊<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>言不忌詖行無慚論善俗之方始欲徐徐而變革<lb/>
<pb n="KR4h0132_WYG_136-20a"/>
思愛日之義又將汲汲於施為以物役巳則神志有交<lb/>
戰之勞以道狥人則事功無必成之望恐上辜於眷屬<lb/>
誠竊幸於退藏猶貪仰附於末光亦冀粗成於薄効比<lb/>
聞獨斷謂合僉言但輸承命之忠遂觸招權之毁因請<lb/>
避衆賢之路庶以厭異議之人伏䝉皇帝陛下敦大兼<lb/>
容清明旁燭賜之神翰諭以至懷君臣之時常千載而<lb/>
難值天地之造豈一身之可酬敢不自忘形迹之嫌庶<lb/>
恊神明之運<lb/>
<pb n="KR4h0132_WYG_136-20b"/>
　　謝朱炎傳聖㫖令視事表<hi>王安石</hi>
使指遄臻訓詞俯逮敢圖衰疾尚悞眷存伏念臣曲荷<lb/>
搜揚久孤付屬有能必獻未嘗擇事而辭難亡力可陳<lb/>
乃始籲天而求佚然方焦思有為之日以此懷恩未報<lb/>
之身茍營燕安豈免慚悸伏䝉皇帝陛下人惟求舊義<lb/>
不忘遐乃因乘軺將命之臣更喻推轂授方之意踦履<lb/>
亡用誠弗忍於棄捐朽株匪材尚奚勝於器使永惟奬<lb/>
勵徒誓糜捐<lb/>
<pb n="KR4h0132_WYG_136-21a"/>
　　謝男雱除中允說書表<hi>王安石</hi>
恩驟加於私室多所超踰事或累於公朝誠難冒昧仰<lb/>
煩睿訓曲喻至懷永惟眷奬之殊實重兢慚之至仰念<lb/>
臣首叨召節得待詞林隨被贊書使陪經幄稍更嵗月<lb/>
莫補涓埃竊觀上智之日躋内訟淺聞而知困况如賤<lb/>
息厥有童心尚迷鑚仰之方豈稱招延之禮恕巳量主<lb/>
非敢以私而自嫌為官擇人顧雖成命而宜改輒布可<lb/>
辭之義上干難犯之威伏惟皇帝陛下屈體優容埀精<lb/>
<pb n="KR4h0132_WYG_136-21b"/>
寵答謂大人照臨之道廣當養以䝉意小夫誦説之意<lb/>
專遽忘其賤褒稱備厚訓飭加嚴揣實未安寄顔有恧<lb/>
重念自古君臣之相與未有如臣父子之所遭蓋當用<lb/>
儒之時尤難講藝之職典謨方御實叅備於討論誥誓<lb/>
未終巳繼叨於奬擢獲世官於閭巷嗣家學於朝廷自<lb/>
非忘軀何以報國知人而官以哲慨巳誤於明揚委質<lb/>
而教之忠誓永肩於素守<lb/>
　文章辨體彚選巻一百三十六<lb/>
</p>
<p>
</p>
  </div>
</body>
</text>
</TEI>
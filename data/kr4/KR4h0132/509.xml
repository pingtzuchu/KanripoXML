<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百九</head> <lb/>
    <p>
<pb n="KR4h0132_WYG_509-1a"/>
欽定四庫全書<lb/>
　文章辨體彚選巻五百九<lb/>
　　　　　　　　　　　　明　賀復徵　編<lb/>
史傳二十七<lb/>
　　衛將軍驃騎列傳<hi>漢司馬遷</hi>
大將軍衛青者平陽人也其父鄭季為吏給事平陽侯<lb/>
家與侯妾衛媪通生青青同母兄衛長子而姊衛子夫<lb/>
自平陽公主家得幸天子故冒姓為衛氏字仲卿長子<lb/>
<pb n="KR4h0132_WYG_509-1b"/>
更字長君長君母號為衛媪媪長女衛孺次女少兒次<lb/>
女即子夫後子夫男弟歩廣皆冒衛氏青為侯家人少<lb/>
時歸其父其父使牧羊先母之子皆奴畜之不以為兄<lb/>
弟數青嘗從入至甘泉居室有一鉗徒相青曰貴人也<lb/>
官至封侯青笑曰人奴之生得毋笞罵即足矣安得封<lb/>
侯事乎青壯為侯家騎從平陽主建元二年春青姊子<lb/>
夫得入宫幸上皇后堂邑大長公主女也無子妬大長<lb/>
公主聞衛子夫幸有身妬之乃使人捕青青時給事建<lb/>
<pb n="KR4h0132_WYG_509-2a"/>
章未知名大長公主執囚青欲殺之其友騎郎公孫敖<lb/>
與壯士簒取之以故得不死上聞乃召青為建章監侍<lb/>
中及同母昆弟貴賞賜數日間累千金孺為太僕公孫<lb/>
賀妻少兒故與陳掌通上召貴掌公孫敖由此益貴子<lb/>
夫為夫人青為太中大夫元光五年青為車騎將軍擊<lb/>
匈奴出上谷太僕公孫賀為輕車將軍出雲中太中大<lb/>
夫公孫敖為騎將軍出代郡衛尉李廣為驍騎將軍出<lb/>
雁門軍各萬騎青至籠城斬首虜數百騎將軍敖亡七<lb/>
<pb n="KR4h0132_WYG_509-2b"/>
千騎衞尉李廣為虜所得得脫歸皆當斬贖為庶人賀<lb/>
亦無功元朔元年春衛夫人有男立為皇后其秋青為<lb/>
車騎將軍出雁門三萬騎擊匈奴斬首虜數千人明年<lb/>
匈奴入殺遼西太守虜略漁陽二千餘人敗韓將軍軍<lb/>
漢令將軍李息擊之出代令車騎將軍青出雲中以西<lb/>
至高闕遂略河南地至於隴西捕首虜數千畜數十萬<lb/>
走白羊樓煩王遂以河南地為朔方郡以三千八百户<lb/>
封青為長平侯青校尉蘇建有功以千一百户封建為<lb/>
<pb n="KR4h0132_WYG_509-3a"/>
平陵侯使建築朔方城青校尉張次公有功封為岸頭<lb/>
侯天子曰匈奴逆天理亂人倫暴長虐老以盗竊為務<lb/>
行詐諸蠻夷造謀籍兵數為邊害故興師遣將以征厥<lb/>
罪詩不云乎薄伐玁狁至於太原出車彭彭城彼朔方<lb/>
今車騎將軍青度西河至髙闕獲首虜二千三百級車<lb/>
輜畜産畢收為鹵已封為列侯遂西定河南地按榆谿<lb/>
舊塞絶梓領梁北河討蒲泥破符離斬輕銳之卒捕伏<lb/>
聼者三千七十一級執訊獲醜驅馬牛羊百有餘萬全<lb/>
<pb n="KR4h0132_WYG_509-3b"/>
甲兵而還益封青三千户其明年匈奴入殺代郡太守<lb/>
友入略雁門千餘人其明年匈奴大入代定襄上郡殺<lb/>
略漢數千人其明年元朔之五年春漢令車騎將軍青<lb/>
將三萬騎出高闕衛尉蘇建為游擊將軍左内史李沮<lb/>
為强弩將軍太僕公孫賀為騎將軍代相李蔡為輕車<lb/>
將軍皆領屬車騎將軍俱出朔方大行李息岸頭侯張<lb/>
次公為將軍出右北平咸擊匈奴匈奴右賢王當衛青<lb/>
等兵以為漢兵不能至此飲醉漢兵夜至圍右賢王右<lb/>
<pb n="KR4h0132_WYG_509-4a"/>
賢王驚夜逃獨與其愛妾一人壯騎數百馳潰圍北去<lb/>
漢輕騎校尉郭成等逐數百里不及得右賢禆王十餘<lb/>
人衆男女萬五千餘人畜數千百萬於是引兵而還至<lb/>
塞天子使使者持大將軍印即軍中拜車騎將軍青為<lb/>
大將軍諸將皆以兵屬大將軍大將軍立號而歸天子<lb/>
曰大將軍青躬率戎士師大捷獲匈奴王十有餘人益<lb/>
封青六千户而封青子伉為宜春侯青子不疑為隂安<lb/>
侯青子登為發干侯青固謝曰臣幸得待罪行間頼陛<lb/>
<pb n="KR4h0132_WYG_509-4b"/>
下神靈軍大捷皆諸校尉力戰之功也陛下幸巳益封<lb/>
臣青臣青子在襁褓中未有勤勞上幸列地封為三侯<lb/>
非臣待罪行間所以勸士力戰之意也伉等三人何敢<lb/>
受封天子曰我非忘諸校尉功也今固且圖之乃詔御<lb/>
史曰䕶軍都尉公孫敖三從大將軍擊匈奴常䕶軍傅<lb/>
校獲王以千五百户封敖為合騎侯都尉韓說從大將<lb/>
軍出窳渾至匈奴右賢王庭為麾下搏戰獲王以千三<lb/>
百户封說為龍頟侯騎將軍公孫賀從大將軍獲王以<lb/>
<pb n="KR4h0132_WYG_509-5a"/>
千三百户封賀為南窌侯輕車將軍李蔡再從大將軍<lb/>
獲王以千六百户封蔡為樂安侯校尉李朔校尉趙不<lb/>
虞校尉公孫戎奴各三從大將軍獲王以千三百户封<lb/>
朔為渉軹侯以千三百户封不虞為随成侯以千三百<lb/>
户封戎奴為從平侯將軍李沮李息及校尉豆如意有<lb/>
功賜爵關内侯食邑各三百户其秋匈奴入代殺都尉<lb/>
朱英其明年春大將軍青出定襄合騎侯敖為中將軍<lb/>
太僕賀為左將軍翕侯趙信為前將軍衛尉蘇建為右<lb/>
<pb n="KR4h0132_WYG_509-5b"/>
將軍郎中令李廣為後將軍左内史李沮為强弩將軍<lb/>
咸屬大將軍斬首數千級而還月餘悉復出定襄擊匈<lb/>
奴斬首虜萬餘人右將軍建前將軍信并軍三千餘騎<lb/>
獨逢單于兵與戰一日餘漢兵且盡前將軍故胡人降<lb/>
為翕侯見急匈奴誘之遂將其餘騎可八百犇降單于<lb/>
右將軍蘇建盡亡其軍獨以身得亡去自歸大將軍大<lb/>
將軍問其罪正閎長史安議郎周覇等建當云何覇曰<lb/>
自大將軍出未嘗斬禆將今建棄軍可斬以明將軍之<lb/>
<pb n="KR4h0132_WYG_509-6a"/>
威閎安曰不然兵法小敵之堅大敵之禽也今建以數<lb/>
千當單于數萬力戰一日餘士盡不敢有二心自歸自<lb/>
歸而斬之是示後無反意也不當斬大將軍曰青幸得<lb/>
以肺腑待罪行間不患無威而霸說我以明威甚失臣<lb/>
意且使臣職雖當斬將以臣之尊寵而不敢自擅專誅<lb/>
於境外而具歸天子天子自裁之於是以見為人臣不<lb/>
敢專權不亦可乎軍吏皆曰善遂囚建詣行在所入塞<lb/>
罷兵是嵗也大將軍姊子霍去病年十八幸為天子侍<lb/>
<pb n="KR4h0132_WYG_509-6b"/>
中善騎射再從大將軍大將軍受詔與壯士為剽姚校<lb/>
尉與輕勇騎八百直棄大軍數百里赴利斬捕首虜過<lb/>
當於是天子曰剽姚校尉去病斬首虜二千二十八級<lb/>
及相國當户斬單于大父行籍若侯産生捕季父羅姑<lb/>
此再冠軍以千六百户封去病為冠軍侯上谷太守郝<lb/>
賢四從大將軍捕斬首虜二千餘人以千一百户封賢<lb/>
為衆利侯是嵗失兩將軍軍亡翕侯軍功不多故大將<lb/>
軍不益封右將軍建至天子不誅赦其罪贖為庶人大<lb/>
<pb n="KR4h0132_WYG_509-7a"/>
將軍既還賜千金是時王夫人方幸於上寗乘說大將<lb/>
軍曰將軍所以功未甚多身食萬户三子皆為侯者徒<lb/>
以皇后故也今王夫人幸而宗族未富貴願將軍奉所<lb/>
賜千金為王夫人親壽大將軍乃以五百金為壽天子<lb/>
聞之問大將軍大將軍以實言上乃拜寗乘為東海都<lb/>
尉張騫從大將軍以甞使大夏留匈奴中久導軍知善<lb/>
水草處軍得以無饑渇因前使絶國功封騫博望侯冠<lb/>
軍侯去病為驃騎將軍將萬騎出隴西有功天子曰驃<lb/>
<pb n="KR4h0132_WYG_509-7b"/>
騎將軍率戎士踰烏盭討遫濮渉狐奴歴五王國輜重<lb/>
人衆懾慴者弗取冀獲單于子轉戰六日過焉支山千<lb/>
有餘里合短兵殺折蘭王斬盧胡王誅全甲執渾邪王<lb/>
子及相國都尉首虜八千餘級收休屠祭天金人益封<lb/>
去病二千户其夏驃騎將軍與合騎侯敖俱出北地異<lb/>
道博望侯張騫郎中令李廣俱出右北平異道皆擊匈<lb/>
奴郎中令將四千騎先至博望侯將萬騎在後至匈奴<lb/>
左賢王將數萬騎圍郎中令郎中令與戰二日死者過<lb/>
<pb n="KR4h0132_WYG_509-8a"/>
半所殺亦過當博望侯至匈奴兵引去博望侯坐行留<lb/>
當斬贖為庶人而驃騎將軍出北地巳遂深入與合騎<lb/>
侯失道不相得驃騎將軍踰居延至祁連山捕首虜甚<lb/>
多天子曰驃騎將軍踰居延遂過小月氐攻祁連山得<lb/>
酋涂王以衆降者二千五百人斬首虜三萬二百級獲<lb/>
五王五王母單于閼氏王子五十九人相國將軍當户<lb/>
都尉六十三人師大率減什三益封去病五千户賜校<lb/>
尉從至小月氏爵左庶長鷹擊司馬破奴再從驃騎將<lb/>
<pb n="KR4h0132_WYG_509-8b"/>
軍斬遬濮王捕稽且王千騎將得王王母各一人王子<lb/>
以下四十一人捕虜三千三百三十人前行捕虜千四<lb/>
百人以千五百户封破奴為從驃侯校尉句王高不識<lb/>
從驃騎將軍捕呼于屠王王子以下十一人捕虜千七<lb/>
百六十八人以千一百户封不識為宜冠侯校尉僕多<lb/>
有功封為煇渠侯合騎侯敖坐行留不與驃騎㑹當斬<lb/>
贖為庶人諸宿將所將士馬兵亦不如驃騎驃騎所將<lb/>
常選然亦敢深入甞與壯騎先其大將軍軍亦有天幸<lb/>
<pb n="KR4h0132_WYG_509-9a"/>
未嘗困絶也然而諸宿將常坐留落不遇由此驃騎日<lb/>
以親貴比大將軍其秋單于怒渾邪王居西方數為漢<lb/>
所破亡數萬人以驃騎之兵也單于怒欲召誅渾邪王<lb/>
渾邪王與休屠王等謀欲䧏漢使人先遣使向邊境要<lb/>
遮漢人令報天子要邊是時大行李息將城河上得渾<lb/>
邪王使即馳傳以聞天子聞之於是恐其詐降而襲邊<lb/>
乃令驃騎將軍將兵往迎之驃騎既渡河與渾邪王衆<lb/>
相望渾邪王禆將見漢軍而多欲不降者頗遁去驃騎<lb/>
<pb n="KR4h0132_WYG_509-9b"/>
乃馳入與渾邪王相見斬其欲亡者八千人遂獨遣渾<lb/>
邪王乘傳先詣行在所盡將其衆渡河降者數萬號稱<lb/>
十萬既至長安天子所以賞賜者數十巨萬封渾邪王<lb/>
萬户為漯隂侯封其禆王呼毒尼為下摩侯鷹庇為煇<lb/>
渠侯禽梨為河綦侯大當户銅離為常樂侯於是天子<lb/>
嘉驃騎之功曰驃騎將軍去病率師攻匈奴西域王渾<lb/>
邪王及厥衆萌咸相犇率以軍糧接倉并將控弦萬有<lb/>
餘人誅獟駻獲首虜八千餘級降異國之王三十二人<lb/>
<pb n="KR4h0132_WYG_509-10a"/>
戰士不離傷十萬之衆咸懷集服仍與之勞爰及河塞<lb/>
庶幾無患幸既永綏矣以千七百户益封驃騎將軍減<lb/>
隴西北地上郡戍卒之半以寛天下之繇居頃之乃分<lb/>
徙降者邊五郡故塞外而皆在河南因其故俗為屬國<lb/>
其明年匈奴入右北平定襄殺略漢千餘人其明年天<lb/>
子與諸將議曰翕侯趙信為單于畫計常以為漢兵不<lb/>
能度幕輕留今大發士卒其勢必得所欲是嵗元狩四<lb/>
年也元狩四年春上令大將軍青驃騎將軍去病將各<lb/>
<pb n="KR4h0132_WYG_509-10b"/>
五萬騎歩兵轉者踵軍數十萬而敢力戰深入之士皆<lb/>
屬驃騎驃騎始為出定襄當單于捕虜言單于東乃更<lb/>
令驃騎出代郡令大將軍出定襄郎中令為前將軍太<lb/>
僕為左將軍主爵趙食其為右將軍平陽侯襄為後將<lb/>
軍皆屬大將軍兵即度幕人馬凡五萬騎與驃騎等咸<lb/>
擊匈奴單于趙信為單于謀曰漢兵既度幕人馬罷匈<lb/>
奴可坐收虜耳乃悉遠北其輜重皆以精兵待幕北而<lb/>
適值大將軍軍出塞千餘里見單于兵陳而待於是大<lb/>
<pb n="KR4h0132_WYG_509-11a"/>
將軍令武剛車自環為營而縱五千騎往當匈奴匈奴<lb/>
亦縱可萬騎㑹日且入大風起砂礫擊面兩軍不相見<lb/>
漢益縱左右翼繞單于單于視漢兵多而士馬尚强戰<lb/>
而匈奴不利薄暮單于遂乘六臝壯騎可数百直冒漢<lb/>
圍西北馳去時已昏漢匈奴相紛挐殺傷大當漢軍左<lb/>
校捕虜言單于未昏而去漢軍因發輕騎夜追之大將<lb/>
軍軍因随其後匃奴兵亦散走遲明行二百餘里不<lb/>
得單于頗捕斬首虜萬餘級遂至窴顔山趙信城得匈<lb/>
<pb n="KR4h0132_WYG_509-11b"/>
奴積粟食軍軍留一日而還悉燒其城餘粟以歸大將<lb/>
軍之與單于㑹也而前將軍廣右將軍食其軍别從東<lb/>
道或失道後擊單于大將軍引還過幕南乃得前將軍<lb/>
右將軍大將軍欲使使歸報令長史簿責前將軍廣廣<lb/>
自殺右將軍至下吏贖為庻人大將軍軍入塞凡斬捕<lb/>
首虜萬九千級是時匈奴衆失單于十餘日右谷蠡王<lb/>
聞之自立為單于單于後得其衆右王乃去單于之號<lb/>
驃騎將軍亦將五萬騎車重與大將軍軍等而無禆將<lb/>
<pb n="KR4h0132_WYG_509-12a"/>
悉以李敢等為大校當禆將出代右北平千餘里直左<lb/>
方兵所斬捕功已多大將軍軍既還天子曰驃騎將軍<lb/>
去病率師躬將所獲葷粥之士約輕齎絶大幕渉獲章<lb/>
渠以誅此車耆轉擊左大將斬獲旗鼓歴渉離侯濟弓<lb/>
閭獲屯頭王韓王等三人將軍相國當户都尉八十三人封<lb/>
狼居胥山禪於姑衍登臨翰海執鹵獲醜七萬有四百<lb/>
四十三級師率減什三取食於敵逴行殊遠而糧不絶<lb/>
以五千八百户益封驃騎將軍右北平太守路博徳屬<lb/>
<pb n="KR4h0132_WYG_509-12b"/>
驃騎將軍㑹與城不失期從至檮余山斬首捕虜二千<lb/>
七百級以千六百户封博徳為符離侯北地都尉邢山<lb/>
從驃騎將軍獲王以千二百户封山為義陽侯故歸義<lb/>
因淳王復陸支樓專王伊即靬皆從驃騎將軍有功以<lb/>
千三百户封復陸支為壯侯以千八百户封伊即軒為<lb/>
衆利侯從驃侯破奴昌武侯安稽從驃騎有功益封各<lb/>
三百户校尉敢得旗鼓為關内侯倉邑二百户校尉自<lb/>
為爵大庻長軍吏卒為官賞賜甚多而大將軍不得益<lb/>
<pb n="KR4h0132_WYG_509-13a"/>
封軍吏卒皆無封侯者兩軍之出塞塞閲官及私馬凡<lb/>
十四萬匹而復入塞者不滿三萬匹乃益置大司馬位<lb/>
大將軍驃騎將軍皆為大司馬定令令驃騎將軍秩禄<lb/>
與大將軍等自是之後大將軍青日退而驃騎日益貴<lb/>
舉大將軍故人門下多去事驃騎輙得官爵唯任安不<lb/>
肯驃騎將軍為人少言不泄有氣敢任天子嘗欲教之<lb/>
孫吳兵法對曰顧方略何如耳不至學古兵法天子為<lb/>
治第令驃騎視之對曰匈奴未滅無以家為也由此上<lb/>
<pb n="KR4h0132_WYG_509-13b"/>
益重愛之然少而侍中貴不省士其從軍天子為遣太<lb/>
官齎數十乘既還重車餘棄粱肉而士有饑者其在塞<lb/>
外卒乏糧或不能自振而驃騎尚穿域蹋鞠事多此類<lb/>
大將軍為人仁善退譲以和柔自媚於上然天下未有<lb/>
稱也驃騎將軍自四年軍後三年元狩六年而卒天子<lb/>
悼之發屬國𤣥甲軍陳自長安至茂陵為冢像祁連山<lb/>
諡之并武與廣地曰景桓侯子嬗代侯嬗少字子侯上<lb/>
愛之幸其壯而將之居六嵗元封元年嬗卒諡哀侯無<lb/>
<pb n="KR4h0132_WYG_509-14a"/>
子絶國除自驃騎將軍死後大將軍長子宜春侯伉坐<lb/>
法失侯後五嵗伉弟二人隂安侯不疑及發干侯登皆<lb/>
坐酎金失侯失侯後二嵗冠軍侯國除其後四年大將<lb/>
軍青卒諡為烈侯子伉代為長平侯自大將軍圍單于<lb/>
之後十四年而卒竟不復擊匈奴者以漢馬少而方南<lb/>
誅兩越東伐朝鮮擊羗西南夷以故久不伐胡大將軍<lb/>
以其得尚平陽公主故長平侯伉代侯六嵗坐法失侯<lb/>
　　南越尉佗列傳<hi>司馬遷</hi>
<pb n="KR4h0132_WYG_509-14b"/>
南越王尉佗者真定人也姓趙氏秦時已并天下略定<lb/>
揚越置桂林南海象郡以謫徙民與越雜處十三嵗佗<lb/>
秦時用為南海龍川令至二世時南海尉任囂病且死<lb/>
召龍川令趙佗語曰聞陳勝等作亂秦為無道天下苦<lb/>
之項羽劉季陳勝吳廣等州郡各共興軍聚衆虎争天<lb/>
下中國擾亂未知所安豪傑畔秦相立南海僻遠吾恐<lb/>
盗兵侵地至此吾欲興兵絶新道自備待諸侯變㑹病<lb/>
甚且番禺負山險阻南海東西数千里頗有中國人相<lb/>
<pb n="KR4h0132_WYG_509-15a"/>
輔此亦一州之主也可以立國郡中長吏無足與言者<lb/>
故召公告之即被佗書行南海尉事囂死佗即移檄告<lb/>
横浦陽山湟谿關曰盗兵且至急絶道聚兵自守因稍<lb/>
以法誅秦所置長吏以其黨為假守秦已破滅佗即擊<lb/>
并桂林象郡自立為南越武王高帝已定天下為中國<lb/>
勞苦故釋佗弗誅漢十一年遣陸賈因立佗為南越王<lb/>
與剖符通使和集百越毋為南邊患害與長沙接境高<lb/>
后時有司請禁南越關市鐵噐佗曰高帝立我通使物<lb/>
<pb n="KR4h0132_WYG_509-15b"/>
今高后聼讒臣别異蠻夷隔絶器物此必長沙王計也<lb/>
欲倚中國擊滅南越而并王之自為功也於是佗乃自<lb/>
尊號為南越武帝發兵攻長沙邊邑敗數縣而去焉高<lb/>
后遣將軍隆慮侯竈往擊之㑹暑溼士卒大疫兵不能<lb/>
踰嶺嵗餘高后崩即罷兵佗因此以兵威邊財物賂遺<lb/>
閩越西甌駱役屬焉東西萬餘里廼乘黄屋左纛稱制<lb/>
與中國侔及孝文帝元年初鎮撫天下使告諸侯四夷<lb/>
從代來即位意喻盛德焉乃為佗親冢在真定置守邑<lb/>
<pb n="KR4h0132_WYG_509-16a"/>
嵗時奉祀召其從昆弟尊官厚賜寵之詔丞相陳平等<lb/>
舉可使南越者平言好畤陸賈先帝時習使南越廼召<lb/>
賈以為太中大夫徃使因讓佗自立為帝曽無一介之<lb/>
使報者陸賈至南越王甚恐為書謝稱曰蠻夷大長老<lb/>
夫臣佗前日高后隔異南越竊疑長沙王讒臣又遙聞<lb/>
髙后盡誅佗宗族掘燒先人冢以故自棄犯長沙邊境<lb/>
且南方卑溼蠻夷中間其東閩越千人衆號稱王其西<lb/>
甌駱裸國亦稱王老臣妄竊帝號聊以自娛豈敢以聞<lb/>
<pb n="KR4h0132_WYG_509-16b"/>
天王哉乃頓首謝願長為藩臣奉貢職於是乃下令國<lb/>
中曰吾聞兩雄不俱立兩賢不并世皇帝賢天子也自<lb/>
今以後去帝制黄屋左纛陸賈還報孝文帝大說遂至<lb/>
孝景時稱臣使入朝請然南越其居國竊如故號名其<lb/>
使天子稱王朝命如諸侯至建元四年卒<lb/>
　<lb/>
　<lb/>
　文章辨體彚選巻五百九<lb/>
<pb n="KR4h0132_WYG_509-17a"/>
欽定四庫全書<lb/>
　文章辨體彚選巻五百九<lb/>
　　　　　　　　　　　　明　賀復徵　編<lb/>
史傳二十七<lb/>
　　衛將軍驃騎列傳<hi>漢司馬遷</hi>
大將軍衛青者平陽人也其父鄭季為吏給事平陽侯<lb/>
家與侯妾衛媪通生青青同母兄衛長子而姊衛子夫<lb/>
自平陽公主家得幸天子故冒姓為衛氏字仲卿長子<lb/>
<pb n="KR4h0132_WYG_509-17b"/>
更字長君長君母號為衛媪媪長女衛孺次女少兒次<lb/>
女即子夫後子夫男弟歩廣皆冒衛氏青為侯家人少<lb/>
時歸其父其父使牧羊先母之子皆奴畜之不以為兄<lb/>
弟數青嘗從入至甘泉居室有一鉗徒相青曰貴人也<lb/>
官至封侯青笑曰人奴之生得毋笞罵即足矣安得封<lb/>
侯事乎青壯為侯家騎從平陽主建元二年春青姊子<lb/>
夫得入宫幸上皇后堂邑大長公主女也無子妬大長<lb/>
公主聞衛子夫幸有身妬之乃使人捕青青時給事建<lb/>
<pb n="KR4h0132_WYG_509-18a"/>
章未知名大長公主執囚青欲殺之其友騎郎公孫敖<lb/>
與壯士簒取之以故得不死上聞乃召青為建章監侍<lb/>
中及同母昆弟貴賞賜數日間累千金孺為太僕公孫<lb/>
賀妻少兒故與陳掌通上召貴掌公孫敖由此益貴子<lb/>
夫為夫人青為太中大夫元光五年青為車騎將軍擊<lb/>
匈奴出上谷太僕公孫賀為輕車將軍出雲中太中大<lb/>
夫公孫敖為騎將軍出代郡衛尉李廣為驍騎將軍出<lb/>
雁門軍各萬騎青至籠城斬首虜數百騎將軍敖亡七<lb/>
<pb n="KR4h0132_WYG_509-18b"/>
千騎衞尉李廣為虜所得得脫歸皆當斬贖為庶人賀<lb/>
亦無功元朔元年春衛夫人有男立為皇后其秋青為<lb/>
車騎將軍出雁門三萬騎擊匈奴斬首虜數千人明年<lb/>
匈奴入殺遼西太守虜略漁陽二千餘人敗韓將軍軍<lb/>
漢令將軍李息擊之出代令車騎將軍青出雲中以西<lb/>
至高闕遂略河南地至於隴西捕首虜數千畜數十萬<lb/>
走白羊樓煩王遂以河南地為朔方郡以三千八百户<lb/>
封青為長平侯青校尉蘇建有功以千一百户封建為<lb/>
<pb n="KR4h0132_WYG_509-19a"/>
平陵侯使建築朔方城青校尉張次公有功封為岸頭<lb/>
侯天子曰匈奴逆天理亂人倫暴長虐老以盗竊為務<lb/>
行詐諸蠻夷造謀籍兵數為邊害故興師遣將以征厥<lb/>
罪詩不云乎薄伐玁狁至於太原出車彭彭城彼朔方<lb/>
今車騎將軍青度西河至髙闕獲首虜二千三百級車<lb/>
輜畜産畢收為鹵已封為列侯遂西定河南地按榆谿<lb/>
舊塞絶梓領梁北河討蒲泥破符離斬輕銳之卒捕伏<lb/>
聼者三千七十一級執訊獲醜驅馬牛羊百有餘萬全<lb/>
<pb n="KR4h0132_WYG_509-19b"/>
甲兵而還益封青三千户其明年匈奴入殺代郡太守<lb/>
友入略雁門千餘人其明年匈奴大入代定襄上郡殺<lb/>
略漢數千人其明年元朔之五年春漢令車騎將軍青<lb/>
將三萬騎出高闕衛尉蘇建為游擊將軍左内史李沮<lb/>
為强弩將軍太僕公孫賀為騎將軍代相李蔡為輕車<lb/>
將軍皆領屬車騎將軍俱出朔方大行李息岸頭侯張<lb/>
次公為將軍出右北平咸擊匈奴匈奴右賢王當衛青<lb/>
等兵以為漢兵不能至此飲醉漢兵夜至圍右賢王右<lb/>
<pb n="KR4h0132_WYG_509-20a"/>
賢王驚夜逃獨與其愛妾一人壯騎數百馳潰圍北去<lb/>
漢輕騎校尉郭成等逐數百里不及得右賢禆王十餘<lb/>
人衆男女萬五千餘人畜數千百萬於是引兵而還至<lb/>
塞天子使使者持大將軍印即軍中拜車騎將軍青為<lb/>
大將軍諸將皆以兵屬大將軍大將軍立號而歸天子<lb/>
曰大將軍青躬率戎士師大捷獲匈奴王十有餘人益<lb/>
封青六千户而封青子伉為宜春侯青子不疑為隂安<lb/>
侯青子登為發干侯青固謝曰臣幸得待罪行間頼陛<lb/>
<pb n="KR4h0132_WYG_509-20b"/>
下神靈軍大捷皆諸校尉力戰之功也陛下幸巳益封<lb/>
臣青臣青子在襁褓中未有勤勞上幸列地封為三侯<lb/>
非臣待罪行間所以勸士力戰之意也伉等三人何敢<lb/>
受封天子曰我非忘諸校尉功也今固且圖之乃詔御<lb/>
史曰䕶軍都尉公孫敖三從大將軍擊匈奴常䕶軍傅<lb/>
校獲王以千五百户封敖為合騎侯都尉韓說從大將<lb/>
軍出窳渾至匈奴右賢王庭為麾下搏戰獲王以千三<lb/>
百户封說為龍頟侯騎將軍公孫賀從大將軍獲王以<lb/>
<pb n="KR4h0132_WYG_509-21a"/>
千三百户封賀為南窌侯輕車將軍李蔡再從大將軍<lb/>
獲王以千六百户封蔡為樂安侯校尉李朔校尉趙不<lb/>
虞校尉公孫戎奴各三從大將軍獲王以千三百户封<lb/>
朔為渉軹侯以千三百户封不虞為随成侯以千三百<lb/>
户封戎奴為從平侯將軍李沮李息及校尉豆如意有<lb/>
功賜爵關内侯食邑各三百户其秋匈奴入代殺都尉<lb/>
朱英其明年春大將軍青出定襄合騎侯敖為中將軍<lb/>
太僕賀為左將軍翕侯趙信為前將軍衛尉蘇建為右<lb/>
<pb n="KR4h0132_WYG_509-21b"/>
將軍郎中令李廣為後將軍左内史李沮為强弩將軍<lb/>
咸屬大將軍斬首數千級而還月餘悉復出定襄擊匈<lb/>
奴斬首虜萬餘人右將軍建前將軍信并軍三千餘騎<lb/>
獨逢單于兵與戰一日餘漢兵且盡前將軍故胡人降<lb/>
為翕侯見急匈奴誘之遂將其餘騎可八百犇降單于<lb/>
右將軍蘇建盡亡其軍獨以身得亡去自歸大將軍大<lb/>
將軍問其罪正閎長史安議郎周覇等建當云何覇曰<lb/>
自大將軍出未嘗斬禆將今建棄軍可斬以明將軍之<lb/>
<pb n="KR4h0132_WYG_509-22a"/>
威閎安曰不然兵法小敵之堅大敵之禽也今建以數<lb/>
千當單于數萬力戰一日餘士盡不敢有二心自歸自<lb/>
歸而斬之是示後無反意也不當斬大將軍曰青幸得<lb/>
以肺腑待罪行間不患無威而霸說我以明威甚失臣<lb/>
意且使臣職雖當斬將以臣之尊寵而不敢自擅專誅<lb/>
於境外而具歸天子天子自裁之於是以見為人臣不<lb/>
敢專權不亦可乎軍吏皆曰善遂囚建詣行在所入塞<lb/>
罷兵是嵗也大將軍姊子霍去病年十八幸為天子侍<lb/>
<pb n="KR4h0132_WYG_509-22b"/>
中善騎射再從大將軍大將軍受詔與壯士為剽姚校<lb/>
尉與輕勇騎八百直棄大軍數百里赴利斬捕首虜過<lb/>
當於是天子曰剽姚校尉去病斬首虜二千二十八級<lb/>
及相國當户斬單于大父行籍若侯産生捕季父羅姑<lb/>
此再冠軍以千六百户封去病為冠軍侯上谷太守郝<lb/>
賢四從大將軍捕斬首虜二千餘人以千一百户封賢<lb/>
為衆利侯是嵗失兩將軍軍亡翕侯軍功不多故大將<lb/>
軍不益封右將軍建至天子不誅赦其罪贖為庶人大<lb/>
<pb n="KR4h0132_WYG_509-23a"/>
將軍既還賜千金是時王夫人方幸於上寗乘說大將<lb/>
軍曰將軍所以功未甚多身食萬户三子皆為侯者徒<lb/>
以皇后故也今王夫人幸而宗族未富貴願將軍奉所<lb/>
賜千金為王夫人親壽大將軍乃以五百金為壽天子<lb/>
聞之問大將軍大將軍以實言上乃拜寗乘為東海都<lb/>
尉張騫從大將軍以甞使大夏留匈奴中久導軍知善<lb/>
水草處軍得以無饑渇因前使絶國功封騫博望侯冠<lb/>
軍侯去病為驃騎將軍將萬騎出隴西有功天子曰驃<lb/>
<pb n="KR4h0132_WYG_509-23b"/>
騎將軍率戎士踰烏盭討遫濮渉狐奴歴五王國輜重<lb/>
人衆懾慴者弗取冀獲單于子轉戰六日過焉支山千<lb/>
有餘里合短兵殺折蘭王斬盧胡王誅全甲執渾邪王<lb/>
子及相國都尉首虜八千餘級收休屠祭天金人益封<lb/>
去病二千户其夏驃騎將軍與合騎侯敖俱出北地異<lb/>
道博望侯張騫郎中令李廣俱出右北平異道皆擊匈<lb/>
奴郎中令將四千騎先至博望侯將萬騎在後至匈奴<lb/>
左賢王將數萬騎圍郎中令郎中令與戰二日死者過<lb/>
<pb n="KR4h0132_WYG_509-24a"/>
半所殺亦過當博望侯至匈奴兵引去博望侯坐行留<lb/>
當斬贖為庶人而驃騎將軍出北地巳遂深入與合騎<lb/>
侯失道不相得驃騎將軍踰居延至祁連山捕首虜甚<lb/>
多天子曰驃騎將軍踰居延遂過小月氐攻祁連山得<lb/>
酋涂王以衆降者二千五百人斬首虜三萬二百級獲<lb/>
五王五王母單于閼氏王子五十九人相國將軍當户<lb/>
都尉六十三人師大率減什三益封去病五千户賜校<lb/>
尉從至小月氏爵左庶長鷹擊司馬破奴再從驃騎將<lb/>
<pb n="KR4h0132_WYG_509-24b"/>
軍斬遬濮王捕稽且王千騎將得王王母各一人王子<lb/>
以下四十一人捕虜三千三百三十人前行捕虜千四<lb/>
百人以千五百户封破奴為從驃侯校尉句王高不識<lb/>
從驃騎將軍捕呼于屠王王子以下十一人捕虜千七<lb/>
百六十八人以千一百户封不識為宜冠侯校尉僕多<lb/>
有功封為煇渠侯合騎侯敖坐行留不與驃騎㑹當斬<lb/>
贖為庶人諸宿將所將士馬兵亦不如驃騎驃騎所將<lb/>
常選然亦敢深入甞與壯騎先其大將軍軍亦有天幸<lb/>
<pb n="KR4h0132_WYG_509-25a"/>
未嘗困絶也然而諸宿將常坐留落不遇由此驃騎日<lb/>
以親貴比大將軍其秋單于怒渾邪王居西方數為漢<lb/>
所破亡數萬人以驃騎之兵也單于怒欲召誅渾邪王<lb/>
渾邪王與休屠王等謀欲䧏漢使人先遣使向邊境要<lb/>
遮漢人令報天子要邊是時大行李息將城河上得渾<lb/>
邪王使即馳傳以聞天子聞之於是恐其詐降而襲邊<lb/>
乃令驃騎將軍將兵往迎之驃騎既渡河與渾邪王衆<lb/>
相望渾邪王禆將見漢軍而多欲不降者頗遁去驃騎<lb/>
<pb n="KR4h0132_WYG_509-25b"/>
乃馳入與渾邪王相見斬其欲亡者八千人遂獨遣渾<lb/>
邪王乘傳先詣行在所盡將其衆渡河降者數萬號稱<lb/>
十萬既至長安天子所以賞賜者數十巨萬封渾邪王<lb/>
萬户為漯隂侯封其禆王呼毒尼為下摩侯鷹庇為煇<lb/>
渠侯禽梨為河綦侯大當户銅離為常樂侯於是天子<lb/>
嘉驃騎之功曰驃騎將軍去病率師攻匈奴西域王渾<lb/>
邪王及厥衆萌咸相犇率以軍糧接倉并將控弦萬有<lb/>
餘人誅獟駻獲首虜八千餘級降異國之王三十二人<lb/>
<pb n="KR4h0132_WYG_509-26a"/>
戰士不離傷十萬之衆咸懷集服仍與之勞爰及河塞<lb/>
庶幾無患幸既永綏矣以千七百户益封驃騎將軍減<lb/>
隴西北地上郡戍卒之半以寛天下之繇居頃之乃分<lb/>
徙降者邊五郡故塞外而皆在河南因其故俗為屬國<lb/>
其明年匈奴入右北平定襄殺略漢千餘人其明年天<lb/>
子與諸將議曰翕侯趙信為單于畫計常以為漢兵不<lb/>
能度幕輕留今大發士卒其勢必得所欲是嵗元狩四<lb/>
年也元狩四年春上令大將軍青驃騎將軍去病將各<lb/>
<pb n="KR4h0132_WYG_509-26b"/>
五萬騎歩兵轉者踵軍數十萬而敢力戰深入之士皆<lb/>
屬驃騎驃騎始為出定襄當單于捕虜言單于東乃更<lb/>
令驃騎出代郡令大將軍出定襄郎中令為前將軍太<lb/>
僕為左將軍主爵趙食其為右將軍平陽侯襄為後將<lb/>
軍皆屬大將軍兵即度幕人馬凡五萬騎與驃騎等咸<lb/>
擊匈奴單于趙信為單于謀曰漢兵既度幕人馬罷匈<lb/>
奴可坐收虜耳乃悉遠北其輜重皆以精兵待幕北而<lb/>
適值大將軍軍出塞千餘里見單于兵陳而待於是大<lb/>
<pb n="KR4h0132_WYG_509-27a"/>
將軍令武剛車自環為營而縱五千騎往當匈奴匈奴<lb/>
亦縱可萬騎㑹日且入大風起砂礫擊面兩軍不相見<lb/>
漢益縱左右翼繞單于單于視漢兵多而士馬尚强戰<lb/>
而匈奴不利薄暮單于遂乘六臝壯騎可数百直冒漢<lb/>
圍西北馳去時已昏漢匈奴相紛挐殺傷大當漢軍左<lb/>
校捕虜言單于未昏而去漢軍因發輕騎夜追之大將<lb/>
軍軍因随其後匃奴兵亦散走遲明行二百餘里不<lb/>
得單于頗捕斬首虜萬餘級遂至窴顔山趙信城得匈<lb/>
<pb n="KR4h0132_WYG_509-27b"/>
奴積粟食軍軍留一日而還悉燒其城餘粟以歸大將<lb/>
軍之與單于㑹也而前將軍廣右將軍食其軍别從東<lb/>
道或失道後擊單于大將軍引還過幕南乃得前將軍<lb/>
右將軍大將軍欲使使歸報令長史簿責前將軍廣廣<lb/>
自殺右將軍至下吏贖為庻人大將軍軍入塞凡斬捕<lb/>
首虜萬九千級是時匈奴衆失單于十餘日右谷蠡王<lb/>
聞之自立為單于單于後得其衆右王乃去單于之號<lb/>
驃騎將軍亦將五萬騎車重與大將軍軍等而無禆將<lb/>
<pb n="KR4h0132_WYG_509-28a"/>
悉以李敢等為大校當禆將出代右北平千餘里直左<lb/>
方兵所斬捕功已多大將軍軍既還天子曰驃騎將軍<lb/>
去病率師躬將所獲葷粥之士約輕齎絶大幕渉獲章<lb/>
渠以誅此車耆轉擊左大將斬獲旗鼓歴渉離侯濟弓<lb/>
閭獲屯頭王韓王等三人將軍相國當户都尉八十三人封<lb/>
狼居胥山禪於姑衍登臨翰海執鹵獲醜七萬有四百<lb/>
四十三級師率減什三取食於敵逴行殊遠而糧不絶<lb/>
以五千八百户益封驃騎將軍右北平太守路博徳屬<lb/>
<pb n="KR4h0132_WYG_509-28b"/>
驃騎將軍㑹與城不失期從至檮余山斬首捕虜二千<lb/>
七百級以千六百户封博徳為符離侯北地都尉邢山<lb/>
從驃騎將軍獲王以千二百户封山為義陽侯故歸義<lb/>
因淳王復陸支樓專王伊即靬皆從驃騎將軍有功以<lb/>
千三百户封復陸支為壯侯以千八百户封伊即軒為<lb/>
衆利侯從驃侯破奴昌武侯安稽從驃騎有功益封各<lb/>
三百户校尉敢得旗鼓為關内侯倉邑二百户校尉自<lb/>
為爵大庻長軍吏卒為官賞賜甚多而大將軍不得益<lb/>
<pb n="KR4h0132_WYG_509-29a"/>
封軍吏卒皆無封侯者兩軍之出塞塞閲官及私馬凡<lb/>
十四萬匹而復入塞者不滿三萬匹乃益置大司馬位<lb/>
大將軍驃騎將軍皆為大司馬定令令驃騎將軍秩禄<lb/>
與大將軍等自是之後大將軍青日退而驃騎日益貴<lb/>
舉大將軍故人門下多去事驃騎輙得官爵唯任安不<lb/>
肯驃騎將軍為人少言不泄有氣敢任天子嘗欲教之<lb/>
孫吳兵法對曰顧方略何如耳不至學古兵法天子為<lb/>
治第令驃騎視之對曰匈奴未滅無以家為也由此上<lb/>
<pb n="KR4h0132_WYG_509-29b"/>
益重愛之然少而侍中貴不省士其從軍天子為遣太<lb/>
官齎數十乘既還重車餘棄粱肉而士有饑者其在塞<lb/>
外卒乏糧或不能自振而驃騎尚穿域蹋鞠事多此類<lb/>
大將軍為人仁善退譲以和柔自媚於上然天下未有<lb/>
稱也驃騎將軍自四年軍後三年元狩六年而卒天子<lb/>
悼之發屬國𤣥甲軍陳自長安至茂陵為冢像祁連山<lb/>
諡之并武與廣地曰景桓侯子嬗代侯嬗少字子侯上<lb/>
愛之幸其壯而將之居六嵗元封元年嬗卒諡哀侯無<lb/>
<pb n="KR4h0132_WYG_509-30a"/>
子絶國除自驃騎將軍死後大將軍長子宜春侯伉坐<lb/>
法失侯後五嵗伉弟二人隂安侯不疑及發干侯登皆<lb/>
坐酎金失侯失侯後二嵗冠軍侯國除其後四年大將<lb/>
軍青卒諡為烈侯子伉代為長平侯自大將軍圍單于<lb/>
之後十四年而卒竟不復擊匈奴者以漢馬少而方南<lb/>
誅兩越東伐朝鮮擊羗西南夷以故久不伐胡大將軍<lb/>
以其得尚平陽公主故長平侯伉代侯六嵗坐法失侯<lb/>
　　南越尉佗列傳<hi>司馬遷</hi>
<pb n="KR4h0132_WYG_509-30b"/>
南越王尉佗者真定人也姓趙氏秦時已并天下略定<lb/>
揚越置桂林南海象郡以謫徙民與越雜處十三嵗佗<lb/>
秦時用為南海龍川令至二世時南海尉任囂病且死<lb/>
召龍川令趙佗語曰聞陳勝等作亂秦為無道天下苦<lb/>
之項羽劉季陳勝吳廣等州郡各共興軍聚衆虎争天<lb/>
下中國擾亂未知所安豪傑畔秦相立南海僻遠吾恐<lb/>
盗兵侵地至此吾欲興兵絶新道自備待諸侯變㑹病<lb/>
甚且番禺負山險阻南海東西数千里頗有中國人相<lb/>
<pb n="KR4h0132_WYG_509-31a"/>
輔此亦一州之主也可以立國郡中長吏無足與言者<lb/>
故召公告之即被佗書行南海尉事囂死佗即移檄告<lb/>
横浦陽山湟谿關曰盗兵且至急絶道聚兵自守因稍<lb/>
以法誅秦所置長吏以其黨為假守秦已破滅佗即擊<lb/>
并桂林象郡自立為南越武王高帝已定天下為中國<lb/>
勞苦故釋佗弗誅漢十一年遣陸賈因立佗為南越王<lb/>
與剖符通使和集百越毋為南邊患害與長沙接境高<lb/>
后時有司請禁南越關市鐵噐佗曰高帝立我通使物<lb/>
<pb n="KR4h0132_WYG_509-31b"/>
今高后聼讒臣别異蠻夷隔絶器物此必長沙王計也<lb/>
欲倚中國擊滅南越而并王之自為功也於是佗乃自<lb/>
尊號為南越武帝發兵攻長沙邊邑敗數縣而去焉高<lb/>
后遣將軍隆慮侯竈往擊之㑹暑溼士卒大疫兵不能<lb/>
踰嶺嵗餘高后崩即罷兵佗因此以兵威邊財物賂遺<lb/>
閩越西甌駱役屬焉東西萬餘里廼乘黄屋左纛稱制<lb/>
與中國侔及孝文帝元年初鎮撫天下使告諸侯四夷<lb/>
從代來即位意喻盛德焉乃為佗親冢在真定置守邑<lb/>
<pb n="KR4h0132_WYG_509-32a"/>
嵗時奉祀召其從昆弟尊官厚賜寵之詔丞相陳平等<lb/>
舉可使南越者平言好畤陸賈先帝時習使南越廼召<lb/>
賈以為太中大夫徃使因讓佗自立為帝曽無一介之<lb/>
使報者陸賈至南越王甚恐為書謝稱曰蠻夷大長老<lb/>
夫臣佗前日高后隔異南越竊疑長沙王讒臣又遙聞<lb/>
髙后盡誅佗宗族掘燒先人冢以故自棄犯長沙邊境<lb/>
且南方卑溼蠻夷中間其東閩越千人衆號稱王其西<lb/>
甌駱裸國亦稱王老臣妄竊帝號聊以自娛豈敢以聞<lb/>
<pb n="KR4h0132_WYG_509-32b"/>
天王哉乃頓首謝願長為藩臣奉貢職於是乃下令國<lb/>
中曰吾聞兩雄不俱立兩賢不并世皇帝賢天子也自<lb/>
今以後去帝制黄屋左纛陸賈還報孝文帝大說遂至<lb/>
孝景時稱臣使入朝請然南越其居國竊如故號名其<lb/>
使天子稱王朝命如諸侯至建元四年卒<lb/>
　<lb/>
　<lb/>
　文章辨體彚選巻五百九<lb/>
</p>
<p>
</p>
  </div>
</body>
</text>
</TEI>
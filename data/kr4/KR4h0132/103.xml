<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三</head> <lb/>
    <p>
<pb n="KR4h0132_WYG_103-1a"/>
欽定四庫全書<lb/>
　文章辨體彚選巻一百三<lb/>
　　　　　　　　　　　　明　賀復徴　編<lb/>
䟽十七<lb/>
　　論建儲䟽<hi>宋范鎮</hi>
伏惟諫官者為宗廟社稷計也諫官而不以宗廟社稷<lb/>
計事陛下者愛死而尸利之人也臣不為也臣不為愛<lb/>
死尸利而以宗廟社稷之計獻者知諫官之任也不敢<lb/>
<pb n="KR4h0132_WYG_103-1b"/>
負陛下也惟陛下裁之臣使契丹還過河北河北人籍<lb/>
籍紛紛皆謂陛下方不豫時有言曰我不能管天下事<lb/>
也又呼大臣而戒之曰且看太祖太宗面道路傳聞不<lb/>
審信然則有得有失其失謂何陛下憂勞萬機有風露<lb/>
晦明之感纔一不豫而遽言不能管天下事此臣所謂<lb/>
陛下之言為失也其得謂何方陛下不豫時中外皇皇<lb/>
莫知所為而陛下方以祖宗後裔為念是宗廟社稷之<lb/>
計慮至深且明也臣所謂陛下之言為得也今陛下既<lb/>
<pb n="KR4h0132_WYG_103-2a"/>
已平復御殿聽政是向之失者以為得也願惟所謂得<lb/>
者而終行之行之之術非明則不審非果則不决惟審<lb/>
與决而宗廟社稷之計定矣方今祖宗後裔蕃衍盛大<lb/>
信厚篤實伏惟陛下㧞其尤者優其禮數試之以政或<lb/>
置之左右與圖天下之事以系天下人心異時誕育皇<lb/>
嗣復遣還邸則景徳中故事是也初周王既薨眞宗皇<lb/>
帝取宗室子養之宫中者天下之大慮也太祖皇帝捨<lb/>
其子而立太宗皇帝者天下之大公也宗廟社稷之至<lb/>
<pb n="KR4h0132_WYG_103-2b"/>
計也唐自昭肅後君臣之間諱言儲副事者闇君之為<lb/>
也伏惟陛下觀太祖皇帝大公之心考眞宗皇帝時故<lb/>
事而黜唐昭肅以下之為斷於聖心以幸天下臣不勝<lb/>
大願臣考之於古參之於今謀之於心書之於䟽䟽成<lb/>
而累月不上者大懼無益於事死今之世以累陛下<lb/>
之明也既而自解曰陛下方不豫時尚不忘宗廟社稷<lb/>
之至計今已平復肯忘宗廟社稷之至計而殺敢言之<lb/>
諫官乎必不然也臣所以冐萬死而無避也伏惟赦臣<lb/>
<pb n="KR4h0132_WYG_103-3a"/>
萬死之罪審之决之以定宗廟社稷之至計非獨臣䝉<lb/>
更生之賜乃天下之人之心也不勝區區之愚臣昧死<lb/>
再拜<lb/>
　　論陳執中<hi>范鎮</hi>
臣聞去年十二月熒惑犯房上相未幾陳執中家决殺<lb/>
婢死議者以為天變應此臣切謂不然執中再入為相<lb/>
未及二年變祖宗大樂隳朝廷典故縁葬事除宰相除<lb/>
翰林學士觀察使其餘僣賞不可悉紀陛下罷内降五<lb/>
<pb n="KR4h0132_WYG_103-3b"/>
六年來政事清明近日稍復奉行至有侍從臣寮之子<lb/>
亦求内降内臣無名超資改轉月須數人又今天下民<lb/>
困政為兵多而益兵不已執中身為首相義當論執而<lb/>
因循茍簡曽不建言天變之發實為此事陛下釋此不<lb/>
問御史又專治其私捨大責細臣恐雖退執中未當天<lb/>
變乞以臣章宣示御史然後降付學士草詔使天下之<lb/>
人知陛下退大臣不以其家事而以其職事使後来執政<lb/>
不敢恤其家事而盡心於陛下職事<lb/>
<pb n="KR4h0132_WYG_103-4a"/>
　　論王霸䟽<hi>程顥</hi>
臣伏謂得天理之正極人倫之至者堯舜之道也用其<lb/>
私心依仁義之偏者霸者之事也王道如砥本乎人情<lb/>
出乎禮義若履大路而行無復囘曲覇者﨑嶇反側於<lb/>
曲逕之中而卒不可與入堯舜之道故誠心而王則王<lb/>
矣假之而覇則覇矣二者其道不同在審其初而已易<lb/>
所謂差若毫釐繆以千里者其初不可不審也故治天<lb/>
下者必先立其志正志先立則邪説不能移異端不能<lb/>
<pb n="KR4h0132_WYG_103-4b"/>
惑故力進於道而莫之禦也苟以覇者之心而求王道<lb/>
之成是衒石以為玉也故仲尼之徒無道桓文之事而<lb/>
曽西耻比管仲者義所不由也况下於覇者哉陛下躬<lb/>
堯舜之資處堯舜之位必以堯舜之心自任然後為能<lb/>
充其道漢唐之君有可稱者論其人則非先王之學考<lb/>
其時則皆駁襍之政乃以一曲之見幸致小康其創法<lb/>
垂統非可繼於後世者皆不足為也然欲行仁政而不<lb/>
素講其具使其道大明而後行則或出或入終莫有所<lb/>
<pb n="KR4h0132_WYG_103-5a"/>
至也夫事有大小有先後察其小忽其大先其所後後<lb/>
其所先皆不可以適治且志不可慢時不可先惟陛下<lb/>
稽先聖之言察人事之理知堯舜之道備於已反身而<lb/>
誠之推之以及四海擇同心一徳之臣與之共成天下<lb/>
之務書所謂尹躬暨湯咸有一徳又曰一哉王心言致一<lb/>
而後可有為也古者三公不必備惟其人誠以謂不得<lb/>
其人而居之則不若闕之之為愈也葢小人之事君子<lb/>
所不能同豈聖賢之事而庸人可參之哉欲為聖賢之<lb/>
<pb n="KR4h0132_WYG_103-5b"/>
事而使庸人參之則其命亂矣既任君子之謀而又入<lb/>
小人之議則聰明不專而志意惑矣今将救千古深錮<lb/>
之弊為生民長乆之計非夫極聽覽之明盡正邪之辨<lb/>
致一而不二其能勝之乎或謂人君舉動不可不愼易<lb/>
於更張則為害大矣臣獨以為不然所謂更張者顧理<lb/>
所當耳其動皆稽古質義而行則為愼莫大馬豈若因<lb/>
循茍簡卒致敗亂者哉自古以來何嘗有師聖人之言<lb/>
法先王之治将大有為而反成禍患者乎願陛下奮天<lb/>
<pb n="KR4h0132_WYG_103-6a"/>
錫之勇智體乾剛而獨斷霈然不疑則萬世幸甚<lb/>
　　論十事䟽<hi>程顥</hi>
臣竊謂聖人創法皆本諸人情極乎物理雖二帝三王<lb/>
不無隨時因革踵事増損之制然至乎為治之大原牧<lb/>
民之要道則前聖後聖豈不同條而共貫哉葢無古今<lb/>
無治亂如生民之理有窮則聖王之法可改後世能盡<lb/>
其道則大治或用其偏則小康此厯代彰灼著明之効<lb/>
也茍或徒知泥古而不能施之於今姑欲徇名而遂廢<lb/>
<pb n="KR4h0132_WYG_103-6b"/>
其實此則陋儒之見何足以論治道哉然儻謂今人之<lb/>
情皆已異於古先王之跡不可復於今趣便目前不務<lb/>
高遠則亦恐非大有為之論而未足以濟當今之極弊<lb/>
也謂如衣服飲食宫室器用之類茍便於今而有法度<lb/>
者豈亦遽當改革哉惟其天理之不可易人所賴以生<lb/>
非有古今之異聖人之所必為者固可槩舉然而行之<lb/>
有先後用之有緩速若夫裁成運動周旋曲當則在朝<lb/>
廷講求設施如何耳古者自天子達於庶人必須師友<lb/>
<pb n="KR4h0132_WYG_103-7a"/>
以成就其徳業故舜禹文武之聖亦皆有所從學今師<lb/>
傅之職不修友臣之義未著所以尊徳樂善之風未成<lb/>
於天下此非有古今之異者也王者必奉天建官故天<lb/>
地四時之職厯二帝三王未之或改所以百度修而萬<lb/>
化理也至唐猶僅存其畧當其治時尚得綱紀小正今<lb/>
官秩淆亂職業廢弛太平之治所以未至此亦非有古<lb/>
今之異也天生蒸民立之君使司牧之必制其常産使<lb/>
之厚生則經界不可不正井地不可不均此為治之大<lb/>
<pb n="KR4h0132_WYG_103-7b"/>
本也唐尚能有口分授田之制今則蕩然無法富者跨<lb/>
州縣而莫之止貧者流離餓殍而莫之恤幸民雖多而<lb/>
衣食不足者葢無紀極生齒日益繁而不為之制則衣<lb/>
食日蹙轉死日多此乃治亂之機也豈可不漸圖其制<lb/>
之之道哉此亦非有古今之異者也古者政教始乎鄉<lb/>
里其法起於比閭族黨州縣酇遂以相聨屬統治故民<lb/>
相安而親睦刑法鮮犯亷耻易格此亦人情之所自然<lb/>
行之則效亦非有古今之異者也庠序之敎先王所以<lb/>
<pb n="KR4h0132_WYG_103-8a"/>
明人倫化成天下今師學廢而道徳不一鄉射亡而禮<lb/>
義不興貢士不本於鄉里而行實不修秀民不養於學<lb/>
校而人材多廢此較然之事亦非有古今之異者也古<lb/>
者府史胥徒受禄公上而兵農未始判也今驕兵耗竭<lb/>
國力亦已極矣臣謂禁衛之外不漸歸於農則将貽深<lb/>
慮府史胥徒之役毒遍天下不更其制則未免大患此<lb/>
亦至明之理非有古今之異者也古者民必有九年之<lb/>
食無三年之食者以為國非其國臣觀天下耕之者少<lb/>
<pb n="KR4h0132_WYG_103-8b"/>
食之者衆地力不盡人功不勤雖富室强宗鮮有餘積<lb/>
况又其貧弱者乎或一州一縣有年歲之凶即盗賊縱<lb/>
横饑羸滿路如不幸有二三千里之災或連年之歉則<lb/>
則未知朝廷以何道處之則其患不可勝言矣豈可曰<lb/>
昔何乆不至是因以幸為可恃也哉固宜漸從古制均<lb/>
田務農公私交為儲粟之法以為之備此亦無古今之<lb/>
異者也古者四民各有常職而農者十居八九故衣食<lb/>
易給而民無所困苦今京師浮民數逾百萬游手不足<lb/>
<pb n="KR4h0132_WYG_103-9a"/>
貲度觀其窮蹙辛苦孤貧疾病變詐巧偽以自求生而<lb/>
常不足以生日益歲滋乆将若何事已窮極非聖人能<lb/>
變而通之則無以免患豈可謂無可柰何而已哉此在<lb/>
酌古變今均多恤寡漸為之業以救之耳此亦非有古<lb/>
今之異者也聖人奉天理物之道在乎六府六府之任<lb/>
治於五官山虞澤衡各有常禁故萬物豐阜而財用不<lb/>
乏今五官不修六府不治用之無節取之不時豈非物<lb/>
失其性材木所資天下皆以童赭斧斤焚蕩尚且侵尋<lb/>
<pb n="KR4h0132_WYG_103-9b"/>
不禁而川澤漁獵之繁暴殄天物亦已耗竭則将若之<lb/>
何此乃窮弊之極矣惟修虞衡之職使将養之則有變<lb/>
通長乆之勢此亦非有古今之異者也古者冠昬喪祭<lb/>
車服器用等差分别莫敢踰僣故財用易給而民有常<lb/>
心今禮制未修奢靡相尚卿大夫之家莫能中禮而商<lb/>
販之類或踰王公禮制不足以檢飭人情名數不足以<lb/>
旌别貴賤既無定分則姦詐攘奪人人求厭其欲而後<lb/>
已豈有止息者哉此爭亂之道也則先王之法豈得不<lb/>
<pb n="KR4h0132_WYG_103-10a"/>
講而損益之哉此亦非有古今之異者也此十者特其<lb/>
端緒耳臣特論其大端以為三代之法有必可施行之<lb/>
驗如其綱條度數施為注措之道則審行之必也稽之<lb/>
經訓而合施之人情而宜此曉然之定理豈徒若迂踈<lb/>
無用之説哉惟聖明裁擇<lb/>
　　論立后上太皇太后疏<hi>范祖禹</hi>
臣伏奉詔㫖皇帝納后六禮令翰林學士御史中丞兩<lb/>
省給舍與禮部太常寺官同共詳議臣竊伏思此國家<lb/>
<pb n="KR4h0132_WYG_103-10b"/>
大事萬世之始福祚所繫風化所先自古聖王重之今<lb/>
陛下宜先知者有四不可不慎也臣謹稽之上古參之<lb/>
後世為陛下悉數而詳言之一曰族姓二曰女徳三曰<lb/>
隆禮四曰博議所謂族姓者臣聞古之帝王所與為婚<lb/>
姻者必大國諸侯先聖王之後勲賢之裔不然則甥舅<lb/>
之國也不以微賤上敵至尊故其福祚盛大子孫蕃昌<lb/>
昔者皇帝娶於西陵之女是為嫘祖為皇帝正妃其子<lb/>
孫皆有天下五帝三王皆黄帝之後也髙辛娶陳鋒氏<lb/>
<pb n="KR4h0132_WYG_103-11a"/>
之女是生帝堯虞舜娶帝堯之二女釐降於媯汭遂有<lb/>
天下大禹娶於塗山是生夏啓天下歸之子孫享國四<lb/>
百七十餘年成湯娶於有辛氏子孫有天下六百餘年<lb/>
周之先祖后稷生於姜嫄世有賢妃太王娶太姜是生<lb/>
王季王季娶太任是生文王文王娶太姒其禮尤盛大<lb/>
雅歌之曰文王初載天作之合言文王之初有識天已<lb/>
生賢女為之配也又曰大邦有子俔天之妹文定厥祥<lb/>
親迎於渭造舟為梁不顯其光自古昏禮未有如文王<lb/>
<pb n="KR4h0132_WYG_103-11b"/>
之盛也太姜炎帝之後也太任太昊之後也太姒大禹<lb/>
之後也太姒生十子武王周公皆聖人也其餘皆為顯<lb/>
諸侯周之子孫徧於天下太姒之徳也詩人美文王之<lb/>
聖本由太任其詩曰思齊太任文王之母思媚周姜京<lb/>
室之婦太姒嗣徽音則百斯男又曰刑於寡妻至於兄<lb/>
弟以御於家邦言文王之化自家及國以正天下也周<lb/>
南闗睢后妃之徳人倫之始風化天下皆美太任太姒<lb/>
也武王亦娶於姜是生成王周有天下三十餘世八百<lb/>
<pb n="KR4h0132_WYG_103-12a"/>
餘年其基本葢由此也故族姓不可不貴所謂女徳者<lb/>
臣聞禮本夫婦詩始后妃治亂因之興亡繫焉三代之<lb/>
興皆有賢妃其亡也有孽女夏之興也以塗山其亡也<lb/>
以末喜商之興也以有娀其亡也以妲己周之興也以<lb/>
姜嫄其亡也以褒姒此皆聖賢所紀詩書所載垂之後<lb/>
世以為永鑒者也秦漢以後婚姻多不正無足取法惟<lb/>
後漢顯宗明徳馬后唐太宗文徳長孫后憲宗懿安郭<lb/>
后皆有后徳出於勲賢之家其餘敗亂足以為戒而已<lb/>
<pb n="KR4h0132_WYG_103-12b"/>
恭惟本朝太祖皇帝以來家道正而人倫明厯世皆有<lb/>
聖后内徳之助自三代以後未有如本朝家法也皇帝<lb/>
聖徳明茂睿質純粹天監在下必生聖女以佑皇家惟<lb/>
陛下遠觀上古近鑒後世上思天地宗廟之奉下為萬<lb/>
世子孫之計選卜窈窕以母儀萬國表正六宫非有徳<lb/>
孰可以當之然閨門之徳不可著見必視其世族觀其<lb/>
祖考察其家風參以庶事亦可知也昔漢之初大臣議<lb/>
欲立髙帝子齊王皆曰王母家駟鈞惡戾虎而冠者也<lb/>
<pb n="KR4h0132_WYG_103-13a"/>
代王母家薄氏君子長者乃立代王是為文帝為漢之<lb/>
賢主亦由其母家仁善也故女徳不可不先所謂隆禮<lb/>
者臣聞天子之與后猶天之與地日之與月隂之與陽<lb/>
相須而後成者也禮曰天子聽男敎后聽女順天子理<lb/>
陽道后治隂徳敎順成俗内外和順國家理治此之謂<lb/>
盛徳又曰天子修男敎父道也后修女順母道也孔子<lb/>
對魯哀公曰古之為政愛人為大所以治愛人禮為大<lb/>
所以治禮敬為大敬之至矣大昏為大大昏至矣大昏<lb/>
<pb n="KR4h0132_WYG_103-13b"/>
既至冕而親迎親之也是故君子興敬為親捨敬是遺<lb/>
親也弗愛不親弗敬不正愛與敬其政之本與哀公曰<lb/>
寡人願有言然冕而親迎不已重乎孔子愀然作色而<lb/>
對曰合二姓之好以繼先聖之後以為天地宗廟社稷<lb/>
之主君何謂已重乎又曰天地不合萬物不生大昬萬<lb/>
世之嗣也君何謂已重焉葢深非之也孔子遂言曰昔<lb/>
三代明王之政必敬其妻子也有道妻也者親之主也<lb/>
敢不敬歟禮又曰元冕齋戒鬼神隂陽也将以為社稷<lb/>
<pb n="KR4h0132_WYG_103-14a"/>
主為先祖後其可以不致敬乎又曰敬而親之先王之<lb/>
所以得天下也今臣與衆官討論講議皆約先王之禮<lb/>
參酌其宜不為過隆願陛下勿以疑為進言者必曰天子<lb/>
至尊無敵於天下不當行夫婦之禮而荀卿有言天子<lb/>
無妻告人無匹也如此則是周公之典孔子之言皆不<lb/>
可信而荀卿之言可信也臣謹按禮冠昏唯有士禮而<lb/>
無天子諸侯之禮故三代以來唯以士禮推而上之為<lb/>
天子諸侯之禮葢以成人之與夫婦自天子至於士則<lb/>
<pb n="KR4h0132_WYG_103-14b"/>
一也臣竊聞親王宗室之間娶妻殊無齊體之禮敬而<lb/>
親之天子豈有獨尊而無偶配者哉至於鄙慝之禮或<lb/>
雜貪鄙之俗或習委巷之風下自士族上流宫禁有涉<lb/>
於此者願陛下一切屏絕之以正基本以先天下故禮<lb/>
不可不隆所謂博議者臣聞古者天子聘后上公逆之<lb/>
諸侯主之故春秋書祭公來遂逆王后於紀夫國有大<lb/>
事大臣不容不預䎹也昔慈聖光獻之立也吕夷簡定<lb/>
其議故其詔曰覽上宰之敷言其策曰宗公鼎臣誦言<lb/>
<pb n="KR4h0132_WYG_103-15a"/>
於朝先是茶商陳氏女亦預選擇王曽宋綬皆以為言<lb/>
大臣繼有言者遂罷陳氏仁宗所以為聖者能從衆也<lb/>
進言者必曰此陛下家事非外人所預自古誤人主者<lb/>
多繇此言也天子以四海為家中外之事孰非陛下家<lb/>
事大臣無不可預之事亦無不當預之人且陛下用一<lb/>
執政進一近臣必欲協天下人望况立皇后以母天下<lb/>
乎臣恐陛下一日降詔云立某氏為皇后則大臣雖有<lb/>
所見亦難乎論議矣今陛下之所選擇莫若出其姓氏<lb/>
<pb n="KR4h0132_WYG_103-15b"/>
宣問大臣若聖志既定而衆議僉同則卜筮協從鬼神<lb/>
其依天人之意無不同矣故議不可不博臣幸備勸講<lb/>
其職在以帝王之事禆益聖徳故敢獻其所聞臣之愚<lb/>
誠惟中宫正位之後四海之内室家相慶則宗社之福<lb/>
也狂瞽之言惟陛下留聽干冐宸嚴臣無任惶懼俟辠<lb/>
之至<lb/>
　　論宦官䟽<hi>范祖禹</hi>
臣聞書曰與治同道罔不興與亂同事罔不亡漢有天<lb/>
<pb n="KR4h0132_WYG_103-16a"/>
下四百年唐有天下三百年及其亡也皆由宦官相去<lb/>
五百餘年如循一軌葢與亂同事未有不亡者也漢自<lb/>
元帝任用石顯委以政事殺蕭望之周堪而廢劉向等<lb/>
漢之基業壞於元帝東漢鄧后臨朝中官用事手握王<lb/>
爵口含天憲順帝以後五侯專朝桓帝靈帝之時十常<lb/>
侍擅天下子弟親黨割剥百姓毒流四海附之者寵及<lb/>
三族違之者滅及五宗大考黨獄夷戮天下名士於是黄<lb/>
巾賊起朝埜崩離及袁紹誅宦官獻帝奔播困餓而曹<lb/>
<pb n="KR4h0132_WYG_103-16b"/>
操因之以簒漢唐自明皇使高力士决省章奏宦官始<lb/>
盛李林甫楊國忠等皆因力士以進唐亡之祻基於開<lb/>
元肅宗任李輔國末年寝疾輔國以兵刼遷明皇於西<lb/>
内殺張皇后及二王明皇以幽崩肅宗以駭没貴為天<lb/>
子上不保其父中不保其身下不保其妻子由用輔國<lb/>
一人而已代宗用程元振功臣畏讒吐蕃冦陷京師播<lb/>
遷於陜徳宗用宦官分領神策禁兵其後天子由其所<lb/>
立唐室終以此亡憲宗服金丹躁忿為陳洪志所弑敬<lb/>
<pb n="KR4h0132_WYG_103-17a"/>
宗為劉克明所弑文宗欲誅憲宗之賊謀泄仇士良殺<lb/>
四宰相及朝臣㓕其族流血成渠朝廷半空文宗憂憤<lb/>
以至於没武宗以後皆由宦官所立僖宗呼田令孜為<lb/>
父天下大亂黄巢賊起播遷於蜀又幸興元楊復恭自<lb/>
稱定策國老呼昭宗為負心門生天子劉季述等廢昭<lb/>
宗於東内韓全誨等刼昭宗幸鳳翔於是崔裔誅中官<lb/>
而朱全忠刼遷昭宗遂弑之因以簒唐觀漢唐亡國之<lb/>
禍其酷如此後之人主豈可不以為刻肌刻骨之戒哉<lb/>
<pb n="KR4h0132_WYG_103-17b"/>
太宗時王繼恩有平蜀之功中書欲除宣徽使太宗曰<lb/>
朕讀前代書史不欲宦官預政事宣徽使執政之漸也<lb/>
宰相懇言繼恩有大功非此不足為賞太宗切責宰相<lb/>
等乃命學士别立宣政使之目以授繼恩布衣韓拱宸<lb/>
詣檢院上言繼恩功大賞薄太宗大怒以拱辰妖言惑<lb/>
衆枤脊黥面配流崖州太宗可謂深鑒前古而塞祻亂<lb/>
之源矣英宗服藥任守忠往來間搆兩宫致慈聖太后<lb/>
與英宗不相悦言者劾奏其辠貶蘄州安置盡逐其黨<lb/>
<pb n="KR4h0132_WYG_103-18a"/>
然後慈聖英宗母子如初宫省清肅熙寧元豐間内臣<lb/>
之中李憲王中正宋用臣三人者最為魁傑憲總兵熙<lb/>
河兼領三路中正總兵河東兼領四路其權勢震動内<lb/>
外自陜以西人不敢斥言憲名中正口勅募兵州郡不<lb/>
敢違師徒凍餓奔潰死亡最甚憲陳再舉之策以誘夏<lb/>
賊致永樂陷没在熙河僣擬不法用臣興土木之役無<lb/>
時休息𣙜舟船置堆垜網市井之微利奪細民之衣食<lb/>
專事刻剥為國歛怨此三人者雖加誅未足以謝萬姓<lb/>
<pb n="KR4h0132_WYG_103-18b"/>
朝廷止從寛典量加廢黜唯憲獨死中正用臣猶存陛<lb/>
下近召内臣十人續又召數人而李憲王中正之子皆<lb/>
在其中又除押班二人帶御器械一人中外無不驚愕<lb/>
既而聞二人以執政言其有過先罷三人以舍人繳其<lb/>
詞頭且輟前來指揮首違故事又李憲王中正之子既<lb/>
得入侍則中正用臣亦将進用人心不得不憂故臣敢<lb/>
極言之陛下與太皇太后同聽政之初外逐蔡確章惇<lb/>
吕惠卿等及羣小人故朝廷肅清内逐李憲王中正宋<lb/>
<pb n="KR4h0132_WYG_103-19a"/>
用臣等及羣小人故宫禁肅清内外皆無凶人故天下<lb/>
安靜臣厯觀近古内外肅清未有如今日也祖宗法度<lb/>
所以維持後世不可輕變陛下柰何先自壞之陛下所<lb/>
以享南面之尊䝉已成之業四方萬里奔走而聽命者<lb/>
以朝廷公正天下心服也陛下何不慎守法度䂓矩増<lb/>
修徳政使過於垂簾之時然後不失天下之望今未及<lb/>
進一賢行一善先驟用中官如此之盛四方聞之必以<lb/>
為政出宫掖無復綱紀如衰季之世豈不大失人心哉<lb/>
<pb n="KR4h0132_WYG_103-19b"/>
夫人心一失欲復收之甚難陛下若作一二事使中外<lb/>
悦服四方竦動則它日所為有順流之易人心先信故<lb/>
也若作一二事使中外憂疑四方解體他日雖有美意<lb/>
人已不信在前豈得使心服乎如此而望徳業之光名<lb/>
譽之隆非臣之所知也今中官止是陛下左右給事使<lb/>
令臣雖至愚亦知其未必有害政之事然欲治外者必<lb/>
先治内欲治遠者必先治近是以明王慎選左右壬人<lb/>
堯舜畏之佞人孔子遠之恐其有損而不自覺也昔唐<lb/>
<pb n="KR4h0132_WYG_103-20a"/>
之時仇士良敎其黨曰天子不可令閒常宜以奢靡娛<lb/>
其耳目使日新月盛無暇更及他事則吾軰可以得志<lb/>
慎勿使之讀書親近儒士彼見前代興亡心知憂懼則<lb/>
吾軰踈斥矣士良以此固其權寵故能專恣二十餘年<lb/>
夫漢唐之事當今必無然以先帝天姿英睿聖學高明<lb/>
可謂不世出之主而内外為小人所悞外興師旅内興<lb/>
百役先帝未嘗享太平之樂終以憂勤損壽凡不便民<lb/>
之事皆羣小所為而使先帝受天下之謗臣常痛之故<lb/>
<pb n="KR4h0132_WYG_103-20b"/>
不願陛下復近小人葢以此也陛下誠能聽臣之言悉<lb/>
追罷除用内臣指揮未到者别與差遣已入者復授外<lb/>
官則中外之人稱誦聖徳萬口一辭以為至美乃可以<lb/>
解衆庶之惑洗陛下之謗此如反掌之易何難而不為<lb/>
哉自聞近臣兩次指揮以來外議洶洶皆云大臣不能<lb/>
爭執陷陛下於過舉臺諫之臣又皆畏避中人莫敢一<lb/>
言但恐陛下未知之耳若使知之必不為也臣侍經筵<lb/>
八年日望一日歲望一歲期陛下為令徳之主唯恐有<lb/>
<pb n="KR4h0132_WYG_103-21a"/>
纎毫之失故不避違拂聖意數進苦切之言陛下每留<lb/>
睿聽以臣愚直見知臣亦不量微力竊以獻納自任今<lb/>
兹事體實繫朝政汚隆人情去就臣義均休戚榮辱不<lb/>
忍黙黙坐視敢冐萬死而獻其忠唯陛下裁詧<lb/>
　　論聽政䟽<hi>范祖禹</hi>
臣等伏以天下不幸大行太皇太后登遐陛下號慕哀<lb/>
毁孝性天至在廷聞者無不摧隕今摠攬庶政延見羣<lb/>
臣四方之民傾耳而聽拭目而視此乃宋室隆替之本<lb/>
<pb n="KR4h0132_WYG_103-21b"/>
社稷安危之基天下治亂之端生民休戚之始君子小<lb/>
人消長進退之際天命人心去就離合之時也嗚呼可<lb/>
不慎哉可不慎哉臣等久備講讀職在論思首當獻言<lb/>
以助萬一陛下宜先誠意正心推廣聖孝發為徳音行<lb/>
為仁政以慰答天下生民之望此在陛下加意而已非<lb/>
有所難也願陛下循其本而行之則其末可以無難昔<lb/>
周公以成王㓜弱故位冢宰治天下七年制禮作樂以<lb/>
致太平其功徳至隆周公歿成王追念其勛勞賜魯天<lb/>
<pb n="KR4h0132_WYG_103-22a"/>
子禮樂使世世祀周公以為非此不足以稱周公之徳<lb/>
也成王所以報周公如此故天下莫不歸心漢大将軍<lb/>
霍光尊立宣帝霍光既没宣帝亦塟以天子之禮帝始<lb/>
親政事又思報大将軍功徳夫周公霍光皆人臣也有<lb/>
非常之功故成王宣帝皆報以非常之禮而况太皇太<lb/>
后英宗之配神宗之母陛下之祖母有大功於宗廟社<lb/>
稷有大徳於億兆人民於陛下之恩與天地無極豈人<lb/>
臣之比哉然則今陛下所宜先者莫如報太皇太后之<lb/>
<pb n="KR4h0132_WYG_103-22b"/>
徳也自仁宗以來三后臨朝皆有大功章獻明肅之於<lb/>
仁宗慈聖光獻之於英宗鞠育扶持勤勞艱難亦未得<lb/>
如太皇太后之於陛下也元豐之末神宗寝疾已不能<lb/>
出號令陛下年始十歲太皇太后内定大策擁立陛下<lb/>
儲位遂定陛下之有天下乃得之於太皇太后也聽政<lb/>
之初詔令所下百姓無不歡呼鼓舞自古母后多私外<lb/>
家惟太皇太后未嘗有毫髪假借族人不惟族人而已<lb/>
徐王魏王皆親子也以朝廷之故踈遠隔絕魏王病既<lb/>
<pb n="KR4h0132_WYG_103-23a"/>
沒然後一往太皇太后疾已革然後徐王得入進退羣<lb/>
臣必從天下人望不以已意為喜怒賞罰故至公無私<lb/>
之徳雖匹夫匹婦之口亦能道之臨朝九年未嘗少自<lb/>
娛樂焦勞刻苦以念生民所以如此豈有他求哉凡皆<lb/>
為趙氏社稷宋室宗廟專心一意以保祐陛下也故身<lb/>
當其勞苦而使陛下享其安逸昔章獻明肅臨朝親黨<lb/>
僥倖濫恩仁宗既親機不免釐革故小人不能無怨今<lb/>
太皇太后自臨朝以來左右請求一切拒絕内外肅然<lb/>
<pb n="KR4h0132_WYG_103-23b"/>
葢以朝廷不可無紀綱故身當其怨而使陛下坐收肅<lb/>
清之功陛下如欲報太皇太后之徳莫若循其法度而<lb/>
謹守之祖宗以來唯以徳澤結百姓之心欲四海安静<lb/>
無事仁宗行之四十二年天下至今思之恭惟太皇太<lb/>
后之政事乃仁宗之政事也然而仁宗聖性寛裕不忍<lb/>
拒人内降濫恩其後亦比比而有惟太皇太后嚴正至<lb/>
靜不可干犯故能外斥逐姦邪以清朝廷内裁抑僥倖<lb/>
以肅宫禁九年之間終始如一故雖徳澤深厚結於百<lb/>
<pb n="KR4h0132_WYG_103-24a"/>
姓而小人之怨亦不為少矣今必有小人進言曰太皇<lb/>
太后不當改先帝之政逐先帝之臣此乃離間之言陛<lb/>
下不可不察也當陛下嗣位之初太皇太后同聽政中<lb/>
外臣民上書者以萬數皆言政令有不便者太皇太后<lb/>
因天下人心欲改故與陛下同改之非以己之私意而<lb/>
改也既改其法則作法之人及主其法者有罪當逐陛<lb/>
下與太皇太后亦以衆言而逐之其所逐者皆上負先<lb/>
帝下負萬民天下之所仇疾衆庶所欲同去者也太皇<lb/>
<pb n="KR4h0132_WYG_103-24b"/>
太后豈有憎愛於其間哉顧不如此則天下不安耳惟<lb/>
陛下清心照理辨察是非斥遠佞人深拒邪説有敢以<lb/>
姦言惑聖聽者宜明正其罪付之典刑痛懲一人以儆<lb/>
羣慝則帖然無事矣陛下若稍入其語不正其罪則恐<lb/>
姦言邪説繼進不已萬一追報之理小有不至此於太<lb/>
皇太后聖徳無損而於陛下孝道有虧必大失天下之<lb/>
心陛下豈不見司馬光以公忠正直為天下所信服陛<lb/>
下與太皇太后用以為相海内之人無不忻悦光殁之<lb/>
<pb n="KR4h0132_WYG_103-25a"/>
日無不悲哀乃至茶坊酒肆之中亦事其畫像光所以<lb/>
得人心如此者為其能輔佐陛下與太皇太后功及天<lb/>
下也以光之功比之太皇太后止是萬分之一而百姓<lb/>
思之如此而况太皇太后有天地之心於陛下若聽小<lb/>
人讒説或追報有所不至或輕改其政事豈不大失天<lb/>
下人心乎人心離於下則天變見於上陛下雖欲為善<lb/>
以救之改過以補之亦無及矣孝者萬行之本本既不<lb/>
立則其餘何足觀焉夫小人之情非為朝廷之計亦非<lb/>
<pb n="KR4h0132_WYG_103-25b"/>
為先帝之事皆為其身之利也日夜伺候欲逞其憾者<lb/>
乆矣太皇太后新棄天下陛下初攬政事乃小人乗間<lb/>
伺隙之時也不可不預防之此等既上悞先帝今又欲<lb/>
復悞陛下天下之事豈堪小人再破壞邪臣等恭聞陛<lb/>
下自太皇太后寝疾朝夕不離左右躬親藥膳衣不解帶<lb/>
憂瘁泣涕形於顔色自遭變故以來哀慕毁瘠中外具<lb/>
聞喪服之禮務從至隆又下詔發揚太皇太后盛徳推<lb/>
恩高氏此大孝之極也至親之際無所間然然而臣<lb/>
<pb n="KR4h0132_WYG_103-26a"/>
等猶言及此者竊以小人衆多恐置陛下於有過之地<lb/>
也如臣等所言雖萬萬無之然不敢不慮於未然或有<lb/>
纎芥流聞於外則臣等上負陛下不先言之罪大矣不<lb/>
勝憂國愛君之至惟陛下深留聖思<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_103-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百三<lb/>
</p>
<p>
</p>
  </div>
</body>
</text>
</TEI>
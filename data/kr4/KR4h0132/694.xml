<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百九十四</head> <lb/>
    <p>
<pb n="KR4h0132_WYG_694-1a"/>
欽定四庫全書<lb/>
　文章辨體彚選巻六百九十四<lb/>
　　　　　　　　　　　　明　賀復徴　編<lb/>
碣銘一<hi>以下正體</hi>
　呉訥曰碣謂石之特立者近世五品以下則用諸墓<lb/>
　以别於碑也文與碑同墓表則有官無官皆可其辭<lb/>
　則叙學行徳履焉　徐師曽曰按潘尼作黄門碣則<lb/>
　碣之作自晉始也唐碣制方趺圓首五品以下官用<lb/>
<pb n="KR4h0132_WYG_694-1b"/>
　之故其題有曰碣有曰碣銘有曰碣頌并序至於專<lb/>
　言碣而却有銘或兼言銘而却無銘則亦猶誌銘之<lb/>
　不可為典要也文有正體有變體<lb/>
　　後漢徴君徐君碣銘<hi>唐張九齡</hi>
後漢髙士徐君諱穉字孺子南昌人也先生受天元休<lb/>
含道傑岀生知而上貫之以一體資清純動適𤣥妙知<lb/>
道之將廢乃窮則獨善躬耕取資非力不食隣落所處<lb/>
率化無訟在漢之季遭時溷濁不抗迹以庇物故退接<lb/>
<pb n="KR4h0132_WYG_694-2a"/>
山林不茍利以辱身故進無禄位五辟宰府四舉孝亷<lb/>
又舉有道就拜太原太守皆辭疾不起延熹二年尚書<lb/>
令陳蕃僕射南郡胡廣相與上䟽極言先生宜爲輔弼<lb/>
協和人神漢桓帝猶能安車𤣥纁備禮徴聘而竟不屈<lb/>
志知時之不可久也然而諸公嘉招雖不之屑及聞薨<lb/>
卒卒徒歩弔祭禮有所尚隻鷄不薄意有所將生芻為<lb/>
貴士之慮義實衰世之有補仁而見徳俾後生之可㝷<lb/>
其廢中權行中慮皆此之類也昔者夷齊介潔而逺去<lb/>
<pb n="KR4h0132_WYG_694-2b"/>
沮溺野逸而離羣顏闔鑿坏以遁逃接輿狂歌而詭激<lb/>
此誠作者或類沽名夫有所不爲志則偏也無適不可<lb/>
用之極也先生則貶絶在心而經修於世純儉以存戒<lb/>
博愛以體仁應物以㑹通全己以歸正漢庭所以宗其<lb/>
徳天下所以服其行豈與彼數子直逕庭而已哉靈帝<lb/>
初欲蒲輪聘㑹先生以疾終時年七十二有子曰季登<lb/>
篤行孝悌亦髙尚不仕皇唐開元十五年予忝牧兹郡<lb/>
風流是仰在懸榻之後想見其人有表墓之儀豈孤此<lb/>
<pb n="KR4h0132_WYG_694-3a"/>
地則先生之徳其可没乎銘曰<lb/>
靈芝無根醴泉無源角立傑出先生斯存英英先生徳<lb/>
不可名麟出無應鴻飛入㝠道髙事逺跡陳名邵勒石<lb/>
舊邦以觀其妙<lb/>
　　元魯山墓碣銘<hi>李華</hi>
維唐天寳十二載九月二十七日魯山令河南元公終<lb/>
於陸渾草堂春秋五十九服名節者無不痛心嗚呼堂<lb/>
内有篇簡巾褐枕履琴杖簞瓢而巳堂下有接賔之位<lb/>
<pb n="KR4h0132_WYG_694-3b"/>
孤甥受學之室過是而徃無以送終名髙之士陸渾尉<lb/>
梁園喬潭賻以清白之俸遂其喪𦵏以明月十二日窆<lb/>
於所居南岡禮也公諱徳秀字紫芝延州使君之子後<lb/>
魏七葉易為元其裔也世有明哲承而述之幼挺全徳<lb/>
長為律度神體和氣貌融視色知教不言而信書易之<lb/>
易簡黄老之清净惟公備焉延州即世之後昆弟凋落<lb/>
慈親羸老無小無大仰飴於公及應府貢如京師不忍<lb/>
離親躬負安輿徃復千里以才行第一進士登科丁艱<lb/>
<pb n="KR4h0132_WYG_694-4a"/>
聲動無心既過苴葈刺血畵佛像寫經以不貲之身申<lb/>
罔極之報食無鹽酪居無爪翦者三年先人未祔於兆<lb/>
身廹當室緘未亡之哀叅調求仕銓試超等補南和尉<lb/>
黜陟使以至行上聞授左龍武軍録事因墜足樂正之<lb/>
憂愀然滿容以甥姪婚仕為念受署魯山令以痼疾不<lb/>
能趨拜故後長吏僉以客禮待之常獲盗未刑屬濵山<lb/>
之鄉稱猛獸為害盗請於庭曰感明府慈仁願殺獸贖<lb/>
罪公哀而許焉僚佐堅請公無變慮乃從破械縱之盗<lb/>
<pb n="KR4h0132_WYG_694-4b"/>
果屍獸復命吏人老㓜咨嗟震動發於廷宇播於四鄰<lb/>
則政化之行可知也公自㓜居貧累服齊斬不及親在<lb/>
而娶既孤之後單獨終身人或以絶後諭焉對曰兄有<lb/>
息男不曠先人之祀矣厯官俸禄悉以經營𦵏祭衣食<lb/>
孤遺代下之日柴車而返南逰陸渾考一畆之宅發八<lb/>
笥之直唯匹帛焉居無扃鑰牆藩之禁逹生齊物從其<lb/>
所好時屬歉嵗渉旬無煙彈琴讀書不改其樂好事者<lb/>
携酒食以饋之陶陶然脫遺身世涵泳道徳㧞清塵而<lb/>
<pb n="KR4h0132_WYG_694-5a"/>
棲顥氣中古以降公無比焉知我或希晦而不耀故也<lb/>
是宜為國老更論道佐世而羔鴈不至沒於空山可勝<lb/>
慟耶所著文章根𤣥極則道演寄情性則𤣥于思善人<lb/>
則禮水多能而深則廣呉公子觀樂曠逹而妙則現題<lb/>
窮於性命則塞士賦可謂與古同轍自為名家者也又<lb/>
其惡萬金之藏鄙十卿之禄貴富之辨吾得其真至哉<lb/>
元公越軼古今冲䆳㝠㝠純朗朴渾範於生靈凡與門<lb/>
人吟慕遺風謚曰文行先生從古也夫誄徳銘功厥義<lb/>
<pb n="KR4h0132_WYG_694-5b"/>
有三上以簡神明中以鋪光烈下以聳示後人斯文之<lb/>
作由此志也其銘曰<lb/>
天地元醇降為仁人隠耀韜精凝和葆神道心𤣥㣲消<lb/>
息詘伸載襲先猷竭盡報親貞玉白華不緇不磷縱翰<lb/>
祥風蛻跡泥塵今則巳矣及吾無身仰徳如在瞻賢靡<lb/>
因懐哉永思泣涕銘云<lb/>
　　清河郡公房公墓碣銘<hi>韓愈</hi>
公諱啓字某河南人其大王父融王父琯仍父子為宰<lb/>
<pb n="KR4h0132_WYG_694-6a"/>
相融相天后事逺不大傳琯相𤣥宗肅宗處艱難中與<lb/>
道進退薨贈太尉流聲於兹父乘仕至秘書少監贈太<lb/>
子詹事公胚胎前光生長食息不離典訓之内目擩耳<lb/>
染不學以能始為鳳翔府叅軍尚少人吏迎觀望見咸<lb/>
曰真房太尉家子孫也不敢弄以事轉同州澄城丞益<lb/>
自飾理同官憚伏衞晏使嶺南黜陟求佐得公擢摘良<lb/>
奸南土大喜還進昭應主簿裴胄領湖南表公為佐拜<lb/>
監察御史部無遺事胄遷江西又以節鎮江陵公一隨<lb/>
<pb n="KR4h0132_WYG_694-6b"/>
遷佐胄累功進至刑部員外郎賜五品服副胄使事為<lb/>
上介上聞其名徴拜虞部員外在省籍籍遷萬年令果<lb/>
辨憿絶貞元末王叔文用事材公之為舉以為容州經<lb/>
畧使拜御史中丞服佩視三品管有嶺外十三州之地<lb/>
林蠻洞蜒守條死要不相漁刼稅節賦時公私有餘削<lb/>
衣貶食不立資遺以班親舊朋友為義在容九年遷領<lb/>
桂州封清河郡公食邑三千户中人使授命書應待失<lb/>
禮客主違言徴貳太僕未至貶䖍州長史而坐使者以<lb/>
<pb n="KR4h0132_WYG_694-7a"/>
疾卒官年五十九其子越能輯父事無失謹謹致孝既<lb/>
𦵏碣墓請銘銘曰<lb/>
房氏二相厥家以聞條葉被澤况公其孫公初為吏亦<lb/>
以門庇佐使於南乃始已致既辦萬年命屏容服功緒<lb/>
卓殊氓獠循業維不順隨失署亡資非公之怨銘以著<lb/>
之<lb/>
　　侍御史周君碣<hi>柳宗元</hi>
有唐貞臣汝南周氏諱某字某以諫死葬於某貞元十<lb/>
<pb n="KR4h0132_WYG_694-7b"/>
二年桞宗元立碣於其墓左在天寳年有以謟諛至相<lb/>
位賢臣放退公為御史抗言以白其事得死於墀下史<lb/>
臣書之公公死而佞者始畏公議於虖古之不得其死<lb/>
者衆矣若公之死志匡王國氣震姦佞動獲其所斯盖<lb/>
得其死者歟公之徳之才洽於傳聞卒以不試而獨申<lb/>
其節猶能奮百代之上以為世軌第令生於定哀之間<lb/>
則孔子不曰未見剛者出於秦楚之後則漢祖不曰安<lb/>
得猛士而存不及興王之用没不遭聖人之歎誠立志<lb/>
<pb n="KR4h0132_WYG_694-8a"/>
者之所悼也故為之銘銘曰<lb/>
忠爲美道是履諌而死佞者止史之志石以紀為臣軌<lb/>
兮<lb/>
　　章明揚墓碣<hi>宋黄庭堅</hi>
章君庭字明揚分寧縣之石覲人石覲與余所居䨇井<lb/>
阻一溪余在䨇井明揚略無一日不來來則<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>嘑劇飲<lb/>
夜醉驅馬渉溪而歸未嘗見其有憂色也余家有急難<lb/>
明揚未嘗不竭蹶而趨事且一綜理而事皆辦鄉有鬭<lb/>
<pb n="KR4h0132_WYG_694-8b"/>
者明揚必揚臂於其間排難觧紛使皆意滿謝不直而<lb/>
去余嘗與鄉長者評其人似長安大俠髙陽酒徒顧天<lb/>
下安平詼詭譎怪之士虚老田野亦無足怪也元符之<lb/>
元夏六月明揚之子如壎以書走戎州來告明揚死矣<lb/>
且曰將死謂如壎以余之死累黄魯直余為之出涕而<lb/>
為文碣其墓其文曰<lb/>
鄙夫舌反平地蹇嵼明揚坦坦鄙夫嗟咨戚老羞卑明<lb/>
揚熈熈鄙夫乾沒刮利次骨明揚安拙鄙夫在堂較短<lb/>
<pb n="KR4h0132_WYG_694-9a"/>
量長明揚一觴醉不憒亂簡不廢弛稽古不售教子雪<lb/>
耻四十盖棺人謂之短吾謂之長彼耄耋老人謂之壽<lb/>
吾謂之殤夫人某氏羞其蘋藻如壎如篪尚克有造石<lb/>
覲之峨松竹連阡卜宫其洄億千萬年<lb/>
　　河内李氏先徳碣銘<hi>元姚燧</hi>
至大庚戍鄃王府長史兼經厯典食司與所部人匠都<lb/>
府官李惟㳟持其卿士席雲漢狀其祖潤文玉使懐之<lb/>
利用庫日民調商征之入吏禄公須之出不遺於受不<lb/>
<pb n="KR4h0132_WYG_694-9b"/>
僣於發如他人侵蠧以溢其家負而責償罪没産者皆<lb/>
無之與交人以誠御下以寛禮賢樂善者求表其阡燧<lb/>
曰管庫之官則古委吏亦下士也所可筆者豈專由孫<lb/>
貴耶葢鄃王之考初尚主世祖再尚主裕宗自稱晉王<lb/>
克用裔孫為置守冢數十户於鴈門禁民樵牧由分地<lb/>
在髙唐即是進爵為王世居静安黒水之陽為廟以祠<lb/>
孔子元貞始年表賀聖節獨書漢字庶其尊禮斯文者<lb/>
惟㳟今臣其子觀其所事者賢若不可辭矧有大此者<lb/>
<pb n="KR4h0132_WYG_694-10a"/>
懐之為州憲宗大封同姓初國世祖於秦以户寡益封<lb/>
之至元之末以封其孫順宗既之國未至疾返成廟賜<lb/>
名懐寧以王今聖時方撫軍於北皇太后儲皇徃居者<lb/>
二年則懐為三聖龍潜之地傳曰小國之君當大國之<lb/>
卿爲下士是邦者當冝何哉則君善職管庫者有不必<lb/>
言矣卒以大徳乙已三月十有八日年六十七垂絕猶<lb/>
念惟㳟不置曰吾平昔鍾愛是孫今逺宦數千里不及<lb/>
聞吾顧言可憾也哉妣王後二年亦卒二子從鼎從信<lb/>
<pb n="KR4h0132_WYG_694-10b"/>
孫則惟㳟其長初由王府郎中羅忠國使懐聞其好學<lb/>
慤有立志遂與偕比即壻其家進之於王王甚禮之言<lb/>
無不從事必見咨妻卒賜楮緡二千五百為娶元氏子<lb/>
季惟寅銘曰<lb/>
荀卿子言臂非長升髙而招所見彰斯若可用為君方<lb/>
惟懐為州河之陽實為三聖淵龍鄉其間下士雖守藏<lb/>
或小大國君卿當其貴可參攀鱗翔况復有孫翼賢王<lb/>
逺塞而近孔子堂仕優學以能自彊何畏潜徳無輝光<lb/>
<pb n="KR4h0132_WYG_694-11a"/>
　　劉府君碣<hi>明宋濓</hi>
烏傷劉君大音字韶父凝貌寡知撫世一以誠人至於<lb/>
不忍欺當四筵合座囂聲撼屋居處其間黙如也或出<lb/>
一言輙中肯綮而萬理皆觧且才識夐絶人多嗜腴田<lb/>
設機穽期必獲焉君曽不舉目睨之世咸以病君君曰<lb/>
吾將利吾嗣耳子柰何欲䧟之耶未幾多田夫苦賦斂<lb/>
繁荷械走氷雪中咤曰劉君其智人也哉嵗祲盗夜半<lb/>
入君舍攫金以去君揣知其人帥子姓縱跡於野遥見<lb/>
<pb n="KR4h0132_WYG_694-11b"/>
一家燈熠熠紅君曰此是已隔虎落偵之盗方轟飲爽<lb/>
昧縳送於官盗為衰止即欲盗齚舌相戒曰劉家翁在<lb/>
何地容吾屬乎族人瀕死子方乳以業劵泣授君曰非<lb/>
君仁厚不足以保此有子與無子同願為盡心焉君藏<lb/>
劵篋笥候子長召而觴之枚數以還祖揆弗逮事父訓<lb/>
復蚤世君每思之必潸然飲泣奉毋李夫人唯懼有咈<lb/>
其志君之弟晉繼於别宗夫人愛之甚泉若布君縱其<lb/>
欲弗敢靳其焚劵周急拯難嫁娶又不一而足鳴呼非<lb/>
<pb n="KR4h0132_WYG_694-12a"/>
古之所謂吉士者耶君之傳裔有家諜中奉大夫公亮<lb/>
五世祖也家嘗顯矣君雖不登仕版其行無歉者娶余<lb/>
生誠剛魯道四男子及女二賈叔文宋慎其壻也卒以<lb/>
洪武辛亥十二月三日葬以癸丑十二月某日壽七十<lb/>
三墓在潚溪黄垣之原從先兆也剛既從予學經有文<lb/>
聲而君女又歸於冢孫義當銘銘曰<lb/>
玉孕於山其木華滋淵産靈珠水則有輝鄉有吉士俗<lb/>
醇而熈一旦死矣吁其悲<lb/>
<pb n="KR4h0132_WYG_694-12b"/>
　　布衣李時飬墓碣銘<hi>王世貞</hi>
李子者釡其諱時飬其字野泉其别號也李子故𨽻籍<lb/>
錦衣生而敏頴有異姿於象戲慱塞諸技無所不工習<lb/>
而奕為最超絶當是時天下之名奕南則鮑氏北則顔倫<lb/>
而識者羞為顔左袒李子始猶出其下已而漸與之<lb/>
敵至争先顔虞其不勝也為罷奕李子既以奕名燕中<lb/>
貴人争延致之而諸常侍尤數李子坐而奕且飲食也<lb/>
錦衣之校長入白事立庭下顧見而愧之出則呼李子<lb/>
<pb n="KR4h0132_WYG_694-13a"/>
奕使立庭下李子亦愧之遂翩然下金陵巳走吾呉及<lb/>
錢塘諸郡縣所抵無不賔重李子者其寓太倉尤久李<lb/>
子有婦留燕中以病死二子一胥事曹郎一入神樂觀<lb/>
為道士於是吾兄弟為之授室後舉二子一女矣今年<lb/>
九月薄遊嘉興主於李茂才所忽感瘡於腦趨歸僅七<lb/>
日而卒吾兄弟約李子所厚善者某某葬之北郭毛氏<lb/>
之墓傍李子壯而善噉用可兼三人年雖六十一不異<lb/>
少壯也為人質直無他腸事不避難聞義勇為而性尤<lb/>
<pb n="KR4h0132_WYG_694-13b"/>
慎黙得人之過不以掛口其所主雖累嵗月於其家事<lb/>
如不渉也人亦不以嫌避李子以故於其卒咸怪其疾<lb/>
之異而惜其不可再銘曰<lb/>
前李子奕而敵者鮑與顔後李子奕而敵者程岑與方<lb/>
國手六人耳獨顔與李子僅六十鮑佹及之今其存者<lb/>
方而已所謂程岑者三十餘夭死矣將無心神之過役<lb/>
而天真之劖毁耶抑若用兵之發殺機造物者之所不<lb/>
喜耶野泉生於燕都死於呉而葬於呉葬者誰爾之友<lb/>
<pb n="KR4h0132_WYG_694-14a"/>
有雛者二疇為守我銘爾藏不爾朽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_694-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百九十四<lb/>
<pb n="KR4h0132_WYG_694-15a"/>
欽定四庫全書<lb/>
　文章辨體彚選巻六百九十四<lb/>
　　　　　　　　　　　　明　賀復徴　編<lb/>
碣銘一<hi>以下正體</hi>
　呉訥曰碣謂石之特立者近世五品以下則用諸墓<lb/>
　以别於碑也文與碑同墓表則有官無官皆可其辭<lb/>
　則叙學行徳履焉　徐師曽曰按潘尼作黄門碣則<lb/>
　碣之作自晉始也唐碣制方趺圓首五品以下官用<lb/>
<pb n="KR4h0132_WYG_694-15b"/>
　之故其題有曰碣有曰碣銘有曰碣頌并序至於專<lb/>
　言碣而却有銘或兼言銘而却無銘則亦猶誌銘之<lb/>
　不可為典要也文有正體有變體<lb/>
　　後漢徴君徐君碣銘<hi>唐張九齡</hi>
後漢髙士徐君諱穉字孺子南昌人也先生受天元休<lb/>
含道傑岀生知而上貫之以一體資清純動適𤣥妙知<lb/>
道之將廢乃窮則獨善躬耕取資非力不食隣落所處<lb/>
率化無訟在漢之季遭時溷濁不抗迹以庇物故退接<lb/>
<pb n="KR4h0132_WYG_694-16a"/>
山林不茍利以辱身故進無禄位五辟宰府四舉孝亷<lb/>
又舉有道就拜太原太守皆辭疾不起延熹二年尚書<lb/>
令陳蕃僕射南郡胡廣相與上䟽極言先生宜爲輔弼<lb/>
協和人神漢桓帝猶能安車𤣥纁備禮徴聘而竟不屈<lb/>
志知時之不可久也然而諸公嘉招雖不之屑及聞薨<lb/>
卒卒徒歩弔祭禮有所尚隻鷄不薄意有所將生芻為<lb/>
貴士之慮義實衰世之有補仁而見徳俾後生之可㝷<lb/>
其廢中權行中慮皆此之類也昔者夷齊介潔而逺去<lb/>
<pb n="KR4h0132_WYG_694-16b"/>
沮溺野逸而離羣顏闔鑿坏以遁逃接輿狂歌而詭激<lb/>
此誠作者或類沽名夫有所不爲志則偏也無適不可<lb/>
用之極也先生則貶絶在心而經修於世純儉以存戒<lb/>
博愛以體仁應物以㑹通全己以歸正漢庭所以宗其<lb/>
徳天下所以服其行豈與彼數子直逕庭而已哉靈帝<lb/>
初欲蒲輪聘㑹先生以疾終時年七十二有子曰季登<lb/>
篤行孝悌亦髙尚不仕皇唐開元十五年予忝牧兹郡<lb/>
風流是仰在懸榻之後想見其人有表墓之儀豈孤此<lb/>
<pb n="KR4h0132_WYG_694-17a"/>
地則先生之徳其可没乎銘曰<lb/>
靈芝無根醴泉無源角立傑出先生斯存英英先生徳<lb/>
不可名麟出無應鴻飛入㝠道髙事逺跡陳名邵勒石<lb/>
舊邦以觀其妙<lb/>
　　元魯山墓碣銘<hi>李華</hi>
維唐天寳十二載九月二十七日魯山令河南元公終<lb/>
於陸渾草堂春秋五十九服名節者無不痛心嗚呼堂<lb/>
内有篇簡巾褐枕履琴杖簞瓢而巳堂下有接賔之位<lb/>
<pb n="KR4h0132_WYG_694-17b"/>
孤甥受學之室過是而徃無以送終名髙之士陸渾尉<lb/>
梁園喬潭賻以清白之俸遂其喪𦵏以明月十二日窆<lb/>
於所居南岡禮也公諱徳秀字紫芝延州使君之子後<lb/>
魏七葉易為元其裔也世有明哲承而述之幼挺全徳<lb/>
長為律度神體和氣貌融視色知教不言而信書易之<lb/>
易簡黄老之清净惟公備焉延州即世之後昆弟凋落<lb/>
慈親羸老無小無大仰飴於公及應府貢如京師不忍<lb/>
離親躬負安輿徃復千里以才行第一進士登科丁艱<lb/>
<pb n="KR4h0132_WYG_694-18a"/>
聲動無心既過苴葈刺血畵佛像寫經以不貲之身申<lb/>
罔極之報食無鹽酪居無爪翦者三年先人未祔於兆<lb/>
身廹當室緘未亡之哀叅調求仕銓試超等補南和尉<lb/>
黜陟使以至行上聞授左龍武軍録事因墜足樂正之<lb/>
憂愀然滿容以甥姪婚仕為念受署魯山令以痼疾不<lb/>
能趨拜故後長吏僉以客禮待之常獲盗未刑屬濵山<lb/>
之鄉稱猛獸為害盗請於庭曰感明府慈仁願殺獸贖<lb/>
罪公哀而許焉僚佐堅請公無變慮乃從破械縱之盗<lb/>
<pb n="KR4h0132_WYG_694-18b"/>
果屍獸復命吏人老㓜咨嗟震動發於廷宇播於四鄰<lb/>
則政化之行可知也公自㓜居貧累服齊斬不及親在<lb/>
而娶既孤之後單獨終身人或以絶後諭焉對曰兄有<lb/>
息男不曠先人之祀矣厯官俸禄悉以經營𦵏祭衣食<lb/>
孤遺代下之日柴車而返南逰陸渾考一畆之宅發八<lb/>
笥之直唯匹帛焉居無扃鑰牆藩之禁逹生齊物從其<lb/>
所好時屬歉嵗渉旬無煙彈琴讀書不改其樂好事者<lb/>
携酒食以饋之陶陶然脫遺身世涵泳道徳㧞清塵而<lb/>
<pb n="KR4h0132_WYG_694-19a"/>
棲顥氣中古以降公無比焉知我或希晦而不耀故也<lb/>
是宜為國老更論道佐世而羔鴈不至沒於空山可勝<lb/>
慟耶所著文章根𤣥極則道演寄情性則𤣥于思善人<lb/>
則禮水多能而深則廣呉公子觀樂曠逹而妙則現題<lb/>
窮於性命則塞士賦可謂與古同轍自為名家者也又<lb/>
其惡萬金之藏鄙十卿之禄貴富之辨吾得其真至哉<lb/>
元公越軼古今冲䆳㝠㝠純朗朴渾範於生靈凡與門<lb/>
人吟慕遺風謚曰文行先生從古也夫誄徳銘功厥義<lb/>
<pb n="KR4h0132_WYG_694-19b"/>
有三上以簡神明中以鋪光烈下以聳示後人斯文之<lb/>
作由此志也其銘曰<lb/>
天地元醇降為仁人隠耀韜精凝和葆神道心𤣥㣲消<lb/>
息詘伸載襲先猷竭盡報親貞玉白華不緇不磷縱翰<lb/>
祥風蛻跡泥塵今則巳矣及吾無身仰徳如在瞻賢靡<lb/>
因懐哉永思泣涕銘云<lb/>
　　清河郡公房公墓碣銘<hi>韓愈</hi>
公諱啓字某河南人其大王父融王父琯仍父子為宰<lb/>
<pb n="KR4h0132_WYG_694-20a"/>
相融相天后事逺不大傳琯相𤣥宗肅宗處艱難中與<lb/>
道進退薨贈太尉流聲於兹父乘仕至秘書少監贈太<lb/>
子詹事公胚胎前光生長食息不離典訓之内目擩耳<lb/>
染不學以能始為鳳翔府叅軍尚少人吏迎觀望見咸<lb/>
曰真房太尉家子孫也不敢弄以事轉同州澄城丞益<lb/>
自飾理同官憚伏衞晏使嶺南黜陟求佐得公擢摘良<lb/>
奸南土大喜還進昭應主簿裴胄領湖南表公為佐拜<lb/>
監察御史部無遺事胄遷江西又以節鎮江陵公一隨<lb/>
<pb n="KR4h0132_WYG_694-20b"/>
遷佐胄累功進至刑部員外郎賜五品服副胄使事為<lb/>
上介上聞其名徴拜虞部員外在省籍籍遷萬年令果<lb/>
辨憿絶貞元末王叔文用事材公之為舉以為容州經<lb/>
畧使拜御史中丞服佩視三品管有嶺外十三州之地<lb/>
林蠻洞蜒守條死要不相漁刼稅節賦時公私有餘削<lb/>
衣貶食不立資遺以班親舊朋友為義在容九年遷領<lb/>
桂州封清河郡公食邑三千户中人使授命書應待失<lb/>
禮客主違言徴貳太僕未至貶䖍州長史而坐使者以<lb/>
<pb n="KR4h0132_WYG_694-21a"/>
疾卒官年五十九其子越能輯父事無失謹謹致孝既<lb/>
𦵏碣墓請銘銘曰<lb/>
房氏二相厥家以聞條葉被澤况公其孫公初為吏亦<lb/>
以門庇佐使於南乃始已致既辦萬年命屏容服功緒<lb/>
卓殊氓獠循業維不順隨失署亡資非公之怨銘以著<lb/>
之<lb/>
　　侍御史周君碣<hi>柳宗元</hi>
有唐貞臣汝南周氏諱某字某以諫死葬於某貞元十<lb/>
<pb n="KR4h0132_WYG_694-21b"/>
二年桞宗元立碣於其墓左在天寳年有以謟諛至相<lb/>
位賢臣放退公為御史抗言以白其事得死於墀下史<lb/>
臣書之公公死而佞者始畏公議於虖古之不得其死<lb/>
者衆矣若公之死志匡王國氣震姦佞動獲其所斯盖<lb/>
得其死者歟公之徳之才洽於傳聞卒以不試而獨申<lb/>
其節猶能奮百代之上以為世軌第令生於定哀之間<lb/>
則孔子不曰未見剛者出於秦楚之後則漢祖不曰安<lb/>
得猛士而存不及興王之用没不遭聖人之歎誠立志<lb/>
<pb n="KR4h0132_WYG_694-22a"/>
者之所悼也故為之銘銘曰<lb/>
忠爲美道是履諌而死佞者止史之志石以紀為臣軌<lb/>
兮<lb/>
　　章明揚墓碣<hi>宋黄庭堅</hi>
章君庭字明揚分寧縣之石覲人石覲與余所居䨇井<lb/>
阻一溪余在䨇井明揚略無一日不來來則<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>嘑劇飲<lb/>
夜醉驅馬渉溪而歸未嘗見其有憂色也余家有急難<lb/>
明揚未嘗不竭蹶而趨事且一綜理而事皆辦鄉有鬭<lb/>
<pb n="KR4h0132_WYG_694-22b"/>
者明揚必揚臂於其間排難觧紛使皆意滿謝不直而<lb/>
去余嘗與鄉長者評其人似長安大俠髙陽酒徒顧天<lb/>
下安平詼詭譎怪之士虚老田野亦無足怪也元符之<lb/>
元夏六月明揚之子如壎以書走戎州來告明揚死矣<lb/>
且曰將死謂如壎以余之死累黄魯直余為之出涕而<lb/>
為文碣其墓其文曰<lb/>
鄙夫舌反平地蹇嵼明揚坦坦鄙夫嗟咨戚老羞卑明<lb/>
揚熈熈鄙夫乾沒刮利次骨明揚安拙鄙夫在堂較短<lb/>
<pb n="KR4h0132_WYG_694-23a"/>
量長明揚一觴醉不憒亂簡不廢弛稽古不售教子雪<lb/>
耻四十盖棺人謂之短吾謂之長彼耄耋老人謂之壽<lb/>
吾謂之殤夫人某氏羞其蘋藻如壎如篪尚克有造石<lb/>
覲之峨松竹連阡卜宫其洄億千萬年<lb/>
　　河内李氏先徳碣銘<hi>元姚燧</hi>
至大庚戍鄃王府長史兼經厯典食司與所部人匠都<lb/>
府官李惟㳟持其卿士席雲漢狀其祖潤文玉使懐之<lb/>
利用庫日民調商征之入吏禄公須之出不遺於受不<lb/>
<pb n="KR4h0132_WYG_694-23b"/>
僣於發如他人侵蠧以溢其家負而責償罪没産者皆<lb/>
無之與交人以誠御下以寛禮賢樂善者求表其阡燧<lb/>
曰管庫之官則古委吏亦下士也所可筆者豈專由孫<lb/>
貴耶葢鄃王之考初尚主世祖再尚主裕宗自稱晉王<lb/>
克用裔孫為置守冢數十户於鴈門禁民樵牧由分地<lb/>
在髙唐即是進爵為王世居静安黒水之陽為廟以祠<lb/>
孔子元貞始年表賀聖節獨書漢字庶其尊禮斯文者<lb/>
惟㳟今臣其子觀其所事者賢若不可辭矧有大此者<lb/>
<pb n="KR4h0132_WYG_694-24a"/>
懐之為州憲宗大封同姓初國世祖於秦以户寡益封<lb/>
之至元之末以封其孫順宗既之國未至疾返成廟賜<lb/>
名懐寧以王今聖時方撫軍於北皇太后儲皇徃居者<lb/>
二年則懐為三聖龍潜之地傳曰小國之君當大國之<lb/>
卿爲下士是邦者當冝何哉則君善職管庫者有不必<lb/>
言矣卒以大徳乙已三月十有八日年六十七垂絕猶<lb/>
念惟㳟不置曰吾平昔鍾愛是孫今逺宦數千里不及<lb/>
聞吾顧言可憾也哉妣王後二年亦卒二子從鼎從信<lb/>
<pb n="KR4h0132_WYG_694-24b"/>
孫則惟㳟其長初由王府郎中羅忠國使懐聞其好學<lb/>
慤有立志遂與偕比即壻其家進之於王王甚禮之言<lb/>
無不從事必見咨妻卒賜楮緡二千五百為娶元氏子<lb/>
季惟寅銘曰<lb/>
荀卿子言臂非長升髙而招所見彰斯若可用為君方<lb/>
惟懐為州河之陽實為三聖淵龍鄉其間下士雖守藏<lb/>
或小大國君卿當其貴可參攀鱗翔况復有孫翼賢王<lb/>
逺塞而近孔子堂仕優學以能自彊何畏潜徳無輝光<lb/>
<pb n="KR4h0132_WYG_694-25a"/>
　　劉府君碣<hi>明宋濓</hi>
烏傷劉君大音字韶父凝貌寡知撫世一以誠人至於<lb/>
不忍欺當四筵合座囂聲撼屋居處其間黙如也或出<lb/>
一言輙中肯綮而萬理皆觧且才識夐絶人多嗜腴田<lb/>
設機穽期必獲焉君曽不舉目睨之世咸以病君君曰<lb/>
吾將利吾嗣耳子柰何欲䧟之耶未幾多田夫苦賦斂<lb/>
繁荷械走氷雪中咤曰劉君其智人也哉嵗祲盗夜半<lb/>
入君舍攫金以去君揣知其人帥子姓縱跡於野遥見<lb/>
<pb n="KR4h0132_WYG_694-25b"/>
一家燈熠熠紅君曰此是已隔虎落偵之盗方轟飲爽<lb/>
昧縳送於官盗為衰止即欲盗齚舌相戒曰劉家翁在<lb/>
何地容吾屬乎族人瀕死子方乳以業劵泣授君曰非<lb/>
君仁厚不足以保此有子與無子同願為盡心焉君藏<lb/>
劵篋笥候子長召而觴之枚數以還祖揆弗逮事父訓<lb/>
復蚤世君每思之必潸然飲泣奉毋李夫人唯懼有咈<lb/>
其志君之弟晉繼於别宗夫人愛之甚泉若布君縱其<lb/>
欲弗敢靳其焚劵周急拯難嫁娶又不一而足鳴呼非<lb/>
<pb n="KR4h0132_WYG_694-26a"/>
古之所謂吉士者耶君之傳裔有家諜中奉大夫公亮<lb/>
五世祖也家嘗顯矣君雖不登仕版其行無歉者娶余<lb/>
生誠剛魯道四男子及女二賈叔文宋慎其壻也卒以<lb/>
洪武辛亥十二月三日葬以癸丑十二月某日壽七十<lb/>
三墓在潚溪黄垣之原從先兆也剛既從予學經有文<lb/>
聲而君女又歸於冢孫義當銘銘曰<lb/>
玉孕於山其木華滋淵産靈珠水則有輝鄉有吉士俗<lb/>
醇而熈一旦死矣吁其悲<lb/>
<pb n="KR4h0132_WYG_694-26b"/>
　　布衣李時飬墓碣銘<hi>王世貞</hi>
李子者釡其諱時飬其字野泉其别號也李子故𨽻籍<lb/>
錦衣生而敏頴有異姿於象戲慱塞諸技無所不工習<lb/>
而奕為最超絶當是時天下之名奕南則鮑氏北則顔倫<lb/>
而識者羞為顔左袒李子始猶出其下已而漸與之<lb/>
敵至争先顔虞其不勝也為罷奕李子既以奕名燕中<lb/>
貴人争延致之而諸常侍尤數李子坐而奕且飲食也<lb/>
錦衣之校長入白事立庭下顧見而愧之出則呼李子<lb/>
<pb n="KR4h0132_WYG_694-27a"/>
奕使立庭下李子亦愧之遂翩然下金陵巳走吾呉及<lb/>
錢塘諸郡縣所抵無不賔重李子者其寓太倉尤久李<lb/>
子有婦留燕中以病死二子一胥事曹郎一入神樂觀<lb/>
為道士於是吾兄弟為之授室後舉二子一女矣今年<lb/>
九月薄遊嘉興主於李茂才所忽感瘡於腦趨歸僅七<lb/>
日而卒吾兄弟約李子所厚善者某某葬之北郭毛氏<lb/>
之墓傍李子壯而善噉用可兼三人年雖六十一不異<lb/>
少壯也為人質直無他腸事不避難聞義勇為而性尤<lb/>
<pb n="KR4h0132_WYG_694-27b"/>
慎黙得人之過不以掛口其所主雖累嵗月於其家事<lb/>
如不渉也人亦不以嫌避李子以故於其卒咸怪其疾<lb/>
之異而惜其不可再銘曰<lb/>
前李子奕而敵者鮑與顔後李子奕而敵者程岑與方<lb/>
國手六人耳獨顔與李子僅六十鮑佹及之今其存者<lb/>
方而已所謂程岑者三十餘夭死矣將無心神之過役<lb/>
而天真之劖毁耶抑若用兵之發殺機造物者之所不<lb/>
喜耶野泉生於燕都死於呉而葬於呉葬者誰爾之友<lb/>
<pb n="KR4h0132_WYG_694-28a"/>
有雛者二疇為守我銘爾藏不爾朽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_694-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四十五</head> <lb/>
    <p>
<pb n="KR4h0132_WYG_045-1a"/>
欽定四庫全書<lb/>
　文章辨體彚選巻四十五<lb/>
　　　　　　　　　　　　明　賀復徴　編<lb/>
教<lb/>
　徐師曾曰按劉勰云教者效也言出而民效也李周<lb/>
　翰云教示於人也秦法王侯稱教而漢時大臣亦得<lb/>
　用之若京兆尹王尊出教告屬縣是也故陳繹曾以為<lb/>
　大臣告衆之辭<lb/>
<pb n="KR4h0132_WYG_045-1b"/>
　　㑹稽太守下教<hi>晉蔡興宗</hi>
秩年之貺著自國書餼貧之典有聞令甲况髙柴窮老<lb/>
萊婦屯暮者哉永興郭原平世禀孝徳洞業儲靈深仁<lb/>
絶操追風曠古棲貞處約華耉方嚴山隂朱伯年道終<lb/>
物表妻孔耋齒孀居窶廹殘日欽風撫事嗟慨滿懐可<lb/>
以帳下米各餉百斛<lb/>
　　宋公修張良廟教<hi>宋傅亮</hi>
綱紀夫盛徳不冺義存祀典㣲管之歎撫事彌深張子<lb/>
<pb n="KR4h0132_WYG_045-2a"/>
房道亞黄中照鄰殆庻風雲𤣥感蔚為帝師夷項定漢<lb/>
大拯横流固已參軌伊望冠徳如仁若乃神交圯上道<lb/>
契商洛顯黙之際窅然難究淵流浩瀁莫測其端矣塗<lb/>
次舊沛佇駕留城靈廟荒頓遺像陳昧撫跡懐人永歎<lb/>
實深過大梁者或佇想於夷門㳺九原者亦留連於隨<lb/>
㑹擬之若人亦足以云可改構棟宇修飾丹青蘋蘩行<lb/>
潦以時致薦抒懐古之情存不刋之烈主者施行<lb/>
　　宋公修楚元王墓教<hi>傳亮</hi>
<pb n="KR4h0132_WYG_045-2b"/>
綱紀夫褒賢崇徳千載彌光尊本敬始義隆自逺楚元<lb/>
王積仁基徳啟藩斯境素風道業作範後昆本支之祚<lb/>
實隆鄙宗遺芳餘烈奮乎百世而丘封翳然墳塋莫翦<lb/>
感逺存徃慨然永懐夫愛人懐樹甘棠且猶勿翦追甄<lb/>
墟墓信陵尚或不冺况𤓰瓞所興開源自本者乎可蠲<lb/>
復近墓五家長給灑掃主者施行<lb/>
　　建平王聘隠逸教<hi>梁江淹</hi>
府州國綱紀夫媯夏已没大道不行雖周恵之冨猶有<lb/>
<pb n="KR4h0132_WYG_045-3a"/>
魚潭之士漢教之隆亦見栖山之夫迹絶雲氣意負青<lb/>
天皆待絳螭驤首翠虬來儀是以遺風獨扇百代餘烈<lb/>
激厲後生斯乃王教之助古人之意焉吾稅駕舊楚憇<lb/>
乗汀潭挹於陵之操想漢隂之髙而山川遐久流風亡<lb/>
沫養志數人並未徴采善操將棄良用慨然冝速詳舊<lb/>
禮各遣纁招庻暢此幽襟以旌蓬蓽<lb/>
　　勅掾功曹教<hi>漢王尊</hi>
各自㡳厲助太守為治其不中用趣自避退母久妨賢<lb/>
<pb n="KR4h0132_WYG_045-3b"/>
夫羽翮不修則不可以致千里闑内不理無以整外府<lb/>
丞悉署吏行能分别白之賢為上毋以冨賈人百萬不<lb/>
足與計事昔孔子治魯七日誅少正夘今太守視事已<lb/>
一月矣五官掾張輔懐虎狼之心貪汚不軌一郡之錢<lb/>
盡入輔家然適足以𦵏矣今將輔送獄直符史詣閤下<lb/>
從太子受其事丞戒之戒之相隨入獄矣<lb/>
　　下賊曹掾張扶教<hi>薛宣</hi>
盖禮貴和人道尚通日至吏以令休所繇來久曹雖有<lb/>
<pb n="KR4h0132_WYG_045-4a"/>
公職事家亦望私恩意掾宜從衆歸對妻子設酒肴請<lb/>
鄉里一笑相樂斯亦可矣<lb/>
　　告髙宻縣教<hi>孔融</hi>
昔齊置士鄉越有君子軍皆異賢之意也鄭君好學實<lb/>
懐明徳昔太史公廷尉吳公謁者僕射鄧公皆漢之名<lb/>
臣又商山四皓有東園公夏黄公潛光隠耀世加其髙皆<lb/>
悉稱公然則公者仁徳之正號不必三事大夫也今鄭<lb/>
君鄉冝曰鄭公鄉昔東海于公僅有一節猶或戒鄉人<lb/>
<pb n="KR4h0132_WYG_045-4b"/>
侈其門閭矧乃鄭公之徳而無駟牡之路可廣開門衢<lb/>
令容髙車號為通徳門<lb/>
　　與羣下教二首<hi>蜀漢諸葛亮</hi>
夫參署者集衆思廣忠益也若逺小嫌難相違覆曠闕<lb/>
損矣違覆而得中猶棄弊蹻而獲珠玉然人心苦不能<lb/>
盡惟徐元直處茲不惑乂董㓜宰參署七年事有不至<lb/>
至於十反來相啟告茍能慕元直之十反㓜宰之殷勤<lb/>
有忠於國則亮可少過矣<lb/>
<pb n="KR4h0132_WYG_045-5a"/>
　　其二<lb/>
昔初交州平屢聞得失後交元直勤見啟誨前參軍於<lb/>
㓜宰每言則盡後從事於偉度數有諌止雖姿性鄙暗<lb/>
不能悉納然與此四子終始好合亦足以明其不疑於<lb/>
直言也<lb/>
　　與李豐教<hi>諸葛亮</hi>
吾與君父子戮力以奬漢室此神明所聞非但人知之<lb/>
也表都䕶典漢中委君於闗東者不與人議也謂至心<lb/>
<pb n="KR4h0132_WYG_045-5b"/>
感動終始可保何圖中乖乎昔楚卿屢絀亦乃克復思<lb/>
道則福應自然之數也願寛慰都䕶勤追前闕今雖解<lb/>
任形業失故奴婢賔客百數十人君以中郎參軍居府<lb/>
方之氣類猶為上家若都䕶思負一意君與公琰推心<lb/>
從事者否可復通逝可復還也詳思斯戒明吾用心臨<lb/>
書長歎涕泣而已<lb/>
　<lb/>
　文章辨體彚選巻四十五<lb/>
</p>
<p>
</p>
  </div>
</body>
</text>
</TEI>
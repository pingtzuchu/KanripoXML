<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百三十五</head> <lb/>
    <p>
<pb n="KR4h0132_WYG_235-1a"/>
欽定四庫全書<lb/>
　文章辨體彚選巻二百三十五<lb/>
　　　　　　　　　　　　明　賀復徵　編<lb/>
書三十一<lb/>
　　答顧東橋書<hi>明王守仁</hi>
　來書云楊墨之為仁義鄉愿之亂忠信堯舜子之之<lb/>
　禪讓湯武楚項之放伐周公莽操之攝輔謾無印正<lb/>
　又焉適從且於古今事變禮樂名物未嘗考識使國<lb/>
<pb n="KR4h0132_WYG_235-1b"/>
　家欲興明堂建辟雍制歴律草封禪又將何所制其<lb/>
　用乎故論語曰生而知之者義理耳若夫禮樂名物<lb/>
　古今事變亦必待學而後有以騐其行事之實此則<lb/>
　可謂定論矣<lb/>
所喻楊墨鄉愿堯舜子之湯武楚項周公莽操之辯與<lb/>
前舜武之論大畧可以類推古今事變之疑前於良知<lb/>
之説已有規矩尺度之喻當亦無俟多贅矣至於明堂<lb/>
辟雍諸事似尚未容於無言者然其説甚長姑就吾子<lb/>
<pb n="KR4h0132_WYG_235-2a"/>
之言而取正焉則吾子之惑將亦可以少釋矣夫明堂<lb/>
辟雍之制始見於吕氏之月令漢儒之訓䟽六經四書<lb/>
之中未嘗詳及也豈吕氏漢儒之知乃賢於三代之賢<lb/>
聖乎齊宣之時明堂尚有未毁則幽厲之世周之明堂<lb/>
皆無恙也堯舜茅茨土階明堂之制未必備而不害其<lb/>
為治幽厲之明堂固猶文武成康之舊而無救於其亂<lb/>
何耶豈能以不忍人之心而行不忍人之政則雖茅茨<lb/>
土階固亦明堂也以幽厲之心而行幽厲之政則雖明<lb/>
<pb n="KR4h0132_WYG_235-2b"/>
堂亦暴政所自出之地耶武帝肇講於漢而武后盛作<lb/>
於唐其治亂何如耶天子之學曰辟雍諸侯之學曰泮<lb/>
宫皆象地形而為之名耳然三代之學其要皆所以明<lb/>
人倫非以辟不辟泮不泮為重輕也孔子云人而不仁<lb/>
如禮何人而不仁如樂何制禮作樂必具中和之徳聲<lb/>
為律而身為度者然後可以語此若夫器數之末樂工<lb/>
之事祝史之守故曽子曰君子所貴乎道者三籩豆之<lb/>
事則有司存也堯命羲和欽若昊天歴象日月星辰其<lb/>
<pb n="KR4h0132_WYG_235-3a"/>
重在於敬授人時也舜在璿璣玉衡其重在於以齊七<lb/>
政也是皆汲汲然以仁民之心而行其養民之政治歴<lb/>
明時之本固在於此也羲和歴數之學臯契未必能之<lb/>
也禹稷未必能之也堯舜之知而不徧物雖堯舜亦未<lb/>
必能之也然至於今循羲和之法而世修之雖曲知小<lb/>
慧之人星術淺陋之士亦能推歩占候而無所忒則是<lb/>
後世曲知小慧之人反賢於禹稷堯舜者耶封禪之説<lb/>
尤為不經是乃後世佞人諛士所以求媚於其上倡為<lb/>
<pb n="KR4h0132_WYG_235-3b"/>
誇侈以蕩君心而靡國費盖欺天罔人無恥之大者君<lb/>
子之所不道司馬相如之所以見譏於天下後世也吾<lb/>
子乃以是為儒者所宜學殆亦未之思耶夫聖人之所<lb/>
以為聖者以其生而知之也而釋論語者曰生而知之<lb/>
者義理耳若夫禮樂名物古今事變亦必待學而後有<lb/>
以騐其行事之實夫禮樂名物之類果有關於作聖之<lb/>
功也而聖人亦必待學而後能知焉則是聖人亦不可<lb/>
以謂之生知矣謂聖人為生知者專指義理而言而不<lb/>
<pb n="KR4h0132_WYG_235-4a"/>
以禮樂名物之類則是禮樂名物之類無闗於作聖之<lb/>
功矣聖人之所以謂之生知者專指義理而不以禮樂<lb/>
名物之類則是學而知之者亦惟當學知此義理而已<lb/>
困而知之者亦惟當困知此義理而已今學者之學聖<lb/>
人於聖人之所能知者未能學而知之而顧汲汲焉求<lb/>
知聖人之所不能知者以為學無乃失其所以希聖之<lb/>
方歟凡此皆就吾子之所惑者而稍為之分釋未及乎<lb/>
㧞本塞源之論也夫㧞本塞源之論不明於天下則天<lb/>
<pb n="KR4h0132_WYG_235-4b"/>
下之學聖人者將日繁日難斯人淪於禽獸悖亂而猶<lb/>
自以為聖人之學吾之説雖或暫明於一時終将凍解<lb/>
於西而冰堅於東霧釋於前而雲滃於後呶呶焉危困<lb/>
以死而卒無救於天下之分毫也已夫聖人之心以天<lb/>
地萬物為一體其視天下之人無内外逺近凡有血氣<lb/>
皆其昆弟赤子之親莫不欲安全而教養之以遂其萬<lb/>
物一體之念天下之人心其始亦非有異於聖人也特<lb/>
其間於有我之私隔於物欲之蔽大者以小通者以塞<lb/>
<pb n="KR4h0132_WYG_235-5a"/>
各人有心至有視其父子兄弟如仇讐者聖人有憂之<lb/>
是以推其天地萬物一體之仁以教天下使之皆有以<lb/>
克其私去其蔽以復其心體之同然其教之大端則堯<lb/>
舜禹之相授受所謂道心惟微惟精惟一允執厥中而<lb/>
其節目則舜之命契所謂父子有親君臣有義夫婦有<lb/>
别長幼有序朋友有信五者而已唐虞三代之世教者<lb/>
惟以此為教而學者惟以此為學當是之時人無異見<lb/>
家無異習安此者謂之聖勉此者謂之賢而背此者雖<lb/>
<pb n="KR4h0132_WYG_235-5b"/>
其啓明如朱亦謂之不肖下至閭井田野農工商賈之<lb/>
賤莫不皆有是學而惟以成其徳行為務何者無有聞<lb/>
見之雜記誦之煩辭章之靡濫功利之馳逐而但使之<lb/>
孝其親弟其長信其朋友以復其心體之同然是盖性<lb/>
分之所固有而非有假於外者則人亦孰不能之乎學<lb/>
校之中惟以成徳為事而才能之異或有長於禮樂長<lb/>
於政教長於水土播植者則就其成徳而因使益精其<lb/>
能於學校之中迨夫舉徳而任則使之終身居其職而<lb/>
<pb n="KR4h0132_WYG_235-6a"/>
不易用之者惟知同心一徳以共安天下之民視才之<lb/>
稱否而不以崇卑為輕重勞逸為美惡効用者亦惟知<lb/>
同心一徳以共安天下之民茍當其能則終身處於煩<lb/>
劇而不以為勞安於卑瑣而不以為賤當是之時天下<lb/>
之人熈熈皡皡皆相視如一家之親其才質之下者則<lb/>
安其農工商賈之分各勤其業以相生相養而無有乎<lb/>
希髙慕外之心其才能之異若臯䕫稷契者則出而各<lb/>
効其能若一家之務或營其衣食或通其有無或備其<lb/>
<pb n="KR4h0132_WYG_235-6b"/>
器用集謀併力以求遂其仰事俯育之願惟恐當其事<lb/>
者之或怠而重己之累也故稷勤其稼而不耻其不知<lb/>
教視契之善教即已之善教也䕫司其樂而不耻於不<lb/>
明禮視夷之通禮即己之通禮也盖其心學純明而有<lb/>
以全其萬物一體之仁故其精神流貫志氣通達而無<lb/>
有乎人己之分物我之間譬之一人之身目視耳聼手<lb/>
持足行以濟一身之用目不耻其無聪而耳之所渉目<lb/>
必營焉足不耻其無執而手之所探足必前焉盖其元<lb/>
<pb n="KR4h0132_WYG_235-7a"/>
氣充周血脉條暢是以痒疴呼吸感觸有不言而喻之<lb/>
妙此聖人之學所以至易至簡易知易從學易能而才<lb/>
易成者正以大端惟在復心體之同然而知識技能非<lb/>
所與論也三代之衰王道熄而覇術倡孔孟既没聖學<lb/>
晦而邪説横教者不復以此為教而學者不復以此為<lb/>
學覇者之徒竊取先王之近似者假之於外以内濟其<lb/>
私己之欲天下靡然而宗之聖人之道遂以蕪塞相倣<lb/>
相效日求所以冨强之説傾詐之謀攻伐之計一切欺<lb/>
<pb n="KR4h0132_WYG_235-7b"/>
天罔人茍一時之得以獵取聲利之術若管商蘇張之<lb/>
屬者至不可名數既其乆也鬭爭刼奪不勝其祸斯人<lb/>
淪於禽獸悖亂而覇術亦有所不能行矣世之儒者慨<lb/>
然悲傷蒐獵先聖王之典章法制而掇拾修補於煨燼<lb/>
之餘盖其為心良亦欲以挽囬先王之道聖學既逺覇<lb/>
術之傳積漬已深雖在賢知皆不免於習染其所以講<lb/>
明修餙以求宣暢光復於世者僅足以増覇者之籓籬<lb/>
而聖學之門墻遂不復可覩於是乎有訓詁之學而傳<lb/>
<pb n="KR4h0132_WYG_235-8a"/>
之以為名有記誦之學而言之以為博有詞章之學而<lb/>
侈之以為鹿若是者紛紛藉藉羣起角立於天下又不<lb/>
知其幾家萬徑千蹊莫知所適世之學者如入百戯之<lb/>
塲讙謔跳踉騁竒鬭巧獻笑争妍者四面而競出前瞻<lb/>
後盼應接不遑而耳目眩瞀精神恍惑日夜遨遊淹息<lb/>
其間如病狂䘮心之人莫自知其家業之所歸時君世<lb/>
主亦皆昏迷顛倒於其説而終身從事於無用之虚文<lb/>
莫自知其所謂間有覺其空踈謬妄支離牽滯而卓然<lb/>
<pb n="KR4h0132_WYG_235-8b"/>
自奮欲以見諸行事之實者極其所抵亦不過為冨强<lb/>
功利五覇之事業而止聖人之學日逺日晦而功利之<lb/>
習愈趨愈下其間雖嘗瞽惑於佛老而佛氏之説卒亦<lb/>
未能有以勝其功利之心雖又嘗折𠂻於羣儒而羣儒<lb/>
之論終亦未能有以破其功利之見盖至於今功利之<lb/>
毒淪浹於人之心髓而習以成性也幾千年矣相矜以<lb/>
智相軋以勢相爭以利相高以技能相取以聲譽其出<lb/>
而仕也理錢榖者則欲兼夫兵刑典禮樂者又欲與於<lb/>
<pb n="KR4h0132_WYG_235-9a"/>
銓軸處郡縣則思藩臬之髙居䑓諫則望宰執之要故<lb/>
不能其事則不得以兼其官不通其説則不可以要其<lb/>
譽記誦之廣適以長其傲也知識之多適以行其惡也<lb/>
聞見之博適以肆其辯也辭章之冨適以飾其偽也是<lb/>
以臯䕫稷契所不能兼之事而今之初學小生皆欲通<lb/>
其説究其術其稱名借號未嘗不曰吾欲以共成天下<lb/>
之務而其誠心實意之所在以為不如是則無以濟其<lb/>
私而滿其欲也嗚呼以若是之積染以若是之心志而<lb/>
<pb n="KR4h0132_WYG_235-9b"/>
又講之以若是之學術冝其聞吾聖人之教而視之以<lb/>
為贅疣枘鑿則其以良知為未足而謂聖人之學為無<lb/>
所用亦其勢有所必至矣嗚呼士生斯世而欲以為學<lb/>
者不亦勞苦而繁難乎不亦拘滯而險艱乎嗚呼可危<lb/>
也已所幸天理之在人心終有所不可泯而良知之明<lb/>
萬古一日則其聞吾㧞本塞源之論必有惻然而悲戚<lb/>
然而痛憤然而起沛然若決江河而有所不可禦者矣<lb/>
非夫豪傑之士無所待而興起者吾誰與望乎<lb/>
<pb n="KR4h0132_WYG_235-10a"/>
　　答聶文豹書<hi>王守仁</hi>
春間逺勞迂途枉顧問證惓惓此情何可當也己期二<lb/>
三同志更處静地扳留旬日少効其鄙見以求切劘之<lb/>
益而公期俗絆勢有不能别去極怏怏如有所失忽承<lb/>
箋惠反覆千餘言讀之殊甚浣慰中間推許太過盖亦<lb/>
奬掖之盛心而䂓礪真切思欲納之於聖賢之域又托<lb/>
諸崇一以致其勤勤懇懇之懷此非深交篤愛何以及<lb/>
是知感知媿且懼其無以堪之也雖然僕亦何敢不自<lb/>
<pb n="KR4h0132_WYG_235-10b"/>
鞭勉而徒以感媿辭讓為乎哉其謂思孟周程無意相<lb/>
遭於千載之下與其盡信於天下不若真信於一人道<lb/>
固自在學亦自在天下信之不為多一人信之不為少<lb/>
者斯固君子不見是而無悶之心豈世之謭謭屑屑者<lb/>
知足以及之乎乃僕之情則有大不得已者存乎其間<lb/>
而非以計人之信與不信也夫人者天地之心天地萬<lb/>
物本吾一體者也生民之困苦荼毒孰非疾痛之切於<lb/>
吾身者乎不知吾身之疾痛無是非之心者也是非之<lb/>
<pb n="KR4h0132_WYG_235-11a"/>
心不慮而知不學而能所謂良知也良知之在人心無<lb/>
間於聖愚天下古今之所同也世之君子惟務致其良<lb/>
知則自能公是非同好惡視人猶已視國猶家而以天<lb/>
地萬物為一體求天下無治不可得矣古之人所以能<lb/>
見善不啻若已出見惡不啻若己入視民之饑溺猶已<lb/>
之饑溺而一夫不獲若已推而納諸溝中者非故為是<lb/>
而以蘄天下之信己也務致其良知求自慊而已矣堯<lb/>
舜三王之聖言而民莫不信者致其良知而言之也行<lb/>
<pb n="KR4h0132_WYG_235-11b"/>
而民莫不説者致其良知而行之也是以其民熈熈皡<lb/>
皡殺之不怨利之不庸施及蠻貊而凡有血氣者莫不<lb/>
尊親為其良知之同也嗚呼聖人之治天下何其簡且<lb/>
易哉後世良知之學不明天下之人用其私智以相比<lb/>
軋是以人各有心而偏𤨏僻陋之見狡偽隂邪之術至<lb/>
於不可勝説外假仁義之名而内以行其自私自利之<lb/>
實詭辭以阿俗矯行以干譽掩人之善而襲以為已長<lb/>
訐人之私而竊以為已直忿以相勝而猶謂之狥義險<lb/>
<pb n="KR4h0132_WYG_235-12a"/>
以相傾而猶謂之嫉惡妬賢忌能而猶自以為公是非<lb/>
恣情縱欲而猶自以為同好惡相陵相賊自其一家骨<lb/>
肉之親已不能無爾我勝負之意彼此籓籬之形而况<lb/>
於天下之大民物之衆又何能一體而視之則無怪於<lb/>
紛紛籍籍而禍亂相尋於無窮矣僕誠頼天之靈偶有<lb/>
見於良知之學以為必由此而後天下可得而治是以<lb/>
每念斯民之䧟溺則為之戚然痛心忘其身之不肖而<lb/>
思以此救之亦不自知其量者天下之人見其若是遂<lb/>
<pb n="KR4h0132_WYG_235-12b"/>
相與非笑而詆斥之以為是病狂䘮心之人耳嗚呼是<lb/>
奚足恤哉吾方疾痛之切體而暇計人之非笑乎人固<lb/>
有見其父子兄弟之墜溺於深淵者呼號匍匐裸跣顛<lb/>
頓扳懸崖壁而下拯之士之見者方相與揖讓談笑於<lb/>
其傍以為是棄其禮貌衣冠而呼號顛頓若此是病狂<lb/>
䘮心者也故夫揖讓談笑於溺人之傍而不知救此惟<lb/>
行路之人無親戚骨肉之情者能之然已謂之無惻隠<lb/>
之心非人矣若夫在父子兄弟之愛者則固未有不痛<lb/>
<pb n="KR4h0132_WYG_235-13a"/>
心疾首狂奔盡氣匍匐而拯之彼將䧟溺之禍有不顧<lb/>
而况於狂病䘮心之譏乎而又况於蘄人之信與不信<lb/>
乎嗚呼今之人雖謂僕為病狂䘮心之人亦無不可矣<lb/>
天下之人心皆吾之心也天下之人猶有病狂者矣吾<lb/>
安得而非病狂乎猶有喪心者矣吾安得而非喪心乎<lb/>
昔者孔子之在當時有議其為謟者有譏其為佞者有<lb/>
毁其未賢詆其為不知禮而侮之以為東家某者有嫉<lb/>
而沮之者有惡而欲殺之者晨門荷蕢之徒皆當時之<lb/>
<pb n="KR4h0132_WYG_235-13b"/>
賢士且曰是知其不可而為之者與鄙哉硜硜乎莫己<lb/>
知也斯已而已矣雖子路在升堂之列尚不能無疑於<lb/>
其所見不悦於其所欲徃而且以之為迂則當時之不<lb/>
信夫子者豈特十之二三而已乎然而夫子之汲汲皇<lb/>
皇若求亡子於道路而不暇於煖席者寕以蘄人之知<lb/>
我信我而己哉盖其天地萬物一體之仁疾痛廹切雖<lb/>
欲已之而自有所不容已故其言曰吾非斯人之徒與<lb/>
而誰與欲潔其身而亂大倫果哉末之難矣嗚呼此非<lb/>
<pb n="KR4h0132_WYG_235-14a"/>
誠以天地萬物為一體者孰能以知夫子之心乎若其<lb/>
遯世無悶樂天知命者則固無入而不自得道並行而<lb/>
不相悖也僕之不肖何敢以夫子之道為己任顧其心<lb/>
亦已稍知疾痛之在身是以徬徨四顧將求其有助於<lb/>
我者相與講去其病耳今誠得豪傑同志之士扶持匡<lb/>
翼共明良知之學於天下使天下之人皆知自致其良<lb/>
知以相安相養去其自私自利之蔽一洗讒妬勝忿之<lb/>
習以躋於大同則僕之狂病固將脱然以愈而終免於<lb/>
<pb n="KR4h0132_WYG_235-14b"/>
喪心之患矣豈不快哉嗟乎今誠欲求豪傑同志之士<lb/>
於天下非如吾文蔚者而誰望之乎如吾文蔚之才與<lb/>
志誠足以援天下之溺者今又既知其具之在我而無<lb/>
假於外求矣循是而充若決河注海孰得而禦哉文蔚<lb/>
所謂一人信之不為少其又能遜以委之何人乎㑹稽<lb/>
素號山水之區深林長谷信歩皆是寒暑晦明無時不<lb/>
宜安居飽食塵囂無擾良朋四集道義日新優哉游哉<lb/>
天地之間寕復有樂於是者孔子云不怨天不尤人下<lb/>
<pb n="KR4h0132_WYG_235-15a"/>
學而上達僕與二三同志方將請事斯語奚暇外慕獨<lb/>
其切膚之痛乃有未能恝然者輙復云云爾咳疾暑毒<lb/>
書札絶懶盛使逺來遲留經月臨岐執筆又不覺累紙<lb/>
盖於相知之深雖已縷縷至此殊覺有所未能盡也<lb/>
　　與陸元静書<hi>王守仁</hi>
未發之中即良知也無前後内外而渾然一體者也有<lb/>
事無事可以言動静而良知無分於有事無事也寂然<lb/>
感通可以言動静而良知無分於寂然感通也動静者<lb/>
<pb n="KR4h0132_WYG_235-15b"/>
所遇之時心之本體固無分於動静也理無動者也動<lb/>
即為欲循理則雖酬酢萬變而未嘗動也從欲則雖槁<lb/>
心一念而未嘗静也動中有静静中有動又何疑乎有<lb/>
事而感通固可以言動然而寂然者未嘗有增也無事<lb/>
而寂然固可以言静然感通者未嘗有減也動而無動<lb/>
静而無静又何疑乎無前後内外而渾然一體則至誠<lb/>
無息之疑不待解矣未發在已發之中而已發之中未<lb/>
嘗别有未發者在已發在未發之中而未發之中未嘗<lb/>
<pb n="KR4h0132_WYG_235-16a"/>
别有已發者存是未嘗無動静而不可以動静分者也<lb/>
凡觀古人言語在以意逆志而得其大㫖若必拘滯於<lb/>
文義則靡有孑遺者是周果無遺民也周子静極而動<lb/>
之説茍不善觀亦未免有病盖其意從太極動而生陽<lb/>
静而生隂説來太極生生之理妙用無息而常體不易<lb/>
太極之生生即隂陽之生生就其生生之中指其妙用<lb/>
無息者而謂之動謂之陽之生非謂動而後生陽也就<lb/>
其生生之中指其常體不易者而謂之静謂之隂之生<lb/>
<pb n="KR4h0132_WYG_235-16b"/>
非謂静而後生隂也若果静而後生隂動而後生陽則<lb/>
是隂陽動静截然各自為一物矣隂陽一氣也一氣屈<lb/>
伸而為隂陽動静一理也一理隠顯而為動静春夏可<lb/>
以為陽為動而未嘗無隂與静也秋冬可以為隂為静<lb/>
而未嘗無陽與動也春夏此不息秋冬此不息皆可謂<lb/>
之陽謂之動也春夏此常體秋冬此常體皆可謂之隂<lb/>
謂之静也自元㑹運世嵗月日時以至刻杪忽微莫不<lb/>
皆然所謂動静無端隂陽無始在知道者黙而識之非<lb/>
<pb n="KR4h0132_WYG_235-17a"/>
可以言語窮也若牽文泥句比擬倣像則所謂心従法<lb/>
華轉是非轉法華矣<lb/>
　　答倫彦式書<hi>王守仁</hi>
徃嵗仙舟過贛承不自滿足執禮謙而下問懇古所謂<lb/>
敏而好學於吾彦式見之别後連冗不及以時奉問極<lb/>
切馳想近令弟過省復承惠教志道之篤趨向之正勤<lb/>
惓有加淺薄何以當此悚息悚息論及學無静根感物<lb/>
易動處事多悔即是三言尤非近時用工之實大抵三<lb/>
<pb n="KR4h0132_WYG_235-17b"/>
言者病亦相因惟學而别求静根故感物而懼其易動<lb/>
感物而懼其易動是故處事而多悔也心無動静者也<lb/>
其静也者以言其體也其動也者以言其用也故君子<lb/>
之學無間於動静其静也常覺而未嘗無也故常應其<lb/>
動也常定而未嘗有也故常寂常應常寂動静皆有事<lb/>
焉是之謂集義集義故能無祗悔所謂動亦定静亦定<lb/>
者也心一而已静其體也而復求静根焉是撓其體也<lb/>
動其用也而懼其易動焉是廢其用也故求静之心即<lb/>
<pb n="KR4h0132_WYG_235-18a"/>
動也惡動之心非静也是之謂動亦動静亦靜將迎起<lb/>
伏相尋於無窮矣故循理之謂静從欲之謂動欲也者<lb/>
非必聲色貨利外誘也有心之私皆欲也故循理焉雖<lb/>
酬酢萬變皆静也濂溪所謂主静無欲之謂也是謂集<lb/>
義者也従欲焉雖心齋坐忘亦動也告子之強制正助<lb/>
之謂也是外義者也<lb/>
　　與王純甫書<hi>闕名</hi>
别後有人自武城來云純甫始到家尊翁頗不喜歸計<lb/>
<pb n="KR4h0132_WYG_235-18b"/>
尚多牴牾始聞而惋然已而復大喜乆之又有人自南<lb/>
都來者云純甫已蒞任上下多不相能始聞而惋然已<lb/>
而復大喜吾之惋然者世俗之私情所為大喜者純甫<lb/>
當自知之吾安能小不忍於純甫不使動心忍性以大<lb/>
其所就乎譬之金之在冶經烈熖受鉗錘當此之時為<lb/>
金者甚苦然自他人視之方喜金之益精鍊而惟恐火<lb/>
力錘煆之不至既其出冶金亦自喜其挫折煆煉之有<lb/>
成矣某平日亦每有傲視行輩輕忽世故之心後雖稍<lb/>
<pb n="KR4h0132_WYG_235-19a"/>
知懲創亦惟支持抵塞於外而已及謫貴州三年百難<lb/>
備嘗然後能有所見始信孟氏生於憂患之言非欺我<lb/>
也嘗以為君子素其位而行不願乎其外素冨貴行乎<lb/>
冨貴素貧賤行乎貧賤素患難行乎患難故無入而不<lb/>
自得後之君子亦當素其位而學不願乎其外素冨貴<lb/>
學處乎冨貴素貧賤患難學處乎貧賤患難則亦可以<lb/>
無入而不自得向嘗為純甫言之純甫深以為然不審<lb/>
邇來用力卻何如耳近日相與講學者宗賢之外亦復<lb/>
<pb n="KR4h0132_WYG_235-19b"/>
數人每相聚輒嘆純甫之髙明今復遭時磨勵若此其<lb/>
進益不可量純甫勉之汪景顔近亦出宰大名臨行請<lb/>
益某告以變化氣質居常無所見惟當利害經變故遭<lb/>
屈辱平時憤怒者到此能不憤怒憂惶失措者到此能<lb/>
不憂惶失措始是能有得力處亦便是用力處天下事<lb/>
雖萬變吾所以應之不出乎喜怒哀樂四者此為學之<lb/>
要而為政亦在其中矣景顔聞之躍然如有所得也甘<lb/>
泉近有書來已卜居蕭山之湘湖去陽明洞方數十里<lb/>
<pb n="KR4h0132_WYG_235-20a"/>
耳書屋亦將落成聞之喜極誠得良友相聚㑹共進此<lb/>
道人間更復有何樂區區在外之榮辱得喪又足掛之<lb/>
齒牙間哉<lb/>
　　答毛憲副書<hi>闕名</hi>
昨承遣人喻以禍福利害且令勉赴太府請謝此非道<lb/>
誼深情決不至此感激之至言無所容但差人至龍場<lb/>
陵侮此自差人挾勢擅威非太府使之也龍塲諸夷與<lb/>
之争鬬此自諸夷憤愠不平亦非某使之也然則太府<lb/>
<pb n="KR4h0132_WYG_235-20b"/>
固未嘗辱某某亦未嘗傲太府何所得罪而遽請謝乎<lb/>
跪拜之禮亦小官常分不足以為辱然亦不當無故而<lb/>
行之不當行而行與當行而不行其為取辱一也廢逐<lb/>
小臣所守以待死者忠信禮義而已又棄此而不守禍<lb/>
莫大焉凡禍福利害之説某亦嘗講之君子以忠信為<lb/>
利禮義為福茍忠信禮義之不存雖禄之萬鍾爵以侯<lb/>
王之貴君子猶謂之禍與害如其忠信禮義之所在雖<lb/>
剖心碎首君子利而行之自以為福也况於流離竄逐<lb/>
<pb n="KR4h0132_WYG_235-21a"/>
之微乎某之居此盖瘴癘蠱毒之與處魑魅魍魉之與<lb/>
逰日有三死焉然而居之泰然未嘗以動其中者誠知<lb/>
死生之有命不以一朝之患而忘其終身之憂也太府<lb/>
茍欲加害而在我誠有以取之則不可謂無憾使吾無<lb/>
有以取之而横罹焉則亦瘴癘而已爾蠱毒而已爾魑<lb/>
魅魍魎而已爾吾豈以是而動吾心哉執事之諭雖有<lb/>
所不敢承然因是而益知所以自勵不敢茍有所隳墮<lb/>
則某也受教多矣敢不頓首以謝<lb/>
<pb n="KR4h0132_WYG_235-21b"/>
　　與安宣慰書<hi>闕名</hi>
減驛事非罪人所敢與聞承使君厚愛因使者至門問<lb/>
及之不謂其遂逹諸左右也悚息悚息然已承見詢則又<lb/>
不可黙凡朝廷制度定自祖宗後世守之不可以擅改<lb/>
在朝廷且謂之變亂况諸侯乎縦朝廷不見罪有司者<lb/>
將執法以繩之使君必且無益縦幸免於一時或五六<lb/>
年或七八年雖逺至二三十年矣當事者猶得持典章<lb/>
而議其後若是則使君何利焉使君之先自漢唐以來<lb/>
<pb n="KR4h0132_WYG_235-22a"/>
千幾百年土地人民未之或改所以長乆若此者以能<lb/>
世守天子禮法竭忠盡力不敢分寸有所違是故天子<lb/>
亦不得踰禮法無故而加諸忠良之臣不然使君之土<lb/>
地人民富且盛矣朝廷悉取而郡縣之其誰以為不可<lb/>
夫驛可減也亦可増也驛可改也宣慰司亦可革也由<lb/>
此言之殆甚有害使君其未之思耶所云奏功陞職事<lb/>
意亦如此夫剗除冦盗以撫綏平良亦守土之常職今<lb/>
縷舉以要賞則朝廷平日之恩寵禄位顧將欲以何為<lb/>
<pb n="KR4h0132_WYG_235-22b"/>
叅政亦已非設官之舊今又干進不已是無抵極也衆<lb/>
必不堪夫宣慰守土之官故得以世有其土地人民若<lb/>
叅政則流官矣東西南北惟天子所使朝廷下方尺之<lb/>
檄委使君以一職或閩或蜀其敢弗行乎則方命之誅<lb/>
不旋踵而至捧檄從事千百年之土地人民非復使君<lb/>
有矣由此言之雖今日之叅政使君將恐辭去之不速<lb/>
其又可再乎凡此以利害言揆之於義反之於心使君<lb/>
必自有不安者夫拂心違義而行衆所不與鬼神所不<lb/>
<pb n="KR4h0132_WYG_235-23a"/>
嘉也承問及不敢不以正對幸亮察<lb/>
　　其二<lb/>
阿賈阿札等畔宋氏為地方患傳者謂使君使之此雖<lb/>
或出於妬婦之口然阿賈等自言使君嘗錫之以氈刀<lb/>
遺之以弓弩雖無其心不幸乃有其迹矣始三堂兩司<lb/>
得是説即欲聞之於朝既而以使君平日忠實之故未<lb/>
必有是且信且疑姑令使君討賊茍遂出軍勦撲則傳<lb/>
聞皆妄何可以濫及忠良其或坐觀逗遛徐議可否亦<lb/>
<pb n="KR4h0132_WYG_235-23b"/>
未為晩故且隠忍其議所以待使君者甚厚既而文移<lb/>
三至使君始出衆論紛紛疑者將信喧騰之際適㑹左<lb/>
右來獻阿麻之首偏師出解洪邉之圍羣公又復徐徐<lb/>
今又三月餘矣使君稱疾歸卧諸軍以次潜囬其間分<lb/>
屯寨堡者不聞擒斬以宣國威惟増剽掠以重民怨衆<lb/>
情愈益不平而使君之民罔所知識方揚言於人謂宋<lb/>
氏之難當使宋氏自平安氏何與而反為之役我安氏<lb/>
連地千里擁衆四十八萬深坑絶坉飛鳥不能越猿猱<lb/>
<pb n="KR4h0132_WYG_235-24a"/>
不能攀縦遂髙坐不為宋氏出一卒人亦卒如我何斯<lb/>
言已稍稍傳播不知三堂兩司已嘗聞之否使君誠乆<lb/>
卧不出安氏之禍必自斯言始矣使君與宋氏同守土<lb/>
而使君為之長地方變亂皆守土者之罪使君能獨委<lb/>
之宋氏乎夫連地千里孰與中土之一大郡擁衆四十<lb/>
八萬孰與中土之一都司深坑絶坉安氏有之然如安<lb/>
氏者環四面而居以百數也今播州有楊愛愷黎有楊<lb/>
友酉陽保靖有彭世麒等諸人斯言茍聞於朝朝廷下<lb/>
<pb n="KR4h0132_WYG_235-24b"/>
片紙於楊愛諸人使各自為戰共分安氏之所有盖朝<lb/>
令而夕無安氏矣深坑絶坉何所用其險使君可無寒<lb/>
心乎且安氏之職四十八支更迭而為之今使君獨傳<lb/>
者三世而羣支莫敢争以朝廷之命也茍有可乗之釁<lb/>
孰不欲起而代之乎然則揚此言於外以速安氏之禍<lb/>
者殆漁人之計蕭墻之憂未可測也使君冝速出軍平<lb/>
定反側破衆讒之口息多端之議弭方興之變絶難測<lb/>
之禍補既往之愆要將來之福某非為人作説客者使<lb/>
<pb n="KR4h0132_WYG_235-25a"/>
君幸熟思之<lb/>
　　寄楊邃菴書<hi>闕名</hi>
前日嘗奉啓計已上達自眀公進秉機宻天下士夫忻<lb/>
忻然動顔相慶皆謂太平可立致矣門下鄙生獨切生<lb/>
憂以為猶甚難也亨屯傾否當今之時舎明公可無以<lb/>
望者則明公雖欲逃避乎此將亦有所不能然而萬斛<lb/>
之舵操之非一手則緩急折旋豈能盡如己意臨事不<lb/>
得專操舟之權而僨事乃與同覆舟之罪此鄙生之所<lb/>
<pb n="KR4h0132_WYG_235-25b"/>
謂難也夫不專其權而漫同其罪則莫若預逃其任然<lb/>
在明公亦既不能逃矣逃之不能專又不得則莫若求<lb/>
避其罪然在明公亦終不得避矣天下之事果遂卒無<lb/>
所為與夫惟身任天下之禍然後能操天下之權操天<lb/>
下之權然後能濟天下之患當其權之未得也其致之<lb/>
甚難而其歸之也則操之甚易萬斛之舵平時從而争<lb/>
操之者以利存焉一旦風濤顛沛變起不測衆方皇惑<lb/>
震䘮救死不遑而誰復與争操乎於是起而專之衆將<lb/>
<pb n="KR4h0132_WYG_235-26a"/>
恃以無恐而事因以濟茍亦從而委靡焉固淪胥以溺<lb/>
矣故曰其歸之也則操之甚易者此也古之君子洞物<lb/>
情之向背而握其機察隂陽之消長以乗其運是以動<lb/>
必有成而吉無不利伊旦之於商周是矣其在漢唐盖<lb/>
亦庶幾乎此者雖其學術有所不逮然亦足以定國本<lb/>
而安社稷則亦斷非後世偷生茍免者之所能也夫權<lb/>
者天下之大利大害也小人竊之以成其惡君子用之<lb/>
以濟其善固君子之不可一日去小人之不可一日有<lb/>
<pb n="KR4h0132_WYG_235-26b"/>
者也欲濟天下之難而不操之以權是猶倒持太阿而<lb/>
授人以柄希不割矣故君子之致權也有道本之至誠<lb/>
以立其徳植之善類以多其輔示之以無不容之量以<lb/>
安其情擴之以無所競之心以平其氣昭之以不可奪<lb/>
之節以端其向神之以不可測之機以攝其奸形之以<lb/>
必可賴之智以收其望坦然為之下以上之退然為之<lb/>
後以先之是以功盖天下而莫之嫉善利萬物而莫與<lb/>
争此皆明公之能事素所蓄而有者惟在倉卒之際身<lb/>
<pb n="KR4h0132_WYG_235-27a"/>
任天下之禍決起而操之耳夫身任天下之禍豈君子<lb/>
之得已哉既當其任知天下之禍將終不能免也則身<lb/>
任之而已身任之而後可以免於天下之禍小人不知<lb/>
禍之不可以倖免而百詭以求脫遂致釀成大禍而已<lb/>
亦卒不能免故任禍者惟忠誠憂國之君子能之而小<lb/>
人不能也某受知門下不能効一得之愚以為報獻其芹<lb/>
曝伏惟鑒其忱悃而憫其所不逮幸甚<lb/>
　　答方叔賢書<hi>闕名</hi>
<pb n="KR4h0132_WYG_235-27b"/>
昨見邸報知西樵兀崖皆有舉賢之書此誠士君子立<lb/>
朝之盛節若干年無此事矣深用歎服但與名其間却<lb/>
有一二未曉者此恐鄙人淺陋未能知人之故然此乃<lb/>
天下治亂盛衰所繫君子小人進退存亡之機不可以<lb/>
不慎也此事譬之養蠶但襍一爛蠶於其中則一筐好<lb/>
蠶盡為所壊矣凡薦賢於朝與自已用人又自不同自<lb/>
己用人權度在我故雖小人而有才者亦可以器使若<lb/>
以賢才薦之於朝則評品一定便如白黒其間舍短録<lb/>
<pb n="KR4h0132_WYG_235-28a"/>
長之意若非明言誰復知之小人之才豈無可用如砒<lb/>
硫芒硝皆有攻毒破壅之功但混於參苓茋术之間而<lb/>
進之養生之人萬一用之不精鮮有不誤者矣僕非不<lb/>
樂二公有此盛舉正恐異日或為此舉之累故輙叨叨<lb/>
當不以為罪也思田事貴鄉往來人當能道其詳俗諺<lb/>
所謂生事事生此類是矣今其事體既已壞盡欲以無<lb/>
事處之要已不能只求減省一分則地方亦可減省一<lb/>
分勞攘耳鄙見畧具奏内深知大拂喜事者之心然欲<lb/>
<pb n="KR4h0132_WYG_235-28b"/>
殺數千無罪之人以冀求一已之功仁者之所不忍也<lb/>
齎奏人去凡百望指示之舟次草草未盡鄙懐千萬鑒<lb/>
恕<lb/>
　<lb/>
　<lb/>
　<lb/>
　<lb/>
　文章辨體彚選巻二百三十五<lb/>
</p>
<p>
</p>
  </div>
</body>
</text>
</TEI>
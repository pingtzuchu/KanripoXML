<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百四十七</head> <lb/>
    <p>
<pb n="KR4h0132_WYG_147-1a"/>
欽定四庫全書<lb/>
　文章辨體彚選巻一百四十七<lb/>
　　　　　　　　　　　　明　賀復徴　編<lb/>
奏對三<lb/>
　　對利害三事<hi>唐陳子昻</hi>
臣見九道出大使廵按天下申黜陟求人瘼臣謂計有<lb/>
未盡也且陛下發使必欲使百姓知天子夙夜憂勤之<lb/>
意也羣臣知考績而任之也姦暴不逞知將除之也則<lb/>
<pb n="KR4h0132_WYG_147-1b"/>
莫如擇仁可以恤孤明可以振滯剛不避彊禦智足以<lb/>
照姦者然後以為使故輶軒未動而天下翹然待之矣<lb/>
今使且未出道路之人皆已指笑欲望進賢下不肖豈<lb/>
可得耶宰相奉詔書有遣使之名無任使之實使愈出<lb/>
天下愈弊使令百姓治道路送往迎來不見其惠也臣<lb/>
願陛下更選有威重風槩為衆推者因御前殿以使者<lb/>
之禮禮之諄諄戒敕所以出使之意乃授以節自京師<lb/>
及州縣登㧞才良求人瘼宣布上意令若家見而户曉<lb/>
<pb n="KR4h0132_WYG_147-2a"/>
昔堯舜不下席而化天下葢黜陟幽明能折𠂻者陛下<lb/>
知難得人則不如少出使彼煩數而無益於化是烹小<lb/>
鮮而數撓之矣又刺史縣令政教之首陛下布徳澤下<lb/>
詔書必待刺史縣令謹宣而奉行之不得其人則委棄<lb/>
有司掛牆屋耳百姓安得知之一州得才刺史十萬户<lb/>
賴其福不得才刺史十萬户受其困國家興衰在此職<lb/>
也今吏部調縣令如補一尉但計資考不求賢良有如<lb/>
不次用人則天下囂然相謗矣狃於常而不變也故庸<lb/>
<pb n="KR4h0132_WYG_147-2b"/>
人皆任縣令教化之陵遲顧不甚哉又天下有危機禍<lb/>
福因之而生機静則有福動則有禍百姓安則樂生不<lb/>
安則輕生是也今軍旅之事夫妻不得安父子不相安<lb/>
五六年矣自劍南盡河隴山東由青徐曹汴河北舉滄<lb/>
瀛趙鄭或困水旱或頓兵疲死亡流離略盡尚賴陛下<lb/>
憫其失職凡兵戍調發一切罷之使人得妻子相見父<lb/>
子相保可謂能静其機也然臣恐將相有貪夷狄利以廣<lb/>
地強武說陛下者欲動其機機動則禍構宜修文徳去<lb/>
<pb n="KR4h0132_WYG_147-3a"/>
刑罰勸農桑息疲民蠻夷知中國有聖王必累譯至矣<lb/>
　　答制問事<hi>陳子昂</hi>
臣今月十九日䝉恩敕召見令臣論當今政要行何道<lb/>
可以適時不須逺引上古具狀進者㣲臣智識淺短實<lb/>
昧政源然嘗洗心精意静觀人理竊見國之政要興廢<lb/>
在人能知人機順而施化趨時適變静而勿動政要之<lb/>
實可得而行今陛下以應天命而受寳圗建立明堂施<lb/>
布大化勤恤人隠存問髙年報功樹徳順時興務至公<lb/>
<pb n="KR4h0132_WYG_147-3b"/>
至仁垂訓天下可謂典章大備制度𢎞逺五帝三王所<lb/>
不及也愚臣何敢有知政要然天恩降問貴採蒭蕘謹<lb/>
竭愚直悉心以奏凡用賢之道未廣仰成之化尚勞然<lb/>
則取士之方任賢之事故陛下素所深知應亦倦譚亦<lb/>
倦聴不待臣更一二煩說也<lb/>
請措刑科臣聞言有順君意而害天下者有逆君意而<lb/>
利天下者唯忠君能逆意唯聖君能從利恩勅不以臣<lb/>
愚㣲降問當今政要臣伏惟當今之政大理已偹矣但<lb/>
<pb n="KR4h0132_WYG_147-4a"/>
刑獄尚急法網未寛恐非當今聖政之要者臣觀聖人<lb/>
用刑貴適時變有用捨不專任之且聖人初制天下必<lb/>
有凶亂之賊叛逆之臣而為驅除以顯聖徳聖人誅凶<lb/>
殄逆濟人寜亂必資刑殺以清天下故所以務用刑也<lb/>
凶亂既滅聖道既昌則必順人施化赦過宥罪所以致<lb/>
措刑也然則聖人用刑本以禁亂亂静刑息不為昇平<lb/>
所設何者太平之人恱樂於徳不恱樂於刑以刑窮於<lb/>
人人必慘怛故聖人貴措刑不貴煩刑今神皇應運授<lb/>
<pb n="KR4h0132_WYG_147-4b"/>
圗臨御天下逆臣賊子頓伏嚴誅所以虺貞羣黨同惡<lb/>
就戮此葢天意將顯神皇威靈豈此凶徒所能自亂今<lb/>
魁首已滅朋黨已屠聖政惟昌天下咸服神皇又降文<lb/>
昌鴻恩滌蕩羣罪天下昭慶企望日新措刑崇徳正在<lb/>
今日實聖政之至要者也臣伏見近來詔獄推窮稍復<lb/>
滋長追捕支黨頗及逺方天下士庻未敢安止臣伏惟<lb/>
神皇聖意務在措刑安恤天下不務察法以損昇平今<lb/>
刑獄未息者應是獄吏未識天意所以至於此也伏願<lb/>
<pb n="KR4h0132_WYG_147-5a"/>
神皇垂愷悌之徳務仁夀之恩勅法慎罰以省刑典臣<lb/>
伏見當今天下士庻思願安寜途謡巷歌皆稱萬歳此<lb/>
其懐樂聖化願保永年欲與子孫同此仁夀今神皇不<lb/>
以此時崇徳務仁使刑措不用乃任有司明察專務威<lb/>
刑臣竊恐非神皇措刑之道且臣聞殺一人則千人恐<lb/>
濫一罪則百夫愁人情大端畏懼於此今天下至廣萬<lb/>
國至繁神皇雖妙察獄固不可門告户說令一一知者<lb/>
若使有一不知以神皇好任刑法則非太平安人之務<lb/>
<pb n="KR4h0132_WYG_147-5b"/>
當今聖政之要者也此是臣赤心至誠敢言其實冒死<lb/>
犯奏所冀天鑒務求措刑察臣所言非敢茍順<lb/>
重任賢科臣伏惟刑措之政在能官人官人惟賢政所<lb/>
以理此故神皇深知惓問不假臣一二煩說今臣所更<lb/>
重說者實以天下之政非賢不理天下之業非賢不成<lb/>
固願神皇務在任賢誠得衆賢而任之則天下之務自<lb/>
化理也任賢人既任須信既信須終既終須賞夫任而<lb/>
不信其才無由展信而不終其業無由成終而不賞其<lb/>
<pb n="KR4h0132_WYG_147-6a"/>
功無由别則天下之賢雲集矣何以知其然君子小人<lb/>
各尚其類者也若神皇徒務好賢而不能任能任而不<lb/>
能信能信而不能終能終而不能賞雖有賢人終不可<lb/>
用矣神皇降問小臣當今理政之要者臣竊以此為政<lb/>
要之至極何以言之神皇大業已成天下已平尊名已<lb/>
顯大禮已備所未足者在於忠賢若得忠賢相與而守<lb/>
之太平之功可以於此而就斯實天地神靈賛助神皇<lb/>
而致此時也當此時不成千歳之業立萬代之規小臣<lb/>
<pb n="KR4h0132_WYG_147-6b"/>
誠愚竊為神皇所惜<lb/>
明必得賢科臣伏惟刑措之道政在任賢議者皆云賢<lb/>
不可知人不可識臣獨以為賢固可易知人固可易識<lb/>
但是議者不精思之耳夫尚徳行者必惡凶險之類有<lb/>
信義者必疾茍且之徒智者不為愚者謀勇者不為怯<lb/>
者死猶梟鸞不接翼薰蕕不同氣此天地之性物類之<lb/>
情其理自然不可改易何者以徳事凶兩不相入以正<lb/>
接佞兩不相利以信質偽兩不相從以亷說貪兩不相<lb/>
<pb n="KR4h0132_WYG_147-7a"/>
和智者尚謀愚者不聽勇者狥死怯者貪生皆事業不<lb/>
同趨向各異此賢人之道固可預知誠能尚賢賢可至<lb/>
矣然則賢人之業須賢人達之賢人之才須賢人用之<lb/>
公正亷節信義勇謀皆待其人然後獲展茍非其類道<lb/>
不虚行凡賢人君子未嘗不思效行但無其類獲進所<lb/>
以湮没於時今神皇誠能信任賢良旌納忠正知左右之<lb/>
臣灼然有賢行者賜之尊爵厚祿以榮寵之使其以類<lb/>
相舉責成其政合度者進失度者貶神皇但垂拱明堂<lb/>
<pb n="KR4h0132_WYG_147-7b"/>
保神和志天下之事臣必見日就無為不言而治也今<lb/>
神皇憂恤萬㡬日不睱給昧旦丕顯中夜以思誠是羣<lb/>
臣未稱聖任伏願神皇審察賢能垂恩信任夫忠賢事<lb/>
君必諌君失姦佞事主必順主情直道曲事惟聖鑒所<lb/>
察<lb/>
賢不可疑科臣伏惟神皇聖明具知得賢須任既任須<lb/>
信既信須終既終須賞悉備知也然今未多信任者應<lb/>
以經信任無効所以致疑如裴炎劉禕之蹇味道周思<lb/>
<pb n="KR4h0132_WYG_147-8a"/>
茂固䝉神皇信任之矣然竟背徳辜恩神皇以此有疑<lb/>
於信任賢也以臣愚誠則謂不然何者聖必藉賢以明<lb/>
國必待賢以昌人必待賢以理物必待賢以寜若神皇<lb/>
疑於任賢欲以聖謀自斷臣恐勤勞聖躬而天下不可<lb/>
獨理况聖躬不可勞弊神心不可細用此最須任賢者<lb/>
也臣聞鄙人云有人以食噎而得病者欲絶食以去病<lb/>
乃不知食絶而身斃此言近小可以喻逺臣竊謂賢人<lb/>
於國亦猶食之在人固不為一噎而絶餱糧亦不可以<lb/>
<pb n="KR4h0132_WYG_147-8b"/>
謬用而逺正士此實神皇聖鑒可明知也不待愚臣一<lb/>
二言之伏願任賢無疑求士不倦以此為務天下誠不<lb/>
足理也若外有信賢之名而内實有疑賢之心臣竊謂<lb/>
神皇雖日得百賢終是無益適足以損賢傷政也伏惟<lb/>
熟察可信者信之<lb/>
招諫科臣伏惟聖人制天下貴能至公能至公者當務<lb/>
直道臣伏見神皇至公應物直道容賢然朝廷尚未見<lb/>
敢諫之臣骨鯁之士天下直道未得公行臣聞聖人大<lb/>
<pb n="KR4h0132_WYG_147-9a"/>
徳在能聽諌古典所說葢不足陳臣伏見太宗文武聖<lb/>
皇徳冠三王名髙五帝實由能容魏徴愚直獲盡忠誠<lb/>
國史書之明若日月直言之路啓從諌之道開貞觀已<lb/>
來此實為美今神皇坐明堂布大政神功聖業能事備<lb/>
矣夫骨鯁之士能美聖功伏惟神皇廣延直臣旌賞諫<lb/>
士使大聖之徳引納日新書之金板萬代有述非神皇<lb/>
卓犖仁聖臣不可獻此言也<lb/>
勸賞科臣聞勞臣不賞不可勸功死士不賞不可勵勇<lb/>
<pb n="KR4h0132_WYG_147-9b"/>
當今或有勤勞之臣死難之卒筞功委命頒賞未䝉優<lb/>
異臣伏惟人臣狥節在爵與名死節勤公名爵不及偷<lb/>
榮尸祿寵秩或加故不可以進賢顯能旌功勵行伏願<lb/>
神皇廣求此等勸勵百僚以及將士此正當今聖政之<lb/>
所宜先也古人云賞一人而千萬人恱者葢言其功當<lb/>
也夫賞而不知賢者不務也伏願神皇陛下特垂省察<lb/>
請息兵科臣伏以當今國家事最大者在兵甲歳興賦<lb/>
役不省神皇欲安人思化理不可得何者兵之所聚必<lb/>
<pb n="KR4h0132_WYG_147-10a"/>
有所資千里運糧萬里應敵十萬兵在境則百萬家不<lb/>
得安業以此徭役人何能安臣伏見國家自有事北狄<lb/>
於今十有餘年兵甲嵗興竟不聞其利豈中國無制勝<lb/>
之䇿朝廷無竒畫之臣哉臣竊謂不然是未計之廟算<lb/>
爾臣伏惟神皇聖武天威若神突厥小醜何足誅滅然<lb/>
今未滅者臣恐庸將無智未審廟算之機故使甲兵日<lb/>
多徭役日廣今國家又命將出師臣願神皇審圗廟算<lb/>
量其損益計其利害若事必不可請兵不虚行兵不虚<lb/>
<pb n="KR4h0132_WYG_147-10b"/>
行賦役自省以此安人得賢可理若失之於此而救之<lb/>
於彼臣恐人日以疲勞未得安息伏願熟察臣言審圗<lb/>
廟算則戎狄不足滅中國可安寜<lb/>
安宗子科臣伏惟陛下以至仁為政以至公應物天下<lb/>
士庻莫不咸知虺貞等干紀亂常自取屠滅陛下唯罪<lb/>
其搆逆者更無他坐宗室子弟獲以安寜自非陛下恩<lb/>
念慈仁敦睦九族豈得宗室䝉此寜慶實大聖之徳崇<lb/>
重宗枝然臣更願陛下務安慰之惠以恩信使其顯然<lb/>
<pb n="KR4h0132_WYG_147-11a"/>
明知陛下慈念之至上感聖徳下得自安臣聞人情不<lb/>
能自明則必疑慮疑慮則必不安不安則必危懼危懼<lb/>
積則愆過生伏願陛下明恩賜垂愷悌之徳使天下居<lb/>
無過之地萬姓知陛下必信任賢是天下有慶然賢人<lb/>
之業皆務直道於姦邪不利姦邪不利必有䜛譛此賢<lb/>
人之災厄如是也一人之行十人謗之未有不遭禍患<lb/>
者自古忠良賢達罹此患者不可勝言<lb/>
臣子昻言臣本草茅㣲陋才無可取陛下乃越次假以<lb/>
<pb n="KR4h0132_WYG_147-11b"/>
恩光將同近臣延問政要臣實愚昧何堪此寵頓首死<lb/>
罪然臣之誠真實自愚𠂻與君子言猶且不妄况天子<lb/>
之問敢不悉螻蟻之臣真實罄盡然臣所奏前件狀者<lb/>
固是陛下所悉見知然臣復重言者貴以㣲誠披露肝<lb/>
胆不知忌諱實戰實惶<lb/>
　　風雨對<hi>羅隠</hi>
風雨霜雪天地之所權也山川藪澤鬼神之所伏也故<lb/>
風雨不時則嵗有饑饉雪霜不時則人有疾病然後禱<lb/>
<pb n="KR4h0132_WYG_147-12a"/>
山川藪澤以致之則風雨雪霜果為鬼神所有也明矣<lb/>
得非天之髙不可以周理而寄之山川地之厚不可以<lb/>
自運而憑之鬼神茍祭祀不時則饑饉作報應不至則<lb/>
疾病生是鬼神用天地之權也而風雨雪霜為牛羊之<lb/>
本矣復何歳時為復何人民為是以大道不旁出懼其<lb/>
㺯也大政不問下懼其偷也夫復何言<lb/>
　<lb/>
　<lb/>
<pb n="KR4h0132_WYG_147-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百四十七<lb/>
</p>
<p>
</p>
  </div>
</body>
</text>
</TEI>
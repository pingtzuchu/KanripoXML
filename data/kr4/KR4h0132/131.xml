<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百三十一</head> <lb/>
    <p>
<pb n="KR4h0132_WYG_131-1a"/>
欽定四庫全書<lb/>
　文章辨體彚選卷一百三十一<lb/>
　　　　　　　　　　　　明　賀復徴　編<lb/>
表七<hi>以下俱今體</hi>
　　謝平原内史表<hi>晉陸機</hi>
陪臣陸機言今月九日魏郡太守遣兼丞張含齎板詔<lb/>
書印綬假臣為平原内史拜受祇竦不知所裁臣本出<lb/>
自敵國世無先臣宣力之效才非丘園耿介之秀皇澤<lb/>
<pb n="KR4h0132_WYG_131-1b"/>
廣被惠濟無逺擢自羣萃累䝉榮進入朝九載厯官有<lb/>
六身登三閣宦成兩宫服冕乘軒仰齒貴㳺振景拔迹<lb/>
顧邈同列施重山岳義足灰没遭國顛沛無節可紀雖<lb/>
䝉曠盪臣獨何顔俛首頓膝憂愧若厲而橫為故齊王<lb/>
冏所見枉䧟誣臣與衆人共作禪文幽執囹圄當為誅<lb/>
始臣之㣲誠不負天地倉卒之際慮有逼廹乃與弟雲<lb/>
及散騎侍郎袁瑜中書侍郎馮熊尚書右丞崔基廷尉<lb/>
正顧榮汝隂太守曹武思所以獲免隂䝉避迴﨑嶇自<lb/>
<pb n="KR4h0132_WYG_131-2a"/>
列片言隻字不關其間事蹤筆跡皆可推校而一朝翻<lb/>
然更以為罪蕞爾之生尚不足吝區區本懷實有可悲<lb/>
畏逼天威即罪惟謹鉗口結舌不敢上訢所天莫大之<lb/>
釁日經聖聽肝血之誠終不一聞所以臨難慷慨而不<lb/>
能不恨恨者唯此而已重䝉陛下豈弟之宥迴霜収電<lb/>
使不隕越復得扶老攜幼生出獄户懷金拖紫退就散<lb/>
輩感恩惟咎五情震悼跼天蹐地若無所容不悟日月<lb/>
之明遂埀曲照雲雨之澤播及朽瘁忘臣弱才身無足<lb/>
<pb n="KR4h0132_WYG_131-2b"/>
采哀臣零落罪有可察茍削丹書得夷平民則塵洗天<lb/>
波謗絶衆口臣之始望尚未至是猥辱大命顯授符虎<lb/>
使春枯之條更與秋蘭埀芳陸沉之羽復與翔鴻撫翼<lb/>
雖安國免徒起紆青組張敞亡命坐致朱軒方臣所荷<lb/>
未足為泰豈臣䝉垢含吝所宜忝竊非臣毁宗夷族所<lb/>
能上報喜懼參并悲慙哽結拘守常憲當便道之官不<lb/>
得束身奔走稽顙城闕瞻係天衢馳心輦轂臣不勝屏<lb/>
營延仰謹拜表以聞<lb/>
<pb n="KR4h0132_WYG_131-3a"/>
　　為呉令謝詢求為諸孫置守冡人表<hi>張悛</hi>
臣聞成湯革夏而封杞武王入殷而建宋春秋征伐則<lb/>
晉修虞祀燕祭齊廟夫一國為一人興先賢為後愚廢<lb/>
誠仁聖所哀悼而不忍也故三王敦繼絶之徳春秋貴<lb/>
柔服之義昔漢髙受命追存六國凡諸絶祚一時並祀<lb/>
親與項羽對争存亡逮羽之死臨哭其喪將以位嘗侔<lb/>
尊力嘗均勢雖功奪其成而恩與其敗且暴興疾顛禮<lb/>
之若舊殘戮之尸乃以公葬若使羽位承前緒世有哲<lb/>
<pb n="KR4h0132_WYG_131-3b"/>
王一朝力屈全身從命則楚廟不墮有後可冀伏惟大<lb/>
晉應天順民武城止戈西戎有即叙之人京邑開呉蜀<lb/>
之館興滅加乎萬國繼絶接扵百世雖三王𢎞道商周<lb/>
稱仁洋洋之美未足以喻是以孫氏雖家失呉祚而族<lb/>
䝉晉榮子弟量才並肩進取懷金侯服佩青千里當時<lb/>
受恩多有過望臣聞春雨潤木自葉流根䲭鴞恤功愛<lb/>
子及室故天稱罔極之恩聖有綢繆之惠追惟吳偽武<lb/>
烈皇帝遭漢室之弱值亂臣之彊首倡義兵先衆犯難<lb/>
<pb n="KR4h0132_WYG_131-4a"/>
破董卓於陽人濟神器於甄井威震羣狡名顯往朝桓<lb/>
王才武弱冠承業招百越之士奮鷹揚之勢西赴許都<lb/>
將迎幼主雖元勲未終然至忠已著夫家積義勇之基<lb/>
世傳扶危之業進為狥漢之臣退為開呉之主而蒸嘗<lb/>
絶於三葉園陵殘於薪采臣竊悼之伏見呉平之初明<lb/>
詔追録先賢欲封其墓愚謂二君並宜應書故舉勞則<lb/>
力輸先代論徳則惠存江南正刑則罪非晉冦從坐則<lb/>
異世已輕若列先賢之數䝉詔書之恩裁加表異以寵<lb/>
<pb n="KR4h0132_WYG_131-4b"/>
亡靈則人望克厭誰不曰宜二君私奴多在墓側今為<lb/>
平民乞差五人蠲其徭役使四時修䕶頽毁埽除塋壟<lb/>
永以為常<lb/>
　　勸進表<hi>劉琨</hi>
建興五年三月癸未朔十八日辛丑使持節散騎常侍<lb/>
都督河北并冀幽三州諸軍事領䕶軍匈奴中郎將司<lb/>
空并州刺史廣武侯臣琨使持節侍中都督冀州諸軍<lb/>
事撫軍大將軍冀州刺史左賢王渤海公臣匹磾頓首<lb/>
<pb n="KR4h0132_WYG_131-5a"/>
死罪上書臣琨臣匹磾頓首頓首死罪死罪臣聞天生<lb/>
蒸民樹之以君所以對越天地司牧黎元聖帝明王鑒<lb/>
其若此知天地不可以乏饗故屈其身以奉之知黎元<lb/>
不可以無主故不得已而臨之社稷時難則戚藩定其<lb/>
傾郊廟或替則宗哲纂其祀所以𢎞振遐風式固萬世<lb/>
三五以降靡不由之臣琨臣匹磾頓首頓首死罪死罪<lb/>
伏惟髙祖宣皇帝肇基景命世祖武皇帝遂造區夏三<lb/>
葉重光四聖繼軌惠澤侔於有虞卜年過於周氏自元<lb/>
<pb n="KR4h0132_WYG_131-5b"/>
康以來艱禍繁興永嘉之際氛厲彌昬宸極失御登遐<lb/>
醜裔國家之危有若綴旒頼先后之徳宗廟之靈皇帝<lb/>
嗣建舊物克甄誕授欽明服膺聰哲玉質幼彰金聲夙<lb/>
振冢宰攝其綱百辟輔其治四海想中興之美羣生懷<lb/>
來蘇之望不圖天不悔禍大災荐臻國未忘難冦害尋<lb/>
興其時劉曜縱逸西都敢肆狂悖陵虐天邑臣等奉表<lb/>
使還仍承西朝以去年十一月不守主上幽劫復沉虜<lb/>
廷神器流離再辱荒逆臣每覽史籍觀之前載厄運之<lb/>
<pb n="KR4h0132_WYG_131-6a"/>
極古今未有茍在食土之毛含氣之類莫不叩心絶氣<lb/>
行號巷哭况臣等荷寵三世位厠鼎司承問震惶精爽<lb/>
飛越且悲且惋五情無主舉哀朔埀上下泣血臣琨臣<lb/>
匹磾頓首頓首死罪死罪臣聞昬明迭用否泰相濟天<lb/>
命未改厯數有歸或多難以固邦國或殷憂以啟聖明<lb/>
齊有無知之禍而小白為五霸之長晉有驪姬之難而<lb/>
重耳主諸侯之盟社稷靡安將必有以扶其危黔首幾<lb/>
絶必將有以繼其緒伏惟陛下𤣥徳通於神明聖姿合<lb/>
<pb n="KR4h0132_WYG_131-6b"/>
於兩儀應命世之期紹千載之運夫符瑞之表天人有<lb/>
徴中興之兆圖䜟埀典自京畿隕喪九服崩離天下囂<lb/>
然無所歸懷雖有夏之遘夷羿宗姬之離戎患蔑以過<lb/>
之陛下撫寜江左奄有舊呉柔服以徳伐叛以刑抗明<lb/>
威以攝不類㐲大順以肅宇内純化既敷則率土宅心<lb/>
義風既暢則遐方企踵百揆時序於上四門穆穆於下<lb/>
昔少康之隆夏訓以為美談宣王之興周詩以為休詠<lb/>
况茂勲格於皇天清輝光於四海蒼生顒然莫不欣戴<lb/>
<pb n="KR4h0132_WYG_131-7a"/>
聲教所加願為臣妾者哉且宣皇之𦙍惟有陛下億兆<lb/>
攸歸曽無與二天祚大晉必將有主主晉祀者非陛下<lb/>
而誰是以邇無異言逺無異望謳歌者無不吟詠徽猷<lb/>
獄訟者無不思感聖徳天地之際既交華裔之情允洽<lb/>
一角之獸連理之木以為休徴者蓋有百數冠帶之倫<lb/>
要荒之衆不謀而同辭者動以萬計是以臣等敢考天<lb/>
地之心因函夏之趣昧死以上尊號願陛下存舜禹至<lb/>
公之情狹巢由抗矯之節以社稷為務不以小行為先<lb/>
<pb n="KR4h0132_WYG_131-7b"/>
以黔首為憂不以克讓為事上以慰宗廟乃顧之懷下<lb/>
以釋普天傾首之望則所謂生繁華於枯夷育豐肌扵<lb/>
朽骨神人獲安無不幸甚臣琨臣匹磾頓首頓首死罪<lb/>
死罪臣聞尊位不可久虚萬幾不可久曠虚之一日則<lb/>
尊位以殆曠之浹辰則萬幾以亂方今鍾百王之季當<lb/>
陽九之會狡冦窺窬伺國瑕隙齊民波蕩無所繫心安<lb/>
可以廢而不恤哉陛下雖欲逡巡其若宗廟何其若百<lb/>
姓何昔惠公虜秦晉國震駭吕郤之謀欲立子圉外以<lb/>
<pb n="KR4h0132_WYG_131-8a"/>
絶敵人之志内以固闔境之情故曰喪君有君羣臣輯<lb/>
穆好我者勸惡我者懼前事之不忘後代之元龜也陛<lb/>
下明並日月無幽不燭深謀逺慮出自胸懷不勝犬馬<lb/>
憂國之情遲覩人神開泰之路是以陳其乃誠布之執<lb/>
事臣等各忝守方任職在遐外不得陪列闕廷共觀盛<lb/>
禮踊躍之懷南望罔極謹上臣琨謹遣兼左長史右司<lb/>
馬臣温嶠主簿臣辟閭訓臣匹磾遣散騎常侍征虜將軍<lb/>
清河太守領右長史髙平亭侯臣榮劭輕車將軍關内<lb/>
<pb n="KR4h0132_WYG_131-8b"/>
侯臣郭穆奉表臣琨臣匹磾頓首頓首死罪死罪<lb/>
　　薦譙元彦表<hi>桓温</hi>
臣聞太朴既虧則髙尚之標顯道喪時昬則忠貞之義<lb/>
彰故有洗耳投淵以振𤣥邈之風亦有秉心矯迹以敦<lb/>
在三之節是故上代之君莫不崇重斯軌所以篤俗訓<lb/>
民静一流競伏惟大晉應符御世運無常通時有屯蹇<lb/>
神州丘墟三方圮裂兎罝絶饗於中林白駒無聞於空<lb/>
谷斯有識之所悼心大雅之所歎息者也陛下聖徳嗣<lb/>
<pb n="KR4h0132_WYG_131-9a"/>
興方恢天緒臣昔奉役有事西土鯨鯢既懸思宣大化<lb/>
訪諸故老搜揚潛逸庶武羅於羿浞之墟想王蠋於亡<lb/>
齊之境竊聞巴西譙秀植操貞固抱徳肥遯揚清渭波<lb/>
於時皇極遘道消之會羣黎蹈顛沛之艱中華有顧瞻<lb/>
之哀幽谷無遷喬之望凶命屢招姦威仍逼身寄虎吻<lb/>
危同朝露而能抗節玉立誓不降辱杜門絶迹不面偽<lb/>
庭進免龔勝亡身之禍退無薛方詭對之譏雖園綺之<lb/>
棲商洛管寜之黙遼海方之於秀殆無以過於今西土<lb/>
<pb n="KR4h0132_WYG_131-9b"/>
以為美談夫旌徳禮賢化道之所先崇表殊節聖喆之<lb/>
上務方今六合未康豺豕當路遺黎偷薄義聲不聞益<lb/>
宜振起道義之徒以敦流遯之敝若秀䝉蒲帛之徴足<lb/>
以鎮靜頽風軌訓囂俗幽遐仰流九服知化矣<lb/>
　　侍郎滿辭閤表<hi>宋鮑照</hi>
臣言臣所居職限滿今便収迹金閨雲路從兹自逺鮪<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>沉藏方絶光景祇戀遲迴結涕濡泗臣嚚杌窮賤情<lb/>
嗜踳昧身弱涓甃地幽井谷本應守業墾畛剿芿牧雞<lb/>
<pb n="KR4h0132_WYG_131-10a"/>
圏豕以給征賦而幼性猖狂因頑慕勇釋擔受書廢耕<lb/>
學文畫虎既敗學歩亡成反拙歸跂還陋燕雀日晏途<lb/>
逺塊然自喪加以亡良根孤伎薄既同馮衍負困之累<lb/>
復抱相如消渇之疾志逐運離事與襄合束馬埋輪絶<lb/>
逰息世宿福餘慶爰遘聖明煦蒸霜霰莩甲雲露得從<lb/>
下走叨迹人行操勒負羇班榮扈𨽻矜愚訓短哀有弗<lb/>
及奉此而歸足以没齒雖摩肌髪亡報天徳更冀營魂<lb/>
還能結草不勝感戀之情謹詣闕庭拜疏奉辭以聞<lb/>
<pb n="KR4h0132_WYG_131-10b"/>
　　謝隨恩被原表<hi>鮑照</hi>
臣言即日被曹宣命元統内外五刑以下浩澤盪汰臣<lb/>
亦預焉得從漢律故謬之辨闇遭周典肆眚之科大喜<lb/>
卒至非願所圖魚愕雞睨且悚且慚臣誠下愚不逹義<lb/>
方然君尊臣泰豈同犬馬且常侍臣淵穆疏草即臣所<lb/>
作助人為恭猶加敬憶自巳率禮寜敢漫忘由臣悴賤<lb/>
可悔可誣曾參殺人臣豈亡過寢病幽栖亡援朝列身<lb/>
孤節卑易成論硋幸大明臨下仁道毓物澤洎翾走臣<lb/>
<pb n="KR4h0132_WYG_131-11a"/>
覃末慶然古人有言楊者易生之木也一人植之十人<lb/>
拔之亡生楊矣何者植之者難拔之者易况臣一植之<lb/>
功不立衆拔之過屢至同彼風霜異此貞脆書稱天秩<lb/>
有禮易載坤福在謙臣之謙禮理謝福秩仰銜俯媿行<lb/>
歎坐戚即欲顛沛拜恩下庭但臣病久柴羸不堪冒渉<lb/>
小得趨馳星駕登路不勝荷佩之誠謹上疏以聞<lb/>
　　廣州薦士表<hi>陸徽</hi>
臣聞陵雪褒穎貞柯必振尊風賞流清原斯挹是以衣<lb/>
<pb n="KR4h0132_WYG_131-11b"/>
囊揮譽於西京折轅延髙於東帝伏見廣州别駕從事<lb/>
史朱萬嗣年五十三字少豫理業冲夷秉操純白行稱<lb/>
私庭能著官政雖氏非世禄官無通資而隨牒南服位<lb/>
極僚首九綜州綱三端府職頻掌蕃機屢績符守年暨<lb/>
知命亷尚愈髙氷心與貪流爭激霜情與晩節彌茂歴<lb/>
宰金山家無寳鏤之飾連組珠海室靡璫珥之珍确然<lb/>
守志不求聞逹實足以澄革汙吏洗鏡貪氓臣謬忝司<lb/>
牧任専萬里雖情祇慎擢才闕豪露敢罄愚陋舉其所<lb/>
<pb n="KR4h0132_WYG_131-12a"/>
知如得提名禮闈抗迹朝省搏嶺表之清風負氷宇之<lb/>
潔望則恩融一臣而施光萬物敢縁天澤雲行時徳雨<lb/>
施每甄外州榮加逺國是以獻其瞽言布埀聽覽<lb/>
　　輔政上銓序表<hi>齊蕭衍</hi>
表曰臣聞以言取士士飾其言以行取人人竭其行所<lb/>
謂才生於代窮逹惟時而風流遂往馳騖成俗媒糵夸<lb/>
衒利盡錐刀遂使官人之門肩摩轂擊豈直暴蓋露冠<lb/>
不避寒暑遂乃戢屨杖策風雨必至良由鄉舉里選不<lb/>
<pb n="KR4h0132_WYG_131-12b"/>
師古始稱肉度骨遺之管庫加以山河梁畢闕輿徴之<lb/>
恩金張許史忘舊業之替吁可傷哉且夫譜諜訛誤詐<lb/>
偽多緒人物雅俗莫肯留心是以冒襲良家即成冠族<lb/>
妄修邊幅便為雅士負俗深累遽遭寵擢墓木已拱方<lb/>
被徽榮故前代選官皆立選簿應在貫魚自有銓次胄<lb/>
籍升降行能臧否或素定懷抱或得之餘論故得簡通<lb/>
賔客無事埽門頃代陵夷九流乖失其有勇退忘進懷<lb/>
質抱貞者選部或以未經朝謁難於進用或有晦善藏<lb/>
<pb n="KR4h0132_WYG_131-13a"/>
聲自埋衡蓽又以名不素著絶其階緒必須畫刺投狀<lb/>
然後彈冠則是驅廹亷撝奬成澆競愚謂自今選曹宜<lb/>
精櫽括依舊立簿使冠履無爽名實不違庶人識崖涘<lb/>
造請自息且聞中間立格甲族以二十登仕後門以過<lb/>
立試吏求之愚懷抑有未逹何者設官分職惟才是務<lb/>
若八元立年居皁𨽻而見抑四㓙弱冠處鼎族而宜甄<lb/>
是則世禄之家無意為善布衣之士肆心為惡豈所以<lb/>
𢎞奬風流希向後進此實巨蠧尤宜刋革不然將使周<lb/>
<pb n="KR4h0132_WYG_131-13b"/>
人有路傍之泣晉臣興漁獵之嘆且俗長浮競人寡退<lb/>
情若限歳登朝必増年就宦故貌實昬童籍已踰立滓<lb/>
穢名教於斯為甚臣緫司内外憂責是任朝政得失義<lb/>
不容隠伏願陛下埀聖淑之姿降聽覽之末則彛倫自<lb/>
穆憲章惟允<lb/>
　<lb/>
　<lb/>
　文章辨體彚選卷一百三十一<lb/>
</p>
<p>
</p>
  </div>
</body>
</text>
</TEI>
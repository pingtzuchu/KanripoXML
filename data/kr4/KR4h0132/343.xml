<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百四十三</head> <lb/>
    <p>
<pb n="KR4h0132_WYG_343-1a"/>
欽定四庫全書<lb/>
　文章辨體彚選巻三百四十三<lb/>
　　　　　　　　　　　　明　賀復徵　編<lb/>
序六十三<lb/>
　　送蕭善本序<hi>明楊士竒</hi>
自余來京師十有五年於文溪武山之域父兄之鄉吾<lb/>
少壯出入嬉遊之處未嘗不在余懐也而遭逢聖明叨<lb/>
職近侍恩眷隆厚然才薄識陋不能効纎介報稱日懐<lb/>
<pb n="KR4h0132_WYG_343-1b"/>
愧惕之不暇顧敢言其私哉而比年鄉人親交有至京<lb/>
師而過余者昔之壯者皆已蒼顔而華顛矣昔之童丱<lb/>
者皆已翹然楚楚矣而敬問吾父之執焉盖淪謝既盡<lb/>
不能不嘅然怊悵也前三十年余所往還講學今存者<lb/>
不三四人幸皆仕京師時得聚處討論相益以寛鄉邑<lb/>
之思善本亦當時所與往還者近歲始來爲太學生無<lb/>
幾輒以使命出再歲而還還數日又以展省歸未嘗一<lb/>
得從容盡意也臨别能無情乎雖然子歸而過縣門之<lb/>
<pb n="KR4h0132_WYG_343-2a"/>
南徘徊龍洲歎嘉應之不爽而觀於其人復有繼今而<lb/>
起者乎又過高漚而試聽焉將有鏗然噌吰而出者哉<lb/>
又南望三顧之山而物色焉復有繼蕭清節高風逺躅<lb/>
者乎有之而賢者將出其門乎其必有以慰余之思<lb/>
　　送張鳴玉序<hi>明楊士竒</hi>
贛爲郡居江右上流所治十邑皆僻逺民少而散處山<lb/>
溪閒或數十里不見民居里胥持公牒徵召或行數日<lb/>
不抵其舎而巖壑深䆳瘴烟毒霧不習而冒之輒病而<lb/>
<pb n="KR4h0132_WYG_343-2b"/>
死者常什七八江水險急灘石如虎牙森立或隱或顯<lb/>
奔湍之聲洶洶聞數里舟楫往來非資其土人跬步不<lb/>
敢越以是會府優視之於賦役百需常半減他郡而當<lb/>
江廣之衝將命之臣及海南諸番朝貢之使往來供億<lb/>
無虛日加之數年旱澇饑饉民之不遂豈少也哉而爲<lb/>
郡於此苟非徳任綏撫才堪繁劇不得爲良建安張珂<lb/>
鳴玉由行人擢知府於贛期年矣自會府下至十邑之<lb/>
民皆稱曰良江右所治十三郡時稱良守不三四人而<lb/>
<pb n="KR4h0132_WYG_343-3a"/>
鳴玉與焉固其所施有及人者歟前之爲守於兹非一<lb/>
人至於今人喜譚而樂道者曰趙清獻世謂清獻誠心<lb/>
愛人以惠利爲本又稱其學道清心遇物而應有過人<lb/>
者非本諸其徳歟則後之爲良守於兹不務諸徳其可<lb/>
哉鳴玉發身進士其官京師時與余隣居今自贛述職<lb/>
將歸翰林檢詩連智其同門也求朝士爲詩送之又求<lb/>
余序於是乎言<lb/>
　　送李永懷歸東平序<hi>明楊士竒</hi>
<pb n="KR4h0132_WYG_343-3b"/>
永樂十九年冬士奇侍儲君自南京入朝道出彭城以<lb/>
北屬歲饉民男女老弱纍纍道傍拾草實以食而滕與<lb/>
鄒尤甚儲君憫焉不忍民之及於此也遽命山東布政<lb/>
司暨郡縣長吏計口而賑貸之侍從之臣亦且動念矜<lb/>
惻且竊憾其長吏不以豫聞也既度濟寕入東平之境<lb/>
視其民皆充然意氣和悦如無所不足而老者數百人<lb/>
鬚髪如雪冠方巾褒衣而長裾濟濟焉夾道東西聚立<lb/>
候展祗謁之禮從臣見者皆驚喜駐馬就而問之此邦<lb/>
<pb n="KR4h0132_WYG_343-4a"/>
歲庶幾有收乎曰然州其有賢守乎曰然輒舉手加額<lb/>
言曰皆上之賜也又問州守氏名及其鄉郡曰前守楊<lb/>
公今之守李公皆出廬陵而併舉其宜民之政聞者既<lb/>
皆爲東平喜又喜其民之言達於禮也尚書夏公顧謂<lb/>
士奇曰廬陵固多賢此兩人者亦識之否乎士奇曰前<lb/>
守名瑒字季琛家吉水於士奇同宗盖宋忠臣逮康通<lb/>
判諡忠襄之後爲州縣二十年率有善政今守名湘字<lb/>
永懐士奇同里人其父子兄弟慈孝友愛而力於生業<lb/>
<pb n="KR4h0132_WYG_343-4b"/>
未嘗以非義取皆鄉人所重者衆嘖嘖稱歎曰古之官<lb/>
人者必推本其行其有以夫抵暮予獨過訪永懐唯一<lb/>
童子守舍家具蕭然是夜宿州學其博士弟子亦皆娓<lb/>
娓道二守之賢時驛路所經東平屬邑其南汶上有史<lb/>
知州其北東阿有貝知縣皆以亷潔寛厚得其民心故<lb/>
盡東平之境不見有不遂之民者而自是所過郡邑所<lb/>
見其民則未嘗不歎東平之僅有也明年永懐以例代<lb/>
去其後朝廷遣使廵撫天下問民所疾苦東平之民羣<lb/>
<pb n="KR4h0132_WYG_343-5a"/>
訴於使者乞還李知州使者以聞命還之盖東平自永<lb/>
懐去至是更三歲歴兩知州矣民心之好惡豈有他哉<lb/>
撫之不當其道不愜其意則欲去之如古謝詢之爲吳<lb/>
縣者盖人情所同也如撫之當其道愜其意其去也欲<lb/>
留之而不能如鄧攸之爲吳郡者亦人情所同也其賢<lb/>
不肖相去豈直倍屣什伯哉永懐者亦攸之徒歟其所<lb/>
施諸東平者余及親見之故其復任也序以爲贈亦以<lb/>
勵其終云<lb/>
<pb n="KR4h0132_WYG_343-5b"/>
　　送郭君知上海縣序<hi>明羅玘</hi>
進士盧龍郭君出知上海縣縣人在闕下者合而送之<lb/>
郊且重縣之得君也屬余言之人皆曰上海東海地也<lb/>
盧龍地瀕北海同一海也鹵㵼鹹鹻其水土同潮汐颶<lb/>
風以時發作其氣同魚鹽蒲葦其產同在畿輔比赤縣<lb/>
其所隷同無宣使監司之轄其官之得行其志也又同<lb/>
以其生而習見者之同而治其所臨者之同行見郭君<lb/>
政之成也予又將何言君耶雖然君亦遽謂其信同耶<lb/>
<pb n="KR4h0132_WYG_343-6a"/>
君自是而往三千之程舟是馬也至之日掀蓬而四矚<lb/>
焉離離芃芃者稻也無謂其艾蒿也烟之濛濛者墟聚<lb/>
之爨也無謂其野之燒也聞其㩧然鬨然者市囂也無<lb/>
謂其逐駭鹿而噭譟也帆之翩翩而織乎中流者糶舟<lb/>
也布舸也無謂其氊輈之旛也入其市而歴錄然者文<lb/>
茵紈綺之肆也無謂其故供張而迎令也坐其堂而訴<lb/>
牒倥偬者膚受之訴也無謂其真椎埋而剽攻也是盖<lb/>
不俟終日而已較然矣其果同乎哉晨而六百二十里<lb/>
<pb n="KR4h0132_WYG_343-6b"/>
胥集焉吏以漕目告則三十餘萬石也君思之盧龍其<lb/>
亦有是乎君思盧龍之所無則知上之所以用君者非<lb/>
以其同也上非以其同而用君君顧以其同而治上海<lb/>
哉予始欲不言兹亦不得不言也請君擇焉<lb/>
　　送熊君考績還光化序<hi>羅玘</hi>
漠既過均至光化北岸始得平地陸出襄鄧皆康莊達<lb/>
衢輓牽車牛以臨中原然其南岸尚皆山也次水之山<lb/>
且硱碖礧砢錯以壤地爲穀城爲竹溪爲房縣更入數<lb/>
<pb n="KR4h0132_WYG_343-7a"/>
驛則環連縷結巃嵸崒嵂隂森蔽翳莫可名紀西極利<lb/>
閬南接䕫巫東盡荆江天下之大藪也故中原阻饑民<lb/>
相望是流入採拾草木實以茍須臾往往其常也然而<lb/>
至是郛下漢水茫洋未易以亂必息肩焉夫以蚩蚩之<lb/>
氓什伍相聚椎埋剽敓不謀而起而况朝人而莫鬼者<lb/>
稷稷而處濈濈而譸其真甘僵焉莩於路而爲鬼乎於<lb/>
乎吾固爲天下先事而憂光化也聞往時其爲縣者或<lb/>
一歲而罷或二三歲而罷皆民訐而譴黜之耳雖然吏<lb/>
<pb n="KR4h0132_WYG_343-7b"/>
墨而㳫罷之宜也而憂天下者獨不可豫重其人乎萬<lb/>
一倉卒之除而且罷吏爲乎吾不謂其計爲得也吾嘗<lb/>
過襄鄧境上得光化於馬首指顧中而益憂之不暇問<lb/>
其爲縣者誰也於今十年來者皆傳縣有城城環以堤<lb/>
堤樹以柳有粟數萬斛川有新梁學有新廟祀有壇津<lb/>
有舟廬井有伍伍有兵里有邏其信然耶光化可以無<lb/>
憂矣而亦豈非中原之福乎問其誰爲之曰知縣熊君<lb/>
爲之也噫其熊君自爲之邪熊君用光化之民爲之也<lb/>
<pb n="KR4h0132_WYG_343-8a"/>
然則前之爲中原憂者光化也今之可以無憂中原者<lb/>
亦光化也前之訐其長上而譴黜之者光化之民也今<lb/>
之聽其長上之用而可以無憂中原者亦光化之民也<lb/>
於此可以觀熊君矣吾所謂重其人者盖如此君來考<lb/>
績吾覈實之果然君豐城人也豐城之在仕者壯其縣<lb/>
之有是人也於其反也屬吾言以送之<lb/>
　　送虞部郎中王君天申歸永豐詩序<hi>羅玘</hi>
虞部郎中王君以病請於上歸仲子叔子侍予曰子侍<lb/>
<pb n="KR4h0132_WYG_343-8b"/>
父畀有腋舟有碇藥有常嘗膳有常視無阽無虞永豐<lb/>
其可歸也人曰子過矣君未甚病也君前以行人司副<lb/>
使淮又使蜀便歸拜其二親使節不可稽於家而驅追<lb/>
上道今雖位郎署而私心鬱鬱寐若寤咽若吐步若趨<lb/>
思若忘怔忡上下醫至以病診君亦曰吾病也吾見吾<lb/>
親解矣噫君豈真病夫哉予曰高哉君之獨病也余嘗<lb/>
閲東西閨之籍矣某也咳某也疽某也頭之痺某也目<lb/>
之眵某也齒之疰某也痰之衝常十二三矣然而騎於<lb/>
<pb n="KR4h0132_WYG_343-9a"/>
道以納刺飲於室以娛賓坐於署以叱咤以鞭笞嬉於<lb/>
郊之亭池館墅以竟日纍纍也此無病也自以爲病者<lb/>
也若黄馘而俯行躬乃磬折跛曳而越閾病於踰垣喘<lb/>
呷以趨班實爾匍匐此實病也自以爲未病者也自以<lb/>
爲病者安知及其既病也不自以爲未病乎自以爲未<lb/>
病者安知方其未病也不自以爲病乎以是二者日循<lb/>
環於胸中則於其身日且不暇又暇思其親而病乎哉<lb/>
予故高君之獨病也人又曰君雖以病行而又嫌貽戚<lb/>
<pb n="KR4h0132_WYG_343-9b"/>
於其親諉曰以二子歸而學於學且冠且婚以爲親歡<lb/>
不欲以病爲名歸也予於是益高君夫仕逺違其親而<lb/>
思情也而未必病病矣藥之乎則已矣而未必輒以請<lb/>
請而歸矣而未必不曰吾病歸也則其親有不戚戚者<lb/>
乎而親且病矣然則思其親而以病歸者其難乎哉而<lb/>
能不以病歸者予見君也而其人亦可知矣予是以益<lb/>
高君也衆皆翕然評予言曰諸贈言意率類是遂錄以<lb/>
爲序<lb/>
<pb n="KR4h0132_WYG_343-10a"/>
　　送張用載南歸詩序<hi>羅玘</hi>
子至闕之又一月太史徐舜和别訓術張君用載詩二<lb/>
章君新喻人工料左給事其伯兄也予往過之見其詩<lb/>
和者十餘人他日過之倍焉又再過之又倍焉大要言<lb/>
君起詔例無麗於欽天之試館兄之館無羈旅之懐雖<lb/>
罹疾疢羣醫危之而起於越醫終底於勿藥之喜或推<lb/>
而深之言其始之疾也未必危而所以危者醫之有意<lb/>
於利故危之而越醫之所以能起之非有能實妙而起<lb/>
<pb n="KR4h0132_WYG_343-10b"/>
之無意於利因其未實危也可起而起之也予又以爲<lb/>
疾危道也謂非出於天不可也胡爲可以無意於利之<lb/>
越醫能起之而必先以有意於利之羣醫以危之耶又<lb/>
胡爲不於其前不於其後而適當其受命之隙耶噫彼<lb/>
莫莫者果無意乎哉予知之喻楚之南境也楚之俗鬼<lb/>
且機著自古矣今喻之名能禍福者凡幾廟廟之祝有<lb/>
幾巫之籍於縣者凡幾族族之衆幾何其飯也饔飱人<lb/>
畊之其飫也鮮肥人蓄之其衣也輕純人積之人病則<lb/>
<pb n="KR4h0132_WYG_343-11a"/>
曰吾馘而業魔幸其瘥也則曰吾丐而修齡及其敗也<lb/>
則改而曰而醻吾之弗稱以是日朘於人不嗛也而人<lb/>
亦實甘心焉噫其果馘且丐耶然則喻之有意於利以<lb/>
危生人如羣醫者多矣君兹歸喻無有曰馘與丐耶則<lb/>
己矣而猶有曰馘與丐耶君有不思前日之危君者乎<lb/>
觸之而不思者不智也思乎彼矣而不思禁乎此者不<lb/>
仁也而君豈若是乎故曰出於天也雖然天之於人也<lb/>
常略焉若君宦家之秀賢者也是亦責備之如此不然<lb/>
<pb n="KR4h0132_WYG_343-11b"/>
如君之官盈天下而亦必屑屑焉亦瀆矣給事君笑曰<lb/>
有是哉錄以爲詩之序<lb/>
　　送楊君知新喻縣序<hi>羅玘</hi>
進士始仕必達官豈惟自祈其然人亦莫不祈其然南<lb/>
部郎曹臺屬亦達官也必曰吾奚不能爲北既北矣居<lb/>
數歲見部寺臺之長其初亦進士也慕之或陟而位於<lb/>
外必曰吾奚不能爲長而擠若是人而非哲且賢與悶<lb/>
悶不慧者能無是心哉曽不思進士仕而爲縣者必先<lb/>
<pb n="KR4h0132_WYG_343-12a"/>
湔去其始為進士之心甘淪於丞簿卑冗之伍日與之<lb/>
浮沉從事庸汚狡悍如近溷如蹈蒺藜然將包荒之不<lb/>
暇也郡督郵至槩以揖焉部使至槩以跪邀於途焉吏<lb/>
抱案巻其前槩以署焉又不幸逐逐其欲以敗事又槩<lb/>
以䝉誚讓焉又嘗與爲進士者過而於吾爲轄其忍爲<lb/>
轄槩以丞簿而不吾異也暮而入内愧其妻孥婢僕噤<lb/>
不以言焉如是而南部郎曹臺屬甚樂也不必北也居<lb/>
數歲而陟於外甚樂也不必部寺臺之長也其爲縣者<lb/>
<pb n="KR4h0132_WYG_343-12b"/>
又曽不思羣試於禮部不幸而不得進士固亦丞與簿<lb/>
之列也固亦有逆吾之荒而包之者也如是而爲縣甚<lb/>
樂也郎曹臺屬望之登山然部寺臺之長望之登天然<lb/>
其處既蚤其警益集其心益危其欲益易以足力益思<lb/>
以奮而功益因以倍者勢不容以已也幸今天下用進<lb/>
士爲縣十六七而以功起爲達官亦十八九遂至於元<lb/>
老亦有之是其成也視始仕爲達官者不惟等耳或反<lb/>
過焉嗚呼縣於進士亦有功哉餘姚楊君居敬將知新<lb/>
<pb n="KR4h0132_WYG_343-13a"/>
喻縣君進士也翁君應乾與有戚謂必得余言而後進<lb/>
士爲縣之義始白雖然翁君不鄙予予之同年友也楊<lb/>
君世宦家又閲歴滋久而吐茹皎然得無以發䝉視予<lb/>
言乎<lb/>
　　送僉事陳君湖廣提學序<hi>羅玘</hi>
書紀禹之徂征有苗易稱高宗之伐鬼方而商詩殷武<lb/>
亦歌之周宣采芑南征之詩春秋桓文陘濮之役皇帝<lb/>
王伯之相承若將不能一日忘乎衡巫江漢之閒者古<lb/>
<pb n="KR4h0132_WYG_343-13b"/>
之人亦何急於得楚哉以爲都則僻以其地則田下中<lb/>
而泥塗多沮澤以貢賦包篚則羽毛齒革惟金三品出<lb/>
於他州尚多有之兵者聖人所不得已而用之者也然<lb/>
則古人亦有得已之兵耶於乎此古之人所以動於此<lb/>
而其機應於彼發於一時而其憂及於千萬世者歟詩<lb/>
有之崧高維嶽駿極於天維嶽降神生甫及申維周之<lb/>
翰言崧之爲嶽邇於王都師甸之既久望秩之必通而<lb/>
其神之歆之宜其降而生賢焉若以爲答也夫衡亦嶽<lb/>
<pb n="KR4h0132_WYG_343-14a"/>
也江漢大瀆也其尊豈亞於崧高哉顧其僻在南陬况<lb/>
不順者馮焉皇路爲之不通廵狩望秩之禮曠焉其神<lb/>
氣安能與中國相爲流通而尚望其有他乎哉故其所<lb/>
以不能一日忘者疾不順者梗之也討不順者將引其<lb/>
嶽瀆之尊而匹諸崧者也匹諸崧者固將以生申與甫<lb/>
者望之也然不必其身親見之者公之後之有天下者<lb/>
也然而更千百年世非其世而廵狩望秩之禮移爲封<lb/>
禪禱祠之儀雖崧焉不免爲時神羞而况於衡乎故唐<lb/>
<pb n="KR4h0132_WYG_343-14b"/>
韓愈氏僅意其有魁奇忠信之民生其閒而猶有未及<lb/>
見之嘆夫申與甫豈特魁竒忠信而已哉則其未生而<lb/>
有待於今日之盛也可覘矣有之亦未必不出於黨庠<lb/>
術序之閒而其董學政者果洞古而照今歟宜可坐而<lb/>
得之而爲天下賀矣泰和陳君文鳴由刑部員外郎簡<lb/>
當兹任君前爲庶吉士於予爲同館且同鄉也信其洞<lb/>
古照今而於是乎有遭焉因同官之請贈行也而獨以<lb/>
是告<lb/>
<pb n="KR4h0132_WYG_343-15a"/>
　　送黎文淵還南城序<hi>羅玘</hi>
建昌爲郡屬縣四其治南城縣縣有城在於黎旴二水<lb/>
交鳯凰山之陽城南出通會門百二十里爲南豐縣又<lb/>
百二十里爲廣昌縣東出武勝門踰黎旴百里爲新城<lb/>
縣而南城北下未三十里已爲撫之臨川金谿二縣盖<lb/>
郡之委也亦要會也故置戍衛以鎮遏不虞今去衛猶<lb/>
爲守禦所元季僞平章擅割據之雄爲僞都僣王號宣<lb/>
徳中荆又國焉其雉堞樓櫓門社之傑麗臺池苑囿之<lb/>
<pb n="KR4h0132_WYG_343-15b"/>
高深芻牧廩廐之富鐘竽笳角漏柝之喧羽旌纛幢之<lb/>
樹嬉遊歌舞之娛騎射弋獵之便殊有京國之態豈王<lb/>
都相仍於其處而然邪然觀其奇花異卉珍果嘉蔬酒<lb/>
醴之味直争雄於洛陽姑蘇錢塘之盛要其土地之美<lb/>
山川之勝容有以召之也廣昌居上游林篟䝉宻瘴毒<lb/>
殺人新城差沃衍南豐多磽确地皆不能與南城齒而<lb/>
其民亦多老死農圃固不能如南城民尚通而善賈樂<lb/>
爲逺遊薄海内外有之也吾嘗遊天下苟十室之邑三<lb/>
<pb n="KR4h0132_WYG_343-16a"/>
家之市吾可以張口飲醪闢囊受餼醉飽而嘻矣盖吾<lb/>
閭里之人多也最後之京師南郭之南市有吾里人偶<lb/>
語者以爲適然耳既而隔牆而呼吾里人也高門華堂<lb/>
坐而談吾里人也吾驚曰噫何里人之多也吾舉順天<lb/>
旁午來賀且百人則南郭之人半焉丁仕隆擁重貲而<lb/>
好文黎文淵扈輦蹕而多技皆於吾如平生歡吾職史<lb/>
事於今八年文淵老矣請於其長得與其子益國䕶校<lb/>
秉羽幢下歸歸則猶食官餉曳裾王門榮矣哉然浴旴<lb/>
<pb n="KR4h0132_WYG_343-16b"/>
水射遊魚登鳯凰山放紙鳶倚通會武勝門笑指負擔<lb/>
而入者曰三縣山氓來矣此則少時事也今虎旅司門<lb/>
無敢譁無敢䦨入山川禁厲鳥獸魚鼈咸内物也寧復<lb/>
得爾爲邪惟飲醇酒慶餘年得歸老以享鄉園之全盛<lb/>
招士隆輩亦歸使人謂南城人好遊遊而非忘返者於<lb/>
風俗不亦有助乎八月初吉偕士隆來告别吾無以爲<lb/>
贐也以此贐之<lb/>
　　送憲副張君之陜西序<hi>羅玘</hi>
<pb n="KR4h0132_WYG_343-17a"/>
地之涯爲邊衣之齊而緣也亦謂之邊凡器物之旁内<lb/>
通謂之邊然則邊之云者中國之盡際外此則爲蠻爲<lb/>
戎爲𦍑爲狄先王亦不得而兼治之盖越邊而求以爲<lb/>
衣求以爲器物不可也然物之壊也皆自其邊始故先<lb/>
王於此尤慎之而重爲防非憂邊之民不足以抗之爲<lb/>
之憂也憂夫無以使邊之民抗之有壊而入内之道焉<lb/>
之爲憂也邊之民其生而風土之鍾長而氣習之漸大<lb/>
約與之亦不相逺其山海與之相陟降而浮游也其飲<lb/>
<pb n="KR4h0132_WYG_343-17b"/>
噉騎射漁獵與之相錯而便習也父華而子夷也父夷<lb/>
而子華也或其身之迭爲華夷也皆不可得而凖也而<lb/>
或者恃吾關吾堡塞在猶謂吾中國如完衣完器物然<lb/>
其亦不思之甚矣於乎邊圉之寄可視以爲何如而獨<lb/>
付之武人况憸人之與庸人乎正速其壊而已西北之<lb/>
邊古已不與東南並而西於今猶爲多警洮岷亦西之<lb/>
一靣生蕃西羌之所窺覬而北亦伏釁孔深天子以爲<lb/>
宜得憲臣之有威望者節制之以銷之於未萌於是以<lb/>
<pb n="KR4h0132_WYG_343-18a"/>
監察御史張君爲陜西按察副使往即其任君前奉詔<lb/>
按甘肅邊城諸不職者朝議服以爲能盖肅之距甘也<lb/>
五百里是爲𤓰州𤓰州之西古玉門關也而中國之地<lb/>
至是亦盡矣計其道里之虺蟠蚓屈於河山之閒腰腹<lb/>
脊脇要皆敵也其穿而入也幾隧其入而薄也幾城其<lb/>
變也孰激之其來也孰導之敗孰爲之殿罪孰爲之魁<lb/>
君在道時顧瞻躊躇固有定算而後諸囂囂者無所動<lb/>
其喙不得盡其辭焉稱曰能宜也洮岷尤近於甘羌之<lb/>
<pb n="KR4h0132_WYG_343-18b"/>
強不及於諸蕃偏裨將校非大將尊重臣而副使之得<lb/>
久於其任又非御史暫臨比也天子之所以用君烏得<lb/>
無情乎或謂君端公之老者也宜在朝廷預政事其出<lb/>
非宜是之謂不知務凡器物於其旁内之邊倍厚之然<lb/>
後可保其恒完而不壊用君於邊固以厚邊也庸非所<lb/>
以重君乎此非予之言也其寮言之於予者也且使書<lb/>
爲序以爲君行贈<lb/>
　　送曽君知登州府序<hi>羅玘</hi>
<pb n="KR4h0132_WYG_343-19a"/>
登州古曰暘谷堯命羲仲宅之以寅賓出日地也今其<lb/>
事廢天子守臣治焉其主職於上宣下達愛育元元輯<lb/>
寧邦家者然而既居其地則所以祗迓陽光導先淑氣<lb/>
而布之天下要自不可以百郡比宜得高朗竒偉士爲<lb/>
之而吾友曾君貫辰適當其選君嘗以書經魁江西登<lb/>
進士入刑部爲主事進副郎至郎中居中閲章奏慮南<lb/>
畿大獄蜚起英聲於人耳人以得見之晩爲憾者滋多<lb/>
兹之去也尚書白公如去左右手同官悵然若褫燭於<lb/>
<pb n="KR4h0132_WYG_343-19b"/>
閣去硎於庖而吾鄉人與居方若飲醇醪頓覺撒而覆<lb/>
其卣寧能無私憾於登民邪吾意登民尚未必知君也<lb/>
昔蘇公文學聲名遍天下兒童走卒殆亦知之而其守<lb/>
是州也父老之來迎者猶恐其不如馬使君則登之僻<lb/>
在海濱其民之陋而寡聞豈其自古而然邪亦飢渇之<lb/>
人入市㕓而過烹炮煿炙之肆嗅其羶薌非不知其美<lb/>
也然以未試嘗之於此而遺以簞食豆羹又豈烹炮煿<lb/>
炙之足嗅哉父老之徳馬而少公其或以此及公召還<lb/>
<pb n="KR4h0132_WYG_343-20a"/>
盖未閲月也民始覺其薫漸之不終而憾其去之速乃<lb/>
知烹炮煿炙既入口吻終爲奇品而飢腸渇胃寕可得<lb/>
遲遲而飽餐也邪今距其時已數百年其民之陋宜亦<lb/>
于是而少瘳乎而飢渇之望飲食雖百世皆然也然恐<lb/>
以君爲奇品嗜之而不忍釋而君或如蘇公之召此則<lb/>
登民他日之憂也其去思之碑與堯典同不朽是則同<lb/>
官别君之意而予瑣瑣贈言亦有光榮已乎是爲序<lb/>
　　送光禄韓君歸姑蘇序<hi>羅玘</hi>
<pb n="KR4h0132_WYG_343-20b"/>
光祿典簿姑蘇韓君應奎未貴時予遇之於丘文莊公<lb/>
座始不知其誰也與公論當世人某可相某可將尤以<lb/>
正氣直道知幾有晩節者爲賢至於與世浮湛依依在<lb/>
位者則欲求其靣而唾之予甚驚此何人也敢於公側<lb/>
如此及公嘆兩粤彫敝有將來憂君矍然泣曰先公亦<lb/>
嘗憂及於此予因君爲都憲公子起揖定交私幸都憲<lb/>
公之令徳宜有若君者爲之後也君退予與公言都憲<lb/>
公之去江西也幾五十年後之好名者亦嘗更其置制<lb/>
<pb n="KR4h0132_WYG_343-21a"/>
矣然輒更而公私輒䝉其害畢竟還其舊乃始帖然而<lb/>
人亦無賢不肖自以爲不及也其亦偉然大丈夫也哉<lb/>
有子如君可謂不死矣後君得選典光祿寺簿予入教<lb/>
内豎亟會之於東安門察其意沈沈若睡曩之飛揚跌<lb/>
宕高視一世之氣索然無有予不知其何以頓異也豈<lb/>
其官切禁近法當若是訒黙邪抑予非文莊公不足與<lb/>
言邪予疑至今則君已請休來告歸矣囅然喜溢顔靣<lb/>
復以語文莊公者語予予始悟若人也奚以光祿爲矧<lb/>
<pb n="KR4h0132_WYG_343-21b"/>
所謂典簿者邪其必有苦心咈志之鬱銖較合會之愧<lb/>
興俯走趨之辱盖前之簿業已爲之後之簿將不爲乎<lb/>
以君之正氣直道不少假貸如此其又能爲乎知幾又<lb/>
君素以賢夫人者此其所以速歸也徃時宦家子仕未<lb/>
逾時往往亦有歸者或以惰慢或以驕蹇或以佻儇或<lb/>
以汚墨求如君歸者予亦未見盖其教之不豫而豢養<lb/>
之過也於此見都憲公之教於家其賢於人亦逺矣不<lb/>
獨其豐功偉績之在天下也學士守溪王先生大合鄉<lb/>
<pb n="KR4h0132_WYG_343-22a"/>
人餞之謂予江西人徳都憲公必厚其子也使爲之序<lb/>
予烏能序君然知而今而後宦家子知所以仕而歸矣<lb/>
　　送劉君知豐城序<hi>羅玘</hi>
𢎞治壬子之冬十有一月予至京之又明日進士劉君<lb/>
出令豐城縣縣之仕於朝者萃飲餞之屬予爲觴正酒<lb/>
半合辭言曰吾縣瀕江以縣江合䖍吉諸郡之水流至<lb/>
縣西無高山巨磯以障之遂汪洋演迤而紆徐縣若受<lb/>
江呀而銜之者毎北風駕濤則囓其涯涯遂甕空其底<lb/>
<pb n="KR4h0132_WYG_343-22b"/>
歲譱崩而暴漲時集又繞其背而出之縣又若浮桴然<lb/>
民洶洶無䇿以生今天幸惠令君以緩兹禍乎君笑而<lb/>
不言盖君以三傳魁南宫奕世顯榮有不難於政理者<lb/>
意豈不以縣之所當治者獨江乎哉雖然君楚人也楚<lb/>
有九澤澤國也予亦不能外江以申縣人之意夫此江<lb/>
舟之浮者諸蕃之貢交廣之賦中州之商日且千艘而<lb/>
其亂者漁者釣者泳者泅者嬉遊者土之人盖半有事<lb/>
於江焉當其日晶風恬水波不興朝颿暮櫓鳴聲上下<lb/>
<pb n="KR4h0132_WYG_343-23a"/>
各飽其欲而歸平途安車不足快也孰不幸而有此江<lb/>
也哉其或萬竅齊吹雷電俱至稽天之浪簸蕩陵谷而<lb/>
蛟鰐鼉鯢乗而伺之雖其素以水事自任者方且神褫<lb/>
股掉無以措躬於其閒而其葬魚腹者何可勝數奚趐<lb/>
嚙涯之禍而已則不幸而有此江亦人之情也今君日<lb/>
臨此江而其不幸者一觸目焉其戚君心宜何如於是<lb/>
試思之縣人亦容有不幸者乎夫自有天地來則有此<lb/>
江而人之幸不幸於其閒日相尋於無窮雖天地之大<lb/>
<pb n="KR4h0132_WYG_343-23b"/>
亦無如之何而况人將何尤邪而縣之人一有幸不幸<lb/>
則曰令實我爲也令將何諉乎然則君之明其得於江<lb/>
者必多也而况治之而巳乎然江亦將坻而草樹焉以<lb/>
蕘以牧瀦而陂池焉以灌以溉以利渥縣之人自君始<lb/>
而其東之之勢合岷江以朝宗於海盖與君同其大也<lb/>
衆咸觴君命觴正書以贈君之行<lb/>
　　送祁君宗規出知徽州府序<hi>羅玘</hi>
御史郎吏也然其出按方岳宣使監司雖以耆舊老成<lb/>
<pb n="KR4h0132_WYG_343-24a"/>
至其地亦必郊迎肅入以時謁見左右腋以坐問更端<lb/>
則起而對下廵列郡守必俯立迎道左庭㕘必趨謝守<lb/>
地惟謹至支郡之守與諸縣令則望塵而奔唱衙以入<lb/>
跪請而拜謝守地不職視顔色以退其下倅簿百職立<lb/>
廡下固已奪氣改容跼蹐盤辟進退維谷而已矣外而<lb/>
介胄之吏奔走喘汗于塵埃中御史坐車中不知也雖<lb/>
然御史豈故爲是哉自夫天子廵狩之典既廢其勢必<lb/>
歸于此亦治體宜爾也然尊孤易危羣射四至往往䝉<lb/>
<pb n="KR4h0132_WYG_343-24b"/>
被譴過十而二三九載最陟亦多監司之佐即前日之<lb/>
左右坐者也或歲未及則出守郡國即前日之庭㕘而<lb/>
趨者也夫以前日居然受之今日自爲之懦者于此有<lb/>
改行焉傲者于此有陵分焉雖有天下易治之郡吾見<lb/>
其難也祁君宗規得徽州獨曰始吾以進士出知唐山<lb/>
人意吾有愠色吾而不以進士視吾身思吾嘗爲書生<lb/>
也于是爲縣甚甘庻幾三年無愆尤既而召入爲御史<lb/>
人意吾有矜色吾而不以御史視吾身思吾始去縣令<lb/>
<pb n="KR4h0132_WYG_343-25a"/>
也于是立臺端按廣西庶幾六年無愆尤今吾爲守壤<lb/>
地千里而又託于王畿之内無宣使監司之察盖一歲<lb/>
之迎而趨者一二焉其餘固吾殫其力而爲郡日也向<lb/>
吾不爲進士則山隂之書生耳求一命且不可又安有<lb/>
今日邪于是其寮皆知君之安其官其去是而爲宣使<lb/>
監司必思爲守者不責其所難爲凡爲守者得行其志<lb/>
焉自宣使監司而入爲部寺臺之長必思爲宣使監司<lb/>
不責其所難爲凡天下之宣使監司得行其志焉所爲<lb/>
<pb n="KR4h0132_WYG_343-25b"/>
無施而不可其在君乎徽之郡良未足盡君也遂相與<lb/>
交賛遊揚君爲可法使予書之爲送行序<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百四十三<lb/>
</p>
<p>
</p>
  </div>
</body>
</text>
</TEI>
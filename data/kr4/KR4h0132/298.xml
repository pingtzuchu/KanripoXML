<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百九十八</head> <lb/>
    <p>
<pb n="KR4h0132_WYG_298-1a"/>
欽定四庫全書<lb/>
　文章辨體彚選巻二百九十八<lb/>
　　　　　　　　　　　　明　賀復徵　編<lb/>
序十八<lb/>
　　韋侍講盛山十二詩序<hi>唐韓愈</hi>
韋侯昔以考功副郎守盛山人謂韋侯美士考功顯曹<lb/>
盛山僻郡奪所宜處納之惡地以枉其材韋侯將怨且<lb/>
不釋矣或曰不然夫得利則躍躍以喜不利則戚戚以<lb/>
<pb n="KR4h0132_WYG_298-1b"/>
泣若不可生者豈韋侯之謂哉韋侯讀六藝之文以探<lb/>
周公孔子之意又妙能為辭章可謂儒者夫儒者之於<lb/>
患難茍非其自取之其拒而不受於懐也若築河堤以<lb/>
障屋霤其容而消之也若水之於海冰之於夏日其翫<lb/>
而忘之以文辭也若奏金石以破蟋蟀之鳴蟲飛之聲<lb/>
況一不快於考功盛山一出入息之間哉未㡬果有以<lb/>
韋侯所為十二詩遺余者其意方且以入谿谷上巖石<lb/>
追逐雲月不足日為事讀而歌詠之令人欲棄百事往<lb/>
<pb n="KR4h0132_WYG_298-2a"/>
而與之㳺不知其出于巴東以属胊䏰也于時應而和<lb/>
者凡十人及此年韋侯為中書舍人侍講六經禁中和<lb/>
者通州元司馬為宰相洋州許使君為京兆忠州白使<lb/>
君為中書舍人李使君為諫議大夫黔府嚴中丞為秘<lb/>
書監温司馬為起居舍人皆集閣下於是盛山十二詩<lb/>
與其和者大行於時聨為大巻家有之焉慕而為者將<lb/>
日益多則分為别巻韋侯俾余題其首<lb/>
　　荆潭唱和詩序<hi>韓愈</hi>
<pb n="KR4h0132_WYG_298-2b"/>
従事有示愈以荆潭酬和詩者愈既受以卒業因仰而<lb/>
言曰夫和平之音淡泊而愁思之聲要妙讙愉之辭難<lb/>
工而窮苦之言易好也是故文章之作恒發於羇旅草<lb/>
野至若王公貴人氣滿志得非性能而好之則不暇以<lb/>
為今僕射裴公開鎮蠻荆統郡惟九常侍楊公領湖之<lb/>
南壤地二千里徳刑之政并勤爵禄之報兩崇乃能存<lb/>
志乎詩書寓辭乎詠歌往復循環有唱斯和搜竒抉怪<lb/>
雕鏤文字與韋布里閭憔悴専一之士較其毫釐分寸<lb/>
<pb n="KR4h0132_WYG_298-3a"/>
鏗鏘發金石幽眇感鬼神信所謂材全而能鉅者也兩<lb/>
府之従事與部属之吏属而和之茍在編者咸可觀也<lb/>
宜乎施諸樂章記諸冊書従事曰子之言是也告於公<lb/>
書以為荆潭唱和詩序<lb/>
　　石鼎聨句詩序<hi>韓愈</hi>
元和七年十二月四日衡山道士軒轅彌明自衡下来<lb/>
舊與劉師服進士衡湘中相識將過太白知師服在京<lb/>
夜抵其居宿有校書郎侯喜新有能詩聲夜與劉説詩<lb/>
<pb n="KR4h0132_WYG_298-3b"/>
彌明在其側貌極醜白鬚黑面長頸而髙結喉中又作<lb/>
楚語喜視之若無人彌明忽軒衣張眉指爐中石鼎謂<lb/>
喜曰子云能詩能與我共賦此乎劉往見衡湘間人説<lb/>
云年九十餘矣解捕逐鬼物拘囚蛟螭虎豹不知其實<lb/>
能否也見其老頗貌敬之不知其有文也聞此説大喜<lb/>
即援筆題其首兩句次傳於喜喜踴躍即綴其下云云<lb/>
道士啞然笑曰子詩如是而已乎即袖手竦肩倚北牆<lb/>
坐謂劉曰吾不解世俗書子為我書因髙吟曰龍頭縮<lb/>
<pb n="KR4h0132_WYG_298-4a"/>
菌蠢豕腹漲彭亨初不似經意詩㫖有似譏喜二子相<lb/>
顧慙駭欲以多窮之即又為而傳之喜喜思益苦務欲<lb/>
壓道士每營度欲出口吻聲鳴益悲操筆欲書將下復<lb/>
止竟亦不能竒也畢即傳道士道士髙踞大唱曰劉把<lb/>
筆吾詩云云其不用意而功益竒不可附説語皆侵劉<lb/>
侯喜益忌之劉與侯皆已賦十餘韻彌明應之如響皆<lb/>
穎脱含譏諷夜盡三更二子思竭不能續因起謝曰尊<lb/>
師非世人也某伏矣願為弟子不敢更論詩道士奮曰<lb/>
<pb n="KR4h0132_WYG_298-4b"/>
不然章不可以不成也又謂劉曰把筆来吾與汝就之<lb/>
即又唱出四十字為八句書訖使讀畢謂二子曰章不<lb/>
巳就乎二子齊應曰就矣道士曰此皆不足與語此寧<lb/>
為文邪吾就子所能而作耳非吾之所學於師而能者<lb/>
也吾所能者子皆不足以聞也獨文乎哉吾語亦不當<lb/>
聞也吾閉口矣二子大懼皆起立牀下拜曰不敢他有<lb/>
問也願聞一言而已先生稱吾不解人間書敢問解何<lb/>
書請聞此而已道士寂然若無聞也累問不應二子不<lb/>
<pb n="KR4h0132_WYG_298-5a"/>
自得即退就座道士倚牆睡鼻息如雷鳴二子怛然失<lb/>
色不敢喘斯須曙鼓鼕鼕二子亦困遂坐睡及覺日已<lb/>
上驚顧覓道士不見即問童奴奴曰天且明道士起出<lb/>
門若將便旋然奴怪久不返即出到門覓無有也二子<lb/>
驚惋自責若有失者間遂詣余言余不能識其何道士<lb/>
也嘗聞有隠君子彌明豈其人耶韓愈序<lb/>
　　董氏武陵集序劉<hi>禹錫</hi>
片言可以明百意坐馳可以役萬景工於詩者能之風<lb/>
<pb n="KR4h0132_WYG_298-5b"/>
雅體變而興同古今調殊而理㝠達於詩者能之工生<lb/>
於才達生於明二者還相為用而後詩道備矣予嘗執<lb/>
斯評為公是且衡而度之誠懸乎心黙揣羣才鈞銖㝷<lb/>
尺隨限而盡如是所閱者百態一旦得董生之詞杳如<lb/>
摶翠屏浮層瀾視聴所遇非風塵間物亦猶明金粹羽<lb/>
得于遐裔雖欲勿寳可乎生名挺字庶中幼嗜属詩晩<lb/>
而不衰心源為爐筆端為炭鍛鍊元本雕礱羣形糺紛<lb/>
舛錯逐意奔走因故沿濁協為新聲嘗所與㳺皆青雲<lb/>
<pb n="KR4h0132_WYG_298-6a"/>
之士聞名如盧杜髙韻如包李迭以章句揚于當時末<lb/>
路寡徒值余歡甚因相謂曰閒身以廷尉属為荆州従<lb/>
事移病罷去幽卧于武陵迨今四年言未信于世道不<lb/>
施于人寓其性懐播為吟咏時復發笥紛然盈前凡五<lb/>
十篇因地為目吾子常號知我曷表而志之為生羽翼<lb/>
予不得讓而著于篇因系之曰詩者其文章之藴邪義<lb/>
得而言喪故微而難能境生于象外故精而寡和千里<lb/>
之繆不容秋毫非有的然之姿可使户曉必俟知者然<lb/>
<pb n="KR4h0132_WYG_298-6b"/>
後鼓行於時自建安距永明已還詞人比肩唱和相發<lb/>
有以朔風零雨髙視天下蟬噪鳥鳴蔚在史䇿國朝因<lb/>
之粲然復興由篇章以躋貴仕者相踵而起兵興已還<lb/>
右武尚功公卿大夫以憂濟為任不暇器人於文什之<lb/>
間故其風寢息樂府協律不能足新詞以度曲規諷之<lb/>
職寥寂無紀則董生之貧卧于裔土也其不得于時者<lb/>
歟其不試故藝者歟<lb/>
　　有所恨詩序<hi>歐陽詹</hi>
<pb n="KR4h0132_WYG_298-7a"/>
有所恨由故人馬紳死而興也予待試京師六年與馬<lb/>
生相知者四秋性與情相合也衣與食相同也予及第<lb/>
歸覲故園自别来無憶不至於襟懐無想不至於姿容<lb/>
願一促膝惄如也昨既至止馬生且疾巫者忌以見人<lb/>
曰不見即愈見即害遂忍即見庶以求見忍者五日馬<lb/>
生云亡噫故人也昔越萬里猶求見焉惑于一言蔽乎<lb/>
一垣而死生以之死生之道千秋之離也五日之面半<lb/>
句之歡也奈何半旬之歡不就而卒甘千秋之離一恨<lb/>
<pb n="KR4h0132_WYG_298-7b"/>
也又與生别操執都門生脱紫羅半臂曰即日相去秦<lb/>
吳聊以為憶予貧也素乏衣服不暇藏箧笥聨緜在身<lb/>
二年間同敝帛以棄所以新而輕著故而不留者予實<lb/>
未衰馬其方少爾斯日日相與也所留何止在兹乎今<lb/>
人既往所贈又造次而亡之二恨也申二恨為有所恨<lb/>
二章云<lb/>
　　李賀集序<hi>杜牧</hi>
大和五年十月中半夜時舍外有疾呼傳緘書者某曰<lb/>
<pb n="KR4h0132_WYG_298-8a"/>
必有異亟取火来及發之果集賢學士沈公子明書一<lb/>
通曰吾亡友李賀元和中義愛甚厚日夕相與起居飲<lb/>
食賀且死嘗授我平生所著詩歌雜為四編凡千首數<lb/>
年来東西南北良為已失去今夕醉解不復得寐即閲<lb/>
理箧帙忽得賀詩前所授我者思理往事凡與賀話言<lb/>
嬉遊一處所一物候一日夕一觴一飯顯顯焉無有忘<lb/>
棄者不覺出涕賀復無家産子弟得以給養卹問常恨<lb/>
想其人詠其言止矣子厚於我與我為賀集序盡道其<lb/>
<pb n="KR4h0132_WYG_298-8b"/>
所来由亦少解我意某其夕不果以書道不可明日就<lb/>
公謝且曰世為賀才絶出前讓居數日某深惟公曰公<lb/>
於詩為深妙竒博且復盡知賀之得失短長今實敘賀<lb/>
不讓必不能當君意如何復就謝極道所不敢敘賀公<lb/>
曰子固若是是當慢我某因不敢辭勉為賀敘然某甚<lb/>
慙皇諸孫賀字長吉元和中韓吏部亦頗道其歌詩雲<lb/>
烟綿聨不足為其態也水之迢迢不足為其情也春之<lb/>
盎盎不足為其和也秋之明潔不足為其格也風檣陣<lb/>
<pb n="KR4h0132_WYG_298-9a"/>
馬不足為其勇也瓦官篆鼎不足為其古也時花美女<lb/>
不足為其色也荒國陊殿梗莽丘壠不足為其恨怨悲<lb/>
愁也鯨呿鼇擲牛鬼蛇神不足為其虚荒誕幻也葢騷<lb/>
之苗裔理雖不及辭或過之騷有感怨刺懟言及君臣<lb/>
理亂時有以激發人意乃賀所為無得有是賀能探尋<lb/>
前事所以深嘆恨古今未嘗經道者如金銅仙人辭漢<lb/>
歌補梁庾肩吾宫體謠求取情狀離絶逺去筆墨畦徑<lb/>
間亦殊不能知之賀生二十七年死矣世皆曰使賀且<lb/>
<pb n="KR4h0132_WYG_298-9b"/>
未死少加以理奴僕命騷可也賀死後凡十某年京兆<lb/>
杜牧為其序<lb/>
　　七愛詩序<hi>皮日休</hi>
皮子之志常以真純自許每謂立大化者必有真相以<lb/>
房杜為真相焉定大亂者必有真將以李太尉為真將<lb/>
焉傲大君者必有真隠以盧徵君為真隠焉鎮澆俗者<lb/>
必有真吏以元魯山為真吏焉負逸氣者必有真放以<lb/>
李翰林為真放焉為名臣者必有真才以白太傅為真<lb/>
<pb n="KR4h0132_WYG_298-10a"/>
才焉嗚呼吾之道時耶行其事也在乎愛忠矣不時耶<lb/>
行其事也亦在乎愛忠矣茍有心歌詠者豈徒然哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_298-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百九十八<lb/>
</p>
<p>
</p>
  </div>
</body>
</text>
</TEI>
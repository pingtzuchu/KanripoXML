<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百九十</head> <lb/>
    <p>
<pb n="KR4h0132_WYG_390-1a"/>
欽定四庫全書<lb/>
　文章辨體彚選巻三百九十<lb/>
　　　　　　　　　　　　明　賀復徴　編<lb/>
史論九<lb/>
　　唐髙祖<hi>宋歐陽脩本巻同</hi>
自古受命之君非有德不王自夏后氏以來始傳以世<lb/>
而有賢有不肖故其爲世數亦或短或長論者乃謂周<lb/>
自后稷至於文武積功累仁其來也逺故其爲世尤長<lb/>
<pb n="KR4h0132_WYG_390-1b"/>
然考於世本夏商周皆出於黄帝夏自鯀以前商自契<lb/>
至於成湯其間寂寥無聞與周之興異矣而漢亦起於<lb/>
亭長叛亡之徒及其興也有天下皆數百年而後已由<lb/>
是言之天命豈易知哉然考其終始治亂顧其功德有<lb/>
厚薄與其制度紀綱所以維持者如何而其後世或<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>
以隆昌或遽以壊亂或漸以陵遲或能振而復起或遂<lb/>
至於不可支持雖各因其勢然有德則興無德則絶豈<lb/>
非所謂天命者常不顯其符而俾有國者兢兢以自勉<lb/>
<pb n="KR4h0132_WYG_390-2a"/>
耶唐在周隋之際世雖貴矣然烏有所謂積功累仁之<lb/>
漸而高祖之興亦何異因時而特起者與雖其有治有<lb/>
亂或絶或㣲然其有天下年㡬三百可謂盛哉豈非人<lb/>
厭隋亂而䝉德澤繼以太宗之治制度紀綱之法後世<lb/>
有以慿藉扶持而能永其天命與<lb/>
　　太宗<lb/>
唐有天下傳世二十其可稱者三君𤣥宗憲宗皆不克<lb/>
其終盛哉太宗之烈也其除隋之亂比迹湯武致治之<lb/>
<pb n="KR4h0132_WYG_390-2b"/>
美庻㡬成康自古功德兼隆由漢以來未之有也至其<lb/>
牽於多愛復立浮圖好大喜功勤兵於逺此中材庸主<lb/>
之所常為然春秋之法常責備於賢者是以後世君子<lb/>
之欲成人之美者莫不歎息於斯焉<lb/>
　　髙宗<lb/>
小雅曰赫赫宗周褒姒㓕之此周幽王之詩也是時幽<lb/>
王雖亡而太子宜臼立是為平王而詩人乃言㓕之者<lb/>
以為文武之業於是蕩盡東周雖在不能復興矣其曰<lb/>
<pb n="KR4h0132_WYG_390-3a"/>
㓕者甚疾之之辭也武氏之亂唐之宗室戕殺殆盡其<lb/>
賢士大夫不免者十八九以太宗之治其遺德餘烈在<lb/>
人者未逺而幾於遂絶其爲惡豈一褒姒之比邪以太<lb/>
宗之明昧於知子廢立之際不能自决卒用昏童髙宗<lb/>
溺愛衽席不戒履霜之漸而毒流天下貽禍邦家嗚呼<lb/>
父子夫婦之間可謂難哉可不慎哉<lb/>
　　睿宗𤣥宗<lb/>
睿宗因其子之功而在位不久固無可稱者嗚呼女子<lb/>
<pb n="KR4h0132_WYG_390-3b"/>
之禍於人者甚矣自高祖至於中宗數十年間再罹女<lb/>
禍唐祚既絶而復續中宗不免其身韋氏遂已㓕族𤣥<lb/>
宗親平其亂可以鍳矣而又敗以女子方其勵精政事<lb/>
開元之際幾致太平何其盛也及侈心一動窮天下之<lb/>
欲不足為其樂而溺其所甚愛忘其所可戒至於竄身<lb/>
失國而不悔考其始終之異其性習之相逺也至於如<lb/>
此可不慎哉可不慎哉<lb/>
　　禮樂<lb/>
<pb n="KR4h0132_WYG_390-4a"/>
唐初即用隋禮至太宗時中書令房𤣥齡祕書監魏徵<lb/>
與禮官學士等因隋之禮増以天子上陵朝廟養老大<lb/>
射講武讀時令納皇后皇太子入學太常行陵合朔陳<lb/>
兵太社等為吉禮六十一篇賔禮四篇軍禮二十篇嘉<lb/>
禮四十二篇凶禮十一篇是為貞觀禮髙宗又詔太尉<lb/>
長孫無忌中書令杜正倫李義府中書侍郎李友益黄<lb/>
門侍郎劉祥道許圉師太子賔客許敬宗太常卿韋琨<lb/>
等増之爲一百三十巻是爲顯慶禮其文雜以式令而<lb/>
<pb n="KR4h0132_WYG_390-4b"/>
義府敬宗方得幸多希㫖傅㑹事既施行議者皆以為<lb/>
非上元三年詔復用貞觀禮由是終髙宗世貞觀顯慶<lb/>
二禮兼行而有司臨事逺引古義與二禮參考増損之<lb/>
無復定制武氏中宗繼以亂敗無可言者博士掌禮備<lb/>
官而已𤣥宗開元十年以國子司業韋縚為禮儀使以<lb/>
掌五禮十四年通事舍人王嵒上疏請刪去禮記舊文<lb/>
而益以今事詔付集賢院議學士張説以為禮記不刋<lb/>
之書去聖久逺不可改易而唐貞觀顯慶禮儀注前後<lb/>
<pb n="KR4h0132_WYG_390-5a"/>
不同宜加折衷以為唐禮乃詔集賢院學士右散騎常<lb/>
侍徐堅右拾遺李鋭及太常博士施敬本撰述歴年未<lb/>
就而鋭卒蕭嵩代鋭爲學士奏起居舍人王仲丘撰定<lb/>
爲一百五十巻是爲大唐開元禮由是唐之五禮之文<lb/>
始備而後世用之雖時小有損益不能過也貞元中太<lb/>
常禮院修撰王涇考次歴代郊廟沿革之制及其工歌<lb/>
祝號而圖其壇屋陟降之序爲郊祀録十巻元和十一<lb/>
年秘書郎修撰韋公肅又錄開元已後禮文損益爲禮<lb/>
<pb n="KR4h0132_WYG_390-5b"/>
閣新儀三十巻十三年太常博士王彦威為曲臺新禮<lb/>
三十巻又採元和以來王公士民昏祭䘮𦵏之禮爲續<lb/>
曲臺禮三十巻嗚呼考其文記可謂備矣以之施於貞<lb/>
觀開元之間亦可謂盛矣而不能至三代之隆者具其<lb/>
文而意不在焉此所謂禮樂爲虚名也哉<lb/>
　　食貨<lb/>
古之善治其國而愛養斯民者必立經常簡易之法使<lb/>
上愛物以養其下下勉力以事其上上足而下不困故<lb/>
<pb n="KR4h0132_WYG_390-6a"/>
量人之力而授之田量地之産而取以給公上量其入<lb/>
而出之以爲用度之數是三者常相須以濟而不可失<lb/>
失其一則不能守其二及暴君庸主縱其佚欲而茍且<lb/>
之吏從之變制合時以取寵於其上故用於上者無節<lb/>
而取於下者無限民竭其力而不能供由是上愈不足<lb/>
而下愈困則財利之説興而聚斂之臣用記曰寧畜盗<lb/>
臣盗臣誠可惡然一人之害爾聚斂之臣用則經常之<lb/>
法壊而下不勝其弊焉唐之始時授人以口分世業田<lb/>
<pb n="KR4h0132_WYG_390-6b"/>
而取之以租庸調之法其用之也有節盖其畜兵以府<lb/>
衛之制故兵雖多而無所損設官有常員之數故官不<lb/>
濫而易祿雖不及三代之盛時然亦可以爲經常之法<lb/>
也及其弊也兵冗官濫爲之大蠧自天寳以來大盗屢<lb/>
起方鎮數叛兵革之興累世不息而用度之數不能節<lb/>
矣加以驕君昏主姦吏邪臣取濟一時屢更其制而經<lb/>
常之法蕩然盡矣由是財利之説興聚斂之臣進葢口<lb/>
分世業之田壊而爲兼并租庸調之法壊而爲兩税至<lb/>
<pb n="KR4h0132_WYG_390-7a"/>
干鹽鐵轉運屯田和糴鑄錢括苖𣙜利借商進奉獻助<lb/>
無所不爲矣盖愈煩而愈弊以至於亡焉<lb/>
　　兵志<hi>附方鎮表</hi>
唐有天下二百餘年而兵之大勢三變其始盛時有府<lb/>
兵府兵後廢而爲彍騎彍騎又廢而方鎮之兵盛矣及<lb/>
其末也强臣悍將兵布天下而天子亦自置兵於京師<lb/>
曰禁軍其後天子弱方鎮强而唐遂以亡㓕者措置之<lb/>
勢使然也若乃將卒營陣車旗器械征防守衛凡兵之<lb/>
<pb n="KR4h0132_WYG_390-7b"/>
事不可以悉記記其廢置得失終始治亂興㓕之迹以<lb/>
爲後世戒云<lb/>
　　方鎮表<lb/>
髙祖太宗之制兵列府以居外將列衛以居内有事則<lb/>
將以征伐事已各觧而去兵者將之事也使得以用而<lb/>
不得以有之及其晚也土地之廣人民之衆城池之固<lb/>
器甲之利舉而予之何慮於其始也深而易於其後也<lb/>
忽如此之異哉豈其弊有漸馴而致之勢有不得已而<lb/>
<pb n="KR4h0132_WYG_390-8a"/>
然哉方鎮之患始也各專其地以自世既則迫于利害<lb/>
之謀故其喜則連衡而叛上怒則以力而相并又其甚<lb/>
則起而弱王室唐自中世以後收功弭亂雖常倚鎮兵<lb/>
而其亡也亦終以此可不戒哉作方鎮表<lb/>
　　藝文<lb/>
六經之道簡嚴易直而天人備故其愈久而益明其餘<lb/>
作者衆矣質之聖人或離或合然其精深閎博各盡其<lb/>
術而怪竒偉麗往往震發於其間此所以使好竒博愛<lb/>
<pb n="KR4h0132_WYG_390-8b"/>
者不能忘也然凋零磨㓕亦不可勝數豈其華文少實<lb/>
不足以行逺與而俚言俗説猥有存者亦其有幸不幸<lb/>
者與今著于篇有其名而亡其書者十葢五六也可不<lb/>
惜哉<lb/>
　　梁太祖<lb/>
嗚呼天下之惡梁久矣自後唐以來皆以為偽也至予<lb/>
論次五代獨不偽梁議者或譏予大失春秋之㫖以爲<lb/>
梁負大惡當加誅絶而反進之是奨篡也非春秋之志<lb/>
<pb n="KR4h0132_WYG_390-9a"/>
也予應之曰是春秋之志爾魯桓公弑隱公而自立者<lb/>
宣公弑子赤而自立者鄭厲公逐世子忽而自立者衛<lb/>
公孫剽逐其君衎而自立者聖人於春秋皆不絶其爲<lb/>
君此予所以不偽梁者用春秋之法也然則春秋亦奨<lb/>
篡乎曰惟不絶四者之爲君於此見春秋之意也聖人<lb/>
之於春秋用意深故能勸戒切爲言信然後善惡明夫<lb/>
欲著其罪於後世在乎不沒其實其實嘗為君矣書其<lb/>
為君其實篡也書其篡各傳其實而使後世信之則四<lb/>
<pb n="KR4h0132_WYG_390-9b"/>
君之罪不可得而掩爾使爲君者不得掩其惡然後人<lb/>
知惡名不可逃則爲惡者庶乎其息矣是謂用意深而<lb/>
勸戒切爲言信而善惡明也桀紂不待貶其王而萬世<lb/>
所共惡者也春秋於大惡之君不誅絶之者不害其褒<lb/>
善貶惡之㫖也惟不沒其實以著其罪而信乎後世與<lb/>
其爲君而不得掩其惡以息人之爲惡能知春秋之此<lb/>
意然後知予不偽梁之㫖也<lb/>
　　唐明宗<lb/>
<pb n="KR4h0132_WYG_390-10a"/>
嗚呼自古治世少而亂世多三代之王有天下者皆數<lb/>
百年其可道者數君而已况於後世邪况於五代邪予<lb/>
聞長老爲予言明宗雖出夷狄而爲人純質寛仁愛人<lb/>
於五代之君有足稱也嘗夜焚香仰天而祝曰臣本蕃<lb/>
人豈足治天下世亂久矣願天早生聖人自初即位减<lb/>
罷宫人伶官廢内藏庫四方所上物悉歸之有司廣壽<lb/>
殿火災有司理之請加丹艧喟然嘆曰天以火戒我豈<lb/>
宜増以侈邪嵗嘗旱已而雪暴坐庭中詔武德司宫中<lb/>
<pb n="KR4h0132_WYG_390-10b"/>
無得掃雪曰此天所以賜我也數問宰相馮道等民間<lb/>
疾苦聞道等言糓帛賤民無疾疫則欣然曰吾何以堪<lb/>
之當與公等作好事以報上天吏有犯贓輒寘之死曰<lb/>
此民之蠧也以詔書褒廉吏孫岳等以風示天下其愛<lb/>
人恤物葢亦有意於治矣其即位時春秋已髙不邇聲<lb/>
色不樂遊畋在位十年於五代之君最為長世兵革粗<lb/>
息年屢豐登生民實賴以休息然夷狄性果仁而不明<lb/>
屢以非辜誅殺臣下至於從榮父子之間不能慮患為<lb/>
<pb n="KR4h0132_WYG_390-11a"/>
防而變起倉卒卒陷之以大惡帝亦由此飲恨而終當<lb/>
是時大理少卿康澄上疏言時事其言曰為國家者有<lb/>
不足懼者五深可畏者六三辰失行不足懼天象變見<lb/>
不足懼小人訛言不足懼山崩川竭不足懼水旱蟲蝗<lb/>
不足懼也賢士藏匿深可畏四民遷業深可畏上下相<lb/>
徇深可畏亷恥道消深可畏毁譽亂真深可畏直言不<lb/>
聞深可畏也識者皆多澄言切中時病若從榮之變任<lb/>
圜安重誨等之死可謂上下相徇而毁譽亂真之敝矣<lb/>
<pb n="KR4h0132_WYG_390-11b"/>
然澄之言豈止一時之病凡為國者可不戒哉<lb/>
　　晉出帝<lb/>
嗚呼予書封子重貴為鄭王又書追封皇伯敬儒為宋<lb/>
王者豈無意哉禮兄弟之子猶子也重貴書子可矣敬<lb/>
儒出帝父也書曰皇伯者何哉出帝立不以正而絶其<lb/>
所生也葢出帝於髙祖得為子而不得為後者髙祖自<lb/>
有子也方髙祖疾病抱其子重睿寘於馮道懐中而託<lb/>
之出帝豈得立邪晉之大臣既違禮廢命而立之以謂<lb/>
<pb n="KR4h0132_WYG_390-12a"/>
出帝為髙祖子則得立為敬儒子則不得立於是深諱<lb/>
其所生而絶之以欺天下為真髙祖子也禮曰為人後<lb/>
者為其父母服使髙祖無子出帝得為後而立以正則<lb/>
不待絶其所生以為欺也故予書曰追封皇伯敬儒為<lb/>
宋王者以見其立不以正而㓕絶天性臣其父而爵之<lb/>
以欺天下也<lb/>
　　周世宗<lb/>
嗚呼五代本紀備矣君臣之際可勝道哉梁之友珪反<lb/>
<pb n="KR4h0132_WYG_390-12b"/>
唐戕克寧而殺存乂從璨則父子骨肉之恩㡬何其不<lb/>
絶矣太妃薨而輟朝立劉氏馮氏為皇后則夫婦之倫<lb/>
㡬何其不乖而不至於禽獸矣寒食野祭而焚紙錢居<lb/>
䘮改元而用樂殺馬延及任圜則禮樂刑政㡬何其不<lb/>
壊矣至於賽雷山傳箭而撲馬則中國㡬何其不異俗<lb/>
矣可謂亂世也歟而世宗區區五六年間取秦隴平淮<lb/>
右復三關威武之聲震懾夷夏而方内延儒學文章之<lb/>
士考制度脩通禮定正樂議刑統其制作之法皆可施<lb/>
<pb n="KR4h0132_WYG_390-13a"/>
於後世其為人明逹英果議論偉然即位之明年廢天<lb/>
下佛寺三千三百三十六是時中國乏錢乃詔悉毁天<lb/>
下銅佛像以鑄錢嘗曰吾聞佛説以身世為妄而以利<lb/>
人為急使其真身尚在茍利於世猶欲割截况此銅像<lb/>
豈有所惜哉由是羣臣皆不敢言嘗夜讀書見唐元稹<lb/>
均田圖慨然嘆曰此致治之本也王者之政自此始乃<lb/>
詔頒其圖法使吏民先習知之期以一嵗大均天下之<lb/>
田其規為志意豈小哉其伐南唐問宰相李糓以計策<lb/>
<pb n="KR4h0132_WYG_390-13b"/>
後克淮南出糓疏使學士陶糓為賛而盛以錦嚢嘗置<lb/>
之坐側其英武之材可謂雄傑及其虚心聽納用人不<lb/>
疑豈非所謂賢主哉其北取三關兵不血刃而史家猶<lb/>
譏其輕社稷之重而僥倖一勝於倉卒殊不知其料强<lb/>
弱較彼我而乘述律之殆得不可失之機此非明於决<lb/>
勝者孰能至哉誠非史氏之所及也<lb/>
　　梁家人傳<lb/>
嗚呼梁之惡極矣自其起盗賊至於亡唐其遺毒流於<lb/>
<pb n="KR4h0132_WYG_390-14a"/>
天下天下豪傑四面並起孰不欲戡刃於其胸然卒不<lb/>
能少挫其鋒以得志梁之無敵於天下可謂虎狼之强<lb/>
矣及其敗也困於一二女子之娛至於洞胸流腸刲若<lb/>
羊豕禍生父子之間乃知女色之能敗人矣自古女禍<lb/>
大者亡天下其次亡家其次亡身身茍免矣猶及其子<lb/>
孫雖遲速不同未有無禍者也然原其本末未始不起<lb/>
於忽微易坤之初六曰履霜堅氷至家人之初九曰閑<lb/>
有家悔亡其言至矣可不戒哉梁之家事詩所謂不可<lb/>
<pb n="KR4h0132_WYG_390-14b"/>
道者也至於唐晉以後親疎嫡庻亂矣作家人傳<lb/>
　　唐家人傳<lb/>
嗚呼家人之道不可以不正也夫禮者所以别嫌而明<lb/>
微也甚矣五代之際君君臣臣父父子子之道乖而宗<lb/>
廟朝廷人鬼皆失其序斯可謂亂世者歟自古未之有<lb/>
也唐一號而三姓周一號而二姓唐太祖莊宗為一家<lb/>
明宗愍帝為一家廢帝為一家周太祖為一家世宗為<lb/>
一家别其家而同其號者何哉唐從其號見其盜而有<lb/>
<pb n="KR4h0132_WYG_390-15a"/>
也周從其號與之也而别其家者昭穆親疎之不可亂<lb/>
也號可同家不可以不别所以别嫌而明微也梁博王<lb/>
友文之不别何哉著禍本也梁太祖之禍自友文始存<lb/>
之所以戒也<lb/>
　　晉家人傳<lb/>
嗚呼古之不幸無子而以其同宗之子為後者聖人許<lb/>
之著之禮經而不諱也而後世閭閻鄙俚之人則諱之<lb/>
諱則不勝其欺與偽也故其茍偷竊取嬰孩襁褓諱其<lb/>
<pb n="KR4h0132_WYG_390-15b"/>
父母而自欺以為我生之子曰不如此則不能得其一<lb/>
志盡愛於我而其心必二也而為其子者亦自諱其所<lb/>
生而絶其天性之親反視以為叔伯父以此欺其九族<lb/>
而亂其人鬼親疎之序凡物生而有知未有不愛其父<lb/>
母者使是子也能忍而真絶其天性與曾禽獸之不若<lb/>
也使其不忍而外陽絶之是大偽也夫閭閻鄙俚之人<lb/>
之慮於事者亦已深矣然而茍竊欺偽不可以為法者<lb/>
小人之事也惟聖人則不然以謂人道莫大於繼絶此<lb/>
<pb n="KR4h0132_WYG_390-16a"/>
萬世之通制而天下之公行也何必諱哉所謂子者未<lb/>
有不由父母而生者也故為人後者必有所生之父有<lb/>
所後之父此理之自然也何必諱哉其簡易明白不茍<lb/>
不竊不欺不偽可以為通制而公行者聖人之法也又<lb/>
以謂為人後者所承重故加其服以斬而不絶其所生<lb/>
之親者天性之不可絶也然而恩有屈於義故降其服<lb/>
以朞服外物也可以降而父母之名不可改故著於經<lb/>
曰為人後者為其父母服自三代以來有天下國家者<lb/>
<pb n="KR4h0132_WYG_390-16b"/>
莫不用之而晉氏不用也出帝之於敬儒絶其父道臣<lb/>
而爵之非特以其義不當立不得已而絶之葢亦習見<lb/>
閭閻鄙俚之所為也五代干戈賊亂之世也禮樂崩壊<lb/>
三綱五常之道絶而先王之制度文章掃地而盡於是<lb/>
矣如寒食野祭而焚紙錢天子而為閭閻鄙俚之事者<lb/>
多矣而晉氏起於夷狄以篡逆而得天下高祖以耶律<lb/>
德光為父而出帝於德光則以為祖而稱孫於其所生<lb/>
父則臣而名之是豈可以人理責哉<lb/>
<pb n="KR4h0132_WYG_390-17a"/>
　　漢家人傳<lb/>
嗚呼予既悲湘隂公贇之事又嘉鞏庭美楊温之所為<lb/>
贇於漢非嫡長特以周氏移國畏天下而難之故假贇<lb/>
以伺間爾當是之時天下皆知贇之不必立也然庭美<lb/>
温區區為贇守孤城以死其始終之迹何媿於死節之<lb/>
士哉然予考於實録二人之死狀不明夫二人之事固<lb/>
知其無所成其所重者死爾然史氏不著不知其何以<lb/>
死也當王彦超之攻徐州也周嘗遣人招庭美等予得<lb/>
<pb n="KR4h0132_WYG_390-17b"/>
其詔書四皆言庭美等嘗已送欵於周後懼罪而復叛<lb/>
然庭美等欵狀亦不見是皆不可知也夫史之闕文可<lb/>
不慎哉其疑以傳疑則信者信矣予固嘉二人之忠而<lb/>
悲其志然不得列於死節之士者惜哉<lb/>
　　梁唐晉漢周臣列傳<lb/>
嗚呼孟子謂春秋無義戰予亦以謂五代無全臣無者<lb/>
非無一人葢僅有之耳予得死節之士三人焉其仕不<lb/>
及於二代者各以其國繫之作梁唐晉漢周臣傳其餘<lb/>
<pb n="KR4h0132_WYG_390-18a"/>
仕非一代不可以國繫之者作雜傳夫入于雜誠君子<lb/>
之所羞而一代之臣未必皆可貴也覽者詳其善惡焉<lb/>
　　唐臣烏震傳<lb/>
嗚呼忠孝以義則兩得吾既已言之矣若烏震者可謂<lb/>
忠乎甚矣震之不思也夫食人之禄而任人之事事有<lb/>
任專其責而其國之利害由已之為不為為之雖利於<lb/>
國而有害於其親者猶將辭其禄而去之矧其事衆人<lb/>
所皆可為而任不專已又其為與不為國之利害不繫<lb/>
<pb n="KR4h0132_WYG_390-18b"/>
焉者如是而不顧其親雖不以為利猶曰不孝况因而<lb/>
利之乎夫能事其親以孝然後能事其君以忠若烏震<lb/>
者可謂大不孝矣尚何有於忠哉<lb/>
　　唐臣張憲傳<lb/>
嗚呼予於死節之士得三人而失三人焉鞏庭美楊温<lb/>
之死予既已哀之至於張憲之事尤為之痛惜也予於<lb/>
舊史考憲事實而永王存霸符彦超與憲傳所書始末<lb/>
皆不同莫得而考正葢方其變故倉卒之時傳者失之<lb/>
<pb n="KR4h0132_WYG_390-19a"/>
耳然要其大節亦可以見也憲之立誠可謂忠矣當其<lb/>
不顧其家絶存禮而斬其使涕泣以拒昭逺之説其志<lb/>
甚明至其欲與存霸俱死及存霸被殺反棄太原而出<lb/>
奔然猶不知其心果欲何為也而舊史書憲坐棄城而<lb/>
賜死予亦以為不然予之於憲固欲成其美志而要在<lb/>
憲失其官守而其死不明故不得列於死節也<lb/>
　　晉臣桑維翰景延廣傳<lb/>
嗚呼自古禍福成敗之理未有如晉氏之明驗也其始<lb/>
<pb n="KR4h0132_WYG_390-19b"/>
以契丹而興終為契丹所㓕然方其以逆抗順大事未<lb/>
集孤城被圍外無救援而徒將一介之命持片舌之彊<lb/>
能使契丹空國興師應若符契出危觧難遂成晉氏當<lb/>
是之時維翰之力為多及少主新立釁結兵連敗約起<lb/>
爭發自延廣然則晉氏之事維翰成之延廣壊之二人<lb/>
之用心者異而其受禍也同其故何哉葢夫本末不順<lb/>
而與夷狄共事者常見其禍未見其福也可不戒哉可<lb/>
不戒哉<lb/>
<pb n="KR4h0132_WYG_390-20a"/>
　　周臣傳<lb/>
嗚呼作器者無良才而有良匠治國者無能臣而有能<lb/>
君王朴之才誠可謂能矣不遇世宗何所施哉世宗之<lb/>
時外事征伐攻取戰勝内脩制度議刑法定律歴講求<lb/>
禮樂之遺文所用者五代之士也豈皆愚怯於晉漢而<lb/>
材智於周哉惟知所用爾夫亂國之君常置愚不肖於<lb/>
上而彊其不能以暴其短惡置賢智於下而冺㓕其才<lb/>
能使君子小人皆失其所而身蹈危亡治國之君能置<lb/>
<pb n="KR4h0132_WYG_390-20b"/>
賢知於近而置愚不肖於逺使君子小人各適其分而<lb/>
身享安榮治亂相去雖逺甚而其所以致之者不多也<lb/>
反其所置而已嗚呼自古治君少而亂君多况于五代<lb/>
士之遇不遇者可勝歎哉<lb/>
　　一行傳<lb/>
嗚呼五代之亂極矣傳所謂天地閉賢人隱之時歟當<lb/>
此之時臣弑其君子弑其父而搢紳之士安其禄而立<lb/>
其朝充然無復亷恥之色者皆是也吾以謂自古忠臣<lb/>
<pb n="KR4h0132_WYG_390-21a"/>
義士多出於亂世而恠當時可道者何少也豈果無其<lb/>
人哉雖曰干戈興學校廢而禮義衰風俗隳壊至於如<lb/>
此然自古天下未嘗無人也吾意必有潔身自負之士<lb/>
嫉世逺去而不可見者自古材賢有韞於中而不見於<lb/>
外或窮居陋巷委身草莽雖顔子之行不遇仲尼而名<lb/>
不彰况世變多故而君子道消之時乎吾又以謂必有<lb/>
負材能修節義而沉淪於下冺沒而無聞者求之傳記<lb/>
而亂世崩離文字殘缺不可復得然僅得者四五人而<lb/>
<pb n="KR4h0132_WYG_390-21b"/>
已處乎山林而羣麋鹿雖不足以為中道然與其食人<lb/>
之禄俛首而包羞孰若無媿於心放身而自得吾得二<lb/>
人焉曰鄭遨張薦明勢利不屈其心去就不違其義吾<lb/>
得一人焉曰石昻茍利於君以忠獲罪何必自明有至<lb/>
死而不言者此古之義士也吾得一人焉曰程福贇五<lb/>
代之亂君不君臣不臣父不父子不子至於兄弟夫婦<lb/>
人倫之際無不大壊而天理㡬乎其㓕於此之時能以<lb/>
孝悌自修於一郷而風行於天下者猶或有之然其事<lb/>
<pb n="KR4h0132_WYG_390-22a"/>
迹不著而無可紀次獨其名氏或因見於書者吾亦不<lb/>
敢沒而其略可録者吾得一人焉曰李自倫作一行傳<lb/>
　　唐六臣傳二<lb/>
嗚呼始為朋黨之論者誰歟甚乎作俑者也真可謂不<lb/>
仁之人哉予嘗至繁城讀魏受禪碑見漢之羣臣稱魏<lb/>
功德而大書深刻自列其姓名以夸耀於世又讀梁實<lb/>
録見文蔚等所為如此未嘗不為之流涕也夫以國予<lb/>
人而自夸耀及遂相之此非小人孰能為也漢唐之末<lb/>
<pb n="KR4h0132_WYG_390-22b"/>
舉其朝皆小人也而其君子者何在哉當漢之亡也先<lb/>
以朋黨禁錮天下賢人君子而立其朝者皆小人也然<lb/>
後漢從而亡及唐之亡也又先以朋黨盡殺朝廷之士<lb/>
而其餘存者皆庸懦不肖傾險之人也然後唐從而亡<lb/>
夫欲空人之國而去其君子者必進朋黨之説欲孤人<lb/>
主之勢而蔽其耳目者必進朋黨之説欲奪國而與人<lb/>
者必進朋黨之説夫為君子者固嘗寡過小人欲加之<lb/>
罪則有可誣者有不可誣者不能遍及也至欲舉天下<lb/>
<pb n="KR4h0132_WYG_390-23a"/>
之善求其類而盡去之惟指以為朋黨耳故其親戚故<lb/>
舊謂之朋黨可也交游執友謂之朋黨可也宦學相同<lb/>
謂之朋黨可也門生故吏謂之朋黨可也是數者皆其<lb/>
類也皆善人也故曰欲空人之國而去其君子者惟以<lb/>
朋黨罪之則無免者矣夫善善之相樂以其類同此自<lb/>
然之理也故聞善者必相稱譽稱譽則謂之朋黨得善<lb/>
者必相薦引薦引則謂之朋黨使人聞善不敢稱則人<lb/>
主之耳不聞有善於下矣見善不敢薦則人主之目不<lb/>
<pb n="KR4h0132_WYG_390-23b"/>
得見善人矣善人日逺而小人日進則為人主者倀倀<lb/>
然誰與之圖治安之計哉故曰欲孤人主之勢而蔽其<lb/>
耳目者必用朋黨之説也一君子存羣小人雖衆必有<lb/>
所忌而有所不敢為惟空國而無君子然後小人得肆<lb/>
志於無所不為則漢魏唐梁之際是也故曰可奪國而<lb/>
予人者由其國無君子空國而無君子由以朋黨而去<lb/>
之也嗚呼朋黨之説人主可不察哉傳曰一言可以䘮<lb/>
邦者其是之謂歟<lb/>
<pb n="KR4h0132_WYG_390-24a"/>
　　伶官傳<lb/>
嗚呼盛衰之理雖曰天命豈非人事哉原莊宗之所以<lb/>
得天下與其所以失之者可以知之矣世言晉王之將<lb/>
終也以三矢賜莊宗而告之曰梁吾仇也燕王吾所立<lb/>
契丹與吾約為兄弟而皆背晉以歸梁此三者吾遺恨<lb/>
也與爾三矢爾其無忘乃父之志莊宗受而藏之於廟<lb/>
其後用兵則遣從事以一少牢告廟請其矢盛以錦嚢<lb/>
負而前驅及凱旋而納之方其係燕父子以組函梁君<lb/>
<pb n="KR4h0132_WYG_390-24b"/>
臣之首入於太廟還矢先王而告以成功其意氣之盛<lb/>
可謂壯哉及仇讐巳㓕天下已定一夫夜呼亂者四應<lb/>
倉皇東出未及見賊而士卒離散君臣相顧不知所歸<lb/>
至於誓天斷髪泣下沾襟何其衰也豈得之難而失之<lb/>
易歟抑本其成敗之迹而皆自於人與書曰滿招損謙<lb/>
得益憂勞可以興國逸豫可以亡身自然之理也故方<lb/>
其盛也舉天下之豪傑莫能與之爭及其衰也數十伶<lb/>
人困之而身死國㓕為天下笑夫禍患常積於忽微而<lb/>
<pb n="KR4h0132_WYG_390-25a"/>
智勇多困於所溺豈獨伶人也哉作伶官傳<lb/>
　　宦者傳<lb/>
五代文章陋矣而史官之職廢於䘮亂傳記小説多失<lb/>
其傳故其事迹終始不完而雜以訛繆至於英豪奮起<lb/>
戰爭勝敗國家興廢之際豈無謀臣之略辯士之談而<lb/>
文字不足以發之遂使冺然無傳於後世然獨張承業<lb/>
事卓卓在人耳目至今故老猶能道之其論議可謂偉<lb/>
然與殆非宦者之言也自古宦者亂人之國其源深於<lb/>
<pb n="KR4h0132_WYG_390-25b"/>
女禍女色而已宦者之害非一端也葢其用事也近而<lb/>
習其為心也専而忍能以小善中人之意小信固人之<lb/>
心使人主必信而親之待其已信然後懼以禍福而把<lb/>
持之雖有忠臣碩士列於朝廷而人主以為去已疎逺<lb/>
不若起居飲食前後左右之親為可恃也故前後左右<lb/>
者日益親則忠臣碩士日益疎而人主之勢日益孤勢<lb/>
孤則懼禍之心日益切而把持者日益牢安危出其喜<lb/>
怒禍患伏於帷闥則嚮之所謂可恃者乃所以為患也<lb/>
<pb n="KR4h0132_WYG_390-26a"/>
患巳深而覺之欲與疎逺之臣圖左右之親近緩之則<lb/>
養禍而益深急之則挾人主以為質雖有聖智不能與<lb/>
謀謀之而不可為為之而不可成至其甚則俱傷而兩<lb/>
敗故其大者亡國其次亡身而使姦豪得借以為資而<lb/>
起至抉其種類盡殺以快天下之心而後已此前史所<lb/>
載宦者之禍常如此者非一世也夫為人主者非欲養<lb/>
禍於内而疎忠臣碩士於外盖其漸漬而勢使之然也<lb/>
夫女色之惑不幸而不悟則禍斯及矣使其一悟捽而<lb/>
<pb n="KR4h0132_WYG_390-26b"/>
去之可也宦者之為禍雖欲悔悟而勢有不得而去也<lb/>
唐昭宗之事是已故曰深於女禍者謂此也可不戒哉<lb/>
　　趙犨傳<lb/>
嗚呼禍福之理豈可一哉君子小人之禍福異也老子<lb/>
曰禍兮福所倚福兮禍所伏後世之談禍福者皆以其<lb/>
言為至論也夫為善而受福焉得禍為惡而受禍焉得<lb/>
福惟君子之罹非禍者未必不為福小人之求非福者<lb/>
未嘗不及禍此自然之理也始犨自以先見之明深結<lb/>
<pb n="KR4h0132_WYG_390-27a"/>
梁太祖及其子孫皆享其禄利自謂知所託矣安知其<lb/>
族卒與梁俱㓕也犨之求福於梁葢老氏之所謂福也<lb/>
非君子之所求也可不戒哉<lb/>
　　郭延魯傳<lb/>
嗚呼五代之民其何以堪之哉上輸兵賦之急下困剝<lb/>
斂之苛自莊宗以來方鎮進獻之事稍作至於晉而不<lb/>
可勝紀矣其添都助國之物動以千數計至於來朝奉<lb/>
使買宴贖罪莫不出於進獻而功臣大將不幸而死則<lb/>
<pb n="KR4h0132_WYG_390-27b"/>
其子孫率以家貲求刺史其物多者得大州善地葢自<lb/>
天子皆以賄賂為事矣則為其民者其何以堪之哉於<lb/>
此之時循亷之吏如延魯之徒者誠難得而可貴也哉<lb/>
　　皇甫遇傳<lb/>
嗚呼梁亡而敬翔死不得為死節晉亡而皇甫遇死不<lb/>
得為死事吾豈無意哉梁之篡唐用翔之謀為多猶子<lb/>
佐其父而弑其祖可乎其不戮於斧鉞為幸免矣方晉<lb/>
兵之降虜也士卒初不知及使觧甲哭聲震天則降豈<lb/>
<pb n="KR4h0132_WYG_390-28a"/>
其欲哉使遇奮然攘臂而起殺重威於坐中雖不幸不<lb/>
克而見害猶為得其死矣其義烈豈不凛然也哉既俛<lb/>
首聽命相與亡人之國矣雖死不能贖也豈足貴哉君<lb/>
子之於人或推以恕或責以備恕故遷善自新之路廣<lb/>
備則難得難得故可貴焉然知其所可恕與其所可貴<lb/>
豈不又難哉<lb/>
　　王進傳<lb/>
嗚呼予述舊史至於王進之事未嘗不廢書而歎曰甚<lb/>
<pb n="KR4h0132_WYG_390-28b"/>
哉五代之君皆武人崛起其所與俱勇夫悍卒各裂土<lb/>
地封侯王何異豺狼之牧斯人也雖其附托遭遇出於<lb/>
一時之幸然猶必皆横身陣敵非有百夫之勇則必一<lb/>
日之勞至如進者徒以疾足善走而秉旄節何其甚歟<lb/>
豈非名器之用隨世而輕重者歟世治則君子居之而<lb/>
重世亂則小人易得而輕歟抑因緣僥倖未始不有而<lb/>
尤多於亂世既其極也遂至於是歟豈其又有甚於是<lb/>
者歟當此之時為國長者不過十餘年短者三四年至<lb/>
<pb n="KR4h0132_WYG_390-29a"/>
一二年天下之人視其上易君代國如更戍長無異盖<lb/>
其輕如此况其下者乎如進等者豈足道哉易否泰消<lb/>
長君子小人常相上下視在上者如進等則其在下可<lb/>
知矣予書進事所以哀斯人之亂而見當時賢人君子<lb/>
之在下者可勝道哉可勝道哉<lb/>
　　杜重威李守貞張彦澤傳<lb/>
嗚呼晉之事醜矣而惡亦極也其禍亂覆亡之不暇葢<lb/>
必然之理爾使重威等雖不叛以降敵亦未必不亡然<lb/>
<pb n="KR4h0132_WYG_390-29b"/>
開敵之隙自一景延廣而卒成晉禍者此三人也視重<lb/>
威彦澤之死而晉人所以甘心者可以知其憤疾怨怒<lb/>
於斯人者非一日也至於爭已戮之尸臠其肉剔其髓<lb/>
而食之撦裂踏踐斯須而盡何其甚哉此自古未有也<lb/>
然當是時舉晉之兵皆在北面國之存亡繫此三人勝<lb/>
敗則其任可謂重矣葢天下惡之如彼晉方任之如此<lb/>
而終以不悟豈非所謂臨亂之君各賢其臣者歟<lb/>
　　馮道傳<lb/>
<pb n="KR4h0132_WYG_390-30a"/>
傳曰禮義亷耻國之四維四維不張國乃㓕亡善乎管<lb/>
生之能言也禮義治人之大法亷耻立人之大節盖不<lb/>
亷則無所不取不耻則無所不為人而如此則禍亂敗<lb/>
亡亦無所不至况為大臣而無所不取無所不為則天<lb/>
下其有不亂國家其有不亡者乎予讀馮道長樂老叙<lb/>
見其自述以為榮其可謂無亷耻者矣則天下國家可<lb/>
從而知也予於五代得全節之士三死事之臣十有五<lb/>
而怪士之被服儒者以學古自名而享人之禄任人之<lb/>
<pb n="KR4h0132_WYG_390-30b"/>
國者多矣然使忠義之節獨出於武夫戰卒豈於儒者<lb/>
果無其人哉豈非髙節之士惡時之亂薄其世而不肯<lb/>
出歟抑君天下者不足顧而莫能致之與孔子以謂十<lb/>
室之邑必有忠信豈虚言也哉予嘗得五代時小説一<lb/>
篇載王凝妻李氏事以一婦人猶能如此則知世固常<lb/>
有其人而不得見也凝家青徐之間為虢州司戸叅軍<lb/>
以疾卒於官凝家素貧一子尚㓜李氏携其子負其遺<lb/>
骸以歸東過開封止旅舍旅舍主人見其婦人獨携一<lb/>
<pb n="KR4h0132_WYG_390-31a"/>
子而疑之不許其宿李氏顧天已暮不肯去主人牽其<lb/>
臂而出之季氏仰天長慟曰我為婦人不能守節而此<lb/>
手為人執邪不可以一手并汚吾身即引斧自斷其臂<lb/>
路人見者環聚而嗟之或為之彈指或為之泣下開封<lb/>
尹聞之白其事於朝官為賜藥封瘡厚䘏李氏而笞其<lb/>
主人者嗚呼士不自愛其身而忍耻以偷生者聞李氏<lb/>
之風宜少知愧哉<lb/>
　　職方考一<lb/>
<pb n="KR4h0132_WYG_390-31b"/>
嗚呼自三代以上莫不分土而治也後世鑒古矯失始<lb/>
郡縣天下而自秦漢以來為國孰與三代長短及其亡<lb/>
也未始不分至或無地以自存焉葢得其要則雖萬國<lb/>
而治失其所守則雖一天下不能以容豈非一本於道<lb/>
德哉唐之盛時雖名天下為十道而其勢未分既其衰<lb/>
也置軍節度號為方鎮鎮之大者連州十餘小者猶兼<lb/>
三四故其兵驕則逐帥帥彊則叛上土地為其世有干<lb/>
戈起而相侵天下之勢自兹而分然唐自中世多故矣<lb/>
<pb n="KR4h0132_WYG_390-32a"/>
其興衰救難常倚鎮兵扶持而侵凌亂亡亦終以此豈<lb/>
其利害之理然歟自僖昭以來日益割裂梁初天下别<lb/>
為十一南有吳浙荆湖閩漢西有岐蜀北有燕晉而朱<lb/>
氏所有七十八州以為梁莊宗初起并代取幽滄有州<lb/>
三十五其後又取梁魏博等十有六州合五十一州以<lb/>
㓕梁岐王稱臣又得其州七同光破蜀已而復失惟得<lb/>
秦鳳階成四州而營平二州陷于契丹其増置之州一<lb/>
合一百二十三州以為唐石氏入立獻十有六州於契<lb/>
<pb n="KR4h0132_WYG_390-32b"/>
丹而得蜀金州又増置之州一合一百九州以為晉劉<lb/>
氏之初秦鳳階成復入於蜀隱帝時増置之州一合一<lb/>
百六州以為漢郭氏代漢十州入於劉旻世宗取秦鳳<lb/>
階成瀛莫及淮南十四州又増置之州五而廢者三合<lb/>
一百一十八州以為周宋興因之此中國之大略也其<lb/>
餘外属者强弱相并不常其得失至於周末閩已先亡<lb/>
而在者七國自江以下二十一州為南唐自劒以南及<lb/>
山南西道四十六州為蜀自湖南北十州為楚自浙東<lb/>
<pb n="KR4h0132_WYG_390-33a"/>
西十三州為吳越自嶺南北四十亡州為南漢自太原<lb/>
以北十州為東漢而荆歸峽三州為南平合中國所有<lb/>
二百六十八州而軍不在焉唐之封疆逺矣前史備載<lb/>
而覇縻寄治虚名之州在其間五代亂世文字不完而<lb/>
時有廢省又或陷於夷狄不可考究其詳其可見者具<lb/>
之如譜<lb/>
　　職方考二<lb/>
自唐有方鎮而史官不録於地里之書以謂方鎮兵戎<lb/>
<pb n="KR4h0132_WYG_390-33b"/>
之事非職方所掌故也然而後世因習以軍目地而没<lb/>
其州名又今置軍者徒以虚名升建為州府之重地不<lb/>
可以不書也州縣凡唐故而廢於五代若五代所置而<lb/>
見於今者及縣之割𨽻今因之者皆宜列以備職方之<lb/>
考其餘嘗置而復廢嘗改割而復舊者皆不足書山川<lb/>
物俗職方之掌也五代短世無所遷變故亦不復録而<lb/>
録其方鎮軍名以與前史互見之云<lb/>
　　十國世家<lb/>
<pb n="KR4h0132_WYG_390-34a"/>
嗚呼自唐失其政天下乘時黥髠盜販衮冕峩巍吳暨<lb/>
南唐姦豪竊攘蜀險而富漢險而貧貧能自彊富者先<lb/>
亡閩陋荆蹙楚開蠻服剥剽弗堪吳越其尤牢牲視人<lb/>
嶺蜑遭劉百年之間並起爭雄山川亦絶風氣不通語<lb/>
曰清風興羣陰伏日月出爝火熄故真人作而天下同<lb/>
作十國世家<lb/>
　　前蜀王建世家<lb/>
嗚呼自秦漢以來學者多言祥瑞雖有善辯之士不能<lb/>
<pb n="KR4h0132_WYG_390-34b"/>
袪其惑也予讀蜀書至於龜龍麟鳳騶虞之類世所謂<lb/>
王者之嘉瑞莫不畢出於其國異哉然考王氏之所以<lb/>
興亡成敗者可以知之矣或以為一王氏不足以當之<lb/>
則視時天下治亂可以知之矣龍之為物也以不見為<lb/>
神以升雲行天為得志今偃然暴露其形是不神也不<lb/>
上於天而下見於水中是失職也然其一何多與可以<lb/>
為妖矣鳳凰鳥之逺人者也昔舜治天下政成而民悦<lb/>
命䕫作樂樂聲和鳥獸聞之皆鼓舞當是之時鳳凰適<lb/>
<pb n="KR4h0132_WYG_390-35a"/>
至舜之史因并記以為美後世因以鳳來為有道之應<lb/>
其後鳳凰數至或出於庸君繆政之時或出於危亡大<lb/>
亂之際是果為瑞哉麟獸之逺人者也昔魯哀公出獵<lb/>
得之而不識葢索而獲之非其自出也故孔子書於春<lb/>
秋曰西狩獲麟者譏之也西狩非其逺也獲麟惡其盡<lb/>
取也狩必書地而哀公馳騁所渉地多不可徧以名舉<lb/>
故書西以包衆地謂其舉國之西皆至也麟人罕識之<lb/>
獸也以見公之窮山竭澤而盡取至於不識之獸皆捜<lb/>
<pb n="KR4h0132_WYG_390-35b"/>
索而獲之故曰譏之也聖人已沒而異端之説興乃以<lb/>
麟為王者之瑞而附以符命讖緯詭怪之言鳳嘗出於<lb/>
舜以為瑞猶有説也及其後見於亂世則可以知其非<lb/>
瑞矣若麟者前有治世如堯舜禹湯文武周公之世未<lb/>
嘗一出其一出而當亂世然則孰知其為瑞哉龜𤣥物<lb/>
也汚泥川澤不可勝數其死而貴於卜官者用適有宜<lb/>
爾而戴氏禮以其在宫沼為王者難致之瑞戴禮雜出<lb/>
於諸家其失亦以多矣騶虞吾不知其何物也詩曰于<lb/>
<pb n="KR4h0132_WYG_390-36a"/>
嗟乎騶虞賈誼以為騶者文王之囿虞虞官也當誼之<lb/>
時其説如此然則以之為獸者其出於近世之説乎夫<lb/>
破人之惑者難與爭於篤信之時待其有所疑焉然後<lb/>
從而攻之可也麟鳳龜龍王者之瑞而出於五代之際<lb/>
又皆萃於蜀此雖好為祥瑞之説者亦可疑也因其可<lb/>
疑者而攻之庶幾惑者有以思焉<lb/>
　　吳越世家<lb/>
嗚呼天人之際為難言也非徒自古術者好竒而幸中<lb/>
<pb n="KR4h0132_WYG_390-36b"/>
至於英豪草竊亦多自托於妖祥豈其欺惑愚衆有以<lb/>
用之歟葢其興也非有功德積漸之勤而黥髠盗販倔<lb/>
起於王侯而人亦樂為之傳歟考錢氏之終始非有德<lb/>
澤施其一方而百年之際虐用其人甚矣其動於氣象<lb/>
者豈非其孽歟是時四海分裂不勝其暴又豈皆然歟<lb/>
是皆無所得而推歟術者之言不中者多而中者少而<lb/>
人特喜道其中者歟<lb/>
　文章辨體彚選巻三百九十<lb/>
<pb n="KR4h0132_WYG_390-37a"/>
欽定四庫全書<lb/>
　文章辨體彚選巻三百九十<lb/>
　　　　　　　　　　　　明　賀復徴　編<lb/>
史論九<lb/>
　　唐髙祖<hi>宋歐陽脩本巻同</hi>
自古受命之君非有德不王自夏后氏以來始傳以世<lb/>
而有賢有不肖故其爲世數亦或短或長論者乃謂周<lb/>
自后稷至於文武積功累仁其來也逺故其爲世尤長<lb/>
<pb n="KR4h0132_WYG_390-37b"/>
然考於世本夏商周皆出於黄帝夏自鯀以前商自契<lb/>
至於成湯其間寂寥無聞與周之興異矣而漢亦起於<lb/>
亭長叛亡之徒及其興也有天下皆數百年而後已由<lb/>
是言之天命豈易知哉然考其終始治亂顧其功德有<lb/>
厚薄與其制度紀綱所以維持者如何而其後世或<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>
以隆昌或遽以壊亂或漸以陵遲或能振而復起或遂<lb/>
至於不可支持雖各因其勢然有德則興無德則絶豈<lb/>
非所謂天命者常不顯其符而俾有國者兢兢以自勉<lb/>
<pb n="KR4h0132_WYG_390-38a"/>
耶唐在周隋之際世雖貴矣然烏有所謂積功累仁之<lb/>
漸而高祖之興亦何異因時而特起者與雖其有治有<lb/>
亂或絶或㣲然其有天下年㡬三百可謂盛哉豈非人<lb/>
厭隋亂而䝉德澤繼以太宗之治制度紀綱之法後世<lb/>
有以慿藉扶持而能永其天命與<lb/>
　　太宗<lb/>
唐有天下傳世二十其可稱者三君𤣥宗憲宗皆不克<lb/>
其終盛哉太宗之烈也其除隋之亂比迹湯武致治之<lb/>
<pb n="KR4h0132_WYG_390-38b"/>
美庻㡬成康自古功德兼隆由漢以來未之有也至其<lb/>
牽於多愛復立浮圖好大喜功勤兵於逺此中材庸主<lb/>
之所常為然春秋之法常責備於賢者是以後世君子<lb/>
之欲成人之美者莫不歎息於斯焉<lb/>
　　髙宗<lb/>
小雅曰赫赫宗周褒姒㓕之此周幽王之詩也是時幽<lb/>
王雖亡而太子宜臼立是為平王而詩人乃言㓕之者<lb/>
以為文武之業於是蕩盡東周雖在不能復興矣其曰<lb/>
<pb n="KR4h0132_WYG_390-39a"/>
㓕者甚疾之之辭也武氏之亂唐之宗室戕殺殆盡其<lb/>
賢士大夫不免者十八九以太宗之治其遺德餘烈在<lb/>
人者未逺而幾於遂絶其爲惡豈一褒姒之比邪以太<lb/>
宗之明昧於知子廢立之際不能自决卒用昏童髙宗<lb/>
溺愛衽席不戒履霜之漸而毒流天下貽禍邦家嗚呼<lb/>
父子夫婦之間可謂難哉可不慎哉<lb/>
　　睿宗𤣥宗<lb/>
睿宗因其子之功而在位不久固無可稱者嗚呼女子<lb/>
<pb n="KR4h0132_WYG_390-39b"/>
之禍於人者甚矣自高祖至於中宗數十年間再罹女<lb/>
禍唐祚既絶而復續中宗不免其身韋氏遂已㓕族𤣥<lb/>
宗親平其亂可以鍳矣而又敗以女子方其勵精政事<lb/>
開元之際幾致太平何其盛也及侈心一動窮天下之<lb/>
欲不足為其樂而溺其所甚愛忘其所可戒至於竄身<lb/>
失國而不悔考其始終之異其性習之相逺也至於如<lb/>
此可不慎哉可不慎哉<lb/>
　　禮樂<lb/>
<pb n="KR4h0132_WYG_390-40a"/>
唐初即用隋禮至太宗時中書令房𤣥齡祕書監魏徵<lb/>
與禮官學士等因隋之禮増以天子上陵朝廟養老大<lb/>
射講武讀時令納皇后皇太子入學太常行陵合朔陳<lb/>
兵太社等為吉禮六十一篇賔禮四篇軍禮二十篇嘉<lb/>
禮四十二篇凶禮十一篇是為貞觀禮髙宗又詔太尉<lb/>
長孫無忌中書令杜正倫李義府中書侍郎李友益黄<lb/>
門侍郎劉祥道許圉師太子賔客許敬宗太常卿韋琨<lb/>
等増之爲一百三十巻是爲顯慶禮其文雜以式令而<lb/>
<pb n="KR4h0132_WYG_390-40b"/>
義府敬宗方得幸多希㫖傅㑹事既施行議者皆以為<lb/>
非上元三年詔復用貞觀禮由是終髙宗世貞觀顯慶<lb/>
二禮兼行而有司臨事逺引古義與二禮參考増損之<lb/>
無復定制武氏中宗繼以亂敗無可言者博士掌禮備<lb/>
官而已𤣥宗開元十年以國子司業韋縚為禮儀使以<lb/>
掌五禮十四年通事舍人王嵒上疏請刪去禮記舊文<lb/>
而益以今事詔付集賢院議學士張説以為禮記不刋<lb/>
之書去聖久逺不可改易而唐貞觀顯慶禮儀注前後<lb/>
<pb n="KR4h0132_WYG_390-41a"/>
不同宜加折衷以為唐禮乃詔集賢院學士右散騎常<lb/>
侍徐堅右拾遺李鋭及太常博士施敬本撰述歴年未<lb/>
就而鋭卒蕭嵩代鋭爲學士奏起居舍人王仲丘撰定<lb/>
爲一百五十巻是爲大唐開元禮由是唐之五禮之文<lb/>
始備而後世用之雖時小有損益不能過也貞元中太<lb/>
常禮院修撰王涇考次歴代郊廟沿革之制及其工歌<lb/>
祝號而圖其壇屋陟降之序爲郊祀録十巻元和十一<lb/>
年秘書郎修撰韋公肅又錄開元已後禮文損益爲禮<lb/>
<pb n="KR4h0132_WYG_390-41b"/>
閣新儀三十巻十三年太常博士王彦威為曲臺新禮<lb/>
三十巻又採元和以來王公士民昏祭䘮𦵏之禮爲續<lb/>
曲臺禮三十巻嗚呼考其文記可謂備矣以之施於貞<lb/>
觀開元之間亦可謂盛矣而不能至三代之隆者具其<lb/>
文而意不在焉此所謂禮樂爲虚名也哉<lb/>
　　食貨<lb/>
古之善治其國而愛養斯民者必立經常簡易之法使<lb/>
上愛物以養其下下勉力以事其上上足而下不困故<lb/>
<pb n="KR4h0132_WYG_390-42a"/>
量人之力而授之田量地之産而取以給公上量其入<lb/>
而出之以爲用度之數是三者常相須以濟而不可失<lb/>
失其一則不能守其二及暴君庸主縱其佚欲而茍且<lb/>
之吏從之變制合時以取寵於其上故用於上者無節<lb/>
而取於下者無限民竭其力而不能供由是上愈不足<lb/>
而下愈困則財利之説興而聚斂之臣用記曰寧畜盗<lb/>
臣盗臣誠可惡然一人之害爾聚斂之臣用則經常之<lb/>
法壊而下不勝其弊焉唐之始時授人以口分世業田<lb/>
<pb n="KR4h0132_WYG_390-42b"/>
而取之以租庸調之法其用之也有節盖其畜兵以府<lb/>
衛之制故兵雖多而無所損設官有常員之數故官不<lb/>
濫而易祿雖不及三代之盛時然亦可以爲經常之法<lb/>
也及其弊也兵冗官濫爲之大蠧自天寳以來大盗屢<lb/>
起方鎮數叛兵革之興累世不息而用度之數不能節<lb/>
矣加以驕君昏主姦吏邪臣取濟一時屢更其制而經<lb/>
常之法蕩然盡矣由是財利之説興聚斂之臣進葢口<lb/>
分世業之田壊而爲兼并租庸調之法壊而爲兩税至<lb/>
<pb n="KR4h0132_WYG_390-43a"/>
干鹽鐵轉運屯田和糴鑄錢括苖𣙜利借商進奉獻助<lb/>
無所不爲矣盖愈煩而愈弊以至於亡焉<lb/>
　　兵志<hi>附方鎮表</hi>
唐有天下二百餘年而兵之大勢三變其始盛時有府<lb/>
兵府兵後廢而爲彍騎彍騎又廢而方鎮之兵盛矣及<lb/>
其末也强臣悍將兵布天下而天子亦自置兵於京師<lb/>
曰禁軍其後天子弱方鎮强而唐遂以亡㓕者措置之<lb/>
勢使然也若乃將卒營陣車旗器械征防守衛凡兵之<lb/>
<pb n="KR4h0132_WYG_390-43b"/>
事不可以悉記記其廢置得失終始治亂興㓕之迹以<lb/>
爲後世戒云<lb/>
　　方鎮表<lb/>
髙祖太宗之制兵列府以居外將列衛以居内有事則<lb/>
將以征伐事已各觧而去兵者將之事也使得以用而<lb/>
不得以有之及其晚也土地之廣人民之衆城池之固<lb/>
器甲之利舉而予之何慮於其始也深而易於其後也<lb/>
忽如此之異哉豈其弊有漸馴而致之勢有不得已而<lb/>
<pb n="KR4h0132_WYG_390-44a"/>
然哉方鎮之患始也各專其地以自世既則迫于利害<lb/>
之謀故其喜則連衡而叛上怒則以力而相并又其甚<lb/>
則起而弱王室唐自中世以後收功弭亂雖常倚鎮兵<lb/>
而其亡也亦終以此可不戒哉作方鎮表<lb/>
　　藝文<lb/>
六經之道簡嚴易直而天人備故其愈久而益明其餘<lb/>
作者衆矣質之聖人或離或合然其精深閎博各盡其<lb/>
術而怪竒偉麗往往震發於其間此所以使好竒博愛<lb/>
<pb n="KR4h0132_WYG_390-44b"/>
者不能忘也然凋零磨㓕亦不可勝數豈其華文少實<lb/>
不足以行逺與而俚言俗説猥有存者亦其有幸不幸<lb/>
者與今著于篇有其名而亡其書者十葢五六也可不<lb/>
惜哉<lb/>
　　梁太祖<lb/>
嗚呼天下之惡梁久矣自後唐以來皆以為偽也至予<lb/>
論次五代獨不偽梁議者或譏予大失春秋之㫖以爲<lb/>
梁負大惡當加誅絶而反進之是奨篡也非春秋之志<lb/>
<pb n="KR4h0132_WYG_390-45a"/>
也予應之曰是春秋之志爾魯桓公弑隱公而自立者<lb/>
宣公弑子赤而自立者鄭厲公逐世子忽而自立者衛<lb/>
公孫剽逐其君衎而自立者聖人於春秋皆不絶其爲<lb/>
君此予所以不偽梁者用春秋之法也然則春秋亦奨<lb/>
篡乎曰惟不絶四者之爲君於此見春秋之意也聖人<lb/>
之於春秋用意深故能勸戒切爲言信然後善惡明夫<lb/>
欲著其罪於後世在乎不沒其實其實嘗為君矣書其<lb/>
為君其實篡也書其篡各傳其實而使後世信之則四<lb/>
<pb n="KR4h0132_WYG_390-45b"/>
君之罪不可得而掩爾使爲君者不得掩其惡然後人<lb/>
知惡名不可逃則爲惡者庶乎其息矣是謂用意深而<lb/>
勸戒切爲言信而善惡明也桀紂不待貶其王而萬世<lb/>
所共惡者也春秋於大惡之君不誅絶之者不害其褒<lb/>
善貶惡之㫖也惟不沒其實以著其罪而信乎後世與<lb/>
其爲君而不得掩其惡以息人之爲惡能知春秋之此<lb/>
意然後知予不偽梁之㫖也<lb/>
　　唐明宗<lb/>
<pb n="KR4h0132_WYG_390-46a"/>
嗚呼自古治世少而亂世多三代之王有天下者皆數<lb/>
百年其可道者數君而已况於後世邪况於五代邪予<lb/>
聞長老爲予言明宗雖出夷狄而爲人純質寛仁愛人<lb/>
於五代之君有足稱也嘗夜焚香仰天而祝曰臣本蕃<lb/>
人豈足治天下世亂久矣願天早生聖人自初即位减<lb/>
罷宫人伶官廢内藏庫四方所上物悉歸之有司廣壽<lb/>
殿火災有司理之請加丹艧喟然嘆曰天以火戒我豈<lb/>
宜増以侈邪嵗嘗旱已而雪暴坐庭中詔武德司宫中<lb/>
<pb n="KR4h0132_WYG_390-46b"/>
無得掃雪曰此天所以賜我也數問宰相馮道等民間<lb/>
疾苦聞道等言糓帛賤民無疾疫則欣然曰吾何以堪<lb/>
之當與公等作好事以報上天吏有犯贓輒寘之死曰<lb/>
此民之蠧也以詔書褒廉吏孫岳等以風示天下其愛<lb/>
人恤物葢亦有意於治矣其即位時春秋已髙不邇聲<lb/>
色不樂遊畋在位十年於五代之君最為長世兵革粗<lb/>
息年屢豐登生民實賴以休息然夷狄性果仁而不明<lb/>
屢以非辜誅殺臣下至於從榮父子之間不能慮患為<lb/>
<pb n="KR4h0132_WYG_390-47a"/>
防而變起倉卒卒陷之以大惡帝亦由此飲恨而終當<lb/>
是時大理少卿康澄上疏言時事其言曰為國家者有<lb/>
不足懼者五深可畏者六三辰失行不足懼天象變見<lb/>
不足懼小人訛言不足懼山崩川竭不足懼水旱蟲蝗<lb/>
不足懼也賢士藏匿深可畏四民遷業深可畏上下相<lb/>
徇深可畏亷恥道消深可畏毁譽亂真深可畏直言不<lb/>
聞深可畏也識者皆多澄言切中時病若從榮之變任<lb/>
圜安重誨等之死可謂上下相徇而毁譽亂真之敝矣<lb/>
<pb n="KR4h0132_WYG_390-47b"/>
然澄之言豈止一時之病凡為國者可不戒哉<lb/>
　　晉出帝<lb/>
嗚呼予書封子重貴為鄭王又書追封皇伯敬儒為宋<lb/>
王者豈無意哉禮兄弟之子猶子也重貴書子可矣敬<lb/>
儒出帝父也書曰皇伯者何哉出帝立不以正而絶其<lb/>
所生也葢出帝於髙祖得為子而不得為後者髙祖自<lb/>
有子也方髙祖疾病抱其子重睿寘於馮道懐中而託<lb/>
之出帝豈得立邪晉之大臣既違禮廢命而立之以謂<lb/>
<pb n="KR4h0132_WYG_390-48a"/>
出帝為髙祖子則得立為敬儒子則不得立於是深諱<lb/>
其所生而絶之以欺天下為真髙祖子也禮曰為人後<lb/>
者為其父母服使髙祖無子出帝得為後而立以正則<lb/>
不待絶其所生以為欺也故予書曰追封皇伯敬儒為<lb/>
宋王者以見其立不以正而㓕絶天性臣其父而爵之<lb/>
以欺天下也<lb/>
　　周世宗<lb/>
嗚呼五代本紀備矣君臣之際可勝道哉梁之友珪反<lb/>
<pb n="KR4h0132_WYG_390-48b"/>
唐戕克寧而殺存乂從璨則父子骨肉之恩㡬何其不<lb/>
絶矣太妃薨而輟朝立劉氏馮氏為皇后則夫婦之倫<lb/>
㡬何其不乖而不至於禽獸矣寒食野祭而焚紙錢居<lb/>
䘮改元而用樂殺馬延及任圜則禮樂刑政㡬何其不<lb/>
壊矣至於賽雷山傳箭而撲馬則中國㡬何其不異俗<lb/>
矣可謂亂世也歟而世宗區區五六年間取秦隴平淮<lb/>
右復三關威武之聲震懾夷夏而方内延儒學文章之<lb/>
士考制度脩通禮定正樂議刑統其制作之法皆可施<lb/>
<pb n="KR4h0132_WYG_390-49a"/>
於後世其為人明逹英果議論偉然即位之明年廢天<lb/>
下佛寺三千三百三十六是時中國乏錢乃詔悉毁天<lb/>
下銅佛像以鑄錢嘗曰吾聞佛説以身世為妄而以利<lb/>
人為急使其真身尚在茍利於世猶欲割截况此銅像<lb/>
豈有所惜哉由是羣臣皆不敢言嘗夜讀書見唐元稹<lb/>
均田圖慨然嘆曰此致治之本也王者之政自此始乃<lb/>
詔頒其圖法使吏民先習知之期以一嵗大均天下之<lb/>
田其規為志意豈小哉其伐南唐問宰相李糓以計策<lb/>
<pb n="KR4h0132_WYG_390-49b"/>
後克淮南出糓疏使學士陶糓為賛而盛以錦嚢嘗置<lb/>
之坐側其英武之材可謂雄傑及其虚心聽納用人不<lb/>
疑豈非所謂賢主哉其北取三關兵不血刃而史家猶<lb/>
譏其輕社稷之重而僥倖一勝於倉卒殊不知其料强<lb/>
弱較彼我而乘述律之殆得不可失之機此非明於决<lb/>
勝者孰能至哉誠非史氏之所及也<lb/>
　　梁家人傳<lb/>
嗚呼梁之惡極矣自其起盗賊至於亡唐其遺毒流於<lb/>
<pb n="KR4h0132_WYG_390-50a"/>
天下天下豪傑四面並起孰不欲戡刃於其胸然卒不<lb/>
能少挫其鋒以得志梁之無敵於天下可謂虎狼之强<lb/>
矣及其敗也困於一二女子之娛至於洞胸流腸刲若<lb/>
羊豕禍生父子之間乃知女色之能敗人矣自古女禍<lb/>
大者亡天下其次亡家其次亡身身茍免矣猶及其子<lb/>
孫雖遲速不同未有無禍者也然原其本末未始不起<lb/>
於忽微易坤之初六曰履霜堅氷至家人之初九曰閑<lb/>
有家悔亡其言至矣可不戒哉梁之家事詩所謂不可<lb/>
<pb n="KR4h0132_WYG_390-50b"/>
道者也至於唐晉以後親疎嫡庻亂矣作家人傳<lb/>
　　唐家人傳<lb/>
嗚呼家人之道不可以不正也夫禮者所以别嫌而明<lb/>
微也甚矣五代之際君君臣臣父父子子之道乖而宗<lb/>
廟朝廷人鬼皆失其序斯可謂亂世者歟自古未之有<lb/>
也唐一號而三姓周一號而二姓唐太祖莊宗為一家<lb/>
明宗愍帝為一家廢帝為一家周太祖為一家世宗為<lb/>
一家别其家而同其號者何哉唐從其號見其盜而有<lb/>
<pb n="KR4h0132_WYG_390-51a"/>
也周從其號與之也而别其家者昭穆親疎之不可亂<lb/>
也號可同家不可以不别所以别嫌而明微也梁博王<lb/>
友文之不别何哉著禍本也梁太祖之禍自友文始存<lb/>
之所以戒也<lb/>
　　晉家人傳<lb/>
嗚呼古之不幸無子而以其同宗之子為後者聖人許<lb/>
之著之禮經而不諱也而後世閭閻鄙俚之人則諱之<lb/>
諱則不勝其欺與偽也故其茍偷竊取嬰孩襁褓諱其<lb/>
<pb n="KR4h0132_WYG_390-51b"/>
父母而自欺以為我生之子曰不如此則不能得其一<lb/>
志盡愛於我而其心必二也而為其子者亦自諱其所<lb/>
生而絶其天性之親反視以為叔伯父以此欺其九族<lb/>
而亂其人鬼親疎之序凡物生而有知未有不愛其父<lb/>
母者使是子也能忍而真絶其天性與曾禽獸之不若<lb/>
也使其不忍而外陽絶之是大偽也夫閭閻鄙俚之人<lb/>
之慮於事者亦已深矣然而茍竊欺偽不可以為法者<lb/>
小人之事也惟聖人則不然以謂人道莫大於繼絶此<lb/>
<pb n="KR4h0132_WYG_390-52a"/>
萬世之通制而天下之公行也何必諱哉所謂子者未<lb/>
有不由父母而生者也故為人後者必有所生之父有<lb/>
所後之父此理之自然也何必諱哉其簡易明白不茍<lb/>
不竊不欺不偽可以為通制而公行者聖人之法也又<lb/>
以謂為人後者所承重故加其服以斬而不絶其所生<lb/>
之親者天性之不可絶也然而恩有屈於義故降其服<lb/>
以朞服外物也可以降而父母之名不可改故著於經<lb/>
曰為人後者為其父母服自三代以來有天下國家者<lb/>
<pb n="KR4h0132_WYG_390-52b"/>
莫不用之而晉氏不用也出帝之於敬儒絶其父道臣<lb/>
而爵之非特以其義不當立不得已而絶之葢亦習見<lb/>
閭閻鄙俚之所為也五代干戈賊亂之世也禮樂崩壊<lb/>
三綱五常之道絶而先王之制度文章掃地而盡於是<lb/>
矣如寒食野祭而焚紙錢天子而為閭閻鄙俚之事者<lb/>
多矣而晉氏起於夷狄以篡逆而得天下高祖以耶律<lb/>
德光為父而出帝於德光則以為祖而稱孫於其所生<lb/>
父則臣而名之是豈可以人理責哉<lb/>
<pb n="KR4h0132_WYG_390-53a"/>
　　漢家人傳<lb/>
嗚呼予既悲湘隂公贇之事又嘉鞏庭美楊温之所為<lb/>
贇於漢非嫡長特以周氏移國畏天下而難之故假贇<lb/>
以伺間爾當是之時天下皆知贇之不必立也然庭美<lb/>
温區區為贇守孤城以死其始終之迹何媿於死節之<lb/>
士哉然予考於實録二人之死狀不明夫二人之事固<lb/>
知其無所成其所重者死爾然史氏不著不知其何以<lb/>
死也當王彦超之攻徐州也周嘗遣人招庭美等予得<lb/>
<pb n="KR4h0132_WYG_390-53b"/>
其詔書四皆言庭美等嘗已送欵於周後懼罪而復叛<lb/>
然庭美等欵狀亦不見是皆不可知也夫史之闕文可<lb/>
不慎哉其疑以傳疑則信者信矣予固嘉二人之忠而<lb/>
悲其志然不得列於死節之士者惜哉<lb/>
　　梁唐晉漢周臣列傳<lb/>
嗚呼孟子謂春秋無義戰予亦以謂五代無全臣無者<lb/>
非無一人葢僅有之耳予得死節之士三人焉其仕不<lb/>
及於二代者各以其國繫之作梁唐晉漢周臣傳其餘<lb/>
<pb n="KR4h0132_WYG_390-54a"/>
仕非一代不可以國繫之者作雜傳夫入于雜誠君子<lb/>
之所羞而一代之臣未必皆可貴也覽者詳其善惡焉<lb/>
　　唐臣烏震傳<lb/>
嗚呼忠孝以義則兩得吾既已言之矣若烏震者可謂<lb/>
忠乎甚矣震之不思也夫食人之禄而任人之事事有<lb/>
任專其責而其國之利害由已之為不為為之雖利於<lb/>
國而有害於其親者猶將辭其禄而去之矧其事衆人<lb/>
所皆可為而任不專已又其為與不為國之利害不繫<lb/>
<pb n="KR4h0132_WYG_390-54b"/>
焉者如是而不顧其親雖不以為利猶曰不孝况因而<lb/>
利之乎夫能事其親以孝然後能事其君以忠若烏震<lb/>
者可謂大不孝矣尚何有於忠哉<lb/>
　　唐臣張憲傳<lb/>
嗚呼予於死節之士得三人而失三人焉鞏庭美楊温<lb/>
之死予既已哀之至於張憲之事尤為之痛惜也予於<lb/>
舊史考憲事實而永王存霸符彦超與憲傳所書始末<lb/>
皆不同莫得而考正葢方其變故倉卒之時傳者失之<lb/>
<pb n="KR4h0132_WYG_390-55a"/>
耳然要其大節亦可以見也憲之立誠可謂忠矣當其<lb/>
不顧其家絶存禮而斬其使涕泣以拒昭逺之説其志<lb/>
甚明至其欲與存霸俱死及存霸被殺反棄太原而出<lb/>
奔然猶不知其心果欲何為也而舊史書憲坐棄城而<lb/>
賜死予亦以為不然予之於憲固欲成其美志而要在<lb/>
憲失其官守而其死不明故不得列於死節也<lb/>
　　晉臣桑維翰景延廣傳<lb/>
嗚呼自古禍福成敗之理未有如晉氏之明驗也其始<lb/>
<pb n="KR4h0132_WYG_390-55b"/>
以契丹而興終為契丹所㓕然方其以逆抗順大事未<lb/>
集孤城被圍外無救援而徒將一介之命持片舌之彊<lb/>
能使契丹空國興師應若符契出危觧難遂成晉氏當<lb/>
是之時維翰之力為多及少主新立釁結兵連敗約起<lb/>
爭發自延廣然則晉氏之事維翰成之延廣壊之二人<lb/>
之用心者異而其受禍也同其故何哉葢夫本末不順<lb/>
而與夷狄共事者常見其禍未見其福也可不戒哉可<lb/>
不戒哉<lb/>
<pb n="KR4h0132_WYG_390-56a"/>
　　周臣傳<lb/>
嗚呼作器者無良才而有良匠治國者無能臣而有能<lb/>
君王朴之才誠可謂能矣不遇世宗何所施哉世宗之<lb/>
時外事征伐攻取戰勝内脩制度議刑法定律歴講求<lb/>
禮樂之遺文所用者五代之士也豈皆愚怯於晉漢而<lb/>
材智於周哉惟知所用爾夫亂國之君常置愚不肖於<lb/>
上而彊其不能以暴其短惡置賢智於下而冺㓕其才<lb/>
能使君子小人皆失其所而身蹈危亡治國之君能置<lb/>
<pb n="KR4h0132_WYG_390-56b"/>
賢知於近而置愚不肖於逺使君子小人各適其分而<lb/>
身享安榮治亂相去雖逺甚而其所以致之者不多也<lb/>
反其所置而已嗚呼自古治君少而亂君多况于五代<lb/>
士之遇不遇者可勝歎哉<lb/>
　　一行傳<lb/>
嗚呼五代之亂極矣傳所謂天地閉賢人隱之時歟當<lb/>
此之時臣弑其君子弑其父而搢紳之士安其禄而立<lb/>
其朝充然無復亷恥之色者皆是也吾以謂自古忠臣<lb/>
<pb n="KR4h0132_WYG_390-57a"/>
義士多出於亂世而恠當時可道者何少也豈果無其<lb/>
人哉雖曰干戈興學校廢而禮義衰風俗隳壊至於如<lb/>
此然自古天下未嘗無人也吾意必有潔身自負之士<lb/>
嫉世逺去而不可見者自古材賢有韞於中而不見於<lb/>
外或窮居陋巷委身草莽雖顔子之行不遇仲尼而名<lb/>
不彰况世變多故而君子道消之時乎吾又以謂必有<lb/>
負材能修節義而沉淪於下冺沒而無聞者求之傳記<lb/>
而亂世崩離文字殘缺不可復得然僅得者四五人而<lb/>
<pb n="KR4h0132_WYG_390-57b"/>
已處乎山林而羣麋鹿雖不足以為中道然與其食人<lb/>
之禄俛首而包羞孰若無媿於心放身而自得吾得二<lb/>
人焉曰鄭遨張薦明勢利不屈其心去就不違其義吾<lb/>
得一人焉曰石昻茍利於君以忠獲罪何必自明有至<lb/>
死而不言者此古之義士也吾得一人焉曰程福贇五<lb/>
代之亂君不君臣不臣父不父子不子至於兄弟夫婦<lb/>
人倫之際無不大壊而天理㡬乎其㓕於此之時能以<lb/>
孝悌自修於一郷而風行於天下者猶或有之然其事<lb/>
<pb n="KR4h0132_WYG_390-58a"/>
迹不著而無可紀次獨其名氏或因見於書者吾亦不<lb/>
敢沒而其略可録者吾得一人焉曰李自倫作一行傳<lb/>
　　唐六臣傳二<lb/>
嗚呼始為朋黨之論者誰歟甚乎作俑者也真可謂不<lb/>
仁之人哉予嘗至繁城讀魏受禪碑見漢之羣臣稱魏<lb/>
功德而大書深刻自列其姓名以夸耀於世又讀梁實<lb/>
録見文蔚等所為如此未嘗不為之流涕也夫以國予<lb/>
人而自夸耀及遂相之此非小人孰能為也漢唐之末<lb/>
<pb n="KR4h0132_WYG_390-58b"/>
舉其朝皆小人也而其君子者何在哉當漢之亡也先<lb/>
以朋黨禁錮天下賢人君子而立其朝者皆小人也然<lb/>
後漢從而亡及唐之亡也又先以朋黨盡殺朝廷之士<lb/>
而其餘存者皆庸懦不肖傾險之人也然後唐從而亡<lb/>
夫欲空人之國而去其君子者必進朋黨之説欲孤人<lb/>
主之勢而蔽其耳目者必進朋黨之説欲奪國而與人<lb/>
者必進朋黨之説夫為君子者固嘗寡過小人欲加之<lb/>
罪則有可誣者有不可誣者不能遍及也至欲舉天下<lb/>
<pb n="KR4h0132_WYG_390-59a"/>
之善求其類而盡去之惟指以為朋黨耳故其親戚故<lb/>
舊謂之朋黨可也交游執友謂之朋黨可也宦學相同<lb/>
謂之朋黨可也門生故吏謂之朋黨可也是數者皆其<lb/>
類也皆善人也故曰欲空人之國而去其君子者惟以<lb/>
朋黨罪之則無免者矣夫善善之相樂以其類同此自<lb/>
然之理也故聞善者必相稱譽稱譽則謂之朋黨得善<lb/>
者必相薦引薦引則謂之朋黨使人聞善不敢稱則人<lb/>
主之耳不聞有善於下矣見善不敢薦則人主之目不<lb/>
<pb n="KR4h0132_WYG_390-59b"/>
得見善人矣善人日逺而小人日進則為人主者倀倀<lb/>
然誰與之圖治安之計哉故曰欲孤人主之勢而蔽其<lb/>
耳目者必用朋黨之説也一君子存羣小人雖衆必有<lb/>
所忌而有所不敢為惟空國而無君子然後小人得肆<lb/>
志於無所不為則漢魏唐梁之際是也故曰可奪國而<lb/>
予人者由其國無君子空國而無君子由以朋黨而去<lb/>
之也嗚呼朋黨之説人主可不察哉傳曰一言可以䘮<lb/>
邦者其是之謂歟<lb/>
<pb n="KR4h0132_WYG_390-60a"/>
　　伶官傳<lb/>
嗚呼盛衰之理雖曰天命豈非人事哉原莊宗之所以<lb/>
得天下與其所以失之者可以知之矣世言晉王之將<lb/>
終也以三矢賜莊宗而告之曰梁吾仇也燕王吾所立<lb/>
契丹與吾約為兄弟而皆背晉以歸梁此三者吾遺恨<lb/>
也與爾三矢爾其無忘乃父之志莊宗受而藏之於廟<lb/>
其後用兵則遣從事以一少牢告廟請其矢盛以錦嚢<lb/>
負而前驅及凱旋而納之方其係燕父子以組函梁君<lb/>
<pb n="KR4h0132_WYG_390-60b"/>
臣之首入於太廟還矢先王而告以成功其意氣之盛<lb/>
可謂壯哉及仇讐巳㓕天下已定一夫夜呼亂者四應<lb/>
倉皇東出未及見賊而士卒離散君臣相顧不知所歸<lb/>
至於誓天斷髪泣下沾襟何其衰也豈得之難而失之<lb/>
易歟抑本其成敗之迹而皆自於人與書曰滿招損謙<lb/>
得益憂勞可以興國逸豫可以亡身自然之理也故方<lb/>
其盛也舉天下之豪傑莫能與之爭及其衰也數十伶<lb/>
人困之而身死國㓕為天下笑夫禍患常積於忽微而<lb/>
<pb n="KR4h0132_WYG_390-61a"/>
智勇多困於所溺豈獨伶人也哉作伶官傳<lb/>
　　宦者傳<lb/>
五代文章陋矣而史官之職廢於䘮亂傳記小説多失<lb/>
其傳故其事迹終始不完而雜以訛繆至於英豪奮起<lb/>
戰爭勝敗國家興廢之際豈無謀臣之略辯士之談而<lb/>
文字不足以發之遂使冺然無傳於後世然獨張承業<lb/>
事卓卓在人耳目至今故老猶能道之其論議可謂偉<lb/>
然與殆非宦者之言也自古宦者亂人之國其源深於<lb/>
<pb n="KR4h0132_WYG_390-61b"/>
女禍女色而已宦者之害非一端也葢其用事也近而<lb/>
習其為心也専而忍能以小善中人之意小信固人之<lb/>
心使人主必信而親之待其已信然後懼以禍福而把<lb/>
持之雖有忠臣碩士列於朝廷而人主以為去已疎逺<lb/>
不若起居飲食前後左右之親為可恃也故前後左右<lb/>
者日益親則忠臣碩士日益疎而人主之勢日益孤勢<lb/>
孤則懼禍之心日益切而把持者日益牢安危出其喜<lb/>
怒禍患伏於帷闥則嚮之所謂可恃者乃所以為患也<lb/>
<pb n="KR4h0132_WYG_390-62a"/>
患巳深而覺之欲與疎逺之臣圖左右之親近緩之則<lb/>
養禍而益深急之則挾人主以為質雖有聖智不能與<lb/>
謀謀之而不可為為之而不可成至其甚則俱傷而兩<lb/>
敗故其大者亡國其次亡身而使姦豪得借以為資而<lb/>
起至抉其種類盡殺以快天下之心而後已此前史所<lb/>
載宦者之禍常如此者非一世也夫為人主者非欲養<lb/>
禍於内而疎忠臣碩士於外盖其漸漬而勢使之然也<lb/>
夫女色之惑不幸而不悟則禍斯及矣使其一悟捽而<lb/>
<pb n="KR4h0132_WYG_390-62b"/>
去之可也宦者之為禍雖欲悔悟而勢有不得而去也<lb/>
唐昭宗之事是已故曰深於女禍者謂此也可不戒哉<lb/>
　　趙犨傳<lb/>
嗚呼禍福之理豈可一哉君子小人之禍福異也老子<lb/>
曰禍兮福所倚福兮禍所伏後世之談禍福者皆以其<lb/>
言為至論也夫為善而受福焉得禍為惡而受禍焉得<lb/>
福惟君子之罹非禍者未必不為福小人之求非福者<lb/>
未嘗不及禍此自然之理也始犨自以先見之明深結<lb/>
<pb n="KR4h0132_WYG_390-63a"/>
梁太祖及其子孫皆享其禄利自謂知所託矣安知其<lb/>
族卒與梁俱㓕也犨之求福於梁葢老氏之所謂福也<lb/>
非君子之所求也可不戒哉<lb/>
　　郭延魯傳<lb/>
嗚呼五代之民其何以堪之哉上輸兵賦之急下困剝<lb/>
斂之苛自莊宗以來方鎮進獻之事稍作至於晉而不<lb/>
可勝紀矣其添都助國之物動以千數計至於來朝奉<lb/>
使買宴贖罪莫不出於進獻而功臣大將不幸而死則<lb/>
<pb n="KR4h0132_WYG_390-63b"/>
其子孫率以家貲求刺史其物多者得大州善地葢自<lb/>
天子皆以賄賂為事矣則為其民者其何以堪之哉於<lb/>
此之時循亷之吏如延魯之徒者誠難得而可貴也哉<lb/>
　　皇甫遇傳<lb/>
嗚呼梁亡而敬翔死不得為死節晉亡而皇甫遇死不<lb/>
得為死事吾豈無意哉梁之篡唐用翔之謀為多猶子<lb/>
佐其父而弑其祖可乎其不戮於斧鉞為幸免矣方晉<lb/>
兵之降虜也士卒初不知及使觧甲哭聲震天則降豈<lb/>
<pb n="KR4h0132_WYG_390-64a"/>
其欲哉使遇奮然攘臂而起殺重威於坐中雖不幸不<lb/>
克而見害猶為得其死矣其義烈豈不凛然也哉既俛<lb/>
首聽命相與亡人之國矣雖死不能贖也豈足貴哉君<lb/>
子之於人或推以恕或責以備恕故遷善自新之路廣<lb/>
備則難得難得故可貴焉然知其所可恕與其所可貴<lb/>
豈不又難哉<lb/>
　　王進傳<lb/>
嗚呼予述舊史至於王進之事未嘗不廢書而歎曰甚<lb/>
<pb n="KR4h0132_WYG_390-64b"/>
哉五代之君皆武人崛起其所與俱勇夫悍卒各裂土<lb/>
地封侯王何異豺狼之牧斯人也雖其附托遭遇出於<lb/>
一時之幸然猶必皆横身陣敵非有百夫之勇則必一<lb/>
日之勞至如進者徒以疾足善走而秉旄節何其甚歟<lb/>
豈非名器之用隨世而輕重者歟世治則君子居之而<lb/>
重世亂則小人易得而輕歟抑因緣僥倖未始不有而<lb/>
尤多於亂世既其極也遂至於是歟豈其又有甚於是<lb/>
者歟當此之時為國長者不過十餘年短者三四年至<lb/>
<pb n="KR4h0132_WYG_390-65a"/>
一二年天下之人視其上易君代國如更戍長無異盖<lb/>
其輕如此况其下者乎如進等者豈足道哉易否泰消<lb/>
長君子小人常相上下視在上者如進等則其在下可<lb/>
知矣予書進事所以哀斯人之亂而見當時賢人君子<lb/>
之在下者可勝道哉可勝道哉<lb/>
　　杜重威李守貞張彦澤傳<lb/>
嗚呼晉之事醜矣而惡亦極也其禍亂覆亡之不暇葢<lb/>
必然之理爾使重威等雖不叛以降敵亦未必不亡然<lb/>
<pb n="KR4h0132_WYG_390-65b"/>
開敵之隙自一景延廣而卒成晉禍者此三人也視重<lb/>
威彦澤之死而晉人所以甘心者可以知其憤疾怨怒<lb/>
於斯人者非一日也至於爭已戮之尸臠其肉剔其髓<lb/>
而食之撦裂踏踐斯須而盡何其甚哉此自古未有也<lb/>
然當是時舉晉之兵皆在北面國之存亡繫此三人勝<lb/>
敗則其任可謂重矣葢天下惡之如彼晉方任之如此<lb/>
而終以不悟豈非所謂臨亂之君各賢其臣者歟<lb/>
　　馮道傳<lb/>
<pb n="KR4h0132_WYG_390-66a"/>
傳曰禮義亷耻國之四維四維不張國乃㓕亡善乎管<lb/>
生之能言也禮義治人之大法亷耻立人之大節盖不<lb/>
亷則無所不取不耻則無所不為人而如此則禍亂敗<lb/>
亡亦無所不至况為大臣而無所不取無所不為則天<lb/>
下其有不亂國家其有不亡者乎予讀馮道長樂老叙<lb/>
見其自述以為榮其可謂無亷耻者矣則天下國家可<lb/>
從而知也予於五代得全節之士三死事之臣十有五<lb/>
而怪士之被服儒者以學古自名而享人之禄任人之<lb/>
<pb n="KR4h0132_WYG_390-66b"/>
國者多矣然使忠義之節獨出於武夫戰卒豈於儒者<lb/>
果無其人哉豈非髙節之士惡時之亂薄其世而不肯<lb/>
出歟抑君天下者不足顧而莫能致之與孔子以謂十<lb/>
室之邑必有忠信豈虚言也哉予嘗得五代時小説一<lb/>
篇載王凝妻李氏事以一婦人猶能如此則知世固常<lb/>
有其人而不得見也凝家青徐之間為虢州司戸叅軍<lb/>
以疾卒於官凝家素貧一子尚㓜李氏携其子負其遺<lb/>
骸以歸東過開封止旅舍旅舍主人見其婦人獨携一<lb/>
<pb n="KR4h0132_WYG_390-67a"/>
子而疑之不許其宿李氏顧天已暮不肯去主人牽其<lb/>
臂而出之季氏仰天長慟曰我為婦人不能守節而此<lb/>
手為人執邪不可以一手并汚吾身即引斧自斷其臂<lb/>
路人見者環聚而嗟之或為之彈指或為之泣下開封<lb/>
尹聞之白其事於朝官為賜藥封瘡厚䘏李氏而笞其<lb/>
主人者嗚呼士不自愛其身而忍耻以偷生者聞李氏<lb/>
之風宜少知愧哉<lb/>
　　職方考一<lb/>
<pb n="KR4h0132_WYG_390-67b"/>
嗚呼自三代以上莫不分土而治也後世鑒古矯失始<lb/>
郡縣天下而自秦漢以來為國孰與三代長短及其亡<lb/>
也未始不分至或無地以自存焉葢得其要則雖萬國<lb/>
而治失其所守則雖一天下不能以容豈非一本於道<lb/>
德哉唐之盛時雖名天下為十道而其勢未分既其衰<lb/>
也置軍節度號為方鎮鎮之大者連州十餘小者猶兼<lb/>
三四故其兵驕則逐帥帥彊則叛上土地為其世有干<lb/>
戈起而相侵天下之勢自兹而分然唐自中世多故矣<lb/>
<pb n="KR4h0132_WYG_390-68a"/>
其興衰救難常倚鎮兵扶持而侵凌亂亡亦終以此豈<lb/>
其利害之理然歟自僖昭以來日益割裂梁初天下别<lb/>
為十一南有吳浙荆湖閩漢西有岐蜀北有燕晉而朱<lb/>
氏所有七十八州以為梁莊宗初起并代取幽滄有州<lb/>
三十五其後又取梁魏博等十有六州合五十一州以<lb/>
㓕梁岐王稱臣又得其州七同光破蜀已而復失惟得<lb/>
秦鳳階成四州而營平二州陷于契丹其増置之州一<lb/>
合一百二十三州以為唐石氏入立獻十有六州於契<lb/>
<pb n="KR4h0132_WYG_390-68b"/>
丹而得蜀金州又増置之州一合一百九州以為晉劉<lb/>
氏之初秦鳳階成復入於蜀隱帝時増置之州一合一<lb/>
百六州以為漢郭氏代漢十州入於劉旻世宗取秦鳳<lb/>
階成瀛莫及淮南十四州又増置之州五而廢者三合<lb/>
一百一十八州以為周宋興因之此中國之大略也其<lb/>
餘外属者强弱相并不常其得失至於周末閩已先亡<lb/>
而在者七國自江以下二十一州為南唐自劒以南及<lb/>
山南西道四十六州為蜀自湖南北十州為楚自浙東<lb/>
<pb n="KR4h0132_WYG_390-69a"/>
西十三州為吳越自嶺南北四十亡州為南漢自太原<lb/>
以北十州為東漢而荆歸峽三州為南平合中國所有<lb/>
二百六十八州而軍不在焉唐之封疆逺矣前史備載<lb/>
而覇縻寄治虚名之州在其間五代亂世文字不完而<lb/>
時有廢省又或陷於夷狄不可考究其詳其可見者具<lb/>
之如譜<lb/>
　　職方考二<lb/>
自唐有方鎮而史官不録於地里之書以謂方鎮兵戎<lb/>
<pb n="KR4h0132_WYG_390-69b"/>
之事非職方所掌故也然而後世因習以軍目地而没<lb/>
其州名又今置軍者徒以虚名升建為州府之重地不<lb/>
可以不書也州縣凡唐故而廢於五代若五代所置而<lb/>
見於今者及縣之割𨽻今因之者皆宜列以備職方之<lb/>
考其餘嘗置而復廢嘗改割而復舊者皆不足書山川<lb/>
物俗職方之掌也五代短世無所遷變故亦不復録而<lb/>
録其方鎮軍名以與前史互見之云<lb/>
　　十國世家<lb/>
<pb n="KR4h0132_WYG_390-70a"/>
嗚呼自唐失其政天下乘時黥髠盜販衮冕峩巍吳暨<lb/>
南唐姦豪竊攘蜀險而富漢險而貧貧能自彊富者先<lb/>
亡閩陋荆蹙楚開蠻服剥剽弗堪吳越其尤牢牲視人<lb/>
嶺蜑遭劉百年之間並起爭雄山川亦絶風氣不通語<lb/>
曰清風興羣陰伏日月出爝火熄故真人作而天下同<lb/>
作十國世家<lb/>
　　前蜀王建世家<lb/>
嗚呼自秦漢以來學者多言祥瑞雖有善辯之士不能<lb/>
<pb n="KR4h0132_WYG_390-70b"/>
袪其惑也予讀蜀書至於龜龍麟鳳騶虞之類世所謂<lb/>
王者之嘉瑞莫不畢出於其國異哉然考王氏之所以<lb/>
興亡成敗者可以知之矣或以為一王氏不足以當之<lb/>
則視時天下治亂可以知之矣龍之為物也以不見為<lb/>
神以升雲行天為得志今偃然暴露其形是不神也不<lb/>
上於天而下見於水中是失職也然其一何多與可以<lb/>
為妖矣鳳凰鳥之逺人者也昔舜治天下政成而民悦<lb/>
命䕫作樂樂聲和鳥獸聞之皆鼓舞當是之時鳳凰適<lb/>
<pb n="KR4h0132_WYG_390-71a"/>
至舜之史因并記以為美後世因以鳳來為有道之應<lb/>
其後鳳凰數至或出於庸君繆政之時或出於危亡大<lb/>
亂之際是果為瑞哉麟獸之逺人者也昔魯哀公出獵<lb/>
得之而不識葢索而獲之非其自出也故孔子書於春<lb/>
秋曰西狩獲麟者譏之也西狩非其逺也獲麟惡其盡<lb/>
取也狩必書地而哀公馳騁所渉地多不可徧以名舉<lb/>
故書西以包衆地謂其舉國之西皆至也麟人罕識之<lb/>
獸也以見公之窮山竭澤而盡取至於不識之獸皆捜<lb/>
<pb n="KR4h0132_WYG_390-71b"/>
索而獲之故曰譏之也聖人已沒而異端之説興乃以<lb/>
麟為王者之瑞而附以符命讖緯詭怪之言鳳嘗出於<lb/>
舜以為瑞猶有説也及其後見於亂世則可以知其非<lb/>
瑞矣若麟者前有治世如堯舜禹湯文武周公之世未<lb/>
嘗一出其一出而當亂世然則孰知其為瑞哉龜𤣥物<lb/>
也汚泥川澤不可勝數其死而貴於卜官者用適有宜<lb/>
爾而戴氏禮以其在宫沼為王者難致之瑞戴禮雜出<lb/>
於諸家其失亦以多矣騶虞吾不知其何物也詩曰于<lb/>
<pb n="KR4h0132_WYG_390-72a"/>
嗟乎騶虞賈誼以為騶者文王之囿虞虞官也當誼之<lb/>
時其説如此然則以之為獸者其出於近世之説乎夫<lb/>
破人之惑者難與爭於篤信之時待其有所疑焉然後<lb/>
從而攻之可也麟鳳龜龍王者之瑞而出於五代之際<lb/>
又皆萃於蜀此雖好為祥瑞之説者亦可疑也因其可<lb/>
疑者而攻之庶幾惑者有以思焉<lb/>
　　吳越世家<lb/>
嗚呼天人之際為難言也非徒自古術者好竒而幸中<lb/>
<pb n="KR4h0132_WYG_390-72b"/>
至於英豪草竊亦多自托於妖祥豈其欺惑愚衆有以<lb/>
用之歟葢其興也非有功德積漸之勤而黥髠盗販倔<lb/>
起於王侯而人亦樂為之傳歟考錢氏之終始非有德<lb/>
澤施其一方而百年之際虐用其人甚矣其動於氣象<lb/>
者豈非其孽歟是時四海分裂不勝其暴又豈皆然歟<lb/>
是皆無所得而推歟術者之言不中者多而中者少而<lb/>
人特喜道其中者歟<lb/>
　文章辨體彚選巻三百九十<lb/>
</p>
<p>
</p>
  </div>
</body>
</text>
</TEI>
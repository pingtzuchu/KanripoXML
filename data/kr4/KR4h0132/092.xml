<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九十二</head> <lb/>
    <p>
<pb n="KR4h0132_WYG_092-1a"/>
欽定四庫全書<lb/>
　文章辨體彚選巻九十二<lb/>
　　　　　　　　　　　　明　賀復徵　編<lb/>
疏六<lb/>
　　論竇氏疏<hi>後漢第五倫</hi>
臣得以空虚之質當輔弼之任素性駑怯位尊爵重拘<lb/>
迫大義思自䇿厲雖遭百死不敢擇地又况親遇危言<lb/>
之世哉今承百王之敝人尚文巧咸趨邪路莫能守正<lb/>
<pb n="KR4h0132_WYG_092-1b"/>
伏見虎賁中郎將竇憲椒房之親典司禁兵出入省闈<lb/>
年盛志美卑謙樂善此誠知好士交結之方然諸出入<lb/>
貴戚者類多瑕釁禁錮之人尤少守約安貧之節士大<lb/>
夫無志之徒更相販賣雲集其門衆煦飄山聚蚊成雷<lb/>
葢驕佚所從生也三輔議論者至云以貴戚廢錮當復<lb/>
以貴戚浣濯之猶解酲當以酒也詖險趨勢之徒誠不<lb/>
可親近臣愚願陛下中宫嚴勅憲等閉門自守無妄交<lb/>
通士大夫防其未萌慮於無形令憲永保福禄君臣交<lb/>
<pb n="KR4h0132_WYG_092-2a"/>
歡無纎介之隙此臣之所至願也<lb/>
　　陳事疏<hi>李固</hi>
臣聞氣之清者為神人之清者為賢養身者以練神為<lb/>
寳安國者以積賢為道昔秦欲謀楚王孫圉設壇西門<lb/>
陳列名臣秦使戄然遂為寢兵魏文侯師卜子夏友田<lb/>
子方軾叚干木故羣俊競至名過齊桓秦人不敢闚兵<lb/>
於西河斯葢積賢人之符也陛下撥亂龍飛初登大位<lb/>
聘南陽樊英江夏黄瓊廣漢楊厚㑹稽賀純䇿書嗟嘆<lb/>
<pb n="KR4h0132_WYG_092-2b"/>
待以大夫之位是以巖穴幽人智術之士彈冠振衣樂<lb/>
欲為用四海欣然歸服聖徳厚等在職雖無竒卓然夕<lb/>
惕孳孳志在憂國臣前在荆州聞厚純等以病免歸誠<lb/>
以悵然為時惜之一日朝㑹見諸侍中並皆年少無一<lb/>
宿儒大人可顧問者誠可歎息宜徴還厚等以副羣望<lb/>
瓊乆處議郎已且十年衆人皆怪始隆崇今更滯也光<lb/>
禄大夫周舉才謨髙正宜在常伯訪以言議侍中杜喬<lb/>
學深行直當世良臣乆託疾病可勒令起<lb/>
<pb n="KR4h0132_WYG_092-3a"/>
　　諌㣲行疏<hi>楊秉</hi>
臣聞瑞繇徳至災應事生傳曰禍福無門惟人自召天<lb/>
不言語以災異譴告是以孔子迅雷風烈必有變動詩<lb/>
云敬天之威不敢驅馳王者至尊出入有常警蹕而行<lb/>
靜室而止自非郊廟之事則鑾旗不駕故詩稱自郊徂<lb/>
宫易曰王假有廟致孝享也諸侯如臣之家春秋尚列<lb/>
其誡况以先王法服而私出槃游降亂尊卑等威無序<lb/>
侍衛守空宫紱璽委女妾設有非常之變任章之謀上<lb/>
<pb n="KR4h0132_WYG_092-3b"/>
負先帝下悔靡及臣奕世受恩得備納言又以薄學充<lb/>
在講勸特䝉哀識見照日月恩重命輕義使士死敢憚<lb/>
摧折畧陳其愚<lb/>
　　言中使疏<hi>陳忠</hi>
臣聞位非其人則庶事不叙庶事不叙則政有得失政<lb/>
有得失則感動隂陽妖變為應陛下每因災自厚不責<lb/>
臣司臣司狃恩莫以為負故天心未得隔并屢臻青冀<lb/>
之域滛雨漏河徐岱之濵海水盆溢兖豫蝗蝝滋生荆<lb/>
<pb n="KR4h0132_WYG_092-4a"/>
揚稻收儉薄并涼二州羗戎叛戾加以百姓不足府帑<lb/>
虚匱自西徂東杼柚將空臣聞洪範五事一曰貌貌以<lb/>
恭恭作肅貌傷則狂而致恒雨春秋大水皆為君上威<lb/>
儀不穆臨莅不嚴臣下輕慢貴倖擅權隂氣盛強陽不<lb/>
能禁故為滛雨陛下以不得親奉孝徳皇園廟比遣中<lb/>
使致敬甘陵朱軒軿馬相望道路可謂孝至矣然臣竊<lb/>
聞使者所過威權翕赫震動郡縣王侯二千石至為伯<lb/>
榮獨拜車下儀體上替侔於人主長吏惶怖譴責或邪<lb/>
<pb n="KR4h0132_WYG_092-4b"/>
謟自媚發人修道繕理亭傳多設儲跱徵役無度老弱<lb/>
相隨動有萬計賂遺僕從人數百匹頓踣呼嗟莫不叩<lb/>
心河間託叔父之屬清河有陵廟之尊及剖符大臣皆<lb/>
猥為伯榮屈節車下陛下不問必以陛下欲其然也伯<lb/>
榮之威重於陛下陛下之柄在於臣妾水災之發必起<lb/>
於此昔韓嫣託副車之乘受馳視之使江都誤為一拜<lb/>
而嫣受毆刀之誅臣願明主嚴天元之尊正乾剛之位<lb/>
職事巨細皆任賢能不宜復令女使干錯萬機重察左<lb/>
<pb n="KR4h0132_WYG_092-5a"/>
右得無石顯泄漏之姦尚書納言得無趙昌譛崇之詐<lb/>
公卿大臣得無朱博阿傅之援外屬近戚得無王鳳害<lb/>
商之謀若國政一繇帝命王事每決於已則下不得偪<lb/>
上臣不得干君恒雨大水必當霽止四方衆異不能為<lb/>
害<lb/>
　　大臣行三年喪疏<hi>陳忠</hi>
臣聞之孝經始於愛親終於哀戚上自天子下至庶人<lb/>
尊卑貴賤其義一也夫父母於子同氣異息一體而分<lb/>
<pb n="KR4h0132_WYG_092-5b"/>
三年乃免於懐抱先聖縁人情而著其節制服二十五<lb/>
月是以春秋臣有大喪君三年不呼其門閔子雖要絰<lb/>
服事以赴公難退而致位以究私恩故稱君使之非也<lb/>
臣行之禮也周室陵遲禮制不序蓼莪之人作詩自傷<lb/>
曰缾之罄矣惟罍之恥言已不得終竟子道亦上之恥<lb/>
也髙祖受命蕭何創制大臣有寧告之科合於致憂之<lb/>
義建武之初新承大亂凡諸國政多趣簡易大臣既不<lb/>
得告寧而羣司榮禄念私鮮循三年之喪以報顧復之<lb/>
<pb n="KR4h0132_WYG_092-6a"/>
恩者禮義之方實為彫損大漢之興雖承衰敝而先王<lb/>
之制稍以施行故籍田之耕起於孝文孝亷之貢發於<lb/>
孝武郊祀之禮定於元成三雍之序備於顯宗大臣終<lb/>
喪成乎陛下聖功美業靡以尚兹孟子有言老吾老以<lb/>
及人之老幼吾幼以及人之幼天下可運於掌臣願陛<lb/>
下登髙北望以甘陵之思揆度臣子之心則海内咸得<lb/>
其所<lb/>
　　諌内寵疏<hi>楊震</hi>
<pb n="KR4h0132_WYG_092-6b"/>
臣聞政以得賢為本理以去穢為務是以唐虞俊又在<lb/>
官四凶流放天下咸服以致雍熙方今九徳未事嬖倖<lb/>
充庭阿母王聖出自賤㣲得遭千載奉養聖躬雖有推<lb/>
燥居濕之勤前後賞惠過報勞苦而無厭之心不知紀<lb/>
極外交屬託擾亂天下損辱清朝塵㸃日月書誡牝鷄<lb/>
牡鳴詩刺哲婦喪國昔鄭嚴公從母氏之欲恣驕弟之<lb/>
情幾至危國然後加討春秋貶之以為失教夫女子小<lb/>
人近之喜逺之怨實為難養易曰無攸遂在中饋言婦<lb/>
<pb n="KR4h0132_WYG_092-7a"/>
人不得與於政事也宜速出阿母令居外舍斷絶伯榮<lb/>
莫使往来令恩徳兩隆上下俱美惟陛下絶婉孌之私<lb/>
割不忍之心留神萬機誡慎拜爵減省獻御損節徵發<lb/>
令野無鶴鳴之歎朝無小明之悔大東不興於今勞止<lb/>
不怨於下擬蹤往古比徳哲王豈不休哉<lb/>
　　陳吏事疏<hi>左雄</hi>
臣聞柔逺和邇莫大寧人寧人之務莫重用賢用賢之<lb/>
道必存考黜是以臯陶對禹貴在知人安民則惠黎民<lb/>
<pb n="KR4h0132_WYG_092-7b"/>
懐之分伯建侯代位親民民用和穆禮讓以興故詩云<lb/>
有渰凄凄興雨祁祁雨我公田遂及我私及幽厲昏亂<lb/>
不自為政褒艷用權七子黨進賢愚錯緒深谷為陵故<lb/>
其詩云四國無政不用其良又曰哀矜之人胡為虺蜴<lb/>
言人畏吏如虺蜴也宗周既滅六國并秦阬儒泯典剗<lb/>
革五等更立郡縣縣設令長郡置守尉什伍相司封豕<lb/>
其民大漢受命雖未復古然克慎庶官蠲苛救敝悦以<lb/>
濟難撫而循之至於文景天下康乂誠繇𤣥靖寛柔克<lb/>
<pb n="KR4h0132_WYG_092-8a"/>
慎官人故也降及宣帝興於仄陋綜覈名實知時所病<lb/>
刺史守相輙親引見考察言行信賞必罰帝乃嘆曰民<lb/>
所以安而無怨者政平吏良也與我共此者其唯良二<lb/>
千石乎以為吏數變易則下不安業乆於其事則民服<lb/>
教化其有政理者輙以璽書勉勵増秩賜金或爵至關<lb/>
内侯公卿缺則以次用之是以吏稱其職人安其業漢<lb/>
世良吏於斯為盛故能降來儀之瑞建中興之功漢初<lb/>
至今三百餘載俗浸彫敝巧偽滋萌下飾其詐上肆其<lb/>
<pb n="KR4h0132_WYG_092-8b"/>
殘典城百里轉動無常各懐一切莫慮長久謂殺害不<lb/>
辜為威風聚歛整辦為賢能以理已安民為劣弱以奉<lb/>
法循理為不化髠鉗之戮生於睚眥覆尸之禍成於喜<lb/>
怒視民如㓂讐税之如豺虎監司項背相望與同疢疾<lb/>
見非不舉聞惡不察觀政於亭傳責成於期月言善不<lb/>
稱徳論功不據實虚誕者獲譽拘簡者離毁或因罪而<lb/>
引髙或色斯以求名州宰不覆競共辟召踴躍升騰超<lb/>
等踰匹或考奏捕案而亡不受罪㑹赦行賂復見洗滌朱<lb/>
<pb n="KR4h0132_WYG_092-9a"/>
紫同色清濁不分故使姦猾枉濫輕忽去就拜除如流<lb/>
缺動百數鄉官部吏職卑禄薄車馬衣服一出於民亷<lb/>
者取足貪者充家特選横調紛紛不絶送迎煩費損政<lb/>
傷民和氣未洽災眚不消咎皆在此今之墨綬猶古之<lb/>
諸侯拜爵王庭輿服有庸而齊於匹䜿叛命避負非所<lb/>
以崇憲明理惠育元元也臣愚以為守相長吏惠和有<lb/>
顯効者可就増秩勿使移徙非父母喪不得去官其不<lb/>
從法禁不式王命錮之終身雖㑹赦令不得齒列若被<lb/>
<pb n="KR4h0132_WYG_092-9b"/>
劾奏亡不就法者徙家邉郡以懲其後鄉部親民之吏<lb/>
皆用儒生清白任從政者寛其負筭増其秩禄吏職滿<lb/>
嵗宰府州郡乃得辟舉如此威福之路塞虚偽之端絶<lb/>
送迎之役損賦歛之源息循理之吏得成其化率土之<lb/>
民各寧其所追配文宣中興之軌流光埀祚永世不刋<lb/>
　　諌圖緯疏<hi>張衡</hi>
臣聞聖人明審律厯以定吉凶重之以卜筮雜之以九<lb/>
宫經天騐道本盡於此或觀星辰逆順寒燠所繇或察<lb/>
<pb n="KR4h0132_WYG_092-10a"/>
龜䇿之占巫覡之言其所因者非一術也立言於前有<lb/>
徵於後故智者貴焉謂之䜟書䜟書始出葢知之者寡<lb/>
自漢取秦用兵力戰功成業遂可謂大事當此之時莫<lb/>
或稱䜟若夏侯勝眭孟之徒以道術立名其所述著無<lb/>
䜟一言劉向父子領較秘書閲定九流亦無䜟録成哀<lb/>
之後乃始聞之尚書堯使鯀理洪水九載績用不成鯀<lb/>
則殛死禹乃嗣興而春秋䜟云共工理水凡䜟皆云黄<lb/>
帝伐蚩尤而詩䜟獨以為蚩尤敗然後堯受命春秋元<lb/>
<pb n="KR4h0132_WYG_092-10b"/>
命苞中有公輸班與墨翟事見戰國非春秋時也又言<lb/>
别有益州益州之置在於漢世其名三輔諸陵世數可<lb/>
知至於圖中訖於成帝一巻之書互異數事聖人之言<lb/>
埶無若是殆必虚偽之徒以要世取資往者侍中賈逵<lb/>
讁䜟互異三十餘事諸言䜟者皆不能説至於王莽簒<lb/>
位漢世大禍八十篇何為不戒則知圖䜟成於哀平之<lb/>
際也且河洛六蓺篇録已定後人皮傳無所容簒永元<lb/>
中清河宋景遂以厯紀推言水災而偽稱洞視玉版或<lb/>
<pb n="KR4h0132_WYG_092-11a"/>
者至於棄家業入山林後皆無効而復采前世成事以<lb/>
為證驗至於永建復統則不能知此皆欺世罔俗以昧<lb/>
埶位情偽較然莫之糾禁且律歴卦侯九宫風角數有<lb/>
徵効世莫肯學而競稱不占之書譬猶畫工惡圖犬馬<lb/>
而好作鬼魅誠以實事難形而虚偽不窮也宜收藏圖<lb/>
䜟一禁絶之則朱紫無所眩典籍無瑕玷矣<lb/>
　<lb/>
　<lb/>
<pb n="KR4h0132_WYG_092-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻九十二<lb/>
</p>
<p>
</p>
  </div>
</body>
</text>
</TEI>
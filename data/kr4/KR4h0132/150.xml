<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百五十</head> <lb/>
    <p>
<pb n="KR4h0132_WYG_150-1a"/>
欽定四庫全書<lb/>
　文章辨體彚選巻一百五十<lb/>
　　　　　　　　　　　　明　賀復徴　編<lb/>
奏議二<lb/>
　　北單于和親議<hi>漢班固</hi>
竊自惟思漢興已來曠世厯年兵纒夷狄尤事匈奴綏<lb/>
御之方其塗不一或修文以和之或用武以征之或卑<lb/>
下以就之或臣服以致之雖屈申無常所因時異然未<lb/>
<pb n="KR4h0132_WYG_150-1b"/>
有拒絶棄放不與交接者也故自建武之世復修舊典<lb/>
數出重使前後相繼至於其末始乃暫絶永平八年復<lb/>
議通之而廷爭連日異同紛回多執其難少言其易先<lb/>
帝聖徳逺覽曕前顧後遂復出使事同前世以此而推<lb/>
未有一世闕而不修者也今烏桓就闕稽首譯官康居<lb/>
月氐自逺而至匈奴離析名王來降三方歸服不以兵<lb/>
威此誠國家通於神明自然之徴也臣愚以為宜依故<lb/>
事復遣使者上可以繼五鳳甘露致逺人之㑹下不失<lb/>
<pb n="KR4h0132_WYG_150-2a"/>
建武永平羈縻之義虜使再來然後一徃既明中國主<lb/>
在忠信且知聖徳禮義有常豈同逆詐示猜孤其善意<lb/>
乎絶之未知其利通之不聞其害設後此虜稍彊能為<lb/>
風塵復求交通将何所及不若因今施惠為策近長<lb/>
　　為父報仇議<hi>張敏</hi>
夫輕侮之法先帝一切之恩不有成科班之律令也夫<lb/>
死生之決宜從上下猶天之四時有生有殺若開相容<lb/>
恕著為定法者則是故設奸萌生長罪隙孔子曰民可<lb/>
<pb n="KR4h0132_WYG_150-2b"/>
使由之不可使知之春秋之義子不報讎非子也而法<lb/>
不為之减者以相殺之路不可開故也今託義者得减<lb/>
妄殺者有差使執憲之吏得設巧詐非所以導在醜不<lb/>
爭之義又輕侮之比寖以繁滋至有四五百科轉相顧<lb/>
望彌復増甚難以垂之萬載臣聞師言救文莫如質故<lb/>
髙帝去煩苛之法為三章之約建初詔書有改於古者<lb/>
可下三公廷尉蠲除其敝議上寢不省敏再疏曰臣敏<lb/>
䝉恩特見㧞擢愚心所不曉迷意所不解誠不敢茍隨<lb/>
<pb n="KR4h0132_WYG_150-3a"/>
衆議臣伏見孔子重經典臯陶造法律原其本意皆欲<lb/>
禁民為非也未曉輕侮之法将以何禁必不能使不相<lb/>
輕侮而更開相殺之路執憲之吏復容其姦枉議者或<lb/>
曰平法當先論生臣愚以為天地之性惟人為貴殺人<lb/>
者死三代通制今欲趣生反開殺路一人不死天下受<lb/>
敝記曰利一害百人去城郭夫春生秋殺天道之常春<lb/>
一物枯即為災秋一物華則為異王者承天地順四時<lb/>
法聖人從經律願陛下留意下民考尋利害廣令平議<lb/>
<pb n="KR4h0132_WYG_150-3b"/>
天下幸甚和帝從之<lb/>
　　改鑄大錢議<hi>劉陶</hi>
聖王承天制物與人行止建功則衆悦其事興戎而師<lb/>
樂其旅是故靈臺有子來之人武旅有鳬藻之士皆舉<lb/>
合時宜動順人道也臣伏讀鑄錢之詔平輕重之議訪<lb/>
覃幽微不遺窮賤是以藿食之人謬延逮及蓋以為當<lb/>
今之憂不在於貨在乎民饑夫生養之道先食後民是<lb/>
以先王觀象育物敬授民時使男不逋畆女不下機故<lb/>
<pb n="KR4h0132_WYG_150-4a"/>
君臣之道行王路之教通由是言之食者乃有國之所<lb/>
寳生民之至貴也竊見比年以来良苗盡於蝗螟之口<lb/>
杼柚空於公私之求所急朝夕之餐所患靡盬之事豈<lb/>
謂錢貨之厚薄銖兩之輕重哉就使當今沙礫化為南<lb/>
金瓦石變為和玉使百姓渴無所飲饑無所食雖皇羲<lb/>
之純徳唐虞之文明猶不能以保蕭牆之内也蓋民可<lb/>
百年無貨不可一朝有饑故食為至急也議者不達農<lb/>
殖之本多言鑄冶之便或欲因縁行詐以賈國利國利<lb/>
<pb n="KR4h0132_WYG_150-4b"/>
将盡取者爭競造鑄之端於是乎生蓋萬人鑄之一人<lb/>
奪之猶不能給况今一人鑄之則千萬人奪之乎雖以<lb/>
隂陽為炭萬物為銅役不食之民使不饑之士猶不能<lb/>
足無厭之求也夫欲民殷財阜要在止役禁奪則百姓<lb/>
不勞而足陛下聖徳愍海内之憂慼傷天下之艱難欲<lb/>
鑄錢齊貨以救其敝此猶養魚沸鼎之中棲鳥烈火之<lb/>
上水木本魚鳥之所生也用之不時必至燋爛願陛下<lb/>
寛鍥薄之禁後冶鑄之議聽民庶之謠吟問路叟之所<lb/>
<pb n="KR4h0132_WYG_150-5a"/>
憂瞰三光之文耀視山河之分流天下之心國家大事<lb/>
粲然皆見無有遺惑者矣臣嘗誦詩至於鴻雁扵野之<lb/>
勞哀勤百堵之事每喟爾長懐中篇而嘆近聽征夫饑<lb/>
勞之聲甚於斯歌是以追悟匹婦吟魯之憂始於此乎<lb/>
見白駒之意屏營傍徨不能監寐伏念當今地廣而不<lb/>
得耕民衆而無所食羣小並進秉國之位鷹揚天下烏<lb/>
鈔求飽吞肌及骨並噬無厭誠恐卒有役夫窮匠起於<lb/>
版築之間投斤攘臂登髙逺呼使愁怨之民嚮應雲合<lb/>
<pb n="KR4h0132_WYG_150-5b"/>
八方分崩中夏魚潰雖方尺之錢何能有救其危猶舉<lb/>
函牛之鼎絓纎枯之末詩人所以眷然顧之澘焉出涕<lb/>
者也臣東野狂闇不達大義縁廣及之時對過所問知<lb/>
必以身脂鼎鑊為天下笑<lb/>
　　置西域副校尉議<hi>班勇</hi>
昔孝武皇帝患匈奴強盛兼總百蠻以逼障塞於是開<lb/>
通西域離其黨與論者以為奪匈奴府藏㫁其右臂遭<lb/>
王莽簒盜徴求無厭胡夷忿毒遂以背叛光武中興未<lb/>
<pb n="KR4h0132_WYG_150-6a"/>
遑外事故匈奴負強驅率諸國及至永平再攻燉煌河<lb/>
西諸郡城門晝閉孝明皇帝深惟廟䇿乃命虎臣出征<lb/>
西域故匈奴逺遁邊境得安及至永元莫不内屬㑹間<lb/>
者羌亂西域復絶北虜遂遣責諸國備其逋租髙其價<lb/>
值嚴以期㑹鄯善車師皆懐怨憤思樂事漢其路無從<lb/>
前所以時有叛者皆由牧養失宜還為其害故也今曹<lb/>
宗徒恥於前負欲報雪匈奴而不尋出兵故事未度當<lb/>
時之宜也夫要功荒外萬無一成若兵連禍結悔無及<lb/>
<pb n="KR4h0132_WYG_150-6b"/>
已况今府藏未充師無後繼是示弱於逺夷暴短於海<lb/>
内臣愚以為不可許也舊燉煌郡有營兵三百人今宜<lb/>
復之復置䕶西域副校尉居於燉煌如永元故事又宜<lb/>
遣西域長史将五百人屯樓蘭西當焉耆龜兹徑路南<lb/>
彊鄯善于寘心膽北扞匈奴東近燉煌如此誠便尚書<lb/>
問勇曰今立副校尉何以為便又置長史屯樓蘭利害<lb/>
云何勇對曰昔永平之末始通西域初遣中郎将居燉<lb/>
煌後置副校尉於車師既為胡虜節度又禁漢人不得<lb/>
<pb n="KR4h0132_WYG_150-7a"/>
有所侵擾故外夷歸心匈奴畏威今鄯善王尤還漢之<lb/>
外孫若匈奴得志則尤還必死此等雖同鳥獸亦知避<lb/>
害若出屯樓蘭足以招附其心愚以為便長樂衛尉鐔<lb/>
顯廷尉綦母參司𨽻校尉崔據難曰朝廷前所以棄西<lb/>
域者以其無益於中國而費難供也今車師巳屬匈奴<lb/>
鄯善不可保信一旦反覆班将能保北虜不為邊害乎<lb/>
勇對曰今中國置州牧者以禁郡縣姦猾盜賊也若州<lb/>
牧能保盜賊不起者臣亦願以要斬保匈奴之不為邊<lb/>
<pb n="KR4h0132_WYG_150-7b"/>
害也今通西域則虜勢必弱則為患微矣孰與歸其府<lb/>
藏續其㫁臂哉今置校尉以扞撫西域設長史以招懐<lb/>
諸國若棄而不立則西域望絶望絶之後屈就北虜縁<lb/>
邊之郡将受困害恐河西城門必復有晝閉之儆矣今<lb/>
不廓開朝廷之徳而抱屯戍之費若北虜遂熾豈安邊<lb/>
乆長之䇿哉太尉屬毛軫難曰今若置校尉則西域絡<lb/>
繹遣使求索無厭與之則費難供不與則失其心一旦<lb/>
為匈奴所迫當復求救則為役大矣勇對曰今設以西<lb/>
<pb n="KR4h0132_WYG_150-8a"/>
域歸匈奴而使其恩徳大漢不為鈔盜則可矣如其不<lb/>
然則因西域租入之饒兵馬之衆以擾動縁邊是為富<lb/>
仇讎之財増暴夷之勢也置校尉者宣威布徳以繫諸<lb/>
國内向之心以疑匈奴覬覦之情而無費財耗國之慮<lb/>
也且西域之人無他求索其来入者不過稟食而已今<lb/>
若拒絶勢歸必北屬夷虜并力以冦并凉則中國之費<lb/>
不止十億置之誠便<lb/>
　　諫伐鮮卑議<hi>蔡邕</hi>
<pb n="KR4h0132_WYG_150-8b"/>
書戒猾夏易伐鬼方周有獫狁蠻荆之師漢有闐顔瀚<lb/>
海之事征討殊類所由尚矣然而時有同異勢有可否<lb/>
故謀有得失事有成敗不可齊也武帝情存逺畧志闢<lb/>
四方南誅百越北討強胡西伐大宛東并朝鮮因文景<lb/>
之蓄藉天下之饒數十年間官民俱匱乃興鹽鐡酒𣙜<lb/>
之利設告緡重税之令民不堪命起為盜賊闗東紛擾<lb/>
道路不通繡衣直指之使奮鈇鉞而並出既而覺悟乃<lb/>
息兵罷役封丞相為富民侯故主父偃曰夫務戰勝窮<lb/>
<pb n="KR4h0132_WYG_150-9a"/>
武事未有不悔者也夫以世宗神武将帥勇猛財富充<lb/>
實所拓廣逺猶有悔焉况今人財並乏事劣昔時乎自<lb/>
匈奴遁逃鮮卑強盛據其故地稱兵十萬才力勁徤意<lb/>
智益生加以闗塞不嚴禁網多漏精金良鐵皆為賊有<lb/>
漢人逋逃為之謀主兵利馬疾過於匈奴昔段熲良将<lb/>
習兵善戰有事西羌猶十餘年今育晏才䇿未必過熲<lb/>
鮮卑種衆不弱於曩時而虚計二載自許有成若禍結<lb/>
兵連豈得中休當復徴發衆人轉運無巳是為耗竭諸<lb/>
<pb n="KR4h0132_WYG_150-9b"/>
夏并力蠻夷夫邊垂之患手足之疥搔中國之困胸背<lb/>
之瘭疽方今郡縣盜賊尚不能禁况此醜虜而可伏乎<lb/>
昔髙祖忍平城之恥呂后棄謾書之詬方之於今何者<lb/>
為甚天設山河秦築長城漢起塞垣所以别内外異殊<lb/>
俗也茍無䠞國内侮之患則可矣豈與蟲螘狡冦計爭<lb/>
徃來哉雖或破之豈可殄盡而方今本朝為之旰食乎<lb/>
夫専勝者未必克挾疑者未必敗衆所謂危聖人不任<lb/>
朝議有嫌明主不行也昔淮南王安諫伐越曰天子之<lb/>
<pb n="KR4h0132_WYG_150-10a"/>
兵有征無戰言其莫敢校也如使越人䝉死以逆執事<lb/>
厮輿之卒有一不備而歸者雖得越王之首而猶為大<lb/>
漢羞之而欲以齊民易醜虜皇威辱外夷就如其言猶<lb/>
巳危矣况乎得失不可量耶昔珠厓郡反孝元皇帝納<lb/>
賈捐之言而下詔曰珠厓背畔今議者或曰可討或曰<lb/>
棄之朕日夜惟思羞威不行則欲誅之通於時變復憂<lb/>
萬民夫萬民之饑與逺蠻之不討何者為大宗廟之祭<lb/>
凶年猶有不備况避不嫌之辱哉今闗東大困無以相<lb/>
<pb n="KR4h0132_WYG_150-10b"/>
贍又當動兵非但勞民而已其罷珠厓郡此元帝所以<lb/>
發徳音也夫卹民救急雖成郡立縣尚猶棄之况障塞<lb/>
之外未嘗為民居者乎守邊之術李牧善其畧保塞之<lb/>
論嚴尤申其要遺業猶在文章具存循二子之䇿守先<lb/>
帝之規臣曰可矣<lb/>
　　復肉刑議<hi>孔融</hi>
古者敦龎善否不别吏端刑清政無過失百姓有罪皆<lb/>
自取之末世陵遲風化壊亂政撓其俗法害其人故曰<lb/>
<pb n="KR4h0132_WYG_150-11a"/>
上失其道民散乆矣而欲繩之以古刑投之以殘棄非<lb/>
所謂與時消息者也紂斮朝渉之脛天下謂之無道夫<lb/>
九牧之地千八百君若各刖一人是下當有千八百紂<lb/>
也求俗休和弗可得巳且被刑之人慮不全生志在思<lb/>
死類多趨惡莫復歸正夙沙亂齊伊戻禍宋趙髙英布<lb/>
為世大患不能止人遂為非也適足絶人還為善耳雖<lb/>
忠如鬻權信如卞和智如孫臏寃如巷伯才如史遷達<lb/>
如子政一離刀鋸没世不齒是太甲之思庸穆公之霸<lb/>
<pb n="KR4h0132_WYG_150-11b"/>
秦南睢之骨立衛武之初筵陳湯之都賴魏尚之守邊<lb/>
無所復施也漢開改惡之路凡為此也故明徳之君逺<lb/>
度深惟棄短就長不茍革其政者也<lb/>
　　正議<hi>蜀漢諸葛亮</hi>
昔在項羽起不由徳雖處華夏秉帝者之勢卒就湯鑊<lb/>
為後永戒魏不審鑒今次之矣免身為幸刑在子孫而<lb/>
二三子各以耆艾之齒承偽指而進書有若崇竦稱莽<lb/>
之功亦将偪於元禍茍免者邪昔世祖之創迹舊基奮<lb/>
<pb n="KR4h0132_WYG_150-12a"/>
羸卒數千摧莽彊旅四十餘萬於昆陽之郊夫據道討<lb/>
淫不在衆寡及至孟徳以其譎勝之力舉數十萬之師<lb/>
救張郃於陽平勢窮慮悔僅能自脱辱其鋒鋭之衆遂<lb/>
喪漢中之地深知神器不可妄獲旋還未至感毒而死<lb/>
子桓淫逸繼之以簒縱使二三子多逞蘇張詭靡之説<lb/>
奉進驩兠滔天之辭欲以誣毁唐帝諷觧禹稷所謂徒<lb/>
喪文藻煩勞翰墨者矣夫大人君子之所不為也<lb/>
　　絶盟好議<hi>諸葛亮</hi>
<pb n="KR4h0132_WYG_150-12b"/>
權有僭逆之心乆矣國家所以畧其釁情者求犄角之<lb/>
援也今若加顯絶讎我必深便當移兵東戍與之角力<lb/>
須并其土乃議中原彼賢才尚多将相輯穆未可一朝<lb/>
定也頓兵相持坐而須老使北賊得計非䇿之上者昔<lb/>
孝文卑辭匈奴先帝優與吳盟皆應權通變𢎞思逺益<lb/>
非匹夫之為忿者也今議者咸以權利在鼎足不能并<lb/>
力且志望已滿無上岸之情推此皆似是而非也何者<lb/>
其智力不侔故限江自保權之不能越江猶魏賊之不<lb/>
<pb n="KR4h0132_WYG_150-13a"/>
能渡漢非力有餘而利不取也若大軍致討彼髙當分<lb/>
裂其地以為後規下當畧民廣境示武於内非端坐者<lb/>
也若就其不動而睦於我我之北伐無東顧之憂河南<lb/>
之衆不得盡西此之為利亦已深矣權僭之罪未宜明<lb/>
也<lb/>
　　選用議<hi>魏和洽</hi>
天下大器在位與人不可以一節儉也儉素過中自以<lb/>
處身則可以此節格物所失或多今朝廷之議吏有著<lb/>
<pb n="KR4h0132_WYG_150-13b"/>
新衣乘好車者謂之不清長吏過營形容不飾衣裘敝<lb/>
壊者謂之廉潔至令士大夫故汙辱其衣藏其輿服朝<lb/>
府大吏或自挈壺餐以入官寺夫立教觀俗貴處中庸<lb/>
為可繼也今崇一概難堪之行以檢殊塗勉而為之必<lb/>
有疲瘁古之大教務在通人情而已凡激詭之行則容<lb/>
隠偽矣<lb/>
　　論不送質議<hi>吳周瑜</hi>
昔楚國初封於荆山之側不滿百里之地繼嗣賢能廣<lb/>
<pb n="KR4h0132_WYG_150-14a"/>
土開境立基於郢遂據荆陽至於南海傳業延祚九百<lb/>
餘年今将軍承父兄餘資兼六郡之衆兵精糧多将士<lb/>
用命鑄山為銅煑海為鹽境内富饒人不思亂汎舟舉<lb/>
帆朝發夕到士風勁勇所向無敵有何偪迫而欲送質<lb/>
質一入不得不與曹氏相首尾與相首尾則命召不得<lb/>
不徃便見制於人也極不過一侯印僕從十餘人車數<lb/>
乘馬數匹豈與南面稱孤同哉不如勿遣徐觀其變若<lb/>
曹氏能率義以正天下将軍事之未晚若圖為暴亂兵<lb/>
<pb n="KR4h0132_WYG_150-14b"/>
猶火也不戢将自焚将軍韜勇抗威以待天命何送質<lb/>
之有<lb/>
　　論拒曹操議<hi>周瑜</hi>
操雖託名漢将其實漢賊也将軍以神武雄才兼仗父<lb/>
兄之烈割據江東地方數千里兵精足用英雄樂業尚<lb/>
當横行天下為漢家除殘去穢况操自送死而可迎之<lb/>
耶請為将軍籌之今使北土已安操無内憂能曠日持<lb/>
乆來爭疆埸又能與我較勝負於船楫可乎今北土既<lb/>
<pb n="KR4h0132_WYG_150-15a"/>
未安平加馬超韓遂尚在關西為操後患且舍鞍馬使<lb/>
舟楫與吳越爭衡本非中國所長又今盛寒馬無藁草<lb/>
驅中國士衆逺渉江湖之間不習水土必生疾病此數<lb/>
者用兵之患也而操皆冒行之将軍擒操宜在今日瑜<lb/>
請得精兵三萬人進住夏口保為将軍破之<lb/>
　　省吏議<hi>晉荀朂</hi>
省吏不如省官省官不如省事省事不如清心昔蕭曹<lb/>
相漢載其清静致畫一之歌此清心之本也漢文垂拱<lb/>
<pb n="KR4h0132_WYG_150-15b"/>
幾致刑措此省事也光武并合吏員縣官國邑裁置十<lb/>
一此省官也魏太和中遣王人四出減天下吏員正始<lb/>
中亦并合郡縣此省吏也今必欲求之於本則宜以省<lb/>
事為先凡居位者使務思蕭曹之心以翼佐大化篤義<lb/>
行崇敦睦使昧寵忘本者不得容而偽行自息浮華者<lb/>
懼矣重敬讓尚止足令賤不妨貴少不陵長逺不間親<lb/>
新不間舊小不加大淫不破義則上下相安逺近相信<lb/>
矣位不可以進趣得譽不可以朋黨求則是非不妄而<lb/>
<pb n="KR4h0132_WYG_150-16a"/>
明官人不惑於聽矣去竒技抑異説好變舊以徼非常<lb/>
之利者必加其誅則官業有常人心不遷矣事留則政<lb/>
稽政稽則功廢處位者而孜孜不怠奉職司者而夙夜<lb/>
不懈則雖在挈瓶而守不假器矣使信若金石小失不<lb/>
害大政忍忿捐以容之簡文案畧細苛令之所施必使<lb/>
人易視聽願之如陽春畏之如雷震勿使微文煩擾為<lb/>
百吏所黷二三之命為百姓所饜則吏竭其誠下悦上<lb/>
命矣設官分職委事責成君子心競而不力爭量能受<lb/>
<pb n="KR4h0132_WYG_150-16b"/>
任思不出位則官無異業政典不奸矣凡此皆愚所謂<lb/>
省事之本也茍無此愆雖不省吏天下必謂之省矣若<lb/>
欲省官私謂九寺可并於尚書蘭臺宜省付三府然施<lb/>
行厯代世之所習是以乆抱愚懐而不敢言至扵省事<lb/>
實以為善若直作大例皆减其半恐文武衆官郡國職<lb/>
業及事之興廢不得皆同凡發號施令典而當則安儻<lb/>
有駁者或至壅否凡職所臨履先精其得失使忠信之<lb/>
官明察之長各裁其中先條上言之然後混齊大體詳<lb/>
<pb n="KR4h0132_WYG_150-17a"/>
宜所省則令下必行不可搖動如其不爾恐適惑人聽<lb/>
比前行所省皆須臾輙復或激而滋繁亦不可不重<lb/>
　　九品議<hi>潘岳</hi>
天生蒸民而樹之君使司牧之勿失其性君不獨治於<lb/>
是乎建牧立監陳其輔佐故曰天工人其代之然則髙<lb/>
官厚禄非明崇賢所以興治卑位下役非為鄙愚所以<lb/>
供職雖或開榮辱之門有爭競之弊而百王莫之能易<lb/>
者此道不可以二故也方今天下隆平四海攸同薦賢<lb/>
<pb n="KR4h0132_WYG_150-17b"/>
達善各以類進夫觀民宣化為治之本雖實小邑猶須<lb/>
其人又中正之身優劣懸殊茍知人者智則不知者謬<lb/>
矣莫如達官各舉其屬方嶽九列朝所取信郡守雖輕<lb/>
有刺史存舉之當否當司其事考績累名施黜陟焉進<lb/>
賢受賞不進賢甘戮沮勸既明則人自為謀庶公道大<lb/>
行而私謁息矣<lb/>
　　上客舍議<hi>潘岳</hi>
謹案逆旅乆矣其所由來行者賴以頓止居者薄收其<lb/>
<pb n="KR4h0132_WYG_150-18a"/>
直交易貿遷各得其所官無役賦因人成利惠加百姓<lb/>
而公無末費語曰許由辭帝堯之命而舍於逆旅外傳<lb/>
曰晉陽處父過甯舍扵逆旅魏武皇帝亦以為宜其詩<lb/>
曰逆旅整設以通商賈然則自堯到今未有不得客舍<lb/>
之法惟商鞅尤之固非聖世所言也方今四海㑹同九<lb/>
服納貢八方翼翼公私滿路近畿輻凑客舍亦稠冬有<lb/>
温廬夏有凉䕃芻秣成行器用取給疲牛必投乘<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>競<lb/>
進發楅冩鞍皆有所憇又諸刼盜皆起於迥絶止乎人<lb/>
<pb n="KR4h0132_WYG_150-18b"/>
衆十里蕭條則奸軌生心連陌接館則冦情震懾且聞<lb/>
聲有救已發有追不救有罪不追有戮禁暴捕亡恒有<lb/>
司存凡此皆客舍之益而官㰚之所乏也又行者貪路<lb/>
告糴炊㸑皆以昏晨盛夏晝熱又兼星夜既限早閉不<lb/>
及㰚門或避晚闗迸逐路隅祗是謾藏誨盜之原茍以<lb/>
客舍多敗法教官守棘㰚獨復何人彼河橋孟津解劵<lb/>
輸錢髙第督察數入校出品郎兩岸相檢猶懼或失之<lb/>
故懸以禄利許以功報今賤吏疲人獨専㰚税管開閉<lb/>
<pb n="KR4h0132_WYG_150-19a"/>
之權藉不校之勢此道路之蠧奸利所殖也率厯代之<lb/>
舊俗獲行留之懽心使客舍灑掃以待征旅擇家而息<lb/>
豈非衆庶顒顒之望<lb/>
　　省官議<hi>王彪之</hi>
為政之道以得賢為急非謂雍容廊廟標的而已固将<lb/>
涖任賛時職思其憂也得賢之道在於涖任涖任之道<lb/>
在於能乆乆於其道天下化成是以三載考績三考黜<lb/>
陟不收一切之功不採速成之譽故勲格宸極道融四<lb/>
<pb n="KR4h0132_WYG_150-19b"/>
海風流遐邈聲冠百代凡庸之族衆賢能之才寡才寡<lb/>
於世而官多於朝焉得不賢鄙共貫清濁同官官衆則<lb/>
闕多闕多則遷速前後去來更相代補非為偶然理固<lb/>
然耳所以職事未修朝風未澄者也職事之修在扵省<lb/>
官朝風之澄在於并職官省則選清而得乆職并則吏<lb/>
簡而俗静選清則勝人乆於其事事乆則中才猶足有<lb/>
成今内外百官較而計之固應有并省者矣六卿之任<lb/>
太常望雅而職重然其所司義髙務約宗正所統蓋尠<lb/>
<pb n="KR4h0132_WYG_150-20a"/>
可以并太常宿衛之重二衛任之其次驍騎左軍各有<lb/>
所領無兵軍校皆應罷廢四軍皆罷則左軍之名不宜<lb/>
獨立宜改游擊以對驍騎内官自侍中以下舊員皆四<lb/>
中興之初二人而已二人對直或有不周愚謂三人於<lb/>
事則無闕也凡餘諸官無綜事實者可令大官隨其住<lb/>
所帖而領之若未能頓廢自可因缺而省之委之以職<lb/>
分責之以有成能否因考績而著清濁隨黜陟而彰雖<lb/>
緝熈之隆康哉之歌未可使庶官之選差清涖職之日<lb/>
<pb n="KR4h0132_WYG_150-20b"/>
差乆無奉禄之虛費簡吏寺之煩役矣<lb/>
　　大田議<hi>宋袁豹</hi>
議曰國因民以為本民資食以為天修其業則教可興<lb/>
崇其本則末自理實為治之要道教化之所階也不敦其<lb/>
本則末業滋章饑寒交凑則廉恥不立當今接簒偽之<lb/>
末值凶荒之餘爭源既開彫薄彌啓榮利蕩其正性賦<lb/>
歛罄其所資良疇無側趾之耦比屋有困餒之患中間<lb/>
多故日不暇給自巻甲卻馬甫一二年積敝之黎難用<lb/>
<pb n="KR4h0132_WYG_150-21a"/>
克振實仁懐之所矜恤明教之所爰發也然斯業不修<lb/>
有自來矣司牧之官莫或為務俗吏庸近猶秉常科依<lb/>
勸督之故典迷民情之屢變譬猶修堤以防川忘淵丘<lb/>
之易改膠柱於昔弦忽宮商之乖調徒有考課之條而<lb/>
無毫分之益不悟清流在於澄源止輪由乎髙閾患生<lb/>
於棄本而趨末故也夫設位以崇賢疏爵以命士上量<lb/>
能以審官不取人於浮譽則比周道息游者言歸游子<lb/>
既歸則南畆闢矣分職以任務置吏以周役職不以無<lb/>
<pb n="KR4h0132_WYG_150-21b"/>
任立吏必以非用省宂散者廢則萊荒墾矣器以應用<lb/>
商以通財勦靡麗之巧棄難得之貨則彫偽者賤糓稼<lb/>
重矣耕耨勤悴力殷收寡工商逸豫用淺利深増賈販<lb/>
之税薄疇畆之賦則末務抑而田畯喜矣居位無義從<lb/>
之徒在野靡兼并之黨給賜非可恩致力役不入私門<lb/>
則游食者反本肄勤自勸游食省而肄勤衆則東作繁<lb/>
矣宻勿者甄異怠惰者顯罰明勸課之令峻紏違之官<lb/>
則懶惰無所容力田有所望力者欣而惰者懼則稼人<lb/>
<pb n="KR4h0132_WYG_150-22a"/>
勸矣凡此數事亦務田之端趣也涖之以清心鎮之以<lb/>
無欲朂之以弗倦翼之以廉謹舍日計之小成期逺致<lb/>
之莫嵗則澆薄自淳心化有漸矣<lb/>
　　祀祭議<hi>梁何佟之</hi>
蓋聞聖帝明王之治天下也莫不尊奉天地崇敬日月<lb/>
故冬至祀天於員丘夏至祭地於方澤春分朝日秋分<lb/>
夕月所以訓民事君之道化下嚴上之義也故禮云王<lb/>
者必父天母地兄日姊月周禮典瑞云王搢大圭執鎮<lb/>
<pb n="KR4h0132_WYG_150-22b"/>
圭繅藉五采五就以朝日馬融云天子以春分朝日秋<lb/>
分夕月覲禮天子出拜日於東門之外盧植云朝日以<lb/>
立春之日也鄭𤣥云端當為冕朝日春分之時也禮記<lb/>
朝事議云天子冕而執鎮圭尺有二寸率諸侯朝日於<lb/>
東郊所以教尊尊也故鄭知此端為冕也禮記保傅云<lb/>
三代之禮天子春朝朝日秋暮夕月所以明有敬也而<lb/>
不明所用之定辰馬鄭云用二分之時盧植云用立春<lb/>
之日佟之以為日者太陽之精月者太隂之精春分陽<lb/>
<pb n="KR4h0132_WYG_150-23a"/>
氣方永秋分隂氣向長天地至尊用其始故祭以二至<lb/>
日月禮次天地故朝以二分差有理據則融𤣥之言得<lb/>
其義矣漢世則朝朝日暮夕月魏文帝詔曰覲禮天子<lb/>
拜日東門之外反禮方明朝事議曰天子冕而執鎮圭<lb/>
率諸侯朝日扵東郊以此言之蓋諸侯朝天子祀方明<lb/>
因率朝日也漢改周制羣公無四朝之事故不復朝於東<lb/>
郊得禮之變矣然旦夕常於殿下東向拜日其禮太煩<lb/>
今採周春分之禮損漢日拜之儀又朝諸侯之所無用<lb/>
<pb n="KR4h0132_WYG_150-23b"/>
東郊今正殿即亦朝㑹行禮之庭也宜常以春分扵正<lb/>
殿之庭拜日其夕月文不分明其議奏魏祕書監薛循<lb/>
請論云舊事朝日以春分夕月以秋分按周禮朝日無<lb/>
常日鄭𤣥云用二分故遂施行秋分之夕月多東潜而<lb/>
西向拜之背實逺矣謂朝日宜用仲春之朔夕月宜用<lb/>
仲秋之朔淳于睿駮之引禮記云祭日於東祭月於西<lb/>
以端其位周禮秋分夕月並行於上世西向拜月雖如<lb/>
背實亦猶月在天而祭之於坎不復言背月也佟之按<lb/>
<pb n="KR4h0132_WYG_150-24a"/>
禮器云為朝夕必放於日月鄭𤣥云日出東方月出西<lb/>
方又云大明生於東月生於西此隂陽之分夫婦之位<lb/>
也鄭𤣥云大明日也知朝日東向夕月西向斯蓋各本<lb/>
其位之所在耳猶如天子東西遊幸朝堂之官及拜官<lb/>
者猶北向朝拜寜得以背實為疑邪佟之謂魏世所行<lb/>
善得與奪之衷晉初棄員丘方澤於兩郊二至輟禮至<lb/>
於二分之朝改替無義江左草創舊章多闕宋氏因循<lb/>
未能反古竊惟皇齊應天御極典教惟新謂宜使盛典<lb/>
<pb n="KR4h0132_WYG_150-24b"/>
行之盛代以春分朝於殿庭之西東向而拜日秋分於<lb/>
殿庭之東西向而拜月此即所謂必放日月以端其位<lb/>
之義也使四方觀化者莫不欣欣而頌美旒藻之飾蓋<lb/>
本天之至質也朝日不得同昊天至質之禮故𤣥冕三<lb/>
旒也近代祀天著衮十二旒極文章之義則是古今禮<lb/>
之變也禮天朝日既服宜有異頃世天子小朝㑹著絳<lb/>
紗袍通天巾博山冠斯即今朝之服次衮冕者也竊謂<lb/>
宜依此拜日月甚得差降之宜也佟之任非禮局輕奏<lb/>
<pb n="KR4h0132_WYG_150-25a"/>
大典實為侵官伏追慙震<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_150-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百五十<lb/>
</p>
<p>
</p>
  </div>
</body>
</text>
</TEI>
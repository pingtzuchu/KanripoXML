<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻十五</head> <lb/>
    <p>
<pb n="KR4h0132_WYG_015-1a"/>
欽定四庫全書<lb/>
　文章辨體彚選巻十五<lb/>
　　　　　　　　　　　　明　賀復徵　編<lb/>
制四<lb/>
　　授高平郡王重規司屬卿制<hi>唐李嶠</hi>
鸞臺百工惟時必在推擇九族既睦仍資敦叙具官重<lb/>
規宗室儀表衣冠領袖有姬旦之藝兼劉蒼之善出居<lb/>
連帥功名著於兩河入奉鈎陳誠欵申於八挍本支望<lb/>
<pb n="KR4h0132_WYG_015-1b"/>
重河海職隆宜輟掌於魚鈐俾專司於鱗族<lb/>
　　授崔融著作郎制<hi>李嶠</hi>
鸞臺具官崔融長才廣度贍學多聞詞麗揚班行高魯<lb/>
史外臺美其方正中省推其良直永言司典尤俟得人<lb/>
載筆西垣既藉微婉紬文東觀更資博通宜昇著作之<lb/>
庭兼踐記言之地<lb/>
　　封衡陽郡王成義為申王等制<hi>蘇頲</hi>
門下古者帝王受命以臨萬國子弟建封用尊五等其<lb/>
<pb n="KR4h0132_WYG_015-2a"/>
所由來尚矣具官成義等敦詩執禮本仁祖義名教之<lb/>
樂得自幾深温良之容發於忠孝晨趨魏闕則望掩軒<lb/>
霞夕賦曹園則思含澄景朕祇奉厯數旁稽載籍克輔<lb/>
王室所謂通邑大都俾為唐藩故能帶河礪岳分膺徃<lb/>
命咨爾眷歟可依前件<lb/>
　　授宋王成器太子太師制<hi>蘇頲</hi>
門下孟侯之禮雖歸於冢弼泰伯之風實尚於高節具<lb/>
官宋王成器幼而聰惠長則温仁禮樂同歸質文相半<lb/>
<pb n="KR4h0132_WYG_015-2b"/>
孝以為政毎用因親忠而立誠所期尊主故能樂於為<lb/>
善好在服儒占蟻穴以探徵登省臺而成賦自奄有梁<lb/>
宋作藩邦家其儀孔臧其德可大朕之元子當踐副君<lb/>
以隆基有社稷大功神人僉屬由是朕前懇讓言在必<lb/>
行天下公議誠不可奪爰符立季之典庶叶從人之願<lb/>
况别為九州必資於牧伯貞夫萬國先佇於傅師式副<lb/>
僉諧之求仍光不拜之寵<lb/>
　　授張説中書令制<hi>蘇頲</hi>
<pb n="KR4h0132_WYG_015-3a"/>
門下咸有其德委廊廟之元宰知無不為歸掖垣之成<lb/>
務張説含和育粹特表人師懸解精通見期王佐立言<lb/>
布<hi>唐詔令作希</hi>文武之用定䇿勵忠公之典才冠代而不有<lb/>
功至大而若虚自頃𢎞益時政發揮王道萬事必理一<lb/>
心從又以觀其獨伯起慎於四知常得其貞叔敖謹於<lb/>
三省<hi>詔令作者</hi>故能深而不竭久而彌芳宣大號於紫宸潤<lb/>
昌圖於清禁我憑柱石爾作鹽梅正名之謂羣議斯集<lb/>
可授中書令<lb/>
<pb n="KR4h0132_WYG_015-3b"/>
　　授韓休起居郎制<hi>蘇頲</hi>
勅具官韓休理識清暢襟靈夷雅探學精微屬詞婉麗<lb/>
甲科對策甞副求賢左史記言用觀書法<lb/>
　　授李懷讓給事中制<hi>蘇頲</hi>
黄門具官李懷讓直方自守貞獨不羣理可析於毫芒<lb/>
文可成於藻繪雖手揮繁綜而心寄閒逺絲綸所屬甞<lb/>
推起草之能駮正是司更接遊蘭之寵<lb/>
　　授薛稷諫議大夫制<hi>蘇頲</hi>
<pb n="KR4h0132_WYG_015-4a"/>
門下具官薛稷弈代雄詞身濟其美光時雅量士慕其<lb/>
風故能懸帳絶倫昇堂覩奥掖垣密勿字列黄縑仙闥<lb/>
從容文飛赤管箴闕之任惟賢是擇俾登才子式寵諫<lb/>
臣<lb/>
　　授劉知柔尚書右丞制<hi>蘇頲</hi>
門下天臺管轄爰正紀綱人望僉宜方膺授受具官劉<lb/>
知柔時行推美舊德歸高明暢襟情閒華風表蹈典墳<lb/>
之芳潤總詞賦之笙簧慮常密於在公迹自勤於為政<lb/>
<pb n="KR4h0132_WYG_015-4b"/>
萬人登數已聞書版之精六官揆才更俟彈珠之妙<lb/>
　　授劉幽求左僕射制<hi>蘇頲</hi>
門下尚書佐理四方取則端揆成務百工是師非允具<lb/>
瞻孰康庶績封州流人劉幽求風雲𤣥感川嶽粹靈學<lb/>
綜九流文窮三變義以臨事精能貫日忠以成謀用若<lb/>
投水茂勲立艱難之際嘉話盈啓沃之初存讜直以不<lb/>
囘為姦邪之所忌釁萌頗露譖端潛發元宰見逐讒人<lb/>
孔多既誅羣兇方宣大化期問政於經始載登賢於夢<lb/>
<pb n="KR4h0132_WYG_015-5a"/>
卜<lb/>
　　授張仁愿兵部尚書制<hi>蘇頲</hi>
黄門名遂身退則聞告老優賢尚齒不忘求舊具官張<lb/>
仁愿有將相之才樹忠公之績入稱三傑帷幄所以運<lb/>
籌出總六師塞垣由其卧鼓懸利器而御物自中於桑<lb/>
林推素心以得士更成於李徑故能居室而應在邦必<lb/>
聞洎養疾歸休辭榮及禮用旌渭濵之兆空想潁陽之<lb/>
間乞言繄賴寵德攸宜佇増題劒之榮更遂揮金之樂<lb/>
<pb n="KR4h0132_WYG_015-5b"/>
可光祿大夫行兵部尚書<lb/>
　　授李乂刑部尚書制<hi>蘇頲</hi>
黄門王命司寇汝作士師允迪政刑旁求望實具官李<lb/>
乂恒碣之寳衣冠之華業總四科才抱九德為邦理要<lb/>
洞入精微當代詞雄居成準的忠義得在公之體清修<lb/>
稟行己之用紫泥掌誥雖密王言黄沙定罪是懸人命<lb/>
眷兹欽恤尤賴簡孚俾囘迹於西垣宜正名於北斗<lb/>
　　授盧藏用檢校吏部侍郎制蘇<hi>頲</hi>
<pb n="KR4h0132_WYG_015-6a"/>
勅具官盧藏用含和育粹直道正身學貫儒墨詞精比<lb/>
興風塵之外獨秀瑶林清白之中常懸氷鏡自四年掌<lb/>
誥九品作程峻而不離重輕咸當簡而能要浮競斯逺<lb/>
刀尺之委銓衡已歸特選周才更符僉望<lb/>
　　授王丘主爵郎中等制<hi>蘇頲</hi>
勅具官王丘學思文華精而典麗韋虚心神清氣勝敏<lb/>
以甄通或刈於楚翹先有司之課績或提其網轄肅諸<lb/>
曹之填委爰旌二妙宜叶再遷丘可守尚書主爵郎中<lb/>
<pb n="KR4h0132_WYG_015-6b"/>
虚心可守右司郎中<lb/>
　　授李懷讓兵部郎中制<hi>蘇頲</hi>
黄門具官李懷讓直方在心清而轉勁通明應務吏必<lb/>
兼文故能譽滿簮纓望華臺署鷞鳩作士雖參聽棘之<lb/>
言司馬訓兵重踐握蘭之任<lb/>
　　授宋璟御史大夫制<hi>蘇頲</hi>
黄門三台副職百寮之師紀綱是任莅事惟能具官宋<lb/>
璟含純粹之德秉清剛之氣學研精以辨政文體要以<lb/>
<pb n="KR4h0132_WYG_015-7a"/>
經逺吉人之寡敷言有訓君子之慎擇行無違正色而<lb/>
自具陽秋立誠而不僣風雨必能靜專動直獻忠納規<lb/>
常聞沃心之任靡憚犯顔之情使其坐以鎮俗毅然當<lb/>
朝則不能者退不仁者逺王臣蹇蹇懦夫有立俾光天<lb/>
憲式副人瞻<lb/>
　　授李懷讓御史中丞制<hi>蘇頲</hi>
黄門貳彼副相一其三獨不任宏才孰膺高選具官李<lb/>
懷讓直方孤聳清逈特立祗服文儒克修典禮持疏網<lb/>
<pb n="KR4h0132_WYG_015-7b"/>
而不漏常嫉惡以闢邪泛虚舟於自然不近名而過實<lb/>
必能去煩苛之小節知憲章之大體允符羣議光踐<lb/>
中司<lb/>
　　授李元紘度支員外郎制<hi>蘇頲</hi>
勅具官李元紘清眞不雜恬雅自居部劇著於祠曹養<lb/>
能傳於宰邑頃聞出佐方馳日下之聲爰佇入官猶屈<lb/>
黄中之美宜遷郎位以寵相門<lb/>
　　授尹思貞御史大夫制<hi>蘇頲</hi>
<pb n="KR4h0132_WYG_015-8a"/>
門下國之副相位亞中台自非邦直孰司天憲具官尹<lb/>
思貞賢良方正碩儒耆德剛不䕶缺清而畏知簡言易<lb/>
從莊色難犯徵先王之體要敷袵必陳折佞臣之怙權<lb/>
拂衣而謝故以事聞海内名動京師鷹隼是擊豺狼自<lb/>
逺必能條理前弊發揮舊章宜承弄印之榮式允登車<lb/>
之志<lb/>
　　授張遊侍御史制<hi>蘇頲</hi>
勅具官張遊清方自居專直上撓秋風始擊毎勵鷹鸇<lb/>
<pb n="KR4h0132_WYG_015-8b"/>
嵗寒後凋斯見松栢國儲在於紅粟王憲持於白簡式<lb/>
寄人天之重更聞臺閣之遷<lb/>
　　授鄭溥殿中侍御史等制<hi>蘇頲</hi>
勅具官鄭溥等志藴公忠才兼學行守文法以明練循<lb/>
憲章以清直神羊共觸常聞避馬之雄夕鳥明飛俾叶<lb/>
遷鶯之舉可依前件<lb/>
　　授陸餘慶大理卿制<hi>蘇頲</hi>
黄門法者天下所共廷尉天下之平選衆甄才惟明克<lb/>
<pb n="KR4h0132_WYG_015-9a"/>
允具官陸餘慶早囘翔於近密又踐歴於中外雍容文<lb/>
雅自然素徵清商蕭散風華莫不瑶林瓊樹必當和而<lb/>
不撓貞則有恒正罰金於後人戒刻木於前吏念兹欽<lb/>
恤深可哀矜宜修白雲之典俾靜黄沙之職<lb/>
　　授陳正觀將作少監制<hi>蘇頲</hi>
黄門具官陳正觀藴器沈敏懷才雅實在公有甄綜之<lb/>
能臨事有靖恭之譽頃者荆岑作鎮楚望班條時許仁<lb/>
明俗稱威惠五材是用百工分職爰考掄材之績宜膺<lb/>
<pb n="KR4h0132_WYG_015-9b"/>
梓匠之司<lb/>
　　授李延昌左金吾衞大將軍制<hi>蘇頲</hi>
黄門兵戈之容是憑於師律輿馬之飾允屬於徼巡自<lb/>
匪周才孰當兹任具官李延昌倜儻為用堅剛立誠學<lb/>
優典墳言綜韜略賈勇聞義則輕於九死好謀盡忠則<lb/>
隱如一敵自膺刺姦之寵雅叶彈違之務正名不拜何<lb/>
以光於執金教戰或忘何以勵其投石宜踐迹於中尉<lb/>
俾疇能於亞夫<lb/>
<pb n="KR4h0132_WYG_015-10a"/>
　　授崔秀太子左庶子制<hi>蘇頲</hi>
門下古者官宿其業吏不數變將欲觀其終始因以别<lb/>
其能否若用捨非當遲速不倫是開趨競之門豈曰和<lb/>
均之道宗正少卿崔秀等名迹早著朝廷所推各勅一<lb/>
官已經四稔誠器能有用久次當遷宜副僉諧俾膺並<lb/>
命且承平日久從仕者多必憑考績方議進轉但須慎<lb/>
守豈滯其能如或躁求是招其累速則不達謙而必亨<lb/>
凡今庶僚宜悉朕意可依前件<lb/>
<pb n="KR4h0132_WYG_015-10b"/>
　　授白知慎河南少尹制<hi>蘇頲</hi>
黄門具官白知慎博觀墳史祗奉程式吏道尤精公心<lb/>
不轉郎官起草増其應宿之華匠者運斤主其乘風之<lb/>
妙任能結約省費馳聲爰瞻上洛之都宜亞尹河之寵<lb/>
可授河南少尹<lb/>
　　授鄭璿河南縣令制<hi>蘇頲</hi>
黄門具官鄭璿士門雅望名教是先吏道通才聲塵自<lb/>
逺嵩邙帝宅周漢王都宜迴起草之能佇息鳴桴之聽<lb/>
<pb n="KR4h0132_WYG_015-11a"/>
可授河南縣令<lb/>
　　授郭䖍瓘潞國公兼食邑實封制<hi>蘇頲</hi>
黄門聞鼓鼙之聲者則思於將帥裂土茅之賦者則念<lb/>
彼勲庸具官郭䖍瓘忠將超倫智謨絶等决勝千里懷<lb/>
孺子之兵符通知四夷有老臣之戎律徃者鎮于荒裔<lb/>
獨守孤城煮弩而其人益堅引弓而彼衆不敵故得愛<lb/>
子染鍔名王解辮窮廬掃地而將空沙漠聞風以歸附<lb/>
功則茂矣朕實體之宜誓河山開其井邑<lb/>
<pb n="KR4h0132_WYG_015-11b"/>
　　封姚崇妻鄭國夫人制<hi>蘇頲</hi>
黄門具官姚崇妻滎陽郡夫人鄭氏滎河地緒簮組家<lb/>
聲輝相門以才淑冠邦族而婉嬺蘭儀蕙問式備言容<lb/>
習禮聞詩載兼圖史金彛作輔爰開土宇之封石窌承<lb/>
榮宜表珩璜之盛<lb/>
　<lb/>
　<lb/>
　文章辨體彚選巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百三十六</head> <lb/>
    <p>
<pb n="KR4h0132_WYG_436-1a"/>
欽定四庫全書<lb/>
　文章辨體彚選巻四百三十六<lb/>
　　　　　　　　　　　明　賀復徴　編<lb/>
解二<lb/>
　　碑解<hi>宋孫何</hi>
進士鮑源以文見借有碑二十首與之語頗熟東漢李<lb/>
唐之故事惜其安于所習猶有未變乎俗尚者作碑解<lb/>
以貺之碑非文章之名也盖後人假以載其銘耳銘之<lb/>
<pb n="KR4h0132_WYG_436-1b"/>
不能盡者復全之以序而編録者通謂之文斯失矣陸<lb/>
機曰碑披文而相質則本末無據焉銘之所始盖始於<lb/>
論譔祖考稱述器用因其鐫刻而垂乎鑒誡也銘之於<lb/>
嘉量者曰量銘斯可也謂其文為量不可也銘之於景<lb/>
鍾曰鍾銘斯可矣謂其文為鍾不可也銘之於廟鼎者<lb/>
曰鼎銘斯可矣謂其文為鼎不可也古者盤盂几杖皆<lb/>
有銘就而稱之曰盤銘盂銘几銘杖銘則庶幾乎正若<lb/>
指其文曰盤曰盂曰几曰杖則三尺童子皆將笑之今<lb/>
<pb n="KR4h0132_WYG_436-2a"/>
人之為碑亦猶是矣天下皆踵于失故衆不知其非也<lb/>
蔡邕有黄鉞銘不謂其文為黄鉞也崔瑗有座右銘不<lb/>
謂其文為座右也檀弓曰公室視豐碑三家視桓楹釋<lb/>
者曰豐碑斲大木為之桓楹者形如大楹耳四植謂之<lb/>
桓喪大記曰君葬四綍二碑大夫葬二綍二碑又曰凡<lb/>
封用綍去碑釋者曰碑桓楹也樹之於壙之前後以紼<lb/>
繞之間之轆轤輓棺而下之用綍去碑者縱下之時也<lb/>
祭儀曰祭之日君牽牲既入廟門麗于碑釋者曰麗繫<lb/>
<pb n="KR4h0132_WYG_436-2b"/>
也謂牽牲入廟繫著中庭碑也或曰以紖貫碑中也聘<lb/>
禮曰賔自碑内聽命又曰東面北上碑南釋者曰官必<lb/>
有碑所以識日景引隂陽也考是四説則古之所謂碑<lb/>
者乃葬祭饗聘之際所植一大木耳而其字從石者將<lb/>
取其堅且久乎然未聞勒銘於上者也今喪葬令其螭<lb/>
首龜趺洎丈尺品秩之制又易之以石者後儒所增耳<lb/>
堯舜夏商周之盛六經所載皆無刻石之事管子稱無<lb/>
懐氏封泰山刻石紀功者出自寓言不足傳信又世稱<lb/>
<pb n="KR4h0132_WYG_436-3a"/>
周宣王蒐于岐陽命從臣刻石今謂之石鼓或曰獵碣<lb/>
洎延陵墓表俚俗目為夫子十字碑者其事皆不經見<lb/>
吾無取焉司馬遷著始皇本紀著其登嶧山上㑹稽甚<lb/>
詳止言刻石頌徳或曰立石紀頌亦無勒碑之説今或<lb/>
謂之嶧山碑者乃野人之言耳漢班固有泗水亭長碑<lb/>
文蔡邕有郭有道陳太丘碑文其文皆有序冠篇末則<lb/>
亂之以銘未嘗斥碑之材而為文章之名也彼士衡未<lb/>
知何從而得之由魏而下迄乎李唐立碑者不可勝數<lb/>
<pb n="KR4h0132_WYG_436-3b"/>
大抵皆約班蔡而為者也雖失聖人述作之意然猶髣<lb/>
髴乎古迨李翺為商愍女碑羅隠為三叔碑梅先生碑<lb/>
則所謂序與銘皆混而不分集列其目亦不復曰文考<lb/>
其實又未嘗勒之於石是直以繞紼麗牲之具而名其<lb/>
文戾孰甚焉復古之事不當如此貽誤千載職機之由<lb/>
今之人為文揄揚前哲謂之賛可也警䇿官守謂之箴<lb/>
可也鍼砭史闕謂之論可也辨析政事謂之議可也祼<lb/>
獻宗廟謂之頌可也陶冶性情謂之謌詩可也何必區<lb/>
<pb n="KR4h0132_WYG_436-4a"/>
區於不經之題而専以碑為也設若依違時尚不欲全<lb/>
咈乎譊譊者則如班蔡之作存序與銘通謂之文亦其<lb/>
次也夫子曰必也正名乎又曰名不正則言不順君子<lb/>
之於名不可斯須而不正也况厯代之誤終身之惑可<lb/>
不革乎何始寓家於潁以渉道猶淺嘗適野見荀陳古<lb/>
碑數四皆穴其上若貫索之為者走而問故起居郎張<lb/>
公觀公曰此無足異也盖漢實去舜未逺猶有古豐碑<lb/>
之象耳後之碑則不然矣五載前接栁先生仲塗仲塗<lb/>
<pb n="KR4h0132_WYG_436-4b"/>
又具道前事適與何合且大噱昔人之好為碑者久欲<lb/>
發揮其説以詒同志自念資望至淺未必能見信於人<lb/>
又近世多以是作相髙而夸為大言茍從而明之則謗<lb/>
將叢起故蓄之而不發以生力古嗜學偶泥於衆好其<lb/>
兄又於何為進士同年故為生一二而辨之噫古今之<lb/>
疑文章之失尚有大於此者甚衆吾徒樂因循而憚改<lb/>
作多謂其事之故然生第勉而思之則所得不獨在於<lb/>
碑矣<lb/>
<pb n="KR4h0132_WYG_436-5a"/>
　　劉景烈字解<hi>劉敞</hi>
劉侯外戚公子也而過人者三其弓七鈞而射百步末<lb/>
可以斃牛兵無長短劍無單複應敵施巧倐忽不可知<lb/>
如神居士大夫間而恂恂不失節似儒者予是以嘉之<lb/>
夫士有英邁之氣而非功名之時則略為不用資功名<lb/>
之時而無信任之勢則效為不見今劉侯其天材多矣<lb/>
又有肺腑之親而四方邊塞尚多恣睢者設使因其時<lb/>
奮其氣功名豈遂少哉而久處未試予是以惜之它日<lb/>
<pb n="KR4h0132_WYG_436-5b"/>
因燕飲酒言曰吾名永年而字昌齡以為釋可也以為<lb/>
訓則不可幸有以易之予曰然使貴而可以永年則安<lb/>
有齊梁之君使富而可以永年則安有范中行之臣齊<lb/>
梁之貴范中行之富而忽然不聞彼可以永年者安在<lb/>
哉在功名而已矣天地無窮而人之生有涯以夫有涯<lb/>
逰無窮之中而無以自别也蠢然作蟄然止則已矣雖<lb/>
萬物何辨焉嗟乎此智勇士捐筋力忘利害而不顧以<lb/>
求就功名者也故一託於義而終身安之金石象其聲<lb/>
<pb n="KR4h0132_WYG_436-6a"/>
丹青狀其貌簡䇿叙其實若是可以永年矣字子以景<lb/>
烈如何座客相和唱善劉侯拜且謝曰謹受教請銘之<lb/>
心不敢須臾忘因序其語授之<lb/>
　　魏梁解<hi>歐陽修</hi>
予論正統辨魏梁不為偽議者或非予大失春秋之㫖<lb/>
以謂魏梁皆負簒弑之惡當加誅絶而反進之是奬簒<lb/>
也非春秋之志也予應之曰是春秋之志耳魯桓公弑<lb/>
隠公而自立者宣公弑子赤而自立者鄭厲公逐世子<lb/>
<pb n="KR4h0132_WYG_436-6b"/>
忽而自立者衛公孫剽逐其君衎而自立者聖人于春<lb/>
秋皆不絶其為君此予所以不黜魏梁者用春秋之法<lb/>
也魏梁之惡三尺童子皆知可惡予不得聖人之法為<lb/>
據依其敢進而不疑乎然則春秋亦奬簒乎曰惟不絶<lb/>
四者之為君於此見春秋之意也聖人之於春秋用意<lb/>
深故能勸戒切為言信然後善惡明夫欲著其罪於後<lb/>
世在乎不没其實其實嘗為君矣書其為君其實簒也<lb/>
書其簒各傳其實而使後世信之則四君之罪不可得<lb/>
<pb n="KR4h0132_WYG_436-7a"/>
而揜耳使為君者不得揜其惡則人之為惡者庶乎其<lb/>
息矣是謂用意深而勸戒切為言信而善惡明也凡惡<lb/>
之為名非徒君子嫉之雖為小人者亦知其可惡也而<lb/>
小人常至於為惡者盖以人為可欺與夫幸人不知而<lb/>
可揜耳夫位莫貴乎國君而不能逃大惡之名所以示<lb/>
人不可欺而惡不可揜也就使四君因聖人誅絶而其<lb/>
惡彰焉則後世之為惡者將曰彼不幸遭逢聖人黜絶<lb/>
而不得為君遂彰其惡耳我無孔子世莫我黜則冀人<lb/>
<pb n="KR4h0132_WYG_436-7b"/>
為可欺而惡可揜也如此則僥倖之心啓矣惟與其為<lb/>
君使不得揜其惡者春秋之意深也桀紂不待貶其為<lb/>
王而萬世所共惡者也今匹夫之士比之顔閔則喜方<lb/>
之桀紂則怒是大惡之君不及一善之士也春秋之於<lb/>
大惡之君不誅絶之者不害其褒善貶惡之㫖也惟不<lb/>
没其實以著其罪而信乎後世與其為君而不得揜其<lb/>
惡以息人之為惡能知春秋之此㫖然後知予不黜魏<lb/>
梁之是也<lb/>
<pb n="KR4h0132_WYG_436-8a"/>
　　解疑<lb/>
或議涪翁御奴婢不用鞭撻能慈而不能威涪翁笑曰<lb/>
奴婢賤人不過為惡而詐善慢令而詐恭當其見效在<lb/>
前雖我亦不能不怒退自省不肖之狀在予躬者甚多<lb/>
方且自鞭其後又何暇舍巳之沐猴而治人之沐猴哉<lb/>
或曰孔子曰小懲而大戒小人之福然則非與涪翁曰<lb/>
然有是言也不曰不教而誅謂之虐不戒視成謂之暴<lb/>
慢令致期謂之賊乎今之用鞭撻者有能離此三過者<lb/>
<pb n="KR4h0132_WYG_436-8b"/>
乎昔陶淵明為彭澤令遣一力助其子之耕耘告之曰<lb/>
此亦人子也善遇之此所謂臨人而有父母之心者也<lb/>
夫臨人而無父母之心是豈人也哉是豈人也哉<lb/>
　　儒解<hi>明王禕</hi>
有用之謂儒世之論者顧皆謂儒為無用何也曰非論<lb/>
者之過也彼所謂無用誠無用者也而吾所謂有用者<lb/>
則非彼之所謂無用矣夫周公孔子儒者也周公之道<lb/>
嘗用於天下矣孔子雖不得其位而其道即周公之道<lb/>
<pb n="KR4h0132_WYG_436-9a"/>
天下之所用也其為道也自格物致知以至於治國平<lb/>
天下内外無二致也自本諸身以至於徴諸庶民建諸<lb/>
三王本末皆一貫也小之則云為於日用事物之間大<lb/>
之則可以位天地育萬物也斯道也周公孔子之所謂<lb/>
儒者也周公孔子逺矣其遺言固載於六經凡帝王經<lb/>
世之略聖賢傳心之要粲然具在後世儒者之所取法<lb/>
也不法周公孔子不足謂為儒儒而法周公孔子矣其<lb/>
不可謂為有用乎噫斯吾之所謂儒者也其果世之所<lb/>
<pb n="KR4h0132_WYG_436-9b"/>
謂無用者乎且世之所謂無用者我知之矣縫掖其衣<lb/>
髙視而濶步其為業也呫畢訓詁而已耳綴緝辭章而<lb/>
已耳問之天下國家之務則曰我儒者非所習也使之<lb/>
涉事而遇變則曰我儒者非所能也嗟乎儒者之道其<lb/>
果盡於訓詁辭章而已乎此其為儒也其為世所詆訾<lb/>
而䝉迂闊之譏也固宜謂之為無用固誠無用矣而又<lb/>
何怪焉姑孰潘君章甫儒之有用者也自為右史即以<lb/>
嘉言讜論上簡主知厯僉湖廣淛東憲所至赫赫有政<lb/>
<pb n="KR4h0132_WYG_436-10a"/>
譽用是入中書為參議遂拜江西按察使夫陪鈞軸總<lb/>
憲度國家之任莫重焉而君則迭任之此其為有用夫<lb/>
人之所知也抑余之所知固有大於是者周公孔子之<lb/>
道吾將望之儒者之效庻幾賴以暴白於天下寧如今<lb/>
日所見而已乎雖然有用之用難矣而無用之用亦不<lb/>
易也若余者盖業於無用之用流於迂闊不能以自返<lb/>
者也君盍有以教我乎哉余嘗執筆繼君後知之也深<lb/>
故於其行解儒以為贈<lb/>
<pb n="KR4h0132_WYG_436-10b"/>
　　八蜡解<hi>程敏政</hi>
郊特牲曰天子大蜡八主先嗇而祭司嗇也祭百榖以<lb/>
報嗇也享農及郵表畷迎猫虎祭坊與水庸先嗇神農<lb/>
也主之者尊之也司嗇農官也百穀百榖之神也農先<lb/>
農也郵表畷田舍也猫虎驅鼠及豕坊以畜水庸以行<lb/>
水皆有功於田者也所謂報嗇者申上文祭百穀之義<lb/>
也所謂仁之至義之盡使之必報之者啟下文迎猫虎<lb/>
之詞也所謂土反其宅水歸其壑昆虫毋作草木歸其<lb/>
<pb n="KR4h0132_WYG_436-11a"/>
澤者所祝之詞也然則先嗇一司嗇二百榖三農四郵<lb/>
表畷五猫虎六坊七水庸八陳氏合坊庸為一分猫虎<lb/>
為二舍百榖而增昆虫誤矣王肅又分猫虎為二雖去<lb/>
昆虫而遺百榖亦未之盡惟横渠先生有曰百榖八也<lb/>
昆虫為害者不當祭斯為得之<lb/>
　　李淑人大節解<hi>李攀龍</hi>
中丞霍公大母李年二十餘撫遺孤焉既贈太淑人掩<lb/>
於帝恩其大節無以自達于上乃中丞狀之曰勤瘁憂<lb/>
<pb n="KR4h0132_WYG_436-11b"/>
苦精白貞純是先大母之徳也余惟八者備矣屹屹乎<lb/>
大節者哉方其夫永絶弱子在抱亟低徊于一往而藐<lb/>
諸之謂何跂予望之中廢不可知若將置焉而施復是<lb/>
顧業以黾勉孰與劾以大畢之為成仁也量力計期此<lb/>
伏彼起盖有日月可處而我未之即安者匍匐拮据不<lb/>
與焉勤矣惟兹孑遺㷀㷀在疚疢疾用勩忉怛為勞即<lb/>
庶幾將來瘏痡甚矣而逝者不返終身病之奚必殘形<lb/>
相拒毁體示絶始為慘哉瘁矣壅閼閟恤癙憂以痒如<lb/>
<pb n="KR4h0132_WYG_436-12a"/>
在晦㝠視聽𤣥黝雖猶託于世未亡人耳百爾紛紜藏<lb/>
之地下獨其所為喘息相屬者細若氣微若聲不可以<lb/>
已是重畜也憂矣可以已則舍生以之不可以巳斯生<lb/>
而有所不得舍也難乎其為心矣預防以自困致慮以<lb/>
自危既秀方實植微壯長有不在我者而志每窮焉以<lb/>
邀惠逝者拂亂煩寃甘此荼毒苦矣立孤難于殉葬善<lb/>
後優于軀命二倫是經大義以辨非託於難以竊便非<lb/>
假于優以茍存夫婦母子無遺憾焉精矣盖亦其質固<lb/>
<pb n="KR4h0132_WYG_436-12b"/>
有之既自不飭亦自不渝不然捐軀徇葬本以為潔而<lb/>
益視其華猶可物采非素以為行也光昭有家冺於無<lb/>
迹猶曰倫足以竊便義足以茍存云爾恬淡是常不以<lb/>
作色白矣據其所不得於舍生之心與其每窮焉之志<lb/>
如天地定分之不可易如山河定位之不可移殉葬自<lb/>
章捐軀自正溝瀆之諒匹夫一朝舉之矣又不然非其<lb/>
此之勤瘁不將以捐之幽苦不將以撓之乎貞矣激于<lb/>
始絶而裒于巳事與舍生而身亡均之失其半矣此夫<lb/>
<pb n="KR4h0132_WYG_436-13a"/>
各成其信非以為名而意自愜不解於慈非以為功而<lb/>
理自全故至於今無間然矣豈其習而便豈其守而存<lb/>
卒之自是自致厥美不遺純矣屹屹乎大節也哉喘息<lb/>
相屬命脈以文神明之胄後世少復余猶及見中丞為<lb/>
御史時主課天下郡國上計吏風裁卓然廷尉中丞少<lb/>
司馬司冦徧厯三臺大績益著於太淑人有餘烈矣勤<lb/>
瘁憂苦精白貞純具大臣之道焉有味乎其言之也<lb/>
　　井田解<hi>徐渭</hi>
<pb n="KR4h0132_WYG_436-13b"/>
自禹治水後九州諸大水不大泛溢决徙者盖田以井<lb/>
故也田井間之水自遂而溝而洫而澮溝廣深各四尺<lb/>
洫廣深各倍之盖取其細流以澤田而水勢之分千條<lb/>
萬派如髪之析而約於梳齒無䐈膩不通之患廢井田<lb/>
而為阡陌則凡向所析之細流盡併而為陸矣猶髪之<lb/>
舊析於梳齒者今還束而髻之其勢併其力自悍安得<lb/>
不决且徙又當其始溝洫而澮也田上之由行自徑而<lb/>
畛而塗而道徑可走牛馬畛容大車塗容乗車一道容<lb/>
<pb n="KR4h0132_WYG_436-14a"/>
乗車二而四方輦輪並得直抵畿輔井廢而陸以田則<lb/>
由行車輦未免避田避田則四方道里始不勝其紆曲<lb/>
倍日月費旅給故井田費不特妨水且妨陸矧曰無以<lb/>
限戎馬邪<lb/>
　　閒閒子解<hi>張鼐</hi>
閒閒子性鈍喜讀書材拙喜著述善病而臞喜接引賓<lb/>
客談文章性命之事弟子愛閒閒子者進而規曰盍枯<lb/>
坐而㝠心絶軌跡而塞兊以䕶其氣乎閒閒子佩其言<lb/>
<pb n="KR4h0132_WYG_436-14b"/>
扁其室曰閒而報以閒之説也人之生也輪輸轂轉殆<lb/>
未有停機焉天道之生而藏也地道之潮而汐也人道<lb/>
之動而静也往而新運而不積新故生不積故閒矣流<lb/>
水之涓涓汩汩而常清也瀦而蓄之有不終日腐者幾<lb/>
希人自生而即渉于動矣動而静故静不可見而動也<lb/>
善所謂人生而静天之性也今人但知枯坐之為静㝠<lb/>
心之為安絶軌跡而塞其兊之為暇也夫安知不枯坐<lb/>
之静不㝠心之安不絶軌跡塞兊之暇乎且人之靈心<lb/>
<pb n="KR4h0132_WYG_436-15a"/>
必有所寄不寄之于詩書文章談論則必轉而他寄焉<lb/>
夫他寄者羶逐之場而濁淖之府也酒食醉飽之餘而<lb/>
博奕籌算之事也愛其生而生殘厚其身而身殃吾安<lb/>
知挾冊者之不猶賢于博塞以逰者乎今夫心王種也<lb/>
王種無為亦必寄其權于公孤宰執而無為之體安若<lb/>
其無所寄而宦官宫妾必有乗其間而竊之者矣故王<lb/>
種之寄于臣種也臣種亦王種也心官之寄于詩書文<lb/>
章談論也詩書文章談論皆閒心也無勞爾形而不能<lb/>
<pb n="KR4h0132_WYG_436-15b"/>
不用形無揺爾精而不能不用精不用其形不用其精<lb/>
則其為人也同于枯魚夫形色者有盡之物也而天性<lb/>
者不蝕之根也天性閒則形色泰矣天性不勞且疲即<lb/>
形色不妨日運動矣故曰制而不著放而不動處喧無<lb/>
惡渉事無惱夫無事者讀書之訣也明諸心者著述之<lb/>
妙道也眼前無一不善人者賓客友朋皆足生我也此<lb/>
其為閒也不既多乎鏡隨物現形而鏡不勞鏡閒而形<lb/>
自忙也晴空無塵而逰雲之往來無礙晴空閒故能為<lb/>
<pb n="KR4h0132_WYG_436-16a"/>
逰雲受也吾是以稱閒閒子嗟乎大鵬飛以六月息而<lb/>
閒易曰君子以自強不息而閒夫知不息了義者可以<lb/>
言六月之息矣然則閒閒子即讀書著述談道論文其<lb/>
亦真閒人也已可以養生可以盡年作閒閒子解<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_436-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百三十六<lb/>
<pb n="KR4h0132_WYG_436-17a"/>
欽定四庫全書<lb/>
　文章辨體彚選巻四百三十六<lb/>
　　　　　　　　　　　明　賀復徴　編<lb/>
解二<lb/>
　　碑解<hi>宋孫何</hi>
進士鮑源以文見借有碑二十首與之語頗熟東漢李<lb/>
唐之故事惜其安于所習猶有未變乎俗尚者作碑解<lb/>
以貺之碑非文章之名也盖後人假以載其銘耳銘之<lb/>
<pb n="KR4h0132_WYG_436-17b"/>
不能盡者復全之以序而編録者通謂之文斯失矣陸<lb/>
機曰碑披文而相質則本末無據焉銘之所始盖始於<lb/>
論譔祖考稱述器用因其鐫刻而垂乎鑒誡也銘之於<lb/>
嘉量者曰量銘斯可也謂其文為量不可也銘之於景<lb/>
鍾曰鍾銘斯可矣謂其文為鍾不可也銘之於廟鼎者<lb/>
曰鼎銘斯可矣謂其文為鼎不可也古者盤盂几杖皆<lb/>
有銘就而稱之曰盤銘盂銘几銘杖銘則庶幾乎正若<lb/>
指其文曰盤曰盂曰几曰杖則三尺童子皆將笑之今<lb/>
<pb n="KR4h0132_WYG_436-18a"/>
人之為碑亦猶是矣天下皆踵于失故衆不知其非也<lb/>
蔡邕有黄鉞銘不謂其文為黄鉞也崔瑗有座右銘不<lb/>
謂其文為座右也檀弓曰公室視豐碑三家視桓楹釋<lb/>
者曰豐碑斲大木為之桓楹者形如大楹耳四植謂之<lb/>
桓喪大記曰君葬四綍二碑大夫葬二綍二碑又曰凡<lb/>
封用綍去碑釋者曰碑桓楹也樹之於壙之前後以紼<lb/>
繞之間之轆轤輓棺而下之用綍去碑者縱下之時也<lb/>
祭儀曰祭之日君牽牲既入廟門麗于碑釋者曰麗繫<lb/>
<pb n="KR4h0132_WYG_436-18b"/>
也謂牽牲入廟繫著中庭碑也或曰以紖貫碑中也聘<lb/>
禮曰賔自碑内聽命又曰東面北上碑南釋者曰官必<lb/>
有碑所以識日景引隂陽也考是四説則古之所謂碑<lb/>
者乃葬祭饗聘之際所植一大木耳而其字從石者將<lb/>
取其堅且久乎然未聞勒銘於上者也今喪葬令其螭<lb/>
首龜趺洎丈尺品秩之制又易之以石者後儒所增耳<lb/>
堯舜夏商周之盛六經所載皆無刻石之事管子稱無<lb/>
懐氏封泰山刻石紀功者出自寓言不足傳信又世稱<lb/>
<pb n="KR4h0132_WYG_436-19a"/>
周宣王蒐于岐陽命從臣刻石今謂之石鼓或曰獵碣<lb/>
洎延陵墓表俚俗目為夫子十字碑者其事皆不經見<lb/>
吾無取焉司馬遷著始皇本紀著其登嶧山上㑹稽甚<lb/>
詳止言刻石頌徳或曰立石紀頌亦無勒碑之説今或<lb/>
謂之嶧山碑者乃野人之言耳漢班固有泗水亭長碑<lb/>
文蔡邕有郭有道陳太丘碑文其文皆有序冠篇末則<lb/>
亂之以銘未嘗斥碑之材而為文章之名也彼士衡未<lb/>
知何從而得之由魏而下迄乎李唐立碑者不可勝數<lb/>
<pb n="KR4h0132_WYG_436-19b"/>
大抵皆約班蔡而為者也雖失聖人述作之意然猶髣<lb/>
髴乎古迨李翺為商愍女碑羅隠為三叔碑梅先生碑<lb/>
則所謂序與銘皆混而不分集列其目亦不復曰文考<lb/>
其實又未嘗勒之於石是直以繞紼麗牲之具而名其<lb/>
文戾孰甚焉復古之事不當如此貽誤千載職機之由<lb/>
今之人為文揄揚前哲謂之賛可也警䇿官守謂之箴<lb/>
可也鍼砭史闕謂之論可也辨析政事謂之議可也祼<lb/>
獻宗廟謂之頌可也陶冶性情謂之謌詩可也何必區<lb/>
<pb n="KR4h0132_WYG_436-20a"/>
區於不經之題而専以碑為也設若依違時尚不欲全<lb/>
咈乎譊譊者則如班蔡之作存序與銘通謂之文亦其<lb/>
次也夫子曰必也正名乎又曰名不正則言不順君子<lb/>
之於名不可斯須而不正也况厯代之誤終身之惑可<lb/>
不革乎何始寓家於潁以渉道猶淺嘗適野見荀陳古<lb/>
碑數四皆穴其上若貫索之為者走而問故起居郎張<lb/>
公觀公曰此無足異也盖漢實去舜未逺猶有古豐碑<lb/>
之象耳後之碑則不然矣五載前接栁先生仲塗仲塗<lb/>
<pb n="KR4h0132_WYG_436-20b"/>
又具道前事適與何合且大噱昔人之好為碑者久欲<lb/>
發揮其説以詒同志自念資望至淺未必能見信於人<lb/>
又近世多以是作相髙而夸為大言茍從而明之則謗<lb/>
將叢起故蓄之而不發以生力古嗜學偶泥於衆好其<lb/>
兄又於何為進士同年故為生一二而辨之噫古今之<lb/>
疑文章之失尚有大於此者甚衆吾徒樂因循而憚改<lb/>
作多謂其事之故然生第勉而思之則所得不獨在於<lb/>
碑矣<lb/>
<pb n="KR4h0132_WYG_436-21a"/>
　　劉景烈字解<hi>劉敞</hi>
劉侯外戚公子也而過人者三其弓七鈞而射百步末<lb/>
可以斃牛兵無長短劍無單複應敵施巧倐忽不可知<lb/>
如神居士大夫間而恂恂不失節似儒者予是以嘉之<lb/>
夫士有英邁之氣而非功名之時則略為不用資功名<lb/>
之時而無信任之勢則效為不見今劉侯其天材多矣<lb/>
又有肺腑之親而四方邊塞尚多恣睢者設使因其時<lb/>
奮其氣功名豈遂少哉而久處未試予是以惜之它日<lb/>
<pb n="KR4h0132_WYG_436-21b"/>
因燕飲酒言曰吾名永年而字昌齡以為釋可也以為<lb/>
訓則不可幸有以易之予曰然使貴而可以永年則安<lb/>
有齊梁之君使富而可以永年則安有范中行之臣齊<lb/>
梁之貴范中行之富而忽然不聞彼可以永年者安在<lb/>
哉在功名而已矣天地無窮而人之生有涯以夫有涯<lb/>
逰無窮之中而無以自别也蠢然作蟄然止則已矣雖<lb/>
萬物何辨焉嗟乎此智勇士捐筋力忘利害而不顧以<lb/>
求就功名者也故一託於義而終身安之金石象其聲<lb/>
<pb n="KR4h0132_WYG_436-22a"/>
丹青狀其貌簡䇿叙其實若是可以永年矣字子以景<lb/>
烈如何座客相和唱善劉侯拜且謝曰謹受教請銘之<lb/>
心不敢須臾忘因序其語授之<lb/>
　　魏梁解<hi>歐陽修</hi>
予論正統辨魏梁不為偽議者或非予大失春秋之㫖<lb/>
以謂魏梁皆負簒弑之惡當加誅絶而反進之是奬簒<lb/>
也非春秋之志也予應之曰是春秋之志耳魯桓公弑<lb/>
隠公而自立者宣公弑子赤而自立者鄭厲公逐世子<lb/>
<pb n="KR4h0132_WYG_436-22b"/>
忽而自立者衛公孫剽逐其君衎而自立者聖人于春<lb/>
秋皆不絶其為君此予所以不黜魏梁者用春秋之法<lb/>
也魏梁之惡三尺童子皆知可惡予不得聖人之法為<lb/>
據依其敢進而不疑乎然則春秋亦奬簒乎曰惟不絶<lb/>
四者之為君於此見春秋之意也聖人之於春秋用意<lb/>
深故能勸戒切為言信然後善惡明夫欲著其罪於後<lb/>
世在乎不没其實其實嘗為君矣書其為君其實簒也<lb/>
書其簒各傳其實而使後世信之則四君之罪不可得<lb/>
<pb n="KR4h0132_WYG_436-23a"/>
而揜耳使為君者不得揜其惡則人之為惡者庶乎其<lb/>
息矣是謂用意深而勸戒切為言信而善惡明也凡惡<lb/>
之為名非徒君子嫉之雖為小人者亦知其可惡也而<lb/>
小人常至於為惡者盖以人為可欺與夫幸人不知而<lb/>
可揜耳夫位莫貴乎國君而不能逃大惡之名所以示<lb/>
人不可欺而惡不可揜也就使四君因聖人誅絶而其<lb/>
惡彰焉則後世之為惡者將曰彼不幸遭逢聖人黜絶<lb/>
而不得為君遂彰其惡耳我無孔子世莫我黜則冀人<lb/>
<pb n="KR4h0132_WYG_436-23b"/>
為可欺而惡可揜也如此則僥倖之心啓矣惟與其為<lb/>
君使不得揜其惡者春秋之意深也桀紂不待貶其為<lb/>
王而萬世所共惡者也今匹夫之士比之顔閔則喜方<lb/>
之桀紂則怒是大惡之君不及一善之士也春秋之於<lb/>
大惡之君不誅絶之者不害其褒善貶惡之㫖也惟不<lb/>
没其實以著其罪而信乎後世與其為君而不得揜其<lb/>
惡以息人之為惡能知春秋之此㫖然後知予不黜魏<lb/>
梁之是也<lb/>
<pb n="KR4h0132_WYG_436-24a"/>
　　解疑<lb/>
或議涪翁御奴婢不用鞭撻能慈而不能威涪翁笑曰<lb/>
奴婢賤人不過為惡而詐善慢令而詐恭當其見效在<lb/>
前雖我亦不能不怒退自省不肖之狀在予躬者甚多<lb/>
方且自鞭其後又何暇舍巳之沐猴而治人之沐猴哉<lb/>
或曰孔子曰小懲而大戒小人之福然則非與涪翁曰<lb/>
然有是言也不曰不教而誅謂之虐不戒視成謂之暴<lb/>
慢令致期謂之賊乎今之用鞭撻者有能離此三過者<lb/>
<pb n="KR4h0132_WYG_436-24b"/>
乎昔陶淵明為彭澤令遣一力助其子之耕耘告之曰<lb/>
此亦人子也善遇之此所謂臨人而有父母之心者也<lb/>
夫臨人而無父母之心是豈人也哉是豈人也哉<lb/>
　　儒解<hi>明王禕</hi>
有用之謂儒世之論者顧皆謂儒為無用何也曰非論<lb/>
者之過也彼所謂無用誠無用者也而吾所謂有用者<lb/>
則非彼之所謂無用矣夫周公孔子儒者也周公之道<lb/>
嘗用於天下矣孔子雖不得其位而其道即周公之道<lb/>
<pb n="KR4h0132_WYG_436-25a"/>
天下之所用也其為道也自格物致知以至於治國平<lb/>
天下内外無二致也自本諸身以至於徴諸庶民建諸<lb/>
三王本末皆一貫也小之則云為於日用事物之間大<lb/>
之則可以位天地育萬物也斯道也周公孔子之所謂<lb/>
儒者也周公孔子逺矣其遺言固載於六經凡帝王經<lb/>
世之略聖賢傳心之要粲然具在後世儒者之所取法<lb/>
也不法周公孔子不足謂為儒儒而法周公孔子矣其<lb/>
不可謂為有用乎噫斯吾之所謂儒者也其果世之所<lb/>
<pb n="KR4h0132_WYG_436-25b"/>
謂無用者乎且世之所謂無用者我知之矣縫掖其衣<lb/>
髙視而濶步其為業也呫畢訓詁而已耳綴緝辭章而<lb/>
已耳問之天下國家之務則曰我儒者非所習也使之<lb/>
涉事而遇變則曰我儒者非所能也嗟乎儒者之道其<lb/>
果盡於訓詁辭章而已乎此其為儒也其為世所詆訾<lb/>
而䝉迂闊之譏也固宜謂之為無用固誠無用矣而又<lb/>
何怪焉姑孰潘君章甫儒之有用者也自為右史即以<lb/>
嘉言讜論上簡主知厯僉湖廣淛東憲所至赫赫有政<lb/>
<pb n="KR4h0132_WYG_436-26a"/>
譽用是入中書為參議遂拜江西按察使夫陪鈞軸總<lb/>
憲度國家之任莫重焉而君則迭任之此其為有用夫<lb/>
人之所知也抑余之所知固有大於是者周公孔子之<lb/>
道吾將望之儒者之效庻幾賴以暴白於天下寧如今<lb/>
日所見而已乎雖然有用之用難矣而無用之用亦不<lb/>
易也若余者盖業於無用之用流於迂闊不能以自返<lb/>
者也君盍有以教我乎哉余嘗執筆繼君後知之也深<lb/>
故於其行解儒以為贈<lb/>
<pb n="KR4h0132_WYG_436-26b"/>
　　八蜡解<hi>程敏政</hi>
郊特牲曰天子大蜡八主先嗇而祭司嗇也祭百榖以<lb/>
報嗇也享農及郵表畷迎猫虎祭坊與水庸先嗇神農<lb/>
也主之者尊之也司嗇農官也百穀百榖之神也農先<lb/>
農也郵表畷田舍也猫虎驅鼠及豕坊以畜水庸以行<lb/>
水皆有功於田者也所謂報嗇者申上文祭百穀之義<lb/>
也所謂仁之至義之盡使之必報之者啟下文迎猫虎<lb/>
之詞也所謂土反其宅水歸其壑昆虫毋作草木歸其<lb/>
<pb n="KR4h0132_WYG_436-27a"/>
澤者所祝之詞也然則先嗇一司嗇二百榖三農四郵<lb/>
表畷五猫虎六坊七水庸八陳氏合坊庸為一分猫虎<lb/>
為二舍百榖而增昆虫誤矣王肅又分猫虎為二雖去<lb/>
昆虫而遺百榖亦未之盡惟横渠先生有曰百榖八也<lb/>
昆虫為害者不當祭斯為得之<lb/>
　　李淑人大節解<hi>李攀龍</hi>
中丞霍公大母李年二十餘撫遺孤焉既贈太淑人掩<lb/>
於帝恩其大節無以自達于上乃中丞狀之曰勤瘁憂<lb/>
<pb n="KR4h0132_WYG_436-27b"/>
苦精白貞純是先大母之徳也余惟八者備矣屹屹乎<lb/>
大節者哉方其夫永絶弱子在抱亟低徊于一往而藐<lb/>
諸之謂何跂予望之中廢不可知若將置焉而施復是<lb/>
顧業以黾勉孰與劾以大畢之為成仁也量力計期此<lb/>
伏彼起盖有日月可處而我未之即安者匍匐拮据不<lb/>
與焉勤矣惟兹孑遺㷀㷀在疚疢疾用勩忉怛為勞即<lb/>
庶幾將來瘏痡甚矣而逝者不返終身病之奚必殘形<lb/>
相拒毁體示絶始為慘哉瘁矣壅閼閟恤癙憂以痒如<lb/>
<pb n="KR4h0132_WYG_436-28a"/>
在晦㝠視聽𤣥黝雖猶託于世未亡人耳百爾紛紜藏<lb/>
之地下獨其所為喘息相屬者細若氣微若聲不可以<lb/>
已是重畜也憂矣可以已則舍生以之不可以巳斯生<lb/>
而有所不得舍也難乎其為心矣預防以自困致慮以<lb/>
自危既秀方實植微壯長有不在我者而志每窮焉以<lb/>
邀惠逝者拂亂煩寃甘此荼毒苦矣立孤難于殉葬善<lb/>
後優于軀命二倫是經大義以辨非託於難以竊便非<lb/>
假于優以茍存夫婦母子無遺憾焉精矣盖亦其質固<lb/>
<pb n="KR4h0132_WYG_436-28b"/>
有之既自不飭亦自不渝不然捐軀徇葬本以為潔而<lb/>
益視其華猶可物采非素以為行也光昭有家冺於無<lb/>
迹猶曰倫足以竊便義足以茍存云爾恬淡是常不以<lb/>
作色白矣據其所不得於舍生之心與其每窮焉之志<lb/>
如天地定分之不可易如山河定位之不可移殉葬自<lb/>
章捐軀自正溝瀆之諒匹夫一朝舉之矣又不然非其<lb/>
此之勤瘁不將以捐之幽苦不將以撓之乎貞矣激于<lb/>
始絶而裒于巳事與舍生而身亡均之失其半矣此夫<lb/>
<pb n="KR4h0132_WYG_436-29a"/>
各成其信非以為名而意自愜不解於慈非以為功而<lb/>
理自全故至於今無間然矣豈其習而便豈其守而存<lb/>
卒之自是自致厥美不遺純矣屹屹乎大節也哉喘息<lb/>
相屬命脈以文神明之胄後世少復余猶及見中丞為<lb/>
御史時主課天下郡國上計吏風裁卓然廷尉中丞少<lb/>
司馬司冦徧厯三臺大績益著於太淑人有餘烈矣勤<lb/>
瘁憂苦精白貞純具大臣之道焉有味乎其言之也<lb/>
　　井田解<hi>徐渭</hi>
<pb n="KR4h0132_WYG_436-29b"/>
自禹治水後九州諸大水不大泛溢决徙者盖田以井<lb/>
故也田井間之水自遂而溝而洫而澮溝廣深各四尺<lb/>
洫廣深各倍之盖取其細流以澤田而水勢之分千條<lb/>
萬派如髪之析而約於梳齒無䐈膩不通之患廢井田<lb/>
而為阡陌則凡向所析之細流盡併而為陸矣猶髪之<lb/>
舊析於梳齒者今還束而髻之其勢併其力自悍安得<lb/>
不决且徙又當其始溝洫而澮也田上之由行自徑而<lb/>
畛而塗而道徑可走牛馬畛容大車塗容乗車一道容<lb/>
<pb n="KR4h0132_WYG_436-30a"/>
乗車二而四方輦輪並得直抵畿輔井廢而陸以田則<lb/>
由行車輦未免避田避田則四方道里始不勝其紆曲<lb/>
倍日月費旅給故井田費不特妨水且妨陸矧曰無以<lb/>
限戎馬邪<lb/>
　　閒閒子解<hi>張鼐</hi>
閒閒子性鈍喜讀書材拙喜著述善病而臞喜接引賓<lb/>
客談文章性命之事弟子愛閒閒子者進而規曰盍枯<lb/>
坐而㝠心絶軌跡而塞兊以䕶其氣乎閒閒子佩其言<lb/>
<pb n="KR4h0132_WYG_436-30b"/>
扁其室曰閒而報以閒之説也人之生也輪輸轂轉殆<lb/>
未有停機焉天道之生而藏也地道之潮而汐也人道<lb/>
之動而静也往而新運而不積新故生不積故閒矣流<lb/>
水之涓涓汩汩而常清也瀦而蓄之有不終日腐者幾<lb/>
希人自生而即渉于動矣動而静故静不可見而動也<lb/>
善所謂人生而静天之性也今人但知枯坐之為静㝠<lb/>
心之為安絶軌跡而塞其兊之為暇也夫安知不枯坐<lb/>
之静不㝠心之安不絶軌跡塞兊之暇乎且人之靈心<lb/>
<pb n="KR4h0132_WYG_436-31a"/>
必有所寄不寄之于詩書文章談論則必轉而他寄焉<lb/>
夫他寄者羶逐之場而濁淖之府也酒食醉飽之餘而<lb/>
博奕籌算之事也愛其生而生殘厚其身而身殃吾安<lb/>
知挾冊者之不猶賢于博塞以逰者乎今夫心王種也<lb/>
王種無為亦必寄其權于公孤宰執而無為之體安若<lb/>
其無所寄而宦官宫妾必有乗其間而竊之者矣故王<lb/>
種之寄于臣種也臣種亦王種也心官之寄于詩書文<lb/>
章談論也詩書文章談論皆閒心也無勞爾形而不能<lb/>
<pb n="KR4h0132_WYG_436-31b"/>
不用形無揺爾精而不能不用精不用其形不用其精<lb/>
則其為人也同于枯魚夫形色者有盡之物也而天性<lb/>
者不蝕之根也天性閒則形色泰矣天性不勞且疲即<lb/>
形色不妨日運動矣故曰制而不著放而不動處喧無<lb/>
惡渉事無惱夫無事者讀書之訣也明諸心者著述之<lb/>
妙道也眼前無一不善人者賓客友朋皆足生我也此<lb/>
其為閒也不既多乎鏡隨物現形而鏡不勞鏡閒而形<lb/>
自忙也晴空無塵而逰雲之往來無礙晴空閒故能為<lb/>
<pb n="KR4h0132_WYG_436-32a"/>
逰雲受也吾是以稱閒閒子嗟乎大鵬飛以六月息而<lb/>
閒易曰君子以自強不息而閒夫知不息了義者可以<lb/>
言六月之息矣然則閒閒子即讀書著述談道論文其<lb/>
亦真閒人也已可以養生可以盡年作閒閒子解<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_436-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百三十六<lb/>
</p>
<p>
</p>
  </div>
</body>
</text>
</TEI>
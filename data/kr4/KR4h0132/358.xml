<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百五十八</head> <lb/>
    <p>
<pb n="KR4h0132_WYG_358-1a"/>
欽定四庫全書<lb/>
　文章辨體彚選巻三百五十八<lb/>
　　　　　　　　　　　　明　賀復徵　編<lb/>
序七十八<lb/>
　　永明道蹟序<hi>明陶望齡</hi>
衆生之情處處執著菩薩教化處處破除辟之嬰兒疾<lb/>
病為乳所傷良醫審證止乳與藥疾則旋已又病久困<lb/>
為藥所傷智人知之遣醫罷藥患亦隨愈然不妨乳有<lb/>
<pb n="KR4h0132_WYG_358-1b"/>
哺養之益藥有療治之功止乳是權而槩奪則餒死者<lb/>
必相藉矣遣醫是暫而例遣則沈痼者必無幸矣三乗<lb/>
對治者療煩惱之妙藥也衆善齊臻者養法身之乳湩<lb/>
也滯之則礙正知見故菩提達摩而降皆絶言思以遣<lb/>
之廢之則乖圎融門故永明大師嗣興渾理事而以身<lb/>
范焉大師法眼之嫡孫韶師之真子妙契單傳親蒙記<lb/>
莂然禪宗不立文字而師樂説無礙百巻河懸禪宗呵<lb/>
斥坐禪而師跏趺九旬鷃巢衣裓禪宗指決唯心無他<lb/>
<pb n="KR4h0132_WYG_358-2a"/>
浄土而師經行持念角虎示人禪宗但貴眼正不貴行<lb/>
履而師萬善同歸勤行百八所以抑虗濫示之隄防<lb/>
導因心趣於極果真金出冶盛作莊嚴大海吞流不辭<lb/>
涓滴真祖位大成之聖法王金輪之尊者也大師示寂<lb/>
後塔於大慈山院曰壽寧圯廢湮滅址歸俗士浄慈僧<lb/>
壑公者夙懷遺蹟號慕詢求於蓁莽中竟得舍利緇白<lb/>
瞻禮如重霾餘慧日再見僉謀於法堂之背建窣堵波<lb/>
用嚴供養併彚緝遺事唯以圖讃目曰永明道蹟傳布<lb/>
<pb n="KR4h0132_WYG_358-2b"/>
四衆於戲洪波白浪靈骨具存潭北湘南塔様無改育<lb/>
王七寳古佛一錐欲識永明者於未添香前共著眼看<lb/>
　　祩宏先生戒殺文序<hi>湯顯祖</hi>
春秋介葛聞牛鳴知悲其子三犧矣賓孟嘆雄鷄自斷<lb/>
其羽悲而疑之后予從太常視一犧齒長矣常先祭數<lb/>
日涕下不食引之不行數以免後乃數人負之至庖門<lb/>
竟自喑嗚躑躅死不成為犧何其信也夫以禮死而痛<lb/>
若是況乎以食折財竟者乎夫太古食鮮如豺獺相祭<lb/>
<pb n="KR4h0132_WYG_358-3a"/>
已亂矣中古粒食而不絶鮮至蜂蟬螘子亦為聖人所<lb/>
食豈不痛哉此亦聖人生長東土習味内恕不能為之<lb/>
斷矣末流至使肉食君子肥不可動昏不可靈又使貧<lb/>
士流涎餂啖其側此非膏脂之累乃聖人不制之過也<lb/>
幸有西方神人因機止殺有如萬一禽魚復安横目之<lb/>
心浄矣至云無始以來逓代相食取報人無信焉徵于<lb/>
余郡南青雲鄉有獵翠少年乃為一美人死後美人死<lb/>
時有大翠鳥如鷰出户飛余先祖伯清聞之嘆曰心精<lb/>
<pb n="KR4h0132_WYG_358-3b"/>
則化寧循其瑞翠精干怨猶能報人況靈于翠者乎遂<lb/>
素食草履常步耦耕斷内人珠翠飾恐犯為人所化牛<lb/>
馬蛤翠也今何可得乎善哉祩宏先生為諸蟲流涕鴻<lb/>
臚孫君又為精信廣流傳焉粒為癰疽勒方度殺業也<lb/>
　　成唯識論俗詮序<hi>黄汝亨</hi>
原夫識者心之光也日月之光自明以流神慧之識繇<lb/>
心而現識分為九心則唯一天親授之無著即識付心無<lb/>
著暢于彌勒因心開識頌宣論衍成立無殊相現性摹<lb/>
<pb n="KR4h0132_WYG_358-4a"/>
虚空非假故不知萬法惟識法等執筌不知三界惟心<lb/>
識同逐影識淆則匪論不彰論晦而匪詮不識末俗與<lb/>
法以俱沈上智併識而俱墮此法師昱公俗詮之所以<lb/>
作也乃知心光分於衆識如寳燭之出明諸識闡于羣<lb/>
論如通衢之然燭而真論剖于俗詮又如秉燭之徹衢<lb/>
䕶法之證天親慈恩之朗𤣥鑑昱師之續慈恩可謂並<lb/>
融一宗頓超三界鈞天合響海水一味又何差殊覩乎<lb/>
故知永明宗鏡攝性相以雙圓彌勒闡宗依一真而摹<lb/>
<pb n="KR4h0132_WYG_358-4b"/>
相善乎無著之語其弟天親曰汝昔用舌善巧毁謗大<lb/>
乗還用此舌善巧讃嘆大乗故知讃歎等于毀謗善巧<lb/>
亦為空華假令心空識空則三十為綴識滅論滅即九<lb/>
大焉依説性如滓太清指相愈添蛇足心行圓成言詮<lb/>
何有昱師宻意神而明之信哉存乎其人矣<lb/>
　　寳藏論序<hi>黄汝亨</hi>
慨夫塵世緣深真如義晦故仲尼太息于逝水莊周妙<lb/>
契于藏山不有有力之負誰窺無價之珍知者不言而<lb/>
<pb n="KR4h0132_WYG_358-5a"/>
𤣥海茫如言者不知而浮波紛若遂使沈珠㒺象持璧<lb/>
虚歸是佛所憐非僧不渡粤惟長安釋肇宏宣不二法<lb/>
門曰空曰有兩際非真實有真空愚智同觀故廣照品<lb/>
第一外依假合内縁妄顯離脱諸纒微了一義故離微<lb/>
品第二湼槃無礙自性虚通一念起迷本際永隔故本<lb/>
際品第三列三品以諦觀攝一宗而互規微文參伍散<lb/>
花雨于諸天妙㫖昭融廓陰沈于大地恍入維摩室藏<lb/>
無可藏如遇波斯王寳得其寳允列森羅之府洵通秘<lb/>
<pb n="KR4h0132_WYG_358-5b"/>
宻之闗者矣保叔塔僧通本每勤苦行獨抱靈心絫創<lb/>
勝因作浮生之津筏微窺大乘持寳藏之筌蹄捨等布<lb/>
金刻非災木斯亦負之夜半比于日新者也嗚呼書非<lb/>
言表言豈意宗參之則披沙得金執之則刓石非玉有<lb/>
如詭辨詎曰神明欲證如來之因勿墮綺語之障可耳<lb/>
　　為僧募白衣大士像序<hi>艾南英</hi>
予至武陵寓大善僧舎主僧覺初方募建白衣大士像<lb/>
為衆生祈𦙍嗣者致禱祝焉而属予弁其端簡予前後<lb/>
<pb n="KR4h0132_WYG_358-6a"/>
為僧徒作諸佛募縁碑記之文以數十計而大士居其<lb/>
半大士聞修空覺之㫖予不能舉以示人強人以不知<lb/>
而僅舉其感應靈異之迹若現聲於唐太宗之食鷄子<lb/>
現像於唐文宗之食蛤蜊者以告四方之人而未嘗及<lb/>
白衣大士使世之無子而求有子求有子而又求福徳<lb/>
智慧之子者無所緣而動而又未嘗發明其的然之理<lb/>
合於吾聖賢者則吾於大士之文尚有所闕方思補其<lb/>
未備而不能不動念於覺初之請也雖然僧伽靈異之<lb/>
<pb n="KR4h0132_WYG_358-6b"/>
迹其他固不可思議至於無子而予人以子予人以子<lb/>
而又予以福徳智慧之子則吾嘗竊疑之以彼其道既<lb/>
已棄妻子婚宦不事則宜一切以其法繩天下顧不獨<lb/>
不以其法繩人而且為衆生遂子姓之樂況嗣續之事<lb/>
起於男女牝牡之欲此宜清浄寂滅者所視為穢濁鄙<lb/>
褻而彼且黙相其間何為者則常槩疑之以為稗談所<lb/>
載傳聞所述凡無子而有子指為大士者一切皆偽而<lb/>
予一二友人則又確為明徴如極峯熊君雲將李君兩<lb/>
<pb n="KR4h0132_WYG_358-7a"/>
君皆今世偉人其言應不妄極峰未舉子時奉白衣觀<lb/>
音唯謹一夕夢大士乗流至其家次日遊河壖見羣兒<lb/>
澡浴水濱有浮茭聚流而下羣兒取茭去其覆因大呼<lb/>
曰得一菩薩矣取視之白衣像也像髙尺餘木理堅重<lb/>
與茭並浮又與夢符因建庵以覆之自是連舉三丈夫<lb/>
子事詳極峰所自為記雲將李君者大司馬克齋公之<lb/>
孫中丞見羅先生之從子也其室人以不宜子奉持白<lb/>
衣經一夕夢大士送子指其旁一妾授之雲將家多姬<lb/>
<pb n="KR4h0132_WYG_358-7b"/>
媵他有所寵愛其室人欲私試之秘其夢不以語雲將<lb/>
既而有娠則大士夢中所授者也兩君皆今世偉人不<lb/>
為綺語以惑衆而予又得之兩君親授非若稗談傳聞<lb/>
之謬所以大士靈異之迹合之大士所為棄妻子婚宦<lb/>
清浄寂滅之教而有所不得葢常思之西方之所謂僧<lb/>
伽即吾國中之所謂聖賢也夫天下豈有情外之聖賢<lb/>
哉無子而求有子有子而求福徳智慧之子此大聖大<lb/>
賢與衆庸之所同若無子而不必有子有子而不必其<lb/>
<pb n="KR4h0132_WYG_358-8a"/>
為良子此其人必禽獸虺蛇其心而後可且不獨此也<lb/>
自天子公侯卿大夫士庶各守其業而後天下治天子<lb/>
有賢子以守其天下諸侯有賢子以守其國卿大夫士<lb/>
庶有賢子以守其家農工商賈有賢子以世其髙曽之<lb/>
事則雖禮樂刑政三代所恃以為治者皆可懸而不用<lb/>
使天子諸侯卿大夫士庶無子以守其天下國家即有<lb/>
子而皆昏庸暴虐奸鄙樂禍之人則天下之亂且從兹<lb/>
而起殺奪争鬭之惨有不可勝言者豈復有世道哉嗚<lb/>
<pb n="KR4h0132_WYG_358-8b"/>
呼使人人皆有賢子則夏商之後無桀紂周之後無幽<lb/>
厲天下不改而為春秋戰國生民之免於塗炭者其福<lb/>
徳可勝量乎彼以丹朱商均為子者幸而其時有聖人<lb/>
焉可以托天下又幸而其時去古未逺可以破世及之<lb/>
例而付之天下不然吾見二聖人者蹙蹙皇皇亦安能<lb/>
怡然於升遐殂落之日以功名終哉然則大士之寂滅<lb/>
清淨而不廢人道之感者亦以綱維世道而已矣抑是<lb/>
説也不始於僧伽月令之記曰𤣥鳥至至之日以太牢<lb/>
<pb n="KR4h0132_WYG_358-9a"/>
祀於髙禖而史記世家亦有禱尼山而生夫子之説至<lb/>
於姜嫄簡狄感生靈異雖大儒不以為非當是時佛之<lb/>
説未行於中國也秦漢以來三代之典既廢無復有𤣥<lb/>
鳥髙禖山川禱祀之禮而佛老之書徧天下則此以誠<lb/>
感彼以誠應亦事勢之必然何足怪哉故予既舉大士<lb/>
靈異之迹得之親授者以吿人而又舉其合吾聖賢之<lb/>
道者如此覺初持吾説以募武陵當有踴躍捐施而為<lb/>
之先者矣雖然大士以三十二應遍諸國土則夫無子<lb/>
<pb n="KR4h0132_WYG_358-9b"/>
而予人以子予人以子而并予人以福徳智慧之子者<lb/>
特其毫末予於他文固已論之詳矣<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百五十八<lb/>
</p>
<p>
</p>
  </div>
</body>
</text>
</TEI>
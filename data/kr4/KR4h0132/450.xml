<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷四百五十</head> <lb/>
    <p>
<pb n="KR4h0132_WYG_450-1a"/>
欽定四庫全書<lb/>
　文章辨體彚選卷四百五十<lb/>
　　　　　　　　　　　　明　賀復徵　編<lb/>
銘四<lb/>
　　沙漏銘<hi>明宋濓</hi>
沙漏之制貯細沙於地而注於斗凡運五輪焉其初輪<lb/>
軸長二尺有三寸圍寸有五分衡奠之軸端有輪輪圍<lb/>
尺有二寸八分上環十六斗斗廣八分深如之軸杪傳<lb/>
<pb n="KR4h0132_WYG_450-1b"/>
六齒沙傾斗運其齒鈎二輪旋之二輪之軸長尺圍如<lb/>
初從奠之輪之圍尺有五寸輪齒三十六軸杪亦傳六<lb/>
齒鈎三輪旋之三輪之圍軸若此與二輪同其如初軸<lb/>
杪亦傳六齒鈎四輪旋之四輪如三輪唯奠與二輪同<lb/>
輪杪亦傳六齒鈎中輪旋之中輪如四輪餘輪側旋中<lb/>
輪獨平旋軸崇尺有六寸其杪不設齒挺然上出貫於<lb/>
測景盤盤列十二時分刻盈百斵木為日形承以雲麗<lb/>
於軸中五輪犬牙相入次第運益遲中輪日行盤一周<lb/>
<pb n="KR4h0132_WYG_450-2a"/>
雲脚至處則知為何時何刻也餘輪各有楹附度中輪<lb/>
則否輪與沙池皆藏几腹盤露几面旁刻黄衣童子二<lb/>
一擊鼔一鳴鉦亦運衍沙使之沙之進退則日一視焉<lb/>
此其大畧也初灤陽水善氷雖爨鼎沃湯不能為漏新<lb/>
安詹君希元乃抽其精思以沙代之漏成人以為古未<lb/>
嘗聞較之郭守敬七寶燈漏鐘鼔應時而自鳴者殆將<lb/>
無媿乎浦陽鄭君永與希元遊京師因知其詳歸而製<lb/>
之請予銘銘曰<lb/>
<pb n="KR4h0132_WYG_450-2b"/>
挈壺建漏測以水用沙易之自詹始水澤腹堅沙弗止<lb/>
一日一周與天似鄭君繼之制益美請惜分隂視斯晷<lb/>
　　銅雀瓦硯銘<hi>宋濓</hi>
　臨汾徐昭家藏銅雀瓦硯獲於漳河中相傳逾百齡<lb/>
　兵部員外郎許珪以使事過之遂覯焉質貞而文黝<lb/>
　葢真物云太史金華宋濓為造銘曰<lb/>
埏埴成胎資氣母炎火一爍貞且夀禁雨迥風著勲久<lb/>
何哉舞榭塵爾踪天假漳河滌其醜出賛觚翰列左右<lb/>
<pb n="KR4h0132_WYG_450-3a"/>
虹光夜半上衝斗龍圖龜文首交紐要使遺文傳弗朽<lb/>
　　奎上人耘杖銘<hi>劉基</hi>
　奎上人得古藤以為杖而置鋤焉將以兩其用也名<lb/>
　之曰耘杖而劉基為之銘曰<lb/>
罾可以取魚而不可以縶鴽帶可以繫襦而不可以貫<lb/>
珠孰眇其癯而多乃需既予老是扶又薉莽之除畀康<lb/>
勿趄以弗迷厥塗杖乎杖乎嵗月逝矣子也予俱<lb/>
　　尺銘<hi>王禕</hi>
<pb n="KR4h0132_WYG_450-3b"/>
百分之積乃成乎尺尺而復累吾不知其止學之為功<lb/>
固如是<lb/>
　　觚銘<hi>王禕</hi>
以此書文常思明以此書事常思平以此書獄常思生<lb/>
以此書財常思輕<lb/>
　　鋤銘<hi>唐肅</hi>
墾而植本斯立培而垕孽斯茂衡從淺深毋爾茍<lb/>
　　甕銘<hi>唐肅</hi>
<pb n="KR4h0132_WYG_450-4a"/>
泉之容伊徳之充泉之吐伊澤之溥其繘勿羸其絜勿<lb/>
隳勿事乎桔橰之機<lb/>
　　刃銘<hi>唐肅</hi>
惡草之滋賴汝之剪夷弗剪弗夷則茅塞其蹊<lb/>
　　筐銘<hi>唐肅</hi>
掇其美毋以下體歛其實勿滿而溢虛而受之乃其徳<lb/>
左之右之慎爾執<lb/>
　　釜銘<hi>唐肅</hi>
<pb n="KR4h0132_WYG_450-4b"/>
溉于斯烹于斯我有㫖畜甘如飴彼鼎食者殆而<lb/>
　　盤銘<hi>唐肅</hi>
脂勿我惡兮羶勿我慕兮惟味道之助兮<lb/>
　　燈銘<hi>何景明</hi>
汝明無太察而光無太揚蓄汝明是用嗣汝光<lb/>
　　硯銘<hi>何景明</hi>
耼守黒雄尚𤣥汝兼之以永年<lb/>
　　枕銘<hi>何景明</hi>
<pb n="KR4h0132_WYG_450-5a"/>
茍無忤于日之所行寤寐爾是寧<lb/>
　　瓶銘<hi>何景明</hi>
厚其入薄其出守而勿失<lb/>
　　釜銘<hi>王廷相</hi>
耕以自給體瘁志逸其樂熈熈仕而從禄王粲錦衣履<lb/>
厥危機汝將肉食耶藿食耶<lb/>
　　鑑銘<hi>王廷相</hi>
勿曰爾明不見其後勿曰爾仁不掩其醜<lb/>
<pb n="KR4h0132_WYG_450-5b"/>
　　書櫃左銘<hi>張邦竒</hi>
維宏斯富維安斯固維宻斯無蠧性命之理幽明之故<lb/>
黙而藏之而以時布<lb/>
　　書櫃右銘<hi>張邦竒</hi>
闔也若虚闢也有餘闔闢無恒維時之俱悠悠宇宙變<lb/>
動萬殊有不我需厥名曰愚<lb/>
　　鎮書鐵尺銘<hi>張邦竒</hi>
人勞適紛我卧而理開聾抉盲叩我則啓<lb/>
<pb n="KR4h0132_WYG_450-6a"/>
　　界方銘<hi>張邦竒</hi>
於昭乾徳靜專動直不聞亦式順帝之則<lb/>
　　印色池銘<hi>張邦竒</hi>
潤而宻貞而剛以善厥藏賁彼四方我朱孔陽<lb/>
　　爵銘<hi>許宗魯</hi>
脩爵無算惟酒無量不及亂威儀抑抑永貞吉<lb/>
　　枕銘<hi>許宗魯</hi>
角枕粲兮以承爾晏兮彼規而警旦復旦兮<lb/>
<pb n="KR4h0132_WYG_450-6b"/>
　　查八十琵琶銘<hi>汪道昆</hi>
何哉木貍首斑何哉曲烏孫彈千秋萬嵗樂以盤<lb/>
　　汪元蠡匕首銘<hi>汪道昆</hi>
　元蠡挾匕首過太行山會大風匕首自襆中躍出元<lb/>
　蠡以為異結佩佩之余在行間所部獲夷器何可勝<lb/>
　數匕首廣寸半長尺有奇余所謂佳兵此其最也余<lb/>
　多元蠡壯士遂為之銘銘曰<lb/>
操尺櫝擾游龍薄青萍浮白虹永言佩之為俠者雄<lb/>
<pb n="KR4h0132_WYG_450-7a"/>
　　陳玉叔吳石銘<hi>汪道昆</hi>
　陳玉叔得吳石六則皆神奇諸作者賛之余為銘而<lb/>
　勒之石<lb/>
震澤雲蒸翼而上升翔于三澨湯沐相仍<hi>右一</hi>
不繡不雕負嵎而處是曰𤣥菟疇能飲羽<hi>右二</hi>
爾秉先知爾懷明徳諸侯保之長守其國<hi>右三</hi>
歘來下在中野應王者<hi>右四</hi>
繄無心沛作霖出漢陰<hi>右五</hi>
<pb n="KR4h0132_WYG_450-7b"/>
爾翩翩爾僊僊萬斯年<hi>右六</hi>
　　端石螭硯銘<hi>徐渭</hi>
頷則燕而虎為頭眶則螭而鸜鵒為之眸彼飛而食肉<lb/>
此飛而飲於流墨卿耳何足以侯<lb/>
　　鼉磯硯銘<hi>徐渭</hi>
稠喻麋一何捷敗穎兔猛於獵馬善走必蹄齧才難哉<lb/>
　　書櫝銘<hi>徐渭</hi>
噫此古之所謂博學君子者與歛而閉之惟木扣而取<lb/>
<pb n="KR4h0132_WYG_450-8a"/>
之惟欲入耳出口小人之腹<lb/>
　　其二<lb/>
古人已死君何讀弗得其精兮何異爾櫝<lb/>
　　碗銘<hi>徐渭</hi>
飯于人何徳飯于已何力<lb/>
　　衡銘<hi>張鼐</hi>
靜則一動則徙握其紐觀厥理任權而不為權使乃以<lb/>
齊物之紀<lb/>
<pb n="KR4h0132_WYG_450-8b"/>
　　鑑銘<hi>張鼐</hi>
帷燭之䝉不及隅盂水之撼不辨鬚孰貞而明其中乃<lb/>
虛奩而藏之光有餘<lb/>
　　扇篋銘<hi>鍾惺</hi>
藏汝逸汝汝曰棄捐吾烏見夫僕僕懷袖者之能終其<lb/>
天年哉<lb/>
　<lb/>
　文章辨體彚選卷四百五十<lb/>
<pb n="KR4h0132_WYG_450-9a"/>
欽定四庫全書<lb/>
　文章辨體彚選卷四百五十<lb/>
　　　　　　　　　　　　明　賀復徵　編<lb/>
銘四<lb/>
　　沙漏銘<hi>明宋濓</hi>
沙漏之制貯細沙於地而注於斗凡運五輪焉其初輪<lb/>
軸長二尺有三寸圍寸有五分衡奠之軸端有輪輪圍<lb/>
尺有二寸八分上環十六斗斗廣八分深如之軸杪傳<lb/>
<pb n="KR4h0132_WYG_450-9b"/>
六齒沙傾斗運其齒鈎二輪旋之二輪之軸長尺圍如<lb/>
初從奠之輪之圍尺有五寸輪齒三十六軸杪亦傳六<lb/>
齒鈎三輪旋之三輪之圍軸若此與二輪同其如初軸<lb/>
杪亦傳六齒鈎四輪旋之四輪如三輪唯奠與二輪同<lb/>
輪杪亦傳六齒鈎中輪旋之中輪如四輪餘輪側旋中<lb/>
輪獨平旋軸崇尺有六寸其杪不設齒挺然上出貫於<lb/>
測景盤盤列十二時分刻盈百斵木為日形承以雲麗<lb/>
於軸中五輪犬牙相入次第運益遲中輪日行盤一周<lb/>
<pb n="KR4h0132_WYG_450-10a"/>
雲脚至處則知為何時何刻也餘輪各有楹附度中輪<lb/>
則否輪與沙池皆藏几腹盤露几面旁刻黄衣童子二<lb/>
一擊鼔一鳴鉦亦運衍沙使之沙之進退則日一視焉<lb/>
此其大畧也初灤陽水善氷雖爨鼎沃湯不能為漏新<lb/>
安詹君希元乃抽其精思以沙代之漏成人以為古未<lb/>
嘗聞較之郭守敬七寶燈漏鐘鼔應時而自鳴者殆將<lb/>
無媿乎浦陽鄭君永與希元遊京師因知其詳歸而製<lb/>
之請予銘銘曰<lb/>
<pb n="KR4h0132_WYG_450-10b"/>
挈壺建漏測以水用沙易之自詹始水澤腹堅沙弗止<lb/>
一日一周與天似鄭君繼之制益美請惜分隂視斯晷<lb/>
　　銅雀瓦硯銘<hi>宋濓</hi>
　臨汾徐昭家藏銅雀瓦硯獲於漳河中相傳逾百齡<lb/>
　兵部員外郎許珪以使事過之遂覯焉質貞而文黝<lb/>
　葢真物云太史金華宋濓為造銘曰<lb/>
埏埴成胎資氣母炎火一爍貞且夀禁雨迥風著勲久<lb/>
何哉舞榭塵爾踪天假漳河滌其醜出賛觚翰列左右<lb/>
<pb n="KR4h0132_WYG_450-11a"/>
虹光夜半上衝斗龍圖龜文首交紐要使遺文傳弗朽<lb/>
　　奎上人耘杖銘<hi>劉基</hi>
　奎上人得古藤以為杖而置鋤焉將以兩其用也名<lb/>
　之曰耘杖而劉基為之銘曰<lb/>
罾可以取魚而不可以縶鴽帶可以繫襦而不可以貫<lb/>
珠孰眇其癯而多乃需既予老是扶又薉莽之除畀康<lb/>
勿趄以弗迷厥塗杖乎杖乎嵗月逝矣子也予俱<lb/>
　　尺銘<hi>王禕</hi>
<pb n="KR4h0132_WYG_450-11b"/>
百分之積乃成乎尺尺而復累吾不知其止學之為功<lb/>
固如是<lb/>
　　觚銘<hi>王禕</hi>
以此書文常思明以此書事常思平以此書獄常思生<lb/>
以此書財常思輕<lb/>
　　鋤銘<hi>唐肅</hi>
墾而植本斯立培而垕孽斯茂衡從淺深毋爾茍<lb/>
　　甕銘<hi>唐肅</hi>
<pb n="KR4h0132_WYG_450-12a"/>
泉之容伊徳之充泉之吐伊澤之溥其繘勿羸其絜勿<lb/>
隳勿事乎桔橰之機<lb/>
　　刃銘<hi>唐肅</hi>
惡草之滋賴汝之剪夷弗剪弗夷則茅塞其蹊<lb/>
　　筐銘<hi>唐肅</hi>
掇其美毋以下體歛其實勿滿而溢虛而受之乃其徳<lb/>
左之右之慎爾執<lb/>
　　釜銘<hi>唐肅</hi>
<pb n="KR4h0132_WYG_450-12b"/>
溉于斯烹于斯我有㫖畜甘如飴彼鼎食者殆而<lb/>
　　盤銘<hi>唐肅</hi>
脂勿我惡兮羶勿我慕兮惟味道之助兮<lb/>
　　燈銘<hi>何景明</hi>
汝明無太察而光無太揚蓄汝明是用嗣汝光<lb/>
　　硯銘<hi>何景明</hi>
耼守黒雄尚𤣥汝兼之以永年<lb/>
　　枕銘<hi>何景明</hi>
<pb n="KR4h0132_WYG_450-13a"/>
茍無忤于日之所行寤寐爾是寧<lb/>
　　瓶銘<hi>何景明</hi>
厚其入薄其出守而勿失<lb/>
　　釜銘<hi>王廷相</hi>
耕以自給體瘁志逸其樂熈熈仕而從禄王粲錦衣履<lb/>
厥危機汝將肉食耶藿食耶<lb/>
　　鑑銘<hi>王廷相</hi>
勿曰爾明不見其後勿曰爾仁不掩其醜<lb/>
<pb n="KR4h0132_WYG_450-13b"/>
　　書櫃左銘<hi>張邦竒</hi>
維宏斯富維安斯固維宻斯無蠧性命之理幽明之故<lb/>
黙而藏之而以時布<lb/>
　　書櫃右銘<hi>張邦竒</hi>
闔也若虚闢也有餘闔闢無恒維時之俱悠悠宇宙變<lb/>
動萬殊有不我需厥名曰愚<lb/>
　　鎮書鐵尺銘<hi>張邦竒</hi>
人勞適紛我卧而理開聾抉盲叩我則啓<lb/>
<pb n="KR4h0132_WYG_450-14a"/>
　　界方銘<hi>張邦竒</hi>
於昭乾徳靜專動直不聞亦式順帝之則<lb/>
　　印色池銘<hi>張邦竒</hi>
潤而宻貞而剛以善厥藏賁彼四方我朱孔陽<lb/>
　　爵銘<hi>許宗魯</hi>
脩爵無算惟酒無量不及亂威儀抑抑永貞吉<lb/>
　　枕銘<hi>許宗魯</hi>
角枕粲兮以承爾晏兮彼規而警旦復旦兮<lb/>
<pb n="KR4h0132_WYG_450-14b"/>
　　查八十琵琶銘<hi>汪道昆</hi>
何哉木貍首斑何哉曲烏孫彈千秋萬嵗樂以盤<lb/>
　　汪元蠡匕首銘<hi>汪道昆</hi>
　元蠡挾匕首過太行山會大風匕首自襆中躍出元<lb/>
　蠡以為異結佩佩之余在行間所部獲夷器何可勝<lb/>
　數匕首廣寸半長尺有奇余所謂佳兵此其最也余<lb/>
　多元蠡壯士遂為之銘銘曰<lb/>
操尺櫝擾游龍薄青萍浮白虹永言佩之為俠者雄<lb/>
<pb n="KR4h0132_WYG_450-15a"/>
　　陳玉叔吳石銘<hi>汪道昆</hi>
　陳玉叔得吳石六則皆神奇諸作者賛之余為銘而<lb/>
　勒之石<lb/>
震澤雲蒸翼而上升翔于三澨湯沐相仍<hi>右一</hi>
不繡不雕負嵎而處是曰𤣥菟疇能飲羽<hi>右二</hi>
爾秉先知爾懷明徳諸侯保之長守其國<hi>右三</hi>
歘來下在中野應王者<hi>右四</hi>
繄無心沛作霖出漢陰<hi>右五</hi>
<pb n="KR4h0132_WYG_450-15b"/>
爾翩翩爾僊僊萬斯年<hi>右六</hi>
　　端石螭硯銘<hi>徐渭</hi>
頷則燕而虎為頭眶則螭而鸜鵒為之眸彼飛而食肉<lb/>
此飛而飲於流墨卿耳何足以侯<lb/>
　　鼉磯硯銘<hi>徐渭</hi>
稠喻麋一何捷敗穎兔猛於獵馬善走必蹄齧才難哉<lb/>
　　書櫝銘<hi>徐渭</hi>
噫此古之所謂博學君子者與歛而閉之惟木扣而取<lb/>
<pb n="KR4h0132_WYG_450-16a"/>
之惟欲入耳出口小人之腹<lb/>
　　其二<lb/>
古人已死君何讀弗得其精兮何異爾櫝<lb/>
　　碗銘<hi>徐渭</hi>
飯于人何徳飯于已何力<lb/>
　　衡銘<hi>張鼐</hi>
靜則一動則徙握其紐觀厥理任權而不為權使乃以<lb/>
齊物之紀<lb/>
<pb n="KR4h0132_WYG_450-16b"/>
　　鑑銘<hi>張鼐</hi>
帷燭之䝉不及隅盂水之撼不辨鬚孰貞而明其中乃<lb/>
虛奩而藏之光有餘<lb/>
　　扇篋銘<hi>鍾惺</hi>
藏汝逸汝汝曰棄捐吾烏見夫僕僕懷袖者之能終其<lb/>
天年哉<lb/>
　<lb/>
　文章辨體彚選卷四百五十<lb/>
</p>
<p>
</p>
  </div>
</body>
</text>
</TEI>
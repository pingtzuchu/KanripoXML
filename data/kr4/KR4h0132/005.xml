<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五</head> <lb/>
    <p>
<pb n="KR4h0132_WYG_005-1a"/>
欽定四庫全書<lb/>
　文章辨體彚選巻五<lb/>
　　　　　　　　　　　　明　賀復徴　編<lb/>
詔五<lb/>
　　蜀漢後皇帝三月詔<hi>諸葛亮</hi>
朕聞天地之道福仁而禍淫善積者昌惡積者䘮古今<lb/>
常數也是以湯武修徳而王桀紂極暴而亡曩者漢祚<lb/>
中㣲網漏凶慝董卓造難震蕩京畿曹操階禍竊執天<lb/>
<pb n="KR4h0132_WYG_005-1b"/>
衡殘剥海内懐無君之心子丕孤竪敢尋亂階盗據神<lb/>
器更姓改物世濟其㓙當此之時皇極幽昧天下無主<lb/>
則我帝命隕越於下昭烈皇帝體明叡之徳光演文武<lb/>
應乾坤之運出身平難經營四方人鬼同謀百姓與能<lb/>
兆民欣戴奉順符䜟建位易號丕承天序補弊興衰存<lb/>
復祖業誕膺皇綱不墜於地萬國未靜早世遐殂朕以<lb/>
㓜冲繼統鴻基未習保傅之訓而嬰祖宗之重六合壅<lb/>
否社稷不建永惟所以念在匡救光載前緒未有攸濟<lb/>
<pb n="KR4h0132_WYG_005-2a"/>
朕甚懼焉是以夙興夜寐不敢自逸每從菲薄以益國<lb/>
用勸分務穡以阜民財授才任能以叅其聽斷私降意<lb/>
以飬將士欲奮劔長驅指討凶逆朱旗未舉而丕復隕<lb/>
䘮斯所謂不然我薪而自焚也殘類餘醜又支天禍恣<lb/>
睢河洛阻兵未弭諸葛丞相𢎞毅忠壯忘身憂國先帝<lb/>
託以天下以朂朕躬今授之以旄鉞之重付之以專命<lb/>
之權統領歩騎二十萬衆董督元戎龔行天伐除患寜<lb/>
亂克復舊都在此行也昔項籍總一彊衆跨州兼土所<lb/>
<pb n="KR4h0132_WYG_005-2b"/>
務者大然卒敗垓下死於東城宗族如焚為笑千載皆<lb/>
不以義陵上虐下故也今賊傚尤天人所怨奉時宜速<lb/>
庶憑炎精祖宗威靈相助之福所向必克吳王孫權同<lb/>
恤災患潜軍合謀掎角其後凉州諸國王各遣月支康<lb/>
居胡侯支富康植等二十餘人詣受節度大軍北出便<lb/>
欲率將兵馬奮戈先驅天命既集人事又至師貞勢并<lb/>
必無敵矣夫王者之兵有征無戰尊而且義莫敢抗也<lb/>
故鳴條之役軍不血刄牧野之師商人倒戈今旍麾首<lb/>
<pb n="KR4h0132_WYG_005-3a"/>
路其所經至亦不欲窮兵極武有能棄邪從正簞食壺<lb/>
漿以迎王師者國有常典封寵大小各有品限及魏之<lb/>
宗族支葉中外有能䂓利害審逆順之數來詣降者皆<lb/>
原除之昔輔果絶親於智氏而䝉全宗之福㣲子去殷<lb/>
項伯歸漢皆受茅土之慶此前世之明驗也若其迷沉<lb/>
不返將助亂人不式王命戮及妻孥㒺有攸赦廣宣恩<lb/>
威貸其元帥弔其殘民他如詔書律令丞相其露布天<lb/>
下使稱朕意焉<lb/>
<pb n="KR4h0132_WYG_005-3b"/>
　　魏文帝三公詔<lb/>
三世為將道家所忌窮兵黷武古有成戒况連年水旱<lb/>
士民損耗而功作倍於前勞役兼於昔進不滅賊退不<lb/>
和民夫屋漏在上知之在下然迷而知反失道不逺今<lb/>
將休息棲備髙山沉權九淵割除擯棄投之畫外車駕<lb/>
當以今月中旬到譙淮漢衆軍亦各還反不臘西歸矣<lb/>
　　文帝禁母后干政詔<lb/>
夫婦人與政亂之本也自今以後羣臣不得奏事太后<lb/>
<pb n="KR4h0132_WYG_005-4a"/>
后族之家不得當輔政之任乂不得横受茅土之爵以<lb/>
此詔傳後世若有背違天下共誅之<lb/>
　　文帝鵜鶘集靈芝池詔<lb/>
此詩人所謂汙澤也曹詩刺恭公逺君子而近小人今<lb/>
豈有賢智之士處於下位者乎否則斯鳥何為而至其<lb/>
博舉天下雋徳茂才獨行君子以答曹人之刺<lb/>
　　明帝正嗣統詔<lb/>
禮皇后無嗣擇建支子以繼大宗則當纂正統而奉公<lb/>
<pb n="KR4h0132_WYG_005-4b"/>
議何得復顧私親哉漢宣繼昭帝後加悼考以皇號哀<lb/>
帝以外藩援立而董宏等稱引亡秦或誤時朝既尊恭<lb/>
皇立廟京都又寵蕃妾使比長信叙昭穆於前殿並四<lb/>
位於東宫僣差無度人神弗祐而非罪師丹忠正之諫<lb/>
用致丁傅焚如之禍自是之後相踵行之昔魯文逆祀<lb/>
罪繇夏父宋國非度譏在華元有令公卿有司深以前<lb/>
世行事為戒後嗣萬一有繇諸侯入奉大統則當明為<lb/>
人後之義敢為佞邪導䛕時君妄建非正之號以干正<lb/>
<pb n="KR4h0132_WYG_005-5a"/>
統謂考為皇稱妣為后則股肱大臣誅之無赦其書之<lb/>
金策藏之宗廟著於令典<lb/>
　　明帝日食不許禳祠詔<lb/>
盖聞人主政有不徳則天懼之以災異所以譴告使得<lb/>
自修也故日月薄蝕明治道有不當者朕即位以來既<lb/>
不能光明先帝聖徳而施化有不合於皇神故上天有<lb/>
以寤之宜勑政自修有以報於神明天之於人猶父之<lb/>
於子未有父欲責其子而可獻盛饌以求免也今奏欲<lb/>
<pb n="KR4h0132_WYG_005-5b"/>
遣上公與太史令禳祠之於義未聞也羣公卿士大夫<lb/>
其各勉修厥職有可以補朕不逮者各封上之<lb/>
　　明帝用人詔<lb/>
得其人與否在盧生耳選舉莫取有名名如畫地作餅<lb/>
不可啖也<lb/>
　<lb/>
　<lb/>
　文章辨體彚選巻五<lb/>
</p>
<p>
</p>
  </div>
</body>
</text>
</TEI>
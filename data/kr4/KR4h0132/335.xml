<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百三十五</head> <lb/>
    <p>
<pb n="KR4h0132_WYG_335-1a"/>
欽定四庫全書<lb/>
　文章辨體彚選巻三百三十五<lb/>
　　　　　　　　　　　　明　賀復徵　編<lb/>
序五十五<hi>以下贈送類</hi>
　　暮春於江夏送張承祖之東都序<hi>唐李白</hi>
吁咄哉僕書室坐愁亦已久矣毎思欲遐登蓬萊極目<lb/>
四海手弄白日頂摩青穹揮斥幽憤不可得也而金骨<lb/>
未變玉顔以緇何嘗不捫松傷心撫鶴歎息誤學書劔<lb/>
<pb n="KR4h0132_WYG_335-1b"/>
薄㳺人間紫禁九重碧山萬里有才無命甘於後時劉<lb/>
表不用于禰衡暫來江夏賀循喜逄於張翰且樂船中<lb/>
遇逹人張侯大雅君子統泛舟之役在清川之湄談𤣥<lb/>
賦詩連興数月醉盡花桞賞窮江山王命有程告以于<lb/>
邁烟景之色慘為愁容繫飛帆於半天汎渌水于遥海<lb/>
欲去不去更開芳樽樂雖寰中趣逸天外半生酣暢未<lb/>
若此時至于清談浩歌雄筆麗藻咲飲醁酒醉揮素琴<lb/>
余實不愧于古人也揚袂逺别何時歸來想洛陽之秋<lb/>
<pb n="KR4h0132_WYG_335-2a"/>
風鱠鯉魚以相待詩可贈逺無乃闕乎<lb/>
　　送烟子元演隠仙城山序<hi>李白</hi>
吾與霞子元丹烟子元演氣激道合結神仙交殊身同<lb/>
心誓老雲海不可奪也歴考天下周求名山入神農之<lb/>
故鄉得胡公之精宇胡公身揭日月心飛蓬萊起餐霞<lb/>
之孤楼鍊及景之精氣延我数子髙談混元金書玉訣<lb/>
盡在此矣白乃語及形勝紫陽因大誇其仙城元侯聞<lb/>
之乗興將徃别酒寒酌醉青田而少留夢魂曉飛渡緑<lb/>
<pb n="KR4h0132_WYG_335-2b"/>
水以先去吾不凝滯於物與時推移出則以平交王侯<lb/>
遁則以俯視巢許朱紱狎我緑蘿未歸恨不得同棲烟<lb/>
林對坐松月有所感歎然銘契譚石乘春當來且抱琴<lb/>
卧花髙枕相待詩以寵别賦而贈之<lb/>
　　餞副大使李藏用移軍廣陵序<hi>李白</hi>
夫功未足以盖世威不可以震主必挾此者持之安歸<lb/>
所以彭越醢於前韓信誅於後况權位不及於此者虚<lb/>
生危疑而潜包禍心小拒王命是以謀臣將啖以節鉞<lb/>
<pb n="KR4h0132_WYG_335-3a"/>
誘而烹之亦由借鴻濤於奔鯨鱠生人於哮虎呼吸江<lb/>
海横流百川左縈右拂十有餘郡國計未及誰當其鋒<lb/>
我副使李公勇冠三軍衆無一旅横倚天之劔揮駐日<lb/>
之戈吟嘯四顧熊羆兩集䝉輪扛鼎之士杖干將而星<lb/>
羅上可以决天雲下可以絶地維翕振虎旅赤張王師<lb/>
退如山立進若電逝將戰百勝僵屍盈川水膏於蒼溟<lb/>
陸血於原野一掃瓦觧洗清全呉所謂萬里長城横斷<lb/>
楚塞不絶五嶺之北盡餌於脩虵勢盤地蹙不可圖也<lb/>
<pb n="KR4h0132_WYG_335-3b"/>
而功大用小天髙路逺社稷雖定於劉章封侯未施於<lb/>
李廣使慷慨之士長吁青雲且移軍廣陵恭揖後命組<lb/>
練昭雪樓船乘風簫鼓沸而三山動旌旗揚而九天轉<lb/>
良牧出祖列將登筵歌酣易水之風氣振武安之瓦海<lb/>
日夜色雲汎中流席闌賦詩以壮三軍之事白也筆已<lb/>
老矣序何能為<lb/>
　　奉錢十七翁二十四翁尋桃源序<hi>李白</hi>
昔祖龍㓕古道嚴威刑煎熬生人若墜大火三墳五典<lb/>
<pb n="KR4h0132_WYG_335-4a"/>
散為寒灰築長城起阿房并諸侯殺豪俊自謂功髙羲<lb/>
皇國可萬世思欲凌雲氣求仙人登卦泰山風雨暴作<lb/>
雖五松受職草木有知而萬象乖度禮刑將弛則綺皓<lb/>
不得不遁於南山魯連不得不蹈於東海桃源之避世<lb/>
者可謂超升先覺夫指鹿之儔連頸而同死非吾黨之<lb/>
謂乎二翁耽老氏之言繼少卿之作文以述大雅道以<lb/>
通至精巻舒天地之心脫落神仙之境武陵遺跡可得<lb/>
而窺焉問津利徃水引漁者花藏仙溪春風不知從來<lb/>
<pb n="KR4h0132_WYG_335-4b"/>
落英何許流出石洞來入晨光盡開有良田名池竹果<lb/>
森列三十六洞别為一天耶今扁舟而行咲謝人世阡<lb/>
陌未改古人依然白雲何時而來歸青山一去而誰<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
諸公賦桃源以美之<lb/>
　　送前長水裴少府歸海陵序<hi>梁肅</hi>
秋風木落臨水一望而逺客之思多矣而裴侯復告予<lb/>
將歸故國傷懐贈别之詩于是乎作也夫道勝則遇物<lb/>
而適文勝則縁情而美裴侯温粹在中英華發外既乘<lb/>
<pb n="KR4h0132_WYG_335-5a"/>
興而至亦虛舟而還與夫泣窮途詠式微者不同日矣<lb/>
若悲秋送逺之際宋玉之所以流歎也况吾儕乎<lb/>
　　送孟校書徃南海序<hi>元結</hi>
平昌孟雲卿與元次山同州里以辭學相友幾二十年<lb/>
次山今罷守舂陵雲卿始典校芸閣於戯材業次山不<lb/>
如雲卿辭賦次山不如雲卿通和次山不如雲卿在次<lb/>
山又詡然求進者也誰言時命吾欲聴之次山今且未<lb/>
老雲卿少次山六七歲雲卿名聲滿天下知巳在朝廷<lb/>
<pb n="KR4h0132_WYG_335-5b"/>
及次山之年雲卿何事不可至勿隨長風乘興蹈海勿<lb/>
愛羅浮徃而不歸南海幕府有樂安任鴻與次山最舊<lb/>
請任公為次山一白府主趣資装雲卿使北歸慎勿令<lb/>
徘徊海上諸公第醉歌送之<lb/>
　　送譚山人歸雲陽序<hi>元結</hi>
吾於九疑之下賞愛泉石今幾三年能扁舟数千里來<lb/>
逰者獨雲陽譚子譚子文學隠名山野隠身雲陽之阿<lb/>
世如君何牧犢愛雲陽之宰峻公不出南岳三十年今<lb/>
<pb n="KR4h0132_WYG_335-6a"/>
得雲陽一峯譚子又在焉彼真可家之者耶子去為吾<lb/>
謀於牧犢近峻公有泉石老樹夀藤縈垂水可灌田一<lb/>
夫火可燒種菽粟近泉可為十数間茅舍所詣纔通小<lb/>
船則吾徃而家矣此邦舜祠竒恠陽華之殊異潓泉之<lb/>
勝絶見峻公與牧犢一二說之松竹滿庭木石滿堂石<lb/>
魚負樽鳬舫運觴醉送譚子歸于雲陽<lb/>
　　送王及之容州序<hi>元結</hi>
乾元初漫叟浪家于瀼溪之濱以耕釣自全而已九江<lb/>
<pb n="KR4h0132_WYG_335-6b"/>
之人未相喜愛其意似懼叟衣食之不足耳叟亦不促<lb/>
促而從之有王及者異夫鄉人焉以文學相求不以覊<lb/>
旅見懼以相安為意不以可否自澤及於叟也如是之<lb/>
多叟在㫪陵及能相遊歲餘而去將行規之曰叟愛及<lb/>
者也無惑叟言及方壯可強藝業勿以遊方為意人生<lb/>
若不能師表朝廷即當老死山谷彼區區於財貨之<lb/>
末局局於權勢之門縱得鐘鼎亦胡顔受納行矣自愛<lb/>
耿容州歡於叟者及見容州為叟謝主人䎹幕府野次<lb/>
<pb n="KR4h0132_WYG_335-7a"/>
久矣正宜收擇謀夫引信才士有如及也能收引乎二<lb/>
三子賦送逺之什以系此云<lb/>
　　送宗判官歸滑臺序<hi>任華</hi>
大丈夫其誰不有四方志則僕與宗衮二年之間㑹而<lb/>
離離而㑹經途所亘凡三萬里何以言之去年春㑹于<lb/>
京師是時僕如桂林衮如滑臺今年秋乃不期而㑹于<lb/>
桂林居亡何又歸滑臺王事故也舟車<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>返豈止三萬<lb/>
里乎人生幾何而倐聚忽散遼夐若此抑知巳難遇亦<lb/>
<pb n="KR4h0132_WYG_335-7b"/>
復何辭歳十有一月二三子出錢于埜霜天如掃低向<lb/>
朱崖加以宊山萬重平地卓立黑是鐡色銳如筆鋒復<lb/>
有陽江桂江畧軍城而南走噴入滄海横浸三山則中<lb/>
朝羣公豈知遐荒之外有如是山水山水既爾人亦其<lb/>
然衮乎對此與我分手忘我尚可豈得忘此山水哉<lb/>
　　送李審秀才歸湖南序<hi>任華</hi>
平西原之嵗隴西李審自湘東來才甚清氣甚和節甚<lb/>
竒心甚髙僕是以恨相知晩也秋九月又言歸於湘東<lb/>
<pb n="KR4h0132_WYG_335-8a"/>
衆君子出餞於北郭碧峰巉巉出於柏梢有如虎牙夾<lb/>
天而立加以白日欲落挂在巖半横照灘水月帶㣲明<lb/>
<hi>一作一帯㣲月</hi>操袂于兹揮袂于兹恨無昆山片玉以相贈贈<lb/>
桂林之一枝審再拜曰幸甚<lb/>
　　送當途馬少府赴官序<hi>權德輿</hi>
余始與馬生相遇於南徐州皆以刋校冗員涵泳文誼<lb/>
生以既不得調廼反初服與計偕余放浪江湖間因為<lb/>
東諸侯辟召旋忝朝命與漢廷臣並行於西垣南官中<lb/>
<pb n="KR4h0132_WYG_335-8b"/>
時生窮閻旅食射策未中積歲於靈臺之下儒衣甚敝<lb/>
詩思不詘亦與其徒三数生嬉春感秋觴酌吟嘯視豪<lb/>
遊曠貴者傲如也先皇帝不以僕不肖使操刈楚之柄<lb/>
輒以得士自賀豈惟竊不遺不偷之目而已耶今兹出<lb/>
青門結黄綬筮仕賦禄於東南之奥區且曰外兄州尊<lb/>
理行充茂所以利攸徃而不薄於中都官誠有由也然<lb/>
則郡齋言詩幕廷主畫雖欲勇退其可逃乎清和之月<lb/>
草木條暢京邑氣正在陽則舒方冝㑹合坐嘆離索追<lb/>
<pb n="KR4h0132_WYG_335-9a"/>
計舊故向三十年湖塘里巷疑在前日各有班鬢愴兹<lb/>
離襟又何可言也為予敬謝中丞君乃者南康永嘉廬<lb/>
江晉陵已為二千石表率當今明天子守臣之寄為仁<lb/>
由已固又與前四郡不侔賦政之暇知君自熟豈敢為<lb/>
曹丘耶但交賀而已<lb/>
　<lb/>
　<lb/>
　<lb/>
<pb n="KR4h0132_WYG_335-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百三十五<lb/>
</p>
<p>
</p>
  </div>
</body>
</text>
</TEI>
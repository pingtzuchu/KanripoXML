<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六</head> <lb/>
    <p>
<pb n="KR4h0132_WYG_106-1a"/>
欽定四庫全書<lb/>
　文章辨體彚選巻一百六<lb/>
　　　　　　　　　　　宋　賀復徴　編<lb/>
䟽二十<lb/>
　　興復闗中䟽<hi>宋虞允文</hi>
臣以孤遠之蹤曲䝉陛下親擢聖恩不一實為非常之<lb/>
遇但以才力几微未有毫髪報効媿懼并心敢因便令<lb/>
輙以今日不可失之機仰干四聰之聽伏惟陛下聖智<lb/>
<pb n="KR4h0132_WYG_106-1b"/>
黙運成算不遺規模之遠固已素定用敢冒昧冀禆萬<lb/>
一臣既聞敵中之亂敵兵在中原者不多實天相陛下<lb/>
恢復之時而形勢便利莫如陜西盖得兵得馬得糧可<lb/>
以壮國威可以足軍餉欲守則有險可恃欲戰則有資<lb/>
可慿自古進取天下固有次序而莫先於此臣嘗所憂者<lb/>
大将相與因循無一肯出力為國家任責兩日來吳拱<lb/>
出示吳璘三書謹録呈進臣觀其書意知敵為甚怯知<lb/>
其兵為可用知民心為已歸知糧道可以取足於西人<lb/>
<pb n="KR4h0132_WYG_106-2a"/>
又知其疾之已去老之可憂而自勉於一舉而臣所不<lb/>
知者朝廷怯於立事和戰未决尚以為疑也自敵使及<lb/>
境而去或以為敵中方亂有所未暇或以為敵人未肯<lb/>
歸疆将有所要致於我以臣愚慮二説皆可置不問所<lb/>
當急者今日之機如因璘之意而用其機此在陛下與<lb/>
二三大臣斷以一言而已臣博采輿論謂中原之敵不<lb/>
多必無深入之憂若且令董庠以本管兵守淮東郭振<lb/>
以四統制兵守淮西趙樽駐信陽李道廹新野唐鄧之<lb/>
<pb n="KR4h0132_WYG_106-2b"/>
間各因其險而固守勿與敵戰因得息兵以待用先令<lb/>
吳拱選精兵二萬人從鄧州路與王彦會於商州以萬<lb/>
人守潼闗使河南之敵不能進兵以援長安又以萬人<lb/>
與彦合力進討而吳璘姚仲擁大兵而出西人知朝廷<lb/>
大舉唱義而應者必甚於今日官軍聲振闗輔則寳雞<lb/>
之敵知其無援又為西人之所共棄若不請降亦必引<lb/>
兵渡河而去國家得於此時收兵籍馬因長安之糧而<lb/>
取河南因河南之糧而會諸軍以取汴則兵力全而可<lb/>
<pb n="KR4h0132_WYG_106-3a"/>
以省諸道之運至如兩河之地因民之心可傳檄而定<lb/>
矣臣聞兵好合而惡分時難得而易失欲望陛下與二<lb/>
三大臣察納其説而熟計之潜以一定之説分命諸府<lb/>
使戮力以收不世之功天下幸甚臣廹於愚忠抵冒天<lb/>
威伏深震懼<lb/>
　　論守淮宜立三鎮䟽<hi>辛棄疾</hi>
臣竊惟自中興以來駐蹕臨安阻江為險然江之為險<lb/>
須藉兩淮自古南北分離之際葢未有無淮而能保江<lb/>
<pb n="KR4h0132_WYG_106-3b"/>
者然則兩淮形勢在今日豈不重哉臣仰惟陛下垂意<lb/>
邊防規恢遠畧沉幾先物慮無遺策然臣偶有管見慮<lb/>
之甚熟誠恐有補萬一唯陛下寛聽葢兩淮緜地千里<lb/>
勢如張弓若敵騎南來東趨揚楚西走和廬茍吾兵無<lb/>
以斷隔其中則彼東西往來其路徑直如走弦上蕩然<lb/>
無慮若吾兵斷隔其中則彼淮東之兵不能救淮西而<lb/>
淮西之兵亦不能應淮東設使勢窮力蹙之際復由淮<lb/>
北而來則走弓之背其路迂遠懸隔千里勢不相及入<lb/>
<pb n="KR4h0132_WYG_106-4a"/>
吾重地兵分為二其敗可立而待古之為兵者謂其勢<lb/>
如常山之蛇擊其首則尾應擊其尾則首應擊其身則<lb/>
首尾俱應然後其兵立於不敗之地今以兩淮地形言<lb/>
之則淮東為首而淮西為尾淮之中則其身也斷其身<lb/>
則首尾不能救明矣三國之時吳人以瓦梁堰為身築<lb/>
壘而守之而魏終不能勝吳者吳保其身而魏徒能擊<lb/>
淮西之尾也五代之時南唐慮周師之來葢嘗求吳人<lb/>
故迹而守之功未成而周兵至然猶遣皇甫暉姚鳳以<lb/>
<pb n="KR4h0132_WYG_106-4b"/>
精兵十五萬扼定逺縣負清流闗而守世宗亦以藝祖<lb/>
皇帝神武之兵當之敵騎之來也常先以精騎由濠梁<lb/>
破滁州然後淮東之兵方敢入冦其去也唯滁之兵為<lb/>
最後由此觀之自古及今南兵之守淮北兵之攻淮未<lb/>
嘗不先以精兵斷其中也况今敵人之勢一犯吾境其<lb/>
所以忌吾者非戰也忌吾有兵以出其後耳一出其後<lb/>
則淮北之民必亂而淮北之城亦可乗間而取如向<lb/>
之海泗唐鄧是也今陛下城楚城揚於東城廬城和於<lb/>
<pb n="KR4h0132_WYG_106-5a"/>
西金湯屹然所以為守者具矣然臣以謂兩淮之中猶<lb/>
未有積甲儲粟形格埶禁可以截然分斷敵人首尾之<lb/>
處以臣愚見當取淮之地而三分之建為三大鎮擇沈<lb/>
鷙有謀文武兼具之人假以歲月寛其繩墨而守之而<lb/>
居中者得節制東西二鎮緩急之際敵攻淮東中鎮救<lb/>
之而西鎮出兵淮北臨陳蔡以撓之敵攻淮西中鎮救<lb/>
之而東鎮出兵淮北臨海泗以撓之敵攻中鎮則建康<lb/>
悉兵以救之而東西鎮俱出兵淮北以撓之東西鎮俱<lb/>
<pb n="KR4h0132_WYG_106-5b"/>
受兵則彼兵分力寡中鎮悉兵淮北臨宿毫以撓之此<lb/>
蘇秦敎六國之所以為守而秦人聞之所以不敢出兵<lb/>
於函谷闗也比之紛紛紜紜自戰其地者利害不侔矣<lb/>
如臣言可採乞下兩府大臣并知兵将帥詳議建立三<lb/>
鎮去處措置施行<lb/>
　　請持三年之服䟽<hi>胡寅</hi>
恭惟大行太上皇帝大行寧徳皇后䝉犯邊塵永訣不<lb/>
復實由尼雅滿是有不共戴天之讐考之於禮讐不復則<lb/>
<pb n="KR4h0132_WYG_106-6a"/>
服不除寝苫枕戈無時而終伏觀十二月二十五日聖<lb/>
㫖沿國朝故典以日易月臣竊以為非矣自常禮言之<lb/>
猶須大行有遺詔然後遵承今也大行詔㫖不聞而陛<lb/>
下降㫖行之是以日易月出陛下意也大行幽厄之中<lb/>
服御飲食人所不堪疾病粥藥必無供億崩殂之後衣<lb/>
衾歛藏豈得周備正棺卜兆知在何所茫茫沙漠瞻守<lb/>
為誰陛下一念及此荼毒摧割苴麻之服其可二十七<lb/>
日而遂釋乎縱未能遵春秋復讐之義俟讐殄而後除<lb/>
<pb n="KR4h0132_WYG_106-6b"/>
服猶當革漢景之薄喪紀以三年為斷不然以終身不<lb/>
可除之服二十七日而除之是薄之中又加薄焉必非<lb/>
聖心之所安也吳王夫差每出必使人謂已曰汝忘越<lb/>
王之殺汝父乎則對曰唯不敢忘陛下衰服在躬痛苦<lb/>
隨之甚於夫差雖宅憂三祀而軍旅之事皆當决於聖<lb/>
裁則諒闇之典有不可舉盖非枕塊無聞之日是乃枕<lb/>
戈有事之辰故魯侯有周公之喪而徐夷並興東郊不<lb/>
開則以墨縗即戎孔子取其誓命後世晉王克用薨梁<lb/>
<pb n="KR4h0132_WYG_106-7a"/>
兵壓境荘宗决勝於夾寨周太祖殂契丹入冦世宗接<lb/>
戰於高平古今莫不以為孝今六師戒嚴誓将北討萬<lb/>
幾之衆孰非軍旅陛下聽斷平决得禮之變卒哭之後<lb/>
以墨縗臨朝合於孔子所取其可行無疑也前日詔書<lb/>
令大将軍偏禆發哀成服識者無不稱善此乃漢祖為<lb/>
義帝縞素之師得馭軍之本制勝之大幾矣陛下更以<lb/>
率之深有以感動於人仁者増思慕大行之心智者畫<lb/>
撲㓕仇讎之策勇者奮百死無一還之氣天下匹夫匹<lb/>
<pb n="KR4h0132_WYG_106-7b"/>
婦皆可率而効命於龍荒之外自古所謂君臣之義父<lb/>
子之恩悉歸於陛下不亦善乎昔子思論喪禮曰必誠<lb/>
必信勿有悔焉葢人子之喪親非可再為者也今日行<lb/>
禮一有未盡是為不誠不信它日追悔尚可及耶<lb/>
　　請罷毬馬䟽<hi>楊萬里</hi>
臣聞人主之治天下必正其治之之主人臣之相其君<lb/>
必先正其人主之主而小人敵國之欲傾人之國也必<lb/>
先敗其人主之主而已齊人懲於夾谷而謀魯也不以<lb/>
<pb n="KR4h0132_WYG_106-8a"/>
齊謀魯也以魯謀魯也魯以女樂罷朝而孔子行則先<lb/>
敗其用孔子之主也孰為用孔子之主也非魯君之心<lb/>
乎越人懲於會稽而謀吳也不以越謀吳也以吳謀吳<lb/>
也吳信宰嚭而子胥䟽則先敗其用子胥之主也孰為<lb/>
用子胥之主也非吳王之心乎世之君子之相其君也<lb/>
不過曰人材之未用也民力之未裕也國未冨而兵未<lb/>
强也太平之未有期而敵國外患未有已也是皆知扶<lb/>
其主之家也而未知正其家之主也古之君繼體守文<lb/>
<pb n="KR4h0132_WYG_106-8b"/>
不知艱難而敗其國者臣未暇言也請言其創業之難<lb/>
而又自敗者隋文帝取周取陳以混一百年四分五裂<lb/>
之天下開皇之治漢以來僅有此爾唐荘宗與梁對壘<lb/>
於河上不解甲者十五六年百戰而氣不折卒以㓕梁<lb/>
然皆身不免於禍而國不免於亡葢二君者天下之主<lb/>
也二君之心者二君之主也勤儉創業之心一變而為<lb/>
逸欲樂成之心主已敗矣當其惑於女子嬖於伶人二<lb/>
君自以為無害也然女子伶人之禍一發則横潰决裂<lb/>
<pb n="KR4h0132_WYG_106-9a"/>
而不可救卒以殺二君之身而覆二國之祀則天下之<lb/>
所以治亂存亡者夫豈偕於外哉亦視其人主之主如<lb/>
何爾今以天子之聖明仁孝而加之以典學之緝兢業<lb/>
如舜勤儉如禹不邇聲色如湯不盤於遊田如文王則所<lb/>
以正心誠意以立其致治之主者至矣臣猶首以為言<lb/>
者葢聖人之防其心不恃其天而盡其人不儆於危而<lb/>
儆於安今日邊事小息矣憂顧小紓矣道塗相傳萬機<lb/>
之暇毬馬稍進矣臣不敢信也而不能不懼也獨不見<lb/>
<pb n="KR4h0132_WYG_106-9b"/>
高漸離之筑耶事豈必大而後慮也漢文帝之賢與成<lb/>
康孰先孰後也敦朴勤儉一無嗜好顧獨稍好射獵未<lb/>
損帝之賢也而賈誼諫之曰不獵猛敵而獵田彘翫細<lb/>
娛而不圖大患可為流涕賈山亦諫曰願少衰田獵修<lb/>
先王之道不如此則行日壞而榮名日㓕二臣者所以責<lb/>
文帝備也非責之備也愛帝之全也臣願聖天子罷毬<lb/>
馬之細娛而求聖賢之至樂敵國雖强其强易弱也<lb/>
　　論神威䟽<hi>楊萬里</hi>
<pb n="KR4h0132_WYG_106-10a"/>
臣聞聖人之伸於天下也有神而其屈於天下也有威<lb/>
威藏於神故其威不測神行於威故其神不狎然則孰<lb/>
為威曰龍不可離於淵虎不可離於山人主不可離於<lb/>
柄柄也者人主之山淵也歟上執其柄則神與威不在<lb/>
於下下竊其柄則神與威不在於上觀柄之所在而治<lb/>
亂見矣執柄以明用明以公而害明者偏也進退人才<lb/>
罷行政事號令之出納賞罰之可否此非人主之柄歟<lb/>
是柄一去則所謂人主者人主之名存而人主之實亡<lb/>
<pb n="KR4h0132_WYG_106-10b"/>
惟天下之至明者能使是柄在已而不去夫何故天下<lb/>
之至明者其初天下未測其明也未測其明則其下必<lb/>
有以嘗之否則欺之取天下之所是而雜之以非取天<lb/>
下之所非而亂之以是以探其上而幸其惑是謂嘗嘗<lb/>
而不動也嘗而動則易其真是而誣之以為非蔽其<lb/>
真非者而文之以為是是謂欺故古之明君居明以晦<lb/>
以俟其所嘗而出晦以明以破其所欺彼狎吾之晦而<lb/>
嘗者至矣嘗則繼之以欺然後吾之明一發馬則剨然<lb/>
<pb n="KR4h0132_WYG_106-11a"/>
出於其所嘗之外而卓然不墮於其所欺之中夫安得<lb/>
不服則其柄宜誰歸故曰執柄以明齊威王有焉古之<lb/>
君有百發而天下不服有一發而天下大服則公與私<lb/>
之異也然則其曷為公不罰天下之所同賞而不賞天<lb/>
下之所同罰顯詢而隂求衆問而獨决顯詢而隂求則<lb/>
姦不召矣衆問而獨决則同者不欺而欺者不行矣於<lb/>
是擇天下之善惡大且顯者而賞誅之則明一用而天<lb/>
下不以為察故曰明用以公舜有焉古之君失其柄者<lb/>
<pb n="KR4h0132_WYG_106-11b"/>
皆暗者也暗則失其柄固也而愈明者愈失之何哉明<lb/>
者多是而善疑此偏之所從生也明則偏矣偏則不明<lb/>
矣葢恃者以明出於已為矜而以明出於人為媿疑者<lb/>
以親暱為可信而以公卿大臣為可防以明出於人為<lb/>
媿則舉朝不敢有言非不言也言而莫之入也以公卿<lb/>
大臣為可防則舉朝不敢有為非不為也為而莫之行<lb/>
也當是時天下之柄亦可謂不移於臣下而天子之勢<lb/>
可謂尊矣而君子未敢賀也何則收於前而移於後防<lb/>
<pb n="KR4h0132_WYG_106-12a"/>
其一而不防其二也公卿大臣不得以議之於公則親<lb/>
暱小人得以侵之於私天下之人但見今日行某事也<lb/>
明日用某人也而不知其所從來也非謀之於左右也<lb/>
非謀之於諸大夫也非謀之於國人也豈天子徧察天<lb/>
下之事而盡識天下之人歟或曰此宦者之力也或曰<lb/>
此外戚之力也或曰此宿昔倖臣之力也夫是三人者<lb/>
天子以為親暱而可信也不知其乗吾信而逞其姦也<lb/>
以為隂可以助已之明而外不知也不知其蔽已之明<lb/>
<pb n="KR4h0132_WYG_106-12b"/>
以盗其柄也其初不疑其姦其終禍其國故曰害明者<lb/>
偏也漢之元成唐之徳順有焉春秋傳曰捨大臣而與<lb/>
小臣謀楚荘王曰無以嬖御士嫉荘士偏聽生姦獨任<lb/>
成亂鄒陽所以言於梁兼聽則下情通偏聽則下情壅<lb/>
魏徴所以言於唐少師亂隨子翬弑隠禄産危漢朱异<lb/>
亡蕭奈之何漢唐數主之不悟也今以主上之聖明而<lb/>
躬攬天下之柄豈容有漢唐季世之事雖然漢成帝知<lb/>
惡石顯而不知王鳳即顯也唐憲宗知惡王叔文而不<lb/>
<pb n="KR4h0132_WYG_106-13a"/>
知皇甫鎛即叔文也非不知也明於人而暗於已也臣<lb/>
願聖天子以古而察於今其無是事乎可以自慶而塞<lb/>
其未至之門其有是事乎可以大懼而㧞其已植之根<lb/>
則堯舜之聖一武而至矣豈若漢唐四君盡踈千萬人<lb/>
而獨信一二親暱小人也哉為虺必蛇履霜必氷臣不<lb/>
勝忠憤<lb/>
　　請勿議和䟽<hi>楊萬里</hi>
臣聞有天下之憂有君子之憂天下之憂憂其君之不<lb/>
<pb n="KR4h0132_WYG_106-13b"/>
為也君有為矣天下之喜而君子之憂也葢不為之君<lb/>
其心遲天下之所不快有為之君其志鋭天下之所甚<lb/>
喜雖然喜者憂之所由寓也鋭者遲之所由伏也夫何<lb/>
故鋭則速不以速而成則以速而折天下之事有百全<lb/>
之成而無一折者乎求其成則必有以忍其折不忍其<lb/>
折則無務於速也速而折折而不忍則鋭安得不變而<lb/>
為遲哉一朝之有為必至於終身而不為是故君子見<lb/>
其初而憂其終古之君子得有為之君而輔之以求立<lb/>
<pb n="KR4h0132_WYG_106-14a"/>
天下之大功則必有以養其君之志而古之君子亦必<lb/>
有以自養其志詳其發而重其舉非詳其發也恐發之<lb/>
踈則一發足以廢百發非重其舉也恐舉之輕則一舉<lb/>
足以廢萬舉君臣之間其立也堅而其謀也老夫是以<lb/>
有成老則不欲速堅則雖可折而不可沮勝而不勇敗<lb/>
而不怯得而不喜失而不挫優游容與以待天下之隙<lb/>
而徐制其要領葢昔者晉文之圖覇也二年而欲用其<lb/>
民子犯曰民未知義民知義矣又欲用之子犯曰民未<lb/>
<pb n="KR4h0132_WYG_106-14b"/>
知信民知信矣又欲用之子犯曰民未知禮葢文公之<lb/>
志踴躍奮迅而欲有為者三也而子犯三逆之越王之<lb/>
報吳也四年而召范蠡問曰伐吳可乎曰未可也又一<lb/>
年又問曰伐吳可乎又曰未可也又一年又問焉又一<lb/>
年又問焉則皆曰未可也葢越王之志踴躍奮迅而欲<lb/>
有為者四也而范蠡四拒之夫二臣者舉其君踴躍奮<lb/>
迅之氣而抑之於抑欝憤悶之地使朝夕咨嗟求逞而<lb/>
不得逞則無乃過乎葢二臣者深所以養其君之志懼<lb/>
<pb n="KR4h0132_WYG_106-15a"/>
其速而折折而沮也及其國力已强兵氣已振事機之<lb/>
來而不可失勝形之見而不可禦則破楚㓕吳不終朝<lb/>
爾唐之徳宗其志有一日不在於平藩鎮者乎然不勝<lb/>
其憤鋭於遣二将而一伐一伐而生朱泚之變也則不<lb/>
敢言及於藩鎮者終其身求節度則與節度求宰相則<lb/>
與宰相故藩鎮之禍始於肅宗而成於徳宗文宗之志<lb/>
有一日不在於誅宦官者乎然不勝其憤鋭於任訓注<lb/>
而一决一决而生甘露之禍也則不敢言及於宦官者<lb/>
<pb n="KR4h0132_WYG_106-15b"/>
終其身專制則聽其專制詆辱則甘其詆辱故宦官之<lb/>
禍始於明皇而成於文宗二君之志本以求天下之大<lb/>
功而反以得天下之大禍則不養其志之患也頃者新<lb/>
天子即位之初春秋鼎盛聖武天挺超然有必報不共<lb/>
戴天之心尅復神州之志天下仰日而望庶乎中興之<lb/>
有日也然親征之詔朝下而和議之詔夕出元戎之幕<lb/>
方開而信使之軺已駕紛紛擾擾以至於今而國論卒<lb/>
歸於和此其病安在哉葢兆今日之和者符離之役也<lb/>
<pb n="KR4h0132_WYG_106-16a"/>
事不極則反不生勢不激則變不形暄甚則雨冬窮則<lb/>
春理固然也戰豈與和期哉和者戰之變也非求變也<lb/>
激而不得不變也且是役也天子之志固在於取中原<lb/>
也抑嘗熟䇿之詳議之耶議之不詳也策之不熟也得<lb/>
城而不能有也成功而不能善後也是故前日之勇一<lb/>
變而為怯前日之鋭一變而為鈍安得而不歸於和哉<lb/>
當其師之出也臣固知有今日之和也何則天子即位<lb/>
之初雖以堯舜為之亦不能以一日而洽威徳於天下<lb/>
<pb n="KR4h0132_WYG_106-16b"/>
也威徳未有以洽乎天下而欲一舉以求非常之功是<lb/>
非有成心也有倖心爾成乎心猶未必成乎外也心則<lb/>
倖矣獨能成乎外耶今日之事臣所大懼者懼天子之<lb/>
志沮於一折而敵人有以窺吾之沮而天下之禍所從<lb/>
生也唐之二君葢可鑒矣臣嘗讀蜀志至於劉昭烈三<lb/>
見諸葛亮之事則為之太息葢昭烈以漢之裔欲誅曹<lb/>
操以復漢室此昭烈之雅志也然得徐州則失徐州得<lb/>
豫州則失豫州敗於吕布又敗於曹操奔走狼狽於荆<lb/>
<pb n="KR4h0132_WYG_106-17a"/>
楚之間而無所於歸宜其憊而不復自振也而其見亮<lb/>
曰孤不度徳欲信大義於天下而智術淺短遂用猖獗<lb/>
至於今日然志猶未已嗟乎昭烈者是時已老矣衰敗<lb/>
屢折而志猶未已此亮之所以樂於委身而願効其謀<lb/>
者也彼其徒手而成鼎峙之業其以此哉今天子以天<lb/>
下之半帶甲百萬表裏江淮安坐而指揮天下之豪傑<lb/>
以圖恢復祖宗之業而澡靖康之耻進則成混一之功<lb/>
守則成南北之勢何至於以一小折自沮而汲汲以議<lb/>
<pb n="KR4h0132_WYG_106-17b"/>
和哉臣願天子堅昭烈之志而毋以唐之二君自處則<lb/>
中興之功天下未絕望也<lb/>
　　論宿将䟽<hi>楊萬里</hi>
臣聞今之議者曰選将莫若宿望而新進者未足用也<lb/>
臣竊以為不然選将之與相相似而大不同相不厭舊<lb/>
而将不厭新擇相不以舊不足以壓天下之望選将不<lb/>
以新不足以激天下之才葢天下之相必道隆而徳重<lb/>
名節全而才畧高天下之人曉然服其可以相也或既<lb/>
<pb n="KR4h0132_WYG_106-18a"/>
相而去天下恨其有所不盡而望其再有所盡也如此<lb/>
者未相而天下願之既相而天下悦之既去而天下留<lb/>
之是惟無相相之而天下無異論故曰相不厭舊至於<lb/>
将則不然夫所謂宿将者功業就矣名位高矣冨貴極<lb/>
矣腴田甲第金玉寳貨充乎其家歌童舞女酣晏沈浸<lb/>
汨乎其心昔之精明之謀者将暗然而勇果之氣者将<lb/>
廢然矣天下無事則曰朝廷茍有事不使我則不濟及<lb/>
其有事也使之舍其所甚樂而任其所甚憂取其甚愛<lb/>
<pb n="KR4h0132_WYG_106-18b"/>
之身而捐之必死之地彼則畏矣以今之畏合前之驕<lb/>
焉往而不敗故曰将不厭新葢富人有作室者有楹而<lb/>
未有棟有棟而未有梁則徧國中以求大木三年而後<lb/>
得之於千里之外葢千百年之松櫧豫章也室成而富<lb/>
人者疾有愚醫焉見其向之求木之意也則獻其百年<lb/>
所藏之天雄烏喙焉曰此可已病也不知夫木者不老<lb/>
則不堅而藥者不新則不効今歲之藥來歲已陳且槁<lb/>
矣而百年之天雄烏喙則與朽壌何擇而尚伐病之能<lb/>
<pb n="KR4h0132_WYG_106-19a"/>
哉此将相新舊之辯也李廣之在漢驍雄傑出其君知<lb/>
之天下知之匈奴亦知之廣之心翹然以無人視天下<lb/>
自以為漢将非我則不可也然衛青霍去病崛起於戚<lb/>
里之中與單于角勝負深入大幕直擣龍庭而廣乃以<lb/>
失期無功死開元之後王忠嗣哥舒翰威名邊功天下<lb/>
第一天下之人以為一日不可無忠嗣與翰也及幽陵<lb/>
盗起廟堂失措忠嗣則不存而使翰則又敗復兩京平<lb/>
安史者乃一未有功之子儀而忠嗣部曲中之一光弼<lb/>
<pb n="KR4h0132_WYG_106-19b"/>
也當廣之盛時忠嗣與翰有大功名之日天下豈知有<lb/>
衛霍李郭哉然則宿将之與新進未易以相輕重也且<lb/>
人之有才者孰無自喜之心而人之於冨貴功名孰無<lb/>
願欲之志自喜其才則必求所以自試志乎冨貴功名<lb/>
則必求所以自取此如善書者樂於為人書而嗜酒者<lb/>
可以得酒則無不為也不因其自試之心而激之以自<lb/>
取而曰吾必得宿将亦惑矣故臣以為今日之取将莫<lb/>
若以新儒士之通敏沈雄者行陣之嘗有聞者武舉之<lb/>
<pb n="KR4h0132_WYG_106-20a"/>
有所蘊而不徒虛文者士卒之有能而自異者卑賤有<lb/>
挾持而不自達者豪猾有過而其才可贖者君相留意<lb/>
焉不測而識之於稠人之中無故而置之萬衆之上庶<lb/>
幾乎如高帝之得韓信者又何患天下之無将也哉<lb/>
　　論人心可畏䟽<hi>陳良傅</hi>
疑壽皇者虚憂也失人心者實禍也今也舉朝諫之而<lb/>
不聽百官解體矣四參常朝宰執而下無一人立班者<lb/>
是失舉朝之心也舉國非之而不恤軍民皆怨讟矣或<lb/>
<pb n="KR4h0132_WYG_106-20b"/>
詐為詔書敢於指斥是失舉國之心也若乃吳挺之死<lb/>
半年而不置将張孝若之見殺累月而不討賊他如班<lb/>
直侍試於殿庭侍從待命於郊外往往邈然都不省記<lb/>
是於壽皇何預焉而陛下獨固守力行之又所謂舉世<lb/>
為之惶惑而不加怪者是豈不足以失舉世之心乎不<lb/>
但此也人情好逸而惡勞今仗下之士皆苦晏朝已報<lb/>
班矣有唾不顧者臣未知禁衛之心果如何人情利親<lb/>
而患踈今自閤長御藥卒不得一至左右間嘗一日逐<lb/>
<pb n="KR4h0132_WYG_106-21a"/>
數十人臣未知近習之心果如何甚者嘉邸有子而不<lb/>
奏告掖庭有喪而不發起臣又未知宫閫后妃之心果<lb/>
如何陛下試一念此不謂之孤立歟不謂之人人自危<lb/>
歟雖然破疑為笑在蹙頞之頃則轉禍為福亦在反掌<lb/>
之間何者今日之事非若敵國對壘難平也非若强臣<lb/>
䟦扈難制也又非若四分五裂難收拾也徒以聖意憂<lb/>
疑壽皇過當而人心不服耳聖意釋然則人心帖然矣故<lb/>
今日過宫則人心以今日解明日過宫則人心以明日<lb/>
<pb n="KR4h0132_WYG_106-21b"/>
解然則陛下何苦執滯而為此岌岌也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百六<lb/>
</p>
<p>
</p>
  </div>
</body>
</text>
</TEI>
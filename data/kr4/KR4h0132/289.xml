<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百八十九</head> <lb/>
    <p>
<pb n="KR4h0132_WYG_289-1a"/>
欽定四庫全書<lb/>
　文章辨體彚選巻二百八十九<lb/>
　　　　　　　　　　　　明　賀復徵　編<lb/>
序九<lb/>
　　史記序<hi>明陳仁錫</hi>
見善不喜見惡不怒此人主也文章亦然易喜易怒文<lb/>
之下也不喜不怒難言矣見善不喜見惡不怒其孰能<lb/>
與於此哉六經是已若夫可喜而非無故以喜可怒而<lb/>
<pb n="KR4h0132_WYG_289-1b"/>
非無故以怒佯喜而亦似真喜佯怒而亦似真怒史記<lb/>
一書耳嗟乎易文章之法祖也詩文章之鈴鐸也至哉<lb/>
易乎書不盡言言不盡意立象焉足矣又多言乎哉史<lb/>
記毋乃少盡歟神而明之黙而成之易也神而黙史也<lb/>
神而喧矣其近於詩乎詩之言興也興辟雍之鼓鐘亦<lb/>
興巻阿之車馬興鞅掌之勞吏亦興白駒之逸民興似<lb/>
續之古人亦興雞鳴之夫婦興前驅之將帥亦興同仇<lb/>
之婦人既環天下人可于可喁可風可雅不加品題貞<lb/>
<pb n="KR4h0132_WYG_289-2a"/>
淫自見故世之治也用興興之失繁繁則可刪俗之澆<lb/>
也用氣氣之失驁驁乃日蔓是以孔子不惡繁而惡蔓<lb/>
其於詩不尚氣而尚興此意惟太史公知之他人不知<lb/>
也何也西漢有文章東漢有月旦有文章人人喜於自<lb/>
見有月旦人人凜於自避文如景星慶雲可見而不可<lb/>
避之物也太史公於書無所不取可以不取而故存之<lb/>
於人無所不収可以不収而故録之何居以自成一家<lb/>
言乎則夷然不欲以勸夫人立言立徳立功即三者無<lb/>
<pb n="KR4h0132_WYG_289-2b"/>
一焉而猶有翹翹自見之興太史公樂矣嗟乎此一種<lb/>
樂意遂能釀百代能文之苦口而使之甘柔百代評文<lb/>
之刻意而使之平俾覽者真喜似喜徉喜徉不喜常若<lb/>
觸之可喜而不喜者自在真怒似怒徉怒徉不怒常若<lb/>
擊之可怒而不怒者自在太史公又樂矣嗟乎彈人人<lb/>
所不欲也謗已已所不欲也譽人以彈人譽已以謗已<lb/>
已與人所不欲也如萬石君傳刺客游俠諸傳何嘗一<lb/>
字譽之哉閲者擊節歎賞以為真譽之也噫此興象也<lb/>
<pb n="KR4h0132_WYG_289-3a"/>
天下明眼少而肉眼多堂下人多而堂上人少使肉眼<lb/>
争相耀以和其心而堂下人交相舞以作其勢則事功<lb/>
興議論止天下和平矣又如神仙諸傳何嘗謗人主哉<lb/>
自謗也自謗而不諱即彈人而不怒矣何以故月旦之<lb/>
失非失於苛物而失於恕已也是書始閲於丙寅歳除<lb/>
日可以解解之不可解置之太史公不求甚解而强解<lb/>
之太史不甚求解人而强索之皆過也離文明之象萬<lb/>
物皆相見史記古今文人皆相見之書也噫鼓之舞之<lb/>
<pb n="KR4h0132_WYG_289-3b"/>
以盡神風水遭而造物不黙能讀史記者可與言詩也<lb/>
已矣亦可與言易也已矣<lb/>
　　漢書序<hi>陳仁鍚</hi>
余嘗勸讀史記與父兄言之甚力但子弟十齡授誦十<lb/>
六僝工二十可巨擘詞林次亦稱伯山谷及閲漢書更<lb/>
有進焉史記韻超布格剌舍叙事而漢書典重森嚴真<lb/>
廟廊之文也及余屢閲漢書又有進焉初謂宻裁𢎞搆<lb/>
天上架樓臺耳繼再三味之芬芳有香氣更張紅燈拭<lb/>
<pb n="KR4h0132_WYG_289-4a"/>
青眼看長劍急與漢書對其色蒸鬱絢爛是真色非設<lb/>
色葢嘗謂史記為古今大織手亹亹萬千言澹雅若無<lb/>
言漢書為古今大染局錦江灌口艷麗光瑩皆莫及焉<lb/>
得兩家之門而入者寡矣學史記而誤是賈人抱布也<lb/>
學漢書而誤是嫫母塗脂也雖然有文心焉文章之色<lb/>
出於中心倡於君父漢天子之文何如哉中正和平漢<lb/>
家詔書近是自唐以後代言髙制作之材每每書名書<lb/>
官而漢詔不聞何官專撰何人雄擅則漢天子之文固<lb/>
<pb n="KR4h0132_WYG_289-4b"/>
非其臣所能代也試舉一二民産子復勿事二歳非髙<lb/>
祖七年詔乎方春和時病吾民不得與草木羣生有以<lb/>
自樂而惆悵為民父母將何如非文帝詔乎諸有親喪<lb/>
勿繇事使得収歛送終盡子道非地節四年詔乎已死<lb/>
也憫其喪未生也保其胎鰥寡孤獨困窮也悲哉樂草<lb/>
木之無知彼金馬門天禄石渠諸彦能執簡道一字哉<lb/>
此亦謂文章之心即文章之色也漢天子有色故漢廷<lb/>
臣有色而漢家文字亦有色博士議郎與公卿商國家<lb/>
<pb n="KR4h0132_WYG_289-5a"/>
大事此議論之色也學有專經以世其家此傳經之色<lb/>
也六曹掌故無不專習此典故之色也斬將搴旗出使<lb/>
絶域此封疆之色也如荀悦袁宏力能摸史班顧寧安<lb/>
其拙且誠不屑蹈二公餘吻此文字之色也噫得荀袁<lb/>
而與之説漢書是以無色為有色也愈於剽其色竊其<lb/>
韻家握一史漢者已<lb/>
　　三國志序<hi>陳仁錫</hi>
予閲三國志竣葢泊舟濟陽之南池荷花盛開飲至夜<lb/>
<pb n="KR4h0132_WYG_289-5b"/>
半若有人焉歌鶴鳴焉古太白酒樓也慨然遐想獨立<lb/>
久之放舟援筆竊慨孫氏諸公年太少才太竒志太鋭<lb/>
惜乎公瑾大江長征名操漢賊子敬拒曹迎備勸借荆<lb/>
州多操敵自樹黨孫吳忠計二人而已伯符義絶袁術<lb/>
襲許迎帝猷甚壯卒中劔擊呼權叮嚀舉賢任能以保<lb/>
江東安在哉曹操簒則簒耳有殺漢之實借擁漢之名<lb/>
若歆若慮親牽后臂二賊與曹而三之若夫用兵用人<lb/>
奸雄能事古今奸雄亦未有過操焉者也當時欲殺操<lb/>
<pb n="KR4h0132_WYG_289-6a"/>
丕者董承劉陽魏諷金禕耿紀韋晃吉本本子邈邈弟<lb/>
穆耳嗟乎昭烈之知孔明也非龎徳公司馬徳操徐元<lb/>
直不知也及其若魚之得水也雖闗張同牀而寢弗能<lb/>
奪也然博望燒屯自饒將略豈盡出忠武哉漢魏以來<lb/>
求不亂其方寸者難矣元直挈忠武畀昭烈是予漢以<lb/>
方寸予魏以髪膚耳何亂之有龎徳公曰趨舍行止人<lb/>
之巢穴各得其棲宿而已漢家方寸地此亦人之巢穴<lb/>
也季漢之君在險愈貞後主立悉委丞相丞相亡三十<lb/>
<pb n="KR4h0132_WYG_289-6b"/>
年不變法賢而守矣季漢之臣公琰文偉儒雅遵令伯<lb/>
約不廢征討經軍國最久勤而瘁矣昭烈有北地王孔<lb/>
明有瞻尚彤僉黄崇以死節著方寸炳然有足多者予<lb/>
謂三國人才如春秋而陳壽紀事不及左傳故辭命遜<lb/>
焉孔明類子産子産以治鄭則有餘矣其善者政無越<lb/>
畔而亦苦謹嚴無餘地故布局少狹雖然難言哉漢事<lb/>
大可為徳操諸公或先之矣為諸公易為忠武難故忠<lb/>
武不可及矣<lb/>
<pb n="KR4h0132_WYG_289-7a"/>
　　藏書序<hi>陳仁錫</hi>
卓吾先生隠矣而其人物之異著述之富如珠玉然山<lb/>
暉川媚有不得而自掩抑者葢聲名赫赫盈海内矣或<lb/>
謂先生之為人與其所為書疑信者往往相半何居余<lb/>
謂此兩者皆遙聞聲而相思未見形而吠影者耳先生<lb/>
髙邁肅潔如泰華崇嚴不可昵近聽其言冷冷然塵土<lb/>
俱盡而實本人情切物理一一當實不虚葢一被其容<lb/>
接未有不爽然自夫者也吾慨學者沈錮於俗流而迷<lb/>
<pb n="KR4h0132_WYG_289-7b"/>
沿於聞見於人之言非其所耳熟不以信先生程量今<lb/>
古獨出胸臆無所規放聞者或河漢其言無足多怪夫<lb/>
孔翠矜其華采顧影自耀人咸惜之固矣若蛟龍之興<lb/>
雲雨雷電皆至霮䨴百里即震驚者不無而卒賴其用<lb/>
豈區區露細巧媚世好而足哉先生之言何以異是總<lb/>
之衆人之疑不勝賢豪者之信疑者之恍惚不勝信者<lb/>
之堅決余知先生之書當必傳久之學者復耳熟於先<lb/>
生之書且以為衡鑑且以為蓍龜余又知後之學者當<lb/>
<pb n="KR4h0132_WYG_289-8a"/>
無疑雖然海内又以快意而歌呼讀之天下嗜卓吾者<lb/>
禍卓吾者也故愛卓吾之文章遂信卓吾之是非過又<lb/>
或疑卓吾之是非遂掩卓吾之文章亦過予是以兩懸<lb/>
之不然弱侯讀書也與卓吾知已也何必欲取知已之<lb/>
所是非而更非是之也哉<lb/>
　　續藏書序<hi>陳仁錫</hi>
學者必讀書必知人必幹事然非讀盡天下之書勿輕<lb/>
著書非識盡天下之人勿輕議人非歴盡天下之事勿<lb/>
<pb n="KR4h0132_WYG_289-8b"/>
輕作事夫雷霆風雨待我而動者也可自驚迷乎今日<lb/>
豪傑必言膽氣乃先輩務持重𢎞深能容人能成事為<lb/>
主意者小心大度固膽氣所根柢雷霆風雨所黙召也<lb/>
本朝徳行政事皆越百代之上而至於今言語文學似<lb/>
少遜之又意者言語患其多文學患其襲則政事且不<lb/>
可知况徳行乎故有讀書知人之人出則幹事之人出<lb/>
不可以文學言語忽之也續藏書太簡獻徵録太濫余<lb/>
莊閲國史天下郡邑志旁搜埜乗百種遺文逸事小有<lb/>
<pb n="KR4h0132_WYG_289-9a"/>
論著姑就卓吾所纂略為詮次以附季氏藏書之後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_289-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百八十九<lb/>
</p>
<p>
</p>
  </div>
</body>
</text>
</TEI>
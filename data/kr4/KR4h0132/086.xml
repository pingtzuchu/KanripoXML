<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻八十六</head> <lb/>
    <p>
<pb n="KR4h0132_WYG_086-1a"/>
欽定四庫全書<lb/>
　文章辨體彚選巻八十六<lb/>
　　　　　　　　　　　　明　賀復徴　編<lb/>
上書二十一<lb/>
　　至言<hi>漢賈山</hi>
臣聞爲人臣者盡忠竭愚以直諫主不避死亡之誅者<lb/>
臣山是也臣不敢以久遠諭願借秦以爲諭惟陛下少<lb/>
加意焉夫布衣韋帶之士修身於内成名於外而使後<lb/>
<pb n="KR4h0132_WYG_086-1b"/>
世不絶息至秦則不然貴爲天子富有天下賦斂重數<lb/>
百姓任罷赭衣半道羣盜滿山使天下之人戴目而視<lb/>
傾耳而聽一夫大謼天下嚮應者陳勝是也秦非徒如<lb/>
此也起咸陽而西至雍離宫三百鐘鼓帷帳不移而具<lb/>
又爲阿房之殿高數十仞東西五里南北千歩從車羅<lb/>
綺四馬騖馳旌旗不橈爲宫室之麗至於此使其後世<lb/>
曽不得聚廬而託處焉爲馳道於天下東窮燕齊南極<lb/>
吳楚江湖之上瀕海之觀畢至道廣五十歩三丈而樹<lb/>
<pb n="KR4h0132_WYG_086-2a"/>
厚築其外隠以金椎樹以青松爲馳道之麗至於此使<lb/>
其後世曽不得邪徑而託足焉死葬乎驪山吏徒數十<lb/>
萬人曠日十年下徹三泉合采金石冶銅錮其内漆塗<lb/>
其外被以珠玉飾以翡翠中成觀游上成山林爲葬薶<lb/>
之侈至於此使其後世曽不得蓬顆蔽冢而託葬焉秦<lb/>
以熊羆之力虎狼之心蠶食諸侯并呑海内而不篤禮<lb/>
義故天殃已加矣臣昧死以聞願陛下少留意而詳擇<lb/>
其中臣聞忠臣之事君也言切直則不用而身危不切<lb/>
<pb n="KR4h0132_WYG_086-2b"/>
直則不可以明道故切直之言明主所欲急聞忠臣之<lb/>
所以䝉死而竭知也地之磽者雖有善種不能生焉江<lb/>
臯瀕河雖有惡種無不猥大昔者夏商之季世雖關龍<lb/>
逢箕子比干之賢身死亡而道不用文王之時豪俊之<lb/>
士皆得竭其智芻蕘採薪之人皆得盡其力此周之所<lb/>
以興也故地之美者善養禾君之仁者善養士雷霆之<lb/>
所擊無不摧折者萬鈞之所壓無不糜滅者今人主之<lb/>
威非特雷霆也埶重非特萬鈞也聞道而求諫和顔色<lb/>
<pb n="KR4h0132_WYG_086-3a"/>
而受之用其言而顯其身士猶恐懼而不敢自盡况於<lb/>
縱欲恣行暴虐惡聞其過乎震之以威壓之以重則雖<lb/>
有堯舜之智孟賁之勇豈有不摧折者哉如此則人主<lb/>
不得聞其過失矣弗聞則社稷危矣古者聖王之制史<lb/>
在前書過失工誦箴諫瞽誦詩諫公卿比諫士傳言諫<lb/>
過庻人謗於道商旅議於市然後君得聞其過失也聞<lb/>
其過失而改之見義而從之所以永有天下也天子之<lb/>
尊四海之内其義莫不爲臣然而養三老於太學親執<lb/>
<pb n="KR4h0132_WYG_086-3b"/>
醬而餽執爵而酳祝饐在前祝鯁在後公卿奉杖大夫<lb/>
進履舉賢以自輔弼求脩正之士使直諫故以天子之<lb/>
尊尊養三老視孝也立輔弼之臣者恐驕也置直諫之<lb/>
士者恐不得聞其過也學問至於芻蕘者求善無饜也<lb/>
商人庻人誹謗已而改之從善無不聽也昔者秦政力<lb/>
并萬國富有天下破六國以爲郡縣築長城以爲關塞<lb/>
秦地之固大小之勢輕重之權其於一家之富一夫之<lb/>
強胡可勝計也然而兵破於陳渉地奪於劉氏者何也<lb/>
<pb n="KR4h0132_WYG_086-4a"/>
秦王貪狠暴虐殘賊天下窮困萬民以適其欲也昔者<lb/>
周蓋千八百國以九州之民養千八百國之君用民之<lb/>
力不過嵗三日什一而籍君有餘財民有餘力而頌聲<lb/>
作秦皇帝以千八百國之民自養力罷不能勝其役財<lb/>
盡不能勝其求一君之身耳所以自養者馳騁弋獵之<lb/>
娯天下弗能供也勞罷者不得休息饑寒者不得衣食<lb/>
亡罪而死刑者無所告訴人與之爲怨家與之爲讐故<lb/>
天下壊也秦皇帝身在之時天下已壊矣而弗自知也<lb/>
<pb n="KR4h0132_WYG_086-4b"/>
秦皇帝東廵狩至㑹稽琅琊刻石著其功自以爲過堯<lb/>
舜統縣石鑄鐘簴篩土築阿房之宫自以爲萬世有天<lb/>
下也古者聖王作諡三四十世耳雖堯舜禹湯文武絫<lb/>
世廣德以爲子孫基業無過二三十世者也秦皇帝曰<lb/>
死而以諡法是父子名號有時相襲也以一至萬則世<lb/>
世不相復也故死而號曰始皇帝其次曰二世皇帝者<lb/>
欲以一至萬也秦皇帝計其功德度其後嗣世世無窮<lb/>
然身死纔數月耳天下四面而攻之宗廟滅絶矣秦皇<lb/>
<pb n="KR4h0132_WYG_086-5a"/>
帝居滅絶之中而不自知者何也天下莫敢告也其所<lb/>
以莫敢告者何也亡養老之義亡輔弼之臣亡進諫之<lb/>
士縱恣行誅退誹謗之人殺直諫之士是以道諛媮合<lb/>
茍容比其德則賢於堯舜課其功則賢於湯武天下已<lb/>
潰而莫之告也詩云匪言不能胡此畏忌聽言則對譖<lb/>
言則退此之謂也又曰濟濟多士文王以寧天下未嘗<lb/>
亡士也然而文王獨言以寧者何也文王好仁則仁興<lb/>
得士而敬之則士用用之有禮義故不致其愛敬則不<lb/>
<pb n="KR4h0132_WYG_086-5b"/>
能盡其心不能盡其心則不能盡其力不能盡其力則<lb/>
不能成其功故古之賢君於其臣也尊其爵禄而親之<lb/>
疾則臨視之亡數死則往弔之臨其小歛大歛已棺塗<lb/>
而後爲之服錫衰麻絰而三臨其喪未歛不飲酒食肉<lb/>
未葬不舉樂當宗廟之祭而死爲之廢樂古之君人者<lb/>
於其臣也可謂盡禮矣服法服端容貌顔色然後見之<lb/>
故臣下莫敢不竭力盡死以報其上功德立於後世而<lb/>
令聞不忘也今陛下思念祖考述追厥功圖所以昭光<lb/>
<pb n="KR4h0132_WYG_086-6a"/>
洪業休德使天下舉賢良方正之士天下皆訢訢焉曰<lb/>
將興堯舜之道三王之功矣天下之士莫不精白以承<lb/>
休德今方正之士皆在朝廷矣又選其賢者使爲常侍<lb/>
諸吏與之馳敺射獵一日再三出臣恐朝廷之解弛百<lb/>
官之墮於事也諸侯聞之又必怠於政事矣陛下即位<lb/>
親自勉以厚天下損食膳不聽樂減外徭衛卒止嵗貢<lb/>
省廐馬以賦縣傳去諸苑以賦農夫出帛十餘萬匹以<lb/>
賑貧民禮高年九十者一子不事八十者二算不事賜<lb/>
<pb n="KR4h0132_WYG_086-6b"/>
天下男子爵大臣皆至公卿發御府金賜大臣宗族亡<lb/>
不被澤者赦罪人憐其亡髪賜之巾憐其衣赭書其背<lb/>
父子兄弟相見也而賜之衣平獄緩刑天下莫不説喜<lb/>
是以元年膏雨降五榖登此天之所以相陛下也刑輕<lb/>
於他時而犯法者寡衣食多於前年而盜賊少此天下<lb/>
之所以順陛下也臣聞山東吏布詔令民雖老羸癃疾<lb/>
扶杖而往聽之願少須臾毋死思見德化之成也今功<lb/>
業方就名聞方昭四方鄉風今從豪傑之臣方正之士<lb/>
<pb n="KR4h0132_WYG_086-7a"/>
直與之日日獵射擊兎伐狐以傷大業絶天下之望臣<lb/>
竊悼之詩曰靡不有初鮮克有終臣不勝大願願少衰<lb/>
射獵以夏嵗二月定明堂造太學脩先王之道風行俗<lb/>
成萬世之基定然後唯陛下所幸耳古者大臣不媟故<lb/>
君子不常見其齊嚴之色肅敬之容大臣不得與宴游<lb/>
方正脩潔之士不得從射獵使皆務其方以高其節則<lb/>
羣臣莫敢不正身脩行盡心以稱大禮如此則陛下之<lb/>
道尊敬功業施於四海垂於萬世子孫矣誠不如此則<lb/>
<pb n="KR4h0132_WYG_086-7b"/>
行日壊而榮日滅矣夫士脩之於家而壊之於天子之<lb/>
廷臣竊愍之陛下與衆臣宴游與大臣方正朝廷議論<lb/>
夫游不失樂朝不失禮議不失計軌事之大者也<lb/>
　<lb/>
　<lb/>
　<lb/>
　<lb/>
　文章辨體彚選巻八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百七</head> <lb/>
    <p>
<pb n="KR4h0132_WYG_707-1a"/>
欽定四庫全書<lb/>
　文章辨體彚選巻七百七<lb/>
　　　　　　　　　　　　明　賀復徴　編<lb/>
墓誌銘十<lb/>
　　徂徠石先生墓誌銘<hi>宋歐陽修</hi>
徂徠先生姓石氏名介守道字兖州奉符人也徂徠魯<lb/>
東山而先生非隱者也其仕嘗位於朝矣魯之人不稱<lb/>
其官而稱其徳以為徂徠魯之望先生魯人之所尊故<lb/>
<pb n="KR4h0132_WYG_707-1b"/>
因其所居山以配其有德之稱曰徂徠先生者魯人之<lb/>
志也先生貌厚而氣完學篤而志大雖在畎畆不忘天<lb/>
下之憂以謂時無不可為為之無不至不在其位則行<lb/>
其言吾言用功利施於天下不必出乎已吾言不用雖<lb/>
獲禍咎至死而不悔其遇事發憤作為文章極陳古今<lb/>
治亂成敗以指切當世賢愚善惡是是非非無所諱忌<lb/>
世俗頗駭其言由是謗議喧然而小人尤嫉惡之相與<lb/>
出力必擠之死先生安然不惑不變曰吾道固如是吾<lb/>
<pb n="KR4h0132_WYG_707-2a"/>
勇過孟軻矣不幸遇疾卒既卒而姦人有欲以竒禍中<lb/>
傷大臣者猶指先生以起事謂其詐死而北走契丹矣<lb/>
請發棺以驗頼天子仁聖察其誣得不發棺而保全其<lb/>
妻子先生世為農家父諱丙始以仕進官至太常博士<lb/>
先生年二十六舉進士甲科為鄆州觀察推官南京留<lb/>
守推官御史臺辟主簿未至以上書論赦罷不召秩滿<lb/>
遷某軍節度掌書記代其父官扵蜀為嘉州軍事判官<lb/>
丁内外艱去官垢面跣足躬耕徂徕之下𦵏其五世未<lb/>
<pb n="KR4h0132_WYG_707-2b"/>
𦵏者七十喪服除召入國子監直講是時兵討元昊久<lb/>
無功海内重困天子奮然思欲振起威徳而進退二三<lb/>
大臣増置諫官御史所以求治之意甚鋭先生躍然喜<lb/>
曰此盛事也雅頌吾職其可已乎乃作慶厯聖徳詩以<lb/>
褒貶大臣分别邪正累數百言詩出太山孫明復曰子<lb/>
禍始於此矣明復先生之師友也其後所謂姦人作竒<lb/>
禍者乃詩之所斥也先生自閒居徂徠後官於南京嘗<lb/>
以經術教授及在太學益以師道自居門人弟子從之<lb/>
<pb n="KR4h0132_WYG_707-3a"/>
者甚衆太學之興自先生始其所為文章曰某集者若<lb/>
干巻曰某集者若干巻其斥佛老時文則有怪説中國<lb/>
論曰去此三者然後可以有為其戒姦臣宦女則有唐<lb/>
鑑曰吾非為一世監也其餘喜怒哀樂必見於文其辭<lb/>
博辯雄偉而憂思深逺其為言曰學者學為仁義也惟<lb/>
忠能忘其身信篤於自信者乃可以力行也以是行於<lb/>
已亦以是教於人所謂堯舜禹湯文武周公孔子孟軻<lb/>
揚雄韓愈氏者未嘗一日不誦於口思與天下之士皆<lb/>
<pb n="KR4h0132_WYG_707-3b"/>
為周孔之徒以致其君為堯舜之君民為堯舜之民亦<lb/>
未嘗一日少忘於心至其違世驚衆人或笑之則曰吾<lb/>
非狂癡者也是以君子察其行而信其言推其用心而<lb/>
哀其志先生直講歲餘杜祁公薦之天子拜太子中允<lb/>
今丞相韓公又薦之乃直集賢院又歲餘始去太學通<lb/>
判濮州方待次于徂徠以慶厯五年七月某日卒於家<lb/>
享年四十有一友人廬陵歐陽修哭之以詩以謂待彼<lb/>
謗熖熄然後先生之道明矣先生既沒妻子凍餒不自<lb/>
<pb n="KR4h0132_WYG_707-4a"/>
勝今丞相韓公與河陽富公分俸買田以活之後二十<lb/>
一年其家始克葬先生於某所将葬其子師訥與其門<lb/>
人姜潛杜黙徐遁等來吿曰謗熖熄矣可以發先生之<lb/>
光矣敢請銘某曰吾詩不云乎子道自能久也何必吾<lb/>
銘遁等曰雖然魯人之欲也乃為之銘曰<lb/>
徂徠之巖巖與子之德兮魯人之所瞻汶水之湯湯與<lb/>
子之道兮愈逺而彌長道之難行兮孔孟亦云其遑遑<lb/>
一世之屯兮萬世之光曰吾不有命兮安在夫桓魋與<lb/>
<pb n="KR4h0132_WYG_707-4b"/>
臧倉自古聖賢皆然兮噫子雖毁其何傷<lb/>
　　江鄰幾墓誌銘<hi>歐陽修</hi>
君諱休復字鄰幾其為人外若簡曠而内行修飭不妄<lb/>
動于利欲其彊學博覽無所不通而不以矜人至有問<lb/>
輙應雖好辯者不能窮也已則黙若不能言者其為文<lb/>
章淳雅尤長扵詩淡泊閒遠往往造人之不至善𨽻書<lb/>
喜琴奕飲酒與人交久而益篤孝扵宗族事孀姑如母<lb/>
天聖中與尹師魯蘓子美逰知名當時舉進士及第調<lb/>
<pb n="KR4h0132_WYG_707-5a"/>
藍山尉騎驢赴官每據鞍讀書至迷失道家人求得之<lb/>
乃覺厯信潞二州司法叅軍又舉書判拔萃改大理寺<lb/>
丞知長葛縣事通判閬州以母喪去職服除知天長縣<lb/>
事遷殿中丞又以父憂終喪獻其所著書召試充集賢<lb/>
校理判尚書刑部當慶厯時小人不便大臣執政者欲<lb/>
累以事去之君友蘇子美杜丞相壻也以祠神㑹飲得<lb/>
罪一時知名士皆被逐君坐落職監蔡州商稅久之知<lb/>
奉符縣事改太常博士通判睦州徙廬州復得集賢校<lb/>
<pb n="KR4h0132_WYG_707-5b"/>
理判吏部南曹登聞檢院為羣牧判官出知同州提㸃<lb/>
陜西路刑獄入判三司鹽鐵句院修起居注累遷刑部<lb/>
郎中君於治人則曰為政所以安民也無擾之而已故<lb/>
所至民樂其簡易至辨疑折獄則或權以術舉無不得<lb/>
而不常用亦不自以為能也君所著書號唐冝鑒十五<lb/>
巻春秋世論三十巻文集二十巻又作神吿一篇言皇<lb/>
嗣事以謂皇嗣國大事也臣子以為嫌而難言或言而<lb/>
不見納故假神告祖宗之意務為深切冀以感悟又嘗<lb/>
<pb n="KR4h0132_WYG_707-6a"/>
言昭憲太后杜氏子孫宜録用故翰林學士劉筠無後<lb/>
而官沒其貲宜為立後還其貲劉氏得不絶君之論議<lb/>
頗多凡與其遊者莫不稱其賢而在上位者久未之用<lb/>
也自其修起居注士大夫始相慶以為在上者知將用<lb/>
之矣而用君者亦方自以為得而君亡矣嗚呼豈非其<lb/>
命哉君以嘉祐五年四月乙亥以疾終于京師即以其<lb/>
年六月庚申𦵏於某所君享年五十有六方其無恙時<lb/>
為理命數百言已而疾且革其子問所欲言曰吾已著<lb/>
<pb n="KR4h0132_WYG_707-6b"/>
之矣遂不復言曽祖諱濬殿中丞贈駕部員外郎妣李<lb/>
氏始平縣太君祖諱日新駕部員外郎贈太僕少卿妣<lb/>
孫氏富陽縣太君考諱中古太常博士贈工部侍郎妣<lb/>
張氏仁夀縣太君夫人夏侯氏永安縣君金部郎中彧<lb/>
之女先君數月卒子男三人長曰懋簡并州司户叅軍<lb/>
次曰懋相太廟齋郎次曰懋廸女三人長適秘書丞錢<lb/>
衮餘尚㓜君姓江氏開封陳留人也自漢轑陽侯德居<lb/>
於陳留之圉城其後子孫分㪚而君世至今居圉城不<lb/>
<pb n="KR4h0132_WYG_707-7a"/>
去自髙祖而上七世葬圉南夏岡由大王父而下三世<lb/>
乃𦵏陽夏銘曰<lb/>
彼馳而我後彼取而我不豈用力者好先而知命者不<lb/>
茍嗟吾隣幾兮卒以不偶舉世之隨兮君子之守衆人<lb/>
所亡兮君子之有其失一世兮其存不朽惟其自以為<lb/>
得兮吾将誰咎<lb/>
　　蔡君山墓誌銘<hi>歐陽修</hi>
予犮蔡君謨之弟曰君山為開封府太康主簿時予<lb/>
<pb n="KR4h0132_WYG_707-7b"/>
與君謨皆為舘閣校勘居京師君山數徃來其兄家見<lb/>
其以縣事决於其府府尹吳遵路素剛好以嚴憚下吏<lb/>
君山年少位卑能不懾屈而得盡其事之詳吴公獨喜<lb/>
以君山為能予始知君山敏於為吏而未知其他也明<lb/>
年君謨南歸拜其親夏京師大疫君山以疾卒於縣其<lb/>
妻程氏一男二女皆㓜縣之人哀其貧以錢二百千為<lb/>
其賵程氏泣曰吾家素以廉為吏不可以此汚吾夫拒<lb/>
而不受於是又知君山能以惠愛其縣人而以廉化其<lb/>
<pb n="KR4h0132_WYG_707-8a"/>
妻妾也君山間嘗語予曰天子以六科策天下士而學<lb/>
者以記問應對為事非古取士之意也吾獨不然乃晝<lb/>
夜自苦為學及其亡也君謨發其遺稿得十數萬言皆<lb/>
指世之務其後踰年天子與大臣講天下利害為條目<lb/>
其所改更於君山之稿十得其五六於是又知君山果<lb/>
天下之竒才也君山景祐中舉進士初為長谿縣尉縣<lb/>
媪二子漁於海而亡媪指某氏為仇告縣捕賊縣吏難<lb/>
之皆曰海有風波豈知其不水死乎且雖果為仇所殺<lb/>
<pb n="KR4h0132_WYG_707-8b"/>
若尸不得則於法不可理君山獨曰媪色有寃吾不可<lb/>
不為理乃隂察仇家得其迹與媪約曰吾與汝宿海上<lb/>
期十日不得尸則為媪受捕賊之責凡宿七日海水潮<lb/>
二尸浮而至驗之皆殺也乃捕仇家伏法民有夫婦偕<lb/>
出而盗殺其守舍子者君山亟召里民畢㑹環坐而孰視<lb/>
之指一人曰此殺人者也訊之果伏衆莫知其何術以<lb/>
得也長谿人至今喜道君山事多如此曰前史所載能<lb/>
吏號如神明不過此也自天子與大臣條天下事而屢<lb/>
<pb n="KR4h0132_WYG_707-9a"/>
下舉吏之法尤欲官無小大必得其材方求天下能吏<lb/>
而君山死矣此可為痛惜者也君山諱髙享年二十有<lb/>
八以某年某月某日卒今年君謨又歸迎其親自太康<lb/>
取其柩以歸將以某年某月某日葬於某所且謂予曰<lb/>
吾兄弟始去其親而來京師欲以仕宦為親榮今幸還<lb/>
家吾弟獨以柩歸甚矣老者之愛其子也何以塞吾親<lb/>
之悲子能為我銘君山乎乃為之銘曰<lb/>
鳴呼吾聞仁義之行於天下也可使父不哭子老不哭<lb/>
<pb n="KR4h0132_WYG_707-9b"/>
少嗟夫君山不得其夀父母七十扶行送柩退之有言<lb/>
死孰謂夭子墓予銘其傳不朽庶幾以此慰其父母<lb/>
　　孫明復先生墓誌銘<hi>歐陽修</hi>
先生諱復字明復姓孫氏晉州平陽人也少舉進士不<lb/>
第退居㤗山之陽學春秋著尊王發㣲魯多學者其尤<lb/>
賢而有道者石介自介而下皆以弟子事之先生年逾<lb/>
四十家貧不娶李丞相廸將以其弟之女妻之先生疑<lb/>
焉介與羣弟子進曰公卿不下士久矣今丞相不以先<lb/>
<pb n="KR4h0132_WYG_707-10a"/>
生貧賤而欲託以子是髙先生之行義也先生宜因以<lb/>
成丞相之賢名於是乃許孔給事道輔為人剛直嚴重<lb/>
不妄與人聞先生之風就見之介執杖履侍左右先生<lb/>
坐則立升降拜則扶之及其徃謝也亦然魯人既素髙<lb/>
此兩人由是始識師弟子之禮莫不歎嗟之而李丞相<lb/>
孔給事亦以此見稱於士大夫其後介為學官語于朝<lb/>
曰先生非隱者也欲仕而未得其方也慶厯二年樞宻<lb/>
副使范仲淹資政殿學士富弼言其道德經術宜在朝<lb/>
<pb n="KR4h0132_WYG_707-10b"/>
廷召拜校書郎國子監直講嘗召見邇英閣說詩將以<lb/>
為侍講而嫉之者言其講説多異先儒遂止七年徐州<lb/>
人孔直溫以狂謀捕治索其家得詩有先生姓名坐貶<lb/>
監䖍州商稅徙泗州又徙知河南府長水縣簽署應天<lb/>
府判官公事通判陵州翰林學士趙概等十餘人上言<lb/>
孫某行為世法經為人師不宜棄之逺方乃復為國子<lb/>
監直講居三嵗以嘉祐二年七月二十四日以疾卒于<lb/>
家享年六十有六官至殿中丞先生在太學時為大理<lb/>
<pb n="KR4h0132_WYG_707-11a"/>
評事天子臨幸賜以緋衣銀魚及聞其喪惻然予其家<lb/>
錢十萬而公卿大夫朋友太學之諸生相與弔哭<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>治<lb/>
其喪於是以其年十月二十七日葬先生于鄆州湏城<lb/>
縣盧泉鄉之北扈原先生治春秋不惑傳註不為曲説<lb/>
以亂經其言簡易明諸侯大夫功罪以考時之盛衰而<lb/>
推見王道之治亂得於經之本義為多方其病時樞宻<lb/>
使韓琦言之天子選書吏給紙筆命其門人祖無擇就<lb/>
其家得其書十有五篇録之藏于秘閣先生一子大年<lb/>
<pb n="KR4h0132_WYG_707-11b"/>
尚㓜銘曰<lb/>
聖既殁經更戰焚逃藏脱亂僅傳存衆説乗之汨其原<lb/>
怪迂百出雜偽真後生牽卑習前聞有欲患之寡攻羣<lb/>
往往止燎以膏薪有勇夫子闢浮雲刮磨蔽蝕相吐吞<lb/>
日月卒復光破昏博哉功利無窮垠有考其不在斯文<lb/>
　　故霸州文安縣主簿蘇君墓誌銘<hi>歐陽修</hi>
有蜀君子曰蘇君諱洵字明允眉州眉山人也君之行<lb/>
義修於家信於鄉里聞於蜀之人久矣當至和嘉祐之<lb/>
<pb n="KR4h0132_WYG_707-12a"/>
間與其二子軾轍偕至京師翰林學士歐陽修得其所<lb/>
著書二十二篇獻諸朝書既出而公卿士大夫争傳之<lb/>
其二子舉進士皆在髙等亦以文學稱於時眉山在西<lb/>
南數千里外一日父子隠然名動京師而蘇氏文章遂擅<lb/>
天下君之文博辨宏偉讀者悚然想見其人既見而温<lb/>
温似不能言及即之與居愈久而愈可愛間而出其所<lb/>
有愈叩而愈無窮嗚呼可謂純明篤實之君子也曾祖<lb/>
諱祐祖諱杲父諱序贈尚書職方員外郎三世皆不顯<lb/>
<pb n="KR4h0132_WYG_707-12b"/>
職方君三子曰澹曰渙皆以文學舉進士而君少獨不<lb/>
喜學年已壯猶不知書職方縱而不問鄉閭親族皆怪<lb/>
之或問其故職方君笑而不答君亦自如也年二十七<lb/>
始大發憤謝其素所往來少年閉户讀書為文辭歳餘<lb/>
舉進士再不中又舉茂材異等不中退而歎曰此不足<lb/>
為吾學也悉取所為文數百篇焚之益閉户讀書絶筆<lb/>
不為文辭者五六年乃大究六經百家之説以考質古<lb/>
今治亂成敗聖賢窮逹出處之際得其粹精㴠蓄充溢<lb/>
<pb n="KR4h0132_WYG_707-13a"/>
抑而不發久之慨然曰可矣由是下筆頃刻數千言其<lb/>
縱横上下出入馳驟必造於深微而後止葢其稟也厚<lb/>
故發之遲志也慤故得之精自來京師一時後生學者<lb/>
皆尊其賢學其文以為師法以其父子俱知名故號老<lb/>
蘇以别之初修為上其書召試紫微閣辭不至遂除試<lb/>
秘書省校書郎㑹太常修纂建隆以來禮書乃以為覇<lb/>
州文安縣主簿使食其禄與陳州項城縣令姚闢同修<lb/>
禮書為太常因革禮一百巻書成方奏未報而君以疾<lb/>
<pb n="KR4h0132_WYG_707-13b"/>
卒實治平三年四月戊申也享年五十有八天子聞而<lb/>
哀之特贈光禄寺丞勅有司具舟載其喪歸于蜀君娶<lb/>
程氏大理寺丞文應之女生三子曰景先早卒軾今為<lb/>
殿中丞直史舘轍權大名府推官三女皆早卒孫曰邁曰<lb/>
遲有文集二十巻謚法三巻君善與人交㥯人患難死<lb/>
則䘏養其孤鄉人多德之葢晚而好易曰易之道深矣<lb/>
汨而不明者諸儒以附㑹之説亂之也去之則聖人之<lb/>
㫖見矣作易傳未成而卒治平四年十月壬申葬于彭<lb/>
<pb n="KR4h0132_WYG_707-14a"/>
山之安鎮鄉可龍里君生於逺方而學又晚成常歎曰<lb/>
知我者惟吾父與歐陽公也然則非予誰宜銘銘曰<lb/>
蘇顯唐世實欒城人以宦留眉蕃蕃子孫自其髙曾鄉<lb/>
里稱仁偉歟明允大發于文亦既有文而又有子其存<lb/>
不朽其嗣彌昌嗚呼明允可謂不亡<lb/>
　　北海郡君王氏墓誌銘<hi>歐陽修</hi>
太常丞致仕吳君之夫人曰北海郡君王氏濰州北海<lb/>
人也皇考諱汀舉明經不中後為本州助教夫人年二<lb/>
<pb n="KR4h0132_WYG_707-14b"/>
十三歸于吳氏天聖元年六月二日以疾卒享年三十<lb/>
有七夫人為人孝順儉勤自其㓜時凡於女事其保傅<lb/>
皆曰教而不勞組紃織絍其諸女皆曰巧莫可及其歸<lb/>
於吳氏也其母曰自吾女適人吾之内事無所助而吳<lb/>
氏之姑曰自吾得此婦吾之内事不失時及其卒也太<lb/>
常君曰舉吾里中有賢女者莫如王氏於是娶其女弟<lb/>
以為繼室而今夫人戒其家曰凡吾吳氏之内事惟吾<lb/>
女兄之法是守至今而不敢失夫人有賢子曰奎字長<lb/>
<pb n="KR4h0132_WYG_707-15a"/>
文初舉明經為殿中丞後舉賢良方正直言極諫今為<lb/>
翰林學士尚書兵部員外郎知制誥夫人初用子恩追<lb/>
封福夀縣君其後長文貴顯以夫人為請天子曰近臣<lb/>
吾所寵也有請其可不從乃特追封夫人為北海郡君<lb/>
長文號泣頓首曰臣奎不幸竊享厚禄不得及其母而<lb/>
天子寵臣以此俾以報其親臣奎其何以報當是時朝<lb/>
廷之士大夫吳氏之鄉黨隣里皆咨嗟歎息曰吳氏有<lb/>
子矣嘉祐四年冬長文請吿於朝將以明年正月丁酉<lb/>
<pb n="KR4h0132_WYG_707-15b"/>
葬夫人於鄆州之魚山夫人生三男曰奎奄胃今夫人<lb/>
生一男曰參女三人孫男女九人曾孫女二人銘曰<lb/>
奎顯矣奄早亡胃與參仕方強以一子榮一鄉生雖不<lb/>
及殁有光孫曾多有後愈昌<lb/>
　<lb/>
　<lb/>
　<lb/>
　文章辨體彚選巻七百七<lb/>
<pb n="KR4h0132_WYG_707-16a"/>
欽定四庫全書<lb/>
　文章辨體彚選巻七百七<lb/>
　　　　　　　　　　　　明　賀復徴　編<lb/>
墓誌銘十<lb/>
　　徂徠石先生墓誌銘<hi>宋歐陽修</hi>
徂徠先生姓石氏名介守道字兖州奉符人也徂徠魯<lb/>
東山而先生非隱者也其仕嘗位於朝矣魯之人不稱<lb/>
其官而稱其徳以為徂徠魯之望先生魯人之所尊故<lb/>
<pb n="KR4h0132_WYG_707-16b"/>
因其所居山以配其有德之稱曰徂徠先生者魯人之<lb/>
志也先生貌厚而氣完學篤而志大雖在畎畆不忘天<lb/>
下之憂以謂時無不可為為之無不至不在其位則行<lb/>
其言吾言用功利施於天下不必出乎已吾言不用雖<lb/>
獲禍咎至死而不悔其遇事發憤作為文章極陳古今<lb/>
治亂成敗以指切當世賢愚善惡是是非非無所諱忌<lb/>
世俗頗駭其言由是謗議喧然而小人尤嫉惡之相與<lb/>
出力必擠之死先生安然不惑不變曰吾道固如是吾<lb/>
<pb n="KR4h0132_WYG_707-17a"/>
勇過孟軻矣不幸遇疾卒既卒而姦人有欲以竒禍中<lb/>
傷大臣者猶指先生以起事謂其詐死而北走契丹矣<lb/>
請發棺以驗頼天子仁聖察其誣得不發棺而保全其<lb/>
妻子先生世為農家父諱丙始以仕進官至太常博士<lb/>
先生年二十六舉進士甲科為鄆州觀察推官南京留<lb/>
守推官御史臺辟主簿未至以上書論赦罷不召秩滿<lb/>
遷某軍節度掌書記代其父官扵蜀為嘉州軍事判官<lb/>
丁内外艱去官垢面跣足躬耕徂徕之下𦵏其五世未<lb/>
<pb n="KR4h0132_WYG_707-17b"/>
𦵏者七十喪服除召入國子監直講是時兵討元昊久<lb/>
無功海内重困天子奮然思欲振起威徳而進退二三<lb/>
大臣増置諫官御史所以求治之意甚鋭先生躍然喜<lb/>
曰此盛事也雅頌吾職其可已乎乃作慶厯聖徳詩以<lb/>
褒貶大臣分别邪正累數百言詩出太山孫明復曰子<lb/>
禍始於此矣明復先生之師友也其後所謂姦人作竒<lb/>
禍者乃詩之所斥也先生自閒居徂徠後官於南京嘗<lb/>
以經術教授及在太學益以師道自居門人弟子從之<lb/>
<pb n="KR4h0132_WYG_707-18a"/>
者甚衆太學之興自先生始其所為文章曰某集者若<lb/>
干巻曰某集者若干巻其斥佛老時文則有怪説中國<lb/>
論曰去此三者然後可以有為其戒姦臣宦女則有唐<lb/>
鑑曰吾非為一世監也其餘喜怒哀樂必見於文其辭<lb/>
博辯雄偉而憂思深逺其為言曰學者學為仁義也惟<lb/>
忠能忘其身信篤於自信者乃可以力行也以是行於<lb/>
已亦以是教於人所謂堯舜禹湯文武周公孔子孟軻<lb/>
揚雄韓愈氏者未嘗一日不誦於口思與天下之士皆<lb/>
<pb n="KR4h0132_WYG_707-18b"/>
為周孔之徒以致其君為堯舜之君民為堯舜之民亦<lb/>
未嘗一日少忘於心至其違世驚衆人或笑之則曰吾<lb/>
非狂癡者也是以君子察其行而信其言推其用心而<lb/>
哀其志先生直講歲餘杜祁公薦之天子拜太子中允<lb/>
今丞相韓公又薦之乃直集賢院又歲餘始去太學通<lb/>
判濮州方待次于徂徠以慶厯五年七月某日卒於家<lb/>
享年四十有一友人廬陵歐陽修哭之以詩以謂待彼<lb/>
謗熖熄然後先生之道明矣先生既沒妻子凍餒不自<lb/>
<pb n="KR4h0132_WYG_707-19a"/>
勝今丞相韓公與河陽富公分俸買田以活之後二十<lb/>
一年其家始克葬先生於某所将葬其子師訥與其門<lb/>
人姜潛杜黙徐遁等來吿曰謗熖熄矣可以發先生之<lb/>
光矣敢請銘某曰吾詩不云乎子道自能久也何必吾<lb/>
銘遁等曰雖然魯人之欲也乃為之銘曰<lb/>
徂徠之巖巖與子之德兮魯人之所瞻汶水之湯湯與<lb/>
子之道兮愈逺而彌長道之難行兮孔孟亦云其遑遑<lb/>
一世之屯兮萬世之光曰吾不有命兮安在夫桓魋與<lb/>
<pb n="KR4h0132_WYG_707-19b"/>
臧倉自古聖賢皆然兮噫子雖毁其何傷<lb/>
　　江鄰幾墓誌銘<hi>歐陽修</hi>
君諱休復字鄰幾其為人外若簡曠而内行修飭不妄<lb/>
動于利欲其彊學博覽無所不通而不以矜人至有問<lb/>
輙應雖好辯者不能窮也已則黙若不能言者其為文<lb/>
章淳雅尤長扵詩淡泊閒遠往往造人之不至善𨽻書<lb/>
喜琴奕飲酒與人交久而益篤孝扵宗族事孀姑如母<lb/>
天聖中與尹師魯蘓子美逰知名當時舉進士及第調<lb/>
<pb n="KR4h0132_WYG_707-20a"/>
藍山尉騎驢赴官每據鞍讀書至迷失道家人求得之<lb/>
乃覺厯信潞二州司法叅軍又舉書判拔萃改大理寺<lb/>
丞知長葛縣事通判閬州以母喪去職服除知天長縣<lb/>
事遷殿中丞又以父憂終喪獻其所著書召試充集賢<lb/>
校理判尚書刑部當慶厯時小人不便大臣執政者欲<lb/>
累以事去之君友蘇子美杜丞相壻也以祠神㑹飲得<lb/>
罪一時知名士皆被逐君坐落職監蔡州商稅久之知<lb/>
奉符縣事改太常博士通判睦州徙廬州復得集賢校<lb/>
<pb n="KR4h0132_WYG_707-20b"/>
理判吏部南曹登聞檢院為羣牧判官出知同州提㸃<lb/>
陜西路刑獄入判三司鹽鐵句院修起居注累遷刑部<lb/>
郎中君於治人則曰為政所以安民也無擾之而已故<lb/>
所至民樂其簡易至辨疑折獄則或權以術舉無不得<lb/>
而不常用亦不自以為能也君所著書號唐冝鑒十五<lb/>
巻春秋世論三十巻文集二十巻又作神吿一篇言皇<lb/>
嗣事以謂皇嗣國大事也臣子以為嫌而難言或言而<lb/>
不見納故假神告祖宗之意務為深切冀以感悟又嘗<lb/>
<pb n="KR4h0132_WYG_707-21a"/>
言昭憲太后杜氏子孫宜録用故翰林學士劉筠無後<lb/>
而官沒其貲宜為立後還其貲劉氏得不絶君之論議<lb/>
頗多凡與其遊者莫不稱其賢而在上位者久未之用<lb/>
也自其修起居注士大夫始相慶以為在上者知將用<lb/>
之矣而用君者亦方自以為得而君亡矣嗚呼豈非其<lb/>
命哉君以嘉祐五年四月乙亥以疾終于京師即以其<lb/>
年六月庚申𦵏於某所君享年五十有六方其無恙時<lb/>
為理命數百言已而疾且革其子問所欲言曰吾已著<lb/>
<pb n="KR4h0132_WYG_707-21b"/>
之矣遂不復言曽祖諱濬殿中丞贈駕部員外郎妣李<lb/>
氏始平縣太君祖諱日新駕部員外郎贈太僕少卿妣<lb/>
孫氏富陽縣太君考諱中古太常博士贈工部侍郎妣<lb/>
張氏仁夀縣太君夫人夏侯氏永安縣君金部郎中彧<lb/>
之女先君數月卒子男三人長曰懋簡并州司户叅軍<lb/>
次曰懋相太廟齋郎次曰懋廸女三人長適秘書丞錢<lb/>
衮餘尚㓜君姓江氏開封陳留人也自漢轑陽侯德居<lb/>
於陳留之圉城其後子孫分㪚而君世至今居圉城不<lb/>
<pb n="KR4h0132_WYG_707-22a"/>
去自髙祖而上七世葬圉南夏岡由大王父而下三世<lb/>
乃𦵏陽夏銘曰<lb/>
彼馳而我後彼取而我不豈用力者好先而知命者不<lb/>
茍嗟吾隣幾兮卒以不偶舉世之隨兮君子之守衆人<lb/>
所亡兮君子之有其失一世兮其存不朽惟其自以為<lb/>
得兮吾将誰咎<lb/>
　　蔡君山墓誌銘<hi>歐陽修</hi>
予犮蔡君謨之弟曰君山為開封府太康主簿時予<lb/>
<pb n="KR4h0132_WYG_707-22b"/>
與君謨皆為舘閣校勘居京師君山數徃來其兄家見<lb/>
其以縣事决於其府府尹吳遵路素剛好以嚴憚下吏<lb/>
君山年少位卑能不懾屈而得盡其事之詳吴公獨喜<lb/>
以君山為能予始知君山敏於為吏而未知其他也明<lb/>
年君謨南歸拜其親夏京師大疫君山以疾卒於縣其<lb/>
妻程氏一男二女皆㓜縣之人哀其貧以錢二百千為<lb/>
其賵程氏泣曰吾家素以廉為吏不可以此汚吾夫拒<lb/>
而不受於是又知君山能以惠愛其縣人而以廉化其<lb/>
<pb n="KR4h0132_WYG_707-23a"/>
妻妾也君山間嘗語予曰天子以六科策天下士而學<lb/>
者以記問應對為事非古取士之意也吾獨不然乃晝<lb/>
夜自苦為學及其亡也君謨發其遺稿得十數萬言皆<lb/>
指世之務其後踰年天子與大臣講天下利害為條目<lb/>
其所改更於君山之稿十得其五六於是又知君山果<lb/>
天下之竒才也君山景祐中舉進士初為長谿縣尉縣<lb/>
媪二子漁於海而亡媪指某氏為仇告縣捕賊縣吏難<lb/>
之皆曰海有風波豈知其不水死乎且雖果為仇所殺<lb/>
<pb n="KR4h0132_WYG_707-23b"/>
若尸不得則於法不可理君山獨曰媪色有寃吾不可<lb/>
不為理乃隂察仇家得其迹與媪約曰吾與汝宿海上<lb/>
期十日不得尸則為媪受捕賊之責凡宿七日海水潮<lb/>
二尸浮而至驗之皆殺也乃捕仇家伏法民有夫婦偕<lb/>
出而盗殺其守舍子者君山亟召里民畢㑹環坐而孰視<lb/>
之指一人曰此殺人者也訊之果伏衆莫知其何術以<lb/>
得也長谿人至今喜道君山事多如此曰前史所載能<lb/>
吏號如神明不過此也自天子與大臣條天下事而屢<lb/>
<pb n="KR4h0132_WYG_707-24a"/>
下舉吏之法尤欲官無小大必得其材方求天下能吏<lb/>
而君山死矣此可為痛惜者也君山諱髙享年二十有<lb/>
八以某年某月某日卒今年君謨又歸迎其親自太康<lb/>
取其柩以歸將以某年某月某日葬於某所且謂予曰<lb/>
吾兄弟始去其親而來京師欲以仕宦為親榮今幸還<lb/>
家吾弟獨以柩歸甚矣老者之愛其子也何以塞吾親<lb/>
之悲子能為我銘君山乎乃為之銘曰<lb/>
鳴呼吾聞仁義之行於天下也可使父不哭子老不哭<lb/>
<pb n="KR4h0132_WYG_707-24b"/>
少嗟夫君山不得其夀父母七十扶行送柩退之有言<lb/>
死孰謂夭子墓予銘其傳不朽庶幾以此慰其父母<lb/>
　　孫明復先生墓誌銘<hi>歐陽修</hi>
先生諱復字明復姓孫氏晉州平陽人也少舉進士不<lb/>
第退居㤗山之陽學春秋著尊王發㣲魯多學者其尤<lb/>
賢而有道者石介自介而下皆以弟子事之先生年逾<lb/>
四十家貧不娶李丞相廸將以其弟之女妻之先生疑<lb/>
焉介與羣弟子進曰公卿不下士久矣今丞相不以先<lb/>
<pb n="KR4h0132_WYG_707-25a"/>
生貧賤而欲託以子是髙先生之行義也先生宜因以<lb/>
成丞相之賢名於是乃許孔給事道輔為人剛直嚴重<lb/>
不妄與人聞先生之風就見之介執杖履侍左右先生<lb/>
坐則立升降拜則扶之及其徃謝也亦然魯人既素髙<lb/>
此兩人由是始識師弟子之禮莫不歎嗟之而李丞相<lb/>
孔給事亦以此見稱於士大夫其後介為學官語于朝<lb/>
曰先生非隱者也欲仕而未得其方也慶厯二年樞宻<lb/>
副使范仲淹資政殿學士富弼言其道德經術宜在朝<lb/>
<pb n="KR4h0132_WYG_707-25b"/>
廷召拜校書郎國子監直講嘗召見邇英閣說詩將以<lb/>
為侍講而嫉之者言其講説多異先儒遂止七年徐州<lb/>
人孔直溫以狂謀捕治索其家得詩有先生姓名坐貶<lb/>
監䖍州商稅徙泗州又徙知河南府長水縣簽署應天<lb/>
府判官公事通判陵州翰林學士趙概等十餘人上言<lb/>
孫某行為世法經為人師不宜棄之逺方乃復為國子<lb/>
監直講居三嵗以嘉祐二年七月二十四日以疾卒于<lb/>
家享年六十有六官至殿中丞先生在太學時為大理<lb/>
<pb n="KR4h0132_WYG_707-26a"/>
評事天子臨幸賜以緋衣銀魚及聞其喪惻然予其家<lb/>
錢十萬而公卿大夫朋友太學之諸生相與弔哭<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>治<lb/>
其喪於是以其年十月二十七日葬先生于鄆州湏城<lb/>
縣盧泉鄉之北扈原先生治春秋不惑傳註不為曲説<lb/>
以亂經其言簡易明諸侯大夫功罪以考時之盛衰而<lb/>
推見王道之治亂得於經之本義為多方其病時樞宻<lb/>
使韓琦言之天子選書吏給紙筆命其門人祖無擇就<lb/>
其家得其書十有五篇録之藏于秘閣先生一子大年<lb/>
<pb n="KR4h0132_WYG_707-26b"/>
尚㓜銘曰<lb/>
聖既殁經更戰焚逃藏脱亂僅傳存衆説乗之汨其原<lb/>
怪迂百出雜偽真後生牽卑習前聞有欲患之寡攻羣<lb/>
往往止燎以膏薪有勇夫子闢浮雲刮磨蔽蝕相吐吞<lb/>
日月卒復光破昏博哉功利無窮垠有考其不在斯文<lb/>
　　故霸州文安縣主簿蘇君墓誌銘<hi>歐陽修</hi>
有蜀君子曰蘇君諱洵字明允眉州眉山人也君之行<lb/>
義修於家信於鄉里聞於蜀之人久矣當至和嘉祐之<lb/>
<pb n="KR4h0132_WYG_707-27a"/>
間與其二子軾轍偕至京師翰林學士歐陽修得其所<lb/>
著書二十二篇獻諸朝書既出而公卿士大夫争傳之<lb/>
其二子舉進士皆在髙等亦以文學稱於時眉山在西<lb/>
南數千里外一日父子隠然名動京師而蘇氏文章遂擅<lb/>
天下君之文博辨宏偉讀者悚然想見其人既見而温<lb/>
温似不能言及即之與居愈久而愈可愛間而出其所<lb/>
有愈叩而愈無窮嗚呼可謂純明篤實之君子也曾祖<lb/>
諱祐祖諱杲父諱序贈尚書職方員外郎三世皆不顯<lb/>
<pb n="KR4h0132_WYG_707-27b"/>
職方君三子曰澹曰渙皆以文學舉進士而君少獨不<lb/>
喜學年已壯猶不知書職方縱而不問鄉閭親族皆怪<lb/>
之或問其故職方君笑而不答君亦自如也年二十七<lb/>
始大發憤謝其素所往來少年閉户讀書為文辭歳餘<lb/>
舉進士再不中又舉茂材異等不中退而歎曰此不足<lb/>
為吾學也悉取所為文數百篇焚之益閉户讀書絶筆<lb/>
不為文辭者五六年乃大究六經百家之説以考質古<lb/>
今治亂成敗聖賢窮逹出處之際得其粹精㴠蓄充溢<lb/>
<pb n="KR4h0132_WYG_707-28a"/>
抑而不發久之慨然曰可矣由是下筆頃刻數千言其<lb/>
縱横上下出入馳驟必造於深微而後止葢其稟也厚<lb/>
故發之遲志也慤故得之精自來京師一時後生學者<lb/>
皆尊其賢學其文以為師法以其父子俱知名故號老<lb/>
蘇以别之初修為上其書召試紫微閣辭不至遂除試<lb/>
秘書省校書郎㑹太常修纂建隆以來禮書乃以為覇<lb/>
州文安縣主簿使食其禄與陳州項城縣令姚闢同修<lb/>
禮書為太常因革禮一百巻書成方奏未報而君以疾<lb/>
<pb n="KR4h0132_WYG_707-28b"/>
卒實治平三年四月戊申也享年五十有八天子聞而<lb/>
哀之特贈光禄寺丞勅有司具舟載其喪歸于蜀君娶<lb/>
程氏大理寺丞文應之女生三子曰景先早卒軾今為<lb/>
殿中丞直史舘轍權大名府推官三女皆早卒孫曰邁曰<lb/>
遲有文集二十巻謚法三巻君善與人交㥯人患難死<lb/>
則䘏養其孤鄉人多德之葢晚而好易曰易之道深矣<lb/>
汨而不明者諸儒以附㑹之説亂之也去之則聖人之<lb/>
㫖見矣作易傳未成而卒治平四年十月壬申葬于彭<lb/>
<pb n="KR4h0132_WYG_707-29a"/>
山之安鎮鄉可龍里君生於逺方而學又晚成常歎曰<lb/>
知我者惟吾父與歐陽公也然則非予誰宜銘銘曰<lb/>
蘇顯唐世實欒城人以宦留眉蕃蕃子孫自其髙曾鄉<lb/>
里稱仁偉歟明允大發于文亦既有文而又有子其存<lb/>
不朽其嗣彌昌嗚呼明允可謂不亡<lb/>
　　北海郡君王氏墓誌銘<hi>歐陽修</hi>
太常丞致仕吳君之夫人曰北海郡君王氏濰州北海<lb/>
人也皇考諱汀舉明經不中後為本州助教夫人年二<lb/>
<pb n="KR4h0132_WYG_707-29b"/>
十三歸于吳氏天聖元年六月二日以疾卒享年三十<lb/>
有七夫人為人孝順儉勤自其㓜時凡於女事其保傅<lb/>
皆曰教而不勞組紃織絍其諸女皆曰巧莫可及其歸<lb/>
於吳氏也其母曰自吾女適人吾之内事無所助而吳<lb/>
氏之姑曰自吾得此婦吾之内事不失時及其卒也太<lb/>
常君曰舉吾里中有賢女者莫如王氏於是娶其女弟<lb/>
以為繼室而今夫人戒其家曰凡吾吳氏之内事惟吾<lb/>
女兄之法是守至今而不敢失夫人有賢子曰奎字長<lb/>
<pb n="KR4h0132_WYG_707-30a"/>
文初舉明經為殿中丞後舉賢良方正直言極諫今為<lb/>
翰林學士尚書兵部員外郎知制誥夫人初用子恩追<lb/>
封福夀縣君其後長文貴顯以夫人為請天子曰近臣<lb/>
吾所寵也有請其可不從乃特追封夫人為北海郡君<lb/>
長文號泣頓首曰臣奎不幸竊享厚禄不得及其母而<lb/>
天子寵臣以此俾以報其親臣奎其何以報當是時朝<lb/>
廷之士大夫吳氏之鄉黨隣里皆咨嗟歎息曰吳氏有<lb/>
子矣嘉祐四年冬長文請吿於朝將以明年正月丁酉<lb/>
<pb n="KR4h0132_WYG_707-30b"/>
葬夫人於鄆州之魚山夫人生三男曰奎奄胃今夫人<lb/>
生一男曰參女三人孫男女九人曾孫女二人銘曰<lb/>
奎顯矣奄早亡胃與參仕方強以一子榮一鄉生雖不<lb/>
及殁有光孫曾多有後愈昌<lb/>
　<lb/>
　<lb/>
　<lb/>
　文章辨體彚選巻七百七<lb/>
</p>
<p>
</p>
  </div>
</body>
</text>
</TEI>
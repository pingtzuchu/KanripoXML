<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二十一</head> <lb/>
    <p>
<pb n="KR4h0132_WYG_021-1a"/>
欽定四庫全書<lb/>
　文章辨體彚選巻二十一<lb/>
　　　　　　　　　　　　明　賀復徵　編<lb/>
誥三<lb/>
　　給事中兼侍講傅堯俞可吏部侍郎誥<hi>宋蘇軾</hi>
勅士以德望進則風俗厚而朝廷尊以經術用則議論<lb/>
正而名器重此君子所以難合而朕亦難其人焉具官<lb/>
傅堯俞篤學博行久聞於世歴事四世挺然一節懷道<lb/>
<pb n="KR4h0132_WYG_021-1b"/>
不試十年於兹朕欲聞仁人之言置之講席非堯舜之<lb/>
道蓋未嘗言給事黄門未究其用徃貳太宰益修厥官<lb/>
董正治典以稱先帝復古之意<lb/>
　　太常少卿趙瞻可户部侍郎誥<hi>蘇軾</hi>
勅理財正辭禁民為非曰義先王之論理財也必繼之<lb/>
以正辭名正而言順則財可得而理民可得而正自頃<lb/>
功利之臣言政而不及化言利而不及義中外紛然朕<lb/>
盖厭之具官趙瞻明於吏事輔以儒術忠義之節白首<lb/>
<pb n="KR4h0132_WYG_021-2a"/>
不衰爰自秩宗擢貳邦計將使四方之人知予以耆老<lb/>
舊德居此官者蓋有盍徹之意焉<lb/>
　　王誨知河中府誥<hi>蘇軾</hi>
勅具官王誨汝以名臣子老於治郡所至安靜吏民宜<lb/>
之河東吾股肱郡方唐之盛世有賢守風流未逺圖像<lb/>
具存勉思古人以紹前烈<lb/>
　　邵剛通判泗州誥<hi>蘓軾</hi>
勅具官邵剛詩云淑問如臯陶在泮獻囚獄訟之事固<lb/>
<pb n="KR4h0132_WYG_021-2b"/>
儒者之所學也汝官於上庠既習其説矣其徃試之<lb/>
　　李承之知青州誥<hi>蘇軾</hi>
勅朕東望齊魯之國河岱之間沃野千里生齒億萬商<lb/>
農阜通儒俠雜居可以大度長者服難以細謹法吏治<lb/>
也具官李承之生於甲族世為名臣屢試有勞所見者<lb/>
大肆予命汝尹兹東土昔曹參為齊問治於其師蓋公<lb/>
蓋公曰治道貴清靜而民自定汝師其言則予汝嘉<lb/>
　　張汝賢可直龍圖閣發運副使誥<hi>蘇軾</hi>
<pb n="KR4h0132_WYG_021-3a"/>
勅具官張汝賢朝廷於南方復置都漕者所以均節諸<lb/>
路之有無使嵗課時入而已非以求贏也至俗吏為之<lb/>
則多收羨財以幸恩寵而民受其病以爾昔為御史號<lb/>
稱敢言奉使江表罪人斯得庶幾知義利之分者是以<lb/>
命爾寵之新職徃惟欽哉<lb/>
　　范子淵知峽州誥<hi>蘇軾</hi>
勅具官范子淵汝以有限之財興必不可成之役驅無<lb/>
辜之民置之必死之地横費之財猶可以力補而既死<lb/>
<pb n="KR4h0132_WYG_021-3b"/>
之民不可以復生此議者所以不汝置而朕亦不得以<lb/>
赦原也夷陵雖小尚有民社朕有愧於民而於汝則厚<lb/>
矣<lb/>
　　范純禮可吏部侍郎誥<hi>蘇軾</hi>
勅具官范純禮嗚呼維乃顯考克明德秉哲以左右我<lb/>
仁宗俾配德於堯舜天亦維相之使世有人以任我樞<lb/>
機將帥之事今汝獨在外計朕惟瑚璉不可以褻用驥<lb/>
騄不可以小試命以天官之屬其少進之益觀其能徃<lb/>
<pb n="KR4h0132_WYG_021-4a"/>
欽哉<lb/>
　　黎珣知南雄州誥<hi>蘇軾</hi>
勅黎珣嶺海之逺吏輕為姦非良守令民無所赴告徃<lb/>
祗厥官如在近甸則予汝嘉<lb/>
　　吕由庚太常寺太祝誥<hi>蘇軾</hi>
勅具官吕由庚先皇帝有賢執法朕不及思也思其人<lb/>
行其言用其平生所予者猶以為未足也而錄其子嗚<lb/>
呼亦可以識朕意也夫詩云惟其有之是以似之汝勉<lb/>
<pb n="KR4h0132_WYG_021-4b"/>
之哉朕不汝忘<lb/>
　　吕大臨太學博士誥<hi>蘇軾</hi>
大學禮義之所從出也不擇人以為法而恃法以為治<lb/>
可乎漢之郭泰符融唐之陽城韓愈士皆靡然化之其<lb/>
賢於法逺矣朕方召有司疏理學政而近侍之臣言汝<lb/>
可用必能於法禁之外使士有所愧而不為乃稱朕意<lb/>
　　韓維故妻蘇氏永嘉郡夫人誥<hi>蘇軾撰</hi>
勅婦人有德行才智之能而不得施於事有言語文章<lb/>
<pb n="KR4h0132_WYG_021-5a"/>
之美而不得聞於人而况仁而不壽賢而不禄者乎此<lb/>
詩人所以賦彤管而史氏所以傳列女也具官某故妻<lb/>
蘇氏少以女士秀於閨門來嬪德人動以禮法而不得<lb/>
與君子偕老翟茀以朝哀哉若人命之不淑其改賜湯<lb/>
沐寵以訓詞庶幾采蘩之遺芳不與宿草而共盡<lb/>
　　吕公著妻魯氏贈國夫人誥<hi>蘇軾</hi>
勅婦人之德如玉在淵雖不可見必形諸外視其夫有<lb/>
羔羊之直相其子有麟趾之仁則内德之茂可從知矣<lb/>
<pb n="KR4h0132_WYG_021-5b"/>
具官吕公著故妻魯氏名臣之子元老之婦所資者深<lb/>
故志存乎仁所見者大故動協於禮環珮穆然閨門化<lb/>
之而降年不永禄不配德其改封大國正位小君庶幾<lb/>
為女史之光非獨慰其夫子而已<lb/>
　　宣德郎劉錫永父元年一百四嵗可承事郎誥<hi>蘇軾</hi>
勅劉元年尚齒教民三代之義咨爾百年之故老乃吾<lb/>
六世之遺民自非吉人莫享上壽張蒼事秦柱下而至<lb/>
漢孝景思邈生隋開皇而及唐永淳古有其人乃今親<lb/>
<pb n="KR4h0132_WYG_021-6a"/>
見何愛一命慰其子孫<lb/>
　　童珪父參年一百二嵗可承務郎致仕誥<hi>蘇軾</hi>
勅童珪父參古者天子廵守方岳之下問百年者就見<lb/>
之而絳縣役者趙武讁其輿尉今汝黄髮鮐背以上壽<lb/>
聞其可使與編户齒乎徃以忠孝教而子孫<lb/>
　　西京左藏庫副使楊文廣可供備庫使誥<hi>沈文</hi>
　　　<hi>通</hi>
勅具官楊文廣前日南夷負恩為亂以覆壊我郡邑至<lb/>
<pb n="KR4h0132_WYG_021-6b"/>
於用師而後定雖朕不德不能懷服外方而亦將吏不<lb/>
戒不習之罪也故深察徃失而推擇所遣益不敢輕惟<lb/>
爾文廣材武忠勇更事有勞故令以爾縂一道之兵戍<lb/>
於邕管又陞爾於諸使之正以重其行爾其祗聽朕命<lb/>
戒疆事習軍計使南徼無警而朕為知人則時乃之功<lb/>
矣其徃欽哉<lb/>
　　西京左藏庫副使高允元可文思副使誥<hi>沈文通</hi>
勅武吏以材勇進以功力賞古之制也方天下無事兵<lb/>
<pb n="KR4h0132_WYG_021-7a"/>
革不試則汝武吏安得自効以取賞哉然内外之職嵗<lb/>
月之勞亦不可遺也今允元最狀既應陟法其増秩一<lb/>
等以明勸郡吏<lb/>
　　皇姪右千牛衞將軍士倞皇弟右千牛衞将軍叔<lb/>
　　　嫣可並右監門衞大將軍誥<hi>王震</hi>
勅宗子無職事之勞而有考績之法者親親之恩欲有<lb/>
加而無己也然非迪教飾身則弗應有司之格衞府之<lb/>
師浸富貴矣徃其祗哉<lb/>
<pb n="KR4h0132_WYG_021-7b"/>
　　朝奉郎蘇軾可守禮部郎中誥<hi>王震</hi>
勅具官蘇軾爾議論文章卓然名世而失職浸久所學<lb/>
未伸今兹命爾為郎以待不次之選孔子曰如或知爾<lb/>
則何以哉維爾之才不患無位<lb/>
　　朝奉大夫少府少監吕希績可權發遣潁州誥<hi>王</hi>
　　　<hi>震</hi>
勅具官吕希績今之郡守乃唐刺史郎官出入之資也<lb/>
爾以選擇入省故出得善州夫愷悌之政非文深吏所<lb/>
<pb n="KR4h0132_WYG_021-8a"/>
能成也唯爾懋哉務稱吾意<lb/>
　　陜西運副吕大忠知陜府誥<hi>曾肇</hi>
勅具官吕大忠朕於用人不盡其力不奪其志均其勞<lb/>
佚欲臣下悦而知勸也爾以材諝久勤於外自陜以西<lb/>
兵食所賴而屢以疾告自請方州甘棠之郊姑遂爾欲<lb/>
坐嘯卧治安其土風庶㡬少休毋忘忠報<lb/>
　　除徐鐸張崇翟思太學博士誥<hi>曾鞏</hi>
博士列於成均以講教為任爾以經明選用徃服厥官<lb/>
<pb n="KR4h0132_WYG_021-8b"/>
蓋尊其所聞以誘率學者汝之守也其尚欽哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百五十四</head> <lb/>
    <p>
<pb n="KR4h0132_WYG_354-1a"/>
欽定四庫全書<lb/>
　文章辨體彚選巻三百五十四<lb/>
　　　　　　　　　　　　明　賀復徵　編<lb/>
序七十四<lb/>
　　遊滕王閣序<hi>唐王勃</hi>
南昌故郡洪都新府星分翼軫地接衡廬襟三江而帶<lb/>
五湖控蠻荆而引甌越物華天寳龍光射斗牛之墟人<lb/>
傑地靈徐孺下陳蕃之榻雄州霧列俊彩星馳臺隍枕<lb/>
<pb n="KR4h0132_WYG_354-1b"/>
夷夏之交賓主盡東南之美都督閻公之雅望棨㦸遙<lb/>
臨宇文新州之懿範襜帷暫駐十旬休暇勝友如雲千<lb/>
里逢迎髙朋滿座騰蛟起鳳孟學士之詞宗紫電清霜<lb/>
王將軍之武庫家君作宰路出名區童子何知躬逢勝<lb/>
餞時維九月序属三秋潦水盡而寒潭清烟光凝而暮<lb/>
山紫儼驂騑於上路訪風景於崇阿臨帝子之長洲得<lb/>
仙人之舊館層巒聳翠上出重霄飛閣流丹下臨無地<lb/>
鶴汀鳬渚窮島嶼之縈迴桂殿蘭宫列岡巒之體勢披<lb/>
<pb n="KR4h0132_WYG_354-2a"/>
繡闥俯雕甍山原曠其盈視川澤盱其駭瞩閭閻撲地<lb/>
鐘鳴鼎食之家舸艦迷津青雀黄龍之軸虹銷雨霽彩<lb/>
徹雲衢落霞與孤鶩齊飛秋水共長天一色漁舟唱晩<lb/>
響窮彭蠡之濱鴈陣驚寒聲斷衡陽之浦遙吟俯暢逸<lb/>
興遄飛爽籟發而清風生纎歌凝而白雲遏雎園綠竹<lb/>
氣凌彭澤之樽鄴水朱華光照臨川之筆四美具二難<lb/>
并窮睇盼於中天極娯逰於暇日天髙地迥覺宇宙之<lb/>
無窮興盡悲來識盈虚之有數望長安於日下指吳㑹<lb/>
<pb n="KR4h0132_WYG_354-2b"/>
於雲間地勢極而南溟深天柱髙而北辰逺闗山難越<lb/>
誰悲失路之人萍水相逢盡是他鄉之客懷帝閽而不<lb/>
見奉宣室以何年嗚呼時運不齊命途多舛馮唐易老<lb/>
李廣難封屈賈誼於長沙非無聖主竄梁鴻於海曲豈<lb/>
乏明時所賴君子安貧達人知命老當益壯寧知白首<lb/>
之心窮且益堅不墜青雲之志酌貪泉而覺爽處涸轍<lb/>
以猶歡北海雖賖扶搖可接東隅已逝桑榆非晩孟嘗<lb/>
髙潔空懷報國之心阮籍猖狂豈效窮途之哭勃三尺<lb/>
<pb n="KR4h0132_WYG_354-3a"/>
微命一介書生無路請纓等終軍之弱冠有懷投筆慕<lb/>
宗慤之長風舍簮笏於百齡奉晨昏於萬里非謝家之<lb/>
寳樹接孟氏之芳鄰他日趨庭叨陪鯉對今晨捧袂喜<lb/>
託龍門楊意不逢撫凌雲而自惜鐘期既遇奏流水以<lb/>
何慙嗚呼勝地不常盛筵難再蘭亭已矣梓澤丘墟臨<lb/>
别贈言幸承恩於偉餞登髙作賦是所望於羣公敢竭<lb/>
鄙誠恭䟽短引一言均賦四韻俱成詩云滕王髙閣臨<lb/>
江渚佩玉鳴鑾罷歌舞畫棟朝飛南浦雲朱簾暮捲西<lb/>
<pb n="KR4h0132_WYG_354-3b"/>
山雨閑雲潭影日悠悠物換星移度㡬秋閣中帝子今<lb/>
何在檻外長江空自流<lb/>
　　遊三廟寺序<hi>王勃</hi>
吾之有生二十載矣雅厭城闕酷嗜江海常學仙經博<lb/>
涉道記知軒冕可以理隔鸞鳳可以術待而事親多衣<lb/>
食之虞登朝有聲利之廹清識滯於煩城仙骨摧於俗<lb/>
境嗚呼阮籍意踈嵇康體放有自來矣常恐運促風火<lb/>
身非金石遂令林壑交䘮烟霞板蕩此僕所以懷泉塗<lb/>
<pb n="KR4h0132_WYG_354-4a"/>
而惴恐臨山河而歎息者也粤以勝友良暇相與逰於<lb/>
𤣥武西山廟葢蜀郡三靈峰也山東有道君廟古者相<lb/>
傳以名焉爾其丹壑藂倚𤣥崖斜合俯臨萬仞平視重<lb/>
𤣥乗杳㝠之絶境属芬華之暮節玉房跨霄而懸居瓊<lb/>
臺出雲而髙峙亦有野獸羣狎山鶯互囀崇松埒巨柏<lb/>
爭陰積瀨與幽湍合響眇眇焉逸逸焉王孫何以不歸<lb/>
羽人何以長往其𤣥都紫微之事耶方斂手鐘鼎息肩<lb/>
巖石絶視聽於寰中置形骸於度外不其然乎時預乎<lb/>
<pb n="KR4h0132_WYG_354-4b"/>
斯者濟陰鹿𢎞𦙍安陽邵令逺耳葢詩以言志不以韻<lb/>
數裁焉<lb/>
　　秋日餞别序<hi>王勃</hi>
黯然别之銷魂悲哉秋之為氣人之情也傷如之何極<lb/>
野蒼茫白露凉風之八月窮途蕭索青山白雲之萬里<lb/>
奏鳴琴則離鵾别鶴驚歧路之悲心來勝地則旹雨凉<lb/>
風助它鄉之旅思琴書人物冀部關西去馬歸軒雲間<lb/>
日下楊學士天璞自然地靈無對二十八宿禀太微之<lb/>
<pb n="KR4h0132_WYG_354-5a"/>
一星六十四爻受乾坤之兩卦論其器宇滄海添江漢<lb/>
之波序其文章𤣥圃積烟霞之氣機神之外猶是卿雲<lb/>
陶鑄之餘尚同嵇阮接九儀於促席直覩明月生天響<lb/>
詞辯於中筵但覺清風滿室悠哉天地含靈有喜慍之<lb/>
容丘也東西悵望積别離之恨煙霞直視虵龍去而泉<lb/>
石空文酒求朋賢俊散而琴歌斷門生餞别如北海之<lb/>
郡前髙士將歸似東都之門外研精麝墨運思龍章希<lb/>
存宿昔之資啟去相思之詠<lb/>
<pb n="KR4h0132_WYG_354-5b"/>
　　入蜀紀行詩序<hi>王勃</hi>
總章二年五月癸卯余自常安觀景物於蜀遂出褒斜<lb/>
之隘道抵岷峨之絶徑超𤣥谿厯翠阜迨彌月而臻焉<lb/>
若乃採江山之俊勢觀天地之竒作丹壑爭流青峰雜<lb/>
起陵濤鼔怒以伏注天壁嵯峨而横立亦宇宙之絶者<lb/>
也雖莊周詫吕梁之險韓侯怯孟門之峻曽何足云葢<lb/>
登培塿者起衡霍之心游涓澮者發江湖之思況乎躬<lb/>
覽勝事足踐靈區煙霞為朝夕之資風月得林泉之助<lb/>
<pb n="KR4h0132_WYG_354-6a"/>
嗟乎山川之感召多矣余能無情哉爰成文律用宣行<lb/>
唱編為三十首投諸好事焉<lb/>
　　秋日宴洛陽序<hi>王勃</hi>
夫以東京勝地南吕髙秋三塗鎮而九𣲖分白露下而<lb/>
清風肅或出或處人多朝野之歡以嬉以逰時極登臨<lb/>
之所征衣流寓切下走之蓬襟解榻邀期属上賓之桂<lb/>
席於是齊道實欵琴樽倜儻論心畱連促膝但有潘郎<lb/>
之宻戚得無管鮑之深知簮組盛而車馬喧庭宇虚而<lb/>
<pb n="KR4h0132_WYG_354-6b"/>
管絃亮近臨銅陌斜控銀墟菊照新花泛輕香於逺次<lb/>
荷凋晩葉翻翠影於長波聽瞩方窮獻酬逾洽年忘小<lb/>
大傲天地於平生志混榮枯得林泉之意氣願長繩以<lb/>
繫日㡬近光陰思短札以凌雲或陳歌咏人採古韻成<lb/>
者先呈<lb/>
　　秋日宴山亭序<hi>王勃</hi>
昔王子敬琅琊之名士常懷習氏之園阮嗣宗陳畱之<lb/>
俊人直至山陽之坐豈非琴樽逺契必兆朕於佳辰風<lb/>
<pb n="KR4h0132_WYG_354-7a"/>
月髙情每畱連於勝地是以東山可望林泉生謝客之<lb/>
文南國多才江山助屈平之氣況乎揚子雲之故地巖<lb/>
壑依然宓子賤之芳猷絃歌在属紅蘭翠菊俯映沙亭<lb/>
黛栢蒼松深環玉砌參差夕樹煙侵橘柚之園的厯秋<lb/>
荷月照芙蓉之水既而星迴漢轉露下風髙銀燭掩花<lb/>
瑤觴抒興一時仙馭方深擯俗之懷五際飛文請動緣<lb/>
情之作人分一字四韻成篇<lb/>
　　秋日遊蓮池序<hi>王勃</hi>
<pb n="KR4h0132_WYG_354-7b"/>
人間<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齪抱風雲者幾人庶俗紛紜得英竒者何有煙<lb/>
霞召我相望道術之門文酒起予放浪沈潜之地少畱<lb/>
逸客塞雁飛鳴北斗横而天地秋西金用而風露降幽<lb/>
居少事野性多閑登石岸而鋪筵坐沙塲而列席琳瑯<lb/>
觸目朗月清風之後人珠玉在傍鸞鳳虬龍之君子汀<lb/>
洲地逺波濤濺日月之輝人野路殊原隰擁神仙之氣<lb/>
平郊樹直曲浦蓮肥隱士泥清仙人水緑越林亭而極<lb/>
望生死都捐出宇宙以長懷心靈若䘮悲夫秋者愁也<lb/>
<pb n="KR4h0132_WYG_354-8a"/>
酌濁酒以蕩幽襟志之所之用清文而銷積恨我之懷<lb/>
矣能無情乎<lb/>
　　遊冀州韓家園序<hi>王勃</hi>
銅溝水北石鼔山東星辰當畢昴之墟風俗是唐虞之<lb/>
國雖接燕分晉稱天子之舊都而向街當衢有髙人之<lb/>
甲第祥風塞户瑞氣沖庭芳酒滿而緑水春朗月閑而<lb/>
素琴薦家童掃地蕭條仲舉之園長者盈門廓落東平<lb/>
之室梧桐生霧楊桺搖風眺望而林泉有餘奔走而烟<lb/>
<pb n="KR4h0132_WYG_354-8b"/>
霞足用神龍伏起俱調鼎鑊之鳴滋鳳雌雄並入笙竽<lb/>
之奏髙情壯思有抑揚天地之心雄筆竒才有鼔怒風<lb/>
雲之氣南庭興晩東徑陰生石髓折而隱士歸玉山崩<lb/>
而野人醉僉為文在我卜翰苑當仁王羲之之蘭亭五<lb/>
百餘年直至今人之賞石季倫之梓澤二十四友始得<lb/>
吾徒之遊陶陶然落落然則大唐調露之元年獻歲正<lb/>
月也<lb/>
　　送東海孫尉詩序<hi>楊烱</hi>
<pb n="KR4h0132_WYG_354-9a"/>
東川孫尉文章動俗符彩射人官裁下士宣大夫之三<lb/>
徳運偶上皇作東南之一尉庸材擾擾流俗喧喧談逺<lb/>
近為等差敘中外為優劣殊不知三元合朔九州同軌<lb/>
蓬瀛可訪還疑上苑之中日月不占更似靈臺之下彼<lb/>
其之子未為後時凡我友朋無勞疑别徒以士之相見<lb/>
人之相知必欲盈蓋逢迎朝遊夕處亦常烟波阻絶風<lb/>
流雨散去矣孫侯逺離隔矣但當晨看旅鴈君逢繫帛<lb/>
之書夕望牽牛余候乗槎之客未能免俗何莫賦詩綴<lb/>
<pb n="KR4h0132_WYG_354-9b"/>
集衆篇列之如左<lb/>
　　羣官尋楊隱居詩序<hi>楊烱</hi>
若夫太華千仞長河萬里則吾土之山澤壯于域中西<lb/>
漢十輪東京四代則吾宗之人物盛于天下乃有渾金<lb/>
璞玉鳳戢龍蟠方圓作其輿葢日月為其扄牖天光下<lb/>
燭懸少微之一星地氣上騰發大雲之五色以不貪為<lb/>
寳均珠玉以咳唾以無事為貴比旂常于糞土諸侯不<lb/>
敢以交逰相得三府不敢以辟命相期與夫形在江海<lb/>
<pb n="KR4h0132_WYG_354-10a"/>
心逰魏闕跡混朝市名為大隱可得同年而語哉天子<lb/>
巡於下都望於中嶽軒皇駐驆將尋大塊之居堯帝省<lb/>
方終全潁陽之節羣賢以公私有暇休沐多閑忽乎將<lb/>
行指林壑而非逺筦爾而笑覽烟霞而在瞩登坱北踐<lb/>
莓苔阮籍之見蘇門止聞鸞嘯盧敖之逢髙士詎識鳶<lb/>
肩憶桑海而無時問桃源之易失寒山四絶烟霧蒼蒼<lb/>
古樹千年藤蘿漠漠誅茅作室挂席為門石隱磷而環<lb/>
階水潺湲而匝砌乃相與旁求勝境遍窺靈迹論其八<lb/>
<pb n="KR4h0132_WYG_354-10b"/>
洞實唯明月之宫相其五山即是交風之地仙臺可望<lb/>
石室猶存極人生之勝踐得林野之竒趣杯浮若聖已<lb/>
茂松喬清論凝神坐驚河漢逰仙可致無勞郭璞之言<lb/>
招隱成文敢嗣劉安之作<lb/>
　　李舎人山亭詩序<hi>楊烱</hi>
永嘉有髙陽公山亭者今為李舎人别墅也廊宇重複<lb/>
樓臺左右烟霞棲梁棟之間竹樹在汀洲之外龜山對<lb/>
出背東武而飛來鶴阜相臨向東吳而不進青溪數曲<lb/>
<pb n="KR4h0132_WYG_354-11a"/>
赤巖千丈寥廓兮恍惚似蓬嶺之難行深邃兮眇然若<lb/>
桃源之失路信可謂赤縣幽棲黄圖勝景從來八子闢<lb/>
髙陽之邑居今日四郊逢舎人之置驛故知樊家失業<lb/>
遂作庾公之園習氏不㳺終成濮陰之地其人也凝脂<lb/>
㸃漆瓊樹瑶林學富文史言成準的葭莩為漢帝之親<lb/>
枝葉是周公之裔田孟嘗之待客照飯無疑孔文舉之<lb/>
邀懽樽中自溢三冬事隙五日歸休奏金石而滿堂召<lb/>
琳瑯而觸目心焉而醉徳焉而飽大隱朝市本無車馬<lb/>
<pb n="KR4h0132_WYG_354-11b"/>
之喧不出户庭坐得雲霄之致于是乎百年無㡬萬事<lb/>
徒勞唯談笑可以遣平生唯文詞可以陳心賞既因良<lb/>
㑹咸請賦詩雖向之所歡已為陳迹俾千載之下感于<lb/>
斯文<lb/>
　　宴梓州南亭詩序<hi>盧照隣</hi>
梓州城池亭者長史張公聽訟之别所也徒觀其巖障<lb/>
重複川流灌注雲窻綺閣負綉堞之逶迤澗户山樓帶<lb/>
金隍之繚繞信巴蜀之竒制也時鳳扆多閑上得和平<lb/>
<pb n="KR4h0132_WYG_354-12a"/>
之政鯷瀛有截下無交爭之人以公寄切上僚故久無<lb/>
州將連四千石之重任總十萬井之雄班職逾劇而道<lb/>
彌髙位逾崇而徳彌廣市獄無事時狎鳥於城隅邦國<lb/>
不空且觀魚於濠上賓階月上横聨蜷之桂枝野院風<lb/>
歸動葳蕤之萱艸則有明珠愛客置芳酒於十旬羽服<lb/>
神交契仙逰於五日圓潭寫鏡光浮落日之津雜樹開<lb/>
帷彩綴飛煙之路藤蘿杳藹挂踈陰以送秋鳬雁參差<lb/>
結流音而將夕百年之歡不再千里之賀何常下客悽<lb/>
<pb n="KR4h0132_WYG_354-12b"/>
惶暫停歸轡髙人賞翫豈綴斯文咸請賦詩六韻成章<lb/>
云爾<lb/>
　　宴鳳泉石翁神詞詩序<hi>盧照隣</hi>
夫圯上黄公靈期已逺湘中𤣥乙化跡難徵況乎神理<lb/>
巋然近帶青溪之路瓌資可望俯控丹巖之下予以歸<lb/>
駭空谷言隔市朝濯髪長川載罹寒暑心灰兩寂長無<lb/>
具爾之歡形木雙枯将有終焉之志不悟喬鸎始囀喈<lb/>
喈於鶺鴒野蕚初開韡韡於棠棣命壺觴而引宴即沐<lb/>
<pb n="KR4h0132_WYG_354-13a"/>
新蘭尋磵石以安歌仍攀野桂萋萋春艸王孫逰兮不<lb/>
歸秩秩斯干幽人去而忘返鼔我舞我修袖動於中巖<lb/>
神之聽之多祐興於觸石爰有嘉命咸遣賦詩請題四<lb/>
韻列之如左<lb/>
　　冒雨尋菊序<hi>駱賔王</hi>
白帝徂秋黄金勝友解塵成契冒雨相邀問凉燠則鴻<lb/>
鴈在天敘交逰則芝蘭滿室砌花舒菊還同載酒之園<lb/>
岸葉低松直枕維舟之浦參差逺岫斷雲將野鶴俱飛<lb/>
<pb n="KR4h0132_WYG_354-13b"/>
滴瀝空庭竹響共雨聲相亂抑折巾於書閣行閲飄萍<lb/>
挹雅步於琴臺坐聞流水字中蝌蚪競落文河筆下蛟<lb/>
龍爭投學海珠簾映水風生曵露之濤錦石封泥雨濕<lb/>
印龜之㟁泛蘭英於户牖座接鷄談下木葉於中池厨<lb/>
烹野鴈隊白花於濕桂落紫蒂於踈藤雖物序足悲而<lb/>
人風可愛畱姓名於金谷不謝季倫混心迹於玉山無<lb/>
慚叔夜<lb/>
　　揚州看競渡序<hi>駱賓王</hi>
<pb n="KR4h0132_WYG_354-14a"/>
夏日江干駕言臨眺于時桂舟始泛蘭棹初逰鼓吹咽<lb/>
江山綺羅蔽雲日㛹娟舞袖向緑水以頻低飃颺歌聲<lb/>
聽清風而更逺是以曽波笑臉艶出浦之輕蓮映渚娥<lb/>
眉麗穿波之半月靚粧舊飾此日増竒絃管相催兹辰<lb/>
特妙能使洛川迴雪猶賦陳思巫嶺行雲專稱宋玉凡<lb/>
諸同好請各賦詩<lb/>
　　贈季八騎曹詩序<hi>駱賓王</hi>
夫人生百齡促膝是忘言之契丈夫四海交頤是贈别<lb/>
<pb n="KR4h0132_WYG_354-14b"/>
之資然而想山川之遽遙送歸將逺惜歲華之不待行<lb/>
樂無時是用輟征驂以少畱敞離亭而多暇山芳襲吹<lb/>
坐疑蘭室之中水樹含香宛似楓江之上加以御溝新<lb/>
澑近入離絃賓館餘花遙催别酒既而滎波東注灞岸<lb/>
南登緑蟻傾而髙宴終金馬絡而離言促雖相思有贈<lb/>
終結想於華滋而素賞無暌盍申情于麗藻人為四韻<lb/>
各賦一章<lb/>
　　夏初餞宋三少府之豐城序<hi>駱賓王</hi>
<pb n="KR4h0132_WYG_354-15a"/>
黯然銷魂者豈非生離之恨歟況帝里天津槐衢分黑<lb/>
龍之水巴陵地道楓江遙白馬之門親友徘徊締歡言<lb/>
于促膝故人樽酒掩離涕于交頤于時晩吹吟桐疑奏<lb/>
别離之曲輕秋入麥似驚搖落之情白日將頽青山行<lb/>
暮想姑蘇之地夕露霑衣望吳㑹之郊斷雲飄葢嗟乎<lb/>
歧路是他鄉之恨溝水非明日之歡雖玉斗臨吳太阿<lb/>
之氣可識金陵背楚小山之路行遙盍各賦詩式昭離<lb/>
緒云爾<lb/>
<pb n="KR4h0132_WYG_354-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百五十四<lb/>
</p>
<p>
</p>
  </div>
</body>
</text>
</TEI>
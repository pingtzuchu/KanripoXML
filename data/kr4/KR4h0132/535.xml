<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百三十五</head> <lb/>
    <p>
<pb n="KR4h0132_WYG_535-1a"/>
欽定四庫全書<lb/>
　文章辨體彚選巻五百三十五<lb/>
　　　　　　　　　　　　明　賀復徴　編<lb/>
傳八<lb/>
　　太原王傳<hi>明觧縉</hi>
觧元字善長吉安吉水人竦眉峻目曙光玉立神彩鑠<lb/>
人垂手過膝能百歩穿楊葉號小由基能以索持九牛<lb/>
却行嘗乗駿馬馳突賊陣徃返如飛初起兵保安軍德<lb/>
<pb n="KR4h0132_WYG_535-1b"/>
清積功授青澗都虞候建炎三年詔𨽻韓世忠擢偏將<lb/>
軍世忠出下邳聞金兵大至衆心揺愕世忠憂之使元<lb/>
領二十㳺騎俘其生口備悉敵情俄而復至敵騎數千四<lb/>
面集擲身輒陷陣左右鶻擊大呼聲振刀甲一大酋驚<lb/>
墮馬走衆共辟易遁去以功授閣門宣贊舍人苗劉走<lb/>
追之臨平戰良久揮戈觧甲單騎盡擒之浦城四年三<lb/>
月金人攻浙西世忠邀之京口横海舟以截江敵出小<lb/>
舟數千以長鈎扳艦元躍入其舟大呼盡殺短兵擊數<lb/>
<pb n="KR4h0132_WYG_535-2a"/>
十百人生擒數大酋仰擲之海舟頓絶無能脱者以功<lb/>
授中州團練使統制前軍討閩冦功皆第一劉忠者長<lb/>
沙劇賊也擁衆數萬據白面山前阻水而營官軍擊之<lb/>
多失利有詔世忠及元進討之距敵營三十里而陣衆<lb/>
心憚之元單騎直前渡水薄敵營持丈八長矛據鞍四<lb/>
顧敵懼其状貌莫敢闘敵環營皆望樓從上視其下指<lb/>
呼倐忽四集世忠患之元得其情勢歸告世忠曰易與<lb/>
爾請為將軍卒期破之乃率兵五百長㦸居中翼以弓<lb/>
<pb n="KR4h0132_WYG_535-2b"/>
矢自領十餘人一鼓據望樓立赤幟麾兵四面並進敵<lb/>
驚擾逬散劉忠騎甲赴水元觧衣入水生擒之湖外悉<lb/>
平改相州觀察使紹興四年金人及偽齊入冦世忠自<lb/>
鎮江趨揚州元趨辰州金兵大至元度明日必至城下<lb/>
先遣百人伏於要路百人伏於嶽廣自以四百人伏於<lb/>
路隅令曰金人若過我先出掩伏要路者見我麾號則<lb/>
立幟以待金人必走岳廣伏兵皆出又决河以遏之摧<lb/>
破必矣金人果走岳廣元追獲不可勝計時城兵不滿<lb/>
<pb n="KR4h0132_WYG_535-3a"/>
三千金萬户黒虎頸最號驍勇直造城下㑹語元即跳<lb/>
下城擒之以威鎮兩軍未㡬烏珠督兵四面攻城元即<lb/>
却之追奔十餘里金人自驚溺死十餘萬人改同州觀<lb/>
察使六年與世忠出下邳以數百騎遇敵兵萬餘人逆<lb/>
戰大破之授保順軍承宣使十年畧地淮揚駐劄伶莊<lb/>
騎兵繞之敵騎數千來迎戰元揮戈大呼衆皆争奮敵<lb/>
遂披靡後部駭懼元躍馬大呼曰觧承宣今日以一騎<lb/>
臨陣能敵者與我戰敵聞之震慄元因突入其陣大戰<lb/>
<pb n="KR4h0132_WYG_535-3b"/>
自辰至午馬足盡赤敵衆大敗加授神龍虎衛四廂都<lb/>
指揮使明年世忠罷兵柄為樞宻使以元鎮江駐劄御<lb/>
前都統制以統世忠之衆又明年進侍衛親軍馬歩都<lb/>
虞候封太原郡公保信軍節度使見朝廷專主和議屢<lb/>
諫表上不聼知大功不建感激發病薨時年五十四嵗<lb/>
贈檢校少保晉國公諡武襄公孝宗追封太原王諡曰<lb/>
忠武夫先祖有善而不知是不知也知而不傳是不仁<lb/>
也不仁不知豈得為賢者乎故凡觀於此者尚惕然而<lb/>
<pb n="KR4h0132_WYG_535-4a"/>
有感哉<lb/>
　　亡友六君子傳<hi>觧縉</hi>
洪武戊寅予友黄君玉鉉金華兄弟皆遭故死非其罪<lb/>
予深悲之又念平生故人自少至長相見莫逆者六人<lb/>
皆客死京師劉君朴字子素周君霖字子用廖君存字<lb/>
敬存廖君持字敬巳子素除學官未赴子用應進士舉<lb/>
不中敬存嘗為憲掾吏敬已除温州同知玉鉉鎮江知<lb/>
事金華自中書舎人出為汝寧教授其文章學行皆不<lb/>
<pb n="KR4h0132_WYG_535-4b"/>
愧古人與予每議論至於死後云云亦各其心孰知其<lb/>
先逝而予獨存且其所遭遇顛頓坎坷不得一伸其志<lb/>
又何其同也豈不大可悲也夫後死之托悠悠蒼天葢<lb/>
嘗過大梁徑北邙入潼關至大華終南山之下因記憶<lb/>
金華所為文不覺為之出涕也恐久而六人者至湮沒<lb/>
是予之責也乃著其大節作亡友六君子傳<lb/>
劉朴字子素吉水瀘江人也少有志節耿介絶俗然所<lb/>
交友死生患難托之皆能盡其義輕財重然諾議論英<lb/>
<pb n="KR4h0132_WYG_535-5a"/>
發評古今人物賢否髙下事之成敗曲直毫髮不爽由<lb/>
是寡合雖至親洽出一語非義望望然去之其所不為<lb/>
雖死不可强其書清勁灑落為文章詩歌古雅典則世<lb/>
家治尚書系長沙漢王後宋初居郡之西昌石台吉州<lb/>
進士自劉濟始其逺祖也龍津先生諱鐔者其從祖其<lb/>
兄伯川國初為户部主事有才名其尊君文明愽學隠<lb/>
居朴有子四人燁煜焯炳<lb/>
周霖字子用吉水桑園人自少以聰敏聞治春秋諸父<lb/>
<pb n="KR4h0132_WYG_535-5b"/>
百子博洽無遺嘗與共談達旦上下數千載興亡成敗<lb/>
事如目覩耳聽者亡倦善談論亦寡合者應進士舉不<lb/>
中死時纔三十餘其家世自廬陵烏東徙居吉水桑園<lb/>
時高宗南渡也子用善教其族人子弟皆能文章有子<lb/>
曰綺曰綖<lb/>
廖存字敬存其父退省遭亂資遣東西以學校詩經刻<lb/>
苦不懈國初與其兄敬先應進士舉不中按察司辟為<lb/>
掾已而棄歸學益進朝於京師一旦遇疾死子一人世<lb/>
<pb n="KR4h0132_WYG_535-6a"/>
家吉水東溪<lb/>
廖持字敬已敬存弟也自㓜爽朗不羣特與予善刑部公<lb/>
原祿稱其志操及為隰州同知考滿至吏部侍郎侯庸<lb/>
方好諛佞敬已入謁不拜庸摘其力不中下獄死有子<lb/>
一人<lb/>
黄玉鉉初名鼎字孟舉少有美譽於書無所不讀通五<lb/>
經與弟金華齊名文章甚似蘇子瞻司馬子長皆善議<lb/>
論玉鉉仕終小官然一世皆知名<lb/>
<pb n="KR4h0132_WYG_535-6b"/>
金華登進士第時年十八太祖高皇帝眷顧之甚厚有<lb/>
文集若干巻其家世自旴江為令吉水其曾祖立道多<lb/>
藏書其大父九衢愽洽老儒父燦稱善人兄弟皆有子<lb/>
贊曰唐虞有八元八凱周有八士同出一家同顯於世<lb/>
如彼其盛也今六君子者材出一州而所就如此夫何<lb/>
如其可惜也夫何如其可惜也嗚呼噫<lb/>
　　東溪廖孝子傳<hi>觧縉</hi>
張鍠伏質報父仇曹娥沒水求父屍不幸而死吉翎代<lb/>
<pb n="KR4h0132_WYG_535-7a"/>
父受刑黔婁為親請命幸而不死然皆自分必死矣幸<lb/>
不幸有命焉人尚憐而著之王子安省父南交溺於海<lb/>
廖自公省父大寧溺於河死命也而心不展志不伸不<lb/>
其重可憐也嗚呼夫自古歸妹固樂於奔馳閨闈固樂<lb/>
於行旅人不知命也有定焉當死也居亦死行亦死自<lb/>
公雖未嘗必其死然曷嘗計其死且而死於省其親也<lb/>
豈若死於兒女子之手者乎於是王子安死千年而自公<lb/>
繼之自公㓜能文章跟經<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>史淵涓耿節恂恪恭敬儼<lb/>
<pb n="KR4h0132_WYG_535-7b"/>
然貌不逾中人而所當為奮發如霆不可測其父敬先<lb/>
謫大寧三四千里水陸竒險自公嵗徃省不以寒暑需<lb/>
有大父有母有叔父有弟姪有妻子家人衆多當離别<lb/>
忍泪眦睫間强顔笑語慰帖老稚出門及童奴客旅相<lb/>
處曲折良難敬先固粹然有徳君子也然難動其愠喜自<lb/>
公見輙喜慰甚自公平生愛人一家人愛之自公㓜孑<lb/>
孑然孤立人見者皆為變色自公死時洪武某年某月<lb/>
某日也其弟自勤祭以文綢繆纒綿痛苦情切甚讀之<lb/>
<pb n="KR4h0132_WYG_535-8a"/>
使人墮泪初廖氏嘗大顯於吉吉稱東溪廖氏有名自<lb/>
公大父退省先生卓行舉世不可測與予叔父刑部公<lb/>
原禄相謂親家敬先兄弟三人皆賢亦皆仕有名聲其<lb/>
季敬巳尤高潔不諧世特與予善自公兄弟四人皆善<lb/>
予嘗嵗時過從見其一座三世人跪起列侍森森郁郁<lb/>
或舉觴論文川華月映顧盼如在圖畫中識者多云是<lb/>
家不偶然必將昌大未幾敬巳沒敬先謫去自公死倐<lb/>
爍間慘然凄斷若此何也<lb/>
<pb n="KR4h0132_WYG_535-8b"/>
贊曰玉也不必以圭璧驥也不必以覊靮中道而折衆<lb/>
所奭嗚呼斯人而斯溺<lb/>
　　胡貞婦傳贊<hi>觧縉</hi>
胡貞婦曽氏諱静貞吉水蘭溪人曽一中女也一中之<lb/>
先人諱三粤事朱子為門人高第弟子後奉使死難於<lb/>
金封忠節公家世榮盛貞婦自少專靜寡言恭順慈儉<lb/>
甫十七歸於環州胡氏原長忠簡公諸孫也時方亂離<lb/>
寓居里之平原撫下事長禮度不踰渉險履危知機善<lb/>
<pb n="KR4h0132_WYG_535-9a"/>
遇國初辛勤來歸權輿家計至罄奩中物以給家衆未<lb/>
嘗卹也已而家益饒至累鉅萬未嘗恃其富毎訓子息<lb/>
謂古云貴欲使可賤今汝曹知富欲可貧則不患貧矣<lb/>
識者誦為名言原長毎有所詰責未嘗辨激徐為申理<lb/>
下人懐服予少時從學其家塾親承撫念覩其徳儀葢<lb/>
古之淑德不是過也洪武壬戍原長坐鄉人連累當徙<lb/>
邊原長死後與子婦劉抱其孤弱孫旅邸中弱孫㑹病<lb/>
卒劉即自經死貞婦亦自經為人所救甦慨然曰吾夫<lb/>
<pb n="KR4h0132_WYG_535-9b"/>
亡不死者尚憐此孤弱故忍死冀養長之今復死矣而<lb/>
劉亦能以年少死義吾何用生為即嚼舌三日不食死<lb/>
時年四十二其子紹歸自邊始塟之千里之石屋山之<lb/>
原未塟時水囓其山畔幾䧟既塟廼日就平復水縈回<lb/>
如帶亦甚異云豈非其貞烈使然歟<lb/>
贊曰曽氏以一婦人相其夫起家累萬金無一毫驕溢<lb/>
此巳足為難及臨大節慷慨就義有烈丈夫所難者嗚<lb/>
呼世之讀予傳者當何限愧之<lb/>
<pb n="KR4h0132_WYG_535-10a"/>
　　樂枅傳<hi>烏斯道</hi>
樂枅者明之定海人也性孝友家以亭户籍官枅承其<lb/>
役弗替洪武十二年春㑹稽錢清高氏許從兄弟嵗輸<lb/>
鹽痛自縮廹小民倍其輸以掩已之數事上聞上以浙<lb/>
河以東凡亭户大家皆罔上賊下如一律即遣使編各<lb/>
倉覆鹽有損常數者悉起赴京鞫訊咸承罪坐輸作而<lb/>
枅亦在逮中方治行其仲氏棁願代徃枅曰吾之徃也<lb/>
生死未可知設死焉吾有三子爾尚無後其可哉棁又<lb/>
<pb n="KR4h0132_WYG_535-10b"/>
詣縣庭請以身代枅枅白於官曰枅之名固不可易服<lb/>
力鹽事皆枅也棁罔知聞使徃而被鞫必失對縣因不<lb/>
敢遣及枅行可一舍許棁又追及之枅叱之去不聽即<lb/>
乗垝垣以塊提棁垣之塊去者半棁度伯氏心不可回<lb/>
始慟哭而返十三年<hi>缺</hi>枅果死京役中年三十有六枅<lb/>
讀書窮理凡醫卜地理書無不習里之人聞其死莫不<lb/>
泣下其父仲本為鄉之碩儒當被貢天官方以老丐歸<lb/>
而枅死惜哉<lb/>
<pb n="KR4h0132_WYG_535-11a"/>
論曰枅之就建棁之請代皆知有不免而乃毅然争先<lb/>
非友愛之篤者能之乎棁雖不死昔固分其死矣枅雖<lb/>
死猶不死也古伋壽之死雖不幸詩與傳記稱之不朽<lb/>
者以莫伋壽若也孰謂枅棁復為伋壽傾動郡縣世之<lb/>
兄弟有較小利害相仇虐者茍聞其風當何如哉<lb/>
　　唐珏傳<hi>張孟兼</hi>
唐珏字玉潛㑹稽人也少孤能力學以明經教授鄉里<lb/>
子弟而養其母至元戊寅浮圖總統嘉木揚喇勒智利宋<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>
<pb n="KR4h0132_WYG_535-11b"/>
宫金玉故為妖言惑主聽發之珏獨懷痛忿乃貨家具<lb/>
行資得白金若干為酒食隂召諸惡少享於家衆皆驚<lb/>
駭前請曰平日且不敢見今召我飲又過禮不審欲何<lb/>
為雖死不避珏因泣數行下謂之曰爾軰皆宋人吾不<lb/>
忍陵寢之暴露已造石函六刻記年一字為號自思陵<lb/>
以下欲隨號收瘞之衆皆諾中一人曰此固義士也然<lb/>
今無有知者恐萬一事露禍不測不得終志柰何珏曰<lb/>
吾已籌之矣要當易他骨焉衆如珏言夜徃收貯遺骸<lb/>
<pb n="KR4h0132_WYG_535-12a"/>
瘞蘭亭山後又種冬青樹為識約明日復來㑹出金帛<lb/>
為人人夀戒勿泄也璉又易宋内諸浮圖乃裒陵骨雜<lb/>
馬牛枯骼築白塔號曰鎮南以為陵骨良已鎮而不知<lb/>
真之他存也亡何汴人袁俊為越治中招珏為子師間<lb/>
問曰吾聞越有唐姓瘞宋諸陵骨豈君耶坐有指珏者<lb/>
俊大竒之手加額曰先生義士哉豫讓不及也竊聞高<lb/>
義之日久矣不意得與先生處因訊珏以故甚貧俊亟<lb/>
為買田宅業之先是珏卧疾一夕夢吏持文來曰帝召<lb/>
<pb n="KR4h0132_WYG_535-12b"/>
君速之行至見宫闕邃麗一人冕旒中坐旁一人延上<lb/>
殿又數黄衣進揖珏曰賴收遺骸無以報俄曰第報良<lb/>
田二頃有妻孥以養乃復揖及闕翻然而覺莫省謂何<lb/>
已而㑹俊料理事如夢中始悟有徴矣有謝翺者文丞<lb/>
相客也與珏友善嘗感珏事為作冬青樹引語甚淒苦<lb/>
時讀者莫不灑泣翺字臯羽閩人亦竒士云<lb/>
賛曰予讀晉世家知趙氏有後矣非程嬰公孫杵臼莫<lb/>
存其孤今十七廟不食而有暴骨之難獨珏能塟之甚<lb/>
<pb n="KR4h0132_WYG_535-13a"/>
義乎哉嗚呼珏一布衣爾其視程公孫何媿哉千載而<lb/>
下有國士之風者非珏誰與<lb/>
　　一峯先生傳<hi>陳獻章</hi>
吾平生有故人曰羅倫字彜正吉之永豐人宋羅開禮<lb/>
之後也性慷慨樂善不疑人欺遇事無所廻避有不可<lb/>
輙面斥人舉成化丙戌進士䇿對大廷頃刻萬言中引<lb/>
程正公語人主一日之間接賢士大夫之時多親宦官<lb/>
宫妾之時少執政欲節其下句倫不從直聲震於時奏<lb/>
<pb n="KR4h0132_WYG_535-13b"/>
名第一為翰林修撰㑹内閣大學士李賢遭䘮去官朝<lb/>
廷留之臺諫皆不敢論説倫詣其私第告以不可李公<lb/>
始以其言為然既數日復上䟽歴陳古今起復之非是<lb/>
且曰如其不然必凖富弼故事終䘮劉珙故事言事反<lb/>
復數千言一本於天理人心之不容己者孔子曰勿欺<lb/>
也而犯之倫以犯顔敢諫為大救時行道為急其負荷<lb/>
之重未嘗一日忘天下故發憤如是疏奏遂落職提舉<lb/>
泉州市舶司倫雖見逐而士論益榮之由是天下之士<lb/>
<pb n="KR4h0132_WYG_535-14a"/>
争自刮磨向之不言以養忠厚者為之一變而終倫之<lb/>
世臺省未聞有起復者矣倫雖以此為人所知然亦以<lb/>
此取疾於人明年召還復修撰改南京供職㝷以疾辭<lb/>
歸開門授徒日以註經為業垂十年卒於退居之金牛<lb/>
山世之知倫者不過以其滂沛之文竒偉之節果敢之<lb/>
氣而已至其心之所欲為而力之所未逮未必盡知也<lb/>
嘗欲倣古置義田以贍族人或助之堂食之錢謝而弗<lb/>
受或衣之衣行遇乞人死於途輒觧以覆之客晨至留<lb/>
<pb n="KR4h0132_WYG_535-14b"/>
具飯其妻語其子曰瓶粟罄矣之旁舍干之比舉火日<lb/>
已近午亦曠然不以為意提舉泉州官例應得折薪錢<lb/>
其人欺以乏告即放遣之不復問予嘗遣人訪之山中<lb/>
結茅以居取給於隴畆徃來共樵牧若無意於世者時<lb/>
或作為文章以發其感慨之意而人亦莫之知也<lb/>
論曰倫之必為君子而不為小人較然矣如倫之才少<lb/>
貶以狥人雖欲窮晦其身寧可得耶以其所學進説於<lb/>
上世目之為狂何足恠也孟子稱豪傑之士雖無文王<lb/>
<pb n="KR4h0132_WYG_535-15a"/>
猶興若倫者今所謂豪傑非與無導於前而所立卓然<lb/>
人莫能奪之<lb/>
　　湯𦙍勣傳<hi>程敏政</hi>
湯𦙍勣字公讓濠梁人其曽祖佐高廟取天下是為東<lb/>
甌㐮武王𦙍勣少負才好使氣貌類河朔人兩眸睁然<lb/>
髭奮起如㦸年十五六入學為生徒日記數萬言學有<lb/>
舊版文千餘字𦙍勣騎馬過一目成誦應天尹下學傳<lb/>
籌召諸生𦙍勣獨後至當笞大呼折尹聲撼庭木尹愧<lb/>
<pb n="KR4h0132_WYG_535-15b"/>
憤卒笞之𦙍勣攘袂走出學門題詩府署合扉上有從<lb/>
今袖却經綸手且向江頭理釣絲之句遂去學出逰江<lb/>
湖上凡吳越間豪家富室争延致之周文㐮公轉運江<lb/>
南聞其名召之至曰王孫能作啓事否𦙍勣請紙筆即<lb/>
席具状數萬言類宿構者又切當世務文㐮竒之上書<lb/>
薦其才有文武具驛召赴京時于少保方督諸軍請試<lb/>
之立𦙍勣將臺下萬卒環視于公摘古今將畧及諸史<lb/>
中事舉以問𦙍勣應對如洪鐘不能屈左右嘖嘖歎賞<lb/>
<pb n="KR4h0132_WYG_535-16a"/>
于公亦撫掌曰吾子誠有才入對以為錦衣衛百戸正<lb/>
統末英廟北狩朝廷遣使通問已命中書舍人趙榮擇<lb/>
可副者衆舉𦙍勣詔以千戸如北庭大酋托克托布哈問<lb/>
中國事云何榮未及對𦙍勣前語之又時於坐上箕踞<lb/>
㟁幘朗誦其所著平胡論北酋色變既出謂中國譯者<lb/>
曰彼髯何為哉恨不殺之耳景泰中詔舉將才胡忠安<lb/>
公言𦙍勣才可用進署指揮僉事時典兵者多忌𦙍勣<lb/>
不令治事𦙍勣亦時時歎息其功名不偶放浪詩酒間<lb/>
<pb n="KR4h0132_WYG_535-16b"/>
京師人率以為狂所與逰者最善侍講徐有貞教授馮<lb/>
益太醫劉溥英廟復位有貞入用事然亦隂嫉其才不<lb/>
推薦之𦙍勣亦不登其門天順中挍事者甚横李文逹<lb/>
公多裁之而文逹嘗召𦙍勣與語𦙍勣張口論天下事<lb/>
及古今成敗一坐盡傾文逹愛其才將薦之挍事者遂<lb/>
捃拾𦙍勣徃年在江南受賕事下之獄怒而辱之𦙍勣<lb/>
詬罵不絶口至詆之為奴然𦙍勣實出息於人而不立<lb/>
劵無以自白遂謫為民荷校出都城故人有唁之者𦙍<lb/>
<pb n="KR4h0132_WYG_535-17a"/>
勣仰天笑曰吾子以指揮為足榮一湯𦙍勣耶掉首行<lb/>
弗顧成化初遇霑恩復官再用言者言詔以裨帥出守<lb/>
孤山堡孤山在延安西敵嵗入之處守者多以軍敗黜<lb/>
𦙍勣得詔曰噫吾死矣夫孤山無城郭有他郡之來戍<lb/>
者七百人戰則為僨軍守則為怯敵如此雖諸葛武侯<lb/>
復生亦難乎免矣抵鎮草封事數千言大率謂朝廷宜<lb/>
先城孤山聚糧糗募死士又移書當路言狀遂憤憤吐<lb/>
殷血數升卧不能起丁亥敵入㓂主將閉城門不出兵<lb/>
<pb n="KR4h0132_WYG_535-17b"/>
遂大掠子女而東𦙍勣怒髮上指曰死國分也力疾起<lb/>
戎服跨馬率麾下百餘人邀之於境上力戰數十衆寡<lb/>
不敵遂死山下是年八月也𦙍勣為人軒豁倜儻直欲<lb/>
起古豪傑與之友視世之𤨏𤨏者以為齷齪不足與語<lb/>
好以氣雄人不問名位卑顯有不可意奮然去不顧或<lb/>
遂罵之至其人面赤不少貸甚有捶之者江隂知縣弗<lb/>
利於民將受代𦙍勣率少年數人直入縣㕔反縳之狀<lb/>
其罪送上官上官大駭并狀下獄凡數嵗㑹赦乃得釋<lb/>
<pb n="KR4h0132_WYG_535-18a"/>
夏郎中時正嘗於晏上與之藏鉤不勝而怒語侵𦙍勣<lb/>
𦙍勣就坐上捽之下拳之蹴之衆客為之股栗又嘗過<lb/>
友人家見道士在坐與語不合而罵之道士不知其𦙍<lb/>
勣也稍稍有憾色𦙍勣捶之幾死與人言出入經史子<lb/>
籍中縱横闢闔隨意所如有問古名將者𦙍勣以張廵<lb/>
岳飛為第一其人曰岳將軍則聞命矣張睢陽何如人<lb/>
𦙍勣瞑目曰子不觀其對令狐潮之語乎卿未識人倫<lb/>
焉知天道自唐以下誰有為此語者其所見如此詩豪<lb/>
<pb n="KR4h0132_WYG_535-18b"/>
邁竒崛如風雨晦㝠中電火翕焱使人不敢正視又如<lb/>
雷斧斷崖石下墜不測之淵觀者禠魄每就人席上操<lb/>
觚立成數十章有名能詩者多為其所懾或不能措一<lb/>
語以遁平生著述有五雲清唱風雅遺音東谷集十餘<lb/>
巻無子<lb/>
史官曰予少與𦙍勣遊知其人使不死為大將將數萬<lb/>
兵出隂山其功名當不在古豪傑下顧獨膏血草莽中<lb/>
天也或者謂𦙍勣類太史公所謂遊俠乃大不然𦙍勣<lb/>
<pb n="KR4h0132_WYG_535-19a"/>
行事雖若任俠然扣其所得朱家郭觧直奴才耳烏足<lb/>
以比𦙍勣哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_535-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百三十五<lb/>
<pb n="KR4h0132_WYG_535-20a"/>
欽定四庫全書<lb/>
　文章辨體彚選巻五百三十五<lb/>
　　　　　　　　　　　　明　賀復徴　編<lb/>
傳八<lb/>
　　太原王傳<hi>明觧縉</hi>
觧元字善長吉安吉水人竦眉峻目曙光玉立神彩鑠<lb/>
人垂手過膝能百歩穿楊葉號小由基能以索持九牛<lb/>
却行嘗乗駿馬馳突賊陣徃返如飛初起兵保安軍德<lb/>
<pb n="KR4h0132_WYG_535-20b"/>
清積功授青澗都虞候建炎三年詔𨽻韓世忠擢偏將<lb/>
軍世忠出下邳聞金兵大至衆心揺愕世忠憂之使元<lb/>
領二十㳺騎俘其生口備悉敵情俄而復至敵騎數千四<lb/>
面集擲身輒陷陣左右鶻擊大呼聲振刀甲一大酋驚<lb/>
墮馬走衆共辟易遁去以功授閣門宣贊舍人苗劉走<lb/>
追之臨平戰良久揮戈觧甲單騎盡擒之浦城四年三<lb/>
月金人攻浙西世忠邀之京口横海舟以截江敵出小<lb/>
舟數千以長鈎扳艦元躍入其舟大呼盡殺短兵擊數<lb/>
<pb n="KR4h0132_WYG_535-21a"/>
十百人生擒數大酋仰擲之海舟頓絶無能脱者以功<lb/>
授中州團練使統制前軍討閩冦功皆第一劉忠者長<lb/>
沙劇賊也擁衆數萬據白面山前阻水而營官軍擊之<lb/>
多失利有詔世忠及元進討之距敵營三十里而陣衆<lb/>
心憚之元單騎直前渡水薄敵營持丈八長矛據鞍四<lb/>
顧敵懼其状貌莫敢闘敵環營皆望樓從上視其下指<lb/>
呼倐忽四集世忠患之元得其情勢歸告世忠曰易與<lb/>
爾請為將軍卒期破之乃率兵五百長㦸居中翼以弓<lb/>
<pb n="KR4h0132_WYG_535-21b"/>
矢自領十餘人一鼓據望樓立赤幟麾兵四面並進敵<lb/>
驚擾逬散劉忠騎甲赴水元觧衣入水生擒之湖外悉<lb/>
平改相州觀察使紹興四年金人及偽齊入冦世忠自<lb/>
鎮江趨揚州元趨辰州金兵大至元度明日必至城下<lb/>
先遣百人伏於要路百人伏於嶽廣自以四百人伏於<lb/>
路隅令曰金人若過我先出掩伏要路者見我麾號則<lb/>
立幟以待金人必走岳廣伏兵皆出又决河以遏之摧<lb/>
破必矣金人果走岳廣元追獲不可勝計時城兵不滿<lb/>
<pb n="KR4h0132_WYG_535-22a"/>
三千金萬户黒虎頸最號驍勇直造城下㑹語元即跳<lb/>
下城擒之以威鎮兩軍未㡬烏珠督兵四面攻城元即<lb/>
却之追奔十餘里金人自驚溺死十餘萬人改同州觀<lb/>
察使六年與世忠出下邳以數百騎遇敵兵萬餘人逆<lb/>
戰大破之授保順軍承宣使十年畧地淮揚駐劄伶莊<lb/>
騎兵繞之敵騎數千來迎戰元揮戈大呼衆皆争奮敵<lb/>
遂披靡後部駭懼元躍馬大呼曰觧承宣今日以一騎<lb/>
臨陣能敵者與我戰敵聞之震慄元因突入其陣大戰<lb/>
<pb n="KR4h0132_WYG_535-22b"/>
自辰至午馬足盡赤敵衆大敗加授神龍虎衛四廂都<lb/>
指揮使明年世忠罷兵柄為樞宻使以元鎮江駐劄御<lb/>
前都統制以統世忠之衆又明年進侍衛親軍馬歩都<lb/>
虞候封太原郡公保信軍節度使見朝廷專主和議屢<lb/>
諫表上不聼知大功不建感激發病薨時年五十四嵗<lb/>
贈檢校少保晉國公諡武襄公孝宗追封太原王諡曰<lb/>
忠武夫先祖有善而不知是不知也知而不傳是不仁<lb/>
也不仁不知豈得為賢者乎故凡觀於此者尚惕然而<lb/>
<pb n="KR4h0132_WYG_535-23a"/>
有感哉<lb/>
　　亡友六君子傳<hi>觧縉</hi>
洪武戊寅予友黄君玉鉉金華兄弟皆遭故死非其罪<lb/>
予深悲之又念平生故人自少至長相見莫逆者六人<lb/>
皆客死京師劉君朴字子素周君霖字子用廖君存字<lb/>
敬存廖君持字敬巳子素除學官未赴子用應進士舉<lb/>
不中敬存嘗為憲掾吏敬已除温州同知玉鉉鎮江知<lb/>
事金華自中書舎人出為汝寧教授其文章學行皆不<lb/>
<pb n="KR4h0132_WYG_535-23b"/>
愧古人與予每議論至於死後云云亦各其心孰知其<lb/>
先逝而予獨存且其所遭遇顛頓坎坷不得一伸其志<lb/>
又何其同也豈不大可悲也夫後死之托悠悠蒼天葢<lb/>
嘗過大梁徑北邙入潼關至大華終南山之下因記憶<lb/>
金華所為文不覺為之出涕也恐久而六人者至湮沒<lb/>
是予之責也乃著其大節作亡友六君子傳<lb/>
劉朴字子素吉水瀘江人也少有志節耿介絶俗然所<lb/>
交友死生患難托之皆能盡其義輕財重然諾議論英<lb/>
<pb n="KR4h0132_WYG_535-24a"/>
發評古今人物賢否髙下事之成敗曲直毫髮不爽由<lb/>
是寡合雖至親洽出一語非義望望然去之其所不為<lb/>
雖死不可强其書清勁灑落為文章詩歌古雅典則世<lb/>
家治尚書系長沙漢王後宋初居郡之西昌石台吉州<lb/>
進士自劉濟始其逺祖也龍津先生諱鐔者其從祖其<lb/>
兄伯川國初為户部主事有才名其尊君文明愽學隠<lb/>
居朴有子四人燁煜焯炳<lb/>
周霖字子用吉水桑園人自少以聰敏聞治春秋諸父<lb/>
<pb n="KR4h0132_WYG_535-24b"/>
百子博洽無遺嘗與共談達旦上下數千載興亡成敗<lb/>
事如目覩耳聽者亡倦善談論亦寡合者應進士舉不<lb/>
中死時纔三十餘其家世自廬陵烏東徙居吉水桑園<lb/>
時高宗南渡也子用善教其族人子弟皆能文章有子<lb/>
曰綺曰綖<lb/>
廖存字敬存其父退省遭亂資遣東西以學校詩經刻<lb/>
苦不懈國初與其兄敬先應進士舉不中按察司辟為<lb/>
掾已而棄歸學益進朝於京師一旦遇疾死子一人世<lb/>
<pb n="KR4h0132_WYG_535-25a"/>
家吉水東溪<lb/>
廖持字敬已敬存弟也自㓜爽朗不羣特與予善刑部公<lb/>
原祿稱其志操及為隰州同知考滿至吏部侍郎侯庸<lb/>
方好諛佞敬已入謁不拜庸摘其力不中下獄死有子<lb/>
一人<lb/>
黄玉鉉初名鼎字孟舉少有美譽於書無所不讀通五<lb/>
經與弟金華齊名文章甚似蘇子瞻司馬子長皆善議<lb/>
論玉鉉仕終小官然一世皆知名<lb/>
<pb n="KR4h0132_WYG_535-25b"/>
金華登進士第時年十八太祖高皇帝眷顧之甚厚有<lb/>
文集若干巻其家世自旴江為令吉水其曾祖立道多<lb/>
藏書其大父九衢愽洽老儒父燦稱善人兄弟皆有子<lb/>
贊曰唐虞有八元八凱周有八士同出一家同顯於世<lb/>
如彼其盛也今六君子者材出一州而所就如此夫何<lb/>
如其可惜也夫何如其可惜也嗚呼噫<lb/>
　　東溪廖孝子傳<hi>觧縉</hi>
張鍠伏質報父仇曹娥沒水求父屍不幸而死吉翎代<lb/>
<pb n="KR4h0132_WYG_535-26a"/>
父受刑黔婁為親請命幸而不死然皆自分必死矣幸<lb/>
不幸有命焉人尚憐而著之王子安省父南交溺於海<lb/>
廖自公省父大寧溺於河死命也而心不展志不伸不<lb/>
其重可憐也嗚呼夫自古歸妹固樂於奔馳閨闈固樂<lb/>
於行旅人不知命也有定焉當死也居亦死行亦死自<lb/>
公雖未嘗必其死然曷嘗計其死且而死於省其親也<lb/>
豈若死於兒女子之手者乎於是王子安死千年而自公<lb/>
繼之自公㓜能文章跟經<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>史淵涓耿節恂恪恭敬儼<lb/>
<pb n="KR4h0132_WYG_535-26b"/>
然貌不逾中人而所當為奮發如霆不可測其父敬先<lb/>
謫大寧三四千里水陸竒險自公嵗徃省不以寒暑需<lb/>
有大父有母有叔父有弟姪有妻子家人衆多當離别<lb/>
忍泪眦睫間强顔笑語慰帖老稚出門及童奴客旅相<lb/>
處曲折良難敬先固粹然有徳君子也然難動其愠喜自<lb/>
公見輙喜慰甚自公平生愛人一家人愛之自公㓜孑<lb/>
孑然孤立人見者皆為變色自公死時洪武某年某月<lb/>
某日也其弟自勤祭以文綢繆纒綿痛苦情切甚讀之<lb/>
<pb n="KR4h0132_WYG_535-27a"/>
使人墮泪初廖氏嘗大顯於吉吉稱東溪廖氏有名自<lb/>
公大父退省先生卓行舉世不可測與予叔父刑部公<lb/>
原禄相謂親家敬先兄弟三人皆賢亦皆仕有名聲其<lb/>
季敬巳尤高潔不諧世特與予善自公兄弟四人皆善<lb/>
予嘗嵗時過從見其一座三世人跪起列侍森森郁郁<lb/>
或舉觴論文川華月映顧盼如在圖畫中識者多云是<lb/>
家不偶然必將昌大未幾敬巳沒敬先謫去自公死倐<lb/>
爍間慘然凄斷若此何也<lb/>
<pb n="KR4h0132_WYG_535-27b"/>
贊曰玉也不必以圭璧驥也不必以覊靮中道而折衆<lb/>
所奭嗚呼斯人而斯溺<lb/>
　　胡貞婦傳贊<hi>觧縉</hi>
胡貞婦曽氏諱静貞吉水蘭溪人曽一中女也一中之<lb/>
先人諱三粤事朱子為門人高第弟子後奉使死難於<lb/>
金封忠節公家世榮盛貞婦自少專靜寡言恭順慈儉<lb/>
甫十七歸於環州胡氏原長忠簡公諸孫也時方亂離<lb/>
寓居里之平原撫下事長禮度不踰渉險履危知機善<lb/>
<pb n="KR4h0132_WYG_535-28a"/>
遇國初辛勤來歸權輿家計至罄奩中物以給家衆未<lb/>
嘗卹也已而家益饒至累鉅萬未嘗恃其富毎訓子息<lb/>
謂古云貴欲使可賤今汝曹知富欲可貧則不患貧矣<lb/>
識者誦為名言原長毎有所詰責未嘗辨激徐為申理<lb/>
下人懐服予少時從學其家塾親承撫念覩其徳儀葢<lb/>
古之淑德不是過也洪武壬戍原長坐鄉人連累當徙<lb/>
邊原長死後與子婦劉抱其孤弱孫旅邸中弱孫㑹病<lb/>
卒劉即自經死貞婦亦自經為人所救甦慨然曰吾夫<lb/>
<pb n="KR4h0132_WYG_535-28b"/>
亡不死者尚憐此孤弱故忍死冀養長之今復死矣而<lb/>
劉亦能以年少死義吾何用生為即嚼舌三日不食死<lb/>
時年四十二其子紹歸自邊始塟之千里之石屋山之<lb/>
原未塟時水囓其山畔幾䧟既塟廼日就平復水縈回<lb/>
如帶亦甚異云豈非其貞烈使然歟<lb/>
贊曰曽氏以一婦人相其夫起家累萬金無一毫驕溢<lb/>
此巳足為難及臨大節慷慨就義有烈丈夫所難者嗚<lb/>
呼世之讀予傳者當何限愧之<lb/>
<pb n="KR4h0132_WYG_535-29a"/>
　　樂枅傳<hi>烏斯道</hi>
樂枅者明之定海人也性孝友家以亭户籍官枅承其<lb/>
役弗替洪武十二年春㑹稽錢清高氏許從兄弟嵗輸<lb/>
鹽痛自縮廹小民倍其輸以掩已之數事上聞上以浙<lb/>
河以東凡亭户大家皆罔上賊下如一律即遣使編各<lb/>
倉覆鹽有損常數者悉起赴京鞫訊咸承罪坐輸作而<lb/>
枅亦在逮中方治行其仲氏棁願代徃枅曰吾之徃也<lb/>
生死未可知設死焉吾有三子爾尚無後其可哉棁又<lb/>
<pb n="KR4h0132_WYG_535-29b"/>
詣縣庭請以身代枅枅白於官曰枅之名固不可易服<lb/>
力鹽事皆枅也棁罔知聞使徃而被鞫必失對縣因不<lb/>
敢遣及枅行可一舍許棁又追及之枅叱之去不聽即<lb/>
乗垝垣以塊提棁垣之塊去者半棁度伯氏心不可回<lb/>
始慟哭而返十三年<hi>缺</hi>枅果死京役中年三十有六枅<lb/>
讀書窮理凡醫卜地理書無不習里之人聞其死莫不<lb/>
泣下其父仲本為鄉之碩儒當被貢天官方以老丐歸<lb/>
而枅死惜哉<lb/>
<pb n="KR4h0132_WYG_535-30a"/>
論曰枅之就建棁之請代皆知有不免而乃毅然争先<lb/>
非友愛之篤者能之乎棁雖不死昔固分其死矣枅雖<lb/>
死猶不死也古伋壽之死雖不幸詩與傳記稱之不朽<lb/>
者以莫伋壽若也孰謂枅棁復為伋壽傾動郡縣世之<lb/>
兄弟有較小利害相仇虐者茍聞其風當何如哉<lb/>
　　唐珏傳<hi>張孟兼</hi>
唐珏字玉潛㑹稽人也少孤能力學以明經教授鄉里<lb/>
子弟而養其母至元戊寅浮圖總統嘉木揚喇勒智利宋<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>
<pb n="KR4h0132_WYG_535-30b"/>
宫金玉故為妖言惑主聽發之珏獨懷痛忿乃貨家具<lb/>
行資得白金若干為酒食隂召諸惡少享於家衆皆驚<lb/>
駭前請曰平日且不敢見今召我飲又過禮不審欲何<lb/>
為雖死不避珏因泣數行下謂之曰爾軰皆宋人吾不<lb/>
忍陵寢之暴露已造石函六刻記年一字為號自思陵<lb/>
以下欲隨號收瘞之衆皆諾中一人曰此固義士也然<lb/>
今無有知者恐萬一事露禍不測不得終志柰何珏曰<lb/>
吾已籌之矣要當易他骨焉衆如珏言夜徃收貯遺骸<lb/>
<pb n="KR4h0132_WYG_535-31a"/>
瘞蘭亭山後又種冬青樹為識約明日復來㑹出金帛<lb/>
為人人夀戒勿泄也璉又易宋内諸浮圖乃裒陵骨雜<lb/>
馬牛枯骼築白塔號曰鎮南以為陵骨良已鎮而不知<lb/>
真之他存也亡何汴人袁俊為越治中招珏為子師間<lb/>
問曰吾聞越有唐姓瘞宋諸陵骨豈君耶坐有指珏者<lb/>
俊大竒之手加額曰先生義士哉豫讓不及也竊聞高<lb/>
義之日久矣不意得與先生處因訊珏以故甚貧俊亟<lb/>
為買田宅業之先是珏卧疾一夕夢吏持文來曰帝召<lb/>
<pb n="KR4h0132_WYG_535-31b"/>
君速之行至見宫闕邃麗一人冕旒中坐旁一人延上<lb/>
殿又數黄衣進揖珏曰賴收遺骸無以報俄曰第報良<lb/>
田二頃有妻孥以養乃復揖及闕翻然而覺莫省謂何<lb/>
已而㑹俊料理事如夢中始悟有徴矣有謝翺者文丞<lb/>
相客也與珏友善嘗感珏事為作冬青樹引語甚淒苦<lb/>
時讀者莫不灑泣翺字臯羽閩人亦竒士云<lb/>
賛曰予讀晉世家知趙氏有後矣非程嬰公孫杵臼莫<lb/>
存其孤今十七廟不食而有暴骨之難獨珏能塟之甚<lb/>
<pb n="KR4h0132_WYG_535-32a"/>
義乎哉嗚呼珏一布衣爾其視程公孫何媿哉千載而<lb/>
下有國士之風者非珏誰與<lb/>
　　一峯先生傳<hi>陳獻章</hi>
吾平生有故人曰羅倫字彜正吉之永豐人宋羅開禮<lb/>
之後也性慷慨樂善不疑人欺遇事無所廻避有不可<lb/>
輙面斥人舉成化丙戌進士䇿對大廷頃刻萬言中引<lb/>
程正公語人主一日之間接賢士大夫之時多親宦官<lb/>
宫妾之時少執政欲節其下句倫不從直聲震於時奏<lb/>
<pb n="KR4h0132_WYG_535-32b"/>
名第一為翰林修撰㑹内閣大學士李賢遭䘮去官朝<lb/>
廷留之臺諫皆不敢論説倫詣其私第告以不可李公<lb/>
始以其言為然既數日復上䟽歴陳古今起復之非是<lb/>
且曰如其不然必凖富弼故事終䘮劉珙故事言事反<lb/>
復數千言一本於天理人心之不容己者孔子曰勿欺<lb/>
也而犯之倫以犯顔敢諫為大救時行道為急其負荷<lb/>
之重未嘗一日忘天下故發憤如是疏奏遂落職提舉<lb/>
泉州市舶司倫雖見逐而士論益榮之由是天下之士<lb/>
<pb n="KR4h0132_WYG_535-33a"/>
争自刮磨向之不言以養忠厚者為之一變而終倫之<lb/>
世臺省未聞有起復者矣倫雖以此為人所知然亦以<lb/>
此取疾於人明年召還復修撰改南京供職㝷以疾辭<lb/>
歸開門授徒日以註經為業垂十年卒於退居之金牛<lb/>
山世之知倫者不過以其滂沛之文竒偉之節果敢之<lb/>
氣而已至其心之所欲為而力之所未逮未必盡知也<lb/>
嘗欲倣古置義田以贍族人或助之堂食之錢謝而弗<lb/>
受或衣之衣行遇乞人死於途輒觧以覆之客晨至留<lb/>
<pb n="KR4h0132_WYG_535-33b"/>
具飯其妻語其子曰瓶粟罄矣之旁舍干之比舉火日<lb/>
已近午亦曠然不以為意提舉泉州官例應得折薪錢<lb/>
其人欺以乏告即放遣之不復問予嘗遣人訪之山中<lb/>
結茅以居取給於隴畆徃來共樵牧若無意於世者時<lb/>
或作為文章以發其感慨之意而人亦莫之知也<lb/>
論曰倫之必為君子而不為小人較然矣如倫之才少<lb/>
貶以狥人雖欲窮晦其身寧可得耶以其所學進説於<lb/>
上世目之為狂何足恠也孟子稱豪傑之士雖無文王<lb/>
<pb n="KR4h0132_WYG_535-34a"/>
猶興若倫者今所謂豪傑非與無導於前而所立卓然<lb/>
人莫能奪之<lb/>
　　湯𦙍勣傳<hi>程敏政</hi>
湯𦙍勣字公讓濠梁人其曽祖佐高廟取天下是為東<lb/>
甌㐮武王𦙍勣少負才好使氣貌類河朔人兩眸睁然<lb/>
髭奮起如㦸年十五六入學為生徒日記數萬言學有<lb/>
舊版文千餘字𦙍勣騎馬過一目成誦應天尹下學傳<lb/>
籌召諸生𦙍勣獨後至當笞大呼折尹聲撼庭木尹愧<lb/>
<pb n="KR4h0132_WYG_535-34b"/>
憤卒笞之𦙍勣攘袂走出學門題詩府署合扉上有從<lb/>
今袖却經綸手且向江頭理釣絲之句遂去學出逰江<lb/>
湖上凡吳越間豪家富室争延致之周文㐮公轉運江<lb/>
南聞其名召之至曰王孫能作啓事否𦙍勣請紙筆即<lb/>
席具状數萬言類宿構者又切當世務文㐮竒之上書<lb/>
薦其才有文武具驛召赴京時于少保方督諸軍請試<lb/>
之立𦙍勣將臺下萬卒環視于公摘古今將畧及諸史<lb/>
中事舉以問𦙍勣應對如洪鐘不能屈左右嘖嘖歎賞<lb/>
<pb n="KR4h0132_WYG_535-35a"/>
于公亦撫掌曰吾子誠有才入對以為錦衣衛百戸正<lb/>
統末英廟北狩朝廷遣使通問已命中書舍人趙榮擇<lb/>
可副者衆舉𦙍勣詔以千戸如北庭大酋托克托布哈問<lb/>
中國事云何榮未及對𦙍勣前語之又時於坐上箕踞<lb/>
㟁幘朗誦其所著平胡論北酋色變既出謂中國譯者<lb/>
曰彼髯何為哉恨不殺之耳景泰中詔舉將才胡忠安<lb/>
公言𦙍勣才可用進署指揮僉事時典兵者多忌𦙍勣<lb/>
不令治事𦙍勣亦時時歎息其功名不偶放浪詩酒間<lb/>
<pb n="KR4h0132_WYG_535-35b"/>
京師人率以為狂所與逰者最善侍講徐有貞教授馮<lb/>
益太醫劉溥英廟復位有貞入用事然亦隂嫉其才不<lb/>
推薦之𦙍勣亦不登其門天順中挍事者甚横李文逹<lb/>
公多裁之而文逹嘗召𦙍勣與語𦙍勣張口論天下事<lb/>
及古今成敗一坐盡傾文逹愛其才將薦之挍事者遂<lb/>
捃拾𦙍勣徃年在江南受賕事下之獄怒而辱之𦙍勣<lb/>
詬罵不絶口至詆之為奴然𦙍勣實出息於人而不立<lb/>
劵無以自白遂謫為民荷校出都城故人有唁之者𦙍<lb/>
<pb n="KR4h0132_WYG_535-36a"/>
勣仰天笑曰吾子以指揮為足榮一湯𦙍勣耶掉首行<lb/>
弗顧成化初遇霑恩復官再用言者言詔以裨帥出守<lb/>
孤山堡孤山在延安西敵嵗入之處守者多以軍敗黜<lb/>
𦙍勣得詔曰噫吾死矣夫孤山無城郭有他郡之來戍<lb/>
者七百人戰則為僨軍守則為怯敵如此雖諸葛武侯<lb/>
復生亦難乎免矣抵鎮草封事數千言大率謂朝廷宜<lb/>
先城孤山聚糧糗募死士又移書當路言狀遂憤憤吐<lb/>
殷血數升卧不能起丁亥敵入㓂主將閉城門不出兵<lb/>
<pb n="KR4h0132_WYG_535-36b"/>
遂大掠子女而東𦙍勣怒髮上指曰死國分也力疾起<lb/>
戎服跨馬率麾下百餘人邀之於境上力戰數十衆寡<lb/>
不敵遂死山下是年八月也𦙍勣為人軒豁倜儻直欲<lb/>
起古豪傑與之友視世之𤨏𤨏者以為齷齪不足與語<lb/>
好以氣雄人不問名位卑顯有不可意奮然去不顧或<lb/>
遂罵之至其人面赤不少貸甚有捶之者江隂知縣弗<lb/>
利於民將受代𦙍勣率少年數人直入縣㕔反縳之狀<lb/>
其罪送上官上官大駭并狀下獄凡數嵗㑹赦乃得釋<lb/>
<pb n="KR4h0132_WYG_535-37a"/>
夏郎中時正嘗於晏上與之藏鉤不勝而怒語侵𦙍勣<lb/>
𦙍勣就坐上捽之下拳之蹴之衆客為之股栗又嘗過<lb/>
友人家見道士在坐與語不合而罵之道士不知其𦙍<lb/>
勣也稍稍有憾色𦙍勣捶之幾死與人言出入經史子<lb/>
籍中縱横闢闔隨意所如有問古名將者𦙍勣以張廵<lb/>
岳飛為第一其人曰岳將軍則聞命矣張睢陽何如人<lb/>
𦙍勣瞑目曰子不觀其對令狐潮之語乎卿未識人倫<lb/>
焉知天道自唐以下誰有為此語者其所見如此詩豪<lb/>
<pb n="KR4h0132_WYG_535-37b"/>
邁竒崛如風雨晦㝠中電火翕焱使人不敢正視又如<lb/>
雷斧斷崖石下墜不測之淵觀者禠魄每就人席上操<lb/>
觚立成數十章有名能詩者多為其所懾或不能措一<lb/>
語以遁平生著述有五雲清唱風雅遺音東谷集十餘<lb/>
巻無子<lb/>
史官曰予少與𦙍勣遊知其人使不死為大將將數萬<lb/>
兵出隂山其功名當不在古豪傑下顧獨膏血草莽中<lb/>
天也或者謂𦙍勣類太史公所謂遊俠乃大不然𦙍勣<lb/>
<pb n="KR4h0132_WYG_535-38a"/>
行事雖若任俠然扣其所得朱家郭觧直奴才耳烏足<lb/>
以比𦙍勣哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_535-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六十七</head> <lb/>
    <p>
<pb n="KR4h0132_WYG_167-1a"/>
欽定四庫全書<lb/>
　文章辨體彚選巻一百六十七<lb/>
　　　　　　　　　　　　明　賀復徴　編<lb/>
奏狀九<lb/>
　　乞誅竄吕惠卿狀<hi>宋蘇轍</hi>
右臣聞漢武帝世御史大夫張湯挾持巧詐以迎合上<lb/>
意變亂貨幣崇長犴獄使天下重足而立幾至於亂武<lb/>
帝覺悟誅湯而後天下安唐德宗世宰相盧杞妬賢嫉<lb/>
<pb n="KR4h0132_WYG_167-1b"/>
能戕害善類力勸征伐助成暴斂使天下相率叛上至<lb/>
於流播德宗覺悟逐杞而後社稷復存葢小人天賦傾<lb/>
邪安於不義性本陰賊尤喜害人若不死亡終必為患<lb/>
臣伏見前參知政事吕惠卿懐張湯之辨詐兼盧杞之<lb/>
姦凶詭變多端敢行非度見利忘義黷貨無厭王安石<lb/>
初任執政用之心腹安石山野之人强狠傲誕其於吏<lb/>
事㝠無所知惠卿指摘教導以濟其惡青苖助役議出<lb/>
其手韓琦始言青苖之害先帝知琦樸忠翻然感悟欲<lb/>
<pb n="KR4h0132_WYG_167-2a"/>
退安石而行琦言當時執政皆聞德音安石惶遽自失<lb/>
亦累表乞退天下欣然有息肩之望矣惠卿方為小官<lb/>
自知失勢上章乞對力進邪説熒惑聖聽巧回天意身<lb/>
為館殿攝行内侍之職親往傳宣以起安石肆其偽辨<lb/>
破難琦説仍為安石書刼持上下之䇿大率多用刑獄<lb/>
以震動天下自是諍臣吞聲有識喪氣而天下靡然矣<lb/>
至於排擊忠良引用邪黨惠卿之力十居八九其後又建<lb/>
手實簿法尺椽寸土撿括無遺雞豚狗彘抄劄殆遍專<lb/>
<pb n="KR4h0132_WYG_167-2b"/>
用告訐推析毫毛鞭箠交下紙筆翔貴小民怨苦甚<lb/>
於苖役又因保甲正長給散青苖結甲赴官不遺一户<lb/>
上下騷動不安其生遂致河北人户流移雖上等富家<lb/>
有驅領車牛懐挾金銀流入襄鄧者旋又興起大獄以<lb/>
恐脇士人如鄭俠王安國之徒僅保首領而去原其害<lb/>
心本欲株連蔓引塗汚公卿不止如此頗頼先帝天姿<lb/>
仁聖每事裁抑故惠卿不得窮極其惡不然安常守道<lb/>
之士無噍類矣既而惠卿自以贓罪被黜於是力陳邊<lb/>
<pb n="KR4h0132_WYG_167-3a"/>
事以中上心其在延安始變軍制雜用蕃漢上與馮京<lb/>
異論下與蔡延慶等力争惟黨人徐禧助之遂行其説<lb/>
違背物情壊亂邊政至今為患西戎無變妄奏警急擅<lb/>
領大衆渉入敵境竟不見敵遷延而歸糜費資糧棄捐<lb/>
戈甲以巨萬計恣行欺罔坦若無人立石紀功使西戎<lb/>
曉然知朝廷有吞㓕靈夏之意自是戎人怨畔邊鄙騷<lb/>
動河隴困竭海内疲勞永樂之敗大將徐禧本惠卿自<lb/>
布衣中保薦擢任始終恊議遂付邊政敗聲始聞震動<lb/>
<pb n="KR4h0132_WYG_167-3b"/>
宸極循致不豫初實由此邊釁一生至今為梗及其移<lb/>
領河東大發人牛耕葭蘆吳堡兩寨生地托以重兵方<lb/>
敢布種投種而歸不敢復視及至秋成復以重兵防托<lb/>
收刈所得率皆秕稗雨中收穫即時腐爛惠卿張皇其<lb/>
數牒轉運司交割妄言可罷饋運其實所費不貲而無<lb/>
絲毫之利邊臣畏憚皆不敢言此則惠卿立朝事迹一<lb/>
二雖復肆諸市朝不為過也若其私行嶮薄非人所為<lb/>
雖閭閻下賤有不食其餘者安石之於惠卿有卵翼之<lb/>
<pb n="KR4h0132_WYG_167-4a"/>
恩有父師之義方其求進則膠固為一更相汲引以欺<lb/>
朝廷及其權位既均勢力相軋反眼相噬化為讐敵始<lb/>
安石罷相以執政薦惠卿既以得位恐安石復用遂起<lb/>
王安國李士寧之獄以促其歸安石覺之被召即起迭<lb/>
相攻擊期致死地安石之黨言惠卿使華亭知縣張若<lb/>
濟借豪民朱華等錢置買田産使舅鄭膺請奪民田使<lb/>
僧文㨗請奪天竺僧舍朝廷遣蹇周輔推鞫其事獄將<lb/>
具而安石罷去故事不復究案在御史可覆視也惠卿<lb/>
<pb n="KR4h0132_WYG_167-4b"/>
言安石相與為姦發其私書其一曰無使齊年知齊年<lb/>
者馮京也京安石皆生於辛酉故謂之齊年先帝猶薄<lb/>
其罪惠卿復發其一曰無使上知安石由是得罪夫惠<lb/>
卿與安石出肺肝託妻子平居相結惟恐不深故雖欺<lb/>
君之言見於尺牘不復疑間惠卿方其無事已一一收<lb/>
錄以備緩急之用一旦争利遂相抉擿不遺餘力必致<lb/>
之死此犬彘之所不為而惠卿為之曽不愧恥天下之<lb/>
士見其在位側目畏之夫人君用人欲其忠信於已必<lb/>
<pb n="KR4h0132_WYG_167-5a"/>
取仁於父兄信於師友然後付之以事故放麑違命也<lb/>
而推其仁則可以託國食子狥君也而推其忍則至於<lb/>
弑君欒布惟不廢彭越之命故高祖知其賢李勣惟不<lb/>
利李密之地故太宗許其義二人終事二主俱為名臣<lb/>
何者仁心所存無施不可雖公私有異而忠厚不殊至<lb/>
於吕布事丁原則殺丁原事董卓則殺董卓劉牢之事<lb/>
王恭則反王恭事司馬元顯則反元顯皆逆人理世所<lb/>
共疑故吕布見誅於曹公而牢之見殺於桓氏皆以其<lb/>
<pb n="KR4h0132_WYG_167-5b"/>
平生反覆勢不可存夫曹桓古之姦雄駕御英豪何所<lb/>
不有然推究利害終畏此人今朝廷選用忠信惟恐不<lb/>
及而置惠卿於其間譬如薫蕕雜處梟鸞竝棲不惟勢<lb/>
不兩立兼亦惡者必勝况自去歲以來朝廷廢吳居厚<lb/>
吕嘉問蹇周輔宋用臣李憲王中正等或以牟利或以<lb/>
黷兵一事害民皆不得逃譴今惠卿身兼衆惡自知罪<lb/>
大而欲以閒地自免天下公議未肯赦之然近日言事<lb/>
之官論奏姦邪至於鄧綰李定之徒微細畢舉而不及<lb/>
<pb n="KR4h0132_WYG_167-6a"/>
惠卿者葢其凶悍猜忍如蝮蠍萬一復用睚眦必報是<lb/>
以言者未敢輕發臣愚蠢寡慮以為備位言責與元惡<lb/>
同時而畏避隠忍辜負朝廷是以不憚死亡獻此愚直<lb/>
伏乞陛下斷自聖意畧正典刑縱未以汚鈇鑕猶當追<lb/>
削官職投畀四裔以禦魑魅謹錄奏聞<lb/>
　　又論章惇狀<hi>任伯雨</hi>
左僕射章惇獨宰政柄首尾七年隨其喜怒恣作威福<lb/>
助尊私史則至於薄神考矜伐已功則至於累宣仁樂<lb/>
<pb n="KR4h0132_WYG_167-6b"/>
於用兵大開邊釁闗陜之民愁矣而進築不已内府之<lb/>
財竭矣而輦運不休忘祖宗積累之艱輕朝廷根本之<lb/>
地謂人之怨怒為當爾謂天之譴戒為偶然斥公論為<lb/>
流俗以獻忠為誹謗殺張天恱之徒以箝衆口廣鄒浩<lb/>
之獄以絶言路天下震駭人多自危頼宗廟之靈不廷<lb/>
不虞之變幸未發耳哲宗一於委任何負於惇惇負哲<lb/>
宗乃至於此雖陰謀密計發於蔡卞而力行果斷惇實<lb/>
主之用春秋誅意之法則罪卞可也任扶危持顛之責<lb/>
<pb n="KR4h0132_WYG_167-7a"/>
則非惇而誰然則卞為謀主惇乃罪魁殱厥渠魁理不<lb/>
可赦今惇仰恃容貸謀脱身禍自謂前日之事皆禀命<lb/>
於哲宗職當奉行非惇罪也嗚呼罪不在惇其在誰乎<lb/>
臣請以二事驗之可以考其餘矣乃者宣訓之説究治<lb/>
之事喧播中外上干宣仁高氏一門幾不獲免主張保<lb/>
全力沮其説者以哲宗本意不為已甚故也元祐大臣<lb/>
初議誅滅及其流竄尚欲勦除然而臣下之意竟不得<lb/>
行梅嶺以南猶有全活而北歸者以哲宗本意不為已<lb/>
<pb n="KR4h0132_WYG_167-7b"/>
甚故也今事出哲宗者則託於密贊而掠為已功已之<lb/>
所行則託於禀命而歸之先烈所可痛心孰大於是漢<lb/>
之匡衡事成帝為丞相石顯用事不能正救乃於成帝<lb/>
既没之後論顯不忠之罪揚著成帝之失王尊劾衡以<lb/>
為卑君尊臣非所宜言天下後世以尊為是又哀帝之<lb/>
初臣下謗議多及成帝獨議郎耿育以謂事不當時固<lb/>
争防禍於未然各隨指阿從以求容媚晏駕之後尊號<lb/>
已定萬事已訖乃追採不及之事訐揚幽昧之過此臣<lb/>
<pb n="KR4h0132_WYG_167-8a"/>
所深痛也今惇於往事每有匡衡歸過之心而獻言之<lb/>
人未聞耿育深痛之議其何以稱陛下欽承繼述之意<lb/>
乎<lb/>
　　陳捍禦賊馬奏狀<hi>李綱</hi>
右臣伏覩進奏院報今月初二日三省同奉聖㫖敵人<lb/>
窺伺承楚如别有警急當親總六師往臨大江臣子之<lb/>
情中外同切憂憤况臣世受國恩嘗䝉眷奬擢置近司<lb/>
雖以罪戾退伏海濵荷保全之大德未嘗食息少忘朝<lb/>
<pb n="KR4h0132_WYG_167-8b"/>
廷安危休戚實與國家同之敢竭愚戇以今日捍禦賊<lb/>
馬事勢陳為三䇿以獻庶幾千慮一得仰禆廟算之萬<lb/>
一伏望聖慈特垂省覽赦其狂瞽而取其區區之心臣<lb/>
不勝幸甚臣竊以偽齊劉豫以虵豕之姿挾金人虎狼<lb/>
之勢僭竊名號盗據舊郡踰五年矣包藏禍心乆而未<lb/>
發今日輙敢遣其孽子率叛將驅遺民借助强敵與之<lb/>
南牧侵擾淮甸睥睨江右雖兵之衆寡謀之淺深難以<lb/>
遥度而預料然吾之所以捍禦之䇿不可不用其至恭<lb/>
<pb n="KR4h0132_WYG_167-9a"/>
惟陛下天鍚勇智洞照事機慨然出自英斷將親總六<lb/>
師以臨大江則翠華所幸保據形勝號令諸將使相應<lb/>
援信賞必罰將士樂從貔貅之師百倍其氣敵之退屈<lb/>
已在目中睿謨克壯其計得矣然臣竊謂解雜亂紛紏<lb/>
者不控拳救鬭者不摶擊批亢擣虚形格勢禁則自為<lb/>
解耳昔人用兵多出於此魏趙相攻齊師救趙田忌引<lb/>
兵以趨大梁則魏兵釋趙而自救齊師大破之於馬陵<lb/>
兵家形勢從古已然今偽齊悉兵南下其境内必虗而<lb/>
<pb n="KR4h0132_WYG_167-9b"/>
岳飛新立功於襄漢其威名已振亦既班師屯於武昌<lb/>
偽齊必不虞其再至也陛下儻降明詔遣岳飛以全軍<lb/>
間道疾趨襄陽更擇湖南北驍將鋭兵為之繼援命信<lb/>
臣總統乗此機㑹擣頴昌以臨淮甸電發霆擊出其不<lb/>
意則偽齊必大震懼呼還醜類以自營救王師追躡必<lb/>
有可勝之理此舉非惟牽制南牧之兵亦有恢復中原<lb/>
之兆此上䇿也朝廷或以兹事體大饋餉之費調發之<lb/>
煩倉卒未能辦集則鑾輿駐蹕江上勢須號召上流之<lb/>
<pb n="KR4h0132_WYG_167-10a"/>
兵如岳飛王燮及湖南北諸將部曲除留屯外各擇精<lb/>
銳軍馬盡集官私舟船逐路應副錢糧命將統率順流<lb/>
而下旌旗金鼓千里相望以助聲勢則敵人雖衆豈敢<lb/>
南渡仍詔韓世忠劉光世帥其全師進屯淮南要害之<lb/>
地設竒邀擊絶其糧道賊必退遁保全東南徐議攻討<lb/>
此中䇿也萬一有借親征之名為順動之計委一二大<lb/>
將捍敵於後則臣恐車駕既還號令不行諸將無應援<lb/>
協濟之謀卒伍有潰散摽掠之勢士氣既索人心不固<lb/>
<pb n="KR4h0132_WYG_167-10b"/>
控扼一失其守賊得乗間深入州縣望風奔潰其為吾<lb/>
患有不可勝言者矣此最下䇿也或謂臣曰往歲金人<lb/>
南渡以退避得計今胡為而不可臣應之曰不然金人<lb/>
南渡利在侵掠既得子女玉帛而時方暑則勢必還師<lb/>
朝廷因得收復殘破州縣還定安集漸成區宇故在當<lb/>
時為退避之計則可今為是役者偽齊也使之渡江而<lb/>
南必謀割據得一縣則占一縣得一州則占一州得一<lb/>
路則占一路師不徒還而姦民潰卒見利忘義幸災樂<lb/>
<pb n="KR4h0132_WYG_167-11a"/>
禍者從而附之聲勢鴟張則將何以為善後之䇿哉故<lb/>
在今日為退避之計則不可况偽齊所驅脅而來皆京<lb/>
東西闗陜之民非金人比借有敵騎勢必不多朝廷措<lb/>
置得宜將士用命則安知此賊非送死於我昔苻堅以<lb/>
百萬之衆侵晉而謝安以偏師破之顧一時機㑹所以<lb/>
應之者如何耳臣愚伏望聖慈特降臣章與二三大臣<lb/>
熟議之臣自經憂患以來衰病交攻志氣凋落加有重<lb/>
膇之疾歩履艱難方國家多事之秋既不能執干戈以<lb/>
<pb n="KR4h0132_WYG_167-11b"/>
衛社稷又不獲陪羈靮而扞牧圉夙夜憂歎孤負大恩<lb/>
死不瞑目徒有拳拳之誠不能自已故敢以芻蕘之説<lb/>
上凟天聰傳曰狂夫之言聖人擇焉願陛下無以人廢<lb/>
言<lb/>
　　奉詔條具邊防利害奏狀<hi>李綱</hi>
右臣伏奉詔書以偽齊金人皆已退遁令臣深思熟講<lb/>
凡今攻戰之利守備之宜措置之方綏懐之畧條具來<lb/>
上臣仰荷聖恩憐臣孤迹嘗備位於近司察臣迂愚有<lb/>
<pb n="KR4h0132_WYG_167-12a"/>
千慮之一得雖以罪戾屏伏海濵曽不遐遺以國家邊<lb/>
防恢復大計特降親問顧臣學術濶踈智識淺短何足<lb/>
以稱詔旨而禆廟畧之萬一敢竭愚瞽以塞明命伏惟<lb/>
陛下留神採擇臣不勝幸甚臣竊以僭逆之臣挾强捍<lb/>
之金提兵南嚮俶擾淮壖其意葢料朝廷蹈前日退避<lb/>
之轍得以乗間渡江憑陵東南不虞六飛親臨江上號<lb/>
令既行賞罰既明將士摧鋒俘馘係路敵氣挫屈潛師<lb/>
遯逃此葢陛下睿謨宏逺天威英斷之所致宗社無疆<lb/>
<pb n="KR4h0132_WYG_167-12b"/>
之休中外臣子之共慶也然臣區區之愚竊願陛下勿<lb/>
以賊馬退遁為可喜而以僭逆未誅仇敵未報為可憤<lb/>
勿以保全東南為可安而以中原未復赤縣神州猶陷<lb/>
於金人為可恥勿以諸將屢㨗為可賀而以軍政未修<lb/>
士氣未振尚使狂冦得以潛逃為可虞則中興之期可<lb/>
指日而俟矣臣謹考往古之迹揆方今之宜條具攻戰<lb/>
守備措置綏懐之䇿以獻議者或謂賊馬既退當遂用<lb/>
兵為大舉之計臣竊以為不然譬如奕棊當先自生乃<lb/>
<pb n="KR4h0132_WYG_167-13a"/>
可殺敵生理未固而欲浪戰以僥倖此非制勝之術也<lb/>
高祖先保闗中故能東嚮與項籍争光武先保河内故<lb/>
能出征以降赤眉銅馬之屬肅宗先保靈武故能破安<lb/>
史而復兩京今朝廷以東南為根本儻不先為自固之<lb/>
計將何以能萬全勝敵又况將士暴露之乆財用調度<lb/>
之煩民力科取之困謂宜大為守備痛自料理使之蘇<lb/>
息乃為得計議者又謂賊馬退當且保據一隅以苟目<lb/>
前之安臣又以為不然善如奕棋捨局心而就邊角迫<lb/>
<pb n="KR4h0132_WYG_167-13b"/>
蹙褊小浸以衰微何以取勝秦師伐晉以報殽之師諸<lb/>
葛亮佐蜀連年出師以圖中原不如是不足以立國高<lb/>
祖在漢中謂蕭何曰吾亦欲東耳安能鬰鬰乆居此乎<lb/>
光武破隗囂詔岑彭曰人苦不知足既平隴復望蜀此<lb/>
皆帝王以天下為度者也不如是不足以混一區宇戡<lb/>
定禍亂又况祖宗之境土豈可坐視淪陷不務恢復今<lb/>
歲不征明年不戰使賊勢益張而吾之所紏合精鋭士<lb/>
馬日以損耗何以圖敵謂宜及防守既固軍政既修之<lb/>
<pb n="KR4h0132_WYG_167-14a"/>
後即議攻討乃為得計此二者守備攻戰之序也至於<lb/>
守備之宜則當料理淮南荆襄以為籓籬夫淮南荆襄<lb/>
者東南之屏蔽也六朝之所以能保有江左者以强兵<lb/>
巨鎮盡在淮南荆襄間故以魏武之雄苻堅石勒之衆<lb/>
宇文拓䟦之盛卒不能窺江表後唐李氏有淮南則可<lb/>
以都金陵其後淮南為周世宗所取遂以削弱今朝廷<lb/>
欲為守備則當於淮南東西及荆襄置三大帥屯重兵<lb/>
以臨之東路以揚州西路以廬州荆襄以襄陽為帥府<lb/>
<pb n="KR4h0132_WYG_167-14b"/>
分遣偏師進守支郡小築城壘如開以邊其初朝廷應<lb/>
副錢糧謂如淮東則以江東路財用給之淮西則以江<lb/>
西路財用給之荆襄則以湖南北路財用給之徐議營<lb/>
田使自贍養遇有賊馬則大帥遣兵應援稍能自守商<lb/>
旅必通乃可召人歸業漸次葺理假以歲月則籓籬成<lb/>
矣前有籓籬之固後有長江之險加以戰艦水軍使㳂<lb/>
江一帶帥府郡縣上連下接自為防守則賊馬雖多豈<lb/>
敢輕犯近年以來大將握重兵於江南官吏守空城於<lb/>
<pb n="KR4h0132_WYG_167-15a"/>
江北雖有天險初無戰艦水軍之制故敵人得以侵擾<lb/>
窺伺欲為守備無他反此而已或謂三大帥率重兵以<lb/>
屯江北則供億之費不貲臣應之曰使三大帥屯兵於<lb/>
江南亦仰給於朝廷其費等耳曷若使之渡江葺理淮<lb/>
南以為家計則朝廷異時可省經費而籓籬之勢成為<lb/>
無窮之利守備之宜莫大於是有守備矣然後可以議<lb/>
攻戰之利亦當分責於諸路大帥謂如淮東之帥則當<lb/>
責以收復京東東路淮西之帥則當責以收復京東西<lb/>
<pb n="KR4h0132_WYG_167-15b"/>
路荆襄之帥則當責以收復京西南北路川陜之帥則<lb/>
當責以收復陜西五路諸路剋㨗因利乗便收京畿復<lb/>
故都以戡大憝此雖落落難合然在陛下志先定於中<lb/>
而斷以至誠必為之意葢無不可成之理至於擇將之<lb/>
術治兵之政車馬器械之制號令賞罰之權兵家皆有<lb/>
常法無待臣言而戰陣之間因敵决勝臨事制變者兵<lb/>
無常形又不可以預圖也臣願竊以為獻者在勿失機<lb/>
㑹而已夫機㑹之來間不容髪以戰則勝以守則固一<lb/>
<pb n="KR4h0132_WYG_167-16a"/>
失其機悔不可追昔劉表悔不用蜀先主之言蜀先主<lb/>
曰天下日尋干戈事㑹之來豈有終極若能應之於後<lb/>
則此未足為恨也臣竊觀朝廷近年以來失機㑹者多<lb/>
矣自今以往如能保淮南荆襄以為固選將練卒厲兵<lb/>
秣馬聚財積糓應機而作則以弱為强取威定亂於一<lb/>
勝之間僣逆之臣可正藁街之誅强悍之敵豈無殄滅<lb/>
之日攻戰之利莫大於是此二者守備攻戰之䇿也若<lb/>
夫措置之方則臣願先定駐蹕之所葢萬乗所居必擇<lb/>
<pb n="KR4h0132_WYG_167-16b"/>
形勝然後能制服中外以圖事業臨安平江皆澤國褊<lb/>
迫偏伯所據非用武之地惟建康自昔號為帝王天子<lb/>
之宅以其江山雄壯地勢寛慱可容萬乗故六朝以來<lb/>
更都之今鑾輿未服舊都莫若權宜且於建康駐蹕控<lb/>
引二浙襟帶江湖運漕財糓無不便利臣昨於建炎初<lb/>
建議廵幸闗東為上襄陽次之建康為下者以天下形<lb/>
勢言之也今以建康為便者以東南形勢言之也然淮<lb/>
南有籓籬之固然後建康可都願陛下與二三大臣熟<lb/>
<pb n="KR4h0132_WYG_167-17a"/>
計之既料理淮南仍詔建康守臣治城壁修宫闕立官<lb/>
府創營房使粗成䂓模以待翠華之幸近年以來車駕<lb/>
所寓因陋就簡諸事草創雖陛下以時方艱難用過乎<lb/>
儉然宫室制度亦有不可已者有城壁然後人心不恐<lb/>
有官府然後政事可修有營房然後士卒可用惟自朝<lb/>
廷應副詔有司以漸修建庶幾不擾此措置之方所當<lb/>
先者也綏懐之畧則臣願先為自强之計夫西北之民<lb/>
皆陛下之赤子荷祖宗涵養之德其意曷嘗一日忘宋<lb/>
<pb n="KR4h0132_WYG_167-17b"/>
哉特制於黠敵之勢為所驅迫陷於塗炭故捨二百年<lb/>
之本朝而事大不道之僭逆豈其本心惟朝廷之力未<lb/>
能保覆之故數路之民雖困於重斂傷於峻刑而不能<lb/>
以自歸倘淮南荆襄籓籬既成壤地相接甲兵既備天<lb/>
威震驚必有結約來歸如宿遷之民者必有願為内應<lb/>
如京東郡縣者宜命諸帥優加拊循來歸者給田土内<lb/>
應者予爵賞官吏將士祿秩由舊許之自新孰不感悦<lb/>
朝廷近者得諸路簽軍皆不殺而優䘏之自敵中來歸<lb/>
<pb n="KR4h0132_WYG_167-18a"/>
者皆優與官秩可謂得䇿更願力為自治自强之計使<lb/>
陷溺之民知所依怙益堅戴宋之心此綏懐之畧所當<lb/>
先者也攻戰守備措置綏懐皆中興之至計今日之急<lb/>
務聖問所及臣已粗陳其梗槩矣臣伏讀詔書有曰朕<lb/>
將虚已以聽擇善而從君臣之間期於無隠利害之决<lb/>
斷以必行臣三復聖訓不知涕泗之交頥也何則君臣<lb/>
之遇號為千載聽言用謀尤其所難未信而言則有謗<lb/>
已之嫌交踈言深則有失身之戒葢雖朋友尚不易言<lb/>
<pb n="KR4h0132_WYG_167-18b"/>
而况於君臣之間乎今陛下求治之切詔書如此而臣<lb/>
以憂患之餘孤危特甚欲淺言之則何以副陛下期於<lb/>
無隠之訓欲深言之則慮有犯顔逆鱗之愆感懼交中<lb/>
進退維谷雖然陛下當艱危多故之秋詔臣以丁寧惻<lb/>
怛之意緘黙不言臣則有罪有君如此其忍負之敢冐<lb/>
鼎鑊刀鋸之誅以布心腹腎膓之實惟陛下幸察臣竊<lb/>
觀陛下有聰明睿智之姿有英武敢為之志然自臨御<lb/>
迄今九年國不闢而日蹙事不立而日壊將驕而難御<lb/>
<pb n="KR4h0132_WYG_167-19a"/>
卒惰而未練國用匱而無贏餘之畜民力困而無休息<lb/>
之期陛下憂勤雖至而未足以成中興之業者則羣臣<lb/>
誤陛下之故也陛下自近年以來所用之臣凡幾人慨<lb/>
然敢任天下之重建事立功與夫備位充員者皆不能<lb/>
逃於聖鑒夫用人如用醫必先知其術業可以已病然<lb/>
後使之進藥而責成功今於醫者之術業初不詳究而<lb/>
姑試之則雖日易一醫何補病者殆將飲藥以加病而<lb/>
已平居無事小亷曲謹初似無過而乏濟時之大畧忽<lb/>
<pb n="KR4h0132_WYG_167-19b"/>
有擾攘之故則錯愕無所措手足不過奉身以退天下<lb/>
憂危之重委之陛下而已不知何補於國家陛下亦安<lb/>
取此大概近年所操之説有二閒暇則以和議為得計而<lb/>
以治兵為失䇿倉卒則以退避為愛君而以進禦為誤<lb/>
國衆口和之牢不可破然累年之間冠葢相望而初不<lb/>
得其要領翠華䝉塵而尚未有所定居上下苟且偷安<lb/>
而不為長乆之計天歩艱難國勢益弱職此之由大運<lb/>
有開天啓宸𠂻超然逺覽悟前日和議之失而親總六<lb/>
<pb n="KR4h0132_WYG_167-20a"/>
師懲前日退避之非而親臨大敵逆臣悍敵數十萬衆<lb/>
飲馬江干雖未能掃蕩邀擊盡殱醜類而天威所臨已<lb/>
足以使之震怖不敢南渡潛師宵奔則和議之與治兵<lb/>
退避之與進禦其効槩可覩矣今賊馬雖退而金人伺<lb/>
釁變詐百出未大創懲疆塲相望道里不逺安知其秋<lb/>
高馬肥不再來擾我使疲於奔命哉是宜明詔於却敵<lb/>
之初求善後之䇿也臣夙夜為陛下深思所以為善後之<lb/>
䇿者無他在盡反前日之所為解琴瑟而更張之先定<lb/>
<pb n="KR4h0132_WYG_167-20b"/>
其論如奕棋之立意後圖其功如奕棋之置子必可得<lb/>
志臣請試陳其説竊觀自古創業中興之主必以兵勝<lb/>
而為親征之計者其意豈謂必冐矢石履行陣而後可<lb/>
哉黄屋所臨人心自固賞罰既當士氣奮張用能成功<lb/>
故高祖既得天下擊韓王信陳狶黥布未嘗不親行光<lb/>
武自即位至平公孫述十二年間無一歲不親征本朝<lb/>
藝祖太宗定維揚平澤潞下河東皆躬御戎輅真廟亦<lb/>
有澶淵之行措天下於大安此所謂始於勤勞終於逸<lb/>
<pb n="KR4h0132_WYG_167-21a"/>
樂者也退避之策可暫而不可乆可一而不可再退一<lb/>
歩則失一歩退一尺則失一尺往時自南都退而至於<lb/>
維揚則闗陜河北河東失矣自維揚退而至於江浙則<lb/>
京東西失矣萬一有北騎南牧復將退避不知何所適<lb/>
而可航海之䇿萬乗冐風濤不測之險此尤不可者惟<lb/>
當於國家閒暇之時明政刑治軍旅選將帥修車馬備<lb/>
器械峙糗糧積金帛賊來則禦俟時而奮以光復祖宗<lb/>
之大業此最上䇿杜牧所謂上䇿莫如自治也臣願陛<lb/>
<pb n="KR4h0132_WYG_167-21b"/>
下自今以往勿復為退避之計可乎臣又觀古者敵國<lb/>
善鄰則有和親仇讐之邦鮮復遣使豈不以釁隙既深<lb/>
終無講好修睦之理故耶東晉渡江石勒遣使於晉元<lb/>
帝命焚其幣而却其使彼遣使來且猶却之此何可往<lb/>
假道於僭偽之國而自取辱無補於事祗傷國體金人<lb/>
自知情事之重懼我必報其措意為何如而我方且卑<lb/>
辭重幣屈體以求之其不推誠以見信决矣器幣禮物<lb/>
所費不貲使軺往來坐索士氣而又邀我以必不可從<lb/>
<pb n="KR4h0132_WYG_167-22a"/>
之事制吾以必不敢為之謀是和卒不成而徒為此擾<lb/>
擾也非特如此於吾自治自强之計動輙相妨實有所<lb/>
害金人二十餘年以此䇿破契丹困中國而終莫之悟<lb/>
夫辯是非利害者人心所同豈真不悟哉聊復用此以<lb/>
僥倖萬一曽不知為吾害者甚大此古人所謂幾何僥<lb/>
倖而不喪人之國者也臣願陛下自今以往勿復遣和<lb/>
議之使可乎此二説者既定然後擇所當為者一切以<lb/>
至誠之意為之先後本末各有次第俟吾之政事修倉<lb/>
<pb n="KR4h0132_WYG_167-22b"/>
廪實府庫充器用備士氣振力有可為乃議大舉則兵<lb/>
雖未交而勝負之勢已决矣抑臣聞朝廷者根本也藩<lb/>
方者枝葉也根本固則枝葉繁朝廷者腹心也將士者<lb/>
爪牙也腹心壯則爪牙奮今國家逺有盛强之北敵近<lb/>
有僭偽之逆臣所仰以為捍蔽者在籓方所資以致攻<lb/>
討也在將士然根本腹心則在朝廷惟陛下正心以正<lb/>
朝廷正朝廷以正百官使君子小人各得其分則是非<lb/>
既明賞罰必當自然籓方恊力將士用命雖强冦不足<lb/>
<pb n="KR4h0132_WYG_167-23a"/>
畏雖逆臣不足憂此特在陛下方寸之間耳臣昧死條<lb/>
上六事一曰信任輔弼二曰公選人材三曰變革士風<lb/>
四曰愛惜日力五曰務盡人事六曰寅畏天戒何謂信<lb/>
任輔弼夫撥亂之主履時艱難資輔弼之臣同心同德<lb/>
相與有為豈易致哉必如元首股肱之於一身父子兄<lb/>
弟之於一家乃能協濟故高祖視蕭何如左右手太宗<lb/>
遇房杜如子弟蜀先主得諸葛孔明如魚之有水不如<lb/>
是不能感㑹風雲以成王霸之業今陛下選於衆以圖<lb/>
<pb n="KR4h0132_WYG_167-23b"/>
任遂能捍禦大敵可謂得人矣然臣願陛下待以至誠<lb/>
無事形迹乆任以責成功勿使小人得以間之則君臣<lb/>
之美垂裕無窮昔高祖終始用蕭何太宗終始用房杜<lb/>
故能戡亂定功卒至太平管仲有言曰知人而不能用<lb/>
害伯也用而不能信任之害霸也信任而使小人叅之<lb/>
害伯也霸者猶如此而况於欲恢復天下者乎魏鄭公<lb/>
有言曰君臣同心是謂一體豈有置至公事形迹若上<lb/>
下共由兹路邦之興喪未可知也夫事形迹者未必有<lb/>
<pb n="KR4h0132_WYG_167-24a"/>
過舉而魏公以為興喪未可知者凡以無至誠相與之<lb/>
意而惟嫌疑之為避不足建興邦之大績故也陛下誠<lb/>
能推信任之誠臣將見輔弼任責而中興之業不難致<lb/>
矣何謂公選人材夫治天下者未嘗不資於人材而創<lb/>
業中興之主所資為尤多何則繼體守文率由舊章得<lb/>
中庸之材亦足共治至於艱難有為興衰撥亂則非得<lb/>
卓犖瓌瑋之材未易有濟故武王之有十亂宣王之有<lb/>
吉甫方叔召虎高祖之有三傑光武之有鄧禹耿弇吳<lb/>
<pb n="KR4h0132_WYG_167-24b"/>
漢之屬太宗之有房杜英衛之流憲宗有裴度武宗有<lb/>
李德裕皆以不世出之材佐大有為之主參翌佐佑以<lb/>
成大業古今通道其可忽諸然自昔抱不羣之材者多<lb/>
為小人之所忌嫉或中之以黯闇或指之為黨與或誣<lb/>
之以大惡或摘之以細故而以道事君者不可則止難<lb/>
於自進恥於自明雖負重謗遭深譴安於義命不復自<lb/>
辯惟至明之主為能察小人之情偽而辯其臣之非辜<lb/>
此霍光所以見察於昭帝房喬所以見信於太宗也陛<lb/>
<pb n="KR4h0132_WYG_167-25a"/>
下臨御以來用人材多矣世之所許以為正人端士者<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>閒廢於無用之地豈非罹此謗邪遂使陛下寤寐<lb/>
側席而有乏材之歎懐才抱義願為國家宣力者無因<lb/>
而進前陛下盍亦少留聖意致察於此洪範皇極之疇<lb/>
曰無有作好遵王之道無有作惡遵王之路無偏無黨<lb/>
王道蕩蕩無黨無偏王道平平好惡偏黨皆足以為至<lb/>
公之累惟以道為公而無好惡偏黨之私則王道明矣<lb/>
魏鄭公卒太宗遣人至其家得書半藁其可識者曰天<lb/>
<pb n="KR4h0132_WYG_167-25b"/>
下之事有善有惡任善人則國安用惡人則國弊公卿<lb/>
之内情有愛憎憎者惟見其惡愛者止見其善愛憎之<lb/>
間所宜詳審若愛而知其惡憎而知其善去邪勿疑任<lb/>
賢勿猜則可以興矣太宗感悟夫人主豈能無愛憎然<lb/>
必去愛憎而後得人以興者愛憎出於私情用人以興<lb/>
邦必由於公道故也管仲雖仇齊公必用雍齒雖怨漢<lb/>
祖必賞而况其餘乎陛下誠能推至公之道臣將見人<lb/>
材軰出中興之業不難致矣何謂變革士風夫用兵之<lb/>
<pb n="KR4h0132_WYG_167-26a"/>
際似與士風初不相及然其實相為表裏者也士風淳<lb/>
厚則議論正而是非明朝廷賞罰功罪當而人心服此<lb/>
措置所以得宜而寖明寖昌也士風澆薄則議論不正<lb/>
是非不明朝廷賞罰功罪不當而人心不服此措置所<lb/>
以失宜而寖㣲寖弱也晉之士風尚虚浮而不事事故<lb/>
當時措置乖謬盜賊並起而有五戎亂華之禍本朝嘉<lb/>
祐治平以前士風何其淳厚也自數十年來非特不事<lb/>
事而已奔競争進議論狥私邪説利口足以惑人主之<lb/>
<pb n="KR4h0132_WYG_167-26b"/>
聽元祐大臣如司馬光之流皆持正論為朝廷長慮却<lb/>
顧圖乆逺之計社稷之臣也而羣枉嫉之指為奸黨聽<lb/>
其言則大者可族小者可誅頼國家寛仁祗從竄逐其<lb/>
士風逓相倣傚顛倒是非變亂黒白政事大壊以馴致<lb/>
靖康之變非偶然也殆今四十餘年世變風移愛憎之<lb/>
情銷盡然後朝廷始知元祐羣臣之忠褒贈官秩錄用<lb/>
子孫然已何補於事曷若早變此風則忠臣無誅謫之<lb/>
寃國家有治安之實兩受其利豈不美哉臣觀近年士<lb/>
<pb n="KR4h0132_WYG_167-27a"/>
風尤薄隨時好惡以取世資不顧國體惟欲進身不覈<lb/>
事實惟欲傷人大詈則大進小詆則小遷[言*翕]訿成風此<lb/>
非朝廷之福也陛下得一張浚付以重權使禦强敵於<lb/>
闗陜浚雖以忠許國而事失機㑹不為無過言者痛繩<lb/>
醜詆誣以大惡豈不太甚歟浚有浴日之功足以結陛<lb/>
下之知有大臣之辨足以回陛下之聽故得自洗濯復<lb/>
侍清光於帷幄之中然其所傷已多矣藉使遭謗困䜛<lb/>
之臣無浚之功又無大臣為之辨白而有下石以擠之<lb/>
<pb n="KR4h0132_WYG_167-27b"/>
者則何以自雪於君父冀察其不然哉夫朝廷設耳目<lb/>
及獻納論思之官以廣視聽固許之以風聞至於大故<lb/>
亦須覈實使果如其言則誅責所加豈宜止從輕典使<lb/>
言而無實則誣人之罪伏䜛蒐慝得以中害善良皆非<lb/>
所以修政也臣願陛下降明詔以戒諭士大夫使體德<lb/>
意從忠厚變近年澆薄之風昔賈誼勸文帝養人臣以<lb/>
禮義亷恥陸䞇勸德宗聽言必考其實而察其情以正<lb/>
典刑不宜兩置而不問皆治道之要陛下誠能行責實<lb/>
<pb n="KR4h0132_WYG_167-28a"/>
之政臣將見士風淳厚而中興之業不難致矣何謂愛<lb/>
惜日力臣聞之周書曰功崇惟志業廣惟勤葢功以志<lb/>
崇所以為之䂓模也業以勤廣所以為之積累也猶建<lb/>
大厦堂室奥序其䂓模可一日而成至於鳩工聚財積<lb/>
累非一日所致創業中興何以異此高祖得韓信與之<lb/>
論亡楚之䇿光武得鄧禹與之論興漢之謀蜀先主得<lb/>
諸葛亮與之論鼎立之計皆定於談笑之間而高祖以<lb/>
五年成帝業光武以十三年混區宇先主得蜀亦在數<lb/>
<pb n="KR4h0132_WYG_167-28b"/>
年之後葢積累而致者如此今陛下臨御九年於兹境<lb/>
土未復僭逆未誅仇敵未報尚稽中興之業則其始不<lb/>
為之䂓模其後不為之積累故也邊事初定之時朝廷<lb/>
所推行者皆簿書期㑹不急之細務至於攻討防守之<lb/>
䇿國之大計皆未嘗留意安得不為僭逆之臣强悍之<lb/>
冦之所窺伺然則自今以往其可不惜日力哉昔禹不<lb/>
貴尺壁而惜寸隂今日朝廷艱難乃惜分隂之時臣願<lb/>
陛下詔二三大臣熟議所以䂓模者凡所施為畫一條<lb/>
<pb n="KR4h0132_WYG_167-29a"/>
具如立課程以次施行又詔州縣使體陛下德意而奉<lb/>
承之所立期限勿大遽以致騷擾勿大緩以失機㑹使<lb/>
事得其序不擾而辯乃為得䇿夫天下無不可為之事<lb/>
亦無不可為之時惟失其時則患之小者日益大事之<lb/>
易者日益難正如醫者之治病其在皮膚針烙及之其<lb/>
在五臟湯劑及之至於骨髓則雖有扁鵲俞跗蔑以為<lb/>
矣此時之所以不可失也詩曰迨天之未陰雨徹彼桑<lb/>
土綢繆牖户今此下民或敢侮予孟子曰國家閒暇及<lb/>
<pb n="KR4h0132_WYG_167-29b"/>
是時明其政刑雖大國必畏之矣夫用知者當於未奔<lb/>
騰之前十日聚之以待一日之用渴而穿井鬭而鑄錐<lb/>
其能及乎陛下誠能存愛日之心將見為無不成中興<lb/>
之業不難致矣何謂務盡人事臣竊觀天人之道其實<lb/>
一致人之所為即天之所為也國之將興百度皆舉天<lb/>
實祐之猶之農夫盡其穮蓘之力乃亦有秋使未嘗竭<lb/>
耕耨之勤而欲望稼穡之利其可得耶天不人不因人<lb/>
不天不成人事盡於前則天理應於後自然之符也光<lb/>
<pb n="KR4h0132_WYG_167-30a"/>
武以兵三千攻尋邑百萬者人也適雷電風雨遂有昆<lb/>
陽之勝而中興之運啓者天也孫權以兵三萬拒曹操<lb/>
數十萬者人也適風順可以縱火遂有赤壁之㨗而鼎<lb/>
足之勢成者天也謝安以兵八千擊苻堅百萬者人也<lb/>
適秦師小却遂有淝水之功而東晉之祚延者天也創<lb/>
業中興之主莫不皆然盡其在我者而以其成功歸之<lb/>
於天孟子曰君子創業垂統為可繼也若夫成功則天<lb/>
也今未嘗盡人事敵至則先自退屈而欲責成功於天<lb/>
<pb n="KR4h0132_WYG_167-30b"/>
其可乎臣願陛下詔二三大臣恊心同力務盡人事以<lb/>
聽天命則恢復土宇剪屠鯨鯢迎還兩宫必有日矣夫<lb/>
人心即天心也下得人心上合天心則無不成之功陛<lb/>
下誠能和同天人之際臣將見中興之業不難致矣何<lb/>
謂寅畏天戒夫天之於王者如父母之於子愛之至則<lb/>
所以為之戒者亦至是以孔子作春秋於災異必書以<lb/>
謹天戒臣觀商之盛如武丁周之盛如成王漢唐之盛<lb/>
如文景太宗之時未嘗無天變而不為災害者以能寅<lb/>
<pb n="KR4h0132_WYG_167-31a"/>
畏其戒而仰合其心也是知人主之於天戒必恐懼修<lb/>
省以致其寅畏之誠則能變災以為祥天人之際何其<lb/>
昭昭然也比年以來熒惑失次太白晝見地震水溢或<lb/>
乆陰不雨或乆雨不霽或當暑而反寒乃正月之朔日<lb/>
有食之此皆天意眷祐陛下丁寧反覆以致告戒陛下<lb/>
雖嘗降詔俾士大夫各修厥職以答天譴然臣竊謂應<lb/>
天以實不以文此在陛下以至誠之意正厥事以應之<lb/>
昔宋公一言而妖星退舍大戊桑穀共生於朝而反以<lb/>
<pb n="KR4h0132_WYG_167-31b"/>
為祥陛下誠能行應天之實臣將見百祥來止中興之<lb/>
業不難致矣此六者皆陛下所當先務正心以正朝廷<lb/>
者葢糞土愚臣忘生觸死為陛下詳言之抑臣又聞聖<lb/>
人不畏多難而畏無難或多難以固其國啓其疆土或<lb/>
無難以喪其國失其土宇者少康以一旅之衆而祀夏<lb/>
配天不失舊物光武太宗皆躬擐甲胄履危險而身致<lb/>
太平享國長乆今朝廷人材不乏將士足用江淮荆浙<lb/>
閩廣川陜財用可理足以為中興之資陛下勇知天鍚<lb/>
<pb n="KR4h0132_WYG_167-32a"/>
春秋鼎盛欲大有為何施不可要在改前日之轍斷而<lb/>
行之耳昔仲虺之稱湯不稱其無過而稱其改過不吝<lb/>
葢帝王之度如天地之無心是則行非則改何憚之有<lb/>
酈食其勸高祖鑄印以封六國之後子房一言則趣銷<lb/>
之封德彜勸太宗用刑法以威天下魏鄭公一言則行<lb/>
仁義遂至正觀之治無損盛德而大功可成豈竊竊然<lb/>
畏人之議已哉陛下視建炎以來其所措置是邪非邪<lb/>
以為是則何以不見其效以為非則安可復蹈其轍臣<lb/>
<pb n="KR4h0132_WYG_167-32b"/>
前所陳皆改轍之道非循舊迹所能為也擇善而從斟<lb/>
酌而行則在陛下夫以祖宗二百年之基四海億兆之<lb/>
生靈皆繫於陛下清燕之間聖慮及此得不慄慄危懼<lb/>
勉勉自强上以慰祖宗在天之靈下以副四海生靈之<lb/>
望哉昔周宣中興南征北伐之威復古挍下之美咏於<lb/>
小雅葢有文武之吉甫顯允之方叔以為之將帥有孝<lb/>
友張仲以在其左右故能内修政事外攘夷狄復文武<lb/>
之境土然則陛下所當法者深考周宣之詩則得之矣<lb/>
<pb n="KR4h0132_WYG_167-33a"/>
所謂善後之䇿何以加此臣以至愚極陋之質荷陛下<lb/>
非常特逹之知龍飛之初虚席以待眷遇之禮邁於等<lb/>
倫特以志廣材踈自度不足以任天下之責力丐罷政<lb/>
無補國事每自愧惕違去闕庭九更寒暑犬馬之心何<lb/>
嘗一日不在赤墀之下自以罪戾逺屏不敢復與世故<lb/>
芻蕘之言乆不上逹近者邊報警急戎輅親臨臣子之<lb/>
情不勝憤懣故敢冐昧以三䇿為獻伏䝉聖慈特降詔<lb/>
書奬諭今者又奉詔㫖咨以當世之務而臣不量芣淺<lb/>
<pb n="KR4h0132_WYG_167-33b"/>
冐進狂瞽之説以瀆天聰昔太宗謂魏鄭公為敢言謝<lb/>
曰陛下𨗳臣使言不然其敢數批逆鱗哉今陛下盛德<lb/>
過於太宗臣雖無魏公之敢言然展盡底藴亦思慮之<lb/>
所極也良藥苦口而利於病忠言逆耳而利於行在陛<lb/>
下察之而已况臣自經憂患衰病交攻氣息奄奄日與<lb/>
死迫常懼先犬馬填溝<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>無以報盛德之萬一今得奉<lb/>
明問攄至情臣願足矣雖死之日猶生之年也伏望陛<lb/>
下哀憐赦其愚直而取其拳拳之忠實天下之幸<lb/>
<pb n="KR4h0132_WYG_167-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_167-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百六十七<lb/>
</p>
<p>
</p>
  </div>
</body>
</text>
</TEI>
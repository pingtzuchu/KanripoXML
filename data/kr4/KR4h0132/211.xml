<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百十一</head> <lb/>
    <p>
<pb n="KR4h0132_WYG_211-1a"/>
欽定四庫全書<lb/>
　文章辨體彚選巻二百十一<lb/>
　　　　　　　　　　　　明　賀復徴　編<lb/>
書七<lb/>
　　獻書袁譚<hi>後漢審配</hi>
春秋之義國君死社稷忠臣死王命茍有圖危宗廟敗<lb/>
亂國家王綱典律親踈一也是以周公垂泣而斃管蔡<lb/>
之獄季友歔欷而行鍼叔之鴆何則義重人輕事不得<lb/>
<pb n="KR4h0132_WYG_211-1b"/>
已也昔衞靈公廢蒯瞶而立輙蒯瞶為不道入戚以簒<lb/>
衞師伐之春秋傳曰以石曼姑之義為可以拒之是以<lb/>
蒯瞶終獲叛逆之罪而曼姑永享忠臣之名父子猶然<lb/>
豈况兄弟乎昔先公廢絀將軍以續賢兄立我將軍以<lb/>
為適嗣上告祖靈下書譜牒先公謂將軍為兄子將軍<lb/>
謂先公為叔父海内逺近誰不備聞且先公即世之日<lb/>
我將軍斬衰居廬而將軍齋於堊室出入之分於斯益<lb/>
明是時凶臣逢紀妄畫蛇足曲辭謟媚交亂懿親將軍<lb/>
<pb n="KR4h0132_WYG_211-2a"/>
奮赫然之怒誅不旋時將軍亦奉命承㫖加以淫刑自<lb/>
是之後癰疽破潰骨肉無絲髪之嫌自疑之臣皆保生<lb/>
全之福故悉遣强胡簡命名將料整器械選擇戰士殚<lb/>
府庫之財竭食土之實其所以供奉將軍何求而不備<lb/>
君臣相率共衞旌麾戰為鴈行賦為幣主雖傾倉覆庫<lb/>
剪剥民物上下欣戴莫敢告勞何則推戀戀忠赤之情<lb/>
盡家家肝腦之計唇齒輔車不相為賜謂為將軍心同<lb/>
意合混齊一體必當并威偶勢禦冦寜家何圖凶險䜛<lb/>
<pb n="KR4h0132_WYG_211-2b"/>
慝之人造飾無端誘導奸利致令將軍翻然改圖忘孝<lb/>
友之仁聴豺狼之謀誣先公廢立之言違近者在喪之<lb/>
位悖綱紀之理不頋逆順之節横易冀州之主欲當先<lb/>
公之繼遂放兵鈔撥屠城殺吏交尸盈原裸民滿野或<lb/>
有髠<graphic n="KR1678" url="https://raw.githubusercontent.com/kanripo/KR-Gaiji/master/images/KR1678.png" mimeType="image/png"/>髪膚割絶支體寃魂痛於幽㝠創痍號於草棘<lb/>
又乃圖獲鄴城許賜秦胡財物婦女豫有分界或聞告令吏<lb/>
士云孤雖有老母輒使身體完具而已聞此言者莫不<lb/>
驚愕失氣悼心揮涕使太夫人憂哀憤懣於堂室我州<lb/>
<pb n="KR4h0132_WYG_211-3a"/>
君臣士友假寐悲嘆無所措其手足念欲静思恭嘿以<lb/>
聴執事之圖則懼違春秋死命之節貽太夫人不測之<lb/>
患隕先公高世之業且三事憤慨人懷我怒我將軍辭<lb/>
不獲已以及舘陶之役是時外為禦難内實乞罪既不<lb/>
見赦而屠辱二三其心臨陣叛戾我將軍進退無功首<lb/>
尾受敵引軍犇避不敢告辭亦謂將軍當少垂親親之<lb/>
仁貺以緩追之惠而乃尋踪躡軌無所逃命困獸必鬭<lb/>
以干嚴刑而將軍師旅土崩瓦觧此非人力乃天意也<lb/>
<pb n="KR4h0132_WYG_211-3b"/>
是後又望將軍改徃修來克己復禮追還孔懷如初之<lb/>
愛而縱情肆怒輙破家門企踵鶴立連結外仇散鋒放<lb/>
火播増毒螫烽煙相望渉血千里遺城厄民引領悲怨<lb/>
雖欲勿救惡得已哉故遂引軍東轅保正疆場雖近郊壘<lb/>
未侵境域然望旌旄能不永嘆配等備先公家臣奉廢<lb/>
立之命而圖等干國亂家禮有常刑故奮弊州之賦以<lb/>
除將軍之疾苦乃天啓于心早行其誅則我將軍匍匐<lb/>
悲號於將軍股掌之上配等亦袒躬布體以待斧鉞之<lb/>
<pb n="KR4h0132_WYG_211-4a"/>
刑若必不悛有以國斃圖頭不縣軍不旋踵願將軍詳<lb/>
度事宜錫以環玦<lb/>
　　為劉表與袁尚書<hi>王粲</hi>
表頓首頓首將軍麾下勤整六師芟討暴虐戎馬厮養<lb/>
罄無不宜甚善甚善河山阻限狼虎當路雖遣驛使或<lb/>
至或否使引領告而莫達初聞郭公則辛仲治通内外<lb/>
之言造交搆之隙使士民不恊姦釁並作聞之愕然為<lb/>
増忿怒校尉劉堅皇河田買等前後到荆得二月六日<lb/>
<pb n="KR4h0132_WYG_211-4b"/>
所起書又得賢兄貴弟顯雍及審别駕書陳叙事變本<lb/>
末之理乃知變起辛郭禍結同生追閼伯實沈之蹤忘<lb/>
棠棣死喪之義親尋干戈僵屍流血聞之哽咽若存若<lb/>
亡乃追案書傳思與古比昔軒轅有涿鹿之戰周公有<lb/>
商奄之軍皆所以剪除災害而定王業者也非强弱之<lb/>
争喜怒之忿也是故雖㓕親不為尤誅兄不傷義也今<lb/>
二君初承洪業纂繼前軌進有國家傾危之慮退有先<lb/>
公遺恨之負當唯曹氏是務不争雄雌之勢唯國是康<lb/>
<pb n="KR4h0132_WYG_211-5a"/>
不計曲直之利雖䝉塵詬罪下為𨽻圉析入汙泥猶當<lb/>
降志辱身才以定事為計何者夫金木水火以剛柔相<lb/>
濟然後克得其和能為民用若使金與金相迕火與火<lb/>
相爛則燋然摧折俱不得其所也今青州天情峭急迷<lb/>
於目前曲直是非昭然可見仁君智敷𢎞大綽有餘裕<lb/>
當以大包小以優容劣歸是於此乃道教之和義士之行<lb/>
也縦不能爾有難忍之忿且當先除曹操以卒先公之恨<lb/>
事定之後乃議兄弟之怨使記注之士定曲直之評不<lb/>
<pb n="KR4h0132_WYG_211-5b"/>
亦上䇿耶且初天下起兵以尊門為主是以衆寡喁喁<lb/>
莫不樂袁氏之大也今雖分裂有存有亡嚮然景附未<lb/>
有革心若仁君兄弟能悔前之繆克己復禮以從所驩<lb/>
則弱者自以為强危者自以為寜誠欲戮力長驅共奬<lb/>
王室雖亡之日猶存之願則伊周不足參五覇不足六<lb/>
也若使迷而不返遂而不改則戎狄蠻夷將有誚讓之<lb/>
言况我同盟復能戮力為君之役哉則是太公墳壠將<lb/>
有汙池之禍夫人弱小將有滅族之變彼之與此豈可<lb/>
<pb n="KR4h0132_WYG_211-6a"/>
同日而論之哉且行違道以自存尚忍不可况失義以<lb/>
自亡而遺敵之禽哉此韓廬東郭自困於前而遺田父<lb/>
之獲也昔齊公孫竈卒晏子知子期之不免也故曰二<lb/>
惠競爽猶可又弱一个姜氏危哉與劉左將軍及北海<lb/>
孫公佑共說此事未嘗不痛心入骨相為悲傷也今整<lb/>
勒士馬憤踊鵠立冀聞和同之聲約一舉之期故復遣<lb/>
信并與青州書若其泰也則袁族其與漢升降乎若其<lb/>
否也則同盟永無望矣臨書愴恨不知所言劉表頓首<lb/>
<pb n="KR4h0132_WYG_211-6b"/>
　　為劉表與袁譚書<hi>王粲</hi>
天降灾害禍難殷流初交殊族卒成同盟使王室震蕩<lb/>
彛倫攸斁是以智達之士莫不痛心入骨傷時人不能<lb/>
相忍也然孤與太公志同願等雖楚魏絶邈山河逈逺<lb/>
戮力乃心共奬王室使非族不干吾盟異類不絶吾好<lb/>
此孤與太公無貳之所致也功績未卒太公殂殞賢𦙍<lb/>
承統以繼洪業宣奕世之徳履丕顯之祚摧嚴敵於鄴<lb/>
都揚休烈於朔土顧定疆宇虎視河外凡我同盟莫不<lb/>
<pb n="KR4h0132_WYG_211-7a"/>
景附何悟青蝇飛於竿旌無忌㳺於二壘使股肱分成<lb/>
二體匈膂絶為異身初聞此問尚謂不然定聞信來乃<lb/>
知閼伯實沈之忿已成棄親即讐之計已决旃斾交於<lb/>
中原暴尸累於城下聞之哽咽若存若亡昔三王五伯<lb/>
下及戰國君臣相弑父子相殺兄弟相殘親戚相㓕蓋<lb/>
時有之然或欲以成王業或欲以定覇功皆所謂逆取<lb/>
順守而徼富彊于一世也未有棄親即異兀其根本而<lb/>
能全於長世者也昔齊襄公報九世之讐士匄卒荀偃<lb/>
<pb n="KR4h0132_WYG_211-7b"/>
之事是故春秋美其義君子稱其信夫伯㳺之恨於齊<lb/>
未若太公之忿於曹也宣子之臣承業未若仁君之繼<lb/>
統也且君子違難不適讎國交絶不出惡聲况忘先人<lb/>
之讎棄親戚之好而為萬世之戒遺同盟之恥哉蠻夷<lb/>
戎狄將有誚讓之言况我族類而不痛心邪夫欲立竹<lb/>
帛於當時全宗祀於一世豈宜同生分謗争較得失乎<lb/>
若冀州有不弟之慠無慙順之節仁君當降志辱身以<lb/>
濟事為務事定之後使天下平其曲直不亦為高義邪<lb/>
<pb n="KR4h0132_WYG_211-8a"/>
今仁君見憎於夫人未若鄭莊之於姜氏昆弟之嫌未<lb/>
若重華之於象敖然莊公卒崇大隧之樂象敖終受有<lb/>
鼻之封願捐棄百痾追攝舊義復為母子昆弟如初今<lb/>
整勒士馬瞻望鵠立<lb/>
　　為曹公與孫權書<hi>阮瑀</hi>
離絶以來於今三年無一日而忘前好亦猶姻媾之義<lb/>
恩情已深違異之恨中間尚淺也孤懷此心君豈同哉<lb/>
每覽古今所由改趣因緣侵辱或起瑕釁心忿意危用<lb/>
<pb n="KR4h0132_WYG_211-8b"/>
成大變若韓信傷心於失楚彭寵積望於無異盧綰嫌<lb/>
畏於已隙英布憂廹於情漏此事之縁也孤與將軍恩<lb/>
如骨肉割授江南不屬本州豈若淮隂捐舊之恨抑遏<lb/>
劉馥相厚益隆寜放朱浮顯露之奏無匿張勝貸故之<lb/>
變匪有隂搆賁赫之告固非燕王淮南之釁也而忍絶<lb/>
王命明棄碩交實為佞人所搆㑹也夫似是之言莫不<lb/>
動聽因形設象易為變觀示之以禍難激之以恥辱大<lb/>
丈夫雄心能無憤發昔蘇秦説韓羞以牛後韓王按劒<lb/>
<pb n="KR4h0132_WYG_211-9a"/>
作色而怒雖兵折地割猶不為悔人之情也仁君年壯<lb/>
氣盛緒信所嬖既懼患至兼懷忿恨不能復逺度孤心<lb/>
近慮事勢遂齎見薄之决計秉翻然之成議加劉備相<lb/>
扇揚事結釁連推而行之想暢本心不願於此也孤以<lb/>
薄徳位高任重幸䝉國朝將泰之運蕩平天下懷集異<lb/>
類喜得全功長享其福而姻親坐離厚援生隙常恐海<lb/>
内多以相責以為老夫包藏禍心隂有鄭武取胡之詐<lb/>
乃使仁君翻然自絶以是忿忿懷慙反側常思除棄小<lb/>
<pb n="KR4h0132_WYG_211-9b"/>
事更申前好二族俱榮流祚後嗣以明雅素中誠之効<lb/>
抱懷數年未得散意昔赤壁之役遭離疫氣燒船自還<lb/>
以避惡地非周瑜水軍所能抑挫也江陵之守物盡穀<lb/>
殫無所復據徙民還師又非瑜之所能敗也荆土本非<lb/>
已分我盡與君冀取其餘非相侵肌膚有所割損也思<lb/>
計此變無傷於孤何必自遂於此不復還之髙帝設爵<lb/>
以延田横光武指河而誓朱鮪君之負累豈如二子是<lb/>
以至情願聞徳音徃年在譙新造舟船取足自載以至<lb/>
<pb n="KR4h0132_WYG_211-10a"/>
九江貴欲觀湖漅之形定江濱之民耳非有深入攻戰<lb/>
之計也將恐議者大為已榮自謂策得長無西患重以<lb/>
此故未肯迴情然智者之慮慮於未形達者所䂓䂓於未<lb/>
兆是故子胥知姑蘓之有麋鹿輔果識智伯之為趙禽<lb/>
穆生謝病以免楚難鄒陽北㳺不同吳禍此四士者豈<lb/>
聖人哉徒通變思深以微知著耳以君之明觀孤術數<lb/>
量君所據相計土地豈勢少力乏不能逺舉割江之表<lb/>
晏安而已哉甚未然也若恃水戰臨江塞要欲令王師<lb/>
<pb n="KR4h0132_WYG_211-10b"/>
終不得渡亦未必也夫水戰千里情巧萬端越為三軍<lb/>
吳曽不禦漢潜夏陽魏豹不意江河雖廣其長難衛也<lb/>
凡事有宜不得盡言將修舊好而張形勢更無以威脅<lb/>
重敵人之心然有所恐恐書無益何則徃者軍逼而自<lb/>
引還今日在逺而興慰納辭遜意狹謂其力盡適以増<lb/>
驕不足相動但明效古當自圖之耳昔淮南信左吳之<lb/>
策隗囂納王元之言彭寵受親吏之計三夫不寤終為<lb/>
世笑梁王不受詭勝竇融斥逐張𤣥二賢既覺福亦随<lb/>
<pb n="KR4h0132_WYG_211-11a"/>
之願仁君少留意焉若能内取子布外擊劉備以效赤<lb/>
心用復前好則江表之任長以相付高位重爵坦然可<lb/>
觀上令聖朝無東顧之勞下令百姓保安全之福君享<lb/>
其榮孤受其利豈不快哉若忽至誠以處僥倖婉彼二<lb/>
人忍不加罪所謂小人之仁大人之賊大雅之人不肯<lb/>
為此也若憐子布願言俱存亦能傾心去恨順君之情<lb/>
更與從事取其後善但禽劉備亦足為效開設二者審<lb/>
取一焉聞荆揚諸將並得降者皆言交州為君所執豫<lb/>
<pb n="KR4h0132_WYG_211-11b"/>
章距命不承執事疫旱並行人兵損减各求進軍其言<lb/>
云云孤聞此言未以為悦然道路既逺降者難信幸人<lb/>
之災君子不為且又百姓國家之有加懷區區樂欲崇<lb/>
和庶幾明徳來見昭副不勞而定於孤益貴是故案兵<lb/>
守次遣書致意古者兵交使在其中願仁君及孤虛心<lb/>
廻意是以應詩人補衮之歎而慎周易牽復之義濯臨<lb/>
清流飛翼天衢良時在茲朂之而已<lb/>
　　為曹洪與曹丕書<hi>陳琳</hi>
<pb n="KR4h0132_WYG_211-12a"/>
十一月五日洪白前初破賊情侈意奢說事頗過其實<lb/>
得九月二十日書讀之喜笑把玩無厭亦欲令陳琳作<lb/>
報琳頃多事不能得為念欲逺以為歡故自竭老夫之<lb/>
思辭多不可一二粗舉大綱以當談笑漢中地形實有<lb/>
險固四嶽三塗皆不及也彼有精甲數萬臨高守要一<lb/>
夫揮㦸萬人不得進而我軍過之若駭鯨之决細網奔<lb/>
兕之觸魯縞未足以喻其易雖云王者之師有征無戰<lb/>
不義而强古人常有故唐虞之世蠻夷猾夏周宣之盛<lb/>
<pb n="KR4h0132_WYG_211-12b"/>
亦讐大邦詩書歎載言其難也斯皆慿阻恃逺故使其<lb/>
然是以察茲地勢謂為中才處之殆難倉卒來命陳彼<lb/>
妖惑之罪序王師曠蕩之徳豈不信然是夏殷所以喪<lb/>
苖扈所以斃我之所以克彼之所以敗也不然商周何<lb/>
以不敵哉昔鬼方聾昧崇虎讒凶殷辛暴虐三者皆下<lb/>
科也然高宗有三年之征文王有退修之軍盟津有再<lb/>
駕之役然後殪戎勝殷有此武功未有星流景集飈奮<lb/>
霆擊長驅山河朝至暮㨗若今者也内此觀之彼固不<lb/>
<pb n="KR4h0132_WYG_211-13a"/>
逮下愚則中才之守不然明矣在中才則謂不然而來<lb/>
示乃以為彼之惡稔雖有孫田黒氂猶無所救竊又疑<lb/>
焉何者古之用兵敵國雖亂尚有賢人則不伐也是故<lb/>
三仁未去武王還師宫竒在虞晉不加戎季梁猶在强<lb/>
楚挫謀暨至衆賢奔絀三國為墟明其無道有人猶可<lb/>
救也且夫墨子之守縈帯為垣高不可登折箸為械堅<lb/>
不可入若乃距陽平據石門攄八陣之列騁奔牛之權<lb/>
焉肯土崩魚爛哉設令守無巧拙皆可攀附則公輸已<lb/>
<pb n="KR4h0132_WYG_211-13b"/>
陵宋城樂毅已㧞即墨矣墨翟之術何稱田單之智何<lb/>
貴老夫不敏未之前聞蓋聞過高唐者效王豹之謳㳺<lb/>
睢渙者學藻繢之綵間自入益郡仰司馬楊王之遺風<lb/>
有子勝斐然之致故頗奮文辭異於他日怪乃輕其家<lb/>
丘謂為倩人是何言歟夫騄驥垂耳於坰牧鴻雀戢翼<lb/>
於汙池䙝之者因以為園囿之凡鳥外廐之下乗也及<lb/>
其整蘭筋揮勁翮陵厲清浮顧盼千里豈可謂其借翰<lb/>
於晨風假足於六駁哉恐猶未信丘言必大噱也洪白<lb/>
<pb n="KR4h0132_WYG_211-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_211-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百十一<lb/>
</p>
<p>
</p>
  </div>
</body>
</text>
</TEI>
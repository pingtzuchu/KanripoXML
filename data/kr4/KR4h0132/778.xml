<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百七十八</head> <lb/>
    <p>
<pb n="KR4h0132_WYG_778-1a"/>
欽定四庫全書<lb/>
　文章辨體彚選巻七百七十八<lb/>
　　　　　　　　　　　　明　賀復徴　編<lb/>
雜著六<hi>以下擬類</hi>
　　擬周襄王錫命魯文公<hi>明王褘</hi>
魯文公元年周襄王使毛伯來錫命王若曰嗚呼維昔<lb/>
周公相我成王成文武之志崇禮興樂弼成至治厥勲<lb/>
茂焉爰祚大國受封于魯周公即世成王追念其勛庸<lb/>
<pb n="KR4h0132_WYG_778-1b"/>
祀之以天子之禮樂是故諸侯之於王室魯最親且尊<lb/>
而王室之視魯猶大厦之有柱石實嘉頼之在禮諸侯<lb/>
嗣位喪畢則來朝以士服見於是乎有衮冕圭璧之賜<lb/>
始受命焉今叔父承周公之統撫有魯國余不佞恐以<lb/>
彛典勤叔父是用使毛伯衛往錫余命昔成王初政周<lb/>
公戒之有曰繼自今我其立政立事今余亦以命爾嗚<lb/>
呼叔父其尚懋敬之哉<lb/>
　　　右命<lb/>
<pb n="KR4h0132_WYG_778-2a"/>
　　擬周告齊請城王城<hi>王禕</hi>
周靈王一十三年榖洛鬬毁王城周將復城之使告于<lb/>
齊曰昔我太王王季肇基王迹實在西土至於文王誕<lb/>
膺天命天下歸周爰邑于豐武王克商旣有天下復京<lb/>
于鎬然當武王之克商也九鼎實遷之洛其言曰我南<lb/>
望三塗北望嶽鄙顧瞻有河粤瞻伊洛母逺王室將營<lb/>
周居於洛而未遂成王踐祚周公召公相之首洛邑之<lb/>
是營故書曰我乃卜澗水東瀍水西惟洛食我又卜瀍<lb/>
<pb n="KR4h0132_WYG_778-2b"/>
水東亦惟洛食洛邑旣成用建成周稱東都焉成王實<lb/>
來禋於文武乃歸宗周而周公留洛篤前人成烈則是<lb/>
武王成王雖未嘗都洛固以是為宅中有望於嗣王也<lb/>
迨至平王乃始東遷成周克紹先志將二百年于兹矣<lb/>
王室之旣卑非復先王之盛抑徼福假靈於成王成王<lb/>
故罔敢致廢隕今天降災于周糓洛水鬬王城毁焉以<lb/>
宗廟社稷之重弗獲奠安而財用匱乏土功之不易余<lb/>
一人憂愳不遑寧處伯舅東表之大國績在夾輔世有<lb/>
<pb n="KR4h0132_WYG_778-3a"/>
勲勞於王室今若復肆大惠修成周之城俾王室奠安<lb/>
余一人用寧則周公召公之為也其何功如之厥功所<lb/>
施豈惟余一人是頼武王成公之靈實寵嘉焉齊人乃<lb/>
城王城<lb/>
　　　右諭告<lb/>
　　擬晋文公請王狩<hi>王禕</hi>
晋文公㑹諸侯于温將以諸侯見乃召王狩使請于王<lb/>
曰臣聞之天子五載一廵狩方岳而諸侯㑹同咸述所<lb/>
<pb n="KR4h0132_WYG_778-3b"/>
職昭王制諸侯度也肇自唐虞於禮為古故我周之制<lb/>
因而仍之昔者宣王承厲王之亂爰廵狩東都諸侯畢<lb/>
㑹故業用中興功昭復古自是以來兹禮不講王室之<lb/>
不競職此之故惟平王之東遷時則先臣仇實資依輔<lb/>
勲在王室今臣重耳率諸侯信大義共先臣之業以同<lb/>
奬王室惟是廵狩之典不宜久曠故願親舉玉趾照臨<lb/>
下土式遵先王之舊則豈惟我諸夏列國各修朝覲以<lb/>
行述職之禮將威靈所被四夷荒服莫不震疊來享來<lb/>
<pb n="KR4h0132_WYG_778-4a"/>
王其誰敢或後臣重耳敢用稽首再拜以請天王遂狩<lb/>
于河陽<lb/>
　　　右諸侯告天子<lb/>
　　擬齊桓公請成于魯<hi>王禕</hi>
齊桓公將圖伯諸侯與之旣為㑹于北杏魯獨後從乃<lb/>
使請成于魯曰昔文武之造周也時則有若周公及我<lb/>
先君太公任居股肱有大勲勞於天下是以周公封魯<lb/>
太公封齊以籓屏周及成王嗣位使召康公錫命太公<lb/>
<pb n="KR4h0132_WYG_778-4b"/>
曰五侯九伯女實征之以夾輔周室載在盟府世世子<lb/>
孫其曷敢忘平王之東遷周有衰徳我先君僖公屬東<lb/>
諸侯將修其先職惟魯克念周公之故隱公實與同好<lb/>
而僖公無禄業用弗就爰及今兹王綱日弛内而兄弟<lb/>
之國隳廢侯制外則蠻夷猾夏侵敗王畧寡君圖惟率<lb/>
先王之命承先君之志而侯伯之職是修以尊王室外<lb/>
撫四夷而綏和我諸夏非頼我一二兄弟同心僇力其<lb/>
曷有濟大國周公之𦙍祚世秉周禮諸侯之望於是乎<lb/>
<pb n="KR4h0132_WYG_778-5a"/>
在譬諸衣焉君猶領也網焉君猶綱也大國若惠徼周<lb/>
公之靈率先諸侯與我同好諸侯其孰有不從於以崇<lb/>
信明義𢎞濟大業寡君之願而非所敢望也敢布以請<lb/>
唯大國實終圖之於是莊公及齊平而盟于柯<lb/>
　　擬齊桓公告諸侯盟首止<hi>王禕</hi>
惠王將廢世子鄭而立王子帶齊桓公定其位旣合諸<lb/>
侯㑹世子於首止且使管仲言於諸侯曰諸侯之國藩<lb/>
翰王室猶手足之衞元首王室之寧諸侯之福也昔在<lb/>
<pb n="KR4h0132_WYG_778-5b"/>
文武父作子述用建王業成康繼之持盈守戒日靖四<lb/>
方至于厲王躬秉虐徳流居于彘而宣王在㓜則有召<lb/>
公虎長而輔之克祗厥紹以中興周則以名之素定故<lb/>
也天不靖周幽王昏庸溺愛少子伯服將授之位而太<lb/>
子宜臼實是害宜臼奔申申伯與西戎伐周幽王戰死<lb/>
諸侯乃舍伯服而立宜臼是為平王平王東遷王室用<lb/>
㣲是則王室之不寧由王嗣之建乖其適孽有以致之<lb/>
抑非我兄弟之能致力於王室亂其曷有敉寧今世子<lb/>
<pb n="KR4h0132_WYG_778-6a"/>
名則適嗣其猶平王之當立而叔帶效尤伯服將反易<lb/>
天倫自作不靖以貽王室憂且先王之命曰王後無適<lb/>
則擇立長貴適賤孽名之正也今我兄弟奉先王之命<lb/>
㑹世子而定其位以正名也名者羲之經也義者禮之<lb/>
宗也禮者政之本也名以正義義以生禮禮以出政政<lb/>
以立國治之道也王室之治亂靡有生我一二兄弟其<lb/>
何福如之我兄弟其或名之弗共而棄禮畔義崇慝黨<lb/>
諐以奸先王之命而啟亂原文武成康之靈如天在上<lb/>
<pb n="KR4h0132_WYG_778-6b"/>
而猶敢弗䖍是棄文武成康之命而以幽厲待吾天子<lb/>
也我兄弟盍終圖之諸侯乃尋盟<lb/>
　　　右諸侯相告之辭<lb/>
　　擬晉欒枝對楚<hi>王禕</hi>
城濮之役楚子使鬬勃請戰晉文公使欒貞子對且數<lb/>
楚曰天禍中國而楚焉是肆惟爾楚篳路藍縷以啟山<lb/>
林翦焉陋荒僻在外服而恃險阻僭竊名號以抗衡于<lb/>
中夏干戈相尋靡有寧嵗王貢之不供王度之不守齊<lb/>
<pb n="KR4h0132_WYG_778-7a"/>
桓公是以糾合諸侯南向問罪召陵尋盟亦旣悔罪屈<lb/>
服中國庶其有寧而天未悔禍齊桓即世及兹一紀夷<lb/>
徳無厭復肆為封豕長蛇以薦食上國漢陽諸姬夷滅<lb/>
殆盡惡積慝稔皇天后土同所憤疾我寡君夏盟是主<lb/>
以徼福于中國是用悉索敝賦以與楚相周旋惟是楚<lb/>
君之惠未之敢忘故退避三舍圖以為報楚大夫必將<lb/>
狃於一戰以决勝負則曲非在我寡君亦惟小惠是狥<lb/>
而大恥未雪非所以明天常而共王命敢煩二三子戒<lb/>
<pb n="KR4h0132_WYG_778-7b"/>
爾車乗敬爾君事詰朝相見晉國表裏山河使幸而楚<lb/>
捷其猶北向楚而敗也雖方城為城漢水為池其亦何<lb/>
恃惟大夫圗之<lb/>
　　擬魯季孫行父對晉遭喪<hi>王禕</hi>
魯文公六年使季文子聘于晉至晉襄公卒晉人辭焉<lb/>
文子對曰晉主夏盟於今再世大邦小國畏威愳罪嵗<lb/>
時修好孰敢有闕雖然敝邑之徼好于大國則非徒覇<lb/>
力之是愳也周公唐叔親則兄弟後世子孫繼好修睦<lb/>
<pb n="KR4h0132_WYG_778-8a"/>
而敢有失墜寡君之嗣位六年之間君臣㑹盟于晉者<lb/>
五朝聘于晉者二凡以敦先志昭舊好也夫物以行禮<lb/>
禮以合好是以行父之來寡君親授之玉俾奉於下執<lb/>
事庶幾成禮以踐前好今天不弔晉不幸晉君棄羣臣<lb/>
而大夫以喪故辭使寡君之願不得以遂是因一國之<lb/>
故而廢二國之好也無乃不可乎行父聞之禮有常有<lb/>
變變而得宜固為正也執事若徼惠敝邑俾行父得奉<lb/>
玉帛以薦諸几筵因變而成禮將寡君之心晉君之靈<lb/>
<pb n="KR4h0132_WYG_778-8b"/>
實鑒臨之二國之好其有厭斁晉人許之成禮乃還<lb/>
　　　右大夫告列國之辭<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百七十八<lb/>
<pb n="KR4h0132_WYG_778-9a"/>
欽定四庫全書<lb/>
　文章辨體彚選巻七百七十八<lb/>
　　　　　　　　　　　　明　賀復徴　編<lb/>
雜著六<hi>以下擬類</hi>
　　擬周襄王錫命魯文公<hi>明王褘</hi>
魯文公元年周襄王使毛伯來錫命王若曰嗚呼維昔<lb/>
周公相我成王成文武之志崇禮興樂弼成至治厥勲<lb/>
茂焉爰祚大國受封于魯周公即世成王追念其勛庸<lb/>
<pb n="KR4h0132_WYG_778-9b"/>
祀之以天子之禮樂是故諸侯之於王室魯最親且尊<lb/>
而王室之視魯猶大厦之有柱石實嘉頼之在禮諸侯<lb/>
嗣位喪畢則來朝以士服見於是乎有衮冕圭璧之賜<lb/>
始受命焉今叔父承周公之統撫有魯國余不佞恐以<lb/>
彛典勤叔父是用使毛伯衛往錫余命昔成王初政周<lb/>
公戒之有曰繼自今我其立政立事今余亦以命爾嗚<lb/>
呼叔父其尚懋敬之哉<lb/>
　　　右命<lb/>
<pb n="KR4h0132_WYG_778-10a"/>
　　擬周告齊請城王城<hi>王禕</hi>
周靈王一十三年榖洛鬬毁王城周將復城之使告于<lb/>
齊曰昔我太王王季肇基王迹實在西土至於文王誕<lb/>
膺天命天下歸周爰邑于豐武王克商旣有天下復京<lb/>
于鎬然當武王之克商也九鼎實遷之洛其言曰我南<lb/>
望三塗北望嶽鄙顧瞻有河粤瞻伊洛母逺王室將營<lb/>
周居於洛而未遂成王踐祚周公召公相之首洛邑之<lb/>
是營故書曰我乃卜澗水東瀍水西惟洛食我又卜瀍<lb/>
<pb n="KR4h0132_WYG_778-10b"/>
水東亦惟洛食洛邑旣成用建成周稱東都焉成王實<lb/>
來禋於文武乃歸宗周而周公留洛篤前人成烈則是<lb/>
武王成王雖未嘗都洛固以是為宅中有望於嗣王也<lb/>
迨至平王乃始東遷成周克紹先志將二百年于兹矣<lb/>
王室之旣卑非復先王之盛抑徼福假靈於成王成王<lb/>
故罔敢致廢隕今天降災于周糓洛水鬬王城毁焉以<lb/>
宗廟社稷之重弗獲奠安而財用匱乏土功之不易余<lb/>
一人憂愳不遑寧處伯舅東表之大國績在夾輔世有<lb/>
<pb n="KR4h0132_WYG_778-11a"/>
勲勞於王室今若復肆大惠修成周之城俾王室奠安<lb/>
余一人用寧則周公召公之為也其何功如之厥功所<lb/>
施豈惟余一人是頼武王成公之靈實寵嘉焉齊人乃<lb/>
城王城<lb/>
　　　右諭告<lb/>
　　擬晋文公請王狩<hi>王禕</hi>
晋文公㑹諸侯于温將以諸侯見乃召王狩使請于王<lb/>
曰臣聞之天子五載一廵狩方岳而諸侯㑹同咸述所<lb/>
<pb n="KR4h0132_WYG_778-11b"/>
職昭王制諸侯度也肇自唐虞於禮為古故我周之制<lb/>
因而仍之昔者宣王承厲王之亂爰廵狩東都諸侯畢<lb/>
㑹故業用中興功昭復古自是以來兹禮不講王室之<lb/>
不競職此之故惟平王之東遷時則先臣仇實資依輔<lb/>
勲在王室今臣重耳率諸侯信大義共先臣之業以同<lb/>
奬王室惟是廵狩之典不宜久曠故願親舉玉趾照臨<lb/>
下土式遵先王之舊則豈惟我諸夏列國各修朝覲以<lb/>
行述職之禮將威靈所被四夷荒服莫不震疊來享來<lb/>
<pb n="KR4h0132_WYG_778-12a"/>
王其誰敢或後臣重耳敢用稽首再拜以請天王遂狩<lb/>
于河陽<lb/>
　　　右諸侯告天子<lb/>
　　擬齊桓公請成于魯<hi>王禕</hi>
齊桓公將圖伯諸侯與之旣為㑹于北杏魯獨後從乃<lb/>
使請成于魯曰昔文武之造周也時則有若周公及我<lb/>
先君太公任居股肱有大勲勞於天下是以周公封魯<lb/>
太公封齊以籓屏周及成王嗣位使召康公錫命太公<lb/>
<pb n="KR4h0132_WYG_778-12b"/>
曰五侯九伯女實征之以夾輔周室載在盟府世世子<lb/>
孫其曷敢忘平王之東遷周有衰徳我先君僖公屬東<lb/>
諸侯將修其先職惟魯克念周公之故隱公實與同好<lb/>
而僖公無禄業用弗就爰及今兹王綱日弛内而兄弟<lb/>
之國隳廢侯制外則蠻夷猾夏侵敗王畧寡君圖惟率<lb/>
先王之命承先君之志而侯伯之職是修以尊王室外<lb/>
撫四夷而綏和我諸夏非頼我一二兄弟同心僇力其<lb/>
曷有濟大國周公之𦙍祚世秉周禮諸侯之望於是乎<lb/>
<pb n="KR4h0132_WYG_778-13a"/>
在譬諸衣焉君猶領也網焉君猶綱也大國若惠徼周<lb/>
公之靈率先諸侯與我同好諸侯其孰有不從於以崇<lb/>
信明義𢎞濟大業寡君之願而非所敢望也敢布以請<lb/>
唯大國實終圖之於是莊公及齊平而盟于柯<lb/>
　　擬齊桓公告諸侯盟首止<hi>王禕</hi>
惠王將廢世子鄭而立王子帶齊桓公定其位旣合諸<lb/>
侯㑹世子於首止且使管仲言於諸侯曰諸侯之國藩<lb/>
翰王室猶手足之衞元首王室之寧諸侯之福也昔在<lb/>
<pb n="KR4h0132_WYG_778-13b"/>
文武父作子述用建王業成康繼之持盈守戒日靖四<lb/>
方至于厲王躬秉虐徳流居于彘而宣王在㓜則有召<lb/>
公虎長而輔之克祗厥紹以中興周則以名之素定故<lb/>
也天不靖周幽王昏庸溺愛少子伯服將授之位而太<lb/>
子宜臼實是害宜臼奔申申伯與西戎伐周幽王戰死<lb/>
諸侯乃舍伯服而立宜臼是為平王平王東遷王室用<lb/>
㣲是則王室之不寧由王嗣之建乖其適孽有以致之<lb/>
抑非我兄弟之能致力於王室亂其曷有敉寧今世子<lb/>
<pb n="KR4h0132_WYG_778-14a"/>
名則適嗣其猶平王之當立而叔帶效尤伯服將反易<lb/>
天倫自作不靖以貽王室憂且先王之命曰王後無適<lb/>
則擇立長貴適賤孽名之正也今我兄弟奉先王之命<lb/>
㑹世子而定其位以正名也名者羲之經也義者禮之<lb/>
宗也禮者政之本也名以正義義以生禮禮以出政政<lb/>
以立國治之道也王室之治亂靡有生我一二兄弟其<lb/>
何福如之我兄弟其或名之弗共而棄禮畔義崇慝黨<lb/>
諐以奸先王之命而啟亂原文武成康之靈如天在上<lb/>
<pb n="KR4h0132_WYG_778-14b"/>
而猶敢弗䖍是棄文武成康之命而以幽厲待吾天子<lb/>
也我兄弟盍終圖之諸侯乃尋盟<lb/>
　　　右諸侯相告之辭<lb/>
　　擬晉欒枝對楚<hi>王禕</hi>
城濮之役楚子使鬬勃請戰晉文公使欒貞子對且數<lb/>
楚曰天禍中國而楚焉是肆惟爾楚篳路藍縷以啟山<lb/>
林翦焉陋荒僻在外服而恃險阻僭竊名號以抗衡于<lb/>
中夏干戈相尋靡有寧嵗王貢之不供王度之不守齊<lb/>
<pb n="KR4h0132_WYG_778-15a"/>
桓公是以糾合諸侯南向問罪召陵尋盟亦旣悔罪屈<lb/>
服中國庶其有寧而天未悔禍齊桓即世及兹一紀夷<lb/>
徳無厭復肆為封豕長蛇以薦食上國漢陽諸姬夷滅<lb/>
殆盡惡積慝稔皇天后土同所憤疾我寡君夏盟是主<lb/>
以徼福于中國是用悉索敝賦以與楚相周旋惟是楚<lb/>
君之惠未之敢忘故退避三舍圖以為報楚大夫必將<lb/>
狃於一戰以决勝負則曲非在我寡君亦惟小惠是狥<lb/>
而大恥未雪非所以明天常而共王命敢煩二三子戒<lb/>
<pb n="KR4h0132_WYG_778-15b"/>
爾車乗敬爾君事詰朝相見晉國表裏山河使幸而楚<lb/>
捷其猶北向楚而敗也雖方城為城漢水為池其亦何<lb/>
恃惟大夫圗之<lb/>
　　擬魯季孫行父對晉遭喪<hi>王禕</hi>
魯文公六年使季文子聘于晉至晉襄公卒晉人辭焉<lb/>
文子對曰晉主夏盟於今再世大邦小國畏威愳罪嵗<lb/>
時修好孰敢有闕雖然敝邑之徼好于大國則非徒覇<lb/>
力之是愳也周公唐叔親則兄弟後世子孫繼好修睦<lb/>
<pb n="KR4h0132_WYG_778-16a"/>
而敢有失墜寡君之嗣位六年之間君臣㑹盟于晉者<lb/>
五朝聘于晉者二凡以敦先志昭舊好也夫物以行禮<lb/>
禮以合好是以行父之來寡君親授之玉俾奉於下執<lb/>
事庶幾成禮以踐前好今天不弔晉不幸晉君棄羣臣<lb/>
而大夫以喪故辭使寡君之願不得以遂是因一國之<lb/>
故而廢二國之好也無乃不可乎行父聞之禮有常有<lb/>
變變而得宜固為正也執事若徼惠敝邑俾行父得奉<lb/>
玉帛以薦諸几筵因變而成禮將寡君之心晉君之靈<lb/>
<pb n="KR4h0132_WYG_778-16b"/>
實鑒臨之二國之好其有厭斁晉人許之成禮乃還<lb/>
　　　右大夫告列國之辭<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百八</head> <lb/>
    <p>
<pb n="KR4h0132_WYG_208-1a"/>
欽定四庫全書<lb/>
　文章辨體彚選巻二百八<lb/>
　　　　　　　　　　　　明　賀復徴　編<lb/>
書四<lb/>
　　辭隗囂書<hi>漢方望</hi>
足下將建伊吕之業𢎞不世之功而大事草創英雄未<lb/>
集以望異域之人疵瑕未露欲先從郭隗想望樂毅故<lb/>
欽承大㫖順風不讓將軍以至徳尊賢廣其謀慮動有<lb/>
<pb n="KR4h0132_WYG_208-1b"/>
功發中權基業已定大勲方緝今俊乂並㑹羽翮比肩<lb/>
望無耆耉之徳而猥託賓客之上誠自愧也雖懷介然<lb/>
之節欲潔去就之分誠終不背其本貳其志也何則范<lb/>
蠡收責勾踐乗偏舟於五湖咎犯謝罪文公亦逡巡於<lb/>
河上夫以二子之賢勒銘兩國猶削迹歸愆請命乞身<lb/>
望之無勞蓋其宜也望聞烏氏有龍池之山微陘南通<lb/>
與漢相屬其傍時有竒人聊及閒暇廣求其真願將軍<lb/>
勉之<lb/>
<pb n="KR4h0132_WYG_208-2a"/>
　　與隗囂書<hi>申屠剛</hi>
愚聞專已者孤拒諌者塞孤塞之政亡國之風也雖有<lb/>
明聖之姿猶屈已從衆故慮無遺策舉無過事夫聖人<lb/>
不以獨見為明而以萬物為心順人者昌逆人者亡此<lb/>
古今之所共也將軍以布衣為鄉里所推廊廟之計既<lb/>
不豫定動軍發衆又不深料今東方政教日睦百姓平<lb/>
安而西州發兵人人懷憂騷動惶懼莫敢正言羣衆疑<lb/>
惑人懷顧望非徒無精銳之心其患無所不至夫物窮<lb/>
<pb n="KR4h0132_WYG_208-2b"/>
則變生事急則計易其勢然也夫離道徳逆人情而能<lb/>
有國有家者古今未有也將軍素以忠孝顯聞是以士<lb/>
大夫不逺千里慕樂徳義今茍欲决意徼幸此何如哉<lb/>
夫天所佑者順人所助者信如未䝉佑助令小人受塗地<lb/>
之禍毁壞終身之徳敗亂君臣之節汙傷父子之恩衆<lb/>
賢破膽可不慎哉<lb/>
　　與隗囂將牛邯書<hi>王遵</hi>
遵與隗王歃盟為漢自經厯虎口踐履死地已十數矣<lb/>
<pb n="KR4h0132_WYG_208-3a"/>
於時周洛以西無所統一故為王策欲東收闗中北取<lb/>
上郡進以奉天人之用退以懲外夷之亂數年之間冀<lb/>
聖漢復存當挈河隴奉舊都以歸本朝生民以來臣人<lb/>
之勢未有便於此時者也而王之將吏羣居穴處之徒<lb/>
人人抵掌欲為不善之計遵與孺卿<hi>孺卿邯字</hi>日夜所争害<lb/>
幾及身者豈一事哉前計抑絶後䇿不從所以吟嘯㧖<lb/>
腕垂涕登車幸䝉封拜得延論議每及西州之事未嘗<lb/>
敢忘孺卿之言今車駕大衆已在道路吳耿驍將雲集<lb/>
<pb n="KR4h0132_WYG_208-3b"/>
四境而孺卿以奔離之卒拒要㧖當軍衝視其形勢何<lb/>
如哉夫智者覩危思變賢者泥而不滓是以功名終申<lb/>
䇿畫復得故夷吾束縛而相齊黥布杖劒以歸漢去愚<lb/>
就義功名並著今孺卿當成敗之際遇嚴兵之鋒可為<lb/>
怖慄宜斷之心胸參之有識<lb/>
　　與楊廣書<hi>馬援</hi>
春卿無恙<hi>春卿廣字</hi>前别冀南寂無音驛援間還長安因留<lb/>
上林竊見四海已定兆民同情而季孟閉拒背畔<hi>季孟囂字</hi>
<pb n="KR4h0132_WYG_208-4a"/>
為天下表的常懼海内切齒思相屠裂故遺書戀戀以<lb/>
致惻隱之計廼聞季孟歸罪於援而納王㳺翁謟邪之<lb/>
說<hi>㳺翁王元字</hi>自謂函谷以西舉足可定以今而觀竟何如<lb/>
邪援間至河内過存伯春<hi>囂子恂字</hi>見其奴吉從西方還說<lb/>
伯春小弟仲舒望見吉欲問伯春無它否竟不能言曉<lb/>
夕號泣婉轉塵中又說其家悲愁之狀不可言也夫怨<lb/>
讐可刺不可毁援聞之不自知泣下也援素知季孟孝<lb/>
愛曾閔不過夫孝於其親豈不慈於其子可有子抱三<lb/>
<pb n="KR4h0132_WYG_208-4b"/>
木而跳梁妄作自同分羮之事乎季孟平生自言所以<lb/>
擁兵衆者欲以保全父母之國而完墳墓也又言欲厚<lb/>
士大夫而已而今所欲全者將破亡之所欲完者將毁<lb/>
傷之所欲厚者將反薄之季孟嘗折愧子陽而不受其<lb/>
爵今更共陸陸欲徃附之將難為顔乎若復責以重質<lb/>
當安從得子主給是哉徃時子陽獨欲以王相待而春<lb/>
卿拒之今者歸老更欲低頭與小兒曹共槽櫪而食併<lb/>
肩側身於怨家之朝乎男兒溺死何傷而拘㳺哉今國<lb/>
<pb n="KR4h0132_WYG_208-5a"/>
家待春卿意深宜使牛孺卿與諸耆老大人共説季孟<lb/>
若計畫不從則可引領去矣前披輿地圖見天下郡國<lb/>
百有六所柰何欲以區區二邦以當諸夏百有四乎春<lb/>
卿事季孟外有君臣之義内有朋友之道言君臣邪固<lb/>
當諌争語朋友邪應有切磋豈有知其無成而但萎腇<lb/>
咋舌叉手從族乎及今成計殊尚善也過是欲少味矣<lb/>
且來君叔天下信士朝廷重之其意依依常獨為西州<lb/>
言援商朝廷尤欲立信於此必不負約援不得久留願<lb/>
<pb n="KR4h0132_WYG_208-5b"/>
急賜報<lb/>
　　與隗囂書<hi>竇融</hi>
伏惟將軍國富政修士兵懷附親遇戹㑹之際國家不<lb/>
利之時守節不囘承事本朝後遣伯春委身於國無疑<lb/>
之誠於斯有效融等所以欣服高義願從役於將軍者<lb/>
良為此也而忿悁之間改節易圖君臣分争上下接兵<lb/>
委成功造難就去從議為横謀百年累之一朝毁之豈<lb/>
不惜乎殆執事者貪功建謀以至於此融竊痛之當今<lb/>
<pb n="KR4h0132_WYG_208-6a"/>
西州地勢局廹人兵離散易以輔人難以自建計若失<lb/>
路不返聞道猶迷不南合子陽則北入文伯耳夫負虛<lb/>
交而易强禦恃逺救而輕近敵未見其利也融聞智者<lb/>
不危衆以舉事仁者不違義以要功今以小敵大於衆<lb/>
何如棄子徼功於義何如且初事本朝稽首北面忠臣<lb/>
節也及遣伯春垂涕相送慈父恩也俄而背之謂吏士<lb/>
何忍而棄之謂留子何自兵起以來轉相攻擊城郭皆<lb/>
為丘墟生人轉於溝壑今其存者非鋒刅之餘則流亡<lb/>
<pb n="KR4h0132_WYG_208-6b"/>
之孤迄今傷痍之體未愈哭泣之聲尚聞幸頼天運少<lb/>
還而大將軍復重於難是使積痾不得遂瘳㓜孤將復<lb/>
流離其為悲痛尤足愍傷言之可為酸鼻庸人且猶不<lb/>
忍況仁者乎融聞為忠甚易得宜實難憂人大過以徳<lb/>
取怨知且以言獲罪也區區所獻唯將軍省焉<lb/>
　　與劉龔書<hi>蘓竟</hi>
君執事無恙走昔以磨研編削之才與國師公從事出<lb/>
入校定秘書竊自依依末由自逺蓋聞君子愍同類而<lb/>
<pb n="KR4h0132_WYG_208-7a"/>
傷不遇人無智愚莫不先避害然後求利先定志然後<lb/>
求名昔智果見智伯窮兵必亡故變名逺逝陳平知項<lb/>
王為天所棄故歸心髙祖皆智之至也聞君前權時屈<lb/>
節北面延牙乃後覺悟棲遲養徳先世數子又何以加<lb/>
君處隂中土多賢士若以須臾之間研考異同揆之圖<lb/>
書測之人事則得失利害可陳於目何自負畔亂之困<lb/>
不移守惡之名乎與君子之道何其反也世之俗儒末<lb/>
學醒醉不分而稽論當世疑誤視聽或謂天下迭興未<lb/>
<pb n="KR4h0132_WYG_208-7b"/>
知誰是稱兵據土可圖非兾或曰聖王未啓宜觀時變<lb/>
倚强附大顧望自守二者之論豈其然乎夫孔丘秘經<lb/>
為漢赤制𤣥包幽室文隱事明且火徳承堯雖昧必亮<lb/>
承積世之祚握無窮之符王氏雖乗間偷簒而終嬰大<lb/>
戮支分體解宗氏屠㓕非其效與皇天所以眷顧踟蹰<lb/>
憂漢子孫者也論者若不本之於天參之於聖猥以師<lb/>
曠雜事輕自眩惑説士作書亂夫大道焉可信哉諸儒<lb/>
或曰今五星失晷天時謬錯辰星久而不効太白出入<lb/>
<pb n="KR4h0132_WYG_208-8a"/>
過度熒惑進退見態鎮星繞帶天街歳星不舍氐房以<lb/>
為諸如此占歸之國家蓋灾不徒設皆應之分野各有<lb/>
所主夫房心即宋之分東海是也尾為燕分漁陽是也<lb/>
東海董憲迷惑未降漁陽彭寵逆亂擁兵王赫斯怒命<lb/>
將並征故熒惑應此憲寵受殃太白辰星自亡新之末<lb/>
失行算度以至於今或守東井或沒羽林或裴囬藩屏<lb/>
或躑躅帝宫或經天反明或潜藏久沈或衰微闇昧或<lb/>
煌煌北南或盈縮成鉤或偃蹇不禁皆大運蕩除之祥<lb/>
<pb n="KR4h0132_WYG_208-8b"/>
聖帝應符之兆也亂臣賊子徃徃錯互指麾妄說傳相<lb/>
壞誤由此論之天文安得遵度哉乃者五月甲申天有<lb/>
白虹自子加午廣可十丈長可萬丈正臨倚彌倚彌即<lb/>
黎丘秦豐之都也是時月入於畢畢為天網主網羅無<lb/>
道之君故武王將伐紂上祭於畢求助天也夫仲夏甲<lb/>
申為八魁八魁上帝開塞之將也主退惡攘逆流星狀<lb/>
似蚩尤旗或曰營頭或曰天槍出奎而西北行至延牙<lb/>
營上散為數百而滅奎為毒螫主庫兵此二變郡中及<lb/>
<pb n="KR4h0132_WYG_208-9a"/>
延牙士衆所共見也是故延牙遂之武當託言發兵實<lb/>
避其殃今年比卦部歳坤主立冬坎主冬至水性㓕火<lb/>
南方之兵受歳禍也徳在中宫刑在木木勝土刑制徳<lb/>
今年兵事畢已中國安寜之效也五七之家三十五姓<lb/>
彭秦延氏不得豫焉如何怪惑依而恃之葛藟之詩求<lb/>
福不囬其若是乎圖䜟之占衆變之騐皆君所明善惡<lb/>
之分去就之决不可不察無忽鄙言夫周公之善康叔<lb/>
以不從管蔡之亂也景帝之悦濟北以不從吳濞之畔<lb/>
<pb n="KR4h0132_WYG_208-9b"/>
也自更始以來孤恩背逆歸義向善臧否粲然可不察<lb/>
歟良醫不能救無命强梁不能與天争故天之所壞人<lb/>
不得支宜宻與太守劉公共謀降議仲尼棲棲墨子遑<lb/>
遑憂人之甚也屠羊救楚非要爵禄茅焦千秦豈求報<lb/>
利盡忠愽愛之誠憤懣不能已耳<lb/>
　　為幽州牧與彭寵書<hi>朱浮</hi>
蓋聞智者順時而謀愚者逆理而動常竊悲京城太叔<lb/>
以不知足而無賢輔卒自棄於鄭也伯通以名字典郡<lb/>
<pb n="KR4h0132_WYG_208-10a"/>
有佐命之功臨民親職愛惜倉庫而浮秉征伐之任欲<lb/>
權時救急二者皆為國耳即疑浮相譖何不詣闕自陳<lb/>
而為滅族之計乎朝廷之於伯通恩亦厚矣委以大郡<lb/>
任以威武事有柱石之寄情同子孫之親匹夫媵母尚<lb/>
能致命一餐豈有身帯三綬職典大邦而不顧恩義生<lb/>
心外叛者乎伯通與吏民語何以為顔行歩拜起何以<lb/>
為容坐卧念之何以為心引鏡窺形何以施眉目舉措建<lb/>
功何以為人惜乎棄休令之嘉名造梟鴟之逆謀捐傳<lb/>
<pb n="KR4h0132_WYG_208-10b"/>
業之慶祚招破敗之重災高論堯舜之道不忍桀紂之<lb/>
性生為世笑死為愚鬼不亦哀乎伯通與耿俠逰俱起<lb/>
佐命同被國恩俠逰謙讓屢有降挹之言而伯通自伐<lb/>
以為功高天下徃時遼東有豕生子白頭異而獻之行<lb/>
至河東見羣豕皆白懷慙而還若以子之功論於朝廷<lb/>
則為遼東豕也今乃愚妄自比六國六國之時其勢各<lb/>
盛擴土數千里勝兵將百萬故能據國相持多厯年所<lb/>
今天下幾里列郡幾城奈何以區區漁陽而結怨天子<lb/>
<pb n="KR4h0132_WYG_208-11a"/>
此猶河濱之人捧土以塞孟津多見其不知量也方今<lb/>
天下適定海内願安士無賢不肖皆樂立名於世而伯<lb/>
通獨中風狂走自捐盛時内聽驕婦之失計外信䜛邪<lb/>
之諛言長為羣后惡法永為功臣鑒戒豈不誤哉定海<lb/>
内者無私讐勿以前事自疑願留意顧老母少弟凡舉<lb/>
事無為親厚者所痛而為見讐者所快<lb/>
　　説東平王薦士書<hi>班固</hi>
將軍以周召之徳立乎本朝承休明之策建威靈之號<lb/>
<pb n="KR4h0132_WYG_208-11b"/>
昔在周公今也將軍詩書所載未有三此者也傳曰必<lb/>
有非常之人然後有非常之事有非常之士然後有非<lb/>
常之功固幸得生於清明之世豫在視聴之末私以螻<lb/>
螘竊觀國政誠美將軍擁千載之任躡先聖之蹤體𢎞<lb/>
懿之姿據高明之勢博貫庶事服膺六萟白黑簡心求<lb/>
善無厭採擇狂夫之言不逆負薪之議竊見幕府新開<lb/>
廣延羣俊四方之士顛倒衣裳將軍宜詳唐殷之舉察<lb/>
伊臯之薦令逺近無偏幽隱必達期於總攬賢才收集<lb/>
<pb n="KR4h0132_WYG_208-12a"/>
明智為國得人以寜本朝則將軍養志和神優游廟堂<lb/>
光明宣於當世遺烈著於無窮竊見故司空椽桓梁宿<lb/>
儒盛名冠徳州里七十從心行不踰矩蓋清廟之光輝<lb/>
當世之俊彦也京兆祭酒晉馮結髪修身白首無違好<lb/>
古樂道𤣥黙自守古人之美行世俗所莫及扶風掾李<lb/>
育經明行著教授百人客居杜陵茅室土階京兆扶風<lb/>
二郡更請徒以家貧數辭病去温故知新論議通明亷<lb/>
清修潔行能純備雖前世名儒國家所器韋平孔翟無<lb/>
<pb n="KR4h0132_WYG_208-12b"/>
以加焉宜令考績以參萬事京兆督郵郭基考行著於<lb/>
州里經學稱於師門政務之績有絶異之効如得及明<lb/>
時秉事下僚進有羽翮奮翔之用退有杞梁一介之死<lb/>
凉州從事王雍躬卞嚴之節文之以術藝涼州冠蓋未<lb/>
有宜先雍者也昔者周公一舉則三方怨曰奚為而後已宜<lb/>
及府開以慰逺方𢎞農功曹史殷肅達學洽聞才能絶<lb/>
倫誦詩三百奉使專對此六子者皆有殊行絶才徳隆<lb/>
當世如䝉徴納以輔高明此山梁之秋夫子所為嘆也<lb/>
<pb n="KR4h0132_WYG_208-13a"/>
昔卞和獻寳以離斷趾靈均納忠終於沈身而和氏之<lb/>
璧千載垂光屈子之篇萬世歸善願將軍隆照微之明<lb/>
信日昃之聽少屈威神咨嗟下問令塵埃之中永無荆<lb/>
山汨羅之恨<lb/>
　　詐為郭况與東海王書<hi>廣陵王<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>
                    </hi>
君王無罪猥被斥廢而兄弟至有束縛入牢獄者太后<lb/>
失職别守北宮及至年老逺斥居邊海内深痛觀者酸<lb/>
鼻及太后尸柩在堂洛陽吏以次捕斬賓客至有一家<lb/>
<pb n="KR4h0132_WYG_208-13b"/>
三尸伏堂者痛甚矣今天下有䘮弓弩張設甚備間梁<lb/>
松勅虎賁史曰吏以便宜見非勿有所拘封侯難再得<lb/>
也郎官切悲之為王寒心累息今天下争欲思刻賊王<lb/>
以求功寜有量邪若歸并二國之衆可聚百萬君王為<lb/>
之主鼔行無前功易于泰山破鷄子輕於四馬載鴻毛<lb/>
此湯武兵也今年軒轅星有白氣星家及喜事者皆云<lb/>
白氣者喪軒轅女主之位又太白前出西方至午兵當<lb/>
起又太子星色黑至辰日輒變赤夫黒為病赤為兵王<lb/>
<pb n="KR4h0132_WYG_208-14a"/>
努力卒事高祖起亭長陛下興白水何况於王陛下長<lb/>
子故副主哉上以求天下事必舉下以雪除沉沒之恥<lb/>
報死母之讐精誠所加金石為開當為秋霜無為檻羊<lb/>
雖欲為檻羊又可得乎竊見諸相工言王貴天子法也<lb/>
人主崩亡閭閻之伍尚為盜賊欲有所望而况王耶夫<lb/>
受命之君天之所立不可謀也今新帝人之所置彊者<lb/>
為右願君王為高祖陛下所志無為扶蘇將閭呌呼天<lb/>
也<hi>鍾惺曰存此文以見廣陵王之險惡不忠不友而文辭健甚何其戾也</hi>
<pb n="KR4h0132_WYG_208-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百八<lb/>
</p>
<p>
</p>
  </div>
</body>
</text>
</TEI>
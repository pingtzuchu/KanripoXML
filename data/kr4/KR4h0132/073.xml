<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七十三</head> <lb/>
    <p>
<pb n="KR4h0132_WYG_073-1a"/>
欽定四庫全書<lb/>
　文章辨體彚選巻七十三<lb/>
　　　　　　　　　　　　明　賀復徴　編<lb/>
上書八<lb/>
　　請太宗不詰難臣寮上言書<hi>唐劉洎</hi>
臣聞帝王之與凡庶聖哲之與賢愚上下相懸擬倫斯<lb/>
絶若乃以至愚而對至聖以極卑而對極尊徒思自强<lb/>
不可得也陛下降恩㫖假慈顔凝旒以聴其言虚襟以<lb/>
<pb n="KR4h0132_WYG_073-1b"/>
納其説猶恐羣下未敢對揚况動神聰縱天辨飾辭以<lb/>
折其理援古以排其議欲令凡庶何階應荅臣聞皇天<lb/>
以無言為貴聖人以不言為徳老君稱大辯若訥莊生<lb/>
稱至道無文此皆不欲煩也是以齊侯讀書輪扁竊笑<lb/>
漢皇慕古長孺陳詞此亦不欲勞也且多記則損心多<lb/>
言則損氣心氣内損形神外勞初雖不覺後必為累湏<lb/>
為社禝自愛豈為性好自傷乎竊以今日昇平皆陛下<lb/>
力行所至欲令長久匪由辯博但當忘彼愛憎慎兹取<lb/>
<pb n="KR4h0132_WYG_073-2a"/>
捨每事敦朴無非至公若貞觀之初則可矣至如秦政<lb/>
强辯失人心於自矜魏文宏才虧衆望於虚説此才辯<lb/>
之累較然可知矣伏願畧兹雄辯浩然養氣簡彼緗圖<lb/>
淡焉怡目同萬夀於南嶽齊百姓於東户則皇恩斯覃<lb/>
天下幸甚<lb/>
　　諌曹仁師出軍書<hi>陳子昂</hi>
臣伏見詔書發懐逺軍令郎將曹仁師部勒以征匈醜<lb/>
臣聞古之天子方建大禮必先振兵釋旅以告成功故<lb/>
<pb n="KR4h0132_WYG_073-2b"/>
漢孝武皇帝將封禪乃徴精卒十萬北廵朔方畧地而<lb/>
還此葢遵古先哲王之禮也今神皇陛下應天受籙將<lb/>
欲郊祭天地廵拜河洛建明堂朝萬國斯邁古之盛禮<lb/>
也誠合式遵舊典耀武塞上畢境而還恐曹仁師未識<lb/>
典禮肆兵長驅窮極砂磧不恤士馬專以務得為利不<lb/>
以全兵為上今朝廷百僚雖有疑者無敢言之臣誠愚<lb/>
昧不識忌諱曽䎹事君之道所貴盡心心以為非安可<lb/>
不言臣料仁師到雲内城發兵之日合至九月初到突<lb/>
<pb n="KR4h0132_WYG_073-3a"/>
利城廻兵之日合至十月初胡地隆冬草枯泉涸南中<lb/>
士馬不耐郊寒計仁師所將之馬徔霛州常所發之處<lb/>
却廻到雲内城已行四千餘里雲内城中又先未支度<lb/>
馬既疲瘦經冬無粟以臣愚算十不存五紫䝉之軍類<lb/>
例相似且仁師此行計遲發速至於應㑹不甚精脩以<lb/>
臣計料恐未成功脱若功未克成士馬先喪盡中土求<lb/>
市卒又難得且自古與匈奴戰非士馬相資不可臣恐<lb/>
馬既虐用致盡賊又竄遠未平但慮後之謀臣悔於今<lb/>
<pb n="KR4h0132_WYG_073-3b"/>
事且古來絶漠多喪士馬非臣抑度輙陳聞昔漢室以<lb/>
衞青出塞是時漢馬三十萬匹旋師之日馬唯餘四萬<lb/>
十四年不得事匈奴葢由此也臣願陛下考驗前古<hi>闕</hi>
<pb n="KR4h0132_WYG_073-4a"/>
　　諌雅州討生羌書<hi>陳子昂</hi>
將仕郎守麟臺正字臣陳子昂昧死上言竊聞道路云<lb/>
云國家欲開蜀山自雅州道入討生羌因以襲擊吐蕃<lb/>
執事者不審圖其利害遂廢梁鳯巴蜒兵以狥之臣愚<lb/>
以為西蜀之祻自此結矣臣聞亂生必由怨起雅州邊<lb/>
羌自有國以來未嘗一日為盗今且無罪受戮其怨必<lb/>
甚怨甚懼誅必蜂駭西山西山盗起則蜀之邊邑不得<lb/>
不連兵備守兵久不解則蜀之禍搆矣昔後漢末西京<lb/>
<pb n="KR4h0132_WYG_073-4b"/>
喪敗葢由此諸羌此一事也且臣聞吐蕃桀黠之虜君<lb/>
長相信而多奸謀自敢抗天誅邇來向二十餘載大戰<lb/>
則大勝小戰則小勝未嘗敗一隊亡一矢國家往以薛<lb/>
仁貴郭待封為虣武之將屠十萬衆於大非之川一甲<lb/>
不歸又以李敬𤣥劉審禮為廊廟之宰辱十八萬衆於<lb/>
青海之澤身為囚虜是時精甲勇士勢如雷雲然竟不<lb/>
能擒一戎馘一醜至今而闗隴為空今乃欲以李處一<lb/>
為將驅顦顇之兵將襲吐蕃臣竊憂之而為此虜所笑<lb/>
<pb n="KR4h0132_WYG_073-5a"/>
此二事也且夫事有求利而得害者則蜀昔時不通中<lb/>
國秦惠王欲帝天下而并諸侯以為不兼賨不取蜀勢<lb/>
未可舉乃用張儀計飾美女譎金牛因間以啖蜀侯蜀<lb/>
侯果貪其利使五丁力士鑿山通谷棧褒斜置道於秦<lb/>
自是險阻不闗山谷不閉張儀躡踵乗便縱兵大破之<lb/>
蜀侯誅賨邑滅至今蜀為中州是貪利而亡此三事也<lb/>
臣聞吐蕃羯虜愛蜀之珍富欲盗之久有日矣然其勢<lb/>
不能舉者徒以山川阻絶障隘不通此其所以頓餓狼<lb/>
<pb n="KR4h0132_WYG_073-5b"/>
之喙而不竊食也今國家乃撤邉羌開隘道使其収奔<lb/>
亡之種為鄉𨗳以攻邊是乃借㓂兵而為賊除道舉全<lb/>
蜀以遺之此四事也臣竊覩蜀為西南一都㑹國家之<lb/>
寳庫天下珍貨聚出其中又人富粟多順江而下可以<lb/>
兼濟中國今執事者乃圖僥倖之利悉以委身西羌得<lb/>
西羌地不足以稼穡財不足以富國徒殺無辜之衆以<lb/>
傷陛下之仁糜費隨之無益聖徳又况僥倖之利未可<lb/>
圖哉此五事也夫蜀之所寳恃險者也人之所安無役<lb/>
<pb n="KR4h0132_WYG_073-6a"/>
者也今國家乃開其險役其人險開則便㓂人役則傷<lb/>
財臣恐未見羌戎已有奸盗在其中矣往年益州長史<lb/>
李崇真將圖此奸利傳檄稱吐蕃欲㓂松州遂使國家<lb/>
盛軍以待之轉餉以備之未二三年巴蜀二十餘州騷<lb/>
然大弊竟不見吐蕃之面而崇真贓錢已計巨萬矣蜀<lb/>
人殘破幾不堪命此之近事猶在人口陛下所親知愚<lb/>
臣意者不有奸臣欲圖此利復以生羌為計者哉此六<lb/>
事也且蜀人尫劣不習兵戰一虜持矛百人不敢當又<lb/>
<pb n="KR4h0132_WYG_073-6b"/>
山川阻曠去中夏精兵處逺今國家若擊西羌掩吐蕃<lb/>
遂能破滅其國奴虜其人使其君長係首北闕計亦可<lb/>
矣若不到如此臣方見蜀之邉陲不守而為羌夷所横<lb/>
暴昔辛有見被髪而祭伊川者以為不出百年此其為<lb/>
戎乎臣恐不及百年而蜀為戎此七事也且國家近者<lb/>
廢安北拔單于棄龜兹放踈勒天下翕然謂之盛徳所<lb/>
以者何葢以陛下務在仁不在廣務在養民不在殺將<lb/>
以此息邉鄙休甲兵行乎三皇五帝之事者也今乃狥<lb/>
<pb n="KR4h0132_WYG_073-7a"/>
貪夫之議謀動兵戈將誅無罪之戎而遺全蜀之患將<lb/>
何以令天下乎此愚臣所不甚悟者也况當今山東饑<lb/>
闗隴弊厯嵗苦旱人有流亡誠是聖人寧静思和天人<lb/>
之時不可動甲兵興大役以自生亂臣又流聞西軍失<lb/>
守北軍不利邉人忙動情有不安今復驅此兵投之不<lb/>
測臣聞自古國亡家敗未有不由黷兵今小人議夷狄<lb/>
之利非帝王之至徳也况弊中夏哉臣聞古之善為天<lb/>
下者計大而不計小務徳而不務刑圖其安則思其危<lb/>
<pb n="KR4h0132_WYG_073-7b"/>
謀其利則思其害然後長享福禄伏願陛下熟計之<lb/>
　　論教本書<hi>元稹</hi>
某年月日臣稹再拜獻書皇帝陛下臣伏見陛下降明<lb/>
詔修廢學増胄子選司成大哉堯之為君伯夷典禮䕫<lb/>
教胄子之深㫖也然而事有萬萬於此者臣敢昧死而<lb/>
言之臣聞諸賈生曰三代之君仁且久者教之然也誠<lb/>
哉是言且夫周成王人之中也近管蔡則讒入親周召<lb/>
則義聞豈可謂夫明哉然而克終於道者得不為教之<lb/>
<pb n="KR4h0132_WYG_073-8a"/>
然耶始其為太子也未生胎教既生保教太公為之師<lb/>
周公為之傅召公為之保伯禽唐叔與之游禮樂詩書<lb/>
為之翫目不得閲淫艶妖誘之色耳不得聞優笑陵亂<lb/>
之聲口不得習操斷擊搏之書居不得近容隂順邪之<lb/>
黨游不得恣追禽戮獸之樂翫不得愛遐異僻絶之珍<lb/>
凡此數者非謂備之於前而不為也亦將不得見之矣<lb/>
及其長而君也血氣既定游習既成雖有放心快已之<lb/>
事日陳於前固不能奪已成之習已定之心矣則彼忠<lb/>
<pb n="KR4h0132_WYG_073-8b"/>
直道徳之言固吾之所習聞也陳之者有以論焉囘佞<lb/>
庸違之説固吾之所積懼也謟之者有以辯焉人情<lb/>
莫不欲耀其所能而黨其所近茍將得志則必快其所<lb/>
藴矣物之性亦然是以魚得水而遊馬逸駕而走鳥得<lb/>
風而翔火得薪而熾此皆物之快其所藴也今夫成王<lb/>
所藴道徳也所近聖賢也是以舉其近則周公左而召<lb/>
公右伯禽魯而太公齊快其藴則興禮樂而朝諸侯措<lb/>
刑罰而美教化教之至也可不謂信然哉及夫秦則不然<lb/>
<pb n="KR4h0132_WYG_073-9a"/>
滅先王之學曰將以愚天下黜師保之位曰將以明君<lb/>
臣胡亥之生也詩書不得聞聖賢不得近彼趙髙者詐<lb/>
宦之戮人也而傅之以殘忍戕賊之術且曰恣睢天下<lb/>
以為貴莫見其面以為尊是以天下之人未盡愚而胡<lb/>
亥固已不能分獸畜矣趙髙之威懾天下而胡亥固已<lb/>
自幽於深宮矣彼李斯者秦之寵丞相也困讒寃死無<lb/>
所自明而况於踈逺之臣庶乎若然則秦之亡有以致<lb/>
之也漢髙承之以兵革漢文守之以亷謹卒不能蘇復<lb/>
<pb n="KR4h0132_WYG_073-9b"/>
大訓是以景武昭宣天質甚美纔可免禍亂哀平之間<lb/>
則不能虞簒弑矣然而惠帝廢易之際猶頼羽翼以勝<lb/>
其邪心是後有國之君議教化者莫不以興亷舉孝設<lb/>
學崇儒為意曽不知教化之不行自貴者始畧其貴者<lb/>
教其賤者無乃鄰於倒置乎洎我太宗文皇帝之在藩<lb/>
邸以至於為太子也選知道徳者十八人與之游習即<lb/>
位之後雖宴遊飲食之間十八人者實在其中上失無<lb/>
不言下情無不逹不三四年而名髙盛古豈一日二日<lb/>
<pb n="KR4h0132_WYG_073-10a"/>
而致是乎游習之漸也貞觀已還師傅之官皆宰相兼<lb/>
領其餘官僚選亦甚重馬周以位髙恨不得為司議郎<lb/>
此其驗也文皇之後漸踈賤之至母后臨朝翦棄王族<lb/>
當中睿二聖勞勤之際雖有骨鯁敢言之士既不得在<lb/>
調䕶保安之職終不能措扶衞之一詞而令匠胡安金<lb/>
蔵剖腹以明之豈不大哀哉兵興以來兹弊尤甚師資<lb/>
保傅之官非疾廢眊瞶不任事者為之即休戎罷帥不<lb/>
知書者處之至於友諭賛議之徒踈冗㪚賤之甚者搢<lb/>
<pb n="KR4h0132_WYG_073-10b"/>
紳恥之夫以匹士之愛其子者猶求明哲慈惠之師以<lb/>
教之直諒多聞之友以輔之豈天下之元子而可以疾<lb/>
廢眊瞶不知書者為之師踈冗㪚賤不適用者為之友<lb/>
乎此何及上古之甚也追制官僚之外往往以沉滯僻<lb/>
老之儒充直講侍讀之選而又踈棄斥逺之越月踰時<lb/>
不得召見彼又安能傅成道徳而保養其躬哉臣以為<lb/>
積此弊者豈不以皇天眷祐祚我唐徳以舜生舜以堯<lb/>
繼堯傳陛下十一聖矣豈不生而神明長而仁聖以是<lb/>
<pb n="KR4h0132_WYG_073-11a"/>
為屑屑習儀者故不之省耳臣獨以為於列聖之謀則<lb/>
可也計無窮之業傳後嗣則不可脱或萬代之後若有<lb/>
周成王之中才而又生深宮優笑之間無周召保傅之<lb/>
教將不能知喜怒哀樂之所自矣况稼穡之艱難乎今<lb/>
陛下以上聖之姿肇臨海内是天下人人傾耳注心之<lb/>
日也特願陛下思成王訓導之功念文皇游習之漸選<lb/>
重師保慎簡官僚皆用博厚𢎞深之儒而又練逹機務<lb/>
者更進迭見日就月將因令皇太子聚諸生定齒胄講<lb/>
<pb n="KR4h0132_WYG_073-11b"/>
業之儀行問道嚴師之禮至徳要道以成之撤善記過<lb/>
以警之血氣未定則輟禽色之娱以就學聖賢既備則<lb/>
資遊習以𢎞徳此所謂一人元良萬方以貞之化也豈<lb/>
其修廢學選司成而足倫匹其盛哉而又俾則百王莫<lb/>
不㓜同師長同術識君道之素定知天倫之自然然後<lb/>
選用賢良樹為藩屏出則有晉鄭魯衞之盛入則有東<lb/>
牟朱虚之强葢所謂宗子維城犬牙盤石之勢也又豈<lb/>
與夫魏晋已降因賤其兄弟而自翦其本枝者同年而<lb/>
<pb n="KR4h0132_WYG_073-12a"/>
語乎㣲臣竊思為陛下建永永無窮之長䇿輙敢冐昧<lb/>
死誅而言之臣稹謹言<lb/>
　　請置詩學博士書<hi>李行修</hi>
元和三年六月一日鄉貢進士臣李行修謹冐死惶恐<lb/>
再拜獻書闕下臣覆視漢初經籍起口傳壁匿煥然明<lb/>
備其所由者修廢官立太學朝夕講貫以究聖意嵗時<lb/>
程課以嚴師道使之然也迨乎桓靈之世遂使扶持元<lb/>
極匡飾頹俗傳委裘以終大運其儒術已試之明效歟<lb/>
<pb n="KR4h0132_WYG_073-12b"/>
近學無專門經無師授以音定字以䟽釋經是能使生<lb/>
徒由之中才不能使天下由之致理明矣大率五經皆<lb/>
然臣獨以詩學上聞趨所急也伏惟陛下赦其愚瞽垂<lb/>
恩聴察夫詩者發人之藴政謂之風手舞足蹈之音作<lb/>
用之光祖宗垂風聲勞歌怨誹之音作用之察吏治審<lb/>
教化是以四海雖大羣生雖廣猶民人之和氣息乎踵<lb/>
逹乎顱流乎手足猶草木之豐澤漸乎根窮乎杪被乎<lb/>
枝葉上下無滯氣内外無遁情如此則詩得其任風得<lb/>
<pb n="KR4h0132_WYG_073-13a"/>
其性也昔殷周相承俱有聖治道洽於下下無怏心王<lb/>
化盛告成功於神明徳澤衰反變化於禮素其辭主文<lb/>
譎諫而不訐其教温柔敦厚而不愚仲尼接於其時謂<lb/>
王者宜以陶冶風俗臣下宜以洗濯疑謬道濟於下吾<lb/>
若之何乃採其詩合三百五篇善者全而用不善者全<lb/>
而去非如春秋諸經或革或因相錯而成也其若禮樂<lb/>
征伐天地隂陽有度假於辭可見喜怒哀樂譏刺諷諭<lb/>
無方其非志莫傳志士躬當治亂之時氣有慘舒之變<lb/>
<pb n="KR4h0132_WYG_073-13b"/>
臻於極而後動積於中而後形故言之成文歌之成聲<lb/>
有一不至則非全矣是以聖人以全動物物莫能固未<lb/>
施敬於人而人敬未施哀於人而人哀頑者以之開明<lb/>
躁者以之舒静道原於是絶而莫嗣獨有楚屈原頗得<lb/>
詩人之風介於子蘭靳尚之間終以放死故其道不竟<lb/>
洎秦姍笑三代燔燒經籍世儒坑死於是後學軋於相<lb/>
語喑呃相授以及漢興雜全經者七十年師口説者四<lb/>
三軰漢武篤好經術立於學官雖章句大修而比興未<lb/>
<pb n="KR4h0132_WYG_073-14a"/>
喻時楊雄司馬相如由是選耎觀望將迎忌諱勸百諷<lb/>
一推波助瀾文雖有餘不足稱也然以本學<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>盛時因<lb/>
災異屢起直聲初或不究終得其助故自殷以降有天<lb/>
下者莫長焉厥後君臣道薄詩道陵夷藴義感慨之士<lb/>
至曰吾何從乎上之追屈原不足以全性命下之跡相<lb/>
如不足以匡過失故居常則鬰怏其胸襟嚄唶其齒牙<lb/>
代莫通其源臣伏思之以為詩教未隆於時風雅未洽<lb/>
於下教未隆則士不勸風未洽則言多缺故聞者卒愕<lb/>
<pb n="KR4h0132_WYG_073-14b"/>
而愠者多暗投而却也自十聖紹業盈二百載經術益<lb/>
試周旋百度吏事反為緣飾霸道無所舛駮及陛下又<lb/>
登禮巖穴發揚隠伏宸心讜議猶天地相宣儒風昌言<lb/>
與日月横騖以辭讓次征伐而不暴以誠明推教化而<lb/>
不浮如此則詩學何為鬰然而積於空虚不用之地乎<lb/>
書殘於古今論失於齊魯漢有毛萇鄭康成師道可觀<lb/>
逮聖朝劉迅者說詩三千言近代言詩者尚之伏惟陛<lb/>
下詔公卿諸儒講其異同綜其指要列四始之元本窮<lb/>
<pb n="KR4h0132_WYG_073-15a"/>
六藝之粹精不使講以多物而譁惟蔽之一言而得其<lb/>
言極者為師法傳經而行其毛鄭不安者亦隨而刋正<lb/>
選立博士弟子員如漢朝故事然後命瞽史納於聰明<lb/>
命司成教之世子是謂端本由朝廷被於民里由京師<lb/>
施之逺方是謂垂化復采詩之官以察風俗是謂兼聴<lb/>
優登才之選以勵生徒是謂興古四者既備大化自<lb/>
流則動天地感鬼神孚豚魚甘堇荼來異俗懐鬼方皆<lb/>
在一致推而廣之神而化之無難矣㣲臣不知時變溺<lb/>
<pb n="KR4h0132_WYG_073-15b"/>
於師言謹詣光順門昧死以聞伏待刑辟<lb/>
　　上論貢士書<hi>舒元輿</hi>
草茅臣某昧死奏書皇帝陛下聖徳修三代之教盡善<lb/>
矣唯貢士一門闕然不修臣竊以為有司過矣臣為童<lb/>
子時學讀書見禮經有鄉舉里選必得其人而貢於上<lb/>
上然後以兮旌束帛招之臣年十五既通經無何心中<lb/>
有文竅開則又學之徧觀羣籍見古人有片善可稱必<lb/>
聞於天子有司天子有司亦修禮待之不茍臣既學文<lb/>
<pb n="KR4h0132_WYG_073-16a"/>
於古聖人言皆信之謂肖質待問上國必見上國禮無<lb/>
幾前年臣年二十三學文成立為州縣察臣臣得備下<lb/>
土貢士之數到闕下月餘待命有司始見貢院懸板様<lb/>
立束縳檢約之目勘磨狀書劇責於吏胥等倫臣幸狀<lb/>
書備不被駮放得引到尚書試試之日見八百人盡手<lb/>
攜脂燭水炭洎朝餔餐器或荷於肩或提於席為吏胥<lb/>
縱慢聲大呼其名氏試者突入棘圍重重乃分坐廡下<lb/>
寒餘雪飛單席在地嗚呼唐虞闢門三代貢士未有此<lb/>
<pb n="KR4h0132_WYG_073-16b"/>
慢易者也臣見今之天下貢士既如此有司待之又如<lb/>
此乃益大不信古之聖人言及覩今之甲賦律詩皆是<lb/>
偷折經誥侮聖人之言者乃知非聖人之徒也臣伏見<lb/>
國朝開進士一門茍有登升者皆資之為宰相公侯卿<lb/>
大夫則此門固不輕矣凡將為公侯卿相者非賢人君<lb/>
子不可有司坐舉子於寒廡冷地是比僕𨽻已下非所<lb/>
以見徴賢之意也施棘圍以截遮是疑之以賊姦徒黨<lb/>
非所以示忠直之節也試甲賦律詩是待之以雕蟲㣲<lb/>
<pb n="KR4h0132_WYG_073-17a"/>
藝非所以觀人文化成之道也有司之不知其為弊若<lb/>
此臣恐賢人君子逺去不肖汚辱為陛下用且指近陳<lb/>
之今四方貢珠玉金銀有司則以筐篚皮幣承之貢賢<lb/>
才俊乂有司以單席冷地承之是彰陛下輕賢才而重<lb/>
金玉也賢才恥之臣亦恥之臣又見每嵗禮部格下天<lb/>
下未有不言察訪行實無頗邪然後上貢茍不如格抵<lb/>
罪舉主臣初見之竊獨心賀謂三代之風必作於今日<lb/>
矣及格既下而法不下是以嵗有無藝朋黨譁然扇突<lb/>
<pb n="KR4h0132_WYG_073-17b"/>
不可絶此又惡用格為徒亂人耳又與格中程之人數<lb/>
每嵗多者固不出三十少或不滿二十此又非天子納<lb/>
士之心也何以言之今日月出沒皆為陛下内地自漸<lb/>
海流沙朔南周環綿億萬千里其間異氣所鍾生英豪<lb/>
俊彦固不少矣若陛下明詔必以禮舉之忽一嵗之内<lb/>
有百數元凱揚馬之才徳者來之則有司必曰吾格取<lb/>
二十而黜八十是為求賢耶遺賢耶若有司以僕𨽻待<lb/>
之忽一嵗之内負才徳來者無十數軰則有司必曰吾<lb/>
<pb n="KR4h0132_WYG_073-18a"/>
拔二十是繆収其半徒足滿人數是為取才耶取合格<lb/>
耶其不可先定人數亦昭昭矣向之數事臣久為陛下<lb/>
疾有司不供職使聖朝取士首科委就地矣臣寒㣲若<lb/>
此出言不足以定貢士之得失然百慮之中或幾一得<lb/>
臣竊欲陛下詔有司按三代故事明修格文使天下<lb/>
入貢者皆茂行實不拘人數其不茂行實法與之隨此<lb/>
為澄源源既澄則來者皆向方矣俾有司加嚴禮待之<lb/>
舉六義試之試之時免自擔荷廊廡之下特設茵榻陳<lb/>
<pb n="KR4h0132_WYG_073-18b"/>
爐火脂燭設朝晡飯饌則前日之病庶幾其有瘳矣人<lb/>
人知天子重賢奬士之道勝氣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>漫如此士之立身無<lb/>
不由正以成之者為士身正公卿正公卿正未有天下<lb/>
不治者天下治而陛下求不垂拱以髙揖羲軒不可得<lb/>
也茍不如此則士之求名無不由邪以成者為士名邪<lb/>
未有公卿不邪者公卿邪未有天下而治者天下不治<lb/>
而陛下欲不役聖慮而憂黔首不可得也臣雖至愚以<lb/>
此觀之知貢士之道所繫尤重是以願輸冩血誠以正<lb/>
<pb n="KR4h0132_WYG_073-19a"/>
此門陛下無以臣迹在貢士中疑臣自謂臣雖不敏竊<lb/>
窺太常一第不為難得何以明之若使臣為今日貢士<lb/>
之體事便僻巧佞馳騖關鍵固臣之力非不能也恥不<lb/>
為也故臣以頑才干有司得之固無忝不得則納履而<lb/>
去蹤跡巢由以樂陛下熈熈之化何往而無泉石之快<lb/>
哉伏惟陛下留神獨聴天下之幸也於臣何幸死罪死<lb/>
罪<lb/>
　　上六懼五畏書<hi>五代康澄</hi>
<pb n="KR4h0132_WYG_073-19b"/>
臣聞童謡非禍福之本妖祥豈隆替之源故雊雉升鼎<lb/>
而桑榖生朝不能止殷宗之盛神馬長嘶而玉龜告兆<lb/>
不能延晋祚之長是知國家有不足懼者五有深可畏<lb/>
者六隂陽不調不足懼三辰失行不足懼小人訛言不<lb/>
足懼山崩水涸不足懼蟊賊傷稼不足懼賢人蔵匿深<lb/>
可畏四民遷業深可畏上下相狗深可畏亷恥道消深<lb/>
可畏毁譽亂真深可畏直言蔑聞深可畏不足懼者願<lb/>
陛下存而勿論深可畏者願陛下修而靡忒<lb/>
<pb n="KR4h0132_WYG_073-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_073-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七十三<lb/>
</p>
<p>
</p>
  </div>
</body>
</text>
</TEI>
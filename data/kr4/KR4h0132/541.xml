<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百四十一</head> <lb/>
    <p>
<pb n="KR4h0132_WYG_541-1a"/>
欽定四庫全書<lb/>
　文章辨體彚選巻五百四十一<lb/>
　　　　　　　　　　　　明　賀復徵　編<lb/>
傳十四<lb/>
　　徐文長傳<hi>明袁宏道</hi>
徐渭字文長為山隂諸生聲名籍甚薛公蕙校越時竒<lb/>
其才有國士之目然數竒屢試輒蹷中丞胡公宗憲聞<lb/>
之客諸幕文長毎見則葛衣烏巾縱譚天下事胡公大<lb/>
<pb n="KR4h0132_WYG_541-1b"/>
喜是時公督數邊兵威振東南介胄之士膝語蛇行不<lb/>
敢舉頭而文長以部下一諸生傲之議者方之劉真長<lb/>
杜少陵云㑹得白鹿屬文長作表表上永陵喜公以是<lb/>
益竒之一切䟽記皆出其手文長自負才略好竒計談<lb/>
兵多中視一世士無可當意者然竟不偶文長既已不<lb/>
得志於有司遂乃放浪麯糵恣情山水走齊魯燕趙之<lb/>
地窮覽朔漠其所見山奔海立沙起雲行風鳴樹偃幽<lb/>
谷大都人物鳥魚一切可驚可愕之狀一一皆達之於<lb/>
<pb n="KR4h0132_WYG_541-2a"/>
詩其胸中又有勃然不可磨滅之氣英雄失路托足無<lb/>
門之悲故其為詩如嗔如笑如水鳴峽如種出土如寡<lb/>
婦之夜哭羈人之寒起雖其體格時有卑者然匠心獨<lb/>
出有王者氣非彼巾幗而事人者所敢望也文有卓識<lb/>
氣沉而法嚴不以模擬損才不以議論傷格韓曽之流<lb/>
亞也文長既雅不與時調合當時所謂騷壇主盟者文<lb/>
長皆叱而奴之故其名不出於越悲夫喜作書筆意奔<lb/>
放如其詩蒼勁中姿媚躍出歐陽公所謂妖韶女老自<lb/>
<pb n="KR4h0132_WYG_541-2b"/>
有餘態者也間以其餘旁溢為花鳥皆超逸有致卒以<lb/>
疑殺其繼室下獄論死張太史元汴力解乃得出晩年<lb/>
憤益深佯狂益甚顯者至門或拒不納時携錢至酒肆<lb/>
呼下𨽻與飯或自持斧擊破其頭血流被面頭骨皆折<lb/>
揉之有聲或以利錐錐其兩耳深入寸餘竟不得死周<lb/>
望言晩嵗詩文益竒無刻本集藏於家余同年有官越<lb/>
者托以抄録今未至余所見者徐文長集闕編二種而<lb/>
已然文長竟以不得志於時抱憤而卒<lb/>
<pb n="KR4h0132_WYG_541-3a"/>
石公曰先生數竒不已遂為狂疾狂疾不已遂為囹圄<lb/>
古今文人牢騷困苦未有若先生者也雖然胡公間世<lb/>
豪傑永陵英主幕中禮數異等是胡公知有先生矣表<lb/>
上人主恱是人主知有先生矣獨身未貴耳先生詩文<lb/>
掘起一掃近代蕪穢之習百世而下自有定論胡為不<lb/>
遇哉梅客生長寄余書曰文長吾老友病竒於人人竒<lb/>
於詩余謂文長無之而不竒者也無之而不竒斯無之<lb/>
而不竒也悲夫<lb/>
<pb n="KR4h0132_WYG_541-3b"/>
　　張聖清傳<hi>陳繼儒</hi>
張聖清諱積源上海龍華人按察使七澤公之仲子也<lb/>
君生秀慧弱不勝衣十齡誦詩騷十二嫺經術神阿熊<lb/>
令君淇園楊侍御試而器之補諸生髙等舉體無凡寄<lb/>
情不近望見者如鷗拳秋水鶴唳寥天莫得喻其意也<lb/>
七澤公以秋官出守姑蔑尋憲粤西壬子入賀挈君北<lb/>
行俾㳺國學以便往來省覲母徐淑人患中滿君稱藥<lb/>
量水揣色聴聲惟恐跬步離左右禱醫得虎頭人語躬<lb/>
<pb n="KR4h0132_WYG_541-4a"/>
延顧叟三劑而瘳禮諸伯叔如父撫季弟孤姪暱如良<lb/>
友巧如導師見緇素負隠匿不急為噍讓涕泣引諫宻<lb/>
祈改絃七澤公亷于官君鮮餘鏹客有以緩急告者以<lb/>
法書名畫售者強半質貸應之否則惘常累日性度淹<lb/>
雅能與物無忤而德矩湛然絶不見縱情誕節亦不聞<lb/>
以雌黃堅白鳴至於謁長吏㳺大人華裾細馬追亡逐<lb/>
走于少年之場君非特堅塞耳輪且不欲安之眉睫上<lb/>
矣嘗借余手批南北史為丹鉛塗乙不輕放一字其他<lb/>
<pb n="KR4h0132_WYG_541-4b"/>
摘録異書不勝紀搆竹安齋又搆兩隠軒因詠雨中三<lb/>
友詠閒中好其詩清真娟秀倣陶白詞亦不減柳七郎<lb/>
規造一舟名自在天凡釣竿詩巻薫籠隠囊以至罍洗<lb/>
管絃之屬畢具客至命酌清酒一觴枯碁一局醉則命<lb/>
侍兒迦陵弄新聲君按牙以紫簫和之𣺌𣺌度烟際而<lb/>
去七澤公有小舟曰載石父子常相尾出逰而君獨時<lb/>
時入東余訪余揚撿典墳討論桂木申旦徹夜彼我忘<lb/>
疲辛酉適越次皂林遇舟子争道篙穿君頰旁墮二齒<lb/>
<pb n="KR4h0132_WYG_541-5a"/>
君嘆曰此宿業勿創之投謁雲棲塔受殺戒過十八澗<lb/>
買瘦藤磊砢多竒數之正得十八節遂名杖為十八澗<lb/>
挾此復㳺草蕩中央夾山漾而歸時七澤公移家龍華<lb/>
故里君築室三楹嚴事旃檀古先生像一似浮圖法俄<lb/>
匝嵗困肺疾𠻳嗑嗑喘不續吁迦陵宛轉抱掖者百端<lb/>
請代請殉君不起歿于樂無知齋中有遺令曰肯休録<lb/>
録云擇偦勿太急立後勿太早經營兩親夀藏勿太遲<lb/>
家産半贍宗人半作善事生平玩好分贈親知而笠杖<lb/>
<pb n="KR4h0132_WYG_541-5b"/>
杯筯則以遺眉道人為訣眉道人捧次哭失聲兒曹驚<lb/>
怪數年來不彈此泪久矣嗚呼痛哉君事七澤公有至<lb/>
行又有苦心槖恥而不使見窘容神<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而不使見病態<lb/>
情深而不使見悼亡詩一痛也䟤跋名塲三戰三北雖<lb/>
瓦注功名而微抱牛衣貂裘之感二痛也詩文吾見其<lb/>
進未見其止不噉名不市交推重於吾曹而遺賞于通<lb/>
都大邑三痛也中郎有女伯道無兒四痛也聞廣寧破<lb/>
岸幘絞衣彎弧學射于山中氣吞并州健俠兒而不意<lb/>
<pb n="KR4h0132_WYG_541-6a"/>
命脆蛛絲蛻同蜩甲五痛也君嘗戲謂我洞曉聲律類<lb/>
戴顒若遇宋文當給聲伎一部好皷枻垂綸類張志和<lb/>
若遇唐𤣥宗當賜樵青釣童今釣童無恙而樵青化為<lb/>
彩雲隨風颺去吾豈復有意人世哉君蓋指白下姬幽<lb/>
妍也幽妍予别有傳傳成書一通并焚君柩前諾乃載<lb/>
拜三酹酒洒泣而後行<lb/>
　　白雲先生傳<hi>鍾惺</hi>
白雲先生陳昻者字雲仲福建莆田黃石街人也所居<lb/>
<pb n="KR4h0132_WYG_541-6b"/>
所至人皆不知其何許人自隠于詩性命以之獨與馬<lb/>
公子用昭善先生詩所謂自天亡我友者即其人也其<lb/>
後莆田中倭城且破先生領妻子奔豫章織草履為日<lb/>
不給繼之以卜汎彭蠡憇匡廬山觀陶令之迹皆有詩<lb/>
已入楚由江陵入蜀附僧舟傭爨以往至亦輙傭於僧<lb/>
遂遍歴三峽劍門之勝登峨嵋焉所傭僧輒死反自蜀<lb/>
寓江陵松滋公安巴陵諸處至金陵姚太守稍客之給<lb/>
居食久之姚太守亦死無所依仍賣卜秦淮或自榜片<lb/>
<pb n="KR4h0132_WYG_541-7a"/>
紙於扉為人傭作詩文其巷中人有小小慶弔持百錢<lb/>
斗米與之輙隨所求以應無則又賣卜或雜以織履而<lb/>
林古度與其兄楙者寓居金陵一日兄弟過其門見所<lb/>
榜片紙於扉者色有異交入其室問知為莆田人頗述<lb/>
其平生一扉之内席牀缶竈敗紙退筆錯處其中檢文<lb/>
詩誦之是時古度雖年少頗曉其大意稱之毎稱其一<lb/>
詩輙反面向壁流涕悲咽至於失聲其後毎過門輙袖<lb/>
餅餌食之輙喜復出其詩泣如前居數年竟窮以死其<lb/>
<pb n="KR4h0132_WYG_541-7b"/>
子倉皇出覔棺衣舁之中野古度兄弟急走索其集無<lb/>
所得得先生手書五言今體一帙五言今體者五言律<lb/>
排律也其詩予莫能名其自序略云昻壯夫時尤嗜五<lb/>
言弟家貧無多古書得王右丞即誦讀右丞得杜工部<lb/>
即誦讀工部閑取其所中規中矩者時或一周旋之又<lb/>
時或一折旋之含筆腐毫研精殫思今觀其五言律七<lb/>
百首則先生所學所得實録實際盡此數言矣其云末<lb/>
一巻為排律亦不存蓋謝生兆申云先生有集十六巻<lb/>
<pb n="KR4h0132_WYG_541-8a"/>
在江浦族人家或亦有據今刻其存者以次購之論曰<lb/>
明自有詩而二三君子者自有其明詩何隘也畫地為<lb/>
限不得入自縉紳士夫詩的的有本末者非其所交逰<lb/>
品目不使得見於世者多矣况老賤晦辱之尤如陳昻<lb/>
者乎近有徐渭宋登春皆以窮而顯晦於詩詩皆遜昻<lb/>
然未有如昻之窮者也予嘗黙思公織履賣卜傭爨傭<lb/>
書時胸中皆作何想其視世人紛紛藉藉過乎其前者<lb/>
眼中皆以為何物求其意象所在而不得吾友張慎言<lb/>
<pb n="KR4h0132_WYG_541-8b"/>
曰自今入市門見賣菜傭皆宜物色之恐有如白雲先<lb/>
生其人者甚矣有激乎其言之也<lb/>
　　李温陵傳<hi>袁中道</hi>
李温陵者名載䞇少舉孝亷以道逺不再上公車為校<lb/>
官徘徊郎署間後為姚安太守公為人中燠外冷丰骨<lb/>
稜稜性甚卞急好面折人過士非叅其神契者不與言<lb/>
強力任性不強其意之所不欲初未知學有道學先生<lb/>
語之曰公怖死否公曰死矣安得不怖曰公既怖死何<lb/>
<pb n="KR4h0132_WYG_541-9a"/>
不學道學道所以免生死也公曰有是哉遂潜心道妙<lb/>
久之自有所契超於語言文字之表諸執筌蹄者了不<lb/>
能及為政守法令清簡不言而治每至伽籃判了公事坐<lb/>
堂皇上或寘名僧其間簿書有隙即與叅論虚𤣥人皆<lb/>
怪之公亦不顧禄俸之外了無長物久之厭圭組遂入<lb/>
雞足山閱龍藏不出御史劉維竒其節疏令致仕以歸<lb/>
初與楚黃安耿子庸善罷郡遂不歸曰我老矣得一二<lb/>
勝友終日晤言以遣餘日即為至快何必故鄉也遂携<lb/>
<pb n="KR4h0132_WYG_541-9b"/>
妻女客黃安中年得數男皆不育體素癯澹於聲色又<lb/>
癖潔惡近婦人故雖無子不置妾婢後妻女欲歸趣歸<lb/>
之自稱流寓客子既無家累又斷俗縁叅求乘理極其<lb/>
超越剔膚見骨逈絶理路出為議論皆為劍刀上事獅<lb/>
子迸乳香象絶流發詠孤髙少有酧其機者子庸死公<lb/>
遂至麻城龍潭湖上與僧無念周友山丘坦之楊定見<lb/>
聚閉門下鍵日以讀書為事性愛掃地數人縳帚不給<lb/>
衿裾浣洗極其鮮潔拭面拂身有同水淫不喜俗客客<lb/>
<pb n="KR4h0132_WYG_541-10a"/>
不獲辭而至但一交手即令之逺坐嫌其臭味其忻賞<lb/>
者鎮日言笑意所不契寂無一語所讀書皆抄冩為善<lb/>
本東國之秘語西方之靈文離騷馬班之篇陶謝柳杜<lb/>
之詩下至稗官小說之竒宋元名人之曲雪藤丹筆逐<lb/>
字讐校肌襞理分時出新意其為文不阡不陌抒其胸<lb/>
中之獨見精光凜凜不可迫視詩不多作大有神境亦<lb/>
喜作書毎研墨伸紙則解衣大呌作免起鶻落之狀其<lb/>
得意者亦甚可愛瘦勁險絶鐵腕萬鈞骨稜稜紙上一<lb/>
<pb n="KR4h0132_WYG_541-10b"/>
日惡頭瘡倦於梳櫛遂去其髪獨存鬢鬚公氣既激昻<lb/>
行復詭異斥異端者日益側目與耿公往復辨論毎一<lb/>
札累累萬言發道學之隠情風雨江波讀之者髙其識<lb/>
欽其才畏其筆始有以幻語聞當事當事者逐之於時<lb/>
左轄劉公東星迎公武昌舍蓋公之堂自後屢歸屢逰<lb/>
劉公迎之沁水梅中丞迎之雲中而焦公弱侯迎之秣<lb/>
陵無可復歸麻城時又有以幻語聞當事當事者又誤<lb/>
信而逐之火其蘭若而馬御史經綸遂躬迎之於北通<lb/>
<pb n="KR4h0132_WYG_541-11a"/>
州又會當事者欲刋異端以正文體疏論之遣金吾緹<lb/>
騎逮公初公病病中復定所作易因其名曰九正易因<lb/>
常曰我得九正易因成死快矣易因成病轉甚至是逮<lb/>
者至邸舍囱囱公以問馬公馬公曰衛士至公力疾起<lb/>
行數步大聲曰是為我也為我取門片來遂卧其上疾<lb/>
呼曰速行我罪人也不宜留馬公願從公曰逐臣不入<lb/>
城制也且君有老父在馬公曰朝廷以先生為妖人我<lb/>
藏妖人者也死則俱死耳終不令先生往而已獨留馬<lb/>
<pb n="KR4h0132_WYG_541-11b"/>
公卒同行至通州城外都門之牘尼馬公行者紛至其<lb/>
僕數十人奉其父命泣留之馬公不聽竟與公偕明日<lb/>
大金吾寘訊侍者掖而入卧於堦上金吾曰若何以妄<lb/>
著書公曰罪人著書甚多具在於聖教有益無損大金<lb/>
吾笑其崛強獄竟無所寘詞大略止回籍耳久之㫖不<lb/>
下公於獄舍中作詩讀書自如一日呼侍者薙髪侍者<lb/>
去遂持刀自割其喉氣不絶者兩日侍者問和尚痛否<lb/>
以指書其手曰不痛又問曰和尚何自割書曰七十老<lb/>
<pb n="KR4h0132_WYG_541-12a"/>
翁何所求遂絶時馬公以事緩歸覲其父至是聞而傷<lb/>
之曰吾䕶持不謹以致於斯也傷哉乃歸其骸於通為<lb/>
之大治塚墓營佛刹云公素不愛著書初與耿公辨論<lb/>
之語多為掌記者所録遂裒之為焚書後以時義詮聖<lb/>
賢深㫖為說書最後理其先所詮次之史焦公等刻之<lb/>
於南京是為藏書蓋公於誦讀之暇尤愛讀史於古人<lb/>
作用之妙大有所窺以為世道安危治亂之機捷於呼<lb/>
吸微於縷黍世之小人既僥倖喪人之國而世之君子<lb/>
<pb n="KR4h0132_WYG_541-12b"/>
理障太多名心大重䕶惜太甚為格套局面所拘不知<lb/>
古人清浄無為行所無事之㫖與藏身忍垢委曲周旋<lb/>
之用使君子不能以用小人而小人得以制君子故往<lb/>
往明而不晦激而不平以至於亂而世儒觀古人之跡<lb/>
又慨繩以一切之法不能虚心平氣求短於長見瑕於<lb/>
瑜好不知惡惡不知美至於今接響傳聲其觀場逐塊<lb/>
之見已入人之骨髓而不可破於是上下數千年之間<lb/>
别出手眼凡古所稱為大君子者有時攻其所短而所<lb/>
<pb n="KR4h0132_WYG_541-13a"/>
稱為小人不足齒者有時不沒其所長其意大都在於<lb/>
黜虚文求實用舍皮毛見神骨去浮理揣人情即矯枉<lb/>
之過不無偏有重輕而舍其批駁謔笑之語細心讀之<lb/>
其破的中竅之處大有補於世道人心而人遂以為得<lb/>
罪於名教比之毁聖叛道則已過矣昔馬遷班固各以<lb/>
意見為史馬遷先黃老後六經退處士進逰俠當時非<lb/>
之而班固亦排守節鄙正直後世監二史之弊汰其意<lb/>
見一一歸之醇正然二家之書若揭目月而唐宋之史<lb/>
<pb n="KR4h0132_WYG_541-13b"/>
讀不終篇而已兀然作欠伸狀何也豈非以獨見之處<lb/>
即其精光之不可磨滅者與且夫今之言汪洋自恣莫<lb/>
如莊子然未有因讀莊子而汪洋自恣者也即汪洋自<lb/>
恣之人又未必讀莊子也今之言天性刻薄莫如韓子<lb/>
然未有因讀韓子而天性刻薄者也即天性刻薄之人<lb/>
亦未讀韓子也自有此二書以來讀莊子者撮其勝韻<lb/>
超然名利之外者代不乏人而申韓之書得其信賞必<lb/>
罰者亦足以強主而尊朝廷即醇正如諸葛亦手寫之<lb/>
<pb n="KR4h0132_WYG_541-14a"/>
以進後主何嘗以意見少駮遂盡廢之哉夫六經洙泗<lb/>
之書粱肉也世之食粱肉太多者亦能留滯而成痞故<lb/>
醫者以大黃蜀豆㵼其積穢然後脾胃復而無病九賔<lb/>
之筵雞豚羊魚相繼而進至於海錯若江瑶柱之屬弊<lb/>
吻裂舌而人思一朶頥則謂公之書謂消積導滯之書<lb/>
可謂是世間一種珍竒不可無一不可有二之書亦可<lb/>
特其出之也太蚤故觀者之成心不化而指摘生焉然<lb/>
而窮公之所以罹禍又不自書中來也大都公之為人<lb/>
<pb n="KR4h0132_WYG_541-14b"/>
真有不可知者本絶意仕進也而専譚用世之略謂天<lb/>
下事决非好名小儒之所能為本狷潔自厲操若氷霜<lb/>
人也而深惡枯清自矜刻薄瑣細者謂其害必在子孫<lb/>
本屏絶聲色視情慾如糞土人也而愛憐光景於花月<lb/>
兒女之情狀亦極其賞玩若借以文其寂寞本多怪少<lb/>
可與物不和人也而於士之有一長一能者傾注愛慕<lb/>
自以為不如本息機忘世槁木死灰人也而於古之忠<lb/>
臣義士俠兒劍客存亡雅宜生死交情讀其遺事為之<lb/>
<pb n="KR4h0132_WYG_541-15a"/>
咋指砍案投袂而起泣淚橫流痛哭滂沱而不自禁若<lb/>
夫骨堅金石氣薄雲天言有觸而必吐意無往而不伸<lb/>
排榻勝已跌宕王公孔文舉調魏武若稚子稽叔夜視<lb/>
鍾㑹如奴𨽻鳥巢可覆不改其鳳味鸞翮可鎩不馴其<lb/>
龍性斯所由焚芝鋤蕙啣刀若盧者也嗟乎才太髙氣<lb/>
太豪不能理照溷俗若就囹圄慚柳下而愧孫登可惜<lb/>
也夫可戒之夫公晩年讀易著書曰九正易因意者公<lb/>
於易大有得舍亢入謙而今遂老矣逝矣公所表章之<lb/>
<pb n="KR4h0132_WYG_541-15b"/>
書若陽明先生年譜及龍溪語録其類多不可悉記云<lb/>
外史袁中道曰公之於温陵也學之否予曰雖好之不<lb/>
學之也其人不能學者有五不願學者有三公為士居<lb/>
官清節凜凜而吾輩隨來輙受操同中人一不能學也<lb/>
公不入季女之室不登冶童之牀而吾輩不斷情慾未<lb/>
絶嬖寵二不能學也公深入至道見其大者而吾輩株<lb/>
守文字不得𤣥㫖三不能學也公自少至老惟知讀書<lb/>
而吾輩汨沒塵縁不親韋編四不能學也公直氣勁節<lb/>
<pb n="KR4h0132_WYG_541-16a"/>
不為人屈而吾輩怯弱隨人俯仰五不能學也若好剛<lb/>
使氣快意恩讐意所不可動筆之書不願學者一矣既<lb/>
已離仕而隠即宜遁迹名山而乃徘徊人世禍逐名起<lb/>
不願學者二矣急乘緩戒細行不修任情適口鸞刀狼<lb/>
藉不願學者三矣夫其所不能學者將終身不能學而<lb/>
其不願學者斷斷乎其不學之也故曰雖好之不學之<lb/>
也若夫幻人之譚聞其既已髠髪仍冠進賢八十之年<lb/>
不忘欲想者有是哉所謂蟾蜍擲糞自其口出者也<lb/>
<pb n="KR4h0132_WYG_541-16b"/>
　　小青傳<hi>支如增</hi>
自杜麗娘死天下有情種子絶矣以吾所聞小青殆麗<lb/>
娘後一人也小青讀牡丹亭詞嘆曰人間亦有癡於我<lb/>
豈獨傷心是小青悲夫真情種也爰作小青傳小青者<lb/>
武林某生姬也家廣陵名𤣥𤣥字小青其姓不傳姬幼<lb/>
隨母學母本閨塾師所逰多名閨故得愽覽圖書妙解<lb/>
聲律兼精諸技毎當閨秀雲集茗戰手語姬隨變酬答<lb/>
人人自失十齡時遇一老尼口授心經一過輙成誦尼<lb/>
<pb n="KR4h0132_WYG_541-17a"/>
曰是兒早慧福薄乞隨予作弟子即不許毋令識字可<lb/>
三十年活母難之十六歸生生之婦竒妬姬曲意下之<lb/>
終不恱偶隨婦逰天竺婦問西方佛無量世多専禮大<lb/>
士者何姬曰以慈悲故耳媍知諷已笑曰吾當慈悲汝<lb/>
乃徙之孤山别業誡曰非吾命郎至不得入非吾命郎<lb/>
手札至亦不得入姬往生亦不甚相顧姬悽惋無已有<lb/>
某夫人者時從姬學奕絶憐愛之而姬性好書向生索<lb/>
取不得數從夫人處借觀間賦小詞自遣對佳山水有<lb/>
<pb n="KR4h0132_WYG_541-17b"/>
所得輙作小畫生聞之每索卒不與姬又好與影語斜<lb/>
陽花際烟空水清輙臨池自照對影絮絮如問荅女奴<lb/>
窺之輙止但見眉痕惨然故嘗有瘦影自臨春水照卿<lb/>
須憐我我憐卿之句悲哉妬婦庸奴都無可語徒向牡<lb/>
丹亭說夢耶一日從媍登樓船某夫人亦在坐時同逰<lb/>
女伴見兩堤間遊冶少年馳騎但指顧相謔姬獨淡然<lb/>
凝坐或俯清流轉眄而已某夫人曰昔太白舉杯邀月<lb/>
對影三人惟太白之影可與太白飲亦惟小青之影可<lb/>
<pb n="KR4h0132_WYG_541-18a"/>
與小青對耶時婦已醉卧姬頻覷媍低語夫人曰太白<lb/>
仙才小青怨女故自不類三閭大夫索知已不得索之<lb/>
雲中之湘君妾又索湘君不得索之水中之影耳夫人<lb/>
曰子悲憤無聊政類三閭生亦類楚懐王顧不知誰為<lb/>
上官大夫也姬黙然夫人曰以三閭之才㳺諸侯何國<lb/>
不容而自令若此太史公憾之矣姬曰此三閭之為三<lb/>
閭也夫人乗間向姬曰此舟有樓汝伴我同登比登樓<lb/>
逺眺顧左右無人撫姬背曰好光景可惜虚過章臺栁<lb/>
<pb n="KR4h0132_WYG_541-18b"/>
亦倚紅樓眄韓郎走馬而子作蒲團空觀耶姬曰賈平<lb/>
章劍鋒可畏也夫人曰子誤矣平章劍鈍女平章利害<lb/>
耳少選從容諷曰子既閑儀則多技能而風流綽約復<lb/>
爾豈當墮羅刹國中吾非女俠力能脫子火坑頃言章<lb/>
臺栁子非㑹心人耶天下豈少韓君乎且彼媍即善遇<lb/>
子子終向党將軍帳下作羔酒侍兒乎姬曰夫人休矣<lb/>
妾幼夢手折一花隨風片片着水命止此矣夙業未了<lb/>
又生他想彼冥曹姻縁簿非吾如意珠再辱奚為徒供<lb/>
<pb n="KR4h0132_WYG_541-19a"/>
羣口畫描耳夫人㸃首長歎相顧良久泣下沾衣徐拭<lb/>
淚還座夫人向宗戚毎談及之無不咨嗟太息云自後<lb/>
夫人從宦逰姬益寥閴遂感疾媍命醫來仍遣婢捧藥<lb/>
至姬佯謝婢出擲藥床頭泣曰吾即不願生亦當以浄<lb/>
體皈依作劉安雞犬豈以一杯鴆斷送耶乃貽書某夫<lb/>
人曰闗頭祖帳逈隔人天官舍良辰當非寂度馳情感<lb/>
往瞻睇慈雲分燠嘘寒如依膝下糜身百體未足云酬<lb/>
姊姊姨姨無恙猶憶南樓元夜看燈諧謔姨指畫屏中<lb/>
<pb n="KR4h0132_WYG_541-19b"/>
一馮欄女曰是妖嬈兒倚風獨盼恍惚有思當是阿青<lb/>
妾亦笑指一姬曰此執拂狡鬟偷近郎側將無似姊於<lb/>
時角彩尋觀纒綿徹曙寧復知風流雲散遂有今日乎<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>者仙槎北渡斷梗南棲狺語哮聲日焉三至漸乃微<lb/>
辭含吐亦如尊㫖云云竊揆鄙衷未見其可夫屠肆菩<lb/>
心餓狸悲鼠此直快其換馬不敢辱以當爐去則弱絮<lb/>
風中往則幽蘭霜裏蘭因絮果現業誰深若便祝髪空<lb/>
門洗粧浣慮而艶思綺語觸緒紛來正恐蓮性雖胎荷<lb/>
<pb n="KR4h0132_WYG_541-20a"/>
絲難殺又未易言此也乃至逺笛哀秋孤燈聽雨雨殘<lb/>
笛歇謖謖松聲羅衣壓肌鏡無乾影朝淚鏡潮夕淚鏡<lb/>
汐今兹雞骨殆復難支痰灼肺然見粒而嘔錯情易意<lb/>
恱憎不馴老母姊弟天涯問絶嗟乎未知生樂焉知死<lb/>
悲憾促懽淹無乃非達妾少受天頴機警靈速豐兹嗇<lb/>
彼理詎無雙然而神爽有期故未應寂寂也至其淪忽<lb/>
亦匪自今結䄜以來有宵靡旦夜臺滋味諒不殊斯何<lb/>
必紫玉成烟白花飛蝶乃謂之死哉或軒車南□駐節<lb/>
<pb n="KR4h0132_WYG_541-20b"/>
維揚老母恵存如妾之受阿秦可念幸終垂憫疇昔珍<lb/>
贈悉令見殉寳鈿繡衣福星所賜可以超輪消刼耳小<lb/>
六娘先期相俟不憂無伴附呈一絶亦是鳥死鳴哀其<lb/>
詩集小像託陳媪好藏覓便馳寄身不自保何有於零<lb/>
膏冷翠乎他時放船堤下探梅山中開我西閣門坐我<lb/>
緑陰牀髣生平於響像見空帷之寂颺是耶非耶其人<lb/>
斯在嗟乎夫人明冥異路從此永辭玉腕珠顔行就塵<lb/>
土興言及此慟也如何書成未達疾益甚水粒俱絶日<lb/>
<pb n="KR4h0132_WYG_541-21a"/>
飲梨汁少許然明妝冶服擁襆欹坐雖數暈絶終不蓬<lb/>
垢偃卧也忽一日語老媪曰傳語寃業郎覔一良畫師<lb/>
來師至命寫照寫畢攬鏡熟視曰得吾形矣未得吾神<lb/>
也姑置之師易一圖進姬曰神是矣丰采未流動也昔<lb/>
杜麗娘自圖小像恐為雨為雲飛去丰采流動耳乃命<lb/>
師且坐自與老媪扇茶鐺或檢圖書或整衣褶或代調<lb/>
丹碧諸色縱其想㑹久之命寫圖圖成極妖纎之致笑<lb/>
曰可矣取供榻前爇名香設梨汁奠之曰小青小青此<lb/>
<pb n="KR4h0132_WYG_541-21b"/>
中豈有汝縁分耶撫几而泣淚雨澘澘下一慟而絶年<lb/>
纔十八耳時萬厯壬子嵗也哀哉人美於玉命薄於雲<lb/>
瓊蕋優曇人間一現欲求如杜麗娘牡丹亭畔重生安<lb/>
可得哉日向暮生踉蹌來披帷視之則容光藻逸衣態<lb/>
鮮好如生前不覺長號頓足既檢遺詩及像又一緘即<lb/>
前寄某夫人稿也讀之叙至惋痛生狂呌曰吾負卿矣<lb/>
嘔血數升婦聞恚甚趣索圖生詭以第一圖進立焚之<lb/>
又索詩詩至亦焚之廣陵散從兹絶矣悲夫楚熖誠烈<lb/>
<pb n="KR4h0132_WYG_541-22a"/>
何不以紀信誑之則罪不在婦又在生耳猶幸第二圖<lb/>
其姻戚有購得之者而姬臨卒時以花鈿數事贈老媪<lb/>
之小女襯以二紙偶為好事者所見則皆姬手蹟字亦<lb/>
澷滅細閱之得九絶句一古詩一詞殆詩草也然題亦<lb/>
不可攷嗟夫姬信情種命題亦當有致惜乎其不可攷<lb/>
也雖然詩且不全何有於題而更有逰姬别業者於壁<lb/>
間拾殘箋數寸許有字云數盡懨懨深夜雨無多也只<lb/>
得一半工夫亦姬遺墨蓋南鄉子詞而未全李易安工<lb/>
<pb n="KR4h0132_WYG_541-22b"/>
為情語不逮也而世所傳僅此併寄某夫人一絶及一<lb/>
緘耳嗟乎麗娘幀首數言便足千古亦何必吐盡竒葩<lb/>
供人長玩耶不然脫小青臨卒不以花鈿贈人而彼畫<lb/>
師寫照落筆便肖則遺照殘箋且盡歸妬媍刼火又安<lb/>
得桃花一瓣流出人間也哉<lb/>
　<lb/>
　<lb/>
　文章辨體彙選巻五百四十一<lb/>
<pb n="KR4h0132_WYG_541-23a"/>
欽定四庫全書<lb/>
　文章辨體彚選巻五百四十一<lb/>
　　　　　　　　　　　　明　賀復徵　編<lb/>
傳十四<lb/>
　　徐文長傳<hi>明袁宏道</hi>
徐渭字文長為山隂諸生聲名籍甚薛公蕙校越時竒<lb/>
其才有國士之目然數竒屢試輒蹷中丞胡公宗憲聞<lb/>
之客諸幕文長毎見則葛衣烏巾縱譚天下事胡公大<lb/>
<pb n="KR4h0132_WYG_541-23b"/>
喜是時公督數邊兵威振東南介胄之士膝語蛇行不<lb/>
敢舉頭而文長以部下一諸生傲之議者方之劉真長<lb/>
杜少陵云㑹得白鹿屬文長作表表上永陵喜公以是<lb/>
益竒之一切䟽記皆出其手文長自負才略好竒計談<lb/>
兵多中視一世士無可當意者然竟不偶文長既已不<lb/>
得志於有司遂乃放浪麯糵恣情山水走齊魯燕趙之<lb/>
地窮覽朔漠其所見山奔海立沙起雲行風鳴樹偃幽<lb/>
谷大都人物鳥魚一切可驚可愕之狀一一皆達之於<lb/>
<pb n="KR4h0132_WYG_541-24a"/>
詩其胸中又有勃然不可磨滅之氣英雄失路托足無<lb/>
門之悲故其為詩如嗔如笑如水鳴峽如種出土如寡<lb/>
婦之夜哭羈人之寒起雖其體格時有卑者然匠心獨<lb/>
出有王者氣非彼巾幗而事人者所敢望也文有卓識<lb/>
氣沉而法嚴不以模擬損才不以議論傷格韓曽之流<lb/>
亞也文長既雅不與時調合當時所謂騷壇主盟者文<lb/>
長皆叱而奴之故其名不出於越悲夫喜作書筆意奔<lb/>
放如其詩蒼勁中姿媚躍出歐陽公所謂妖韶女老自<lb/>
<pb n="KR4h0132_WYG_541-24b"/>
有餘態者也間以其餘旁溢為花鳥皆超逸有致卒以<lb/>
疑殺其繼室下獄論死張太史元汴力解乃得出晩年<lb/>
憤益深佯狂益甚顯者至門或拒不納時携錢至酒肆<lb/>
呼下𨽻與飯或自持斧擊破其頭血流被面頭骨皆折<lb/>
揉之有聲或以利錐錐其兩耳深入寸餘竟不得死周<lb/>
望言晩嵗詩文益竒無刻本集藏於家余同年有官越<lb/>
者托以抄録今未至余所見者徐文長集闕編二種而<lb/>
已然文長竟以不得志於時抱憤而卒<lb/>
<pb n="KR4h0132_WYG_541-25a"/>
石公曰先生數竒不已遂為狂疾狂疾不已遂為囹圄<lb/>
古今文人牢騷困苦未有若先生者也雖然胡公間世<lb/>
豪傑永陵英主幕中禮數異等是胡公知有先生矣表<lb/>
上人主恱是人主知有先生矣獨身未貴耳先生詩文<lb/>
掘起一掃近代蕪穢之習百世而下自有定論胡為不<lb/>
遇哉梅客生長寄余書曰文長吾老友病竒於人人竒<lb/>
於詩余謂文長無之而不竒者也無之而不竒斯無之<lb/>
而不竒也悲夫<lb/>
<pb n="KR4h0132_WYG_541-25b"/>
　　張聖清傳<hi>陳繼儒</hi>
張聖清諱積源上海龍華人按察使七澤公之仲子也<lb/>
君生秀慧弱不勝衣十齡誦詩騷十二嫺經術神阿熊<lb/>
令君淇園楊侍御試而器之補諸生髙等舉體無凡寄<lb/>
情不近望見者如鷗拳秋水鶴唳寥天莫得喻其意也<lb/>
七澤公以秋官出守姑蔑尋憲粤西壬子入賀挈君北<lb/>
行俾㳺國學以便往來省覲母徐淑人患中滿君稱藥<lb/>
量水揣色聴聲惟恐跬步離左右禱醫得虎頭人語躬<lb/>
<pb n="KR4h0132_WYG_541-26a"/>
延顧叟三劑而瘳禮諸伯叔如父撫季弟孤姪暱如良<lb/>
友巧如導師見緇素負隠匿不急為噍讓涕泣引諫宻<lb/>
祈改絃七澤公亷于官君鮮餘鏹客有以緩急告者以<lb/>
法書名畫售者強半質貸應之否則惘常累日性度淹<lb/>
雅能與物無忤而德矩湛然絶不見縱情誕節亦不聞<lb/>
以雌黃堅白鳴至於謁長吏㳺大人華裾細馬追亡逐<lb/>
走于少年之場君非特堅塞耳輪且不欲安之眉睫上<lb/>
矣嘗借余手批南北史為丹鉛塗乙不輕放一字其他<lb/>
<pb n="KR4h0132_WYG_541-26b"/>
摘録異書不勝紀搆竹安齋又搆兩隠軒因詠雨中三<lb/>
友詠閒中好其詩清真娟秀倣陶白詞亦不減柳七郎<lb/>
規造一舟名自在天凡釣竿詩巻薫籠隠囊以至罍洗<lb/>
管絃之屬畢具客至命酌清酒一觴枯碁一局醉則命<lb/>
侍兒迦陵弄新聲君按牙以紫簫和之𣺌𣺌度烟際而<lb/>
去七澤公有小舟曰載石父子常相尾出逰而君獨時<lb/>
時入東余訪余揚撿典墳討論桂木申旦徹夜彼我忘<lb/>
疲辛酉適越次皂林遇舟子争道篙穿君頰旁墮二齒<lb/>
<pb n="KR4h0132_WYG_541-27a"/>
君嘆曰此宿業勿創之投謁雲棲塔受殺戒過十八澗<lb/>
買瘦藤磊砢多竒數之正得十八節遂名杖為十八澗<lb/>
挾此復㳺草蕩中央夾山漾而歸時七澤公移家龍華<lb/>
故里君築室三楹嚴事旃檀古先生像一似浮圖法俄<lb/>
匝嵗困肺疾𠻳嗑嗑喘不續吁迦陵宛轉抱掖者百端<lb/>
請代請殉君不起歿于樂無知齋中有遺令曰肯休録<lb/>
録云擇偦勿太急立後勿太早經營兩親夀藏勿太遲<lb/>
家産半贍宗人半作善事生平玩好分贈親知而笠杖<lb/>
<pb n="KR4h0132_WYG_541-27b"/>
杯筯則以遺眉道人為訣眉道人捧次哭失聲兒曹驚<lb/>
怪數年來不彈此泪久矣嗚呼痛哉君事七澤公有至<lb/>
行又有苦心槖恥而不使見窘容神<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而不使見病態<lb/>
情深而不使見悼亡詩一痛也䟤跋名塲三戰三北雖<lb/>
瓦注功名而微抱牛衣貂裘之感二痛也詩文吾見其<lb/>
進未見其止不噉名不市交推重於吾曹而遺賞于通<lb/>
都大邑三痛也中郎有女伯道無兒四痛也聞廣寧破<lb/>
岸幘絞衣彎弧學射于山中氣吞并州健俠兒而不意<lb/>
<pb n="KR4h0132_WYG_541-28a"/>
命脆蛛絲蛻同蜩甲五痛也君嘗戲謂我洞曉聲律類<lb/>
戴顒若遇宋文當給聲伎一部好皷枻垂綸類張志和<lb/>
若遇唐𤣥宗當賜樵青釣童今釣童無恙而樵青化為<lb/>
彩雲隨風颺去吾豈復有意人世哉君蓋指白下姬幽<lb/>
妍也幽妍予别有傳傳成書一通并焚君柩前諾乃載<lb/>
拜三酹酒洒泣而後行<lb/>
　　白雲先生傳<hi>鍾惺</hi>
白雲先生陳昻者字雲仲福建莆田黃石街人也所居<lb/>
<pb n="KR4h0132_WYG_541-28b"/>
所至人皆不知其何許人自隠于詩性命以之獨與馬<lb/>
公子用昭善先生詩所謂自天亡我友者即其人也其<lb/>
後莆田中倭城且破先生領妻子奔豫章織草履為日<lb/>
不給繼之以卜汎彭蠡憇匡廬山觀陶令之迹皆有詩<lb/>
已入楚由江陵入蜀附僧舟傭爨以往至亦輙傭於僧<lb/>
遂遍歴三峽劍門之勝登峨嵋焉所傭僧輒死反自蜀<lb/>
寓江陵松滋公安巴陵諸處至金陵姚太守稍客之給<lb/>
居食久之姚太守亦死無所依仍賣卜秦淮或自榜片<lb/>
<pb n="KR4h0132_WYG_541-29a"/>
紙於扉為人傭作詩文其巷中人有小小慶弔持百錢<lb/>
斗米與之輙隨所求以應無則又賣卜或雜以織履而<lb/>
林古度與其兄楙者寓居金陵一日兄弟過其門見所<lb/>
榜片紙於扉者色有異交入其室問知為莆田人頗述<lb/>
其平生一扉之内席牀缶竈敗紙退筆錯處其中檢文<lb/>
詩誦之是時古度雖年少頗曉其大意稱之毎稱其一<lb/>
詩輙反面向壁流涕悲咽至於失聲其後毎過門輙袖<lb/>
餅餌食之輙喜復出其詩泣如前居數年竟窮以死其<lb/>
<pb n="KR4h0132_WYG_541-29b"/>
子倉皇出覔棺衣舁之中野古度兄弟急走索其集無<lb/>
所得得先生手書五言今體一帙五言今體者五言律<lb/>
排律也其詩予莫能名其自序略云昻壯夫時尤嗜五<lb/>
言弟家貧無多古書得王右丞即誦讀右丞得杜工部<lb/>
即誦讀工部閑取其所中規中矩者時或一周旋之又<lb/>
時或一折旋之含筆腐毫研精殫思今觀其五言律七<lb/>
百首則先生所學所得實録實際盡此數言矣其云末<lb/>
一巻為排律亦不存蓋謝生兆申云先生有集十六巻<lb/>
<pb n="KR4h0132_WYG_541-30a"/>
在江浦族人家或亦有據今刻其存者以次購之論曰<lb/>
明自有詩而二三君子者自有其明詩何隘也畫地為<lb/>
限不得入自縉紳士夫詩的的有本末者非其所交逰<lb/>
品目不使得見於世者多矣况老賤晦辱之尤如陳昻<lb/>
者乎近有徐渭宋登春皆以窮而顯晦於詩詩皆遜昻<lb/>
然未有如昻之窮者也予嘗黙思公織履賣卜傭爨傭<lb/>
書時胸中皆作何想其視世人紛紛藉藉過乎其前者<lb/>
眼中皆以為何物求其意象所在而不得吾友張慎言<lb/>
<pb n="KR4h0132_WYG_541-30b"/>
曰自今入市門見賣菜傭皆宜物色之恐有如白雲先<lb/>
生其人者甚矣有激乎其言之也<lb/>
　　李温陵傳<hi>袁中道</hi>
李温陵者名載䞇少舉孝亷以道逺不再上公車為校<lb/>
官徘徊郎署間後為姚安太守公為人中燠外冷丰骨<lb/>
稜稜性甚卞急好面折人過士非叅其神契者不與言<lb/>
強力任性不強其意之所不欲初未知學有道學先生<lb/>
語之曰公怖死否公曰死矣安得不怖曰公既怖死何<lb/>
<pb n="KR4h0132_WYG_541-31a"/>
不學道學道所以免生死也公曰有是哉遂潜心道妙<lb/>
久之自有所契超於語言文字之表諸執筌蹄者了不<lb/>
能及為政守法令清簡不言而治每至伽籃判了公事坐<lb/>
堂皇上或寘名僧其間簿書有隙即與叅論虚𤣥人皆<lb/>
怪之公亦不顧禄俸之外了無長物久之厭圭組遂入<lb/>
雞足山閱龍藏不出御史劉維竒其節疏令致仕以歸<lb/>
初與楚黃安耿子庸善罷郡遂不歸曰我老矣得一二<lb/>
勝友終日晤言以遣餘日即為至快何必故鄉也遂携<lb/>
<pb n="KR4h0132_WYG_541-31b"/>
妻女客黃安中年得數男皆不育體素癯澹於聲色又<lb/>
癖潔惡近婦人故雖無子不置妾婢後妻女欲歸趣歸<lb/>
之自稱流寓客子既無家累又斷俗縁叅求乘理極其<lb/>
超越剔膚見骨逈絶理路出為議論皆為劍刀上事獅<lb/>
子迸乳香象絶流發詠孤髙少有酧其機者子庸死公<lb/>
遂至麻城龍潭湖上與僧無念周友山丘坦之楊定見<lb/>
聚閉門下鍵日以讀書為事性愛掃地數人縳帚不給<lb/>
衿裾浣洗極其鮮潔拭面拂身有同水淫不喜俗客客<lb/>
<pb n="KR4h0132_WYG_541-32a"/>
不獲辭而至但一交手即令之逺坐嫌其臭味其忻賞<lb/>
者鎮日言笑意所不契寂無一語所讀書皆抄冩為善<lb/>
本東國之秘語西方之靈文離騷馬班之篇陶謝柳杜<lb/>
之詩下至稗官小說之竒宋元名人之曲雪藤丹筆逐<lb/>
字讐校肌襞理分時出新意其為文不阡不陌抒其胸<lb/>
中之獨見精光凜凜不可迫視詩不多作大有神境亦<lb/>
喜作書毎研墨伸紙則解衣大呌作免起鶻落之狀其<lb/>
得意者亦甚可愛瘦勁險絶鐵腕萬鈞骨稜稜紙上一<lb/>
<pb n="KR4h0132_WYG_541-32b"/>
日惡頭瘡倦於梳櫛遂去其髪獨存鬢鬚公氣既激昻<lb/>
行復詭異斥異端者日益側目與耿公往復辨論毎一<lb/>
札累累萬言發道學之隠情風雨江波讀之者髙其識<lb/>
欽其才畏其筆始有以幻語聞當事當事者逐之於時<lb/>
左轄劉公東星迎公武昌舍蓋公之堂自後屢歸屢逰<lb/>
劉公迎之沁水梅中丞迎之雲中而焦公弱侯迎之秣<lb/>
陵無可復歸麻城時又有以幻語聞當事當事者又誤<lb/>
信而逐之火其蘭若而馬御史經綸遂躬迎之於北通<lb/>
<pb n="KR4h0132_WYG_541-33a"/>
州又會當事者欲刋異端以正文體疏論之遣金吾緹<lb/>
騎逮公初公病病中復定所作易因其名曰九正易因<lb/>
常曰我得九正易因成死快矣易因成病轉甚至是逮<lb/>
者至邸舍囱囱公以問馬公馬公曰衛士至公力疾起<lb/>
行數步大聲曰是為我也為我取門片來遂卧其上疾<lb/>
呼曰速行我罪人也不宜留馬公願從公曰逐臣不入<lb/>
城制也且君有老父在馬公曰朝廷以先生為妖人我<lb/>
藏妖人者也死則俱死耳終不令先生往而已獨留馬<lb/>
<pb n="KR4h0132_WYG_541-33b"/>
公卒同行至通州城外都門之牘尼馬公行者紛至其<lb/>
僕數十人奉其父命泣留之馬公不聽竟與公偕明日<lb/>
大金吾寘訊侍者掖而入卧於堦上金吾曰若何以妄<lb/>
著書公曰罪人著書甚多具在於聖教有益無損大金<lb/>
吾笑其崛強獄竟無所寘詞大略止回籍耳久之㫖不<lb/>
下公於獄舍中作詩讀書自如一日呼侍者薙髪侍者<lb/>
去遂持刀自割其喉氣不絶者兩日侍者問和尚痛否<lb/>
以指書其手曰不痛又問曰和尚何自割書曰七十老<lb/>
<pb n="KR4h0132_WYG_541-34a"/>
翁何所求遂絶時馬公以事緩歸覲其父至是聞而傷<lb/>
之曰吾䕶持不謹以致於斯也傷哉乃歸其骸於通為<lb/>
之大治塚墓營佛刹云公素不愛著書初與耿公辨論<lb/>
之語多為掌記者所録遂裒之為焚書後以時義詮聖<lb/>
賢深㫖為說書最後理其先所詮次之史焦公等刻之<lb/>
於南京是為藏書蓋公於誦讀之暇尤愛讀史於古人<lb/>
作用之妙大有所窺以為世道安危治亂之機捷於呼<lb/>
吸微於縷黍世之小人既僥倖喪人之國而世之君子<lb/>
<pb n="KR4h0132_WYG_541-34b"/>
理障太多名心大重䕶惜太甚為格套局面所拘不知<lb/>
古人清浄無為行所無事之㫖與藏身忍垢委曲周旋<lb/>
之用使君子不能以用小人而小人得以制君子故往<lb/>
往明而不晦激而不平以至於亂而世儒觀古人之跡<lb/>
又慨繩以一切之法不能虚心平氣求短於長見瑕於<lb/>
瑜好不知惡惡不知美至於今接響傳聲其觀場逐塊<lb/>
之見已入人之骨髓而不可破於是上下數千年之間<lb/>
别出手眼凡古所稱為大君子者有時攻其所短而所<lb/>
<pb n="KR4h0132_WYG_541-35a"/>
稱為小人不足齒者有時不沒其所長其意大都在於<lb/>
黜虚文求實用舍皮毛見神骨去浮理揣人情即矯枉<lb/>
之過不無偏有重輕而舍其批駁謔笑之語細心讀之<lb/>
其破的中竅之處大有補於世道人心而人遂以為得<lb/>
罪於名教比之毁聖叛道則已過矣昔馬遷班固各以<lb/>
意見為史馬遷先黃老後六經退處士進逰俠當時非<lb/>
之而班固亦排守節鄙正直後世監二史之弊汰其意<lb/>
見一一歸之醇正然二家之書若揭目月而唐宋之史<lb/>
<pb n="KR4h0132_WYG_541-35b"/>
讀不終篇而已兀然作欠伸狀何也豈非以獨見之處<lb/>
即其精光之不可磨滅者與且夫今之言汪洋自恣莫<lb/>
如莊子然未有因讀莊子而汪洋自恣者也即汪洋自<lb/>
恣之人又未必讀莊子也今之言天性刻薄莫如韓子<lb/>
然未有因讀韓子而天性刻薄者也即天性刻薄之人<lb/>
亦未讀韓子也自有此二書以來讀莊子者撮其勝韻<lb/>
超然名利之外者代不乏人而申韓之書得其信賞必<lb/>
罰者亦足以強主而尊朝廷即醇正如諸葛亦手寫之<lb/>
<pb n="KR4h0132_WYG_541-36a"/>
以進後主何嘗以意見少駮遂盡廢之哉夫六經洙泗<lb/>
之書粱肉也世之食粱肉太多者亦能留滯而成痞故<lb/>
醫者以大黃蜀豆㵼其積穢然後脾胃復而無病九賔<lb/>
之筵雞豚羊魚相繼而進至於海錯若江瑶柱之屬弊<lb/>
吻裂舌而人思一朶頥則謂公之書謂消積導滯之書<lb/>
可謂是世間一種珍竒不可無一不可有二之書亦可<lb/>
特其出之也太蚤故觀者之成心不化而指摘生焉然<lb/>
而窮公之所以罹禍又不自書中來也大都公之為人<lb/>
<pb n="KR4h0132_WYG_541-36b"/>
真有不可知者本絶意仕進也而専譚用世之略謂天<lb/>
下事决非好名小儒之所能為本狷潔自厲操若氷霜<lb/>
人也而深惡枯清自矜刻薄瑣細者謂其害必在子孫<lb/>
本屏絶聲色視情慾如糞土人也而愛憐光景於花月<lb/>
兒女之情狀亦極其賞玩若借以文其寂寞本多怪少<lb/>
可與物不和人也而於士之有一長一能者傾注愛慕<lb/>
自以為不如本息機忘世槁木死灰人也而於古之忠<lb/>
臣義士俠兒劍客存亡雅宜生死交情讀其遺事為之<lb/>
<pb n="KR4h0132_WYG_541-37a"/>
咋指砍案投袂而起泣淚橫流痛哭滂沱而不自禁若<lb/>
夫骨堅金石氣薄雲天言有觸而必吐意無往而不伸<lb/>
排榻勝已跌宕王公孔文舉調魏武若稚子稽叔夜視<lb/>
鍾㑹如奴𨽻鳥巢可覆不改其鳳味鸞翮可鎩不馴其<lb/>
龍性斯所由焚芝鋤蕙啣刀若盧者也嗟乎才太髙氣<lb/>
太豪不能理照溷俗若就囹圄慚柳下而愧孫登可惜<lb/>
也夫可戒之夫公晩年讀易著書曰九正易因意者公<lb/>
於易大有得舍亢入謙而今遂老矣逝矣公所表章之<lb/>
<pb n="KR4h0132_WYG_541-37b"/>
書若陽明先生年譜及龍溪語録其類多不可悉記云<lb/>
外史袁中道曰公之於温陵也學之否予曰雖好之不<lb/>
學之也其人不能學者有五不願學者有三公為士居<lb/>
官清節凜凜而吾輩隨來輙受操同中人一不能學也<lb/>
公不入季女之室不登冶童之牀而吾輩不斷情慾未<lb/>
絶嬖寵二不能學也公深入至道見其大者而吾輩株<lb/>
守文字不得𤣥㫖三不能學也公自少至老惟知讀書<lb/>
而吾輩汨沒塵縁不親韋編四不能學也公直氣勁節<lb/>
<pb n="KR4h0132_WYG_541-38a"/>
不為人屈而吾輩怯弱隨人俯仰五不能學也若好剛<lb/>
使氣快意恩讐意所不可動筆之書不願學者一矣既<lb/>
已離仕而隠即宜遁迹名山而乃徘徊人世禍逐名起<lb/>
不願學者二矣急乘緩戒細行不修任情適口鸞刀狼<lb/>
藉不願學者三矣夫其所不能學者將終身不能學而<lb/>
其不願學者斷斷乎其不學之也故曰雖好之不學之<lb/>
也若夫幻人之譚聞其既已髠髪仍冠進賢八十之年<lb/>
不忘欲想者有是哉所謂蟾蜍擲糞自其口出者也<lb/>
<pb n="KR4h0132_WYG_541-38b"/>
　　小青傳<hi>支如增</hi>
自杜麗娘死天下有情種子絶矣以吾所聞小青殆麗<lb/>
娘後一人也小青讀牡丹亭詞嘆曰人間亦有癡於我<lb/>
豈獨傷心是小青悲夫真情種也爰作小青傳小青者<lb/>
武林某生姬也家廣陵名𤣥𤣥字小青其姓不傳姬幼<lb/>
隨母學母本閨塾師所逰多名閨故得愽覽圖書妙解<lb/>
聲律兼精諸技毎當閨秀雲集茗戰手語姬隨變酬答<lb/>
人人自失十齡時遇一老尼口授心經一過輙成誦尼<lb/>
<pb n="KR4h0132_WYG_541-39a"/>
曰是兒早慧福薄乞隨予作弟子即不許毋令識字可<lb/>
三十年活母難之十六歸生生之婦竒妬姬曲意下之<lb/>
終不恱偶隨婦逰天竺婦問西方佛無量世多専禮大<lb/>
士者何姬曰以慈悲故耳媍知諷已笑曰吾當慈悲汝<lb/>
乃徙之孤山别業誡曰非吾命郎至不得入非吾命郎<lb/>
手札至亦不得入姬往生亦不甚相顧姬悽惋無已有<lb/>
某夫人者時從姬學奕絶憐愛之而姬性好書向生索<lb/>
取不得數從夫人處借觀間賦小詞自遣對佳山水有<lb/>
<pb n="KR4h0132_WYG_541-39b"/>
所得輙作小畫生聞之每索卒不與姬又好與影語斜<lb/>
陽花際烟空水清輙臨池自照對影絮絮如問荅女奴<lb/>
窺之輙止但見眉痕惨然故嘗有瘦影自臨春水照卿<lb/>
須憐我我憐卿之句悲哉妬婦庸奴都無可語徒向牡<lb/>
丹亭說夢耶一日從媍登樓船某夫人亦在坐時同逰<lb/>
女伴見兩堤間遊冶少年馳騎但指顧相謔姬獨淡然<lb/>
凝坐或俯清流轉眄而已某夫人曰昔太白舉杯邀月<lb/>
對影三人惟太白之影可與太白飲亦惟小青之影可<lb/>
<pb n="KR4h0132_WYG_541-40a"/>
與小青對耶時婦已醉卧姬頻覷媍低語夫人曰太白<lb/>
仙才小青怨女故自不類三閭大夫索知已不得索之<lb/>
雲中之湘君妾又索湘君不得索之水中之影耳夫人<lb/>
曰子悲憤無聊政類三閭生亦類楚懐王顧不知誰為<lb/>
上官大夫也姬黙然夫人曰以三閭之才㳺諸侯何國<lb/>
不容而自令若此太史公憾之矣姬曰此三閭之為三<lb/>
閭也夫人乗間向姬曰此舟有樓汝伴我同登比登樓<lb/>
逺眺顧左右無人撫姬背曰好光景可惜虚過章臺栁<lb/>
<pb n="KR4h0132_WYG_541-40b"/>
亦倚紅樓眄韓郎走馬而子作蒲團空觀耶姬曰賈平<lb/>
章劍鋒可畏也夫人曰子誤矣平章劍鈍女平章利害<lb/>
耳少選從容諷曰子既閑儀則多技能而風流綽約復<lb/>
爾豈當墮羅刹國中吾非女俠力能脫子火坑頃言章<lb/>
臺栁子非㑹心人耶天下豈少韓君乎且彼媍即善遇<lb/>
子子終向党將軍帳下作羔酒侍兒乎姬曰夫人休矣<lb/>
妾幼夢手折一花隨風片片着水命止此矣夙業未了<lb/>
又生他想彼冥曹姻縁簿非吾如意珠再辱奚為徒供<lb/>
<pb n="KR4h0132_WYG_541-41a"/>
羣口畫描耳夫人㸃首長歎相顧良久泣下沾衣徐拭<lb/>
淚還座夫人向宗戚毎談及之無不咨嗟太息云自後<lb/>
夫人從宦逰姬益寥閴遂感疾媍命醫來仍遣婢捧藥<lb/>
至姬佯謝婢出擲藥床頭泣曰吾即不願生亦當以浄<lb/>
體皈依作劉安雞犬豈以一杯鴆斷送耶乃貽書某夫<lb/>
人曰闗頭祖帳逈隔人天官舍良辰當非寂度馳情感<lb/>
往瞻睇慈雲分燠嘘寒如依膝下糜身百體未足云酬<lb/>
姊姊姨姨無恙猶憶南樓元夜看燈諧謔姨指畫屏中<lb/>
<pb n="KR4h0132_WYG_541-41b"/>
一馮欄女曰是妖嬈兒倚風獨盼恍惚有思當是阿青<lb/>
妾亦笑指一姬曰此執拂狡鬟偷近郎側將無似姊於<lb/>
時角彩尋觀纒綿徹曙寧復知風流雲散遂有今日乎<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>者仙槎北渡斷梗南棲狺語哮聲日焉三至漸乃微<lb/>
辭含吐亦如尊㫖云云竊揆鄙衷未見其可夫屠肆菩<lb/>
心餓狸悲鼠此直快其換馬不敢辱以當爐去則弱絮<lb/>
風中往則幽蘭霜裏蘭因絮果現業誰深若便祝髪空<lb/>
門洗粧浣慮而艶思綺語觸緒紛來正恐蓮性雖胎荷<lb/>
<pb n="KR4h0132_WYG_541-42a"/>
絲難殺又未易言此也乃至逺笛哀秋孤燈聽雨雨殘<lb/>
笛歇謖謖松聲羅衣壓肌鏡無乾影朝淚鏡潮夕淚鏡<lb/>
汐今兹雞骨殆復難支痰灼肺然見粒而嘔錯情易意<lb/>
恱憎不馴老母姊弟天涯問絶嗟乎未知生樂焉知死<lb/>
悲憾促懽淹無乃非達妾少受天頴機警靈速豐兹嗇<lb/>
彼理詎無雙然而神爽有期故未應寂寂也至其淪忽<lb/>
亦匪自今結䄜以來有宵靡旦夜臺滋味諒不殊斯何<lb/>
必紫玉成烟白花飛蝶乃謂之死哉或軒車南□駐節<lb/>
<pb n="KR4h0132_WYG_541-42b"/>
維揚老母恵存如妾之受阿秦可念幸終垂憫疇昔珍<lb/>
贈悉令見殉寳鈿繡衣福星所賜可以超輪消刼耳小<lb/>
六娘先期相俟不憂無伴附呈一絶亦是鳥死鳴哀其<lb/>
詩集小像託陳媪好藏覓便馳寄身不自保何有於零<lb/>
膏冷翠乎他時放船堤下探梅山中開我西閣門坐我<lb/>
緑陰牀髣生平於響像見空帷之寂颺是耶非耶其人<lb/>
斯在嗟乎夫人明冥異路從此永辭玉腕珠顔行就塵<lb/>
土興言及此慟也如何書成未達疾益甚水粒俱絶日<lb/>
<pb n="KR4h0132_WYG_541-43a"/>
飲梨汁少許然明妝冶服擁襆欹坐雖數暈絶終不蓬<lb/>
垢偃卧也忽一日語老媪曰傳語寃業郎覔一良畫師<lb/>
來師至命寫照寫畢攬鏡熟視曰得吾形矣未得吾神<lb/>
也姑置之師易一圖進姬曰神是矣丰采未流動也昔<lb/>
杜麗娘自圖小像恐為雨為雲飛去丰采流動耳乃命<lb/>
師且坐自與老媪扇茶鐺或檢圖書或整衣褶或代調<lb/>
丹碧諸色縱其想㑹久之命寫圖圖成極妖纎之致笑<lb/>
曰可矣取供榻前爇名香設梨汁奠之曰小青小青此<lb/>
<pb n="KR4h0132_WYG_541-43b"/>
中豈有汝縁分耶撫几而泣淚雨澘澘下一慟而絶年<lb/>
纔十八耳時萬厯壬子嵗也哀哉人美於玉命薄於雲<lb/>
瓊蕋優曇人間一現欲求如杜麗娘牡丹亭畔重生安<lb/>
可得哉日向暮生踉蹌來披帷視之則容光藻逸衣態<lb/>
鮮好如生前不覺長號頓足既檢遺詩及像又一緘即<lb/>
前寄某夫人稿也讀之叙至惋痛生狂呌曰吾負卿矣<lb/>
嘔血數升婦聞恚甚趣索圖生詭以第一圖進立焚之<lb/>
又索詩詩至亦焚之廣陵散從兹絶矣悲夫楚熖誠烈<lb/>
<pb n="KR4h0132_WYG_541-44a"/>
何不以紀信誑之則罪不在婦又在生耳猶幸第二圖<lb/>
其姻戚有購得之者而姬臨卒時以花鈿數事贈老媪<lb/>
之小女襯以二紙偶為好事者所見則皆姬手蹟字亦<lb/>
澷滅細閱之得九絶句一古詩一詞殆詩草也然題亦<lb/>
不可攷嗟夫姬信情種命題亦當有致惜乎其不可攷<lb/>
也雖然詩且不全何有於題而更有逰姬别業者於壁<lb/>
間拾殘箋數寸許有字云數盡懨懨深夜雨無多也只<lb/>
得一半工夫亦姬遺墨蓋南鄉子詞而未全李易安工<lb/>
<pb n="KR4h0132_WYG_541-44b"/>
為情語不逮也而世所傳僅此併寄某夫人一絶及一<lb/>
緘耳嗟乎麗娘幀首數言便足千古亦何必吐盡竒葩<lb/>
供人長玩耶不然脫小青臨卒不以花鈿贈人而彼畫<lb/>
師寫照落筆便肖則遺照殘箋且盡歸妬媍刼火又安<lb/>
得桃花一瓣流出人間也哉<lb/>
　<lb/>
　<lb/>
　文章辨體彙選巻五百四十一<lb/>
</p>
<p>
</p>
  </div>
</body>
</text>
</TEI>
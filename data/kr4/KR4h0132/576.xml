<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選五百七十六</head> <lb/>
    <p>
<pb n="KR4h0132_WYG_576-1a"/>
欽定四庫全書<lb/>
　文章辨體彚選五百七十六<lb/>
　　　　　　　　　　　　明　賀復徴　編<lb/>
記十七<lb/>
　　遊棲賢院觀三峽橋記<hi>明王褘</hi>
五老峰於廬山為西面即郡治北望峯如屏障蔽其後<lb/>
違郡治北行二十里轉五老東入巖谷中棲賢寺在焉<lb/>
余舊讀蘇次公棲賢寺僧堂記云棲賢谷中多大石岌<lb/>
<pb n="KR4h0132_WYG_576-1b"/>
嶪相向水行石間其聲如雷霆如千乘車行者振掉不<lb/>
能自持雖三峽之險不過也故其橋曰三峽度橋而東<lb/>
依山循水水平如白練橫觸巨石滙為大車輪流轉洶<lb/>
湧窮水之變寺據其上游右倚石壁左附流水石壁之<lb/>
趾僧堂在焉狂峯怪石翔舞於簷上每大風雨至堂中<lb/>
之人疑將壓焉問于習廬山者曰雖兹山之勝棲賢葢<lb/>
以一二數矣又聞蘇長公云廬山竒勝處不可勝紀獨<lb/>
開先漱玉亭棲賢三峽橋為二勝棲賢寺於是廢已久<lb/>
<pb n="KR4h0132_WYG_576-2a"/>
有僧曰惟賢頗通世間法余俾之住棲賢寺既結屋山<lb/>
中乃使來告余游至谷口日卓午矣未至橋十許步石<lb/>
巖下觀陸羽泉乃至橋上俯視磵底亡慮千百尺或云<lb/>
以瓶貯水五升許從瓶嘴中瀉岀縷縷下注瓶竭水乃<lb/>
注澗底欲試之不果又云橋魯班造葢謂堅緻壯竒惟<lb/>
班乃能造耳非謂真造於班也距橋北十許丈有大石<lb/>
方整状如棺横亘澗底相傳嘗有孽蛟從谷中岀水怒<lb/>
湧勢將壞橋時主僧有道行叱神挽此石扼之蛟退橋<lb/>
<pb n="KR4h0132_WYG_576-2b"/>
得不壞過橋北轉行百許步澗水至是滙為深潭有龍<lb/>
蟄焉蘇長公詩所謂玉淵神龍近即指此也又相傳昔<lb/>
寺僧嘗浸甑潭上俄失所在後有人從湖南來云甑從<lb/>
洞庭湖上岀甑上有棲賢寺可騐故知此潭下通湖南<lb/>
也此其言皆誑誕不足信已乃徑造賢公新屋下法堂<lb/>
故址也至是五老峰乃截然左岀寺顧在峰後日方熾<lb/>
忽雲從谷中起俄頃雨已至有風南來雨復旋散日光<lb/>
穿雲斜照峯上巖谷石濕芒采相射宛然金芙蓉也明<lb/>
<pb n="KR4h0132_WYG_576-3a"/>
日謁赤眼禪師塔塔距寺北行又十許里巖谷深絶處<lb/>
也棲賢寺實禪師所創道塲<lb/>
　　開先寺觀瀑布記<hi>王褘</hi>
廬山南北瀑布以十數獨開先寺最勝開先瀑布有二<lb/>
其一曰馬尾泉其一在馬尾泉東岀自雙劒香爐兩峯<lb/>
間為尤勝或曰瀑布之源昔人未有窮之者或曰水岀<lb/>
山絶頂衝激入深洞西入康王谷為水簾東岀香爐峯<lb/>
則為瀑布也十一月十八日日南至余約郡守吕侯肩<lb/>
<pb n="KR4h0132_WYG_576-3b"/>
輿十數里至開先主僧志一作丈室未成邀坐茅屋中<lb/>
乃訪潄玉亭却至龍潭石峽口由寺至亭可二百步由<lb/>
亭至峽口僅數十步葢自逺觀之瀑布岀自兩峯間如<lb/>
㵼天半由近而觀則二瀑下注滙為重潭潭水岀石峽<lb/>
乃為溪循山足東流以入於彭蠡當峽口仰望但見從<lb/>
潭中岀巖谷回互二瀑所從來不可復見矣峽石上刻<lb/>
青玉峽及第一山字大二尺米芾書也石間多題名石<lb/>
泐字畫淺初不可悉辨命左右掬水沃之字乃見大率<lb/>
<pb n="KR4h0132_WYG_576-4a"/>
宋南渡後人其人無聞者居多可識者纔十二三因慨<lb/>
君子惟植節砥行乃可不朽茍不岀此雖託名崖石未<lb/>
久人不之識矣又從石壁間讀淳熈中郡守禱雨神龍<lb/>
示現事一公為余言歳春夏交大雨後潭遽溢盡滌去<lb/>
積葉墜梗謂之龍洗潭或歳旱禱雨者於潭中輒應回<lb/>
坐亭阯上亭廢已久亭下池亦為石所堙初寺僧作石<lb/>
霤引潭水至寺給庖湢又鑿石作此池即蘇長公賦詩<lb/>
處也徑八九尺霤水從潭上來流入池乃從池中復入<lb/>
<pb n="KR4h0132_WYG_576-4b"/>
霤以去而石霤亦半廢明年三月二十六日雨初霽郡<lb/>
中又無事復約諸公遊焉比抵寺諸公皆先詣一公余<lb/>
獨徑往潭下坐石上瀑布方怒㵼奔騰盪激聲震如萬<lb/>
雷令人心怖神悸股戰慄不休頃焉諸君至見余獨坐<lb/>
又顔色變皆拍手呼大笑然水聲澒洞呼笑聲亦不聞<lb/>
也寺僧云龍適洗潭矣於是一公丈室已完又作竹筧<lb/>
接石霤引水過階除下清駛極可愛余命取水煑新茗<lb/>
一公謂近從後崖下得泉一窪以煑茗味比瀑水乃倍<lb/>
<pb n="KR4h0132_WYG_576-5a"/>
佳試之果然暮乃回六月十日余被召將赴京念人世<lb/>
行止不可必萬一有他累則清游不復得因與郡人段<lb/>
謙曹元同泛過落星湖約得路之半舍舟以行一公與<lb/>
光應知余來逺岀迎乃與二僧攜手行至招隱橋坐橋<lb/>
上橋在寺前五十步潭水為溪所經也其西東杉松楓<lb/>
杞蒼翠色掩映從樹底望鶴鳴諸峯高岀樹杪僅尺許<lb/>
隱然如畫圖中見又從樹隙見巖腰采薪人衣白大如<lb/>
栗初疑此白石耳有頃移動乃知是人也橋下流水觸<lb/>
<pb n="KR4h0132_WYG_576-5b"/>
石㶁㶁鳴塵慮蕩盡久之不能去乃造一公所岀楞伽<lb/>
經示使予讀讀盡巻頗悟㣲㫖一二應公者戒行清峻<lb/>
畧涉書史年且老不欲他走一公邀留與同處郡中亂<lb/>
後無讀書人可與語余因數與往來一公請予詣潭下<lb/>
是時久不雨瀑布流且絶余指筧中水謂曰此水一耳<lb/>
何必復往也是夕宿寺中夜半雨大作比曉予未起應<lb/>
扣門告曰瀑布流如故矣余欣然攬衣起倚䦨睇視良<lb/>
久日初岀紅光徑照香爐諸峯上諸峯紫靄猶未斂光<lb/>
<pb n="KR4h0132_WYG_576-6a"/>
景恍惚可玩不可言也應因誦李太白觀瀑詩又誦笑<lb/>
隱題太白觀瀑圖詩余笑曰安知今日無太白耶胡可<lb/>
謂古今人不相及也比午乃還一公間為余言開先者<lb/>
舊傳梁昭明太子之所棲隱南唐元宗在潜邸亦嘗讀<lb/>
書於此招隱橋其所造也後歸踐尊位乃即造寺故以<lb/>
開先名有了崖和尚者實開山宋以來住山者皆名徳<lb/>
寺前有松毎株大數十圍佛印元禪師手所植近時南<lb/>
楚越公乃盡伐以建寺見者惜之而寺今亦為刼灰矣<lb/>
<pb n="KR4h0132_WYG_576-6b"/>
豈非數乎<lb/>
　　始入華山至西峰記<hi>王履</hi>
寓長安新豐丘丈偶談登華山所得且縱㬰偕余再登<lb/>
七月詣丘丈適病遂命其外孫沈生相余騎驢行二十<lb/>
日抵華陰宿焉黄大使具酒肴待因謂余曰聞游者及<lb/>
青柯坪仰瞻多自沮以故卒不復往遣其僕慣登者二<lb/>
人導予翌日業行近山口泉聲琅然稍入殿角岀灌木<lb/>
中僕曰此玉泉院也至院外觀希夷先生塑像熟睡如<lb/>
<pb n="KR4h0132_WYG_576-7a"/>
生立清樾中諸道士岀迎亦言緣險難甚草木交戰不<lb/>
可以禮服贈余一杖謂可扶到青柯坪以上則難用矣<lb/>
於是以短衣行縢往沈生健善步跣以行二僕前導傍<lb/>
山對開神意飛動于時宿雲在巔羣峭未岀餘烟自旁<lb/>
山上褰朝陽射其端璧立之妙荏苒可得風觸壁鳴翏<lb/>
翏調調而不知其所窮余喜畫相契特深遂凝立四人<lb/>
逺呼而安知予之所得不在急也地多樲棘蘙不見路<lb/>
他<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>復相錯稍不謹視則觸面罥髪跼且蹐杖攀以進<lb/>
<pb n="KR4h0132_WYG_576-7b"/>
子素不善步驟登累息必竢定始行時以紙筆自隨遇<lb/>
勝則貌故行視四人愈遲四人常先若猶豫然然沈生<lb/>
知予予䇿亦䇿憇亦憩予僮雖不解遇竒樹竒石即報<lb/>
亦頗慧貌不能盡者俾記之及澗而斧斤聲雜蟬鳴鳥<lb/>
哢泉亦淙淙然如琹如筑如珮環其停滙處澄澈如鏡<lb/>
㣲漣動搖日影上壁中多紅白礫余盥頮清寒透骨試<lb/>
嘗焉甚甘美勝吾郷陽山泉幾十倍澗北絶徑處實如<lb/>
柚者下垂僮越險取食之蜇口棄去西轉至小石洞洞<lb/>
<pb n="KR4h0132_WYG_576-8a"/>
外有石如枰中可参坐坐其上書所賦詩而東巖方洞<lb/>
適與之對意靈詭内潜遂相率以入僕曰此希夷匣爾<lb/>
葢其葬處也棘梗道不得近因疑匣為函恐指所盛蛻<lb/>
者而俗謂之匣與及上方峯峯直立鐵鏁下垂望峯端<lb/>
漫不可辨但峯腰雜樹倒懸斜倚而幽意可人鏁兩畔<lb/>
多小坎從下達上深可二寸僅容履端葢登則緣鏁以<lb/>
托足者僕曰上有道士王友巖居惟玉泉一二道士時<lb/>
裹糧往食之鏁盡處即石罅號西𤣥門此峯葢唐𤣥宗<lb/>
<pb n="KR4h0132_WYG_576-8b"/>
妹金仙公主駕鶴升仙之地而門則𤣥宗覓金仙而鑿<lb/>
焉者也從門入盤折數峯頂始及友巖所居南望連山<lb/>
不知所止上無雜草惟細辛一方不多産余雖搖中而<lb/>
憚險弗敢進坐峯根娑羅樹下瞻悵者久之繇峯根北<lb/>
折度狹徑外則壑谷類也敗葉覆地不生草行葉上不<lb/>
知窊隆躡空輒仆偶一失脚幾墜崖下偶旅跡幽翳中<lb/>
古藤鬰屈正躡樹根進葉卒然鳴疑以為蛇也注視三<lb/>
樵人適從上來余問青柯坪逺近不對唯放歌唱荅而<lb/>
<pb n="KR4h0132_WYG_576-9a"/>
去岀樹外大石突立中豁若斧劈然僕曰此第一闗也<lb/>
鄉人避亂時毎入山壘石絶此予視闗内尚亂石旁聚<lb/>
無數闗右二黑石虎踞因坐摹之忽不知四人所在厲<lb/>
聲呼不應跡之半里所則皆坐澗邊投石子澗中以戯<lb/>
此處水深路絶當驀澗瀨澗石叅錯不逺躐過回視其<lb/>
澴瀯衍漾砯衝之態而吾意適永不能以遽釋幾失吾<lb/>
主澗外瀑布正懸南崖端下激樹幹飛沫成雨㸃因風<lb/>
容與久而後墜又百餘步則第二闗也視第一闗壯雖<lb/>
<pb n="KR4h0132_WYG_576-9b"/>
不逮而險則過之闗内陰風勁甚不可留促步岀返顧<lb/>
所來則一青靄耳復登頓冥宻以行詰屈數百折見坪<lb/>
緑靄然林端既至乃青柯坪山恰半從入山來悉﨑崟<lb/>
側塞夷者惟此草長過人岡之上有神祠礎餘瓦缺日<lb/>
正午少饑幸持𤓰果餅脯分食之汲祠畔井止渇日漸<lb/>
熱足軟不可支卧祠前石階上適二道士自上下問焉<lb/>
葢玉泉之侣自西峯還也與之語雖無竒亦善遺世者<lb/>
自山口至此其石之奔突倚伏岀林翳樹者殊形詭觀<lb/>
<pb n="KR4h0132_WYG_576-10a"/>
殆不能以物擬祠西南則始攀鏁處也置杖草間聞松<lb/>
風飀然此以下皆雜木無松以上則純松矣蟬鳥遂絶<lb/>
詩人謂山中無鳥聲信然鏁曳危石上僕先進余亦攀<lb/>
過路縈紆並石根極隘瑟縮以行路斷接以木行則搖<lb/>
少進一峯前嶂不甚峻上大下小所謂巘也無草樹黒<lb/>
黄白相間上有赤白二圓形僕曰日月巖也復行二百<lb/>
餘步直崖嶄立有短橛閣崖罅為級如梯鏁旁垂問之<lb/>
乃百尺撞也級毎腐或缺繇級以上先輕躡試之然後<lb/>
<pb n="KR4h0132_WYG_576-10b"/>
寘足過此有類是而愈長者千尺撞也缺腐亦然縱僕<lb/>
輩欲援何以為力既上凡石之如嶠如扈如巋如岊<lb/>
者眩視不可數扺前崖徑忽斷崖峻削無可為徑者即<lb/>
崖腹綴小木如彴當絶谷之上凡三接始及徑鎧亦横<lb/>
綴崖腹余目焉跡未及而先痿矣遣四人前度慮逼吾<lb/>
後以振也余趦趄握鏁寸進之閉聽壹視步歇半木伊<lb/>
軋鳴東野登閣尚稱脚脚踏墜魂吾今何稱哉因自咎<lb/>
以親枝履此險昌黎慟哭遣書以訣者即此非與半時<lb/>
<pb n="KR4h0132_WYG_576-11a"/>
許乃得過問諸僕僕曰老君離垢也信仙凡之隔如是<lb/>
復斗折道松林中翳不見日毛髪聳然沈生謁禱山神<lb/>
祠懼蒼龍嶺之迅風也既至老木赤立唯東南一枝僅存<lb/>
㣲有葉根亂布石上若萬小蛇攅綴蠕動余駭焉貎其<lb/>
大較因思平日畫樹雖捜竒獵怪致巧寧得似此所謂<lb/>
畫不神於所倣而神於所遇也然而望蛇蜒入雲勢未<lb/>
知何以處此嘗聞登者言度嶺慎勿旁視視則惡風至<lb/>
危不可度嶺凡兩折中突旁殺脊背色正黒鏁當背上<lb/>
<pb n="KR4h0132_WYG_576-11b"/>
並鏁皆小坎亦猶上方峯所托足者二僕先示所以登<lb/>
余匍匐踵其後以大喘不自禁因四布伏嶺背竊窺其<lb/>
旁則深不見底但見松頭濈濈岀没蒼烟中萬峯羅拱<lb/>
向背高低邪正起伏若翠浪洶湧相後先秀不可状風<lb/>
颯爾有聲衆籟齊作沓盪奔激逺近胥應憶登者言遂<lb/>
膽掉股慄不能動去上折無幾視若天淵然風稍止尋進<lb/>
而僕已過上折矣余勉強進一折日少昃愈熱予裸上<lb/>
體猶流汗不止行上折稍覺便漸熟故也自嶺下仰觀<lb/>
<pb n="KR4h0132_WYG_576-12a"/>
將謂頂絶無復過此及嶺端則峯頭挿雲尚未知有㡬<lb/>
里繇是筋骨如脱喘促弗暇岀一語倚樹息四人則相<lb/>
語角徤若賈勇於余者時雲方滃然開合若相背往來<lb/>
四峯端悠颺不已余神凝其間忘所以事事者僕輩弗<lb/>
是喻促以西峯尚逺弗稽遂作以行至此則少上皆徑<lb/>
於石鏁從橫罕無鏁者又越五六險始及鎮嶽宫宫在<lb/>
西峯頂東諸神列坐不辨何誰松罅間金碧参差與日<lb/>
争炫者嶽帝廟也廟後松極森邃風一振之掩苒之形<lb/>
<pb n="KR4h0132_WYG_576-12b"/>
紆徐之韻繇松端倐爾東騖接之既冺忽又如在及廟<lb/>
見道士王老師款坐廟之前則其居也四壁蕭然余意<lb/>
其獨處于荒絶之區無所畏無所悔者非有得能爾邪<lb/>
徐叩所有則平平焉耳乃知其非實見道而得於寡欲<lb/>
也窓在西壁隙有光開窓而其居則度之懸厓之上俯<lb/>
瞰浚谷不見所極唯松頂麻萃斜距窓二丈許峯壁峻<lb/>
拔自浚谷直上霄外略無突陷真所謂削成者壁上一<lb/>
松寄之壆間根直下如懸死蛇枝稍正拂窓手可接松<lb/>
<pb n="KR4h0132_WYG_576-13a"/>
實纍纍余提以斷甓弗中墜下觸石且墜且觸聲如從<lb/>
甕中來良久始息至是則頹陽向㣲霞彩漸發倚窓望<lb/>
西北平田無際荒烟莽然中有渭水委蛇如龍日光射<lb/>
水中金閃爍不敢正視居之南乃大岡頗類龜背色墨<lb/>
而粗澁岡下羣峯如攅劒如束筍無一渾然者予將摹<lb/>
之而嵐靄迷漫弗果東望玉女峯殿正在峯頂雪壁爍<lb/>
日殿旁有物似人非人往還松樹間逺不可辨岡稍南<lb/>
大跡一岡上深可三寸長四尺餘旁鐫巨靈足三字竊<lb/>
<pb n="KR4h0132_WYG_576-13b"/>
謂力能劈山其足跡僅如此且東峯掌形自峯端達峯<lb/>
底如彼之大手而配以如此之小足理固如是邪東則<lb/>
東峯玉女峯昆季相倚唯南峯嶻焉獨岀姪視三峯薄<lb/>
暮不及往遂宿焉風怒號御裌猶冷視蒼龍嶺裸體其<lb/>
寒暑之異乃爾哉<lb/>
　　上南峯記<hi>王履</hi>
拂旦起王道士岀華山記相示自峯厓洞谷池潭外其<lb/>
宫觀古跡等不可記食已纎雲不痕旭日初吐露未晞<lb/>
<pb n="KR4h0132_WYG_576-14a"/>
具行縢草屨以敵南岡外皆松林裁入笙簧盈耳屈盤<lb/>
行林中迤邐漸高境象互異弗暇接將謂地升恍不記<lb/>
自西峰來也松皆合抱森若筍擢寒不生陵苕唯蘿薜<lb/>
青青以與松永而樵斤不及余感其得所棲焉行二三<lb/>
里稍疲坐松根養力而四人已在石梁外高唱曰南峯<lb/>
至矣起而前僕曰此希夷避詔巖也余以目昏不敢流<lb/>
盼竟不知已達巖底因仰首怪狀可愕巖上覆似蜂窠<lb/>
然頗類太湖石或類波濤蕩潏所為淡黒津津焉余坐<lb/>
<pb n="KR4h0132_WYG_576-14b"/>
觀不厭自謂不世竒逢細貌之僅得彷彿西南角一罅<lb/>
明透可側身入命童掖入之及半見罅外樹梢動搖日<lb/>
影流罅中明闇稍分上滴瀝如雨隂氣挾罅風撲入巾<lb/>
服皆潤下濕不敢進僮曰壁有刻字四行不辨何字余<lb/>
眊亦弗之識繇是自巖底北旋嶢兀中度小𣙜又度架<lb/>
枝代𣙜者三若波舟之所搖蕩古樹一根拔卧壑上閼<lb/>
道勃窣踰松上過得真武祠遂入謁龜蛇在前記晦菴<lb/>
翁謂本北方𤣥武宿非實有此神設為形像以神之耳<lb/>
<pb n="KR4h0132_WYG_576-15a"/>
余謂乾魚朽木題以大王居士便能威福此何足怪從<lb/>
祠畔上磴扶石䦨轉峯角皆石版布道䦨外臨絶谷試<lb/>
㣲瞰怵然神<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>閉目低首倚壁始定峯南上下壁削亘<lb/>
東南皆䦨也異焉伏石版下覘葢鑱壁成堮以疊石置<lb/>
䦨面之中<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>石以入則所謂朝元洞也深可四丈廣近<lb/>
之高又倍焉純白如雪中設三清像余問主者嶽師師<lb/>
曰昔賀老師營此四十年雖鑿焉而不敢碎石下墜墜<lb/>
則雷動龍潜故也自爾且鑿且運功未就而師亡繼以<lb/>
<pb n="KR4h0132_WYG_576-15b"/>
其徒甫就洞外西數步師又穴石版鏁以下達西轉則<lb/>
師之避静處也沈生等躍然往觀予待二時許還曰穴<lb/>
之下則鏁雙垂鏁盡則版道也穴道相距不知數十丈<lb/>
石杙挿壁以當其中縋鏁下至石杙少息復縋至版道<lb/>
又少息然後攀鏁西行數十步漸高又數十步始及避<lb/>
静處回視版道則載之銅杙之上而銅杙則挿之峻壁<lb/>
之中外雖有䦨木久多腐必鍊是賴掩其振搖石杙一<lb/>
銅杙十七竟不知作時於何所置足欄之外下見松頂<lb/>
<pb n="KR4h0132_WYG_576-16a"/>
如灌莽在杳冥中師去此幾時其室其爨所猶在然非<lb/>
憑土憑於塊石之突崖耳室畔石窪不深水則滿豈師<lb/>
藉是以食飲者與石之西則别巖也巖類俛首形遥覆<lb/>
室上上鐫全真巖三大字填之赤色然上下俱不可倚<lb/>
豈人履虛而作之邪吾初躡版道知有版道而已奚暇<lb/>
他及既至而得其所以始不知止於何地我輩壯年恃<lb/>
力不少怯今精奪於此矣去洞沿故路東行降八九折<lb/>
緣磴復升巨石錯峙石分處如甈下視類井底黯不見<lb/>
<pb n="KR4h0132_WYG_576-16b"/>
物然兩木倚石可下僕曰安真人肉身所沈生率三人<lb/>
下觀及還談真人坐石龕不壞具衣履如生人抑坐逝<lb/>
處邪躋石以望見峯嶺羣松如沃峯背類覆盂麤皵如<lb/>
礪可縱步四人争先若飛余至此已攰甚足不吾許殆<lb/>
及嶺憩龍潭旁掬潭水頮面潭有三深淺不等深者不<lb/>
過二三尺僕言雖大旱此弗枯志稱頂有池生千葉蓮<lb/>
覔之不見不知當時騎茅龍天飛者其繇此非與最高<lb/>
處一松孑立余倚松望信乎諸峯羅列似兒孫矣雲適<lb/>
<pb n="KR4h0132_WYG_576-17a"/>
生從玉女峯東峯兩間岀倚風作嬾態歘突然北涌似<lb/>
巔崖狀既而復還漸幔於松巔不動如憩而山北所見<lb/>
皆漫漶不可識意彼或仰瞻吾固在雲表也青蓮居士<lb/>
謂呼吸氣想通帝座非此而何尼父登泰山小天下彼<lb/>
果及此耶既下又東行五龍神祠祠之外小碑一辭翰<lb/>
具美有渙而為氣氣運而為精精變而為神神化而為<lb/>
靈等語因愛而再誦忽祠畔二小鳥下上峯壁不鳴青<lb/>
灰色頗類鶺鴒尾稍短不知其何名岳師曰此鳥相與<lb/>
<pb n="KR4h0132_WYG_576-17b"/>
久矣飯熟則乞食於我食已則去或寘粟掌中亦躍以<lb/>
就啄師年八十五矣兩目俱眛然往來祠洞兩間陟降<lb/>
如睹非有道者與不然安得人鳥相忘如此<lb/>
　　過東峯記<hi>王履</hi>
繇祠北降而東取道松間忽有物行松上大如鼠尾芃<lb/>
芃然聞人聲矍視不復動僕輩拊掌激之越樹去行二<lb/>
里所至山祠入觀焉山水畫滿壁頗似范寛家法而渾<lb/>
不及化老君殿中居楊師迓余謁之師岀果茗松花粉<lb/>
<pb n="KR4h0132_WYG_576-18a"/>
供余并以萬年松數十本為贈盖巻栢之屬而不屈者<lb/>
雖有松栢名不過石上小草耳巻栢亦以萬歲見稱於<lb/>
本草則知二物固皆稿而不死者矣大松蔽峯清悄幽<lb/>
闃殆不可為情然過青柯坪來多松惟白楊一二間之<lb/>
每風韻松林揚葉作䇿䇿聲如按如節彼吹竹弹絲敲金<lb/>
擊石者其近與偃仰是間意風味未减貞白殿之東則<lb/>
東峯盡處也下望平田襟懷灑然逺近諸山相闖於烟<lb/>
蕪雲樹之表黄河漸近東迤如帶潼闗岡壟積蘇於河<lb/>
<pb n="KR4h0132_WYG_576-18b"/>
濵遐覽未周雲倐陰漸黒平野皆晦予疑南東向立颯<lb/>
颯然自西南來萬松皆鳴松實交墜日斜透雲罅岀雲<lb/>
影漸北逝遂散余與沈生磔松實啖之索苦茗於師以<lb/>
助其勝稍南一煬突岀松底下磴跡之得石室焉曠朗<lb/>
可容四五十人都竈湢所等舉不敝今惟一人居之禽<lb/>
聲不上青柯坪雖因於高寒而亦因於無養也聞是峯<lb/>
可玩日於天未明之際而糧少不敢居唯問師仙掌何<lb/>
在師指在峯側而玉女峯可迫觀於是别去<lb/>
<pb n="KR4h0132_WYG_576-19a"/>
　　宿玉女峯記<hi>王履</hi>
降而西二里許東折漸上至是無磴多倚木枝根石間<lb/>
代為級皮脱滑不可登五人相與推援以進凡二十餘<lb/>
處則玉女峯頂也嘗聞女冠楊氏名妓也少年入山食<lb/>
松皮八年始火食或枵腹坐即大雪七日不粒亦無恙<lb/>
竟日夜弗卧因訪之石室中尸坐如寐見子起相揖笑<lb/>
曰此中罕聞人聲君何來之異耶余告之故就問其入<lb/>
山時則三十有七歳今已七十有二歳矣自云一生無<lb/>
<pb n="KR4h0132_WYG_576-19b"/>
病觀其顔雖非丹而精神粲然步甚健固知其有養也<lb/>
引余步松間風適來激峯壁直下如箭尋松林度壑而<lb/>
去相與立隒端因指西峯東面窊隆如蓮花謂余曰此<lb/>
正西嶽蓮花峯也安有峯頭玉井之産余至玉女殿道<lb/>
玉女所繇觀洗頭盆葢石上一員坎爾水紺碧不乾集<lb/>
仙録稱有五舀不知何據之殿右觀韓姑姑遺蛻遣僮<lb/>
撤所障亂甓啟棺葢窺之殆如初殁者楊氏曰殁幾三<lb/>
十年矣雖稿不腐以杖擿其足亦不僵有道者乃如是<lb/>
<pb n="KR4h0132_WYG_576-20a"/>
葢楊氏師也大石如龜殿正坐龜上而楊氏石室則藉<lb/>
龜腹為之覆繇殿前踰石梁北眺崇岡廓然然貍豸不<lb/>
能進岡半有大壆焉楊氏曰唐𤣥宗禱雨抛簡處也下<lb/>
通黄河恐或然爾復旋至石室前指以迫觀仙掌所在<lb/>
余與四人循東峯北行斯須林斷豁然乃東峯之西北<lb/>
壁而玉女峯之東北巖也巖西努如鳥喙距東峯不逺<lb/>
上峯下縮瞰即魄禠努處小松一生附巖側不見根岀<lb/>
巖上者三之二中無鱗而光僕曰此捨身樹也游者抱<lb/>
<pb n="KR4h0132_WYG_576-20b"/>
樹數匝則獲福予僮聞即抱之轉不休峻遏乃止巖正<lb/>
當仙掌可察遂坐憶王涯仙掌辨謂峯有五崖北壑破<lb/>
巖而列自下逺望偶為掌形俗傳則曰巨靈擘剖掌跡<lb/>
猶存余因思涯之所辨似得於傳聞未嘗如吾之迫觀<lb/>
也殊不知膏岀于壆溜以漸淡黄㣲白間之黒壁中上<lb/>
則五岐下則片屬岐者如指屬者如掌復有細溜無數<lb/>
雜五岐間逺望之則惟見其大者故五岐如指耳寧有<lb/>
五崖北壑破巖而列哉且膏所溜處比比皆有豈惟此<lb/>
<pb n="KR4h0132_WYG_576-21a"/>
掌為然山石本黒其或淡黄㣲白者皆膏溜之色也此<lb/>
掌外惟日月巖最多其次則東峯西壁近於楊氏之石<lb/>
室者色狀與此掌溜痕不殊但彼不類物形故不以為<lb/>
異而不稱耳雖歴代碩儒詩賦同然一辭於巨靈之擘<lb/>
而不之難也將暮假宿楊氏石室中再請所有惟答以<lb/>
待盡而已余知其閉弗强也歘有光如燈度室在松林<lb/>
中僕輩驚指楊氏徐掩其户曰與爾何預豈記所謂昭<lb/>
明者與此亦可見楊氏之有定力矣與沈生步殿前以<lb/>
<pb n="KR4h0132_WYG_576-21b"/>
待月二更許光射萬松中碎影滿地風颸颸然自三峯<lb/>
來清固不勝寂亦難處因退寢夜半大聲疊陣如濤轟<lb/>
然欲醸雨懼糧絶竟不得翕目迨曉風幸息趣具飯下<lb/>
山至都土地司僕還指南峰端如練者曰水簾洞也以<lb/>
昨之弗知小立祠畔以聽杳不得所聞午及青柯坪覔<lb/>
所置杖亡矣然降比登頓易步可與四人敵因思宫殿<lb/>
林木得全於上者險是賴耳然不知鐡鏁之所經始路<lb/>
何以識人何以登也余學畫餘三十年不過紙絹者展<lb/>
<pb n="KR4h0132_WYG_576-22a"/>
轉相承指為某家數剽其一二以襲夫畫者之名安知<lb/>
紙絹之外其神畫有如此者始悟筆墨之不足以盡其形<lb/>
丹碧之不足以盡其色然是游也亦非紙絹相承之故<lb/>
吾矣箕踞石上若久客還家而不能以遽岀也三步回<lb/>
顧五步坐乃於我乎見之雖知毛女峯鄰於上方而不<lb/>
識其處僕言王刁三洞山外之西及玉泉院則日已在<lb/>
西南隅矣弗果往嗚呼生太華之方繇太華之側古今<lb/>
愛遊者亦毎以難險自畫雖少陵枕籍闗中亦望焉而<lb/>
<pb n="KR4h0132_WYG_576-22b"/>
止耳天下竒絶處固有係乎緣之偶不偶也㕁詵謂山<lb/>
行洗盡五年塵土腸胃吾塵土五十年不意中得此行<lb/>
雖遘一遺十而秀拔之神雄特之觀亦足以暢夫一生<lb/>
之拳跼矣昔人言㑹心處不必在逺竊意未得至此恐<lb/>
未可謂之㑹心余向子平之累已畢而遐蹈未能者以<lb/>
母氏之頽暮故也掇其大都以志竒遇<lb/>
　<lb/>
　文章辨體彚選巻五百七十六<lb/>
<pb n="KR4h0132_WYG_576-23a"/>
欽定四庫全書<lb/>
　文章辨體彚選五百七十六<lb/>
　　　　　　　　　　　　明　賀復徴　編<lb/>
記十七<lb/>
　　遊棲賢院觀三峽橋記<hi>明王褘</hi>
五老峰於廬山為西面即郡治北望峯如屏障蔽其後<lb/>
違郡治北行二十里轉五老東入巖谷中棲賢寺在焉<lb/>
余舊讀蘇次公棲賢寺僧堂記云棲賢谷中多大石岌<lb/>
<pb n="KR4h0132_WYG_576-23b"/>
嶪相向水行石間其聲如雷霆如千乘車行者振掉不<lb/>
能自持雖三峽之險不過也故其橋曰三峽度橋而東<lb/>
依山循水水平如白練橫觸巨石滙為大車輪流轉洶<lb/>
湧窮水之變寺據其上游右倚石壁左附流水石壁之<lb/>
趾僧堂在焉狂峯怪石翔舞於簷上每大風雨至堂中<lb/>
之人疑將壓焉問于習廬山者曰雖兹山之勝棲賢葢<lb/>
以一二數矣又聞蘇長公云廬山竒勝處不可勝紀獨<lb/>
開先漱玉亭棲賢三峽橋為二勝棲賢寺於是廢已久<lb/>
<pb n="KR4h0132_WYG_576-24a"/>
有僧曰惟賢頗通世間法余俾之住棲賢寺既結屋山<lb/>
中乃使來告余游至谷口日卓午矣未至橋十許步石<lb/>
巖下觀陸羽泉乃至橋上俯視磵底亡慮千百尺或云<lb/>
以瓶貯水五升許從瓶嘴中瀉岀縷縷下注瓶竭水乃<lb/>
注澗底欲試之不果又云橋魯班造葢謂堅緻壯竒惟<lb/>
班乃能造耳非謂真造於班也距橋北十許丈有大石<lb/>
方整状如棺横亘澗底相傳嘗有孽蛟從谷中岀水怒<lb/>
湧勢將壞橋時主僧有道行叱神挽此石扼之蛟退橋<lb/>
<pb n="KR4h0132_WYG_576-24b"/>
得不壞過橋北轉行百許步澗水至是滙為深潭有龍<lb/>
蟄焉蘇長公詩所謂玉淵神龍近即指此也又相傳昔<lb/>
寺僧嘗浸甑潭上俄失所在後有人從湖南來云甑從<lb/>
洞庭湖上岀甑上有棲賢寺可騐故知此潭下通湖南<lb/>
也此其言皆誑誕不足信已乃徑造賢公新屋下法堂<lb/>
故址也至是五老峰乃截然左岀寺顧在峰後日方熾<lb/>
忽雲從谷中起俄頃雨已至有風南來雨復旋散日光<lb/>
穿雲斜照峯上巖谷石濕芒采相射宛然金芙蓉也明<lb/>
<pb n="KR4h0132_WYG_576-25a"/>
日謁赤眼禪師塔塔距寺北行又十許里巖谷深絶處<lb/>
也棲賢寺實禪師所創道塲<lb/>
　　開先寺觀瀑布記<hi>王褘</hi>
廬山南北瀑布以十數獨開先寺最勝開先瀑布有二<lb/>
其一曰馬尾泉其一在馬尾泉東岀自雙劒香爐兩峯<lb/>
間為尤勝或曰瀑布之源昔人未有窮之者或曰水岀<lb/>
山絶頂衝激入深洞西入康王谷為水簾東岀香爐峯<lb/>
則為瀑布也十一月十八日日南至余約郡守吕侯肩<lb/>
<pb n="KR4h0132_WYG_576-25b"/>
輿十數里至開先主僧志一作丈室未成邀坐茅屋中<lb/>
乃訪潄玉亭却至龍潭石峽口由寺至亭可二百步由<lb/>
亭至峽口僅數十步葢自逺觀之瀑布岀自兩峯間如<lb/>
㵼天半由近而觀則二瀑下注滙為重潭潭水岀石峽<lb/>
乃為溪循山足東流以入於彭蠡當峽口仰望但見從<lb/>
潭中岀巖谷回互二瀑所從來不可復見矣峽石上刻<lb/>
青玉峽及第一山字大二尺米芾書也石間多題名石<lb/>
泐字畫淺初不可悉辨命左右掬水沃之字乃見大率<lb/>
<pb n="KR4h0132_WYG_576-26a"/>
宋南渡後人其人無聞者居多可識者纔十二三因慨<lb/>
君子惟植節砥行乃可不朽茍不岀此雖託名崖石未<lb/>
久人不之識矣又從石壁間讀淳熈中郡守禱雨神龍<lb/>
示現事一公為余言歳春夏交大雨後潭遽溢盡滌去<lb/>
積葉墜梗謂之龍洗潭或歳旱禱雨者於潭中輒應回<lb/>
坐亭阯上亭廢已久亭下池亦為石所堙初寺僧作石<lb/>
霤引潭水至寺給庖湢又鑿石作此池即蘇長公賦詩<lb/>
處也徑八九尺霤水從潭上來流入池乃從池中復入<lb/>
<pb n="KR4h0132_WYG_576-26b"/>
霤以去而石霤亦半廢明年三月二十六日雨初霽郡<lb/>
中又無事復約諸公遊焉比抵寺諸公皆先詣一公余<lb/>
獨徑往潭下坐石上瀑布方怒㵼奔騰盪激聲震如萬<lb/>
雷令人心怖神悸股戰慄不休頃焉諸君至見余獨坐<lb/>
又顔色變皆拍手呼大笑然水聲澒洞呼笑聲亦不聞<lb/>
也寺僧云龍適洗潭矣於是一公丈室已完又作竹筧<lb/>
接石霤引水過階除下清駛極可愛余命取水煑新茗<lb/>
一公謂近從後崖下得泉一窪以煑茗味比瀑水乃倍<lb/>
<pb n="KR4h0132_WYG_576-27a"/>
佳試之果然暮乃回六月十日余被召將赴京念人世<lb/>
行止不可必萬一有他累則清游不復得因與郡人段<lb/>
謙曹元同泛過落星湖約得路之半舍舟以行一公與<lb/>
光應知余來逺岀迎乃與二僧攜手行至招隱橋坐橋<lb/>
上橋在寺前五十步潭水為溪所經也其西東杉松楓<lb/>
杞蒼翠色掩映從樹底望鶴鳴諸峯高岀樹杪僅尺許<lb/>
隱然如畫圖中見又從樹隙見巖腰采薪人衣白大如<lb/>
栗初疑此白石耳有頃移動乃知是人也橋下流水觸<lb/>
<pb n="KR4h0132_WYG_576-27b"/>
石㶁㶁鳴塵慮蕩盡久之不能去乃造一公所岀楞伽<lb/>
經示使予讀讀盡巻頗悟㣲㫖一二應公者戒行清峻<lb/>
畧涉書史年且老不欲他走一公邀留與同處郡中亂<lb/>
後無讀書人可與語余因數與往來一公請予詣潭下<lb/>
是時久不雨瀑布流且絶余指筧中水謂曰此水一耳<lb/>
何必復往也是夕宿寺中夜半雨大作比曉予未起應<lb/>
扣門告曰瀑布流如故矣余欣然攬衣起倚䦨睇視良<lb/>
久日初岀紅光徑照香爐諸峯上諸峯紫靄猶未斂光<lb/>
<pb n="KR4h0132_WYG_576-28a"/>
景恍惚可玩不可言也應因誦李太白觀瀑詩又誦笑<lb/>
隱題太白觀瀑圖詩余笑曰安知今日無太白耶胡可<lb/>
謂古今人不相及也比午乃還一公間為余言開先者<lb/>
舊傳梁昭明太子之所棲隱南唐元宗在潜邸亦嘗讀<lb/>
書於此招隱橋其所造也後歸踐尊位乃即造寺故以<lb/>
開先名有了崖和尚者實開山宋以來住山者皆名徳<lb/>
寺前有松毎株大數十圍佛印元禪師手所植近時南<lb/>
楚越公乃盡伐以建寺見者惜之而寺今亦為刼灰矣<lb/>
<pb n="KR4h0132_WYG_576-28b"/>
豈非數乎<lb/>
　　始入華山至西峰記<hi>王履</hi>
寓長安新豐丘丈偶談登華山所得且縱㬰偕余再登<lb/>
七月詣丘丈適病遂命其外孫沈生相余騎驢行二十<lb/>
日抵華陰宿焉黄大使具酒肴待因謂余曰聞游者及<lb/>
青柯坪仰瞻多自沮以故卒不復往遣其僕慣登者二<lb/>
人導予翌日業行近山口泉聲琅然稍入殿角岀灌木<lb/>
中僕曰此玉泉院也至院外觀希夷先生塑像熟睡如<lb/>
<pb n="KR4h0132_WYG_576-29a"/>
生立清樾中諸道士岀迎亦言緣險難甚草木交戰不<lb/>
可以禮服贈余一杖謂可扶到青柯坪以上則難用矣<lb/>
於是以短衣行縢往沈生健善步跣以行二僕前導傍<lb/>
山對開神意飛動于時宿雲在巔羣峭未岀餘烟自旁<lb/>
山上褰朝陽射其端璧立之妙荏苒可得風觸壁鳴翏<lb/>
翏調調而不知其所窮余喜畫相契特深遂凝立四人<lb/>
逺呼而安知予之所得不在急也地多樲棘蘙不見路<lb/>
他<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>復相錯稍不謹視則觸面罥髪跼且蹐杖攀以進<lb/>
<pb n="KR4h0132_WYG_576-29b"/>
子素不善步驟登累息必竢定始行時以紙筆自隨遇<lb/>
勝則貌故行視四人愈遲四人常先若猶豫然然沈生<lb/>
知予予䇿亦䇿憇亦憩予僮雖不解遇竒樹竒石即報<lb/>
亦頗慧貌不能盡者俾記之及澗而斧斤聲雜蟬鳴鳥<lb/>
哢泉亦淙淙然如琹如筑如珮環其停滙處澄澈如鏡<lb/>
㣲漣動搖日影上壁中多紅白礫余盥頮清寒透骨試<lb/>
嘗焉甚甘美勝吾郷陽山泉幾十倍澗北絶徑處實如<lb/>
柚者下垂僮越險取食之蜇口棄去西轉至小石洞洞<lb/>
<pb n="KR4h0132_WYG_576-30a"/>
外有石如枰中可参坐坐其上書所賦詩而東巖方洞<lb/>
適與之對意靈詭内潜遂相率以入僕曰此希夷匣爾<lb/>
葢其葬處也棘梗道不得近因疑匣為函恐指所盛蛻<lb/>
者而俗謂之匣與及上方峯峯直立鐵鏁下垂望峯端<lb/>
漫不可辨但峯腰雜樹倒懸斜倚而幽意可人鏁兩畔<lb/>
多小坎從下達上深可二寸僅容履端葢登則緣鏁以<lb/>
托足者僕曰上有道士王友巖居惟玉泉一二道士時<lb/>
裹糧往食之鏁盡處即石罅號西𤣥門此峯葢唐𤣥宗<lb/>
<pb n="KR4h0132_WYG_576-30b"/>
妹金仙公主駕鶴升仙之地而門則𤣥宗覓金仙而鑿<lb/>
焉者也從門入盤折數峯頂始及友巖所居南望連山<lb/>
不知所止上無雜草惟細辛一方不多産余雖搖中而<lb/>
憚險弗敢進坐峯根娑羅樹下瞻悵者久之繇峯根北<lb/>
折度狹徑外則壑谷類也敗葉覆地不生草行葉上不<lb/>
知窊隆躡空輒仆偶一失脚幾墜崖下偶旅跡幽翳中<lb/>
古藤鬰屈正躡樹根進葉卒然鳴疑以為蛇也注視三<lb/>
樵人適從上來余問青柯坪逺近不對唯放歌唱荅而<lb/>
<pb n="KR4h0132_WYG_576-31a"/>
去岀樹外大石突立中豁若斧劈然僕曰此第一闗也<lb/>
鄉人避亂時毎入山壘石絶此予視闗内尚亂石旁聚<lb/>
無數闗右二黑石虎踞因坐摹之忽不知四人所在厲<lb/>
聲呼不應跡之半里所則皆坐澗邊投石子澗中以戯<lb/>
此處水深路絶當驀澗瀨澗石叅錯不逺躐過回視其<lb/>
澴瀯衍漾砯衝之態而吾意適永不能以遽釋幾失吾<lb/>
主澗外瀑布正懸南崖端下激樹幹飛沫成雨㸃因風<lb/>
容與久而後墜又百餘步則第二闗也視第一闗壯雖<lb/>
<pb n="KR4h0132_WYG_576-31b"/>
不逮而險則過之闗内陰風勁甚不可留促步岀返顧<lb/>
所來則一青靄耳復登頓冥宻以行詰屈數百折見坪<lb/>
緑靄然林端既至乃青柯坪山恰半從入山來悉﨑崟<lb/>
側塞夷者惟此草長過人岡之上有神祠礎餘瓦缺日<lb/>
正午少饑幸持𤓰果餅脯分食之汲祠畔井止渇日漸<lb/>
熱足軟不可支卧祠前石階上適二道士自上下問焉<lb/>
葢玉泉之侣自西峯還也與之語雖無竒亦善遺世者<lb/>
自山口至此其石之奔突倚伏岀林翳樹者殊形詭觀<lb/>
<pb n="KR4h0132_WYG_576-32a"/>
殆不能以物擬祠西南則始攀鏁處也置杖草間聞松<lb/>
風飀然此以下皆雜木無松以上則純松矣蟬鳥遂絶<lb/>
詩人謂山中無鳥聲信然鏁曳危石上僕先進余亦攀<lb/>
過路縈紆並石根極隘瑟縮以行路斷接以木行則搖<lb/>
少進一峯前嶂不甚峻上大下小所謂巘也無草樹黒<lb/>
黄白相間上有赤白二圓形僕曰日月巖也復行二百<lb/>
餘步直崖嶄立有短橛閣崖罅為級如梯鏁旁垂問之<lb/>
乃百尺撞也級毎腐或缺繇級以上先輕躡試之然後<lb/>
<pb n="KR4h0132_WYG_576-32b"/>
寘足過此有類是而愈長者千尺撞也缺腐亦然縱僕<lb/>
輩欲援何以為力既上凡石之如嶠如扈如巋如岊<lb/>
者眩視不可數扺前崖徑忽斷崖峻削無可為徑者即<lb/>
崖腹綴小木如彴當絶谷之上凡三接始及徑鎧亦横<lb/>
綴崖腹余目焉跡未及而先痿矣遣四人前度慮逼吾<lb/>
後以振也余趦趄握鏁寸進之閉聽壹視步歇半木伊<lb/>
軋鳴東野登閣尚稱脚脚踏墜魂吾今何稱哉因自咎<lb/>
以親枝履此險昌黎慟哭遣書以訣者即此非與半時<lb/>
<pb n="KR4h0132_WYG_576-33a"/>
許乃得過問諸僕僕曰老君離垢也信仙凡之隔如是<lb/>
復斗折道松林中翳不見日毛髪聳然沈生謁禱山神<lb/>
祠懼蒼龍嶺之迅風也既至老木赤立唯東南一枝僅存<lb/>
㣲有葉根亂布石上若萬小蛇攅綴蠕動余駭焉貎其<lb/>
大較因思平日畫樹雖捜竒獵怪致巧寧得似此所謂<lb/>
畫不神於所倣而神於所遇也然而望蛇蜒入雲勢未<lb/>
知何以處此嘗聞登者言度嶺慎勿旁視視則惡風至<lb/>
危不可度嶺凡兩折中突旁殺脊背色正黒鏁當背上<lb/>
<pb n="KR4h0132_WYG_576-33b"/>
並鏁皆小坎亦猶上方峯所托足者二僕先示所以登<lb/>
余匍匐踵其後以大喘不自禁因四布伏嶺背竊窺其<lb/>
旁則深不見底但見松頭濈濈岀没蒼烟中萬峯羅拱<lb/>
向背高低邪正起伏若翠浪洶湧相後先秀不可状風<lb/>
颯爾有聲衆籟齊作沓盪奔激逺近胥應憶登者言遂<lb/>
膽掉股慄不能動去上折無幾視若天淵然風稍止尋進<lb/>
而僕已過上折矣余勉強進一折日少昃愈熱予裸上<lb/>
體猶流汗不止行上折稍覺便漸熟故也自嶺下仰觀<lb/>
<pb n="KR4h0132_WYG_576-34a"/>
將謂頂絶無復過此及嶺端則峯頭挿雲尚未知有㡬<lb/>
里繇是筋骨如脱喘促弗暇岀一語倚樹息四人則相<lb/>
語角徤若賈勇於余者時雲方滃然開合若相背往來<lb/>
四峯端悠颺不已余神凝其間忘所以事事者僕輩弗<lb/>
是喻促以西峯尚逺弗稽遂作以行至此則少上皆徑<lb/>
於石鏁從橫罕無鏁者又越五六險始及鎮嶽宫宫在<lb/>
西峯頂東諸神列坐不辨何誰松罅間金碧参差與日<lb/>
争炫者嶽帝廟也廟後松極森邃風一振之掩苒之形<lb/>
<pb n="KR4h0132_WYG_576-34b"/>
紆徐之韻繇松端倐爾東騖接之既冺忽又如在及廟<lb/>
見道士王老師款坐廟之前則其居也四壁蕭然余意<lb/>
其獨處于荒絶之區無所畏無所悔者非有得能爾邪<lb/>
徐叩所有則平平焉耳乃知其非實見道而得於寡欲<lb/>
也窓在西壁隙有光開窓而其居則度之懸厓之上俯<lb/>
瞰浚谷不見所極唯松頂麻萃斜距窓二丈許峯壁峻<lb/>
拔自浚谷直上霄外略無突陷真所謂削成者壁上一<lb/>
松寄之壆間根直下如懸死蛇枝稍正拂窓手可接松<lb/>
<pb n="KR4h0132_WYG_576-35a"/>
實纍纍余提以斷甓弗中墜下觸石且墜且觸聲如從<lb/>
甕中來良久始息至是則頹陽向㣲霞彩漸發倚窓望<lb/>
西北平田無際荒烟莽然中有渭水委蛇如龍日光射<lb/>
水中金閃爍不敢正視居之南乃大岡頗類龜背色墨<lb/>
而粗澁岡下羣峯如攅劒如束筍無一渾然者予將摹<lb/>
之而嵐靄迷漫弗果東望玉女峯殿正在峯頂雪壁爍<lb/>
日殿旁有物似人非人往還松樹間逺不可辨岡稍南<lb/>
大跡一岡上深可三寸長四尺餘旁鐫巨靈足三字竊<lb/>
<pb n="KR4h0132_WYG_576-35b"/>
謂力能劈山其足跡僅如此且東峯掌形自峯端達峯<lb/>
底如彼之大手而配以如此之小足理固如是邪東則<lb/>
東峯玉女峯昆季相倚唯南峯嶻焉獨岀姪視三峯薄<lb/>
暮不及往遂宿焉風怒號御裌猶冷視蒼龍嶺裸體其<lb/>
寒暑之異乃爾哉<lb/>
　　上南峯記<hi>王履</hi>
拂旦起王道士岀華山記相示自峯厓洞谷池潭外其<lb/>
宫觀古跡等不可記食已纎雲不痕旭日初吐露未晞<lb/>
<pb n="KR4h0132_WYG_576-36a"/>
具行縢草屨以敵南岡外皆松林裁入笙簧盈耳屈盤<lb/>
行林中迤邐漸高境象互異弗暇接將謂地升恍不記<lb/>
自西峰來也松皆合抱森若筍擢寒不生陵苕唯蘿薜<lb/>
青青以與松永而樵斤不及余感其得所棲焉行二三<lb/>
里稍疲坐松根養力而四人已在石梁外高唱曰南峯<lb/>
至矣起而前僕曰此希夷避詔巖也余以目昏不敢流<lb/>
盼竟不知已達巖底因仰首怪狀可愕巖上覆似蜂窠<lb/>
然頗類太湖石或類波濤蕩潏所為淡黒津津焉余坐<lb/>
<pb n="KR4h0132_WYG_576-36b"/>
觀不厭自謂不世竒逢細貌之僅得彷彿西南角一罅<lb/>
明透可側身入命童掖入之及半見罅外樹梢動搖日<lb/>
影流罅中明闇稍分上滴瀝如雨隂氣挾罅風撲入巾<lb/>
服皆潤下濕不敢進僮曰壁有刻字四行不辨何字余<lb/>
眊亦弗之識繇是自巖底北旋嶢兀中度小𣙜又度架<lb/>
枝代𣙜者三若波舟之所搖蕩古樹一根拔卧壑上閼<lb/>
道勃窣踰松上過得真武祠遂入謁龜蛇在前記晦菴<lb/>
翁謂本北方𤣥武宿非實有此神設為形像以神之耳<lb/>
<pb n="KR4h0132_WYG_576-37a"/>
余謂乾魚朽木題以大王居士便能威福此何足怪從<lb/>
祠畔上磴扶石䦨轉峯角皆石版布道䦨外臨絶谷試<lb/>
㣲瞰怵然神<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>閉目低首倚壁始定峯南上下壁削亘<lb/>
東南皆䦨也異焉伏石版下覘葢鑱壁成堮以疊石置<lb/>
䦨面之中<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>石以入則所謂朝元洞也深可四丈廣近<lb/>
之高又倍焉純白如雪中設三清像余問主者嶽師師<lb/>
曰昔賀老師營此四十年雖鑿焉而不敢碎石下墜墜<lb/>
則雷動龍潜故也自爾且鑿且運功未就而師亡繼以<lb/>
<pb n="KR4h0132_WYG_576-37b"/>
其徒甫就洞外西數步師又穴石版鏁以下達西轉則<lb/>
師之避静處也沈生等躍然往觀予待二時許還曰穴<lb/>
之下則鏁雙垂鏁盡則版道也穴道相距不知數十丈<lb/>
石杙挿壁以當其中縋鏁下至石杙少息復縋至版道<lb/>
又少息然後攀鏁西行數十步漸高又數十步始及避<lb/>
静處回視版道則載之銅杙之上而銅杙則挿之峻壁<lb/>
之中外雖有䦨木久多腐必鍊是賴掩其振搖石杙一<lb/>
銅杙十七竟不知作時於何所置足欄之外下見松頂<lb/>
<pb n="KR4h0132_WYG_576-38a"/>
如灌莽在杳冥中師去此幾時其室其爨所猶在然非<lb/>
憑土憑於塊石之突崖耳室畔石窪不深水則滿豈師<lb/>
藉是以食飲者與石之西則别巖也巖類俛首形遥覆<lb/>
室上上鐫全真巖三大字填之赤色然上下俱不可倚<lb/>
豈人履虛而作之邪吾初躡版道知有版道而已奚暇<lb/>
他及既至而得其所以始不知止於何地我輩壯年恃<lb/>
力不少怯今精奪於此矣去洞沿故路東行降八九折<lb/>
緣磴復升巨石錯峙石分處如甈下視類井底黯不見<lb/>
<pb n="KR4h0132_WYG_576-38b"/>
物然兩木倚石可下僕曰安真人肉身所沈生率三人<lb/>
下觀及還談真人坐石龕不壞具衣履如生人抑坐逝<lb/>
處邪躋石以望見峯嶺羣松如沃峯背類覆盂麤皵如<lb/>
礪可縱步四人争先若飛余至此已攰甚足不吾許殆<lb/>
及嶺憩龍潭旁掬潭水頮面潭有三深淺不等深者不<lb/>
過二三尺僕言雖大旱此弗枯志稱頂有池生千葉蓮<lb/>
覔之不見不知當時騎茅龍天飛者其繇此非與最高<lb/>
處一松孑立余倚松望信乎諸峯羅列似兒孫矣雲適<lb/>
<pb n="KR4h0132_WYG_576-39a"/>
生從玉女峯東峯兩間岀倚風作嬾態歘突然北涌似<lb/>
巔崖狀既而復還漸幔於松巔不動如憩而山北所見<lb/>
皆漫漶不可識意彼或仰瞻吾固在雲表也青蓮居士<lb/>
謂呼吸氣想通帝座非此而何尼父登泰山小天下彼<lb/>
果及此耶既下又東行五龍神祠祠之外小碑一辭翰<lb/>
具美有渙而為氣氣運而為精精變而為神神化而為<lb/>
靈等語因愛而再誦忽祠畔二小鳥下上峯壁不鳴青<lb/>
灰色頗類鶺鴒尾稍短不知其何名岳師曰此鳥相與<lb/>
<pb n="KR4h0132_WYG_576-39b"/>
久矣飯熟則乞食於我食已則去或寘粟掌中亦躍以<lb/>
就啄師年八十五矣兩目俱眛然往來祠洞兩間陟降<lb/>
如睹非有道者與不然安得人鳥相忘如此<lb/>
　　過東峯記<hi>王履</hi>
繇祠北降而東取道松間忽有物行松上大如鼠尾芃<lb/>
芃然聞人聲矍視不復動僕輩拊掌激之越樹去行二<lb/>
里所至山祠入觀焉山水畫滿壁頗似范寛家法而渾<lb/>
不及化老君殿中居楊師迓余謁之師岀果茗松花粉<lb/>
<pb n="KR4h0132_WYG_576-40a"/>
供余并以萬年松數十本為贈盖巻栢之屬而不屈者<lb/>
雖有松栢名不過石上小草耳巻栢亦以萬歲見稱於<lb/>
本草則知二物固皆稿而不死者矣大松蔽峯清悄幽<lb/>
闃殆不可為情然過青柯坪來多松惟白楊一二間之<lb/>
每風韻松林揚葉作䇿䇿聲如按如節彼吹竹弹絲敲金<lb/>
擊石者其近與偃仰是間意風味未减貞白殿之東則<lb/>
東峯盡處也下望平田襟懷灑然逺近諸山相闖於烟<lb/>
蕪雲樹之表黄河漸近東迤如帶潼闗岡壟積蘇於河<lb/>
<pb n="KR4h0132_WYG_576-40b"/>
濵遐覽未周雲倐陰漸黒平野皆晦予疑南東向立颯<lb/>
颯然自西南來萬松皆鳴松實交墜日斜透雲罅岀雲<lb/>
影漸北逝遂散余與沈生磔松實啖之索苦茗於師以<lb/>
助其勝稍南一煬突岀松底下磴跡之得石室焉曠朗<lb/>
可容四五十人都竈湢所等舉不敝今惟一人居之禽<lb/>
聲不上青柯坪雖因於高寒而亦因於無養也聞是峯<lb/>
可玩日於天未明之際而糧少不敢居唯問師仙掌何<lb/>
在師指在峯側而玉女峯可迫觀於是别去<lb/>
<pb n="KR4h0132_WYG_576-41a"/>
　　宿玉女峯記<hi>王履</hi>
降而西二里許東折漸上至是無磴多倚木枝根石間<lb/>
代為級皮脱滑不可登五人相與推援以進凡二十餘<lb/>
處則玉女峯頂也嘗聞女冠楊氏名妓也少年入山食<lb/>
松皮八年始火食或枵腹坐即大雪七日不粒亦無恙<lb/>
竟日夜弗卧因訪之石室中尸坐如寐見子起相揖笑<lb/>
曰此中罕聞人聲君何來之異耶余告之故就問其入<lb/>
山時則三十有七歳今已七十有二歳矣自云一生無<lb/>
<pb n="KR4h0132_WYG_576-41b"/>
病觀其顔雖非丹而精神粲然步甚健固知其有養也<lb/>
引余步松間風適來激峯壁直下如箭尋松林度壑而<lb/>
去相與立隒端因指西峯東面窊隆如蓮花謂余曰此<lb/>
正西嶽蓮花峯也安有峯頭玉井之産余至玉女殿道<lb/>
玉女所繇觀洗頭盆葢石上一員坎爾水紺碧不乾集<lb/>
仙録稱有五舀不知何據之殿右觀韓姑姑遺蛻遣僮<lb/>
撤所障亂甓啟棺葢窺之殆如初殁者楊氏曰殁幾三<lb/>
十年矣雖稿不腐以杖擿其足亦不僵有道者乃如是<lb/>
<pb n="KR4h0132_WYG_576-42a"/>
葢楊氏師也大石如龜殿正坐龜上而楊氏石室則藉<lb/>
龜腹為之覆繇殿前踰石梁北眺崇岡廓然然貍豸不<lb/>
能進岡半有大壆焉楊氏曰唐𤣥宗禱雨抛簡處也下<lb/>
通黄河恐或然爾復旋至石室前指以迫觀仙掌所在<lb/>
余與四人循東峯北行斯須林斷豁然乃東峯之西北<lb/>
壁而玉女峯之東北巖也巖西努如鳥喙距東峯不逺<lb/>
上峯下縮瞰即魄禠努處小松一生附巖側不見根岀<lb/>
巖上者三之二中無鱗而光僕曰此捨身樹也游者抱<lb/>
<pb n="KR4h0132_WYG_576-42b"/>
樹數匝則獲福予僮聞即抱之轉不休峻遏乃止巖正<lb/>
當仙掌可察遂坐憶王涯仙掌辨謂峯有五崖北壑破<lb/>
巖而列自下逺望偶為掌形俗傳則曰巨靈擘剖掌跡<lb/>
猶存余因思涯之所辨似得於傳聞未嘗如吾之迫觀<lb/>
也殊不知膏岀于壆溜以漸淡黄㣲白間之黒壁中上<lb/>
則五岐下則片屬岐者如指屬者如掌復有細溜無數<lb/>
雜五岐間逺望之則惟見其大者故五岐如指耳寧有<lb/>
五崖北壑破巖而列哉且膏所溜處比比皆有豈惟此<lb/>
<pb n="KR4h0132_WYG_576-43a"/>
掌為然山石本黒其或淡黄㣲白者皆膏溜之色也此<lb/>
掌外惟日月巖最多其次則東峯西壁近於楊氏之石<lb/>
室者色狀與此掌溜痕不殊但彼不類物形故不以為<lb/>
異而不稱耳雖歴代碩儒詩賦同然一辭於巨靈之擘<lb/>
而不之難也將暮假宿楊氏石室中再請所有惟答以<lb/>
待盡而已余知其閉弗强也歘有光如燈度室在松林<lb/>
中僕輩驚指楊氏徐掩其户曰與爾何預豈記所謂昭<lb/>
明者與此亦可見楊氏之有定力矣與沈生步殿前以<lb/>
<pb n="KR4h0132_WYG_576-43b"/>
待月二更許光射萬松中碎影滿地風颸颸然自三峯<lb/>
來清固不勝寂亦難處因退寢夜半大聲疊陣如濤轟<lb/>
然欲醸雨懼糧絶竟不得翕目迨曉風幸息趣具飯下<lb/>
山至都土地司僕還指南峰端如練者曰水簾洞也以<lb/>
昨之弗知小立祠畔以聽杳不得所聞午及青柯坪覔<lb/>
所置杖亡矣然降比登頓易步可與四人敵因思宫殿<lb/>
林木得全於上者險是賴耳然不知鐡鏁之所經始路<lb/>
何以識人何以登也余學畫餘三十年不過紙絹者展<lb/>
<pb n="KR4h0132_WYG_576-44a"/>
轉相承指為某家數剽其一二以襲夫畫者之名安知<lb/>
紙絹之外其神畫有如此者始悟筆墨之不足以盡其形<lb/>
丹碧之不足以盡其色然是游也亦非紙絹相承之故<lb/>
吾矣箕踞石上若久客還家而不能以遽岀也三步回<lb/>
顧五步坐乃於我乎見之雖知毛女峯鄰於上方而不<lb/>
識其處僕言王刁三洞山外之西及玉泉院則日已在<lb/>
西南隅矣弗果往嗚呼生太華之方繇太華之側古今<lb/>
愛遊者亦毎以難險自畫雖少陵枕籍闗中亦望焉而<lb/>
<pb n="KR4h0132_WYG_576-44b"/>
止耳天下竒絶處固有係乎緣之偶不偶也㕁詵謂山<lb/>
行洗盡五年塵土腸胃吾塵土五十年不意中得此行<lb/>
雖遘一遺十而秀拔之神雄特之觀亦足以暢夫一生<lb/>
之拳跼矣昔人言㑹心處不必在逺竊意未得至此恐<lb/>
未可謂之㑹心余向子平之累已畢而遐蹈未能者以<lb/>
母氏之頽暮故也掇其大都以志竒遇<lb/>
　<lb/>
　文章辨體彚選巻五百七十六<lb/>
</p>
<p>
</p>
  </div>
</body>
</text>
</TEI>
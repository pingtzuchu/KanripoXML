<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九十八</head> <lb/>
    <p>
<pb n="KR4h0132_WYG_098-1a"/>
欽定四庫全書<lb/>
　文章辨體彚選巻九十八<lb/>
　　　　　　　　　　　　明　賀復徵　編<lb/>
疏十二<lb/>
　　論河朔人庶疏<hi>唐狄仁傑</hi>
臣聞朝廷議者以為契丹作梗始明人之逆順或因廹<lb/>
脅或有願從或為偽官或為招慰或兼外賊或是土人<lb/>
跡雖不同心則無别誠以山東雄猛由来重氣一顧之<lb/>
<pb n="KR4h0132_WYG_098-1b"/>
勢至死不回近縁軍機調發復重家道悉破或至逃亡<lb/>
拆屋賣田人不為售内顧生計四壁皆空重以官典侵<lb/>
漁因事而起取其髓腦曽無媿心修築城池繕造兵器<lb/>
州縣役使十倍軍機官司不矜期在必取枷杖之下痛<lb/>
切肌膚事廹情危不脩禮義愁苦之地不樂其生有利<lb/>
則歸且圖賖死乃君子之愧辱小人之常行人猶水也<lb/>
壅之則為泉疏之則為川通塞隨流豈有常性昔董卓<lb/>
之亂神噐播遷及卓被誅部曲無赦事窮變起毒害生<lb/>
<pb n="KR4h0132_WYG_098-2a"/>
人京室丘墟化為禾黍此由恩不普浹失在機先臣一<lb/>
讀此書未嘗不掩巻歎息今以負辜之人必不在家露<lb/>
宿草行潜竄山澤赦之則出不赦則狂山東羣盗縁兹<lb/>
聚結臣以邉塵蹔起不足為憂中土不安以此為事臣<lb/>
聞持大國者不可以小理事廣澤者不可以細分人主<lb/>
恢𢎞不拘常法罪之則衆情恐懼恕之則反側自安伏<lb/>
願曲赦河北諸州一無所問自然人神通暢率土歡心<lb/>
諸道凱旋得無侵擾<lb/>
<pb n="KR4h0132_WYG_098-2b"/>
　　諫除濫刑疏<hi>朱敬則</hi>
臣聞李斯之相秦也行申商之法重刑名之家杜私門<lb/>
張公室棄無用之費損不急之官惜日愛功疾畊急戰<lb/>
人繁國富乃屠諸侯此救弊之術也故曰刻薄可施於<lb/>
進趨變詐可陳於攻戰兵猶火也不戢将自焚况鋒鏑<lb/>
已銷石城又毁諒可易之以寛泰潤之以淳和八風之<lb/>
樂以柔之三代之禮以導之秦既不然滛虐滋甚徃而<lb/>
不返卒至土崩此不知變之祻也陸賈叔孫通之事漢<lb/>
<pb n="KR4h0132_WYG_098-3a"/>
主也當榮陽成臯之間糧饋已窮智勇俱困不敢開一<lb/>
說效一竒惟進豪猾之才薦貪暴之客及區宇適平干<lb/>
戈向戢金鼓之聲未歇傷痍之痛尚聞二子顧盼綽有<lb/>
餘態及陳詩書説禮樂開王道謀帝圖髙皇忿曰吾以<lb/>
馬上得之安事詩書乎對曰馬上得之可馬上理之乎<lb/>
髙皇黙然於是陸賈著新語叔孫通定禮儀始知天子<lb/>
之尊此知變之善也向使髙皇排二子而不教置詩書<lb/>
而不顧重攻戰之吏尊首級之材複道争功張良已知<lb/>
<pb n="KR4h0132_WYG_098-3b"/>
其變㧞劔擊柱吾屬不得無謀即晷漏難逾何二十帝<lb/>
乎亡秦是續何二百年乎故曰仁義者聖人之蘧廬禮<lb/>
經者先王之陳迹然則祝辭向畢芻狗須投淳精已流<lb/>
糟粕可棄仁義尚捨况輕此者乎自文明草昩天地屯<lb/>
䝉二叔流言四凶搆難不設鉤距無以應天順人不切<lb/>
刑名不可摧姦息暴故置神噐開告端曲直之影必呈<lb/>
包藏之心盡露神道助直無罪不除人心保寧無妖不<lb/>
戮以兹廟算窮造化之幽深用此神謀入天人之秘術<lb/>
<pb n="KR4h0132_WYG_098-4a"/>
故能計不下席聴不出闈蒼生晏然紫宸易主大哉偉<lb/>
哉無得而稱也豈比造攻鳴條大戰牧野血變草木頭<lb/>
折不周可同年而語乎然而急趨無善迹促柱少和聲<lb/>
拯溺不規行療饑非鼎食即向時之妙䇿乃當今之芻<lb/>
狗也伏願覽秦漢之得失考時事之合宜審糟粕之可<lb/>
遺覺蘧廬之須毁見機而作豈勞終日乎陛下必不可<lb/>
偃蹇太平徘徊中路伏願改法制立章程下恬愉之辭<lb/>
流曠蕩之澤斷萋菲之牙角頓姦險之鋒芒塞羅織之<lb/>
<pb n="KR4h0132_WYG_098-4b"/>
源掃朋黨之迹使天下蒼生坦然大恱豈不樂哉<lb/>
　　請則天皇后復位於皇太子疏<hi>蘇安恒</hi>
臣聞忠臣不順時而取寵烈士不惜死而偷生故君道<lb/>
不明者忠臣之過歟臣道不軌者烈士之過歟昔者先<lb/>
皇晏駕㽞其顧託将以萬幾殷廣令陛下兼知政事雖<lb/>
唐堯虞舜居其位而共工伯鯀在其朝間陛下骨血之<lb/>
恩阻陛下母子之愛愚臣謂聖情以運祚将衰極斯大<lb/>
節天下之人謂陛下微弱李氏貪天之功何以年在耄<lb/>
<pb n="KR4h0132_WYG_098-5a"/>
倦而不能復子明辟使忠言莫進姦佞成朋夷狄紛擾<lb/>
屠害黎庶陛下雖納隍軫念亦何能救此生靈臣聞天<lb/>
下者神堯文皇之天下也昔有隋失馭小人道長羣雄<lb/>
駭鹿四海瞻烏皇唐親事戎旃鳳翔參野削平㝢縣龍<lb/>
飛踐極挿血為盟指河為誓非李氏不王非功臣不封<lb/>
陛下雖居正統實因唐氏舊基故詩曰惟鵠有巢惟鳩<lb/>
居之此言雖小可以喻大陛下自坤生徳乗乾作主豈<lb/>
不以上符天意下順人心東宫昔在諒隂相王又非長<lb/>
<pb n="KR4h0132_WYG_098-5b"/>
子陛下恐宗祀中絶所以應其謳歌當今太子追廽年<lb/>
徳俱盛陛下貪其寳位而忘母子深恩臣聞京邑翼翼<lb/>
四方所視陛下蔽太子之元良枉太子之神噐何以教<lb/>
天下母慈子孝焉何能使天下移風易俗焉惟陛下思<lb/>
之将何聖顔以見唐家宗廟将何誥命以謁大帝墳陵<lb/>
陛下何故日夜積憂不知鐘鳴漏盡臣愚以為天意人<lb/>
事還歸李家陛下雖安天位殊不知物極則反噐滿則<lb/>
傾故語曰當斷不斷反受其亂此之謂也陛下不如髙<lb/>
<pb n="KR4h0132_WYG_098-6a"/>
揖樞務自怡聖躬命史臣以書之令樂府以歌之斯亦<lb/>
太平之盛事也臣聞見過不諫非忠臣也畏死不言非<lb/>
勇士也臣何惜一朝之命而不安萬乗之國哉故曰苟<lb/>
利國家雖死可矣願陛下暫輟萬幾詳臣愚見陛下若<lb/>
以臣為忠則從諫如流擇是而用若以臣為不忠則斬<lb/>
取臣頭以令天下<lb/>
　　救魏元忠疏<hi>蘇安恒</hi>
王者有容天下之量故濟其心能進天下之善故除其<lb/>
<pb n="KR4h0132_WYG_098-6b"/>
惡不然則神鬼慿怒隂陽紛舛陛下始革命勤秉政樞<lb/>
愽逮謀猷天下以為明主暮年厭怠䜛佞熾結水火相<lb/>
災百姓不親五品不遜天下以為暗君邪正糅進獄訟<lb/>
冤劇何昔是而今非邪居安忘危之失也竊見元忠㢘<lb/>
直有名位宰相履中正邪佞之徒嫉之若讎易之兄弟<lb/>
無功無徳但以馮附不閲數朞位勢隆極指馬獻蒲先<lb/>
害善良自元忠下獄人人偶語謂易之交亂且及四國<lb/>
烈士撫髀忠臣鉗口懼易之之權恐先諫受戮虚死無<lb/>
<pb n="KR4h0132_WYG_098-7a"/>
名况賊虜方彊賦歛重困而自縱䜛慝揺變遐邇臣恐<lb/>
四夷低目窺覘為邉鄙患百姓託義以清君側逐鹿之<lb/>
人叩闗而至陛衛左右從中以應争鋒朱雀之門問鼎<lb/>
大明之宫陛下何以謝之臣今計者莫若收雷電之威<lb/>
觧恢恢之網復爵還位君臣如初則天下幸甚陛下縱<lb/>
不能斬佞臣塞人望且當抑奪榮寵剪其羽翅無使驕<lb/>
横為社稷之憂<lb/>
　　諫韋后豫政疏<hi>桓彦範</hi>
<pb n="KR4h0132_WYG_098-7b"/>
詩以闗睢為始言后妃者人倫之本治亂之端也故舜<lb/>
之興以皇英而周之興以任姒桀奔南巢禍階妹喜魯<lb/>
桓滅國禍始齊姜伏見陛下臨朝視政皇后必施帷殿<lb/>
上預聞政事臣愚謂古王者謀及婦人皆破國亡身傾<lb/>
輈繼路且以隂乗陽違天也以婦凌夫違人也違天不<lb/>
祥違人不義故書曰牝鷄之晨惟家之索易曰無攸遂<lb/>
在中饋言婦人不得豫外政也伏願上以社稷為重令<lb/>
皇后無居正殿干外朝深居宫掖修隂教以輔佐天子<lb/>
<pb n="KR4h0132_WYG_098-8a"/>
又道路籍籍皆云胡僧慧範託浮屠法詭惑后妃出入<lb/>
禁奥凟撓朝政陛下嘗輕騎微服數幸其居上下汚慢<lb/>
君臣虧替臣謂興化致治以康乂國家者由進善而棄<lb/>
惡孔子曰執左道以亂政者殺假鬼神以危人者殺今<lb/>
慧範亂政危人者也不急誅且有變除惡務本願早裁<lb/>
之<lb/>
　　陳時政疏<hi>辛替否</hi>
古之建官不必備九卿有位而闕其選故賞不僣官不<lb/>
<pb n="KR4h0132_WYG_098-8b"/>
濫士有完行家有亷節朝廷餘奉百姓餘食下忠於上<lb/>
上禮於下委裘無倉卒之危垂拱無顛沛之患夫事有<lb/>
惕耳目動心慮事不師古以行於今臣得言之陛下倍<lb/>
百行賞倍十増官金銀不供於印束帛不充於錫何所<lb/>
媿於無用之臣無力之士哉古語曰福生有基禍生有<lb/>
胎且公主陛下愛子也選賢嫁之設官補之傾府庫以<lb/>
賜之壯地觀以居之廣池籞以嬉之可謂至重至憐也<lb/>
然用不合古義行不根人心將變愛成憎轉福為禍何<lb/>
<pb n="KR4h0132_WYG_098-9a"/>
者竭人之力費人之財奪人之家怨也愛一女取三怨<lb/>
於天下使邉疆士不盡力朝廷士不盡忠人心散矣獨<lb/>
持所愛何所恃乎向使魯王賞同諸壻則有今日之福<lb/>
無曩日之禍人徒見其禍不知禍所從来所以禍者寵<lb/>
過也今棄一宅造一宅忘前悔思後禍臣竊謂陛下乃<lb/>
憎之非愛之也臣聞君以仁為本本固則邦寧邦寧則<lb/>
陛下夫婦母子長相保也願外謀宰臣為乆安計不使<lb/>
奸臣賊子有以伺之今彊埸危駭倉廪空虚卒輸不充<lb/>
<pb n="KR4h0132_WYG_098-9b"/>
士賞不及而大建寺宇廣造第宅伐木空山不給梁棟<lb/>
運土塞路不充墻壁所謂佛者清浄慈悲體道以濟物<lb/>
不欲利以損人不榮身以害教今三時之月掘山穿地<lb/>
損命也殫府虚帑損人也廣殿長廊榮身也損命則不<lb/>
慈悲損人則不愛物榮身則不清净寧佛者之心乎昔<lb/>
夏為天子二十餘世而商受之商二十餘世而周受之<lb/>
周三十餘世而漢受之由漢而後歴代可知已咸有道<lb/>
之長無道之短豈窮金玉修塔廟享長乆之祚乎臣以<lb/>
<pb n="KR4h0132_WYG_098-10a"/>
為减彫琢之費以賑不足是有佛之徳息穿掘之苦以<lb/>
全昆䖝是有佛之仁罷營構之直以給邉陲是有湯武<lb/>
之功回不急之禄以購亷清是有唐虞之治陛下緩其<lb/>
所急急其所緩親未来疏見在失真實冀虚無重俗人<lb/>
之所為而輕天子之業臣竊痛之今出財依勢避役亡<lb/>
命類度為沙門其未度者窮民善人耳㧞親樹知豈離<lb/>
朋黨畜妻養孥無非私愛是致人毁道非廣道求人也<lb/>
陛下常欲填池壍捐苑囿以賑貧人今天下之寺無數<lb/>
<pb n="KR4h0132_WYG_098-10b"/>
一寺當陛下一宫壯麗用度尚或過之十分天下之財<lb/>
而佛有七八陛下何有之矣雖役不食之人不衣之士<lb/>
猶尚不給况必待天生地養風動雨潤而後得之乎臣<lb/>
聞國無九年之儲曰非其國今計倉廪度府庫百僚供<lb/>
給萬事用度臣恐不能卒嵗假如兵旱相乗則沙門不<lb/>
能擐甲胄寺塔不足穰饑饉矣<lb/>
　　勸還三陽宫疏<hi>張説</hi>
宫距洛城百六十里有伊水之隔崿岅之峻過夏渉秋<lb/>
<pb n="KR4h0132_WYG_098-11a"/>
水澇方積道壊山險不通轉運河廣無梁咫尺千里扈<lb/>
從兵馬日費資饟太倉武庫並在都邑紅粟利噐藴若<lb/>
山丘柰何去宗廟之上都安山谷之僻處是猶倒持劍<lb/>
㦸示人鐏柄臣竊為陛下不取夫禍變之生在人所忽<lb/>
故曰安樂必戒無行所悔不可一也宫城褊小萬方輻<lb/>
凑填郛溢郭併鍤無所排斥居人蓬宿草次風雨暴至<lb/>
不知庇託孤惸老病流轉衢巷陛下作人父母将若之<lb/>
何不可二也池亭竒巧蕩誘上心削巒起觀堨流漲海<lb/>
<pb n="KR4h0132_WYG_098-11b"/>
俯貫地脉仰出雲路易山川之氣奪農桑之土延木石<lb/>
運斧斤山谷連聲春夏不輟勸陛下作此者豈正人耶<lb/>
詩云民亦勞止迄可小康不可三也御苑東西二十里<lb/>
外無墻垣扄禁内有榛叢谿谷猛毅所伏暴慝所慿陛<lb/>
下往往輕行警蹕不肅歴䝉宻乗險巇卒有逸獸狂夫<lb/>
驚犯左右豈不殆哉易曰思患豫防願為萬姓持重不<lb/>
可四也今北有胡冦覻邉南有夷獠騷徼闗西小旱耕<lb/>
稼是憂安東近平輸漕方始臣願及時旋軫深居上京<lb/>
<pb n="KR4h0132_WYG_098-12a"/>
息人以展農修徳以来逺罷不給之役省無用之費澄<lb/>
心澹懐惟億萬年蒼蒼羣生莫不幸甚<lb/>
　　諫造大像疏<hi>李嶠</hi>
造像雖俾浮屠輸錢然非州縣承辦不能濟是名雖不<lb/>
稅而實稅之臣計天下編户貧弱者衆有賣舎帖田供<lb/>
王役者今造像錢積十七萬緡若頒之窮人家給千錢<lb/>
則紓十七萬口饑寒之苦徳無窮矣<lb/>
　　請禁絶突厥吐蕃契丹侍子疏<hi>薛豋</hi>
<pb n="KR4h0132_WYG_098-12b"/>
臣聞戎夏不雜古所戒也故斥居塞外有時朝謁已事<lb/>
則歸三王之法也漢魏以来革襲衣冠築室京師不令<lb/>
歸國較其利害三王是而漢魏非拒邉長而質子短昔<lb/>
晉郭欽江統以夷狄處中夏必為變武帝不納卒有永<lb/>
嘉之亂伏見突厥吐蕃契丹往因入侍並被奨遇官戎<lb/>
秩歩黌門服改氊罽語習楚夏窺圖史成敗熟山川險<lb/>
易國家雖有冠帶之名而狼子孤恩患必在後昔申公<lb/>
奔晉使子孤庸為吴行人教吴戰陣使之叛楚漢遷五<lb/>
<pb n="KR4h0132_WYG_098-13a"/>
部匈奴於汾晉卒以劉石作難竊計秦并天下及劉項<lb/>
用兵人士凋散以冐頓之盛乗中國之虚而髙祖困厄<lb/>
平城匈奴卒不入中國者以其生長磧漠謂穹廬賢於<lb/>
城郭氊罽美於章紱既安所習是以無窺中國心不樂<lb/>
漢故也元海五部散亡之餘而能自振者少居内地明<lb/>
習漢法鄙單于之陋竊帝王之稱使其未嘗内徙不過<lb/>
刼邉人繒綵麯蘖歸隂山而已今皇風所覃含識革面<lb/>
方由余效忠日殫盡節然臣慮備豫不謹則夷狄稱兵<lb/>
<pb n="KR4h0132_WYG_098-13b"/>
不在方外非貽謀之道臣謂願充侍子可一切禁絶先<lb/>
在國者不使歸藩則夷人保疆邉邑無争<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻九十八<lb/>
</p>
<p>
</p>
  </div>
</body>
</text>
</TEI>
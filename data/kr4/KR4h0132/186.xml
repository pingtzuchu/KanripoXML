<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百八十六</head> <lb/>
    <p>
<pb n="KR4h0132_WYG_186-1a"/>
欽定四庫全書<lb/>
　文章辨體彚選卷一百八十六<lb/>
　　　　　　　　　　　　明　賀復徴　編<lb/>
制策二<lb/>
　　對舉賢良方正䇿<hi>漢申屠剛</hi>
剛對曰臣聞王事失則神祗怨怒奸邪亂政故隂陽繆<lb/>
錯此天所以譴告王者欲令失道之君曠然覺悟懷邪<lb/>
之臣懼然自刻者也今朝廷不考功校徳而虚納毁譽<lb/>
<pb n="KR4h0132_WYG_186-1b"/>
數下詔書張設重法抑㫁誹謗禁割論議罪之重者乃<lb/>
至斬腰傷忠臣之情挫直士之銳殆乖建進善之旌縣<lb/>
敢諫之鼓闢四門之路明四目之義也臣聞成王㓜弱<lb/>
周公攝政聴言下賢均權布寵無舊無新唯仁是親動<lb/>
順天地舉錯不失然近則召公不説逺則四國流言夫<lb/>
子母之性天道至親今聖主㓜少始免襁褓即位以來<lb/>
至親分離外戚杜隔恩不得通且漢家之制雖任英賢<lb/>
猶援姻戚親疎相錯杜塞間隙誠所以安宗廟重社稷<lb/>
<pb n="KR4h0132_WYG_186-2a"/>
也今馮衛無罪久廢不録或處窮僻不若民庶誠非慈<lb/>
愛忠孝承上之意夫為人後者自有正義至尊至卑其<lb/>
勢不嫌是以人無賢愚莫不為怨奸臣賊子以為之便<lb/>
不諱之變誠難其慮今之保傅非古之周公周公至聖<lb/>
猶尚有累何况事失其衷不合天心者哉昔周公先遣<lb/>
伯禽守封於魯以義割恩寵不加後故配天郊祀三十<lb/>
餘世霍光秉政輔翼少主修善進士名為忠直而尊崇<lb/>
其宗黨摧抑外戚結貴據權至堅至固終没之後受禍<lb/>
<pb n="KR4h0132_WYG_186-2b"/>
滅門方今師傅皆以伊周之位據賢保之任以此思危<lb/>
則功何不至不思其危則禍何不到損益之際孔父攸<lb/>
歎持滿之戒老氏所慎蓋功冠天下者不安威震人主<lb/>
者不全今承衰亂之後繼重敝之世公家屈竭賦歛重<lb/>
數苛吏奪其時貪夫侵其財百姓困乏疾疫夭命盜賊<lb/>
羣輩且以萬數軍行衆止竊號自立攻犯京師燔燒縣<lb/>
邑至乃訛言積弩入宫宿衛驚懼自漢興以來誠未有<lb/>
也國家㣲弱姦謀不禁六極之效危於累卵王者承天<lb/>
<pb n="KR4h0132_WYG_186-3a"/>
順地典爵主刑不敢以天官私其宗不敢以天爵輕其<lb/>
親陛下宜遂聖明之徳昭然覺悟逺述帝王之迹近遵<lb/>
孝文之業差五品之屬納至親之序亟遣使者徴中山<lb/>
太后置之别宫令時朝見又召馮衛二族裁與冗職使<lb/>
得執㦸親奉宿衛以防未然之符以抑患禍之端上安<lb/>
社稷下全保傅内和親戚外絶邪謀<lb/>
　　對賢良時務䇿<hi>李固</hi>
固對曰臣聞王者父天母地寳有山川王道得則隂陽<lb/>
<pb n="KR4h0132_WYG_186-3b"/>
和穆政化乖則崩震為災斯皆闗之天心效於成事者<lb/>
也夫化以職成官由能理古之進者有徳有命今之進<lb/>
者唯財與力伏聞詔書務求寛愽疾惡嚴暴而今長吏<lb/>
多殺伐致聲名者必加遷賞其存寛和無黨援者輒加<lb/>
斥逐是以淳厚之風不宣雕薄之俗未革雖繁刑重禁<lb/>
何能有益前孝安皇帝變亂舊典封爵阿母因造妖孽<lb/>
使樊豐之徒乗權放恣侵奪主威改亂嫡嗣至今聖躬<lb/>
狼狽親遇其艱既拔自困殆龍興即位天下喁喁屬望<lb/>
<pb n="KR4h0132_WYG_186-4a"/>
風政積敝之後易致中興誠當沛然思惟善道而論者<lb/>
猶云方今之事復同於前臣伏從山草痛心傷臆實以<lb/>
漢興以來三百餘年聖賢相繼十有八主豈無阿乳之<lb/>
恩豈忘爵賞之寵然上畏天威俯按經典知義不可故<lb/>
不封也今宋阿母雖有大功勤謹之徳但加賞賜足以<lb/>
酬其勞苦至於裂土開國實乖舊典聞阿母體性謙虚<lb/>
必有遜讓陛下宜許其辭國之髙使成萬安之福夫妃<lb/>
后之家所以少完全者豈天性當然但以爵位尊顯専<lb/>
<pb n="KR4h0132_WYG_186-4b"/>
縱權柄天道惡盈不知自損故至顛仆先帝寵遇閻氏<lb/>
位號太疾故其受禍曽不旋踵老子曰其進銳其退速<lb/>
也今梁氏戚為椒房禮所不臣尊以髙爵尚可然也而<lb/>
子弟羣從榮顯兼加永平建初故事殆不如此宜令步<lb/>
兵校尉冀及諸侍中選居黄門之官使權去外戚政歸<lb/>
國家豈不休乎又詔書所以禁侍中尚書中臣子弟不<lb/>
得為吏察孝亷者以其秉威權容請託故也而中常侍<lb/>
在日月之側聲勢振天下子弟禄任曽無限極雖外托<lb/>
<pb n="KR4h0132_WYG_186-5a"/>
謙黙不干州郡而謟偽之徒望風進舉今可為設常禁<lb/>
同之中臣昔館陶公主為子求郎明帝不許賜錢千萬<lb/>
所以輕厚賜重薄位者為官人失才害及百姓也竊聞<lb/>
長水司馬武宣開陽城門候羊迪等無它功徳初拜便<lb/>
真此雖小失而漸壞舊章先聖法度所宜堅守政教一<lb/>
跌百年不復詩云上帝板板下民卒癉刺周王變祖宗法<lb/>
度故使下民將盡病也今陛下之有尚書猶天之有北<lb/>
斗也斗為天喉舌尚書亦為陛下喉舌斗斟酌元氣運<lb/>
<pb n="KR4h0132_WYG_186-5b"/>
平四時尚書出納王命賦政四海權尊勢重責之所歸<lb/>
若不平心災眚必至誠宜審擇其人以毘聖政今與陛<lb/>
下共理天下者外則公卿尚書内則常侍黄門譬猶一<lb/>
門之内一家之事安則共其福慶危則通其禍敗刺史<lb/>
二千石外統職事内受法則夫表曲者景必邪源清者<lb/>
流必潔猶扣樹本百枝皆動也周頌曰薄言振之莫不<lb/>
震疊此言動之於内而應於外者也由此言之本朝號<lb/>
令豈可蹉跌門隙一開則邪人動心利競暫啟則仁義<lb/>
<pb n="KR4h0132_WYG_186-6a"/>
通塞刑罰不能復禁化道以之寖壞此天下之紀綱當<lb/>
今之急務陛下宜開石室陳圖書招㑹羣儒引問得失<lb/>
指摘變象以求天意其言有中理即時施行顯拔其人<lb/>
以表能者則聖聴日有所聞忠臣盡其所知又宜罷退<lb/>
宦官去其權重裁制常侍二人方直有徳者省事左右<lb/>
小黄門五人才智閑雅者給事殿中如此則論者厭塞<lb/>
升平可致也臣所以敢陳愚瞽冒昧自聞者倘或皇天<lb/>
欲令㣲臣覺悟陛下陛下宜熟察臣言憐赦臣死<lb/>
<pb n="KR4h0132_WYG_186-6b"/>
　　賢良䇿對<hi>晉郤詵</hi>
　詔曰蓋太上以徳撫時易簡無文至於三代禮樂大<lb/>
　備制度彌繁文質之變其理何由虞夏之際聖明繼<lb/>
　踵而損益不同周道既衰仲尼猶曰從周因革之宜<lb/>
　又何殊也聖王既没遺制猶存霸者迭興而輔翼之<lb/>
　王道之缺其無補乎何陵遲之不反也豈霸徳之淺<lb/>
　與期運不可致與且夷吾之智而功止於霸何哉夫<lb/>
　昔人之為政革亂亡之弊建不刋之統移風易俗刑<lb/>
<pb n="KR4h0132_WYG_186-7a"/>
　措不用豈非化之盛與何修而嚮茲朕獲承祖宗之<lb/>
　休烈於茲七載而人未服訓政道罔述以古况今何<lb/>
　不相逮之逺也雖明之弗及猶思與羣賢慮之將何<lb/>
　以辨所聞之疑昧獲至論於讜言乎加自頃夷狄内<lb/>
　侵灾害屢作邊甿流離征夫苦役豈政刑之謬將有<lb/>
　司非其任歟各悉乃心究而論之上明古制下切當<lb/>
　今朕之失徳所宜振補其正議無隠將敬聴之<lb/>
對曰伏惟陛下以聖徳君臨猶垂意於博採故招賢正<lb/>
<pb n="KR4h0132_WYG_186-7b"/>
之士而臣等薄陋不足以降大問也是以竊有自疑之<lb/>
心雖致身於闕庭亦僶俛矣伏讀聖䇿乃知下問之㫖<lb/>
篤焉臣聞上古推賢讓位教同徳一故易簡而人化三<lb/>
代世及季末相承故文繁而後整虞夏之相因而損益<lb/>
不同非帝王之道異救弊之路殊也周當二代之流承<lb/>
凋偽之極盡禮樂之致窮制度之理其文詳備仲尼因<lb/>
時宜而曰從周非殊論也臣聞聖王之化先禮樂五霸<lb/>
之興勤政刑禮樂之化深政刑之用淺勤之則可以小<lb/>
<pb n="KR4h0132_WYG_186-8a"/>
安墮之則遂陵遲所由之路未近故所補之功不侔也<lb/>
而齊桓失之葵丘夷吾淪於小器功止於霸不亦宜乎<lb/>
策曰建不刋之統移風易俗使天下洽和何修而嚮茲<lb/>
臣以為莫大於擇人而官之也今之典刑匪無一統宰<lb/>
牧之才優劣異績或以之興或以之替此蓋人能𢎞政<lb/>
非政𢎞人也舍人務政雖勤何益臣竊觀乎古今而考<lb/>
其美惡古人相與求賢今人相與求爵古之官人君責<lb/>
之於上臣舉之於下得其人有賞失其人有罰安得不<lb/>
<pb n="KR4h0132_WYG_186-8b"/>
求賢乎今之官者父兄營之親戚助之有人事則通無<lb/>
人事則塞安得不求爵乎賢茍求達達在修道窮在失<lb/>
義故静以待之也爵茍可求得在進取失在後時故動<lb/>
以要之也動則争競争競則朋黨朋黨則誣誷誣調則<lb/>
臧否失實真偽相冒主聴用惑姦之所㑹也静則貞固<lb/>
貞固則正直正直則信讓信讓則推賢推賢不伐相下<lb/>
無饜主聴用察徳之所趣也故能使之静雖曰髙枕而<lb/>
人自正不能禁動雖復夙夜俗不一也且人無愚智咸<lb/>
<pb n="KR4h0132_WYG_186-9a"/>
慕名官莫不飾正於外藏邪於内故邪正之人難得而<lb/>
知也任得其正則衆正益至若得其邪則衆邪亦集物<lb/>
繁其類誰能<hi>闕</hi>之故亡國失世者未嘗不為衆邪所積<lb/>
也方其初作必始於㣲㣲而不絶其終乃著天地不能<lb/>
頓為寒暑人主亦不能頓為隆替故寒暑漸於春秋隆<lb/>
替起於得失當今之世宦者無闗梁邪門啟矣朝廷不<lb/>
責賢正路塞矣得失之源何以甚此所謂責賢使之相<lb/>
舉也所謂闗梁使之相保也賢不舉則有咎保不信則<lb/>
<pb n="KR4h0132_WYG_186-9b"/>
有罰故古者諸侯必貢士不貢者削貢而不適亦削夫<lb/>
士者難知也不適者薄過也不得不責彊其所不知也<lb/>
罰其所不適深其薄過非恕也且天子於諸侯有不純<lb/>
臣之義斯責之矣施刑之道寜縱不濫之矣今皆反是<lb/>
何也夫賢者天地之紀品物之宗其急之矣故寜濫以<lb/>
得之無縱以失之也今則不然世之悠悠者各自取辨<lb/>
耳故其材行並不可必於公則政事紛亂於私則汚穢<lb/>
狼籍自頃長吏特多此累有亡命而被購懸者矣有縳<lb/>
<pb n="KR4h0132_WYG_186-10a"/>
束而絞戮者矣貪鄙竊位不知誰升之者獸兕出檻不<lb/>
知誰可咎者網漏吞舟何以過此人之於利如蹈水火<lb/>
焉前人雖敗後人復起如彼此無已誰止之者風流日<lb/>
競誰憂之者雖今聖思勞於夙夜所使為政恒得此屬<lb/>
欲聖世化美俗平亦俟河之清耳若欲善之宜創舉賢<lb/>
之典峻闗梁之防其制既立則人慎其舉而不茍則賢<lb/>
者可知知賢而試則官得其人矣官得其人則事得其<lb/>
序事得其序則物得其宜物得其宜則生生豐植人用<lb/>
<pb n="KR4h0132_WYG_186-10b"/>
資給和樂興焉是故寡過而逺刑知恥以近禮此所以<lb/>
建不刋之統移風易俗刑措而不用也䇿曰自頃夷狄<lb/>
内侵灾眚屢降將所任非其人乎何由而致此臣聞蠻<lb/>
夷猾夏則臯陶作士此欲善其末則先其本也夫任賢<lb/>
則政惠使能則刑恕政惠則下仰其施刑恕則人懷其<lb/>
勇施以殖其財勇以結其心故人居則資贍而知方動<lb/>
則親上而志勇茍思其利而除其害以生道利之者雖<lb/>
死不貳以逸道勞之者雖勤不怨故其命可授其力可<lb/>
<pb n="KR4h0132_WYG_186-11a"/>
竭以戰則尅以攻則拔是以善者慕徳而安服惡者畏<lb/>
懼而削迹止戈而武義實在文唯任賢然後無患耳若<lb/>
夫水旱之災自然理也故古者三十年耕必有十年之<lb/>
儲堯湯遭之而人不困有備故也自頃風雨雖頗不時<lb/>
考之萬國或境土相接而豐約不同故頃畆相連而成<lb/>
敗異流故非天之必害於人人實不能均其勞苦失之<lb/>
於人而求之於天則有司惰職而不勸百姓怠業而咎<lb/>
時非所以定人志致豐年也宜勤人事而已臣誠愚鄙<lb/>
<pb n="KR4h0132_WYG_186-11b"/>
不足以奉對聖朝猶進之於廷者將使取諸其懷而獻<lb/>
之乎臣懼不足也若收不知言以致知言臣則可矣是<lb/>
以辭鄙不隠也<lb/>
　<lb/>
　<lb/>
　<lb/>
　<lb/>
　文章辨體彚選卷一百八十六<lb/>
</p>
<p>
</p>
  </div>
</body>
</text>
</TEI>
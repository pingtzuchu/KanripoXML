<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九十一</head> <lb/>
    <p>
<pb n="KR4h0132_WYG_091-1a"/>
欽定四庫全書<lb/>
　文章辨體彚選巻九十一<lb/>
　　　　　　　　　　　　明　賀復徴　編<lb/>
疏五<lb/>
　　日食疏<hi>後漢朱浮</hi>
臣聞日者衆陽之所宗君上之位也凡居官治民據郡<lb/>
典縣皆為陽為上為尊為長若陽上不明尊長不足則<lb/>
干動三光埀示王者五典紀國家之政鴻範别災異之<lb/>
<pb n="KR4h0132_WYG_091-1b"/>
文皆宣明天道以徵來事者也陛下哀愍海内新離禍<lb/>
毒保宥生人使得蘇息而今牧人之吏多未稱職小違<lb/>
理實輙見斥罷豈不燦然黒白分明哉然以堯舜之盛<lb/>
猶加三考大漢之興亦累功効吏皆積久養老於官至<lb/>
名子孫因為氏姓當時吏職何能悉理論議之徒豈不<lb/>
諠譁葢以為天地之功不可倉卒艱難之業當累日也<lb/>
而間者守宰數見換易迎新相代疲勞道路尋其視事<lb/>
日淺未足昭見其職既加嚴切人不自保各相顧望無<lb/>
<pb n="KR4h0132_WYG_091-2a"/>
自安之心有司或因睚眦以騁私怨茍求長短求媚上<lb/>
意二千石及長吏迫於舉劾懼於刺譏故爭飾詐偽以<lb/>
希虚譽斯皆羣陽騷動日月失行之應夫物暴長者必<lb/>
夭折功卒成者必亟壊如摧長久之業而造速成之功<lb/>
非陛下之福也天下非一時之用也海内非一旦之功<lb/>
也願陛下遊意於經年之外望化於一世之後天下幸<lb/>
甚<lb/>
　　請委任三公疏<hi>朱浮</hi>
<pb n="KR4h0132_WYG_091-2b"/>
陛下清明履約率禮無違自宗室諸王外家后親皆奉<lb/>
遵繩墨無黨勢之名至或乘牛車齊於編人斯固法令<lb/>
整齊下無作威者也求之於事宜以和平而災異尤見<lb/>
者而豈徒然天道信誠不可不察竊見陛下疾往者上<lb/>
威不行下專國命即位以来不用舊典信刺舉之官黜<lb/>
鼎輔之任至於有所劾奏便加免退覆案不關三府罪<lb/>
譴不䝉澄察陛下以使者為腹心而使者以從事為耳<lb/>
目是為尚書之平決於百石之吏故羣下苛刻各自為<lb/>
<pb n="KR4h0132_WYG_091-3a"/>
能兼以私情容長憎愛在職皆競張空虚以要時利故<lb/>
有罪者心不厭服無咎者坐被空文不可經盛衰貽後<lb/>
王也夫事積乆則吏自重吏安則人自靜傳曰五年再<lb/>
閏天道乃備夫以天地之靈猶五載以成其化况人道<lb/>
哉臣浮愚戅不勝惓惓願陛下留心千里之任省察偏<lb/>
言之奏<lb/>
　　乞立左傳博士疏<hi>陳元</hi>
陛下撥亂反正文武並用深愍經藝謬雜真偽錯亂每<lb/>
<pb n="KR4h0132_WYG_091-3b"/>
臨朝日輙延羣臣講論聖道知丘明至賢親授孔子而<lb/>
公羊榖梁傳聞於後世故詔立左氏博詢可否示不專<lb/>
已盡之羣下也今論者沈溺所習翫守舊聞固執虚言<lb/>
傳授之辭以非親見實事之道左氏孤學少與遂為異<lb/>
家之所覆冒夫至音不合衆聽故伯牙絶弦至寳不同<lb/>
衆好故卞和泣血仲尼聖徳而不容於世况於竹帛餘<lb/>
文其為雷同者所排固其宜也非陛下至明孰能察之<lb/>
臣元竊見博士范升等所議奏左氏春秋不可立及太<lb/>
<pb n="KR4h0132_WYG_091-4a"/>
史公違戾凡四十五事案升等所言前後相違皆新學<lb/>
小文媟黷㣲辭以年數小差掇為巨謬遺脱纎㣲指為<lb/>
大尤抉瑕擿釁掩其𢎞美所謂小辨破言小言破道者<lb/>
也升等又曰先帝不以左氏為經故不置博士後主所<lb/>
宜因襲臣愚以為若先帝所行而後主必行者則盤庚<lb/>
不當遷於殷周公不當營洛邑陛下不當都山東也往<lb/>
者孝武皇帝好公羊衛太子好榖梁有詔詔太子受公<lb/>
羊不得受榖梁孝宣皇帝在人間時聞衛太子好榖梁<lb/>
<pb n="KR4h0132_WYG_091-4b"/>
於是獨學之及即位為石渠論而榖梁氏興至今與公<lb/>
羊並存此先帝後帝各有所立不必其相因也孔子曰<lb/>
純儉吾從衆至於拜下則違之夫明者獨見不惑於朱<lb/>
紫聽者獨聞不謬於清濁故離朱不為巧眩移目師曠<lb/>
不為新聲易耳方今干戈少弭戎事畧戢留思聖藝眷<lb/>
顧儒雅採孔子拜下之義卒淵聖獨見之㫖分明白黒<lb/>
建立左氏解釋先聖之積結洮汰學者之累惑使基業<lb/>
埀於萬世後進無復狐疑則天下幸甚臣元愚鄙嘗傳<lb/>
<pb n="KR4h0132_WYG_091-5a"/>
師言如得以褐衣召見俯伏庭下誦孔氏之正道理丘<lb/>
明之宿寃若辭不合經事不稽古退就重誅雖死之日<lb/>
猶生之年也<lb/>
　　論時政所宜疏<hi>桓譚</hi>
臣聞國之廢興在於政事政事得失由乎輔佐輔佐賢<lb/>
明則俊士充朝而理合世務輔佐不明則論失時宜而<lb/>
舉多過事夫有國之君俱欲興化建善然而政道未理<lb/>
者其所謂賢者異也昔楚莊王問孫叔敖曰寡人未得<lb/>
<pb n="KR4h0132_WYG_091-5b"/>
所以為國是也叔敖曰國之有是衆所惡也恐王不能<lb/>
定也王曰不定獨在君亦在臣乎對曰君驕士曰士非<lb/>
我無從富貴士驕君曰君非士無從安存人君或至失<lb/>
國而不悟士或至饑寒而不進君臣不合則國是無從<lb/>
定矣莊王曰善願相國與諸大夫共定國是也葢善政<lb/>
者視俗而施教察失而立防威徳更興文武迭用然後<lb/>
政調於時而躁人可定昔董仲舒言理國譬若琴瑟其<lb/>
不調者則解而更張夫更張難行而拂衆者亡是以賈<lb/>
<pb n="KR4h0132_WYG_091-6a"/>
誼以才逐而鼂錯以智死世雖有殊能而終莫敢談者<lb/>
懼於前事也且設法禁者非能盡塞天下之姦皆合衆<lb/>
人之所欲也大抵取便國利事多者則可矣夫張官置<lb/>
吏以理萬人縣賞設罰以别善惡惡人誅傷則善人䝉<lb/>
福矣今人相殺傷雖已伏法而私結怨讐子孫相報後<lb/>
忿深前至於滅户殄業而俗稱豪健故雖有怯弱猶勉<lb/>
而行之此為聽人自理而無復法禁者也今宜申明舊<lb/>
令若已伏官誅而私相傷殺者雖一身逃亡皆徙家屬<lb/>
<pb n="KR4h0132_WYG_091-6b"/>
於邉其相傷加常二等不得雇山贖罪如此則仇怨自<lb/>
解盗賊息矣夫理國之道舉本業而抑末利是以先帝<lb/>
禁人二業錮商賈不得宦為吏此所以抑并兼長亷恥<lb/>
也今富商太賈多放田貨中家子弟為之保役趨走與<lb/>
臣僕等勤收税與封君比入是以衆人慕效不耕而食<lb/>
至乃多通侈靡以滛耳目今可令諸商賈自相糾告若<lb/>
非身力所得皆以臧畀告者如此則專役一已不敢以<lb/>
貨與人事寡力弱必歸功田畆田畆修則榖入多而地<lb/>
<pb n="KR4h0132_WYG_091-7a"/>
力盡矣又見法令決事輕重不齊或一事殊法同罪異<lb/>
論姦吏得因縁為市所欲活則出生議所欲䧟則與死<lb/>
比是為刑開二門也今可令通義理明習法律者挍定<lb/>
科比一其法度班下郡國蠲除故條如此天下知方而<lb/>
獄無怨濫矣<lb/>
　　定宗廟昭穆疏<hi>張純</hi>
陛下興於匹庶蕩滌天下誅鉏暴亂興繼祖宗竊以經<lb/>
義所紀人事衆心雖實同創革而名為中興宜奉先帝<lb/>
<pb n="KR4h0132_WYG_091-7b"/>
恭承祭祀者也元帝以来宗廟奉嗣髙皇帝為受命祖<lb/>
孝文皇帝為太宗孝武皇帝為世宗皆如舊制又立親<lb/>
廟四世推南頓君以上盡於舂陵節侯禮為人後者則<lb/>
為之子既事大宗則降其私親今禘祫髙廟陳序昭穆<lb/>
而舂陵四世君臣並列以卑厠尊不合禮意設不遭王<lb/>
莽而國嗣無寄推求宗室以陛下繼統者安得復顧私<lb/>
親違禮制乎昔髙帝以自受命不由太上宣帝以孫後<lb/>
祖不敢私親故為父立廟獨羣臣侍祠臣愚謂宜除今<lb/>
<pb n="KR4h0132_WYG_091-8a"/>
親廟以則二帝舊典願下有司博採其義<lb/>
　　為祭遵請諡疏<hi>范升</hi>
臣聞先王崇政尊美屏惡昔髙祖大聖深見逺慮班爵<lb/>
割地與下分功著録勲臣頌其徳美生則寵以殊禮奏<lb/>
事不名入門不趨死則醻其爵邑世無絶嗣丹書鐡劵<lb/>
傳於無窮斯誠大漢厚下安人長久之徳所以累世十<lb/>
餘歴載數百廢而復興絶而復續者也陛下以至徳受<lb/>
命光明漢道褒序輔佐封賞功臣同符祖宗征虜將軍<lb/>
<pb n="KR4h0132_WYG_091-8b"/>
潁陽侯遵不幸早薨陛下仁恩為之感傷逺迎河南惻<lb/>
怛之慟形於聖躬喪事用度仰給縣官重賜妻子不可<lb/>
勝數送死有以加生厚亡有以過存矯俗厲化卓如日<lb/>
月古者臣疾君視臣卒君弔徳之厚者也陵遲已来乆<lb/>
矣及至陛下復興斯禮羣下感動莫不自勵臣竊見遵<lb/>
修行積善竭忠於國北平漁陽西拒隴蜀先登坻上深<lb/>
取畧陽衆兵既退獨守衝難制御士心不越法度所在<lb/>
吏人不知有軍清名聞於海内亷白著於當世所得賞<lb/>
<pb n="KR4h0132_WYG_091-9a"/>
賜輙盡與吏士身無竒衣家無私財同産兄午以遵無<lb/>
子娶妾送之遵乃使人逆而不受自以身任於國不敢圖<lb/>
生慮繼嗣之計臨死遺誡牛車載喪薄葬洛陽問以家<lb/>
事終無所言任重道逺死而後已遵為將軍取士皆用<lb/>
儒術對酒設樂必雅歌投壺又建為孔子立後奏置五<lb/>
經大夫雖在軍旅不忘俎豆可為好禮悦樂守死善道<lb/>
者也禮生有爵死有諡爵以殊尊卑諡以明善惡臣愚<lb/>
以為宜因遵薨論叙衆功詳案諡法以禮成之顯章國<lb/>
<pb n="KR4h0132_WYG_091-9b"/>
家篤古之制為後嗣法<lb/>
　　諌起陵邑疏<hi>東平王蒼</hi>
伏聞當為二陵起立郭邑臣前頗謂道路之言疑不審<lb/>
實近令從官古霸問湼陽主疾使還乃知詔書已下竊<lb/>
見光武皇帝躬履儉約之行深覩始終之分勤勤懇懇<lb/>
以葬制為言故營建陵地具稱古典詔曰無為山陵陂<lb/>
池裁令流水而已孝明皇帝大孝無違奉承賢行至於<lb/>
自所營創尤為儉省謙徳之美於斯為盛臣愚以園邑<lb/>
<pb n="KR4h0132_WYG_091-10a"/>
之興始自強秦古者丘隴且不欲其著明豈况築郭邑<lb/>
建都郛哉上違先帝聖心下造無益之功虚費國用動<lb/>
揺百姓非所以致和氣祈豐年也又以吉凶俗數言之<lb/>
亦不欲無故繕修丘墓有所興起考之古法則不合稽<lb/>
之時宜則違人求之吉凶復未見其福陛下履有虞之<lb/>
至性追祖禰之深思然懼左右過議以累聖心臣蒼誠<lb/>
傷二帝純徳之美不暢於無窮也惟䝉哀覽<lb/>
　　理郅夀疏<hi>何敞</hi>
<pb n="KR4h0132_WYG_091-10b"/>
臣聞聖王闢四門達四聰開直言之路下不諱之詔立<lb/>
敢諌之旌聴歌謡於路爭臣七人以自鑒照考知政理<lb/>
違失人心輙改更之故天人並應傳福無窮臣伏見尚<lb/>
書僕射郅壽坐於臺上與諸尚書論擊匈奴言議過差<lb/>
及上書請買公田遂繫獄考劾大不敬臣愚以為夀機<lb/>
宻近臣匡救為職若懐黙不言其罪當誅今壽違衆正<lb/>
議以安宗廟豈其私耶又臺閣平事分爭可否雖唐虞<lb/>
之隆三代之盛猶謂諤諤以昌不以誹謗為罪請買公<lb/>
<pb n="KR4h0132_WYG_091-11a"/>
田人情細過可裁隠忍壽若被誅臣恐天下以為國家<lb/>
横罪忠直賊傷和氣忤逆隂陽臣所以敢犯嚴威不避<lb/>
夷滅觸死瞽言非為壽也忠臣盡節以死為歸臣雖不<lb/>
知壽度其甘心安之誠不欲聖朝行誹謗之誅以傷塞<lb/>
宴之化杜塞忠直埀譏無窮臣敞謬豫機宻言所不宜<lb/>
罪名明白當填牢獄先壽僵仆萬死有餘<lb/>
　　請兵疏<hi>班超</hi>
臣竊見先帝欲開西域故北擊匃奴西使外國鄯善于<lb/>
<pb n="KR4h0132_WYG_091-11b"/>
闐即時向化今拘彌莎車疏勒月氏烏孫康居復願歸<lb/>
附欲共并力破滅龜兹平通漢道若得龜兹則西域未<lb/>
服者百分之一耳臣伏自惟念卒伍小吏實願從谷吉<lb/>
效命絶域庶幾張騫棄身曠野昔魏絳列國大夫尚能<lb/>
和輯諸戎况臣奉大漢之威而無鉛刀一割之用乎前<lb/>
世議者皆曰取三十六國號為斷匃奴右臂今西域諸<lb/>
國自日之所入莫不向化大小欣欣貢奉不絶唯焉耆<lb/>
龜兹獨未服從臣前與官屬三十六人奉使絶域備遭<lb/>
<pb n="KR4h0132_WYG_091-12a"/>
艱戹自孤守疏勒於今五載胡夷情數臣頗識之問其<lb/>
城郭大小皆言倚漢與依天等以是效之則葱領可通<lb/>
葱領通則龜兹可伐今宜拜龜兹侍子白霸為其國主<lb/>
以步騎數百送之與諸國連兵嵗月之間龜兹可擒以<lb/>
夷狄攻夷狄計之善者也臣見莎車疏勒田地肥廣草<lb/>
牧饒衍不比敦煌鄯善間也兵可不費中國而糧食自<lb/>
足且姑墨温宿二王特為龜兹所置既非其種更相厭<lb/>
苦其勢必有降反若二國来降則龜兹自破願下臣章<lb/>
<pb n="KR4h0132_WYG_091-12b"/>
參考行事誠有萬分死復何恨臣超區區特䝉神靈竊<lb/>
冀未便僵仆目見西域平定陛下舉萬年之觴薦勲祖<lb/>
廟布大喜於天下<lb/>
　　乞歸疏<hi>班超</hi>
臣聞太公封齊五世葬周狐死首丘代馬依風夫周齊<lb/>
同在中土千里之間况於逺處絶域小臣能無依風首<lb/>
丘之思哉蠻夷之俗畏壯侮老臣超犬馬齒殱常恐年<lb/>
衰奄忽僵仆孤魂棄捐昔蘇武留於匃奴中尚十九年<lb/>
<pb n="KR4h0132_WYG_091-13a"/>
今臣幸得奉節帶金銀䕶西域如自以壽終屯部誠無<lb/>
所恨然恐後世或名臣為沒西域臣不敢望到酒泉郡<lb/>
但願生入玉門關臣老病衰困冒死瞽言謹遣子勇隨<lb/>
獻物入塞及臣生存令勇目見中土<lb/>
　　上鄧太后疏<hi>班昭</hi>
　安帝永初中太后兄大將軍鄧隲以母憂上書乞身<lb/>
　太后不欲以問昭昭因上疏<lb/>
伏惟皇太后陛下躬盛徳之美隆唐虞之政闢四門而<lb/>
<pb n="KR4h0132_WYG_091-13b"/>
開四聰采狂夫之瞽言納芻蕘之謀慮妾昭得以愚朽<lb/>
身當盛朝敢不披露肝胆以効萬一哉妾聞謙讓之風<lb/>
徳莫大焉故典墳述美神祗降福昔夷齊去國天下服<lb/>
其亷髙太伯違邠孔子稱為三讓所以光昭令徳揚名<lb/>
於後者也論語曰能以禮讓為國於從政乎何有由是<lb/>
言之推讓之誠其致逺矣今四舅深執忠孝引身自退<lb/>
而以方埀未靜拒而不許如後有毫毛加於今日誠恐<lb/>
推讓之名不可再得縁見逮及故敢昧死竭其愚情自<lb/>
<pb n="KR4h0132_WYG_091-14a"/>
知言不足采以示蟲螘之赤心<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_091-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百十六</head> <lb/>
    <p>
<pb n="KR4h0132_WYG_516-1a"/>
欽定四庫全書<lb/>
　文章辨體彚選巻五百十六<lb/>
　　　　　　　　　　　　明　賀復徵　編<lb/>
史傳三十四<lb/>
　　陳湯傳<hi>漢班固</hi>
陳湯字子公山陽瑕丘人也少好書博達善屬文家貧<lb/>
匄貣無節不為州里所稱西至長安求官得太官獻食<lb/>
丞數嵗富平侯張勃與湯交髙其能初元二年元帝詔<lb/>
<pb n="KR4h0132_WYG_516-1b"/>
列侯舉茂材勃舉湯湯待遷父死不奔喪司𨽻奏湯無<lb/>
循行勃選舉故不以實坐削户二百㑹薨因賜諡曰繆<lb/>
侯湯下獄論後復以薦為郎數求使外國乆之遷西域<lb/>
副校尉與甘延夀俱出先是宣帝時匈奴乖亂五單于<lb/>
争立呼韓邪單于與郅支單于俱遣子入侍漢兩受之<lb/>
後呼韓邪單于身入稱臣朝見郅支以為呼韓邪破弱<lb/>
降漢不能自還即西收右地㑹漢發兵送呼韓邪單于<lb/>
郅支由是遂西破呼偈堅昆丁令兼三國而都之怨漢<lb/>
<pb n="KR4h0132_WYG_516-2a"/>
擁䕶呼韓邪而不助已困辱漢使者江迺始等初元四<lb/>
年遣使奉獻因求侍子願為内附漢議遣衛司馬谷吉<lb/>
送之御史大夫貢禹博士匡衡以為春秋之義許夷狄<lb/>
者不一而足今郅支單于鄉化未醇所在絶逺宜令使<lb/>
者送其子至塞而還吉上書言中國與夷狄有羈縻不<lb/>
絶之義今既養全其子十年徳澤甚厚空絶而不送近<lb/>
從塞還示棄捐不畜使無鄉從之心棄前恩立後怨不<lb/>
便議者見前江迺始無應敵之數知勇俱困以致恥辱<lb/>
<pb n="KR4h0132_WYG_516-2b"/>
即豫為臣憂臣幸得建强漢之節承明聖之詔宣諭厚<lb/>
恩不宜敢桀若懐禽獸加無道於臣則單于長嬰大罪<lb/>
必遁逃逺舍不敢近邉沒一使以安百姓國之計臣之<lb/>
願也願送至庭上以示朝者禹復爭以為吉往必為國<lb/>
取悔生事不可許右將軍馮奉世以為可遣上許焉既<lb/>
至郅支單于怒竟殺吉等自知負漢又聞呼韓邪益强<lb/>
遂西奔康居康居王以女妻郅支郅支亦以女予康居<lb/>
王康居甚尊敬郅支欲倚其威以脅諸國郅支數借兵<lb/>
<pb n="KR4h0132_WYG_516-3a"/>
擊烏孫深入至赤谷城殺略民人毆畜産烏孫不敢追<lb/>
西邉空虛不居者且千里郅支單于自以大國威名尊<lb/>
重又乘勝驕不為康居王禮怒殺康居王女及貴人人<lb/>
民數百或支解投都賴水中發民作城日作五百人二<lb/>
歳迺已又遣使責闔蘇大宛諸國嵗遺不敢不予漢遣<lb/>
使三輩至康居求谷吉等死郅支困辱使者不肯奉詔<lb/>
而因都䕶上書言居困厄願歸計强漢遣子入侍其驕<lb/>
嫚如此建昭三年湯與延夀出西域湯為人沈勇有大<lb/>
<pb n="KR4h0132_WYG_516-3b"/>
慮多䇿謀喜竒功每過城邑山川常登望既領外國與<lb/>
延夀謀曰夷狄畏服大種其天性也西域本屬匈奴今<lb/>
郅支單于威名逺聞侵陵烏孫大宛常為康居畫計欲<lb/>
降服之如得此二國北擊伊列西取安息南排月氏山<lb/>
離烏弋數年之間城郭諸國危矣且其人剽悍好戰伐<lb/>
數取勝乆畜之必為西域患郅支單于雖所在絶逺蠻<lb/>
夷無金城强弩之守如發屯田吏士毆從烏孫衆兵直<lb/>
指其城下彼亡則無所之守則不足自保千載之功可<lb/>
<pb n="KR4h0132_WYG_516-4a"/>
一朝而成也延夀亦以為然欲奏請之湯曰國家與公<lb/>
卿議大䇿非凡所見事必不從延夀猶與不聽㑹其乆<lb/>
病湯獨矯制發城郭諸國兵車師戊己校尉屯田吏士<lb/>
延夀聞之驚起欲止焉湯怒按劒叱延夀曰大衆已集<lb/>
㑹䜿子欲沮衆邪延夀遂從之部勒行陳益置揚威白<lb/>
虎合騎之校漢兵胡兵合四萬餘人延夀湯上疏自劾<lb/>
奏矯制陳言兵狀即日引軍分行别為六校其三校從<lb/>
南道踰葱領徑大宛其三校都䕶自將發温宿國從北<lb/>
<pb n="KR4h0132_WYG_516-4b"/>
道入赤谷過烏孫涉康居界至闐池西而康居副王抱<lb/>
闐將數千騎冦赤谷城東殺略大昆彌千餘人敺畜産<lb/>
甚多從後與漢軍相及頗冦盗後重湯縱胡兵擊之殺<lb/>
四百六十人得其所略民四百七十人還付大昆彌其<lb/>
馬牛羊以給軍食又捕得抱闐貴人伊奴毒入康居東<lb/>
界令軍不得為冦間呼其貴人屠墨見之諭以威信與<lb/>
飲盟遣去徑引行未至單于城可六十里止營復捕得<lb/>
康居貴人貝色子男開牟以為導貝色子即屠墨母之<lb/>
<pb n="KR4h0132_WYG_516-5a"/>
弟皆怨單于由是具知郅支情明日引行未至城三十<lb/>
里止營單于遣使問漢兵何以來應曰單于上書言居<lb/>
困阨願歸計强漢身入朝見天子哀閔單于棄大國屈<lb/>
意康居故使都䕶將軍來迎單于妻子恐左右驚動故<lb/>
未敢至城下使數往來相答報延夀湯因讓之我為單<lb/>
于逺來而至今無名王大人見將軍受事者何單于忽<lb/>
大計失客主之禮也兵來道逺人畜罷極食度且盡恐<lb/>
無以自還願單于與大臣審計䇿明日前至郅支城都<lb/>
<pb n="KR4h0132_WYG_516-5b"/>
賴水上離城三里止營傅陳望見單于城上立五采幡<lb/>
織數百人被甲乘城又出百餘騎徃來馳城下步兵百<lb/>
餘人夾門魚鱗陳講習用兵城上人更招漢軍曰鬭來<lb/>
百餘騎馳赴營營皆張弩持滿指之騎引却頗遣吏士<lb/>
射城門騎步兵騎步兵皆入延夀湯令軍聞鼓音皆薄<lb/>
城下四面圍城各有所守穿塹塞門户鹵楯為前㦸弩<lb/>
為後仰射城中樓上人樓上人下走土城外有重木城<lb/>
從木城中射頗殺傷外人外人發薪燒木城夜數百騎<lb/>
<pb n="KR4h0132_WYG_516-6a"/>
欲出外迎射殺之初單于聞漢兵至欲去疑康居怨已<lb/>
為漢内應又聞烏孫諸國兵皆癸自以無所之郅支已<lb/>
出復還曰不如堅守漢兵逺來不能乆攻單于乃被甲<lb/>
在樓上諸閼氏夫人數十皆以弓射外人外人射中單<lb/>
于鼻諸夫人頗死單于下騎傳戰大内夜過半木城穿<lb/>
中人卻入土城乘城呼時康居兵萬餘騎分為十餘處<lb/>
四面環城亦與相應和夜數奔營不利輒却平明四面<lb/>
火起吏士喜大呼乘之鉦鼓聲動地康居兵引卻漢兵<lb/>
<pb n="KR4h0132_WYG_516-6b"/>
四面推鹵楯並入土城中單于男女百餘人走入大内<lb/>
漢兵縱火吏士争入單于被創死軍候假丞杜勲斬單<lb/>
于首得漢使節二及谷吉等所齎帛書諸鹵獲以畀得<lb/>
者凡斬閼氏太子名王以下千五百一十八級生虜百<lb/>
四十五人降虜千餘人賦予城郭諸國所發十五王於<lb/>
是延夀湯上疏曰臣聞天下之大義當混為一昔有唐<lb/>
虞今有强漢匈奴呼韓邪單于已稱北藩惟郅支單于<lb/>
叛逆未伏其辜大夏之西以為强漢不能臣也郅支單<lb/>
<pb n="KR4h0132_WYG_516-7a"/>
于慘毒行於民大惡通於天臣延夀臣湯將義兵行天<lb/>
誅賴陛下神靈隂陽並應天氣精明陷陣克敵斬郅支<lb/>
首及名王以下宜縣頭槀街蠻夷邸間以示萬里明犯<lb/>
强漢者雖逺必誅事下有司丞相匡衡御史大夫繁延<lb/>
夀以為郅支及名王首更歴諸國蠻夷莫不聞知月令<lb/>
春掩骼埋胔之時宜勿縣車騎將軍許嘉右將軍王商<lb/>
以為春秋夾谷之㑹優施笑君孔子誅之方盛夏首足<lb/>
異門而出宜縣十日迺埋之有詔將軍議是初中書令<lb/>
<pb n="KR4h0132_WYG_516-7b"/>
石顯嘗欲以姊妻延夀延夀不取及丞相御史亦惡其<lb/>
矯制皆不與湯湯素貪所鹵獲財物入塞多不法司𨽻<lb/>
校尉移書道上繫吏士按驗之湯上疏言臣與吏士共<lb/>
誅郅支單于幸得禽滅萬里振旅宜有使者迎勞道路<lb/>
今司𨽻反逆收繫按驗是為郅支報讎也上立出吏士<lb/>
令縣道具酒食以過軍既至論功石顯匡衡以為延夀<lb/>
湯擅興師矯制幸得不誅如復加爵土則後奉使者爭<lb/>
欲乘危徼幸生事於蠻夷為國招難漸不可開元帝内<lb/>
<pb n="KR4h0132_WYG_516-8a"/>
嘉延夀湯功而重違衡顯之議議乆不決故宗正劉向<lb/>
上疏曰郅支單于囚殺使者吏士以百數事暴揚外國<lb/>
傷威毁重羣臣皆閔焉陛下赫然欲誅之意未嘗有忘<lb/>
西域都䕶延夀副校尉湯承聖指倚神靈總百蠻之君<lb/>
㩜城郭之兵出百死入絶域遂蹈康居屠五重城搴歙<lb/>
侯之旗斬郅支之首縣旌萬里之外揚威昆山之西掃<lb/>
谷吉之恥立昭明之功萬夷慴服莫不懼震呼韓邪單<lb/>
于見郅支已誅且喜且懼鄉風馳義稽首來賓願守北<lb/>
<pb n="KR4h0132_WYG_516-8b"/>
藩累世稱臣立千載之功建萬世之安羣臣之勲莫大<lb/>
焉昔周大夫方叔吉甫為宣王誅獫狁而百蠻從其詩<lb/>
曰嘽嘽焞焞如霆如雷顯允方叔征伐獫狁蠻荆來威<lb/>
易曰有嘉折首獲匪其醜言美誅首惡之人而諸不順<lb/>
者皆來從也今延夀湯所誅震雖易之折首詩之雷霆<lb/>
不能及也論大功者不録小過舉大美者不疵細瑕司<lb/>
馬法曰軍賞不踰月欲民速得為善之利也蓋急武功<lb/>
重用人也吉甫之歸周厚賜之其詩曰吉甫宴喜既多<lb/>
<pb n="KR4h0132_WYG_516-9a"/>
受祉來歸自鎬我行永乆千里之鎬猶以為逺況萬里<lb/>
之外其勤至矣延夀湯既未獲受祉之報反屈捐命之<lb/>
功乆挫於刀筆之前非所以勸有功厲戎士也昔齊桓<lb/>
公前有尊周之功後有滅項之罪君子以功覆過而為<lb/>
之諱行事貳師將軍李廣利捐五萬之師靡億萬之費<lb/>
經四年之勞而厪獲駿馬三十匹雖斬宛王母鼓之首<lb/>
猶不足以復費其私罪惡甚多孝武以為萬里征伐不<lb/>
録其過遂封拜兩侯三卿二千石百有餘人今康居國<lb/>
<pb n="KR4h0132_WYG_516-9b"/>
强於大宛郅支之號重於宛王殺使者罪甚於留馬而<lb/>
延夀湯不煩漢士不費斗糧比於貳師功徳百之且常<lb/>
惠隨欲擊之烏孫鄭吉迎自來之日逐猶皆裂土受爵<lb/>
故言威武勤勞則大於方叔吉甫列功覆過則優於齊<lb/>
桓貳師近事之功則髙於安逺長羅而大功未著小惡<lb/>
數布臣竊痛之宜以時解縣通籍除過勿治尊寵爵位<lb/>
以勸有功於是天子下詔曰匈奴郅支單于背畔禮義<lb/>
留殺漢使者吏士甚逆道理朕豈忘之哉所以優㳺而<lb/>
<pb n="KR4h0132_WYG_516-10a"/>
不征者重動師衆勞將率故隠忍而未有云也今延夀<lb/>
湯睹便宜乘時利結城郭諸國擅興師矯制而征之賴<lb/>
天地宗廟之靈誅討郅支單于斬獲其首及閼氏貴人<lb/>
名王以下千數雖踰義干法内不煩一夫之役不開府<lb/>
庫之臧因敵之糧以贍軍用立功萬里之外威震百蠻<lb/>
名顯四海為國除殘兵革之原息邉竟得以安然猶不<lb/>
免死亡之患罪當在於奉憲朕甚閔之其赦延夀湯罪<lb/>
勿治詔公卿議封焉議者皆以為宜如軍法捕斬單于<lb/>
<pb n="KR4h0132_WYG_516-10b"/>
令匡衡石顯以為郅支本亡逃失國竊號絶域非真單<lb/>
于元帝取安逺侯鄭吉故事封千户衡顯復爭迺封延<lb/>
夀為義成侯賜湯爵闗内侯食邑各三百户加賜黄金<lb/>
百斤告上帝宗廟大赦天下拜延夀為長水校尉湯為<lb/>
射聲校尉延夀遷城門校尉䕶軍都尉薨於官成帝初<lb/>
即位丞相衡復奏湯以吏二千石奉使顓命蠻夷中不<lb/>
正身以先下而盜所收康居財物戒官屬曰絶域事不<lb/>
覆校雖在赦前不宜處位湯坐免後湯上書言康居王<lb/>
<pb n="KR4h0132_WYG_516-11a"/>
侍子非王子也按驗實王子也湯下獄當死太中大夫<lb/>
谷永上疏訟湯曰臣聞楚有子玉得臣文公為之仄席<lb/>
而坐趙有㢘頗馬服强秦不敢窺兵井陘近漢有郅都<lb/>
魏尚匈奴不敢南鄉沙幕由是言之戰克之將國之爪<lb/>
牙不可不重也蓋君子聞鼓鼙之聲則思將率之臣竊<lb/>
見闗内侯陳湯前使副西域都䕶忿郅支之無道閔王誅<lb/>
之不加䇿慮愊億義勇奮發卒興師奔逝横厲烏孫踰<lb/>
集都賴屠三重城斬郅支首報十年之逋誅雪邉吏之<lb/>
<pb n="KR4h0132_WYG_516-11b"/>
宿恥威震百蠻武暢西海漢元以來征伐方外之將未<lb/>
嘗有也今湯坐言事非是幽囚乆繫歴時不決執憲之<lb/>
吏欲致之大辟昔白起為秦將南拔郢都北阬趙括以<lb/>
纎介之過賜死杜郵秦民憐之莫不隕涕今湯親秉鉞<lb/>
席巻喋血萬里之外薦功祖廟告類上帝介胄之士靡<lb/>
不慕義以言事為罪無赫赫之惡周書曰記人之功忘<lb/>
人之過宜為君者也夫犬馬有勞於人尚加帷葢之報<lb/>
況國之功臣者哉竊恐陛下忽於鼓鼙之聲不察周書<lb/>
<pb n="KR4h0132_WYG_516-12a"/>
之意而忘帷葢之施庸臣遇湯卒從吏議使百姓介然<lb/>
有秦民之恨非所以勵死難之臣也書奏天子出湯奪<lb/>
爵為士伍後數歳西域都䕶段㑹宗為烏孫兵所圍驛<lb/>
騎上書願發城郭燉煌兵以自救丞相王商大將軍王<lb/>
鳯及百僚議數日不決鳳言湯多籌䇿習外國事可問<lb/>
上召湯見宣室湯擊郅支時中寒病兩臂不詘申湯入<lb/>
見有詔母拜示以㑹宗奏湯辭謝曰將相九卿皆賢材<lb/>
通明小臣罷癃不足以䇿大事上曰國家有急君其母<lb/>
<pb n="KR4h0132_WYG_516-12b"/>
讓對曰臣以為此必無可憂也上曰何以言之湯曰夫<lb/>
胡兵五而當漢兵一何者兵刃朴鈍弓弩不利今聞頗<lb/>
得漢巧然猶三而當一又兵法曰客倍而主人半然後<lb/>
敵今圍㑹宗者人衆不足以勝㑹宗惟陛下勿憂且兵<lb/>
輕行五十里重行三十里今㑹宗欲發城郭燉煌歴時<lb/>
迺至所謂報讎之兵非救急之用也上曰奈何其解可<lb/>
必乎度何時解湯知烏孫瓦合不能乆攻故事不過數<lb/>
日因對曰已解矣詘指計其日曰不出五日當有吉語<lb/>
<pb n="KR4h0132_WYG_516-13a"/>
聞居四日軍書到言已解大將軍鳳奏以為從事中郎<lb/>
莫府事一決於湯湯明法令善因事為埶納説多從常<lb/>
受人金錢作章奏卒以此敗初湯與將作大匠解萬年<lb/>
相善自元帝時渭陵不復徙民起邑成帝起初陵數年<lb/>
後樂霸陵曲亭南更營之萬年與湯議以為武帝時工<lb/>
楊光以所作數可意自致將作大匠及大司農中丞耿<lb/>
夀昌造杜陵賜爵闗内侯將作大匠乘馬延年以勞苦<lb/>
秩中二千石今作初陵而營起邑居成大功萬年亦當<lb/>
<pb n="KR4h0132_WYG_516-13b"/>
䝉重賞子公妻家在長安兒子生長長安不樂東方宜<lb/>
求徙可得賜田宅俱善湯心利之即上封事言初陵京<lb/>
師之地最為肥美可立一縣天下民不徙諸陵三十餘<lb/>
嵗矣闗東富人益衆多規良田役使貧民可徙初陵以<lb/>
强京師衰弱諸侯又使中家以下得均貧富湯願與妻<lb/>
子家屬徙初陵為天下先於是天子從其計果起昌陵<lb/>
邑後徙内郡國民萬年自詭三年可成後卒不就羣臣<lb/>
多言其不便者下有司議皆曰昌陵因卑為髙積土為<lb/>
<pb n="KR4h0132_WYG_516-14a"/>
山度便房猶在平地上客土之中不保幽冥之靈淺外<lb/>
不固卒徒工庸以鉅萬數至戁脂火夜作取土東山且<lb/>
與穀同賈作治數年天下徧被其勞國家罷敝府藏空<lb/>
虚下至衆庶熬熬苦之故陵因天性據真土處埶髙敞<lb/>
旁近祖考前又已有十年功緒宜還復故陵勿徙民上<lb/>
迺下詔罷昌陵語在成紀丞相御史請廢昌陵邑中室<lb/>
奏未下人以問湯第宅不徹得母復發徙湯曰縣官且<lb/>
順聽羣臣言猶且復發徙之也時成都侯商新為大司<lb/>
<pb n="KR4h0132_WYG_516-14b"/>
馬衛將軍輔政素不善湯商聞此語白湯惑衆下獄治<lb/>
按驗諸所犯湯前為騎都尉王莽上書言父早死獨不<lb/>
封母明君共養皇太后尤勞苦宜封竟為新都侯後皇<lb/>
太后同母弟茍參為水衡都尉死子伋為侍中參妻欲<lb/>
為伋求封湯受其金五十斤許為求比上奏𢎞農太守<lb/>
張匡坐臧百萬以上狡猾不道有詔即訊恐下獄使人<lb/>
報湯湯為訟罪得踰冬月許謝錢二百萬皆此類也事<lb/>
在赦前後東萊郡黒龍冬出人以問湯湯曰是所謂𤣥<lb/>
<pb n="KR4h0132_WYG_516-15a"/>
門開微行數出出入不時故龍以非時出也又言當復<lb/>
發徙傳相語者十餘人丞相御史奏湯惑衆不道妄稱<lb/>
詐歸異於上非所宜言大不敬廷尉增夀議以為不道<lb/>
無正法以所犯劇易為罪臣下承用失其中故移獄廷<lb/>
尉無比者先以聞所以正刑罰重人命也明主哀憫百<lb/>
姓下制書罷昌陵勿徙吏民己申布湯妄以意相謂且<lb/>
復發徙雖頗驚動所流行者少百姓不為變不可謂惑<lb/>
衆湯稱詐虚設不然之事非所宜言大不敬也制曰廷<lb/>
<pb n="KR4h0132_WYG_516-15b"/>
尉增夀當是湯前有討郅支單于功其免湯為庶人徙<lb/>
邉又曰故將作大匠萬年佞邪不忠妄為巧詐多賦斂<lb/>
煩繇役興卒暴之作卒徒䝉辜死者連屬毒流衆庶海<lb/>
内怨望雖䝉赦令不宜居京師於是湯與萬年俱徙燉<lb/>
煌乆之燉煌太守奏湯前親誅郅支單于威行外國不<lb/>
宜近邉塞詔徙安定議郎耿育上書言便宜因寃訟湯<lb/>
曰延夀湯為聖漢揚鉤深致逺之威雪國家累年之恥<lb/>
討絶域不羈之君係萬里難制之虜豈有比哉先帝嘉<lb/>
<pb n="KR4h0132_WYG_516-16a"/>
之仍下明詔宣著其功改年垂歴傳之無窮應是南郡<lb/>
獻白虎邉垂無警備㑹先帝寢疾然猶垂意不忘數使<lb/>
尚書責問丞相趣立其功獨丞相匡衡排而不予封延<lb/>
夀湯數百户此功臣戰士所以失望也孝成皇帝承建<lb/>
業之基乘征伐之威兵革不動國家無事而大臣傾邪<lb/>
讒佞在朝曾不深惟本末之難以防未然之戒欲專主<lb/>
威排妒有功使湯塊然被寃拘囚不能自明卒以無罪<lb/>
老棄燉煌正當西域通道令威名折衝之臣旋踵及身<lb/>
<pb n="KR4h0132_WYG_516-16b"/>
復為郅支遺虜所笑誠可悲也至今奉使外蠻者未嘗<lb/>
不陳郅支之誅以揚漢國之盛夫援人之功以懼敵棄<lb/>
人之身以快讒豈不痛哉且安不忘危盛必慮衰今國<lb/>
家素無文帝累年節儉富饒之畜又無武帝薦延梟俊<lb/>
擒敵之臣獨有一陳湯耳假使異世不及陛下尚望國<lb/>
家追録其功封表其墓以勸後進也湯幸得身當聖世<lb/>
功曾未久反聴邪臣鞭逐斥逺使亡逃分竄死無處所<lb/>
逺覽之士莫不計度以為湯功累世不可及而湯過人<lb/>
<pb n="KR4h0132_WYG_516-17a"/>
情所有湯尚如此雖復破絶筋骨暴露形骸猶復制於<lb/>
唇舌為嫉妬之臣所係虜耳此臣所以為國家尤戚戚<lb/>
也書奏天子還湯卒於長安<lb/>
　　雋不疑傳<lb/>
雋不疑字曼倩勃海人也治春秋為郡文學進退必以<lb/>
禮名聞州郡武帝末郡國盜賊羣起暴勝之為直指使<lb/>
者衣繡衣持斧逐捕盜賊督課郡國東至海以軍興誅<lb/>
不從命者威振州郡勝之素聞不疑賢至勃海遣吏請<lb/>
<pb n="KR4h0132_WYG_516-17b"/>
與相見不疑冠進賢冠帶櫑具劒佩環玦襃衣博帶盛<lb/>
服至門上謁門下欲使解劒不疑曰劒者君子武備所<lb/>
以衛身不可解請退吏白勝之勝之開閤延請望見不<lb/>
疑容貌尊嚴衣冠甚偉勝之躧履起迎登堂坐定不疑<lb/>
據地曰竊伏海瀕聞暴公子威名舊矣今乃承顔接辭<lb/>
凡為吏太剛則折太柔則廢威行施之以恩然後樹功<lb/>
揚名永終天禄勝之知不疑非庸人敬納其戒深接以<lb/>
禮意問當世所施行門下諸從事皆州郡選吏側聽不<lb/>
<pb n="KR4h0132_WYG_516-18a"/>
疑莫不驚駭至昏夜罷去勝之遂表薦不疑徵詣公車<lb/>
拜為青州刺史乆之武帝崩昭帝即位而齊孝王孫劉<lb/>
澤交結郡國豪桀謀反欲先殺青州刺史不疑發覺收<lb/>
捕皆伏其辜擢為京兆尹賜錢百萬京師吏民敬其威<lb/>
信每行縣録囚徒還其母輒問不疑有所平反活幾何<lb/>
人即不疑多有所平反母喜笑為飲食語言異於他時<lb/>
或亡所出母怒為之不食故不疑為吏嚴而不殘始元<lb/>
五年有一男子乘黄犢車建黄旐衣黄襜褕著黄帽詣<lb/>
<pb n="KR4h0132_WYG_516-18b"/>
北闕自謂衛太子公車以聞詔使公卿將軍中二千石<lb/>
雜識視長安中吏民聚觀者數萬人右將軍勒兵闕下<lb/>
以備非常丞相御史中二千石至者立莫敢發言京兆<lb/>
尹不疑後到叱從吏收縛或曰是非未可知且安之不<lb/>
疑曰諸君何患於衛太子昔蒯瞶違命出奔輒拒而不<lb/>
納春秋是之衛太子得罪先帝亡不即死今來自詣此<lb/>
罪人也遂送詔獄天子與大將軍霍光聞而嘉之曰公<lb/>
卿大臣當用經術明於大誼由是名聲重於朝廷在位<lb/>
<pb n="KR4h0132_WYG_516-19a"/>
者皆自以不及也大將軍光欲以女妻之不疑固辭不<lb/>
肯當乆之以病免終於家京師紀之後趙廣漢為京兆<lb/>
尹言我禁姦止邪行於吏民至於朝廷事不及不疑逺<lb/>
甚廷尉驗治何人竟得姦詐本夏陽人姓成名方遂居<lb/>
湖以卜筮為事有故太子舍人嘗從方遂卜謂曰子狀<lb/>
貌甚似衛太子方遂心利其言幾得以富貴即詐自稱<lb/>
詣闕廷尉逮召鄉里識知者張宗禄等方遂坐誣㒺不<lb/>
道要斬東市一姓張名延年<lb/>
<pb n="KR4h0132_WYG_516-19b"/>
　　疏廣傳<lb/>
疏廣字仲翁東海蘭陵人也少好學明春秋家居教授<lb/>
學者自逺方至徵為博士太中大夫地節三年立皇太<lb/>
子選丙吉為太傅廣為少傅數月吉遷御史大夫廣徙<lb/>
為太傅廣兄子受字公子亦以賢良舉為太子家令受<lb/>
好禮恭謹敏而有辭宣帝幸太子宫受迎謁應對及置<lb/>
酒宴奉觴上夀辭禮閒雅上甚懽恱頃之拜受為少傅<lb/>
太子外祖父特進平恩侯許伯以為太子少傅使其弟<lb/>
<pb n="KR4h0132_WYG_516-20a"/>
中郎將舜監䕶太子家上以問廣廣對曰太子國儲副<lb/>
君師友必於天下英俊不宜獨親外家許氏且太子自<lb/>
有太傅少傅官屬已備今復使舜䕶太子家視陋非所<lb/>
以廣太子徳於天下也上善其言以語丞相魏相相免<lb/>
冠謝曰此非臣等所能及廣由是見器重數受賞賜太<lb/>
子每朝因進見太傅在前少傅在後父子並為師傅朝<lb/>
廷以為榮在位五嵗皇太子年十二通論語孝經廣謂<lb/>
受曰吾聞知足不辱知止不殆功遂身退天之道也今<lb/>
<pb n="KR4h0132_WYG_516-20b"/>
仕宦至二千石宦成名立如此不去懼有後悔豈如父<lb/>
子相隨出闗歸老故鄉以夀命終不亦善乎受叩頭曰<lb/>
從大人議即日父子俱移病滿三月賜告廣遂稱篤上<lb/>
疏乞骸骨上以其年篤老皆許之加賜黄金二十斤皇<lb/>
太子贈以五十斤公卿大夫故人邑子設祖道供張東<lb/>
都門外送者車數百兩辭決而去及道路觀者皆曰賢<lb/>
哉二大夫或歎息為之下泣廣既歸鄉里日令家共具<lb/>
設酒食請族人故舊賓客與相娛樂數問其家金餘尚<lb/>
<pb n="KR4h0132_WYG_516-21a"/>
有幾所趣賣以共具居歳餘廣子孫竊謂其昆弟老人<lb/>
廣所愛信者曰子孫幾及君時頗立産業基阯今日飲<lb/>
食費且盡宜從丈人所勸説君買田宅老人即以閒暇<lb/>
時為廣言此計廣曰吾豈老誖不念子孫哉顧自有舊<lb/>
田廬令子孫勤力其中足以共衣食與凡人齊今復増<lb/>
益之以為贏餘但教子孫怠惰耳賢而多財則損其志<lb/>
愚而多財則益其過且夫富者衆之怨也吾既亡以教<lb/>
化子孫不欲益其過而生怨又此金者聖主所以恵養<lb/>
<pb n="KR4h0132_WYG_516-21b"/>
老臣也故樂與鄉黨宗族共饗其賜以盡吾餘日不亦<lb/>
可乎於是族人説服皆以夀終<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百十六<lb/>
<pb n="KR4h0132_WYG_516-22a"/>
欽定四庫全書<lb/>
　文章辨體彚選巻五百十六<lb/>
　　　　　　　　　　　　明　賀復徵　編<lb/>
史傳三十四<lb/>
　　陳湯傳<hi>漢班固</hi>
陳湯字子公山陽瑕丘人也少好書博達善屬文家貧<lb/>
匄貣無節不為州里所稱西至長安求官得太官獻食<lb/>
丞數嵗富平侯張勃與湯交髙其能初元二年元帝詔<lb/>
<pb n="KR4h0132_WYG_516-22b"/>
列侯舉茂材勃舉湯湯待遷父死不奔喪司𨽻奏湯無<lb/>
循行勃選舉故不以實坐削户二百㑹薨因賜諡曰繆<lb/>
侯湯下獄論後復以薦為郎數求使外國乆之遷西域<lb/>
副校尉與甘延夀俱出先是宣帝時匈奴乖亂五單于<lb/>
争立呼韓邪單于與郅支單于俱遣子入侍漢兩受之<lb/>
後呼韓邪單于身入稱臣朝見郅支以為呼韓邪破弱<lb/>
降漢不能自還即西收右地㑹漢發兵送呼韓邪單于<lb/>
郅支由是遂西破呼偈堅昆丁令兼三國而都之怨漢<lb/>
<pb n="KR4h0132_WYG_516-23a"/>
擁䕶呼韓邪而不助已困辱漢使者江迺始等初元四<lb/>
年遣使奉獻因求侍子願為内附漢議遣衛司馬谷吉<lb/>
送之御史大夫貢禹博士匡衡以為春秋之義許夷狄<lb/>
者不一而足今郅支單于鄉化未醇所在絶逺宜令使<lb/>
者送其子至塞而還吉上書言中國與夷狄有羈縻不<lb/>
絶之義今既養全其子十年徳澤甚厚空絶而不送近<lb/>
從塞還示棄捐不畜使無鄉從之心棄前恩立後怨不<lb/>
便議者見前江迺始無應敵之數知勇俱困以致恥辱<lb/>
<pb n="KR4h0132_WYG_516-23b"/>
即豫為臣憂臣幸得建强漢之節承明聖之詔宣諭厚<lb/>
恩不宜敢桀若懐禽獸加無道於臣則單于長嬰大罪<lb/>
必遁逃逺舍不敢近邉沒一使以安百姓國之計臣之<lb/>
願也願送至庭上以示朝者禹復爭以為吉往必為國<lb/>
取悔生事不可許右將軍馮奉世以為可遣上許焉既<lb/>
至郅支單于怒竟殺吉等自知負漢又聞呼韓邪益强<lb/>
遂西奔康居康居王以女妻郅支郅支亦以女予康居<lb/>
王康居甚尊敬郅支欲倚其威以脅諸國郅支數借兵<lb/>
<pb n="KR4h0132_WYG_516-24a"/>
擊烏孫深入至赤谷城殺略民人毆畜産烏孫不敢追<lb/>
西邉空虛不居者且千里郅支單于自以大國威名尊<lb/>
重又乘勝驕不為康居王禮怒殺康居王女及貴人人<lb/>
民數百或支解投都賴水中發民作城日作五百人二<lb/>
歳迺已又遣使責闔蘇大宛諸國嵗遺不敢不予漢遣<lb/>
使三輩至康居求谷吉等死郅支困辱使者不肯奉詔<lb/>
而因都䕶上書言居困厄願歸計强漢遣子入侍其驕<lb/>
嫚如此建昭三年湯與延夀出西域湯為人沈勇有大<lb/>
<pb n="KR4h0132_WYG_516-24b"/>
慮多䇿謀喜竒功每過城邑山川常登望既領外國與<lb/>
延夀謀曰夷狄畏服大種其天性也西域本屬匈奴今<lb/>
郅支單于威名逺聞侵陵烏孫大宛常為康居畫計欲<lb/>
降服之如得此二國北擊伊列西取安息南排月氏山<lb/>
離烏弋數年之間城郭諸國危矣且其人剽悍好戰伐<lb/>
數取勝乆畜之必為西域患郅支單于雖所在絶逺蠻<lb/>
夷無金城强弩之守如發屯田吏士毆從烏孫衆兵直<lb/>
指其城下彼亡則無所之守則不足自保千載之功可<lb/>
<pb n="KR4h0132_WYG_516-25a"/>
一朝而成也延夀亦以為然欲奏請之湯曰國家與公<lb/>
卿議大䇿非凡所見事必不從延夀猶與不聽㑹其乆<lb/>
病湯獨矯制發城郭諸國兵車師戊己校尉屯田吏士<lb/>
延夀聞之驚起欲止焉湯怒按劒叱延夀曰大衆已集<lb/>
㑹䜿子欲沮衆邪延夀遂從之部勒行陳益置揚威白<lb/>
虎合騎之校漢兵胡兵合四萬餘人延夀湯上疏自劾<lb/>
奏矯制陳言兵狀即日引軍分行别為六校其三校從<lb/>
南道踰葱領徑大宛其三校都䕶自將發温宿國從北<lb/>
<pb n="KR4h0132_WYG_516-25b"/>
道入赤谷過烏孫涉康居界至闐池西而康居副王抱<lb/>
闐將數千騎冦赤谷城東殺略大昆彌千餘人敺畜産<lb/>
甚多從後與漢軍相及頗冦盗後重湯縱胡兵擊之殺<lb/>
四百六十人得其所略民四百七十人還付大昆彌其<lb/>
馬牛羊以給軍食又捕得抱闐貴人伊奴毒入康居東<lb/>
界令軍不得為冦間呼其貴人屠墨見之諭以威信與<lb/>
飲盟遣去徑引行未至單于城可六十里止營復捕得<lb/>
康居貴人貝色子男開牟以為導貝色子即屠墨母之<lb/>
<pb n="KR4h0132_WYG_516-26a"/>
弟皆怨單于由是具知郅支情明日引行未至城三十<lb/>
里止營單于遣使問漢兵何以來應曰單于上書言居<lb/>
困阨願歸計强漢身入朝見天子哀閔單于棄大國屈<lb/>
意康居故使都䕶將軍來迎單于妻子恐左右驚動故<lb/>
未敢至城下使數往來相答報延夀湯因讓之我為單<lb/>
于逺來而至今無名王大人見將軍受事者何單于忽<lb/>
大計失客主之禮也兵來道逺人畜罷極食度且盡恐<lb/>
無以自還願單于與大臣審計䇿明日前至郅支城都<lb/>
<pb n="KR4h0132_WYG_516-26b"/>
賴水上離城三里止營傅陳望見單于城上立五采幡<lb/>
織數百人被甲乘城又出百餘騎徃來馳城下步兵百<lb/>
餘人夾門魚鱗陳講習用兵城上人更招漢軍曰鬭來<lb/>
百餘騎馳赴營營皆張弩持滿指之騎引却頗遣吏士<lb/>
射城門騎步兵騎步兵皆入延夀湯令軍聞鼓音皆薄<lb/>
城下四面圍城各有所守穿塹塞門户鹵楯為前㦸弩<lb/>
為後仰射城中樓上人樓上人下走土城外有重木城<lb/>
從木城中射頗殺傷外人外人發薪燒木城夜數百騎<lb/>
<pb n="KR4h0132_WYG_516-27a"/>
欲出外迎射殺之初單于聞漢兵至欲去疑康居怨已<lb/>
為漢内應又聞烏孫諸國兵皆癸自以無所之郅支已<lb/>
出復還曰不如堅守漢兵逺來不能乆攻單于乃被甲<lb/>
在樓上諸閼氏夫人數十皆以弓射外人外人射中單<lb/>
于鼻諸夫人頗死單于下騎傳戰大内夜過半木城穿<lb/>
中人卻入土城乘城呼時康居兵萬餘騎分為十餘處<lb/>
四面環城亦與相應和夜數奔營不利輒却平明四面<lb/>
火起吏士喜大呼乘之鉦鼓聲動地康居兵引卻漢兵<lb/>
<pb n="KR4h0132_WYG_516-27b"/>
四面推鹵楯並入土城中單于男女百餘人走入大内<lb/>
漢兵縱火吏士争入單于被創死軍候假丞杜勲斬單<lb/>
于首得漢使節二及谷吉等所齎帛書諸鹵獲以畀得<lb/>
者凡斬閼氏太子名王以下千五百一十八級生虜百<lb/>
四十五人降虜千餘人賦予城郭諸國所發十五王於<lb/>
是延夀湯上疏曰臣聞天下之大義當混為一昔有唐<lb/>
虞今有强漢匈奴呼韓邪單于已稱北藩惟郅支單于<lb/>
叛逆未伏其辜大夏之西以為强漢不能臣也郅支單<lb/>
<pb n="KR4h0132_WYG_516-28a"/>
于慘毒行於民大惡通於天臣延夀臣湯將義兵行天<lb/>
誅賴陛下神靈隂陽並應天氣精明陷陣克敵斬郅支<lb/>
首及名王以下宜縣頭槀街蠻夷邸間以示萬里明犯<lb/>
强漢者雖逺必誅事下有司丞相匡衡御史大夫繁延<lb/>
夀以為郅支及名王首更歴諸國蠻夷莫不聞知月令<lb/>
春掩骼埋胔之時宜勿縣車騎將軍許嘉右將軍王商<lb/>
以為春秋夾谷之㑹優施笑君孔子誅之方盛夏首足<lb/>
異門而出宜縣十日迺埋之有詔將軍議是初中書令<lb/>
<pb n="KR4h0132_WYG_516-28b"/>
石顯嘗欲以姊妻延夀延夀不取及丞相御史亦惡其<lb/>
矯制皆不與湯湯素貪所鹵獲財物入塞多不法司𨽻<lb/>
校尉移書道上繫吏士按驗之湯上疏言臣與吏士共<lb/>
誅郅支單于幸得禽滅萬里振旅宜有使者迎勞道路<lb/>
今司𨽻反逆收繫按驗是為郅支報讎也上立出吏士<lb/>
令縣道具酒食以過軍既至論功石顯匡衡以為延夀<lb/>
湯擅興師矯制幸得不誅如復加爵土則後奉使者爭<lb/>
欲乘危徼幸生事於蠻夷為國招難漸不可開元帝内<lb/>
<pb n="KR4h0132_WYG_516-29a"/>
嘉延夀湯功而重違衡顯之議議乆不決故宗正劉向<lb/>
上疏曰郅支單于囚殺使者吏士以百數事暴揚外國<lb/>
傷威毁重羣臣皆閔焉陛下赫然欲誅之意未嘗有忘<lb/>
西域都䕶延夀副校尉湯承聖指倚神靈總百蠻之君<lb/>
㩜城郭之兵出百死入絶域遂蹈康居屠五重城搴歙<lb/>
侯之旗斬郅支之首縣旌萬里之外揚威昆山之西掃<lb/>
谷吉之恥立昭明之功萬夷慴服莫不懼震呼韓邪單<lb/>
于見郅支已誅且喜且懼鄉風馳義稽首來賓願守北<lb/>
<pb n="KR4h0132_WYG_516-29b"/>
藩累世稱臣立千載之功建萬世之安羣臣之勲莫大<lb/>
焉昔周大夫方叔吉甫為宣王誅獫狁而百蠻從其詩<lb/>
曰嘽嘽焞焞如霆如雷顯允方叔征伐獫狁蠻荆來威<lb/>
易曰有嘉折首獲匪其醜言美誅首惡之人而諸不順<lb/>
者皆來從也今延夀湯所誅震雖易之折首詩之雷霆<lb/>
不能及也論大功者不録小過舉大美者不疵細瑕司<lb/>
馬法曰軍賞不踰月欲民速得為善之利也蓋急武功<lb/>
重用人也吉甫之歸周厚賜之其詩曰吉甫宴喜既多<lb/>
<pb n="KR4h0132_WYG_516-30a"/>
受祉來歸自鎬我行永乆千里之鎬猶以為逺況萬里<lb/>
之外其勤至矣延夀湯既未獲受祉之報反屈捐命之<lb/>
功乆挫於刀筆之前非所以勸有功厲戎士也昔齊桓<lb/>
公前有尊周之功後有滅項之罪君子以功覆過而為<lb/>
之諱行事貳師將軍李廣利捐五萬之師靡億萬之費<lb/>
經四年之勞而厪獲駿馬三十匹雖斬宛王母鼓之首<lb/>
猶不足以復費其私罪惡甚多孝武以為萬里征伐不<lb/>
録其過遂封拜兩侯三卿二千石百有餘人今康居國<lb/>
<pb n="KR4h0132_WYG_516-30b"/>
强於大宛郅支之號重於宛王殺使者罪甚於留馬而<lb/>
延夀湯不煩漢士不費斗糧比於貳師功徳百之且常<lb/>
惠隨欲擊之烏孫鄭吉迎自來之日逐猶皆裂土受爵<lb/>
故言威武勤勞則大於方叔吉甫列功覆過則優於齊<lb/>
桓貳師近事之功則髙於安逺長羅而大功未著小惡<lb/>
數布臣竊痛之宜以時解縣通籍除過勿治尊寵爵位<lb/>
以勸有功於是天子下詔曰匈奴郅支單于背畔禮義<lb/>
留殺漢使者吏士甚逆道理朕豈忘之哉所以優㳺而<lb/>
<pb n="KR4h0132_WYG_516-31a"/>
不征者重動師衆勞將率故隠忍而未有云也今延夀<lb/>
湯睹便宜乘時利結城郭諸國擅興師矯制而征之賴<lb/>
天地宗廟之靈誅討郅支單于斬獲其首及閼氏貴人<lb/>
名王以下千數雖踰義干法内不煩一夫之役不開府<lb/>
庫之臧因敵之糧以贍軍用立功萬里之外威震百蠻<lb/>
名顯四海為國除殘兵革之原息邉竟得以安然猶不<lb/>
免死亡之患罪當在於奉憲朕甚閔之其赦延夀湯罪<lb/>
勿治詔公卿議封焉議者皆以為宜如軍法捕斬單于<lb/>
<pb n="KR4h0132_WYG_516-31b"/>
令匡衡石顯以為郅支本亡逃失國竊號絶域非真單<lb/>
于元帝取安逺侯鄭吉故事封千户衡顯復爭迺封延<lb/>
夀為義成侯賜湯爵闗内侯食邑各三百户加賜黄金<lb/>
百斤告上帝宗廟大赦天下拜延夀為長水校尉湯為<lb/>
射聲校尉延夀遷城門校尉䕶軍都尉薨於官成帝初<lb/>
即位丞相衡復奏湯以吏二千石奉使顓命蠻夷中不<lb/>
正身以先下而盜所收康居財物戒官屬曰絶域事不<lb/>
覆校雖在赦前不宜處位湯坐免後湯上書言康居王<lb/>
<pb n="KR4h0132_WYG_516-32a"/>
侍子非王子也按驗實王子也湯下獄當死太中大夫<lb/>
谷永上疏訟湯曰臣聞楚有子玉得臣文公為之仄席<lb/>
而坐趙有㢘頗馬服强秦不敢窺兵井陘近漢有郅都<lb/>
魏尚匈奴不敢南鄉沙幕由是言之戰克之將國之爪<lb/>
牙不可不重也蓋君子聞鼓鼙之聲則思將率之臣竊<lb/>
見闗内侯陳湯前使副西域都䕶忿郅支之無道閔王誅<lb/>
之不加䇿慮愊億義勇奮發卒興師奔逝横厲烏孫踰<lb/>
集都賴屠三重城斬郅支首報十年之逋誅雪邉吏之<lb/>
<pb n="KR4h0132_WYG_516-32b"/>
宿恥威震百蠻武暢西海漢元以來征伐方外之將未<lb/>
嘗有也今湯坐言事非是幽囚乆繫歴時不決執憲之<lb/>
吏欲致之大辟昔白起為秦將南拔郢都北阬趙括以<lb/>
纎介之過賜死杜郵秦民憐之莫不隕涕今湯親秉鉞<lb/>
席巻喋血萬里之外薦功祖廟告類上帝介胄之士靡<lb/>
不慕義以言事為罪無赫赫之惡周書曰記人之功忘<lb/>
人之過宜為君者也夫犬馬有勞於人尚加帷葢之報<lb/>
況國之功臣者哉竊恐陛下忽於鼓鼙之聲不察周書<lb/>
<pb n="KR4h0132_WYG_516-33a"/>
之意而忘帷葢之施庸臣遇湯卒從吏議使百姓介然<lb/>
有秦民之恨非所以勵死難之臣也書奏天子出湯奪<lb/>
爵為士伍後數歳西域都䕶段㑹宗為烏孫兵所圍驛<lb/>
騎上書願發城郭燉煌兵以自救丞相王商大將軍王<lb/>
鳯及百僚議數日不決鳳言湯多籌䇿習外國事可問<lb/>
上召湯見宣室湯擊郅支時中寒病兩臂不詘申湯入<lb/>
見有詔母拜示以㑹宗奏湯辭謝曰將相九卿皆賢材<lb/>
通明小臣罷癃不足以䇿大事上曰國家有急君其母<lb/>
<pb n="KR4h0132_WYG_516-33b"/>
讓對曰臣以為此必無可憂也上曰何以言之湯曰夫<lb/>
胡兵五而當漢兵一何者兵刃朴鈍弓弩不利今聞頗<lb/>
得漢巧然猶三而當一又兵法曰客倍而主人半然後<lb/>
敵今圍㑹宗者人衆不足以勝㑹宗惟陛下勿憂且兵<lb/>
輕行五十里重行三十里今㑹宗欲發城郭燉煌歴時<lb/>
迺至所謂報讎之兵非救急之用也上曰奈何其解可<lb/>
必乎度何時解湯知烏孫瓦合不能乆攻故事不過數<lb/>
日因對曰已解矣詘指計其日曰不出五日當有吉語<lb/>
<pb n="KR4h0132_WYG_516-34a"/>
聞居四日軍書到言已解大將軍鳳奏以為從事中郎<lb/>
莫府事一決於湯湯明法令善因事為埶納説多從常<lb/>
受人金錢作章奏卒以此敗初湯與將作大匠解萬年<lb/>
相善自元帝時渭陵不復徙民起邑成帝起初陵數年<lb/>
後樂霸陵曲亭南更營之萬年與湯議以為武帝時工<lb/>
楊光以所作數可意自致將作大匠及大司農中丞耿<lb/>
夀昌造杜陵賜爵闗内侯將作大匠乘馬延年以勞苦<lb/>
秩中二千石今作初陵而營起邑居成大功萬年亦當<lb/>
<pb n="KR4h0132_WYG_516-34b"/>
䝉重賞子公妻家在長安兒子生長長安不樂東方宜<lb/>
求徙可得賜田宅俱善湯心利之即上封事言初陵京<lb/>
師之地最為肥美可立一縣天下民不徙諸陵三十餘<lb/>
嵗矣闗東富人益衆多規良田役使貧民可徙初陵以<lb/>
强京師衰弱諸侯又使中家以下得均貧富湯願與妻<lb/>
子家屬徙初陵為天下先於是天子從其計果起昌陵<lb/>
邑後徙内郡國民萬年自詭三年可成後卒不就羣臣<lb/>
多言其不便者下有司議皆曰昌陵因卑為髙積土為<lb/>
<pb n="KR4h0132_WYG_516-35a"/>
山度便房猶在平地上客土之中不保幽冥之靈淺外<lb/>
不固卒徒工庸以鉅萬數至戁脂火夜作取土東山且<lb/>
與穀同賈作治數年天下徧被其勞國家罷敝府藏空<lb/>
虚下至衆庶熬熬苦之故陵因天性據真土處埶髙敞<lb/>
旁近祖考前又已有十年功緒宜還復故陵勿徙民上<lb/>
迺下詔罷昌陵語在成紀丞相御史請廢昌陵邑中室<lb/>
奏未下人以問湯第宅不徹得母復發徙湯曰縣官且<lb/>
順聽羣臣言猶且復發徙之也時成都侯商新為大司<lb/>
<pb n="KR4h0132_WYG_516-35b"/>
馬衛將軍輔政素不善湯商聞此語白湯惑衆下獄治<lb/>
按驗諸所犯湯前為騎都尉王莽上書言父早死獨不<lb/>
封母明君共養皇太后尤勞苦宜封竟為新都侯後皇<lb/>
太后同母弟茍參為水衡都尉死子伋為侍中參妻欲<lb/>
為伋求封湯受其金五十斤許為求比上奏𢎞農太守<lb/>
張匡坐臧百萬以上狡猾不道有詔即訊恐下獄使人<lb/>
報湯湯為訟罪得踰冬月許謝錢二百萬皆此類也事<lb/>
在赦前後東萊郡黒龍冬出人以問湯湯曰是所謂𤣥<lb/>
<pb n="KR4h0132_WYG_516-36a"/>
門開微行數出出入不時故龍以非時出也又言當復<lb/>
發徙傳相語者十餘人丞相御史奏湯惑衆不道妄稱<lb/>
詐歸異於上非所宜言大不敬廷尉增夀議以為不道<lb/>
無正法以所犯劇易為罪臣下承用失其中故移獄廷<lb/>
尉無比者先以聞所以正刑罰重人命也明主哀憫百<lb/>
姓下制書罷昌陵勿徙吏民己申布湯妄以意相謂且<lb/>
復發徙雖頗驚動所流行者少百姓不為變不可謂惑<lb/>
衆湯稱詐虚設不然之事非所宜言大不敬也制曰廷<lb/>
<pb n="KR4h0132_WYG_516-36b"/>
尉增夀當是湯前有討郅支單于功其免湯為庶人徙<lb/>
邉又曰故將作大匠萬年佞邪不忠妄為巧詐多賦斂<lb/>
煩繇役興卒暴之作卒徒䝉辜死者連屬毒流衆庶海<lb/>
内怨望雖䝉赦令不宜居京師於是湯與萬年俱徙燉<lb/>
煌乆之燉煌太守奏湯前親誅郅支單于威行外國不<lb/>
宜近邉塞詔徙安定議郎耿育上書言便宜因寃訟湯<lb/>
曰延夀湯為聖漢揚鉤深致逺之威雪國家累年之恥<lb/>
討絶域不羈之君係萬里難制之虜豈有比哉先帝嘉<lb/>
<pb n="KR4h0132_WYG_516-37a"/>
之仍下明詔宣著其功改年垂歴傳之無窮應是南郡<lb/>
獻白虎邉垂無警備㑹先帝寢疾然猶垂意不忘數使<lb/>
尚書責問丞相趣立其功獨丞相匡衡排而不予封延<lb/>
夀湯數百户此功臣戰士所以失望也孝成皇帝承建<lb/>
業之基乘征伐之威兵革不動國家無事而大臣傾邪<lb/>
讒佞在朝曾不深惟本末之難以防未然之戒欲專主<lb/>
威排妒有功使湯塊然被寃拘囚不能自明卒以無罪<lb/>
老棄燉煌正當西域通道令威名折衝之臣旋踵及身<lb/>
<pb n="KR4h0132_WYG_516-37b"/>
復為郅支遺虜所笑誠可悲也至今奉使外蠻者未嘗<lb/>
不陳郅支之誅以揚漢國之盛夫援人之功以懼敵棄<lb/>
人之身以快讒豈不痛哉且安不忘危盛必慮衰今國<lb/>
家素無文帝累年節儉富饒之畜又無武帝薦延梟俊<lb/>
擒敵之臣獨有一陳湯耳假使異世不及陛下尚望國<lb/>
家追録其功封表其墓以勸後進也湯幸得身當聖世<lb/>
功曾未久反聴邪臣鞭逐斥逺使亡逃分竄死無處所<lb/>
逺覽之士莫不計度以為湯功累世不可及而湯過人<lb/>
<pb n="KR4h0132_WYG_516-38a"/>
情所有湯尚如此雖復破絶筋骨暴露形骸猶復制於<lb/>
唇舌為嫉妬之臣所係虜耳此臣所以為國家尤戚戚<lb/>
也書奏天子還湯卒於長安<lb/>
　　雋不疑傳<lb/>
雋不疑字曼倩勃海人也治春秋為郡文學進退必以<lb/>
禮名聞州郡武帝末郡國盜賊羣起暴勝之為直指使<lb/>
者衣繡衣持斧逐捕盜賊督課郡國東至海以軍興誅<lb/>
不從命者威振州郡勝之素聞不疑賢至勃海遣吏請<lb/>
<pb n="KR4h0132_WYG_516-38b"/>
與相見不疑冠進賢冠帶櫑具劒佩環玦襃衣博帶盛<lb/>
服至門上謁門下欲使解劒不疑曰劒者君子武備所<lb/>
以衛身不可解請退吏白勝之勝之開閤延請望見不<lb/>
疑容貌尊嚴衣冠甚偉勝之躧履起迎登堂坐定不疑<lb/>
據地曰竊伏海瀕聞暴公子威名舊矣今乃承顔接辭<lb/>
凡為吏太剛則折太柔則廢威行施之以恩然後樹功<lb/>
揚名永終天禄勝之知不疑非庸人敬納其戒深接以<lb/>
禮意問當世所施行門下諸從事皆州郡選吏側聽不<lb/>
<pb n="KR4h0132_WYG_516-39a"/>
疑莫不驚駭至昏夜罷去勝之遂表薦不疑徵詣公車<lb/>
拜為青州刺史乆之武帝崩昭帝即位而齊孝王孫劉<lb/>
澤交結郡國豪桀謀反欲先殺青州刺史不疑發覺收<lb/>
捕皆伏其辜擢為京兆尹賜錢百萬京師吏民敬其威<lb/>
信每行縣録囚徒還其母輒問不疑有所平反活幾何<lb/>
人即不疑多有所平反母喜笑為飲食語言異於他時<lb/>
或亡所出母怒為之不食故不疑為吏嚴而不殘始元<lb/>
五年有一男子乘黄犢車建黄旐衣黄襜褕著黄帽詣<lb/>
<pb n="KR4h0132_WYG_516-39b"/>
北闕自謂衛太子公車以聞詔使公卿將軍中二千石<lb/>
雜識視長安中吏民聚觀者數萬人右將軍勒兵闕下<lb/>
以備非常丞相御史中二千石至者立莫敢發言京兆<lb/>
尹不疑後到叱從吏收縛或曰是非未可知且安之不<lb/>
疑曰諸君何患於衛太子昔蒯瞶違命出奔輒拒而不<lb/>
納春秋是之衛太子得罪先帝亡不即死今來自詣此<lb/>
罪人也遂送詔獄天子與大將軍霍光聞而嘉之曰公<lb/>
卿大臣當用經術明於大誼由是名聲重於朝廷在位<lb/>
<pb n="KR4h0132_WYG_516-40a"/>
者皆自以不及也大將軍光欲以女妻之不疑固辭不<lb/>
肯當乆之以病免終於家京師紀之後趙廣漢為京兆<lb/>
尹言我禁姦止邪行於吏民至於朝廷事不及不疑逺<lb/>
甚廷尉驗治何人竟得姦詐本夏陽人姓成名方遂居<lb/>
湖以卜筮為事有故太子舍人嘗從方遂卜謂曰子狀<lb/>
貌甚似衛太子方遂心利其言幾得以富貴即詐自稱<lb/>
詣闕廷尉逮召鄉里識知者張宗禄等方遂坐誣㒺不<lb/>
道要斬東市一姓張名延年<lb/>
<pb n="KR4h0132_WYG_516-40b"/>
　　疏廣傳<lb/>
疏廣字仲翁東海蘭陵人也少好學明春秋家居教授<lb/>
學者自逺方至徵為博士太中大夫地節三年立皇太<lb/>
子選丙吉為太傅廣為少傅數月吉遷御史大夫廣徙<lb/>
為太傅廣兄子受字公子亦以賢良舉為太子家令受<lb/>
好禮恭謹敏而有辭宣帝幸太子宫受迎謁應對及置<lb/>
酒宴奉觴上夀辭禮閒雅上甚懽恱頃之拜受為少傅<lb/>
太子外祖父特進平恩侯許伯以為太子少傅使其弟<lb/>
<pb n="KR4h0132_WYG_516-41a"/>
中郎將舜監䕶太子家上以問廣廣對曰太子國儲副<lb/>
君師友必於天下英俊不宜獨親外家許氏且太子自<lb/>
有太傅少傅官屬已備今復使舜䕶太子家視陋非所<lb/>
以廣太子徳於天下也上善其言以語丞相魏相相免<lb/>
冠謝曰此非臣等所能及廣由是見器重數受賞賜太<lb/>
子每朝因進見太傅在前少傅在後父子並為師傅朝<lb/>
廷以為榮在位五嵗皇太子年十二通論語孝經廣謂<lb/>
受曰吾聞知足不辱知止不殆功遂身退天之道也今<lb/>
<pb n="KR4h0132_WYG_516-41b"/>
仕宦至二千石宦成名立如此不去懼有後悔豈如父<lb/>
子相隨出闗歸老故鄉以夀命終不亦善乎受叩頭曰<lb/>
從大人議即日父子俱移病滿三月賜告廣遂稱篤上<lb/>
疏乞骸骨上以其年篤老皆許之加賜黄金二十斤皇<lb/>
太子贈以五十斤公卿大夫故人邑子設祖道供張東<lb/>
都門外送者車數百兩辭決而去及道路觀者皆曰賢<lb/>
哉二大夫或歎息為之下泣廣既歸鄉里日令家共具<lb/>
設酒食請族人故舊賓客與相娛樂數問其家金餘尚<lb/>
<pb n="KR4h0132_WYG_516-42a"/>
有幾所趣賣以共具居歳餘廣子孫竊謂其昆弟老人<lb/>
廣所愛信者曰子孫幾及君時頗立産業基阯今日飲<lb/>
食費且盡宜從丈人所勸説君買田宅老人即以閒暇<lb/>
時為廣言此計廣曰吾豈老誖不念子孫哉顧自有舊<lb/>
田廬令子孫勤力其中足以共衣食與凡人齊今復増<lb/>
益之以為贏餘但教子孫怠惰耳賢而多財則損其志<lb/>
愚而多財則益其過且夫富者衆之怨也吾既亡以教<lb/>
化子孫不欲益其過而生怨又此金者聖主所以恵養<lb/>
<pb n="KR4h0132_WYG_516-42b"/>
老臣也故樂與鄉黨宗族共饗其賜以盡吾餘日不亦<lb/>
可乎於是族人説服皆以夀終<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百十六<lb/>
</p>
<p>
</p>
  </div>
</body>
</text>
</TEI>
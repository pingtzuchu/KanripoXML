<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百八十七</head> <lb/>
    <p>
<pb n="KR4h0132_WYG_287-1a"/>
欽定四庫全書<lb/>
　文章辨體彚選巻二百八十七<lb/>
　　　　　　　　　　　　明　賀復徵　編<lb/>
序七<lb/>
　　大明日歴序<hi>明宋濂</hi>
洪武七年歳在甲寅五月朔日新修大明日歴成粤從<lb/>
皇上興臨濠踐天位以至六年癸丑冬十又二月凡戒<lb/>
飭之諄複征伐之次第禮樂之沿革刑政之設施羣臣<lb/>
<pb n="KR4h0132_WYG_287-1b"/>
之功過四夷之朝貢莫不具載合一百巻藏諸金匱副<lb/>
在秘書甲寅以後則歳再修而續藏焉嗚呼惟天立辟<lb/>
惟辟奉天其能混合三光五嶽之氣者葢可數也然挺<lb/>
生於南服而致一統華夷之盛自天開地闢以來惟皇<lb/>
上為然其功髙萬古一也元季繹騷奮起於民間以圖<lb/>
自全初無黄屋左纛之念繼憫生民塗炭始取土地於羣<lb/>
雄之手而安輯之較之於古如漢髙帝其得國之正二<lb/>
也平生用兵百戰百勝未嘗摧䘐以至繼天出治經綸<lb/>
<pb n="KR4h0132_WYG_287-2a"/>
大經皆由一心運量文臣武將不過仰受成算而已其<lb/>
獨稟全智三也欽畏天地一動一静森若神明在上及<lb/>
至郊祀存於心目有赫其臨甚至不敢仰視惠鮮小民<lb/>
復恐一夫不獲其所貪墨吏及豪黠之徒有加害者必<lb/>
威之以刑其敬天勤民四也后妃居中不預一髪之政<lb/>
外戚亦循理畏法無敢恃寵以病民寺人之徒惟給事<lb/>
掃除之役此皆古昔所深患今絶無之其家法之嚴五<lb/>
也兵戎國之大權悉歸之於朝廷有事征伐則詔大帥<lb/>
<pb n="KR4h0132_WYG_287-2b"/>
佩將印領之暨旋則上章綬歸士卒單身還第其兵政<lb/>
有統六也嗚呼帝力難名度越前聖不可以一二識也<lb/>
今日歴所書籌略之運功業之著規模之宏逺其本葢<lb/>
原於此矣然而史書甚重古稱直筆不溢美不隠惡務<lb/>
合乎天理人心之公無其事而曲書之者固非也有其<lb/>
事而失書者尤非也况英明之主不世出而記注之官<lb/>
遷易不常無以究夫聖徳之髙深臣同暨濂幸獲日侍<lb/>
燕閒十有餘年知之深故察之精察之精故其書也頗<lb/>
<pb n="KR4h0132_WYG_287-3a"/>
謂得其實而無愧兹因日歴書成謹揭其大要於首簡<lb/>
使他日修實録者有所採掇庶幾傳信於千萬世也臣<lb/>
濓謹序上<lb/>
　　通鑑綱目考證序<hi>朱右</hi>
上虞徐昭文考朱子通鑑綱目凡例以證刋本脱誤及<lb/>
補朱子之未備凡若干巻名曰考證有以淑後之人其<lb/>
功不細矣予乃為之序曰大道之世典禮命討皆原於<lb/>
天禮樂征伐自天子出書可不作也大道既隠禮樂征<lb/>
<pb n="KR4h0132_WYG_287-3b"/>
伐出自陪臣刑爵不咨於衆吾夫子葢不得已而托二<lb/>
百四十二年典禮命討之權此春秋之所由作也自時<lb/>
明王不興治教靡著姦臣女后擅政滋甚司馬氏述左<lb/>
氏為編年而發原於韓趙魏亦以王綱所繫典禮所存<lb/>
而天下之大經大法在焉子朱子又祖春秋以修綱目<lb/>
其年歳之久近國統之離合政刑之得失人材之賢否<lb/>
大書以提其要分註以備其辭誠有得於筆削遺意後<lb/>
世之鑒誠昭矣近代尹起莘發明既相依附汪克寛考<lb/>
<pb n="KR4h0132_WYG_287-4a"/>
異又多未精比以朱子凡例叅㑹今本未免致疑兹讀<lb/>
徐君考證則渙然冰釋矣其大者如莽之弑帝必加進<lb/>
毒操懿進爵必加自為劉裕朱晃稱帝必著其姓君臣<lb/>
之義凛不可犯漢昭烈章武三年分註建興晉武太康<lb/>
十一年分註永熈父子之倫有叙不紊如漢景尊太后<lb/>
則加薄氏帝禪立張后則加貴人於以别嫡庶貴賤之<lb/>
分竇憲曰舅梁冀曰后兄楊堅曰后父楊釗曰貴妃兄<lb/>
於以懲外戚僣竊之禍髙力士李輔國程元振輩皆書<lb/>
<pb n="KR4h0132_WYG_287-4b"/>
宦者於以防寺人干政之患拓拔禄官南詔酋龍之卒<lb/>
皆以死書於以戒四夷雲擾之漸李從珂必書養子又<lb/>
以著異姓絶嗣之危他如髙后廢少帝則改曰主霍光<lb/>
輔少主則改曰帝至若臨視如幸攻討誅弑莫不注意<lb/>
而備書之一字褒貶善惡靡逃然後朱子立言之㫖無<lb/>
毫髪爽其君臣賢否之實治忽興衰之機已瞭然於心<lb/>
目間學者自是無缺畧牴牾之患徐君之用心可謂公<lb/>
且勤矣使朱子復生必將有起予之嘆是書之行可以<lb/>
<pb n="KR4h0132_WYG_287-5a"/>
識典禮命討之原正禮樂征伐之柄詎不有關於世敎<lb/>
也哉<lb/>
　　宋遺民録序<hi>程敏政</hi>
予嘗讀宋王鼎翁謝皋羽唐玉潛三子者之事而悲之<lb/>
且名不載於史而其平生著述兵燹以來又多淪喪獨<lb/>
其倡和稱述之間見於諸家别集中者猶可考也齋居<lb/>
之暇因裒輯以傳而附以其一時意氣相與之人為十<lb/>
二巻題曰宋遺民録序而藏之曰嗚呼甚哉宋待士之<lb/>
<pb n="KR4h0132_WYG_287-5b"/>
厚而獲士之報如此也江南北矣帝子臣矣勤王捍難<lb/>
之卿相擄且死矣而三子者皆布衣為文丞相客初未<lb/>
始都髙爵享厚禄也乃獨拳拳思宋之不置或欲死其<lb/>
主於方生以成其名或欲生其主於既死以暴其志或<lb/>
欲存其廟食於既亡續其王氣於已斷以求盡此心而<lb/>
不負其主天理民彜藉之以不泯焉夫然後知宋貽謀<lb/>
之善而士厚報之可以為有天下國家者鑒矣至今言<lb/>
三子者毎以其名不載史為恨然予嘗竊觀三子者之<lb/>
<pb n="KR4h0132_WYG_287-6a"/>
事而得其心矣方其運去物改之後徬徨徙倚於殘山<lb/>
剰水間孤憤激烈悲鳴長號若無所容其身者茍可容<lb/>
力就白刅而不辭環而視之非不自知其身滄海之一<lb/>
粟也而綱常繫焉故寧為管寧陶潛之貧賤而不悔者<lb/>
誠有見夫天理民彛之不可泯也然跡其平生則亦將<lb/>
求以不負此心而已豈必人之已知也哉而其志則已<lb/>
光耀砰鍧於青天皎日之下雖歴萬世光景常新不與<lb/>
海桑而俱化矣固非若世之淺丈夫建尺寸之功必待<lb/>
<pb n="KR4h0132_WYG_287-6b"/>
銘之鼎彛刻之琬琰而後名可永也繇是觀之夫三子<lb/>
者豈以史之載不載為加損者哉區區孤陋每摭拾其<lb/>
殘編㫁簡而伏讀之其言勁如風霆煒如日星而黍離<lb/>
麥秀之感溢於言意之表殊使人不能終篇因以毛髪<lb/>
上指涕泗交頥如見其人於九原凜有生氣欲從之游<lb/>
而不可得也矧夫一時相與者又皆慷慨悲歌之士或<lb/>
倡和焉或稱述焉皆足以起人心之忠義振末世之委<lb/>
靡百代之下讀其文想其人將必有任天理民彛之責<lb/>
<pb n="KR4h0132_WYG_287-7a"/>
於一身而與之㝠契神交於百代之上者矣然則有天<lb/>
下國家者可不鑒於此哉編之末復附以元主所由興<lb/>
之說一本諸故老之傳聞參之史傳之登載卓卓乎可<lb/>
以信後世而無疑葢又將以慰夫三子者不忘宋之心<lb/>
於地下而宋貽謀之善之報亦於是乎見矣<lb/>
　　忠節録後序<hi>李東陽</hi>
忠節録一巻少師謙齋徐先生録尚書吳公友雲死節<lb/>
事也公宜興人洪武初累官刑部尚書出為湖廣行省<lb/>
<pb n="KR4h0132_WYG_287-7b"/>
參政時元梁王據雲南尚未下髙皇帝命公往諭㑹梁<lb/>
王使其臣鐵知院等二十餘人使漠北為我軍所獲上<lb/>
歸之令與公偕行至雲南境鐵知院等説公改制書共<lb/>
紿梁王梁王亦遣人來刼降令胡服以見公仗義直辭<lb/>
以死自誓遂遇害梁王命収其骸送四川給孤寺藏之<lb/>
先是金華王忠文公禕奉命往使不屈而死距公僅死<lb/>
二歳耳後雲南入版圖朝廷始知公死狀及公子黻以<lb/>
其事來白乃命馳驛歸葬而許黻為國子生黻貧不能<lb/>
<pb n="KR4h0132_WYG_287-8a"/>
歸葬公于武昌舊治因占籍長子縣今閲再世矣𢎞治<lb/>
初李尚寶應禎使湖南訪公墓不可得乃為傳以傳比<lb/>
都御史王公詔廵撫雲南聞先生道公事謂忠文在正<lb/>
統間已贈官賜諡建忠節祠祀於其地而公事獨未著<lb/>
為請於朝今上命復贈公刑部尚書諡忠節與禕並祀<lb/>
改祠額為二忠兹先生所録者其始末略備矣方黻葬<lb/>
公時大夫士賦忠節詩為巻并其誥命遺書皆毁於火<lb/>
潘子安海天青嘯集有詩一章劉職方子髙集四章則<lb/>
<pb n="KR4h0132_WYG_287-8b"/>
為公作者故并録之而凡書奏公移及續有賦者皆附<lb/>
焉惟我國朝用夏變夷以綱常立天下而以風節勵之<lb/>
於勤事死節之臣必有褒恤之制雖先朝所未及知所<lb/>
未暇行者亦舉而行之不以其人已逺時已久而或置<lb/>
意周而法密矣雲南逺在萬里外勝朝餘孽害我忠良<lb/>
而其名跡顯著歴百餘年如一日英廟之恤恩今上之<lb/>
秩祀盖推髙皇帝廕子返葬之意而行之者也嗟夫時<lb/>
變境易兵革擾攘之際雖闕廷畿甸之下節義之沉没<lb/>
<pb n="KR4h0132_WYG_287-9a"/>
者多何况其他乎金華文獻在國初極盛故忠文事最<lb/>
著公之名雖前輩所重然非文足以輕重一世言足以<lb/>
榮辱天下如先生者則其事終不白而恤典未必行也<lb/>
崇徳報功之柄固繫於國論如此哉若表前賢重鄉邑<lb/>
則先生之餘事而大者不在是也<lb/>
　　忠義集序<hi>何喬新</hi>
宋有天下三百餘年以仁厚立國以詩書造士以節義<lb/>
勵士大夫故其士民觀感興起皆知殺身成仁之為美<lb/>
<pb n="KR4h0132_WYG_287-9b"/>
及其遭罹變故而且亡也死宗廟者有之死社稷者有<lb/>
之死君上者有之死城郭封疆者亦有之下至山谷之<lb/>
儒里巷之婦亦有秉義抱節矢死不辱嗚呼漢唐之末<lb/>
曷嘗有是哉南豐水村劉先生壎如村劉先生麟瑞生<lb/>
當宋元之際懼忠臣烈士貞婦湮没而無傳也水村作<lb/>
十忠補史詩如村作昭忠逸詠皆據其所見聞而録之<lb/>
盖野史之流也其邑人趙秉善合二先生所作為一編<lb/>
附以汪水雲方虚谷諸君子傷時悼事之作若干首總<lb/>
<pb n="KR4h0132_WYG_287-10a"/>
謂之忠義集是時元有天下諱言宋事諸儒於是集私<lb/>
相傳録而已歴世既久遺老凋謝殆盡後生不知前輩<lb/>
麥秀黍離之悲而是集幾與塵埃蟲䑕共敝於敗篋之<lb/>
間上舍生趙君璽二先生之鄉人也得是集於老農之<lb/>
家讀而悲之乃校補其訛缺持以示予予受而閲之觀<lb/>
文履善對博囉之語謝君直復留夢炎之書為之慨然<lb/>
觀吳楚材答録事之詰朱浚與兵士之詞毛髪洒然恨<lb/>
不生同其時助其怒罵也觀劉鋭幼兒下拜受藥與王<lb/>
<pb n="KR4h0132_WYG_287-10b"/>
士敏詩書於裾以死自誓又泫然淚落而不能自已也<lb/>
嗚呼三百餘年樂育之效可見於此矣因釐為七巻録<lb/>
而藏之浙江僉憲王君廷光見之嘆曰此集所記多宋<lb/>
史所遺者是不可使其無傳將刻諸梓屬予序之嗟夫<lb/>
忠義人之大節也根於天性具於人心凡立於天地之<lb/>
間而名為人者孰無是性孰無是心哉惟存養不失則<lb/>
其氣浩然一旦遭事之變觸白刃蹈鼎鑊而不懾若此<lb/>
集所載諸君子是也先正有言讀出師表而不流淚者<lb/>
<pb n="KR4h0132_WYG_287-11a"/>
其人必不忠讀陳情表而不流淚者其人必不孝<lb/>
予謂讀是集而不咨嗟涕洟者尚可謂之人哉廷<lb/>
光佐外臺風力凛然惓惓欲刻是集而傳之其所<lb/>
契深矣<lb/>
　　漢紀序<hi>何仲黙</hi>
昔左氏依經作傳而編年紀事之例已立及馬遷著史<lb/>
記叙帝王之事則有本紀録賢臣之行則有列傳明制<lb/>
度則有書系年世則有表自是以來歴代史家悉宗其<lb/>
<pb n="KR4h0132_WYG_287-11b"/>
體然不能微約其詞或寡要實而義無指歸其極至於<lb/>
流綴溢簡踳雜而不可以觀余於是葢嘅然有思命世<lb/>
作者之意焉往在京師嘗觀荀氏漢紀其書則凖諸左<lb/>
氏之例而取於史紀之一體者也至其君臣附載事物<lb/>
咸彰天人並包災祥畢舉治忽參稽成敗並陳得失相<lb/>
明美惡互見即一時一人一事之迹雖前後散著而本<lb/>
末必備屬類比方名義罔紊闡幽攝顯論讚悉精可謂<lb/>
括倫鑒之要探墳索之情者矣豈不足以上班良史之<lb/>
<pb n="KR4h0132_WYG_287-12a"/>
才乎夫學者謂經以載道史以載事故凡討論藝文横<lb/>
分事理而莫知反說訖無條貫安能弗畔也哉易列象<lb/>
器書陳政治詩採風謠禮述儀物春秋紀列國時事皆<lb/>
未能舍事而議於無形者也夫形理者事也宰事者理<lb/>
也故事順則理得事逆則理失天下皆事也而理徵焉<lb/>
是以經史者皆記事之書也但聖哲之言為經爾故記<lb/>
事者茍非察於性命之奥以盡事物之情者亦難與論<lb/>
於作者之門矣<lb/>
<pb n="KR4h0132_WYG_287-12b"/>
　　重刻舊唐書序<hi>文徵明</hi>
嘉靖已亥呉郡重刋唐書成乃御史聞人公詮所欲梓<lb/>
行者也書凡二百巻本紀二十巻志三十列傳百有五<lb/>
十石晉宰相涿人劉昫所撰命徴明為之序按唐令狐<lb/>
徳棻等撰武徳貞觀兩朝國史至呉兢始合前後為書<lb/>
百巻而桞芳韋述嗣緝之起義寧訖開元僅百餘年而<lb/>
于休烈令狐顒以次增緝之起建中而止大厯而元和<lb/>
以後則成於崔龜從厥後韋澳諸人又增緝之凡為書<lb/>
<pb n="KR4h0132_WYG_287-13a"/>
百四十有六巻而芳等又有唐厯四十巻續厯二十二<lb/>
篇皆當時紀載之言非成書也晉革唐命昫等始因舊<lb/>
史續成此書然五代史昫傳不載此事豈其書出一時<lb/>
史館而昫特以宰相領其事耶然不可考已或謂五代<lb/>
搶攘文氣卑弱而是書紀次無法詳略失中不足傳逺<lb/>
宋慶厯中詔翰林儒臣刋修之自慶厯甲申至庚子厯<lb/>
十有七年成新書二百二十五巻視舊史削六十一傳<lb/>
而增傳三百三十有一别撰宰相方鎮及宗室世系宰<lb/>
<pb n="KR4h0132_WYG_287-13b"/>
相世系四表續撰儀衞及選舉及兵及藝文四志所謂<lb/>
其事則增於前其文則省於舊實當時表奏之語而第<lb/>
賞制詞亦謂閎博精覈度越諸子良以宋景文歐陽文<lb/>
忠皆當時良史才而是書實更二公之手故朝野尊信<lb/>
而舊書遂廢不行然議者則以用字竒澁為失體刋削<lb/>
詔令為太畧固不若舊書之為愈也司馬氏修通鑑悉<lb/>
據舊史而於新書無取焉惟周益公稱其刪繁為簡變<lb/>
今以古有合於所謂文省於舊之論而劉元城顧謂事<lb/>
<pb n="KR4h0132_WYG_287-14a"/>
增文省正新書之失唐庚氏尤深斥之乃極言舊書之<lb/>
佳其所引決海救焚引鴆止渇之語豈直工儷而已自<lb/>
是一代名言也然則是書也豈可以無傳乎雖然不能<lb/>
無可議者段秀實請辭郭晞有吾戴吾頭之語新書省<lb/>
一吾字議者以為失實是矣而舊史秀實傳乃都不書<lb/>
夫秀實大節固不以此而此事亦卓偉可喜桞宗元叙<lb/>
事尤號竒警且鄭重致詞上於史館若是不能登載則<lb/>
其所遺亦多矣甚者詆韓愈文章為紕繆謂順宗實錄<lb/>
<pb n="KR4h0132_WYG_287-14b"/>
繁簡不當拙於取舍異哉豈晁氏所謂多所遺漏是非<lb/>
失實者耶甚矣作史之難也心術有邪正詞理有工拙<lb/>
識見有淺深而史隨以異要在傳信傳著不失其實而<lb/>
已今二書具在其工拙繁簡是非得失莫之有揜焉彼<lb/>
斥新書為亂道誠為過論而或縁此遂廢舊史又豈可<lb/>
哉<lb/>
　<lb/>
　文章辨體彚選巻二百八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百五十八</head> <lb/>
    <p>
<pb n="KR4h0132_WYG_758-1a"/>
欽定四庫全書<lb/>
　文章辨體彚選巻七百五十八<lb/>
　　　　　　　　　　　　明　賀復徴　編<lb/>
祭文十<lb/>
　　祭王博士文<hi>明方孝孺</hi>
嗚呼人之有生何足恃邪始少壮之美好忽衰病之侵<lb/>
加曽未㡬時而俯仰瞬息之間形骸巳隨乎物化棺槨<lb/>
倐掩乎泥沙又俄而過焉但見寒烟夕照宰木喧噪乎<lb/>
<pb n="KR4h0132_WYG_758-1b"/>
殘鴉盖生世之不足控持類如此雖聖賢豪傑其徳業<lb/>
勛名可以參天而二地知術政事可以宰制乎衆庶而<lb/>
安定乎邦家及其終也未始能違乎斯理而吾徒於仲<lb/>
縉又何為屢歎而深嗟嗟嗟仲縉子之去我而死一何<lb/>
速耶憶初見子於烏傷山中妙年白晳宛如處子操筆<lb/>
吐辭浩然源泉之初發燁若桃李之方葩當時碩儒巨<lb/>
公莫不稱美愛惜謂翰林君之有子而歎其持節萬里<lb/>
未返乎荒遐後十餘年名聞四達賢王遣使聘致于藩<lb/>
<pb n="KR4h0132_WYG_758-2a"/>
國因得覩岷峨之竒峭凌江漢之洶湧求先君奉使之<lb/>
所衰麻哭踊招徕魂爽于滇池之涯是時年踰三十毅<lb/>
然有志于古道而入覲王門出教郡學雄文美譽旁流<lb/>
溢乎卭巴及今又將十年矣新天子即位召為博士遂<lb/>
入辭垣編摩先朝之實錄文日以肆學日以盛而士之<lb/>
敬慕推許者亦日以多自意當聖徳顯融之時太平之<lb/>
期可望而至庶㡬與子嬉逰於翰墨之林漸涵乎禮義<lb/>
之域蒼顔黄髮同歸里閈以婆娑何期一疾僅隔數日<lb/>
<pb n="KR4h0132_WYG_758-2b"/>
重入子室男哭袒而女號髽嗚呼履仁有必夀之徴積<lb/>
善有茀祿之報以子之先人死于忠國而子有令徳足<lb/>
以承其遺澤遽奪以死兩者不得享一焉其理則謂之<lb/>
那豈蒼蒼者不能司禍福之柄而天道或過差乎將英<lb/>
才異人天之所靳天既生之復欲収之左右以為光華<lb/>
乎抑所禀者有定分人之不能兼偹猶天與之角翊者<lb/>
去其齒牙乎以子之淑明温厚而夀正踰四十位止登<lb/>
八品何至若是乖也雖然吾觀於世得於天者多則遇<lb/>
<pb n="KR4h0132_WYG_758-3a"/>
於人者必薄厚取扵世俗之所貴者其去道也必賖子<lb/>
之所有者辟之球琳琬琰周鼎商彞大貝與丹砂世人<lb/>
欲竊取其錙銖而不可得而子并包並蓄揮揚簸弄接<lb/>
駟而連車所取者不已過乎貪而所得者不亦奢乎如<lb/>
是而又望位髙而禄侈天之於人其孰能皆然則其可<lb/>
以不尤乎天而自釋况有男可嗣其學而復有孫矣食<lb/>
也稼穡而秔稻衣也樹藝而絲麻數世享之而有餘以<lb/>
子為富且貴夫孰以為夸吾所憾者欲蹈道而無補將<lb/>
<pb n="KR4h0132_WYG_758-3b"/>
聞過而莫予加四海之内章縫之流豈乏其人疇能如<lb/>
子助我以中正而指吾之疵瑕過子之門腹腸糾痛而<lb/>
不能已奉一觴而長慟知吾心之謂何<lb/>
　　祭王文節公文<hi>方孝孺</hi>
嗚呼天之於人無乆不報之善人之於世無終不定之<lb/>
天當事變之紛綸禍福險夷倒施而錯出若不可以數<lb/>
推而理度及夫徐觀其後而究其所止殃慶之應未嘗<lb/>
不曲當其實而無毫髮之偏辟之飄風暴雨挟雷電而<lb/>
<pb n="KR4h0132_WYG_758-4a"/>
駭至遇之者駭愕眩惑以為無復見乎白日矣瞬息之<lb/>
間軒豁開朗大而山嶽江河細而鷃雀蟲魚莫不各復<lb/>
其常而觀光采之爛然嗟乎先生負剛健之氣藴該博<lb/>
之學抱作者之宏才而遭太祖之用賢固宜得位行道<lb/>
以復先王乆墜之典致四海於平治拯萬世之顛連何<lb/>
期讒夫奸豎媒孽間搆卒俾蒼黄奔走于西南萬里之<lb/>
滇僰百不一試而身竟死於穹廬朔漠之荒煙當斯之時<lb/>
非惟親戚鄉黨痛其不幸凡聞先生之名而知其事者<lb/>
<pb n="KR4h0132_WYG_758-4b"/>
靡不疑天道之叵信為之悼屈而銜寃及今皇之繼統<lb/>
施大恵於八埏凡英偉竒傑之士無不招致于庶位而<lb/>
恨弗能起先生於九原於是先生之子方以才受薦擢<lb/>
官太學而先生平生大節因得陳于殿陛而達于旒扆<lb/>
之前于是有學士之贈有文節之諡褒崇閔悼極其華<lb/>
顯自有國之初文臣之没者不知其㡬而咸莫能比肩<lb/>
豈不以抑之乆也發必盛屈之甚者伸必長而天道之<lb/>
徴于人者雖有遲速疾乆之異而隨其所積以為報則<lb/>
<pb n="KR4h0132_WYG_758-5a"/>
如符節之合而罔愆吾由是知天之可恃善之可必人<lb/>
患不力於為善而不患為善之無傳嗟乎先生之生也<lb/>
崇位重禄之榮髙車駟馬之飾雖不及當時之權貴然<lb/>
身没之後彼皆澌盡腐滅而無遺而節行之傳昭乎若<lb/>
星斗之掲浩乎若江河之流姓名之著又儼若超世而<lb/>
登仙乃知讒佞之排乎先生也乃所以成先生之美敵<lb/>
人之賊乎先生也適以表其志節之全彼恣睢於一時此光<lb/>
曜乎萬年而先生又何憾焉某等或從遊乎夙昔或尚友于<lb/>
<pb n="KR4h0132_WYG_758-5b"/>
簡編情不能已而託諸一奠奠不能哀而復告以兹言<lb/>
　　祭宋景濂先生文<hi>方孝孺</hi>
公之量可以包天下而天下不能容公之一身公之識<lb/>
可以鑑一世而舉世不能知公之為人道可以陶冶造<lb/>
化而不獲終於正寢徳可以涵濡萬類而不獲盖其後<lb/>
昆其所有者皆衆人之所難勉而未嘗自以為足其所<lb/>
遇者皆衆人之所難處則快然委命而不置乎戚欣此<lb/>
公之所以跨越前古拔彚超倫控宇宙而獨立後天地<lb/>
<pb n="KR4h0132_WYG_758-6a"/>
而長存者乎世烏足以知之徒傳誦其雄文執其詞者<lb/>
惑其意得其似者失其真彼好慕者且若此又何怪乎<lb/>
臧倉與叔孫宜夫公之厭斯世而不居甘逺跡於峨岷盖<lb/>
將弔重華於九疑唁屈子於江濱而不忍汙乎流俗之<lb/>
埃塵也然則公固以死生榮辱為夢幻得失毁譽為浮<lb/>
雲尚何窮逹之足云乎吾獨悲歎而不止者上以憂乎<lb/>
斯道下以憫乎斯民愧受恩而未報懼来者之無聞嗚<lb/>
呼哀哉公其舎此而安之豈其與形俱逝與物同泯乎<lb/>
<pb n="KR4h0132_WYG_758-6b"/>
吾猶髣髴見公騎風馭氣鞭日月而叱星辰遨逰乎崑<lb/>
崙之野出入乎無窮之門是盖處乎世者止七十有三<lb/>
年而不死者不知其幾千萬春其遇乎人者雖若艱危<lb/>
而可痛而樂乎天者不可數計而具陳而吾猶噭噭哭<lb/>
于山巔與水濆是皆公之所笑而奚能酬教育之厚恩<lb/>
嗚呼哀哉列泰華以為殽注滄海以為樽吾知公之不<lb/>
我顧而庶㡬可以報公者習其所聞以求不負乎明訓<lb/>
行其所得以冀有益于黎元酹皇天與后土尚同鍳乎斯言<lb/>
<pb n="KR4h0132_WYG_758-7a"/>
　　祭許祭酒文<hi>蘇伯衡</hi>
於戯人生一世盛衰戚休雖云異境自達人而觀之均<lb/>
夢幻與泡影夫得吾志也既非吾榮則失吾志也又豈<lb/>
吾病盖不以窮達而損益者惟君子所性至於人力莫<lb/>
能致者雖聖賢亦歸之有命我惟先生識髙才挺博聞<lb/>
强記流輩無競幼承家學力追先正藴為徳性發為文<lb/>
章莫不珠輝而玉瑩聆其議論接其威儀孰不駭視而<lb/>
傾聴昔先生之未出也識者見及門之士拘者以開躁<lb/>
<pb n="KR4h0132_WYG_758-7b"/>
者以静散者以歛惰者以敏固知其規模可以任國家<lb/>
之政際聖明之龍興喜幡然於幣聘立談之間機鳴籟<lb/>
應謂相見之何晩不煩以官師之職遂授斯文之柄侍<lb/>
經筵而領春坊奉宴閒而陪顧問對楊維精白之心啓<lb/>
沃皆典謨之訓恩禮度越乎尋常名聲洋溢乎逺近凡<lb/>
其義以為質道以自殉知無不言言無不罄不同而比<lb/>
不詭以徇嗟易所謂謇謇而媢嫉者反以為悻悻吹毛<lb/>
求其疵瑕中傷成於俄頃位甫正於辟雍車忽過夫庾<lb/>
<pb n="KR4h0132_WYG_758-8a"/>
嶺尚頼鴻澤之滂沛遄歸安於鄉井丹溪幽幽可逰可<lb/>
詠若將終焉浩乎無悶然無賢不肖咸謂方今之時右<lb/>
文之運弓旌四出招延英俊有如先生之老成宜膺求<lb/>
舊之眷而冠羣公以進攄胷中之蓄致君民於堯舜以<lb/>
増光於前人而垂裕於後𦙍奈何松栢之堅貞竟同蒲<lb/>
栁以摧隕將善類之殄瘁抑吾道之莫儐於戯天人之<lb/>
際消長之理盖先生之所夙講亦先生之所自信齊幽<lb/>
明於一途兮尚否泰乎奚訊而况先生之耿耿者當不<lb/>
<pb n="KR4h0132_WYG_758-8b"/>
随異物而斯盡則其有生亦既異乎衆人之為人也肉<lb/>
未寒而名巳泯茍能如此良有餘矣而亦可以無恨吾<lb/>
黨所不能釋然而相與臨穴而悲哽者夫豈徒懐契分<lb/>
於平生誠感死生其猶醉醒<lb/>
　　同年祭陸鼎儀文<hi>李東陽</hi>
靖逸先生陸君既卒之四月為𢎞治二年己酉六月某<lb/>
官某等謹致祭于先生其辭曰嗚呼昔者識君于二百<lb/>
五十人何其壮也振響乎文藝之塲蜚英于霄漢之上<lb/>
<pb n="KR4h0132_WYG_758-9a"/>
抱國史之良才為詞林之宗匠固巳揚一時之光而負<lb/>
天下之望也既而再徙官秩三歸故廬徊翔容與於宦<lb/>
籍者二十年餘際龍飛之新運騁驥足於亨衢邇絲綸<lb/>
之宻地陳啟沃之嘉謨而疾疢嬰其志意造化歛其形<lb/>
軀當宁臨軒而嗟悼士林掩涕而欷歔是其闗氣數之<lb/>
升降與家國之盈虚者又不知其何如也嗟君之學兮<lb/>
文華道根嗟君之志兮山陵海吞盖將仰視古人為必<lb/>
可企及而俯念斯世之同羣彼夢想之莫遂徒聲名之<lb/>
<pb n="KR4h0132_WYG_758-9b"/>
與存此天下之所共惜也而况乎同年之誼異姓之親<lb/>
吾方睇滄州之落景問吉水之迷津悲逝者之不復嘆<lb/>
斯人之共淪蹇芻束之無由而兹言之莫我聞也<lb/>
　　祭鮑子文<hi>李東陽</hi>
維嘉靖元年十月癸酉朔越十有六日戊子梅山先生<lb/>
柩還於故山其友人李夢陽設奠夷門道左再拜送之<lb/>
而為之言曰嗚呼鮑子胡為乎来胡為乎歸子之来也<lb/>
髙冠大衣輕舟穏車前有厮後有臺江行月迎山邁雲<lb/>
<pb n="KR4h0132_WYG_758-10a"/>
隨而今之歸丹旐前飛素縵後圍賓從縞衣而白冠送<lb/>
子吹臺之側哭子長河之干嗚呼鮑子十年北顧氣横<lb/>
中原一旦堂堂之軀而為營營之魂乎豈生死有地夀<lb/>
夭者天乎草木黄隕繁霜惨人吴澤寒波越猿暮呻子<lb/>
無東無西無南無北魄返䰟俱還汝鄉國汝有朋親弟<lb/>
昆宗之子族之孫有迓於境有俟於門肴嘉酒馨肥羜<lb/>
香豚汝嗣六齡哭爺零丁汝靈汝征汝家汝庭尚享<lb/>
　　祭王文恪公文<hi>祝允明</hi>
<pb n="KR4h0132_WYG_758-10b"/>
嗚呼小子將哭公以公也郊麟嵗龍聖賢亦窮騎箕蝕<lb/>
壁揆相必終何傷於吾公與將哭公以私也鑄金百冶<lb/>
擢桂千枝賜也奔走商也賛辭何戚於吾師與惟士之<lb/>
節報死于知何不才有如小子而䝉被乃超於等夷待<lb/>
以國士要以逺期所謂春㴻膏萌蕭蘭同徳而枯焦之<lb/>
枿倍榮秋月揚彩遐邇齊照而迷塗之夫加賴昔者允<lb/>
明上公之語公既諒之矣幽明有殊心口豈異所最痛<lb/>
者生無所立以光公之教又不即能死以從公之逰悵<lb/>
<pb n="KR4h0132_WYG_758-11a"/>
進退以無據徒銜知而弗酬用此負公雖哭毁以絶亦<lb/>
何補而何贖祖載即期敢藉茅鬯因薦心曲賛徳頌業<lb/>
銘不朽而鏗無窮者出在天子典在四海職在國史非<lb/>
小子之事也嗚呼小子崩摧迷絶奈何奈何<lb/>
　　永州祭栁子厚文<hi>唐順之</hi>
竊惟山川之與人文同於擅天地之靈秘顧若有神物<lb/>
愛惜乎其間深扃固鑰而不輕以示永之山水天作地<lb/>
藏經幾何年埋没于灌莽蛇豕之區至公始大發其瓌<lb/>
<pb n="KR4h0132_WYG_758-11b"/>
偉而捜剔其荒翳公之文章開陽闔隂固所自得至於<lb/>
縱其幽遐詭譎之觀而邃其杳眇沉鬱之思則江山不<lb/>
為無助而公之窮愁困阨豈造物者亦有深意盖公之<lb/>
自記鈷鉧小丘也嘗以賀兹丘之有遭而韓退之亦以<lb/>
公窮不乆斥不極或不能以文自見於世歴千載而較<lb/>
失得亦何尤乎偃蹇而擯棄某少而誦公之文見其模<lb/>
寫物状則巳爽然神逰黄山之巔冉溪之涘今来吏兹<lb/>
土周覽四顧而親覩其所謂迴巧獻伎者則又恍然若<lb/>
<pb n="KR4h0132_WYG_758-12a"/>
見乎公之文而挹其餘波之綺麗自顧樗散之才未能<lb/>
庶幾乎公之愚而戒貪于鼠懲猛于蛇敢不因公言以<lb/>
自勵睠風景之如昔想公之神恒往来于斯地聊奠觴<lb/>
而陳詞尚彷彿其来至<lb/>
　　祭三原王公文<hi>李攀龍</hi>
嗚呼不天下以仁而孰與為大臣不天下以度而孰與<lb/>
為大人方公之守維揚也饑饉薦臻溝壑斯民爰發廪<lb/>
庾不竢報章痌瘝者身盖巳汲長孺之倫以及拊循東<lb/>
<pb n="KR4h0132_WYG_758-12b"/>
南大水凶嵗衆望翕然庶蠲賦稅公乃獨持其義而軍<lb/>
國是計隂以免者十數郡而不億其麗乃闢三塘勺陂<lb/>
與繼川不為沴是乃仁術遵周之制矣又公之起襄陽<lb/>
也大盗未夷荆棘王師爰獲巨魁搗其巢穴脅從罔治<lb/>
實惟龔渤海是儀以至開府滇中獞獠興亂閹豎作鎮<lb/>
誅求珍玩公乃匪敵是求而貪婪是按他莫敢問而持<lb/>
憲斯憚乃没郭英王敬用竄奸不至蔓是稱肅僚維周<lb/>
之翰矣林俊下獄於永昌寺也則自以其身之去就而<lb/>
<pb n="KR4h0132_WYG_758-13a"/>
廷争乎極言敢諫之士秦紘罷斥於安逺侯也則身以<lb/>
其國之是非而力挽其甄淑别慝之風社稷之士知無<lb/>
不言直聲動天下何未免於好名之議也君子之心為<lb/>
而不有用舍隨物化亦唯恃乎大道之為公秉銓孝宗<lb/>
之朝大注明良之眷志在拔竒舉而能先耿鉅鹿李襄<lb/>
城張荘簡彭恵安何旴江周太原清節宏猷維時之彦<lb/>
豐芑數世之所培植海内善類之所推薦同陞要地頽<lb/>
俗丕變庶元凱之可逢雖異官而同譔懼瓦石之相含<lb/>
<pb n="KR4h0132_WYG_758-13b"/>
精題才而不援帝曰尚書元氣北斗實維阿衡冢兹羣<lb/>
后何必宻勿陟降左右奏爾訏謨無不自牖其知遇以<lb/>
隆其業為以乆何二三執政而莠言自口豈不仁者之<lb/>
未逺而孤立之難乎後哉亦唯止競雖人主之近戚而<lb/>
恩有所不能私亦唯黨正雖宰相之仇讐而權有所不<lb/>
能施及至藩郡奉職無状又未嘗不引咎以為辭某邦<lb/>
士是式髙山則仰詢諸故舊百蠻是長凡九閱月而疏<lb/>
二十上鬱鬱重臣不可為象祇役天官心折前修簿考<lb/>
<pb n="KR4h0132_WYG_758-14a"/>
中正管彼九流尚論天造而此其好逑畨畨元老誰適<lb/>
與謀是故先臣李獻吉有言居則岳屹動則雷擊三原<lb/>
輩出忠良外植大事斧斷小細海畜帷幄佞幸誰劍必<lb/>
殛斯其存亡禍福臨乎其前而已凛然有不可犯之色<lb/>
矣蔡介夫亦謂公本治易渉獵羣籍學問益人垂老不<lb/>
寘侍講經筵體履特異先未有事安生忿懥斯其性與<lb/>
天道觀乎其深而已淵然立時出之地矣而况歴侍五<lb/>
朝天下跂足而望元老燕翼八座後進扼腕而言世家<lb/>
<pb n="KR4h0132_WYG_758-14b"/>
美周召於當代謂唐虞其未遐也<lb/>
　　祭恭人文<hi>李攀龍</hi>
嗚呼恭人惟性之樸惟徳之基方其御窮豈達是期貴<lb/>
有今日寜爾所知援而止之不譟不疑中含辯慧自夫<lb/>
則狂無非無儀得以相忘嚴于寡姑佹焉下堂懿斯象<lb/>
服允矣糟糠見一鍾於乳哺殆匪子而靡親尸饔勸學<lb/>
孰百其身謂壼政莫大主器而承家實在後人巾櫛委<lb/>
媵託息兹倫亦既抱孫受福不那于以効我劬勞孔多<lb/>
<pb n="KR4h0132_WYG_758-15a"/>
代終有慶遑恤其他撫遺孤而對泣奈藴結之云何<lb/>
　　祭少保公文<hi>徐渭</hi>
於乎痛哉公之律已也則當思已之過而人之免亂也<lb/>
則當思公之功今而兩不思也遂以罹于凶於乎痛哉<lb/>
公之生也渭既不敢以律己者而奉公于始今其殁也<lb/>
渭又安敢以思功者而望人于終盖其微且賤之若此<lb/>
是以兩抱志而無從惟感恩于一盼潛掩涕于蒿蓬<lb/>
　　祭張太僕文<hi>徐渭</hi>
<pb n="KR4h0132_WYG_758-15b"/>
太僕公將以萬厯二年十二月之二日内于幽其末交<lb/>
某以十一月之十有二日割羽牲一從以果羞黄流而<lb/>
告之曰嗟乎公之活我也其務合羣喙而為之鳴若齊<lb/>
桓將存江黄温弦之小國而屢盟魯宋陳蔡于春秋也<lb/>
其同心戮力而不貳其長公堯夫既遺人以麥矣而文<lb/>
正樂之不問其傾舟也其拳拳于斯事之未了而竟先<lb/>
以往意其心若放翁志宋土之復巳不得見而冀聞于<lb/>
家祭之告一念與一息而俱留也夫以公徳于某者若<lb/>
<pb n="KR4h0132_WYG_758-16a"/>
此即使公在某且不知所以自處而公今殁矣將何以<lb/>
為酬也嗟乎此某雖不言而寸心之恒終千古以悠悠<lb/>
也<lb/>
　　祭童晉父文<hi>虞淳熙</hi>
童晉父歸而埒秇一夕卒卒之後幾日友人胡文思許<lb/>
光祚湯以禮虞人期皆以輵音不遥素光猶燭祖而酒<lb/>
之而招之胡生湯生之命觴曰噫修容廣歩初儷爾形<lb/>
媪殁恢炱漸叶爾心引<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>且聲委羽叱靈見而不見不<lb/>
<pb n="KR4h0132_WYG_758-16b"/>
如不見之無傷我神也嗚呼哀哉晉父已許生命觴曰<lb/>
甫㓜清忌甫汰張忌飲諧謔忌子丱而我總兮鄰芳香<lb/>
忌苕有鳳舜有龍嘲龍譏鳳我乃不聰胡然而蛻胡然<lb/>
而靡晨之飲夕之瘁嗚呼哀哉晉父已虞生命觴曰嗟<lb/>
晉父爾食滎陽夫焉都史隂房之塵第安藉安止唐氏<lb/>
何厲何憑何使縝玉宻理焉虚戛而啙三百焉宅三千<lb/>
焉㡬里語方言何誌永之口彈倩糾何雌黄之念而髮<lb/>
之灑沾其雨之濛濛沮洳扶曵晨泣試官知我者謂我<lb/>
<pb n="KR4h0132_WYG_758-17a"/>
相成不知我者謂我相讐嗚呼哀哉晉父于是三子相<lb/>
與起謖謖焉投杯揮泗招之以辭曰魂兮歸来四㳺不<lb/>
可以宫些楂影揺揺志九嵕些有茁寒梨泣清露些魂<lb/>
兮歸来夜壑不可以委些皇路厰雄旗常勒些苕發穎<lb/>
豎臚東壁些<lb/>
　　祭丁右武文<hi>黄汝亨</hi>
前浙東兵憲参岳右武丁大兄以萬厯己酉三月八日<lb/>
坐逝于里第之正寝六月友人湯若士以訃音至年家<lb/>
<pb n="KR4h0132_WYG_758-17b"/>
弟黄汝亨裂肝椎心為位而哭將齎鏡具涉大江束生<lb/>
芻攀素車馳赴千里憑棺一慟而羈紲客塵棲遲病骨<lb/>
涕之無從悲無所託乃以十月己酉朔越十有七日乙<lb/>
丑遥遣一介寄之絮炙為文以哭之曰嗚呼痛哉公遂<lb/>
至是邪維公禀宇宙間出之才負天地不平之氣其慷<lb/>
慨歴落之概可以移山岳貫金石而不可以入世塗其<lb/>
高亮坦直之節可以動四海信千古而不可以及時貴<lb/>
乃至老死于睚眦而終其身于讒言之可畏嗚呼痛哉<lb/>
<pb n="KR4h0132_WYG_758-18a"/>
古今賢豪進退非毁之故大畧如此寜獨于公為復不<lb/>
爾耶方公為理漳浦蜚聲卓異八拜御史抗章觸忌寜<lb/>
黜而蹇母膴而媚逮乎東事孔亟赤白交馳帝曰咨爾<lb/>
守在四夷持節東海詰戎陳師討我軍實談笑以嬉斯<lb/>
其籌策之所簡練固以一班可見而其意氣之所横厲<lb/>
實惟千秋此時矣惟鼎有實我仇是即貝錦爰興芳蘭<lb/>
徙植帝閽九重而莫扣湖海一身兮難測置之東粤存<lb/>
亡反側天下士無知不知皆為公扼腕而沾臆乃公豪<lb/>
<pb n="KR4h0132_WYG_758-18b"/>
氣未除壮心不已脫畧公卿文酒自喜托髙愫于雲天<lb/>
寄心知于流水亨也辱公腹心是披于浙之役已結襟<lb/>
期余令鍾陵時就公居公授我餐我先以詩髙談移晷<lb/>
遑及其私予既被命握别凄其十年兄事敦好靡移離<lb/>
愁不勝淚如綆縻已在長安忽来萋菲乃公顧有隂為<lb/>
余防者不逺千里之外而終不令予知嗚呼痛哉如公<lb/>
于我云何不思謂仁者其戩榖乃徳徽之永辭聞公永<lb/>
辭無怖無異開門危坐云大竒事徴公不磨英心銳氣<lb/>
<pb n="KR4h0132_WYG_758-19a"/>
嗚呼痛哉公身已矣公後其昌公有少子鳳姿鴻翔種<lb/>
玉遺珠喜竒流芳公且食未盡之報而重新司馬之搆<lb/>
堂惟某不天别促情長如龍無首似雁失行遽聞公訃<lb/>
涕洟旁皇秋風江漢落月屋梁病骨無從遥奠一觴生<lb/>
慙鮑管死愧范張公如有知我享我將嗚呼哀哉尚饗<lb/>
　<lb/>
　<lb/>
　<lb/>
<pb n="KR4h0132_WYG_758-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五十八<lb/>
<pb n="KR4h0132_WYG_758-20a"/>
欽定四庫全書<lb/>
　文章辨體彚選巻七百五十八<lb/>
　　　　　　　　　　　　明　賀復徴　編<lb/>
祭文十<lb/>
　　祭王博士文<hi>明方孝孺</hi>
嗚呼人之有生何足恃邪始少壮之美好忽衰病之侵<lb/>
加曽未㡬時而俯仰瞬息之間形骸巳隨乎物化棺槨<lb/>
倐掩乎泥沙又俄而過焉但見寒烟夕照宰木喧噪乎<lb/>
<pb n="KR4h0132_WYG_758-20b"/>
殘鴉盖生世之不足控持類如此雖聖賢豪傑其徳業<lb/>
勛名可以參天而二地知術政事可以宰制乎衆庶而<lb/>
安定乎邦家及其終也未始能違乎斯理而吾徒於仲<lb/>
縉又何為屢歎而深嗟嗟嗟仲縉子之去我而死一何<lb/>
速耶憶初見子於烏傷山中妙年白晳宛如處子操筆<lb/>
吐辭浩然源泉之初發燁若桃李之方葩當時碩儒巨<lb/>
公莫不稱美愛惜謂翰林君之有子而歎其持節萬里<lb/>
未返乎荒遐後十餘年名聞四達賢王遣使聘致于藩<lb/>
<pb n="KR4h0132_WYG_758-21a"/>
國因得覩岷峨之竒峭凌江漢之洶湧求先君奉使之<lb/>
所衰麻哭踊招徕魂爽于滇池之涯是時年踰三十毅<lb/>
然有志于古道而入覲王門出教郡學雄文美譽旁流<lb/>
溢乎卭巴及今又將十年矣新天子即位召為博士遂<lb/>
入辭垣編摩先朝之實錄文日以肆學日以盛而士之<lb/>
敬慕推許者亦日以多自意當聖徳顯融之時太平之<lb/>
期可望而至庶㡬與子嬉逰於翰墨之林漸涵乎禮義<lb/>
之域蒼顔黄髮同歸里閈以婆娑何期一疾僅隔數日<lb/>
<pb n="KR4h0132_WYG_758-21b"/>
重入子室男哭袒而女號髽嗚呼履仁有必夀之徴積<lb/>
善有茀祿之報以子之先人死于忠國而子有令徳足<lb/>
以承其遺澤遽奪以死兩者不得享一焉其理則謂之<lb/>
那豈蒼蒼者不能司禍福之柄而天道或過差乎將英<lb/>
才異人天之所靳天既生之復欲収之左右以為光華<lb/>
乎抑所禀者有定分人之不能兼偹猶天與之角翊者<lb/>
去其齒牙乎以子之淑明温厚而夀正踰四十位止登<lb/>
八品何至若是乖也雖然吾觀於世得於天者多則遇<lb/>
<pb n="KR4h0132_WYG_758-22a"/>
於人者必薄厚取扵世俗之所貴者其去道也必賖子<lb/>
之所有者辟之球琳琬琰周鼎商彞大貝與丹砂世人<lb/>
欲竊取其錙銖而不可得而子并包並蓄揮揚簸弄接<lb/>
駟而連車所取者不已過乎貪而所得者不亦奢乎如<lb/>
是而又望位髙而禄侈天之於人其孰能皆然則其可<lb/>
以不尤乎天而自釋况有男可嗣其學而復有孫矣食<lb/>
也稼穡而秔稻衣也樹藝而絲麻數世享之而有餘以<lb/>
子為富且貴夫孰以為夸吾所憾者欲蹈道而無補將<lb/>
<pb n="KR4h0132_WYG_758-22b"/>
聞過而莫予加四海之内章縫之流豈乏其人疇能如<lb/>
子助我以中正而指吾之疵瑕過子之門腹腸糾痛而<lb/>
不能已奉一觴而長慟知吾心之謂何<lb/>
　　祭王文節公文<hi>方孝孺</hi>
嗚呼天之於人無乆不報之善人之於世無終不定之<lb/>
天當事變之紛綸禍福險夷倒施而錯出若不可以數<lb/>
推而理度及夫徐觀其後而究其所止殃慶之應未嘗<lb/>
不曲當其實而無毫髮之偏辟之飄風暴雨挟雷電而<lb/>
<pb n="KR4h0132_WYG_758-23a"/>
駭至遇之者駭愕眩惑以為無復見乎白日矣瞬息之<lb/>
間軒豁開朗大而山嶽江河細而鷃雀蟲魚莫不各復<lb/>
其常而觀光采之爛然嗟乎先生負剛健之氣藴該博<lb/>
之學抱作者之宏才而遭太祖之用賢固宜得位行道<lb/>
以復先王乆墜之典致四海於平治拯萬世之顛連何<lb/>
期讒夫奸豎媒孽間搆卒俾蒼黄奔走于西南萬里之<lb/>
滇僰百不一試而身竟死於穹廬朔漠之荒煙當斯之時<lb/>
非惟親戚鄉黨痛其不幸凡聞先生之名而知其事者<lb/>
<pb n="KR4h0132_WYG_758-23b"/>
靡不疑天道之叵信為之悼屈而銜寃及今皇之繼統<lb/>
施大恵於八埏凡英偉竒傑之士無不招致于庶位而<lb/>
恨弗能起先生於九原於是先生之子方以才受薦擢<lb/>
官太學而先生平生大節因得陳于殿陛而達于旒扆<lb/>
之前于是有學士之贈有文節之諡褒崇閔悼極其華<lb/>
顯自有國之初文臣之没者不知其㡬而咸莫能比肩<lb/>
豈不以抑之乆也發必盛屈之甚者伸必長而天道之<lb/>
徴于人者雖有遲速疾乆之異而隨其所積以為報則<lb/>
<pb n="KR4h0132_WYG_758-24a"/>
如符節之合而罔愆吾由是知天之可恃善之可必人<lb/>
患不力於為善而不患為善之無傳嗟乎先生之生也<lb/>
崇位重禄之榮髙車駟馬之飾雖不及當時之權貴然<lb/>
身没之後彼皆澌盡腐滅而無遺而節行之傳昭乎若<lb/>
星斗之掲浩乎若江河之流姓名之著又儼若超世而<lb/>
登仙乃知讒佞之排乎先生也乃所以成先生之美敵<lb/>
人之賊乎先生也適以表其志節之全彼恣睢於一時此光<lb/>
曜乎萬年而先生又何憾焉某等或從遊乎夙昔或尚友于<lb/>
<pb n="KR4h0132_WYG_758-24b"/>
簡編情不能已而託諸一奠奠不能哀而復告以兹言<lb/>
　　祭宋景濂先生文<hi>方孝孺</hi>
公之量可以包天下而天下不能容公之一身公之識<lb/>
可以鑑一世而舉世不能知公之為人道可以陶冶造<lb/>
化而不獲終於正寢徳可以涵濡萬類而不獲盖其後<lb/>
昆其所有者皆衆人之所難勉而未嘗自以為足其所<lb/>
遇者皆衆人之所難處則快然委命而不置乎戚欣此<lb/>
公之所以跨越前古拔彚超倫控宇宙而獨立後天地<lb/>
<pb n="KR4h0132_WYG_758-25a"/>
而長存者乎世烏足以知之徒傳誦其雄文執其詞者<lb/>
惑其意得其似者失其真彼好慕者且若此又何怪乎<lb/>
臧倉與叔孫宜夫公之厭斯世而不居甘逺跡於峨岷盖<lb/>
將弔重華於九疑唁屈子於江濱而不忍汙乎流俗之<lb/>
埃塵也然則公固以死生榮辱為夢幻得失毁譽為浮<lb/>
雲尚何窮逹之足云乎吾獨悲歎而不止者上以憂乎<lb/>
斯道下以憫乎斯民愧受恩而未報懼来者之無聞嗚<lb/>
呼哀哉公其舎此而安之豈其與形俱逝與物同泯乎<lb/>
<pb n="KR4h0132_WYG_758-25b"/>
吾猶髣髴見公騎風馭氣鞭日月而叱星辰遨逰乎崑<lb/>
崙之野出入乎無窮之門是盖處乎世者止七十有三<lb/>
年而不死者不知其幾千萬春其遇乎人者雖若艱危<lb/>
而可痛而樂乎天者不可數計而具陳而吾猶噭噭哭<lb/>
于山巔與水濆是皆公之所笑而奚能酬教育之厚恩<lb/>
嗚呼哀哉列泰華以為殽注滄海以為樽吾知公之不<lb/>
我顧而庶㡬可以報公者習其所聞以求不負乎明訓<lb/>
行其所得以冀有益于黎元酹皇天與后土尚同鍳乎斯言<lb/>
<pb n="KR4h0132_WYG_758-26a"/>
　　祭許祭酒文<hi>蘇伯衡</hi>
於戯人生一世盛衰戚休雖云異境自達人而觀之均<lb/>
夢幻與泡影夫得吾志也既非吾榮則失吾志也又豈<lb/>
吾病盖不以窮達而損益者惟君子所性至於人力莫<lb/>
能致者雖聖賢亦歸之有命我惟先生識髙才挺博聞<lb/>
强記流輩無競幼承家學力追先正藴為徳性發為文<lb/>
章莫不珠輝而玉瑩聆其議論接其威儀孰不駭視而<lb/>
傾聴昔先生之未出也識者見及門之士拘者以開躁<lb/>
<pb n="KR4h0132_WYG_758-26b"/>
者以静散者以歛惰者以敏固知其規模可以任國家<lb/>
之政際聖明之龍興喜幡然於幣聘立談之間機鳴籟<lb/>
應謂相見之何晩不煩以官師之職遂授斯文之柄侍<lb/>
經筵而領春坊奉宴閒而陪顧問對楊維精白之心啓<lb/>
沃皆典謨之訓恩禮度越乎尋常名聲洋溢乎逺近凡<lb/>
其義以為質道以自殉知無不言言無不罄不同而比<lb/>
不詭以徇嗟易所謂謇謇而媢嫉者反以為悻悻吹毛<lb/>
求其疵瑕中傷成於俄頃位甫正於辟雍車忽過夫庾<lb/>
<pb n="KR4h0132_WYG_758-27a"/>
嶺尚頼鴻澤之滂沛遄歸安於鄉井丹溪幽幽可逰可<lb/>
詠若將終焉浩乎無悶然無賢不肖咸謂方今之時右<lb/>
文之運弓旌四出招延英俊有如先生之老成宜膺求<lb/>
舊之眷而冠羣公以進攄胷中之蓄致君民於堯舜以<lb/>
増光於前人而垂裕於後𦙍奈何松栢之堅貞竟同蒲<lb/>
栁以摧隕將善類之殄瘁抑吾道之莫儐於戯天人之<lb/>
際消長之理盖先生之所夙講亦先生之所自信齊幽<lb/>
明於一途兮尚否泰乎奚訊而况先生之耿耿者當不<lb/>
<pb n="KR4h0132_WYG_758-27b"/>
随異物而斯盡則其有生亦既異乎衆人之為人也肉<lb/>
未寒而名巳泯茍能如此良有餘矣而亦可以無恨吾<lb/>
黨所不能釋然而相與臨穴而悲哽者夫豈徒懐契分<lb/>
於平生誠感死生其猶醉醒<lb/>
　　同年祭陸鼎儀文<hi>李東陽</hi>
靖逸先生陸君既卒之四月為𢎞治二年己酉六月某<lb/>
官某等謹致祭于先生其辭曰嗚呼昔者識君于二百<lb/>
五十人何其壮也振響乎文藝之塲蜚英于霄漢之上<lb/>
<pb n="KR4h0132_WYG_758-28a"/>
抱國史之良才為詞林之宗匠固巳揚一時之光而負<lb/>
天下之望也既而再徙官秩三歸故廬徊翔容與於宦<lb/>
籍者二十年餘際龍飛之新運騁驥足於亨衢邇絲綸<lb/>
之宻地陳啟沃之嘉謨而疾疢嬰其志意造化歛其形<lb/>
軀當宁臨軒而嗟悼士林掩涕而欷歔是其闗氣數之<lb/>
升降與家國之盈虚者又不知其何如也嗟君之學兮<lb/>
文華道根嗟君之志兮山陵海吞盖將仰視古人為必<lb/>
可企及而俯念斯世之同羣彼夢想之莫遂徒聲名之<lb/>
<pb n="KR4h0132_WYG_758-28b"/>
與存此天下之所共惜也而况乎同年之誼異姓之親<lb/>
吾方睇滄州之落景問吉水之迷津悲逝者之不復嘆<lb/>
斯人之共淪蹇芻束之無由而兹言之莫我聞也<lb/>
　　祭鮑子文<hi>李東陽</hi>
維嘉靖元年十月癸酉朔越十有六日戊子梅山先生<lb/>
柩還於故山其友人李夢陽設奠夷門道左再拜送之<lb/>
而為之言曰嗚呼鮑子胡為乎来胡為乎歸子之来也<lb/>
髙冠大衣輕舟穏車前有厮後有臺江行月迎山邁雲<lb/>
<pb n="KR4h0132_WYG_758-29a"/>
隨而今之歸丹旐前飛素縵後圍賓從縞衣而白冠送<lb/>
子吹臺之側哭子長河之干嗚呼鮑子十年北顧氣横<lb/>
中原一旦堂堂之軀而為營營之魂乎豈生死有地夀<lb/>
夭者天乎草木黄隕繁霜惨人吴澤寒波越猿暮呻子<lb/>
無東無西無南無北魄返䰟俱還汝鄉國汝有朋親弟<lb/>
昆宗之子族之孫有迓於境有俟於門肴嘉酒馨肥羜<lb/>
香豚汝嗣六齡哭爺零丁汝靈汝征汝家汝庭尚享<lb/>
　　祭王文恪公文<hi>祝允明</hi>
<pb n="KR4h0132_WYG_758-29b"/>
嗚呼小子將哭公以公也郊麟嵗龍聖賢亦窮騎箕蝕<lb/>
壁揆相必終何傷於吾公與將哭公以私也鑄金百冶<lb/>
擢桂千枝賜也奔走商也賛辭何戚於吾師與惟士之<lb/>
節報死于知何不才有如小子而䝉被乃超於等夷待<lb/>
以國士要以逺期所謂春㴻膏萌蕭蘭同徳而枯焦之<lb/>
枿倍榮秋月揚彩遐邇齊照而迷塗之夫加賴昔者允<lb/>
明上公之語公既諒之矣幽明有殊心口豈異所最痛<lb/>
者生無所立以光公之教又不即能死以從公之逰悵<lb/>
<pb n="KR4h0132_WYG_758-30a"/>
進退以無據徒銜知而弗酬用此負公雖哭毁以絶亦<lb/>
何補而何贖祖載即期敢藉茅鬯因薦心曲賛徳頌業<lb/>
銘不朽而鏗無窮者出在天子典在四海職在國史非<lb/>
小子之事也嗚呼小子崩摧迷絶奈何奈何<lb/>
　　永州祭栁子厚文<hi>唐順之</hi>
竊惟山川之與人文同於擅天地之靈秘顧若有神物<lb/>
愛惜乎其間深扃固鑰而不輕以示永之山水天作地<lb/>
藏經幾何年埋没于灌莽蛇豕之區至公始大發其瓌<lb/>
<pb n="KR4h0132_WYG_758-30b"/>
偉而捜剔其荒翳公之文章開陽闔隂固所自得至於<lb/>
縱其幽遐詭譎之觀而邃其杳眇沉鬱之思則江山不<lb/>
為無助而公之窮愁困阨豈造物者亦有深意盖公之<lb/>
自記鈷鉧小丘也嘗以賀兹丘之有遭而韓退之亦以<lb/>
公窮不乆斥不極或不能以文自見於世歴千載而較<lb/>
失得亦何尤乎偃蹇而擯棄某少而誦公之文見其模<lb/>
寫物状則巳爽然神逰黄山之巔冉溪之涘今来吏兹<lb/>
土周覽四顧而親覩其所謂迴巧獻伎者則又恍然若<lb/>
<pb n="KR4h0132_WYG_758-31a"/>
見乎公之文而挹其餘波之綺麗自顧樗散之才未能<lb/>
庶幾乎公之愚而戒貪于鼠懲猛于蛇敢不因公言以<lb/>
自勵睠風景之如昔想公之神恒往来于斯地聊奠觴<lb/>
而陳詞尚彷彿其来至<lb/>
　　祭三原王公文<hi>李攀龍</hi>
嗚呼不天下以仁而孰與為大臣不天下以度而孰與<lb/>
為大人方公之守維揚也饑饉薦臻溝壑斯民爰發廪<lb/>
庾不竢報章痌瘝者身盖巳汲長孺之倫以及拊循東<lb/>
<pb n="KR4h0132_WYG_758-31b"/>
南大水凶嵗衆望翕然庶蠲賦稅公乃獨持其義而軍<lb/>
國是計隂以免者十數郡而不億其麗乃闢三塘勺陂<lb/>
與繼川不為沴是乃仁術遵周之制矣又公之起襄陽<lb/>
也大盗未夷荆棘王師爰獲巨魁搗其巢穴脅從罔治<lb/>
實惟龔渤海是儀以至開府滇中獞獠興亂閹豎作鎮<lb/>
誅求珍玩公乃匪敵是求而貪婪是按他莫敢問而持<lb/>
憲斯憚乃没郭英王敬用竄奸不至蔓是稱肅僚維周<lb/>
之翰矣林俊下獄於永昌寺也則自以其身之去就而<lb/>
<pb n="KR4h0132_WYG_758-32a"/>
廷争乎極言敢諫之士秦紘罷斥於安逺侯也則身以<lb/>
其國之是非而力挽其甄淑别慝之風社稷之士知無<lb/>
不言直聲動天下何未免於好名之議也君子之心為<lb/>
而不有用舍隨物化亦唯恃乎大道之為公秉銓孝宗<lb/>
之朝大注明良之眷志在拔竒舉而能先耿鉅鹿李襄<lb/>
城張荘簡彭恵安何旴江周太原清節宏猷維時之彦<lb/>
豐芑數世之所培植海内善類之所推薦同陞要地頽<lb/>
俗丕變庶元凱之可逢雖異官而同譔懼瓦石之相含<lb/>
<pb n="KR4h0132_WYG_758-32b"/>
精題才而不援帝曰尚書元氣北斗實維阿衡冢兹羣<lb/>
后何必宻勿陟降左右奏爾訏謨無不自牖其知遇以<lb/>
隆其業為以乆何二三執政而莠言自口豈不仁者之<lb/>
未逺而孤立之難乎後哉亦唯止競雖人主之近戚而<lb/>
恩有所不能私亦唯黨正雖宰相之仇讐而權有所不<lb/>
能施及至藩郡奉職無状又未嘗不引咎以為辭某邦<lb/>
士是式髙山則仰詢諸故舊百蠻是長凡九閱月而疏<lb/>
二十上鬱鬱重臣不可為象祇役天官心折前修簿考<lb/>
<pb n="KR4h0132_WYG_758-33a"/>
中正管彼九流尚論天造而此其好逑畨畨元老誰適<lb/>
與謀是故先臣李獻吉有言居則岳屹動則雷擊三原<lb/>
輩出忠良外植大事斧斷小細海畜帷幄佞幸誰劍必<lb/>
殛斯其存亡禍福臨乎其前而已凛然有不可犯之色<lb/>
矣蔡介夫亦謂公本治易渉獵羣籍學問益人垂老不<lb/>
寘侍講經筵體履特異先未有事安生忿懥斯其性與<lb/>
天道觀乎其深而已淵然立時出之地矣而况歴侍五<lb/>
朝天下跂足而望元老燕翼八座後進扼腕而言世家<lb/>
<pb n="KR4h0132_WYG_758-33b"/>
美周召於當代謂唐虞其未遐也<lb/>
　　祭恭人文<hi>李攀龍</hi>
嗚呼恭人惟性之樸惟徳之基方其御窮豈達是期貴<lb/>
有今日寜爾所知援而止之不譟不疑中含辯慧自夫<lb/>
則狂無非無儀得以相忘嚴于寡姑佹焉下堂懿斯象<lb/>
服允矣糟糠見一鍾於乳哺殆匪子而靡親尸饔勸學<lb/>
孰百其身謂壼政莫大主器而承家實在後人巾櫛委<lb/>
媵託息兹倫亦既抱孫受福不那于以効我劬勞孔多<lb/>
<pb n="KR4h0132_WYG_758-34a"/>
代終有慶遑恤其他撫遺孤而對泣奈藴結之云何<lb/>
　　祭少保公文<hi>徐渭</hi>
於乎痛哉公之律已也則當思已之過而人之免亂也<lb/>
則當思公之功今而兩不思也遂以罹于凶於乎痛哉<lb/>
公之生也渭既不敢以律己者而奉公于始今其殁也<lb/>
渭又安敢以思功者而望人于終盖其微且賤之若此<lb/>
是以兩抱志而無從惟感恩于一盼潛掩涕于蒿蓬<lb/>
　　祭張太僕文<hi>徐渭</hi>
<pb n="KR4h0132_WYG_758-34b"/>
太僕公將以萬厯二年十二月之二日内于幽其末交<lb/>
某以十一月之十有二日割羽牲一從以果羞黄流而<lb/>
告之曰嗟乎公之活我也其務合羣喙而為之鳴若齊<lb/>
桓將存江黄温弦之小國而屢盟魯宋陳蔡于春秋也<lb/>
其同心戮力而不貳其長公堯夫既遺人以麥矣而文<lb/>
正樂之不問其傾舟也其拳拳于斯事之未了而竟先<lb/>
以往意其心若放翁志宋土之復巳不得見而冀聞于<lb/>
家祭之告一念與一息而俱留也夫以公徳于某者若<lb/>
<pb n="KR4h0132_WYG_758-35a"/>
此即使公在某且不知所以自處而公今殁矣將何以<lb/>
為酬也嗟乎此某雖不言而寸心之恒終千古以悠悠<lb/>
也<lb/>
　　祭童晉父文<hi>虞淳熙</hi>
童晉父歸而埒秇一夕卒卒之後幾日友人胡文思許<lb/>
光祚湯以禮虞人期皆以輵音不遥素光猶燭祖而酒<lb/>
之而招之胡生湯生之命觴曰噫修容廣歩初儷爾形<lb/>
媪殁恢炱漸叶爾心引<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>且聲委羽叱靈見而不見不<lb/>
<pb n="KR4h0132_WYG_758-35b"/>
如不見之無傷我神也嗚呼哀哉晉父已許生命觴曰<lb/>
甫㓜清忌甫汰張忌飲諧謔忌子丱而我總兮鄰芳香<lb/>
忌苕有鳳舜有龍嘲龍譏鳳我乃不聰胡然而蛻胡然<lb/>
而靡晨之飲夕之瘁嗚呼哀哉晉父已虞生命觴曰嗟<lb/>
晉父爾食滎陽夫焉都史隂房之塵第安藉安止唐氏<lb/>
何厲何憑何使縝玉宻理焉虚戛而啙三百焉宅三千<lb/>
焉㡬里語方言何誌永之口彈倩糾何雌黄之念而髮<lb/>
之灑沾其雨之濛濛沮洳扶曵晨泣試官知我者謂我<lb/>
<pb n="KR4h0132_WYG_758-36a"/>
相成不知我者謂我相讐嗚呼哀哉晉父于是三子相<lb/>
與起謖謖焉投杯揮泗招之以辭曰魂兮歸来四㳺不<lb/>
可以宫些楂影揺揺志九嵕些有茁寒梨泣清露些魂<lb/>
兮歸来夜壑不可以委些皇路厰雄旗常勒些苕發穎<lb/>
豎臚東壁些<lb/>
　　祭丁右武文<hi>黄汝亨</hi>
前浙東兵憲参岳右武丁大兄以萬厯己酉三月八日<lb/>
坐逝于里第之正寝六月友人湯若士以訃音至年家<lb/>
<pb n="KR4h0132_WYG_758-36b"/>
弟黄汝亨裂肝椎心為位而哭將齎鏡具涉大江束生<lb/>
芻攀素車馳赴千里憑棺一慟而羈紲客塵棲遲病骨<lb/>
涕之無從悲無所託乃以十月己酉朔越十有七日乙<lb/>
丑遥遣一介寄之絮炙為文以哭之曰嗚呼痛哉公遂<lb/>
至是邪維公禀宇宙間出之才負天地不平之氣其慷<lb/>
慨歴落之概可以移山岳貫金石而不可以入世塗其<lb/>
高亮坦直之節可以動四海信千古而不可以及時貴<lb/>
乃至老死于睚眦而終其身于讒言之可畏嗚呼痛哉<lb/>
<pb n="KR4h0132_WYG_758-37a"/>
古今賢豪進退非毁之故大畧如此寜獨于公為復不<lb/>
爾耶方公為理漳浦蜚聲卓異八拜御史抗章觸忌寜<lb/>
黜而蹇母膴而媚逮乎東事孔亟赤白交馳帝曰咨爾<lb/>
守在四夷持節東海詰戎陳師討我軍實談笑以嬉斯<lb/>
其籌策之所簡練固以一班可見而其意氣之所横厲<lb/>
實惟千秋此時矣惟鼎有實我仇是即貝錦爰興芳蘭<lb/>
徙植帝閽九重而莫扣湖海一身兮難測置之東粤存<lb/>
亡反側天下士無知不知皆為公扼腕而沾臆乃公豪<lb/>
<pb n="KR4h0132_WYG_758-37b"/>
氣未除壮心不已脫畧公卿文酒自喜托髙愫于雲天<lb/>
寄心知于流水亨也辱公腹心是披于浙之役已結襟<lb/>
期余令鍾陵時就公居公授我餐我先以詩髙談移晷<lb/>
遑及其私予既被命握别凄其十年兄事敦好靡移離<lb/>
愁不勝淚如綆縻已在長安忽来萋菲乃公顧有隂為<lb/>
余防者不逺千里之外而終不令予知嗚呼痛哉如公<lb/>
于我云何不思謂仁者其戩榖乃徳徽之永辭聞公永<lb/>
辭無怖無異開門危坐云大竒事徴公不磨英心銳氣<lb/>
<pb n="KR4h0132_WYG_758-38a"/>
嗚呼痛哉公身已矣公後其昌公有少子鳳姿鴻翔種<lb/>
玉遺珠喜竒流芳公且食未盡之報而重新司馬之搆<lb/>
堂惟某不天别促情長如龍無首似雁失行遽聞公訃<lb/>
涕洟旁皇秋風江漢落月屋梁病骨無從遥奠一觴生<lb/>
慙鮑管死愧范張公如有知我享我將嗚呼哀哉尚饗<lb/>
　<lb/>
　<lb/>
　<lb/>
<pb n="KR4h0132_WYG_758-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五十八<lb/>
</p>
<p>
</p>
  </div>
</body>
</text>
</TEI>
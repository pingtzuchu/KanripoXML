<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百三十四</head> <lb/>
    <p>
<pb n="KR4h0132_WYG_234-1a"/>
欽定四庫全書<lb/>
　文章辨體彚選巻二百三十四<lb/>
　　　　　　　　　　　　明　賀復徵　編<lb/>
書三十<lb/>
　　上西涯相公書<hi>明崔銑</hi>
竊聞忠臣者逺不間其情厚師者微不格其敬君師大<lb/>
倫也顛而能扶爲忠愛而能諫爲敬銑趙之賤士也待<lb/>
罪侍從坐視時變上未能訟言於君次未能私告於師<lb/>
<pb n="KR4h0132_WYG_234-1b"/>
是天下之大罪顧思不敏中實空然知罔行殆何堪聽<lb/>
聞銑是以憂深而醉思劇而顛徘徊門墻進而屢却也<lb/>
伏惟執事好士容汚若將弗及寸材尺美未嘗遺之豈<lb/>
獨銑之棄乎用是敢布腹心焉今有人病羸者精竭而<lb/>
神<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>獨面人耳然嗜飲好内未已或告之曰子之病也<lb/>
危乆將不起必斥而弗信使其父兄子弟垂泣而告之<lb/>
必懼使國醫告之必恍然而淚下矣何則父兄子弟至<lb/>
戚也其言必不罔國醫識精也其言必可徵今天下之<lb/>
<pb n="KR4h0132_WYG_234-2a"/>
病深矣財殫而用加侈民疲而勞未已賞數而功不勸<lb/>
罰輕而罪不威令下而不循惠施而不霑官肆貪而法<lb/>
廢事取具而實亡天下十有三省耳用兵者八朔方之<lb/>
兵敝玩而不力公私以供匱矣若再有嘯聚何兵以討<lb/>
邉或冦入兵馬之在内者留之恐邉輕遣之恐盗張廟<lb/>
堂之經營始大也雖然此見事也銑耳不得聞口不敢<lb/>
言者又百此乎今九重及帷幄臣偶未之思耳然惟執<lb/>
事能告之執事自輔先皇澤流而望尊先皇大漸執手<lb/>
<pb n="KR4h0132_WYG_234-2b"/>
流涕付以愛子權重而人服一也執事少秉清節逮貴<lb/>
愈堅相幾酌㑹為國蓍蔡行髙而人信二也是故以戚<lb/>
則子以識則國醫故曰惟執事能告之也執事弼亮初<lb/>
政調和瑾虐釐弊庚午入告累矣似猶未飫天下之望<lb/>
也頃聞執事上疏忠懇而中繼聞請明農子不云乎大<lb/>
臣以道事君不可則止執事去之是也然亦有否夫事<lb/>
幼主與成主者不同度而建功處平世與紛世者不合<lb/>
迹而毁績善始而不完其終猶無始也竊窺執事者盖<lb/>
<pb n="KR4h0132_WYG_234-3a"/>
欲以身示儆云耳夫告人之道三積以誠者要其信也<lb/>
動以容者要其感也示以利害者要其懼且聽也文字<lb/>
章奏言者意弗盡而聽者情不達效固難獲矣竊願執<lb/>
事時請面對創難而覆易善存而惡敗帝王之軌祖宗<lb/>
之典誠於中而徵於容因其明而通其蔽上英武冠世<lb/>
深信而改度然後天下可徐理也若一二帷幄臣執事<lb/>
與共政矣昔有二客登舟入艙熟視之世讐也見必以<lb/>
刅接舟及中流風二客駭而共圖之卒濟非前相怨之<lb/>
<pb n="KR4h0132_WYG_234-3b"/>
深而後相克之力也志誠在於生故彼臣者亦願執事<lb/>
之善告之也彼誠我聽故亦可以有助矣又聞古之君<lb/>
子之事君也智不售則曲勢以求成力不施則廣謀而<lb/>
獲遂夫君以爲社稷也吾爲固之如磐石然以待君悟<lb/>
舉完器而付之而後臣之道不缺不然使至如所謂無<lb/>
如之何者君幸悟奚濟也竊意執事之計之不可緩也<lb/>
夫舉政以才行介而内信學深而知政藝精而適用才<lb/>
之全也偏得者酌用之毋以科目拘其進毋以浮偽溷<lb/>
<pb n="KR4h0132_WYG_234-4a"/>
其真毋以粗率棄其直毋以小瑕遺其長毋以資格緩<lb/>
其為使部薦其監監薦其守守令各薦其屬抑倖治貪<lb/>
厲耻表節嚴其道覈其偽不惟得真才亦可以正士習<lb/>
矣自天子以至於士未有不湏諍士者忠直謀畧者執<lb/>
事宜引以自輔使之慫慂盡其諮議不無禆也周上需<lb/>
繫民心財也蓄久者積為力者充食冗者耗費奢者窮<lb/>
賈誼曰一人作之十人食之必饑十人作之不能衣一<lb/>
人必寒今内廷之奉軍旅之供者可計乎南以水荒北<lb/>
<pb n="KR4h0132_WYG_234-4b"/>
以盗蕪其嵗入幾何也財不足則民貧民貧則苦生苦<lb/>
生則心離心離則凡可以救死者何不爲夫盗者擾始<lb/>
也擾之靡靡英䧺因之而起是故亂自財始子曰節用<lb/>
而愛人周禮嵗終計入以㑹王用官以工皆稽業而定<lb/>
餼廪併庶官今皆可行也夫本強者能制弱枝備豫者<lb/>
能當卒變禁兵本也重鎮備也兩京禁兵伍以内賂而<lb/>
缺操應故事而舉治戎者循例猶以紈綺子將之一旦<lb/>
緩急此屬可仗乎當燎眉濡髪之時尚修拱手徐行之<lb/>
<pb n="KR4h0132_WYG_234-5a"/>
度非計之得也秦晋兩鎮地險人勇於今尚安及後可<lb/>
恃選將以練禁卒擇人以守秦晋厚結民心精治士馬<lb/>
守險廣儲俾可憑藉今議者曰土兵劣於邉兵未知計<lb/>
者也勇不自奮作之斯興技非自長習之斯熟太祖定<lb/>
中原江上卒耳太宗北伐中土兵耳是故安危在所任<lb/>
倡者利鈍之繫也夫政貴因時法先救弊出蹇者必求<lb/>
助非深服其心能制其命者否也昔董閼于為趙守過<lb/>
深澗壁峭若牆下瞰百仞問曰嬰癡狂悖之人牛馬犬<lb/>
<pb n="KR4h0132_WYG_234-5b"/>
豕有誤入此者乎鄉人對曰無有閼于曰使吾法猶澗<lb/>
也則人莫之敢犯胡不治故不可以𢎞治之政施之今也<lb/>
是故烹一阿大夫則諛者逺而罰懲封一即墨大夫則<lb/>
讒者逺而功勸無别而緩非所以為政也愚生何足以<lb/>
知國事竊窺天下之勢不急救將不可為伏惟執事當<lb/>
國安危攸繫故敢俯伏門下<lb/>
　　上叔父書<hi>羅倫</hi>
列位叔父列位兄長倫别無他嘱為人祖宗父兄者惟<lb/>
<pb n="KR4h0132_WYG_234-6a"/>
願有好子弟所謂好子弟者非好田宅好衣服好官爵<lb/>
一時誇耀閭里者也謂有好名節與日月争光與山岳<lb/>
争重與雲壤争乆足以安國家足以風四夷足以奠蒼<lb/>
生足以垂後世如汴宋之歐陽修如南渡之文丞相者<lb/>
是也若祇求飽煖習勢利如前所云則所謂惡子弟非<lb/>
好子弟也此等子弟在家未仕也足以辱祖宗殃子孫<lb/>
害身家出而仕也足以汙朝廷禍天下負後世甚至子<lb/>
孫有不敢認如宋之蔡京秦檜此豈父兄祖宗之所願<lb/>
<pb n="KR4h0132_WYG_234-6b"/>
哉想其勢熖官爵冨貴豈止如今日鄉里中一二前軰<lb/>
也而今日安在哉前所謂好子弟者亦在父兄有以成<lb/>
就之耳人才之盛鄉黨為最然非父兄敗之則子弟喪<lb/>
之取譏天下貽笑後世甚可惡也載之史書使後世之<lb/>
明君賢主輕棄吾人未必不由此也吾願叔父聽之子<lb/>
姪戒之共慫成我做天地間一箇完人盖未有治國不<lb/>
由齊家家不齊而求國治無此理也何謂齊家不爭田<lb/>
地不占山林不尚鬬争不肆強梁不欺鄉里不陵宗族<lb/>
<pb n="KR4h0132_WYG_234-7a"/>
不擾官府不尚奢侈弟讓其兄姪讓其叔婦敬其夫奴<lb/>
恭其主只要認得一忍字一讓字便齊得家也其要在<lb/>
子弟讀書興禮讓若不聽吾言譬如争一畆田占一畆<lb/>
住基兩邉不讓或致人命或告官府或集親戚所損甚<lb/>
大若以此費置買前物所費幾倍若曰住基無賣此又<lb/>
愚也其所以為此計者不過遺自己之子耳父母之心<lb/>
愛子孫一也今奪吾父母之子以與自己之子甚非吾<lb/>
父母之心也父母雖不在逆其心則逆天理矣安知吾<lb/>
<pb n="KR4h0132_WYG_234-7b"/>
子孫不如今日之争哉凡事皆此類也而此尤切故特<lb/>
言之今後若有田地等物不明只許自家明白不許擾<lb/>
及官府我若不仕尤當守此言也其餘取債之属民甚<lb/>
貧窮可憫自已少用一分便積得一分徳奴僕放横必不<lb/>
可放起自今以後無片言隻字經動府縣方好不然外<lb/>
人指議此人要做好人不能齊家世間安有此等好人<lb/>
哉由此得禍不可知也兼我在此國事日在心懐仲淹<lb/>
做秀才時便以天下為己任况今日乎進退得失有義<lb/>
<pb n="KR4h0132_WYG_234-8a"/>
有命吾心視之已如孤雲野鶴脫灑無繫自古壊事皆<lb/>
是愛官職底人弄得狼狽了脫使根本不安枝葉能自<lb/>
保乎戒之戒之若使我以區區官勢來齊家不以禮義<lb/>
相告便成下等人了<lb/>
　　與葛侍御<hi>陳獻章</hi>
頃者廉憲陶公惠書稱執事之命以平後山碑文委僕<lb/>
請畧言之僕每讀宋史至曹彬克金陵一事未嘗不對<lb/>
巻歛袵而歎趙太祖之仁與曹武惠之不伐也盖自出<lb/>
<pb n="KR4h0132_WYG_234-8b"/>
師以至凱旋士衆畏服無敢輕肆克城之日兵不血刃<lb/>
凡所得一十九州一百八十縣可謂有功矣武惠視之<lb/>
若無有也捷至羣臣稱賀太祖泣曰宇縣分割民受其<lb/>
禍攻城之際必有横罹鋒刄者實可哀也命出米一萬<lb/>
賑恤之當是時君不知以得地為喜將不知以克敵為<lb/>
功一念好生之仁洋溢上下自秦漢以來未及見也史<lb/>
臣稱武惠位兼將相不以等威自異遇大夫士於塗必<lb/>
引車避之不名下士噫何其謙之至也易曰勞謙君子<lb/>
<pb n="KR4h0132_WYG_234-9a"/>
有終吉武惠有之今後山之役信有功於民矣諸公豈<lb/>
自與耶此賊近之省城民遭其毒者幾年於茲前此有<lb/>
司固有任其咎者矣夫以今日平盗之功補前禦侮之<lb/>
不及正相乗除在於仁人君子之心視民如傷豈容有<lb/>
彼此先後之間哉夫上之治民當休戚同之夫乆病者<lb/>
不以得一日之安而棄補羸之劑病饑者不以得一飯<lb/>
之飽而忘終嵗之憂執事試求之百姓憂樂之情而忘<lb/>
其在已必能以趙太祖之所存者處民以曹武惠之所<lb/>
<pb n="KR4h0132_WYG_234-9b"/>
存者處功則光明者益光明矣<lb/>
　　答俞獻可知縣<hi>魏校</hi>
大丈夫欲致君澤民不為相則莫如為令與守近君者<lb/>
莫如相近民者莫如守令而令彌親矣癢疴疾痛無一<lb/>
而不相闗也居今之世可以廟食百世者惟守令則然<lb/>
民之思令彌深矣雖然三代封建有君道焉兩漢守令<lb/>
有長道焉今之郡縣直僕道耳士之雄心者不屑焉謂<lb/>
之雌伏吁何輕民命也賢者所至塗炭者可使之枕席<lb/>
<pb n="KR4h0132_WYG_234-10a"/>
小民戴之如君親之若父母上之人固將敬之如九鼎<lb/>
大吕山川若増而勝焉然則能重此官者是固在我逺<lb/>
承存問深感不忘故舊之盛情傳曰若保赤子心誠求<lb/>
之以此致祝雖則雨露雪霜均之澤物然吾願故人之<lb/>
為陽春也<lb/>
　　上霍兀厓宗伯書<hi>孫存</hi>
日䝉手翰以所與涇野先生寅清之暇商確古今之正<lb/>
論諄諄訓誘某何人斯與聞斯教夫涇野醇乎醇者也<lb/>
<pb n="KR4h0132_WYG_234-10b"/>
夫子强哉矯者也以涇野之醇與夫子之矯陶鎔變化<lb/>
於大聖之域發之而為論議措之而為事業必灼知乎<lb/>
善惡之幾而擇守乎時措之宜自不至於賢知之過矣<lb/>
而豈愚不肖如某者所能賛一詞哉頃以門下辭受之<lb/>
嚴僅市婺之朋酒以獻而適得敗者遂使夫子有感於<lb/>
以名取人之難焉嗟乎某獨不類是耶若以言獻安知<lb/>
非婺之敗酒乎然是酒之初市於蘭也價甚廉其不市<lb/>
偽明矣而顧若此則中途所與同處者薰蒸之氣敗之<lb/>
<pb n="KR4h0132_WYG_234-11a"/>
也嗟乎士修於家而獻於天子之庭其所與同處者可<lb/>
不慎乎是酒也必一敗一不敗今偶酌其敗者遂并其<lb/>
不敗者棄之毋乃未盡酒之情乎果然則天下多棄物<lb/>
而瑜皆得以瑕掩矣縱使二酒俱敗而蘭産之正味則<lb/>
不敗也他日更取其味之正者不敗以氣之惡者而酌<lb/>
之則可以薦神明酢賔客而奚遽以一敗遂擯不使前<lb/>
乎使當其方敗而改作之否則别用之或以為酸醯或<lb/>
以滌藥物或以濟道暍未甘委之溝壑也存不幸實類<lb/>
<pb n="KR4h0132_WYG_234-11b"/>
於是夫道之中也猶酒之有正味也賢智之過則酒之<lb/>
釅而過於正味者也愚不肖之不及則酒之漓而失其<lb/>
正味者也書曰若作酒醴爾惟麯糵糵多則甘好善之<lb/>
深者似之麯多則苦惡惡之嚴者似之以某觀於夫子<lb/>
其酒之苦者乎苦口者利於病惟量之大者能受之涇<lb/>
野其酒之㫖者乎或燕而醉於心則量之小者皆受之<lb/>
矣若以涇野之糵與夫子之麯損益適中以釀之則甘<lb/>
苦調而人皆知酒之正味矣古人有體道之言有知道<lb/>
<pb n="KR4h0132_WYG_234-12a"/>
之言某不能釀酒而能知酒之正味伏惟舎其前日之<lb/>
欺許今所市之真取而酌之則酷暑之氣可敵嚴寒之<lb/>
天可温而和氣可致旡妄之疾勿藥有喜矣若夫投之<lb/>
江以醉三軍賜之食馬者可以化暴而為忠良助又其<lb/>
餘事耳<lb/>
　　與劉徳夫書<hi>王九思</hi>
九思頓首徳夫足下暌違十秋消息阻絶獲奉教書如<lb/>
聆晤言幸甚幸甚緬惟往昔翺翔翰墨之林僕本駑下<lb/>
<pb n="KR4h0132_WYG_234-12b"/>
不自量力妄追古作足下不以為狂指迷導軌奉教甚<lb/>
厚其後遭時齟齬丁卯之春足下南歸逾三年而僕亦<lb/>
有夀春之役又一年而罷歸田里僕於是時有以自惟<lb/>
謂朱㳺廢而易教昌董子退而經訓博賈誼憂時新書<lb/>
廼興王充屏居爰有論衡此數子者皆非有怨於世也<lb/>
蓋知夫時之難得而我生之弗可虚也所以闡幽發慮<lb/>
而振藻垂聲於無涯也如予不類植徳弗固招尤積毁<lb/>
庸與時違已矣已矣尚何言哉尚何言哉然自六籍以<lb/>
<pb n="KR4h0132_WYG_234-13a"/>
降若孟氏之正大左氏之醖籍屈子之豪宕太史公之<lb/>
洪䴡班固之豐厚荘生之竒怪國語之温雅戰國䇿之<lb/>
縱横博以取之滿以發之下上千載之餘㳺心觚翰以<lb/>
成一家之言則藜藿終身老死巖石誠能甘心恱意勿<lb/>
有復怨者也此僕之本志也比歸于家昊天降割先君<lb/>
不禄禮樂崩壊文藻屏棄嗣以老母貞疾賤軀多疢迎<lb/>
醫治藥迄無虚日嵗月不居遄邁如流五十之年忽焉<lb/>
已至於是而較量往昔勇怯盛衰相去之逺有若兩人<lb/>
<pb n="KR4h0132_WYG_234-13b"/>
慨少壮之難恃痛藝業之就蕪憫素志之終違懼修名<lb/>
之未立彷徨中夜泣泗漣如嗟乎嗟乎此孔子所謂四<lb/>
十五十無聞而不足畏者也尋又自惟老驥伏櫪志在<lb/>
千里伏生耋耄猶授尚書伯玉省愆亦在五十武公既<lb/>
老進修弗渝有如予者上之既無以䇿勲天朝下之又<lb/>
無以潜精藝苑老且倦厭填委溝壑猶足與縉紳齒耶<lb/>
於是强力苦心奮翼澠池以收桑榆之功者此又僕今<lb/>
之志也然䴡澤之益貴講習之勤同心之言有如蘭之<lb/>
<pb n="KR4h0132_WYG_234-14a"/>
臭昔曹植飾丁儀之辭韓愈潤孟郊之文僕竊慕焉欲<lb/>
奉教於足下不幸南北隔越千里而參商之勢違飛潛<lb/>
之途異質疑無從徒興浩歎而已昔人有言人之相知<lb/>
貴相知心故伯牙毁琴於鍾子張華談劒於雷生盖趣<lb/>
合則易語志戾則難諧也嗟乎情之感人今人豈昔人<lb/>
殊也足下聞僕斯語其亦有以悲乎然將何以教僕也<lb/>
尊公遺詩刪定一二覽觀如何餘俟後陳北風倘順時<lb/>
惠徳音僕之欝欝瞻戀實切九思頓首<lb/>
<pb n="KR4h0132_WYG_234-14b"/>
　　答姚元肖吏部<hi>鄭善夫</hi>
辱書教以不逮諄諄然所謂啓其聾而豁其聪浚其源<lb/>
而導其所歸者也走童子時即好為文辭每讀大人上<lb/>
林諸賦愛其窮髙極眇鏗金戞玉奮然希剽其餘聲晩<lb/>
遇王伯安於毘陵相語數日始計之心曰彫蟲篆刻壮<lb/>
夫不為也乃始改念捃摭羣書而求其鍵於今三年矣<lb/>
蒼蠅紅紫未之有别者也深媿知己之辱深媿知己之<lb/>
辱然曰林居有俯仰之累謂走必湏一來固也走家素<lb/>
<pb n="KR4h0132_WYG_234-15a"/>
貧入仕十餘年而不家食者纔一年比來八口愈不自<lb/>
支豈故欲為希僻不情之行孑孑然慕巢許之髙哉顧<lb/>
以病骨不可一日留闕庭得歸甚快初不計其來之時<lb/>
與勢也方今事例凡起廢者必親致詞於州縣省司上<lb/>
下凡三衙門四隣里正與醫學凡三覆結而後得達於<lb/>
銓曹復待命幾月而始得一職也乆卧者思起而乃艱<lb/>
其來者非所謂門有噬狗乎今天下好進之士不為少<lb/>
矣其多才善能之集於京師而矯首拳足者亦不為不<lb/>
<pb n="KR4h0132_WYG_234-15b"/>
多矣大臣之隨材任役分布内外四方亦豈乏一蠻夷<lb/>
曠莽之區處麋鹿斷聲息沉溺枯槁之士而皇皇然如<lb/>
恐遺之者哉沉溺枯槁之士不可謂盡不欲仕也仕亦<lb/>
不可以為全為禄也置之百執事之列亦不可謂無毗<lb/>
庻政而但蝗粱黍也走之進退界在兩難之間耳昔者<lb/>
韓退之三上宰相書汲汲求進嘗竊鄙之而三不報至<lb/>
有周公之説跡其事又不能無悲其心也如其不為禄<lb/>
而有憂天下之心雖孔孟亦嘗皇皇焉耳走實匪材而<lb/>
<pb n="KR4h0132_WYG_234-16a"/>
貧乃甚之狂又甚之以退之之賢至於三上書而不報<lb/>
焉不待慧者知時宰之未必賢如周公也今上有周公<lb/>
而走獨守株其拙又甚之雖有憂天下之心無怪其頓<lb/>
於萬里之外也因閒論徑情及此似乎有所要而言之<lb/>
也皇悚皇悚北地早霜惟眠食為道加愛不宣<lb/>
　　上楊邃菴書<hi>霍韜</hi>
公碩徳重望天下注仰起佐聖天子所以慰答海内蒼<lb/>
赤來蘇之望者豈有涯極公之謨畫日賛宥宻者固非<lb/>
<pb n="KR4h0132_WYG_234-16b"/>
末學所能竊窺一二於萬里之外然韜每中夜聳踴慶<lb/>
躍不寐者蓋幸見公以數十年經綸藴蓄一旦可盡見<lb/>
諸實事非如世之士者徒抱負卓越才猷不及竟諸勲<lb/>
業者比又非如世之士者徒負高位雖欲䇿勵勛業而<lb/>
才力不及者比是天將以太平事業遺我公而我祖宗<lb/>
鴻謨舊章所以奠安元元綱維萬世者殆將振舉修復<lb/>
而莫有遺恨也已是韜所以聳踴喜躍而竊幸之也宋<lb/>
朝士夫動擁虚名動多浮議其未見用人多以大用期<lb/>
<pb n="KR4h0132_WYG_234-17a"/>
之及其見用亦只如此而已矣嘗謂宋儒學問動師三<lb/>
代而致君圖治之效不及漢唐漢唐宰輔雖不知學猶<lb/>
能相其君以安中夏而制四夷宋人則髙拱浮談屈事<lb/>
强國竭民産以納嵗幣茍延旦夕之安履霜不戒卒覆<lb/>
中夏而後已若此者可諉之天數可徒責徽欽而嘉祐<lb/>
康定以迄元祐之諸君子可獨逃責乎夫所貴乎命世<lb/>
豪傑為能見兆未形而先幾預䇿以制數百年未易測<lb/>
識之虞也况於事勢顯白有必至之危然猶𡨕乎莫覺<lb/>
<pb n="KR4h0132_WYG_234-17b"/>
者謂國有人也可乎宋朝士夫浮議甚於戰國之横議<lb/>
而流禍之烈甚於晉之清談顧未有名世大儒起而掃<lb/>
之今之士夫動多掇拾其唾去之説以噍嚼之此士習<lb/>
所以益卑政治所以益弛我祖宗之舊章所以日益廢<lb/>
格民日益困財日益匱大勢日有不測之虞而當事君<lb/>
子莫或之省憂也公際遇聖明言無不聽謨無不達時<lb/>
幾若此諒不輕易失之世傳三楊入閣極一時勛名之<lb/>
盛不知三楊壊我太祖之法已多矣上下宴安茍且度<lb/>
<pb n="KR4h0132_WYG_234-18a"/>
日卒貽正統之亂昔李林甫死然後禄山反明皇卒鞭<lb/>
林甫屍謂其釀亂也三楊肉未寒即有土木之阨律以<lb/>
林甫之刑尚可辯説乎今欲圖治非痛洗三楊以後之<lb/>
弊而上復祖宗之舊不可也老臣出處社稷是荷區區<lb/>
潔身一隅之小節則卑官下士之事而非所慕以為榮<lb/>
也韜褊心多病䰟夣無復燕薊之想矣惟念公必有仰<lb/>
贊聖明者故敢附獻其狂愚舊進三劄録貢倘可採一<lb/>
二亦芹人之忱也照恕狂鄙為幸<lb/>
<pb n="KR4h0132_WYG_234-18b"/>
　　與夏公謹書<hi>霍韜</hi>
承惠教拳拳韜謹以所疑請教於執事幸執事終惠教<lb/>
之執事曰紊亂朝政俱自律例一事而言非郊祀大禮<lb/>
之謂也韜則曰皇祖定天下之大本垂萬世之大法莫<lb/>
大於郊禮如郊禮可輕易變亂律例無不可變亂者矣<lb/>
政令紀綱無不可變亂者矣變亂律例誤一事而已矣<lb/>
罪猶擬斬變亂郊禮不知何以處之也此某所益疑也<lb/>
執事又曰分祀合祀皆皇祖之制也今行分祀復皇祖<lb/>
<pb n="KR4h0132_WYG_234-19a"/>
初制而已矣非變制也某則曰凡國家制度率以後定<lb/>
為善皇祖於前十年行分祀後二十年行合祀太宗遷<lb/>
都率從合祀是合祀者祖宗定制也今假曰復太祖初<lb/>
制以幸脱罪獨不犯太宗定制乎太祖又曰自今永為<lb/>
定禮指合祀而言也如曰復太祖初制不亦上誣皇祖<lb/>
乎皇祖在天之靈又可厚誣乎戊申以前國號呉矣更<lb/>
號大明則後之定制也分祀之禮亦呉元年初制也今<lb/>
從分祀曰復初制則國號亦復初制而曰呉也可乎此<lb/>
<pb n="KR4h0132_WYG_234-19b"/>
又韜所益疑也執事曰兆於南郊則禮有據矣至曰祭<lb/>
於北郊則禮所無也如知其為禮所無也勿附㑹可也<lb/>
乃強以秦漢凟亂不經之説益附之是聖主有復三代<lb/>
之志執事誤之行秦漢之禮也不知而附㑹焉錯誤之<lb/>
罪也猶可言也知而遂非文過焉欺罔之罪也不可言<lb/>
也韜素亮執事非欺罔者也又所益疑也執事曰天官<lb/>
冢宰兼宫嬪内侍之職古人良有深思此則韜所不知<lb/>
也試自周秦漢唐宋觀之宫嬪與外臣交通有不搆亂<lb/>
<pb n="KR4h0132_WYG_234-20a"/>
者乎内臣與縉紳交通有不搆亂者乎天子宫寢以卿<lb/>
大夫領之有不搆亂者乎宋儒之見徒曰天子以一人<lb/>
縱於萬民之上防之不可不嚴也然而防禁天子而束<lb/>
縛其手足鈐制其<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御剪落其肘腋天子固塊然不敢<lb/>
恣肆矣不知冢宰恣肆將誰制之乎宋儒之論徒知制<lb/>
天子不知制冢宰也徒知天子易縱於民上不知冢宰<lb/>
易縱恣於天子之上也徒知天子之當防不知冢宰之<lb/>
不可不防也徒知防天子之惡徳不知防冢宰之惡之<lb/>
<pb n="KR4h0132_WYG_234-20b"/>
不可馭也徒知律天子以後代之庸君不知防冢宰為<lb/>
後世之權臣也故曰宋儒之論皆䆿語也執事之明乃<lb/>
不察焉韜又所益疑也執事曰韜厚誣周禮關係非細<lb/>
韜則曰執事誤用周禮關係非細韜今不暇備舉惟述<lb/>
一二執事試虚心察焉如曰禋祀祀昊天上帝禋祀何<lb/>
物也如曰實柴祀日月星辰實柴何物也如曰槱燎祀<lb/>
司中司命槱燎何物也禋柴槱何以異也如曰血祭祭<lb/>
社稷五祀血祭何物也如曰貍沈祭山林川澤貍沉何<lb/>
<pb n="KR4h0132_WYG_234-21a"/>
物也如曰疈辜祭四方百物疈辜何物也疈辜血祭何<lb/>
以異也是皆瞽巫語也試深思焉曰享先王則衮冕享<lb/>
先公則驚冕然則父祖為庻人者祭之皆以庻人之服<lb/>
與試深思馬又曰靁鼓靁鼗革之謂也孤竹之管竹之<lb/>
謂也雲和之琴瑟絲之謂也八音用其三缺其五十二<lb/>
律用其四缺其八五聲用其四缺其一謂作樂之道固<lb/>
如此乎試深思焉韜謂執事讀書究理必不如腐儒之<lb/>
淺淺也韜前䟽畧舉周禮紪繆大節執事乃不深思而<lb/>
<pb n="KR4h0132_WYG_234-21b"/>
誦宋儒䆿語以誤主上豈執事不明一至此乎抑亦偏<lb/>
之為蔽也又韜所甚疑也執事曰祖宗並配不應經義<lb/>
然則北郊何以為配然後應經義耶北郊之文抑何據<lb/>
耶太宗配明堂果應經義否抑亦自為之説耶執事之<lb/>
始䟽也則曰引君法成周也今乃援秦漢為據援葉氏<lb/>
陳氏為據不知葉氏陳氏果有得於周禮否耶抑又自<lb/>
為之説耶蓋執事徒誦宋儒䆿語然不知宋儒之䆿實<lb/>
王莽教之也今夫王莽之學一傳而得宇文泰再傳而<lb/>
<pb n="KR4h0132_WYG_234-22a"/>
得王安石然而王安石惟能行泉府一法而已矣盖泉<lb/>
府之政即桑𢎞羊均輸之政也安石行焉遂致元豐熈<lb/>
寕棼棼如也猶不如宇文泰焉宇文泰為大冢宰盡行<lb/>
周官之法其嗣遂為周天王然猶不如王莽法行周官<lb/>
身為宰衡遂上兼舜禹而宅帝位故曰敢用周禮王莽<lb/>
其上也宇文泰其次也而安石其下也執事將誰師乎<lb/>
如其無所取師徒慕周禮而習宋儒之䆿恐執事之明<lb/>
不至是也又韜所以益疑也執事向建親蠶之議天下<lb/>
<pb n="KR4h0132_WYG_234-22b"/>
之善政也惟於苑内行焉則至善之術也今必於北郊<lb/>
則皇后出郊自執事啓之矣我祖宗閨門之法超越千<lb/>
古執事一舉而壊之矣士夫妻女鮮出郊者豈執事妻<lb/>
女皆出郊郭不以為異耶男女内外之閑自執事決潰<lb/>
之矣顧募女轎夫則内郡騷矣一婦應募一夫隨之耕<lb/>
織廢矣供一日之勞預一月之役貧民告匱矣惟席殿<lb/>
行禮而已矣費且數萬若遂興工費耗不知其紀矣蠶<lb/>
婦未勸閭閻已蕭索矣况宫嬪出郊以官軍圍宿不知<lb/>
<pb n="KR4h0132_WYG_234-23a"/>
官軍皆婦人攝事耶抑亦丈夫為之也如曰官軍皆丈<lb/>
夫也則何以嚴外内之防耶故曰執事此舉壊盡祖宗<lb/>
閨門之法矣此皆執事所不深思也前日人有尤執事<lb/>
者曰啓釁之罪必有歸矣韜曰執事急於引君當道未<lb/>
思及此徐當自有處矣不意又啓南北郊之説將自是<lb/>
而東西郊建矣將自是而更九廟矣天下之<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>自是極<lb/>
矣祖宗紀綱法度極大者郊祀宗廟之禮也因執事而<lb/>
盡更革之矣聞商周哲王亦各守其祖宗家法已矣未<lb/>
<pb n="KR4h0132_WYG_234-23b"/>
聞舎其祖宗之法他有所慕而更革之也凡變禮易樂<lb/>
必改玉改歩而後可不知執事亦静思之否也<lb/>
　　與晉溪王先生書<hi>霍韜</hi>
向拜領教翰直氣射人未嘗不欽服苐恨率直太過恐<lb/>
難乎與今人處也今之人大率取依阿軟媚者習遂成<lb/>
俗故凡遇率直者即羣咻焉曰其人粗鄙遇恬静者即<lb/>
羣咻焉曰其人立異遇豪傑者即羣咻焉曰其人膽肝<lb/>
難測皆擯而不用其用者必軟熟無氣易駕馭聼使者<lb/>
<pb n="KR4h0132_WYG_234-24a"/>
也此軰人在太平時極見忠厚可托不幸事變卒至委<lb/>
身冦庭而戈倒内向皆是也今之豪傑伏在林壑豈可<lb/>
數計然而當路者未見引其馳驅何也蓋將求其通姓<lb/>
名者與識面者茍不通姓名與識面雖聖賢彼不用也<lb/>
雖有公薦彼猶諉曰子未通名未識面也夫豪傑而必<lb/>
求其識面然後信而任之則夫真豪傑豈可以面至也<lb/>
用世者所以多不得真豪傑也豪傑且不得况於得真<lb/>
聖賢而用之是無怪乎人心世道之不古也聖上極眷<lb/>
<pb n="KR4h0132_WYG_234-24b"/>
注老先生惟當路者不無世俗之見故老先生不見信<lb/>
於世亦以是也生竊謂老先生一代竒傑也今之人未<lb/>
足言伍也小試三邉聊為之兆雖然全陜沃野周以王<lb/>
秦以覇漢唐三四百年基業也外嚴武備内勸農桑尋<lb/>
秦漢富饒故跡而修焉漸復西周之舊惟老先生茲行<lb/>
是頼闗中故多豪傑薦剡所及諒不求識面與通姓名<lb/>
者報國以進賢為第一重事尚留意不一<lb/>
　　復吕涇野書<hi>霍韜</hi>
<pb n="KR4h0132_WYG_234-25a"/>
生敬羅峯者謂其一心忠於朝廷絶纎芥私也主張大<lb/>
禮不悚不懾明千古之謬仲聖主大孝一也辯明大獄<lb/>
捄一家十數寃命破散蔽主之奸黨二也在閣九年未<lb/>
嘗容内臣私請政本清端三也十年不進一内臣去位<lb/>
後即進一萬有竒且革鎮守芟百餘年積弊四也吏部<lb/>
兵部推選文武官未嘗片言干與内臣病故例䕃義男<lb/>
義姪家僮挍尉三四十人羅峯削黜之盡五也風憲官<lb/>
皆知警戢省郡有司在京大小官不敢肆濫六也革戚<lb/>
<pb n="KR4h0132_WYG_234-25b"/>
畹濫㤙十八侯伯七也門無私謁風清弊絶八也三黜<lb/>
奔歸行李惟一二衣箱如寒儒卑官九也在位日只引<lb/>
用外甥一人亦才名不沗餘則絶纎芥私黨坦坦平平<lb/>
過皆可見心跡至明十也羅峯有此十善生是故敬之<lb/>
也羅峯毒生甚多摧生甚力皆意見不同為異論所激<lb/>
之致生亦未嘗毫釐假借遇事争形於色乆則兩無後<lb/>
怨盖羅峯乆之知生無憾進之心生知羅峰只見偏度<lb/>
狹終無他也故兩無猜忌遇事則爭爭後釋然是生與<lb/>
<pb n="KR4h0132_WYG_234-26a"/>
羅峯相處之跡也今羅峯去世身後之憂非生任而誰<lb/>
任世人忌羅峰者皆私意耳非有為國真心郷人頑薄<lb/>
又何足怪惟生終任之耳執事無為流俗薄懲可也<hi>涇野</hi>
　<hi>得書乃曰偶妄發言知過矣謹謝教云亦可謂受善者也韜再識</hi>
　<lb/>
　<lb/>
　<lb/>
　<lb/>
<pb n="KR4h0132_WYG_234-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百三十四<lb/>
</p>
<p>
</p>
  </div>
</body>
</text>
</TEI>
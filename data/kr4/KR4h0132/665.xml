<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百六十五</head> <lb/>
    <p>
<pb n="KR4h0132_WYG_665-1a"/>
欽定四庫全書<lb/>
　文章辨體彚選巻六百六十五<lb/>
　　　　　　　　　　　　明　賀復徴　編<lb/>
墓碑一<lb/>
　吳訥曰按檀弓曰季康子之母死公肩假曰公室視<lb/>
　豐碑注云豐碑以木為之形如石碑樹於槨前後穿<lb/>
　中為鹿盧繞之繂用以下棺事祖廣記云古者塟有<lb/>
　豐碑以窆秦漢以來死有功業則刻於上稍改用石<lb/>
<pb n="KR4h0132_WYG_665-1b"/>
　晉宋間始稱神道碑蓋地里家以東南為神道碑立<lb/>
　其地而名之耳徐師曾曰塟者既為誌以藏諸幽又<lb/>
　為碑碣表以掲於外其為體有文有銘又或有叙而<lb/>
　其銘或謂之辭或謂之系或謂之頌要之皆銘也文<lb/>
　與誌大略相似而稍加詳焉故亦有正變二體其或<lb/>
　曰碑或曰碑文或曰墓碑或曰神道碑或曰神道碑<lb/>
　文或曰墓神道碑或曰神道碑銘或曰神道碑銘并<lb/>
　序或曰碑頌皆别題也至於釋老之葬亦得立碑以<lb/>
<pb n="KR4h0132_WYG_665-2a"/>
　僣擬乎品官故或直曰碑或曰碑銘或曰塔碑銘并<lb/>
　序或曰碑銘并序亦别題也若夫銘之為體雖不能<lb/>
　如誌銘之備而大略亦相通焉此不復著<lb/>
　　吳季札墓碑<hi>周孔子</hi>
嗚呼有吳延陵君子之墓<lb/>
　　漢中侍樊君碑文<hi>漢闕名</hi>
　君諱安字子祐南陽湖陽人也厥祖曰仲山父翼佐<lb/>
　周宣出納王命為之喉舌以致中興食采于樊子孫<lb/>
<pb n="KR4h0132_WYG_665-2b"/>
　氏焉奕世載德守業不愆在漢中葉篤生哲媛作合<lb/>
　南頓實産世祖征討逆畔復漢郊廟而樊氏以帝元<lb/>
　舅顯受茅土封寵五國夀張侯以功德加位特進其<lb/>
　次並以髙聲處鄉校侍中尚書據州典郡不可勝載<lb/>
　為天下學治韓詩論語孝經兼典記傳古今異義甘<lb/>
　貧樂約意不回貳天資淑慎禀性有直秉操不移不<lb/>
　以覬貴世政促峻邑宰寡識慢賢役德被以勞事然<lb/>
　後慷慨官於王室歴中黄門冗從儀史拜小黄門小<lb/>
<pb n="KR4h0132_WYG_665-3a"/>
　黄門右史遷藏府令中常侍其事上也貞固密慎矜<lb/>
　矜戰戰作主股肱助國視聽外職不誣内言不泄為<lb/>
　近臣楷模以兄弟並盛雙據三郡宗親賴榮年五十<lb/>
　有六以永夀四年二月甲辰卒朝思其忠追拜騎都<lb/>
　尉寵以印綬策書褒歎賻贈有加嗣子遷實以幼弱<lb/>
　夙叙王爵而喪所天禮備復位以延熹三年冬十有<lb/>
　一月自主蒸祭乃尋惟烈考恭修之懿勒之碑石俾<lb/>
　不失墜其辭曰<lb/>
<pb n="KR4h0132_WYG_665-3b"/>
肅肅我君帝躬是翼王事多難我君是力秉此小心以<lb/>
亮皇職惟帝念功庸以輿服大命傾霣魂神遷佚龜艾<lb/>
追贈用光其德藹藹遺稱作呈作式勒名兹石垂示㒺<lb/>
極勲名不剟永昭千億<lb/>
　　張平子碑<hi>崔瑗</hi>
　河間相張君南陽西鄂人諱衡字平子其先出自張<lb/>
　老為晉大夫納規趙武而反其侈書傳美之君天姿<lb/>
　睿哲敏而好學如川之逝不舍晝夜是以道德漫流<lb/>
<pb n="KR4h0132_WYG_665-4a"/>
　文章雲浮數術窮天地制作侔造化瓌辭麗說竒伎<lb/>
　偉藝磊落煥炳與神合契然而體性温良聲氣芬芳<lb/>
　仁愛篤密與世無傷可謂淑人君子者矣初舉孝亷<lb/>
　為尚書侍郎遷太史令實掌重黎歴紀之度亦能焞<lb/>
　燿敦大天明地德光照有漢遷公車司馬令侍中遂<lb/>
　相河間政以禮成民是用息遭命不永闇忽遷徂朝<lb/>
　失良臣民隕令君天泯斯道世喪斯文凡百君子靡不<lb/>
　傷焉乃銘斯表以旌厥門其辭曰<lb/>
<pb n="KR4h0132_WYG_665-4b"/>
於維張君資質懿豐德茂材美髙明顯融焉所不學亦<lb/>
何不師盈科而逝成章乃達一物不知實以為恥聞一<lb/>
善言不勝其喜包羅品類稟授無形酌焉不竭沖而復<lb/>
盈廩廩其庶亹亹其㡬膺數命世紹聖作師茍華必實<lb/>
令德惟恭柔嘉伊則孝友祗容允出在兹維帝念功往<lb/>
哉女諧化洽民雝愍而不弔降此咎兇哲人其萎㒺不<lb/>
時恫紀於銘勒永終譽兮死而不朽芳烈著兮<lb/>
　　司空文烈侯楊公碑<hi>蔡邕</hi>
<pb n="KR4h0132_WYG_665-5a"/>
　曰漢有國師司空文烈侯楊公公惟司徒之孫太尉<lb/>
　公之𦙍子皇祖考以懿德胥及肄勤式建休勲啟洪<lb/>
　範公祗服𢎞業克丕堂構小乃不敢不慎大亦不敢<lb/>
　不戒用㒺有擇言失行在於其躬洎在辟舉先志載<lb/>
　言㒺不攸該乃自宰臣以從王事立功不有用辭其<lb/>
　禄逮作御史允執國憲納於侍中在帝左右爰董武<lb/>
　事王師孔閑羣公以舊德碩儒道術通明宜建師保<lb/>
　延入華光侍宴露寢敷典誥之精㫖達聖王之聪叡<lb/>
<pb n="KR4h0132_WYG_665-5b"/>
　帝以機密齋栗常伯劇任鮮克知臧以釐其采命公<lb/>
　再作少府俾率其屬以熈庶績天地作險國家丕承<lb/>
　軍門祛禁式遏冦虐命公再作光禄亦縂其熊羆之<lb/>
　士不貳心之臣保乂帝家巖巖大理惟制民命命公<lb/>
　作廷尉惟刑之恤旁施四方惟明折獄蔽罪於憲之<lb/>
　中亦惟三禮六樂國之元幹命公作太常明德惟馨<lb/>
　八音克諧神人以和永世豐年溥天率土而衆莫外<lb/>
　命公作司空公惟戢之翊明其政時惟休哉惟天陰<lb/>
<pb n="KR4h0132_WYG_665-6a"/>
　隲下民彛倫所由順序命公作司徒而敬敷五教以<lb/>
　親百姓父義母慈兄友弟恭子孝時惟休哉昭孝於<lb/>
　辟雍命公作三老帝躬以祗敬尊有虞於上庠茫茫<lb/>
　大運垂光烈曜命公作太尉璇璣運周七精循軌時<lb/>
　惟休哉帝欲宣力於四方公則翼之辟道或違公則<lb/>
　弼之䖍恭夙夜不敢荒寜用對揚天子丕顯休命天<lb/>
　子大簡其勲用授爵賜封侯於臨晉功成化洽景命<lb/>
　有傾帝乃震慟執書以泣命於左中郎將郭儀作䇿<lb/>
<pb n="KR4h0132_WYG_665-6b"/>
　賜公驃騎將軍臨晉侯印綬兼號特進謚以文烈寵<lb/>
　命畢備而後即世肆其孤彪敢儀古式昭銘景烈銘<lb/>
　曰<lb/>
天鍳有漢誕生元輔世作三事勲在王府乃及伊公克<lb/>
光前矩悉心畢力𦙍其祖武化洽羣生澤霑區宇帝曰<lb/>
文烈朕嘉君功為邑河渭建兹土封申備九鍚以祚其<lb/>
庸位此特進於異羣公昔在申吕匡佐周宣崧髙作頌<lb/>
大雅揚言今我文烈帝載用熈叅光日月比功四時身<lb/>
<pb n="KR4h0132_WYG_665-7a"/>
沒名存永世慕思<lb/>
　　陳太丘碑<hi>蔡邕</hi>
　先生諱寔字仲弓潁川許人也含元精之和應期運<lb/>
　之數資兼九德總修百行於鄉黨則恂恂焉彬彬焉<lb/>
　善誘善導仁而愛人使夫少長咸安懷之其為道也<lb/>
　用行舍藏進退可度不徼訐以干時不遷貳以臨下<lb/>
　四為郡功曹五辟豫州六辟三府再辟大將軍宰聞<lb/>
　喜半嵗太丘一年徳務中庸教敦不肅政以禮成化<lb/>
<pb n="KR4h0132_WYG_665-7b"/>
　行有謐㑹遭黨事禁錮二十年樂天知命澹然自逸<lb/>
　交不謟上愛不凟下見㡬而作不俟終日及文書赦<lb/>
　宥時年已七十遂隱丘山懸車告老四門備禮閒心静<lb/>
　居大將軍何公司徒袁公前後招辟使人曉諭云欲<lb/>
　特表便可入踐常伯超補三事紆佩金紫光禄垂勲<lb/>
　先生曰絶望已久飾巾待期而巳皆遂不至𢎞農楊<lb/>
　公東海陳公每在衮職羣寮賀之皆舉手曰潁川郡<lb/>
　陳君絶世超倫大位未躋慙於文仲竊位之負故時<lb/>
<pb n="KR4h0132_WYG_665-8a"/>
　人髙其德重乎公相之位也年八十三中平三年八<lb/>
　月丙午遭疾而卒臨没顧命留塟所卒時服素棺槨<lb/>
　財周櫬喪事唯約用過乎儉羣公百僚莫不咨嗟巖藪<lb/>
　知名失聲揮涕大將軍弔祠賜以嘉諡曰徴士陳君<lb/>
　禀岳瀆之精苞靈曜之純天不憖遺老俾屏我王梁<lb/>
　崩哲萎於時靡憲搢紳儒林論德謀跡諡曰文範先<lb/>
　生傳曰郁郁乎文哉書曰洪範九疇彜倫攸叙文為<lb/>
　德表範為士則存誨沒號不亦宜乎三公遣令史祭<lb/>
<pb n="KR4h0132_WYG_665-8b"/>
　以中牢刺史敬弔太守南陽曹府君命官作誄曰赫<lb/>
　矣陳君命世是生含光醇德為士作程資始既正守<lb/>
　終又令奉禮終沒休矣清聲遣官屬掾吏前後赴㑹<lb/>
　刋石作銘府丞與比縣㑹葬荀慈明韓元長等五百<lb/>
　餘人緦麻設位哀以送之逺近㑹𦵏千人已上河南<lb/>
　尹种府君臨郡追歎功德述録髙行以為逺近鮮能<lb/>
　及之重選大掾以成斯銘斯可謂存榮沒哀死而不<lb/>
　朽者已乃作銘曰<lb/>
<pb n="KR4h0132_WYG_665-9a"/>
峩峩崇嶽吐符降神於皇先生抱寳懷珍如何昊穹既<lb/>
喪斯文㣲言圯絶來者曷聞交交黃鳥爰集於棘命不<lb/>
可贖哀何有極<lb/>
　　郭有道碑<hi>蔡邕</hi>
　先生名泰字林宗太原界休人也其先出自有周王<lb/>
　季之穆有虢叔者實有懿德文王咨焉建國命氏或<lb/>
　謂之郭即其後也先生誕膺天𠂻聰叡明哲孝友温<lb/>
　恭仁篤慈惠夫其器量𢎞深姿度廣大浩浩焉汪汪<lb/>
<pb n="KR4h0132_WYG_665-9b"/>
　焉奥乎不可測巳若乃砥節勵行直道正辭貞固足<lb/>
　以幹事隠括足以矯時遂考覽六籍探綜圖緯周流<lb/>
　華夏游集帝學收文武之將墜拯㣲言之未絶於時<lb/>
　纓緌之徒紳佩之士望形表而景附聆嘉聲而嚮和<lb/>
　者猶百川之歸巨海鱗介之宗龜龍也爾乃潜隱衡<lb/>
　門收朋勤誨䝉童賴焉用祛其蔽州郡聞德虚已備<lb/>
　禮莫之能致羣公休之遂辟司徒掾又舉有道皆以<lb/>
　疾辭將蹈洪崖之遐跡紹巢由之絶軌翔區外以舒<lb/>
<pb n="KR4h0132_WYG_665-10a"/>
　翼超天衢以髙峙稟命不融享年四十有二以建寧<lb/>
　二年正月乙亥卒凡我四方同好之人永懷哀悼靡<lb/>
　所寘念乃相與推先生之德以謀不朽之事僉以為<lb/>
　先民既沒而德音猶存者亦賴之於紀述也今其如<lb/>
　何而闕斯禮於是建碑表墓昭銘景行俾芳烈奮乎<lb/>
　百世令聞顯於無窮其詞曰<lb/>
於体先生眀德通𤣥純懿淑靈受之自天崇壯幽濬如<lb/>
山如淵禮樂是恱詩書是敦匪惟摭華乃尋厥根宫墻<lb/>
<pb n="KR4h0132_WYG_665-10b"/>
重仞允得其門懿乎其純確乎其操洋洋縉紳言觀其<lb/>
髙棲遲泌丘善誘能教赫赫三事㡬行其招委辭召貢<lb/>
保此清妙降年不永民斯悲悼爰勒兹銘摛其光耀嗟<lb/>
爾來世是則是效<lb/>
　　鴻臚陳君碑文<hi>魏邯鄲淳</hi>
　君諱紀字元方太丘君之元子也始祖有虞受禪陶<lb/>
　唐亦以命禹其後嬀滿當周武王時祚土於陳君其<lb/>
　世也君生應乾坤之純質受嵩岳之粹精内包九德<lb/>
<pb n="KR4h0132_WYG_665-11a"/>
　外兼百行淵深淪於不測膽智應於無方𢎞裕足以<lb/>
　容衆矜嚴足以正世然後研㡬道奥涉覽文學凡前<lb/>
　言往行竹帛所載靡不坐該其善也亹亹焉其誘人<lb/>
　也是以令聞廣譽塞於天淵儀形嘉誨範乎人倫存<lb/>
　乎本傳故略舉其著於人事者焉顯考以茂行崇冠<lb/>
　先儔季弟亦以英才知名當世孝靈之初並遭黨錮<lb/>
　俱處於家號曰三君故得奉常供養以循子道親執<lb/>
　饋食朝夕竭觀及太丘君疾病終亡喪過乎哀崩傷<lb/>
<pb n="KR4h0132_WYG_665-11b"/>
　嘔血如此者數焉服禮既除戚容彌甚聞名心矍言<lb/>
　及隕涕雖大舜之終慕曾參之自盡無以踰也豫州<lb/>
　刺史嘉懿至德命敕百城圖畫形像於今遺稱越在<lb/>
　民口既處隱約潜躬味道足不踰閾乃覃思著書三<lb/>
　十餘萬言言不務華事不虚設其所交釋合贊規聖<lb/>
　哲而後建㫖明歸焉今所謂陳子者也初平之元禁<lb/>
　網蠲除四府並辟弓旌交至雖崇其禮命莫敢屈用<lb/>
　大將軍何進表選眀儒君為舉首公車特徴起家拜<lb/>
<pb n="KR4h0132_WYG_665-12a"/>
　五官中郎將到遷侍中旬有八日出相平原㑹孝靈<lb/>
　晏駕賊臣秉政肆其兇虐剝亂宇内州郡幅裂戎輿<lb/>
　並戒君冒犯鋒矢勤恤民隱馴之以禮教示之以知<lb/>
　恥視事未基士女向方㑹刺史敗於黃巾幽冀二州<lb/>
　争利其土君料敵知難不忍其民為巳致死乃辭而<lb/>
　去之於是老弱隨慕扳轅持轂輪不得轉遂晨夜間<lb/>
　行寓於邳郯之野袁術恣睢僣號江淮圖覆社稷結<lb/>
　婚吕布斯事成重必不測救君諗布不從遂與成婚<lb/>
<pb n="KR4h0132_WYG_665-12b"/>
　送女在塗君為國深憂乃奮䇿出竒以奪其心卒使<lb/>
　絶好追女而還離逖奸謀使不得成國用乂安君之<lb/>
　力也唯帝念功命作尚書令㑹車駕幸許拜大鴻臚<lb/>
　實掌九儀四門穆穆遂登補衮闕以熈帝載不幸寢<lb/>
　疾年七十有一建安四年六月卒惜乎懷道處否登<lb/>
　庸日寡實使大業不究元勲靡建兹海内所為嗟悼<lb/>
　凡百所以失望也天子愍焉使者弔祭羣卿以下臨<lb/>
　喪㑹有子曰羣追惟蓼莪㒺極之恩乃與邦彦碩老<lb/>
<pb n="KR4h0132_WYG_665-13a"/>
　咨所以計功稱伐銘贊之義遂樹斯石用監於後其<lb/>
　辭曰<lb/>
於穆上德時惟我君固天縱之天鍾厥純命世作則實<lb/>
紹斯文遭險龍潜抗志浮雲所貴在己樂於事親雖處<lb/>
畎畆天子屢聞乃階郎將陪帝作鄰平原冦深遂辭其<lb/>
民思齊古公邠土是因不忘諗國惠我無垠復命喉舌<lb/>
秉國之鈞爰登卿士媚兹一人如何穹蒼不授遐年尠<lb/>
厥在位每懷不申股肱或虧朝誰與詢焭焭小子號泣<lb/>
<pb n="KR4h0132_WYG_665-13b"/>
於旻勒銘表德久而彌新<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百六十五<lb/>
<pb n="KR4h0132_WYG_665-14a"/>
欽定四庫全書<lb/>
　文章辨體彚選巻六百六十五<lb/>
　　　　　　　　　　　　明　賀復徴　編<lb/>
墓碑一<lb/>
　吳訥曰按檀弓曰季康子之母死公肩假曰公室視<lb/>
　豐碑注云豐碑以木為之形如石碑樹於槨前後穿<lb/>
　中為鹿盧繞之繂用以下棺事祖廣記云古者塟有<lb/>
　豐碑以窆秦漢以來死有功業則刻於上稍改用石<lb/>
<pb n="KR4h0132_WYG_665-14b"/>
　晉宋間始稱神道碑蓋地里家以東南為神道碑立<lb/>
　其地而名之耳徐師曾曰塟者既為誌以藏諸幽又<lb/>
　為碑碣表以掲於外其為體有文有銘又或有叙而<lb/>
　其銘或謂之辭或謂之系或謂之頌要之皆銘也文<lb/>
　與誌大略相似而稍加詳焉故亦有正變二體其或<lb/>
　曰碑或曰碑文或曰墓碑或曰神道碑或曰神道碑<lb/>
　文或曰墓神道碑或曰神道碑銘或曰神道碑銘并<lb/>
　序或曰碑頌皆别題也至於釋老之葬亦得立碑以<lb/>
<pb n="KR4h0132_WYG_665-15a"/>
　僣擬乎品官故或直曰碑或曰碑銘或曰塔碑銘并<lb/>
　序或曰碑銘并序亦别題也若夫銘之為體雖不能<lb/>
　如誌銘之備而大略亦相通焉此不復著<lb/>
　　吳季札墓碑<hi>周孔子</hi>
嗚呼有吳延陵君子之墓<lb/>
　　漢中侍樊君碑文<hi>漢闕名</hi>
　君諱安字子祐南陽湖陽人也厥祖曰仲山父翼佐<lb/>
　周宣出納王命為之喉舌以致中興食采于樊子孫<lb/>
<pb n="KR4h0132_WYG_665-15b"/>
　氏焉奕世載德守業不愆在漢中葉篤生哲媛作合<lb/>
　南頓實産世祖征討逆畔復漢郊廟而樊氏以帝元<lb/>
　舅顯受茅土封寵五國夀張侯以功德加位特進其<lb/>
　次並以髙聲處鄉校侍中尚書據州典郡不可勝載<lb/>
　為天下學治韓詩論語孝經兼典記傳古今異義甘<lb/>
　貧樂約意不回貳天資淑慎禀性有直秉操不移不<lb/>
　以覬貴世政促峻邑宰寡識慢賢役德被以勞事然<lb/>
　後慷慨官於王室歴中黄門冗從儀史拜小黄門小<lb/>
<pb n="KR4h0132_WYG_665-16a"/>
　黄門右史遷藏府令中常侍其事上也貞固密慎矜<lb/>
　矜戰戰作主股肱助國視聽外職不誣内言不泄為<lb/>
　近臣楷模以兄弟並盛雙據三郡宗親賴榮年五十<lb/>
　有六以永夀四年二月甲辰卒朝思其忠追拜騎都<lb/>
　尉寵以印綬策書褒歎賻贈有加嗣子遷實以幼弱<lb/>
　夙叙王爵而喪所天禮備復位以延熹三年冬十有<lb/>
　一月自主蒸祭乃尋惟烈考恭修之懿勒之碑石俾<lb/>
　不失墜其辭曰<lb/>
<pb n="KR4h0132_WYG_665-16b"/>
肅肅我君帝躬是翼王事多難我君是力秉此小心以<lb/>
亮皇職惟帝念功庸以輿服大命傾霣魂神遷佚龜艾<lb/>
追贈用光其德藹藹遺稱作呈作式勒名兹石垂示㒺<lb/>
極勲名不剟永昭千億<lb/>
　　張平子碑<hi>崔瑗</hi>
　河間相張君南陽西鄂人諱衡字平子其先出自張<lb/>
　老為晉大夫納規趙武而反其侈書傳美之君天姿<lb/>
　睿哲敏而好學如川之逝不舍晝夜是以道德漫流<lb/>
<pb n="KR4h0132_WYG_665-17a"/>
　文章雲浮數術窮天地制作侔造化瓌辭麗說竒伎<lb/>
　偉藝磊落煥炳與神合契然而體性温良聲氣芬芳<lb/>
　仁愛篤密與世無傷可謂淑人君子者矣初舉孝亷<lb/>
　為尚書侍郎遷太史令實掌重黎歴紀之度亦能焞<lb/>
　燿敦大天明地德光照有漢遷公車司馬令侍中遂<lb/>
　相河間政以禮成民是用息遭命不永闇忽遷徂朝<lb/>
　失良臣民隕令君天泯斯道世喪斯文凡百君子靡不<lb/>
　傷焉乃銘斯表以旌厥門其辭曰<lb/>
<pb n="KR4h0132_WYG_665-17b"/>
於維張君資質懿豐德茂材美髙明顯融焉所不學亦<lb/>
何不師盈科而逝成章乃達一物不知實以為恥聞一<lb/>
善言不勝其喜包羅品類稟授無形酌焉不竭沖而復<lb/>
盈廩廩其庶亹亹其㡬膺數命世紹聖作師茍華必實<lb/>
令德惟恭柔嘉伊則孝友祗容允出在兹維帝念功往<lb/>
哉女諧化洽民雝愍而不弔降此咎兇哲人其萎㒺不<lb/>
時恫紀於銘勒永終譽兮死而不朽芳烈著兮<lb/>
　　司空文烈侯楊公碑<hi>蔡邕</hi>
<pb n="KR4h0132_WYG_665-18a"/>
　曰漢有國師司空文烈侯楊公公惟司徒之孫太尉<lb/>
　公之𦙍子皇祖考以懿德胥及肄勤式建休勲啟洪<lb/>
　範公祗服𢎞業克丕堂構小乃不敢不慎大亦不敢<lb/>
　不戒用㒺有擇言失行在於其躬洎在辟舉先志載<lb/>
　言㒺不攸該乃自宰臣以從王事立功不有用辭其<lb/>
　禄逮作御史允執國憲納於侍中在帝左右爰董武<lb/>
　事王師孔閑羣公以舊德碩儒道術通明宜建師保<lb/>
　延入華光侍宴露寢敷典誥之精㫖達聖王之聪叡<lb/>
<pb n="KR4h0132_WYG_665-18b"/>
　帝以機密齋栗常伯劇任鮮克知臧以釐其采命公<lb/>
　再作少府俾率其屬以熈庶績天地作險國家丕承<lb/>
　軍門祛禁式遏冦虐命公再作光禄亦縂其熊羆之<lb/>
　士不貳心之臣保乂帝家巖巖大理惟制民命命公<lb/>
　作廷尉惟刑之恤旁施四方惟明折獄蔽罪於憲之<lb/>
　中亦惟三禮六樂國之元幹命公作太常明德惟馨<lb/>
　八音克諧神人以和永世豐年溥天率土而衆莫外<lb/>
　命公作司空公惟戢之翊明其政時惟休哉惟天陰<lb/>
<pb n="KR4h0132_WYG_665-19a"/>
　隲下民彛倫所由順序命公作司徒而敬敷五教以<lb/>
　親百姓父義母慈兄友弟恭子孝時惟休哉昭孝於<lb/>
　辟雍命公作三老帝躬以祗敬尊有虞於上庠茫茫<lb/>
　大運垂光烈曜命公作太尉璇璣運周七精循軌時<lb/>
　惟休哉帝欲宣力於四方公則翼之辟道或違公則<lb/>
　弼之䖍恭夙夜不敢荒寜用對揚天子丕顯休命天<lb/>
　子大簡其勲用授爵賜封侯於臨晉功成化洽景命<lb/>
　有傾帝乃震慟執書以泣命於左中郎將郭儀作䇿<lb/>
<pb n="KR4h0132_WYG_665-19b"/>
　賜公驃騎將軍臨晉侯印綬兼號特進謚以文烈寵<lb/>
　命畢備而後即世肆其孤彪敢儀古式昭銘景烈銘<lb/>
　曰<lb/>
天鍳有漢誕生元輔世作三事勲在王府乃及伊公克<lb/>
光前矩悉心畢力𦙍其祖武化洽羣生澤霑區宇帝曰<lb/>
文烈朕嘉君功為邑河渭建兹土封申備九鍚以祚其<lb/>
庸位此特進於異羣公昔在申吕匡佐周宣崧髙作頌<lb/>
大雅揚言今我文烈帝載用熈叅光日月比功四時身<lb/>
<pb n="KR4h0132_WYG_665-20a"/>
沒名存永世慕思<lb/>
　　陳太丘碑<hi>蔡邕</hi>
　先生諱寔字仲弓潁川許人也含元精之和應期運<lb/>
　之數資兼九德總修百行於鄉黨則恂恂焉彬彬焉<lb/>
　善誘善導仁而愛人使夫少長咸安懷之其為道也<lb/>
　用行舍藏進退可度不徼訐以干時不遷貳以臨下<lb/>
　四為郡功曹五辟豫州六辟三府再辟大將軍宰聞<lb/>
　喜半嵗太丘一年徳務中庸教敦不肅政以禮成化<lb/>
<pb n="KR4h0132_WYG_665-20b"/>
　行有謐㑹遭黨事禁錮二十年樂天知命澹然自逸<lb/>
　交不謟上愛不凟下見㡬而作不俟終日及文書赦<lb/>
　宥時年已七十遂隱丘山懸車告老四門備禮閒心静<lb/>
　居大將軍何公司徒袁公前後招辟使人曉諭云欲<lb/>
　特表便可入踐常伯超補三事紆佩金紫光禄垂勲<lb/>
　先生曰絶望已久飾巾待期而巳皆遂不至𢎞農楊<lb/>
　公東海陳公每在衮職羣寮賀之皆舉手曰潁川郡<lb/>
　陳君絶世超倫大位未躋慙於文仲竊位之負故時<lb/>
<pb n="KR4h0132_WYG_665-21a"/>
　人髙其德重乎公相之位也年八十三中平三年八<lb/>
　月丙午遭疾而卒臨没顧命留塟所卒時服素棺槨<lb/>
　財周櫬喪事唯約用過乎儉羣公百僚莫不咨嗟巖藪<lb/>
　知名失聲揮涕大將軍弔祠賜以嘉諡曰徴士陳君<lb/>
　禀岳瀆之精苞靈曜之純天不憖遺老俾屏我王梁<lb/>
　崩哲萎於時靡憲搢紳儒林論德謀跡諡曰文範先<lb/>
　生傳曰郁郁乎文哉書曰洪範九疇彜倫攸叙文為<lb/>
　德表範為士則存誨沒號不亦宜乎三公遣令史祭<lb/>
<pb n="KR4h0132_WYG_665-21b"/>
　以中牢刺史敬弔太守南陽曹府君命官作誄曰赫<lb/>
　矣陳君命世是生含光醇德為士作程資始既正守<lb/>
　終又令奉禮終沒休矣清聲遣官屬掾吏前後赴㑹<lb/>
　刋石作銘府丞與比縣㑹葬荀慈明韓元長等五百<lb/>
　餘人緦麻設位哀以送之逺近㑹𦵏千人已上河南<lb/>
　尹种府君臨郡追歎功德述録髙行以為逺近鮮能<lb/>
　及之重選大掾以成斯銘斯可謂存榮沒哀死而不<lb/>
　朽者已乃作銘曰<lb/>
<pb n="KR4h0132_WYG_665-22a"/>
峩峩崇嶽吐符降神於皇先生抱寳懷珍如何昊穹既<lb/>
喪斯文㣲言圯絶來者曷聞交交黃鳥爰集於棘命不<lb/>
可贖哀何有極<lb/>
　　郭有道碑<hi>蔡邕</hi>
　先生名泰字林宗太原界休人也其先出自有周王<lb/>
　季之穆有虢叔者實有懿德文王咨焉建國命氏或<lb/>
　謂之郭即其後也先生誕膺天𠂻聰叡明哲孝友温<lb/>
　恭仁篤慈惠夫其器量𢎞深姿度廣大浩浩焉汪汪<lb/>
<pb n="KR4h0132_WYG_665-22b"/>
　焉奥乎不可測巳若乃砥節勵行直道正辭貞固足<lb/>
　以幹事隠括足以矯時遂考覽六籍探綜圖緯周流<lb/>
　華夏游集帝學收文武之將墜拯㣲言之未絶於時<lb/>
　纓緌之徒紳佩之士望形表而景附聆嘉聲而嚮和<lb/>
　者猶百川之歸巨海鱗介之宗龜龍也爾乃潜隱衡<lb/>
　門收朋勤誨䝉童賴焉用祛其蔽州郡聞德虚已備<lb/>
　禮莫之能致羣公休之遂辟司徒掾又舉有道皆以<lb/>
　疾辭將蹈洪崖之遐跡紹巢由之絶軌翔區外以舒<lb/>
<pb n="KR4h0132_WYG_665-23a"/>
　翼超天衢以髙峙稟命不融享年四十有二以建寧<lb/>
　二年正月乙亥卒凡我四方同好之人永懷哀悼靡<lb/>
　所寘念乃相與推先生之德以謀不朽之事僉以為<lb/>
　先民既沒而德音猶存者亦賴之於紀述也今其如<lb/>
　何而闕斯禮於是建碑表墓昭銘景行俾芳烈奮乎<lb/>
　百世令聞顯於無窮其詞曰<lb/>
於体先生眀德通𤣥純懿淑靈受之自天崇壯幽濬如<lb/>
山如淵禮樂是恱詩書是敦匪惟摭華乃尋厥根宫墻<lb/>
<pb n="KR4h0132_WYG_665-23b"/>
重仞允得其門懿乎其純確乎其操洋洋縉紳言觀其<lb/>
髙棲遲泌丘善誘能教赫赫三事㡬行其招委辭召貢<lb/>
保此清妙降年不永民斯悲悼爰勒兹銘摛其光耀嗟<lb/>
爾來世是則是效<lb/>
　　鴻臚陳君碑文<hi>魏邯鄲淳</hi>
　君諱紀字元方太丘君之元子也始祖有虞受禪陶<lb/>
　唐亦以命禹其後嬀滿當周武王時祚土於陳君其<lb/>
　世也君生應乾坤之純質受嵩岳之粹精内包九德<lb/>
<pb n="KR4h0132_WYG_665-24a"/>
　外兼百行淵深淪於不測膽智應於無方𢎞裕足以<lb/>
　容衆矜嚴足以正世然後研㡬道奥涉覽文學凡前<lb/>
　言往行竹帛所載靡不坐該其善也亹亹焉其誘人<lb/>
　也是以令聞廣譽塞於天淵儀形嘉誨範乎人倫存<lb/>
　乎本傳故略舉其著於人事者焉顯考以茂行崇冠<lb/>
　先儔季弟亦以英才知名當世孝靈之初並遭黨錮<lb/>
　俱處於家號曰三君故得奉常供養以循子道親執<lb/>
　饋食朝夕竭觀及太丘君疾病終亡喪過乎哀崩傷<lb/>
<pb n="KR4h0132_WYG_665-24b"/>
　嘔血如此者數焉服禮既除戚容彌甚聞名心矍言<lb/>
　及隕涕雖大舜之終慕曾參之自盡無以踰也豫州<lb/>
　刺史嘉懿至德命敕百城圖畫形像於今遺稱越在<lb/>
　民口既處隱約潜躬味道足不踰閾乃覃思著書三<lb/>
　十餘萬言言不務華事不虚設其所交釋合贊規聖<lb/>
　哲而後建㫖明歸焉今所謂陳子者也初平之元禁<lb/>
　網蠲除四府並辟弓旌交至雖崇其禮命莫敢屈用<lb/>
　大將軍何進表選眀儒君為舉首公車特徴起家拜<lb/>
<pb n="KR4h0132_WYG_665-25a"/>
　五官中郎將到遷侍中旬有八日出相平原㑹孝靈<lb/>
　晏駕賊臣秉政肆其兇虐剝亂宇内州郡幅裂戎輿<lb/>
　並戒君冒犯鋒矢勤恤民隱馴之以禮教示之以知<lb/>
　恥視事未基士女向方㑹刺史敗於黃巾幽冀二州<lb/>
　争利其土君料敵知難不忍其民為巳致死乃辭而<lb/>
　去之於是老弱隨慕扳轅持轂輪不得轉遂晨夜間<lb/>
　行寓於邳郯之野袁術恣睢僣號江淮圖覆社稷結<lb/>
　婚吕布斯事成重必不測救君諗布不從遂與成婚<lb/>
<pb n="KR4h0132_WYG_665-25b"/>
　送女在塗君為國深憂乃奮䇿出竒以奪其心卒使<lb/>
　絶好追女而還離逖奸謀使不得成國用乂安君之<lb/>
　力也唯帝念功命作尚書令㑹車駕幸許拜大鴻臚<lb/>
　實掌九儀四門穆穆遂登補衮闕以熈帝載不幸寢<lb/>
　疾年七十有一建安四年六月卒惜乎懷道處否登<lb/>
　庸日寡實使大業不究元勲靡建兹海内所為嗟悼<lb/>
　凡百所以失望也天子愍焉使者弔祭羣卿以下臨<lb/>
　喪㑹有子曰羣追惟蓼莪㒺極之恩乃與邦彦碩老<lb/>
<pb n="KR4h0132_WYG_665-26a"/>
　咨所以計功稱伐銘贊之義遂樹斯石用監於後其<lb/>
　辭曰<lb/>
於穆上德時惟我君固天縱之天鍾厥純命世作則實<lb/>
紹斯文遭險龍潜抗志浮雲所貴在己樂於事親雖處<lb/>
畎畆天子屢聞乃階郎將陪帝作鄰平原冦深遂辭其<lb/>
民思齊古公邠土是因不忘諗國惠我無垠復命喉舌<lb/>
秉國之鈞爰登卿士媚兹一人如何穹蒼不授遐年尠<lb/>
厥在位每懷不申股肱或虧朝誰與詢焭焭小子號泣<lb/>
<pb n="KR4h0132_WYG_665-26b"/>
於旻勒銘表德久而彌新<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百六十五<lb/>
</p>
<p>
</p>
  </div>
</body>
</text>
</TEI>
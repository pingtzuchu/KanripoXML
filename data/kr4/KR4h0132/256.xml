<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百五十六</head> <lb/>
    <p>
<pb n="KR4h0132_WYG_256-1a"/>
欽定四庫全書<lb/>
　文章辨體彚選巻二百五十六<lb/>
　　　　　　　　　　　　明　賀復徴　編<lb/>
書五十二<lb/>
　　睦州寄晏尚書<hi>宋范仲淹</hi>
伏自春初至項城因使人回草草上謝由潁淮而下越<lb/>
兹重江四月㡬望至于桐廬回首大亳忽數千里日思<lb/>
奏記夐于無階恭惟蕃宣之居鈞體惟寜赫赫之瞻日<lb/>
<pb n="KR4h0132_WYG_256-1b"/>
以増重某罪有餘責尚叨一麾敢不盡心以求疾苦二<lb/>
浙之俗躁而無剛豪者如虎示之以文弱者如䑕存之<lb/>
以仁吞奪之害稍稍而息廼延見諸生以博以約非某<lb/>
所能盖師門之禮訓也又郡之山川接于新定誰謂幽<lb/>
遐滿目竒勝衢歙二水合于城隅一濁一清如濟如河<lb/>
百里而東遂為浙江漁釣相望鳬鶩交下有嚴子陵之<lb/>
釣石方干之隱茅又群峯四來翠盈軒牕東北曰烏龍<lb/>
崔嵬如岱西南曰馬目秀狀如嵩白雲徘徊終日不去<lb/>
<pb n="KR4h0132_WYG_256-2a"/>
巖泉一支潺湲齋中春之晝秋之夕既清且幽大得隠<lb/>
者之樂惟恐逄恩一日移去且有章阮二從事俱富文<lb/>
能琹夙宵為會迭唱交和忘其形體鄭聲之娯斯寔未<lb/>
暇徃徃林僧野客惠然投詩其為郡之樂有如此者於<lb/>
君親之恩知己之賜宜何報焉今有郡齋歌詩一軸拜<lb/>
獻庶明前言之不誣爾干凟台嚴伏増戰懼尚逺門下<lb/>
伏惟尊崇為國自重<lb/>
　　答王觀察書<hi>張詠</hi>
<pb n="KR4h0132_WYG_256-2b"/>
少年無思算好陪狂徒髙談極飲致踰壯嵗方遂策名<lb/>
洎于登朝又倅邉郡塞外清帖公中事稀日與虎侯雜<lb/>
戯為樂五木未止六博已作投壺奕棋排象旋子斯寔<lb/>
𦕈末無足快心其所至者蹴鞠引彊擊射筭帖攘袂掣<lb/>
肘嘷呼爭贏有以壯臨軍之容資佳會之具其或八月<lb/>
草枯士皆縱獵寒風吹面則皴裂皮膚驚塵随人則緇<lb/>
黒衣屨渴飲已氷之酒飢飡連血之肉馬不絶馳弓不<lb/>
下臂知得俊為快不知勞筋為苦也又若天清氣和列<lb/>
<pb n="KR4h0132_WYG_256-3a"/>
坐暢飲樂奏繁劇貔貅引前盤槊擊劍以電轉奔觭<lb/>
角觝以虎爭餘興未窮則巨觥相罰非倒甕非頹冠略<lb/>
未云止與希生者道真堪䘮魂時弟年方盛氣尚壯酒<lb/>
量過常遂成飲癖泆入膜内栖于鬲中良醫不逄積痼<lb/>
成疾隂濁之氣乆而下垂既漸逼于膀胱寔難歸于胃<lb/>
腑下洩無路上蒸為瘡如斯之深又將一紀與膏肓以<lb/>
同道亦腐脇之異名縱得神醫亦難措手誠由性愚不<lb/>
知攝養貪酒不知撙節之所致也非身災命滯之有云<lb/>
<pb n="KR4h0132_WYG_256-3b"/>
有則暫食瘡痛飲水血流到闕二旬未能入見上負明<lb/>
君捨爵之恩下累平生行心之願由此而較乃是罪人<lb/>
數年前兄為中執中執者諸侯䟦扈宰相弄權授受匪<lb/>
人風敎頗僻法度踰紊私謁公行繩違整綱真執憲之<lb/>
用也俾天子之道廓如坦途詗濫之蹤泯然亡絶豈異<lb/>
乎獬豸有睨太阿欲揮持正之風凛然可懼故公卿庶<lb/>
正不可得而洽也兄懇苦相念畧無避嫌親染簡題手<lb/>
封靈藥逺在千里致于下交必欲祛弟羸疴使之丁壯<lb/>
<pb n="KR4h0132_WYG_256-4a"/>
起弟驅走使之報君有以見君子之用心憂于人急于<lb/>
義不與古賢並者誰可方爰屬阻修尋闕報復諒不以<lb/>
為慢而信為感之深兄臨民有仁馭逺有術苦寒在候<lb/>
善飯是宜無任祝頌瞻望之至<lb/>
　　寄舒子<hi>明王廷陳</hi>
辱書敎以矜飾名行意甚勤懇僕惟少負性氣自視無<lb/>
前遭事直徃不知其可復見近世州郡之吏務為謟承<lb/>
故于逄迎節數稍為損减不意遂犯當世之怒又以一<lb/>
<pb n="KR4h0132_WYG_256-4b"/>
二宰執舊怨于僕内外搆扇中僕惟恐不深耳曩時交<lb/>
逰見僕狼忤要津虞禍及已莫敢張口伸舌一為論列<lb/>
明其不然者當是時也吏無振滯之議友無急難之仁<lb/>
幽于圜牆之中日與徒𨽻為伍身非木石其何以堪以<lb/>
故俛首震惕卒從文比嗟乎百犬吠聲積羽折輪十夫<lb/>
橈推三人成虎此墨翟有素絲之悲阮籍有窮途之哭<lb/>
也身媿娥眉敢云見妬行乖完璧而欲免于瑕摘也難<lb/>
矣然猶茍全要領生還鄉縣奉二親之晨昏上先世之<lb/>
<pb n="KR4h0132_WYG_256-5a"/>
丘墓撫今悼徃憂喜駢集因念河清難俟人事靡常南<lb/>
山之歌恨長夜之莫旦竹林之侣假麯蘖以紓悰斯達<lb/>
士所以放言幽人因之長徃者也自分身累百詬長為<lb/>
世棄乃稍稍脱拘攣之文逸𤨏尾之忌弛煩多之勢然<lb/>
亦不敢踰大閑冐隱惡㓕先王之禮觸當世之禁務敦<lb/>
窮居之尚絶希進之心而執事乃欲責煖于寒灰俟完<lb/>
于堕甑㡬翔于鎩羽望僕以回景曜之末照而收桑榆<lb/>
之晩績也無乃與僕之私指謬乎夫豢鹿頓纓志在豐<lb/>
<pb n="KR4h0132_WYG_256-5b"/>
草覊鳥奮翮棲慕一枝即有惡殺之國過仁之主腴飼<lb/>
之厮寵之以髙軒享之以玉饌娯之以雕檻㗖之以棗<lb/>
脯彼且駭顧驚鳴奔逸之惟逺耳僕聞古之聖賢心有<lb/>
所欝結不能通其意則著一家之言思垂不朽僕誠欲<lb/>
效之用舒憤懣庶㡬償前辱之萬一流文采于無窮然<lb/>
才劣左馬而欲自附于作者畫虎之誚其能免乎方將<lb/>
修農圃之業給公家之輸賴其羡餘以贍妻子長為太<lb/>
平之民雖至老死不覿兵革志願畢矣<lb/>
<pb n="KR4h0132_WYG_256-6a"/>
　　上翟中丞<hi>王廷陳</hi>
青石先生門下執事以名世之才發跡於齊魯之墟揚<lb/>
聲於金馬之庭掇精於墳索之域投足於賈馬之室僕<lb/>
亦幸綴同朝寺尾鵷鸞之班然竟不得附交逰之末接<lb/>
殷勤之歡奉譏彈之益獨于名家卷牒獲覿篇什竟日<lb/>
手之髙誦㣲吟恍若瑶章之在握明珠之照眼也氣奪<lb/>
心悸三歎不已又安敢繫瓦缶于黄鐘之側遭曠涓而<lb/>
為野音哉既而執事出禁闥提兵符鷹揚河洛豺狼滅<lb/>
<pb n="KR4h0132_WYG_256-6b"/>
影頓使戈鋋化為農器文事武備古罕儕倫僕時亦以<lb/>
口語横遭譴逐待罪裕州無叔夜之賢而負不堪之褊<lb/>
以致拜揖違宜逄迎失措暴擊之隼乗其摧頽青蠅之<lb/>
人共加搆會身淹梁獄履影弔心不能上書以自明叩<lb/>
心以致感而文法之吏背棄繩墨無折中處平之心而<lb/>
有重羅深錮之慘曩時道義之交一旦革素改性畏與<lb/>
罪人比暱乃獨執事不奪多口垂光扄禁勉以加餐再<lb/>
為授簡失路之人恩成不報是後垂翅故棲不務矜節<lb/>
<pb n="KR4h0132_WYG_256-7a"/>
高乏丘園之賁里無簾肆之竒在泥淖而媿魚龍之徳<lb/>
處山澤而寡珠玉之光乃徒伏跡于蓬蒿之下甘心于<lb/>
鹿豕之羣毎謂龎徳公隱于鹿門率妻子以躬耕漢隂<lb/>
丈人抱甕灌園滄浪漁父鼓枻行歌皆楚之逸人也心<lb/>
竊慕之學而未能志惟切于茍全自謂可以無咎豈知<lb/>
羌夷起于門牆而猛獸之爪牙乃在手足也向非執事<lb/>
至公至仁深知其不然力為之引手其不墜萬仞之淵<lb/>
飫羣虎之腹哉夫曽參殺人言之者三母為投杼羊叔<lb/>
<pb n="KR4h0132_WYG_256-7b"/>
子之不酖人也其敵而信之夫祜之賢不及參抗之親<lb/>
孰如母然此信而彼疑者何也故心跡見諒異域即親<lb/>
擬議之明同枝何益昔人有謂日受千金之賜而不可<lb/>
以為知已者傳曰人之相知貴相知心又曰士為知已<lb/>
者死使知已而可多得也何用死之故蘇秦不信于秦<lb/>
而尾生于燕豫讓衆人于中行氏而國士于智伯彼之<lb/>
心以地移行因主異者何哉誠以知遇之難逄思欲一<lb/>
效其忠誠委軀命而不惜也執事乘節鉞之權總連帥<lb/>
<pb n="KR4h0132_WYG_256-8a"/>
之職深仁淺乎湘流巍名俯乎衡嶽方將建不朽之業<lb/>
流金石之聲豈徒稱雄于翰墨爭長于詞賦哉僕當以<lb/>
其㣲能述父老之言采聞見之寔于以顯序功徳彰示<lb/>
方來也且翳桑之餓人猶能策名于後世僕雖徳輕鴻<lb/>
毛賤同土壤猶庶㡬與此類比乎肝肺之言敢因執事<lb/>
者布之<lb/>
　　與金鶴卿書<hi>楊慎</hi>
自七月之變分手非所不面之濶藐焉五年斷金暌于<lb/>
<pb n="KR4h0132_WYG_256-8b"/>
參商渴瓊發于寢寐如何其可聊也惟别之後兩枉珍<lb/>
翰一投嘉藻啓緘伸紙喜與忭會既覩手跡兼照心素<lb/>
滯荆之跡雖同仲宣投沙之懐夐異賈傅欣恦欣恦幸<lb/>
甚幸甚亟欲嗣音仍闕便驛遷延至今傾翹益勤走僝<lb/>
弱之軀不耐瘴厲戊子春月忽中末疾篤癃沉痼行動<lb/>
仰人窮荒絶域乏醫鮮藥閉門抱影越嵗踰時近兵烽<lb/>
甫定而札瘥大侵繼之蓬心揺兀難以托根波臣涸轍<lb/>
又復轉徙孤懸浮寄望郷益逺無悰寡侣較傾彌甚儋<lb/>
<pb n="KR4h0132_WYG_256-9a"/>
石同栗里而室無阿舒之愉遅暮如子雲而門無好字<lb/>
之問僻逺視瓊儋而舘無白鶴之假寂寞均柳永而逰<lb/>
無黄溪之適時復靜言追惟疇曩承清塵于俊簉厠華<lb/>
景于英流桑梓芝蘭之契宴笑過從之雅㣲言疑義之<lb/>
析酒賦歌僮之懽炳焉服膺宛猶昨暮忽爾影響曠若<lb/>
隔世存者如辰星之望逝者有宿草之悲老子芻狗之<lb/>
談釋氏露電之喻其最得乎獨居多暇感集悲來輙藉<lb/>
此言詮以濯情累高朗之懐其有同哉離索以來乆廢<lb/>
<pb n="KR4h0132_WYG_256-9b"/>
觚翰漫爾有作不能多所録于别帙者是兹用附之去<lb/>
牘庶傳千里之忞可代一夕之話款襟其遼覼縷莫罄<lb/>
時有南風更冀良訊不宣<lb/>
　<lb/>
　<lb/>
　<lb/>
　<lb/>
　文章辨體彚選巻二百五十六<lb/>
</p>
<p>
</p>
  </div>
</body>
</text>
</TEI>
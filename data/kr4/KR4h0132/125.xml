<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百二十五</head> <lb/>
    <p>
<pb n="KR4h0132_WYG_125-1a"/>
欽定四庫全書<lb/>
　文章辨體彚選卷一百二十五<lb/>
　　　　　　　　　　　　明　賀復徴　編<lb/>
表一<hi>以下俱古體</hi>
　吳訥曰按韻書表明也標也標著事緒使之明白以<lb/>
　告乎上也三代以前謂之敷奏秦改爲表漢因之竊<lb/>
　嘗考之漢晉皆尚散文蓋用陳達情事若孔明前後<lb/>
　出師令伯陳情之類是也唐宋以後多尚四六其用<lb/>
<pb n="KR4h0132_WYG_125-1b"/>
　則有慶賀有辭免有陳謝有進書有貢物所用既殊<lb/>
　則其辭亦各異焉西山云表中眼目全在破題要見<lb/>
　盡題意又忌太露貼題目處須字字精確若汎濫不<lb/>
　切可以移用便不爲工矣大抵表文以簡㓗精緻爲<lb/>
　先用事忌深僻造語忌纎巧鋪叙忌繁冗是編所録<lb/>
　一以時代爲先後讀者詳之則體制亦有以得之矣<lb/>
　　復徴曰按表有三體分而别之一曰古體二曰唐<lb/>
　體三曰宋體學者宜有以考云<lb/>
<pb n="KR4h0132_WYG_125-2a"/>
　　上銅馬式表<hi>漢馬援</hi>
夫行天莫如龍行地莫如馬馬者甲兵之本國之大用<lb/>
安寧則以别尊卑之序有變則以濟逺近之難昔有騏<lb/>
驥一日千里伯樂見之昭然不惑近世有西河子輿亦<lb/>
明相法子輿傳西河儀長孺長孺傳茂陵丁君都君都<lb/>
傳成紀楊子阿臣援嘗師事子阿受相馬骨法考之於<lb/>
行事輙有效驗臣愚以爲傳聞不如親見視景不如察<lb/>
形今欲形之於生馬則骨法難備具又不可傳之於後<lb/>
<pb n="KR4h0132_WYG_125-2b"/>
孝武皇帝時善相馬者東門京鑄作銅馬法獻之有詔<lb/>
立馬於魯班門外則更名魯班門曰金馬門臣謹依儀<lb/>
氏䩭中帛氏口齒謝氏脣鬐丁氏身中備此數家骨<lb/>
相以爲法<lb/>
　　爲第五倫薦謝夷吾表<hi>班固</hi>
夷吾才兼四科行包九德奉法智察有召公之風居儉<lb/>
履約紹公儀之操雖宻勿在公身出心隠不狥名以求<lb/>
譽不馳騖以要寵誠社稷之蓍龜大漢之甍棟宜當㧞<lb/>
<pb n="KR4h0132_WYG_125-3a"/>
擢使登鼎司願乞骸骨更授夷吾<lb/>
　　薦皇甫䂓表<hi>蔡邕</hi>
臣聞唐虞以師師成熈周文以濟濟爲寧區區之楚猶<lb/>
用賢臣爲寳衛多君子季札知其不危由此言之忠臣<lb/>
賢士國家之元龜社稷之楨固也昔孝文愠匈奴之生<lb/>
事思李牧於前代孝宣忿奸邪之不散舉張敞於亡命<lb/>
况在於當時謙虚爲罪而可遺棄臣伏見䕶羗校尉皇<lb/>
甫䂓少明經術道爲儒宗修身力行忠亮闡著出處抱<lb/>
<pb n="KR4h0132_WYG_125-3b"/>
義皦然不汚藏器林藪之中以辭徵召之寵先帝嘉之<lb/>
羣公歸德盗發東岳莫能攖討即起家拜爲太山太守<lb/>
屠斬桀黠綏撫㷀弱青兖之郊迄用康乂自是以來方<lb/>
外有事戎狄猾華進簡前勲連見委任仗節舉麾威靈<lb/>
盛行演化凶悍使爲慤愿愛財省穡每有餘資養士御<lb/>
衆悦以忘死論其武勞則漢室之干城課其文德則皇<lb/>
家之腹心誠宜試用以廣振鷺西廱之美臣以頑愚忝<lb/>
汚顯列輙流汗墨不堪之責不勝區區執心所見越職<lb/>
<pb n="KR4h0132_WYG_125-4a"/>
瞽言罪當殊死唯陛下留神省察臣邕頓首頓首<lb/>
　　薦禰衡表<hi>孔融</hi>
臣聞洪水横流帝思俾乂旁求四方以招賢俊昔世宗<lb/>
繼統將𢎞祖業疇咨熈載羣士響臻陛下睿聖纂承基<lb/>
緒遭遇厄運勞謙日仄惟岳降神異人並出竊見處士<lb/>
平原禰衡年二十四字正平淑質貞亮英才卓躒初涉<lb/>
藝文升堂覩奥目所一見輙誦於口耳所暫聞不忘於<lb/>
心性與道合思若有神𢎞羊潛計安世黙識以衡凖之<lb/>
<pb n="KR4h0132_WYG_125-4b"/>
誠不足怪忠果正直志懐霜雪見善若驚疾惡若讎任<lb/>
座抗行史魚厲節殆無以過也鷙鳥累百不如一鶚使<lb/>
衡立朝必有可觀飛辯騁辭溢氣坌涌觧疑釋結臨敵<lb/>
有餘昔賈誼求試屬國詭係單于終軍欲以長纓牽致<lb/>
勁越弱冠慷慨前代美之近日路粹嚴象亦用異才擢<lb/>
拜䑓郎衡宜與爲比如得龍躍天衢振翼雲漢揚聲紫<lb/>
微埀光虹蜺足以昭近署之多士增四門之穆穆鈞天<lb/>
廣樂必有竒麗之觀帝室皇居必畜非常之寳若衡等<lb/>
<pb n="KR4h0132_WYG_125-5a"/>
軰不可多得激楚陽阿至妙之容掌伎者之所貪飛兎<lb/>
騕䮍絶足奔放良樂之所急也臣等區區敢不以聞陛<lb/>
下篤慎取士必須效試乞令衡以褐衣召見必無可觀<lb/>
采臣等受面欺之罪<lb/>
　　上漢帝表<hi>劉備</hi>
臣以具臣之才荷上將之任董督三軍奉辭於外不能<lb/>
掃除冦難靖匡王室久使陛下聖教陵遲六合之内否<lb/>
而未泰惟憂反側疢如疾首曩者董卓造爲亂階自是<lb/>
<pb n="KR4h0132_WYG_125-5b"/>
之後羣凶縱横殘剥海内賴陛下聖德威靈人臣同應<lb/>
或忠義奮討或上天降罰暴逆並殪以漸氷消惟獨曹<lb/>
操久未梟除侵擅國權恣心極亂臣昔與車騎將軍董<lb/>
承圖謀討操機事不宻承見陷害臣播越失據忠義不<lb/>
果遂得使操窮兇極逆主后戮殺皇子鴆害雖紏合同<lb/>
盟念在奮力懦弱不武厯年未效常恐殞没孤負國恩<lb/>
寤寐永嘆夕惕若厲今臣羣僚以爲在昔虞書敦叙九<lb/>
族庶明勵翼五帝損益此道不廢周監二代並建諸姬<lb/>
<pb n="KR4h0132_WYG_125-6a"/>
實賴晉鄭夾輔之福髙祖龍興尊王子弟大啓九國卒<lb/>
斬諸吕以安大宗今操惡直醜正實繁有徒包藏禍心<lb/>
簒盗已顯既宗室微弱帝族無位斟酌古式依假權宜<lb/>
上臣大司馬漢中王臣伏自三省受國厚恩荷任一方<lb/>
陳力未効所獲已過不宜復忝高位以重罪謗羣寮見<lb/>
逼廹臣以義臣退惟冦賊不梟國難未已宗廟傾危社<lb/>
稷將墜成臣憂責碎首之負若應權通變以寧靖聖朝雖<lb/>
赴水火所不得辭敢慮常宜以防後悔輙順衆議拜受<lb/>
<pb n="KR4h0132_WYG_125-6b"/>
印璽以崇國威仰惟爵號位高寵厚俯思報效憂深責<lb/>
重驚怖累息如臨於谷盡力輸誠奬厲六師率齊羣義<lb/>
應天順時撲討兇逆以寧社稷以報萬分謹拜章因驛<lb/>
上還所假左將軍宜城亭侯印綬<lb/>
　　克黄祖表<hi>孫策</hi>
臣討黄祖以十二月八日到祖所屯沙羡縣劉表遣將<lb/>
助祖並來趣臣臣以十一日平旦部所領江夏太守行<lb/>
建威中郎將周瑜領桂陽太守行征虜中郎將吕範領<lb/>
<pb n="KR4h0132_WYG_125-7a"/>
零陵太守行蕩冦中郎將程普行奉業校尉孫權行先<lb/>
登校尉韓當行武鋒校尉黄蓋等同時俱進身跨馬櫟<lb/>
陳手擊急鼔以齊戰勢吏士奮激踴躍百倍心精意果<lb/>
各競用命越渡重壍迅疾若飛火放上風兵激烟下弓<lb/>
弩並發流矢雨集日如辰時祖乃潰爛鋒刄所截猋火<lb/>
所焚前無生冦惟祖迸走獲其妻息男女七人斬虎狼<lb/>
韓晞已下二萬餘級其赴水溺者一萬餘口船六千餘<lb/>
艘財物山積雖表未禽祖宿狡猾爲表腹心出作爪牙<lb/>
<pb n="KR4h0132_WYG_125-7b"/>
表之鴟張以祖氣息而祖家屬部曲掃地無餘表孤特<lb/>
之虜成鬼行尸誠皆聖朝神武逺振臣討有罪得效微<lb/>
勤<lb/>
　　荀彧功表<hi>魏曹操</hi>
昔袁紹作逆連兵官渡時衆寡糧單圖欲還許尚書令<lb/>
彧深建宜往之便逺恢進討之畧起發臣心革易愚慮<lb/>
堅營固守徼其軍實遂摧撲大冦濟危以安紹既破敗<lb/>
臣糧亦盡將舍河北之䂓改就荆南之策彧復備陳得<lb/>
<pb n="KR4h0132_WYG_125-8a"/>
失用移臣議故得反斾冀土克平四州向使臣退軍官<lb/>
渡紹必鼓行而前敵人懷利以自奮臣衆怯沮以喪氣<lb/>
有必敗之形無克㨗之埶後若南征劉表委棄兖豫饑<lb/>
軍深入踰越江沔利既難要將失本據而彧建二策以<lb/>
亡爲存以禍爲福謀殊功異臣所不及是故先帝貴指<lb/>
縱之功薄搏獲之賞古人尚帷幄之䂓下攻㧞之力原<lb/>
其績效足享高爵而海内未諭其狀所受不侔其功臣<lb/>
誠惜之乞重平議增疇户邑<lb/>
<pb n="KR4h0132_WYG_125-8b"/>
　　褒郭嘉表<hi>曹操</hi>
臣聞褒忠寵賢未必當身念功惟績恩隆後嗣是以楚<lb/>
崇孫叔顯封厥子岑彭既没爵及支庶故軍祭酒郭嘉<lb/>
忠良淵淑體通性達每有大議發言盈庭執中處理動<lb/>
無遺策自在軍旅十有餘年行同騎乘坐共幄席東禽<lb/>
吕布西取眭固斬袁譚之首平朔土之衆踰越險阻盪<lb/>
定烏丸震威遼東以梟袁尚雖假天威易爲指麾至於<lb/>
臨敵發揚誓命凶逆克殄勲實由嘉方將表顯短命早<lb/>
<pb n="KR4h0132_WYG_125-9a"/>
終上爲朝廷悼惜良臣下自毒恨喪失竒佐宜追贈嘉<lb/>
封并前千户褒亡爲存厚往勸來也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_125-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百二十五<lb/>
</p>
<p>
</p>
  </div>
</body>
</text>
</TEI>
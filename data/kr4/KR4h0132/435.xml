<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百三十五</head> <lb/>
    <p>
<pb n="KR4h0132_WYG_435-1a"/>
欽定四庫全書<lb/>
　文章辨體彚選巻四百三十五<lb/>
　　　　　　　　　　　　明　賀復徴　編<lb/>
解一<lb/>
　劉勰曰解者釋也解釋結滯徴事以對也　吳訥曰<lb/>
　解者亦以講釋解剥為義其與説亦無大相逺也<lb/>
　一説解者釋猶豫也必設為問對以極其情則諷誦<lb/>
　之間而猶豫自釋矣其義盖始于七發等篇文選乃<lb/>
<pb n="KR4h0132_WYG_435-1b"/>
　遂以七為體非知言也至韓子作進學解而始以解<lb/>
　名篇故今特掲為一體而以七發等作附之　復徴<lb/>
　曰文選以七為一體固非前説以七入解亦欠妥詳<lb/>
　後設體<lb/>
　　進學解<hi>唐韓愈</hi>
國子先生晨入太學招諸生立館下誨之曰業精于勤<lb/>
荒于嬉行成于思毁于隨方今聖賢相逢治具畢張抜<lb/>
去兇邪登崇畯良占小善者率以録名一藝者無不庸<lb/>
<pb n="KR4h0132_WYG_435-2a"/>
爬羅剔抉刮垢磨光盖有幸而獲選孰云多而不揚諸<lb/>
生業患不能精無患有司之不明行患不能成無患有<lb/>
司之不公言未既有笑于列者曰先生欺予哉弟子事<lb/>
先生于兹有年矣先生口不絶吟于六藝之文手不停<lb/>
披于百家之編記事者必提其要纂言者必鈎其𤣥貪<lb/>
多務得細大不捐焚膏油以繼晷恒兀兀以窮年先生<lb/>
之業可謂勤矣觚排異端攘斥佛老補苴鏬漏張皇幽<lb/>
眇尋墜緒之芒芒獨旁搜而逺紹障百川而東之逥狂<lb/>
<pb n="KR4h0132_WYG_435-2b"/>
瀾於既倒先生之於儒可謂有勞矣沈浸醲郁含英咀<lb/>
華作為文章其書滿家上窺姚姒渾渾無涯周誥殷盤<lb/>
信屈聱牙春秋謹嚴左氏浮誇易奇而法詩正而葩下<lb/>
逮莊騷太史所録子雲相如同工異曲先生之於文可<lb/>
謂閎其中而肆其外矣少始知學勇於敢為長通於方<lb/>
左右具宜先生之於為人可謂成矣然而公不見信於<lb/>
人私不見助於友跋前躓後動輙得咎暫為御史遂竄<lb/>
南夷三年博士冗不見治命與仇謀取敗幾時冬暖而<lb/>
<pb n="KR4h0132_WYG_435-3a"/>
兒號寒年豐而妻啼饑頭童齒豁竟死何禆不知慮此<lb/>
而反教人為先生曰吁子來前夫大木為杗細木為桷<lb/>
欂櫨侏儒椳闑扂楔各得其宜施以成室者匠氏之工<lb/>
也玉札丹砂赤箭青芝牛溲馬勃敗鼓之皮俱收並畜<lb/>
待用無遺者醫師之良也登明選公雜進巧拙紆餘為<lb/>
妍卓犖為傑較短量長惟器是適者宰相之方也昔者<lb/>
孟軻好辨孔道以明轍環天下卒老于行荀卿守正大<lb/>
論是𢎞逃䜛于楚廢死蘭陵是二儒者吐辭為經舉足<lb/>
<pb n="KR4h0132_WYG_435-3b"/>
為法絶類離倫優入聖域其遇於世何如也今先生學<lb/>
雖勤而不繇其統言雖多而不要其中文雖奇而不濟<lb/>
於用行雖修而不顯於衆猶且月費俸錢歳糜廩粟子<lb/>
不知耕婦不知織乗馬從徒安坐而食踵前途之促促<lb/>
窺陳編以盗竊然而聖主不加誅宰臣不加斥兹非其<lb/>
幸歟動而得謗名亦隨之投閒置散乃分之宜若夫商<lb/>
財賄之有亡計班資之崇庳忘已量之所稱指前人之<lb/>
瑕疵是所謂詰匠氏之不以杙為楹而訾醫師以昌陽<lb/>
<pb n="KR4h0132_WYG_435-4a"/>
引年欲進其豨苓也<lb/>
　　獲麟解<hi>韓愈</hi>
麟之為靈昭昭也詠於詩書於春秋雜出於傳記百家<lb/>
之書雖婦人小子皆知其為祥也然麟之為物不畜於<lb/>
家不恒有于天下其為形也不類非若馬牛犬豕豺狼<lb/>
麋鹿然然則雖有麟不可知其為麟也角者吾知其為<lb/>
牛鬛者吾知其為馬犬豕豺狼麋鹿吾知其為犬豕豺<lb/>
狼麋鹿惟麟也不可知不可知則其謂之不祥也亦宜<lb/>
<pb n="KR4h0132_WYG_435-4b"/>
雖然麟之出必有聖人在乎位麟為聖人出也聖人者<lb/>
必知麟麟之果不為不祥也又曰麟之所以為麟者以<lb/>
徳不以形若麟之出不待聖人則謂之不祥也亦宜<lb/>
　　命解<hi>李翺</hi>
或曰貴與富在我而已以智求則得也何命之為或曰<lb/>
不然求之有不得而不求有得之者皆命也人事何為<lb/>
二子出或問曰二者之言其孰是也對曰是皆陷人於<lb/>
不善之言也以智而求之者盗耕人之田者也皆以為<lb/>
<pb n="KR4h0132_WYG_435-5a"/>
命者弗耕而望收者也吾無取焉爾循其方由其道雖<lb/>
禄之千乗之富舉而立諸卿大夫之上受而不辭非曰<lb/>
貪也私於已者寡而利於天下者多故不辭也何命之<lb/>
有焉如取之不循其道雖一飲之細也猶不可受况富<lb/>
貴之大耶非亷也利於人者鮮而賊於道者多故弗為<lb/>
也何智之有焉然則君子之術其可知也<lb/>
　　人旱解<hi>盛均</hi>
涒灘歳越垠曠旱塞諸陽遷市不雨祈山川庻神又不<lb/>
<pb n="KR4h0132_WYG_435-5b"/>
雨觴土龍舞巫覡愈不雨或言邦有術人能捕退龍而<lb/>
譟之昔歳嘗然農剰其澤及召術人至而旱色如故太<lb/>
守怒亟命擒之術人遁去矣其遺囊有書一幅目曰人<lb/>
旱旱有三曰天旱國旱人旱曷為天旱蹇陽肆凶下土<lb/>
祗慎雖六七歳黎人不饑曷為國旱君道熾災徳涸仁<lb/>
枯貪風暴氣蒸為時癘曷為人旱邦燬其政吏賊其行<lb/>
千里人心燥不為隂夫天旱求諸仁仁洽而時豐國旱<lb/>
求諸徳徳潤而澤流人旱求諸政政清而俗阜今貨逰<lb/>
<pb n="KR4h0132_WYG_435-6a"/>
於上刑黷於下百姓焦愁結成恨暑所謂人旱者也邦<lb/>
守不清其政而逮龍貨雨是猶乗攆適海豢羊望翼於<lb/>
何可冀乎太守得書增怒是歳自正月不雨至於五月<lb/>
明年殍死者數千人而太守亦以財禍<lb/>
　　象刑解<hi>沈顔</hi>
舜禹之代象刑而人不敢犯言象刑者以赭以墨染其<lb/>
衣冠異其服色凡為三等及秦法苛虐方用肉刑鋸鑿<lb/>
箠扑楚毒畢至而人犯愈多俗益不治其故何也非徒<lb/>
<pb n="KR4h0132_WYG_435-6b"/>
上古淳朴人易為化亦由聖智𤣥逺深得其理故也夫<lb/>
法過峻則犯者多犯者多則刑者衆刑者衆則民無恥<lb/>
民無恥則雖日劓之刖之笞之扑之而不為畏也何以<lb/>
知其然邪夫九人冠而一人髽則髽者慕而冠者勝九<lb/>
人髽而一人冠則冠者慕而髽者勝民不知冠之髽之<lb/>
為勝但見衆而為慕矣今免者多而刑者少人尚慕其<lb/>
多矣及刑者多而免者少焉以少為勝乎故曰法過峻<lb/>
則犯者多犯者多則刑者衆刑者衆則民無恥民無恥<lb/>
<pb n="KR4h0132_WYG_435-7a"/>
則雖日劓之刖之笞之朴之而不為畏也凡民之心知<lb/>
恣其所為而不知戒其所失今辱而笞之不足以為法<lb/>
也何者盖笞絶則罪釋痛止則恥滅恥滅則復為其非<lb/>
矣故不足以為法也虞舜染其衣冠異其服色是罪終<lb/>
身不釋恥畢世不滅豈特巳以為恥也人之見之者皆<lb/>
以為恥也皆以為戒也愚故曰非徒上古淳朴人易為<lb/>
化亦由聖智𤣥邈深得其理故也<lb/>
　　叛解<hi>李甘</hi>
<pb n="KR4h0132_WYG_435-7b"/>
或曰申恒何讎而叛解曰盗賊富豪讎乎且惏其財而<lb/>
強索之若寃其主也申習盗恒習賊差乎解曰害財曰<lb/>
盗以盗害人曰賊天下有士家之有紵粟也天下有相<lb/>
家之有子弟也申憑葉縣非盗與恒驚宰相非賊與或<lb/>
曰有盗一金費十金而可捕為之乎或賊一夫殺十夫<lb/>
而可磔行之乎今三年兵之非十金而捕如費何萬人<lb/>
死之非十夫而磔如殺何解曰以金為輕而不捕則窮<lb/>
人家家謀盗矣富人家家遇盗矣以一夫為寡而不磔<lb/>
<pb n="KR4h0132_WYG_435-8a"/>
則壯夫人人為賊矣懦夫人人被賊矣是故盡天下之<lb/>
盗者三年為蚤也勝天下之賊者萬人為少也或曰吾<lb/>
聞寡夫重閉盍鍵乎解曰天雨垣敗盗賊乗之門之閉<lb/>
耶曰以彼習叛之巧也贖而吏之何如解曰盗賊欲巧<lb/>
吏不欲擾如贖倡而為妻也為倡且淫為妻且禁乎<lb/>
　　朱氏夢龍解<hi>劉蛻</hi>
吳郡朱氏言昔之夜夢龍入井客之好誕者作佳占以<lb/>
祥朱氏予曰予未嘗識周公孔子者也然而使予得夢<lb/>
<pb n="KR4h0132_WYG_435-8b"/>
一丈夫茍冠衣之古者因謂之周公孔子人必知其自<lb/>
欺也未嘗識越不知越之城郭宫室途巷茍或夢之未<lb/>
可自知其何城也然則朱氏之所夢入井者朱氏安知<lb/>
其龍乎豈非常見畫工者屈其脊拏其爪施甲鬛雲氣<lb/>
於身則似乎其所入井者邪是朱氏之夢畫者也殆非<lb/>
夢龍矣自夏后以來人不見龍然而言龍者信其畫而<lb/>
已漢魏之數見者見其畫者也薄姬之娠者亦畫者也<lb/>
時門之鬭者亦畫者也史皆謂之龍且明史之妄况朱<lb/>
<pb n="KR4h0132_WYG_435-9a"/>
氏之學妄哉夫龍不輕出又不可䙝乎婦人有徳不鬬<lb/>
故知皆非龍也嗚呼龍以變化為徳也故孔子曰唯龍<lb/>
也不可知是則徳也而如螾如蠖如蛇如魚未可知不<lb/>
為龍也或者謂如所畫亦可謂之龍也則朱氏所夢曾<lb/>
何龍乎<lb/>
　　學解嘲對書<hi>沈亞之</hi>
客有以今廩食之不充漕輓不勝於弊是勞逺而惰近<lb/>
以為問者余於是發憤數日故縷言而對曰昔漢徙山<lb/>
<pb n="KR4h0132_WYG_435-9b"/>
東豪富兼并之家以奉園邑凡百二十四萬户又有南<lb/>
北東西軍及匈奴雜冦以國衆來歸者仰給於漢未聞<lb/>
嘗俟漕輓於吳越而後給也今以三十萬人食勞輸江<lb/>
淮歳貢三十萬斛迎流陵險覆船敗軛不得十半自渭<lb/>
以東督稽之官凡四十七署署吏不下數百歳費錢十<lb/>
萬為大數而部吏舟傭相踰為奸鞭榜流血酸苦之聲<lb/>
相聞禁錮連歳不解歳千餘人雖赦宥而獄死者不可<lb/>
勝多矣甚非聖人之所以牧人也乃者燕人叛𤣥宗南<lb/>
<pb n="KR4h0132_WYG_435-10a"/>
巡巴蜀肅宗勞兵於神武乃二駕神遊代宗臨陜闗中<lb/>
流離羸牛一韁當市錢二百千故有轉輸之法雖救一<lb/>
時然終轉入於禍誠可以痛今雖未可暴去且宜以三<lb/>
輔粟為貢重資於農則耕稼自勤耕稼自勤則甸服無<lb/>
曠土㳺人矣如此九年之蓄可以儲又何勞輸輓於逺<lb/>
哉客曰敬聞其言<lb/>
　　相解<hi>皮日休</hi>
今之相工言人相者必曰某相類龍某相類鳳某相類<lb/>
<pb n="KR4h0132_WYG_435-10b"/>
牛馬某至公侯某至卿相是其相類禽獸則富貴也噫<lb/>
立形于天地分性于萬物其貴者不過人焉有真人形<lb/>
而貧賤類禽獸而富貴哉將今之人言其貌類禽獸則<lb/>
喜真人形則怒言其行類禽獸則怒真人心則喜夫以<lb/>
鳳為禽耶鳳則仁義之禽也以騶虞為獸耶騶虞則仁<lb/>
義之獸也今之人也仁義能符于是哉是以行又不若<lb/>
于禽獸也宜矣哉或曰相者有乎哉曰上善出于性大<lb/>
惡亦出于性中庸之人善惡在其化者也上善出于性<lb/>
<pb n="KR4h0132_WYG_435-11a"/>
若文王在母不憂重耳弱不好弄是也大惡亦出于性<lb/>
若商臣之蜂目豺聲必殺其父叔魚之虎目豕腹必以<lb/>
賄死是也中庸之人善惡在其化者若大舜設化而有<lb/>
苗格仲尼垂諭而子路服是從善而化者也若齊桓公<lb/>
管仲輔之則霸豎貂輔之則亂是從惡而化者也故舜<lb/>
相于堯而天下平禹相于舜而大災弭咎繇相禹斯為<lb/>
相者也見人知其賢愚見國知其治亂亦相也或曰<lb/>
賢愚者見行事而知也敢問聖人之相人知其有位哉<lb/>
<pb n="KR4h0132_WYG_435-11b"/>
曰堯之于舜任之以天下知其有位也舜之于四凶投<lb/>
之于四裔知其無位也曰茍若是聖人之能相人也是<lb/>
必賢者得其位不肖者不立朝三苗九黎焉得以國飛<lb/>
亷惡來焉得以爵曰有是者其君不能相也將其國之<lb/>
是滅豈暇相人而用哉是則三苗九黎未聞不滅飛亷<lb/>
惡來未聞不誅嗚呼聖人之相人也不差忽微不失累<lb/>
黍言其善必善言其惡必惡言其勝任必勝任今之人<lb/>
不以是術行其心區區求子卿唐舉之術居其窮處其<lb/>
<pb n="KR4h0132_WYG_435-12a"/>
困不思以道逹不思以徳進言其有位必翻然自負坐<lb/>
白屋有公侯之姿食藜羮有卿相之色盖不能自相其<lb/>
心者也或有士居窮處困望一金之助已有没齒之難<lb/>
有妄誕之人自稱精子卿唐舉之術取其金則易于反<lb/>
掌耳有能以聖賢之道自相其心哉嗚呼舉世從之吾<lb/>
獨戾也其不勝眀矣<lb/>
　<lb/>
　<lb/>
<pb n="KR4h0132_WYG_435-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百三十五<lb/>
<pb n="KR4h0132_WYG_435-13a"/>
欽定四庫全書<lb/>
　文章辨體彚選巻四百三十五<lb/>
　　　　　　　　　　　　明　賀復徴　編<lb/>
解一<lb/>
　劉勰曰解者釋也解釋結滯徴事以對也　吳訥曰<lb/>
　解者亦以講釋解剥為義其與説亦無大相逺也<lb/>
　一説解者釋猶豫也必設為問對以極其情則諷誦<lb/>
　之間而猶豫自釋矣其義盖始于七發等篇文選乃<lb/>
<pb n="KR4h0132_WYG_435-13b"/>
　遂以七為體非知言也至韓子作進學解而始以解<lb/>
　名篇故今特掲為一體而以七發等作附之　復徴<lb/>
　曰文選以七為一體固非前説以七入解亦欠妥詳<lb/>
　後設體<lb/>
　　進學解<hi>唐韓愈</hi>
國子先生晨入太學招諸生立館下誨之曰業精于勤<lb/>
荒于嬉行成于思毁于隨方今聖賢相逢治具畢張抜<lb/>
去兇邪登崇畯良占小善者率以録名一藝者無不庸<lb/>
<pb n="KR4h0132_WYG_435-14a"/>
爬羅剔抉刮垢磨光盖有幸而獲選孰云多而不揚諸<lb/>
生業患不能精無患有司之不明行患不能成無患有<lb/>
司之不公言未既有笑于列者曰先生欺予哉弟子事<lb/>
先生于兹有年矣先生口不絶吟于六藝之文手不停<lb/>
披于百家之編記事者必提其要纂言者必鈎其𤣥貪<lb/>
多務得細大不捐焚膏油以繼晷恒兀兀以窮年先生<lb/>
之業可謂勤矣觚排異端攘斥佛老補苴鏬漏張皇幽<lb/>
眇尋墜緒之芒芒獨旁搜而逺紹障百川而東之逥狂<lb/>
<pb n="KR4h0132_WYG_435-14b"/>
瀾於既倒先生之於儒可謂有勞矣沈浸醲郁含英咀<lb/>
華作為文章其書滿家上窺姚姒渾渾無涯周誥殷盤<lb/>
信屈聱牙春秋謹嚴左氏浮誇易奇而法詩正而葩下<lb/>
逮莊騷太史所録子雲相如同工異曲先生之於文可<lb/>
謂閎其中而肆其外矣少始知學勇於敢為長通於方<lb/>
左右具宜先生之於為人可謂成矣然而公不見信於<lb/>
人私不見助於友跋前躓後動輙得咎暫為御史遂竄<lb/>
南夷三年博士冗不見治命與仇謀取敗幾時冬暖而<lb/>
<pb n="KR4h0132_WYG_435-15a"/>
兒號寒年豐而妻啼饑頭童齒豁竟死何禆不知慮此<lb/>
而反教人為先生曰吁子來前夫大木為杗細木為桷<lb/>
欂櫨侏儒椳闑扂楔各得其宜施以成室者匠氏之工<lb/>
也玉札丹砂赤箭青芝牛溲馬勃敗鼓之皮俱收並畜<lb/>
待用無遺者醫師之良也登明選公雜進巧拙紆餘為<lb/>
妍卓犖為傑較短量長惟器是適者宰相之方也昔者<lb/>
孟軻好辨孔道以明轍環天下卒老于行荀卿守正大<lb/>
論是𢎞逃䜛于楚廢死蘭陵是二儒者吐辭為經舉足<lb/>
<pb n="KR4h0132_WYG_435-15b"/>
為法絶類離倫優入聖域其遇於世何如也今先生學<lb/>
雖勤而不繇其統言雖多而不要其中文雖奇而不濟<lb/>
於用行雖修而不顯於衆猶且月費俸錢歳糜廩粟子<lb/>
不知耕婦不知織乗馬從徒安坐而食踵前途之促促<lb/>
窺陳編以盗竊然而聖主不加誅宰臣不加斥兹非其<lb/>
幸歟動而得謗名亦隨之投閒置散乃分之宜若夫商<lb/>
財賄之有亡計班資之崇庳忘已量之所稱指前人之<lb/>
瑕疵是所謂詰匠氏之不以杙為楹而訾醫師以昌陽<lb/>
<pb n="KR4h0132_WYG_435-16a"/>
引年欲進其豨苓也<lb/>
　　獲麟解<hi>韓愈</hi>
麟之為靈昭昭也詠於詩書於春秋雜出於傳記百家<lb/>
之書雖婦人小子皆知其為祥也然麟之為物不畜於<lb/>
家不恒有于天下其為形也不類非若馬牛犬豕豺狼<lb/>
麋鹿然然則雖有麟不可知其為麟也角者吾知其為<lb/>
牛鬛者吾知其為馬犬豕豺狼麋鹿吾知其為犬豕豺<lb/>
狼麋鹿惟麟也不可知不可知則其謂之不祥也亦宜<lb/>
<pb n="KR4h0132_WYG_435-16b"/>
雖然麟之出必有聖人在乎位麟為聖人出也聖人者<lb/>
必知麟麟之果不為不祥也又曰麟之所以為麟者以<lb/>
徳不以形若麟之出不待聖人則謂之不祥也亦宜<lb/>
　　命解<hi>李翺</hi>
或曰貴與富在我而已以智求則得也何命之為或曰<lb/>
不然求之有不得而不求有得之者皆命也人事何為<lb/>
二子出或問曰二者之言其孰是也對曰是皆陷人於<lb/>
不善之言也以智而求之者盗耕人之田者也皆以為<lb/>
<pb n="KR4h0132_WYG_435-17a"/>
命者弗耕而望收者也吾無取焉爾循其方由其道雖<lb/>
禄之千乗之富舉而立諸卿大夫之上受而不辭非曰<lb/>
貪也私於已者寡而利於天下者多故不辭也何命之<lb/>
有焉如取之不循其道雖一飲之細也猶不可受况富<lb/>
貴之大耶非亷也利於人者鮮而賊於道者多故弗為<lb/>
也何智之有焉然則君子之術其可知也<lb/>
　　人旱解<hi>盛均</hi>
涒灘歳越垠曠旱塞諸陽遷市不雨祈山川庻神又不<lb/>
<pb n="KR4h0132_WYG_435-17b"/>
雨觴土龍舞巫覡愈不雨或言邦有術人能捕退龍而<lb/>
譟之昔歳嘗然農剰其澤及召術人至而旱色如故太<lb/>
守怒亟命擒之術人遁去矣其遺囊有書一幅目曰人<lb/>
旱旱有三曰天旱國旱人旱曷為天旱蹇陽肆凶下土<lb/>
祗慎雖六七歳黎人不饑曷為國旱君道熾災徳涸仁<lb/>
枯貪風暴氣蒸為時癘曷為人旱邦燬其政吏賊其行<lb/>
千里人心燥不為隂夫天旱求諸仁仁洽而時豐國旱<lb/>
求諸徳徳潤而澤流人旱求諸政政清而俗阜今貨逰<lb/>
<pb n="KR4h0132_WYG_435-18a"/>
於上刑黷於下百姓焦愁結成恨暑所謂人旱者也邦<lb/>
守不清其政而逮龍貨雨是猶乗攆適海豢羊望翼於<lb/>
何可冀乎太守得書增怒是歳自正月不雨至於五月<lb/>
明年殍死者數千人而太守亦以財禍<lb/>
　　象刑解<hi>沈顔</hi>
舜禹之代象刑而人不敢犯言象刑者以赭以墨染其<lb/>
衣冠異其服色凡為三等及秦法苛虐方用肉刑鋸鑿<lb/>
箠扑楚毒畢至而人犯愈多俗益不治其故何也非徒<lb/>
<pb n="KR4h0132_WYG_435-18b"/>
上古淳朴人易為化亦由聖智𤣥逺深得其理故也夫<lb/>
法過峻則犯者多犯者多則刑者衆刑者衆則民無恥<lb/>
民無恥則雖日劓之刖之笞之扑之而不為畏也何以<lb/>
知其然邪夫九人冠而一人髽則髽者慕而冠者勝九<lb/>
人髽而一人冠則冠者慕而髽者勝民不知冠之髽之<lb/>
為勝但見衆而為慕矣今免者多而刑者少人尚慕其<lb/>
多矣及刑者多而免者少焉以少為勝乎故曰法過峻<lb/>
則犯者多犯者多則刑者衆刑者衆則民無恥民無恥<lb/>
<pb n="KR4h0132_WYG_435-19a"/>
則雖日劓之刖之笞之朴之而不為畏也凡民之心知<lb/>
恣其所為而不知戒其所失今辱而笞之不足以為法<lb/>
也何者盖笞絶則罪釋痛止則恥滅恥滅則復為其非<lb/>
矣故不足以為法也虞舜染其衣冠異其服色是罪終<lb/>
身不釋恥畢世不滅豈特巳以為恥也人之見之者皆<lb/>
以為恥也皆以為戒也愚故曰非徒上古淳朴人易為<lb/>
化亦由聖智𤣥邈深得其理故也<lb/>
　　叛解<hi>李甘</hi>
<pb n="KR4h0132_WYG_435-19b"/>
或曰申恒何讎而叛解曰盗賊富豪讎乎且惏其財而<lb/>
強索之若寃其主也申習盗恒習賊差乎解曰害財曰<lb/>
盗以盗害人曰賊天下有士家之有紵粟也天下有相<lb/>
家之有子弟也申憑葉縣非盗與恒驚宰相非賊與或<lb/>
曰有盗一金費十金而可捕為之乎或賊一夫殺十夫<lb/>
而可磔行之乎今三年兵之非十金而捕如費何萬人<lb/>
死之非十夫而磔如殺何解曰以金為輕而不捕則窮<lb/>
人家家謀盗矣富人家家遇盗矣以一夫為寡而不磔<lb/>
<pb n="KR4h0132_WYG_435-20a"/>
則壯夫人人為賊矣懦夫人人被賊矣是故盡天下之<lb/>
盗者三年為蚤也勝天下之賊者萬人為少也或曰吾<lb/>
聞寡夫重閉盍鍵乎解曰天雨垣敗盗賊乗之門之閉<lb/>
耶曰以彼習叛之巧也贖而吏之何如解曰盗賊欲巧<lb/>
吏不欲擾如贖倡而為妻也為倡且淫為妻且禁乎<lb/>
　　朱氏夢龍解<hi>劉蛻</hi>
吳郡朱氏言昔之夜夢龍入井客之好誕者作佳占以<lb/>
祥朱氏予曰予未嘗識周公孔子者也然而使予得夢<lb/>
<pb n="KR4h0132_WYG_435-20b"/>
一丈夫茍冠衣之古者因謂之周公孔子人必知其自<lb/>
欺也未嘗識越不知越之城郭宫室途巷茍或夢之未<lb/>
可自知其何城也然則朱氏之所夢入井者朱氏安知<lb/>
其龍乎豈非常見畫工者屈其脊拏其爪施甲鬛雲氣<lb/>
於身則似乎其所入井者邪是朱氏之夢畫者也殆非<lb/>
夢龍矣自夏后以來人不見龍然而言龍者信其畫而<lb/>
已漢魏之數見者見其畫者也薄姬之娠者亦畫者也<lb/>
時門之鬭者亦畫者也史皆謂之龍且明史之妄况朱<lb/>
<pb n="KR4h0132_WYG_435-21a"/>
氏之學妄哉夫龍不輕出又不可䙝乎婦人有徳不鬬<lb/>
故知皆非龍也嗚呼龍以變化為徳也故孔子曰唯龍<lb/>
也不可知是則徳也而如螾如蠖如蛇如魚未可知不<lb/>
為龍也或者謂如所畫亦可謂之龍也則朱氏所夢曾<lb/>
何龍乎<lb/>
　　學解嘲對書<hi>沈亞之</hi>
客有以今廩食之不充漕輓不勝於弊是勞逺而惰近<lb/>
以為問者余於是發憤數日故縷言而對曰昔漢徙山<lb/>
<pb n="KR4h0132_WYG_435-21b"/>
東豪富兼并之家以奉園邑凡百二十四萬户又有南<lb/>
北東西軍及匈奴雜冦以國衆來歸者仰給於漢未聞<lb/>
嘗俟漕輓於吳越而後給也今以三十萬人食勞輸江<lb/>
淮歳貢三十萬斛迎流陵險覆船敗軛不得十半自渭<lb/>
以東督稽之官凡四十七署署吏不下數百歳費錢十<lb/>
萬為大數而部吏舟傭相踰為奸鞭榜流血酸苦之聲<lb/>
相聞禁錮連歳不解歳千餘人雖赦宥而獄死者不可<lb/>
勝多矣甚非聖人之所以牧人也乃者燕人叛𤣥宗南<lb/>
<pb n="KR4h0132_WYG_435-22a"/>
巡巴蜀肅宗勞兵於神武乃二駕神遊代宗臨陜闗中<lb/>
流離羸牛一韁當市錢二百千故有轉輸之法雖救一<lb/>
時然終轉入於禍誠可以痛今雖未可暴去且宜以三<lb/>
輔粟為貢重資於農則耕稼自勤耕稼自勤則甸服無<lb/>
曠土㳺人矣如此九年之蓄可以儲又何勞輸輓於逺<lb/>
哉客曰敬聞其言<lb/>
　　相解<hi>皮日休</hi>
今之相工言人相者必曰某相類龍某相類鳳某相類<lb/>
<pb n="KR4h0132_WYG_435-22b"/>
牛馬某至公侯某至卿相是其相類禽獸則富貴也噫<lb/>
立形于天地分性于萬物其貴者不過人焉有真人形<lb/>
而貧賤類禽獸而富貴哉將今之人言其貌類禽獸則<lb/>
喜真人形則怒言其行類禽獸則怒真人心則喜夫以<lb/>
鳳為禽耶鳳則仁義之禽也以騶虞為獸耶騶虞則仁<lb/>
義之獸也今之人也仁義能符于是哉是以行又不若<lb/>
于禽獸也宜矣哉或曰相者有乎哉曰上善出于性大<lb/>
惡亦出于性中庸之人善惡在其化者也上善出于性<lb/>
<pb n="KR4h0132_WYG_435-23a"/>
若文王在母不憂重耳弱不好弄是也大惡亦出于性<lb/>
若商臣之蜂目豺聲必殺其父叔魚之虎目豕腹必以<lb/>
賄死是也中庸之人善惡在其化者若大舜設化而有<lb/>
苗格仲尼垂諭而子路服是從善而化者也若齊桓公<lb/>
管仲輔之則霸豎貂輔之則亂是從惡而化者也故舜<lb/>
相于堯而天下平禹相于舜而大災弭咎繇相禹斯為<lb/>
相者也見人知其賢愚見國知其治亂亦相也或曰<lb/>
賢愚者見行事而知也敢問聖人之相人知其有位哉<lb/>
<pb n="KR4h0132_WYG_435-23b"/>
曰堯之于舜任之以天下知其有位也舜之于四凶投<lb/>
之于四裔知其無位也曰茍若是聖人之能相人也是<lb/>
必賢者得其位不肖者不立朝三苗九黎焉得以國飛<lb/>
亷惡來焉得以爵曰有是者其君不能相也將其國之<lb/>
是滅豈暇相人而用哉是則三苗九黎未聞不滅飛亷<lb/>
惡來未聞不誅嗚呼聖人之相人也不差忽微不失累<lb/>
黍言其善必善言其惡必惡言其勝任必勝任今之人<lb/>
不以是術行其心區區求子卿唐舉之術居其窮處其<lb/>
<pb n="KR4h0132_WYG_435-24a"/>
困不思以道逹不思以徳進言其有位必翻然自負坐<lb/>
白屋有公侯之姿食藜羮有卿相之色盖不能自相其<lb/>
心者也或有士居窮處困望一金之助已有没齒之難<lb/>
有妄誕之人自稱精子卿唐舉之術取其金則易于反<lb/>
掌耳有能以聖賢之道自相其心哉嗚呼舉世從之吾<lb/>
獨戾也其不勝眀矣<lb/>
　<lb/>
　<lb/>
<pb n="KR4h0132_WYG_435-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百三十五<lb/>
</p>
<p>
</p>
  </div>
</body>
</text>
</TEI>
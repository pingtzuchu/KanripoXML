<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百五十三</head> <lb/>
    <p>
<pb n="KR4h0132_WYG_253-1a"/>
欽定四庫全書<lb/>
　文章辨體彚選巻二百五十三<lb/>
　　　　　　　　　　　　明　賀復徴　編<lb/>
書四十九<hi>以下俳體</hi>
　　與婦弟任武達書<hi>漢馮衍</hi>
天地之性人有喜怒夫婦之道義有離合先聖之禮士<lb/>
有妻妾雖宗之渺㣲尚欲踰制年衰歳暮恨入黄泉遭<lb/>
遇嫉妬家道崩壞五子之母足向在門五年巳來日甚<lb/>
<pb n="KR4h0132_WYG_253-1b"/>
歳劇以白為黒以非為是造作端末妄生首尾無罪無<lb/>
辜䜛口嗷嗷亂匪降天生自婦人故青蠅之心不重破<lb/>
國嫉妬之情不憚喪身牝雞之晨維家之索古之大患<lb/>
今始於衍醉飽過差輒為桀紂房中調戯布散海外張<lb/>
目抵掌以有為無痛徹蒼天毒流五臟愁令人不賴生<lb/>
忿令人不顧禍入門着牀繼嗣不育紡績織絍了無女<lb/>
工家貧無僮賤為匹夫故舊見之莫不悽愴曾無憫惜<lb/>
之恩惟一婢武達所見頭無釵珥面無脂澤形骸不蔽<lb/>
<pb n="KR4h0132_WYG_253-2a"/>
手足抱土不原其窮不揆其情跳梁大叫呼若入㝠販<lb/>
糖之妾不忍其態計婦當去久矣念兒曹小家無它使<lb/>
哀憐妻豹常為奴婢惻惻焦心事事腐腸訩訩籍籍不<lb/>
可聽聞暴虐此婢不死如髪半年之間膿血横流婢病<lb/>
之後姜竟舂炊豹又觸冒泥塗心為愴然縑糓放散冬<lb/>
衣不補端坐化亂一縷不貫旣無婦道又無母儀忿見<lb/>
侵犯恨見狼籍依倚鄭令如居天上持質相刼詞語百<lb/>
車劍㦸在門何暇有讓百弩環舍何可彊復舉宗達人<lb/>
<pb n="KR4h0132_WYG_253-2b"/>
解說詞如循環口如布糓縣幡竟天擊鼔動地心不為<lb/>
惡身不為揺宜詳居錯且自為計無以上書告訴相恐<lb/>
狗吠不驚自信此情不去此婦則家不寜不去此婦則<lb/>
身不榮不去此婦則福不生不去此婦則事不成自恨<lb/>
以華盛時不早自定至於垂白家貧身賤之日養癰長<lb/>
疽自生禍殃衍以室家紛然之故捐弃衣冠側身山野<lb/>
絶交逰之路杜仕宦之門闔門不出心專耕耘以求衣<lb/>
食何敢有功名之路哉<lb/>
<pb n="KR4h0132_WYG_253-3a"/>
　　與滿公琰書<hi>魏應璩</hi>
璩白昨者不遺猥見照臨雖昔矦生納顧於夷門毛公<lb/>
受眷於逆旅無以過也外嘉郎君謙下之德内幸頑才<lb/>
見誠知巳歡忻踴躍情有無量是以奔騁御僕宣命周<lb/>
求陽晝喻於詹何楊倩說於范武故使鮮魚出自潛淵<lb/>
芳㫖發自幽巷繁俎綺錯羽爵飛騰牙曠髙徽義渠哀<lb/>
激當此之時仲孺不辭同産之服孟公不顧尚書之期<lb/>
徒恨宴樂始酣白日傾夕驪駒就駕意不宣展追惟耿<lb/>
<pb n="KR4h0132_WYG_253-3b"/>
介迄於明發適欲遣書會承來命知諸君子復有漳渠<lb/>
之會夫漳渠西有伯陽之館兆有曠野之望髙樹翳朝<lb/>
雲文禽蔽緑水沙場夷敞清風肅穆是京臺之樂也得<lb/>
無流而不反乎適有事務須自經營不獲侍坐良增邑<lb/>
邑因白不悉璩白<lb/>
　　與侍郎曹長思書<hi>應璩</hi>
璩白足下去後甚相思想叔田有無人之歌闉闍有匪<lb/>
存之思風人之作豈虚也哉王肅以宿德顕授何曽以<lb/>
<pb n="KR4h0132_WYG_253-4a"/>
後進見㧞皆鷹揚虎眎有萬里之望薄援助者不能追<lb/>
參於髙妙復斂翼於故枝塊然獨處有離羣之志汲黯<lb/>
樂在郎署何武恥為宰相千載揆之知其有由也德非<lb/>
陳平門無結駟之跡學非揚雄堂無好事之客才劣仲<lb/>
舒無下帷之思家貧孟公無置酒之樂悲風起於閨闥<lb/>
紅塵蔽於几榻幸有袁生時步玉趾樵蘇不㸑清談而<lb/>
巳有似周黨之過閔子夫皮朽者毛落川涸者魚逝春<lb/>
生者繁華秋榮者零悴自然之數豈有恨哉聊與大弟<lb/>
<pb n="KR4h0132_WYG_253-4b"/>
陳其苦懐耳想還在近故不益言璩白<lb/>
　　與從弟君苗君胄<hi>應璩</hi>
璩報間者北逰歡喜無量登芒濟河曠若發矇風伯掃<lb/>
涂雨師灑道按轡清路周望山野亦旣至止酌彼春酒<lb/>
接武茅茨涼過大夏扶寸肴修味踰方丈逍遥陂塘之<lb/>
上吟詠菀柳之下結春芳以崇佩折若華以翳日弋下<lb/>
髙雲之鳥餌出深淵之魚蒲且讃善便嬛稱妙何其樂<lb/>
哉雖仲尼忘味於虞韶楚人流遁於京臺無以過也班<lb/>
<pb n="KR4h0132_WYG_253-5a"/>
嗣之書信不虚矣來還京都塊然獨處營宅濵洛困於<lb/>
囂塵思樂汶上毎發夢寐昔伊尹輟耕郅惲投竿思致<lb/>
君於有虞濟蒸人於塗炭而吾方欲秉耒耜於山陽沈<lb/>
鉤緡於丹水知其不如古人逺矣然山父不貪天地之<lb/>
樂曾參不慕晉楚之富亦其志也前日邑人念弟無巳<lb/>
欲令州郡崇禮師官授邑誠美意也歴觀前後來入軍<lb/>
府至有皓首猶未遇也徒有飢寒駿奔之勞俟河之清<lb/>
人夀幾何且宦無金張之援逰無子孟之資而圖富貴<lb/>
<pb n="KR4h0132_WYG_253-5b"/>
之榮望殊異之寵是隴西之逰越人之射耳幸賴先君<lb/>
之靈免負擔之勤追蹤丈人畜雞種黍潛精墳籍立身<lb/>
揚名斯為可矣無惑逰言以增邑邑郊牧之田宜以為<lb/>
意廣開土宇吾將老焉劉杜二生想數徃來朱明之期<lb/>
巳復至矣相見在近不復為言慎夏自愛璩報<lb/>
　　與阮步兵書<hi>晉伏義</hi>
義白蓋聞建功立勲者必以聖賢為本樂真養性者必<lb/>
以榮名為主若棄聖背賢則不離乎狂狷凌榮起名則<lb/>
<pb n="KR4h0132_WYG_253-6a"/>
不免乎窮辱故自生民以來同此圖例雖歴百代業不<lb/>
易綱譬如大道徒以奔趨遲疾定其駑良舉足向路總<lb/>
趨一也然流名震響非實不著而抱實之竒非人不寳<lb/>
貴德保身非禮不成伏禮之矩非勤不辨是使薄於實<lb/>
而争名者或因飭虚以自矜慎於禮而莫持者或因倨<lb/>
怠以自外其自矜也必關闔晻曖以示之不測之量其<lb/>
自外也必排㩁禮俗以見其不羈之達又有滑稽之士<lb/>
糅於其間浮沉不一際畔相亂或使時人莫能早分推<lb/>
<pb n="KR4h0132_WYG_253-6b"/>
其大歸綜之行事徒可力極一噱觀盡崇朝遭清世邪<lb/>
則將吹其嘘以露其實值其闇邪則將矜其貌以疑其<lb/>
樸從此觀之治大而見遺不如資小而必集出俗而見<lb/>
削不如入檢而必令驟聽論者洋溢之聲雖未傾蓋其<lb/>
情如舊然重牆難極短管幽宻觀容相額所執各異或<lb/>
謂吾子英才秀發邈與世𤣥而經緯之氣有蹇缺矣或<lb/>
謂吾子知不出凡器無隈奥而陶變以眩流俗善子者<lb/>
欲斤斵以拒樸惡子者欲抽鍵以騖空虚每承此聲未<lb/>
<pb n="KR4h0132_WYG_253-7a"/>
甞不開精斥運放思天淵欲為吾子廣推奥異端求所<lb/>
安也盖自生民之性受氣之源好惡大歸不得相逺君<lb/>
子狥名而不顧亦有慕名以為顯夫名利者總人之綱<lb/>
集衢之門也出此有為於義未聞吾子若欲逆取順守<lb/>
及時行志則當矜而莫疑以速民望若欲娛情養神不<lb/>
厚於俗則當浩然恣意唯樂是治今觀其規時則行巳<lb/>
無育德之身報門無慕業之客察其樂則食無方丈之<lb/>
肴室無傾城之色徒泄泄以疑世為竒縱體為逸執此<lb/>
<pb n="KR4h0132_WYG_253-7b"/>
不回旣以恠矣且人非金石不可剖練設使至寳咸在<lb/>
子身疑於國寳為不得行天官雖博無偏駁之任王道<lb/>
雖寛無縱逸之流茍無其分則為身害教賊怨布天下<lb/>
以此畧之殆恐攻害其至無日安坐難保而聞吾子乃<lb/>
長嘯慷慨悲涕潺湲又或拊腹大笑騰日髙視形性侜<lb/>
張動與世乖抗風立候蔑若無人儻獨竒變逸運漸在<lb/>
於此將以神接虚交異物所亂使之然也夫智之清者<lb/>
貴其知運而不憂德之懿者善其持沖以守滿就其為<lb/>
<pb n="KR4h0132_WYG_253-8a"/>
憂必發於見孤孤不自孤而怨時也就其持滿必起於<lb/>
見崇崇不自崇而驕世也行來之議又傳吾子雅性博<lb/>
古篤意文學積書盈房無不燭覽目厭義藻口飽道潤<lb/>
俯詠仰歎術若純儒然開闔之節不制於禮動静之度<lb/>
不羈於俗凡諮詠善之則教慈於父兄惡之則言醜於<lb/>
讎敵未有慈其教而不修其事醜其言而樂其業者也<lb/>
古人稱竊簡寫律踞厠讀書誦之可悼深怪達者之行<lb/>
其象若莊周淮南東方之徒皆投跡教外放思太𤣥其<lb/>
<pb n="KR4h0132_WYG_253-8b"/>
大言異㫖殆自謂能迴天維舉地絡觀持世之極揔得<lb/>
物之宗仰天獨唱與世争黨乃謂生為勞役而不能煞<lb/>
身以當論謂財為穢累而不能割賄以見譏由是觀之<lb/>
其鬱怨於不得故假無欲以自通怠惰於人檢故殊聖<lb/>
人以自大凡此數者尚皆竒才異畧命世崛起徒以時<lb/>
昏俗亂寳沉幽夜而性放蕩不一萎致國寳之責庶其<lb/>
不然而況吾子志非遁世世無所適驎驥茍修天雲可<lb/>
據動則不能龍攄虎超同機伊霍静則不能珠潛璧匿<lb/>
<pb n="KR4h0132_WYG_253-9a"/>
連迹巢光言無定端行不繩軌虚盡年時以自疑外豈<lb/>
異乎韓子所謂無施之馬骨體雖美懿牽縮不隨者哉<lb/>
且傑士之志也遇世險巇則憂在將命值世太清則憤<lb/>
於匿頴欲其世平而有騁足之塲時安而有役智之局<lb/>
方今大魏興隆皇衢清敞台府之門割石索寳以吳蜀<lb/>
二虜巢窟未破長籌之士所當奮力可謂器與運會不<lb/>
卜而行今其時矣向使吾子才足盖世思能横出何能<lb/>
不因太師韜敵之變陳孫子廟勝之策使烽燧不起於<lb/>
<pb n="KR4h0132_WYG_253-9b"/>
四埀羽檄不馳於中夏定勲立事撫國寜民而飽食安<lb/>
卧囊懸室罄力牽於役財彫於賦養生之具亂於細民<lb/>
為壯士者豈能然乎若居其勞而不知病其事則經緯<lb/>
之氣乏矣若病其事而不能為其醫則鍼石之巧淺矣<lb/>
今吾子擢才達徳則無毛遂頴脫之勢剪跡滅光則無<lb/>
四皓岳立之高豐家富室則無陶朱貨殖之利延年益<lb/>
夀則無松喬蟬蛻之變總論吾子所歸義無所出然衆<lb/>
論雲擾僉稱大異疑夫鬱氣之下必有祕伏重奥之内<lb/>
<pb n="KR4h0132_WYG_253-10a"/>
必有積寳雖無顔氏之妙思覩恍惚之迹雖無鍾子之<lb/>
達樂聞山林之音想亦不隠才頴於肝膈而不揚之於<lb/>
清觀任賢智於骨氣而不播之於高聽且明智之為物<lb/>
猶泉流之吐潤固不於挹酌而為損含佇而増益也張<lb/>
儀之志激於見刼季路晚悟滯在持滿是以不嫌盡言<lb/>
究其良苦想必勃然承聲響發若乃羣能獨踊無以應<lb/>
唱懸機待時不能觸物則不達於談者所謂挾祖奕以<lb/>
守要際閉虚門以示不測者也昔輪扁不能言㣲於其<lb/>
<pb n="KR4h0132_WYG_253-10b"/>
弟伯樂不能語妙於其子此盖智術之曲撓非道理之<lb/>
正例自古有不可及之人未有不可聞之業有不可料<lb/>
之㣲未有不可稱之畧幸以竭示所志若變通卓逸行<lb/>
得天符言發恍然邈在世表則將為吾子謝物輪力因<lb/>
風自釋染筆附紳諮所未悟庶足存弟子之一隅伏義白<lb/>
　　答伏義書<hi>阮籍</hi>
籍白承音覽㫖有心翰跡夫九蒼之高迅羽不能尋其<lb/>
巔四溟之深幽鱗不能測其底矧亡毛分所能論哉且<lb/>
<pb n="KR4h0132_WYG_253-11a"/>
𤣥雲亡定體應龍不常儀或朝濟夕巻翕忽代興或泥<lb/>
潛天飛晨降霄升舒體則八維不足以暢迹促節則無<lb/>
間足以從容是又瞽夫所不能瞻𤨏蟲所不能解也然<lb/>
則宏修淵邈者非近力所能究矣靈變神化者非局器<lb/>
所能察矣何吾子之區區而吾真之務求乎人力勢不<lb/>
能齊好尚舛異鸞鳯凌雲漢以舞翼鳩鵷恱蓬林以翺<lb/>
翔螭浮八濵以濯鱗鱉娛行潦而羣逝斯用情各從其<lb/>
好以取樂焉據此非彼胡可齊乎夫人之立節也將舒<lb/>
<pb n="KR4h0132_WYG_253-11b"/>
網以籠世豈躭樽以入罔方開模以範俗何暇毁質以<lb/>
通檢若良運未協神機亡准則騰精抗志邈世髙超蕩<lb/>
精舉於𤣥區之表攄妙節於九垓之外而翺翔之乘景<lb/>
躍踸踔陵忽慌從容於道化同逌逍遥與日月並流交<lb/>
名虚以齊變及英祇以等化上乎亡上下乎亡下居乎<lb/>
亡室出乎亡門齊萬物之去畱隨六氣之虚盈總𤣥綱<lb/>
於太極撫天一於寥廓飄埃不能揚其波飛塵不能垢<lb/>
其潔徒寄形軀於斯域何精神之可察雖業亡不聞畧亡<lb/>
<pb n="KR4h0132_WYG_253-12a"/>
不稱而明有所逮未可怪也觀君子之趨欲衒傾城之<lb/>
金求百錢之售制造天之禮儗膚寸之檢勞玉躬以役<lb/>
物守臊穢以自畢沈牛跡之浥薄愠河漢之亡根其陋<lb/>
可愧其事可悲亮規畧之懸踰信大道之宏幽且局歩<lb/>
於常衢亡為思逺以自愁比連疹憒力喻不多阮籍白<lb/>
　　與桓祕書<hi>習鑿齒</hi>
吾以去五月三日來達襄陽觸目悲感畧無懽情痛惻<lb/>
之事故非書言之所能具也每定省家舅從北門入西<lb/>
<pb n="KR4h0132_WYG_253-12b"/>
望隆中想卧龍之吟東眺白沙思鳳雛之聲北臨樊墟<lb/>
存鄧老之高南眷城邑懐羊公之風縱目檀溪念崔徐<lb/>
之友肆睇魚梁追二徳之逺未嘗不徘徊移日惆悵極<lb/>
夕撫乘躊躇慨爾而泣若乃魏武之所置酒孫堅之所<lb/>
隕斃裴杜之故居繁王之舊宅遺事猶存星列滿目璅<lb/>
璅常流碌碌凡士焉足以感其方寸哉夫芬芳起於椒<lb/>
蘭清響生乎琳琅命世而作佐者必埀可大之餘風高<lb/>
尚而邁徳者必有明勝之遺事若向八君子者千載猶<lb/>
<pb n="KR4h0132_WYG_253-13a"/>
使我想其為人況相去之不逺乎彼一時也此一時也<lb/>
焉知今日之才不如疇辰百年之後吾與足下不並為<lb/>
景行乎<lb/>
　　答羊希<hi>宋周朗</hi>
吾幸病不及死役不至身蓬藜既滿方杜長者之轍糓<lb/>
稼是諮自絶世豪之顧塵生床帷苔積階砌又檐中山<lb/>
木時華月深池上海艸歳榮日蔓且室間軒左幸有陳<lb/>
書十篋席隅奥右頗得宿酒數壺按絃拭徽讐方校石<lb/>
<pb n="KR4h0132_WYG_253-13b"/>
時復陳局露初奠爵星晚驤然不覺是羲軒後也近春<lb/>
田三頃秋園五畦若此無灾山裝可具<lb/>
　　遺崔頤書<hi>齊豫章王</hi>
昔漢氏西京梁王建國平臺東苑慕義如林馬卿辭武<lb/>
騎之官枚乘罷𢎞農之守每覽史傳嘗竊怪之何乃脫<lb/>
畧官榮棲遲藩邸以今望古方知雅志彼二子者豈徒<lb/>
然哉足下博聞強記鈎深致逺視漢臣之三篋似陟䝉<lb/>
山對梁相之五車若呑雲夢吾兄欽賢重士敬愛忘疲<lb/>
<pb n="KR4h0132_WYG_253-14a"/>
先築郭隗之宫常置穆生之醴今者重開土宇更誓山<lb/>
河地方七百牢籠曲阜城兼七十苞舉臨淄大啟南陽<lb/>
方開東閣想得奉飛盖拽長裾藉瑇筵躡珠履歌山桂<lb/>
之偃蹇賦池竹之檀欒其崇貴也如彼其風流也如此<lb/>
幸甚幸甚何樂如之高視上京有懐徳祖才謝天人多<lb/>
慙子建書不盡言寕俟繁辭<lb/>
　　與荆州隠士劉虬書<hi>蕭子良</hi>
玉燭登年金商在律炎涼始貿動静惟安勤味道腴幸<lb/>
<pb n="KR4h0132_WYG_253-14b"/>
遵雅尚豈不樂哉僕誠幸甚百姓一心衆生不疾比屋<lb/>
可封將又何求但良書獨擁善談無析願言之子實痗<lb/>
我心所以不逺千里尺書道意自淳清旣辨澆漓代襲<lb/>
隠顯之術參差黙語之途紛互或飾智以驚愚或激清<lb/>
以悟俗或穢巳以闇通或謬歌以眀道屠羊駔馬未足<lb/>
磷其堅佯狂如愚豈能緇其白官楚蕃魏人外之氣逾<lb/>
邈入漢逰梁區中之韻彌少及㩁其輕重品其得失則<lb/>
淵懐洞賞寜或符之僕夙養閒襟長慕出槩迹塵珪組<lb/>
<pb n="KR4h0132_WYG_253-15a"/>
心逸江湖未面自親聞風如舊而迴駕之念徒軫式閭<lb/>
之禮無階固巳佇軸深衷傾筐遐路者矣君矯然獨逺<lb/>
確乎難㧞素志與白雲同悠高情與青松共爽宣習質<lb/>
文緇林枯而重䓲昭辨空有連河壅而復滔所謂忘言<lb/>
之人可論天人之際豈能鳯舉鶴翻有心儀萃高踰愛<lb/>
海比筞禪衢沾濠射之㝠逰屈祇鷲之法侣闡三乘於<lb/>
窮子發二諦於困䝉有是因也何其暢歟今皇風具穆<lb/>
至道宏被四海不溢五嶽無塵膠序肇修經法敷廣人<lb/>
<pb n="KR4h0132_WYG_253-15b"/>
賤璣璜家習禮讓樵蘇必時郊林全鬱罿網有節鱗羽<lb/>
偕翔至於層山絶澗環帶畿畎膏田沃野亘望無躔信<lb/>
可以招往隐淪棲集勝寄故文舉築室冶城之阿次宗植<lb/>
木西山之麓葛洪考槃於海岫釋逺肥遁於鍾幽每踐<lb/>
其遺蹤輙深九原之歎若高步可遷復何懐乎四子昔<lb/>
宣尼之見伯雪師利之徃維摩豈不知相忘之道哉諒<lb/>
有以也未叙之間為道自愛一二令凌琚之口具王元<lb/>
長之詞也<lb/>
<pb n="KR4h0132_WYG_253-16a"/>
　　遺崔祖思書<hi>劉善眀</hi>
昔時之逰於今邈矣或携手春林或負杖秋澗逐清風<lb/>
於林杪追素月於園垂如何故人徂落殆盡足下方擁<lb/>
旄北服吾剖竹南甸相去千里間以江山人生如寄來<lb/>
會何時常覽書史數千年來畧在眼中矣歴代參差萬<lb/>
理同異夫龍虎風雲之契亂極必夷之幾古今豈殊此<lb/>
實一揆日者沈攸之擁長蛇於外粲秉復為異識所推<lb/>
惟有京鎮創為聖基遂乃擢吾為首佐授吾以大郡付<lb/>
<pb n="KR4h0132_WYG_253-16b"/>
吾關中委吾畱任旣不辨有抽劍兩城之用横槊搴旗<lb/>
之能徒以挈瓶小智名㕘佐命常恐朝露一下深思不<lb/>
酬憂深責重轉不可據還視生世倍無次緒藿羹布被<lb/>
猶篤鄙好惡色憎聲暮齡尤甚出蕃不與台輔别入國<lb/>
不與公卿逰孤立天地之間無倩無託惟知奉主以忠<lb/>
事親以孝臨民以潔居家以儉足下今鳴笳舊鄉衣繡<lb/>
故國宋季荼毒之悲巳䝉蘇泰河朔倒懸之苦方須救<lb/>
㧞遣逰辯之士為鄉導之使輕裝啟行經營舊壤令泗<lb/>
<pb n="KR4h0132_WYG_253-17a"/>
上歸業稷下還風君欲誰讓邪聊送諸心敬申貧贈<lb/>
　　與尚書令王儉書<hi>張充</hi>
吳國男子張充致書於琅琊王君侯侍者頃日路長愁<lb/>
霖韜晦涼暑未平諒無虧攝充幸以漁釣之間鎌採之<lb/>
暇時復以卷軸自娛逍遥前史從横萬古動嘿之路多<lb/>
端紛綸百年昇降之徒不一故以圓行方止用之異也<lb/>
金剛水柔性之别也善御性者不違金石之質善為器<lb/>
者不易方圓之用所以北海掛簪帶之高河南降璽言<lb/>
<pb n="KR4h0132_WYG_253-17b"/>
之貴充生平少偶不以利欲干懐三十六年差得以棲<lb/>
貧自澹介然之志峭聳霜崕確乎之情峰横海岸彯纓<lb/>
天閣旣謝廊廟之華綴組雲䑓終慙衣冠之秀所以擯<lb/>
跡江臯𦍕狂隴畔者實由氣岸䟽凝情塗狷隔獨師懐<lb/>
抱不見許於俗人孤秀神崖每邅回於斯世故君山直<lb/>
上蹙壓於當年叔陽夐舉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乎千載充所以長羣魚<lb/>
島畢影松阿半頃之田足以輸稅五畆之宅樹以桑麻<lb/>
嘯歌於川澤之間諷詠於澠池之上汎濫於漁父之㳺<lb/>
<pb n="KR4h0132_WYG_253-18a"/>
偃息於卜居之下如此而巳充何識焉若夫驚巖罩日<lb/>
壯海逢天竦石崩尋分危落仞桂蘭綺靡叢雜於山幽<lb/>
松栢森隂相繚於澗曲元卿於是乎不歸伯休亦以兹<lb/>
長徃若迺飛竿釣渚濯足滄州獨浪烟霞高卧風月悠<lb/>
悠琴酒岫逺誰來灼灼文談空罷方寸不覺鬱然千里<lb/>
路阻江山每至西風何嘗不眷聊因疾隙畧舉諸襟持<lb/>
此片言輕枉高聽丈人嵗路未彊學優而仕道佐蒼生<lb/>
功横海望入廟則協長倩之誠出議則抗仲子之節可<lb/>
<pb n="KR4h0132_WYG_253-18b"/>
謂盛德維時孤高獨秀者素履未詳斯旅尚𦕈茂陵之<lb/>
彦望冠盖而長懐覇山之氓佇衣車而聳歎得無惜乎<lb/>
若鴻裝撰御鶴駕軒空則岸不離枯山被其潤竒禽異<lb/>
羽或巖際而逢迎弱霧輕烟乍林端而闇藹東都不足<lb/>
竒南山豈為貴充昆西之百姓岱表之一民蠶而衣畊<lb/>
且食不能事王侯覓知巳造時人騁㳺說蓬轉於屠博<lb/>
之間其歡甚矣丈人早遇承華中逢崇禮肆上之眷望<lb/>
溢於早辰鄉下之言謬延於造次然舉世皆謂充為狂<lb/>
<pb n="KR4h0132_WYG_253-19a"/>
充亦何能與諸君道之哉是以披聞見掃心胸述平生<lb/>
論語嘿所以通夢交魂推衿送抱者其惟丈人而巳關<lb/>
山夐阻書罷莫因儻遇樵者妄塵執事<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_253-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百五十三<lb/>
</p>
<p>
</p>
  </div>
</body>
</text>
</TEI>
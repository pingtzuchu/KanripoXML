<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百三</head> <lb/>
    <p>
<pb n="KR4h0132_WYG_203-1a"/>
欽定四庫全書<lb/>
　文章辨體彚選巻二百三<lb/>
　　　　　　　　　　　　眀　賀復徵　編<lb/>
義<lb/>
　徐師曽曰按字書云義者理也本其理而疏之亦謂<lb/>
　之義若禮記所載冠義祭義射義諸篇是已文鑑所<lb/>
　列其體有二一則如古冠義之類一則如今眀經之<lb/>
　詞自唐取士有眀經一科而宋因之神宗時王安石<lb/>
<pb n="KR4h0132_WYG_203-1b"/>
　撰周禮詩書三經義頒行試士厥後安石之義廢格<lb/>
　不用張庭堅經義二篇豈其遺式歟<lb/>
　　公食大夫義<hi>宋劉敞</hi>
食禮公養賔國養賢一也親之故愛之愛之故養之養<lb/>
之故食之食而弗愛猶豢之也愛而弗敬猶畜之也饗<lb/>
禮敬之至也食禮愛之至也饗為愛弗勝其敬食為敬<lb/>
弗勝其愛文質之辨也公使大夫戒必以其爵恭也已<lb/>
輕則卑之已重則是以其貴臨之也賔三辭聼命言是<lb/>
<pb n="KR4h0132_WYG_203-2a"/>
禮之貴弗敢當也弗敢當故難進也公迎賔於大門内<lb/>
非不能至於外也所以待人君之禮也臣之意欲尊其<lb/>
君子之意欲尊其父故迎賔於大門内所以順其為尊<lb/>
君之意也三揖至於階三譲而升堂充其意諭其誠也<lb/>
於廟用祭器誠之至也君子於所尊敬不敢狎不敢狎<lb/>
故神眀之故忠臣嘉賔樂盡其心也大夫立於東夾南<lb/>
西靣北上士立於門東北面西上小臣東堂下南面西<lb/>
上宰東夾北西面北上内官之士在宰東北面南上百<lb/>
<pb n="KR4h0132_WYG_203-2b"/>
官有司備以樂養賢也設筵加席几致安厚之儀也公<lb/>
設醬然後宰夫薦豆俎醢士設俎公設大羮然後宰夫<lb/>
設鉶啓簋言以身親之也賔徧祭公設梁宰夫膳稲士<lb/>
膳庶羞為殷勤也賔三飯飯粱以湆醬此君之厚已也<lb/>
賔必親徹有報之道也庭實乘皮侑以束帛雖備物尤<lb/>
欲其加厚焉者也公拜送終之以敬也有司巻三牲之<lb/>
俎歸於賔館不敢䙝其餘也上大夫八豆八簋六鉶九<lb/>
俎庶羞二十其餘衰是見德之殺也君子之言曰愛人<lb/>
<pb n="KR4h0132_WYG_203-3a"/>
者使人愛之者也敬人者使人敬之者也親人者使人<lb/>
親之者也自卑者使人尊之者也是故公養賔國養賢<lb/>
其義一也未有愛之敬之親之尊之而其位不安者也<lb/>
未有不愛不敬不親不尊而能長有國者也將由乎好<lb/>
德之君則將飴焉惟恐其不足於禮將繇乎驕慢之君<lb/>
則將曰是食於我而已矣故禮君子所不足小人所㤗<lb/>
也孔子食於少施氏將祭主人辭曰不足祭也將飱主<lb/>
人辭曰不足飱也孔子退曰吾食而飽少施氏有禮哉<lb/>
<pb n="KR4h0132_WYG_203-3b"/>
故君子難親也將親之舎禮何以哉<lb/>
　　自靖人自獻於先王<hi>張庭堅</hi>
君子之去就死生其志在於天下國家而不在於一身<lb/>
故其死者非沽名其生者非懼禍而引身以求去者非<lb/>
要利以忘君也仁之所存義之所主鬼神其知之矣昔<lb/>
商之三仁或生或死或為之奴而皆無愧於宗廟社稷<lb/>
豈非謀出於此歟故其相戒之言曰自靖人自獻於先<lb/>
王盖於是時紂欲亡而未悟也其臣若飛亷惡来者皆<lb/>
<pb n="KR4h0132_WYG_203-4a"/>
道王為不善而不與圖存若伯夷太公天下可謂至賢<lb/>
者則㓗身退避而義不與俱亡夫為商之大臣而且於<lb/>
王為親惟王子比干箕子微子也三人者欲退而視其<lb/>
敗則不忍欲進而與王圖存則不可與言雖有忠孝誠<lb/>
慤之心其誰達之哉顧思先王創業垂統以遺其子孫<lb/>
設為職業祿位以處天下之賢俊俾相與左右而扶持<lb/>
之期不至於危亡而後已子孫弗率亡形既見而忠臣<lb/>
義士之徒猶不忘先王所以為天下後世之意以為志<lb/>
<pb n="KR4h0132_WYG_203-4b"/>
不上逹道與時廢亂者非可治也傾者弗可支也而臣<lb/>
子所以報先王者惟各以其能自獻可也雖然君子之<lb/>
志不同而欲死生去就各當於義不獲罪於先王非人<lb/>
所能為之謀其在於自靖乎盖若商祀之顛隮則微子<lb/>
以為心憂而辱於臣僕不與其君俱亡者箕子比干之<lb/>
所羞為也微子抱祭器適周以請後則奉先王之孝得<lb/>
矣比干諫不從故繼以死則事君之節盡矣箕子以父<lb/>
師為囚奴猶眷眷不去則爱君之仁至矣其死者若愚<lb/>
<pb n="KR4h0132_WYG_203-5a"/>
其囚者若汚而其輒去者若背叛非忠也然三子皆安<lb/>
然行之不以所不能為自愧而亦不以所能為愧人更<lb/>
相勸勉以求合於義而不期於必同夫謂先王所以望<lb/>
於後世臣子者惟忠與孝也故微子之去自獻以其孝<lb/>
比干以諫死箕子以正囚則自獻以其忠則是三子之<lb/>
非苟為也處垂亡之世猶眷眷乎天下國家而不在一<lb/>
身故其志之所謀各出其所欲為以期先王之知耳古<lb/>
所謂較然不欺其志者非斯人之謂乎雖然書載微子<lb/>
<pb n="KR4h0132_WYG_203-5b"/>
與箕子相告戒之辭而比干不與焉何哉人臣之義莫<lb/>
易眀於死節莫難眀於去國而屈辱用晦者亦所難辯<lb/>
者也比干以死無足疑故不必以告人而箕子微子不<lb/>
免云云者重去就之義而厚之故也不然安得並稱三<lb/>
仁哉<lb/>
　<lb/>
　<lb/>
　文章辨體彚選巻二百三<lb/>
</p>
<p>
</p>
  </div>
</body>
</text>
</TEI>
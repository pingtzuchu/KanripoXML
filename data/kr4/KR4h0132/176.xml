<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百七十六</head> <lb/>
    <p>
<pb n="KR4h0132_WYG_176-1a"/>
欽定四庫全書<lb/>
　文章辨體彚選巻一百七十六<lb/>
　　　　　　　　　　　　明　賀復徴編<lb/>
劄子六<lb/>
　　乞校正陸䞇奏議進御劄子<hi>宋蘇軾</hi>
臣等猥以空踈備員講讀聖明天縱學問日新臣等才<lb/>
有限而道無窮心欲言而口不逮以此自愧莫知所為<lb/>
竊謂人臣之納忠譬如醫者之用藥藥雖進於醫手方<lb/>
<pb n="KR4h0132_WYG_176-1b"/>
多傳於古人若已經效於世間不必皆從於已出伏見<lb/>
唐宰相陸䞇才本王佐學為帝師論深切於事情言不<lb/>
離於道德智如子房而文則過辨如賈誼而術不踈上<lb/>
以格君心之非下以通天下之志但其不幸仕不遇時<lb/>
德宗以苛刻為能而䞇諫之以忠厚德宗以猜忌為術<lb/>
而䞇勸之以推誠德宗好用兵而䞇以消兵為先德宗<lb/>
好聚財而䞇以散財為急至如用人聴言之法治邊馭<lb/>
將之方罪已以收人心改過以應天道去小人以除民<lb/>
<pb n="KR4h0132_WYG_176-2a"/>
害惜名器以待有功如此之流未易悉數可謂進苦口<lb/>
之藥石鍼害身之膏肓使德宗盡用其言則貞觀可得<lb/>
而復臣等每退自西閣即私相告以陛下聖明必喜䞇<lb/>
議論但使聖賢之相契即如臣主之同時昔馮唐論頗<lb/>
牧之賢則漢文為之太息魏相條眺董之對則孝宣以<lb/>
致中興若陛下能自得師則莫若近取之䞇夫六經三<lb/>
史諸子百家非無可觀皆足為治但聖言幽逺末學支<lb/>
離譬如山海之崇深難以一二而推擇如䞇之論開巻<lb/>
<pb n="KR4h0132_WYG_176-2b"/>
了然聚古今之精英實治亂之龜鑑臣等欲取其奏議<lb/>
稍加校正繕寫進呈願陛下置之坐隅如見䞇靣反覆<lb/>
熟讀如與䞇言必能發聖性之高明成治功於嵗月臣<lb/>
等不勝區區之意取進止<lb/>
　<lb/>
　<lb/>
　<lb/>
　文章辨體彚選巻一百七十六<lb/>
</p>
<p>
</p>
  </div>
</body>
</text>
</TEI>
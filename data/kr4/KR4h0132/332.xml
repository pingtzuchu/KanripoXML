<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百三十二</head> <lb/>
    <p>
<pb n="KR4h0132_WYG_332-1a"/>
欽定四庫全書<lb/>
　文章辨體彚選巻三百三十二<lb/>
　　　　　　　　　　　明　賀復徵　編<lb/>
序五十二<lb/>
　　陪崔使君游讌南池序<hi>唐柳宗元</hi>
零陵城南環以羣山延以林麓其崖谷之委㑹則泓然<lb/>
為池灣然為溪其上多楓柟竹箭哀鳴之禽其下多芡<lb/>
蒲芙蕖騰波之魚韜涵太虚澹艷里閭誠游觀之佳麗<lb/>
<pb n="KR4h0132_WYG_332-1b"/>
者矣崔公既來其政宅以肆其風和以廉既樂其人又<lb/>
樂其身于暮之春徵賢合姻登舟於兹水之津連山倒<lb/>
垂萬象在下浮空泛景蕩若無外横碧落以中貫挾太<lb/>
虚而徑度羽觴飛翔匏竹激越熈然而歌婆然而舞持<lb/>
頥而笑瞪目而倨不知日之将暮則於向之物者可謂<lb/>
無負矣昔之人知樂之不可常㑹之不可必也當歡而<lb/>
悲者有之況公以理行宜去受厚錫而席之賢者悉皆<lb/>
在官蒙澤方将脱鱗介生羽翮夫豈趦趄湘中為顦顇<lb/>
<pb n="KR4h0132_WYG_332-2a"/>
容耶余既委廢于世恒得與是山水為伍而悼兹㑹不<lb/>
可再也故為文志之<lb/>
　　愚溪詩序<hi>栁宗元</hi>
灌水之陽有溪焉東流入於瀟水或曰冉氏嘗居也故<lb/>
姓是溪曰冉溪或曰可以染也名之以其能故謂之染<lb/>
溪予以愚觸辠謫瀟水上愛是溪入二三里得其尤絶<lb/>
者家焉古有愚公谷今予家是溪而名莫能定土之居<lb/>
者猶齗齗然不可以不更也故更之為愚溪愚溪之上<lb/>
<pb n="KR4h0132_WYG_332-2b"/>
買小丘為愚丘自愚丘東北行六十步得泉焉又買居<lb/>
之為愚泉愚泉凡六穴皆出山下平地葢上出也合流<lb/>
屈曲而南為愚溝遂負土累石塞其隘為愚池愚池之<lb/>
東為愚堂其南為愚亭池之中為愚島嘉木異石錯置<lb/>
皆山水之竒者以予故咸以愚辱焉夫水智者樂也今<lb/>
是溪獨見辱於愚何哉葢其流甚下不可以灌溉又峻<lb/>
急多坻石大舟不可入也幽邃淺狹蛟龍不屑不能興<lb/>
雲雨亡以利世而適類于予然則雖辱而愚之可也寗<lb/>
<pb n="KR4h0132_WYG_332-3a"/>
武子邦無道則愚智而為愚者也顔子終日不違如愚<lb/>
睿而為愚者也皆不得為真愚今予遭有道而違於理悖<lb/>
於事故凡為愚者莫我若也夫然則天下莫能争是溪<lb/>
予得専而名焉溪雖莫利於世而善鑒萬類清瑩秀徹<lb/>
鏘鳴金石能使愚者喜笑眷慕樂而不能去也予雖不<lb/>
合於俗亦頗以文墨自慰潄滌萬物牢籠百態而無所<lb/>
避之以愚辭歌愚溪則茫然而不違昏然而同歸超鴻<lb/>
蒙混希夷寂寥而莫我知也於是作八愚詩紀于溪石<lb/>
<pb n="KR4h0132_WYG_332-3b"/>
上<lb/>
　　溪上序飲<hi>栁宗元</hi>
買小丘一日鋤理二日洗滌遂置酒溪上嚮之為記所<lb/>
謂牛馬之飲者離坐其背實觴而流之接取以飲乃置<lb/>
監史而令曰當飲者舉籌之十寸者三逆而投之能不<lb/>
迴于洑不止于坻不沈于底者過不飲而洄而止而沈<lb/>
者飲如籌之數既或投之則旋眩滑汨若舞若躍速者<lb/>
遲者去者住者衆皆據石注視懽忭以助其勢突然而<lb/>
<pb n="KR4h0132_WYG_332-4a"/>
逝乃得無事於是或一飲或再飲客有婁生圖南者其<lb/>
投之也一迴一止一沈獨三飲衆乃大笑懽甚余病痞<lb/>
不能飲酒至是醉焉遂損益其令以窮日夜而不知歸<lb/>
吾聞昔之飲酒者有揖譲酬酢百拜以為禮者有呌號<lb/>
屢舞如沸如羮以為極者有裸裎袒裼以為達者有資<lb/>
金石絲竹之樂以為和者有促數糺逖以為宻者今則<lb/>
舉異是焉故捨百拜而禮無呌號而極不袒裼而達非<lb/>
金石而和去糺逖而宻簡而同肆而恭衎衎而従容於<lb/>
<pb n="KR4h0132_WYG_332-4b"/>
以合山水之樂成君子之心宜也作序飲以貽後之人<lb/>
　　澤宫詩序<hi>劉禹錫</hi>
澤宫送士嵗貢也晉昌唐如晦以信誼為良弓文學為<lb/>
菆矢規爵禄猶衆禽宻彀持滿遡風蜚繳者數矣有措<lb/>
桮之妙而無雙鶬之獲韔弓收視歸究其術繇是跡愈<lb/>
屈而名愈聞君子益多之彼不由其術一幸而中者雖<lb/>
縣貊在廷君子未嘗多也嵗殫矣告余以西余為賦澤<lb/>
宫一章庶見子之弓弗再張也已秩秩澤宫有的維鵠<lb/>
<pb n="KR4h0132_WYG_332-5a"/>
祁祁庶士于以干禄彼鵠斯微若止若翔千里之差起<lb/>
于毫芒我矢既直我弓既良依于髙墉因我不臧髙墉<lb/>
伊何維器與峕視之以心誰謂鵠微<lb/>
　　遊大林寺序<hi>白居易</hi>
予與河南元集虚范陽張允中南陽張深之廣平宋郁<lb/>
安定梁必復范陽張時東林寺沙門法演智滿中堅利<lb/>
辨道建神照雲臯息慈寂然十有七人自遺愛草堂歴<lb/>
東西二林抵化城憩峯頂登香爐峯宿大林寺大林窮<lb/>
<pb n="KR4h0132_WYG_332-5b"/>
逺人跡罕到環寺多清流蒼石短松瘦竹寺中惟板屋<lb/>
木器其僧皆海東人山髙地深節氣絶晚于時孟夏如<lb/>
正二月天梨桃始華澗草猶短人物風候與平地聚落<lb/>
不同初到怳然若别造一世界者因成絶句云人間四<lb/>
月芳菲盡山寺桃花始盛開長恨春歸無覓處不知轉<lb/>
入此中來既而周覽屋壁見蕭郎中存魏郎中𢎞簡李<lb/>
補闕勃三人名姓文句因與集虚輩歎且曰此地實匡<lb/>
廬第一境由驛路至山門無半日程自蕭魏李遊迨今<lb/>
<pb n="KR4h0132_WYG_332-6a"/>
垂二十年寂無繼來者嗟乎名利之誘人也如此<lb/>
　　序三遊洞<hi>白居易</hi>
平淮西之明年冬予自江州司馬授忠州刺史㣲之自<lb/>
通州司馬授虢州長史又明年春各祇命之郡與知退<lb/>
偕行三月十日㕘㑹於夷陵翌日微之反棹送予至下<lb/>
牢戍又翌日将别未忍引舟上下者久之酒酣聞石間<lb/>
泉聲因捨棹進䇿步入缺岸初見石如疊如削其怪者<lb/>
如引臂如垂幢次見泉如㵼如灑其竒如懸練如不絶<lb/>
<pb n="KR4h0132_WYG_332-6b"/>
綫遂相與維舟巖下率僕夫芟蕪刈翳梯危縋滑休而<lb/>
復上者凡四焉仰睇俯察絶無人跡但水石相薄磷磷<lb/>
鑿鑿跳珠濺玉驚動耳目自未訖戍愛不能去俄而峽<lb/>
山昏黒雲破月出光氣含吐互相明滅晶熒玲瓏象生<lb/>
其中雖有敏口不能名状既而通夕不寐迨且将去憐<lb/>
竒惜别且嘆且言知退曰斯境勝絶天地間其有幾乎<lb/>
如之何俯通津緜嵗代寂寥委置罕有到者予曰借此喻<lb/>
彼可為長太息豈獨是哉豈獨是哉微之曰誠哉是言<lb/>
<pb n="KR4h0132_WYG_332-7a"/>
矧吾人難相逢斯境不易得今兩偶於是得無述乎請<lb/>
各賦古調詩二十韻書于石壁仍命予序而紀之又以<lb/>
吾三人始遊故因為三遊洞洞在峽州上二十里北<lb/>
峯下兩崖相廞間欲將來好事者知故偹書其事<lb/>
　　二游詩序<hi>皮日休</hi>
吴之士有恩王府㕘軍徐修矩者士守書萬巻優游自<lb/>
適余假其書數千巻未一年悉償夙志酣飫經史或日<lb/>
宴忘飲食次有前涇縣尉任晦者其居有深林曲沼危<lb/>
<pb n="KR4h0132_WYG_332-7b"/>
亭幽砌余並次以見之或退公之暇必造以息焉林泉<lb/>
隠事恣用研味大凡游於二君宅無浹旬之間因作詩<lb/>
以留贈目之曰二游兼寄魯望<lb/>
　　五貺詩序<hi>皮日休</hi>
毗陵處士魏君不琢氣真而志放居毗陵凡二紀閉門<lb/>
窮學是乎里民不得以師之非乎里民不得以訾之用<lb/>
之不難進利之被人也舍之不難退辱非及已也噫古<lb/>
君子處乎進退而全者由此道乎伯夷之隘栁下惠之<lb/>
<pb n="KR4h0132_WYG_332-8a"/>
不恭不能造于是也江南秋風時鱸肥而難釣菰脆而<lb/>
易挽不過乗短䑧載一甔酒加以飲具由五瀉涇入震<lb/>
澤穿松陵抵杭越耳日休嘗聞道於不琢敢不求雅物<lb/>
成雅思乎於是買釣船一脩二丈闊三尺施篷以蔽烟<lb/>
雨謂之五瀉舟天台杖一色黯而力遒謂之華頂杖有<lb/>
龜頭山叠石硯一髙不二寸其仞數百謂之太湖硯有<lb/>
桐廬養和一怪形養跼坐若變去謂之烏龍養和有南<lb/>
海<graphic n="KR2268" url="https://raw.githubusercontent.com/kanripo/KR-Gaiji/master/images/KR2268.png" mimeType="image/png"/>魚殻樽一澀峯齾角内𤣥外黄謂之訶陵樽皆寄<lb/>
<pb n="KR4h0132_WYG_332-8b"/>
于不琢行以資雲水之興止以益琴籍之翫真古人之<lb/>
雅貺也因思乘葦之義不過于詞遂為五篇目之曰五<lb/>
貺兼請魯望同作<lb/>
　　吉祥寺看牡丹序<hi>宋蘇軾</hi>
熈寜五年三月二十三日余従太守沈公觀花於吉祥<lb/>
寺僧守璘之圃圃中花千本其品以百數酒酣樂作州<lb/>
人大集金盤綵籃以獻于坐者五十有三人飲酒樂甚<lb/>
素不飲者皆醉自輿臺皂𨽻皆挿花以従觀者數萬人<lb/>
<pb n="KR4h0132_WYG_332-9a"/>
明日公出所集牡丹記十巻以示客凡牡丹之見于傳<lb/>
記與栽植棓養剝治之方古今詠歌詩賦下至怪竒小<lb/>
説皆在余既觀花之極盛與州人共遊之樂又得觀此<lb/>
書之精究博偹以為三者皆可紀而公又求余文以冠<lb/>
于篇葢此花見重于世三百餘年窮妖極麗以擅天下<lb/>
之觀美而近嵗尤復變態百出務為新竒以追逐時好<lb/>
者不可勝紀此草木之智巧便佞者也今公自耆老重<lb/>
徳而余又方惷迂濶舉世莫與為比則其於此書無乃<lb/>
<pb n="KR4h0132_WYG_332-9b"/>
皆非其人乎然鹿門子常怪宋廣平之為人意其鐵心<lb/>
石腸而為梅花賦則清便艷發得南朝徐庾體今以余<lb/>
觀之凡託於椎陋以眩世者又豈足信哉余雖非其人<lb/>
强為公紀之公家書三萬巻博覽强記遇書成事非獨<lb/>
牡丹也<lb/>
　　九日自序<hi>楊萬里</hi>
余山墅逺城邑復不近㕓市兼旬不識佳味日汲山泉<lb/>
煮湯餅儐以寒虀主以脱粟紛不及目囂不及耳余心<lb/>
<pb n="KR4h0132_WYG_332-10a"/>
裕如也偶九日至呼兒問有酒乎曰秫不登無所醸余<lb/>
仰屋喟曰安得白衣人乎已而所親送至醅余欣然又<lb/>
問有菊乎曰秋未涼菊亦未花余又喟然曰既得酒復<lb/>
望菊可乎因悠然獨酌取几上文書一編觀之乃余亡<lb/>
友西溪先生和陶詩也讀至九日閒居賦詩云塵爵恥<lb/>
虚罍寒花空自榮東坡和云鮮鮮霜菊艷滴滴糟床聲<lb/>
西溪和云境静人亦寂觴至壺自傾則又喟然曰四者<lb/>
難并之歎今古如一丘之貉也兒跽而請曰東坡西溪<lb/>
<pb n="KR4h0132_WYG_332-10b"/>
之和果孰似余曰小兒何用强知許事淵明之詩春之<lb/>
蘭秋之菊松上之風澗下之水也東坡以烹龍庖鳳之<lb/>
剰而飲木蘭之墜露餐秋菊之落英者也西溪操破琴<lb/>
皷㫁絃以寫松風澗水者也似與不似余不得而知也<lb/>
汝葢於淵明而問焉<lb/>
　<lb/>
　<lb/>
　文章辨體彚選巻三百三十二<lb/>
</p>
<p>
</p>
  </div>
</body>
</text>
</TEI>
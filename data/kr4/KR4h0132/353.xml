<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百五十三</head> <lb/>
    <p>
<pb n="KR4h0132_WYG_353-1a"/>
欽定四庫全書<lb/>
　文章辨體彚選巻三百五十三<lb/>
　　　　　　　　　　　　明　賀復徵編<lb/>
序七十三<hi>以下律體</hi>
　　王臺新詠序<hi>陳徐陵</hi>
凌雲㮣日由余之所未窺千門萬户張衡之所曽賦周<lb/>
王璧臺之上漢帝金屋之中玉樹以珊瑚作枝珠簾以<lb/>
玳瑁為柙其中有麗人焉其人也五陵豪族充選掖庭<lb/>
<pb n="KR4h0132_WYG_353-1b"/>
四姓良家馳名永巷亦有潁川新市河間觀津本號嬌<lb/>
娥曽名巧笑楚王宫内無不推其細腰魏國佳人俱言<lb/>
訝其纎手閲詩敦禮非直東隣之自媒婉約風流無異<lb/>
西施之被教弟兄協律自小學歌少長河陽由來能舞<lb/>
琵琶新曲無待石崇箜篌雜引非因曹植傳鼔瑟於楊<lb/>
家得吹簫於秦女至若寵聞長樂陳后知而不平畫出<lb/>
天仙閼氏覽而遙妬且如東隣巧笑來侍寢於更衣西<lb/>
子微顰將横陳於甲帳陪㳺馺娑騁纎腰於結風長樂<lb/>
<pb n="KR4h0132_WYG_353-2a"/>
鴛鴦奏新聲於度曲粧鳴蟬之薄髩照墮馬之垂鬟反<lb/>
挿金鈿横抽寳樹南都石黛㝡發雙蛾北地臙脂偏開<lb/>
兩靨亦有嶺上仙童分丸魏帝腰中寳鳳授厯軒轅金<lb/>
星與婺女爭華麝月共嫦娥競爽驚鸞冶袖時飄韓掾<lb/>
之香飛燕長裾宜結陳王之佩雖非圖畫入甘泉而不<lb/>
分言異神仙戲陽臺而無别真可謂傾國傾城無對無<lb/>
雙者也加以天情開朗逸思彫華妙解文章尤工詩賦<lb/>
琉璃硯匣終日隨身翡翠筆床無時離手清文滿篋非<lb/>
<pb n="KR4h0132_WYG_353-2b"/>
惟芍藥之花新製連篇寧止葡萄之樹九日登髙時有<lb/>
縁情之作萬年公主非為累徳之辭其佳麗也如彼其<lb/>
才情也如此既而椒房宛轉柘館陰岑綘鶴晨嚴銅蠡<lb/>
晝静三星未夕不事懷衾五日猶餘誰能理曲優㳺少<lb/>
託寂寞多閑厭長樂之踈鐘勞中宫之緩箭輕身無力<lb/>
怯南陽之擣衣生長深宫笑扶風之織錦雖復投壺玉<lb/>
女為歡盡於百驍爭博齊姬心賞窮於六著無怡神於<lb/>
暇景惟属意於新詩可得代彼萱蘇微蠲愁疾但往世<lb/>
<pb n="KR4h0132_WYG_353-3a"/>
名篇當今巧製分諸麟閣散在鴻都不藉篇章無由披<lb/>
覽於是然脂暝寫弄墨晨書撰録艶歌凡為十巻曽無<lb/>
參於雅頌亦靡濫於風人涇渭之間若斯而已於是麗<lb/>
以金箱裝之寳軸三臺妙迹龍伸蠖屈之書五色花箋<lb/>
河北膠東之紙髙樓紅粉仍定魯魚之文辟惡生香聊<lb/>
防羽陵之蠧雲飛六甲髙擅玉圅鴻烈仙方長推丹枕<lb/>
至如青牛帳裏餘曲既終朱鳥窻前新粧已竟方當開<lb/>
兹縹帙散此縚繩永對玩於書帷長循環於纎手豈如<lb/>
<pb n="KR4h0132_WYG_353-3b"/>
鄧學春秋儒者之功難習竇傳黄老金丹之術不成固<lb/>
勝西蜀豪家託情窮於魯殿東臺甲館流詠止於洞簫<lb/>
孌彼諸姬聊同棄日猗與彤管麗矣香奩<lb/>
　　趙國公集序<hi>北周庾信</hi>
竊聞平陽擊石山谷為之調大禹吹筠風雲為之動與<lb/>
夫含吐性靈抑揚詞氣曲變陽春光迴白日豈得同年<lb/>
而語哉柱國趙國公發言為論下筆成章逸態横生新<lb/>
情振起風雲爭飛魚龍各變方之珪璧塗山之㑹萬重<lb/>
<pb n="KR4h0132_WYG_353-4a"/>
譬似雲霞赤城之巖千丈文參厯象即入天官之書韻<lb/>
涉絲桐咸歸總章之觀論其壯也則鵬起半天語其細<lb/>
也則鷦巢蚉睫豈直熊熊旦上増城抱日月之光燄燄<lb/>
宵飛南斗觸蛟龍之氣昔者屈原宋玉始於哀怨之深<lb/>
蘇武李陵生於離别之世自魏建安之末晉太康以來<lb/>
雕蟲篆刻其體三變人人自謂握靈蛇之珠抱荆山之<lb/>
玉矣公斟酌雅頌諧和律吕若使言乖節目則曲臺不<lb/>
顧聲止操縵則成均無取遂得棟梁文囿冠冕詞林大<lb/>
<pb n="KR4h0132_WYG_353-4b"/>
雅扶輪小山乗葢<lb/>
　　哀江南賦序<hi>庾信</hi>
粤以戊辰之年建亥之月大盜移國金陵瓦解余乃竄<lb/>
身荒谷公私塗炭華陽奔命有去無歸中興衜銷窮于<lb/>
甲戌三日哭于都亭三年囚于别館天道周星物極不<lb/>
反傅燮之但悲身世無處求生袁安之每念王室自然<lb/>
流涕昔桓君山之志事杜元凱之平生竝有著書咸能<lb/>
自序潘岳之文彩始述家風陸機之詞賦先陳世惪信<lb/>
<pb n="KR4h0132_WYG_353-5a"/>
年始二毛即逢喪亂藐是流離至於暮齒燕歌逺别悲<lb/>
不自勝楚老相逢泣將何及畏南山之雨忽踐秦庭讓<lb/>
東海之濱遂飱周粟下亭漂泊髙橋羈旅楚歌非取樂<lb/>
之方魯酒無忘憂之用追為此賦聊以記言不無危苦<lb/>
之辭唯以悲哀為主日暮途逺人間何世將軍一去大<lb/>
樹飄零壯士不還寒風蕭瑟荆璧睨柱受連城而見欺<lb/>
載書横階捧珠盤而不定鍾儀君子入就南冠之囚季<lb/>
孫行人留守西河之館申包胥之頓地碎之以首蔡威<lb/>
<pb n="KR4h0132_WYG_353-5b"/>
公之淚盡加之以血釣臺移柳非玉闗之可望華亭唳<lb/>
鶴豈河橋之可聞孫策以天下為三分衆纔一旅項籍<lb/>
用江東之子弟人唯八千遂乃分裂山河宰割天下豈<lb/>
有百萬義師一朝巻甲芟夷斬伐如草木焉江淮無涯<lb/>
岸之阻亭壁無籓籬之固頭㑹箕斂者合從締交鋤耰<lb/>
棘矜者因利乗便將非江表王氣終於三百年乎是知<lb/>
併吞六合不免軹衜之灾渾一車書無救平陽之禍嗚<lb/>
呼山嶽崩頽既履危亡之運春秋迭代必有去故之悲<lb/>
<pb n="KR4h0132_WYG_353-6a"/>
天意人事可以悽愴傷心者矣況復舟檝路窮星漢非<lb/>
乗槎可上風颷衜阻蓬萊無可到之期窮者欲達其言<lb/>
勞者須歌其事陸士衡聞而撫掌是所甘心張平子見<lb/>
而陋之固其宜矣<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_353-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百五十三<lb/>
</p>
<p>
</p>
  </div>
</body>
</text>
</TEI>
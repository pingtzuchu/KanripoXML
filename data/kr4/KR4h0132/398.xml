<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百九十八</head> <lb/>
    <p>
<pb n="KR4h0132_WYG_398-1a"/>
欽定四庫全書<lb/>
　文章辨體彚選巻三百九十八<lb/>
　　　　　　　　　　　　明　賀復徴　編<lb/>
論七<lb/>
　　北齊文襄論<hi>唐朱敬則</hi>
神武云日為我蝕今死亦掩<hi>本紀作死亦可恨</hi>觀其和勅勒之<lb/>
歌哀來何極覽太子之色仍有別憂此豈悲促齡而怨<lb/>
昊蒼哉但强冦在鄰奸臣不附以此為恨也文襄克纂<lb/>
<pb n="KR4h0132_WYG_398-1b"/>
丕基堪負大業追成曩志不忝逺圖故能委任紹宗外<lb/>
平侯景借假貞節内察權豪沙汰衆流釐正羣務紀綱<lb/>
具舉朝野肅然況乃嘉思政之忠遥接其手寤陸生之<lb/>
直更賞其能此亦可稱也且夫為人上者當不忝威儀<lb/>
盛名器先王以之革弊逹人因此埀風是故立其章程<lb/>
明其限節水火可蹈禮教難逾今天䕃甫傾洪基靡構<lb/>
國有大難未可三年不言高宴後園豈得一朝盤舞此<lb/>
不慎爾儀也若乃命天子為痴人比尊名於狗脚恨崔<lb/>
<pb n="KR4h0132_WYG_398-2a"/>
陵之語不念元勲忿孫騰之儀寧思伐命此不惜名器<lb/>
也加以任情蕩思率意以之紅綺如花妖顔若玉决池<lb/>
而弄淫女下獄而罪貞姬叛髙慎於洛陽幾傾其父烝<lb/>
鄭妃於内寢乃繫乎親詩曰人而無儀胡不遄死此之<lb/>
謂也嗟乎楚莊絶纓不顯婦人之節鄭人獻捷尚禮南<lb/>
冠之賢所以盡俘囚之材得醉者之力今者陷孝騫之<lb/>
罪賞王儀之心拒蘭欽之慈專諸之劒非不幸也<lb/>
　　史通論書志<hi>劉知幾</hi>
<pb n="KR4h0132_WYG_398-2b"/>
或以為天文藝文雖非漢書所宜取而有廣見聞難為<lb/>
刪削也對曰茍事非其限而越理成書自可觸類而長<lb/>
於何不録又有要於此者今可得而言焉夫圓首方足<lb/>
含靈受氣吉凶形於相貎貴賤彰於骨法生人之所欲<lb/>
知也四支六府疴瘵所纒茍詳其孔穴則砭灼無悞此<lb/>
養生之尤急也且身名並列親疎自明豈可近昧形骸而<lb/>
逺求辰象既天文有志何不為人形志乎茫范九州言<lb/>
語各異大漢輶軒之使譯導而通足以驗風俗之不同<lb/>
<pb n="KR4h0132_WYG_398-3a"/>
示皇威之廣被且事當炎運尤相關涉爾雅釋物非無<lb/>
徃例既藝文有志何不為方言志乎但班固綴孫卿之<lb/>
詞以序刑法探孟軻之語用裁食貨五行出劉向洪範<lb/>
藝文取劉歆七略因人成事其目遂多至若許負相經<lb/>
揚雄方言並當時所重見傳流俗若加以二志幸有其<lb/>
書何獨捨諸深所未曉歴觀衆史諸志列名或前略而<lb/>
後詳或古無而今有雖遞補所缺各自以為工㩁而論<lb/>
之皆未得其最蓋可以為志者其道有三焉一曰都邑<lb/>
<pb n="KR4h0132_WYG_398-3b"/>
志二曰氏族志三曰方物志何者京邑翼翼四方是則<lb/>
千門萬户兆庶仰其威神虎踞龍蟠帝王表其尊極兼<lb/>
復土階卑室好約者所以安人阿房未央窮奢者由其<lb/>
敗國此則其惡可以誡世其善可以勸徃者也且宫闕<lb/>
制度朝廷軌儀前王所為後王取則故齊府肇建誦魏<lb/>
都以立宫代國初遷寫吳京而樹闕故知經始之義卜<lb/>
揆之功經百王而不易無一日而可廢也至如兩漢之<lb/>
都咸洛晉宋之宅金陵魏徙伊瀍齊居漳滏隋氏二世<lb/>
<pb n="KR4h0132_WYG_398-4a"/>
分置兩都此並規模宏逺名號非一凡為國史者宜各<lb/>
撰都邑志列於輿服之上金石草木縞紵絲枲之流鳥<lb/>
獸蟲魚齒革羽毛之類或百蠻攸稅或萬國是供夏書<lb/>
則編於禹貢周書則託於王㑹亦有圖形九牧之鼎列<lb/>
狀四荒之經觀之者擅其博聞學之者騁其多識自漢<lb/>
氏拓境無國不賔則有卭竹傳節蒟醬流味大宛輸其<lb/>
善馬條支致其巨雀爰及魏晉迄於周隋咸亦遐邇來<lb/>
王任土作貢異物歸於計吏竒名顯於職方凡為國史<lb/>
<pb n="KR4h0132_WYG_398-4b"/>
者宜各撰方物志列於食貨之首帝王苗裔公侯子孫<lb/>
餘慶所鍾百世無絶能言吾祖剡子見師於孔公不識<lb/>
其先籍談取誚於姬后故周撰世本式辨諸宗楚置三<lb/>
閭實掌王族逮乎晩葉譜學尤煩用之於官可以品藻<lb/>
士庶施之於國可以甄別華夷自劉曹受命雍豫為宅<lb/>
世胄相承子孫蕃衍及永嘉東渡流寓揚越代氏南遷<lb/>
革夷從夏於是中朝江右南北混淆華壤邊民虜漢相<lb/>
雜隋有天下文軌大同江外山東人物殷凑其間髙門<lb/>
<pb n="KR4h0132_WYG_398-5a"/>
素族非復一家郡正州都世掌其任凡為國史者宜各<lb/>
撰氏族志列於百官之下蓋自都邑已降氏族而徃實<lb/>
為志者所宜先而諸史竟無其録如休文宋籍廣以符<lb/>
瑞伯起魏篇加之釋老徒以不急為務曽何足云惟此<lb/>
數條粗加商略得失利害從可知矣庶夫後來作者擇<lb/>
其善而行之<lb/>
　　兩漢辨亾論<hi>權徳輿</hi>
言兩漢所以亡者皆曰莽卓予以為莽卓篡逆汙神器<lb/>
<pb n="KR4h0132_WYG_398-5b"/>
以亂齊民自賈夷㓕天下耳目顯然聞知靜徴厥初則<lb/>
亡西京者張禹亡東京者胡廣皆以假道儒術得伸其<lb/>
邪心徼一時大名致位公輔辭氣所發損益繫之而多<lb/>
方善柔保位持禄或陷時君以滋厲階或附凶沴以結<lb/>
禍胎故其蕩覆之機簒奪之兆皆指導馴致之雖年祀<lb/>
相逺猶手授頤指之然也其為賊害豈直莽卓之比乎<lb/>
且出不越境書弑君之惡言偽而辯有兩觀之誅若當<lb/>
春秋之時明禹廣之罪作誡來世可勝紀乎向若西京<lb/>
<pb n="KR4h0132_WYG_398-6a"/>
抑損王氏尊君卑臣則庶乎無哀平之壊東京登庸清<lb/>
河主明臣忠則庶乎無靈獻之亂大漢之祚未易知也<lb/>
或以國之興亾皆有隂隲之數非人謀能亢則但取瞽<lb/>
聾者而相之立土木偶而尊之被以章組列於廊廟斯<lb/>
可矣何堯舜之或咨或吁殷周之或夢或卜憂勤日昃<lb/>
之若是然後為理耶予因𨽻古史且嗜春秋褒貶之學<lb/>
心所憤激因辨其所以然<lb/>
　　吳季札論<hi>獨孤及</hi>
<pb n="KR4h0132_WYG_398-6b"/>
謹按季子三以吳國讓而春秋褒之余徴其前聞於舊<lb/>
史氏竊謂廢先君之命非孝附子臧之義非公執禮全<lb/>
節使國篡君弑非仁出能觀變入不討亂非智左丘明<lb/>
太史公書而無譏余有惑焉夫國之大經實在擇嗣王<lb/>
者慎德而不建故以賢則廢年以義則廢卜以君命則<lb/>
廢禮是以太伯之犇勾吳也蓋避季歴季歴以先王所<lb/>
屬故纂服嗣位而不私太伯知公器有歸亦斷髪文身<lb/>
而無怨及武王繼綂受命作周不以配天之業讓伯邑<lb/>
<pb n="KR4h0132_WYG_398-7a"/>
考官天下也彼諸樊無季歴之賢王僚無武王之聖而<lb/>
季子為太伯之讓是徇名也豈曰至德且使爭端興於<lb/>
上替禍機作於内室遂錯命於子光覆師於夫差凌夷<lb/>
不返二代而吳㓕以季子之閎逹博物慕義無窮向使<lb/>
當壽夢之眷命接餘昧之絶綂必能光啟周道以伯荆<lb/>
蠻則大業用康多難不作闔閭安得謀於窟室專諸何<lb/>
所施其匕首嗚呼全身不顧其業專讓不奪其志所去<lb/>
者忠所存者節善自牧矣謂先君何與其觀變周樂慮<lb/>
<pb n="KR4h0132_WYG_398-7b"/>
危戚鐘曷若以蕭牆為心社稷是恤復命哭墓哀死事<lb/>
生孰與先釁而動治其未亂棄室以表義挂劒以明信<lb/>
孰與奉君父之命慰神祗之心則獨守純白不義於嗣<lb/>
是㓗已而遺國也國之覆亡君實階亂且曰非我生亂<lb/>
其孰生之哉其孰生之哉<lb/>
　　鼂錯論<hi>李觀</hi>
觀讀漢史見景帝殺御史大夫鼂錯以姑息吳王濞痛<lb/>
其非罪也故直筆以議按錯潁川人起於諸生事文帝<lb/>
<pb n="KR4h0132_WYG_398-8a"/>
為太常掌故以英詞射策累擢為中大夫及景帝即位<lb/>
極言獻替未嘗不忠於心乃命副丞相錯所以推心不<lb/>
顧思永漢室而患諸侯侈大上書請削其土是用翦其<lb/>
翼而固其本也度錯之志豈有負漢哉原吳濞之反誠<lb/>
有由然間人骨肉而塞小忿自非上逹能不生怨怨端<lb/>
既立臣節安附欲無為逆終不可得已蓋以南方富殖<lb/>
而諸夏初乂狂夫為計料勝一舉遂揺長舌交搆七國<lb/>
借誅錯之名景帝無非常之見而聽亂臣一說乃斬錯<lb/>
<pb n="KR4h0132_WYG_398-8b"/>
不問冀在紓難而七國之兵曽不少减是以察其來不<lb/>
為錯明矣且袁盎與錯宿不相善况景帝豈不知二臣<lb/>
之不叶而聽偏議是為臣報隙也若宗社何及鄧公吳<lb/>
還乃欷歔長悲益為天子之羞爾始髙帝封濞於吳以<lb/>
誡東南之必亂於時豈有錯削地之議蓋天之厯數有<lb/>
理亂也脫使無梁國以絶其道無條侯以耀其武則秦<lb/>
之鹿復駭盎之肉可食初錯介然孤立指畫髙議大臣<lb/>
疾小臣怖人人束約各欲倳刃其父知其必戮也而深<lb/>
<pb n="KR4h0132_WYG_398-9a"/>
病之錯曰所以尊君上安宗廟父曰劉氏安鼂氏危矣<lb/>
吾不忍見禍及先為死矣噫史臣責錯之父不逮趙括<lb/>
母何其鄙也夫趙括持必敗之勢而母言於趙王不可<lb/>
使將及括失律母以先見獲宥鼂錯用至忠之略與必<lb/>
敗之勢異也其父雖懼禍至奈其子所籌國之大事也<lb/>
且使括母言之足稱明婦人也使錯父言之是沮其子<lb/>
為忠也孰可擬議或人有復言錯忠則有矣而智不足<lb/>
愚則不爾夫忠所以補君智所以濟身茍圖濟身則忠<lb/>
<pb n="KR4h0132_WYG_398-9b"/>
有不遂忠有不遂是臣不臣亦何生為賊由袁盎昧在<lb/>
景帝非智之短時不與也古云直木先伐愚智何道哉<lb/>
　　華佗論<hi>劉禹錫</hi>
史稱華佗以恃能厭事為曹公所怒荀文若請曰佗術<lb/>
實工人命繫焉宜議能以宥曹公曰憂天下無此鼠輩<lb/>
耶遂考竟佗至蒼舒病且死見<hi>賢遍切</hi>醫不能生始有悔<lb/>
之之歎嗟乎以操之明略見幾然猶輕殺材能如是文<lb/>
若之智力地望以的然之理攻之然猶不能反其恚執<lb/>
<pb n="KR4h0132_WYG_398-10a"/>
柄者之恚真可畏諸亦可慎諸原夫史氏之書於册也<lb/>
是使後之人寛能者之刑納賢者之論而懲暴者之輕<lb/>
殺故自恃能至有悔悉書焉後之惑者復用是為口實<lb/>
悲哉夫賢能不能無過茍寘於理矣或必有寛之之請<lb/>
彼壬人皆曰憂天下無材耶曽不知悔之日方痛材之<lb/>
不可多也或必有惜之之難彼壬人皆曰譬彼死矣將<lb/>
若何曽不知悔之日方痛生之不可再也可不謂<hi>一作為</hi>
大哀乎夫以佗之不宜殺昭昭然不足言也獨病夫史<lb/>
<pb n="KR4h0132_WYG_398-10b"/>
書之義是將推而廣耳吾觀自曹魏以來執死生之柄<lb/>
者用一恚而殺材能衆矣又焉用書佗之事為嗚呼前<lb/>
事之不㤀期有勸且懲也而暴者復藉口以快意孫權<lb/>
則曰曹孟德殺孔文舉矣孤于虞翻何如而孔融亦以<lb/>
應泰山殺孝亷自譬仲謀近覇者文舉有高名然猶以<lb/>
可懲為故事矧他人哉<lb/>
　　許逺論<hi>韓愈</hi>
李翰所為張廵傳頗詳密然尚恨有闕者不為許逺立<lb/>
<pb n="KR4h0132_WYG_398-11a"/>
傳逺雖材若不及巡者開門延巡位本巡上授之柄而<lb/>
處其下無所疑忌竟與巡俱守死成功名城陷而虜與<lb/>
巡死先後異耳兩家子弟材智下不能通知二賢志以<lb/>
為巡死而逺就虜疑畏死而辭服於賊逺誠畏死何苦<lb/>
守尺寸之地食其所愛之肉以與賊抗而不降乎當其<lb/>
圍守旹外無蚍蜉蟻子之援所欲忠者國與主耳而賊<lb/>
語以國亾主㓕悟之逺見救援不至而賊來益衆必以<lb/>
其言為信外無待而猶守死人相食且盡雖愚人亦能<lb/>
<pb n="KR4h0132_WYG_398-11b"/>
數日而知死處矣逺之不畏死亦明矣烏有城壊而其<lb/>
徒俱死獨䝉愧恥求活雖至愚者不忍為嗚呼而謂逺<lb/>
之賢而為之耶説者又謂逺與巡分城而守而城之壊<lb/>
自逺所分始以此詬逺此又與兒童之見無異人之將<lb/>
死其臟腑必有先受其病者引繩而絶之其絶必有處<lb/>
觀者見其然從而尤之其亦不逹於理矣小人之好議<lb/>
論不樂成人之美如是哉如巡遠之所成就如此卓卓<lb/>
猶不得免其它則又何說當二公之初守也寧能知人<lb/>
<pb n="KR4h0132_WYG_398-12a"/>
之卒不救棄城而逆遁茍此不能守雖避之他處何益<lb/>
及其亡救而且窮也將其創殘餓羸之餘雖欲去必不<lb/>
達二公之賢其講之精矣守一城捍天下以千百就盡<lb/>
之卒戰百萬日滋之師蔽遮江淮阻遏其勢天下之不<lb/>
亾其誰之功也當是時棄城而圖存者不可一二數擅<lb/>
强兵坐而觀者相環也不追議此而責二公以死守亦<lb/>
見其自比於逆亂設淫辭而助之攻也<lb/>
　　張辟疆論<hi>李徳裕</hi>
<pb n="KR4h0132_WYG_398-12b"/>
揚子美辟疆之覺陳平非也若以童子膚敏善揣吕氏<lb/>
之情竒之可也若以反道合權以安社稷不其悖哉授<lb/>
兵産禄幾危劉氏皆因辟疆啟之向使留侯尚存必執<lb/>
戈逐之將為戮矣觀高祖遺言吕后制其大事可謂謀<lb/>
無遺策矣以王陵有廷諍之節置以為相謂周勃堪寄<lb/>
托之任令本兵柄况外有齊楚淮南磐石之固内有朱<lb/>
虚東牟肺腑之親是時産禄皆匹夫耳吕后雖心不在<lb/>
哀將相何至危懼必當憂傷不食自促其夀豈能為將<lb/>
<pb n="KR4h0132_WYG_398-13a"/>
相之害哉高祖曰非劉氏而王者天下共擊之此慮屬<lb/>
吕宗矣何可背之厥後稱制八年産禄之封殖固矣若<lb/>
平勃二人溘先朝露則劉氏之業必歸吕宗及吕后之<lb/>
殁刼酈商以紿吕禄計亦窘矣周勃雖入北軍尚不敢<lb/>
言誅諸吕豈不艱哉賴産禄皆徒𨽻之人非英傑之士<lb/>
儻才出於世豈受其紿說哉與其圖之於難豈若置之<lb/>
於易繇是而言平勃用辟疆之計斯為謬矣留侯破産<lb/>
以報韓結客以阻秦招四皓以安太子所為必仗義居<lb/>
<pb n="KR4h0132_WYG_398-13b"/>
正繇此知不尚權譎明矣<lb/>
　　袁盎以周勃為功臣論<hi>李徳裕</hi>
袁盎對文帝曰綘侯所謂功臣非社稷臣夫社稷臣者<lb/>
主在與在主亡與亡盎見勃自徳其功有以激之也非<lb/>
至理篤論此言足以惑文帝聰明傷仁厚之政俾其君<lb/>
有薄宗臣之意竟使周勃大功皆棄非罪見疑可為長<lb/>
歎息也當吕后之世惠帝已殂少帝非劉氏陳平用辟<lb/>
疆之計權王産禄綘侯若不與之同心而制其兵柄必<lb/>
<pb n="KR4h0132_WYG_398-14a"/>
繇此而階亂矣劉氏安危未可知也<hi>盎曰諸吕用事擅相王太尉本兵柄</hi>
<hi>弗能止也</hi>然磨而不磷湼而不淄未嘗不心存社稷志在劉<lb/>
氏外雖順遜内守忠貞得不謂之社稷臣乎其後綘侯<lb/>
繫累室盎雖明其無罪所謂陷至死地而後生之徒有<lb/>
救焚之力且非曲突之義揚子稱盎忠不足而談有餘<lb/>
斯言當矣善哉賈生之說喻堂陛之峻高者難攀卑者<lb/>
易陵文帝感悟養臣下有節有以見賢人用心致君精<lb/>
識若袁公者難與並為仁矣盎惟有正慎夫人席塞梁<lb/>
<pb n="KR4h0132_WYG_398-14b"/>
王求嗣此二事守正不撓忠於守奉害錯之罪虐貫神<lb/>
明安陵之禍知天道不昧矣<lb/>
　　張禹論<hi>李徳裕</hi>
夫社稷之計安危之機人君不能獨斷者必啟於所敬<lb/>
之臣然臣有忠邪時有險易交有淺深義有厚薄范雎<lb/>
山東之匹夫也入虎狼之秦履不測之險可謂交疎義<lb/>
薄矣而能尊昭王去穰侯開秦覇業之基以安固後嗣<lb/>
可謂忠於昭王矣夫能獨斷者英主也古人言謀之欲<lb/>
<pb n="KR4h0132_WYG_398-15a"/>
多斷之在獨蓋為此矣天有震雷之怒龍有逆鱗之恨<lb/>
所以人君在於能斷耳然親戚之際恩義之重斷之於<lb/>
已可也張敞所謂明詔以恩不聽羣臣以義固爭而後<lb/>
許而令明詔自親其文非策之得也漢文帝誅薄昭斷<lb/>
則明矣於義則未安也周宣餞申伯有孔碩之詩秦康<lb/>
送文公興如存之感况太后尚存惟一弟薄昭斷之不<lb/>
疑非所以慰母氏之心也漢成帝車馬至張禹第辟左<lb/>
右親問禹以天變禹以年老子弱與曲陽有隙乃言新<lb/>
<pb n="KR4h0132_WYG_398-15b"/>
學小生亂道誤人主宜無信用帝雅信愛禹繇此不疑<lb/>
王氏致漢室之亡成王莽之簒皆因禹而發可謂漢之<lb/>
賊也國之妖也雖蛇鬬於鄭鷁退於宋妖不甚於禹矣<lb/>
朱雲欲以上方斬馬劒斷佞臣頭斯言當矣後代有類<lb/>
於此者其臣可以范雎為師表張禹為鑒戒<lb/>
　　春秋無賢臣論<hi>孫郃</hi>
春秋列國周之諸侯受周之封分為五等五等之下臣<lb/>
為陪臣陪臣於諸侯君父也諸侯於周王亦君父也陪<lb/>
<pb n="KR4h0132_WYG_398-16a"/>
臣於周義猶大父也夫為子之道孝於父者必欲父孝<lb/>
於祖陪臣忠於諸侯者必欲諸侯忠於天子則忠孝兩<lb/>
全康乂天下今春秋陪臣張公室侵王室弱周以强諸<lb/>
侯是弱祖而强父佐諸侯而敵周是佐父而敵祖遺祖<lb/>
之怨成父之逆惡莫大焉言之於臣則非忠語之於子<lb/>
則非孝論之於道則傷義推之於情則辜恩有難僕曰<lb/>
春秋豈乏賢者子謂之無激之耶鮮之耶奈乎孔門何<lb/>
曰孔門仕者鮮又家臣耳子不讀聖賢書乎易云屯其<lb/>
<pb n="KR4h0132_WYG_398-16b"/>
膏小貞吉大貞凶春秋之大夫小貞耳盍以大貞取之<lb/>
以王道取五霸猶罪人<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百九十八<lb/>
<pb n="KR4h0132_WYG_398-17a"/>
欽定四庫全書<lb/>
　文章辨體彚選巻三百九十八<lb/>
　　　　　　　　　　　　明　賀復徴　編<lb/>
論七<lb/>
　　北齊文襄論<hi>唐朱敬則</hi>
神武云日為我蝕今死亦掩<hi>本紀作死亦可恨</hi>觀其和勅勒之<lb/>
歌哀來何極覽太子之色仍有別憂此豈悲促齡而怨<lb/>
昊蒼哉但强冦在鄰奸臣不附以此為恨也文襄克纂<lb/>
<pb n="KR4h0132_WYG_398-17b"/>
丕基堪負大業追成曩志不忝逺圖故能委任紹宗外<lb/>
平侯景借假貞節内察權豪沙汰衆流釐正羣務紀綱<lb/>
具舉朝野肅然況乃嘉思政之忠遥接其手寤陸生之<lb/>
直更賞其能此亦可稱也且夫為人上者當不忝威儀<lb/>
盛名器先王以之革弊逹人因此埀風是故立其章程<lb/>
明其限節水火可蹈禮教難逾今天䕃甫傾洪基靡構<lb/>
國有大難未可三年不言高宴後園豈得一朝盤舞此<lb/>
不慎爾儀也若乃命天子為痴人比尊名於狗脚恨崔<lb/>
<pb n="KR4h0132_WYG_398-18a"/>
陵之語不念元勲忿孫騰之儀寧思伐命此不惜名器<lb/>
也加以任情蕩思率意以之紅綺如花妖顔若玉决池<lb/>
而弄淫女下獄而罪貞姬叛髙慎於洛陽幾傾其父烝<lb/>
鄭妃於内寢乃繫乎親詩曰人而無儀胡不遄死此之<lb/>
謂也嗟乎楚莊絶纓不顯婦人之節鄭人獻捷尚禮南<lb/>
冠之賢所以盡俘囚之材得醉者之力今者陷孝騫之<lb/>
罪賞王儀之心拒蘭欽之慈專諸之劒非不幸也<lb/>
　　史通論書志<hi>劉知幾</hi>
<pb n="KR4h0132_WYG_398-18b"/>
或以為天文藝文雖非漢書所宜取而有廣見聞難為<lb/>
刪削也對曰茍事非其限而越理成書自可觸類而長<lb/>
於何不録又有要於此者今可得而言焉夫圓首方足<lb/>
含靈受氣吉凶形於相貎貴賤彰於骨法生人之所欲<lb/>
知也四支六府疴瘵所纒茍詳其孔穴則砭灼無悞此<lb/>
養生之尤急也且身名並列親疎自明豈可近昧形骸而<lb/>
逺求辰象既天文有志何不為人形志乎茫范九州言<lb/>
語各異大漢輶軒之使譯導而通足以驗風俗之不同<lb/>
<pb n="KR4h0132_WYG_398-19a"/>
示皇威之廣被且事當炎運尤相關涉爾雅釋物非無<lb/>
徃例既藝文有志何不為方言志乎但班固綴孫卿之<lb/>
詞以序刑法探孟軻之語用裁食貨五行出劉向洪範<lb/>
藝文取劉歆七略因人成事其目遂多至若許負相經<lb/>
揚雄方言並當時所重見傳流俗若加以二志幸有其<lb/>
書何獨捨諸深所未曉歴觀衆史諸志列名或前略而<lb/>
後詳或古無而今有雖遞補所缺各自以為工㩁而論<lb/>
之皆未得其最蓋可以為志者其道有三焉一曰都邑<lb/>
<pb n="KR4h0132_WYG_398-19b"/>
志二曰氏族志三曰方物志何者京邑翼翼四方是則<lb/>
千門萬户兆庶仰其威神虎踞龍蟠帝王表其尊極兼<lb/>
復土階卑室好約者所以安人阿房未央窮奢者由其<lb/>
敗國此則其惡可以誡世其善可以勸徃者也且宫闕<lb/>
制度朝廷軌儀前王所為後王取則故齊府肇建誦魏<lb/>
都以立宫代國初遷寫吳京而樹闕故知經始之義卜<lb/>
揆之功經百王而不易無一日而可廢也至如兩漢之<lb/>
都咸洛晉宋之宅金陵魏徙伊瀍齊居漳滏隋氏二世<lb/>
<pb n="KR4h0132_WYG_398-20a"/>
分置兩都此並規模宏逺名號非一凡為國史者宜各<lb/>
撰都邑志列於輿服之上金石草木縞紵絲枲之流鳥<lb/>
獸蟲魚齒革羽毛之類或百蠻攸稅或萬國是供夏書<lb/>
則編於禹貢周書則託於王㑹亦有圖形九牧之鼎列<lb/>
狀四荒之經觀之者擅其博聞學之者騁其多識自漢<lb/>
氏拓境無國不賔則有卭竹傳節蒟醬流味大宛輸其<lb/>
善馬條支致其巨雀爰及魏晉迄於周隋咸亦遐邇來<lb/>
王任土作貢異物歸於計吏竒名顯於職方凡為國史<lb/>
<pb n="KR4h0132_WYG_398-20b"/>
者宜各撰方物志列於食貨之首帝王苗裔公侯子孫<lb/>
餘慶所鍾百世無絶能言吾祖剡子見師於孔公不識<lb/>
其先籍談取誚於姬后故周撰世本式辨諸宗楚置三<lb/>
閭實掌王族逮乎晩葉譜學尤煩用之於官可以品藻<lb/>
士庶施之於國可以甄別華夷自劉曹受命雍豫為宅<lb/>
世胄相承子孫蕃衍及永嘉東渡流寓揚越代氏南遷<lb/>
革夷從夏於是中朝江右南北混淆華壤邊民虜漢相<lb/>
雜隋有天下文軌大同江外山東人物殷凑其間髙門<lb/>
<pb n="KR4h0132_WYG_398-21a"/>
素族非復一家郡正州都世掌其任凡為國史者宜各<lb/>
撰氏族志列於百官之下蓋自都邑已降氏族而徃實<lb/>
為志者所宜先而諸史竟無其録如休文宋籍廣以符<lb/>
瑞伯起魏篇加之釋老徒以不急為務曽何足云惟此<lb/>
數條粗加商略得失利害從可知矣庶夫後來作者擇<lb/>
其善而行之<lb/>
　　兩漢辨亾論<hi>權徳輿</hi>
言兩漢所以亡者皆曰莽卓予以為莽卓篡逆汙神器<lb/>
<pb n="KR4h0132_WYG_398-21b"/>
以亂齊民自賈夷㓕天下耳目顯然聞知靜徴厥初則<lb/>
亡西京者張禹亡東京者胡廣皆以假道儒術得伸其<lb/>
邪心徼一時大名致位公輔辭氣所發損益繫之而多<lb/>
方善柔保位持禄或陷時君以滋厲階或附凶沴以結<lb/>
禍胎故其蕩覆之機簒奪之兆皆指導馴致之雖年祀<lb/>
相逺猶手授頤指之然也其為賊害豈直莽卓之比乎<lb/>
且出不越境書弑君之惡言偽而辯有兩觀之誅若當<lb/>
春秋之時明禹廣之罪作誡來世可勝紀乎向若西京<lb/>
<pb n="KR4h0132_WYG_398-22a"/>
抑損王氏尊君卑臣則庶乎無哀平之壊東京登庸清<lb/>
河主明臣忠則庶乎無靈獻之亂大漢之祚未易知也<lb/>
或以國之興亾皆有隂隲之數非人謀能亢則但取瞽<lb/>
聾者而相之立土木偶而尊之被以章組列於廊廟斯<lb/>
可矣何堯舜之或咨或吁殷周之或夢或卜憂勤日昃<lb/>
之若是然後為理耶予因𨽻古史且嗜春秋褒貶之學<lb/>
心所憤激因辨其所以然<lb/>
　　吳季札論<hi>獨孤及</hi>
<pb n="KR4h0132_WYG_398-22b"/>
謹按季子三以吳國讓而春秋褒之余徴其前聞於舊<lb/>
史氏竊謂廢先君之命非孝附子臧之義非公執禮全<lb/>
節使國篡君弑非仁出能觀變入不討亂非智左丘明<lb/>
太史公書而無譏余有惑焉夫國之大經實在擇嗣王<lb/>
者慎德而不建故以賢則廢年以義則廢卜以君命則<lb/>
廢禮是以太伯之犇勾吳也蓋避季歴季歴以先王所<lb/>
屬故纂服嗣位而不私太伯知公器有歸亦斷髪文身<lb/>
而無怨及武王繼綂受命作周不以配天之業讓伯邑<lb/>
<pb n="KR4h0132_WYG_398-23a"/>
考官天下也彼諸樊無季歴之賢王僚無武王之聖而<lb/>
季子為太伯之讓是徇名也豈曰至德且使爭端興於<lb/>
上替禍機作於内室遂錯命於子光覆師於夫差凌夷<lb/>
不返二代而吳㓕以季子之閎逹博物慕義無窮向使<lb/>
當壽夢之眷命接餘昧之絶綂必能光啟周道以伯荆<lb/>
蠻則大業用康多難不作闔閭安得謀於窟室專諸何<lb/>
所施其匕首嗚呼全身不顧其業專讓不奪其志所去<lb/>
者忠所存者節善自牧矣謂先君何與其觀變周樂慮<lb/>
<pb n="KR4h0132_WYG_398-23b"/>
危戚鐘曷若以蕭牆為心社稷是恤復命哭墓哀死事<lb/>
生孰與先釁而動治其未亂棄室以表義挂劒以明信<lb/>
孰與奉君父之命慰神祗之心則獨守純白不義於嗣<lb/>
是㓗已而遺國也國之覆亡君實階亂且曰非我生亂<lb/>
其孰生之哉其孰生之哉<lb/>
　　鼂錯論<hi>李觀</hi>
觀讀漢史見景帝殺御史大夫鼂錯以姑息吳王濞痛<lb/>
其非罪也故直筆以議按錯潁川人起於諸生事文帝<lb/>
<pb n="KR4h0132_WYG_398-24a"/>
為太常掌故以英詞射策累擢為中大夫及景帝即位<lb/>
極言獻替未嘗不忠於心乃命副丞相錯所以推心不<lb/>
顧思永漢室而患諸侯侈大上書請削其土是用翦其<lb/>
翼而固其本也度錯之志豈有負漢哉原吳濞之反誠<lb/>
有由然間人骨肉而塞小忿自非上逹能不生怨怨端<lb/>
既立臣節安附欲無為逆終不可得已蓋以南方富殖<lb/>
而諸夏初乂狂夫為計料勝一舉遂揺長舌交搆七國<lb/>
借誅錯之名景帝無非常之見而聽亂臣一說乃斬錯<lb/>
<pb n="KR4h0132_WYG_398-24b"/>
不問冀在紓難而七國之兵曽不少减是以察其來不<lb/>
為錯明矣且袁盎與錯宿不相善况景帝豈不知二臣<lb/>
之不叶而聽偏議是為臣報隙也若宗社何及鄧公吳<lb/>
還乃欷歔長悲益為天子之羞爾始髙帝封濞於吳以<lb/>
誡東南之必亂於時豈有錯削地之議蓋天之厯數有<lb/>
理亂也脫使無梁國以絶其道無條侯以耀其武則秦<lb/>
之鹿復駭盎之肉可食初錯介然孤立指畫髙議大臣<lb/>
疾小臣怖人人束約各欲倳刃其父知其必戮也而深<lb/>
<pb n="KR4h0132_WYG_398-25a"/>
病之錯曰所以尊君上安宗廟父曰劉氏安鼂氏危矣<lb/>
吾不忍見禍及先為死矣噫史臣責錯之父不逮趙括<lb/>
母何其鄙也夫趙括持必敗之勢而母言於趙王不可<lb/>
使將及括失律母以先見獲宥鼂錯用至忠之略與必<lb/>
敗之勢異也其父雖懼禍至奈其子所籌國之大事也<lb/>
且使括母言之足稱明婦人也使錯父言之是沮其子<lb/>
為忠也孰可擬議或人有復言錯忠則有矣而智不足<lb/>
愚則不爾夫忠所以補君智所以濟身茍圖濟身則忠<lb/>
<pb n="KR4h0132_WYG_398-25b"/>
有不遂忠有不遂是臣不臣亦何生為賊由袁盎昧在<lb/>
景帝非智之短時不與也古云直木先伐愚智何道哉<lb/>
　　華佗論<hi>劉禹錫</hi>
史稱華佗以恃能厭事為曹公所怒荀文若請曰佗術<lb/>
實工人命繫焉宜議能以宥曹公曰憂天下無此鼠輩<lb/>
耶遂考竟佗至蒼舒病且死見<hi>賢遍切</hi>醫不能生始有悔<lb/>
之之歎嗟乎以操之明略見幾然猶輕殺材能如是文<lb/>
若之智力地望以的然之理攻之然猶不能反其恚執<lb/>
<pb n="KR4h0132_WYG_398-26a"/>
柄者之恚真可畏諸亦可慎諸原夫史氏之書於册也<lb/>
是使後之人寛能者之刑納賢者之論而懲暴者之輕<lb/>
殺故自恃能至有悔悉書焉後之惑者復用是為口實<lb/>
悲哉夫賢能不能無過茍寘於理矣或必有寛之之請<lb/>
彼壬人皆曰憂天下無材耶曽不知悔之日方痛材之<lb/>
不可多也或必有惜之之難彼壬人皆曰譬彼死矣將<lb/>
若何曽不知悔之日方痛生之不可再也可不謂<hi>一作為</hi>
大哀乎夫以佗之不宜殺昭昭然不足言也獨病夫史<lb/>
<pb n="KR4h0132_WYG_398-26b"/>
書之義是將推而廣耳吾觀自曹魏以來執死生之柄<lb/>
者用一恚而殺材能衆矣又焉用書佗之事為嗚呼前<lb/>
事之不㤀期有勸且懲也而暴者復藉口以快意孫權<lb/>
則曰曹孟德殺孔文舉矣孤于虞翻何如而孔融亦以<lb/>
應泰山殺孝亷自譬仲謀近覇者文舉有高名然猶以<lb/>
可懲為故事矧他人哉<lb/>
　　許逺論<hi>韓愈</hi>
李翰所為張廵傳頗詳密然尚恨有闕者不為許逺立<lb/>
<pb n="KR4h0132_WYG_398-27a"/>
傳逺雖材若不及巡者開門延巡位本巡上授之柄而<lb/>
處其下無所疑忌竟與巡俱守死成功名城陷而虜與<lb/>
巡死先後異耳兩家子弟材智下不能通知二賢志以<lb/>
為巡死而逺就虜疑畏死而辭服於賊逺誠畏死何苦<lb/>
守尺寸之地食其所愛之肉以與賊抗而不降乎當其<lb/>
圍守旹外無蚍蜉蟻子之援所欲忠者國與主耳而賊<lb/>
語以國亾主㓕悟之逺見救援不至而賊來益衆必以<lb/>
其言為信外無待而猶守死人相食且盡雖愚人亦能<lb/>
<pb n="KR4h0132_WYG_398-27b"/>
數日而知死處矣逺之不畏死亦明矣烏有城壊而其<lb/>
徒俱死獨䝉愧恥求活雖至愚者不忍為嗚呼而謂逺<lb/>
之賢而為之耶説者又謂逺與巡分城而守而城之壊<lb/>
自逺所分始以此詬逺此又與兒童之見無異人之將<lb/>
死其臟腑必有先受其病者引繩而絶之其絶必有處<lb/>
觀者見其然從而尤之其亦不逹於理矣小人之好議<lb/>
論不樂成人之美如是哉如巡遠之所成就如此卓卓<lb/>
猶不得免其它則又何說當二公之初守也寧能知人<lb/>
<pb n="KR4h0132_WYG_398-28a"/>
之卒不救棄城而逆遁茍此不能守雖避之他處何益<lb/>
及其亡救而且窮也將其創殘餓羸之餘雖欲去必不<lb/>
達二公之賢其講之精矣守一城捍天下以千百就盡<lb/>
之卒戰百萬日滋之師蔽遮江淮阻遏其勢天下之不<lb/>
亾其誰之功也當是時棄城而圖存者不可一二數擅<lb/>
强兵坐而觀者相環也不追議此而責二公以死守亦<lb/>
見其自比於逆亂設淫辭而助之攻也<lb/>
　　張辟疆論<hi>李徳裕</hi>
<pb n="KR4h0132_WYG_398-28b"/>
揚子美辟疆之覺陳平非也若以童子膚敏善揣吕氏<lb/>
之情竒之可也若以反道合權以安社稷不其悖哉授<lb/>
兵産禄幾危劉氏皆因辟疆啟之向使留侯尚存必執<lb/>
戈逐之將為戮矣觀高祖遺言吕后制其大事可謂謀<lb/>
無遺策矣以王陵有廷諍之節置以為相謂周勃堪寄<lb/>
托之任令本兵柄况外有齊楚淮南磐石之固内有朱<lb/>
虚東牟肺腑之親是時産禄皆匹夫耳吕后雖心不在<lb/>
哀將相何至危懼必當憂傷不食自促其夀豈能為將<lb/>
<pb n="KR4h0132_WYG_398-29a"/>
相之害哉高祖曰非劉氏而王者天下共擊之此慮屬<lb/>
吕宗矣何可背之厥後稱制八年産禄之封殖固矣若<lb/>
平勃二人溘先朝露則劉氏之業必歸吕宗及吕后之<lb/>
殁刼酈商以紿吕禄計亦窘矣周勃雖入北軍尚不敢<lb/>
言誅諸吕豈不艱哉賴産禄皆徒𨽻之人非英傑之士<lb/>
儻才出於世豈受其紿說哉與其圖之於難豈若置之<lb/>
於易繇是而言平勃用辟疆之計斯為謬矣留侯破産<lb/>
以報韓結客以阻秦招四皓以安太子所為必仗義居<lb/>
<pb n="KR4h0132_WYG_398-29b"/>
正繇此知不尚權譎明矣<lb/>
　　袁盎以周勃為功臣論<hi>李徳裕</hi>
袁盎對文帝曰綘侯所謂功臣非社稷臣夫社稷臣者<lb/>
主在與在主亡與亡盎見勃自徳其功有以激之也非<lb/>
至理篤論此言足以惑文帝聰明傷仁厚之政俾其君<lb/>
有薄宗臣之意竟使周勃大功皆棄非罪見疑可為長<lb/>
歎息也當吕后之世惠帝已殂少帝非劉氏陳平用辟<lb/>
疆之計權王産禄綘侯若不與之同心而制其兵柄必<lb/>
<pb n="KR4h0132_WYG_398-30a"/>
繇此而階亂矣劉氏安危未可知也<hi>盎曰諸吕用事擅相王太尉本兵柄</hi>
<hi>弗能止也</hi>然磨而不磷湼而不淄未嘗不心存社稷志在劉<lb/>
氏外雖順遜内守忠貞得不謂之社稷臣乎其後綘侯<lb/>
繫累室盎雖明其無罪所謂陷至死地而後生之徒有<lb/>
救焚之力且非曲突之義揚子稱盎忠不足而談有餘<lb/>
斯言當矣善哉賈生之說喻堂陛之峻高者難攀卑者<lb/>
易陵文帝感悟養臣下有節有以見賢人用心致君精<lb/>
識若袁公者難與並為仁矣盎惟有正慎夫人席塞梁<lb/>
<pb n="KR4h0132_WYG_398-30b"/>
王求嗣此二事守正不撓忠於守奉害錯之罪虐貫神<lb/>
明安陵之禍知天道不昧矣<lb/>
　　張禹論<hi>李徳裕</hi>
夫社稷之計安危之機人君不能獨斷者必啟於所敬<lb/>
之臣然臣有忠邪時有險易交有淺深義有厚薄范雎<lb/>
山東之匹夫也入虎狼之秦履不測之險可謂交疎義<lb/>
薄矣而能尊昭王去穰侯開秦覇業之基以安固後嗣<lb/>
可謂忠於昭王矣夫能獨斷者英主也古人言謀之欲<lb/>
<pb n="KR4h0132_WYG_398-31a"/>
多斷之在獨蓋為此矣天有震雷之怒龍有逆鱗之恨<lb/>
所以人君在於能斷耳然親戚之際恩義之重斷之於<lb/>
已可也張敞所謂明詔以恩不聽羣臣以義固爭而後<lb/>
許而令明詔自親其文非策之得也漢文帝誅薄昭斷<lb/>
則明矣於義則未安也周宣餞申伯有孔碩之詩秦康<lb/>
送文公興如存之感况太后尚存惟一弟薄昭斷之不<lb/>
疑非所以慰母氏之心也漢成帝車馬至張禹第辟左<lb/>
右親問禹以天變禹以年老子弱與曲陽有隙乃言新<lb/>
<pb n="KR4h0132_WYG_398-31b"/>
學小生亂道誤人主宜無信用帝雅信愛禹繇此不疑<lb/>
王氏致漢室之亡成王莽之簒皆因禹而發可謂漢之<lb/>
賊也國之妖也雖蛇鬬於鄭鷁退於宋妖不甚於禹矣<lb/>
朱雲欲以上方斬馬劒斷佞臣頭斯言當矣後代有類<lb/>
於此者其臣可以范雎為師表張禹為鑒戒<lb/>
　　春秋無賢臣論<hi>孫郃</hi>
春秋列國周之諸侯受周之封分為五等五等之下臣<lb/>
為陪臣陪臣於諸侯君父也諸侯於周王亦君父也陪<lb/>
<pb n="KR4h0132_WYG_398-32a"/>
臣於周義猶大父也夫為子之道孝於父者必欲父孝<lb/>
於祖陪臣忠於諸侯者必欲諸侯忠於天子則忠孝兩<lb/>
全康乂天下今春秋陪臣張公室侵王室弱周以强諸<lb/>
侯是弱祖而强父佐諸侯而敵周是佐父而敵祖遺祖<lb/>
之怨成父之逆惡莫大焉言之於臣則非忠語之於子<lb/>
則非孝論之於道則傷義推之於情則辜恩有難僕曰<lb/>
春秋豈乏賢者子謂之無激之耶鮮之耶奈乎孔門何<lb/>
曰孔門仕者鮮又家臣耳子不讀聖賢書乎易云屯其<lb/>
<pb n="KR4h0132_WYG_398-32b"/>
膏小貞吉大貞凶春秋之大夫小貞耳盍以大貞取之<lb/>
以王道取五霸猶罪人<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百九十八<lb/>
</p>
<p>
</p>
  </div>
</body>
</text>
</TEI>
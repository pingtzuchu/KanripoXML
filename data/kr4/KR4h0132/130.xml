<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三十</head> <lb/>
    <p>
<pb n="KR4h0132_WYG_130-1a"/>
欽定四庫全書<lb/>
　文章辨體彚選巻一百三十<lb/>
　　　　　　　　　　　　明　賀復徵　編<lb/>
表六<lb/>
　　進大明律表<hi>明宋濂</hi>
臣聞天生蒸民不能無欲欲動情勝詭僞日滋强暴縱<lb/>
其侵陵柔懦無以自立故聖人者出因時制治設刑憲<lb/>
以爲之防欲使惡者知懼而善者獲寧傳所謂獄者萬<lb/>
<pb n="KR4h0132_WYG_130-1b"/>
民之命所以禁暴止邪養育羣生者也譬諸禾黍必刈<lb/>
稂莠而後苖始茂方於白粲必去砂礫而後食可飡茍<lb/>
梗化敗俗之徒不有以誅之雖堯舜不能以爲治夫自<lb/>
軒轅以來代有刑官而五刑之法漸著其詳弗可復知<lb/>
逮魏文侯師於李悝始采諸國刑典造法經六篇漢蕭<lb/>
何加以三篇通號九章曹魏劉那又衍漢律爲十二篇<lb/>
晉賈充又參魏律爲二十篇唐長孫無忌等又取漢魏<lb/>
晉三家擇可行者定爲十二篇大槩皆以九章爲宗厯<lb/>
<pb n="KR4h0132_WYG_130-2a"/>
代之律至於唐亦可謂集厥大成矣洪惟皇帝陛下受<lb/>
億君師之命登大寳位保乂臣民孳孳弗怠其訓廸羣<lb/>
臣諄復數千言惟恐其有犯慈愛仁厚之意每見於言<lb/>
外是大舜惟刑之恤之義也矜閔愚民無知陷於罪戾<lb/>
法司奏讞輙惻然弗寧多所寛宥是神禹見辜而泣之<lb/>
心也惟貪墨之吏承踵元弊不異白粲中之砂礫禾黍<lb/>
中之稂莠也乃不得已假峻法以繩之是以臨御以來<lb/>
屢詔大臣更定新律至五六而弗倦者凡欲生斯民也<lb/>
<pb n="KR4h0132_WYG_130-2b"/>
今又特勅刑部尚書劉惟謙重㑹衆律以恊厥中而近<lb/>
代比例之繁姦吏可資爲出入者咸痛革之每一篇成<lb/>
輙繕書上奏掲於西廡之璧親御翰墨爲之裁定由是<lb/>
仰見陛下仁民愛物之心與虞夏帝王同一哀矜也易<lb/>
曰山上有火旅君子以明慎用刑而不留獄言獄不可<lb/>
不謹也書曰刑期於無刑言辟以止辟而民自不敢犯<lb/>
也陛下聖慮淵深上稽天理下揆人情成此百代之凖<lb/>
繩實有易書之奥㫖行見好生之德洽於民心凡日月<lb/>
<pb n="KR4h0132_WYG_130-3a"/>
所照霜露所墜有血氣者莫不上承神化改過遷善而<lb/>
悉臻雍熈之治矣何其盛哉臣惟謙以洪武六年冬十<lb/>
一月受詔明年二月書成篇目一凖之於唐曰名例曰<lb/>
衛禁曰職制曰户婚曰廐庫曰擅興曰賊盗曰鬬訟曰<lb/>
詐僞曰雜律曰捕亡曰斷獄采用已頒舊律二百八十<lb/>
八條續律百二十八條舊令改律三十六條因事制律<lb/>
三十一條掇唐律以補遺一百二十三條合六百有六<lb/>
分爲三十巻其間或損或益或仍其舊務合重輕之宜<lb/>
<pb n="KR4h0132_WYG_130-3b"/>
謹奉表<lb/>
　　謝恩表<hi>劉基</hi>
伏以出草萊而遇真主受榮寵而歸故鄉此人人之所<lb/>
願欲而不可得者也中謝欽惟皇帝陛下以聖神文武<lb/>
之姿提一旅之衆龍興淮甸掃除羣雄不數年間遂定<lb/>
中原奄有四海神謨廟斷悉出聖衷舜禹以來未之有<lb/>
也臣基一介愚庸生長南裔踈拙無似其能識主於未<lb/>
發之先者亦猶巢鵲之知太嵗園葵之企太陽以管窺<lb/>
<pb n="KR4h0132_WYG_130-4a"/>
天偶見於此非臣之知有過於人也至於仰觀乾象言<lb/>
或有驗者是乃天以大命授之陛下若有鬼神隂誘臣<lb/>
衷開導使言非臣念慮所能及也聖德廣大不遺葑菲<lb/>
逺法唐虞功疑惟重之典錫臣以封爵賜臣以實禄俾<lb/>
臣囘還故鄉受榮寵以終其天年臣竊自揆何修而膺<lb/>
此犬馬㣲忱惟増愧懼已於洪武四年二月初四日到<lb/>
家謹遣長男璉捧表詣闕拜謝聖恩臣基無任激切屏<lb/>
營之至謹奉表稱謝以聞<lb/>
<pb n="KR4h0132_WYG_130-4b"/>
　　進五經四書性理大全表<hi>胡廣</hi>
伏以六經之道昭如日星經緯乎天地貫徹乎古今放<lb/>
之則彌六合巻之則退藏於宻用之於身而身修行之<lb/>
於家而家齊推之於國而國治施之於天下而天下平<lb/>
蓋世必窮經而後道明未有舍經而能治理者也是以<lb/>
聖王垂憲必資道以開人賢哲肇基必稽古以作範故<lb/>
伏羲則河圖而演畫大禹因洛書而錫疇孔子刪詩書<lb/>
修春秋寓一王之法周公陳王業制禮樂𢎞百世之規<lb/>
<pb n="KR4h0132_WYG_130-5a"/>
況乎精一執中之傳尤重丁寧告戒之㫖如斯顯迹昭<lb/>
然可觀自王道既衰異説蠭起燔烈秦火之餘穿鑿漢<lb/>
儒之弊其間存者不絶如絲莫能究其㫖歸一切趨於<lb/>
茍且夤縁故習鮮克正之於乎聖人之道不行而百世<lb/>
無善治聖人之學不傳而千載無真儒遂令往轍之難<lb/>
尋益發前修之永嘆夫否必有泰晦必有明繇夫濓洛<lb/>
闗閩之學興而後堯舜禹湯之道著悉掃蓁蕪之弊大<lb/>
開正學之宗不幸屢扼狂言既揚復抑又因循數百年<lb/>
<pb n="KR4h0132_WYG_130-5b"/>
之間卒莫能㑹其説於一蓋必有待於今日者矣天啟<lb/>
聖明誕膺景運我太祖髙皇帝天縱之聖以武功定天<lb/>
下以文教興太平首建學校頒賜書籍作養人才茂隆<lb/>
政治四海外内翕然同風欽惟皇帝陛下文武聖神聰<lb/>
明睿知纘成大統紹述鴻勲成功盛德雖三皇而無以<lb/>
加事業文章與二儀而同其大治已至而猶以爲未至<lb/>
功已成而猶以爲未成體道謙冲遊心髙逺乃者渙啟<lb/>
宸斷修輯六經恢拓道統之源流大振斯文之委靡發<lb/>
<pb n="KR4h0132_WYG_130-6a"/>
揮幽賾鉤纂精𤣥愽采先儒之格言以爲前聖之輔翼<lb/>
合衆塗於一軌㑹萬理於一原地負海㴠天清日曒以<lb/>
是而興教化以是而正人心使夫巳斷不續之墜緒復<lb/>
屬而復聨已晦不明之微藴復彰而復著肇建自古所<lb/>
無之制作纉述自古所無之事功非惟備講於經筵實<lb/>
欲頒布於天下俾人皆由於正路而學不惑於他岐家<lb/>
孔孟而户程朱必獲真儒之用佩道徳而服仁義咸趨<lb/>
聖域之歸頓囬太古之淳風一洗相沿之陋習煥然極<lb/>
<pb n="KR4h0132_WYG_130-6b"/>
備猗歟盛哉竊嘗觀之周衰道廢汲汲皇皇以斯道維<lb/>
持世教者惟師儒君子而已未有大有爲之君能倡明<lb/>
六經之道紹承先聖之統如今日者此皇帝陛下所以<lb/>
卓冠百王超軼千古者也臣廣等幸逢熈洽之時謬忝<lb/>
校劘之任每受成於指教亦何假於施爲樂覩就編豈<lb/>
勝歡慶尊所聞行所知求不負於教育正其誼明其道<lb/>
期補報於昇平<lb/>
　　進千家姓表<hi>吳沉</hi>
<pb n="KR4h0132_WYG_130-7a"/>
臣沉等言臣聞古者天子建德因生賜姓胙土命氏此<lb/>
姓氏所由興也三代以前有姓以别婚姻氏以辨貴賤<lb/>
所由來尚矣三代以後姓氏寖廣推原其始有以帝王<lb/>
名號爲氏者有以王父字爲氏者有以所生之土爲氏<lb/>
者有以官有以爵及諡爲氏者有以所封之國若邑若<lb/>
鄉若亭爲氏者有以技以物爲氏者故往往姓同而氏<lb/>
則分年代既逺族類益繁於是以氏爲姓而索之族矣<lb/>
厯漢唐宋元生齒之盛華夷之混又有以部落爲姓者<lb/>
<pb n="KR4h0132_WYG_130-7b"/>
有因功賜姓者有因過因事因刑改姓者有避諱避仇<lb/>
避難避嫌改姓者有慕前賢名字冒姓者有音訛及音<lb/>
同文異或文同音異轉姓者有省文省言轉姓者其區<lb/>
分類别不可勝紀前代雖有氏族志等書流行於世類<lb/>
皆蒐羅未盡互有詳畧識者病之恭惟皇帝陛下誕膺<lb/>
天命混一區宇車書萬里薄海内外遐陬僻壤咸沾沐<lb/>
聖化安土樂生黎庶阜蕃又非前代之比臣等謹稽諸<lb/>
史諜質之圖籍旁捜愽采類萃成篇約爲韻語凡爲姓<lb/>
<pb n="KR4h0132_WYG_130-8a"/>
一千九百六十有八名曰千家姓繕寫呈上極慚膚淺<lb/>
未能悉備萬幾之暇得賜覽觀刋布四方以便初學習<lb/>
讀天下之人有以知聖朝土地廣大人民衆盛恩德深<lb/>
厚而思各保其族於悠久以同躋仁夀之鄉也<lb/>
　　陳情表<hi>簡祖英</hi>
臣祖英九嵗失怙惟慈親鞠育逮長知訓冀或用世以<lb/>
酬罔極臣之志也向叨食元禄爲何左丞參佐適值三<lb/>
山强冦剽掠廣城一門妻女死節五人而老母陳氏爲<lb/>
<pb n="KR4h0132_WYG_130-8b"/>
所拘囚臣祖英隠忍不能即死其有愧石苞狥國也多<lb/>
矣兹遇聖朝維新征討不服率土效順咸䝉嘉休乃者<lb/>
三山逆㓂悉嬰鐵鎻臣母得以生還雖臣祖英不孝之<lb/>
罪固所難逃而得以展區區烏哺情私者陛下之賜也<lb/>
臣母子離散復完白骨復肉銘感聖德徹於肝肺雖九<lb/>
死其能報邪陛下又復甄録寄以民社此正臣殞首效<lb/>
命之秋也而臣俛顧自慙不敢拜命者以罪戾已深不<lb/>
宜職在民牧欽惟聖朝以孝道治天下禄秩不容及不<lb/>
<pb n="KR4h0132_WYG_130-9a"/>
孝之徒以仁心懷逺人匹夫無有不獲之願況臣事元<lb/>
朝叨爲元臣幸已逃誅母年逾耄孤苦特甚尤宜惻怛<lb/>
而欽恤者也伏望聖慈收囬成命矜其愛日之短俾遂<lb/>
歸飬之圖則母子拭目清平謳歌德澤爲賜多矣今臣<lb/>
年四十有九老母年八十有一鶴髪垂堂西山之日已<lb/>
薄棄親赴任不孝之罪彌深茍違親而事主陛下安所<lb/>
用之果盡奉歡之期然後復求仕進以盡忠罄節非惟<lb/>
遂人子之私亦聖朝孝理之道也<lb/>
<pb n="KR4h0132_WYG_130-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百三十<lb/>
</p>
<p>
</p>
  </div>
</body>
</text>
</TEI>
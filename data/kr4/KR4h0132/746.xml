<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百四十六</head> <lb/>
    <p>
<pb n="KR4h0132_WYG_746-1a"/>
欽定四庫全書<lb/>
　文章辨體彚選巻七百四十六<lb/>
　　　　　　　　　　　　明　賀復徵　編<lb/>
弔文三<lb/>
　　弔茂陵文<hi>明方孝孺</hi>
祗明祀而言旋兮指槐里以西征停䇿憇于道傍兮覩<lb/>
高丘之崢嶸即故老而訊之兮惟漢武皇之茂陵整冠<lb/>
裳而疾趍兮踏遺廟以屏營凄風起于叢棘兮鼪鼯嘯<lb/>
<pb n="KR4h0132_WYG_746-1b"/>
于幽塋慨雄心之靡託兮悲曼志之無成惟君皇之御<lb/>
極兮遘炎靈之方熾陋堯禹為未足遵兮卑祖武而弗<lb/>
肯繼内瘠民以自殖兮外震威乎遐裔騁車轍于八荒<lb/>
兮候神人于海澨建千門與萬户兮殫土木之奢麗希<lb/>
軒轅之騰化兮永傲睨乎斯世何盛業之易隳兮洪謨<lb/>
鬱而難宣雖暫弱乎戎敵兮生民疲弊而不痊奇禍機<lb/>
于巫蠱兮妃𦙍丁毒而啣寃諒逞心于屠滅兮抑天道<lb/>
之致然闢土疆之宏廓兮曽𤣥宮之莫固赫兵革之繁<lb/>
<pb n="KR4h0132_WYG_746-2a"/>
庶兮委守衛於草露城闕之崇敞兮求斷礎而無所後<lb/>
宮之韶冶兮僅或傳其塚墓像祈連以旌武兮想壯魄<lb/>
之已腐嗚呼哀哉形必有盡兮孰不有亡匪君皇之獨<lb/>
然兮尚奚為隱憫而迴遑惟祈生之已甚兮惑妖誕而<lb/>
過望謂長年而卒老死兮斯足垂戒于昬荒明固有所不<lb/>
達兮智固有所短偉才畧之英邁兮哲與愚其相半賴<lb/>
表聖而黜邪兮兼善悔而能斷雖人恫而財竭兮終克<lb/>
免乎危亂悼往者之無知兮尚來者之可諫感盛衰之<lb/>
<pb n="KR4h0132_WYG_746-2b"/>
相襲兮仰昊天而永嘆<lb/>
　　弔張巡文<hi>張鰲山</hi>
粤李唐之中葉兮撫盈成之懿治勵初志於開元兮庶<lb/>
幾乎貞觀之際何昊天之棄我兮生尤物以作孽穢匿<lb/>
閨閫兮嬖彼戎羯藴蝗蠧于赤心兮甘與處而不能舍<lb/>
<hi>叶</hi>既失伍而遁辟兮聞忠言而齎怒震鼙鼓於漁陽兮<lb/>
環郡邑而瓦解捧圖地甘心於敵兮曽無一人之慷慨<lb/>
龍矯矯而西御兮雲依依其何從方先生之令于眞源<lb/>
<pb n="KR4h0132_WYG_746-3a"/>
兮抗悖逆之予攻齎忠義以適睢陽兮悼綱常之不立<lb/>
惟辱與死之吾分兮明吾心之靡忒嗚呼哀哉百川潰<lb/>
溢兮軀以防之大厦傾危兮一木圖支激寡以抗衆兮<lb/>
恃忠義以為櫓驅羸以威勁兮匪血氣之為武餉餽弗<lb/>
繼兮烹及鎧弩孱稚易食兮寜幼艾之足怙豈孤墉之<lb/>
徒存兮實江淮之所仗匪能官以自要兮痛元首之多<lb/>
恙力既竭而莫支兮蝘蜓升而蛟踣望西風以下拜兮<lb/>
誓為厲鬼以殱冦悲風橫來兮苦霧四塞飛義血於霜<lb/>
<pb n="KR4h0132_WYG_746-3b"/>
硎兮液野草其成碧魂激烈其未亡兮白日慘而聲咽<lb/>
阻不可撲之虐焰兮疇宣其力瞻中興之財用兮孰闡<lb/>
其業士固死之為忠兮徒死者特以成名身既殺而事<lb/>
以成兮等死亦有重輕吁嗟乎今之人兮畏䑕如虎歎<lb/>
祿食之不厚兮孰與折衝而禦侮顧衷腸之勃鬱兮懷<lb/>
壯節其如覩恨養士之靡效兮弔先生于千古<lb/>
　　弔岳武穆王文<hi>張邦竒</hi>
遡大江而西征兮載馳瞻乎上遊登崇宮之奕奕兮忽<lb/>
<pb n="KR4h0132_WYG_746-4a"/>
予涕之橫流凌蒼霄之氷蘗兮孰嚴霜之能摧厲高秋<lb/>
之鷙翰兮為鸒鳩之所裁悲自古之藎臣兮未有如夫<lb/>
子之寃抑既皇天之表此心兮芳烈烈其焉極䑕惴慄<lb/>
以營腹兮吾未知其樂也舍義命而不渝兮固夫子之<lb/>
覺也以七尺之微軀兮而扶綱常於萬古相民生之攸<lb/>
厝兮將舍此其焉所嗚呼悲哉孰生非其父母兮而忍<lb/>
自投身於穢也媮旦夕以茍容兮貽子孫之累也紛詬<lb/>
詈之莫辭兮懷生死之媿也殷宇宙之羣動兮與化去<lb/>
<pb n="KR4h0132_WYG_746-4b"/>
之紛紛惟忠烈之不亡兮人今如見其精魂揆帝命之<lb/>
孔晰兮慨人生之多䝉獨徘徊以瞻眺兮搆予思之無<lb/>
窮<lb/>
　　弔李黙菴先生文<hi>何景明</hi>
嗚呼古人言感恩易爾知已難也景明于公所以慟悼<lb/>
吁涕不能自已者匪徒感恩重知已之難也夫景明昔<lb/>
寓于公是時有毛夫人也公執詩書毛夫人執燈燭晝<lb/>
夜課景明誦讀居也視衣食還也饋車馬此豈不有父<lb/>
<pb n="KR4h0132_WYG_746-5a"/>
母恩耶是時景明幼孺非有能知也公以成人禮之又<lb/>
日察其言動中善者稱于人其所望見又皆可以施之<lb/>
天下百世者不以時世富幸榮慕也公嘗盛衣冠入召<lb/>
景明語毛夫人在傍公謂曰汝視予貴邪他日是子所<lb/>
貴者奚翅予邪然我所重望者匪為能貴已也嗚呼古<lb/>
人謂知已有若此邪白首握手終日語心而不知者何<lb/>
可勝道邪古人曰無德不報又曰為知已者死今公逝<lb/>
矣毛夫人又先亡矣景明雖欲報而死也無日矣他日<lb/>
<pb n="KR4h0132_WYG_746-5b"/>
縱有能施于汝佐諸子然二尊人又安能知邪矧汝佐<lb/>
諸子又能自大予又安能有施也雖然公所望見予者<lb/>
豈在報邪在望見景明之自能就立爾今雖能取一第<lb/>
為一官使公及見然所自就立者也弗若公所望見者<lb/>
也即他日又有能自就立公又安能知邪矧景明寡昧<lb/>
弗達所自就立欲大于往日如公所望見者又安能有<lb/>
也嗚呼已矣何以酬公之德而副公之知邪山川伊阻<lb/>
不能棄官赴公䘮執紖道軛我懷之悲惟公有靈鑒之<lb/>
<pb n="KR4h0132_WYG_746-6a"/>
已矣嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_746-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百四十六<lb/>
<pb n="KR4h0132_WYG_746-7a"/>
欽定四庫全書<lb/>
　文章辨體彚選巻七百四十六<lb/>
　　　　　　　　　　　　明　賀復徵　編<lb/>
弔文三<lb/>
　　弔茂陵文<hi>明方孝孺</hi>
祗明祀而言旋兮指槐里以西征停䇿憇于道傍兮覩<lb/>
高丘之崢嶸即故老而訊之兮惟漢武皇之茂陵整冠<lb/>
裳而疾趍兮踏遺廟以屏營凄風起于叢棘兮鼪鼯嘯<lb/>
<pb n="KR4h0132_WYG_746-7b"/>
于幽塋慨雄心之靡託兮悲曼志之無成惟君皇之御<lb/>
極兮遘炎靈之方熾陋堯禹為未足遵兮卑祖武而弗<lb/>
肯繼内瘠民以自殖兮外震威乎遐裔騁車轍于八荒<lb/>
兮候神人于海澨建千門與萬户兮殫土木之奢麗希<lb/>
軒轅之騰化兮永傲睨乎斯世何盛業之易隳兮洪謨<lb/>
鬱而難宣雖暫弱乎戎敵兮生民疲弊而不痊奇禍機<lb/>
于巫蠱兮妃𦙍丁毒而啣寃諒逞心于屠滅兮抑天道<lb/>
之致然闢土疆之宏廓兮曽𤣥宮之莫固赫兵革之繁<lb/>
<pb n="KR4h0132_WYG_746-8a"/>
庶兮委守衛於草露城闕之崇敞兮求斷礎而無所後<lb/>
宮之韶冶兮僅或傳其塚墓像祈連以旌武兮想壯魄<lb/>
之已腐嗚呼哀哉形必有盡兮孰不有亡匪君皇之獨<lb/>
然兮尚奚為隱憫而迴遑惟祈生之已甚兮惑妖誕而<lb/>
過望謂長年而卒老死兮斯足垂戒于昬荒明固有所不<lb/>
達兮智固有所短偉才畧之英邁兮哲與愚其相半賴<lb/>
表聖而黜邪兮兼善悔而能斷雖人恫而財竭兮終克<lb/>
免乎危亂悼往者之無知兮尚來者之可諫感盛衰之<lb/>
<pb n="KR4h0132_WYG_746-8b"/>
相襲兮仰昊天而永嘆<lb/>
　　弔張巡文<hi>張鰲山</hi>
粤李唐之中葉兮撫盈成之懿治勵初志於開元兮庶<lb/>
幾乎貞觀之際何昊天之棄我兮生尤物以作孽穢匿<lb/>
閨閫兮嬖彼戎羯藴蝗蠧于赤心兮甘與處而不能舍<lb/>
<hi>叶</hi>既失伍而遁辟兮聞忠言而齎怒震鼙鼓於漁陽兮<lb/>
環郡邑而瓦解捧圖地甘心於敵兮曽無一人之慷慨<lb/>
龍矯矯而西御兮雲依依其何從方先生之令于眞源<lb/>
<pb n="KR4h0132_WYG_746-9a"/>
兮抗悖逆之予攻齎忠義以適睢陽兮悼綱常之不立<lb/>
惟辱與死之吾分兮明吾心之靡忒嗚呼哀哉百川潰<lb/>
溢兮軀以防之大厦傾危兮一木圖支激寡以抗衆兮<lb/>
恃忠義以為櫓驅羸以威勁兮匪血氣之為武餉餽弗<lb/>
繼兮烹及鎧弩孱稚易食兮寜幼艾之足怙豈孤墉之<lb/>
徒存兮實江淮之所仗匪能官以自要兮痛元首之多<lb/>
恙力既竭而莫支兮蝘蜓升而蛟踣望西風以下拜兮<lb/>
誓為厲鬼以殱冦悲風橫來兮苦霧四塞飛義血於霜<lb/>
<pb n="KR4h0132_WYG_746-9b"/>
硎兮液野草其成碧魂激烈其未亡兮白日慘而聲咽<lb/>
阻不可撲之虐焰兮疇宣其力瞻中興之財用兮孰闡<lb/>
其業士固死之為忠兮徒死者特以成名身既殺而事<lb/>
以成兮等死亦有重輕吁嗟乎今之人兮畏䑕如虎歎<lb/>
祿食之不厚兮孰與折衝而禦侮顧衷腸之勃鬱兮懷<lb/>
壯節其如覩恨養士之靡效兮弔先生于千古<lb/>
　　弔岳武穆王文<hi>張邦竒</hi>
遡大江而西征兮載馳瞻乎上遊登崇宮之奕奕兮忽<lb/>
<pb n="KR4h0132_WYG_746-10a"/>
予涕之橫流凌蒼霄之氷蘗兮孰嚴霜之能摧厲高秋<lb/>
之鷙翰兮為鸒鳩之所裁悲自古之藎臣兮未有如夫<lb/>
子之寃抑既皇天之表此心兮芳烈烈其焉極䑕惴慄<lb/>
以營腹兮吾未知其樂也舍義命而不渝兮固夫子之<lb/>
覺也以七尺之微軀兮而扶綱常於萬古相民生之攸<lb/>
厝兮將舍此其焉所嗚呼悲哉孰生非其父母兮而忍<lb/>
自投身於穢也媮旦夕以茍容兮貽子孫之累也紛詬<lb/>
詈之莫辭兮懷生死之媿也殷宇宙之羣動兮與化去<lb/>
<pb n="KR4h0132_WYG_746-10b"/>
之紛紛惟忠烈之不亡兮人今如見其精魂揆帝命之<lb/>
孔晰兮慨人生之多䝉獨徘徊以瞻眺兮搆予思之無<lb/>
窮<lb/>
　　弔李黙菴先生文<hi>何景明</hi>
嗚呼古人言感恩易爾知已難也景明于公所以慟悼<lb/>
吁涕不能自已者匪徒感恩重知已之難也夫景明昔<lb/>
寓于公是時有毛夫人也公執詩書毛夫人執燈燭晝<lb/>
夜課景明誦讀居也視衣食還也饋車馬此豈不有父<lb/>
<pb n="KR4h0132_WYG_746-11a"/>
母恩耶是時景明幼孺非有能知也公以成人禮之又<lb/>
日察其言動中善者稱于人其所望見又皆可以施之<lb/>
天下百世者不以時世富幸榮慕也公嘗盛衣冠入召<lb/>
景明語毛夫人在傍公謂曰汝視予貴邪他日是子所<lb/>
貴者奚翅予邪然我所重望者匪為能貴已也嗚呼古<lb/>
人謂知已有若此邪白首握手終日語心而不知者何<lb/>
可勝道邪古人曰無德不報又曰為知已者死今公逝<lb/>
矣毛夫人又先亡矣景明雖欲報而死也無日矣他日<lb/>
<pb n="KR4h0132_WYG_746-11b"/>
縱有能施于汝佐諸子然二尊人又安能知邪矧汝佐<lb/>
諸子又能自大予又安能有施也雖然公所望見予者<lb/>
豈在報邪在望見景明之自能就立爾今雖能取一第<lb/>
為一官使公及見然所自就立者也弗若公所望見者<lb/>
也即他日又有能自就立公又安能知邪矧景明寡昧<lb/>
弗達所自就立欲大于往日如公所望見者又安能有<lb/>
也嗚呼已矣何以酬公之德而副公之知邪山川伊阻<lb/>
不能棄官赴公䘮執紖道軛我懷之悲惟公有靈鑒之<lb/>
<pb n="KR4h0132_WYG_746-12a"/>
已矣嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_746-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百四十六<lb/>
</p>
<p>
</p>
  </div>
</body>
</text>
</TEI>
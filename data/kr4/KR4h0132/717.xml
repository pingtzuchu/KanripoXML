<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百十七</head> <lb/>
    <p>
<pb n="KR4h0132_WYG_717-1a"/>
欽定四庫全書<lb/>
　文章辨體彚選巻七百十七<lb/>
　　　　　　　　　　　　明　賀復徵　編<lb/>
墓誌銘二十<lb/>
　　王淑人墓誌銘<hi>明崔銑</hi>
太史氏曰春秋常事不書禮内言不出閨門之事君子<lb/>
自考其徳者也前史言列女者或以辯言或以書史文<lb/>
字廣獵聞異而不知其長亂李勲部曰予姻陳都指揮<lb/>
<pb n="KR4h0132_WYG_717-1b"/>
紀長厚人也君繼妻王淑人宫女也事太皇太后上即<lb/>
位放宫女千人淑人歸陳君當是時陳君有父老矣有<lb/>
三弟有室矣有子一女二㓜矣淑人咸冝之蔑有間言<lb/>
陳君無他子淑人每飾少姬令御於陳君姻族貧及有<lb/>
䘮不克襄必告於陳君周之必以厚其自奉尺布以上<lb/>
不輕費也每昕夕侍於陳君所或自奉巾櫛陳君止之<lb/>
曰非缺侍人也淑人曰事夫禮也不可以有人怠今年<lb/>
四十四春秋矣五月十七日以痰疾終陳君䘮之慟李<lb/>
<pb n="KR4h0132_WYG_717-2a"/>
大器曰陳君其非過哀者歟夫殄厥嗣者妬婦也夭厥<lb/>
生者艷婦也廢厥事者慵婦也敗厥禮者驕婦也離厥<lb/>
兄弟者䜛婦也長厥亂者哲婦也䘮厥家族者横婦也<lb/>
故曰婦者家之所由盛衰陳君者兄弟安之姻族賴之<lb/>
多矣其獲助于内者銘曰<lb/>
甲戌維嵗未維月陳率塟妻紙坊側<lb/>
　　工科都給事中李君墓誌銘<hi>羅玘</hi>
𢎞治十一年三月十四日予友工科都給事中李充昭<lb/>
<pb n="KR4h0132_WYG_717-2b"/>
年四十六卒於官前二月二十一日予過其邸扉羃羃<lb/>
四閨中切切作㣲語叩啟之蓬首曵屧面黳喘呷失聲<lb/>
久强瞠語予曰昨趨朝傷甚今逆氣矣又七日過其外<lb/>
直廬𨽻遮入則已鈎幙延頸急湏予入曰已二宿於此<lb/>
可筒酒乎㔄脯乎啖我也覺其神志荒亂急按之其膚<lb/>
如寒氷而爪及其骨予驚而促之歸歸十日又徃候之<lb/>
方以藥汁沃兩股股腫達臍如冒鼔至掠其肱則已如<lb/>
稿木猶掣而諱曰行瘳矣至是日知不可起乃遺書謝<lb/>
<pb n="KR4h0132_WYG_717-3a"/>
父母昆弟無一語及其妻子而逝士大夫徃哭如市明<lb/>
日罷朝聚語者半或曰使夫人無死吾見敝車羸馬以<lb/>
朝者充昭嘗使寜藩卻王金人知之故云或曰使夫人<lb/>
無死吾見慟哭裂麻者充昭居諫垣不欲𤨏𤨏言言必<lb/>
警動當世不然終不言人望之故云下至閭巷小人亦<lb/>
有嘆惜其死之遽者盖其為人沈黙寛裕持重知大體<lb/>
不衒曒曒名是時周王與行臺大臣交惡詔徃訊之予<lb/>
於其行發數難以觀其意曰以宗室尊王以移任處大<lb/>
<pb n="KR4h0132_WYG_717-3b"/>
臣則釋矣既至果然陞工科右給事中又轉左給事中<lb/>
嘗處分畿内籍地戚里大閹歛手割正寂無影響成化<lb/>
末予與之同以進士改庶吉士今致仕吏部尚書公其<lb/>
從伯父也方掌吏權第宅在西長安而充昭顧僦屋極<lb/>
於東委巷中日夕閉其舎兒不使與隣兒接杜其或譸<lb/>
張也人問其故曰吾見富貴盈溢親戚子弟鮮有不同<lb/>
敗覆者後尚書去位完名不汚充昭助之居多平生喜<lb/>
追晦菴書法乆乃逼真尤善為詩多至千餘篇文殺大<lb/>
<pb n="KR4h0132_WYG_717-4a"/>
半焉嘗從容語予曰羅允叔評吾文與子軌語已啞啞<lb/>
笑自負予戯之曰奏議似宣公即當至矣盖知其有待<lb/>
大也孰謂其遽止於是耶充昭諱漢號方塘南昌豐城<lb/>
人曾大父伯行大父端輔太學生父資志封刑科給事<lb/>
中母羅氏封孺人妻張氏子僎徹佀三人僎先三嵗遣<lb/>
歸代養徹以䘮歸癸亥年十一月初七日塟縣治龍窟<lb/>
里之原塟當有銘程正之以狀來督予銘末綴云充昭<lb/>
母娠止八月將疾夢人遺大書曰哭考以今驗之哭考<lb/>
<pb n="KR4h0132_WYG_717-4b"/>
者考哭之也嗚乎哲人死生其果有異哉銘曰<lb/>
家失賢子國失良臣子失嚴父婦失良人嗟乎充昭而<lb/>
反其真<lb/>
　　贈太常少卿謚忠愍楊公墓誌銘<hi>徐階</hi>
公諱繼盛字仲芳别號椒山忠愍者謚也國朝之制非<lb/>
大臣不得與於易名公位下乃得謚者今皇帝御極遡<lb/>
觀化源謂公死諫節甚偉宜尊顯以勵士大夫故奉遺<lb/>
詔贈公太常寺少卿廕子應尾為國子生而特賜今謚<lb/>
<pb n="KR4h0132_WYG_717-5a"/>
其義則取諸危身奉上在國逢難云初公舉嘉靖丁未<lb/>
進士授南京吏部驗封主事師事大司馬苑洛韓公盡<lb/>
通其天文地理大乙壬竒兵陣之學名聲重一時辛亥<lb/>
遷兵部車駕員外郎當是時大將軍仇鸞驕恣然心憚<lb/>
冦欲利啖之以緩兵請與為馬市有成議矣公上疏<lb/>
斥其不可者十辯其説之謬者五鸞因詆公撓邊計惑<lb/>
衆心詔錦衣衛逮公置訊獄具貶狄道典史踰年擢知<lb/>
諸城尋遷南京户部主事又遷刑部員外郎調兵部之<lb/>
<pb n="KR4h0132_WYG_717-5b"/>
武選嘗獨居深念至夜分配張安人問其故公曰吾受<lb/>
上恩思有以報耳安人曰嚴相國方用事此豈君直言<lb/>
時耶公不應而心自計欲報恩其道莫如去姦人使不<lb/>
得亂政遂以癸丑三月疏論少師嚴嵩十罪五姦請召<lb/>
二王問狀公意以嵩在位久其黨與布滿中外上即問<lb/>
必不肯言而今皇帝以明聖在東府冀一召問可盡得<lb/>
其實嵩更借以為䜛詔逮公訊所以引二王者公具對<lb/>
侃侃至斷指出脛不易詞詔杕公百送刑部獄郎史君<lb/>
<pb n="KR4h0132_WYG_717-6a"/>
朝賓議從輕比而其長貳皆嵩黨竟擬公詐傳親王令<lb/>
㫖絞公之將受杖也或遺之蚺蛇膽却不受曰椒山自<lb/>
有膽或謂公勿怕公笑曰豈有怕打楊椒山者及繫刑<lb/>
部創甚吏畏禍莫敢睨公公乃自破甆碗刺右股出血<lb/>
數升已復手小刅割左股去其腐肉旁觀者咸為戰悚<lb/>
公顧自如在獄三年以乙夘十月晦死西市臨刑賦詩<lb/>
云浩氣還太虚丹心照千古平生未報恩留作忠魂補<lb/>
天下相與涕泣傳誦之嗚呼士方平居語及節義徃徃<lb/>
<pb n="KR4h0132_WYG_717-6b"/>
扼腕張眉目自謂能之一旦臨患害僅如毛髮輙心悸<lb/>
色變不敢出一詞或走匿以規茍免有能自奮如其言<lb/>
者寡矣未有蹈必死而不懾者也偶出不意蹈一死及<lb/>
既脱率深自懲創毁方以為圓又或自滿足不復肯為<lb/>
危言正色者有矣未有慷慨激烈赴再死而不顧者也<lb/>
公始忤仇鸞偶不死奔走絶塞間稍稍徵用去訊繫時<lb/>
無㡬痛苦之狀宜猶在心目張安人所以語公與古牛<lb/>
衣之説亦何以異而公不懼不惑卒直諫以殞其生此<lb/>
<pb n="KR4h0132_WYG_717-7a"/>
其視唐子方諸人且猶過之矧世碌碌者耶公死之嵗<lb/>
刑部郎今藩參王世貞為求救於嵩所厚嵩曰行卜之<lb/>
其子世蕃不可而其黨鄢懋卿等亦相與爭曰不殺某<lb/>
所謂養虎自貽患也故公竟死公死而地為震者累年<lb/>
其後給事中今中丞吳君時來刑部主事今中丞張君<lb/>
翀太僕卿董君傳策相繼論嵩嵩又將殺之奏上地忽<lb/>
震先皇帝悟而止由此觀之精誠之至天地且為之動<lb/>
矣嵩業已仇公等其必欲殺公不足怪彼黨嵩者獨何<lb/>
<pb n="KR4h0132_WYG_717-7b"/>
心哉夫其導嵩以殺公恐遺患也然公死七年先皇帝<lb/>
用御史今中丞鄒君應龍言罷嵩政逮世蕃謫戍嶺南<lb/>
又二年御史今中丞林君潤發世蕃逆狀詔棄市籍其<lb/>
家則夫所謂患者果可以計免否也公死時應尾尚㓜<lb/>
藩參君與其友呉君國倫徐君中行宗君臣倡諸縉紳<lb/>
經紀其後事兵部主事今中丞王君遴歸公䘮且以女<lb/>
婚其次子由是諸君者相繼獲罪而藩參家禍尤酷今<lb/>
十有二年公既受恩䘏於朝又以御史郝君杰請建祠<lb/>
<pb n="KR4h0132_WYG_717-8a"/>
保定賜額曰旌忠諸君亦次第登用而嵩之黨則盡已<lb/>
斥逐嗚呼後之欲為君子小人者可以鑑矣公生以正<lb/>
徳丙子五月十七日年僅四十子二長即應尾次曰應<lb/>
箕皆張安人出昔嵗甲辰公領鄉薦卒業國學予時為<lb/>
祭酒竒公文因日進公為講説經義與所以立身事君<lb/>
者公亦不鄙而聼之故予與公相知深公死予悲之倍<lb/>
於衆數謀於中丞王君視諸孤而日跂望於恩䘏之及<lb/>
去年幸聞末議然後所以悲君者獲少紓萬一焉銘曰<lb/>
<pb n="KR4h0132_WYG_717-8b"/>
萬物禀氣以為命公生其中得厥正位卑身仆益自奮<lb/>
君恩必報以死殉人心為憤地為震嵗星一終天乃定<lb/>
羣姦澌滅主明聖易名建祠錫贈廕制詞前後相輝映<lb/>
嗟公一死重孰並我銘掲之為世鏡<lb/>
　　守齋邵先生墓誌銘<hi>徐禎卿</hi>
守齋先生卒之二年其孤天相等奉柩塟於虞山北麓<lb/>
興福寺之南原合其母朱氏之兆門人徐某謹摭其行<lb/>
以誌其墓曰先生少孤而警厲遇弱弟妹輙有條範事<lb/>
<pb n="KR4h0132_WYG_717-9a"/>
有所出不煩於兄而母安之奉母尤謹於禮從聞榮邑<lb/>
理暨聞大理逺明二先生遊習進士業補縣學生試累<lb/>
不利乃棄去教授鄉里時少參章公方伯吕公大理章<lb/>
公逺近延處舘下為弟子師莫不推敬而先生能自重<lb/>
其道罔有下焉晩嵗家居及門者日衆先生嚴督不少<lb/>
弛教且有法故弟子多有造焉性直毅於鄉黨罕游洽<lb/>
然處夫婦間終身驩然無間言先是其配以𢎞治丙辰<lb/>
卒先生哭之哀斂塟以禮越五年而先生疾不起寔辛<lb/>
<pb n="KR4h0132_WYG_717-9b"/>
酉三月甲子也年五十有四塟以癸亥十月四日子男<lb/>
三人曰天相娶嚴氏天賜娶朱氏天挺聘蘇氏孫男二<lb/>
人曰必在必堅先生初諱楫更諱术字時濟别號守齋<lb/>
居士曾祖道貴祖彦臯父惟本母葛氏世常熟人先生<lb/>
蚤事經術晩好以觴咏自娱所著有守齋遺稿某年十<lb/>
三四時嘗從先生授章句義不可以不銘銘曰<lb/>
咀經發文正且博律身以嚴友道樸抱器不達命厄薄<lb/>
教育羣才志孔樂夀不及徳吁可愕澄精歛魂返𤣥壑<lb/>
<pb n="KR4h0132_WYG_717-10a"/>
虞山之隂建新槨既固且祥永焉托<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_717-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百十七<lb/>
<pb n="KR4h0132_WYG_717-11a"/>
欽定四庫全書<lb/>
　文章辨體彚選巻七百十七<lb/>
　　　　　　　　　　　　明　賀復徵　編<lb/>
墓誌銘二十<lb/>
　　王淑人墓誌銘<hi>明崔銑</hi>
太史氏曰春秋常事不書禮内言不出閨門之事君子<lb/>
自考其徳者也前史言列女者或以辯言或以書史文<lb/>
字廣獵聞異而不知其長亂李勲部曰予姻陳都指揮<lb/>
<pb n="KR4h0132_WYG_717-11b"/>
紀長厚人也君繼妻王淑人宫女也事太皇太后上即<lb/>
位放宫女千人淑人歸陳君當是時陳君有父老矣有<lb/>
三弟有室矣有子一女二㓜矣淑人咸冝之蔑有間言<lb/>
陳君無他子淑人每飾少姬令御於陳君姻族貧及有<lb/>
䘮不克襄必告於陳君周之必以厚其自奉尺布以上<lb/>
不輕費也每昕夕侍於陳君所或自奉巾櫛陳君止之<lb/>
曰非缺侍人也淑人曰事夫禮也不可以有人怠今年<lb/>
四十四春秋矣五月十七日以痰疾終陳君䘮之慟李<lb/>
<pb n="KR4h0132_WYG_717-12a"/>
大器曰陳君其非過哀者歟夫殄厥嗣者妬婦也夭厥<lb/>
生者艷婦也廢厥事者慵婦也敗厥禮者驕婦也離厥<lb/>
兄弟者䜛婦也長厥亂者哲婦也䘮厥家族者横婦也<lb/>
故曰婦者家之所由盛衰陳君者兄弟安之姻族賴之<lb/>
多矣其獲助于内者銘曰<lb/>
甲戌維嵗未維月陳率塟妻紙坊側<lb/>
　　工科都給事中李君墓誌銘<hi>羅玘</hi>
𢎞治十一年三月十四日予友工科都給事中李充昭<lb/>
<pb n="KR4h0132_WYG_717-12b"/>
年四十六卒於官前二月二十一日予過其邸扉羃羃<lb/>
四閨中切切作㣲語叩啟之蓬首曵屧面黳喘呷失聲<lb/>
久强瞠語予曰昨趨朝傷甚今逆氣矣又七日過其外<lb/>
直廬𨽻遮入則已鈎幙延頸急湏予入曰已二宿於此<lb/>
可筒酒乎㔄脯乎啖我也覺其神志荒亂急按之其膚<lb/>
如寒氷而爪及其骨予驚而促之歸歸十日又徃候之<lb/>
方以藥汁沃兩股股腫達臍如冒鼔至掠其肱則已如<lb/>
稿木猶掣而諱曰行瘳矣至是日知不可起乃遺書謝<lb/>
<pb n="KR4h0132_WYG_717-13a"/>
父母昆弟無一語及其妻子而逝士大夫徃哭如市明<lb/>
日罷朝聚語者半或曰使夫人無死吾見敝車羸馬以<lb/>
朝者充昭嘗使寜藩卻王金人知之故云或曰使夫人<lb/>
無死吾見慟哭裂麻者充昭居諫垣不欲𤨏𤨏言言必<lb/>
警動當世不然終不言人望之故云下至閭巷小人亦<lb/>
有嘆惜其死之遽者盖其為人沈黙寛裕持重知大體<lb/>
不衒曒曒名是時周王與行臺大臣交惡詔徃訊之予<lb/>
於其行發數難以觀其意曰以宗室尊王以移任處大<lb/>
<pb n="KR4h0132_WYG_717-13b"/>
臣則釋矣既至果然陞工科右給事中又轉左給事中<lb/>
嘗處分畿内籍地戚里大閹歛手割正寂無影響成化<lb/>
末予與之同以進士改庶吉士今致仕吏部尚書公其<lb/>
從伯父也方掌吏權第宅在西長安而充昭顧僦屋極<lb/>
於東委巷中日夕閉其舎兒不使與隣兒接杜其或譸<lb/>
張也人問其故曰吾見富貴盈溢親戚子弟鮮有不同<lb/>
敗覆者後尚書去位完名不汚充昭助之居多平生喜<lb/>
追晦菴書法乆乃逼真尤善為詩多至千餘篇文殺大<lb/>
<pb n="KR4h0132_WYG_717-14a"/>
半焉嘗從容語予曰羅允叔評吾文與子軌語已啞啞<lb/>
笑自負予戯之曰奏議似宣公即當至矣盖知其有待<lb/>
大也孰謂其遽止於是耶充昭諱漢號方塘南昌豐城<lb/>
人曾大父伯行大父端輔太學生父資志封刑科給事<lb/>
中母羅氏封孺人妻張氏子僎徹佀三人僎先三嵗遣<lb/>
歸代養徹以䘮歸癸亥年十一月初七日塟縣治龍窟<lb/>
里之原塟當有銘程正之以狀來督予銘末綴云充昭<lb/>
母娠止八月將疾夢人遺大書曰哭考以今驗之哭考<lb/>
<pb n="KR4h0132_WYG_717-14b"/>
者考哭之也嗚乎哲人死生其果有異哉銘曰<lb/>
家失賢子國失良臣子失嚴父婦失良人嗟乎充昭而<lb/>
反其真<lb/>
　　贈太常少卿謚忠愍楊公墓誌銘<hi>徐階</hi>
公諱繼盛字仲芳别號椒山忠愍者謚也國朝之制非<lb/>
大臣不得與於易名公位下乃得謚者今皇帝御極遡<lb/>
觀化源謂公死諫節甚偉宜尊顯以勵士大夫故奉遺<lb/>
詔贈公太常寺少卿廕子應尾為國子生而特賜今謚<lb/>
<pb n="KR4h0132_WYG_717-15a"/>
其義則取諸危身奉上在國逢難云初公舉嘉靖丁未<lb/>
進士授南京吏部驗封主事師事大司馬苑洛韓公盡<lb/>
通其天文地理大乙壬竒兵陣之學名聲重一時辛亥<lb/>
遷兵部車駕員外郎當是時大將軍仇鸞驕恣然心憚<lb/>
冦欲利啖之以緩兵請與為馬市有成議矣公上疏<lb/>
斥其不可者十辯其説之謬者五鸞因詆公撓邊計惑<lb/>
衆心詔錦衣衛逮公置訊獄具貶狄道典史踰年擢知<lb/>
諸城尋遷南京户部主事又遷刑部員外郎調兵部之<lb/>
<pb n="KR4h0132_WYG_717-15b"/>
武選嘗獨居深念至夜分配張安人問其故公曰吾受<lb/>
上恩思有以報耳安人曰嚴相國方用事此豈君直言<lb/>
時耶公不應而心自計欲報恩其道莫如去姦人使不<lb/>
得亂政遂以癸丑三月疏論少師嚴嵩十罪五姦請召<lb/>
二王問狀公意以嵩在位久其黨與布滿中外上即問<lb/>
必不肯言而今皇帝以明聖在東府冀一召問可盡得<lb/>
其實嵩更借以為䜛詔逮公訊所以引二王者公具對<lb/>
侃侃至斷指出脛不易詞詔杕公百送刑部獄郎史君<lb/>
<pb n="KR4h0132_WYG_717-16a"/>
朝賓議從輕比而其長貳皆嵩黨竟擬公詐傳親王令<lb/>
㫖絞公之將受杖也或遺之蚺蛇膽却不受曰椒山自<lb/>
有膽或謂公勿怕公笑曰豈有怕打楊椒山者及繫刑<lb/>
部創甚吏畏禍莫敢睨公公乃自破甆碗刺右股出血<lb/>
數升已復手小刅割左股去其腐肉旁觀者咸為戰悚<lb/>
公顧自如在獄三年以乙夘十月晦死西市臨刑賦詩<lb/>
云浩氣還太虚丹心照千古平生未報恩留作忠魂補<lb/>
天下相與涕泣傳誦之嗚呼士方平居語及節義徃徃<lb/>
<pb n="KR4h0132_WYG_717-16b"/>
扼腕張眉目自謂能之一旦臨患害僅如毛髮輙心悸<lb/>
色變不敢出一詞或走匿以規茍免有能自奮如其言<lb/>
者寡矣未有蹈必死而不懾者也偶出不意蹈一死及<lb/>
既脱率深自懲創毁方以為圓又或自滿足不復肯為<lb/>
危言正色者有矣未有慷慨激烈赴再死而不顧者也<lb/>
公始忤仇鸞偶不死奔走絶塞間稍稍徵用去訊繫時<lb/>
無㡬痛苦之狀宜猶在心目張安人所以語公與古牛<lb/>
衣之説亦何以異而公不懼不惑卒直諫以殞其生此<lb/>
<pb n="KR4h0132_WYG_717-17a"/>
其視唐子方諸人且猶過之矧世碌碌者耶公死之嵗<lb/>
刑部郎今藩參王世貞為求救於嵩所厚嵩曰行卜之<lb/>
其子世蕃不可而其黨鄢懋卿等亦相與爭曰不殺某<lb/>
所謂養虎自貽患也故公竟死公死而地為震者累年<lb/>
其後給事中今中丞吳君時來刑部主事今中丞張君<lb/>
翀太僕卿董君傳策相繼論嵩嵩又將殺之奏上地忽<lb/>
震先皇帝悟而止由此觀之精誠之至天地且為之動<lb/>
矣嵩業已仇公等其必欲殺公不足怪彼黨嵩者獨何<lb/>
<pb n="KR4h0132_WYG_717-17b"/>
心哉夫其導嵩以殺公恐遺患也然公死七年先皇帝<lb/>
用御史今中丞鄒君應龍言罷嵩政逮世蕃謫戍嶺南<lb/>
又二年御史今中丞林君潤發世蕃逆狀詔棄市籍其<lb/>
家則夫所謂患者果可以計免否也公死時應尾尚㓜<lb/>
藩參君與其友呉君國倫徐君中行宗君臣倡諸縉紳<lb/>
經紀其後事兵部主事今中丞王君遴歸公䘮且以女<lb/>
婚其次子由是諸君者相繼獲罪而藩參家禍尤酷今<lb/>
十有二年公既受恩䘏於朝又以御史郝君杰請建祠<lb/>
<pb n="KR4h0132_WYG_717-18a"/>
保定賜額曰旌忠諸君亦次第登用而嵩之黨則盡已<lb/>
斥逐嗚呼後之欲為君子小人者可以鑑矣公生以正<lb/>
徳丙子五月十七日年僅四十子二長即應尾次曰應<lb/>
箕皆張安人出昔嵗甲辰公領鄉薦卒業國學予時為<lb/>
祭酒竒公文因日進公為講説經義與所以立身事君<lb/>
者公亦不鄙而聼之故予與公相知深公死予悲之倍<lb/>
於衆數謀於中丞王君視諸孤而日跂望於恩䘏之及<lb/>
去年幸聞末議然後所以悲君者獲少紓萬一焉銘曰<lb/>
<pb n="KR4h0132_WYG_717-18b"/>
萬物禀氣以為命公生其中得厥正位卑身仆益自奮<lb/>
君恩必報以死殉人心為憤地為震嵗星一終天乃定<lb/>
羣姦澌滅主明聖易名建祠錫贈廕制詞前後相輝映<lb/>
嗟公一死重孰並我銘掲之為世鏡<lb/>
　　守齋邵先生墓誌銘<hi>徐禎卿</hi>
守齋先生卒之二年其孤天相等奉柩塟於虞山北麓<lb/>
興福寺之南原合其母朱氏之兆門人徐某謹摭其行<lb/>
以誌其墓曰先生少孤而警厲遇弱弟妹輙有條範事<lb/>
<pb n="KR4h0132_WYG_717-19a"/>
有所出不煩於兄而母安之奉母尤謹於禮從聞榮邑<lb/>
理暨聞大理逺明二先生遊習進士業補縣學生試累<lb/>
不利乃棄去教授鄉里時少參章公方伯吕公大理章<lb/>
公逺近延處舘下為弟子師莫不推敬而先生能自重<lb/>
其道罔有下焉晩嵗家居及門者日衆先生嚴督不少<lb/>
弛教且有法故弟子多有造焉性直毅於鄉黨罕游洽<lb/>
然處夫婦間終身驩然無間言先是其配以𢎞治丙辰<lb/>
卒先生哭之哀斂塟以禮越五年而先生疾不起寔辛<lb/>
<pb n="KR4h0132_WYG_717-19b"/>
酉三月甲子也年五十有四塟以癸亥十月四日子男<lb/>
三人曰天相娶嚴氏天賜娶朱氏天挺聘蘇氏孫男二<lb/>
人曰必在必堅先生初諱楫更諱术字時濟别號守齋<lb/>
居士曾祖道貴祖彦臯父惟本母葛氏世常熟人先生<lb/>
蚤事經術晩好以觴咏自娱所著有守齋遺稿某年十<lb/>
三四時嘗從先生授章句義不可以不銘銘曰<lb/>
咀經發文正且博律身以嚴友道樸抱器不達命厄薄<lb/>
教育羣才志孔樂夀不及徳吁可愕澄精歛魂返𤣥壑<lb/>
<pb n="KR4h0132_WYG_717-20a"/>
虞山之隂建新槨既固且祥永焉托<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_717-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百十七<lb/>
</p>
<p>
</p>
  </div>
</body>
</text>
</TEI>
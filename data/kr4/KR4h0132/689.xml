<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百八十九</head> <lb/>
    <p>
<pb n="KR4h0132_WYG_689-1a"/>
欽定四庫全書<lb/>
　文章辨體彚選巻六百八十九<lb/>
　　　　　　　　　　　　明　賀復徵　編<lb/>
墓表四<lb/>
　　華三山墓表<hi>明唐順之</hi>
華三山翁諱從智字克禎按察副使金之父也副使為<lb/>
户部主事時封翁以其官副使廉靜樸木有古人之風<lb/>
余心敬慕其為人後乃稍聞三山公之行事而知副使<lb/>
<pb n="KR4h0132_WYG_689-1b"/>
之樹立有自也則又敬慕三山翁已而得翁所為佘山<lb/>
百詠詩其語類古之隱君子自足於一丘一壑而不奸<lb/>
於物者余嘗欲走佘山訪翁以庶幾獲見所謂山澤之<lb/>
癯而未能也嘉靖壬寅四月十有四日翁以病卒年八<lb/>
十有二於是副使來請余表翁之墓嗚呼余於翁有感<lb/>
矣翁生為富人而以子貴為封官諸富人率隂陽予奪<lb/>
多其網絡以力爭錐刀其貴人父兄或憑其氣力漁獵<lb/>
其人饜其谿心翁乃約已而豐人一切屏機穽不事賈<lb/>
<pb n="KR4h0132_WYG_689-2a"/>
田宅從其贏斂租息從其朒衣食人也從其贏自衣食<lb/>
也從其朒又諸富人與貴人父兄率飾冠帶都騶奴日<lb/>
夜碌碌以刺侯造請結納為事以厚其交而多其勢或<lb/>
時節往來府縣門入則僂僂柔色詞以媚出則詡詡張<lb/>
眉目以矜翁獨一切謝去塞竇自藏在余山三十年束<lb/>
帶見賓客之日可數也盖翁之泊於利而疏於勢若此<lb/>
宜其發之詩歌而特有類乎古之隱君子也哉余是以<lb/>
諾副使君之請而表於其墓翁墓在佘山翁所自營也<lb/>
<pb n="KR4h0132_WYG_689-2b"/>
翁少嘗力於治生以逸其父西野翁後西野翁没翁遂<lb/>
去其故居而老於佘乃自為塋塜因山而疊植一木必<lb/>
其材甃一石必其無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>費可若千金以上經營勤瘁且<lb/>
數十年而後完雖然古有説矣聲利腐鼠也形骸委蜕<lb/>
也故達者解焉翁能不恡情於其一乃若不能不恡情<lb/>
於其一焉者何耶且夫役一生之力營營焉以計其身<lb/>
後委蜕之藏與彼役其一生之力營營焉以計其身前<lb/>
腐鼠之奉其較亦何能大相逺而翁乃躭之不置其亦<lb/>
<pb n="KR4h0132_WYG_689-3a"/>
未可以為達歟或曰唐司空生嘗為之矣司空生達人<lb/>
也故達乎死生之際則王孫之裸葬可也司空生之為<lb/>
塋塜而飲酒賦詩其中可也翁父西野翁諱某祖某家<lb/>
於無錫之鵞湖華氏自翁十五世祖當宋南渡始自汴<lb/>
徙無錫居某地幾世祖自某地徙某地而五世祖又自<lb/>
某地徙鵞湖其墓亦隨所徙族大而墓散往往蔽草莽<lb/>
間翁遂為巨碑數通各題小傳碣諸其墓為識而翁始<lb/>
墓於佘翁配云云<lb/>
<pb n="KR4h0132_WYG_689-3b"/>
　　户部主事陳君墓表<hi>唐順之</hi>
嘉靖已丑歳吾郡之士同舉進士者凡八人於是此八<lb/>
人者得羣然咸聚於京師未幾則或去或留或去者復<lb/>
留而留者又踵以去其間得相聚京師者率不過四五<lb/>
人或三二人再不能及於八人之數而其後無錫張君<lb/>
舜舉與余相繼罷出則此八人之中罷其兩人其後江<lb/>
隂陳君又卒於京師則八人之中喪其一人矣嗚呼是<lb/>
可嘆也憶昔此八人相與日夕具杯酒相歡笑此時固<lb/>
<pb n="KR4h0132_WYG_689-4a"/>
亦知其聚者終不能不散然殊不意其遽然散去猶<lb/>
冀且復聚縱使散去不復聚亦不意升沉存没邈然分<lb/>
隔遽至於此然此猶七八年之間耳使更復此七八年<lb/>
或數十年則人事之錯迕消息愈益不齊而其聚散升<lb/>
沉存没之感計亦不止如此而已嗚呼此可以知人生<lb/>
之若浮與天地之為逆旅矣而亦何怪其然也歟然方<lb/>
其聚也則為之歡然以喜其散也則為之慨然以憶其<lb/>
罷而去也則或為之悵然以唁其没而不可作也則或<lb/>
<pb n="KR4h0132_WYG_689-4b"/>
為之欷噓流涕以悲亦有情者之所不能已歟然則子<lb/>
達之亡此七人者莫不悲焉而余獨有所深悲於子達<lb/>
者以子達有樸茂愿慤之質有務為君子之志而學未<lb/>
及充乎其質力未及竟乎其志非惟大官老壽限於命<lb/>
而不可得而問學事業之可以自致者亦若有所限焉<lb/>
而未究乎其止也此子達之所以為悲歟彼區區聚散<lb/>
升沉存没之感固又不足較矣子達諱詞自號茶丘居<lb/>
士以進士授户部山東司主事厯官若干年而卒卒時<lb/>
<pb n="KR4h0132_WYG_689-5a"/>
年纔三十有六陳氏故饒於貲而君能刻苦自植立其<lb/>
在衆人中衣裳言貌絶不類紛華子弟而其在官絶不<lb/>
營營然廣交游借聲譽為富人事其為户部嘗監太倉<lb/>
軍儲又監淮安清江浦漕務最後檢校諸司章奏皆精<lb/>
鍊謹潔能於其官而君自少孤事其叔青田如事父之<lb/>
禮友其從兄子和如其親弟兄室之筦鑰一總於青田<lb/>
而君不知焉君出入必稟於青田翁而後從事觀君居<lb/>
家與其居官而予所稱君之質與其志大率可知也君<lb/>
<pb n="KR4h0132_WYG_689-5b"/>
始有二子而天後君卒之八月其妻呉安人始生一子<lb/>
名之曰之才安人系出恭靖王侯良之後有賢行而青<lb/>
田又為之綱紀於外其必能相與立孤以成君志也嗚<lb/>
呼陳氏之以善聞也久矣而君父敔山公既舉於鄉又<lb/>
不顯以死至君且顯矣而天又嗇之固將以昌其後乎<lb/>
曩癸已之歳余再官京師會君亦繼至於是所謂八人<lb/>
者獨予與君二人在京師後雖繼有至者又不久以去<lb/>
而君與予至再更寒暑而後别且以余之迂戅無似幸<lb/>
<pb n="KR4h0132_WYG_689-6a"/>
不為此七人所棄斥而君尤若以予為可與者盖君於<lb/>
予交深而信篤如此君之没予安得黙然無一言也君<lb/>
墓志行狀既自屬於學士張公與户部主事曹君獨墓<lb/>
表未有所屬青田以請於予盖君未嘗有言而青田翁<lb/>
揣知君之意或在予也君世譜履厯則誌已詳故予獨<lb/>
序交游始終以道君之可悲者以揭於君之墓而又將<lb/>
以貽諸此六人者云<lb/>
　　春坊中允方泉李君墓表<hi>唐順之</hi>
<pb n="KR4h0132_WYG_689-6b"/>
方泉李君既卒其父推官公謂余與君同寮相好也以<lb/>
書來請余表君之墓君姓李氏諱學詩字正夫世為萊<lb/>
州府平度州人大父諱琮父推官公慧也生二子而君<lb/>
為長君少穎異沈靜治經通尚書乙酉秋郡守李君霆<lb/>
夢桃花洞中一少年得雋已而君中試君結廬讀書處<lb/>
則桃花洞之麓也丙戌第進士為永平府推官法麗於<lb/>
情數決滯獄三年以薦召入為稽勲司主事頃之陞考<lb/>
功司貟外郎會朝覲考察君與有司佐其長僚黜陟用<lb/>
<pb n="KR4h0132_WYG_689-7a"/>
精已而調文選貟外郎君之在考功也而余亦入為考<lb/>
功主事始與君相識君為人豐肉疎眉目進止雍容與<lb/>
人接婉婉若處女腹中坦坦不蓄鱗甲以此能在處協<lb/>
於僚友間其治獄也未嘗以鉤距為巧其考課也未嘗<lb/>
以按吏為功是時都御史王浚川公有物望不輕一言<lb/>
假人自君為諸生而浚川公為提學則已竒君後君居<lb/>
吏部浚川公熟視君益以為逺器數言於諸公卿間諸<lb/>
公卿自是知君亦以為逺器也君居閒獨喜為詩然在<lb/>
<pb n="KR4h0132_WYG_689-7b"/>
衆中絶口未嘗言詩其自晦多如是在文選未幾改官<lb/>
為翰林院編修頃之丁母楊宜人憂既葬廬於墓側產<lb/>
芝三本髙尺許然君不自以為瑞而亦不言於人服除<lb/>
赴官戊戌春同考會試事已亥東朝建君拜左春坊左<lb/>
中允兼翰林院修撰未幾充經筵講官庚子秋主順天<lb/>
府鄉試踰年以病卒嘉靖辛丑六月某日也年三十有<lb/>
九君之入翰林也是時與君同入先後十有一人皆取<lb/>
之科道與諸部屬而君與余則皆自吏部入居二年余<lb/>
<pb n="KR4h0132_WYG_689-8a"/>
罷歸而編修鄞陳君束出為按察僉事是年編修山陽<lb/>
盧君淮卒明年修撰東平王君汝孝出為按察副使又<lb/>
三年余起為春坊司諫是年中允閩陳君節之卒明年<lb/>
陳君以副使卒是年余再罷歸明年而君又卒嗚呼維<lb/>
昔官翰林者進士髙甲與庶吉士兩途而巳今天子在<lb/>
位以為此不足以博求碩士遂改其制癸已之歳乃得<lb/>
君等十有一人於是此十有一人者入則陪侍經幄退<lb/>
則校讐東觀景從響附人思自竭以報殊恩暇則相與<lb/>
<pb n="KR4h0132_WYG_689-8b"/>
接杯酒或限韻賦詩分曹壺奕或雜以詼諧嘲笑以極<lb/>
文儒墨士之樂於此之時彬彬雅雅爭先恐後何其盛<lb/>
邪七八年間在鬼録者幾及其半出者罷者亦又幾人<lb/>
其尚在院者纔兩三人耳嗚呼何其有終之鮮與自古<lb/>
文儒之士委棄於草野者不少乃其間得自致於金馬<lb/>
玉堂之列以桀然自見其才者千百而一兩人耳其遇<lb/>
不可謂不幸天子度常格而用人亦冀以得魁梧瓌偉<lb/>
之雋盖蒐於千百庶僚之中獲此數人其致之不可謂<lb/>
<pb n="KR4h0132_WYG_689-9a"/>
不艱而淪落銷歇若此其奄忽也豈非憐才者之所嘆<lb/>
與故為表君之墓而并名其人以志余之所感云<lb/>
　　都察院都事秦君墓表<hi>唐順之</hi>
錫之言孝弟篤行有家法者必歸秦氏秦氏之先貞靜<lb/>
先生諱旭隱居行誼既没而鄉人私諡貞靜先生以長<lb/>
子䕫官封中憲大夫然鄉人不稱其官而稱之曰貞靜<lb/>
先生貞靜次子永孚以孝子旌弟仲孚亦孝鄉人稱之<lb/>
曰雙孝秦氏君諱鏜字國和號類樗山人貞靜先生之<lb/>
<pb n="KR4h0132_WYG_689-9b"/>
孫而孝子公之子也自少為邑諸生治所謂時文者最<lb/>
精每御史歳試諸生諸生心擬甲乙多目君君亦每自<lb/>
負及案出卒無前君者然六試於鄉而後第五試於會<lb/>
皆不第已而罷試家居若干年嘉靖辛丑即家授南京<lb/>
都察院都事以卒年七十有九君之罷試也以親老且<lb/>
病故竟二親死君亦遂不仕也曰吾禄不及吾親乃欲<lb/>
以衰年為子孫竊禄耶初孝子公事其父貞靜與其母<lb/>
殷恭人惟其志而不忍傷至於刺血吮瘡不憚為之及<lb/>
<pb n="KR4h0132_WYG_689-10a"/>
君事孝子公一如其所以事貞靜者其事母張孺人一<lb/>
如其所以事殷恭人者孝子公仁慈儉朴至其待羣下<lb/>
不輕鞭呵中堂無叱咤之聲平生自饗匕筯不出蔬豆<lb/>
之外懼少失孝子公意張孺人嘗病癱不能起又瘖不<lb/>
能言君以意揣其寒温飽饑而時食衣之便溺起坐必<lb/>
君自扶抱朝夕必側如是者十九年雖女使亦不以屬<lb/>
然此盖君之所謂孝者即甚勞勩亦不過乎煦愉抑搔<lb/>
人子之常事獨念君束髪即以文自奮人亦期君於當<lb/>
<pb n="KR4h0132_WYG_689-10b"/>
時所謂功名榮顯縱不有得於前必有得於後而君乃<lb/>
鋭然自割於強盛之年非孝愛純至一不中熱於世味<lb/>
有所不能是為難耳抑人亦有言子而仕雖有離憂樂<lb/>
也子而在側雖無離憂不樂也人情豈異是哉君乃能<lb/>
使其親忘乎人情之所樂而深樂乎人情之所不樂者<lb/>
其必有委曲感移乎親之心而人不能知是尤所以為<lb/>
難也君事寡姊曲有恩禮姊亦以節見旌君為人悃愊<lb/>
無表暴之飾然重節槩厲廉隅不妄交游不輕謁於有<lb/>
<pb n="KR4h0132_WYG_689-11a"/>
司君既自以詩書行誼守為家法於教子孫也尤篤子<lb/>
孫化之街衢之間褒衣矩步不問可知其為君家弟子<lb/>
庚子歳子涵孫禾舉於鄉癸夘孫梁又舉鄉之人不以<lb/>
子孫之堦於榮進為秦氏賀而以子孫恂恂謹讓守家<lb/>
法為秦氏賀也盖吾友施君子羽狀君之行而為之説<lb/>
以比於漢石氏其説然矣然石氏自建慶而下不再世<lb/>
孝謹遂衰豈非其質行有餘而詩書問學之澤不足以<lb/>
維持之耶有石氏之孝弟矣而又能從事乎齊魯諸儒<lb/>
<pb n="KR4h0132_WYG_689-11b"/>
之所謂文學者以益修乎其所未至則秦氏孝謹之風<lb/>
其將不衰矣乎余故因表君之墓而并書之以詔其後<lb/>
之人<lb/>
　<lb/>
　<lb/>
　<lb/>
　<lb/>
　文章辨體彚選卷六百八十九<lb/>
<pb n="KR4h0132_WYG_689-12a"/>
欽定四庫全書<lb/>
　文章辨體彚選巻六百八十九<lb/>
　　　　　　　　　　　　明　賀復徵　編<lb/>
墓表四<lb/>
　　華三山墓表<hi>明唐順之</hi>
華三山翁諱從智字克禎按察副使金之父也副使為<lb/>
户部主事時封翁以其官副使廉靜樸木有古人之風<lb/>
余心敬慕其為人後乃稍聞三山公之行事而知副使<lb/>
<pb n="KR4h0132_WYG_689-12b"/>
之樹立有自也則又敬慕三山翁已而得翁所為佘山<lb/>
百詠詩其語類古之隱君子自足於一丘一壑而不奸<lb/>
於物者余嘗欲走佘山訪翁以庶幾獲見所謂山澤之<lb/>
癯而未能也嘉靖壬寅四月十有四日翁以病卒年八<lb/>
十有二於是副使來請余表翁之墓嗚呼余於翁有感<lb/>
矣翁生為富人而以子貴為封官諸富人率隂陽予奪<lb/>
多其網絡以力爭錐刀其貴人父兄或憑其氣力漁獵<lb/>
其人饜其谿心翁乃約已而豐人一切屏機穽不事賈<lb/>
<pb n="KR4h0132_WYG_689-13a"/>
田宅從其贏斂租息從其朒衣食人也從其贏自衣食<lb/>
也從其朒又諸富人與貴人父兄率飾冠帶都騶奴日<lb/>
夜碌碌以刺侯造請結納為事以厚其交而多其勢或<lb/>
時節往來府縣門入則僂僂柔色詞以媚出則詡詡張<lb/>
眉目以矜翁獨一切謝去塞竇自藏在余山三十年束<lb/>
帶見賓客之日可數也盖翁之泊於利而疏於勢若此<lb/>
宜其發之詩歌而特有類乎古之隱君子也哉余是以<lb/>
諾副使君之請而表於其墓翁墓在佘山翁所自營也<lb/>
<pb n="KR4h0132_WYG_689-13b"/>
翁少嘗力於治生以逸其父西野翁後西野翁没翁遂<lb/>
去其故居而老於佘乃自為塋塜因山而疊植一木必<lb/>
其材甃一石必其無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>費可若千金以上經營勤瘁且<lb/>
數十年而後完雖然古有説矣聲利腐鼠也形骸委蜕<lb/>
也故達者解焉翁能不恡情於其一乃若不能不恡情<lb/>
於其一焉者何耶且夫役一生之力營營焉以計其身<lb/>
後委蜕之藏與彼役其一生之力營營焉以計其身前<lb/>
腐鼠之奉其較亦何能大相逺而翁乃躭之不置其亦<lb/>
<pb n="KR4h0132_WYG_689-14a"/>
未可以為達歟或曰唐司空生嘗為之矣司空生達人<lb/>
也故達乎死生之際則王孫之裸葬可也司空生之為<lb/>
塋塜而飲酒賦詩其中可也翁父西野翁諱某祖某家<lb/>
於無錫之鵞湖華氏自翁十五世祖當宋南渡始自汴<lb/>
徙無錫居某地幾世祖自某地徙某地而五世祖又自<lb/>
某地徙鵞湖其墓亦隨所徙族大而墓散往往蔽草莽<lb/>
間翁遂為巨碑數通各題小傳碣諸其墓為識而翁始<lb/>
墓於佘翁配云云<lb/>
<pb n="KR4h0132_WYG_689-14b"/>
　　户部主事陳君墓表<hi>唐順之</hi>
嘉靖已丑歳吾郡之士同舉進士者凡八人於是此八<lb/>
人者得羣然咸聚於京師未幾則或去或留或去者復<lb/>
留而留者又踵以去其間得相聚京師者率不過四五<lb/>
人或三二人再不能及於八人之數而其後無錫張君<lb/>
舜舉與余相繼罷出則此八人之中罷其兩人其後江<lb/>
隂陳君又卒於京師則八人之中喪其一人矣嗚呼是<lb/>
可嘆也憶昔此八人相與日夕具杯酒相歡笑此時固<lb/>
<pb n="KR4h0132_WYG_689-15a"/>
亦知其聚者終不能不散然殊不意其遽然散去猶<lb/>
冀且復聚縱使散去不復聚亦不意升沉存没邈然分<lb/>
隔遽至於此然此猶七八年之間耳使更復此七八年<lb/>
或數十年則人事之錯迕消息愈益不齊而其聚散升<lb/>
沉存没之感計亦不止如此而已嗚呼此可以知人生<lb/>
之若浮與天地之為逆旅矣而亦何怪其然也歟然方<lb/>
其聚也則為之歡然以喜其散也則為之慨然以憶其<lb/>
罷而去也則或為之悵然以唁其没而不可作也則或<lb/>
<pb n="KR4h0132_WYG_689-15b"/>
為之欷噓流涕以悲亦有情者之所不能已歟然則子<lb/>
達之亡此七人者莫不悲焉而余獨有所深悲於子達<lb/>
者以子達有樸茂愿慤之質有務為君子之志而學未<lb/>
及充乎其質力未及竟乎其志非惟大官老壽限於命<lb/>
而不可得而問學事業之可以自致者亦若有所限焉<lb/>
而未究乎其止也此子達之所以為悲歟彼區區聚散<lb/>
升沉存没之感固又不足較矣子達諱詞自號茶丘居<lb/>
士以進士授户部山東司主事厯官若干年而卒卒時<lb/>
<pb n="KR4h0132_WYG_689-16a"/>
年纔三十有六陳氏故饒於貲而君能刻苦自植立其<lb/>
在衆人中衣裳言貌絶不類紛華子弟而其在官絶不<lb/>
營營然廣交游借聲譽為富人事其為户部嘗監太倉<lb/>
軍儲又監淮安清江浦漕務最後檢校諸司章奏皆精<lb/>
鍊謹潔能於其官而君自少孤事其叔青田如事父之<lb/>
禮友其從兄子和如其親弟兄室之筦鑰一總於青田<lb/>
而君不知焉君出入必稟於青田翁而後從事觀君居<lb/>
家與其居官而予所稱君之質與其志大率可知也君<lb/>
<pb n="KR4h0132_WYG_689-16b"/>
始有二子而天後君卒之八月其妻呉安人始生一子<lb/>
名之曰之才安人系出恭靖王侯良之後有賢行而青<lb/>
田又為之綱紀於外其必能相與立孤以成君志也嗚<lb/>
呼陳氏之以善聞也久矣而君父敔山公既舉於鄉又<lb/>
不顯以死至君且顯矣而天又嗇之固將以昌其後乎<lb/>
曩癸已之歳余再官京師會君亦繼至於是所謂八人<lb/>
者獨予與君二人在京師後雖繼有至者又不久以去<lb/>
而君與予至再更寒暑而後别且以余之迂戅無似幸<lb/>
<pb n="KR4h0132_WYG_689-17a"/>
不為此七人所棄斥而君尤若以予為可與者盖君於<lb/>
予交深而信篤如此君之没予安得黙然無一言也君<lb/>
墓志行狀既自屬於學士張公與户部主事曹君獨墓<lb/>
表未有所屬青田以請於予盖君未嘗有言而青田翁<lb/>
揣知君之意或在予也君世譜履厯則誌已詳故予獨<lb/>
序交游始終以道君之可悲者以揭於君之墓而又將<lb/>
以貽諸此六人者云<lb/>
　　春坊中允方泉李君墓表<hi>唐順之</hi>
<pb n="KR4h0132_WYG_689-17b"/>
方泉李君既卒其父推官公謂余與君同寮相好也以<lb/>
書來請余表君之墓君姓李氏諱學詩字正夫世為萊<lb/>
州府平度州人大父諱琮父推官公慧也生二子而君<lb/>
為長君少穎異沈靜治經通尚書乙酉秋郡守李君霆<lb/>
夢桃花洞中一少年得雋已而君中試君結廬讀書處<lb/>
則桃花洞之麓也丙戌第進士為永平府推官法麗於<lb/>
情數決滯獄三年以薦召入為稽勲司主事頃之陞考<lb/>
功司貟外郎會朝覲考察君與有司佐其長僚黜陟用<lb/>
<pb n="KR4h0132_WYG_689-18a"/>
精已而調文選貟外郎君之在考功也而余亦入為考<lb/>
功主事始與君相識君為人豐肉疎眉目進止雍容與<lb/>
人接婉婉若處女腹中坦坦不蓄鱗甲以此能在處協<lb/>
於僚友間其治獄也未嘗以鉤距為巧其考課也未嘗<lb/>
以按吏為功是時都御史王浚川公有物望不輕一言<lb/>
假人自君為諸生而浚川公為提學則已竒君後君居<lb/>
吏部浚川公熟視君益以為逺器數言於諸公卿間諸<lb/>
公卿自是知君亦以為逺器也君居閒獨喜為詩然在<lb/>
<pb n="KR4h0132_WYG_689-18b"/>
衆中絶口未嘗言詩其自晦多如是在文選未幾改官<lb/>
為翰林院編修頃之丁母楊宜人憂既葬廬於墓側產<lb/>
芝三本髙尺許然君不自以為瑞而亦不言於人服除<lb/>
赴官戊戌春同考會試事已亥東朝建君拜左春坊左<lb/>
中允兼翰林院修撰未幾充經筵講官庚子秋主順天<lb/>
府鄉試踰年以病卒嘉靖辛丑六月某日也年三十有<lb/>
九君之入翰林也是時與君同入先後十有一人皆取<lb/>
之科道與諸部屬而君與余則皆自吏部入居二年余<lb/>
<pb n="KR4h0132_WYG_689-19a"/>
罷歸而編修鄞陳君束出為按察僉事是年編修山陽<lb/>
盧君淮卒明年修撰東平王君汝孝出為按察副使又<lb/>
三年余起為春坊司諫是年中允閩陳君節之卒明年<lb/>
陳君以副使卒是年余再罷歸明年而君又卒嗚呼維<lb/>
昔官翰林者進士髙甲與庶吉士兩途而巳今天子在<lb/>
位以為此不足以博求碩士遂改其制癸已之歳乃得<lb/>
君等十有一人於是此十有一人者入則陪侍經幄退<lb/>
則校讐東觀景從響附人思自竭以報殊恩暇則相與<lb/>
<pb n="KR4h0132_WYG_689-19b"/>
接杯酒或限韻賦詩分曹壺奕或雜以詼諧嘲笑以極<lb/>
文儒墨士之樂於此之時彬彬雅雅爭先恐後何其盛<lb/>
邪七八年間在鬼録者幾及其半出者罷者亦又幾人<lb/>
其尚在院者纔兩三人耳嗚呼何其有終之鮮與自古<lb/>
文儒之士委棄於草野者不少乃其間得自致於金馬<lb/>
玉堂之列以桀然自見其才者千百而一兩人耳其遇<lb/>
不可謂不幸天子度常格而用人亦冀以得魁梧瓌偉<lb/>
之雋盖蒐於千百庶僚之中獲此數人其致之不可謂<lb/>
<pb n="KR4h0132_WYG_689-20a"/>
不艱而淪落銷歇若此其奄忽也豈非憐才者之所嘆<lb/>
與故為表君之墓而并名其人以志余之所感云<lb/>
　　都察院都事秦君墓表<hi>唐順之</hi>
錫之言孝弟篤行有家法者必歸秦氏秦氏之先貞靜<lb/>
先生諱旭隱居行誼既没而鄉人私諡貞靜先生以長<lb/>
子䕫官封中憲大夫然鄉人不稱其官而稱之曰貞靜<lb/>
先生貞靜次子永孚以孝子旌弟仲孚亦孝鄉人稱之<lb/>
曰雙孝秦氏君諱鏜字國和號類樗山人貞靜先生之<lb/>
<pb n="KR4h0132_WYG_689-20b"/>
孫而孝子公之子也自少為邑諸生治所謂時文者最<lb/>
精每御史歳試諸生諸生心擬甲乙多目君君亦每自<lb/>
負及案出卒無前君者然六試於鄉而後第五試於會<lb/>
皆不第已而罷試家居若干年嘉靖辛丑即家授南京<lb/>
都察院都事以卒年七十有九君之罷試也以親老且<lb/>
病故竟二親死君亦遂不仕也曰吾禄不及吾親乃欲<lb/>
以衰年為子孫竊禄耶初孝子公事其父貞靜與其母<lb/>
殷恭人惟其志而不忍傷至於刺血吮瘡不憚為之及<lb/>
<pb n="KR4h0132_WYG_689-21a"/>
君事孝子公一如其所以事貞靜者其事母張孺人一<lb/>
如其所以事殷恭人者孝子公仁慈儉朴至其待羣下<lb/>
不輕鞭呵中堂無叱咤之聲平生自饗匕筯不出蔬豆<lb/>
之外懼少失孝子公意張孺人嘗病癱不能起又瘖不<lb/>
能言君以意揣其寒温飽饑而時食衣之便溺起坐必<lb/>
君自扶抱朝夕必側如是者十九年雖女使亦不以屬<lb/>
然此盖君之所謂孝者即甚勞勩亦不過乎煦愉抑搔<lb/>
人子之常事獨念君束髪即以文自奮人亦期君於當<lb/>
<pb n="KR4h0132_WYG_689-21b"/>
時所謂功名榮顯縱不有得於前必有得於後而君乃<lb/>
鋭然自割於強盛之年非孝愛純至一不中熱於世味<lb/>
有所不能是為難耳抑人亦有言子而仕雖有離憂樂<lb/>
也子而在側雖無離憂不樂也人情豈異是哉君乃能<lb/>
使其親忘乎人情之所樂而深樂乎人情之所不樂者<lb/>
其必有委曲感移乎親之心而人不能知是尤所以為<lb/>
難也君事寡姊曲有恩禮姊亦以節見旌君為人悃愊<lb/>
無表暴之飾然重節槩厲廉隅不妄交游不輕謁於有<lb/>
<pb n="KR4h0132_WYG_689-22a"/>
司君既自以詩書行誼守為家法於教子孫也尤篤子<lb/>
孫化之街衢之間褒衣矩步不問可知其為君家弟子<lb/>
庚子歳子涵孫禾舉於鄉癸夘孫梁又舉鄉之人不以<lb/>
子孫之堦於榮進為秦氏賀而以子孫恂恂謹讓守家<lb/>
法為秦氏賀也盖吾友施君子羽狀君之行而為之説<lb/>
以比於漢石氏其説然矣然石氏自建慶而下不再世<lb/>
孝謹遂衰豈非其質行有餘而詩書問學之澤不足以<lb/>
維持之耶有石氏之孝弟矣而又能從事乎齊魯諸儒<lb/>
<pb n="KR4h0132_WYG_689-22b"/>
之所謂文學者以益修乎其所未至則秦氏孝謹之風<lb/>
其將不衰矣乎余故因表君之墓而并書之以詔其後<lb/>
之人<lb/>
　<lb/>
　<lb/>
　<lb/>
　<lb/>
　文章辨體彚選卷六百八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百九</head> <lb/>
    <p>
<pb n="KR4h0132_WYG_209-1a"/>
欽定四庫全書<lb/>
　文章辨體彚選巻二百九<lb/>
　　　　　　　　　　　　明　賀復徴　編<lb/>
書五<lb/>
　　誡竇憲書<hi>漢崔駰</hi>
駰聞交淺而言深者愚也在賤而望貴者惑也未信而<lb/>
納忠者謗也三者皆所不宜而或蹈之者思效其區區<lb/>
憤盈而不能已也竊見足下體淳淑之姿躬高明之量<lb/>
<pb n="KR4h0132_WYG_209-1b"/>
意美志厲有上賢之風駰幸得充下舘序後陳是以竭<lb/>
其拳拳敢進一言傳曰生而富者驕生而貴者傲生富<lb/>
貴而能不驕傲者未之有也今寵禄初隆百僚觀行當<lb/>
堯舜之盛世處光華之顯時豈可不庶幾夙夜以永終<lb/>
譽𢎞申伯之美致周召之事乎語曰不患無位患所以<lb/>
立昔馮野王以外戚居位稱為賢臣近隂衞尉克已復<lb/>
禮終受多福郯氏之宗非不尊也陽侯之族非不盛也<lb/>
重侯累將建天樞執斗柄其所以獲譏於時垂愆於後<lb/>
<pb n="KR4h0132_WYG_209-2a"/>
者何也蓋在滿而不挹位有餘而仁不足也漢興以後<lb/>
迄於哀平外家二十保族全身四人而已書曰鑒于有<lb/>
殷可不慎哉竇氏之興肇自孝文二君以淳淑守道成<lb/>
名先日安豐以佐命著徳顯自中興内以忠誠自固外<lb/>
以法度自守卒享祚國垂祉於今夫謙徳之光周易所<lb/>
美滿溢之位道家所戒故君子福大而愈懼爵隆而益<lb/>
恭逺察近覽俯仰有則銘諸几杖刻諸盤杅兢兢業業<lb/>
無怠無荒如此則百福是荷慶流無窮矣<lb/>
<pb n="KR4h0132_WYG_209-2b"/>
　　規竇武書<hi>盧植</hi>
植聞嫠有不恤緯之事漆室有倚楹之戚憂深思逺君<lb/>
子之情夫士立争友義貴切磋書陳謀及庶人詩詠詢<lb/>
於芻蕘植誦先王之書久矣敢愛其瞽言哉今足下之<lb/>
於漢朝猶旦奭之在周室建立聖主四海有繫論者以<lb/>
為吾子之功於斯為重天下聚目而視攢耳而聴謂凖<lb/>
之前事將有景風之祚尋春秋之義王后無嗣擇立親<lb/>
長年均以徳徳均則决之卜筮今同宗相後披圖案牒<lb/>
<pb n="KR4h0132_WYG_209-3a"/>
以次建之何勲之有豈横叨天功以為己力乎宜辭大<lb/>
賞以全身名又比世祚不競仍求外嗣可謂危矣而四<lb/>
方未寜盜賊伺隙恒岳勃碣特多姦盜將有楚人脅比<lb/>
尹氏立朝之變宜依古禮置諸子之官徴王侯愛子宗室<lb/>
賢才外崇訓道之義内息貪利之心簡其良能隨用爵<lb/>
之强幹弱枝之道也<lb/>
　　戒子益恩書<hi>鄭𤣥</hi>
吾家舊貧不為父母羣弟所容去厮役之吏逰學周秦<lb/>
<pb n="KR4h0132_WYG_209-3b"/>
之都徃來幽并兖豫之域獲覲乎在位通人處逸大儒<lb/>
得意者咸從捧手有所受焉遂博稽六萟粗覽傳記時<lb/>
覩秘書緯術之奥年過四十乃歸供養假田播殖以娛<lb/>
朝夕遇閹尹擅勢坐黨禁錮十有四年而䝉赦令舉賢<lb/>
良方正有道辟大將軍三司府公車再召比牒併名早<lb/>
為宰相惟彼數公懿徳大雅克堪王臣故宜式序吾自<lb/>
付度無任於此但念述先聖之元意思整百家之不齊<lb/>
亦庶幾以竭吾才故聞命罔從而黄巾為害萍浮南北<lb/>
<pb n="KR4h0132_WYG_209-4a"/>
復歸邦鄉入此歳來已七十矣宿素衰落仍有失誤案<lb/>
禮典便合傳家今我告爾以老歸爾以事將閒居以安<lb/>
徃覃思以終業自非拜國君之命問族親之憂展敬墳<lb/>
墓觀省野物胡嘗扶杖出門乎家事大小汝一承之咨<lb/>
爾㷀㷀一夫曽無同生相依其朂求君子之道研讚勿<lb/>
替敬慎威儀以近有徳顯譽成於僚友徳行立於已志<lb/>
若致聲稱亦有榮於所生可不深念邪可不深念邪吾<lb/>
雖無紱冕之緒頗有讓爵之高自樂以論賛之功庶不<lb/>
<pb n="KR4h0132_WYG_209-4b"/>
遺後人之羞末所憤憤者徒以亡親墳壠未成所好羣<lb/>
書率皆腐敝不得於禮堂冩定傳與其人日西方暮其<lb/>
可圖乎家今差多於昔勤力務時母恤饑寒菲飲食薄<lb/>
衣服節夫二者尚令吾寡恨若忽忘不識亦已焉哉<lb/>
　　勅子𦙍遺書<hi>趙咨</hi>
夫含氣之倫有生必終蓋天地之常期自然之至數是<lb/>
以通人達士鑒兹性命以存亡為晦明生死為朝夕故<lb/>
其生也不為娛亡也不為戚夫亡者元氣去體貞䰟逰<lb/>
<pb n="KR4h0132_WYG_209-5a"/>
散反素復始歸於無端既已消仆還合糞土土為棄物<lb/>
豈有性情而欲制其厚薄調其燥濕邪但以生者之情<lb/>
不忍見形之毁乃有掩骼埋窆之制易曰古之葬者衣<lb/>
以薪藏之中野後世聖人易之以棺槨棺槨之造自黄<lb/>
帝始爰有陶唐逮於虞夏猶尚簡樸或瓦或木及至殷<lb/>
人而有加焉周室因之制兼二代復重以牆翣之飾表<lb/>
以銘旌之儀招復含斂之禮殯葬宅兆之期棺槨周重<lb/>
之制衣衾稱襲之數其事煩而害實品物碎而難備然<lb/>
<pb n="KR4h0132_WYG_209-5b"/>
而秩爵異級貴賤殊等自成康以下其典稍乖至於戰<lb/>
國漸至穨陵法度衰毁上下僣離終使晉侯請隧秦伯<lb/>
殉葬陳大夫設參門之木宋司馬造石椁之奢爰暨暴<lb/>
秦違道廢徳滅三代之制興淫邪之法國貲縻於三泉<lb/>
人力殫於驪墓玩好窮於糞土伎巧費於窀穸自生民<lb/>
以來厚終之敝未有若此者雖有仲尼重明周禮墨子<lb/>
勉以古道猶不能禦也是以華胄之士争相陵尚違禮<lb/>
之本事禮之末務禮之華棄禮之實單家竭財以相營<lb/>
<pb n="KR4h0132_WYG_209-6a"/>
赴廢事生而營終亡替所養而為厚葬豈云聖人制禮<lb/>
之意乎記曰喪雖有禮哀為主矣又曰喪與其易也寜<lb/>
戚今則不然并棺合椁以為孝愷豐貲重禭以昭惻隱<lb/>
吾所不取也昔舜崩蒼梧二妃不從豈有匹配之㑹守<lb/>
常之所乎聖主明王其猶若斯况於品庶禮所不及古<lb/>
人時同即㑹時乖則别動静應禮臨事合宜王孫裸葬<lb/>
墨夷露骸皆達於性理貴於速變梁伯鸞父没巻席而<lb/>
葬身亡不反其尸彼數子豈薄至親之恩亡忠孝之道<lb/>
<pb n="KR4h0132_WYG_209-6b"/>
邪况我鄙闇不徳不敏薄意内昭志有所慕上同古人<lb/>
下不為咎果必行之勿生疑異恐爾等目厭所見耳諱<lb/>
所議必欲改殯以乖吾志故逺采古聖近揆行事以悟<lb/>
爾心但欲制坎令容棺槨棺歸即葬平地無墳勿卜時<lb/>
日葬無設奠勿㽞墓側無起封樹於戱小子其勉之哉<lb/>
吾蔑復有言矣<lb/>
　　遺黄瓊書<hi>李固</hi>
聞已度伊洛近在萬歳亭豈即事有漸將順王命蓋君<lb/>
<pb n="KR4h0132_WYG_209-7a"/>
子謂伯夷隘栁下惠不恭故傳曰不夷不惠可否之間<lb/>
蓋聖賢居身之所珍也誠遂欲枕山棲谷擬迹巢由斯<lb/>
則可矣若當輔政濟民今其時也自生民以來善政少<lb/>
而亂俗多必待堯舜之君此為士行其志終無時矣嘗<lb/>
聞語曰嶢嶢者易缺皦皦者易汙陽春之曲和者必寡<lb/>
盛名之下其實難副近魯陽樊君被徴初至朝廷設壇<lb/>
席猶待神明雖無大異而言行所守亦無所缺而毁謗<lb/>
布流應時折减者豈非觀聽望深聲名太盛乎自頃徴<lb/>
<pb n="KR4h0132_WYG_209-7b"/>
聘之士胡元安薛孟嘗朱仲昭顧季鴻等其功業皆無<lb/>
所採是故俗論皆言處士純盜虛聲願先生𢎞此逺謨<lb/>
令衆人嘆服一雪此言耳<lb/>
　　與梁冀議嗣書<hi>李固</hi>
天下不幸仍遭大憂皇太后聖徳當朝攝統萬機明將<lb/>
軍體履忠孝憂存社稷而頻年之間國祚三絶今當立<lb/>
帝天下重器誠知太后垂心將軍勞慮詳擇其人務存<lb/>
聖明然愚情眷眷竊獨有懷逺尋先世廢立舊儀近見<lb/>
<pb n="KR4h0132_WYG_209-8a"/>
國家踐祚前事未嘗不訪詢公卿廣求羣議令上應天<lb/>
心下合衆望且永初以來政事多謬地震宫廟彗星竟<lb/>
天誠是將軍用情之日傳曰以天下與人易為天下得<lb/>
人難昔昌邑之立昏亂日滋霍光憂愧發憤悔之折骨<lb/>
自非博陸忠勇延年奮發大漢之祀幾將傾矣至憂至<lb/>
重可不熟慮悠悠萬事唯此為大國之興衰在此一舉<lb/>
　　與申屠蟠書<hi>黄忠</hi>
大將軍幕府初開徴辟海内並延英俊雖有高名盛徳<lb/>
<pb n="KR4h0132_WYG_209-8b"/>
不獲異遇至如先生特加殊禮優而不名設几杖之坐<lb/>
引領東望日夜以冀彌秋厯冬經邁二載深拒以疾無<lb/>
惠然之顧重令袁中郎昭暢殷懃至於再三而先生抗<lb/>
志彌高所執益固將軍於是憮然失望而有愧色自以<lb/>
徳薄深用咎悔僕竊論之先生高則有餘智則不足當<lb/>
今西戎作亂師旅在外軍國異客動有刑憲今潁川荀<lb/>
爽輿病在道北郡鄭𤣥北面受署彼豈樂覊牽者哉知<lb/>
時不可佚豫也且昔人之隱雖遭其時猶放聲絶迹巢<lb/>
<pb n="KR4h0132_WYG_209-9a"/>
棲茹薇其不遇也則裸身大笑被髪狂歌今先生處平<lb/>
壤㳺人間吟典籍襲衣裳行與昔人謬而欲蹈其迹擬<lb/>
其事不亦難乎僕愿先生優㳺俯仰貴處可否之間孔<lb/>
氏可師何必首陽備托臭味庶同休戚是以假飛書以<lb/>
喻左右<lb/>
　　與曹操論盛孝章書<hi>孔融</hi>
歳月不居時節如流五十之年忽焉已至公為始滿融<lb/>
又過二海内知識零落殆盡惟㑹稽盛孝章尚存其人<lb/>
<pb n="KR4h0132_WYG_209-9b"/>
困於孫氏妻孥湮没單孑獨立孤危愁苦若使憂能傷<lb/>
人此子不得復永年矣春秋傳曰諸侯有相滅亡者桓<lb/>
公不能救則桓公恥之今孝章實丈夫之雄也天下談<lb/>
士依以揚聲而身不免於幽執命不期於旦夕是吾祖<lb/>
不當復論損益之友而朱穆所以絶交也公誠能馳一<lb/>
介之使加咫尺之書則孝章可致友道可𢎞矣今之少<lb/>
年喜謗前輩或能譏評孝章孝章要為有天下大名九<lb/>
牧之人所共稱嘆燕君市駿馬之骨非欲以騁道里乃<lb/>
<pb n="KR4h0132_WYG_209-10a"/>
當以招絶足也惟公匡復漢室宗社將絶又能正之正<lb/>
之之術實須得賢珠玉無踁而自至者以人好之也况<lb/>
賢者之有足乎昭王築臺以尊郭隗隗雖小才而逄大<lb/>
遇竟能發明主之至心故樂毅自魏徃劇辛自趙徃鄒<lb/>
衍自齊徃嚮使郭隗倒懸而王不解臨溺而王不拯則<lb/>
士亦將高翔逺引莫有北首燕路者矣凡所稱引自公<lb/>
所知而復有云者欲公崇篤斯義也因表不悉<lb/>
　　報皇甫䂓書<hi>趙壹</hi>
<pb n="KR4h0132_WYG_209-10b"/>
君學成師範縉紳歸慕仰高希驥厯年滋多旅轅兼道<lb/>
渇於言侍沐浴晨興昧旦守門實望仁兄昭其懸遲以<lb/>
貴下賤握髪垂接高可敷玩墳典起發聖意下則抗論<lb/>
當世消弭時灾豈悟君子自生怠倦失恂恂善誘之徳<lb/>
同亡國驕惰之志蓋見幾而作不俟終日是以夙退自<lb/>
引畏使君勞昔人或厯說而不遇或思仕而無從皆歸<lb/>
之於天不尤於物今壹自譴而已豈敢有猜仁君忽一<lb/>
匹夫於徳何損而逺辱手筆追路相尋誠足愧也壹之<lb/>
<pb n="KR4h0132_WYG_209-11a"/>
區區曷云量已其嗟可去謝也可食誠則頑薄實識其<lb/>
趣但闗節疢動膝炙壞潰請俟他日乃奉其情輒誦來<lb/>
貺永以自慰<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_209-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百九<lb/>
</p>
<p>
</p>
  </div>
</body>
</text>
</TEI>
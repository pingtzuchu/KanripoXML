<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百七十一</head> <lb/>
    <p>
<pb n="KR4h0132_WYG_371-1a"/>
欽定四庫全書<lb/>
　文章辨體彚選巻三百七十一<lb/>
　　　　　　　　　　　　明　賀復徴　編<lb/>
䟦四<lb/>
　　䟦魏平仲字冊<hi>明董其昌</hi>
作書與詩文同一闗捩大抵傳與不傳在淡與不淡耳<lb/>
極人才之致可以無所不能而淡之𤣥味必繇天骨非<lb/>
鑚仰之力澄錬之功所可強入蕭氏文選正與淡相反<lb/>
<pb n="KR4h0132_WYG_371-1b"/>
者故曰六朝之靡又曰八代之衰韓栁以前此秘未覩<lb/>
蘇子瞻曰筆勢峥嶸辭采絢爛漸老漸熟乃造平淡實<lb/>
非平淡絢爛之極猶未得十分謂若可學而能耳畫史<lb/>
云若其氣韻必在生知可謂篤論矣余初釋褐時琴師<lb/>
第一手諷余學之謀於嚴中舍中舍曰此事極難但初<lb/>
下指一聲不合即終身無復合理余悟其語遂輟琴不<lb/>
學嘗見妄庸子有摹倣黄庭經及僧家學聖教序道流<lb/>
學趙吴興者皆絶肖似轉似轉逺何則俗在骨中推之<lb/>
<pb n="KR4h0132_WYG_371-2a"/>
不去又東施不捧心未必為人所憎厭也唐宋文人著<lb/>
集至百巻者無數消滅殆盡而獨韓栁歐蘇曽王江湖<lb/>
萬古歐虞禇薛之書各有門庭學之不深亦得彷彿惟<lb/>
顔魯公行書了無定法此其故殊可叅㝷每舉示人不<lb/>
得解者余為平仲盡勿視麤心人也<lb/>
　　䟦東坡書<hi>董其昌</hi>
東坡先生書世謂其學徐浩以余觀之乃出於王僧䖍<lb/>
耳但坡公用其結體而中有偃筆又雜以顔常山法故<lb/>
<pb n="KR4h0132_WYG_371-2b"/>
世人不知其所自來即米海岳書自率更得之晩年一<lb/>
變遂有氷寒於水之竒書家未有學古而不變者也<lb/>
　　䟦蘭亭<hi>董其昌</hi>
古人作書必不作正局蓋以竒為正此趙吴興所以不<lb/>
入晉唐室也蘭亭非不正其縱宕用筆處無跡可㝷若<lb/>
形模相似轉去轉逺栁公權云筆正須善學栁下惠者<lb/>
叅之余學書三十九年見此意耳<lb/>
　　䟦倣顔帖<hi>董其昌</hi>
<pb n="KR4h0132_WYG_371-3a"/>
余既失顔魯公送蔡明逺帖借米帖及楊少師合浦𣪚<lb/>
帖乞花帖洛陽帖遂欲焚硯今又作一觀如張澤端清<lb/>
明上河圖本因南渡後想見汴京繁華舊事故摩冩不<lb/>
遺餘巧若在汴京未必為此每落筆時想二家神情風<lb/>
韻所及當反深也直恐珠還之日仍添我懶耳<lb/>
　　䟦樂圃帖<hi>董其昌</hi>
米元章書沉著痛快直奪晉人之神少壮未能立家一<lb/>
一規模古帖及錢穆父訶其刻畫太甚當以勢為主乃<lb/>
<pb n="KR4h0132_WYG_371-3b"/>
大悟脱盡本家筆自出機軸如禪家悟後拆肉還母拆<lb/>
骨還父呵佛罵祖面目非故雖蘇黄相見不無氣懾晩<lb/>
年自言無一㸃右軍俗氣良有以也此為樂圃書志遒<lb/>
勁奔軼又是平生得意筆太史公作信陵君傳蔡中郎<lb/>
為陳仲弓志皆以得意人不輕賛譽正似此書耳<lb/>
　　䟦畫<hi>董其昌</hi>
昔人評趙大年畫謂得胸中着千巻書更佳又大年以<lb/>
宋宗室不得逺逰每得一新境輙目之曰又是上陵回<lb/>
<pb n="KR4h0132_WYG_371-4a"/>
也不行萬里路不讀萬巻書看不得杜詩畫道亦爾馬<lb/>
逺夏圭軰不及元季四大家觀王叔明倪雲林姑蘇懐<lb/>
古詩可知矣<lb/>
　　其二<lb/>
此余壬辰癸巳為庶常請告家居多暇與顧中舍宋太<lb/>
學借畫臨倣之筆所謂粉本用貯奚嚢者不下數十幅<lb/>
遺散漸盡止存此耳自是蓄畫頗多臨摹反不及前武<lb/>
帝既得相如平平耳非復讀賦時庶㡬遇之之意也<lb/>
<pb n="KR4h0132_WYG_371-4b"/>
　　䟦趙松雪鵲華秋色圖<hi>董其昌</hi>
吴興此圖兼右丞北苑二家畫法有唐人之致去其纎<lb/>
有北宋之雄去其獷故曰師法捨短不如書家以肖似<lb/>
古人不能變體為書奴也萬厯三十三年㬠畫武昌公<lb/>
廨題<lb/>
　　䟦唐伯虎絶代名姝圖<hi>董其昌</hi>
相如之賦昔人稱為勸百風一此冊子畏之畫似勸希<lb/>
哲之詩似風又㡬於詈矣若夫王嬙以女兵柔虜薛濤<lb/>
<pb n="KR4h0132_WYG_371-5a"/>
以才媛娱賓不在亡國敗家之列當置輕典否則不免<lb/>
重䑓之誚<lb/>
　　䟦林下風畫<hi>董其昌</hi>
嵗在已亥余北歸過汶上時于文定公以東平李室名<lb/>
道坤者所作山水花卉冊見示託路大夫求余䟦北方<lb/>
畫學自李夫人創發亦書家之有李衛竒矣竒矣山居<lb/>
荏苒㡬三十年乃聞閨秀之能畫史者一再出又皆著<lb/>
于武林之西湖初為林天素繼為王友雲彼如北宗卧<lb/>
<pb n="KR4h0132_WYG_371-5b"/>
輪偈此如南宗慧能偈或對境心不起或對境心數起<lb/>
皆菩提増長求女人相了不可得然天素秀絶吾見其<lb/>
止雲友澹宕特饒骨韻假令嗣其才力殆未可量惜其<lb/>
身世猶遶樹三匝非然明二三君子為之金湯何自磨<lb/>
磚作鏡余又惜于東阿雖度外憐才不遑見獻花天女<lb/>
聽其説法與余同耳<lb/>
　　花史䟦<hi>陳繼儒</hi>
有野趣而不知味者樵牧是也有果窳而不及嘗者菜<lb/>
<pb n="KR4h0132_WYG_371-6a"/>
傭牙販是也有花木而不能享者逹人貴人是也古之<lb/>
名賢獨淵明寄興往往在桑麻松菊田野籬落之間東<lb/>
坡好種植能手接花菓此得之性生不可得而強也強<lb/>
之雖授以花史将艴然擲而去之若果性近而復好焉<lb/>
請相與偃曝林間諦㸔花開花落便與千萬年興亡盛<lb/>
衰之轍何異雖謂二十一史盡在左編一史中可也<lb/>
　　䟦陳白陽阿房宫墨跡<hi>黄汝亨</hi>
米南宫行草頗得晉人之神祝京兆從横下筆不減南<lb/>
<pb n="KR4h0132_WYG_371-6b"/>
宫道復此巻如六王畢四海一起筆數行神酣色飛即<lb/>
京兆可為讓席至妃嬪媵嬙以下腕力多散世或疑非<lb/>
道復真物故也唐名将薛萬徹有大勝亦有大敗此為<lb/>
道復勝中之敗未可知不宜遂掩名将風氣<lb/>
　　葉君節秋懷詩䟦<hi>曹學佺</hi>
予觀詩説曰春至艶也女感之而悲秋至爽也士感之<lb/>
而悲然非艶爽不能以相恱豈二序凉燠時顧顓自為<lb/>
政耶秋之色素衷相喻者誰也秋之韻長興相屬者誰<lb/>
<pb n="KR4h0132_WYG_371-7a"/>
也則非丈夫士不能而非婦人女子之所能辨也予復<lb/>
有説焉詠美人者必以花草詠花草者又必以美人山<lb/>
水之佳者固入畫圖圖畫之佳者又肖乎山水是故國<lb/>
風好色而不滛相如言工於形似此皆詩家之正脉韻<lb/>
士之極致也予甥葉君節少年爽朗剛腸素臆之士乃<lb/>
其為秋懷詩則若寤寐美人而馳情于佳冶者雖曰凛<lb/>
哉秋之為氣殊輕柔宛轉不勝可憐春也此固文人所<lb/>
藉以遣其筆端而潄芳含潤哉若必舉其人以實之指<lb/>
<pb n="KR4h0132_WYG_371-7b"/>
其事以証之則亦不但痴人前説夢矣<lb/>
　　䟦袁中郎書<hi>鍾惺</hi>
詩文取法古人凡古人詩文流傳於鈔冩刻印者皆古<lb/>
人精神所寄也至於書欲法古則非墨跡舊榻古人精<lb/>
神不在焉今墨蹟舊榻存者有㡬因思髙趣人往往以<lb/>
意作書不復法古以無古可法耳無古可法故不若直<lb/>
冩髙趣人之意猶愈於法古之偽者余請以袁中郎之<lb/>
書實之夫世間技藝不一從器具出者有巧拙從筆墨<lb/>
<pb n="KR4h0132_WYG_371-8a"/>
出者有雅俗巧拙可強雅俗不可強也中郎沒才十餘<lb/>
年其書又不工今展巻深思若千百年古物乍見於世<lb/>
是何故請與書家叅之<lb/>
　　䟦兩峰罷霧圗<hi>李流芳</hi>
三橋龍王堂望湖西諸山頗盡其勝煙林霧障映帶層<lb/>
叠淡描濃抹頃刻百態非董巨妙筆不足以發其氣韻<lb/>
余在小築時呼小槳至堤上縱歩㸔山領畧最多然動<lb/>
筆便不似甚矣氣韻之難言也予友程孟陽湖上題畫<lb/>
<pb n="KR4h0132_WYG_371-8b"/>
詩云風堤霧塔欲分明閣雨縈隂雨未成我試畫君團<lb/>
扇上舩忩含墨信風行此景此時此人此畫俱屬可想<lb/>
　　䟦題畫冊與子薪<hi>李流芳</hi>
三月十八日余自吴門還翌日與子薪相聞且招之子<lb/>
薪報云彦逸亦在此質明當與偕來是日輕隂風氣蕭<lb/>
爽集伯氏從子軰於寳尊堂既酣子薪彦逸遂留宿山<lb/>
雨樓頭晨起登樓㸔雨焚香啜茗頗適飯罷兩君便欲<lb/>
别去予曰家釀頗冽尚堪小飲當為稍淹已維舟於門<lb/>
<pb n="KR4h0132_WYG_371-9a"/>
矣既飲酒白于玉芳于桂甘于泉新緑映檻雨潤欲滴<lb/>
門外屐聲不至鼎足而或笑或歌或泣皆生平懷而不<lb/>
盡者遂不能去肴既盡佐以笋䔩重滌酒器出所藏竒<lb/>
窑舊玉二杯陳案上呼五木得異采者飲一杯童子時<lb/>
時摘花來供蕙既方舒㣲視人而笑虎茨數樹著花如<lb/>
雪掩映齋壁子薪往往呌絶因相牽入慎娱室索墨汁<lb/>
屬予畵且畵且談竟盡此巻欲題一詩已醉不能聊紀此以<lb/>
資他日譚柄相知如閑孟孟陽者可一示之勿以示俗<lb/>
<pb n="KR4h0132_WYG_371-9b"/>
人也<lb/>
　　䟦題畫冊<hi>李流芳</hi>
去嵗八月過吴門晤王淑士兄弟留宿虎丘秋熱甚酷<lb/>
舟還至鹿城稍有凉意同舟夏華甫擕得宋箋冊予愛<lb/>
其光潤宜墨輙作小景兩日間遂畫此冊自謂稍存筆<lb/>
墨之性不復寄人籬壁但當世耳食者多識真者少聊<lb/>
借千載上諸君子之名以恐喝之效顰學歩非予本懷<lb/>
令摹古者見之當為一笑然後世有知此道者亦或相<lb/>
<pb n="KR4h0132_WYG_371-10a"/>
賞形似之外耳<lb/>
　　其二<lb/>
辛酉臈月北行意思蕭索到吴門聞子将将來遲之同<lb/>
行因暫住虎丘之鐡佛僧舍時送予者為子薪魯正舍<lb/>
弟無垢舍姪宜之兒子杭之武林都修之時時抱琴來<lb/>
作數弄比玉還白下與予一路同來樂酒晨夕古白<lb/>
同寓舍間日一相對楚中李宗文居停亦相近女冠王<lb/>
修㣲數以扁舟往來山中差不寂寞然夜䦨客𣪚輙苦<lb/>
<pb n="KR4h0132_WYG_371-10b"/>
無緒或終夜不寐無可自遣燈下索墨汁作書及畫同<lb/>
居者皆得飽所欲而去以此為笑樂兒子不好學而偏<lb/>
嗜畫每欲裁之不欲身為作俑然興酣輙忘之此冊數<lb/>
幀于酬客之暇乗興㸃染不知為兒子所乞也書畫本<lb/>
高人之事非讀書萬巻胸中筆下無半㸃塵俗不能工<lb/>
兒軰患不好畫耳安有好畫而不肯讀書者昔人云我<lb/>
常自教兒此非解嘲語不然亦當如淵明詩云天命茍<lb/>
如此且進杯中物耳無以為别書此一笑<lb/>
<pb n="KR4h0132_WYG_371-11a"/>
　　題畫冊與從子<hi>李流芳</hi>
今年在西湖六七月日以書畫為役手腕㡬脱秋中言<lb/>
歸遂絶意此事數月以來牽於塵鞅間有酬應非其所<lb/>
樂臈月自吴門還連日隂翳門無剥啄頗有紙忩竹屋<lb/>
之致偶簡得從子緇仲所乞髙麗冊連畫得十二幀或<lb/>
挑燈酒䦨雜以夢境或映簷呵凍盥櫛都忘人生閒適<lb/>
之味不可多得至于墨筆遭意尤難吾不知此畫方之<lb/>
作者工拙若何然其胸懷所寄不受促逼或亦不當以<lb/>
<pb n="KR4h0132_WYG_371-11b"/>
工拙目之矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百七十一<lb/>
</p>
<p>
</p>
  </div>
</body>
</text>
</TEI>
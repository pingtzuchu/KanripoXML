<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百七十六</head> <lb/>
    <p>
<pb n="KR4h0132_WYG_276-1a"/>
欽定四庫全書<lb/>
　文章辨體彚選巻二百七十六<lb/>
　　　　　　　　　　　　明　賀復徵　編<lb/>
簡一<lb/>
　劉勰曰簡者畧也言陳其大畧也　復徵曰簡竹板<lb/>
　也古者執簡記事故單執一札亦謂之簡後人以事<lb/>
　情反覆非簡可盡乃直名曰書也<lb/>
　　與人手簡<hi>晉王羲之</hi>
<pb n="KR4h0132_WYG_276-1b"/>
吾前柬粗足作佳觀吾為逸民之懐久矣足下何以方<lb/>
復及此似夢中語邪無緣言面為歎書何能悉<lb/>
　　其二<lb/>
去夏得足下致卭竹杖皆至此士人多有尊老者皆即<lb/>
分布令知足下遠惠之至<hi>二帖文體明辨題曰與人手簡入簡類中想自有見故仍</hi>
　<hi>之</hi>
　　簡沈驎士<hi>梁沈約</hi>
獨往之業雖聞前載高塵逸軌罕或共時未嘗不拊袠<lb/>
<pb n="KR4h0132_WYG_276-2a"/>
興懐望古遐矚尊賢拔俗遥然沈㝠自逺幽貞之操義<lb/>
高篆策雖蔣詡不窺城市鄭真名動京師何逺之有名<lb/>
山既鄉内所豐清川亦坐卧可對不出户庭而與禽鳥<lb/>
齊美哉約少不自涯早愛蟲鳥逐食推遷未諧宿願兾<lb/>
幽期可託克全素履與尊弋釣泉臯以慰閒暮則生平<lb/>
之心於此遂矣<lb/>
　　與吕晦叔苐二簡<hi>宋司馬光</hi>
介甫文章節義過人處甚多但性不曉事而喜遂非致<lb/>
<pb n="KR4h0132_WYG_276-2b"/>
忠直䟽逺讒佞輻輳敗壊百度以至于此今方矯其失<lb/>
革其弊不幸介甫謝世反覆之徒必詆毁百端光意以<lb/>
謂朝廷特宜優加厚禮以振起浮薄之風茍有所得輙<lb/>
以上聞不識晦叔以為何如更不煩答以筆札扆前力<lb/>
言則全仗晦叔也<lb/>
　　與王介甫簡<hi>歐陽脩</hi>
某再拜相別忽焉遂見新嵗中間嘗得一附書其如忽<lb/>
遽不盡鄙懐於今猶以為恨雖然遂使不忽遽區區之<lb/>
<pb n="KR4h0132_WYG_276-3a"/>
懐亦不能盡也賢弟來得相見備審動止即日春寒奉<lb/>
太夫人萬福喜慰無限賢者不能留之朝衰病者不得<lb/>
放去皆失其分歸咎何所某自新春來目益昏耳亦不<lb/>
聰大懼難久于筆硯平生所懐有所未畢遂恐為庸人<lb/>
以死爾其它細故不足道惟奉親自愛<lb/>
　　回蘇子瞻簡<hi>王安石</hi>
某啟承誨諭累幅知尚盤桓江北俯仰踰月豈勝感悵<lb/>
得秦君詩手不能捨葉致遠適見亦以為清新嫵麗與<lb/>
<pb n="KR4h0132_WYG_276-3b"/>
鮑謝似之不知公意如何餘巻正冒眩尚妨細讀嘗鼎<lb/>
一臠㫖可知也公竒秦君數口之不置吾又獲詩手之<lb/>
不捨然聞秦君嘗學至言妙道無乃笑我與公嗜好過<lb/>
乎未相見跋踄自愛書不盡悉<lb/>
　　答李文叔為兄立諡簡<hi>張耒</hi>
耒頓首昨日辱示尊兄墓銘即當書納而蒙問以所未<lb/>
安既有所疑不敢黙也為兄作諡固善但古者賤不誄<lb/>
貴㓜不誄長誄與諡一道也自下議上不順又以尊臨<lb/>
<pb n="KR4h0132_WYG_276-4a"/>
卑則公議不得盡伸俾無以盡善惡之實况于骨肉宗<lb/>
族而可以相為立諡耶古之私諡者甚多如王通死門<lb/>
人私諡文中孟郊死韓愈張籍謚以貞曜然後讀通所<lb/>
著書續經其狂誕野陋乃可為學者發笑郊以餓士偶<lb/>
工於詩耳世之言通與郊之實不過如此文中貞曜竟<lb/>
何補哉古者生無爵死無諡孔孟顔閔不聞有諡雖其<lb/>
門人朋友尊愛之如此亦不敢為作諡此數君子後世<lb/>
豈以無諡而遂不傳哉繇是觀之諡不能使欺者傳無<lb/>
<pb n="KR4h0132_WYG_276-4b"/>
諡不能使實者沒賢兄之懿人實聞之其不至公卿而<lb/>
死不得使有司顯議而公諡之其為不幸無可言者但<lb/>
其徳美之實茍不可泯滅自應傳世而今乃兄弟生徒<lb/>
為之易名則失薄俗之喜以嫌處物者久矣孰肯為弟<lb/>
不私其兄哉既嫌于私則聞者不信不信則并與其實<lb/>
而敗之矣所為愛之正以害之也願更審度此一節其<lb/>
他尚有一二事容面論之蠟紙且留此俟改定即當下<lb/>
筆僭易死罪<lb/>
<pb n="KR4h0132_WYG_276-5a"/>
　　簡李汝弼侍御<hi>明馬中錫</hi>
謝病以來孟灣舊業外置得薄田二三頃見有茅屋數<lb/>
間前後雜樹數百株別號東田以此入首夏齎酒時往<lb/>
擇繁陰席地以坐與一二客小杯徐酌商晴較雨興闌<lb/>
飲犢衞流聴鶯官栁放浪移時尋復舊所再呼餘瀝盡<lb/>
歡乃罷不取衣冠文字之輩往往皆村翁社友此無拘<lb/>
束彼無計較日夕巾車而歸矮牀凹枕齁齁美睡無趂<lb/>
朝之累坐衙之擾日將三丈始起科頭未及理髪而酒<lb/>
<pb n="KR4h0132_WYG_276-5b"/>
伴已候門矣衰遲之年何幸得此回視宦途職務勤劬<lb/>
不遑寢食得失榮辱禍福之幾當必有辨之者不敢多<lb/>
贅也<lb/>
　<lb/>
　<lb/>
　<lb/>
　<lb/>
　文章辨體彚選巻二百七十六<lb/>
</p>
<p>
</p>
  </div>
</body>
</text>
</TEI>
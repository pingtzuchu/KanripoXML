<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百七十二</head> <lb/>
    <p>
<pb n="KR4h0132_WYG_572-1a"/>
欽定四庫全書<lb/>
　文章辨體彚選巻五百七十二<lb/>
　　　　　　　　　　　　明　賀復徵　編<lb/>
記十三<hi>園墅</hi>
　　獨樂園記<hi>宋司馬光</hi>
孟子曰獨樂樂不若與人樂樂與少樂樂不若與衆樂<lb/>
樂此王公大人之樂非貧賤者所及也孔子曰飯蔬食<lb/>
飲水曲肱而枕之樂亦在其中矣顔子一簞食一瓢飲<lb/>
<pb n="KR4h0132_WYG_572-1b"/>
不改其樂此聖賢之樂非愚者所及也若夫鷦鷯巢林<lb/>
不過一枝鼴鼠飲河不過滿腹各盡其分而安之此乃<lb/>
迂叟之所樂也熈寧四年迂叟始家洛六年買田二十<lb/>
畝扵尊賢坊北闕以為園其中為堂聚書出五千巻命<lb/>
之曰講書堂堂南有屋一區引水北流貫宇下中央為<lb/>
沼方深各三尺疏水為五派注沼中狀若虎爪自北伏<lb/>
流出北階懸注庭下狀若象鼻自是分而為二渠繞庭<lb/>
四隅㑹扵西北而出命之曰㺯水軒堂北為沼中央有<lb/>
<pb n="KR4h0132_WYG_572-2a"/>
島島上植竹圍周三丈狀若玉玦攬結其杪如漁人之<lb/>
廬命之曰釣魚庵沼北横屋六楹厚其墉茨以禦烈日<lb/>
開户東出南北列軒牖以延涼颸前後多植美竹為清<lb/>
暑之所命之曰種竹齋沼東治地為百有二十畦雜蒔<lb/>
草藥辨其名物而掲之畦北植竹方徑丈狀若碁局屈<lb/>
其杪交相掩以為屋植竹扵其前夾道如步廊皆以蔓<lb/>
藥覆之四周植木藥為藩爰命之曰採藥圃圃南為六<lb/>
欄芍藥牡丹雜花各居其二毎種止植兩本識其名狀<lb/>
<pb n="KR4h0132_WYG_572-2b"/>
而已不求多也欄北為亭命之曰澆花亭洛城距山不<lb/>
逺而林薄茂密常若不得見乃扵園中築臺作屋其上<lb/>
以望萬安轘轅至扵太室命之曰見山臺迂叟平日多<lb/>
處堂中讀書上師聖人下友羣賢窺仁義之原探禮樂<lb/>
之緒自未始有形之前暨四達無窮之外事物之理舉<lb/>
集目前所病者學之未至夫又何求扵人何待扵外哉<lb/>
忘倦體疲則投竿取魚執衽採藥汲渠灌花摻斧剖竹<lb/>
灌熱盥手臨髙縱目逍遙猖𦍕唯意所適明月時至清<lb/>
<pb n="KR4h0132_WYG_572-3a"/>
風自來行無所牽止無所柅耳目肺腸悉為已有踽踽<lb/>
焉洋洋焉不知天壤之間復有何樂可以代此也因合<lb/>
而命之曰獨樂園或咎迂叟曰吾聞君子所樂必與人<lb/>
共之今吾子獨取足扵已不以及人其可乎迂叟謝曰<lb/>
叟愚何得比君子自樂恐不足安能及人况叟之所樂<lb/>
者薄陋鄙野皆世之所棄也雖推以與人人且不取豈<lb/>
得强之乎必也有人肯同此樂則再拜而獻之矣安敢<lb/>
専之哉<lb/>
<pb n="KR4h0132_WYG_572-3b"/>
　　定州衆春園記<hi>韓琦</hi>
天下郡縣無逺邇小大位署之外必有園池臺榭觀㳺<lb/>
之所以通四時之樂前人勤而興之後輒廢焉者盖私<lb/>
扵其心惟已之利者之所為也彼私而利者不過曰吾<lb/>
之所治傳舍焉耳滿嵗則委之而去茍前之所為尚足<lb/>
以容吾寢食飲咲扵其間可矣何必勞而葺之以利後<lb/>
人而使好事者以為勤人而務不急徒取戻焉吾不為<lb/>
也噫彼専一人之私以自利宜其所見者隘而弗為也<lb/>
<pb n="KR4h0132_WYG_572-4a"/>
公扵其心而達衆之情者則不然夫官之脩職農之服<lb/>
田工之治器商之通貨早暮汲汲以憂其業皆所以奉<lb/>
助公上而養其室家當良辰嘉節豈無一日之適以休<lb/>
其心乎孔子曰百日之蜡一日之澤子貢且猶不知况<lb/>
私而自利者哉中山之地自唐天寳失御盜據戎猾兵<lb/>
革殘困民不知為生之樂者百有餘年至我朝而後始<lb/>
見太平亭障一清生䫫蕃育不有時序觀㳺之所俾是<lb/>
四民間有一日之適以樂太平之事而知累聖仁育之<lb/>
<pb n="KR4h0132_WYG_572-4b"/>
深者守臣之過也非公扵其心而達衆之情者又安及<lb/>
此乎郡城東北隅瀦水為塘廣百餘畝植栁數萬本亭<lb/>
榭花卉之盛冠扵北垂盖今宣徽李公昭亮始興之後<lb/>
寔廢焉予之來懼陷其心扵不公也復完而興之凡棟<lb/>
宇樹藝前所未備者一從新意罔有漏缺又治長堤鑿<lb/>
門西南隅以便㳺者扵是園池之勝益倍疇昔總而名<lb/>
之曰衆春園庶乎良辰佳節太守得與吏民同一日之<lb/>
適㳺覽其間以通乎聖時無事之樂此其意也後之人<lb/>
<pb n="KR4h0132_WYG_572-5a"/>
視園之廢興其知為政者之用心焉<lb/>
　　薛氏樂安莊園亭記<hi>范純仁</hi>
蒲舜都也秦分為河東郡地沃人富自漢唐至今為秦<lb/>
晉之都㑹固宜人物之多竒也薛氏為河東著姓世有<lb/>
顯人皇朝樞密直學士樂安公以清徳直道事太宗及<lb/>
真宗皇帝門族尤盛今中大夫公即其第幾子也象賢<lb/>
繼世詔封五郡三領部使四典巨鎮髙識懿行為時名<lb/>
臣六十丐閒七十請老以三品歸第乃扵郡郭之東北<lb/>
<pb n="KR4h0132_WYG_572-5b"/>
披岡帶河擇爽塏之地逺城市之喧築室以居焉因所<lb/>
封之郡名之曰樂安莊前啟重門内曰含幽閉闗却掃<lb/>
非幽人佳客履迹罕至南北分為二園其西種杏種柏<lb/>
中曰静居内外重寢妍華芳卉交植扵庭踈竹蕭蕭夀<lb/>
石雪頂開軒對之各以為名其北曰逸老堂乃公寄傲<lb/>
宴息之所也其東曰三經堂以藏儒道釋氏之書公以<lb/>
寄懐扵簡册也其西曰無無堂公自以無欲無營又取<lb/>
夫莊生之言而名之也東南構亭築址數仞中條太華<lb/>
<pb n="KR4h0132_WYG_572-6a"/>
列峙如屏其最近者有五老峯因名曰五老榭次東為<lb/>
臺登覽曠逈清宵月明千里如晝名曰日月臺莊西北<lb/>
隅據垣乗髙下列蔬圃時使老圃村童引水溉畦名曰<lb/>
瞻蔬臺積土踰尺周植美楸春花夏隂如幄如盖名曰<lb/>
楸壇芳條雲布繁英玉坼垂架飄香深若洞户名曰酴<lb/>
醿䲧修篁擁徑翠影䝉宻新筠解籜嘉色如染名曰猗<lb/>
猗塢衆木交隂晝不見日清風自來好鳥時下名曰翠<lb/>
隂塢鑿井轉車以汲甘泉或沈浮瓜李揮㺯氷雪或烹<lb/>
<pb n="KR4h0132_WYG_572-6b"/>
茶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蔬飲啜飴醴外設客舍庖廩庇庫殆將百楹其締<lb/>
溝製作儉而適用潔而不華夏無蠅蚋之苦冬無風霰<lb/>
之患其服用皆陶器梨床褐裘葛衣俾君子有以取法<lb/>
小人無所可欲盖盡得夫郊居之道或霽色澄明開軒<lb/>
極望或落花滿徑曳杖行吟或解榻留賔壺觴共醉或<lb/>
焚香啟閣圖書自娯逍遙遂性不覺嵗月之改而年夀<lb/>
之長也此其㳺適之樂居處之安又稱其莊之名矣今<lb/>
士大夫或身老食貧而退無以居或髙門大第而勢不<lb/>
<pb n="KR4h0132_WYG_572-7a"/>
得歸自非厚積累之徳鍾清閒之福安能享此樂哉愚<lb/>
今老矣固將倣公而退也以人事之難必姑識公之善<lb/>
處以自勉示公名俅字肅之<lb/>
　　真州東園記<hi>歐陽修</hi>
真為州當東南之水㑹故為江淮兩浙荆湖發運使之<lb/>
治所龍圖閣直學士施君正臣侍御史許君子春之為<lb/>
使也得監察御史裏行馬君仲塗為其判官三人者樂<lb/>
其相得之歡而因其暇日得州之監軍廢營以作東園<lb/>
<pb n="KR4h0132_WYG_572-7b"/>
而日往逰焉嵗秋八月子春以其職事走京師圖其所<lb/>
謂東園者來以示予曰園之廣百畝而流水横其前清<lb/>
池浸其右髙臺起其北臺吾望以拂雲之亭池吾俯以<lb/>
澄虚之閣水吾泛以畫舫之舟敞其中以為清讌之堂<lb/>
闢其後以為射賔之圃芙渠芰荷之的歴幽蘭白芷之<lb/>
芬芳與夫佳花美木列植而交隂此前日之蒼煙白露<lb/>
而荆棘也髙甍巨桷水光日影動搖而下上其寛閑深<lb/>
靚可以答逺響而生清風此前日之頽垣㫁塹而荒墟<lb/>
<pb n="KR4h0132_WYG_572-8a"/>
也嘉時令節州人士女嘯歌而管絃此前日之晦㝠風<lb/>
雨鼪鼯鳥獸之嘷音也吾扵是信有力焉凡圖之所載<lb/>
盖其一二之畧也若乃升于髙以望江山之逺近嬉于<lb/>
水而逐魚鳥之浮沈其物象意趣登臨之樂覽者各自<lb/>
得焉凡工之所不能畫者吾亦不能言也其為我書其<lb/>
大概焉又曰真天下之衝也四方之賔客往來者吾與<lb/>
之共樂于此豈獨私吾三人者哉然而池臺日益以新<lb/>
草樹日益以茂四方之士無日而不來而吾三人者有<lb/>
<pb n="KR4h0132_WYG_572-8b"/>
時而皆去也豈不眷眷扵是哉不為之記則後孰知其<lb/>
自吾三人者始也予以謂三君子之材賢足以相濟而<lb/>
又協于其職知所後先使上下給足而東南六路之人<lb/>
無辛苦愁怨之聲然後休其餘閑又與四方之賢士大<lb/>
夫共樂扵此是皆可嘉也乃為之書<lb/>
　　李秀才東園亭記<hi>歐陽修</hi>
修友李公佐有亭在其居之東園今年春以書抵洛命<lb/>
修志之李氏世家隨隨春秋時稱漢東大國魯桓之後<lb/>
<pb n="KR4h0132_WYG_572-9a"/>
楚始盛隨近之常與為鬬國相勝敗然怪其山川土地<lb/>
既無髙深壯厚之勢封域之廣與鄖蓼相介纔一二百<lb/>
里非有古疆諸侯制度而為大國何也其春秋世未嘗<lb/>
通中國盟㑹朝聘僖二年方見扵經以伐見書哀之元<lb/>
年始約列諸侯一㑹而罷其後乃希見僻居荆夷盖扵<lb/>
蒲騷鄖蓼小國之間特大而已故扵今雖名藩鎮而實<lb/>
下州山澤之産無美材土地之貢無上物朝廷達官大<lb/>
人自閩陬嶺徼出而顯者往往皆是而隨近在天子千<lb/>
<pb n="KR4h0132_WYG_572-9b"/>
里内幾一百年間未出一士豈其痺貧薄陋自古然也<lb/>
予少以江南就食居之能道其風土地既瘠枯民給生<lb/>
不舒愉雖豐年大族厚聚之家未嘗有樹林池沼之樂<lb/>
以為嵗時休暇之嬉獨城南李氏為著姓家多藏書訓<lb/>
子孫以學予為童子與李氏諸兒嬉其家見李氏方治<lb/>
東園往求美草一一手植周視封樹日日去來園間甚<lb/>
勤李氏夀終公佐嗣家又搆亭其間益修先人之所為<lb/>
予亦壯不復過其家已而去客漢沔逰京師乆而乃歸<lb/>
<pb n="KR4h0132_WYG_572-10a"/>
復行城南公佐引予登亭上周尋童子時所見則樹之<lb/>
蘖者抱昔之抱者枿草之茁者叢荄之甲者今果矣問<lb/>
其逰兒則有子如予童子之嵗矣相與逆數昔時則扵<lb/>
今七閏矣然忽忽如前日事因歎嗟徘徊不能去噫予<lb/>
方仕宦奔走不知再至城南登此亭復幾閏幸而再至<lb/>
則東園之物又幾變也計亭之梁木其蠧瓦其溜石物<lb/>
其泐乎隨雖陋非予鄉然予之長也豈能忘情扵隨哉<lb/>
公佐好學有行鄉里推之與予友盖明道二年十月十<lb/>
<pb n="KR4h0132_WYG_572-10b"/>
二日也<lb/>
　　靈壁張氏園亭記<hi>蘓軾</hi>
道京師而東水浮濁流陸走黄塵陂田蒼莽行者勌厭<lb/>
凡八百里始得靈壁張氏之園扵汴之陽其外修竹森<lb/>
然以髙喬木蓊然以深其中因汴之餘浸以為陂池取<lb/>
山之怪石以為巖阜蒲葦蓮茨有江湖之思椅桐檜柏<lb/>
有山林之氣竒花美草有京洛之態華堂厦屋有吳蜀<lb/>
之巧其深可以隠其富可以養果蔬可以飽鄰里魚鼈<lb/>
<pb n="KR4h0132_WYG_572-11a"/>
筍茹可以餽四方之賔客余自彭城移守吳興由宋登<lb/>
舟三宿而至其下肩與叩門見張氏之子碩碩求余文<lb/>
以記之維張氏世有顯人自其伯父殿中君與其先人<lb/>
通判府君始家靈壁而為此園作臯蘭之亭以養其親<lb/>
其後出仕扵朝名聞一時推其餘力日増治之扵今五<lb/>
十餘年矣其木皆十圍岸谷隠然凡園之百物無一不<lb/>
可人意者信其用力之多且乆也古之君子不必仕不<lb/>
必不仕必仕則忘其身必不仕則忘其君譬之飲食適<lb/>
<pb n="KR4h0132_WYG_572-11b"/>
扵饑飽而已然士罕能蹈其義赴其節處者安扵故而<lb/>
難出出者狃扵利而忘反扵是有違親絶俗之譏懐禄<lb/>
茍安之弊今張氏之先君所以為其子孫之計慮者逺<lb/>
且周是故築室蓻園扵汴泗之間舟車冠盖之衝凡朝<lb/>
夕之奉燕逰之樂不求而足使其子孫開門而出仕則<lb/>
跬步市朝之上閉門而歸隠則俯仰山林之下扵以養<lb/>
生治性行義求志無適而不可故其子孫仕者皆有循<lb/>
吏良能之稱處者皆有節士㢘退之行盖其先君子之<lb/>
<pb n="KR4h0132_WYG_572-12a"/>
澤也余為彭城二年樂其土風將去不忍而彭城之父<lb/>
老亦莫余厭也將買田扵泗水之上而老焉南望靈壁<lb/>
鷄犬之聲相聞幅巾杖履嵗時往來扵張氏之園以與<lb/>
其子孫逰將必有日矣元豐二年三月二十七日記<lb/>
　　揚州新園亭記<hi>王安石</hi>
諸侯宫室臺榭講軍實容爼豆各有制度揚古今大都<lb/>
方伯所治處制度狹庳軍實不講俎豆無以容不以偪<lb/>
諸侯哉宋公至自丞相府化清事省喟然有意其圖之也<lb/>
<pb n="KR4h0132_WYG_572-12b"/>
今太常刁君實集其意㑹公去鎮鄆君即而考之占府<lb/>
乾隅夷茀而基因城而垣並垣而溝周六百步竹萬箇<lb/>
覆其上故髙亭在垣東南循而西三十軏作堂曰愛思<lb/>
道僚吏之不忘宋公也堂南北郷袤八筵廣六筵直北<lb/>
為射埒列樹八百本以翼其旁賔至而享吏休而宴于<lb/>
是乎在又循而西十有二軏作亭曰𨽻武南北鄉袤四<lb/>
筵廣如之埒如堂列樹以鄉嵗時教士戰射坐作之法<lb/>
于是乎在始慶歴二年十二月某日凡若干日卒功云<lb/>
<pb n="KR4h0132_WYG_572-13a"/>
初宋公之政務不煩其民是役也力出于兵材資于官<lb/>
之饒地瞰于公宫之隙成公志也噫揚之物與監東南<lb/>
所規仰天子宰相所垂意而選繼宜有若宋公者乎宜<lb/>
有若刁君者乎金石可弊此無廢已<lb/>
　　金鄉張氏重修園亭記<hi>晁補之</hi>
濟為州治鉅野下土草木不殖其西北無山東南五十<lb/>
里乃有山而金陵其東南邑故緡城地云嘗鑿山得金<lb/>
因為金山縣凡平地淺山無金此山乃有金知其地氣<lb/>
<pb n="KR4h0132_WYG_572-13b"/>
與並澤異凡九榖果蓏土有宜有不宜此咸宜若松檜<lb/>
梅櫾遷乎其地而不能為良者植此皆良又不可知也<lb/>
以余為兒時所聞見其俗饒美大家率輕作業樂善而<lb/>
好士厚子弟扵學㳺客晨夜相面背于門庖無熄煙然<lb/>
不勌又好為園圃㳺樂事以相尚而非為利張氏其甲<lb/>
也其先世豐人太宗時侍御史肅字穆之以敢言不茍<lb/>
合四十謝事為王黄州所畏始起家而顯者也御史子<lb/>
畋字無逸髙介有父風亦早弃事初壊田作此園佳木<lb/>
<pb n="KR4h0132_WYG_572-14a"/>
異卉錯置竹萬竿出郭門而望蓊然秀色横野其陽金<lb/>
梭嶺隂賀溝起伏異狀其外莽蒼無際目極可喜無逸<lb/>
得此因忘仕宦意而故張公安道石公曼卿皆與往來<lb/>
良厚園有亭曰先春張公客㳺愛之石公為宰毎醉而<lb/>
忘返也皆有詩留亭上兩公前輩偉人傑士不妄以詩<lb/>
與人也盖六七十年矣前此無逸子孝綽孝基孝孫亦<lb/>
善士好客能修其先人之業猶及與余先大夫㳺聞先<lb/>
大夫稱焉不知園幾時廢而元符中余南歸始自鉅野<lb/>
<pb n="KR4h0132_WYG_572-14b"/>
遷此邑並嶺行溝上秋稼離離雉驚起馬前館無遺址<lb/>
桃李不復在獨兩老檜離立穀壠間風雨摧剥蒼皮白<lb/>
枝龍虎躩拏而上數千尺道衍隰而來未見也下馬半<lb/>
嶺北望南武七日諸山或斷或續屏列逺陸如畫其南<lb/>
數百鳬雁飛集鳴唼聲回望白水明滅桑野間意甚樂<lb/>
之順塗而詠吾居不可以易此也因買田築室距百步<lb/>
時時至其地捫檜坐石至扵日入悵然惜兩公之跡將<lb/>
冺而恨無逸之不復見也而其孫大方從余㳺久乃語<lb/>
<pb n="KR4h0132_WYG_572-15a"/>
之大方則啾然有間曰此固張氏地請復焉未數嵗則<lb/>
築垣移植如其故徑檻旁午草木扶疎矣且營三亭曰<lb/>
先春其舊名也曰樂意曰生香因曼卿之詩也又礲三<lb/>
石來言曰其一求文以記其事其二請書兩公詩與記<lb/>
俱傳也余欣然曰吾里俗衰不有君子何以使復善且<lb/>
為近市利日不足鋤犁腹飽則載粟入城市買士宅士<lb/>
無邑居故吾里之為士者微今子獨能羞而反之不致<lb/>
求羸餘既異俚俗意而憂世家之墜念祖父之所嘗㳺<lb/>
<pb n="KR4h0132_WYG_572-15b"/>
賢公才士之跡至此而俱熄也慨然圖復之又欲因文<lb/>
以傳尤異余何愛不為子記之亦稍稍化吾里持家猶<lb/>
子豈但數過子相羊樂飲無人之境以忘吾老如是而<lb/>
已也大觀二年七月十八日潁川晁補之記<lb/>
　　湖州石林記<hi>范成大</hi>
石湖居士以乾道壬辰冬發呉郡帥廣西行十日至湖<lb/>
州将㳺北山石林入山松桂深幽絶無塵事過大嶺乃<lb/>
至石林則棟宇乃傾頽惟正堂無恙堂正面卞山之髙<lb/>
<pb n="KR4h0132_WYG_572-16a"/>
峰層巒空翠照衣袂畧似上天竺白雲堂所見而加雄<lb/>
偉自堂西過二小亭佳石錯立道周至西巖石益竒且<lb/>
多有小堂曰承詔葉公自歸守先隴經始此堂後以天<lb/>
官召還受命扵此因以為名焉其旁登髙有羅漢巖石<lb/>
詭皆嵌空装綴巧過鐫劖自西巖回步至東巖石之髙<lb/>
壯礨砢又過西巖小亭亦頽矣葉公好石盡力剔山骨<lb/>
森然發露若林而開徑扵石間亦有自他所移徙置道<lb/>
旁以補闕空者方公著書釋經扵堂上四方學士聞風<lb/>
<pb n="KR4h0132_WYG_572-16b"/>
仰之如璇璣景星語石林所在又如仙都道山欲至不<lb/>
可得盖棺未幾而其家已不能守或謂此地離人太逺<lb/>
岑蔚荒虚非大官部曲衆多者難乆處又云公歿後山<lb/>
鬼搶攘暮夜與人錯行婦子不能安室故諸郎去之云<lb/>
出石林飯旌善寺葉氏墳祠也霅川有兩玲瓏山石林<lb/>
為大玲瓏又有小玲瓏在長興縣界路口聞其尤勝石<lb/>
林遂過之小玲瓏今屬之沈氏此山石色微黄而更竒<lb/>
古一丘悉空中洞穴千數皆傍相通貫故名玲瓏泉聲<lb/>
<pb n="KR4h0132_WYG_572-17a"/>
㵼三磴中窈如深谷前小池石如牛馬虺隤其中池後<lb/>
山屏上洗出之石襞積嵌巖巧恠萬狀缺罅清泉泓泓<lb/>
叢桂覆其上亭館既無人居亦漸荒廢霅川特無好事<lb/>
能捐厚貲買之沈氏雖不得山亦足以豪矣玲瓏山杜<lb/>
牧之所㳺即石林是以小玲瓏脱出而加勝云<lb/>
　　沱西别業記<hi>明何景明</hi>
沱出于江予嘗浮江下峽所束勢漂疾淪滙瀾湧漩洑<lb/>
莫得旁展既入荆地平溢十數里其勢始得自縱乃有<lb/>
<pb n="KR4h0132_WYG_572-17b"/>
别出若沱者焉沱至華容則蜿蜒逥復帶城抱郭起伏<lb/>
皆與重岡曲壠相隠顯又瑩澈可鏡乃知其地多秀産<lb/>
固有山川䕃之也吾郡守孫公華容人間以是語之公<lb/>
曰沱之西吾别業在焉始吾逰沱西見其地膏場繡澮<lb/>
可以稼穡水有青赤雜色之魚可以罾網中又夷爽可<lb/>
搆而湖山四塞又可以眺而得也遂購得之他日獲解<lb/>
宦將惟是以終而子昔嘗得其概為我記一言予業已<lb/>
竒公曰是予所云華容秀産也既公之子世其者來從<lb/>
<pb n="KR4h0132_WYG_572-18a"/>
予㳺予益竒之曰是又所謂秀産也而愈益信山川之<lb/>
能䕃也孰知予向所見山川者固公家物也公在壯嵗<lb/>
官至郡大夫而聲績懋著向往方殷未可以言退也然<lb/>
予見今之士者多以官為家而歸則無所終公乃預有<lb/>
是計其明達邈有弗可逮也别業至邑三里地名三里<lb/>
店東牆以城睥睨互出林表西峙白鼎後為黄湖前有<lb/>
湖曰田家湖湖之外為禹山列如屏障雜見丹碧雲烟<lb/>
之所出入光景之所射映朝夕四時之所變化不可紀<lb/>
<pb n="KR4h0132_WYG_572-18b"/>
狀而公誠有成功引退之時日處其中治田灌園持書<lb/>
訓子孫暇則置酒召客相與投壺彈棊無不可樂者此<lb/>
固公所先畫于心而奚俟乎予言也既紀其勝復為沱<lb/>
水四章他日過沱西之堂幸歌以自侑詞曰沱之水清<lb/>
且漣兮宜爾子孫秀且賢兮沱之滸有田膴膴我往于<lb/>
田其實碩甫沱之中其夷可宫我日以居裕其有終沱<lb/>
之外其山若㑹予日以絃用綏我年<lb/>
　　弇山園記<hi>王世貞</hi>
<pb n="KR4h0132_WYG_572-19a"/>
自大橋稍南皆闤闠可半里而殺其西忽得徑曰鐡猫<lb/>
㺯頗猥鄙循而西三百步許㺯窮稍折而南復西不及<lb/>
㺯之半為隆福寺其前有方池延袤二十畝左右舊圃<lb/>
夾之池渺渺受煙月令人有苕霅間想寺之右即吾弇<lb/>
山園也亦名弇州園前横清溪甚狹而夾岸皆植垂栁<lb/>
䕃枝樛互如一本溪南張氏腴田數畝至麥寒禾煖之<lb/>
日黄雲鋪野時時作餅餌香令人有炊宜城飯想園之<lb/>
西為宗氏墓古松柏十餘株其又西則漢夀亭侯廟碧<lb/>
<pb n="KR4h0132_WYG_572-19b"/>
瓦雕甍崷崪雲表此皆輔吾園之勝者也園之中為山<lb/>
者三為嶺者一為佛閣者二為樓者五為堂者三為書<lb/>
室者四為軒者一為亭者十為修廊者一為橋之石者<lb/>
二木者六為石梁者五為洞者為灘若瀨者各四為流<lb/>
杯者二諸巖磴澗壑不可以指計竹木卉草香藥之類<lb/>
不可以勾股計此吾園之有也園畝七十而贏土石得<lb/>
十之四水三之室廬二之竹樹一之此吾園之概也宜<lb/>
花花髙下㸃綴如錯繡㳺者過焉芬色殢眼鼻而不忍<lb/>
<pb n="KR4h0132_WYG_572-20a"/>
去宜月可汎可陟月所被石若益而古水若益而秀恍<lb/>
然若憩廣寒清虚府宜雪登髙而望萬堞千甍與園之<lb/>
峰樹髙下凹凸皆瑤玉目境為醒宜雨濛濛霏霏濃澹<lb/>
深淺各極其致縠波自文鯈魚飛躍宜風碧篁白楊琮<lb/>
琤成韻使人忘倦宜暑灌木崇軒不見畏日輕涼四襲<lb/>
逗弗肯去此吾園之勝也吾自納鄖節即栖託扵此晨<lb/>
起承初陽聽醒鳥晩宿㺯夕照聽倦鳥或躡短屐或呼<lb/>
小舠相知過從不迓不送清酒時進釣溪腴以佐之黄<lb/>
<pb n="KR4h0132_WYG_572-20b"/>
梁欲熟摘野鮮以導之平頭小奴枕簟後隨我醉欲眠<lb/>
客可且去此吾居園之樂也守相達官千旄過從勢不<lb/>
可卻攝衣冠而從之呵殿之聲風景為殺性畏烹宰盤<lb/>
筵餖飣竟夕不休此吾居園之苦也園所以名弇山又<lb/>
曰弇州者何始余誦南華而至所謂大荒之西弇州之<lb/>
北意慕之而了不知其處及考山海西經有云弇州之<lb/>
山五彩之鳥仰天名曰鳴鳥爰有百樂歌儛之風有軒<lb/>
轅之園南棲為吉不夀者乃八百嵗不覺爽然而神飛<lb/>
<pb n="KR4h0132_WYG_572-21a"/>
仙仙傞傞旋起旋止曰吾何敢望是始以名吾園名吾所<lb/>
譔集以寄其思而已乃不意從上直㳺屏家室栖扵一<lb/>
茅宇之下偶展穆天子傳得其事曰天子觴西王母扵<lb/>
瑤池之上天子遂驅升扵弇山乃紀其跡于弇山之石<lb/>
而樹之槐眉曰西王母之山則是弇山者帝嫗之樂邦<lb/>
而羣真之琬琰也景純先生乃僅以為弇兹入日地夫<lb/>
奄兹在鳥鼠西南三百六十里其中多砥礪固可刻而<lb/>
去隴首不逺二傳皆先生筆遂忘之耶則不佞所名園<lb/>
<pb n="KR4h0132_WYG_572-21b"/>
與名所撰集者雖瞿然愧亦竊幸其扵古文闇合矣自<lb/>
余園之以鉅麗聞諸與園鄰者㳺以日數他友生以旬<lb/>
數而今計余跡嵗不能五六過則余且去而為客乃猶<lb/>
竊弇山之號而又重之以記得無尚有所係耶夫志大<lb/>
乘者不貪帝釋宫苑藉令從穆滿後以登弇山之巔吾<lb/>
且一寓目而過之而況區區數十畝宫也且吾向者有<lb/>
百樂不能勝一苦而今者幸而併所謂苦與樂而盡付<lb/>
之烏有之鄉我又何係也夫山河大地皆幻也吾姑以<lb/>
<pb n="KR4h0132_WYG_572-22a"/>
幻語志吾幻而已<lb/>
　　小崑山讀書處記<hi>王世貞</hi>
崑山為吳屬邑中有山巋然以是得號故老云此馬鞍<lb/>
山也去華亭之西南十八里乃真為崑山今以崑山之<lb/>
為邑故辱之曰小崑山是故婁侯陸遜之孫機雲所讀<lb/>
書處也然其大實不能當馬鞍之半而又以地偏而水<lb/>
迂不為使輈㳺槳之所便習今年丙戌春友生徐孟儒<lb/>
陳仲醇㳺焉其阯蝕民居逶迤而上至半嶺而有佳木<lb/>
<pb n="KR4h0132_WYG_572-22b"/>
美箭之屬其勝始露更上數十武為石塔而郡之所誇<lb/>
九峰三泖者悉歸焉二子樂之挾塔僧而下與偕東過<lb/>
一庄墅楚楚僧曰是鄉老陳姓之室也業且售之無為<lb/>
主者問其直止是三十金二子適有某甲饋欲返其槖<lb/>
而不可曰士衡不云乎彷彿谷水陽婉孌崑山隂即此<lb/>
地也夫誦其詩不知其人可乎請售其地而祠之置丙<lb/>
舍以嵗時賡詩書其中太原王辰玉聞而欣然為助其<lb/>
不給乃稍稍更飭之其居前俯清溪左右壘黄石為短<lb/>
<pb n="KR4h0132_WYG_572-23a"/>
垣其陽獨闕樹槿藩之曰槿垣中有堂三楹頗整靚斑<lb/>
竹千竿擁之蒼翠襲几席曰湘玉堂側室蕉數本輔之<lb/>
以長夏㺯碧可念曰蕉室中奉二陸主又曰二陸香火<lb/>
處有石刻曇陽子古篆心經梓龎居士集庋焉祠之後<lb/>
左偏石巖髙可數十丈空濶瑰竒石楠十餘樹覆之石<lb/>
皆作紫紺色曰赭石壑竹後小池蜿<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>至屋角而盡蘋<lb/>
藻空明鯈魚出沒曰蝌斗灣出種藩門則所謂清流者<lb/>
其淺可以菱菱熟則紅如夕霞曰紅菱渡渡之東板橋<lb/>
<pb n="KR4h0132_WYG_572-23b"/>
横焉左右多垂楊曰楊栁橋稍折而東堰水一區方廣<lb/>
三畝馴鶴浴之沒不能踁曰洗鶴溪斑竹之餘勢上延<lb/>
山椒芟其繁者得地而亭曰花麓亭湘玉堂之陽與祠<lb/>
之左為廣場且六畝二子念欲雜蒔諸花卉實之而槖<lb/>
裝恥矣乃自草疏請諸戚執曰為此塗澤此石者花為<lb/>
我暎帶此水者花為我挽客趾者花為我娛二陸先生<lb/>
之靈者花即捐花而恵之百不為多一不為少稱意而<lb/>
已俟花成當目之曰乞花場場之右方有井洌而甘亦<lb/>
<pb n="KR4h0132_WYG_572-24a"/>
前目之曰澆花井而屬山人為記夫以二子之所偶逰<lb/>
而得真崑山以崑山而得二陸之遺縱扵千載之後起<lb/>
哀魄腐骨而聲施之乆絶之血𦙍一嘘而熒然復覩香<lb/>
火兹非文士厚幸哉雖然以二陸才不能保首陽之操<lb/>
而失身扵讐國又不能沈幾辨勢而失身扵伉王晉陽<lb/>
之甲士衡戎首卒不勝而以讒死士龍狡狡差稱循吏<lb/>
然以大節竟胡當也二子勉乎哉即藝文一技耳能使<lb/>
千載之後若新而况不但為藝文者又當何如也扵是<lb/>
<pb n="KR4h0132_WYG_572-24b"/>
呼筆紀之而致花十種扵場<lb/>
　　結廬孤山記<hi>馮夢禎</hi>
居士得地于孤山之陽北際山隂不盡五之四而面太<lb/>
湖地凡一牛鳴許登其顛如青虬偃卧于中羣山西來<lb/>
分而為二層疊環繞又如千百姬姜整容待幸東南之<lb/>
缺則江外諸峯與雉堞掩暎相補足稱湖山最勝處古<lb/>
之樂此者多矣而遞至余余敢負諸乃以癸夘春仲就<lb/>
竹結廬二重先成者曰青巖居中為堂左右二室卧榻<lb/>
<pb n="KR4h0132_WYG_572-25a"/>
在焉前闢廣庭後半之俱植芭焦啟北扉則巖石亂松<lb/>
青翠溢目前庭留舊竹數竿不芟待其生孫又<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>桐二<lb/>
于竹西槁其一甃其中丈許以容露坐則青山出于屋<lb/>
角髙樹暎接使人意逺青巖居之前曰晩研堂徙舊而<lb/>
青黄之廣不盈念肘縦半之庖湢附焉前亦為廣庭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
梅三其一幾槁而甦盖繞廬東南皆竹也而介于桑守<lb/>
者利桑薄竹令瘠而生花余起以湖淤今嵗生孫特多<lb/>
翠色蕩衣裾又飽竹萌至今不盡竹之西南有桐一章<lb/>
<pb n="KR4h0132_WYG_572-25b"/>
大可合抱扶枝修榦能障夏日實落幾滿斛此余園中<lb/>
樹王也大桐際池池不能畝去五月始栽荷月餘敷花<lb/>
結實芬馥撩人矣池之西竹少扵東而盛扵東徑而南<lb/>
置扉焉小令不通肩輿所謂設而常闗者顔之曰慧業<lb/>
庵吾廬不啻成已然坐晩研惟西南一隅受湖竹樹䝉<lb/>
密限以短垣所得無幾規以山半起堂則如引鏡自照<lb/>
其面湖山全收矣迺括木瓦參新舊材雜成之南忩北<lb/>
牖延風受月最宜消暑兩翼離為曲室可通可蔽前甃<lb/>
<pb n="KR4h0132_WYG_572-26a"/>
石為臺垣其左右其東磴而升上梁於去嵗嘉平某日時<lb/>
積雪初晴命之曰快雪堂取晉帖快雪時晴雨但不如<lb/>
坡公繪雪耳又自卧樓三層附鬱金堂之右鳩兒舍其<lb/>
西南形家曰不宜迺議毀徙之快雪堂西損為二層梯<lb/>
其後前綴小軒小軒之東啟北扉可通快雪二役嗣興<lb/>
而湖山窈窕遂為几案間一物隂晴寒暑朝夕變幻螭<lb/>
舫往來青騌油壁乍盈乍虚皆入余逰戲三昧中矣尚<lb/>
期起閣山巔撫青松坐危石表裏湖山一攬無餘而力<lb/>
<pb n="KR4h0132_WYG_572-26b"/>
未迨也姑俟之工始癸夘春仲落成扵今嵗甲辰夏杪<lb/>
工費若干初余以空手課工費作自嘲詩有經營煩匠<lb/>
石力短欲何如之句水到渠成豈意有今日耶六月初<lb/>
九日真實居士記扵自卧樓下之小軒小軒尚未名<lb/>
　　東逰記<hi>袁中道</hi>
篁川去市可里許踰平疇行栁巷中始至園園内彌望<lb/>
皆水周遭可三里中因島嶼為樓閣過小鑑湖岸上望<lb/>
水色澹澹數折入栢巷抵霞標閣閣外皆植桃故以霞<lb/>
<pb n="KR4h0132_WYG_572-27a"/>
標名後軒臨水水外長堤多植梧桐芙容開忩則逰魚<lb/>
漾泳復循故路至小鑑湖畔泛小樓船過月榭逺望朱<lb/>
欄若魚網曲折水上過橋登鑑閣罡風襲衣閣下小飲<lb/>
置酒樓船夜泛遂宿焉晨起天氣澄清棹小舟從霞標<lb/>
閣右軒登舟沿堤碧梧翠栁紫薇花處處爛然半里許<lb/>
過第五橋涉桃花渡又里許至篁川莊門迎流水中有<lb/>
祕室畫閣可居眷屬循莊右腋行曲溪復回棹穿小橋<lb/>
入湖中望鑑閣峙水心過月榭及大石橋遡曲溪至霞<lb/>
<pb n="KR4h0132_WYG_572-27b"/>
標閣後登岸是日始憶今嵗有計偕之役孝㢘船已有<lb/>
北上者念吳越山水非草草可了宜割愛以俟後來暑<lb/>
氣未減姑静坐篁川數日以俟中秋後取道入郡志既<lb/>
定乃發鳬舟還楚盖漕河不宜此舟也囑舟人又還楚<lb/>
僕從曰此去都門得失未可必然間則可必也謹視吾<lb/>
舟桃花水生吾攜吾閒歸矣篁川主人為賀中祕虚谷<lb/>
并令子孝亷函伯<lb/>
　　荷葉山房銷夏記<hi>袁中道</hi>
<pb n="KR4h0132_WYG_572-28a"/>
予久不上丘墓甲辰五月從三穴挂帆扺柞林息于杜<lb/>
園竹中明日過荷葉山房少時兄弟聼雨處也諸叔皆<lb/>
來聚飲醉則步稻畦間聽流泉汨汨甚快未幾中郎攜<lb/>
衲子寒灰雪照冷雲至皆東南名僧偶集扵香光社者<lb/>
中郎同諸衲聚扵荷葉山房予宿扵喬木堂早起共聚<lb/>
山房前大槐樹下飯後過梅花奥度騎羊渇入萬松林<lb/>
登臺望湖水晶晶樹影甚濃風蕭蕭至諸叔攜茶來共<lb/>
讌笑即于松隂下午餐飽後穿萬松中至珊瑚林僧能<lb/>
<pb n="KR4h0132_WYG_572-28b"/>
煮新茶以供日已西各歸浴晡時坐庄前稻場上可五<lb/>
畝農人凈治如虎丘千人石而瑩潔過之共對薫風坐<lb/>
諸衲頗有問難中郎大為激揚至夜分薄有寒意乃入<lb/>
三月内率以為常有人召亦量往予歸庄多醉時從夢<lb/>
中聴笑言不知作何語也叔蘭澤有十畝池白蓮盛開<lb/>
荷葉皆數丈餘予帥諸弟各架一浮橋扵萬花中可容<lb/>
十餘人日取碧筒飲酒佐以蓮房荷柄皆出人頭上如<lb/>
盖入夜香愈熾殆非人境一日偶行萬松林中見日斜<lb/>
<pb n="KR4h0132_WYG_572-29a"/>
松隂盡覆水上予曰是可泛也遂買一舟寘其中冷雲<lb/>
常為榜人乘月來逰甚至月落始歸至若孟溪車臺杜<lb/>
園冢子山皆與諸酒人出沒之處詩則閒作多次中郎<lb/>
韻閑則諸衲伸紙予縱筆作大字此外非逰則嗒坐三<lb/>
月内更未常面一俗客作應酬事也八月中郎偕諸衲<lb/>
走徳山而予攜一酒人走黄山始别去然此㑹實生平<lb/>
銷夏第一樂也嗟乎予兄真今之子瞻予媿子由然其<lb/>
不欲相捨同也當子瞻一入仕途追思鄉土念在瑞草<lb/>
<pb n="KR4h0132_WYG_572-29b"/>
橋邉喫瓜子爆豆何可得也今中郎迫于嚴命且有四<lb/>
方之志而予明年亦上公車世途羈人如此銷夏之樂<lb/>
不知更可得否中郎曰有田不歸如江水彼政坐無田<lb/>
耳吾輩有此數畝歸計亦易他年決可不作兩處予遂<lb/>
退而援筆記之使見之則憶此樂母如蘇家兄弟陽羨<lb/>
許下事也<lb/>
　<lb/>
　文章辨體彚選巻五百七十二<lb/>
<pb n="KR4h0132_WYG_572-30a"/>
欽定四庫全書<lb/>
　文章辨體彚選巻五百七十二<lb/>
　　　　　　　　　　　　明　賀復徵　編<lb/>
記十三<hi>園墅</hi>
　　獨樂園記<hi>宋司馬光</hi>
孟子曰獨樂樂不若與人樂樂與少樂樂不若與衆樂<lb/>
樂此王公大人之樂非貧賤者所及也孔子曰飯蔬食<lb/>
飲水曲肱而枕之樂亦在其中矣顔子一簞食一瓢飲<lb/>
<pb n="KR4h0132_WYG_572-30b"/>
不改其樂此聖賢之樂非愚者所及也若夫鷦鷯巢林<lb/>
不過一枝鼴鼠飲河不過滿腹各盡其分而安之此乃<lb/>
迂叟之所樂也熈寧四年迂叟始家洛六年買田二十<lb/>
畝扵尊賢坊北闕以為園其中為堂聚書出五千巻命<lb/>
之曰講書堂堂南有屋一區引水北流貫宇下中央為<lb/>
沼方深各三尺疏水為五派注沼中狀若虎爪自北伏<lb/>
流出北階懸注庭下狀若象鼻自是分而為二渠繞庭<lb/>
四隅㑹扵西北而出命之曰㺯水軒堂北為沼中央有<lb/>
<pb n="KR4h0132_WYG_572-31a"/>
島島上植竹圍周三丈狀若玉玦攬結其杪如漁人之<lb/>
廬命之曰釣魚庵沼北横屋六楹厚其墉茨以禦烈日<lb/>
開户東出南北列軒牖以延涼颸前後多植美竹為清<lb/>
暑之所命之曰種竹齋沼東治地為百有二十畦雜蒔<lb/>
草藥辨其名物而掲之畦北植竹方徑丈狀若碁局屈<lb/>
其杪交相掩以為屋植竹扵其前夾道如步廊皆以蔓<lb/>
藥覆之四周植木藥為藩爰命之曰採藥圃圃南為六<lb/>
欄芍藥牡丹雜花各居其二毎種止植兩本識其名狀<lb/>
<pb n="KR4h0132_WYG_572-31b"/>
而已不求多也欄北為亭命之曰澆花亭洛城距山不<lb/>
逺而林薄茂密常若不得見乃扵園中築臺作屋其上<lb/>
以望萬安轘轅至扵太室命之曰見山臺迂叟平日多<lb/>
處堂中讀書上師聖人下友羣賢窺仁義之原探禮樂<lb/>
之緒自未始有形之前暨四達無窮之外事物之理舉<lb/>
集目前所病者學之未至夫又何求扵人何待扵外哉<lb/>
忘倦體疲則投竿取魚執衽採藥汲渠灌花摻斧剖竹<lb/>
灌熱盥手臨髙縱目逍遙猖𦍕唯意所適明月時至清<lb/>
<pb n="KR4h0132_WYG_572-32a"/>
風自來行無所牽止無所柅耳目肺腸悉為已有踽踽<lb/>
焉洋洋焉不知天壤之間復有何樂可以代此也因合<lb/>
而命之曰獨樂園或咎迂叟曰吾聞君子所樂必與人<lb/>
共之今吾子獨取足扵已不以及人其可乎迂叟謝曰<lb/>
叟愚何得比君子自樂恐不足安能及人况叟之所樂<lb/>
者薄陋鄙野皆世之所棄也雖推以與人人且不取豈<lb/>
得强之乎必也有人肯同此樂則再拜而獻之矣安敢<lb/>
専之哉<lb/>
<pb n="KR4h0132_WYG_572-32b"/>
　　定州衆春園記<hi>韓琦</hi>
天下郡縣無逺邇小大位署之外必有園池臺榭觀㳺<lb/>
之所以通四時之樂前人勤而興之後輒廢焉者盖私<lb/>
扵其心惟已之利者之所為也彼私而利者不過曰吾<lb/>
之所治傳舍焉耳滿嵗則委之而去茍前之所為尚足<lb/>
以容吾寢食飲咲扵其間可矣何必勞而葺之以利後<lb/>
人而使好事者以為勤人而務不急徒取戻焉吾不為<lb/>
也噫彼専一人之私以自利宜其所見者隘而弗為也<lb/>
<pb n="KR4h0132_WYG_572-33a"/>
公扵其心而達衆之情者則不然夫官之脩職農之服<lb/>
田工之治器商之通貨早暮汲汲以憂其業皆所以奉<lb/>
助公上而養其室家當良辰嘉節豈無一日之適以休<lb/>
其心乎孔子曰百日之蜡一日之澤子貢且猶不知况<lb/>
私而自利者哉中山之地自唐天寳失御盜據戎猾兵<lb/>
革殘困民不知為生之樂者百有餘年至我朝而後始<lb/>
見太平亭障一清生䫫蕃育不有時序觀㳺之所俾是<lb/>
四民間有一日之適以樂太平之事而知累聖仁育之<lb/>
<pb n="KR4h0132_WYG_572-33b"/>
深者守臣之過也非公扵其心而達衆之情者又安及<lb/>
此乎郡城東北隅瀦水為塘廣百餘畝植栁數萬本亭<lb/>
榭花卉之盛冠扵北垂盖今宣徽李公昭亮始興之後<lb/>
寔廢焉予之來懼陷其心扵不公也復完而興之凡棟<lb/>
宇樹藝前所未備者一從新意罔有漏缺又治長堤鑿<lb/>
門西南隅以便㳺者扵是園池之勝益倍疇昔總而名<lb/>
之曰衆春園庶乎良辰佳節太守得與吏民同一日之<lb/>
適㳺覽其間以通乎聖時無事之樂此其意也後之人<lb/>
<pb n="KR4h0132_WYG_572-34a"/>
視園之廢興其知為政者之用心焉<lb/>
　　薛氏樂安莊園亭記<hi>范純仁</hi>
蒲舜都也秦分為河東郡地沃人富自漢唐至今為秦<lb/>
晉之都㑹固宜人物之多竒也薛氏為河東著姓世有<lb/>
顯人皇朝樞密直學士樂安公以清徳直道事太宗及<lb/>
真宗皇帝門族尤盛今中大夫公即其第幾子也象賢<lb/>
繼世詔封五郡三領部使四典巨鎮髙識懿行為時名<lb/>
臣六十丐閒七十請老以三品歸第乃扵郡郭之東北<lb/>
<pb n="KR4h0132_WYG_572-34b"/>
披岡帶河擇爽塏之地逺城市之喧築室以居焉因所<lb/>
封之郡名之曰樂安莊前啟重門内曰含幽閉闗却掃<lb/>
非幽人佳客履迹罕至南北分為二園其西種杏種柏<lb/>
中曰静居内外重寢妍華芳卉交植扵庭踈竹蕭蕭夀<lb/>
石雪頂開軒對之各以為名其北曰逸老堂乃公寄傲<lb/>
宴息之所也其東曰三經堂以藏儒道釋氏之書公以<lb/>
寄懐扵簡册也其西曰無無堂公自以無欲無營又取<lb/>
夫莊生之言而名之也東南構亭築址數仞中條太華<lb/>
<pb n="KR4h0132_WYG_572-35a"/>
列峙如屏其最近者有五老峯因名曰五老榭次東為<lb/>
臺登覽曠逈清宵月明千里如晝名曰日月臺莊西北<lb/>
隅據垣乗髙下列蔬圃時使老圃村童引水溉畦名曰<lb/>
瞻蔬臺積土踰尺周植美楸春花夏隂如幄如盖名曰<lb/>
楸壇芳條雲布繁英玉坼垂架飄香深若洞户名曰酴<lb/>
醿䲧修篁擁徑翠影䝉宻新筠解籜嘉色如染名曰猗<lb/>
猗塢衆木交隂晝不見日清風自來好鳥時下名曰翠<lb/>
隂塢鑿井轉車以汲甘泉或沈浮瓜李揮㺯氷雪或烹<lb/>
<pb n="KR4h0132_WYG_572-35b"/>
茶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蔬飲啜飴醴外設客舍庖廩庇庫殆將百楹其締<lb/>
溝製作儉而適用潔而不華夏無蠅蚋之苦冬無風霰<lb/>
之患其服用皆陶器梨床褐裘葛衣俾君子有以取法<lb/>
小人無所可欲盖盡得夫郊居之道或霽色澄明開軒<lb/>
極望或落花滿徑曳杖行吟或解榻留賔壺觴共醉或<lb/>
焚香啟閣圖書自娯逍遙遂性不覺嵗月之改而年夀<lb/>
之長也此其㳺適之樂居處之安又稱其莊之名矣今<lb/>
士大夫或身老食貧而退無以居或髙門大第而勢不<lb/>
<pb n="KR4h0132_WYG_572-36a"/>
得歸自非厚積累之徳鍾清閒之福安能享此樂哉愚<lb/>
今老矣固將倣公而退也以人事之難必姑識公之善<lb/>
處以自勉示公名俅字肅之<lb/>
　　真州東園記<hi>歐陽修</hi>
真為州當東南之水㑹故為江淮兩浙荆湖發運使之<lb/>
治所龍圖閣直學士施君正臣侍御史許君子春之為<lb/>
使也得監察御史裏行馬君仲塗為其判官三人者樂<lb/>
其相得之歡而因其暇日得州之監軍廢營以作東園<lb/>
<pb n="KR4h0132_WYG_572-36b"/>
而日往逰焉嵗秋八月子春以其職事走京師圖其所<lb/>
謂東園者來以示予曰園之廣百畝而流水横其前清<lb/>
池浸其右髙臺起其北臺吾望以拂雲之亭池吾俯以<lb/>
澄虚之閣水吾泛以畫舫之舟敞其中以為清讌之堂<lb/>
闢其後以為射賔之圃芙渠芰荷之的歴幽蘭白芷之<lb/>
芬芳與夫佳花美木列植而交隂此前日之蒼煙白露<lb/>
而荆棘也髙甍巨桷水光日影動搖而下上其寛閑深<lb/>
靚可以答逺響而生清風此前日之頽垣㫁塹而荒墟<lb/>
<pb n="KR4h0132_WYG_572-37a"/>
也嘉時令節州人士女嘯歌而管絃此前日之晦㝠風<lb/>
雨鼪鼯鳥獸之嘷音也吾扵是信有力焉凡圖之所載<lb/>
盖其一二之畧也若乃升于髙以望江山之逺近嬉于<lb/>
水而逐魚鳥之浮沈其物象意趣登臨之樂覽者各自<lb/>
得焉凡工之所不能畫者吾亦不能言也其為我書其<lb/>
大概焉又曰真天下之衝也四方之賔客往來者吾與<lb/>
之共樂于此豈獨私吾三人者哉然而池臺日益以新<lb/>
草樹日益以茂四方之士無日而不來而吾三人者有<lb/>
<pb n="KR4h0132_WYG_572-37b"/>
時而皆去也豈不眷眷扵是哉不為之記則後孰知其<lb/>
自吾三人者始也予以謂三君子之材賢足以相濟而<lb/>
又協于其職知所後先使上下給足而東南六路之人<lb/>
無辛苦愁怨之聲然後休其餘閑又與四方之賢士大<lb/>
夫共樂扵此是皆可嘉也乃為之書<lb/>
　　李秀才東園亭記<hi>歐陽修</hi>
修友李公佐有亭在其居之東園今年春以書抵洛命<lb/>
修志之李氏世家隨隨春秋時稱漢東大國魯桓之後<lb/>
<pb n="KR4h0132_WYG_572-38a"/>
楚始盛隨近之常與為鬬國相勝敗然怪其山川土地<lb/>
既無髙深壯厚之勢封域之廣與鄖蓼相介纔一二百<lb/>
里非有古疆諸侯制度而為大國何也其春秋世未嘗<lb/>
通中國盟㑹朝聘僖二年方見扵經以伐見書哀之元<lb/>
年始約列諸侯一㑹而罷其後乃希見僻居荆夷盖扵<lb/>
蒲騷鄖蓼小國之間特大而已故扵今雖名藩鎮而實<lb/>
下州山澤之産無美材土地之貢無上物朝廷達官大<lb/>
人自閩陬嶺徼出而顯者往往皆是而隨近在天子千<lb/>
<pb n="KR4h0132_WYG_572-38b"/>
里内幾一百年間未出一士豈其痺貧薄陋自古然也<lb/>
予少以江南就食居之能道其風土地既瘠枯民給生<lb/>
不舒愉雖豐年大族厚聚之家未嘗有樹林池沼之樂<lb/>
以為嵗時休暇之嬉獨城南李氏為著姓家多藏書訓<lb/>
子孫以學予為童子與李氏諸兒嬉其家見李氏方治<lb/>
東園往求美草一一手植周視封樹日日去來園間甚<lb/>
勤李氏夀終公佐嗣家又搆亭其間益修先人之所為<lb/>
予亦壯不復過其家已而去客漢沔逰京師乆而乃歸<lb/>
<pb n="KR4h0132_WYG_572-39a"/>
復行城南公佐引予登亭上周尋童子時所見則樹之<lb/>
蘖者抱昔之抱者枿草之茁者叢荄之甲者今果矣問<lb/>
其逰兒則有子如予童子之嵗矣相與逆數昔時則扵<lb/>
今七閏矣然忽忽如前日事因歎嗟徘徊不能去噫予<lb/>
方仕宦奔走不知再至城南登此亭復幾閏幸而再至<lb/>
則東園之物又幾變也計亭之梁木其蠧瓦其溜石物<lb/>
其泐乎隨雖陋非予鄉然予之長也豈能忘情扵隨哉<lb/>
公佐好學有行鄉里推之與予友盖明道二年十月十<lb/>
<pb n="KR4h0132_WYG_572-39b"/>
二日也<lb/>
　　靈壁張氏園亭記<hi>蘓軾</hi>
道京師而東水浮濁流陸走黄塵陂田蒼莽行者勌厭<lb/>
凡八百里始得靈壁張氏之園扵汴之陽其外修竹森<lb/>
然以髙喬木蓊然以深其中因汴之餘浸以為陂池取<lb/>
山之怪石以為巖阜蒲葦蓮茨有江湖之思椅桐檜柏<lb/>
有山林之氣竒花美草有京洛之態華堂厦屋有吳蜀<lb/>
之巧其深可以隠其富可以養果蔬可以飽鄰里魚鼈<lb/>
<pb n="KR4h0132_WYG_572-40a"/>
筍茹可以餽四方之賔客余自彭城移守吳興由宋登<lb/>
舟三宿而至其下肩與叩門見張氏之子碩碩求余文<lb/>
以記之維張氏世有顯人自其伯父殿中君與其先人<lb/>
通判府君始家靈壁而為此園作臯蘭之亭以養其親<lb/>
其後出仕扵朝名聞一時推其餘力日増治之扵今五<lb/>
十餘年矣其木皆十圍岸谷隠然凡園之百物無一不<lb/>
可人意者信其用力之多且乆也古之君子不必仕不<lb/>
必不仕必仕則忘其身必不仕則忘其君譬之飲食適<lb/>
<pb n="KR4h0132_WYG_572-40b"/>
扵饑飽而已然士罕能蹈其義赴其節處者安扵故而<lb/>
難出出者狃扵利而忘反扵是有違親絶俗之譏懐禄<lb/>
茍安之弊今張氏之先君所以為其子孫之計慮者逺<lb/>
且周是故築室蓻園扵汴泗之間舟車冠盖之衝凡朝<lb/>
夕之奉燕逰之樂不求而足使其子孫開門而出仕則<lb/>
跬步市朝之上閉門而歸隠則俯仰山林之下扵以養<lb/>
生治性行義求志無適而不可故其子孫仕者皆有循<lb/>
吏良能之稱處者皆有節士㢘退之行盖其先君子之<lb/>
<pb n="KR4h0132_WYG_572-41a"/>
澤也余為彭城二年樂其土風將去不忍而彭城之父<lb/>
老亦莫余厭也將買田扵泗水之上而老焉南望靈壁<lb/>
鷄犬之聲相聞幅巾杖履嵗時往來扵張氏之園以與<lb/>
其子孫逰將必有日矣元豐二年三月二十七日記<lb/>
　　揚州新園亭記<hi>王安石</hi>
諸侯宫室臺榭講軍實容爼豆各有制度揚古今大都<lb/>
方伯所治處制度狹庳軍實不講俎豆無以容不以偪<lb/>
諸侯哉宋公至自丞相府化清事省喟然有意其圖之也<lb/>
<pb n="KR4h0132_WYG_572-41b"/>
今太常刁君實集其意㑹公去鎮鄆君即而考之占府<lb/>
乾隅夷茀而基因城而垣並垣而溝周六百步竹萬箇<lb/>
覆其上故髙亭在垣東南循而西三十軏作堂曰愛思<lb/>
道僚吏之不忘宋公也堂南北郷袤八筵廣六筵直北<lb/>
為射埒列樹八百本以翼其旁賔至而享吏休而宴于<lb/>
是乎在又循而西十有二軏作亭曰𨽻武南北鄉袤四<lb/>
筵廣如之埒如堂列樹以鄉嵗時教士戰射坐作之法<lb/>
于是乎在始慶歴二年十二月某日凡若干日卒功云<lb/>
<pb n="KR4h0132_WYG_572-42a"/>
初宋公之政務不煩其民是役也力出于兵材資于官<lb/>
之饒地瞰于公宫之隙成公志也噫揚之物與監東南<lb/>
所規仰天子宰相所垂意而選繼宜有若宋公者乎宜<lb/>
有若刁君者乎金石可弊此無廢已<lb/>
　　金鄉張氏重修園亭記<hi>晁補之</hi>
濟為州治鉅野下土草木不殖其西北無山東南五十<lb/>
里乃有山而金陵其東南邑故緡城地云嘗鑿山得金<lb/>
因為金山縣凡平地淺山無金此山乃有金知其地氣<lb/>
<pb n="KR4h0132_WYG_572-42b"/>
與並澤異凡九榖果蓏土有宜有不宜此咸宜若松檜<lb/>
梅櫾遷乎其地而不能為良者植此皆良又不可知也<lb/>
以余為兒時所聞見其俗饒美大家率輕作業樂善而<lb/>
好士厚子弟扵學㳺客晨夜相面背于門庖無熄煙然<lb/>
不勌又好為園圃㳺樂事以相尚而非為利張氏其甲<lb/>
也其先世豐人太宗時侍御史肅字穆之以敢言不茍<lb/>
合四十謝事為王黄州所畏始起家而顯者也御史子<lb/>
畋字無逸髙介有父風亦早弃事初壊田作此園佳木<lb/>
<pb n="KR4h0132_WYG_572-43a"/>
異卉錯置竹萬竿出郭門而望蓊然秀色横野其陽金<lb/>
梭嶺隂賀溝起伏異狀其外莽蒼無際目極可喜無逸<lb/>
得此因忘仕宦意而故張公安道石公曼卿皆與往來<lb/>
良厚園有亭曰先春張公客㳺愛之石公為宰毎醉而<lb/>
忘返也皆有詩留亭上兩公前輩偉人傑士不妄以詩<lb/>
與人也盖六七十年矣前此無逸子孝綽孝基孝孫亦<lb/>
善士好客能修其先人之業猶及與余先大夫㳺聞先<lb/>
大夫稱焉不知園幾時廢而元符中余南歸始自鉅野<lb/>
<pb n="KR4h0132_WYG_572-43b"/>
遷此邑並嶺行溝上秋稼離離雉驚起馬前館無遺址<lb/>
桃李不復在獨兩老檜離立穀壠間風雨摧剥蒼皮白<lb/>
枝龍虎躩拏而上數千尺道衍隰而來未見也下馬半<lb/>
嶺北望南武七日諸山或斷或續屏列逺陸如畫其南<lb/>
數百鳬雁飛集鳴唼聲回望白水明滅桑野間意甚樂<lb/>
之順塗而詠吾居不可以易此也因買田築室距百步<lb/>
時時至其地捫檜坐石至扵日入悵然惜兩公之跡將<lb/>
冺而恨無逸之不復見也而其孫大方從余㳺久乃語<lb/>
<pb n="KR4h0132_WYG_572-44a"/>
之大方則啾然有間曰此固張氏地請復焉未數嵗則<lb/>
築垣移植如其故徑檻旁午草木扶疎矣且營三亭曰<lb/>
先春其舊名也曰樂意曰生香因曼卿之詩也又礲三<lb/>
石來言曰其一求文以記其事其二請書兩公詩與記<lb/>
俱傳也余欣然曰吾里俗衰不有君子何以使復善且<lb/>
為近市利日不足鋤犁腹飽則載粟入城市買士宅士<lb/>
無邑居故吾里之為士者微今子獨能羞而反之不致<lb/>
求羸餘既異俚俗意而憂世家之墜念祖父之所嘗㳺<lb/>
<pb n="KR4h0132_WYG_572-44b"/>
賢公才士之跡至此而俱熄也慨然圖復之又欲因文<lb/>
以傳尤異余何愛不為子記之亦稍稍化吾里持家猶<lb/>
子豈但數過子相羊樂飲無人之境以忘吾老如是而<lb/>
已也大觀二年七月十八日潁川晁補之記<lb/>
　　湖州石林記<hi>范成大</hi>
石湖居士以乾道壬辰冬發呉郡帥廣西行十日至湖<lb/>
州将㳺北山石林入山松桂深幽絶無塵事過大嶺乃<lb/>
至石林則棟宇乃傾頽惟正堂無恙堂正面卞山之髙<lb/>
<pb n="KR4h0132_WYG_572-45a"/>
峰層巒空翠照衣袂畧似上天竺白雲堂所見而加雄<lb/>
偉自堂西過二小亭佳石錯立道周至西巖石益竒且<lb/>
多有小堂曰承詔葉公自歸守先隴經始此堂後以天<lb/>
官召還受命扵此因以為名焉其旁登髙有羅漢巖石<lb/>
詭皆嵌空装綴巧過鐫劖自西巖回步至東巖石之髙<lb/>
壯礨砢又過西巖小亭亦頽矣葉公好石盡力剔山骨<lb/>
森然發露若林而開徑扵石間亦有自他所移徙置道<lb/>
旁以補闕空者方公著書釋經扵堂上四方學士聞風<lb/>
<pb n="KR4h0132_WYG_572-45b"/>
仰之如璇璣景星語石林所在又如仙都道山欲至不<lb/>
可得盖棺未幾而其家已不能守或謂此地離人太逺<lb/>
岑蔚荒虚非大官部曲衆多者難乆處又云公歿後山<lb/>
鬼搶攘暮夜與人錯行婦子不能安室故諸郎去之云<lb/>
出石林飯旌善寺葉氏墳祠也霅川有兩玲瓏山石林<lb/>
為大玲瓏又有小玲瓏在長興縣界路口聞其尤勝石<lb/>
林遂過之小玲瓏今屬之沈氏此山石色微黄而更竒<lb/>
古一丘悉空中洞穴千數皆傍相通貫故名玲瓏泉聲<lb/>
<pb n="KR4h0132_WYG_572-46a"/>
㵼三磴中窈如深谷前小池石如牛馬虺隤其中池後<lb/>
山屏上洗出之石襞積嵌巖巧恠萬狀缺罅清泉泓泓<lb/>
叢桂覆其上亭館既無人居亦漸荒廢霅川特無好事<lb/>
能捐厚貲買之沈氏雖不得山亦足以豪矣玲瓏山杜<lb/>
牧之所㳺即石林是以小玲瓏脱出而加勝云<lb/>
　　沱西别業記<hi>明何景明</hi>
沱出于江予嘗浮江下峽所束勢漂疾淪滙瀾湧漩洑<lb/>
莫得旁展既入荆地平溢十數里其勢始得自縱乃有<lb/>
<pb n="KR4h0132_WYG_572-46b"/>
别出若沱者焉沱至華容則蜿蜒逥復帶城抱郭起伏<lb/>
皆與重岡曲壠相隠顯又瑩澈可鏡乃知其地多秀産<lb/>
固有山川䕃之也吾郡守孫公華容人間以是語之公<lb/>
曰沱之西吾别業在焉始吾逰沱西見其地膏場繡澮<lb/>
可以稼穡水有青赤雜色之魚可以罾網中又夷爽可<lb/>
搆而湖山四塞又可以眺而得也遂購得之他日獲解<lb/>
宦將惟是以終而子昔嘗得其概為我記一言予業已<lb/>
竒公曰是予所云華容秀産也既公之子世其者來從<lb/>
<pb n="KR4h0132_WYG_572-47a"/>
予㳺予益竒之曰是又所謂秀産也而愈益信山川之<lb/>
能䕃也孰知予向所見山川者固公家物也公在壯嵗<lb/>
官至郡大夫而聲績懋著向往方殷未可以言退也然<lb/>
予見今之士者多以官為家而歸則無所終公乃預有<lb/>
是計其明達邈有弗可逮也别業至邑三里地名三里<lb/>
店東牆以城睥睨互出林表西峙白鼎後為黄湖前有<lb/>
湖曰田家湖湖之外為禹山列如屏障雜見丹碧雲烟<lb/>
之所出入光景之所射映朝夕四時之所變化不可紀<lb/>
<pb n="KR4h0132_WYG_572-47b"/>
狀而公誠有成功引退之時日處其中治田灌園持書<lb/>
訓子孫暇則置酒召客相與投壺彈棊無不可樂者此<lb/>
固公所先畫于心而奚俟乎予言也既紀其勝復為沱<lb/>
水四章他日過沱西之堂幸歌以自侑詞曰沱之水清<lb/>
且漣兮宜爾子孫秀且賢兮沱之滸有田膴膴我往于<lb/>
田其實碩甫沱之中其夷可宫我日以居裕其有終沱<lb/>
之外其山若㑹予日以絃用綏我年<lb/>
　　弇山園記<hi>王世貞</hi>
<pb n="KR4h0132_WYG_572-48a"/>
自大橋稍南皆闤闠可半里而殺其西忽得徑曰鐡猫<lb/>
㺯頗猥鄙循而西三百步許㺯窮稍折而南復西不及<lb/>
㺯之半為隆福寺其前有方池延袤二十畝左右舊圃<lb/>
夾之池渺渺受煙月令人有苕霅間想寺之右即吾弇<lb/>
山園也亦名弇州園前横清溪甚狹而夾岸皆植垂栁<lb/>
䕃枝樛互如一本溪南張氏腴田數畝至麥寒禾煖之<lb/>
日黄雲鋪野時時作餅餌香令人有炊宜城飯想園之<lb/>
西為宗氏墓古松柏十餘株其又西則漢夀亭侯廟碧<lb/>
<pb n="KR4h0132_WYG_572-48b"/>
瓦雕甍崷崪雲表此皆輔吾園之勝者也園之中為山<lb/>
者三為嶺者一為佛閣者二為樓者五為堂者三為書<lb/>
室者四為軒者一為亭者十為修廊者一為橋之石者<lb/>
二木者六為石梁者五為洞者為灘若瀨者各四為流<lb/>
杯者二諸巖磴澗壑不可以指計竹木卉草香藥之類<lb/>
不可以勾股計此吾園之有也園畝七十而贏土石得<lb/>
十之四水三之室廬二之竹樹一之此吾園之概也宜<lb/>
花花髙下㸃綴如錯繡㳺者過焉芬色殢眼鼻而不忍<lb/>
<pb n="KR4h0132_WYG_572-49a"/>
去宜月可汎可陟月所被石若益而古水若益而秀恍<lb/>
然若憩廣寒清虚府宜雪登髙而望萬堞千甍與園之<lb/>
峰樹髙下凹凸皆瑤玉目境為醒宜雨濛濛霏霏濃澹<lb/>
深淺各極其致縠波自文鯈魚飛躍宜風碧篁白楊琮<lb/>
琤成韻使人忘倦宜暑灌木崇軒不見畏日輕涼四襲<lb/>
逗弗肯去此吾園之勝也吾自納鄖節即栖託扵此晨<lb/>
起承初陽聽醒鳥晩宿㺯夕照聽倦鳥或躡短屐或呼<lb/>
小舠相知過從不迓不送清酒時進釣溪腴以佐之黄<lb/>
<pb n="KR4h0132_WYG_572-49b"/>
梁欲熟摘野鮮以導之平頭小奴枕簟後隨我醉欲眠<lb/>
客可且去此吾居園之樂也守相達官千旄過從勢不<lb/>
可卻攝衣冠而從之呵殿之聲風景為殺性畏烹宰盤<lb/>
筵餖飣竟夕不休此吾居園之苦也園所以名弇山又<lb/>
曰弇州者何始余誦南華而至所謂大荒之西弇州之<lb/>
北意慕之而了不知其處及考山海西經有云弇州之<lb/>
山五彩之鳥仰天名曰鳴鳥爰有百樂歌儛之風有軒<lb/>
轅之園南棲為吉不夀者乃八百嵗不覺爽然而神飛<lb/>
<pb n="KR4h0132_WYG_572-50a"/>
仙仙傞傞旋起旋止曰吾何敢望是始以名吾園名吾所<lb/>
譔集以寄其思而已乃不意從上直㳺屏家室栖扵一<lb/>
茅宇之下偶展穆天子傳得其事曰天子觴西王母扵<lb/>
瑤池之上天子遂驅升扵弇山乃紀其跡于弇山之石<lb/>
而樹之槐眉曰西王母之山則是弇山者帝嫗之樂邦<lb/>
而羣真之琬琰也景純先生乃僅以為弇兹入日地夫<lb/>
奄兹在鳥鼠西南三百六十里其中多砥礪固可刻而<lb/>
去隴首不逺二傳皆先生筆遂忘之耶則不佞所名園<lb/>
<pb n="KR4h0132_WYG_572-50b"/>
與名所撰集者雖瞿然愧亦竊幸其扵古文闇合矣自<lb/>
余園之以鉅麗聞諸與園鄰者㳺以日數他友生以旬<lb/>
數而今計余跡嵗不能五六過則余且去而為客乃猶<lb/>
竊弇山之號而又重之以記得無尚有所係耶夫志大<lb/>
乘者不貪帝釋宫苑藉令從穆滿後以登弇山之巔吾<lb/>
且一寓目而過之而況區區數十畝宫也且吾向者有<lb/>
百樂不能勝一苦而今者幸而併所謂苦與樂而盡付<lb/>
之烏有之鄉我又何係也夫山河大地皆幻也吾姑以<lb/>
<pb n="KR4h0132_WYG_572-51a"/>
幻語志吾幻而已<lb/>
　　小崑山讀書處記<hi>王世貞</hi>
崑山為吳屬邑中有山巋然以是得號故老云此馬鞍<lb/>
山也去華亭之西南十八里乃真為崑山今以崑山之<lb/>
為邑故辱之曰小崑山是故婁侯陸遜之孫機雲所讀<lb/>
書處也然其大實不能當馬鞍之半而又以地偏而水<lb/>
迂不為使輈㳺槳之所便習今年丙戌春友生徐孟儒<lb/>
陳仲醇㳺焉其阯蝕民居逶迤而上至半嶺而有佳木<lb/>
<pb n="KR4h0132_WYG_572-51b"/>
美箭之屬其勝始露更上數十武為石塔而郡之所誇<lb/>
九峰三泖者悉歸焉二子樂之挾塔僧而下與偕東過<lb/>
一庄墅楚楚僧曰是鄉老陳姓之室也業且售之無為<lb/>
主者問其直止是三十金二子適有某甲饋欲返其槖<lb/>
而不可曰士衡不云乎彷彿谷水陽婉孌崑山隂即此<lb/>
地也夫誦其詩不知其人可乎請售其地而祠之置丙<lb/>
舍以嵗時賡詩書其中太原王辰玉聞而欣然為助其<lb/>
不給乃稍稍更飭之其居前俯清溪左右壘黄石為短<lb/>
<pb n="KR4h0132_WYG_572-52a"/>
垣其陽獨闕樹槿藩之曰槿垣中有堂三楹頗整靚斑<lb/>
竹千竿擁之蒼翠襲几席曰湘玉堂側室蕉數本輔之<lb/>
以長夏㺯碧可念曰蕉室中奉二陸主又曰二陸香火<lb/>
處有石刻曇陽子古篆心經梓龎居士集庋焉祠之後<lb/>
左偏石巖髙可數十丈空濶瑰竒石楠十餘樹覆之石<lb/>
皆作紫紺色曰赭石壑竹後小池蜿<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>至屋角而盡蘋<lb/>
藻空明鯈魚出沒曰蝌斗灣出種藩門則所謂清流者<lb/>
其淺可以菱菱熟則紅如夕霞曰紅菱渡渡之東板橋<lb/>
<pb n="KR4h0132_WYG_572-52b"/>
横焉左右多垂楊曰楊栁橋稍折而東堰水一區方廣<lb/>
三畝馴鶴浴之沒不能踁曰洗鶴溪斑竹之餘勢上延<lb/>
山椒芟其繁者得地而亭曰花麓亭湘玉堂之陽與祠<lb/>
之左為廣場且六畝二子念欲雜蒔諸花卉實之而槖<lb/>
裝恥矣乃自草疏請諸戚執曰為此塗澤此石者花為<lb/>
我暎帶此水者花為我挽客趾者花為我娛二陸先生<lb/>
之靈者花即捐花而恵之百不為多一不為少稱意而<lb/>
已俟花成當目之曰乞花場場之右方有井洌而甘亦<lb/>
<pb n="KR4h0132_WYG_572-53a"/>
前目之曰澆花井而屬山人為記夫以二子之所偶逰<lb/>
而得真崑山以崑山而得二陸之遺縱扵千載之後起<lb/>
哀魄腐骨而聲施之乆絶之血𦙍一嘘而熒然復覩香<lb/>
火兹非文士厚幸哉雖然以二陸才不能保首陽之操<lb/>
而失身扵讐國又不能沈幾辨勢而失身扵伉王晉陽<lb/>
之甲士衡戎首卒不勝而以讒死士龍狡狡差稱循吏<lb/>
然以大節竟胡當也二子勉乎哉即藝文一技耳能使<lb/>
千載之後若新而况不但為藝文者又當何如也扵是<lb/>
<pb n="KR4h0132_WYG_572-53b"/>
呼筆紀之而致花十種扵場<lb/>
　　結廬孤山記<hi>馮夢禎</hi>
居士得地于孤山之陽北際山隂不盡五之四而面太<lb/>
湖地凡一牛鳴許登其顛如青虬偃卧于中羣山西來<lb/>
分而為二層疊環繞又如千百姬姜整容待幸東南之<lb/>
缺則江外諸峯與雉堞掩暎相補足稱湖山最勝處古<lb/>
之樂此者多矣而遞至余余敢負諸乃以癸夘春仲就<lb/>
竹結廬二重先成者曰青巖居中為堂左右二室卧榻<lb/>
<pb n="KR4h0132_WYG_572-54a"/>
在焉前闢廣庭後半之俱植芭焦啟北扉則巖石亂松<lb/>
青翠溢目前庭留舊竹數竿不芟待其生孫又<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>桐二<lb/>
于竹西槁其一甃其中丈許以容露坐則青山出于屋<lb/>
角髙樹暎接使人意逺青巖居之前曰晩研堂徙舊而<lb/>
青黄之廣不盈念肘縦半之庖湢附焉前亦為廣庭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
梅三其一幾槁而甦盖繞廬東南皆竹也而介于桑守<lb/>
者利桑薄竹令瘠而生花余起以湖淤今嵗生孫特多<lb/>
翠色蕩衣裾又飽竹萌至今不盡竹之西南有桐一章<lb/>
<pb n="KR4h0132_WYG_572-54b"/>
大可合抱扶枝修榦能障夏日實落幾滿斛此余園中<lb/>
樹王也大桐際池池不能畝去五月始栽荷月餘敷花<lb/>
結實芬馥撩人矣池之西竹少扵東而盛扵東徑而南<lb/>
置扉焉小令不通肩輿所謂設而常闗者顔之曰慧業<lb/>
庵吾廬不啻成已然坐晩研惟西南一隅受湖竹樹䝉<lb/>
密限以短垣所得無幾規以山半起堂則如引鏡自照<lb/>
其面湖山全收矣迺括木瓦參新舊材雜成之南忩北<lb/>
牖延風受月最宜消暑兩翼離為曲室可通可蔽前甃<lb/>
<pb n="KR4h0132_WYG_572-55a"/>
石為臺垣其左右其東磴而升上梁於去嵗嘉平某日時<lb/>
積雪初晴命之曰快雪堂取晉帖快雪時晴雨但不如<lb/>
坡公繪雪耳又自卧樓三層附鬱金堂之右鳩兒舍其<lb/>
西南形家曰不宜迺議毀徙之快雪堂西損為二層梯<lb/>
其後前綴小軒小軒之東啟北扉可通快雪二役嗣興<lb/>
而湖山窈窕遂為几案間一物隂晴寒暑朝夕變幻螭<lb/>
舫往來青騌油壁乍盈乍虚皆入余逰戲三昧中矣尚<lb/>
期起閣山巔撫青松坐危石表裏湖山一攬無餘而力<lb/>
<pb n="KR4h0132_WYG_572-55b"/>
未迨也姑俟之工始癸夘春仲落成扵今嵗甲辰夏杪<lb/>
工費若干初余以空手課工費作自嘲詩有經營煩匠<lb/>
石力短欲何如之句水到渠成豈意有今日耶六月初<lb/>
九日真實居士記扵自卧樓下之小軒小軒尚未名<lb/>
　　東逰記<hi>袁中道</hi>
篁川去市可里許踰平疇行栁巷中始至園園内彌望<lb/>
皆水周遭可三里中因島嶼為樓閣過小鑑湖岸上望<lb/>
水色澹澹數折入栢巷抵霞標閣閣外皆植桃故以霞<lb/>
<pb n="KR4h0132_WYG_572-56a"/>
標名後軒臨水水外長堤多植梧桐芙容開忩則逰魚<lb/>
漾泳復循故路至小鑑湖畔泛小樓船過月榭逺望朱<lb/>
欄若魚網曲折水上過橋登鑑閣罡風襲衣閣下小飲<lb/>
置酒樓船夜泛遂宿焉晨起天氣澄清棹小舟從霞標<lb/>
閣右軒登舟沿堤碧梧翠栁紫薇花處處爛然半里許<lb/>
過第五橋涉桃花渡又里許至篁川莊門迎流水中有<lb/>
祕室畫閣可居眷屬循莊右腋行曲溪復回棹穿小橋<lb/>
入湖中望鑑閣峙水心過月榭及大石橋遡曲溪至霞<lb/>
<pb n="KR4h0132_WYG_572-56b"/>
標閣後登岸是日始憶今嵗有計偕之役孝㢘船已有<lb/>
北上者念吳越山水非草草可了宜割愛以俟後來暑<lb/>
氣未減姑静坐篁川數日以俟中秋後取道入郡志既<lb/>
定乃發鳬舟還楚盖漕河不宜此舟也囑舟人又還楚<lb/>
僕從曰此去都門得失未可必然間則可必也謹視吾<lb/>
舟桃花水生吾攜吾閒歸矣篁川主人為賀中祕虚谷<lb/>
并令子孝亷函伯<lb/>
　　荷葉山房銷夏記<hi>袁中道</hi>
<pb n="KR4h0132_WYG_572-57a"/>
予久不上丘墓甲辰五月從三穴挂帆扺柞林息于杜<lb/>
園竹中明日過荷葉山房少時兄弟聼雨處也諸叔皆<lb/>
來聚飲醉則步稻畦間聽流泉汨汨甚快未幾中郎攜<lb/>
衲子寒灰雪照冷雲至皆東南名僧偶集扵香光社者<lb/>
中郎同諸衲聚扵荷葉山房予宿扵喬木堂早起共聚<lb/>
山房前大槐樹下飯後過梅花奥度騎羊渇入萬松林<lb/>
登臺望湖水晶晶樹影甚濃風蕭蕭至諸叔攜茶來共<lb/>
讌笑即于松隂下午餐飽後穿萬松中至珊瑚林僧能<lb/>
<pb n="KR4h0132_WYG_572-57b"/>
煮新茶以供日已西各歸浴晡時坐庄前稻場上可五<lb/>
畝農人凈治如虎丘千人石而瑩潔過之共對薫風坐<lb/>
諸衲頗有問難中郎大為激揚至夜分薄有寒意乃入<lb/>
三月内率以為常有人召亦量往予歸庄多醉時從夢<lb/>
中聴笑言不知作何語也叔蘭澤有十畝池白蓮盛開<lb/>
荷葉皆數丈餘予帥諸弟各架一浮橋扵萬花中可容<lb/>
十餘人日取碧筒飲酒佐以蓮房荷柄皆出人頭上如<lb/>
盖入夜香愈熾殆非人境一日偶行萬松林中見日斜<lb/>
<pb n="KR4h0132_WYG_572-58a"/>
松隂盡覆水上予曰是可泛也遂買一舟寘其中冷雲<lb/>
常為榜人乘月來逰甚至月落始歸至若孟溪車臺杜<lb/>
園冢子山皆與諸酒人出沒之處詩則閒作多次中郎<lb/>
韻閑則諸衲伸紙予縱筆作大字此外非逰則嗒坐三<lb/>
月内更未常面一俗客作應酬事也八月中郎偕諸衲<lb/>
走徳山而予攜一酒人走黄山始别去然此㑹實生平<lb/>
銷夏第一樂也嗟乎予兄真今之子瞻予媿子由然其<lb/>
不欲相捨同也當子瞻一入仕途追思鄉土念在瑞草<lb/>
<pb n="KR4h0132_WYG_572-58b"/>
橋邉喫瓜子爆豆何可得也今中郎迫于嚴命且有四<lb/>
方之志而予明年亦上公車世途羈人如此銷夏之樂<lb/>
不知更可得否中郎曰有田不歸如江水彼政坐無田<lb/>
耳吾輩有此數畝歸計亦易他年決可不作兩處予遂<lb/>
退而援筆記之使見之則憶此樂母如蘇家兄弟陽羨<lb/>
許下事也<lb/>
　<lb/>
　文章辨體彚選巻五百七十二<lb/>
</p>
<p>
</p>
  </div>
</body>
</text>
</TEI>
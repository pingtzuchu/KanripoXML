<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百二十六</head> <lb/>
    <p>
<pb n="KR4h0132_WYG_326-1a"/>
欽定四庫全書<lb/>
　文章辨體彚選巻三百二十六<lb/>
　　　　　　　　　　　　明　賀復徴　編<lb/>
序四十六<lb/>
　　叙四子稿<hi>明袁宏道</hi>
今世禁文體者日益厲而時文之軌轍日益壊上之人<lb/>
刻意求平下之人刻意求苛所標若此所趨若彼豈文<lb/>
體果不足正哉夫禁士者一人取士者又一人士嚮利<lb/>
<pb n="KR4h0132_WYG_326-1b"/>
則徳故從取不從禁即不然令禁士者取士將一出於<lb/>
平而平不勝敗不得不求其異者求其異者而平者自<lb/>
斥雖欲自守其禁不可得也勢為之也余謂文之不正<lb/>
在於士不知學聖賢之學惟心與性今試問諸業舉者<lb/>
何謂心何謂性如中國人語海外事茫然莫知所置對<lb/>
矣焉知學既不知學於是聖賢立言本㫖晦而不章影<lb/>
猜響覔有如射覆深者勝之以險麗者誇之以表詭者<lb/>
張之以貸義本淺也而艱深其詞如僉夫小人之匿其<lb/>
<pb n="KR4h0132_WYG_326-2a"/>
心以欺人者也故曰險也詞本蕪也而雕繪其字如紈<lb/>
袴子弟目不識丁徒以衣飾相矜故曰表也理本荒也<lb/>
而剽竊二氏之皮膚如貧無擔石之人指富家之囷以<lb/>
誇示鄉里也故曰貸也三者皆由於不知學智窮能索<lb/>
自不得不出於此為主司者既不能詳别其真偽故此<lb/>
輩亦往往有倖中者後生學子相與尤而效之而文體<lb/>
不可復整矣故士當教之知聖學耳知學則知文矣禁<lb/>
何益哉門人某等留心學問其為文根理而發無浮詞<lb/>
<pb n="KR4h0132_WYG_326-2b"/>
險語是可喜也故識其前以告都人士之為文者<lb/>
　　潘士觀制義序<hi>孫慎行</hi>
往余以擇言自命字而櫛之句而比之以去龎雜而就<lb/>
沖和當其為之頗戛戛然已成而視之人徒思沈氣結<lb/>
而神采黯如也如是十餘年不售吾幾以擇為悔則慨<lb/>
思愽大通明之人其必有不字櫛不句比而暢然適沖<lb/>
和之途者乎而吾未數數如也即見有神采飛揚不沈<lb/>
不結者而味其言卒不免龎雜也則又未嘗不援擇以<lb/>
<pb n="KR4h0132_WYG_326-3a"/>
信夫不擇而要於無可擇擇而使人不見為擇此天巧<lb/>
之自合非人力之能為吾嘗黙有喻焉而才弱慮棼不<lb/>
能從容需養以果前志也乃遂以倖售故罷去日者得<lb/>
士觀巻累味之未見有一言龎雜者也其沖和之氣鏗<lb/>
然律吕諧鳴吾甚嚮愛之已問其居平則亦字而櫛句<lb/>
而比者也而絶無沈鬰不揚之態若乘風之翮翩翩去<lb/>
來弗由我也然則子方以擇為恬予固以擇為苦耶予<lb/>
之不善擇乃如是雖然請終言擇夫擇豈唯言而已擇<lb/>
<pb n="KR4h0132_WYG_326-3b"/>
地而蹈斯為端士擇善而執乃幾中庸夫世無不擇而<lb/>
能勿龎雜者也亦無有龎雜於言獨沖和於行者吾終<lb/>
不敢以擇言為諱<lb/>
　　删選房稿序<hi>湯賔尹</hi>
論文難也莫難論者舉業之文舉業之尤難論者莫近<lb/>
日若但談有及者吾辭之固焉問者曰文格中之有舉<lb/>
業童技耳何難之辭曰第他支者苐其善不而已第舉<lb/>
業者宜第其逢不逢焉善矣宜其逢然而有不必也逢<lb/>
<pb n="KR4h0132_WYG_326-4a"/>
矣宜其善然而有不必也吾將論善乎吾將論逄乎問<lb/>
者曰逢與善與若是扺與曰彼我之所謂善者不可齊<lb/>
也不可既也曰既善矣其不齊何居曰羣心焉羣目焉<lb/>
師曠不能齊不齊之耳易牙不能齊不齊之口昔有辟<lb/>
愛其婦者其婦一目也已而遍行國中觀殊色遂絶無<lb/>
當者曰惜也多一目彼灼然面眉者而如是矣夫文有<lb/>
聲也非耳之所能按有味也非舌之所能調有色也非<lb/>
目之所能觀故曰論文難也寸晷尺幅之用其短其長<lb/>
<pb n="KR4h0132_WYG_326-4b"/>
不必其平生也斯臾之校閲其開明其昏瞶不必其平<lb/>
生也故曰論舉業之文難也吾見有善而不逢者矣始<lb/>
揣之善也其適逢也吾自説以為果也間不必逢焉人<lb/>
必睨曰毋乃未善乆而蹟之并吾亦疑以為未善矣吾<lb/>
見有不善而逢者矣始揣之不善也其適不逢也吾自<lb/>
詫以為果也間有逢焉人必解曰彼有善者偶而蹟之<lb/>
并吾亦疑以為善矣吾一已之耳目不能自信而况於<lb/>
人於衆而胡乎敢强必之敢輕論之問者曰固也善不必<lb/>
<pb n="KR4h0132_WYG_326-5a"/>
逢逢不必善非一朝也何以莫甚近日曰子不觀射乎<lb/>
有常儀的數十步之内縱横五尺之皮可得而程焉無<lb/>
常儀的及百步而中秋毫吾不知其巧也往者之牘常<lb/>
陳矣信師説守故規有常儀的也今學子之競異詔令<lb/>
之數新無常儀的也彼曰禁苛此曰愛苛此曰厭平彼<lb/>
曰尚平將奚准也有喉不以直吐有足不以直步平而<lb/>
不平竒而不竒將奚適也問者曰今之文多態也世多<lb/>
才與猗其盛與曰嘻聲日蔓矣力枯瘠矣氣以薄矣奚<lb/>
<pb n="KR4h0132_WYG_326-5b"/>
其盛奚其盛曰子之所謂盛善者可得聞與曰竒也吾<lb/>
有取焉問者瞋而前曰子欺我也日觀子以牘踔子史<lb/>
躡老禪衆驚異之子曽不以眴亦嘗既子之牘矣庸庸<lb/>
耳無竒而子曰貴竒是子欺我也曰吾之所謂竒非子<lb/>
之所謂竒也物不世見命曰竒物事不數經號曰竒事<lb/>
有一無兩竒之至也私嘗謂一目之立必有一義破止<lb/>
一破承只一承此名為竒若復可另架一局另鑄一意<lb/>
另匠一詞此名為偏不名為竒曽言為曽思言為思孔<lb/>
<pb n="KR4h0132_WYG_326-6a"/>
言為孔孟言為孟各不相借此名為竒若復學義似庸<lb/>
論義似孟此名為通不名為竒今有華人而<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>言大人<lb/>
而襲小兒百綴之衣富人也而拾隣之殘豆以為飽人<lb/>
必曰是有㾞疾矣今以代聖代賢之筆舌而僅争佛老<lb/>
子史之殘有識者識之必曰是有㾞疾矣子之所謂竒<lb/>
其有㾞疾者也問者曰竒若是也平則奚若曰證聖者<lb/>
至竒也故至平無平也故無竒其次能言自胸之所欲<lb/>
言出之條達則亦平矣能言其所欲言則亦竒矣子之<lb/>
<pb n="KR4h0132_WYG_326-6b"/>
所謂平竒分言之也我之所謂平竒合言之也問者曰<lb/>
得子平竒之説知所以竒矣敢問探<hi>闕</hi>之術曰必也愚<lb/>
曰異哉智者不幾也乃愚之幾<hi>闕四字</hi>　必専専則極<lb/>
極則靈吾嘗試之矣自我少時觸而滿意縱而疾書蓋<lb/>
亦易之矣㝷復之十餘年而始覺其難也毎拈一目焉<lb/>
舌若撟眶若曤形若槁木胸若鐡壁持目迷茫不記何<lb/>
册俄而一線㣲沖駁雲穿隙須臾之頃剨然開豁窮天<lb/>
窮地目前歴歴盡世所有都如可攝及亟趨而赴之障<lb/>
<pb n="KR4h0132_WYG_326-7a"/>
焉忽失世之所有與胸中所了可攙入者復無一物返<lb/>
吾盛氣轉掉微息已乃伏首徐書一若吐出作無所作<lb/>
説無所説及義之成也檢而眂之儼如故紙不着一墨<lb/>
蓋方其少而易之也食頃可三四義後乃竟數日夜不<lb/>
就一義後乃不就一語環牘數朝面目陷<graphic n="KR3468" url="https://raw.githubusercontent.com/kanripo/KR-Gaiji/master/images/KR3468.png" mimeType="image/png"/>形容黧黑<lb/>
當此時不知舉業之為舉業也人之我許我詈不知也<lb/>
終我之身逢與不逢不知也此亦愚之至也然遂以是<lb/>
病忘逮其試日以不能畢思為恨七目之中苐取一目<lb/>
<pb n="KR4h0132_WYG_326-7b"/>
静黙念之率而操觚數行俱下若平所宿搆然者此一<lb/>
愚之效也愚者如此智可知也然非至愚恐其以聰明<lb/>
從事而不必専極問者曰苦而不甘若何曰苦則甘矣<lb/>
不甘非苦之極也曰以若之功力試之人人可必效乎<lb/>
曰可曰何可也曰心統於靈靈統於聖彼亦一極也此<lb/>
亦一極也作者立聖人於其前如或見之觀者立作者<lb/>
於其前如或見之神者相告也夫善不善則吾不敢知<lb/>
茍其逢也未有不以神相告吾見希詭一至之説有不<lb/>
<pb n="KR4h0132_WYG_326-8a"/>
達者矣未見統於聖者之有齟齬也問者曰竟子之論<lb/>
則亦齊矣曰不齊者神未極也神所以齊也聖所以齊<lb/>
其不齊也歴萬年周八方而永無隔者其惟神乎故善<lb/>
作者傳神善觀者相神有取甲辰房稿删苐之者吾友<lb/>
陳長卿氏也長卿氏宿以善作鳴其於相文也有餘矣<lb/>
吾故以嘗所問答者歸之以質於文家<lb/>
　　唐君平視舌草序<hi>湯賔尹</hi>
人於文章有全至者有半至者畢至而後求遇其取途<lb/>
<pb n="KR4h0132_WYG_326-8b"/>
也寡矣嘗試以文章之分十概量之得十則宜無不遇<lb/>
也不得一則宜無遇也得五者不必遇不必不遇得五<lb/>
而遇則巳非偶也然不及二三而偶者尚多也僅得五<lb/>
而不遇則非不偶也然越之七八而不偶者尚多也吾<lb/>
以十全待十售人以五倖就五利卒之半至者逓賈去<lb/>
而吾環柱秦廷完抱以歸竟為世人諺難矣哉有志之<lb/>
士夫初君平與我論文也絶去筆墨一以聖諦從事見<lb/>
有矜綺瑰者唾之曰非是獵取高名傾異都人士者曰<lb/>
<pb n="KR4h0132_WYG_326-9a"/>
是固非是蓋瞑卧幾時枯坐幾時指畫手摩又幾時以<lb/>
庶幾一字之合吾輩之於此道也苦矣吾數南征數不<lb/>
第君平曰必無易故我頷之及君平數北征又數不第<lb/>
我朂君平曰必無易故君平頷之刺繡半生不如倚市一<lb/>
日要以一日之合易一字之合難一日之合造物與人<lb/>
兩有之一字之合神人之所不能尸而才智豪有力之<lb/>
所不能簒也文無立至之程而有自至之候遇無必至<lb/>
之技而有獨至之神和氏之玉三易主三獻而忘其足<lb/>
<pb n="KR4h0132_WYG_326-9b"/>
之苦也彼豈能計料後王賞識増别前人哉一獻如故<lb/>
再獻三獻如故抱玉者之神既已精光照奪不容埋滅<lb/>
矣君平貌晳如脂眼如電髯長二尺如㦸狂走市上一<lb/>
市堵觀與人語詩賦兵劍内外阨塞古今上下之數霏<lb/>
屑而吐悉本胸畫性復開張睥睨貴富周急貧難畧如<lb/>
魯仲連李太白之為人而吾獨以癡絶轉相近慕視舌<lb/>
草刻於辛丑之春海内自以神識識君平毋問舌端已<lb/>
　　西湖談藝序<hi>張鼐</hi>
<pb n="KR4h0132_WYG_326-10a"/>
余病遊西湖見養生家錢先生先生謂余曰人生功業<lb/>
蓋世文章名滿天下其於一鍼元氣如漏巵注水余感<lb/>
其言作詩謝之有省言常䕶氣息念自通神之句遂假<lb/>
宿湖上僧舍浹旬日求盡其服氣之術而錢塘諸君子<lb/>
聞余至操文叩吾閣者履錯户外既相對輙似酒人逢<lb/>
麯車津津不能置口矣省言䕶氣之戒都不復記憶坡<lb/>
老所謂知過不改者也毎坐上偶拈一題率爾談論粗<lb/>
有本末諸君子遂以為文客退不能多記其録成編者<lb/>
<pb n="KR4h0132_WYG_326-10b"/>
纔十餘首耳友請刻而傳之世余笑曰錢先生一服良<lb/>
藥吾不能服柰何以膏肓中語誤天下無病人時錢孟<lb/>
玉鄭徳滋從余遊請曰願師無執養生家十成語坡老<lb/>
云與其茹也寜吐之適吾意而巳余快其言曰是吾藥<lb/>
也吾病且霍然遂聴諸君子刻之<lb/>
　　隠秀軒時義自序<hi>鍾惺</hi>
時義非小道也能至之者不能言有神存焉能言之者<lb/>
不能至有候存焉不佞平生於斯目境之所及有之而<lb/>
<pb n="KR4h0132_WYG_326-11a"/>
足跡實未到也以此自尋自考今日之偶收於南宫而<lb/>
謬辱國士之許視昔之困頓諸生而不得一衆人遇者<lb/>
其業未敢尺寸有所輕貶而實未能尺寸有所更進則<lb/>
昔日二十年諸生世所目笑疑棄過而不肯問者或不<lb/>
佞之微有所窺而有以自信或不可知而今日之見以<lb/>
為有可驚可喜者正不佞所欿然足跡之未至而不能<lb/>
滿志於斯者也<lb/>
　　叙周臨如稿<hi>趙維寰</hi>
<pb n="KR4h0132_WYG_326-11b"/>
蘇子瞻為文行乎當行止乎其所不得不止而阿堵傳<lb/>
神半得之文與可之畫竹當其奮筆直遂以急追其所<lb/>
見蓋胸中業有成竹矣揚子雲黙而好深湛之思其著<lb/>
書幽入黄泉高出蒼天令讀者難句學者難成而與不<lb/>
知誰何之人相期於不知誰何之世曰後有子雲當知<lb/>
我此兩家濃淡不倫彫質互異而千秋自命要歸於各<lb/>
極其致云乃近世學士往往宗尚子瞻家傳户誦幾比<lb/>
之菽粟水火而太𤣥法言諸篇有白首不一寓目者即<lb/>
<pb n="KR4h0132_WYG_326-12a"/>
其知者亦第什襲藏之曰𢎞璧天球但當奉為世寳而<lb/>
不可以療饑嗟夫使子瞻而早知其文祇為後人療饑<lb/>
具也肯一字落人間耶士固有寜滅性而不食嗟來者<lb/>
是未易為餒夫饞口道也吾友周子臨如一日以坡仙<lb/>
集遺余而即出其行稿以示余讀之抉奥鈎㣲嵌空鑿<lb/>
竅真有所謂寜滅性而不食嗟來者余心折焉為走筆<lb/>
書簡端以旌其獨往而竊附於桓譚范逡之識其勿謂<lb/>
余自解嘲也<lb/>
<pb n="KR4h0132_WYG_326-12b"/>
　　題瓦注篇<hi>趙維寰</hi>
是科庚午余兒韓待試京兆瀕行梓其牕課數首將懸<lb/>
國門余召謂曰子將為名耶夫士持藝徼第其道猶愽<lb/>
也蘄必得或不必得不必得或佹得之科名神物可機<lb/>
縁遇不可權術取金注瓦注之説窺其㣲矣故昔有道<lb/>
先生與文士商應舉必誡曰勿以得失攖爾慮蓋造物<lb/>
顚倒英雄祇憑得失小數吾奪其所恃氣遂足凌其上<lb/>
而控扼之此瓦注巧愈於金注惛也憶余少壯時試毎<lb/>
<pb n="KR4h0132_WYG_326-13a"/>
蘄必得一不得必號慟隨之顧今頭顱如許面目依然<lb/>
斯豈非金注之殷鑒與願兒勿復市名今天下士攻制<lb/>
舉業者雅知無聲雅知無聲子曰退之世如有惜名者<lb/>
吾父子之不墮五陵兒後也豈待今日哉已矣是編安<lb/>
所用無已其名之瓦注可然已晩矣清和月朔鈍叟無<lb/>
聲書於海昌之天濤閣<lb/>
　　蔚草序<hi>陳萬言</hi>
憶往時毎侍膝前奏一藝則先君子賞之見背以來兼<lb/>
<pb n="KR4h0132_WYG_326-13b"/>
如失數良師友毎負疚吚唔則母氏憐之蘐背復彫烏<lb/>
哺未酬裴徊松檟間黯然無色强對筆墨以當鬱噫顧<lb/>
復誰為賞之而誰為憐之者伊蒿伊蔚王裒所以受讀<lb/>
涕泣而不能竟也援琴既及檢輯成編工拙誹譽不敢<lb/>
問矣<lb/>
　　焚草序<hi>陳萬言</hi>
丁敬禮謂文之佳惡吾自得之後世誰相知定吾文者<lb/>
耶曹子建以為達余亦云然二十年來素業流傳日廣<lb/>
<pb n="KR4h0132_WYG_326-14a"/>
暇日手自燒却僅存如干篇附近刻二草之後庶將成<lb/>
其一家言抑亦吾自得之大畧具是題曰焚草君苗見<lb/>
士衡文欲焚筆硯吾見吾文豈必士衡哉天下滔滔極<lb/>
矣他不具論只此木妖書蠧恨不得悉置咸陽一炬中<lb/>
請自隗始<lb/>
　　康弱孟草序<hi>陳仁錫</hi>
衡拔立楚峰而灊霍為副軒轅以並嶽夫嶽奚可並也<lb/>
凡山川竣者不必幽楚祝融高方廣䆳而石菌芙蓉諸<lb/>
<pb n="KR4h0132_WYG_326-14b"/>
巒九向九背故其文竒且曲雄者不必媚若武夷金簡<lb/>
君山美酒與孤㠶共隠約於江流飛花滿洞庭故其文<lb/>
尊竦而净娟麗者不必蒼太和南巖側身黑虎有人焉<lb/>
烏帽紫裘正襟雪堂故其文秀而整泓者不必逺遡巫<lb/>
峽極瀟湘岣嶁絡絲相峙鳴故其文起伏後先如蒸湘<lb/>
兄弟國曠者不必韻郎官可湖魚龍悲嘯而鈷鉧石渠<lb/>
之泉乍大乍細故其文磛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幽沈無垠際天川性逶迤<lb/>
而蒸雲夢撼岳陽不極淜湃不止故其文如蛟龍不可<lb/>
<pb n="KR4h0132_WYG_326-15a"/>
嚮邇嘗怪掄文者曰才情不可極夫才情不極皆庸才<lb/>
也偏才也要之才情者武侯云吾心如稱不能為人輕<lb/>
重是已非衡也而何五岳之有衡也猶吾心之稱也知<lb/>
人難知山川亦難栁子厚不記淡山而山谷更以大溪<lb/>
勝之要之其人之精神出則山川之精神出矣戊午幾<lb/>
入彀而造物故遲之一片君山筆端畫出世有軒轅勿副<lb/>
灊霍以貳岳哉<lb/>
　　易準序<hi>黄汝亨</hi>
<pb n="KR4h0132_WYG_326-15b"/>
往余與門人輩説經譚道接塵論文慮無虚晷而獨𤣥<lb/>
父周旋最長其人靈骨𤣥心渾中朴外諸人望之蔑如<lb/>
也而諸人之業亦無能為右今夏得其所選易義一一<lb/>
皆準於法其為余所已歴者七所未經者三煥若神明<lb/>
頓還舊觀𤣥父其有深心哉夫文之有準猶奕之有譜<lb/>
匠之有繩而射之有鵠也不按則不名為工不游神不<lb/>
名為化夫有神化而廢準者矣未有廢準而神化者也<lb/>
余敢謂習者之門而令天下盡失智巧哉老僧以毁戒<lb/>
<pb n="KR4h0132_WYG_326-16a"/>
印宗法吏以破案舞律余與𤣥父將不免多事之誚所<lb/>
甘心焉矣<lb/>
　　呉伯霖稿序<hi>黄汝亨</hi>
伯霖妙才過余而以臭味謬推余四方推藝文之長及<lb/>
伯霖亦謬而及余然余技止矣而伯霖日進往謂伯霖<lb/>
文如傾國佳人直以致勝今不幸伏幽憂之中棲息聖<lb/>
水遲伯霖一第顧發憤索羣書而討之湛深其思而紓<lb/>
之篇以授方内學者其譚理如尊宿登壇名言屑玉而<lb/>
<pb n="KR4h0132_WYG_326-16b"/>
尊宿無其秀其鑪䍋古人而挽强於一句徴巧於一字<lb/>
如發鉶才士而才士無其深乃知文章之妙而良工之<lb/>
苦干將莫邪岀而水陸斷風雨至而當其躍身冶中不<lb/>
避隂陽之患而取精以出者世人不見也嗟乎此豈可<lb/>
與偏才小生巵言游辭以慱名高者同年語哉雖然宇<lb/>
宙事廣矣文章之士精用之而有道者以為枝葉吾願<lb/>
與伯霖閉户而下其鍵相守於無名之樸可也<lb/>
　　閲楚一録序<hi>繆昌期</hi>
<pb n="KR4h0132_WYG_326-17a"/>
論士者舉不知何人之牘而瞥然遇之此所謂天也比<lb/>
拆巻而姓名見撤棘而其人見鑒貌察言問年質里門<lb/>
地之高寒時名之喧寂種種差别於是房選出而出入<lb/>
盈縮意不無一轉則天而之人矣夫人與人之相知也<lb/>
其孰與天余既出楚闈引見諸士迫鳩其闈巻歸而刻<lb/>
之呉門亦姑以志其瞥然之遇而已是為閲楚一録<lb/>
　　鄭都甫石室制義序<hi>黄道周</hi>
僄銳於聖賢之言以貌聖賢貌之而得亦有五賊焉蚤<lb/>
<pb n="KR4h0132_WYG_326-17b"/>
蒨而蔕不堅一也像教而優飾二也無所鼓之縈絲而<lb/>
救日月三也以教天下之輕嫚老拜其穉婦驕其姑四<lb/>
也火迫霜枯五也深宿於聖賢之言以貌聖賢貌之而<lb/>
不得亦有五德焉謙柄一也英壯二也眉髯已茂鞶帨<lb/>
不設三也知敗而達化暫通𤣥理以反於命四也幸而<lb/>
行之不更言者五也故以文貌利聖賢之言與其夙而<lb/>
享之避五徳寧晩而享之避五賊鄭都甫之於聖賢蓋<lb/>
沈浸而圖之矣先是十數年則見鄭都甫所為制義精<lb/>
<pb n="KR4h0132_WYG_326-18a"/>
暈相射岀於石室今又十年而都甫猶以是名石室猶<lb/>
故也而精暈則既加逺矣往余亦廿載困於此道游處<lb/>
寡陋邈於師友獨與窮戰時敗時勝毎一顚頓則痛自<lb/>
引咎灼體齧膚大而揮鉏顧金之愆細而如厠脱巾之<lb/>
罰莫不咀毒心繫發藥清旦然絶口不敢謂文章之故<lb/>
者人即不能為文章謝文章之報其過不過與衆等比<lb/>
不能為聖賢而驟夀以聖賢之言大食其報衣衣車車<lb/>
罪乃過於倚市而繢帝飾者故今天下所為已而蓋且<lb/>
<pb n="KR4h0132_WYG_326-18b"/>
比於聖賢者其品不過二端免罪第一引罪而知過第<lb/>
二為其道不食其報第一後其報而乆於其道第二夫<lb/>
都甫則所謂後其報而乆於其道者也後其報而乆於<lb/>
其道即奉聖賢而食文章不以為過如僕則僅知罪焉<lb/>
耳夫以魯五百里三命之爵䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>一聖人五十年而後<lb/>
得之猶且不乆仲尼自云吾戰則必克祭則受福必不<lb/>
敢云吾仕則必蚤達也必不得已而取猶人在兹者以<lb/>
自抒發怡悦於其弟子猶不識當時所為文等季孟安<lb/>
<pb n="KR4h0132_WYG_326-19a"/>
在今樹頥項結股脚趦且旅偊一語影似而張目大嚼<lb/>
危步皇堂之上又因以教人云云云云若莫已若者是<lb/>
都甫與僕之所大恥也僕生平顚頓文遇毎反成敗得<lb/>
失與意中之事了不一合即有一二文字誤罣人目其<lb/>
是非去取與所懐來亦絶不相當以此不敢向人商畧<lb/>
此道意僕後都甫既十年所不甚沈浸於罪報引免之<lb/>
間擇之未審乎而都甫之辨此則既乆矣今天下人為<lb/>
聖賢大江南東鄱湖之西有唐宜之羅文止譚友夏諸<lb/>
<pb n="KR4h0132_WYG_326-19b"/>
君皆深宿於聖賢之言鄭都甫以石室靈威提撮諸勝<lb/>
即一旦有仲尼岀將立矍相射文貌之言招諸僄鋭者<lb/>
入門而右諸深宿者入門而左吾將中立焉則慙在徳<lb/>
賊之間亦奉鼎耳逡巡郤立以從於後報而乆道者則<lb/>
在吾都甫乎在吾都甫乎都甫建徳人今大中丞之昆<lb/>
與貴池丁師交俱為吾師行<lb/>
　　前歴試巻自叙<hi>艾南英</hi>
予年十有七以童子試受知於平湖李養白先生其明<lb/>
<pb n="KR4h0132_WYG_326-20a"/>
年春為萬歴庚子始籍東鄉縣學迄萬歴巳未為諸生<lb/>
者二十年試於鄉闈者七年餼於二十人中者十有四<lb/>
年所受知邑令長凡二人於是先後應試之文積若干<lb/>
巻既删其不足存者而其可存者不獨慮其亡佚散亂<lb/>
無以自考又重其皆出於勤苦憂患驚怖束縳之中而<lb/>
且以存知巳之感也乃取而夀之梓而序其所以梓之<lb/>
之意曰嗟乎備嘗諸生之苦未有如予者也舊制諸生<lb/>
於郡縣有司按季課程名季考及所部御史入境取其<lb/>
<pb n="KR4h0132_WYG_326-20b"/>
士什之一而校之名觀風二者既非諸生黜陟進退之<lb/>
所係而予又以嬾謾成癖輙不及與試獨督學使者於<lb/>
諸生為職掌其嵗考則諸生之黜陟係焉非患病及内<lb/>
外艱無不與試者其科考則三嵗大比縣升其秀以達<lb/>
於郡郡升其秀以達於督學督學又升其秀以試於鄉<lb/>
闈不及是者又有遺才大收以盡其長非是途也雖孔<lb/>
孟無由而進故予先後試巻盡出是二者試之日衙鼓<lb/>
三號雖冰霜凍結諸生露立門外督學衣緋坐堂上燈<lb/>
<pb n="KR4h0132_WYG_326-21a"/>
燭輝煌圍爐輕煖自如諸生解衣露足左手執筆硯右<lb/>
手持布襪聴郡縣有司唱名以次立甬道至督學前毎<lb/>
諸生一名捜檢軍二名上窮髪際下至膝踵倮腹赤踝<lb/>
為漏數箭而後畢雖壯者無不齒震凍慄腰以下大都<lb/>
寒沍僵裂不知為體膚所在遇天暑酷裂督學輕綺䕃<lb/>
涼飲茗揮箑自如諸生什伯為羣擁立塵坌中法既不<lb/>
敢執扇又衣大布厚衣比至就席數百人夾坐烝薰腥<lb/>
雜汗淫浹背勺漿不入口雖設有供茶吏然率不敢飲<lb/>
<pb n="KR4h0132_WYG_326-21b"/>
飲必朱鈐其牘疑以為弊文雖工降一等蓋受困於寒<lb/>
暑者如此既就席命題題一以教官宣讀便短視者一<lb/>
書牌上吏執而下巡便重聴者近廢宣讀獨以牌書某<lb/>
學某題一日數學則數吏執牌而下而予以短視不能<lb/>
見咫尺必屏氣囁嚅詢傍舍生問所目而督學又望視<lb/>
臺上東西立瞭高軍四名諸生無敢仰視四顧麗立伸<lb/>
欠倚語側席者有則又朱鈐其牘以越規論文雖工降<lb/>
一等用是腰脊拘困雖溲溺不得自由蓋所以縶其手<lb/>
<pb n="KR4h0132_WYG_326-22a"/>
足便利者又如此所置坐席取給工吏吏大半浸漁所<lb/>
費倉卒取辦臨時規制狹迫不能舒左右肱又薄脆踈<lb/>
縫據坐稍重即恐折仆而同號諸生常十餘人慮有更<lb/>
號率十餘坐以竹聯之手足稍動則諸坐皆動竟日無<lb/>
寜時字為跛踦而自閩中一二督學重懐挾之禁諸生<lb/>
併不得執硯硯又取給工吏率皆青刓頑石滑不受墨<lb/>
雖一事足以困其手力不幸坐漏痕承簷所在霖雨傾<lb/>
注以衣覆卷疾書而畢事蓋受困於胥吏之不謹者又<lb/>
<pb n="KR4h0132_WYG_326-22b"/>
如此比閲卷大率督學以一人閲數千人之文文有平<lb/>
竒虚實煩簡濃淡之異而主司之好尚亦如之取必於<lb/>
一流之才則雖宿學不能無恐而予常有天幸然高下<lb/>
既定督學復衣緋坐堂上郡縣有司候視門外教官立<lb/>
堦下諸生俛行以次至几案前跽而受教噤不敢發聲<lb/>
視所試優劣分從甬道西角門以出當是時其面目不<lb/>
可以語妻孥蓋所為拘牽文法以困折其氣者又如此<lb/>
嗟乎備嘗諸生之苦未有如予者也至入鄉闈所為捜<lb/>
<pb n="KR4h0132_WYG_326-23a"/>
檢防禁囚首垢面夜露晝曝暑暍風沙之苦無異於小<lb/>
試獨起居飲食稍稍自便而房司非一手又皆薄書獄<lb/>
訟之餘而予七試七挫改絃易轍智盡能索始則為秦<lb/>
漢子史之文而闈中目之為野改而從震澤毘陵成𢎞<lb/>
先正之體而闈中又目之為老近則雖以公穀孝經韓<lb/>
歐蘇曾大家之句而房司亦不知其為何語毎一試已<lb/>
則登賢書者雖空踈庸腐稚拙鄙陋猶得與郡縣有司<lb/>
分庭抗禮而予以積學二十餘年制藝自鶴灘守溪下<lb/>
<pb n="KR4h0132_WYG_326-23b"/>
至𢎞正嘉隆大家無所不究書自六籍子史濓洛關閩<lb/>
百家衆説隂陽兵律山經地志浮屠老子之文章無所<lb/>
不習而顧不得與空踈庸腐稚拙鄙陋者為伍毎一念<lb/>
至欲棄舉業不事杜門著書考古今治亂興衰之故以<lb/>
自見於世而又念不能為逸民以終老嗟乎備嘗諸生<lb/>
之苦未有如予者也古之君子有所成就則必追原其<lb/>
敭歴勤苦之狀以自警上至古昔聖人昌言交拜必述<lb/>
其艱難創造之由故曰逸能思初安能惟始故試卷雖<lb/>
<pb n="KR4h0132_WYG_326-24a"/>
鄙劣瑣陋不足以存然皆出於勤苦憂患驚怖束縳之<lb/>
中而况數先生者又皆今世名人鉅公而予以一日之<lb/>
藝附弟子之列語有之知已重於感恩今有人於此衣<lb/>
我以文繡食我以稻粱樂我以臺池鼓鐘然使其讀予<lb/>
文而不知其原本聖賢備見古今與道徳性命之所在<lb/>
予終不以彼易此且予淹困諸生既無以報知已而一<lb/>
二君子溘先逝者又無以對先師於地下以其岀於勤<lb/>
苦憂患驚怖束縳之中而又以存知已之感此試卷之<lb/>
<pb n="KR4h0132_WYG_326-24b"/>
所為刻也若數科闈中所試則世皆以成敗論人不欲<lb/>
塵世人之耳目又類好自表見形主司短長故藏而匿<lb/>
之然終不能忘其姓名騊兒五嵗能讀書將封識而使<lb/>
掌之曰此某司理某令尹為房考時所擯也既以隂誌<lb/>
其姓名而且使騊兒讀而鑒鑒而為詭遇以逢時無如<lb/>
父之拙也<lb/>
　<lb/>
　文章辨體彚選巻三百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三十一</head> <lb/>
    <p>
<pb n="KR4h0132_WYG_031-1a"/>
欽定四庫全書<lb/>
　文章辨體彚選巻三十一<lb/>
　　　　　　　　　　　　明　賀復徴　編<lb/>
諭祭文<hi>發引文附</hi>
　徐師曾曰按諭祭文者天子遣使下祭之詞也或施<lb/>
　諸宗室妃嬪以明親親或施諸勲臣大臣以明賢賢<lb/>
　而示君臣始終之義自古及今皆用之葢王言之一<lb/>
　體也<lb/>
<pb n="KR4h0132_WYG_031-1b"/>
　　隋文帝祭薛濬文<lb/>
皇帝咨故考功侍郎薛濬於戯維爾操履貞和器業詳<lb/>
敏允膺列宿勤謇克彰及搆私艱奄從毁滅嘉爾誠孝<lb/>
感於朕懐奠酹有加抑維朝典故遣使人指申徃命䰟<lb/>
而有靈歆兹榮渥於戯哀哉<lb/>
　　唐憲宗祭故贈婕妤孟氏文<hi>白居易</hi>
維元和二年嵗次丁亥十二月甲寅朔十九日壬申皇<lb/>
帝遣某官某以庶羞之奠致祭於故婕妤之靈曰惟爾<lb/>
<pb n="KR4h0132_WYG_031-2a"/>
和順積中柔明奉上動静合肅雍之體進退得婉孌之<lb/>
儀選自良家備兹内職修令顔以顧徳蘭幽有香守明<lb/>
節而保身玉潔無玷方資懿範以茂嘉猷彼美有聞於<lb/>
何不淑遽兹淪逝深用惻傷既卜日晨爰申奠酧以爾<lb/>
有班氏之明智故贈以婕妤以爾有宓妃之姿容故𦵏<lb/>
於洛浦魂兮不昧歆此誠懐尚饗<lb/>
　　憲宗祭咸安公主文<hi>白居易</hi>
維元和三年嵗次戊子三月癸未某日皇帝遣某官某<lb/>
<pb n="KR4h0132_WYG_031-2b"/>
以庶羞之奠致祭於故咸安大長公主覩濬毗伽可㪟<lb/>
之靈曰惟姑柔明立性温惠保身静修徳容動中規度<lb/>
組練之訓既習於公宫湯沐之封遂開於國邑及禮從<lb/>
出降義重和親承渥澤於三朝播芳猷於九姓逺修好<lb/>
信既申恊比之姻殊裕保和實賴肅雍之徳方憑福履<lb/>
以茂輝榮宜降永年遽歸長夜故鄉不返烏孫之曲空<lb/>
傳歸路雖遙青塚之魂可復逺陳薄酧庶鑒悲懐嗚呼<lb/>
尚饗<lb/>
<pb n="KR4h0132_WYG_031-3a"/>
　　憲宗祭吳少誠文<hi>白居易</hi>
維元和五年嵗次庚寅二月辛未朔二日壬申皇帝遣<lb/>
内侍省内府局丞賜緋魚袋孫士玫以清酌庶羞之奠<lb/>
致祭於故彰義軍節度使贈司徒呉少誠之靈曰惟爾<lb/>
武毅挺質韜鈐奮身負勇果之雄材蓄變通之明識自<lb/>
察廉列郡節制成師貞且有為勤而不擾軍戎戢睦封<lb/>
域底寜從義而致誠仗順而保福既延寵渥方茂輝榮<lb/>
遽此幽淪深用傷悼逝波不捨去日苦多想松檟以軫<lb/>
<pb n="KR4h0132_WYG_031-3b"/>
懐聞鼓鼙而興歎恩加遣奠禮舉襃崇念爾有靈知予<lb/>
此意尚饗<lb/>
　　穆宗祭囘鶻可汗文<hi>白居易</hi>
維長慶元年嵗次辛丑月日皇帝遣使朝議大夫檢校<lb/>
右散騎常侍兼少府監御史大夫雲騎尉賜紫金魚袋<lb/>
裴通致祭於故愛登羅汨没密施毗伽保義可汗之靈<lb/>
粤以英武之資雄竒之策撫有九姓制臨一方氣吞諸<lb/>
戎名播上國况能嚮風納欵繼好息人代為親鄰嵗入<lb/>
<pb n="KR4h0132_WYG_031-4a"/>
職貢方賴威畧共清寰瀛倚為長城永固中夏而天殲<lb/>
驕子國喪名王奪氣色於隂山霣精光於昴宿凶訃云<lb/>
至悲懐用深故遣使臣徃將國命展弔奠之禮申哀榮<lb/>
之恩猶有明靈當鍳誠意尚饗<lb/>
　　宋仁宗祭故秦晉國夫人文<hi>宋歐陽修</hi>
維靈蔚有令儀著於茂則顧追襃之寵數已極榮念永<lb/>
閟之佳城載深惻怛列兹奠禮用慰塋魂<lb/>
　　仁宗祭故贈濮王允讓十月九日折櫕文<hi>歐陽</hi>
<pb n="KR4h0132_WYG_031-4b"/>
　　　<hi>修</hi>
維靈日月維吉山川既佳啓兹櫕塗徃即襄事顧歆薄<lb/>
奠宜體哀悰<lb/>
　　哲宗祭皇叔故魏王下事祭文<hi>蘇軾</hi>
維靈出就外邸二年於兹一日不見企予望思矧此告<lb/>
終月逝日逺雖云近郊寜復旋返築室祠宫既固既定<lb/>
雖非永歸亦可少安嗚呼哀哉<lb/>
　　哲宗祭故贈太師温國公司馬光安葬文<hi>蘇</hi>
<pb n="KR4h0132_WYG_031-5a"/>
　　　<hi>軾</hi>
嗚呼元豐之末天步維艱社稷之衛中外所屬惟是一<lb/>
老屏予一人措國於泰山之安下令於流水之源嵗月<lb/>
未周紀綱畧定天若相之又復奪之殄瘁不哀古今所<lb/>
共知之者神考用之者聖母馴致其道太平可期長為<lb/>
宗臣以表後世徃奠其𦵏庶知予懐<lb/>
　　明武宗皇帝祭閣老靳貴文<lb/>
朕在東宫先生教之朕登大寳先生輔之今朕南巡先<lb/>
<pb n="KR4h0132_WYG_031-5b"/>
生逝矣嗚呼哀哉尚饗<lb/>
發引文<lb/>
　　北京為神宗靈駕發引告祭文<hi>宋晁補之</hi>
薤露朝晞歎九齡之夢閴宫車晏出驚七月之期臻崩<lb/>
天増杞國之思考器切堯人之慕因山克就同軌俱來<lb/>
羹墻痛劇於中宸弓劍哀纒於羣辟安知帝所逍遙廣<lb/>
樂之觀空有人間惆悵汾河之詠戒塗雒鞏接軫大伾<lb/>
竊守提封是䖍告享風雲改色羽衛無暉背通汴之神<lb/>
<pb n="KR4h0132_WYG_031-6a"/>
臯指清伊之吉壤惟宗祧傳聖謳歌訟獄以咸歸而功<lb/>
徳在人禮樂政刑之未悖不顯亦世無疆惟休臣等祗<lb/>
奉官箴阻瞻牆翣攀號莫逮洒血摧心<lb/>
　　禮部為欽慈皇后發引百官告祭文<hi>晁補之</hi>
媯為舜氏本明徳之方興陳以滿封實故家之始大豈<lb/>
特活千人而有祚固當流八世而莫京允屬盛期篤生<lb/>
碩媛葛之為綌儉可化於女工鷄則匪蠅庶無憎於朝<lb/>
事是用膺天眷命開國慶基肇鳥至之禋郊肆龍飛之<lb/>
<pb n="KR4h0132_WYG_031-6b"/>
澤㝢而不逮東朝之養已駕仙馭之遙抱泣珠𥜗初啓<lb/>
南阡之宅申哀寶册載嚴西寢之封邈永裕之真㳺靄<lb/>
欽慈之徽號雲章五字忍聞追逺之聲風動萬人咸識<lb/>
因親之化將以貽休有煒垂佑無疆臣等陳列官聨羞<lb/>
誠祖奠攀輴莫駐摧隕何堪<lb/>
　　皇太后靈駕發引祭文<hi>陸游</hi>
風御上賔玉衣永閟生堯鈎弋尚懐帝武之祥從禹㑹<lb/>
稽遽奉寢園之卜母慈罔極坤載無疆方同軌之畢來<lb/>
<pb n="KR4h0132_WYG_031-7a"/>
悵東朝之已逺然而艱難契濶歸慰聖主問安之誠壽<lb/>
考康寜躬享先后莫致之福隂功陽徳上際下蟠歴邃<lb/>
古而罕聞知聖心之無憾臣藩維有守愴慕徒深目斷<lb/>
栢城神馳翣御敢修饋奠之禮少致攀號之心<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_031-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷二百七十七</head> <lb/>
    <p>
<pb n="KR4h0132_WYG_277-1a"/>
欽定四庫全書<lb/>
　文章辨體彚選卷二百七十七<lb/>
　　　　　　　　　　　　明　賀復徵　編<lb/>
帖一<lb/>
　賀復徵曰按說文曰帖者帛書署也又廣韻曰劵帖<lb/>
　也選舉志明經試帖尚書故實王逸少有與蜀郡守<lb/>
　求來禽青李櫻桃日給滕子帖則稱帖從來舊矣今<lb/>
　于閣帖中前有題致某某者仍入尺牘失題如月儀<lb/>
<pb n="KR4h0132_WYG_277-1b"/>
　棲悶之類選十餘則以備一體<lb/>
　　月儀帖<hi>晉索靖</hi>
山川路限不能翻飛登彼崇丘逍遥長望延佇莫及思<lb/>
積情疲不勝眷然之感裁復具書不悉<lb/>
　　棲悶帖<hi>謝安</hi>
每念君一旦知窮煩寃號慕觸耳悲踊尋繹荼毒豈可<lb/>
為心奈何奈何臨書棲悶<lb/>
　　破羌帖<hi>王羲之</hi>
<pb n="KR4h0132_WYG_277-2a"/>
知虞帥云桓公以至洛即摧破羌賊破羌重命想必擒<lb/>
之王略始及舊都使人悲慨深此公威略實著自當求<lb/>
之於古真可以戰使人歎息知仁祖小差此慰可言適<lb/>
范生書如其語無異故須後問為定今以書示君<lb/>
　　安西帖<hi>王羲之</hi>
一昨得安西六日書無他無所知說故不復付送譲都<lb/>
督表亦復常言耳<lb/>
　　進鎮帖<hi>王羲之</hi>
<pb n="KR4h0132_WYG_277-2b"/>
稚恭遂進鎮東西齊舉想剋定有期也<hi>稚恭庾安西字也  黄伯思云</hi>
　<hi>按庾翼鎮荆州以石虎衰暴屢表請北伐康帝及朝士皆遣使譬止孫綽輩亦致書諫之則逸少所見之</hi>
　<hi>表殆亦論北伐事也翼之此舉朝論弗以為然故逸少以為常言及聞其遷襄陽乃云剋定有期則始雖</hi>
　<hi>同衆議而終以為當亦猶趙充國之計䍐羌初是之者十三中十五最後十八有詔詰前言不便者皆頓</hi>
　<hi>首服無足怪也然翼有志無年徒奮十倍之氣而蔑一統之功此志士所為嗟嘅也  二帖散見今遂為</hi>
　<hi>一此帖有闗于江左國事不徒筆語之工而已昔人謂子美為詩史若右軍此帖謂之字史亦可也</hi>
　　鹽井帖<hi>王羲之</hi>
彼鹽井火井皆有不足下目見不為欲廣異聞具示<lb/>
<pb n="KR4h0132_WYG_277-3a"/>
　　去冬帖<hi>王羲之</hi>
去冬在東鄮因還便白牋伏想至自頃公私無信使故<lb/>
不復承動靜至于詠徳之深無日有墜省告荷眷顧之<lb/>
至尋領三四但有悲慨民年以西夕而衰疾日甚自咨<lb/>
無復蹔展語平生理也以此忘情將無其人何以復言<lb/>
惟願珍重為時筆絶情塞<lb/>
　　辭舉帖<hi>王羲之</hi>
前得君書即有反想至也謂君前書是戯言耳亦或謂<lb/>
<pb n="KR4h0132_WYG_277-3b"/>
君當舉不失親在安石耳省君今示頗知如何老僕之懐<lb/>
謂君體之方復斯言愧誠心之不著若僕世懐之不盡<lb/>
前者自當端坐視時直方其道不因放恕之會奉身而<lb/>
退又為年幾何而逝者相尋此最所懐之重者藥石之<lb/>
資如有一方欲盡頤養過此以往未之敢聞言盡于今<lb/>
也<lb/>
　　成都帖<hi>王羲之</hi>
往在都見諸葛顒曽具問蜀中事云成都城池門屋樓<lb/>
<pb n="KR4h0132_WYG_277-4a"/>
觀皆是秦時司馬錯所修令人逺想慨然<lb/>
　　清晏帖<hi>王羲之</hi>
知彼清晏嵗豐又所使有豐鄉故是名處且山川形勢<lb/>
乃爾何可以不游目<lb/>
　　石脾帖<hi>王羲之</hi>
石脾入水即乾出水便濕獨活有風不動無風獨揺天<lb/>
下物理豈可以意求唯上聖乃能窮理<lb/>
　　荀葛帖<hi>王羲之</hi>
<pb n="KR4h0132_WYG_277-4b"/>
羲之死罪荀葛各一國佐命宗臣觀其轍迹實竒士也<lb/>
然荀獲譏于憂卒意長恨恨謂其𢎞濟之心宜被大道<lb/>
諸葛經國達治無間然處事而無玷累獲全名于數代<lb/>
至於建鼎足之勢未能忘已所謂命世大才以天下為<lb/>
心者容得爾乎前試論意久欲呈多疾憒憒遂忘致今<lb/>
送願因暇日可試垂省大期賢達興廢之道不審謂粗<lb/>
得阡陌不<lb/>
　　七十帖<hi>王羲之</hi>
<pb n="KR4h0132_WYG_277-5a"/>
足下今年政七十耶知體氣常佳此大慶也想復懃加<lb/>
頥養吾年垂耳順推之人理得爾以為厚幸但恐前路<lb/>
轉欲逼耳以爾要欲一遊目汶領非復常言足下但當<lb/>
保䕶以俟此期勿謂虚言得果此緣一段竒事也<lb/>
　　奉橘帖<hi>王羲之</hi>
奉橘三百枚霜未降不可多得<lb/>
　　採菊帖<hi>王羲之</hi>
不審復何以永日多少看未九日當採菊不至日欲共<lb/>
<pb n="KR4h0132_WYG_277-5b"/>
行也但不知當晴不耳<lb/>
　　送梨帖<hi>王羲之</hi>
今送梨三百顆晩雪殊不能佳言叙卒何期但有長歎<lb/>
　　青李帖<hi>王羲之</hi>
青李來禽櫻桃日給藤子皆囊盛為佳函封多不生足<lb/>
下所疏云此菓佳可為致子當種之此種彼胡桃皆生<lb/>
也吾篤喜種菓今在田里唯以此為事故逺及足下致<lb/>
此大惠也<lb/>
<pb n="KR4h0132_WYG_277-6a"/>
　　秋月帖<hi>王羲之</hi>
七月一日羲之白忽然秋月但有感歎信反得去月七<lb/>
日書知足下故羸疾而觸暑逺渉憂卿不可言吾故羸<lb/>
乏力不具<lb/>
　　羣從帖<hi>王羲之</hi>
羣從彫落將盡餘年幾何而禍福至此舉目摧喪不能<lb/>
自喻且和方左右時務公私所賴一旦長逝相為痛惜<lb/>
豈唯骨肉之情言及摧惋永往奈何<lb/>
<pb n="KR4h0132_WYG_277-6b"/>
　　小差帖<hi>王羲之</hi>
頃小差欲極游目之娱而吏卒守之可歎東陽花果自<lb/>
小可何日得卿諸人<lb/>
　　御世帖<hi>王羲之</hi>
古之御世者乃志小天下今封域區區一方任耳而恒<lb/>
憂不治為時恥之<lb/>
　　辭郡帖<hi>王羲之</hi>
篤不喜見客篤不堪煩事此自死不可化而人理所重<lb/>
<pb n="KR4h0132_WYG_277-7a"/>
如此都郡江東所聚自非復弱幹所堪足下未知之耳<lb/>
　　鏡湖帖<hi>王獻之</hi>
鏡湖澄澈清流瀉注山川之美使人應接不暇<lb/>
　　辭中令帖<hi>王獻之</hi>
外出謂公私可安耳勲賞既凑亦已息望但使明公不<lb/>
遺有會不忘亦何憂便餧耶民志不慕髙情不忘榮懇<lb/>
懇祈訴惟願離今任耳餘無所擇王懐祖先輩名流作<lb/>
此職可謂僉允桓宣武窺尚書門猶言此中無人固知<lb/>
<pb n="KR4h0132_WYG_277-7b"/>
當之未易也<lb/>
　　答渭厓霍公小帖<hi>明吕柟</hi>
生平日以公為正人也今此疏如此可謂阿私所好不<lb/>
知人之甚矣聖主聰明睿智足以追復堯舜乃公所斂<lb/>
祭二人掩蔽行私引進匪人至今令黄河以南大江以<lb/>
北僵尸數千里賣子女不直百數錢危亂至此公寵信<lb/>
重臣不能上告聖主乃欲黨一亡姦歸炎涼于鄉里良<lb/>
民此何故也然則一二千年百姓無告受害非公而誰<lb/>
<pb n="KR4h0132_WYG_277-8a"/>
公多學有志一變而為正人有何不可<lb/>
　　重過崇國寺帖<hi>袁宏道</hi>
昨日與諸友看花復至崇國寺見井牀半落葡桃枝僅<lb/>
存其半老榦略已伐盡向來紅衫老僧寂寞影堂中塵<lb/>
灰滿面而一二沙彌皆已老幾不識劉郎吾猶昔人人<lb/>
非昔也此地何異黄公罏今日視此邈若山河此情千<lb/>
古同之諺曰老人好述逺事夫老人閱歴多觸目生感<lb/>
自無暇及近事尊兄見此帖便知弟老態可掬也<lb/>
<pb n="KR4h0132_WYG_277-8b"/>
　　保母帖<hi>王獻之</hi>
瑯琊王獻之保母姓李名意如廣漢人也在母家志行<lb/>
髙秀歸王氏柔順恭懃善屬文能草書解釋老㫖趣年<lb/>
七十興寧三年嵗在乙丑二月六日無疾而終仲冬<lb/>
季望塟㑹稽山陰之黄閼岡下殉以曲水小硯交<lb/>
螭方壺樹雙松於墓上立貞石而志之悲夫後八百餘<lb/>
載知獻之保母宫於兹土者尚勿毁焉<lb/>
　文章辨體彚選巻二百七十七<lb/>
</p>
<p>
</p>
  </div>
</body>
</text>
</TEI>
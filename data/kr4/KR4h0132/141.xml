<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百四十一</head> <lb/>
    <p>
<pb n="KR4h0132_WYG_141-1a"/>
欽定四庫全書<lb/>
　文章辨體彚選卷一百四十一<lb/>
　　　　　　　　　　　　明　賀復徴　編<lb/>
彈事二<lb/>
　　奏彈王源<hi>梁沈約</hi>
給事黃門侍郎兼御史中丞吳興邑中正臣沈約稽首<lb/>
言臣聞齊大非偶著乎前誥辭霍不婚垂稱往烈若乃<lb/>
交二族之和辨伉合之義升降窊隆誠非一揆固宜本<lb/>
<pb n="KR4h0132_WYG_141-1b"/>
其門素不相奪倫使秦晉有匹涇渭無舛自宋氏失御<lb/>
禮教彫衰衣冠之族日失其序姻婭淪雜罔計厮庻販<lb/>
鬻祖曽以為賈道明目腆顔曽無愧畏若夫盛德之𦙍<lb/>
世業可懐欒郤之家前徽未逺既壯而室竊貲莫非皁<lb/>
𨽻祮䄜以行箕箒咸失其所志士聞而傷心舊老為之<lb/>
歎息自宸厯御㝢𢎞革典憲雖除舊布新而斯風未殄<lb/>
陛下所以負扆興言思清敝俗者也臣實懦品繆掌天<lb/>
憲雖埋輪之志無屈權右而狐鼠㣲物亦蠧大猷風聞<lb/>
<pb n="KR4h0132_WYG_141-2a"/>
東海王源嫁女與冨陽滿氏源雖人品庸陋胄實參華<lb/>
曽祖雅位登八命祖少卿内侍帷幄父璿升采儲闈亦<lb/>
居清顯源頻叨諸府戎禁預班通徹而託姻結好惟利是<lb/>
求玷辱流軰莫斯為甚源人身在逺輒攝媒人劉嗣之<lb/>
到臺辯問嗣之列稱吳郡滿璋之相承云是高平舊族<lb/>
寵奮𦙍胄家計溫足見託為息鸞覔婚王源見吿窮盡<lb/>
即索璋之簿閥見璋之任王國侍郎鸞又為王慈吳郡<lb/>
正閤主簿源父子因共詳議判與為婚璋之下錢五萬<lb/>
<pb n="KR4h0132_WYG_141-2b"/>
以為聘禮源先䘮婦乂以所聘餘直納妾如其所列則<lb/>
與風聞符同竊尋璋之姓族士庻莫辨滿奮身殞西朝<lb/>
𦙍嗣殄沒武秋之後無聞東晉其為虚託不言自顯王<lb/>
滿連姻實駭物聽潘楊之睦有異於此且買妾納媵因<lb/>
聘為資施衿之費化充牀第鄙情贅行造次以之糾慝<lb/>
䋲違允兹簡裁源即罪主臣謹案南郡丞王源忝藉世<lb/>
資得參纓冕同人者貎異人者心以彼行媒同之抱布<lb/>
且非我族類往哲格言薫蕕不雜聞之前典豈有六卿<lb/>
<pb n="KR4h0132_WYG_141-3a"/>
之胄納女於管庫之人宋子河魴同穴於輿臺之鬼髙<lb/>
門降衡雖自已作蔑祖辱親於事為甚此風弗翦其源<lb/>
遂開㸃世塵家將被比屋宜寘以明科黜之流伍使已<lb/>
汙之族永愧於昔辰方媾之黨革心於來日臣等叅議<lb/>
請以見事免源所居官禁錮終身輒下禁止視事如故<lb/>
源官品應黃紙臣輒奉白簡以聞臣約誠惶誠恐云云<lb/>
　　奏彈曹景宗<hi>任昉</hi>
御史中丞臣任昉稽首言臣聞將軍死綏咫步無却顧<lb/>
<pb n="KR4h0132_WYG_141-3b"/>
望避敵逗撓有刑至乃趙母深識乞不為坐魏主著令<lb/>
抵辠已輕是知敗軍之將身死家戮爰自古㫺明罰斯<lb/>
在臣昉頓首頓首死罪死罪竊尋獯獫侵軼蹔擾彊陲<lb/>
王師薄伐所向風靡是以淮徐獻捷河兖凱歸東關無<lb/>
一戰之勞塗中罕千金之費而司部懸隔斜臨寇境故<lb/>
使狡冦慿陵淹移嵗月故司州刺史蔡道恭率勵義勇<lb/>
奮不顧命全城守死自秋徂冬猶轉戰無窮亟摧冦敵<lb/>
方之居延則陵降而恭守比之疎勒則耿存而蔡亡若<lb/>
<pb n="KR4h0132_WYG_141-4a"/>
使郢部救兵微接聲援則單于之首久懸北闕豈特受<lb/>
降可築涉安啓土而已哉實繇郢州刺史臣景宗受命<lb/>
致討不時言邁故使蝟集蟻聚水草有依方復按甲盤<lb/>
桓緩救資敵遂令孤城窮守力屈凶威雖然猶應固守<lb/>
三關更謀進取而退師延頸自貽虧衂疆埸侵駭職是<lb/>
之繇不有嚴刑誅賞安寘景宗即主臣謹案使持節都<lb/>
督郢司二州諸軍事左將軍郢州刺史湘西縣開國侯<lb/>
臣景宗擢自行間遘兹多幸指縱非擬獲獸何勤賞茂<lb/>
<pb n="KR4h0132_WYG_141-4b"/>
通侯榮髙列將負擔裁弛鐘鼎遽列和戎莫效二八已<lb/>
陳自頂至踵功歸造化潤草塗原豈獲自已且道恭云<lb/>
逝城守累旬景宗之存一朝棄甲生曹死蔡優劣若是<lb/>
惟此人斯有靦面目昔漢光命將坐知千里魏武置法<lb/>
案以從事故能出必以律錙銖無爽伏惟聖武英挺略<lb/>
不世出料敵制變萬里無差奉而行之實𢎞廟算惟此<lb/>
庸固理絶言提自狂冦縱逸久患諸夏聖朝乃顧將一<lb/>
車書愍彼司氓致辱非所早朝永歎載懐矜惻致兹虧<lb/>
<pb n="KR4h0132_WYG_141-5a"/>
䘮何所逃罪宜正刑書肅明典憲臣謹以劾請以見事<lb/>
免景宗所居官下太常削爵土收付廷尉法獄治辠其<lb/>
軍佐職僚偏禆將帥絓諸應及咎者别攝治書侍御史<lb/>
隨違續奏臣謹奉白簡以聞臣昉誠惶誠恐頓首頓首<lb/>
死罪死罪臣昉稽首以聞<lb/>
　　奏彈劉整<hi>任昉</hi>
御史中丞臣任昉稽首言臣聞馬援奉嫂不冠不入氾<lb/>
毓字孤家無常子是以義士節夫聞之有立千載美談<lb/>
<pb n="KR4h0132_WYG_141-5b"/>
斯為稱首臣昉頓首頓首死罪死罪臣謹案新除中軍<lb/>
叅軍臣劉整閭閻闒茸名教所絶直以前代外戚仕因<lb/>
紈袴惡積釁稔親舊側目理絶通問而妄肆醜辭終夕<lb/>
不寐而謬加大杖薛包分財取其老弱髙鳳自穢爭訟<lb/>
寡嫂未見孟嘗之深心唯傚文通之軌迹昔人睦親衣<lb/>
無常主整之撫姪食有故人何其不能折契鍾庾而䄡<lb/>
帷交質人之無情一何至此實教義所不容紳冕所共<lb/>
棄臣等叅議請以見事免整新除官輒勒外收付廷尉<lb/>
<pb n="KR4h0132_WYG_141-6a"/>
法獄治辠諸所連逮應洗之源委之獄官悉以法制從<lb/>
事婢采音不𨽻偷車䦨龍牽請付獄測實其宗長及地<lb/>
界職司初無糾舉及諸連逮請不足申盡臣昉誠惶誠<lb/>
恐頓首頓首死罪以聞<lb/>
　　奏彈范縝<hi>任昉</hi>
臣聞息夫厯詆漢有正刑白褒一奏晉以明罰況乎附<lb/>
下訕上毁譽自口者哉風聞尚書左丞臣范縝自晉安<lb/>
還語人云我不詣餘人惟詣王亮不餉餘人惟餉王亮<lb/>
<pb n="KR4h0132_WYG_141-6b"/>
輒收縝白從左右萬休到臺辨問與風聞同又今月十<lb/>
日御餞梁州刺史臣珍國宴私既洽羣臣竝已謁退時<lb/>
詔留侍中臣昻等十人訪以政道縝不荅所問而橫議<lb/>
沸騰遂貶裁司徒臣朏褒舉庻人王亮臣於時預奉恩<lb/>
留肩隨竝立耳目所接差非風聞竊尋王有逰豫親御<lb/>
軒陛義深推轂情均湛露酒䦨宴罷當扆正立記事在<lb/>
前記言在後軫早朝之念深求瘼之情而縝言不遜妄<lb/>
陳褒貶傷濟濟之風缺側席之望不有嚴裁憲准將頽<lb/>
<pb n="KR4h0132_WYG_141-7a"/>
縝即主臣謹案尚書左丞臣范縝衣冠緒餘言行舛駁<lb/>
誇諧里落喧詬周行曲學謏聞未知去代弄口鳴舌祗<lb/>
足飾非乃者義師近次縝丁罹艱棘曽不呼門墨縗景<lb/>
附頗同先覺實奉龍顔而今黨協疊餘翻為矛楯人而<lb/>
無恒成此姦詖日者飲至策勲功㣲賞厚出守名邦入<lb/>
司管轄苞篚罔遺而假稱折轅衣裙所弊䜛激失所許<lb/>
與疵廢廷辱民宗自居樞憲糾奏寂寞顧望縱容無至<lb/>
公之議惡直醜正有私訐之談宜寘之徽纆肅正國典<lb/>
<pb n="KR4h0132_WYG_141-7b"/>
臣等叅議請以見事免縝所居官輙勒外收付廷尉法<lb/>
獄治罪應諸連逮委之獄官以法制從事縝位應黃紙<lb/>
臣輙奉白簡<lb/>
　　彈李義府<hi>唐王義方</hi>
義府擅殺寺丞陛下雖已釋放臣不應更有鞫劾然天<lb/>
子置三公九卿二十七大夫八十一元士本欲水火相<lb/>
濟鹽梅相成然後庻績咸熈風雨交泰則知人主不得<lb/>
獨非皆由聖旨昔唐堯至聖失之於四凶漢祖深仁失<lb/>
<pb n="KR4h0132_WYG_141-8a"/>
之於陳豨光武聰明寛恕失之於逄萌魏武勇略英雄<lb/>
失之於張邈此並英傑之主莫不失之於前得之於後<lb/>
陛下繼聖撫有萬邦蠻陬夷落猶懼刑綱況輦轂咫尺<lb/>
姦臣肆虐殺一六品寺丞足致忠臣伉憤義士扼腕縱<lb/>
令正義自取絞縊此事彌不可容便是畏義府之權勢<lb/>
能殺身以滅口此則生殺之威上非主出賞罰之柄下<lb/>
移姦佞臣聞履霜堅氷積小成大請乞重勘當畢正義<lb/>
致死之由雪寃氣於幽泉誅姦臣於白日彈文曰義府<lb/>
<pb n="KR4h0132_WYG_141-8b"/>
善柔成性佞媚為心昔事馬周分桃見寵後交劉洎割<lb/>
䄂承恩生其羽翼長其光價因緣際會遂階通達不能<lb/>
盡忠端節對敭王休策蹇勵駑祗奉皇眷而反慿附城<lb/>
社蔽虧日月請託公行交逰羣小貪冶容之好原有罪<lb/>
之淳于恐漏洩其謀殞無辜之正氣雖挾山超海之力<lb/>
望此猶輕廽天轉日之威方斯更劣此如可恕孰不可<lb/>
容金風戒節玉露啓途霜簡與秋典共清忠臣將鷹鸇<lb/>
並擊請除君側少答鴻私碎首玉階庻明臣節伏請付<lb/>
<pb n="KR4h0132_WYG_141-9a"/>
法推斷以申典憲<lb/>
　　奏彈王安石<hi>宋司馬光</hi>
熈寧三年御史中丞光等累次全臺上疏叅知政事王<lb/>
安石不合妄生姦詐熒惑聖聽及公亮等各務依違未<lb/>
曽辨正乞明其罪不䝉施行竊以易喻履霜示為君制<lb/>
臣之術書戒作福明凶國害家之常易書之義其知幾<lb/>
乎君子見幾不俟終日是以自古君無過失而臣不姦<lb/>
欺蓋知其幾而遏其端也伏遇陛下即位以來日愼一<lb/>
<pb n="KR4h0132_WYG_141-9b"/>
日聞過則喜從諫如流四方翹企以望太平萬俗謳謡<lb/>
而陶美化其以用安石為相斯見陛下焦中心而求治<lb/>
急先務以濟時者也而安石備政府必當輔國以伊周<lb/>
之道致時為堯舜之民發政施仁俾合輿意而安石首<lb/>
倡邪術欲生亂階違法易常輕革朝典學非言偽王制<lb/>
所誅非曰良臣是為民賊而又牽合衰世文飾姦言徒<lb/>
有嗇夫之辨口拒塞争臣之正論加以朋黨鱗集親舊<lb/>
星攅式備近畿或居重任窺伺神器專制福威而人心<lb/>
<pb n="KR4h0132_WYG_141-10a"/>
動揺天下驚駭茍陛下不遏其端則安石為禍不小夫<lb/>
書易之戒正急於斯且陛下以安石有師傅之尊故舊<lb/>
之恩俾為相臣使預政事昔漢尊桓榮徒聞設几燕貴<lb/>
鄒衍惟見築宫豈有俾居顯重而妄使改為若不正<lb/>
其罪惡亦難以順乎衆意臣光職居御史身為諫官非<lb/>
不能希意茍合以求寵榮蓋以立君朝者當勵已以去<lb/>
邪食君禄者必輕身而為國臣之與安石猶氷炭之不<lb/>
可以共器若寒暑之不可以同時是以屢犯天顔輒陳<lb/>
<pb n="KR4h0132_WYG_141-10b"/>
狂瞽心既為國寧復愛身茍今日䝉鈇鉞之誅勝異日<lb/>
死賊臣之手伏願陛下獨奮乾剛專行夬決一遵祖憲<lb/>
無用邪謀誅逐亂臣延納正士上以順皇太后之意下<lb/>
以慰億兆人之心則臣等退就誅戮亦所甘心<lb/>
　<lb/>
　<lb/>
　<lb/>
　文章辨體彚選巻一百四十一<lb/>
</p>
<p>
</p>
  </div>
</body>
</text>
</TEI>
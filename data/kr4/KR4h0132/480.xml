<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百八十</head> <lb/>
    <p>
<pb n="KR4h0132_WYG_480-1a"/>
欽定四庫全書<lb/>
　文章辨體彚選巻四百八十<lb/>
　　　　　　　　　　　　　明　賀復徴　編<lb/>
本紀三<lb/>
　　漢高祖本紀<hi>漢司馬遷</hi>
高祖沛豐邑中陽里人姓劉氏字季父曰太公母曰劉<lb/>
媪其先劉媪嘗息大澤之陂夢與神遇是時雷電晦㝠<lb/>
太公往視則見蛟龍於其上已而有身遂産高祖高祖<lb/>
<pb n="KR4h0132_WYG_480-1b"/>
為人隆凖而龍顔羙鬚髯左股有七十二黒子仁而愛<lb/>
人喜施意豁如也常有大度不事家人生産作業及壯<lb/>
試為吏為泗水亭長廷中吏無所不狎侮好酒及色常從王<lb/>
媪武負貰酒醉卧武負王媪見其上常有龍怪之高祖<lb/>
每酤留飲酒讐數倍及見怪嵗竟此兩家常折劵弃責<lb/>
高祖常繇咸陽縱觀觀秦皇帝喟然太息曰嗟乎大丈<lb/>
夫當如此也單父人吕公善沛令避仇從之客因家沛<lb/>
焉沛中豪傑吏聞令有重客皆往賀蕭何為主吏主進<lb/>
<pb n="KR4h0132_WYG_480-2a"/>
令諸大夫曰進不滿千錢坐之堂下高祖為亭長素易<lb/>
諸吏乃紿為謁曰賀錢萬實不持一錢謁入吕公大驚<lb/>
起迎之門吕公者好相人見高祖狀貌因重敬之引入<lb/>
坐蕭何曰劉季固多大言少成事高祖因狎侮諸客遂<lb/>
坐上坐無所詘酒闌吕公因目固留高祖高祖竟酒後<lb/>
吕公曰臣少好相人相人多矣無如季相願季自愛臣<lb/>
有息女願為季箕帚妾酒罷吕媪怒吕公曰公始常欲<lb/>
竒此女與貴人沛令善公求之不與何自妄許與劉季<lb/>
<pb n="KR4h0132_WYG_480-2b"/>
吕公曰此非兒女子所知也卒與劉季吕公女乃吕后<lb/>
也生孝惠魯元公主高祖為亭長時常告歸之田吕后<lb/>
與兩子居田中耨有一老父過請飲吕后因餔之老父<lb/>
相吕后曰夫人天下貴人令相兩子見孝惠曰夫人所<lb/>
以貴者乃此男也相魯元亦皆貴老父已去高祖適從<lb/>
旁舍來吕后具言客有過相我子母皆大貴高祖問曰<lb/>
未逺乃追及問老父老父曰郷者夫人嬰兒皆似君君<lb/>
相貴不可言高祖乃謝曰誠如父言不敢忘徳及高祖<lb/>
<pb n="KR4h0132_WYG_480-3a"/>
貴遂不知老父處高祖為亭長乃以竹皮為冠令求盜<lb/>
之薛治之時時冠之及貴常冠所謂劉氏冠乃是也高<lb/>
祖以亭長為縣送徒酈山徒多道亡自度比至皆亡之<lb/>
到豐西澤中止飲夜乃解縱所送徒曰公等皆去吾亦<lb/>
從此逝矣徒中壯士願從者十餘人高祖被酒夜徑澤<lb/>
中令一人行前行前者還報曰前有大蛇當徑願還高<lb/>
祖醉曰壯士行何畏乃前㧞劒擊斬蛇蛇遂分為兩徑<lb/>
開行數里醉因卧後人來至蛇所有一老嫗夜哭人問<lb/>
<pb n="KR4h0132_WYG_480-3b"/>
何哭嫗曰人殺吾子故哭之人曰嫗子何為見殺嫗曰<lb/>
吾子白帝子也化為蛇當道今為赤帝子斬之故哭人<lb/>
乃以嫗為不誠欲笞之嫗因忽不見後人至高祖覺後<lb/>
人告高祖高祖乃心獨喜自負諸從者日益畏之秦始<lb/>
皇帝常曰東南有天子氣於是因東㳺以厭之高祖即<lb/>
自疑亡匿隠於芒碭山澤巖石之間吕后與人俱求常<lb/>
得之高祖怪問之吕后曰季所居上常有雲氣故從往<lb/>
常得季高祖心喜沛中子弟或聞之多欲附者矣秦二<lb/>
<pb n="KR4h0132_WYG_480-4a"/>
世元年秋陳勝等起蘄至陳而王號為張楚諸郡縣皆<lb/>
多殺其長吏以應陳渉沛令恐欲以沛應渉掾主吏蕭<lb/>
何曹參乃曰君為秦吏今欲背之率沛子弟恐不聽願<lb/>
君召諸亡在外者可得數百人因刼衆衆不敢不聽乃<lb/>
令樊噲召劉季劉季之衆已數十百人矣於是樊噲從<lb/>
劉季來沛令後悔恐其有變乃閉城城守欲誅蕭曹蕭<lb/>
曹恐踰城保劉季劉季乃書帛射城上謂沛父老曰天<lb/>
下苦秦乆矣今父老雖為沛令守諸侯並起今屠沛沛<lb/>
<pb n="KR4h0132_WYG_480-4b"/>
今共誅令擇子弟可立者立之以應諸侯則家室完不<lb/>
然父子俱屠無為也父老乃率子弟共殺沛令開城門<lb/>
迎劉季欲以為沛令劉季曰天下方擾諸侯並起今置<lb/>
將不善一敗塗地吾非敢自愛恐能薄不能完父兄子<lb/>
弟此大事願更相推擇可者蕭曹等皆文吏自愛恐事<lb/>
不就後秦種族其家盡讓劉季諸父老皆曰平生所聞<lb/>
劉季諸珍怪當貴且卜筮之莫如劉季㝡吉於是劉季<lb/>
數讓衆莫敢為乃立季為沛公祠黄帝祭蚩尤於沛庭<lb/>
<pb n="KR4h0132_WYG_480-5a"/>
而釁鼓旗幟皆赤由所殺蛇白帝子殺者赤帝子故上<lb/>
赤於是少年豪吏如蕭曹樊噲等皆為收沛子弟二三<lb/>
千人攻胡陵方與還守豐秦二世二年陳渉之將周章<lb/>
軍西至戯而還燕趙齊魏皆自立為王項氏起吳秦泗<lb/>
川監平將兵圍豐二日出與戰破之命雍齒守豐引兵<lb/>
之薛泗川守壯敗於薛走至戚沛公左司馬得泗川守<lb/>
壯殺之沛公還軍亢父至方與周市來攻方與未戰陳<lb/>
王使魏人周市畧地周市使人謂雍齒曰豐故梁徙也<lb/>
<pb n="KR4h0132_WYG_480-5b"/>
今魏地已定者數十城齒今下魏魏以齒為侯守豐不<lb/>
下且屠豐雍齒雅不欲屬沛公及魏招之即反為魏守<lb/>
豐沛公引兵攻豐不能取沛公病還之沛沛公怨雍齒<lb/>
與豐子弟叛之聞東陽寗君秦嘉立景駒為假王在留<lb/>
乃往從之欲請兵以攻豐是時秦將章邯從陳别將司<lb/>
馬尼將兵北定楚地屠相至碭東陽寗君沛公引兵西<lb/>
與戰蕭西不利還收兵聚留引兵收碭三日乃取碭因<lb/>
收碭兵得五六千人攻下邑㧞之還軍豐聞項梁在薛<lb/>
<pb n="KR4h0132_WYG_480-6a"/>
從騎百餘往見之項梁益沛公卒五千人五大夫將十<lb/>
人沛公還引兵攻豐從項梁月餘項羽已㧞襄城還項<lb/>
梁盡召别將居薛聞陳王定死因立楚後懐王孫心為<lb/>
楚王治盱台項梁號武信君居數月北攻亢父救東阿<lb/>
破秦軍齊軍歸楚獨追北使沛公項羽别攻城陽屠之<lb/>
軍濮陽之東與秦軍戰破之秦軍復振守濮陽環水楚<lb/>
軍去而攻定陶定陶未下沛公與項羽西畧地至雍丘<lb/>
之下與秦軍戰大破之斬李由還攻外黄外黄未下項<lb/>
<pb n="KR4h0132_WYG_480-6b"/>
梁再破秦軍有驕色宋義諌不聽秦益章邯兵夜銜枚<lb/>
擊項梁大破之定陶項梁死沛公與項羽方攻陳留聞<lb/>
項梁死引兵與吕將軍俱東吕臣軍彭城東項羽軍彭<lb/>
城西沛公軍碭章邯已破項梁軍則以為楚地兵不足<lb/>
憂乃渡河北擊趙大破之當是之時趙歇為王秦將王<lb/>
離圍之鉅鹿城此所謂河北之軍也秦二世三年楚懐<lb/>
王見項梁軍破恐徙盱台都彭城并吕臣項羽軍自將<lb/>
之以沛公為碭郡長封為武安侯將碭郡兵封項羽為<lb/>
<pb n="KR4h0132_WYG_480-7a"/>
長安侯號為魯公吕臣為司徒其父吕青為令尹趙數<lb/>
請救懐王乃以宋義為上將軍項羽為次將范増為末<lb/>
將北救趙令沛公西畧地入闗與諸將約先入定闗中<lb/>
者王之當是時秦兵强常乗勝逐北諸將莫利先入闗<lb/>
獨項羽怨秦破項梁軍奮願與沛公西入闗懐王諸老<lb/>
將皆曰項羽為人僄悍猾賊項羽嘗攻襄城襄城無遺<lb/>
類皆阬之諸所過無不殘滅且楚數進取前陳王項梁<lb/>
皆敗不如更遣長者扶義而西告諭秦父兄秦父兄苦<lb/>
<pb n="KR4h0132_WYG_480-7b"/>
其主久矣今誠得長者往毋侵暴宜可下今項羽僄悍<lb/>
今不可遣獨沛公素寛大長者可遣卒不許項羽而遣<lb/>
沛公西畧地收陳王項梁散卒乃道碭至成陽與杠里<lb/>
秦軍夾壁破魏二軍楚軍出兵擊王離大破之沛公引<lb/>
兵西遇彭越昌邑因與俱攻秦軍戰不利還至栗遇剛<lb/>
武侯奪其軍可四千餘人并之與魏將皇欣魏申徒武<lb/>
蒲之軍并攻昌邑昌邑未㧞西過高陽酈食其謂監門<lb/>
曰諸將過此者多吾視沛公大人長者乃求見説沛公<lb/>
<pb n="KR4h0132_WYG_480-8a"/>
沛公方踞牀使兩女子洗足酈生不拜長揖曰足下必<lb/>
欲誅無道秦不宜踞見長者於是沛公起攝衣謝之延<lb/>
上坐<hi>沛公踞洗為酈生者惟有長揖不拜而已酈生長揖不拜為沛公者惟有攝衣起謝延上坐而已此</hi>
<hi>英雄機鋒相撩處庸人不知</hi>食其説沛公襲陳留得秦積粟乃以酈<lb/>
食其為廣野君酈商為將將陳留兵與偕攻開封開封<lb/>
未㧞西與秦將楊熊戰白馬又戰曲遇東大破之楊熊<lb/>
走之滎陽二世使使者斬以狥南攻頴陽屠之因張良<lb/>
遂畧韓地轘轅當是時趙别將司馬卬方欲渡河入闗<lb/>
<pb n="KR4h0132_WYG_480-8b"/>
沛公乃北攻平隂絶河津南戰雒陽東軍不利還至陽<lb/>
城收軍中馬騎與南陽守齮戰犨東破之畧南陽郡南<lb/>
陽守齮走保城守宛沛公引兵過而西張良諫曰沛公<lb/>
雖欲急入闗秦兵尚衆距險今不下宛宛從後擊强秦<lb/>
在前此危道也於是沛公乃夜引兵從他道還更旗幟<lb/>
黎明圍宛城三匝南陽守欲自剄其舍人陳恢曰死未<lb/>
晩也乃踰城見沛公曰臣聞足下約先入咸陽者王之<lb/>
今足下留守宛宛大郡之都也連城數十人民衆積蓄<lb/>
<pb n="KR4h0132_WYG_480-9a"/>
多吏人自以為降必死故皆堅守乗城今足下盡日止<lb/>
攻士死傷者必多引兵去宛宛必隨足下後足下前則<lb/>
失咸陽之約後又有强宛之患為足下計莫若約降封<lb/>
其守因使止守引其甲卒與之西諸城未下者聞聲争<lb/>
開門而待足下通行無所累沛公曰善乃以宛守為殷<lb/>
侯封陳恢千戶引兵西無不下者至丹水高武侯鰓襄<lb/>
侯王陵降西陵還攻胡陽遇番君别將梅鋗與皆降析<lb/>
酈遣魏人寗昌使秦使者未來是時章邯已以軍降項<lb/>
<pb n="KR4h0132_WYG_480-9b"/>
羽於趙矣初項羽與宋義北救趙及項羽殺宋義代為<lb/>
上將軍諸將黥布皆屬破秦將王離軍降章邯諸侯皆<lb/>
附及趙高已殺二世使人來欲約分王闗中沛公以為<lb/>
詐乃用張良計使酈生陸賈往説秦將㗖以利因襲攻<lb/>
武闗破之又與秦軍戰於藍田南益張疑兵旗幟諸所<lb/>
過毋得掠鹵秦人憙秦軍解因大破之又戰其北大破<lb/>
之乗勝遂破之<lb/>
漢元年十月沛公兵遂先諸侯至霸上秦王子嬰素車<lb/>
<pb n="KR4h0132_WYG_480-10a"/>
白馬係頸以組封皇帝璽符節降軹道旁諸將或言誅<lb/>
秦王沛公曰始懐王遣我固以能寛容且人已服降又<lb/>
殺之不祥乃以秦王屬吏遂西入咸陽欲止宫休舍樊<lb/>
噲張良諌乃封秦重寳財物府庫還軍覇上召諸縣父<lb/>
老豪傑曰父老苦秦苛法久矣誹謗者族偶語者棄市<lb/>
吾與諸侯約先入闗者王之吾當王闗中與父老約法<lb/>
三章耳殺人者死傷人及盜抵罪餘悉除去秦法諸吏<lb/>
人皆案堵如故凡吾所以來為父老除害非有所侵暴<lb/>
<pb n="KR4h0132_WYG_480-10b"/>
無恐且吾所以還軍霸上待諸侯至而定約束耳乃使<lb/>
人與秦吏行縣鄉邑告諭之秦人大喜争持牛羊酒食<lb/>
獻饗軍士沛公又讓不受曰倉粟多非乏不欲費人人<lb/>
又益喜唯恐沛公不為秦王或説沛公曰秦富十倍天<lb/>
下地形疆今聞章邯降項羽項羽乃號為雍王王闗中<lb/>
今則來沛公恐不得有此可急使兵守函谷闗無内諸<lb/>
侯軍稍徴闗中兵以自益距之沛公然其計從之十一月<lb/>
中項羽果率諸侯兵西欲入闗闗門閉聞沛公已定闗<lb/>
<pb n="KR4h0132_WYG_480-11a"/>
中大怒使黥布等攻破凾谷闗十二月中遂至戯沛公<lb/>
左司馬曹無傷聞項王怒欲攻沛公使人言項羽曰沛<lb/>
公欲王闗中令子嬰為相珍寳盡有之欲以求封亞父<lb/>
勸項羽擊沛公方饗士旦日合戰是時項羽兵四十萬<lb/>
號百萬沛公兵十萬號二十萬力不敵㑹項伯欲活張<lb/>
良夜往見良因以文諭項羽項羽乃止沛公從百餘騎<lb/>
驅之鴻門見謝項羽項羽曰此沛公左司馬曹無傷言<lb/>
之不然籍何以至此沛公以樊噲張良故得解歸歸立<lb/>
<pb n="KR4h0132_WYG_480-11b"/>
誅曹無傷項羽遂西屠燒咸陽秦宫室所過無不殘破<lb/>
秦人大失望然恐不敢不服耳項羽使人還報懐王懐<lb/>
王曰如約項羽怨懐王不肯令與沛公俱西入闗而北<lb/>
救趙後天下約乃曰懐王者吾家項梁所立耳非有功<lb/>
伐何以得主約本定天下諸將及籍也乃佯尊懐王為<lb/>
義帝實不用其命正月項羽自立為西楚覇王王梁楚<lb/>
地九郡都彭城負約更立沛公為漢王王巴蜀漢中都<lb/>
南鄭三分闗中立秦三將章邯為雍王都廢丘司馬欣<lb/>
<pb n="KR4h0132_WYG_480-12a"/>
為塞王都櫟陽董翳為翟王都高奴楚將瑕丘申陽為<lb/>
河南王都洛陽趙將司馬卬為殷王都朝歌趙王歇徙<lb/>
王代趙相張耳為常山王都襄國當陽君黥布為九江<lb/>
王都六懐王柱國共敖為臨江王都江陵番君吳芮為<lb/>
衡山王都邾燕將臧荼為燕王都薊故燕王韓廣徙王<lb/>
遼東廣不聽臧荼攻殺之無終封成安君陳餘河間三<lb/>
縣居南皮封梅鋗十萬户四月兵罷戯下諸侯各就國<lb/>
漢王之國項王使卒三萬人從楚與諸侯之慕從者數<lb/>
<pb n="KR4h0132_WYG_480-12b"/>
萬人從杜南入蝕中去輙燒絶棧道以偹諸侯盜兵襲<lb/>
之亦示項羽無東意至南鄭諸將及士卒多道亡歸士<lb/>
卒皆歌思東歸韓信説漢王曰項羽王諸將之有功者<lb/>
而王獨居南鄭是遷也軍吏士卒皆山東之人也日夜<lb/>
跂而望歸及其鋒而用之可以有大功天下已定人皆<lb/>
自寜不可復用不如决䇿東鄉争權天下項羽出闗使<lb/>
人徙義帝曰古之帝者地方千里必居上㳺乃使使徙<lb/>
義帝長沙郴縣趣義帝行羣臣稍倍叛之乃隂令衡山<lb/>
<pb n="KR4h0132_WYG_480-13a"/>
王臨江王擊之殺義帝江南項羽怨田榮立齊將田都<lb/>
為齊王田榮怒因自立為齊王殺田都而反楚予彭越<lb/>
將軍印令反梁地楚令蕭公角擊彭越彭越大破之陳<lb/>
餘怨項羽之弗王已也令夏説説田榮請兵擊張耳齊<lb/>
予陳餘兵擊破常山王張耳張耳亡歸漢迎趙王歇於<lb/>
代復立為趙王趙王因立陳餘為代王項羽大怒北擊<lb/>
齊八月漢王用韓信之計從故道還襲雍王章邯邯迎<lb/>
擊漢陳倉雍兵敗還走止戰好畤又復敗走廢丘漢王<lb/>
<pb n="KR4h0132_WYG_480-13b"/>
遂定雍地東至咸陽引兵圍雍王廢丘而遣諸將畧定<lb/>
隴西北地上郡令將軍薛歐王吸出武闗因王陵兵南<lb/>
陽以迎太公吕后於沛楚聞之發兵距之陽夏不得前<lb/>
令故吳令鄭昌為韓王距漢兵<lb/>
二年漢王東畧地塞王欣翟王翳河南王申陽皆降韓<lb/>
王昌不聽使韓信擊破之於是置隴西北地上郡渭南<lb/>
河上中地郡闗外置河南郡更立韓太尉信為韓王諸<lb/>
將以萬人若以一郡降者封萬户繕治河上塞諸故秦<lb/>
<pb n="KR4h0132_WYG_480-14a"/>
苑囿園池皆令人得田之正月虜雍王弟章平大赦罪<lb/>
人漢王之出闗至陜撫闗外父老還張耳來見漢王厚<lb/>
遇之二月令除秦社稷更立漢社稷三月漢王從臨晉<lb/>
渡魏王豹將兵從下河内虜殷王置河内郡南渡平隂<lb/>
津至雒陽新城三老董公遮説漢王以義帝死故漢王<lb/>
聞之袒而大哭遂為義帝發䘮臨三日發使者告諸侯<lb/>
曰天下共立義帝北面事之今項羽放殺義帝於江南<lb/>
大逆無道寡人親為發䘮諸侯皆縞素悉發闗内兵收<lb/>
<pb n="KR4h0132_WYG_480-14b"/>
三河士南浮江漢以下願從諸侯王擊楚之殺義帝者<lb/>
是時項王北擊齊田榮與戰城陽田榮敗走平原平原<lb/>
民殺之齊皆降楚楚因焚燒其城郭繫虜其子女齊人<lb/>
叛之田榮弟横立榮子廣為齊王齊王反楚城陽項羽<lb/>
雖聞漢東既已連齊兵欲遂破之而擊漢漢王以故得<lb/>
刼五諸侯兵遂入彭城項羽聞之乃引兵去齊從魯出<lb/>
胡陵至蕭與漢大戰彭城靈壁東睢水上大破漢軍多<lb/>
殺士卒睢水為之不流乃取漢王父母妻子於沛置之<lb/>
<pb n="KR4h0132_WYG_480-15a"/>
軍中以為質當是時諸侯見楚彊漢敗還皆去漢復<lb/>
為楚塞王欣亡入楚吕后兄周吕侯為漢將兵居下<lb/>
邑漢王從之稍收士卒軍碭漢王乃西過梁地至虞<lb/>
使謁者隨何之九江王布所曰公能令布舉兵叛楚<lb/>
項羽必留擊之得留數月吾取天下必矣隨何往説<lb/>
九江王布布果背楚楚使龍且往擊之漢王之敗彭<lb/>
城而西行使人求家室家室亦亡不相得敗後乃獨<lb/>
得孝惠六月立為太子大赦罪人令太子守櫟陽諸<lb/>
<pb n="KR4h0132_WYG_480-15b"/>
侯子在闗中者皆集櫟陽為衛引水灌廢丘廢丘降<lb/>
章邯自殺更名廢丘為槐里於是令祠官祀天地四<lb/>
方上帝山川以時祀之興闗内卒乗塞是時九江王<lb/>
布與龍且戰不勝與隨何間行歸漢漢王稍收士卒<lb/>
與諸將及闗中卒益出是以兵大振滎陽破楚京索間<lb/>
三年魏王豹謁歸視親疾至即絶河津反為楚漢王使<lb/>
酈生説豹豹不聽漢王遣將軍韓信撃大破之虜豹遂<lb/>
定魏地置三郡曰河東太原上黨漢王乃令張耳與韓<lb/>
<pb n="KR4h0132_WYG_480-16a"/>
信遂東下井陘擊趙斬陳餘趙王歇其明年立張耳為<lb/>
趙王漢王軍滎陽南築甬道屬之河以取敖倉與項羽<lb/>
相距嵗餘項羽數侵奪漢甬道漢軍乏食遂圍漢王漢<lb/>
王請和割滎陽以西者為漢項王不聽漢王患之乃用<lb/>
陳平之計予陳平金四萬斤以間䟽楚君臣於是項羽<lb/>
乃疑亞父亞父是時勸項羽遂下滎陽及其見疑乃怒<lb/>
辭老願賜骸骨歸卒伍未至彭城而死漢軍絶食乃夜<lb/>
出女子東門二千餘人被甲楚因四面擊之將軍紀信<lb/>
<pb n="KR4h0132_WYG_480-16b"/>
乃乗王駕詐為漢王誑楚楚皆呼萬嵗之城東觀以故<lb/>
漢王得與數十騎出西門遁令御史大夫周苛魏豹樅<lb/>
公守滎陽諸將卒不能從者盡在城中周苛樅公相謂<lb/>
曰反國之王難與守城因殺魏豹漢王之出滎陽入闗<lb/>
收兵欲復東袁生説漢王曰漢與楚相距滎陽數嵗漢<lb/>
常困願君王出武闗項羽必引兵南走王深壁令滎陽<lb/>
成臯間且得休使韓信等輯河北趙地連燕齊君王乃<lb/>
復走滎陽未晩也如此則楚所偹者多力分漢得休復<lb/>
<pb n="KR4h0132_WYG_480-17a"/>
與之戰破楚必矣<hi>袁生此䇿亦漢得天下要着楚雖勝漢力疲而神亂矣所偹者多一語尤</hi>
<hi>居要可悟兵家分合勞逸之故</hi>漢王從其計出軍宛葉間與黥布行收<lb/>
兵項羽聞漢王在宛果引兵南漢王堅壁不與戰是時<lb/>
彭越渡睢水與項聲薛公戰下邳彭越大破楚軍項羽<lb/>
乃引兵東擊彭越漢王亦引兵北軍成臯項羽已破走<lb/>
彭越聞漢王復軍成臯乃復引兵西㧞滎陽誅周苛樅<lb/>
公而虜韓王信遂圍成臯漢王跳獨與滕公共車出成<lb/>
臯玉門北渡河馳宿修武自稱使者晨馳入張耳韓信<lb/>
<pb n="KR4h0132_WYG_480-17b"/>
壁而奪之軍乃使張耳北益收兵趙地使韓信東擊齊<lb/>
漢王得韓信軍則復振引兵臨河南饗軍小修武南欲<lb/>
復戰郎中鄭忠乃説止漢王使高壘深塹勿與戰漢王<lb/>
聽其計使盧綰劉賈將卒二萬人騎數百渡白馬津入<lb/>
楚地與彭越復擊破楚軍燕郭西遂復下梁地十餘城<lb/>
淮隂已受命東未渡平原漢王使酈生往説齊王田廣<lb/>
廣叛楚與漢和共撃項羽韓信用蒯通計遂襲破齊齊<lb/>
王烹酈生東走高宻項羽聞韓信已舉河北兵破齊趙<lb/>
<pb n="KR4h0132_WYG_480-18a"/>
且欲擊楚則使龍且周䦨往擊之韓信與戰騎將灌嬰<lb/>
擊大破楚軍殺龍且齊王廣奔彭越當此之時彭越將<lb/>
兵居梁地往來苦楚兵絶其糧食<lb/>
四年項羽乃謂海春侯大司馬曹咎曰謹守成臯若漢<lb/>
挑戰慎勿與戰無令得東而已我十五日必定梁地復<lb/>
從將軍乃行擊陳留外黄睢陽下之漢果數挑楚軍楚<lb/>
軍不出使人辱之五六日大司馬怒渡兵汜水士卒半<lb/>
渡漢擊之大破楚軍盡得楚國金玉貨賂大司馬咎長<lb/>
<pb n="KR4h0132_WYG_480-18b"/>
史欣皆自剄汜水上項羽至睢陽聞海春侯破乃引兵<lb/>
還漢軍方圍鍾離昩於滎陽東項羽至盡走險阻韓信<lb/>
已破齊使人言曰齊邊楚權輕不為假王恐不能安齊<lb/>
漢王欲攻之留侯曰不如因而立之使自為守乃遣張<lb/>
良操印綬立韓信為齊王項羽聞龍且軍破則恐使盱<lb/>
台人武渉往説韓信韓信不聽楚漢久相持未决丁壯<lb/>
苦軍旅老弱罷轉饟漢王項羽相與臨廣武之間而語<lb/>
項羽欲與漢王獨身挑戰漢王數項羽曰始與項羽俱<lb/>
<pb n="KR4h0132_WYG_480-19a"/>
受命懐王曰先入定闗中者王之項羽負約王我於蜀<lb/>
漢罪一項羽矯殺卿子冠軍而自尊罪二項羽已救趙<lb/>
當還報而擅刼諸侯兵入闗罪三懐王約入秦無暴掠<lb/>
項羽燒秦宫室掘始皇帝冢私收其財物罪四又强殺<lb/>
秦降王子嬰罪五詐阬秦子弟新安二十萬王其將罪<lb/>
六項羽皆王諸將善地而徙逐故主令臣下争叛逆罪<lb/>
七項羽出逐義帝彭城自都之奪韓王地并王梁楚多<lb/>
自予罪八項羽使人隂弑義帝江南罪九夫為人臣而<lb/>
<pb n="KR4h0132_WYG_480-19b"/>
弑其主殺已降為政不平主約不信天下所不容大逆<lb/>
無道罪十也吾以義兵從諸侯誅殘賊使刑餘罪人擊<lb/>
殺項羽何苦乃與公挑戰項羽大怒伏弩射中漢王漢<lb/>
王傷胷乃捫足曰虜中吾指漢王病創卧張良强請漢<lb/>
王起行勞軍以安士卒毋令楚乗勝於漢漢王出行軍<lb/>
病甚因馳入成臯病愈西入闗至櫟陽存問父老置酒<lb/>
梟故塞王欣頭櫟陽市留四日復如軍軍廣武闗中兵<lb/>
益出當此時彭越將兵居梁地往來苦楚兵絶其糧食<lb/>
<pb n="KR4h0132_WYG_480-20a"/>
田横往從之項羽數擊彭越等齊王信又進擊楚項羽<lb/>
恐乃與漢王約中分天下割鴻溝而西者為漢鴻溝而<lb/>
東者為楚項王歸漢王父母妻子軍中皆呼萬嵗乃歸<lb/>
而别去項羽解而東歸漢王欲引而西歸用留侯陳平<lb/>
計乃進兵追項羽至陽夏南止軍與齊王信建成侯彭<lb/>
越期㑹而擊楚軍至固陵不㑹楚擊漢軍大破之漢王<lb/>
復入壁深塹而守之用張良計於是韓信彭越皆往及<lb/>
劉賈入楚地圍夀春漢王敗固陵乃使使者召大司馬<lb/>
<pb n="KR4h0132_WYG_480-20b"/>
周殷舉九江兵而迎之武王行屠城父隨何劉賈齊梁諸<lb/>
侯皆大㑹垓下立武王布為淮南王<lb/>
五年高祖與諸侯兵共擊楚軍與項羽决勝垓下淮隂<lb/>
侯將三十萬自當之孔將軍居左費將軍居右皇帝在<lb/>
後絳侯柴將軍在皇帝後項羽之卒可十萬淮隂先合<lb/>
不利却孔將軍費將軍縱楚兵不利淮隂侯復乗之大<lb/>
敗垓下項羽卒聞漢軍楚歌以為漢盡得楚地項羽乃<lb/>
敗而走是以兵大敗使騎將灌嬰追殺項羽東城斬首<lb/>
<pb n="KR4h0132_WYG_480-21a"/>
八萬遂畧定楚地魯為楚堅守不下漢王引諸侯兵北<lb/>
示魯父老項羽頭魯乃降遂以魯公號𦵏項羽糓城還<lb/>
至定陶馳入齊王壁奪其軍正月諸侯及將相相與共<lb/>
請尊漢王為皇帝漢王曰吾聞帝賢者有也空言虚語<lb/>
非所守也吾不敢當帝位<hi>此何時而猶不敢當帝位然立漢社稷立太子則漢二年</hi>
<hi>事也其意向局面久定矣葢所可自許者有天下之才故未為天子之前自視常若有餘所不敢自信者有天</hi>
<hi>下之心故既為天子之後自視反若不足</hi>羣臣皆曰大王起㣲細誅暴逆平<lb/>
定四海有功者輒裂地而封為王侯大王不尊號皆疑<lb/>
<pb n="KR4h0132_WYG_480-21b"/>
不信臣等以死守之漢王三讓不得已曰諸君必以為<lb/>
便便國家甲午乃即皇帝位汜水之陽皇帝曰義帝無<lb/>
後齊王韓信習楚風俗徙為楚王都下邳立建成侯彭<lb/>
越為梁王都定陶故韓王信為韓王都陽翟徙衡山王<lb/>
吳芮為長沙王都臨湘番君之將梅鋗有功從入武闗<lb/>
故徳番君淮南王布燕王臧荼趙王敖皆如故天下大<lb/>
定高祖都雒陽諸侯皆臣屬故臨江王驩為項羽叛漢<lb/>
令盧綰劉賈圍之不下數月而降殺之雒陽五月兵皆<lb/>
<pb n="KR4h0132_WYG_480-22a"/>
罷歸家諸侯子在闗中者復之十二嵗其歸者復之六<lb/>
嵗食之一嵗高祖置酒雒陽南宫高祖曰列侯諸將無<lb/>
敢隠朕皆言其情吾所以有天下者何項氏之所以失<lb/>
天下者何高起王陵對曰陛下慢而侮人項羽仁而愛<lb/>
人然陛下使人攻城畧地所降下者因以予之與天下<lb/>
同利也項羽妬賢嫉能有功者害之賢者疑之戰勝而<lb/>
不予人功得地而不予人利此所以失天下也高祖曰<lb/>
公知其一未知其二夫運籌䇿帷幄之中决勝於千里<lb/>
<pb n="KR4h0132_WYG_480-22b"/>
之外吾不如子房鎮國家撫百姓給餽饟不絶糧道吾<lb/>
不如蕭何連百萬之軍戰必勝攻必取吾不如韓信此<lb/>
三者皆人傑也吾能用之此吾所以取天下也項羽有<lb/>
一范増而不能用此其所以為我擒也高祖欲長都雒<lb/>
陽齊人劉敬説及留侯勸上入都闗中高祖是日駕入<lb/>
都闗中六月大赦天下十月燕王臧荼反攻下代地高<lb/>
祖自將擊之得燕王臧荼即立太尉盧綰為燕王使丞<lb/>
相噲將兵攻代其秋利幾反高祖自將兵擊之利幾走<lb/>
<pb n="KR4h0132_WYG_480-23a"/>
利㡬者項氏之將項氏敗利㡬為陳公不隨項羽亡降<lb/>
高祖高祖侯之潁川高祖至雒陽舉通侯籍召之而利幾<lb/>
恐故反<hi>取天下者在得其大勢不在戰守之勝敗得失也如奕者然妙處不過數着全局在我而小小</hi>
<hi>利鈍不計焉項羽殺義帝漢擊之雖使楚破漢於睢水可也項王怨黥布漢得使隨何説降之雖使楚擊破布</hi>
<hi>可也此楚讓漢妙着也漢王不得王闗中封於蜀燒所過棧道以齊王田榮反書遺項王項王以此無西憂漢</hi>
<hi>心雖使楚奪漢闗中可也彭越反梁地往來苦楚兵絶其糧食雖使楚擊破越可也此漢自得妙着也楚方自</hi>
<hi>賀戰勝而不知漢有天下之局已定於此數着矣妙着有數端焉我與敵之所共敵失之而我得之者曰先着</hi>
<hi>我發之於此而敵不得偹之於彼者曰警着敵偹之於此而我引之於彼使不得至此者曰鬆着我與敵俱不</hi>
<pb n="KR4h0132_WYG_480-23b"/>
<hi>得與傍出而中起之敵所不利即為我所利者曰應着我不求勝而不可敗而卒以此取勝者曰穏着取天下</hi>
<hi>之勢不越此數端而已</hi>
六年高祖五日一朝太公如家人父子禮太公家令説<lb/>
太公曰天無二日土無二王今高祖雖子人主也太公<lb/>
雖父人臣也奈何令人主拜人臣如此則威重不行後<lb/>
高祖朝太公擁篲迎門却行高祖大驚下扶太公太公<lb/>
曰帝人主也奈何以我亂天下法於是高祖乃尊太公<lb/>
為太上皇心善家令言賜金五百斤十二月人有上變<lb/>
<pb n="KR4h0132_WYG_480-24a"/>
事告楚王信謀反上問左右左右争欲擊之用陳平計<lb/>
乃偽逰雲夢㑹諸侯於陳楚王信迎即因執之是日大<lb/>
赦天下田肯賀因説高祖曰甚善陛下得韓信又治秦<lb/>
中秦形勝之國帶河山之險縣隔千里持㦸百萬秦得<lb/>
百二焉地勢便利其以下兵於諸侯譬猶居高屋之上<lb/>
建瓴水也夫齊東有琅邪即墨之饒南有泰山之固西<lb/>
有濁河之限北有勃海之利地方二千里持㦸百萬縣<lb/>
隔千里之外齊得十二焉故此東西秦也非親子弟莫<lb/>
<pb n="KR4h0132_WYG_480-24b"/>
可使王齊矣高祖曰善賜黄金五百斤後十餘日封韓<lb/>
信為淮隂侯分其地為二國高祖曰將軍劉賈數有功<lb/>
以為荆王王淮東弟交為楚王王淮西子肥為齊王王<lb/>
七十餘城民能齊言者皆屬齊乃論功與諸列侯剖符行<lb/>
封徙韓王信太原<lb/>
七年匈奴攻韓王信馬邑信因與同謀反太原白土曼<lb/>
丘臣王黄立故趙將趙利為王以反高祖自往擊之㑹<lb/>
天寒士卒墮指者什二三遂至平城匃奴圍我平城七<lb/>
<pb n="KR4h0132_WYG_480-25a"/>
日而後罷去令樊噲止定代地立兄劉仲為代王二月<lb/>
高祖自平城過趙雒陽至長安長樂宫成丞相已下徙<lb/>
治長安<lb/>
八年高祖東擊韓王信餘反冦於東垣蕭丞相營作未<lb/>
央宫立東闕北闕前殿武庫太倉高祖還見宫闕壯甚<lb/>
怒謂蕭何曰天下匈匈苦戰數嵗成敗未可知是何治<lb/>
宫室過度也蕭何曰天下方未定故可因遂就宫室且<lb/>
夫天子以四海為家非壯麗無以重威且無令後世有<lb/>
<pb n="KR4h0132_WYG_480-25b"/>
以加也高祖乃説高祖之東垣過栢人趙相貫高等謀<lb/>
弑高祖高祖心動因不留代王劉仲棄國亡自歸雒陽<lb/>
廢以為合陽侯<lb/>
九年趙相貫高等事發覺夷三族廢趙王敖為宣平侯<lb/>
是嵗徙貴族楚昭屈景懐齊田氏闗中未央宫成高祖<lb/>
大朝諸侯羣臣置酒未央前殿高祖奉玉巵起為太上<lb/>
皇夀曰始大人常以臣無頼不能治産業不如仲力今<lb/>
某之業所就孰與仲多殿上羣臣皆呼萬嵗大笑為樂<lb/>
<pb n="KR4h0132_WYG_480-26a"/>
十年十月淮南王黥布梁王彭越燕王盧綰荆王劉賈<lb/>
楚王劉交齊王劉肥長沙王吳芮皆來朝長樂宫春夏<lb/>
無事七月太上皇崩櫟陽宫楚王梁王皆來送𦵏赦櫟<lb/>
陽囚更命酈邑曰新豐八月趙相國陳豨反代地上曰<lb/>
豨嘗為吾使甚有信代地吾所急也故封豨為列侯以<lb/>
相國守代今乃與王黄等刼掠代地代地吏民非有罪<lb/>
也其赦代吏民上自東往擊之至邯鄲上喜曰豨不南<lb/>
據邯鄲而阻漳水吾知其無能為也聞豨將皆故賈人<lb/>
<pb n="KR4h0132_WYG_480-26b"/>
也上曰吾知所以與之乃多以金㗖豨將豨將多降者<lb/>
十一年高祖在邯鄲誅豨等未畢豨將侯敞將萬餘人<lb/>
㳺行王黄軍曲逆張春渡河擊聊城漢使將軍郭䝉與<lb/>
齊將擊大破之太尉周勃道太原入定代地至馬邑馬<lb/>
邑不下即攻殘之豨將趙利守東垣高祖攻之不下月<lb/>
餘卒罵高祖高祖怒城降令出罵者斬之不罵者原之<lb/>
於是乃分趙山北立子恒以為代王都晉陽春淮隂侯<lb/>
韓信謀反闗中夷三族夏梁王彭越謀反廢遷蜀復欲<lb/>
<pb n="KR4h0132_WYG_480-27a"/>
反遂夷三族立子恢為梁王子友為淮陽王秋七月淮<lb/>
南王黥布反東并荆王劉賈地北渡淮楚王交走入薛<lb/>
高祖自往擊之立子長為淮南王<lb/>
十二年十月高祖已擊布軍㑹甀布走令别將追之高<lb/>
祖還歸過沛留置酒沛宫悉召故人父老子弟縱酒發<lb/>
沛中兒得百二十人敎之歌酒酣高祖擊筑自為歌詩<lb/>
曰大風起兮雲飛揚威加海内兮歸故鄉安得猛士兮<lb/>
守四方令兒皆和習之高祖乃起舞忼慨傷懐泣數行<lb/>
<pb n="KR4h0132_WYG_480-27b"/>
下謂沛父兄曰㳺子悲故鄉吾雖都闗中萬嵗後吾魂<lb/>
魄猶樂思沛且朕自沛公以誅暴逆遂有天下其以沛<lb/>
為朕湯沐邑復其民世世無有所與沛父兄諸母故人<lb/>
日樂飲極驩道舊故為笑樂十餘日高祖欲去沛父兄<lb/>
固請留高祖高祖曰吾人衆多父兄不能給乃去沛中<lb/>
空縣皆之邑西獻高祖復留止張飲三日沛父兄皆頓<lb/>
首曰沛幸得復豐未復唯陛下哀憐之高祖曰豐吾所<lb/>
生長極不忘耳吾特為其以雍齒故反我為魏沛父兄<lb/>
<pb n="KR4h0132_WYG_480-28a"/>
固請乃并復豐比沛於是拜沛侯劉濞為吳王漢將别<lb/>
擊布軍洮水南北皆大破之追得斬布鄱陽樊噲别將<lb/>
兵定代斬陳豨當城十一月高祖自布軍至長安十二<lb/>
月高祖曰秦始皇帝楚隠王陳渉魏安釐王齊湣王趙<lb/>
悼襄王皆絶無後予守冢各十家秦皇帝二十家魏公<lb/>
子無忌五家赦代地吏民為陳豨趙利所刼掠者皆赦<lb/>
之陳豨降將言豨反時燕王盧綰使人之豨所與隂謀<lb/>
上使薛陽侯迎綰綰稱病辟陽侯歸具言綰反有端矣<lb/>
<pb n="KR4h0132_WYG_480-28b"/>
二月使樊噲周勃將兵擊燕王綰赦燕吏民與反者立<lb/>
皇子建為燕王高祖擊布時為流矢所中行道病病甚<lb/>
吕后迎良醫醫入見高祖問醫醫曰病可治於是高祖<lb/>
嫚罵之曰吾以布衣提三尺劒取天下此非天命乎命<lb/>
乃在天雖扁鵲何益遂不使治病賜金五十斤罷之已<lb/>
而吕后問曰陛下百嵗後蕭相國即死令誰代之上曰<lb/>
曹參可問其次上曰王陵可然陵少戅陳平可以助之<lb/>
陳平智有餘然難以獨任周勃厚重少文然安劉氏者<lb/>
<pb n="KR4h0132_WYG_480-29a"/>
必勃也可令為太尉吕后復問其次上曰此後亦非而<lb/>
所知也<hi>首蕭何次曹參次王陵陳平一一問過其意全不為漢正觀其用人次第分數所以偹吕氏者</hi>
<hi>何如也問至王陵人數已窮而猶問其次尤為狠毒上亦寒心而曰此後亦非而所知也一語狠甚但此時發</hi>
<hi>付只宜如此然上亦知吕氏之老諸吕之庸而平勃諸人辦之有餘也</hi>盧綰與數千騎居<lb/>
塞下候伺幸上病愈自入謝四月甲辰高祖崩長樂宫<lb/>
四日不發䘮吕后與審食其謀曰諸將與帝為編尸民<lb/>
今北面為臣此常怏怏今乃事少主非盡族是天下不<lb/>
安人或聞之語酈將軍酈將軍往見審食其曰吾聞帝<lb/>
<pb n="KR4h0132_WYG_480-29b"/>
已崩四日不發䘮欲誅諸將誠如此天下危矣陳平灌嬰<lb/>
將十萬守滎陽樊噲周勃將二十萬定燕代此聞帝崩<lb/>
諸將皆誅必連兵還鄉以攻闗中大臣内叛諸侯外反<lb/>
亡可翹足而待也審食其入言之乃以丁未發䘮大赦<lb/>
天下盧綰聞高祖崩遂亡入匃奴丙寅𦵏已已立太子<lb/>
至太上皇廟羣臣皆曰高祖起㣲細撥亂世反之正平<lb/>
定天下為漢太祖功最高上尊號為高皇帝太子襲號<lb/>
為皇帝孝惠帝也令郡國諸侯各立高祖廟以嵗時祠<lb/>
<pb n="KR4h0132_WYG_480-30a"/>
及孝惠五年思高祖之悲樂沛以沛宫為高祖原廟高<lb/>
祖所敎歌兒百二十人皆令為吹樂後有缺輙補之高<lb/>
帝八男長庶齊悼惠王肥次孝惠吕后子次戚夫人子<lb/>
趙隠王如意次代王恒已立為孝文帝薄太后子次梁<lb/>
王恢吕太后時徙為趙共王次淮陽王友吕太后時徙<lb/>
為趙幽王次淮南厲王長次燕王建<lb/>
　<lb/>
　<lb/>
<pb n="KR4h0132_WYG_480-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百八十<lb/>
<pb n="KR4h0132_WYG_480-31a"/>
欽定四庫全書<lb/>
　文章辨體彚選巻四百八十<lb/>
　　　　　　　　　　　　　明　賀復徴　編<lb/>
本紀三<lb/>
　　漢高祖本紀<hi>漢司馬遷</hi>
高祖沛豐邑中陽里人姓劉氏字季父曰太公母曰劉<lb/>
媪其先劉媪嘗息大澤之陂夢與神遇是時雷電晦㝠<lb/>
太公往視則見蛟龍於其上已而有身遂産高祖高祖<lb/>
<pb n="KR4h0132_WYG_480-31b"/>
為人隆凖而龍顔羙鬚髯左股有七十二黒子仁而愛<lb/>
人喜施意豁如也常有大度不事家人生産作業及壯<lb/>
試為吏為泗水亭長廷中吏無所不狎侮好酒及色常從王<lb/>
媪武負貰酒醉卧武負王媪見其上常有龍怪之高祖<lb/>
每酤留飲酒讐數倍及見怪嵗竟此兩家常折劵弃責<lb/>
高祖常繇咸陽縱觀觀秦皇帝喟然太息曰嗟乎大丈<lb/>
夫當如此也單父人吕公善沛令避仇從之客因家沛<lb/>
焉沛中豪傑吏聞令有重客皆往賀蕭何為主吏主進<lb/>
<pb n="KR4h0132_WYG_480-32a"/>
令諸大夫曰進不滿千錢坐之堂下高祖為亭長素易<lb/>
諸吏乃紿為謁曰賀錢萬實不持一錢謁入吕公大驚<lb/>
起迎之門吕公者好相人見高祖狀貌因重敬之引入<lb/>
坐蕭何曰劉季固多大言少成事高祖因狎侮諸客遂<lb/>
坐上坐無所詘酒闌吕公因目固留高祖高祖竟酒後<lb/>
吕公曰臣少好相人相人多矣無如季相願季自愛臣<lb/>
有息女願為季箕帚妾酒罷吕媪怒吕公曰公始常欲<lb/>
竒此女與貴人沛令善公求之不與何自妄許與劉季<lb/>
<pb n="KR4h0132_WYG_480-32b"/>
吕公曰此非兒女子所知也卒與劉季吕公女乃吕后<lb/>
也生孝惠魯元公主高祖為亭長時常告歸之田吕后<lb/>
與兩子居田中耨有一老父過請飲吕后因餔之老父<lb/>
相吕后曰夫人天下貴人令相兩子見孝惠曰夫人所<lb/>
以貴者乃此男也相魯元亦皆貴老父已去高祖適從<lb/>
旁舍來吕后具言客有過相我子母皆大貴高祖問曰<lb/>
未逺乃追及問老父老父曰郷者夫人嬰兒皆似君君<lb/>
相貴不可言高祖乃謝曰誠如父言不敢忘徳及高祖<lb/>
<pb n="KR4h0132_WYG_480-33a"/>
貴遂不知老父處高祖為亭長乃以竹皮為冠令求盜<lb/>
之薛治之時時冠之及貴常冠所謂劉氏冠乃是也高<lb/>
祖以亭長為縣送徒酈山徒多道亡自度比至皆亡之<lb/>
到豐西澤中止飲夜乃解縱所送徒曰公等皆去吾亦<lb/>
從此逝矣徒中壯士願從者十餘人高祖被酒夜徑澤<lb/>
中令一人行前行前者還報曰前有大蛇當徑願還高<lb/>
祖醉曰壯士行何畏乃前㧞劒擊斬蛇蛇遂分為兩徑<lb/>
開行數里醉因卧後人來至蛇所有一老嫗夜哭人問<lb/>
<pb n="KR4h0132_WYG_480-33b"/>
何哭嫗曰人殺吾子故哭之人曰嫗子何為見殺嫗曰<lb/>
吾子白帝子也化為蛇當道今為赤帝子斬之故哭人<lb/>
乃以嫗為不誠欲笞之嫗因忽不見後人至高祖覺後<lb/>
人告高祖高祖乃心獨喜自負諸從者日益畏之秦始<lb/>
皇帝常曰東南有天子氣於是因東㳺以厭之高祖即<lb/>
自疑亡匿隠於芒碭山澤巖石之間吕后與人俱求常<lb/>
得之高祖怪問之吕后曰季所居上常有雲氣故從往<lb/>
常得季高祖心喜沛中子弟或聞之多欲附者矣秦二<lb/>
<pb n="KR4h0132_WYG_480-34a"/>
世元年秋陳勝等起蘄至陳而王號為張楚諸郡縣皆<lb/>
多殺其長吏以應陳渉沛令恐欲以沛應渉掾主吏蕭<lb/>
何曹參乃曰君為秦吏今欲背之率沛子弟恐不聽願<lb/>
君召諸亡在外者可得數百人因刼衆衆不敢不聽乃<lb/>
令樊噲召劉季劉季之衆已數十百人矣於是樊噲從<lb/>
劉季來沛令後悔恐其有變乃閉城城守欲誅蕭曹蕭<lb/>
曹恐踰城保劉季劉季乃書帛射城上謂沛父老曰天<lb/>
下苦秦乆矣今父老雖為沛令守諸侯並起今屠沛沛<lb/>
<pb n="KR4h0132_WYG_480-34b"/>
今共誅令擇子弟可立者立之以應諸侯則家室完不<lb/>
然父子俱屠無為也父老乃率子弟共殺沛令開城門<lb/>
迎劉季欲以為沛令劉季曰天下方擾諸侯並起今置<lb/>
將不善一敗塗地吾非敢自愛恐能薄不能完父兄子<lb/>
弟此大事願更相推擇可者蕭曹等皆文吏自愛恐事<lb/>
不就後秦種族其家盡讓劉季諸父老皆曰平生所聞<lb/>
劉季諸珍怪當貴且卜筮之莫如劉季㝡吉於是劉季<lb/>
數讓衆莫敢為乃立季為沛公祠黄帝祭蚩尤於沛庭<lb/>
<pb n="KR4h0132_WYG_480-35a"/>
而釁鼓旗幟皆赤由所殺蛇白帝子殺者赤帝子故上<lb/>
赤於是少年豪吏如蕭曹樊噲等皆為收沛子弟二三<lb/>
千人攻胡陵方與還守豐秦二世二年陳渉之將周章<lb/>
軍西至戯而還燕趙齊魏皆自立為王項氏起吳秦泗<lb/>
川監平將兵圍豐二日出與戰破之命雍齒守豐引兵<lb/>
之薛泗川守壯敗於薛走至戚沛公左司馬得泗川守<lb/>
壯殺之沛公還軍亢父至方與周市來攻方與未戰陳<lb/>
王使魏人周市畧地周市使人謂雍齒曰豐故梁徙也<lb/>
<pb n="KR4h0132_WYG_480-35b"/>
今魏地已定者數十城齒今下魏魏以齒為侯守豐不<lb/>
下且屠豐雍齒雅不欲屬沛公及魏招之即反為魏守<lb/>
豐沛公引兵攻豐不能取沛公病還之沛沛公怨雍齒<lb/>
與豐子弟叛之聞東陽寗君秦嘉立景駒為假王在留<lb/>
乃往從之欲請兵以攻豐是時秦將章邯從陳别將司<lb/>
馬尼將兵北定楚地屠相至碭東陽寗君沛公引兵西<lb/>
與戰蕭西不利還收兵聚留引兵收碭三日乃取碭因<lb/>
收碭兵得五六千人攻下邑㧞之還軍豐聞項梁在薛<lb/>
<pb n="KR4h0132_WYG_480-36a"/>
從騎百餘往見之項梁益沛公卒五千人五大夫將十<lb/>
人沛公還引兵攻豐從項梁月餘項羽已㧞襄城還項<lb/>
梁盡召别將居薛聞陳王定死因立楚後懐王孫心為<lb/>
楚王治盱台項梁號武信君居數月北攻亢父救東阿<lb/>
破秦軍齊軍歸楚獨追北使沛公項羽别攻城陽屠之<lb/>
軍濮陽之東與秦軍戰破之秦軍復振守濮陽環水楚<lb/>
軍去而攻定陶定陶未下沛公與項羽西畧地至雍丘<lb/>
之下與秦軍戰大破之斬李由還攻外黄外黄未下項<lb/>
<pb n="KR4h0132_WYG_480-36b"/>
梁再破秦軍有驕色宋義諌不聽秦益章邯兵夜銜枚<lb/>
擊項梁大破之定陶項梁死沛公與項羽方攻陳留聞<lb/>
項梁死引兵與吕將軍俱東吕臣軍彭城東項羽軍彭<lb/>
城西沛公軍碭章邯已破項梁軍則以為楚地兵不足<lb/>
憂乃渡河北擊趙大破之當是之時趙歇為王秦將王<lb/>
離圍之鉅鹿城此所謂河北之軍也秦二世三年楚懐<lb/>
王見項梁軍破恐徙盱台都彭城并吕臣項羽軍自將<lb/>
之以沛公為碭郡長封為武安侯將碭郡兵封項羽為<lb/>
<pb n="KR4h0132_WYG_480-37a"/>
長安侯號為魯公吕臣為司徒其父吕青為令尹趙數<lb/>
請救懐王乃以宋義為上將軍項羽為次將范増為末<lb/>
將北救趙令沛公西畧地入闗與諸將約先入定闗中<lb/>
者王之當是時秦兵强常乗勝逐北諸將莫利先入闗<lb/>
獨項羽怨秦破項梁軍奮願與沛公西入闗懐王諸老<lb/>
將皆曰項羽為人僄悍猾賊項羽嘗攻襄城襄城無遺<lb/>
類皆阬之諸所過無不殘滅且楚數進取前陳王項梁<lb/>
皆敗不如更遣長者扶義而西告諭秦父兄秦父兄苦<lb/>
<pb n="KR4h0132_WYG_480-37b"/>
其主久矣今誠得長者往毋侵暴宜可下今項羽僄悍<lb/>
今不可遣獨沛公素寛大長者可遣卒不許項羽而遣<lb/>
沛公西畧地收陳王項梁散卒乃道碭至成陽與杠里<lb/>
秦軍夾壁破魏二軍楚軍出兵擊王離大破之沛公引<lb/>
兵西遇彭越昌邑因與俱攻秦軍戰不利還至栗遇剛<lb/>
武侯奪其軍可四千餘人并之與魏將皇欣魏申徒武<lb/>
蒲之軍并攻昌邑昌邑未㧞西過高陽酈食其謂監門<lb/>
曰諸將過此者多吾視沛公大人長者乃求見説沛公<lb/>
<pb n="KR4h0132_WYG_480-38a"/>
沛公方踞牀使兩女子洗足酈生不拜長揖曰足下必<lb/>
欲誅無道秦不宜踞見長者於是沛公起攝衣謝之延<lb/>
上坐<hi>沛公踞洗為酈生者惟有長揖不拜而已酈生長揖不拜為沛公者惟有攝衣起謝延上坐而已此</hi>
<hi>英雄機鋒相撩處庸人不知</hi>食其説沛公襲陳留得秦積粟乃以酈<lb/>
食其為廣野君酈商為將將陳留兵與偕攻開封開封<lb/>
未㧞西與秦將楊熊戰白馬又戰曲遇東大破之楊熊<lb/>
走之滎陽二世使使者斬以狥南攻頴陽屠之因張良<lb/>
遂畧韓地轘轅當是時趙别將司馬卬方欲渡河入闗<lb/>
<pb n="KR4h0132_WYG_480-38b"/>
沛公乃北攻平隂絶河津南戰雒陽東軍不利還至陽<lb/>
城收軍中馬騎與南陽守齮戰犨東破之畧南陽郡南<lb/>
陽守齮走保城守宛沛公引兵過而西張良諫曰沛公<lb/>
雖欲急入闗秦兵尚衆距險今不下宛宛從後擊强秦<lb/>
在前此危道也於是沛公乃夜引兵從他道還更旗幟<lb/>
黎明圍宛城三匝南陽守欲自剄其舍人陳恢曰死未<lb/>
晩也乃踰城見沛公曰臣聞足下約先入咸陽者王之<lb/>
今足下留守宛宛大郡之都也連城數十人民衆積蓄<lb/>
<pb n="KR4h0132_WYG_480-39a"/>
多吏人自以為降必死故皆堅守乗城今足下盡日止<lb/>
攻士死傷者必多引兵去宛宛必隨足下後足下前則<lb/>
失咸陽之約後又有强宛之患為足下計莫若約降封<lb/>
其守因使止守引其甲卒與之西諸城未下者聞聲争<lb/>
開門而待足下通行無所累沛公曰善乃以宛守為殷<lb/>
侯封陳恢千戶引兵西無不下者至丹水高武侯鰓襄<lb/>
侯王陵降西陵還攻胡陽遇番君别將梅鋗與皆降析<lb/>
酈遣魏人寗昌使秦使者未來是時章邯已以軍降項<lb/>
<pb n="KR4h0132_WYG_480-39b"/>
羽於趙矣初項羽與宋義北救趙及項羽殺宋義代為<lb/>
上將軍諸將黥布皆屬破秦將王離軍降章邯諸侯皆<lb/>
附及趙高已殺二世使人來欲約分王闗中沛公以為<lb/>
詐乃用張良計使酈生陸賈往説秦將㗖以利因襲攻<lb/>
武闗破之又與秦軍戰於藍田南益張疑兵旗幟諸所<lb/>
過毋得掠鹵秦人憙秦軍解因大破之又戰其北大破<lb/>
之乗勝遂破之<lb/>
漢元年十月沛公兵遂先諸侯至霸上秦王子嬰素車<lb/>
<pb n="KR4h0132_WYG_480-40a"/>
白馬係頸以組封皇帝璽符節降軹道旁諸將或言誅<lb/>
秦王沛公曰始懐王遣我固以能寛容且人已服降又<lb/>
殺之不祥乃以秦王屬吏遂西入咸陽欲止宫休舍樊<lb/>
噲張良諌乃封秦重寳財物府庫還軍覇上召諸縣父<lb/>
老豪傑曰父老苦秦苛法久矣誹謗者族偶語者棄市<lb/>
吾與諸侯約先入闗者王之吾當王闗中與父老約法<lb/>
三章耳殺人者死傷人及盜抵罪餘悉除去秦法諸吏<lb/>
人皆案堵如故凡吾所以來為父老除害非有所侵暴<lb/>
<pb n="KR4h0132_WYG_480-40b"/>
無恐且吾所以還軍霸上待諸侯至而定約束耳乃使<lb/>
人與秦吏行縣鄉邑告諭之秦人大喜争持牛羊酒食<lb/>
獻饗軍士沛公又讓不受曰倉粟多非乏不欲費人人<lb/>
又益喜唯恐沛公不為秦王或説沛公曰秦富十倍天<lb/>
下地形疆今聞章邯降項羽項羽乃號為雍王王闗中<lb/>
今則來沛公恐不得有此可急使兵守函谷闗無内諸<lb/>
侯軍稍徴闗中兵以自益距之沛公然其計從之十一月<lb/>
中項羽果率諸侯兵西欲入闗闗門閉聞沛公已定闗<lb/>
<pb n="KR4h0132_WYG_480-41a"/>
中大怒使黥布等攻破凾谷闗十二月中遂至戯沛公<lb/>
左司馬曹無傷聞項王怒欲攻沛公使人言項羽曰沛<lb/>
公欲王闗中令子嬰為相珍寳盡有之欲以求封亞父<lb/>
勸項羽擊沛公方饗士旦日合戰是時項羽兵四十萬<lb/>
號百萬沛公兵十萬號二十萬力不敵㑹項伯欲活張<lb/>
良夜往見良因以文諭項羽項羽乃止沛公從百餘騎<lb/>
驅之鴻門見謝項羽項羽曰此沛公左司馬曹無傷言<lb/>
之不然籍何以至此沛公以樊噲張良故得解歸歸立<lb/>
<pb n="KR4h0132_WYG_480-41b"/>
誅曹無傷項羽遂西屠燒咸陽秦宫室所過無不殘破<lb/>
秦人大失望然恐不敢不服耳項羽使人還報懐王懐<lb/>
王曰如約項羽怨懐王不肯令與沛公俱西入闗而北<lb/>
救趙後天下約乃曰懐王者吾家項梁所立耳非有功<lb/>
伐何以得主約本定天下諸將及籍也乃佯尊懐王為<lb/>
義帝實不用其命正月項羽自立為西楚覇王王梁楚<lb/>
地九郡都彭城負約更立沛公為漢王王巴蜀漢中都<lb/>
南鄭三分闗中立秦三將章邯為雍王都廢丘司馬欣<lb/>
<pb n="KR4h0132_WYG_480-42a"/>
為塞王都櫟陽董翳為翟王都高奴楚將瑕丘申陽為<lb/>
河南王都洛陽趙將司馬卬為殷王都朝歌趙王歇徙<lb/>
王代趙相張耳為常山王都襄國當陽君黥布為九江<lb/>
王都六懐王柱國共敖為臨江王都江陵番君吳芮為<lb/>
衡山王都邾燕將臧荼為燕王都薊故燕王韓廣徙王<lb/>
遼東廣不聽臧荼攻殺之無終封成安君陳餘河間三<lb/>
縣居南皮封梅鋗十萬户四月兵罷戯下諸侯各就國<lb/>
漢王之國項王使卒三萬人從楚與諸侯之慕從者數<lb/>
<pb n="KR4h0132_WYG_480-42b"/>
萬人從杜南入蝕中去輙燒絶棧道以偹諸侯盜兵襲<lb/>
之亦示項羽無東意至南鄭諸將及士卒多道亡歸士<lb/>
卒皆歌思東歸韓信説漢王曰項羽王諸將之有功者<lb/>
而王獨居南鄭是遷也軍吏士卒皆山東之人也日夜<lb/>
跂而望歸及其鋒而用之可以有大功天下已定人皆<lb/>
自寜不可復用不如决䇿東鄉争權天下項羽出闗使<lb/>
人徙義帝曰古之帝者地方千里必居上㳺乃使使徙<lb/>
義帝長沙郴縣趣義帝行羣臣稍倍叛之乃隂令衡山<lb/>
<pb n="KR4h0132_WYG_480-43a"/>
王臨江王擊之殺義帝江南項羽怨田榮立齊將田都<lb/>
為齊王田榮怒因自立為齊王殺田都而反楚予彭越<lb/>
將軍印令反梁地楚令蕭公角擊彭越彭越大破之陳<lb/>
餘怨項羽之弗王已也令夏説説田榮請兵擊張耳齊<lb/>
予陳餘兵擊破常山王張耳張耳亡歸漢迎趙王歇於<lb/>
代復立為趙王趙王因立陳餘為代王項羽大怒北擊<lb/>
齊八月漢王用韓信之計從故道還襲雍王章邯邯迎<lb/>
擊漢陳倉雍兵敗還走止戰好畤又復敗走廢丘漢王<lb/>
<pb n="KR4h0132_WYG_480-43b"/>
遂定雍地東至咸陽引兵圍雍王廢丘而遣諸將畧定<lb/>
隴西北地上郡令將軍薛歐王吸出武闗因王陵兵南<lb/>
陽以迎太公吕后於沛楚聞之發兵距之陽夏不得前<lb/>
令故吳令鄭昌為韓王距漢兵<lb/>
二年漢王東畧地塞王欣翟王翳河南王申陽皆降韓<lb/>
王昌不聽使韓信擊破之於是置隴西北地上郡渭南<lb/>
河上中地郡闗外置河南郡更立韓太尉信為韓王諸<lb/>
將以萬人若以一郡降者封萬户繕治河上塞諸故秦<lb/>
<pb n="KR4h0132_WYG_480-44a"/>
苑囿園池皆令人得田之正月虜雍王弟章平大赦罪<lb/>
人漢王之出闗至陜撫闗外父老還張耳來見漢王厚<lb/>
遇之二月令除秦社稷更立漢社稷三月漢王從臨晉<lb/>
渡魏王豹將兵從下河内虜殷王置河内郡南渡平隂<lb/>
津至雒陽新城三老董公遮説漢王以義帝死故漢王<lb/>
聞之袒而大哭遂為義帝發䘮臨三日發使者告諸侯<lb/>
曰天下共立義帝北面事之今項羽放殺義帝於江南<lb/>
大逆無道寡人親為發䘮諸侯皆縞素悉發闗内兵收<lb/>
<pb n="KR4h0132_WYG_480-44b"/>
三河士南浮江漢以下願從諸侯王擊楚之殺義帝者<lb/>
是時項王北擊齊田榮與戰城陽田榮敗走平原平原<lb/>
民殺之齊皆降楚楚因焚燒其城郭繫虜其子女齊人<lb/>
叛之田榮弟横立榮子廣為齊王齊王反楚城陽項羽<lb/>
雖聞漢東既已連齊兵欲遂破之而擊漢漢王以故得<lb/>
刼五諸侯兵遂入彭城項羽聞之乃引兵去齊從魯出<lb/>
胡陵至蕭與漢大戰彭城靈壁東睢水上大破漢軍多<lb/>
殺士卒睢水為之不流乃取漢王父母妻子於沛置之<lb/>
<pb n="KR4h0132_WYG_480-45a"/>
軍中以為質當是時諸侯見楚彊漢敗還皆去漢復<lb/>
為楚塞王欣亡入楚吕后兄周吕侯為漢將兵居下<lb/>
邑漢王從之稍收士卒軍碭漢王乃西過梁地至虞<lb/>
使謁者隨何之九江王布所曰公能令布舉兵叛楚<lb/>
項羽必留擊之得留數月吾取天下必矣隨何往説<lb/>
九江王布布果背楚楚使龍且往擊之漢王之敗彭<lb/>
城而西行使人求家室家室亦亡不相得敗後乃獨<lb/>
得孝惠六月立為太子大赦罪人令太子守櫟陽諸<lb/>
<pb n="KR4h0132_WYG_480-45b"/>
侯子在闗中者皆集櫟陽為衛引水灌廢丘廢丘降<lb/>
章邯自殺更名廢丘為槐里於是令祠官祀天地四<lb/>
方上帝山川以時祀之興闗内卒乗塞是時九江王<lb/>
布與龍且戰不勝與隨何間行歸漢漢王稍收士卒<lb/>
與諸將及闗中卒益出是以兵大振滎陽破楚京索間<lb/>
三年魏王豹謁歸視親疾至即絶河津反為楚漢王使<lb/>
酈生説豹豹不聽漢王遣將軍韓信撃大破之虜豹遂<lb/>
定魏地置三郡曰河東太原上黨漢王乃令張耳與韓<lb/>
<pb n="KR4h0132_WYG_480-46a"/>
信遂東下井陘擊趙斬陳餘趙王歇其明年立張耳為<lb/>
趙王漢王軍滎陽南築甬道屬之河以取敖倉與項羽<lb/>
相距嵗餘項羽數侵奪漢甬道漢軍乏食遂圍漢王漢<lb/>
王請和割滎陽以西者為漢項王不聽漢王患之乃用<lb/>
陳平之計予陳平金四萬斤以間䟽楚君臣於是項羽<lb/>
乃疑亞父亞父是時勸項羽遂下滎陽及其見疑乃怒<lb/>
辭老願賜骸骨歸卒伍未至彭城而死漢軍絶食乃夜<lb/>
出女子東門二千餘人被甲楚因四面擊之將軍紀信<lb/>
<pb n="KR4h0132_WYG_480-46b"/>
乃乗王駕詐為漢王誑楚楚皆呼萬嵗之城東觀以故<lb/>
漢王得與數十騎出西門遁令御史大夫周苛魏豹樅<lb/>
公守滎陽諸將卒不能從者盡在城中周苛樅公相謂<lb/>
曰反國之王難與守城因殺魏豹漢王之出滎陽入闗<lb/>
收兵欲復東袁生説漢王曰漢與楚相距滎陽數嵗漢<lb/>
常困願君王出武闗項羽必引兵南走王深壁令滎陽<lb/>
成臯間且得休使韓信等輯河北趙地連燕齊君王乃<lb/>
復走滎陽未晩也如此則楚所偹者多力分漢得休復<lb/>
<pb n="KR4h0132_WYG_480-47a"/>
與之戰破楚必矣<hi>袁生此䇿亦漢得天下要着楚雖勝漢力疲而神亂矣所偹者多一語尤</hi>
<hi>居要可悟兵家分合勞逸之故</hi>漢王從其計出軍宛葉間與黥布行收<lb/>
兵項羽聞漢王在宛果引兵南漢王堅壁不與戰是時<lb/>
彭越渡睢水與項聲薛公戰下邳彭越大破楚軍項羽<lb/>
乃引兵東擊彭越漢王亦引兵北軍成臯項羽已破走<lb/>
彭越聞漢王復軍成臯乃復引兵西㧞滎陽誅周苛樅<lb/>
公而虜韓王信遂圍成臯漢王跳獨與滕公共車出成<lb/>
臯玉門北渡河馳宿修武自稱使者晨馳入張耳韓信<lb/>
<pb n="KR4h0132_WYG_480-47b"/>
壁而奪之軍乃使張耳北益收兵趙地使韓信東擊齊<lb/>
漢王得韓信軍則復振引兵臨河南饗軍小修武南欲<lb/>
復戰郎中鄭忠乃説止漢王使高壘深塹勿與戰漢王<lb/>
聽其計使盧綰劉賈將卒二萬人騎數百渡白馬津入<lb/>
楚地與彭越復擊破楚軍燕郭西遂復下梁地十餘城<lb/>
淮隂已受命東未渡平原漢王使酈生往説齊王田廣<lb/>
廣叛楚與漢和共撃項羽韓信用蒯通計遂襲破齊齊<lb/>
王烹酈生東走高宻項羽聞韓信已舉河北兵破齊趙<lb/>
<pb n="KR4h0132_WYG_480-48a"/>
且欲擊楚則使龍且周䦨往擊之韓信與戰騎將灌嬰<lb/>
擊大破楚軍殺龍且齊王廣奔彭越當此之時彭越將<lb/>
兵居梁地往來苦楚兵絶其糧食<lb/>
四年項羽乃謂海春侯大司馬曹咎曰謹守成臯若漢<lb/>
挑戰慎勿與戰無令得東而已我十五日必定梁地復<lb/>
從將軍乃行擊陳留外黄睢陽下之漢果數挑楚軍楚<lb/>
軍不出使人辱之五六日大司馬怒渡兵汜水士卒半<lb/>
渡漢擊之大破楚軍盡得楚國金玉貨賂大司馬咎長<lb/>
<pb n="KR4h0132_WYG_480-48b"/>
史欣皆自剄汜水上項羽至睢陽聞海春侯破乃引兵<lb/>
還漢軍方圍鍾離昩於滎陽東項羽至盡走險阻韓信<lb/>
已破齊使人言曰齊邊楚權輕不為假王恐不能安齊<lb/>
漢王欲攻之留侯曰不如因而立之使自為守乃遣張<lb/>
良操印綬立韓信為齊王項羽聞龍且軍破則恐使盱<lb/>
台人武渉往説韓信韓信不聽楚漢久相持未决丁壯<lb/>
苦軍旅老弱罷轉饟漢王項羽相與臨廣武之間而語<lb/>
項羽欲與漢王獨身挑戰漢王數項羽曰始與項羽俱<lb/>
<pb n="KR4h0132_WYG_480-49a"/>
受命懐王曰先入定闗中者王之項羽負約王我於蜀<lb/>
漢罪一項羽矯殺卿子冠軍而自尊罪二項羽已救趙<lb/>
當還報而擅刼諸侯兵入闗罪三懐王約入秦無暴掠<lb/>
項羽燒秦宫室掘始皇帝冢私收其財物罪四又强殺<lb/>
秦降王子嬰罪五詐阬秦子弟新安二十萬王其將罪<lb/>
六項羽皆王諸將善地而徙逐故主令臣下争叛逆罪<lb/>
七項羽出逐義帝彭城自都之奪韓王地并王梁楚多<lb/>
自予罪八項羽使人隂弑義帝江南罪九夫為人臣而<lb/>
<pb n="KR4h0132_WYG_480-49b"/>
弑其主殺已降為政不平主約不信天下所不容大逆<lb/>
無道罪十也吾以義兵從諸侯誅殘賊使刑餘罪人擊<lb/>
殺項羽何苦乃與公挑戰項羽大怒伏弩射中漢王漢<lb/>
王傷胷乃捫足曰虜中吾指漢王病創卧張良强請漢<lb/>
王起行勞軍以安士卒毋令楚乗勝於漢漢王出行軍<lb/>
病甚因馳入成臯病愈西入闗至櫟陽存問父老置酒<lb/>
梟故塞王欣頭櫟陽市留四日復如軍軍廣武闗中兵<lb/>
益出當此時彭越將兵居梁地往來苦楚兵絶其糧食<lb/>
<pb n="KR4h0132_WYG_480-50a"/>
田横往從之項羽數擊彭越等齊王信又進擊楚項羽<lb/>
恐乃與漢王約中分天下割鴻溝而西者為漢鴻溝而<lb/>
東者為楚項王歸漢王父母妻子軍中皆呼萬嵗乃歸<lb/>
而别去項羽解而東歸漢王欲引而西歸用留侯陳平<lb/>
計乃進兵追項羽至陽夏南止軍與齊王信建成侯彭<lb/>
越期㑹而擊楚軍至固陵不㑹楚擊漢軍大破之漢王<lb/>
復入壁深塹而守之用張良計於是韓信彭越皆往及<lb/>
劉賈入楚地圍夀春漢王敗固陵乃使使者召大司馬<lb/>
<pb n="KR4h0132_WYG_480-50b"/>
周殷舉九江兵而迎之武王行屠城父隨何劉賈齊梁諸<lb/>
侯皆大㑹垓下立武王布為淮南王<lb/>
五年高祖與諸侯兵共擊楚軍與項羽决勝垓下淮隂<lb/>
侯將三十萬自當之孔將軍居左費將軍居右皇帝在<lb/>
後絳侯柴將軍在皇帝後項羽之卒可十萬淮隂先合<lb/>
不利却孔將軍費將軍縱楚兵不利淮隂侯復乗之大<lb/>
敗垓下項羽卒聞漢軍楚歌以為漢盡得楚地項羽乃<lb/>
敗而走是以兵大敗使騎將灌嬰追殺項羽東城斬首<lb/>
<pb n="KR4h0132_WYG_480-51a"/>
八萬遂畧定楚地魯為楚堅守不下漢王引諸侯兵北<lb/>
示魯父老項羽頭魯乃降遂以魯公號𦵏項羽糓城還<lb/>
至定陶馳入齊王壁奪其軍正月諸侯及將相相與共<lb/>
請尊漢王為皇帝漢王曰吾聞帝賢者有也空言虚語<lb/>
非所守也吾不敢當帝位<hi>此何時而猶不敢當帝位然立漢社稷立太子則漢二年</hi>
<hi>事也其意向局面久定矣葢所可自許者有天下之才故未為天子之前自視常若有餘所不敢自信者有天</hi>
<hi>下之心故既為天子之後自視反若不足</hi>羣臣皆曰大王起㣲細誅暴逆平<lb/>
定四海有功者輒裂地而封為王侯大王不尊號皆疑<lb/>
<pb n="KR4h0132_WYG_480-51b"/>
不信臣等以死守之漢王三讓不得已曰諸君必以為<lb/>
便便國家甲午乃即皇帝位汜水之陽皇帝曰義帝無<lb/>
後齊王韓信習楚風俗徙為楚王都下邳立建成侯彭<lb/>
越為梁王都定陶故韓王信為韓王都陽翟徙衡山王<lb/>
吳芮為長沙王都臨湘番君之將梅鋗有功從入武闗<lb/>
故徳番君淮南王布燕王臧荼趙王敖皆如故天下大<lb/>
定高祖都雒陽諸侯皆臣屬故臨江王驩為項羽叛漢<lb/>
令盧綰劉賈圍之不下數月而降殺之雒陽五月兵皆<lb/>
<pb n="KR4h0132_WYG_480-52a"/>
罷歸家諸侯子在闗中者復之十二嵗其歸者復之六<lb/>
嵗食之一嵗高祖置酒雒陽南宫高祖曰列侯諸將無<lb/>
敢隠朕皆言其情吾所以有天下者何項氏之所以失<lb/>
天下者何高起王陵對曰陛下慢而侮人項羽仁而愛<lb/>
人然陛下使人攻城畧地所降下者因以予之與天下<lb/>
同利也項羽妬賢嫉能有功者害之賢者疑之戰勝而<lb/>
不予人功得地而不予人利此所以失天下也高祖曰<lb/>
公知其一未知其二夫運籌䇿帷幄之中决勝於千里<lb/>
<pb n="KR4h0132_WYG_480-52b"/>
之外吾不如子房鎮國家撫百姓給餽饟不絶糧道吾<lb/>
不如蕭何連百萬之軍戰必勝攻必取吾不如韓信此<lb/>
三者皆人傑也吾能用之此吾所以取天下也項羽有<lb/>
一范増而不能用此其所以為我擒也高祖欲長都雒<lb/>
陽齊人劉敬説及留侯勸上入都闗中高祖是日駕入<lb/>
都闗中六月大赦天下十月燕王臧荼反攻下代地高<lb/>
祖自將擊之得燕王臧荼即立太尉盧綰為燕王使丞<lb/>
相噲將兵攻代其秋利幾反高祖自將兵擊之利幾走<lb/>
<pb n="KR4h0132_WYG_480-53a"/>
利㡬者項氏之將項氏敗利㡬為陳公不隨項羽亡降<lb/>
高祖高祖侯之潁川高祖至雒陽舉通侯籍召之而利幾<lb/>
恐故反<hi>取天下者在得其大勢不在戰守之勝敗得失也如奕者然妙處不過數着全局在我而小小</hi>
<hi>利鈍不計焉項羽殺義帝漢擊之雖使楚破漢於睢水可也項王怨黥布漢得使隨何説降之雖使楚擊破布</hi>
<hi>可也此楚讓漢妙着也漢王不得王闗中封於蜀燒所過棧道以齊王田榮反書遺項王項王以此無西憂漢</hi>
<hi>心雖使楚奪漢闗中可也彭越反梁地往來苦楚兵絶其糧食雖使楚擊破越可也此漢自得妙着也楚方自</hi>
<hi>賀戰勝而不知漢有天下之局已定於此數着矣妙着有數端焉我與敵之所共敵失之而我得之者曰先着</hi>
<hi>我發之於此而敵不得偹之於彼者曰警着敵偹之於此而我引之於彼使不得至此者曰鬆着我與敵俱不</hi>
<pb n="KR4h0132_WYG_480-53b"/>
<hi>得與傍出而中起之敵所不利即為我所利者曰應着我不求勝而不可敗而卒以此取勝者曰穏着取天下</hi>
<hi>之勢不越此數端而已</hi>
六年高祖五日一朝太公如家人父子禮太公家令説<lb/>
太公曰天無二日土無二王今高祖雖子人主也太公<lb/>
雖父人臣也奈何令人主拜人臣如此則威重不行後<lb/>
高祖朝太公擁篲迎門却行高祖大驚下扶太公太公<lb/>
曰帝人主也奈何以我亂天下法於是高祖乃尊太公<lb/>
為太上皇心善家令言賜金五百斤十二月人有上變<lb/>
<pb n="KR4h0132_WYG_480-54a"/>
事告楚王信謀反上問左右左右争欲擊之用陳平計<lb/>
乃偽逰雲夢㑹諸侯於陳楚王信迎即因執之是日大<lb/>
赦天下田肯賀因説高祖曰甚善陛下得韓信又治秦<lb/>
中秦形勝之國帶河山之險縣隔千里持㦸百萬秦得<lb/>
百二焉地勢便利其以下兵於諸侯譬猶居高屋之上<lb/>
建瓴水也夫齊東有琅邪即墨之饒南有泰山之固西<lb/>
有濁河之限北有勃海之利地方二千里持㦸百萬縣<lb/>
隔千里之外齊得十二焉故此東西秦也非親子弟莫<lb/>
<pb n="KR4h0132_WYG_480-54b"/>
可使王齊矣高祖曰善賜黄金五百斤後十餘日封韓<lb/>
信為淮隂侯分其地為二國高祖曰將軍劉賈數有功<lb/>
以為荆王王淮東弟交為楚王王淮西子肥為齊王王<lb/>
七十餘城民能齊言者皆屬齊乃論功與諸列侯剖符行<lb/>
封徙韓王信太原<lb/>
七年匈奴攻韓王信馬邑信因與同謀反太原白土曼<lb/>
丘臣王黄立故趙將趙利為王以反高祖自往擊之㑹<lb/>
天寒士卒墮指者什二三遂至平城匃奴圍我平城七<lb/>
<pb n="KR4h0132_WYG_480-55a"/>
日而後罷去令樊噲止定代地立兄劉仲為代王二月<lb/>
高祖自平城過趙雒陽至長安長樂宫成丞相已下徙<lb/>
治長安<lb/>
八年高祖東擊韓王信餘反冦於東垣蕭丞相營作未<lb/>
央宫立東闕北闕前殿武庫太倉高祖還見宫闕壯甚<lb/>
怒謂蕭何曰天下匈匈苦戰數嵗成敗未可知是何治<lb/>
宫室過度也蕭何曰天下方未定故可因遂就宫室且<lb/>
夫天子以四海為家非壯麗無以重威且無令後世有<lb/>
<pb n="KR4h0132_WYG_480-55b"/>
以加也高祖乃説高祖之東垣過栢人趙相貫高等謀<lb/>
弑高祖高祖心動因不留代王劉仲棄國亡自歸雒陽<lb/>
廢以為合陽侯<lb/>
九年趙相貫高等事發覺夷三族廢趙王敖為宣平侯<lb/>
是嵗徙貴族楚昭屈景懐齊田氏闗中未央宫成高祖<lb/>
大朝諸侯羣臣置酒未央前殿高祖奉玉巵起為太上<lb/>
皇夀曰始大人常以臣無頼不能治産業不如仲力今<lb/>
某之業所就孰與仲多殿上羣臣皆呼萬嵗大笑為樂<lb/>
<pb n="KR4h0132_WYG_480-56a"/>
十年十月淮南王黥布梁王彭越燕王盧綰荆王劉賈<lb/>
楚王劉交齊王劉肥長沙王吳芮皆來朝長樂宫春夏<lb/>
無事七月太上皇崩櫟陽宫楚王梁王皆來送𦵏赦櫟<lb/>
陽囚更命酈邑曰新豐八月趙相國陳豨反代地上曰<lb/>
豨嘗為吾使甚有信代地吾所急也故封豨為列侯以<lb/>
相國守代今乃與王黄等刼掠代地代地吏民非有罪<lb/>
也其赦代吏民上自東往擊之至邯鄲上喜曰豨不南<lb/>
據邯鄲而阻漳水吾知其無能為也聞豨將皆故賈人<lb/>
<pb n="KR4h0132_WYG_480-56b"/>
也上曰吾知所以與之乃多以金㗖豨將豨將多降者<lb/>
十一年高祖在邯鄲誅豨等未畢豨將侯敞將萬餘人<lb/>
㳺行王黄軍曲逆張春渡河擊聊城漢使將軍郭䝉與<lb/>
齊將擊大破之太尉周勃道太原入定代地至馬邑馬<lb/>
邑不下即攻殘之豨將趙利守東垣高祖攻之不下月<lb/>
餘卒罵高祖高祖怒城降令出罵者斬之不罵者原之<lb/>
於是乃分趙山北立子恒以為代王都晉陽春淮隂侯<lb/>
韓信謀反闗中夷三族夏梁王彭越謀反廢遷蜀復欲<lb/>
<pb n="KR4h0132_WYG_480-57a"/>
反遂夷三族立子恢為梁王子友為淮陽王秋七月淮<lb/>
南王黥布反東并荆王劉賈地北渡淮楚王交走入薛<lb/>
高祖自往擊之立子長為淮南王<lb/>
十二年十月高祖已擊布軍㑹甀布走令别將追之高<lb/>
祖還歸過沛留置酒沛宫悉召故人父老子弟縱酒發<lb/>
沛中兒得百二十人敎之歌酒酣高祖擊筑自為歌詩<lb/>
曰大風起兮雲飛揚威加海内兮歸故鄉安得猛士兮<lb/>
守四方令兒皆和習之高祖乃起舞忼慨傷懐泣數行<lb/>
<pb n="KR4h0132_WYG_480-57b"/>
下謂沛父兄曰㳺子悲故鄉吾雖都闗中萬嵗後吾魂<lb/>
魄猶樂思沛且朕自沛公以誅暴逆遂有天下其以沛<lb/>
為朕湯沐邑復其民世世無有所與沛父兄諸母故人<lb/>
日樂飲極驩道舊故為笑樂十餘日高祖欲去沛父兄<lb/>
固請留高祖高祖曰吾人衆多父兄不能給乃去沛中<lb/>
空縣皆之邑西獻高祖復留止張飲三日沛父兄皆頓<lb/>
首曰沛幸得復豐未復唯陛下哀憐之高祖曰豐吾所<lb/>
生長極不忘耳吾特為其以雍齒故反我為魏沛父兄<lb/>
<pb n="KR4h0132_WYG_480-58a"/>
固請乃并復豐比沛於是拜沛侯劉濞為吳王漢將别<lb/>
擊布軍洮水南北皆大破之追得斬布鄱陽樊噲别將<lb/>
兵定代斬陳豨當城十一月高祖自布軍至長安十二<lb/>
月高祖曰秦始皇帝楚隠王陳渉魏安釐王齊湣王趙<lb/>
悼襄王皆絶無後予守冢各十家秦皇帝二十家魏公<lb/>
子無忌五家赦代地吏民為陳豨趙利所刼掠者皆赦<lb/>
之陳豨降將言豨反時燕王盧綰使人之豨所與隂謀<lb/>
上使薛陽侯迎綰綰稱病辟陽侯歸具言綰反有端矣<lb/>
<pb n="KR4h0132_WYG_480-58b"/>
二月使樊噲周勃將兵擊燕王綰赦燕吏民與反者立<lb/>
皇子建為燕王高祖擊布時為流矢所中行道病病甚<lb/>
吕后迎良醫醫入見高祖問醫醫曰病可治於是高祖<lb/>
嫚罵之曰吾以布衣提三尺劒取天下此非天命乎命<lb/>
乃在天雖扁鵲何益遂不使治病賜金五十斤罷之已<lb/>
而吕后問曰陛下百嵗後蕭相國即死令誰代之上曰<lb/>
曹參可問其次上曰王陵可然陵少戅陳平可以助之<lb/>
陳平智有餘然難以獨任周勃厚重少文然安劉氏者<lb/>
<pb n="KR4h0132_WYG_480-59a"/>
必勃也可令為太尉吕后復問其次上曰此後亦非而<lb/>
所知也<hi>首蕭何次曹參次王陵陳平一一問過其意全不為漢正觀其用人次第分數所以偹吕氏者</hi>
<hi>何如也問至王陵人數已窮而猶問其次尤為狠毒上亦寒心而曰此後亦非而所知也一語狠甚但此時發</hi>
<hi>付只宜如此然上亦知吕氏之老諸吕之庸而平勃諸人辦之有餘也</hi>盧綰與數千騎居<lb/>
塞下候伺幸上病愈自入謝四月甲辰高祖崩長樂宫<lb/>
四日不發䘮吕后與審食其謀曰諸將與帝為編尸民<lb/>
今北面為臣此常怏怏今乃事少主非盡族是天下不<lb/>
安人或聞之語酈將軍酈將軍往見審食其曰吾聞帝<lb/>
<pb n="KR4h0132_WYG_480-59b"/>
已崩四日不發䘮欲誅諸將誠如此天下危矣陳平灌嬰<lb/>
將十萬守滎陽樊噲周勃將二十萬定燕代此聞帝崩<lb/>
諸將皆誅必連兵還鄉以攻闗中大臣内叛諸侯外反<lb/>
亡可翹足而待也審食其入言之乃以丁未發䘮大赦<lb/>
天下盧綰聞高祖崩遂亡入匃奴丙寅𦵏已已立太子<lb/>
至太上皇廟羣臣皆曰高祖起㣲細撥亂世反之正平<lb/>
定天下為漢太祖功最高上尊號為高皇帝太子襲號<lb/>
為皇帝孝惠帝也令郡國諸侯各立高祖廟以嵗時祠<lb/>
<pb n="KR4h0132_WYG_480-60a"/>
及孝惠五年思高祖之悲樂沛以沛宫為高祖原廟高<lb/>
祖所敎歌兒百二十人皆令為吹樂後有缺輙補之高<lb/>
帝八男長庶齊悼惠王肥次孝惠吕后子次戚夫人子<lb/>
趙隠王如意次代王恒已立為孝文帝薄太后子次梁<lb/>
王恢吕太后時徙為趙共王次淮陽王友吕太后時徙<lb/>
為趙幽王次淮南厲王長次燕王建<lb/>
　<lb/>
　<lb/>
<pb n="KR4h0132_WYG_480-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百八十<lb/>
</p>
<p>
</p>
  </div>
</body>
</text>
</TEI>
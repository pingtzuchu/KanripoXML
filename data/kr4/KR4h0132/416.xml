<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百十六</head> <lb/>
    <p>
<pb n="KR4h0132_WYG_416-1a"/>
欽定四庫全書<lb/>
　文章辨體彚選巻四百十六<lb/>
　　　　　　　　　　　　明　賀復徵　編<lb/>
論二十五<lb/>
　　管仲論<hi>宋蘇軾</hi>
嘗讀周官司馬法得軍旅什伍之數其後讀管夷吾書<lb/>
又得管子所以變周之制蓋王者之兵出於不得已而<lb/>
非以求勝敵也故其為法要以不可敗而已至於桓文<lb/>
<pb n="KR4h0132_WYG_416-1b"/>
非决勝無以定霸故其法在必勝繁而曲者所以為不<lb/>
可敗也簡而直者所以為必勝也周之制萬二千五百<lb/>
人而為軍萬之有二千二千之有五百其數竒而不齊<lb/>
惟其竒而不齊是以知其繁且曲也今夫天度三百六<lb/>
十均之十二辰辰得三十者此其正也五日四分之一<lb/>
者此其竒也使天度而無竒則千載之日雖婦人孺子<lb/>
皆可以坐而計唯其竒而不齊是故巧厯有所不能盡<lb/>
也聖人知其然故為之章㑹統元以盡其數以極其變<lb/>
<pb n="KR4h0132_WYG_416-2a"/>
司馬法曰五人為伍五伍為兩萬二千五百人而為軍<lb/>
二百五十十取三焉而為竒其餘七以為正四竒四正<lb/>
而八陣生焉夫以萬二千五百人而均之八陣之中宜<lb/>
其有竒而不齊者是以多為之曲折以盡其數以極其<lb/>
變鉤聨蟠踞各有條理故三代之興治其兵農軍賦皆<lb/>
數十百年而後得志於天下自周之亡秦漢陣法不復<lb/>
三代其後諸葛孔明獨識其遺制以為可用以取天下<lb/>
然相持數歳魏人不敢决戰而孔明亦卒無尺寸之功<lb/>
<pb n="KR4h0132_WYG_416-2b"/>
豈八陣者先王所以為不可敗而非以逐利争勝者邪<lb/>
若夫管仲之制其兵可為截然而易曉矣三分其國以<lb/>
為三軍五人為軌軌有長十軌為里里有司四里為連<lb/>
連有長十連為鄉鄉有鄉良人五鄉一帥萬人為一軍<lb/>
公將其一高子國子將其二三軍三萬人如貫繩如畫<lb/>
棊局踈暢洞逹雖有智者無所施其巧故其法令簡一<lb/>
而民有餘力以致其死昔者嘗讀左氏春秋以為丘明<lb/>
最好兵法葢三代之制至於列國猶有存者以區區之<lb/>
<pb n="KR4h0132_WYG_416-3a"/>
鄭而魚麗鵝鸛之陣見於其書及至管仲相威公南伐<lb/>
楚北伐孤竹九合諸侯威震天下而其軍壘陣法不少<lb/>
槩見者何哉葢管仲欲以歳月服天下故變古司馬法<lb/>
而為是簡略速勝之兵是以莫得而見其法也其後吳<lb/>
晉争長於黄池王孫雄教夫差以三萬人壓晉壘而陣<lb/>
百人為行百行為陣陣皆徹行無有隠蔽援桴而鼔之<lb/>
勇怯盡應三軍皆譁晉師大駭卒以得志由此觀之不<lb/>
簡而直不可以决勝深惟後世不達繁簡之宜以取敗<lb/>
<pb n="KR4h0132_WYG_416-3b"/>
亡而三代什伍之數與管子所以治齊之兵者雖不可<lb/>
盡用而其近於繁而曲者以之固守近於簡而直者以<lb/>
之决戰則庶乎其不可敗而有所必勝矣<lb/>
　　孫武論<hi>蘇軾</hi>
夫武戰國之將也知為吳慮而已矣是故以將用之則<lb/>
可以君用之則不可今其書十三篇小至部曲營壘芻<lb/>
糧器械之間而大不過於攻城㧞國用間之際葢亦盡<lb/>
於此矣天子之兵天下之勢武未及也其書曰將能而<lb/>
<pb n="KR4h0132_WYG_416-4a"/>
君不御者勝為君而言者有此而已竊以為天子之兵<lb/>
莫大於御將天下之勢莫大於使天下樂戰而不好戰<lb/>
夫天下之患不在於冦賊亦不在於敵國患在於將帥<lb/>
之不力而以冦賊敵國之勢内邀其君是故將帥多而<lb/>
敵國愈强兵加而冦賊愈堅敵國愈强而冦賊愈堅則<lb/>
將帥之權愈重將帥之權愈重則爵賞不得不加夫如<lb/>
此則是盗賊為君之患而將帥利之敵國為君之讐而<lb/>
將帥幸之舉百倍之勢而立毫芒之功以藉其口而邀<lb/>
<pb n="KR4h0132_WYG_416-4b"/>
利於其上如此而天下不亡者特有所待耳昔唐之亂<lb/>
始於明皇自肅宗復兩京而不能乗勝并力盡取河北<lb/>
之盜徳宗收魏博幾定魏地而不能斬田悦於孤窮之<lb/>
中至於憲宗天下略平矣而其餘孽之存者終不能盡<lb/>
去夫唐之所以屢興而終莫之振者何也將帥之臣養<lb/>
冦以自封也故曰天子之兵莫大於御將御將之術開<lb/>
之以其所利而授之以其所忌如良醫之用藥烏喙蝮<lb/>
蝎皆得自効於前而不敢肆其毒何者授之以其所畏<lb/>
<pb n="KR4h0132_WYG_416-5a"/>
也憲宗將討劉闢以為非高崇文則莫可用而劉澭者<lb/>
崇文之所忌也故告之曰闢之不克將澭實汝代是以<lb/>
崇文决戰不旋踵擒劉闢此天子御將之法也夫使天<lb/>
下樂戰而不好戰者何也天下不樂戰則不可與從事<lb/>
於危好戰則不可從事於安昔秦人之法使吏士自為<lb/>
戰戰勝而利歸於民所得於敵者即以有之使民之所<lb/>
以養生送死者非殺敵無由取也故其民以好戰并天<lb/>
下而亦以亡夫始皇雖已墮名城殺豪傑銷鋒鏑而民<lb/>
<pb n="KR4h0132_WYG_416-5b"/>
之好戰之心囂然其未已也是故不可與休息而至於<lb/>
亡若夫王者之民要在於使之知愛其上而讐其敵使<lb/>
之知其上之所以驅之於戰者凡皆以為我也是以樂<lb/>
其戰而甘其死至於其戰也務勝敵而不務得財其賞<lb/>
也發公室而行之於廟使其利不在於殺人是故其民<lb/>
不志於好戰夫然後可以作之於安居之中而休之於<lb/>
争奪之際可與安可與危而不可與亂此天下之勢也<lb/>
　　大臣論上<hi>蘇軾</hi>
<pb n="KR4h0132_WYG_416-6a"/>
以義正君而無害於國可謂大臣矣天下不幸而無明<lb/>
君使小人執其權當此之時天下之忠臣義士莫不欲<lb/>
奮臂而擊之夫小人者必先得於其君而自固於天下<lb/>
是故法不可擊擊之而不勝身死其禍止於一身擊之<lb/>
而勝君臣不相安天下必亡是以春秋之法不待君命<lb/>
而誅其側之惡人謂之叛晉趙鞅入於晉陽以叛是也<lb/>
世之君子將有志於天下欲扶其衰而救其危者必先<lb/>
計其後而為可居之功其濟不濟則命也是故功成而<lb/>
<pb n="KR4h0132_WYG_416-6b"/>
天下安之今小人君不誅而吾誅之則是侵君之權而<lb/>
不可居之功也夫既已侵君之權而能北面就人臣之<lb/>
位使君不吾疑者天下未嘗有也國之有小人猶人之<lb/>
有癭今人之癭必生於頸而附於咽是以不可去有賤<lb/>
丈夫者不勝其忿而决去之夫是以去疾而得死漢之<lb/>
亡唐之㓕由此故也自桓靈之後至於獻帝天下之權<lb/>
歸於内䜿賢人君子進不容於朝退不容於野天下之<lb/>
怒可謂極矣當此之時議者以為天下之患獨在宦官<lb/>
<pb n="KR4h0132_WYG_416-7a"/>
宦官去則天下無事然竇武何進之徒擊之不勝止於<lb/>
身死袁紹擊之而勝漢遂以亡唐之衰也其迹亦大類<lb/>
此自輔國元振之後天子之廢立聴於宦官當此之時<lb/>
士大夫之論亦惟宦官之為去然而李訓鄭注元載之<lb/>
徒擊之不勝止於身死至於崔昌遐擊之而勝唐亦以<lb/>
亡方其未去是纍然者癭而已矣及其既去則潰裂四<lb/>
出而繼之以死何者此侵君之權而不可居之功也且<lb/>
為人臣而不顧其君捐其身於一决以快天下之望亦<lb/>
<pb n="KR4h0132_WYG_416-7b"/>
已危矣故其成則為袁為崔敗則為何竇為訓注然則<lb/>
忠臣義士亦奚取於此哉夫竇武何進之亡天下悲之<lb/>
以為不幸然亦幸而不成使其成也二子者將何以居<lb/>
之<lb/>
　　大臣論下蘇軾<lb/>
天下之權在於小人君子之欲擊之也不亡其身則亡<lb/>
其君然則是小人者終不可去乎聞之曰廹人者其智<lb/>
淺廹於人者其智深非才有不同所居之勢然也古之<lb/>
<pb n="KR4h0132_WYG_416-8a"/>
為兵者圍師勿遏窮冦勿追誠恐其知死而致力則雖<lb/>
有衆無所用之故曰同舟而遇風則胡越可使相救如<lb/>
左右手小人之心自知其負天下之怨而君子之莫吾<lb/>
赦也則將日夜為計以備一旦卒然不可測之患今君<lb/>
子又從而疾惡之是以其謀不得不深其交不得不合<lb/>
交合而謀深則其致毒也忿戾而不可解故凡天下之<lb/>
患起於小人而成於君子之速之也小人在内君子在<lb/>
外君子為客小人為主主未發而客先焉則小人之詞<lb/>
<pb n="KR4h0132_WYG_416-8b"/>
直而君子之勢近於不順直則可以欺衆而不順則難<lb/>
以令其下故昔之舉事者常以中道而衆散以至於敗<lb/>
則其理豈不甚明哉若夫智者則不然内以自固其君<lb/>
子之交而厚集其勢外以陽浮而不逆於小人之意以<lb/>
待其間寛之使不吾疾狃之使不吾慮啖之以利以昏<lb/>
其智順適其意以殺其怒然後待其發而乗其隙推其<lb/>
墜而挽其絶故其用力也約而無後患莫為之先故君<lb/>
不怒而勢不逼如此者功成而天下安之今夫小人急<lb/>
<pb n="KR4h0132_WYG_416-9a"/>
之則合寛之則散是從古以然也見利不能不爭見患<lb/>
不能不避無信不能不相詐無禮不能不相瀆是故其<lb/>
交易間其黨易破也而君子不務寛之以待其變而急<lb/>
之以合其交亦已過矣君子小人雜然而未决為君子<lb/>
之計者莫若深交而無為苟不能深交而無為則小人<lb/>
倒持其柄而乗吾隙昔漢髙之亡以天下屬平勃及高<lb/>
后臨朝擅王諸吕廢黜劉氏平日縱酒無一言及用陸<lb/>
賈計以千金交歡絳侯卒以此誅諸吕定劉氏使此二<lb/>
<pb n="KR4h0132_WYG_416-9b"/>
人者而不相能則是將相相攻之不暇而何暇及於劉<lb/>
吕之存亡哉故其說曰將相和調則士豫附士豫附則<lb/>
天下雖有變而權不分嗚呼知此其足以為大臣矣夫<lb/>
　　續歐陽子朋黨論<hi>蘓軾</hi>
歐陽子曰小人欲空人之國必進朋黨之說嗚呼國之<lb/>
將亡此其徵與禍莫大於權之移人而君莫危於國之<lb/>
有黨有黨則必爭爭則小人者必勝而權之所歸也君<lb/>
安得不危哉何以言之君子以道事君人主必敬之而<lb/>
<pb n="KR4h0132_WYG_416-10a"/>
踈小人唯予言而莫予違人主必狎之而親踈者易間<lb/>
而親者難暌也而君子者不得志則奉身而退樂道不<lb/>
仕小人者不得志則徼倖復用唯怨之報此其所以必<lb/>
勝也葢嘗論之君子如嘉禾也封植之甚難而去之甚<lb/>
易小人如惡草也不種而生去之復蕃世未有小人不<lb/>
除而治者也然去之為最難斥其一則援之者衆盡其<lb/>
類則衆之致怨也深小者復用而肆威大者得志而竊<lb/>
國善人為之掃地世主為之屏息譬之斷蛇不死刺虎<lb/>
<pb n="KR4h0132_WYG_416-10b"/>
不斃其傷人則愈多矣齊田氏魯季孫是已齊魯之執<lb/>
事莫非田季之黨也厯數君不忘其誅而卒之簡公弑<lb/>
昭哀失國小人之黨其不可除也如此而漢黨錮之獄<lb/>
唐白馬之禍忠義之士斥死無餘君子之黨其易盡也<lb/>
如此使世主知易盡者之可戒而不可除者之可懼則<lb/>
有瘳矣且夫君子者世無若是之多而小人亦無若是<lb/>
之衆也况才智之士銳於功名而嗜於進取者隨所用<lb/>
耳孔子曰仁者安仁知者利仁未必皆君子也冉有從<lb/>
<pb n="KR4h0132_WYG_416-11a"/>
夫子則為門人之選從季氏則為聚歛之臣唐栁宗元<lb/>
劉禹錫使不䧟叔文之黨其高才絶學亦足以為唐名<lb/>
臣矣昔欒懐子得罪於晉其黨皆出奔樂王鮒為范宣<lb/>
子曰盍反州綽邢蒯勇士也宣子曰彼欒氏之勇也余<lb/>
何獲焉王鮒曰子為彼欒氏乃子之勇也嗚呼宣子蚤<lb/>
從王鮒之言豈獨獲二子之勇且安有曲沃之變哉愚<lb/>
以為治道去泰甚耳茍黜其首惡而貸其餘使才者不<lb/>
失富貴不才者無以致憾將為吾用之不暇又何怨之<lb/>
<pb n="KR4h0132_WYG_416-11b"/>
報乎人之所以為盗者衣食不足耳農夫市人焉保其<lb/>
不為盗而衣食既足盗豈有不能返農夫市人也哉故<lb/>
善除盗者開其衣食之門使復其業善除小人者誘以<lb/>
富貴之道使隳其黨以力取威勝者蓋未嘗不反為所<lb/>
噬昔曹參之治齊曰慎無擾獄市獄市姦人之所容也<lb/>
知此亦庶幾於善治矣姦固不可長而亦不可不容也<lb/>
若姦無所容君子豈久安之道哉牛李之黨徧天下而<lb/>
李徳裕以一夫之力欲窮其類而致之必死此其所以<lb/>
<pb n="KR4h0132_WYG_416-12a"/>
不旋踵罹仇人之禍也姦臣復熾忠義益衰以力取威<lb/>
勝者果不可耶愚是以讀歐陽子之說而為君子小人<lb/>
之戒<lb/>
　　思治論<hi>蘇軾</hi>
方今天下何病哉其始不立其卒不成惟其不成是以<lb/>
厭之而愈不立也凡人之情一舉而無功則疑再則厭<lb/>
三則去之矣今世之士所以相顧而莫肯為者非其無<lb/>
有忠義慷慨之志也又非其才術謀慮不若人也患在<lb/>
<pb n="KR4h0132_WYG_416-12b"/>
苦其難成而不復立不知其所以不成者罪在於不立<lb/>
也茍立而成矣今世有三患而終莫能去其所從起者<lb/>
則五六十年矣自宫室禱祠之役興錢幣茶鹽之法壊<lb/>
加之以師旅而天下常患無財五六十年之間下之所<lb/>
以游談聚議而上之所以變政易令以求豐財者不可<lb/>
勝數矣而財終不可豐自澶淵之役北冦雖求和而終<lb/>
不得其要領其後重之以西羗之變而邊陲不寧二國<lb/>
益驕以戰則不勝以守則不固而天下常患無兵五六<lb/>
<pb n="KR4h0132_WYG_416-13a"/>
十年之間下之所以游談聚議而上之所以變政易令<lb/>
以求彊兵者不可勝數矣而兵終不可彊自選舉之格<lb/>
嚴而吏拘於法不志於功名考功課吏之法壊而賢者<lb/>
無所勸不肖者無所懼而天下常患無吏五六十年之<lb/>
間下之所以游談聚議而上之所以變政易令以求擇<lb/>
吏者不可勝數矣而吏終不可擇財之不可豐兵之不<lb/>
可彊吏之不可擇是豈真不可耶故曰其始不立其卒<lb/>
不成惟其不成是以厭之而愈不立也夫所貴於立者<lb/>
<pb n="KR4h0132_WYG_416-13b"/>
以其規模先定也古之君子先定其規模而後從事故<lb/>
其應也有候而其成也有形衆人以為是汗漫不可知<lb/>
而君子以為理之必然如炊之無不熟種之無不生也<lb/>
是故其用力省而成功速昔者子太叔問政於子産子<lb/>
産曰政如農功日夜以思之思其始而圖其終朝夕而<lb/>
行之行無越思如農之有畔子産以為不思而行與凡<lb/>
行而出於思之外者如農之無畔也其始雖勤而終必<lb/>
棄之今夫富人之營宫室也必先料其貲財之豐約以<lb/>
<pb n="KR4h0132_WYG_416-14a"/>
制宫室之大小既内决於心然後擇工之良者而用一<lb/>
人焉必告之曰吾將為屋若干度用材幾何役夫幾人<lb/>
幾日而成土石材葦吾於何取之其工之良者必告之<lb/>
曰某所有木某所有石用材役夫若干某日而成主人<lb/>
率以聴焉及期而成既成而不失常則規模之先定也<lb/>
今治天下則不然百官有司不知上之所欲為也而人<lb/>
各有心好大者欲王好權者欲霸而媮者欲休息文吏<lb/>
之所至則治刑獄而聚歛之臣則以貨財為急民不知<lb/>
<pb n="KR4h0132_WYG_416-14b"/>
其所適從也及其發一政則曰姑試行之而已其濟與<lb/>
否固未可知也前之政未見其利害而後之政復發矣<lb/>
凡今之所謂新政者聴其始之議論豈不甚美而可樂<lb/>
哉然而布出於天下而卒不知其所終何則其規模不<lb/>
先定也用舍係於好惡而廢興决於衆寡故萬全之利<lb/>
以小不便而廢者有之矣百世之患以小利而不顧者<lb/>
有之矣所用之人無常責而所發之政無成效此猶適<lb/>
千里不齎糧而假丐於塗人治病不知其所當用之藥<lb/>
<pb n="KR4h0132_WYG_416-15a"/>
而百藥皆試以僥倖於一物之中欲三患之去不可得<lb/>
也昔者太公治齊周公治魯至於數十世之後子孫之<lb/>
强弱風俗之好惡皆可得而逆知之何者其所施專一<lb/>
則其勢固有以使之也管仲相桓公自始為政而至於<lb/>
霸其所設施皆有方法及其成功皆知其所以然至今<lb/>
可覆也咎犯之在晉范蠡之在越文公勾踐嘗欲用其<lb/>
民而二臣皆以為未可及其以為可用也則破楚㓕吳<lb/>
如寄諸其鄰而取之此無他見之明而策之熟也夫今<lb/>
<pb n="KR4h0132_WYG_416-15b"/>
之世亦與明者熟策之而已士爭言曰如是而財可豐<lb/>
如是而兵可彊如是而吏可擇吾從其可行者而規模<lb/>
之發之以勇守之以專達之以彊日夜以求合於其所<lb/>
規模之内而無務出於其所規模之外其人專其政一<lb/>
然而不成者未之有也財之不豐兵之不彊吏之不擇<lb/>
此三者存亡之所從出而天下之大事也夫以天下之<lb/>
大事而有一人焉獨擅而兼言之則其所以治此三者<lb/>
之術其得失固不可知也雖不可知而此三者决不可<lb/>
<pb n="KR4h0132_WYG_416-16a"/>
不治者可知也是故不可以無術其術非難知而難聽<lb/>
非難聴而難行非難行而難收孔子曰好謀而成使好<lb/>
謀而不成不如無謀葢世有好劒者聚天下之良金鑄<lb/>
之三年而成以為吾劒天下莫敵也劒成而狼戾缺折<lb/>
不可用何者是知鑄而不知收也今世之舉事者雖其<lb/>
甚小而欲成之者常不過數人欲壞之者常不可勝數<lb/>
可成之功常難形若不可成之状常先見上之人方且<lb/>
眩瞀而不自信又何暇及於收哉古之人有犯其至艱<lb/>
<pb n="KR4h0132_WYG_416-16b"/>
而圖其至逺者彼獨何術也且非特聖人而已商君之<lb/>
變秦法也攖萬人之怒排舉國之說勢如此其逆也蘇<lb/>
秦之為從也合天下之異以為同聯六姓之踈以為親<lb/>
計如此其迂也淮隂侯請於高帝求三萬人願以北舉<lb/>
燕趙東擊齊南絶楚之糧道而西㑹於滎陽耿弇亦言<lb/>
於世祖欲先定漁陽取涿郡還收富平而東下齊世祖<lb/>
以為落落難合此皆越人之都邑而謀人國功如此其<lb/>
踈也然而四子者行之若易然出於其口成於其手以<lb/>
<pb n="KR4h0132_WYG_416-17a"/>
為既已許吾君則親挈而還之今吾以自有之天下而<lb/>
行吾所得為之事其事又非有所拂逆於天下之意也<lb/>
非有所待於人而後具也如有財而自用之有子而自<lb/>
教之耳然而政出於天下有出而無成者五六十年於<lb/>
此矣是何也意者知出而不知收與非不知收意者汗<lb/>
漫而無所收與故為之說曰先定其規模而後從事先<lb/>
定者可以謀人不先定者自謀常不給而况於謀人乎<lb/>
且今之世俗則有所可患者士大夫所以信服於朝廷<lb/>
<pb n="KR4h0132_WYG_416-17b"/>
者不篤而皆好議論以務非其上使人眩於是非而不<lb/>
知其所從從之則事舉無可為者不從則其所行者常<lb/>
多故而易敗夫所以多故而易敗者人各持其私意以<lb/>
賊之議論勝於下而幸其無功者衆也富人之謀利也<lb/>
常獲世以為福非也彼富人者信於人素深而服於人<lb/>
素厚所為而莫或害之所欲而莫或非之事未成而衆<lb/>
已先成之矣夫事之行也有勢其成也有氣富人者乗<lb/>
其勢而襲其氣也欲事之易成則先治其所以信服天<lb/>
<pb n="KR4h0132_WYG_416-18a"/>
下之事不可以力勝力不可勝則莫若従衆從衆者非<lb/>
從衆多之口而從其所不言而同然者是真從衆也衆<lb/>
多之口非果衆也特聞於吾耳而接於吾前未有非其<lb/>
私說者也於吾為衆於天下為寡彼衆之所不言而同<lb/>
然者衆多之口舉不樂也以衆多之口所不樂而棄衆<lb/>
之所不言而同然則樂者寡而不樂者衆矣古之人常<lb/>
以從衆得天下之心而世之君子常以從衆失之不知<lb/>
夫古之人其所從者非從其口而從其所同然也何以<lb/>
<pb n="KR4h0132_WYG_416-18b"/>
明之世之所謂逆衆歛怨而不可行者莫若减任子然<lb/>
不顧而行之者五六年矣而天下未嘗有一言何則彼<lb/>
其口之所不樂而心之所同然也從其所同然而行之<lb/>
若猶有言者則可以勿䘏矣故為之說曰發之以勇守<lb/>
之以專達之以彊茍知此三者非獨為吾國而已雖北<lb/>
取契丹可也<lb/>
　<lb/>
　文章辨體彚選巻四百十六<lb/>
<pb n="KR4h0132_WYG_416-19a"/>
欽定四庫全書<lb/>
　文章辨體彚選巻四百十六<lb/>
　　　　　　　　　　　　明　賀復徵　編<lb/>
論二十五<lb/>
　　管仲論<hi>宋蘇軾</hi>
嘗讀周官司馬法得軍旅什伍之數其後讀管夷吾書<lb/>
又得管子所以變周之制蓋王者之兵出於不得已而<lb/>
非以求勝敵也故其為法要以不可敗而已至於桓文<lb/>
<pb n="KR4h0132_WYG_416-19b"/>
非决勝無以定霸故其法在必勝繁而曲者所以為不<lb/>
可敗也簡而直者所以為必勝也周之制萬二千五百<lb/>
人而為軍萬之有二千二千之有五百其數竒而不齊<lb/>
惟其竒而不齊是以知其繁且曲也今夫天度三百六<lb/>
十均之十二辰辰得三十者此其正也五日四分之一<lb/>
者此其竒也使天度而無竒則千載之日雖婦人孺子<lb/>
皆可以坐而計唯其竒而不齊是故巧厯有所不能盡<lb/>
也聖人知其然故為之章㑹統元以盡其數以極其變<lb/>
<pb n="KR4h0132_WYG_416-20a"/>
司馬法曰五人為伍五伍為兩萬二千五百人而為軍<lb/>
二百五十十取三焉而為竒其餘七以為正四竒四正<lb/>
而八陣生焉夫以萬二千五百人而均之八陣之中宜<lb/>
其有竒而不齊者是以多為之曲折以盡其數以極其<lb/>
變鉤聨蟠踞各有條理故三代之興治其兵農軍賦皆<lb/>
數十百年而後得志於天下自周之亡秦漢陣法不復<lb/>
三代其後諸葛孔明獨識其遺制以為可用以取天下<lb/>
然相持數歳魏人不敢决戰而孔明亦卒無尺寸之功<lb/>
<pb n="KR4h0132_WYG_416-20b"/>
豈八陣者先王所以為不可敗而非以逐利争勝者邪<lb/>
若夫管仲之制其兵可為截然而易曉矣三分其國以<lb/>
為三軍五人為軌軌有長十軌為里里有司四里為連<lb/>
連有長十連為鄉鄉有鄉良人五鄉一帥萬人為一軍<lb/>
公將其一高子國子將其二三軍三萬人如貫繩如畫<lb/>
棊局踈暢洞逹雖有智者無所施其巧故其法令簡一<lb/>
而民有餘力以致其死昔者嘗讀左氏春秋以為丘明<lb/>
最好兵法葢三代之制至於列國猶有存者以區區之<lb/>
<pb n="KR4h0132_WYG_416-21a"/>
鄭而魚麗鵝鸛之陣見於其書及至管仲相威公南伐<lb/>
楚北伐孤竹九合諸侯威震天下而其軍壘陣法不少<lb/>
槩見者何哉葢管仲欲以歳月服天下故變古司馬法<lb/>
而為是簡略速勝之兵是以莫得而見其法也其後吳<lb/>
晉争長於黄池王孫雄教夫差以三萬人壓晉壘而陣<lb/>
百人為行百行為陣陣皆徹行無有隠蔽援桴而鼔之<lb/>
勇怯盡應三軍皆譁晉師大駭卒以得志由此觀之不<lb/>
簡而直不可以决勝深惟後世不達繁簡之宜以取敗<lb/>
<pb n="KR4h0132_WYG_416-21b"/>
亡而三代什伍之數與管子所以治齊之兵者雖不可<lb/>
盡用而其近於繁而曲者以之固守近於簡而直者以<lb/>
之决戰則庶乎其不可敗而有所必勝矣<lb/>
　　孫武論<hi>蘇軾</hi>
夫武戰國之將也知為吳慮而已矣是故以將用之則<lb/>
可以君用之則不可今其書十三篇小至部曲營壘芻<lb/>
糧器械之間而大不過於攻城㧞國用間之際葢亦盡<lb/>
於此矣天子之兵天下之勢武未及也其書曰將能而<lb/>
<pb n="KR4h0132_WYG_416-22a"/>
君不御者勝為君而言者有此而已竊以為天子之兵<lb/>
莫大於御將天下之勢莫大於使天下樂戰而不好戰<lb/>
夫天下之患不在於冦賊亦不在於敵國患在於將帥<lb/>
之不力而以冦賊敵國之勢内邀其君是故將帥多而<lb/>
敵國愈强兵加而冦賊愈堅敵國愈强而冦賊愈堅則<lb/>
將帥之權愈重將帥之權愈重則爵賞不得不加夫如<lb/>
此則是盗賊為君之患而將帥利之敵國為君之讐而<lb/>
將帥幸之舉百倍之勢而立毫芒之功以藉其口而邀<lb/>
<pb n="KR4h0132_WYG_416-22b"/>
利於其上如此而天下不亡者特有所待耳昔唐之亂<lb/>
始於明皇自肅宗復兩京而不能乗勝并力盡取河北<lb/>
之盜徳宗收魏博幾定魏地而不能斬田悦於孤窮之<lb/>
中至於憲宗天下略平矣而其餘孽之存者終不能盡<lb/>
去夫唐之所以屢興而終莫之振者何也將帥之臣養<lb/>
冦以自封也故曰天子之兵莫大於御將御將之術開<lb/>
之以其所利而授之以其所忌如良醫之用藥烏喙蝮<lb/>
蝎皆得自効於前而不敢肆其毒何者授之以其所畏<lb/>
<pb n="KR4h0132_WYG_416-23a"/>
也憲宗將討劉闢以為非高崇文則莫可用而劉澭者<lb/>
崇文之所忌也故告之曰闢之不克將澭實汝代是以<lb/>
崇文决戰不旋踵擒劉闢此天子御將之法也夫使天<lb/>
下樂戰而不好戰者何也天下不樂戰則不可與從事<lb/>
於危好戰則不可從事於安昔秦人之法使吏士自為<lb/>
戰戰勝而利歸於民所得於敵者即以有之使民之所<lb/>
以養生送死者非殺敵無由取也故其民以好戰并天<lb/>
下而亦以亡夫始皇雖已墮名城殺豪傑銷鋒鏑而民<lb/>
<pb n="KR4h0132_WYG_416-23b"/>
之好戰之心囂然其未已也是故不可與休息而至於<lb/>
亡若夫王者之民要在於使之知愛其上而讐其敵使<lb/>
之知其上之所以驅之於戰者凡皆以為我也是以樂<lb/>
其戰而甘其死至於其戰也務勝敵而不務得財其賞<lb/>
也發公室而行之於廟使其利不在於殺人是故其民<lb/>
不志於好戰夫然後可以作之於安居之中而休之於<lb/>
争奪之際可與安可與危而不可與亂此天下之勢也<lb/>
　　大臣論上<hi>蘇軾</hi>
<pb n="KR4h0132_WYG_416-24a"/>
以義正君而無害於國可謂大臣矣天下不幸而無明<lb/>
君使小人執其權當此之時天下之忠臣義士莫不欲<lb/>
奮臂而擊之夫小人者必先得於其君而自固於天下<lb/>
是故法不可擊擊之而不勝身死其禍止於一身擊之<lb/>
而勝君臣不相安天下必亡是以春秋之法不待君命<lb/>
而誅其側之惡人謂之叛晉趙鞅入於晉陽以叛是也<lb/>
世之君子將有志於天下欲扶其衰而救其危者必先<lb/>
計其後而為可居之功其濟不濟則命也是故功成而<lb/>
<pb n="KR4h0132_WYG_416-24b"/>
天下安之今小人君不誅而吾誅之則是侵君之權而<lb/>
不可居之功也夫既已侵君之權而能北面就人臣之<lb/>
位使君不吾疑者天下未嘗有也國之有小人猶人之<lb/>
有癭今人之癭必生於頸而附於咽是以不可去有賤<lb/>
丈夫者不勝其忿而决去之夫是以去疾而得死漢之<lb/>
亡唐之㓕由此故也自桓靈之後至於獻帝天下之權<lb/>
歸於内䜿賢人君子進不容於朝退不容於野天下之<lb/>
怒可謂極矣當此之時議者以為天下之患獨在宦官<lb/>
<pb n="KR4h0132_WYG_416-25a"/>
宦官去則天下無事然竇武何進之徒擊之不勝止於<lb/>
身死袁紹擊之而勝漢遂以亡唐之衰也其迹亦大類<lb/>
此自輔國元振之後天子之廢立聴於宦官當此之時<lb/>
士大夫之論亦惟宦官之為去然而李訓鄭注元載之<lb/>
徒擊之不勝止於身死至於崔昌遐擊之而勝唐亦以<lb/>
亡方其未去是纍然者癭而已矣及其既去則潰裂四<lb/>
出而繼之以死何者此侵君之權而不可居之功也且<lb/>
為人臣而不顧其君捐其身於一决以快天下之望亦<lb/>
<pb n="KR4h0132_WYG_416-25b"/>
已危矣故其成則為袁為崔敗則為何竇為訓注然則<lb/>
忠臣義士亦奚取於此哉夫竇武何進之亡天下悲之<lb/>
以為不幸然亦幸而不成使其成也二子者將何以居<lb/>
之<lb/>
　　大臣論下蘇軾<lb/>
天下之權在於小人君子之欲擊之也不亡其身則亡<lb/>
其君然則是小人者終不可去乎聞之曰廹人者其智<lb/>
淺廹於人者其智深非才有不同所居之勢然也古之<lb/>
<pb n="KR4h0132_WYG_416-26a"/>
為兵者圍師勿遏窮冦勿追誠恐其知死而致力則雖<lb/>
有衆無所用之故曰同舟而遇風則胡越可使相救如<lb/>
左右手小人之心自知其負天下之怨而君子之莫吾<lb/>
赦也則將日夜為計以備一旦卒然不可測之患今君<lb/>
子又從而疾惡之是以其謀不得不深其交不得不合<lb/>
交合而謀深則其致毒也忿戾而不可解故凡天下之<lb/>
患起於小人而成於君子之速之也小人在内君子在<lb/>
外君子為客小人為主主未發而客先焉則小人之詞<lb/>
<pb n="KR4h0132_WYG_416-26b"/>
直而君子之勢近於不順直則可以欺衆而不順則難<lb/>
以令其下故昔之舉事者常以中道而衆散以至於敗<lb/>
則其理豈不甚明哉若夫智者則不然内以自固其君<lb/>
子之交而厚集其勢外以陽浮而不逆於小人之意以<lb/>
待其間寛之使不吾疾狃之使不吾慮啖之以利以昏<lb/>
其智順適其意以殺其怒然後待其發而乗其隙推其<lb/>
墜而挽其絶故其用力也約而無後患莫為之先故君<lb/>
不怒而勢不逼如此者功成而天下安之今夫小人急<lb/>
<pb n="KR4h0132_WYG_416-27a"/>
之則合寛之則散是從古以然也見利不能不爭見患<lb/>
不能不避無信不能不相詐無禮不能不相瀆是故其<lb/>
交易間其黨易破也而君子不務寛之以待其變而急<lb/>
之以合其交亦已過矣君子小人雜然而未决為君子<lb/>
之計者莫若深交而無為苟不能深交而無為則小人<lb/>
倒持其柄而乗吾隙昔漢髙之亡以天下屬平勃及高<lb/>
后臨朝擅王諸吕廢黜劉氏平日縱酒無一言及用陸<lb/>
賈計以千金交歡絳侯卒以此誅諸吕定劉氏使此二<lb/>
<pb n="KR4h0132_WYG_416-27b"/>
人者而不相能則是將相相攻之不暇而何暇及於劉<lb/>
吕之存亡哉故其說曰將相和調則士豫附士豫附則<lb/>
天下雖有變而權不分嗚呼知此其足以為大臣矣夫<lb/>
　　續歐陽子朋黨論<hi>蘓軾</hi>
歐陽子曰小人欲空人之國必進朋黨之說嗚呼國之<lb/>
將亡此其徵與禍莫大於權之移人而君莫危於國之<lb/>
有黨有黨則必爭爭則小人者必勝而權之所歸也君<lb/>
安得不危哉何以言之君子以道事君人主必敬之而<lb/>
<pb n="KR4h0132_WYG_416-28a"/>
踈小人唯予言而莫予違人主必狎之而親踈者易間<lb/>
而親者難暌也而君子者不得志則奉身而退樂道不<lb/>
仕小人者不得志則徼倖復用唯怨之報此其所以必<lb/>
勝也葢嘗論之君子如嘉禾也封植之甚難而去之甚<lb/>
易小人如惡草也不種而生去之復蕃世未有小人不<lb/>
除而治者也然去之為最難斥其一則援之者衆盡其<lb/>
類則衆之致怨也深小者復用而肆威大者得志而竊<lb/>
國善人為之掃地世主為之屏息譬之斷蛇不死刺虎<lb/>
<pb n="KR4h0132_WYG_416-28b"/>
不斃其傷人則愈多矣齊田氏魯季孫是已齊魯之執<lb/>
事莫非田季之黨也厯數君不忘其誅而卒之簡公弑<lb/>
昭哀失國小人之黨其不可除也如此而漢黨錮之獄<lb/>
唐白馬之禍忠義之士斥死無餘君子之黨其易盡也<lb/>
如此使世主知易盡者之可戒而不可除者之可懼則<lb/>
有瘳矣且夫君子者世無若是之多而小人亦無若是<lb/>
之衆也况才智之士銳於功名而嗜於進取者隨所用<lb/>
耳孔子曰仁者安仁知者利仁未必皆君子也冉有從<lb/>
<pb n="KR4h0132_WYG_416-29a"/>
夫子則為門人之選從季氏則為聚歛之臣唐栁宗元<lb/>
劉禹錫使不䧟叔文之黨其高才絶學亦足以為唐名<lb/>
臣矣昔欒懐子得罪於晉其黨皆出奔樂王鮒為范宣<lb/>
子曰盍反州綽邢蒯勇士也宣子曰彼欒氏之勇也余<lb/>
何獲焉王鮒曰子為彼欒氏乃子之勇也嗚呼宣子蚤<lb/>
從王鮒之言豈獨獲二子之勇且安有曲沃之變哉愚<lb/>
以為治道去泰甚耳茍黜其首惡而貸其餘使才者不<lb/>
失富貴不才者無以致憾將為吾用之不暇又何怨之<lb/>
<pb n="KR4h0132_WYG_416-29b"/>
報乎人之所以為盗者衣食不足耳農夫市人焉保其<lb/>
不為盗而衣食既足盗豈有不能返農夫市人也哉故<lb/>
善除盗者開其衣食之門使復其業善除小人者誘以<lb/>
富貴之道使隳其黨以力取威勝者蓋未嘗不反為所<lb/>
噬昔曹參之治齊曰慎無擾獄市獄市姦人之所容也<lb/>
知此亦庶幾於善治矣姦固不可長而亦不可不容也<lb/>
若姦無所容君子豈久安之道哉牛李之黨徧天下而<lb/>
李徳裕以一夫之力欲窮其類而致之必死此其所以<lb/>
<pb n="KR4h0132_WYG_416-30a"/>
不旋踵罹仇人之禍也姦臣復熾忠義益衰以力取威<lb/>
勝者果不可耶愚是以讀歐陽子之說而為君子小人<lb/>
之戒<lb/>
　　思治論<hi>蘇軾</hi>
方今天下何病哉其始不立其卒不成惟其不成是以<lb/>
厭之而愈不立也凡人之情一舉而無功則疑再則厭<lb/>
三則去之矣今世之士所以相顧而莫肯為者非其無<lb/>
有忠義慷慨之志也又非其才術謀慮不若人也患在<lb/>
<pb n="KR4h0132_WYG_416-30b"/>
苦其難成而不復立不知其所以不成者罪在於不立<lb/>
也茍立而成矣今世有三患而終莫能去其所從起者<lb/>
則五六十年矣自宫室禱祠之役興錢幣茶鹽之法壊<lb/>
加之以師旅而天下常患無財五六十年之間下之所<lb/>
以游談聚議而上之所以變政易令以求豐財者不可<lb/>
勝數矣而財終不可豐自澶淵之役北冦雖求和而終<lb/>
不得其要領其後重之以西羗之變而邊陲不寧二國<lb/>
益驕以戰則不勝以守則不固而天下常患無兵五六<lb/>
<pb n="KR4h0132_WYG_416-31a"/>
十年之間下之所以游談聚議而上之所以變政易令<lb/>
以求彊兵者不可勝數矣而兵終不可彊自選舉之格<lb/>
嚴而吏拘於法不志於功名考功課吏之法壊而賢者<lb/>
無所勸不肖者無所懼而天下常患無吏五六十年之<lb/>
間下之所以游談聚議而上之所以變政易令以求擇<lb/>
吏者不可勝數矣而吏終不可擇財之不可豐兵之不<lb/>
可彊吏之不可擇是豈真不可耶故曰其始不立其卒<lb/>
不成惟其不成是以厭之而愈不立也夫所貴於立者<lb/>
<pb n="KR4h0132_WYG_416-31b"/>
以其規模先定也古之君子先定其規模而後從事故<lb/>
其應也有候而其成也有形衆人以為是汗漫不可知<lb/>
而君子以為理之必然如炊之無不熟種之無不生也<lb/>
是故其用力省而成功速昔者子太叔問政於子産子<lb/>
産曰政如農功日夜以思之思其始而圖其終朝夕而<lb/>
行之行無越思如農之有畔子産以為不思而行與凡<lb/>
行而出於思之外者如農之無畔也其始雖勤而終必<lb/>
棄之今夫富人之營宫室也必先料其貲財之豐約以<lb/>
<pb n="KR4h0132_WYG_416-32a"/>
制宫室之大小既内决於心然後擇工之良者而用一<lb/>
人焉必告之曰吾將為屋若干度用材幾何役夫幾人<lb/>
幾日而成土石材葦吾於何取之其工之良者必告之<lb/>
曰某所有木某所有石用材役夫若干某日而成主人<lb/>
率以聴焉及期而成既成而不失常則規模之先定也<lb/>
今治天下則不然百官有司不知上之所欲為也而人<lb/>
各有心好大者欲王好權者欲霸而媮者欲休息文吏<lb/>
之所至則治刑獄而聚歛之臣則以貨財為急民不知<lb/>
<pb n="KR4h0132_WYG_416-32b"/>
其所適從也及其發一政則曰姑試行之而已其濟與<lb/>
否固未可知也前之政未見其利害而後之政復發矣<lb/>
凡今之所謂新政者聴其始之議論豈不甚美而可樂<lb/>
哉然而布出於天下而卒不知其所終何則其規模不<lb/>
先定也用舍係於好惡而廢興决於衆寡故萬全之利<lb/>
以小不便而廢者有之矣百世之患以小利而不顧者<lb/>
有之矣所用之人無常責而所發之政無成效此猶適<lb/>
千里不齎糧而假丐於塗人治病不知其所當用之藥<lb/>
<pb n="KR4h0132_WYG_416-33a"/>
而百藥皆試以僥倖於一物之中欲三患之去不可得<lb/>
也昔者太公治齊周公治魯至於數十世之後子孫之<lb/>
强弱風俗之好惡皆可得而逆知之何者其所施專一<lb/>
則其勢固有以使之也管仲相桓公自始為政而至於<lb/>
霸其所設施皆有方法及其成功皆知其所以然至今<lb/>
可覆也咎犯之在晉范蠡之在越文公勾踐嘗欲用其<lb/>
民而二臣皆以為未可及其以為可用也則破楚㓕吳<lb/>
如寄諸其鄰而取之此無他見之明而策之熟也夫今<lb/>
<pb n="KR4h0132_WYG_416-33b"/>
之世亦與明者熟策之而已士爭言曰如是而財可豐<lb/>
如是而兵可彊如是而吏可擇吾從其可行者而規模<lb/>
之發之以勇守之以專達之以彊日夜以求合於其所<lb/>
規模之内而無務出於其所規模之外其人專其政一<lb/>
然而不成者未之有也財之不豐兵之不彊吏之不擇<lb/>
此三者存亡之所從出而天下之大事也夫以天下之<lb/>
大事而有一人焉獨擅而兼言之則其所以治此三者<lb/>
之術其得失固不可知也雖不可知而此三者决不可<lb/>
<pb n="KR4h0132_WYG_416-34a"/>
不治者可知也是故不可以無術其術非難知而難聽<lb/>
非難聴而難行非難行而難收孔子曰好謀而成使好<lb/>
謀而不成不如無謀葢世有好劒者聚天下之良金鑄<lb/>
之三年而成以為吾劒天下莫敵也劒成而狼戾缺折<lb/>
不可用何者是知鑄而不知收也今世之舉事者雖其<lb/>
甚小而欲成之者常不過數人欲壞之者常不可勝數<lb/>
可成之功常難形若不可成之状常先見上之人方且<lb/>
眩瞀而不自信又何暇及於收哉古之人有犯其至艱<lb/>
<pb n="KR4h0132_WYG_416-34b"/>
而圖其至逺者彼獨何術也且非特聖人而已商君之<lb/>
變秦法也攖萬人之怒排舉國之說勢如此其逆也蘇<lb/>
秦之為從也合天下之異以為同聯六姓之踈以為親<lb/>
計如此其迂也淮隂侯請於高帝求三萬人願以北舉<lb/>
燕趙東擊齊南絶楚之糧道而西㑹於滎陽耿弇亦言<lb/>
於世祖欲先定漁陽取涿郡還收富平而東下齊世祖<lb/>
以為落落難合此皆越人之都邑而謀人國功如此其<lb/>
踈也然而四子者行之若易然出於其口成於其手以<lb/>
<pb n="KR4h0132_WYG_416-35a"/>
為既已許吾君則親挈而還之今吾以自有之天下而<lb/>
行吾所得為之事其事又非有所拂逆於天下之意也<lb/>
非有所待於人而後具也如有財而自用之有子而自<lb/>
教之耳然而政出於天下有出而無成者五六十年於<lb/>
此矣是何也意者知出而不知收與非不知收意者汗<lb/>
漫而無所收與故為之說曰先定其規模而後從事先<lb/>
定者可以謀人不先定者自謀常不給而况於謀人乎<lb/>
且今之世俗則有所可患者士大夫所以信服於朝廷<lb/>
<pb n="KR4h0132_WYG_416-35b"/>
者不篤而皆好議論以務非其上使人眩於是非而不<lb/>
知其所從從之則事舉無可為者不從則其所行者常<lb/>
多故而易敗夫所以多故而易敗者人各持其私意以<lb/>
賊之議論勝於下而幸其無功者衆也富人之謀利也<lb/>
常獲世以為福非也彼富人者信於人素深而服於人<lb/>
素厚所為而莫或害之所欲而莫或非之事未成而衆<lb/>
已先成之矣夫事之行也有勢其成也有氣富人者乗<lb/>
其勢而襲其氣也欲事之易成則先治其所以信服天<lb/>
<pb n="KR4h0132_WYG_416-36a"/>
下之事不可以力勝力不可勝則莫若従衆從衆者非<lb/>
從衆多之口而從其所不言而同然者是真從衆也衆<lb/>
多之口非果衆也特聞於吾耳而接於吾前未有非其<lb/>
私說者也於吾為衆於天下為寡彼衆之所不言而同<lb/>
然者衆多之口舉不樂也以衆多之口所不樂而棄衆<lb/>
之所不言而同然則樂者寡而不樂者衆矣古之人常<lb/>
以從衆得天下之心而世之君子常以從衆失之不知<lb/>
夫古之人其所從者非從其口而從其所同然也何以<lb/>
<pb n="KR4h0132_WYG_416-36b"/>
明之世之所謂逆衆歛怨而不可行者莫若减任子然<lb/>
不顧而行之者五六年矣而天下未嘗有一言何則彼<lb/>
其口之所不樂而心之所同然也從其所同然而行之<lb/>
若猶有言者則可以勿䘏矣故為之說曰發之以勇守<lb/>
之以專達之以彊茍知此三者非獨為吾國而已雖北<lb/>
取契丹可也<lb/>
　<lb/>
　文章辨體彚選巻四百十六<lb/>
</p>
<p>
</p>
  </div>
</body>
</text>
</TEI>
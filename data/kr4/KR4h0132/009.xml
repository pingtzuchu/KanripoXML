<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九</head> <lb/>
    <p>
<pb n="KR4h0132_WYG_009-1a"/>
欽定四庫全書<lb/>
　文章辨體彚選巻九<lb/>
　　　　　　　　　　　　明　賀復徴　編<lb/>
詔九<lb/>
　　明太祖髙皇帝存恤詔<lb/>
曩因天下大亂死者不可勝數生者備歴艱辛巳有年<lb/>
矣朕起布衣削羣雄定禍亂改元洪武今紀七年但才<lb/>
疎徳薄日夕慮上帝有責思之再三惟兵後苦殃者朕<lb/>
<pb n="KR4h0132_WYG_009-1b"/>
失撫飬存恤盖軍士為朕開疆宇奮不顧身殁於戰塲<lb/>
屍不至家魂無所依父母年髙妻寡子㓜一旦抛棄至<lb/>
今不能存活此朕之過也民間經兵避難父南子北至<lb/>
今不能㑹聚奉飬者有之或子殁親老而無飬親殁子<lb/>
㓜而無依者有之亦朕之過也興言至此實可憫傷今<lb/>
詔天下有司各各具名以言朕當㑹居存飬使不失所<lb/>
所有存恤事宜條列於後於戯君天下者所以為民也<lb/>
但君思治而民乖民欲樂而君昏臣稀賢而不法君或<lb/>
<pb n="KR4h0132_WYG_009-2a"/>
懦而臣剛此古今所難也所司奉行者勿以仁為弊以<lb/>
干刑憲<lb/>
　　太祖髙皇帝農桑學校詔<lb/>
農桑衣食之本學校道理之原朕嘗設置有司頒降條<lb/>
章使敦篤教化務欲使民豐衣食足理道暢焉何有司<lb/>
不遵朕命徃徃給繇赴京者皆無桑株數目學校緣繇<lb/>
甚與朕意相違特勅中書令有司今後敢有無農桑學<lb/>
校者論擬違制杖降罰歴三年役注以吏事出身民有<lb/>
<pb n="KR4h0132_WYG_009-2b"/>
不奉天時而負地利者如律䆒焉於戯彛倫不整實君<lb/>
師之過坐享民供亦豈職分之當為斯言既出臣民聽<lb/>
焉永懐多福<lb/>
　　太祖髙皇帝免江西税糧詔<lb/>
朕本農夫深知民間疾苦及至親率六師南征北伐備<lb/>
知將士之勞方今天下一統東戍遼海南鎮諸蕃西按<lb/>
數種戎夷北屯沙塞朕以中國精鋭駐守遐荒豈但風<lb/>
俗之殊亦有寒暑之異艱難萬狀朕不忍言然欲鎮安<lb/>
<pb n="KR4h0132_WYG_009-3a"/>
吾民必資守邊之力其於科徴轉運未免勞民理勢相<lb/>
須盖不得巳也念爾江西之民未歸附時土豪割據地<lb/>
方狼驅蠶食貲財一空歸附之後供給繁重巳經九年<lb/>
其為困苦朕甚憫焉今年秋糧盡行優免於戯四海蒼<lb/>
生皆吾赤子愛念之意旦暮不忘緣事有緩急故恩有<lb/>
後先咨爾人民體朕至懐<lb/>
　　太祖髙皇帝封諸王詔<hi>王禕</hi>
朕荷天地百神之靈祖宗之福起自布衣艱難創業惟<lb/>
<pb n="KR4h0132_WYG_009-3b"/>
時將帥用命遂致十有六年混一四海功成治定以應<lb/>
正統考諸古昔帝王既有天下子居嫡長者必正位儲<lb/>
貳若其衆子則皆分茅胙土封以王爵盖明長㓜之分<lb/>
固内外之勢也朕今有子十人前歳已立長子標為皇<lb/>
太子爰以今歳四月初七日封第二子樉為秦王第三<lb/>
子棡為晉王第四子棣為燕王第五子橚為吳王第六<lb/>
子楨為楚王第七子槫為齊王第八子梓為潭王第九<lb/>
子杞為趙王第十子檀為魯王姪孫守謙為靖江王皆<lb/>
<pb n="KR4h0132_WYG_009-4a"/>
授以冊寳設置相傅官屬凡諸禮典已有定制於戯衆<lb/>
建藩輔所以廣磐石之安大封土疆所以眷親支之厚<lb/>
古今通誼朕何敢私尚頼中外臣鄰相與維持弼成政<lb/>
化故兹詔示咸使聞知<lb/>
　　太祖髙皇帝定嶽鎮海瀆名號詔<hi>王禕</hi>
詔曰自有元失馭羣雄鼎沸土宇分裂聲教不同朕奮<lb/>
起布衣以安民為念訓將練兵平定華夷大統以正永<lb/>
惟為政之道必本於禮考諸祀典知五嶽五鎮四海四<lb/>
<pb n="KR4h0132_WYG_009-4b"/>
瀆之封起自唐世崇名美號歴代有加在朕思之則有<lb/>
不然夫嶽鎮海瀆皆髙山廣水自天地開闢以至於今<lb/>
英靈之氣萃而為神必皆受命於上帝幽㣲莫測豈國<lb/>
家封號之所可加瀆禮不經莫此為甚至如忠臣烈士<lb/>
雖可加以封號亦惟當時為宜夫禮所以明神人正名<lb/>
分不可以僭差今合依古定制凡嶽鎮海瀆兹去其前<lb/>
代所封名號止以山水本名稱其神郡縣城隍神號一<lb/>
體改正歴代忠臣烈士亦依當時所封以為實號後世<lb/>
<pb n="KR4h0132_WYG_009-5a"/>
溢美之稱皆與革去其孔子明先王之要道為天下師<lb/>
以濟後世非有功於一方一時者可比所有封爵宜仍<lb/>
其舊庶幾神人之際名正言順於理為當用稱朕以禮<lb/>
祀神之意故兹詔示咸使聞知<lb/>
　　太祖髙皇帝招諭庫庫特穆爾詔<hi>王禕</hi>
自昔帝王之得天下當大業垂成之際尤必廣示恩信<lb/>
雖素相仇敵者亦皆兼收而並用之所以法天地之量<lb/>
而成混一之業也朕自起兵淮右收攬羣雄平定華夏<lb/>
<pb n="KR4h0132_WYG_009-5b"/>
唯西北邊備未修盖以庫庫特穆爾猶守孤忠保其餘<lb/>
衆居於沙漠以為邊患朕甚念之兹用特與寛宥必能<lb/>
知時逹變慨然來歸其所部將士多我中土之人文武<lb/>
智能朕當一一用之有願還鄉里者聽其賀宗哲孫翥<lb/>
趙等果能賛其來歸其功非小投機之㑹間不容髪朕<lb/>
言不再其審圖之故兹詔諭想宜知悉<lb/>
　　武宗皇帝尊諡詔<hi>毛紀</hi>
詔曰自古人君徳施於當時咸有顯號隆名以祔於廟<lb/>
<pb n="KR4h0132_WYG_009-6a"/>
享傳諸萬世我朝列聖相承率由兹典有不可易者恭<lb/>
惟皇兄大行皇帝以英武之資剛徤之徳嗣登寳祚十<lb/>
有七年於兹矣任賢圖政節用阜民克詰戎兵屢平僭<lb/>
亂淵慮弗遑於寢食皇威昭布於邇遐真有安不㤀危<lb/>
持盈保泰之志用是宇内咸寜蠻夷率服邊陲晏然治<lb/>
平之興方有望於今日夫何不幸龍馭上賔天下臣民<lb/>
攀號莫逮顧予凉薄肇纉鴻基允惟付託之艱方深在<lb/>
疚之痛追慕遺烈率遵舊章謹命在廷文武羣臣叅稽<lb/>
<pb n="KR4h0132_WYG_009-6b"/>
禮文議薦謚號博采衆論恊於至公乃於今年五月八<lb/>
日祗告天地宗廟社稷奉冊寳恭上大行皇帝尊謚曰<lb/>
承天逹道昭徳顯功宏仁思孝毅皇帝廟號武宗嗚呼<lb/>
盛徳發乎乾綱實揄揚之莫罄徽稱薦乎殷禮尚昭顯<lb/>
於無窮布告萬方咸宜知悉<lb/>
　　世宗皇帝遺詔<lb/>
奉天承運皇帝詔曰朕以宗人入繼大統獲奉宗廟四<lb/>
十五載深惟享國久長累朝未有乃兹弗起夫復何憾<lb/>
<pb n="KR4h0132_WYG_009-7a"/>
但念朕逺奉列聖之家法近承皇考之身教一念惓惓<lb/>
本惟敬天勤民是務祗緣多病過求長生遂致奸人乘<lb/>
機誑惑禱祠日舉土木歳興郊廟之祀不親朝講之儀<lb/>
久廢既違成憲亦負初心邇者天啟朕𠂻方圖改轍而<lb/>
遽嬰灾疾補過無繇毎一追思惟増愧恨盖愆成美端<lb/>
仗後賢皇子裕王仁孝天植睿智夙成宜上遵祖訓下<lb/>
順羣情即皇帝位勉修令徳勿過毁傷䘮禮依舊制以<lb/>
日易月二十七日釋服祭用素饈毋禁民間音樂嫁娶<lb/>
<pb n="KR4h0132_WYG_009-7b"/>
宗室親郡王藩屏為重不可輒離封域各處總督鎮廵<lb/>
三司官地方攸繫不許擅去職守聞䘮之日各止於本<lb/>
處朝夕哭臨三日進香差官代行衛所府州縣并土官<lb/>
並免進香郊社等禮及朕祔饗各稽祖宗舊制斟酌改<lb/>
正自即位至今建言得罪諸臣存者召用殁者䘏錄見<lb/>
監者即先釋放復職方士人等查照情罪各正刑章齋<lb/>
醮工作採買等項不經勞民之事悉皆停止於戯子以<lb/>
繼志述事兼善為孝臣以將順匡救兩盡為忠尚體至<lb/>
<pb n="KR4h0132_WYG_009-8a"/>
懐用欽末命詔誥中外咸使知聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_009-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻九<lb/>
</p>
<p>
</p>
  </div>
</body>
</text>
</TEI>
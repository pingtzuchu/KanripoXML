<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百十一</head> <lb/>
    <p>
<pb n="KR4h0132_WYG_611-1a"/>
欽定四庫全書<lb/>
　文章辨體彚選巻六百十一<lb/>
　　　　　　　　　　　　明　賀復徴　編<lb/>
記五十二<hi>雜記</hi>
　　秦氏新阡記<hi>明屠隆</hi>
夫人生逰四海死入㝠寥即貴如王侯賢如神聖咸化<lb/>
白骨予觀古人無一在者髙陵大寢或犂為土田矣即<lb/>
古所稱長生久視亦不能白日行逰國都謂蛻形而入<lb/>
<pb n="KR4h0132_WYG_611-1b"/>
清虚藉令清虚實有之未免去人間世與化白骨者何<lb/>
異形則同盡神則同返于真生之不足恃如此達人不<lb/>
肯以一世過影之身多營過勞而務宣其侈心何况㝠<lb/>
寥無知又何戀焉而憂及身後之白骨也故䝉莊楊王<lb/>
孫之事逹者徃徃喜道之雖然此賢智之士所自為髙<lb/>
而非仁人孝子之心矣夫仁人孝子之愛其親豈有窮<lb/>
哉天命茍在生則欲其無涯大運茍終死則不能延其<lb/>
晷刻于是乎哀傷惨戚無所寄之則美而棺槨豐而<lb/>
<pb n="KR4h0132_WYG_611-2a"/>
丘墓以為死者有知乎庶慰彼泉下死者無知乎吾以<lb/>
盡吾區區而已是仁人孝子之用心也是聖賢之所不<lb/>
非也若聖賢自處以達而為之人子者又以達事之則<lb/>
何仁于烏鳶螻蟻而不仁於親親者哉夫仲尼不云乎<lb/>
古者不修墓言古者墓必封嘉而無所事修也秦氏新<lb/>
阡者在太湖軍將山之巔兀立五湖中雄秀甲東吴稱<lb/>
善地葢吾師勾吴秦方伯先生與其尊人通参公之阡<lb/>
也秦氏之先隴故在九龍山至故通參公而方伯先生<lb/>
<pb n="KR4h0132_WYG_611-2b"/>
改卜于軍將山及方伯先生下世先生諸子爌等遂以<lb/>
先生塟山之陽焉先生文行朗絶為我朝名徳醇儒不<lb/>
佞某以薄藝受知為先生門下士不佞自潁陽渡江而<lb/>
先生甫下世躬束生芻哭先生靈輭下至是先生諸孤<lb/>
以新阡記見屬某惟山川之秀實生偉人鬰葱之氣結<lb/>
為嘉祥仁人孝子之所為必擇善地而塟者固以棲神<lb/>
妥靈亦以錫𦙍昌後然結秀發祥之地惟有徳福者為<lb/>
能居之淺薄之夫雖求之不能遇雖遇之不能有也秦<lb/>
<pb n="KR4h0132_WYG_611-3a"/>
氏世多君子以敦實長厚聞于吴中累傳至先生而徳<lb/>
業昌明益以碩大有嘉祥者非秦氏而何聞始有事兹<lb/>
土掘地得古銅章徑寸鏤東方曼倩像賛其文古質類<lb/>
神仙家語徃牒謂曼倩嵗星精世傳其過紫海遇崑崙<lb/>
巨靈事甚怪至人邁世不可端倪若是則先生將證大<lb/>
道與東方生諸君逍遙清虚不可知雖然余稱達人即<lb/>
無論其仙乎不仙要之委命待盡去留無心則槃槃一<lb/>
丘不過寄仁人孝子之用心達者固不有夫不有其一<lb/>
<pb n="KR4h0132_WYG_611-3b"/>
丘即身後名又何有矣而狀而銘而記無乃徒煩其辭<lb/>
乎昔仲尼之表吴季札不過曰延陵季子之墓夫延陵<lb/>
先生之鄉人也<lb/>
　　國泰光禄夀藏記<hi>屠隆</hi>
余諸子大來字國㤗襄惠太宰孫簡肅司冦後襄惠寛<lb/>
仁簡肅嚴重咸有古大臣風國泰少侍簡肅京師時世<lb/>
廟在服袁州父子恣睢百僚望塵頥指獨簡肅正色無<lb/>
所阿袁州睚眦所當立中竒禍簡肅以清忠受知世廟<lb/>
<pb n="KR4h0132_WYG_611-4a"/>
莫能誰何而簡肅亦益厚自毖慎戢下甚嚴國泰兢兢<lb/>
遵䋲尺靡踰跬歩有佳公子聲簡肅由大廷尉厯司冦<lb/>
總内臺久春秋既髙累乞骸骨以世廟特眷不得請卒<lb/>
于官國㤗扶䘮歸經營襄事務殫心力以孝稱簡肅友<lb/>
愛諸昆季推䕃敘兄之子而國㤗由太學官光禄丞名<lb/>
家子用才能受知主上浸浸嚮用屬有齕之者出貳通<lb/>
州非其好也擘畫幹理當機立辦得稍以暇日徜徉狼<lb/>
山風采掩暎監司器之居通二年慨然嘆曰世味行盡<lb/>
<pb n="KR4h0132_WYG_611-4b"/>
羇栖何為吾寧以折腰吏故久寒白沙翠竹盟一朝投<lb/>
劾去當路惜其才畱之通父老亦挽轍遮道竟不為留<lb/>
歸而就簡肅墓傍壘石穿池栽花種竹為怡老計簡肅<lb/>
清約如寒士身殁之後遺産枵然國泰好客多情不廢<lb/>
觴咏性復慈愛病施醫藥死捐棺殮久而不倦于簡肅<lb/>
墓右豫為夀藏曰生之有死如晝之必夜潮之必汐古<lb/>
昔以來紛紛擾擾今誰在者同掩土壤夫土壤何情之<lb/>
有衮衣垂綃也而掩韋衣藍縷也而掩英雄喆士也而<lb/>
<pb n="KR4h0132_WYG_611-5a"/>
掩憨騃臃腫也而掩桐棺裸形也而掩珠襦玉柙也而<lb/>
掩吾生而為穴殁則歸之無為子孫憂不亦善乎嗟嗟<lb/>
若國泰幾達矣不佞黒髪挂冠洸洋自放城中半畆之<lb/>
宫栽卉木卧榻前曉起科頭手抱甕灌園外客不至呼<lb/>
妻孥對松桂話桑麻了不關人間世斯亦有國泰之心<lb/>
者國泰亦雅好余時治一尊邀余醉簡肅墓下不佞居<lb/>
恒有詩云雲深鷄犬稀日落狐兎走因嗟泉下人勉進<lb/>
杯中酒相與浮白歌呼起而觀漲海月冉冉生乎巖岫<lb/>
<pb n="KR4h0132_WYG_611-5b"/>
天風颯颯而吹衣裾即以了生死齊脩短夫蒙莊御㓂<lb/>
吾與若師乎<lb/>
　　烈婦姚氏記<hi>徐渭</hi>
隆慶六年七月九日郡城三校諸生上書於浙代廵謝<lb/>
公言山隂縣十六都民姚忠女姚氏當嘉靖三十六年<lb/>
甫十有六嫁本縣迎恩坊民朱縉縉父故𣙜吏死而家<lb/>
益貧縉嗜酒失業閱四年并其妻自鬻於某宦家將挈<lb/>
之之京妻覺之恚曰是將及我且吾夫縱孱吾夫族若<lb/>
<pb n="KR4h0132_WYG_611-6a"/>
吾族儒家也奈何令儒家女䝉嫌至此哉欲拒知不可<lb/>
乃夜紉其裾袂以自閉懷石沉河死實下和豐坊界上<lb/>
去其居不百武其後縉竟以貧死無家且無後事遂不<lb/>
章唯明公仗節蒞浙急大體先教化所至郡邑録忠孝<lb/>
貞廉之輩以風曉末俗無問幽顯如姚氏者不宜久使<lb/>
沉淪公覽書下其事於縣長吏長吏詣姚氏故所居處<lb/>
召三老子弟及故嘗曉此者問所以咸如諸生言謂宜<lb/>
表姚氏宅而縉先以無家死表無所歸始議碑於其故<lb/>
<pb n="KR4h0132_WYG_611-6b"/>
沈所以覆公報曰可且曰碑以表姓氏久即湮耳其記<lb/>
之以備作志者之采令君謹承公命來徴記某既記其<lb/>
事如右因感之而嘆曰余老矣埀八十矣渉事頗不淺<lb/>
至毎見旌婦人問之非某貴人之妻則曰某貴人母也<lb/>
雖未必盡然要之槩如是耳於是受旌者方矜之以為<lb/>
甚難而評乎旌者且眇之以為甚易夫旌之者風之也<lb/>
茍易矣曷風哉至如今姚氏舉則絶反是葢受旌者得<lb/>
之為甚易而評乎旌者重之為甚難難之者風之也噫<lb/>
<pb n="KR4h0132_WYG_611-7a"/>
惜哉不意余老垂八十而得一見院臺邑長之善於風<lb/>
民若此也故於記事之餘并及之以告<lb/>
　　蘄水朱康侯行義記<hi>湯顕祖</hi>
天下有意義之事非庸庶人所得與也何也庸庶人不<lb/>
足以受此名不足以食此報葢必存乎其人雖然以為<lb/>
名而張之報而収之則亦庸庶人之事非有人其中也<lb/>
人之大致惟俠與儒而人生大患莫急于有生而無食<lb/>
尤莫急于有士才而䝉世難庸庶人視之曰此皆無與<lb/>
<pb n="KR4h0132_WYG_611-7b"/>
吾事也天下皆若人之見則人盡可以餓死而我獨飽<lb/>
天下才士皆可辱可殺而我獨頑然以生推類以盡天<lb/>
下寧復有兄弟宗黨朋友相拯託寄妻子之事耶此俠<lb/>
者之所不欲聞而亦非儒者之所欲見也以予所聞亡<lb/>
友河内太守蘄水朱子得之弟康侯有足記者其從兄子<lb/>
貞破千金之産豪浪結客産盡去而為漁大澤中不得<lb/>
魚殊泣自傷康侯曰如此天下聞之必以俠為悔嵗與<lb/>
之田百斛曰吾非為子貞八口者也初子得病且劇自<lb/>
<pb n="KR4h0132_WYG_611-8a"/>
度不可起割田其宗人為公私費康侯益為廣之得四<lb/>
百斛曰先岳伯太守之遺也施予必稱父兄可謂儒者<lb/>
其最著在急難友人姜䕫一事䕫黄岡諸生與王子聲<lb/>
一鳴康侯等為十二友子聲嘗為我語䕫于長安以為<lb/>
才坐逰大吏貴人所口語捕逮急對子聲巳前死莫為<lb/>
言䕫跳身亡去北至代所在十年矣獨其母老人與婦<lb/>
居丁零訟係至求死不可得康侯嘗居間存活之又時<lb/>
時上書理䕫後稍有哀䕫者得白䕫乃出曰我不可復<lb/>
<pb n="KR4h0132_WYG_611-8b"/>
為郡縣諸生矣取貲所逰而逰太學以交于賢豪長者<lb/>
公卿間豁吾意康侯曰子行而嫂饑柰何吾有田數十<lb/>
畆近齊昌縣可粟六百斛他豪枲物稱是以給嫂幸無<lb/>
内顧憂䕫曰可矣起別去擇日治文書行此所為康侯<lb/>
之義也或曰異日䕫必有以報康侯非也康侯何以必<lb/>
知異日耶或又曰康侯為人故拓落自喜一時聞人如<lb/>
郭美命瞿睿夫焦弱侯皆相慕豔為之記以傳康侯㣲<lb/>
亦有名之意耶予觀康侯非泄泄為名者天下凡有意<lb/>
<pb n="KR4h0132_WYG_611-9a"/>
義之事常力不能致而心喜之口道之喜極而致固人<lb/>
情也如予于康侯未有聞也而獨聞之偶愚偶愚曰非<lb/>
惟如是而巳康侯固留意内學者文字之外别有所窺<lb/>
若此者亦非予所知也獨怪江楚之間不少學者江多<lb/>
儒俠而楚多俠儒以所聞見其于兄弟宗黨友朋之急<lb/>
好以其身與焉而不出于庸庶人之見者亦幾何人也<lb/>
彼誠無所窺者邪康侯祖江居黄能世其家學必有出<lb/>
文字之外者姑記其行義以風云<lb/>
<pb n="KR4h0132_WYG_611-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百十一<lb/>
<pb n="KR4h0132_WYG_611-10a"/>
欽定四庫全書<lb/>
　文章辨體彚選巻六百十一<lb/>
　　　　　　　　　　　　明　賀復徴　編<lb/>
記五十二<hi>雜記</hi>
　　秦氏新阡記<hi>明屠隆</hi>
夫人生逰四海死入㝠寥即貴如王侯賢如神聖咸化<lb/>
白骨予觀古人無一在者髙陵大寢或犂為土田矣即<lb/>
古所稱長生久視亦不能白日行逰國都謂蛻形而入<lb/>
<pb n="KR4h0132_WYG_611-10b"/>
清虚藉令清虚實有之未免去人間世與化白骨者何<lb/>
異形則同盡神則同返于真生之不足恃如此達人不<lb/>
肯以一世過影之身多營過勞而務宣其侈心何况㝠<lb/>
寥無知又何戀焉而憂及身後之白骨也故䝉莊楊王<lb/>
孫之事逹者徃徃喜道之雖然此賢智之士所自為髙<lb/>
而非仁人孝子之心矣夫仁人孝子之愛其親豈有窮<lb/>
哉天命茍在生則欲其無涯大運茍終死則不能延其<lb/>
晷刻于是乎哀傷惨戚無所寄之則美而棺槨豐而<lb/>
<pb n="KR4h0132_WYG_611-11a"/>
丘墓以為死者有知乎庶慰彼泉下死者無知乎吾以<lb/>
盡吾區區而已是仁人孝子之用心也是聖賢之所不<lb/>
非也若聖賢自處以達而為之人子者又以達事之則<lb/>
何仁于烏鳶螻蟻而不仁於親親者哉夫仲尼不云乎<lb/>
古者不修墓言古者墓必封嘉而無所事修也秦氏新<lb/>
阡者在太湖軍將山之巔兀立五湖中雄秀甲東吴稱<lb/>
善地葢吾師勾吴秦方伯先生與其尊人通参公之阡<lb/>
也秦氏之先隴故在九龍山至故通參公而方伯先生<lb/>
<pb n="KR4h0132_WYG_611-11b"/>
改卜于軍將山及方伯先生下世先生諸子爌等遂以<lb/>
先生塟山之陽焉先生文行朗絶為我朝名徳醇儒不<lb/>
佞某以薄藝受知為先生門下士不佞自潁陽渡江而<lb/>
先生甫下世躬束生芻哭先生靈輭下至是先生諸孤<lb/>
以新阡記見屬某惟山川之秀實生偉人鬰葱之氣結<lb/>
為嘉祥仁人孝子之所為必擇善地而塟者固以棲神<lb/>
妥靈亦以錫𦙍昌後然結秀發祥之地惟有徳福者為<lb/>
能居之淺薄之夫雖求之不能遇雖遇之不能有也秦<lb/>
<pb n="KR4h0132_WYG_611-12a"/>
氏世多君子以敦實長厚聞于吴中累傳至先生而徳<lb/>
業昌明益以碩大有嘉祥者非秦氏而何聞始有事兹<lb/>
土掘地得古銅章徑寸鏤東方曼倩像賛其文古質類<lb/>
神仙家語徃牒謂曼倩嵗星精世傳其過紫海遇崑崙<lb/>
巨靈事甚怪至人邁世不可端倪若是則先生將證大<lb/>
道與東方生諸君逍遙清虚不可知雖然余稱達人即<lb/>
無論其仙乎不仙要之委命待盡去留無心則槃槃一<lb/>
丘不過寄仁人孝子之用心達者固不有夫不有其一<lb/>
<pb n="KR4h0132_WYG_611-12b"/>
丘即身後名又何有矣而狀而銘而記無乃徒煩其辭<lb/>
乎昔仲尼之表吴季札不過曰延陵季子之墓夫延陵<lb/>
先生之鄉人也<lb/>
　　國泰光禄夀藏記<hi>屠隆</hi>
余諸子大來字國㤗襄惠太宰孫簡肅司冦後襄惠寛<lb/>
仁簡肅嚴重咸有古大臣風國泰少侍簡肅京師時世<lb/>
廟在服袁州父子恣睢百僚望塵頥指獨簡肅正色無<lb/>
所阿袁州睚眦所當立中竒禍簡肅以清忠受知世廟<lb/>
<pb n="KR4h0132_WYG_611-13a"/>
莫能誰何而簡肅亦益厚自毖慎戢下甚嚴國泰兢兢<lb/>
遵䋲尺靡踰跬歩有佳公子聲簡肅由大廷尉厯司冦<lb/>
總内臺久春秋既髙累乞骸骨以世廟特眷不得請卒<lb/>
于官國㤗扶䘮歸經營襄事務殫心力以孝稱簡肅友<lb/>
愛諸昆季推䕃敘兄之子而國㤗由太學官光禄丞名<lb/>
家子用才能受知主上浸浸嚮用屬有齕之者出貳通<lb/>
州非其好也擘畫幹理當機立辦得稍以暇日徜徉狼<lb/>
山風采掩暎監司器之居通二年慨然嘆曰世味行盡<lb/>
<pb n="KR4h0132_WYG_611-13b"/>
羇栖何為吾寧以折腰吏故久寒白沙翠竹盟一朝投<lb/>
劾去當路惜其才畱之通父老亦挽轍遮道竟不為留<lb/>
歸而就簡肅墓傍壘石穿池栽花種竹為怡老計簡肅<lb/>
清約如寒士身殁之後遺産枵然國泰好客多情不廢<lb/>
觴咏性復慈愛病施醫藥死捐棺殮久而不倦于簡肅<lb/>
墓右豫為夀藏曰生之有死如晝之必夜潮之必汐古<lb/>
昔以來紛紛擾擾今誰在者同掩土壤夫土壤何情之<lb/>
有衮衣垂綃也而掩韋衣藍縷也而掩英雄喆士也而<lb/>
<pb n="KR4h0132_WYG_611-14a"/>
掩憨騃臃腫也而掩桐棺裸形也而掩珠襦玉柙也而<lb/>
掩吾生而為穴殁則歸之無為子孫憂不亦善乎嗟嗟<lb/>
若國泰幾達矣不佞黒髪挂冠洸洋自放城中半畆之<lb/>
宫栽卉木卧榻前曉起科頭手抱甕灌園外客不至呼<lb/>
妻孥對松桂話桑麻了不關人間世斯亦有國泰之心<lb/>
者國泰亦雅好余時治一尊邀余醉簡肅墓下不佞居<lb/>
恒有詩云雲深鷄犬稀日落狐兎走因嗟泉下人勉進<lb/>
杯中酒相與浮白歌呼起而觀漲海月冉冉生乎巖岫<lb/>
<pb n="KR4h0132_WYG_611-14b"/>
天風颯颯而吹衣裾即以了生死齊脩短夫蒙莊御㓂<lb/>
吾與若師乎<lb/>
　　烈婦姚氏記<hi>徐渭</hi>
隆慶六年七月九日郡城三校諸生上書於浙代廵謝<lb/>
公言山隂縣十六都民姚忠女姚氏當嘉靖三十六年<lb/>
甫十有六嫁本縣迎恩坊民朱縉縉父故𣙜吏死而家<lb/>
益貧縉嗜酒失業閱四年并其妻自鬻於某宦家將挈<lb/>
之之京妻覺之恚曰是將及我且吾夫縱孱吾夫族若<lb/>
<pb n="KR4h0132_WYG_611-15a"/>
吾族儒家也奈何令儒家女䝉嫌至此哉欲拒知不可<lb/>
乃夜紉其裾袂以自閉懷石沉河死實下和豐坊界上<lb/>
去其居不百武其後縉竟以貧死無家且無後事遂不<lb/>
章唯明公仗節蒞浙急大體先教化所至郡邑録忠孝<lb/>
貞廉之輩以風曉末俗無問幽顯如姚氏者不宜久使<lb/>
沉淪公覽書下其事於縣長吏長吏詣姚氏故所居處<lb/>
召三老子弟及故嘗曉此者問所以咸如諸生言謂宜<lb/>
表姚氏宅而縉先以無家死表無所歸始議碑於其故<lb/>
<pb n="KR4h0132_WYG_611-15b"/>
沈所以覆公報曰可且曰碑以表姓氏久即湮耳其記<lb/>
之以備作志者之采令君謹承公命來徴記某既記其<lb/>
事如右因感之而嘆曰余老矣埀八十矣渉事頗不淺<lb/>
至毎見旌婦人問之非某貴人之妻則曰某貴人母也<lb/>
雖未必盡然要之槩如是耳於是受旌者方矜之以為<lb/>
甚難而評乎旌者且眇之以為甚易夫旌之者風之也<lb/>
茍易矣曷風哉至如今姚氏舉則絶反是葢受旌者得<lb/>
之為甚易而評乎旌者重之為甚難難之者風之也噫<lb/>
<pb n="KR4h0132_WYG_611-16a"/>
惜哉不意余老垂八十而得一見院臺邑長之善於風<lb/>
民若此也故於記事之餘并及之以告<lb/>
　　蘄水朱康侯行義記<hi>湯顕祖</hi>
天下有意義之事非庸庶人所得與也何也庸庶人不<lb/>
足以受此名不足以食此報葢必存乎其人雖然以為<lb/>
名而張之報而収之則亦庸庶人之事非有人其中也<lb/>
人之大致惟俠與儒而人生大患莫急于有生而無食<lb/>
尤莫急于有士才而䝉世難庸庶人視之曰此皆無與<lb/>
<pb n="KR4h0132_WYG_611-16b"/>
吾事也天下皆若人之見則人盡可以餓死而我獨飽<lb/>
天下才士皆可辱可殺而我獨頑然以生推類以盡天<lb/>
下寧復有兄弟宗黨朋友相拯託寄妻子之事耶此俠<lb/>
者之所不欲聞而亦非儒者之所欲見也以予所聞亡<lb/>
友河内太守蘄水朱子得之弟康侯有足記者其從兄子<lb/>
貞破千金之産豪浪結客産盡去而為漁大澤中不得<lb/>
魚殊泣自傷康侯曰如此天下聞之必以俠為悔嵗與<lb/>
之田百斛曰吾非為子貞八口者也初子得病且劇自<lb/>
<pb n="KR4h0132_WYG_611-17a"/>
度不可起割田其宗人為公私費康侯益為廣之得四<lb/>
百斛曰先岳伯太守之遺也施予必稱父兄可謂儒者<lb/>
其最著在急難友人姜䕫一事䕫黄岡諸生與王子聲<lb/>
一鳴康侯等為十二友子聲嘗為我語䕫于長安以為<lb/>
才坐逰大吏貴人所口語捕逮急對子聲巳前死莫為<lb/>
言䕫跳身亡去北至代所在十年矣獨其母老人與婦<lb/>
居丁零訟係至求死不可得康侯嘗居間存活之又時<lb/>
時上書理䕫後稍有哀䕫者得白䕫乃出曰我不可復<lb/>
<pb n="KR4h0132_WYG_611-17b"/>
為郡縣諸生矣取貲所逰而逰太學以交于賢豪長者<lb/>
公卿間豁吾意康侯曰子行而嫂饑柰何吾有田數十<lb/>
畆近齊昌縣可粟六百斛他豪枲物稱是以給嫂幸無<lb/>
内顧憂䕫曰可矣起別去擇日治文書行此所為康侯<lb/>
之義也或曰異日䕫必有以報康侯非也康侯何以必<lb/>
知異日耶或又曰康侯為人故拓落自喜一時聞人如<lb/>
郭美命瞿睿夫焦弱侯皆相慕豔為之記以傳康侯㣲<lb/>
亦有名之意耶予觀康侯非泄泄為名者天下凡有意<lb/>
<pb n="KR4h0132_WYG_611-18a"/>
義之事常力不能致而心喜之口道之喜極而致固人<lb/>
情也如予于康侯未有聞也而獨聞之偶愚偶愚曰非<lb/>
惟如是而巳康侯固留意内學者文字之外别有所窺<lb/>
若此者亦非予所知也獨怪江楚之間不少學者江多<lb/>
儒俠而楚多俠儒以所聞見其于兄弟宗黨友朋之急<lb/>
好以其身與焉而不出于庸庶人之見者亦幾何人也<lb/>
彼誠無所窺者邪康侯祖江居黄能世其家學必有出<lb/>
文字之外者姑記其行義以風云<lb/>
<pb n="KR4h0132_WYG_611-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百十一<lb/>
</p>
<p>
</p>
  </div>
</body>
</text>
</TEI>
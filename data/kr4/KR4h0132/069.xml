<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六十九</head> <lb/>
    <p>
<pb n="KR4h0132_WYG_069-1a"/>
欽定四庫全書<lb/>
　文章辨體彚選巻六十九<lb/>
上書四　　　　　　　　　明　賀復徵　編<lb/>
　　諫伐匈奴書<hi>主父偃</hi>
臣聞明主不惡切諫以博觀忠臣不避重誅以直諫是<lb/>
故事無遺策而功流萬世今臣不敢隱忠避死以效愚<lb/>
計願陛下幸赦而少察之司馬法曰國雖大好戰必亡<lb/>
天下雖平忘戰必危天下既平天子大愷春蒐秋獮諸<lb/>
<pb n="KR4h0132_WYG_069-1b"/>
侯春振旅秋治兵所以不忘戰也且怒者逆德也兵者<lb/>
凶器也爭者末節也古之人君一怒必伏尸流血故聖<lb/>
王重行之夫務戰勝窮武事未有不悔者也昔秦皇帝<lb/>
任戰勝之威蠶食天下并呑戰國海内為一功齊三代<lb/>
務勝不休欲攻匈奴李斯諫曰不可夫匈奴無城郭之<lb/>
居無委積之守遷徙鳥舉難得而制輕兵深入糧食必<lb/>
絶運糧以行重不及事得其地不足為利得其民不可<lb/>
調而守也勝必棄之非民父母靡敝中國甘心匈奴非<lb/>
<pb n="KR4h0132_WYG_069-2a"/>
完計也秦皇帝不聽遂使䝉恬將兵而北攻胡卻地千<lb/>
里以河為境地固澤鹵不生五榖然後發天下丁男以<lb/>
守北河暴兵露師十有餘年死者不可勝數終不能踰<lb/>
河而北是豈人衆之不足兵革之不備哉勢不可也又<lb/>
使天下飛芻輓粟起於黃腄琅邪負海之郡轉輸北河<lb/>
率三十鍾而致一石男子疾耕不足於糧餉女子紡績<lb/>
不足於帷幕百姓靡敝孤寡老弱不能相養道死者相<lb/>
望蓋天下始叛也及高皇帝定天下畧地於邊聞匈奴<lb/>
<pb n="KR4h0132_WYG_069-2b"/>
聚代谷之外而欲擊之御史成諫曰不可夫匈奴獸聚<lb/>
而鳥散從之如搏景今以陛下盛德攻匈奴臣竊危之<lb/>
高帝不聽遂至代谷果有平城之圍高帝悔之乃使劉<lb/>
敬往結和親然後天下無干戈之事故兵法曰興師十<lb/>
萬日費千金秦嘗積衆數十萬人雖有覆軍殺將係虜<lb/>
單于適足以結怨深讐不足以償天下之費夫匈奴行<lb/>
盜侵敺所以為業天性固然上自有虞夏殷周固不程<lb/>
督覉縻待之不足為較夫不上觀虞夏殷周之統而下<lb/>
<pb n="KR4h0132_WYG_069-3a"/>
循近世之失此臣之所以大恐百姓所疾苦也且夫兵<lb/>
久則變生事苦則慮易使邊境之民靡敝愁苦將吏相<lb/>
疑而外市故尉佗章邯得成其私而秦政不行權分二<lb/>
子此得失之效也周書曰安危在出令存亡在所用願<lb/>
陛下熟計之而加察焉<lb/>
　　言世務書<hi>嚴安</hi>
臣聞鄒子曰政教文質者所以云救也當時則用過則<lb/>
舍之有易則易之故守一而不變者未覩治之至也今<lb/>
<pb n="KR4h0132_WYG_069-3b"/>
天下人民用財侈靡車馬衣裘宫室皆競修飾調五聲<lb/>
使有節族雜五色使有文章重五味方丈於前以觀欲<lb/>
天下彼民之情見美則願之是教民以侈也侈而無節<lb/>
則不可贍民離本而徼末矣末不可以徒得故搢紳者<lb/>
不憚為詐帶劒者夸殺人以矯奪而世不知媿故姦軌<lb/>
浸長夫佳麗珍怪固順於耳目故養失而泰樂失而淫<lb/>
禮失而采教失而偽偽采淫泰非所以範民之道也是<lb/>
以天下人民逐利無已犯法者衆臣願為民制度以防<lb/>
<pb n="KR4h0132_WYG_069-4a"/>
其淫使貧富不相耀以和其心心既和平其性恬安恬<lb/>
安不營則盜賊銷盜賊銷則刑罰少刑罰少則隂陽和<lb/>
四時正風雨時草木暢茂五穀蕃熟六畜遂字民不夭<lb/>
厲和之至也臣聞周有天下其治三百餘歲成康其隆<lb/>
也刑措四十餘年而不用及其衰亦三百餘年故五伯<lb/>
更起伯者常佐天子興利除害誅暴禁邪匡正海内以<lb/>
尊天子五伯既没聖賢莫續天下孤弱號令不行諸侯<lb/>
恣行彊凌弱衆暴寡田常簒齊六卿分晉並為戰國此<lb/>
<pb n="KR4h0132_WYG_069-4b"/>
民之始苦也於是强國務攻弱國修守合從連衡馳車<lb/>
轂擊介胄生蟣蝨民無所告愬及至秦王蠶食天下并<lb/>
呑戰國稱號皇帝一海内之政壞諸侯之城銷其兵鑄<lb/>
以為鐘虡示不復用元元黎民得免於戰國逄明天子<lb/>
人人自以為更生鄉使秦緩刑罰薄賦歛省繇役貴仁<lb/>
義賤權利上篤厚下佞巧變風易俗化於海内則世世<lb/>
必安矣秦不行是風循其故俗為智巧權利者進篤厚<lb/>
忠正者退法嚴令苛諂諛者衆日聞其美意廣心逸欲<lb/>
<pb n="KR4h0132_WYG_069-5a"/>
威海外使䝉恬將兵以北攻强胡辟地進境戍於北河<lb/>
飛芻輓粟以隨其後又使尉屠睢將樓船之士攻越使<lb/>
監禄鑿渠運糧深入越地越人逃遁曠日持久糧食乏<lb/>
絶越人擊之秦兵大敗秦乃使尉佗將卒以戍越當是<lb/>
時秦禍北搆於胡南挂於越宿兵於無用之地進而不得<lb/>
退行十餘年丁男被甲丁女轉輸苦不聊生自經於道<lb/>
樹死者相望及秦皇帝崩天下大畔陳勝吳廣舉陳武<lb/>
臣張耳舉趙項梁舉吳田儋舉齊景駒舉郢周市舉魏<lb/>
<pb n="KR4h0132_WYG_069-5b"/>
韓廣舉燕窮山通谷豪士並起不可勝載也然本皆非<lb/>
公侯之後非長官之吏無尺寸之勢起閭巷杖棘矜應<lb/>
時而動不謀而俱起不約而同㑹壤長地進至乎伯王<lb/>
時教使然也秦貴為天子富有天下滅世絶祀窮兵之<lb/>
禍也故周失之弱秦失之强不變之患也今狥南夷朝<lb/>
夜郎降羌𤏡略薉州建城邑深入匈奴燔其龍城議者<lb/>
美之此人臣之利非天下之長䇿今中國無狗吠之警<lb/>
而外累於遠方之備靡敝國家非所以子民也行無窮<lb/>
<pb n="KR4h0132_WYG_069-6a"/>
之欲甘心快意結怨於匈奴非所以安邊也禍拏而不<lb/>
觧兵休而復起近者愁苦遠者驚駭非所以持久也今<lb/>
天下鍜甲磨劒矯箭控弦轉輸軍糧未見休時此天下<lb/>
所共憂也夫兵久而變起事煩而慮生今外郡之地或<lb/>
幾千里列城數十形束壤制帶脅諸侯非宗室之利也<lb/>
上觀齊晉所以亡公室卑削六卿大盛也下覽秦之所<lb/>
以滅刑嚴文刻欲大無窮也今郡守之權非特六卿之<lb/>
重也地幾千里非特閭巷之資也甲兵器械非特棘矜<lb/>
<pb n="KR4h0132_WYG_069-6b"/>
之用也以逄萬世之變則不可勝諱也<lb/>
　　論土崩瓦解書<hi>徐樂</hi>
臣聞天下之患在於土崩不在瓦解古今一也何謂土<lb/>
崩秦之末世是也陳渉無千乗之尊尺土之地身非王<lb/>
公大人名族之後鄉曲之譽非有孔曾墨子之賢陶朱<lb/>
猗頓之富也然起窮巷奮棘矜偏袒大呼天下從風此<lb/>
其故何也由民困而主不恤下怨而上不知俗已亂而<lb/>
政不修此三者陳渉之所以為資也此之謂土崩故曰<lb/>
<pb n="KR4h0132_WYG_069-7a"/>
天下之患在乎土崩何謂瓦解吳楚齊趙之兵是也七國<lb/>
謀為大逆號皆稱萬乘之君帶甲數十萬威足以嚴其<lb/>
境内財足以勸其士民然不能西攘尺寸之地而身爲<lb/>
禽於中原者此其故何也非權輕於匹夫而兵弱於陳<lb/>
渉也當是之時先帝之德未衰而安土樂俗之民衆故<lb/>
諸侯無境外之助此之謂瓦解故曰天下之患不在瓦<lb/>
解由此觀之天下誠有土崩之勢雖布衣窮處之士或<lb/>
首難而危海内陳渉是也况三晉之君或存乎天下雖<lb/>
<pb n="KR4h0132_WYG_069-7b"/>
未治也誠能無土崩之勢雖有强國勁兵不得還踵而<lb/>
身為禽吳楚是也况羣臣百姓能為亂乎此二體者安<lb/>
危之明要賢主之所留意而深察也間者關東五穀歲<lb/>
不登年歲未復民多窮困重之以邊境之事推數循理<lb/>
而觀之民宜有不安其處者矣不安故易動易動者土<lb/>
崩之勢也故賢主獨觀萬化之原明於安危之機修之<lb/>
廟堂之上而銷未形之患也其要期使天下無土崩之<lb/>
勢而已矣故雖有强國勁兵陛下逐走獸射飛鳥宏游<lb/>
<pb n="KR4h0132_WYG_069-8a"/>
燕之囿淫縱恣之觀極馳騁之樂自若金石絲竹之聲<lb/>
不絶於耳帷幄之私俳優侏儒之笑不乏於前而天下<lb/>
無宿憂名何必夏商俗何必成康雖然臣竊以為陛下<lb/>
天然之質寛仁之資而誠以天下為務則禹湯之名不<lb/>
難侔而成康之俗未必不復興也此二體者立然後處<lb/>
尊安之實揚廣譽於當世親天下而服四夷餘恩遺德<lb/>
為數世隆南面背依攝袂而揖王公此陛下之所服也<lb/>
臣聞圖王不成其敝足以安安則陛下何求而不得何<lb/>
<pb n="KR4h0132_WYG_069-8b"/>
威而不成奚征而不服哉<lb/>
　　訟太子書<hi>令狐茂</hi>
臣聞父者猶天母者猶地子猶萬物也故天平地安隂<lb/>
陽和調物乃茂成父慈母愛室家之中子乃孝順隂陽<lb/>
不和則萬物夭傷父子不和則室家䘮亡故父不父則<lb/>
子不子君不君則臣不臣雖有粟吾豈得而食諸昔者<lb/>
虞舜孝之至也而不中於瞽瞍孝已被謗伯奇放流骨<lb/>
肉至親父子相疑何者積毁之所生也由是觀之子無<lb/>
<pb n="KR4h0132_WYG_069-9a"/>
不孝而父有不察今皇太子為漢嫡嗣承萬世之業體<lb/>
祖宗之重親則皇帝之宗子也江充布衣之人閭閻之<lb/>
𨽻臣耳陛下顯而用之銜至尊之命以迫蹵皇太子造<lb/>
飾姦詐羣邪錯繆是以親戚之路隔塞而不通太子進<lb/>
則不得上見退則困於亂臣獨寃結而亡告不忍忿忿<lb/>
之心起而殺充恐懼逋逃子盜父兵以救難自免耳臣<lb/>
竊以為無邪心詩曰營營青蠅止於藩豈弟君子無信<lb/>
讒言讒言罔極交亂四國往者江充讒殺趙太子天下<lb/>
<pb n="KR4h0132_WYG_069-9b"/>
莫不聞其罪固宜陛下不省察深過太子發盛怒舉大<lb/>
兵而求之三公自將智者不敢言辨士不敢說臣竊痛<lb/>
之臣聞子胥盡忠而忘其號比干盡仁而遺其身忠臣<lb/>
竭誠不顧斧鉞之誅以陳其愚志在匡君安社稷也詩<lb/>
云取彼讒人投畀豺虎唯陛下寛心慰意少察所親毋<lb/>
患太子之非亟罷甲兵無令太子久亡臣不勝惓惓出<lb/>
一旦之命待罪建章闕下<lb/>
　　諫擊匈奴書<hi>魏相</hi>
<pb n="KR4h0132_WYG_069-10a"/>
臣聞之救亂誅暴謂之義兵義兵者王敵加於已不得<lb/>
已而起者謂之應兵兵應者勝爭恨小故不忍憤怒者<lb/>
謂之忿兵兵忿者敗利人土地貨寳者謂之貪兵兵貪<lb/>
者破恃國家之大矜民人之衆欲見威於敵者謂之驕<lb/>
兵兵驕者滅此五者非但人事乃天道也間者匈奴嘗<lb/>
有善意所得漢民輒奉歸之未有犯於邊境雖爭屯田<lb/>
車師不足致意中今聞諸將軍欲興兵入其地臣愚不<lb/>
知此兵何名者也今邊郡困乏父子共牛羊之裘食草<lb/>
<pb n="KR4h0132_WYG_069-10b"/>
萊之實常恐不能自存難以動兵軍旅之後必有凶年<lb/>
言民以其愁苦之氣傷隂陽之和也出兵雖勝猶有後<lb/>
憂恐災害之變因此以生今郡國守相多不實選風俗<lb/>
尤薄水旱不時案今年計子弟殺父兄妻殺夫者凡二<lb/>
百二十二人臣愚以為此非小變也今左右不憂此乃<lb/>
欲發兵報纎介之忿於遠夷殆孔子所謂吾恐季孫之<lb/>
憂不在顓臾而在蕭牆之内也願陛下與平昌侯樂昌<lb/>
侯平恩侯及有議者詳議乃可<lb/>
<pb n="KR4h0132_WYG_069-11a"/>
　　尚德緩刑書<hi>路温舒</hi>
臣聞齊有無知之禍而桓公以興晉有驪姬之難而文<lb/>
公用伯近世趙王不終諸呂作亂而孝文為太宗繇是<lb/>
觀之禍亂之作將以開聖人也故桓文扶微興壞尊文<lb/>
武之業澤加百姓功潤諸侯雖不及三王天下歸仁焉<lb/>
文帝永思至德以承天心崇仁義省刑罰通關梁一遠<lb/>
近敬賢如大賔愛民如赤子内恕情之所安而施之於<lb/>
海内是以囹圄空虚天下太平夫繼變化之後必有異<lb/>
<pb n="KR4h0132_WYG_069-11b"/>
舊之恩此聖賢所以昭天命也往者昭帝即世而無嗣<lb/>
大臣憂戚焦心合謀皆以昌邑尊親援而立之然天不<lb/>
授命淫亂其心遂以自亡深察禍變之故乃皇天之所<lb/>
以開至聖也故大將軍受命武帝股肱漢室披肝膽决<lb/>
大計黜亡義立有德輔天而行然後宗廟以安天下咸<lb/>
寧臣聞春秋正即位大一統而愼始也陛下初登至尊<lb/>
與天合符宜改前世之失正始受命之統滌繁文除民<lb/>
疾存亡繼絶以應天意臣聞秦有十失其一尚存治獄<lb/>
<pb n="KR4h0132_WYG_069-12a"/>
之吏是也秦之時羞文學好武勇賤仁義之士貴治獄<lb/>
之吏正言者謂之誹謗遏過者謂之妖言故盛服先生<lb/>
不用於世忠良切言皆鬱於胸譽諛之聲日滿於耳虚<lb/>
美薫心實禍蔽塞此乃秦之所以亡天下也方今天下<lb/>
賴陛下恩厚亡金革之危饑寒之患父子夫妻戮力安<lb/>
家然太平未洽者獄亂之也夫獄者天下之大命也死<lb/>
者不可復生<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>者不可復屬書曰與其殺不辜寧失不<lb/>
經今治獄吏則不然上下相敺以刻為明深者獲公名<lb/>
<pb n="KR4h0132_WYG_069-12b"/>
平者多後患故治獄之吏皆欲人死非憎人也自安之<lb/>
道在人之死是以死人之血流離於市被刑之徒比肩<lb/>
而立大辟之計歲以萬數此仁聖之所以傷也太平之<lb/>
未洽凡以此也夫人情安則樂生痛則思死棰楚之下<lb/>
何求而不得故<graphic n="KR2366" url="https://raw.githubusercontent.com/kanripo/KR-Gaiji/master/images/KR2366.png" mimeType="image/png"/>人不勝痛則飾辭以視之吏治者利<lb/>
其然則指道以明之上奏畏卻則鍛鍊而周内之蓋奏<lb/>
當之成雖咎繇聽之猶以為死有餘辜何則成鍊者衆<lb/>
文致之罪明也是以獄吏專為深刻殘賊而無極媮為<lb/>
<pb n="KR4h0132_WYG_069-13a"/>
一切不顧國患此世之大賊也故俗語曰畫地為獄議<lb/>
不入刻木為吏期不對此皆疾吏之風悲痛之辭也故<lb/>
天下之患莫深於獄敗法亂正離親塞道莫甚乎治獄<lb/>
之吏此所謂一尚存者也臣聞烏鳶之卵不毁而後鳯<lb/>
凰集誹謗之罪不誅而後良言進故古人有言山藪藏<lb/>
疾川澤納汚瑾瑜慝惡國君含詬惟陛下除誹謗以招<lb/>
切言開天下之口廣箴諫之路掃亡秦之失尊文武之<lb/>
德省法制寛刑罰以廢治獄則太平之風可興於世永<lb/>
<pb n="KR4h0132_WYG_069-13b"/>
履和樂與天亡極天下幸甚<lb/>
　　諫膠東太后游獵書<hi>張敞</hi>
臣聞秦王好淫聲華陽后為不聽鄭衛之樂楚莊好田<lb/>
獵樊姬為不食鳥獸之肉口非惡㫖甘耳非憎絲竹也<lb/>
所以抑心意絶耆欲者將以率二君而全宗祀也禮君<lb/>
母出門則乘輜軿下堂則從傅母進退則鳴玉珮内飾<lb/>
則結綢繆此言尊貴所以自歛制不從恣之義也今太<lb/>
后資質淑美慈愛寛仁諸侯莫不聞而少以田獵縱欲<lb/>
<pb n="KR4h0132_WYG_069-14a"/>
為名於以上聞亦未宜也唯觀覽於往古全行乎來今<lb/>
令后姬得有所法則臣下有所稱誦臣敞幸甚<lb/>
　　自請治盜賊書<hi>張敞</hi>
臣聞忠孝之道退家則盡心於親進宦則竭力於君夫<lb/>
小國中君猶有奮不顧身之臣况於明天子乎今陛下<lb/>
遊意於太平勞精於政事亹亹不舍晝夜羣臣有司宜<lb/>
各竭力致身山陽郡户九萬三千口五十萬以上訖計<lb/>
盜賊未得者七十七人它課諸事亦畧如此臣敞愚駑<lb/>
<pb n="KR4h0132_WYG_069-14b"/>
既無以佐思慮久處間郡身逸樂而忘國事非忠孝之<lb/>
節也伏聞膠東渤海左右郡歲數不登盜賊並起至攻<lb/>
官寺簒囚徒搜市朝刼列侯吏失綱紀奸宄不禁臣敞<lb/>
不敢愛身避死唯明詔之所處願盡力摧挫其暴虐存<lb/>
撫其孤弱事即有業所至郡條奏其所由廢及所以興<lb/>
之狀<lb/>
　　上書陳兵利害<hi>趙充國</hi>
臣竊見騎都尉安國前幸賜書擇羌人可使之䍐諭告<lb/>
<pb n="KR4h0132_WYG_069-15a"/>
以大軍當至漢不誅䍐以解其謀恩澤甚厚非臣下所<lb/>
能及臣獨私美陛下盛德至計亡已故遣开豪雕庫宣<lb/>
天子至德䍐开之屬皆聞知明詔今先零羌楊玉此羌<lb/>
之首帥名王將騎四千及煎鞏騎五千阻石山木候便<lb/>
為冦䍐羌未有所犯今置先零先擊䍐釋有罪誅亡辜<lb/>
起一難就两害誠非陛下本計也臣聞兵法攻不足者<lb/>
守有餘又曰善戰者致人不致於人今䍐羌欲為敦煌<lb/>
酒泉冦宜飭兵馬練戰士以須其至坐得致敵之術以<lb/>
<pb n="KR4h0132_WYG_069-15b"/>
逸擊勞取勝之道也今恐二郡兵少不足以守而發之<lb/>
行攻釋致虜之術而從為虜所致之道臣愚以為不便<lb/>
先零羌虜欲為背畔故與䍐开解仇結約然其私心不<lb/>
能亡恐漢兵至而䍐开背之也臣愚以為其計常欲先<lb/>
赴䍐开之急以堅其約先擊䍐羌先零必助之今虜馬<lb/>
肥糧食方饒擊之恐不能傷害適使先零得施德於䍐<lb/>
羌堅其約合其黨虜交堅黨合精兵二萬餘人迫脅諸<lb/>
小種附著者稍衆莫須之屬不輕得離也如是虜兵寖<lb/>
<pb n="KR4h0132_WYG_069-16a"/>
多誅之用力數倍臣恐國家憂累繇十年數不二三歲<lb/>
而已臣得䝉天子厚恩父子俱為顯列臣位至上卿爵<lb/>
列侯犬馬之齒七十六為明詔塡溝壑死骨不朽亡所<lb/>
顧念緣思惟兵利害至熟悉也以臣之計先誅先零已<lb/>
則䍐开之屬不煩兵而服矣先零已誅而䍐开不服渉<lb/>
正月擊之得利之理又其時也以今進兵誠不見其利<lb/>
唯陛下裁察<lb/>
　　言錢幣書<hi>貢禹</hi>
<pb n="KR4h0132_WYG_069-16b"/>
古者不以金錢為幣專意於農故一夫不耕必有受其<lb/>
饑者今漢家鑄錢及諸鐵官皆置吏卒徒攻山取銅鐵<lb/>
一歲功十萬人已上中農食七人是七十萬人常受其<lb/>
饑也鑿地數百丈消隂氣之精地藏空虚不能含氣出<lb/>
雲斬伐林木亡有時禁水旱之災未必不繇此也自五<lb/>
銖錢起已來七十餘年民坐盜鑄錢被刑者衆富人積<lb/>
錢滿室猶亡厭足民心動揺商賈求利東西南北各用<lb/>
智巧好衣美食歲有十二之利而不出租稅農夫父子<lb/>
<pb n="KR4h0132_WYG_069-17a"/>
暴露中野不避寒暑捽草杷土手足胼胝已奉榖租又<lb/>
出槀稅鄉部私求不可勝供故民棄本逐末耕者不能<lb/>
半貧民雖賜之田猶賤賣以賈窮則起為盜賊何者末<lb/>
利深而惑於錢也是以姦邪不可禁其原皆起於錢也<lb/>
疾其末者絶其本宜罷採珠玉金銀鑄錢之官亡復以<lb/>
為幣市井勿得販賣除其租銖之律租稅禄賜皆以布<lb/>
帛及榖使百姓一歸於農復古道便<lb/>
　　言風俗書<hi>貢禹</hi>
<pb n="KR4h0132_WYG_069-17b"/>
孝文皇帝時貴廉潔賤貪汙賈人贅壻及吏坐臧者皆<lb/>
禁銅不得為吏賞善罰惡不阿親戚罪白者伏其誅疑<lb/>
者以與民亡贖罪之法故令行禁止海内大化天下斷<lb/>
獄四百與刑錯亡異武帝始臨天下尊賢用士闢地廣<lb/>
境數千里自見功大威行遂從耆欲用度不足乃行一<lb/>
切之變使犯法者贖罪入穀者補吏是以天下奢侈官<lb/>
亂民貧盜賊並起亡命者衆郡國恐伏其誅則擇便巧<lb/>
史書習於計簿能欺上府者以為右職姦軌不勝則取<lb/>
<pb n="KR4h0132_WYG_069-18a"/>
勇猛能操切百姓者以苛暴威服下者使居大位故亡<lb/>
義而有財者顯於世欺謾而善書者尊於朝誖逆而勇<lb/>
猛者貴於官故俗皆曰何以孝弟為財多而光榮何以<lb/>
禮義為史書而仕宦何以謹愼為勇猛而臨官故黥劓<lb/>
而髠鉗者猶復攘臂為政於世行雖犬彘家富埶足目<lb/>
指氣使是為賢耳故謂居官而置富者為雄桀處姦而<lb/>
得利者為壯士兄勸其弟父勉其子俗之壞敗乃至於<lb/>
是察其所以然者皆以犯法得贖罪求士不得眞賢相<lb/>
<pb n="KR4h0132_WYG_069-18b"/>
守崇財利誅不行之所致也今欲興至治致太平宜除<lb/>
贖罪之法相守選舉不以實及有臧者輒行其誅亡但<lb/>
免官則爭盡力為善貴孝弟賤賈人進眞賢舉實廉而<lb/>
天下治矣孔子匹夫之人耳以樂道正身不解之故四<lb/>
海之内天下之君微孔子之言亡所折中况乎以漢地<lb/>
之廣陛下之德處南面之尊秉萬乗之權因天地之助<lb/>
其於變世易俗調和隂陽陶冶萬物化正天下易於决<lb/>
流抑隊自成康以來幾且千歲欲為治者甚衆然而太<lb/>
<pb n="KR4h0132_WYG_069-19a"/>
平不復興者何也以其舍法度而任私意奢侈行而仁<lb/>
義廢也陛下誠深念高祖之苦醇法大宗之治正已以<lb/>
先下選賢以自輔開進忠正致誅姦臣遠放讇佞放出<lb/>
園陵之女罷倡樂絶鄭聲去甲乙之帳退偽薄之物修<lb/>
節儉之化驅天下之民皆歸於農如此不解則三王可<lb/>
侔五帝可及唯陛下留意省察天下幸甚<lb/>
　　訟蓋寛饒書<hi>鄭昌</hi>
　宣帝時蓋寛饒為司𨽻校尉舉刺無所回避是時帝<lb/>
<pb n="KR4h0132_WYG_069-19b"/>
　方用刑法信任中尚書宦官寛饒上封事切諫又引<lb/>
　韓氏易傳言五帝官天下三王家天下家以傳子官<lb/>
　以傳賢若四時之運成功者去不得其人則不居其<lb/>
　位書奏帝怒執金吾議以為寛饒欲求禪大逆不道<lb/>
　諫大夫鄭昌上書訟之曰<lb/>
臣聞山有猛獸藜藿為之不采國有忠臣奸邪為之不<lb/>
起司𨽻校尉寛饒居不求安食不求飽進有憂國之心<lb/>
退有死節之義上無許史之屬下無金張之託職在司<lb/>
<pb n="KR4h0132_WYG_069-20a"/>
察直道而行多仇少與上書陳國事有司劾以大辟臣<lb/>
幸得從大夫之後官以諫為名不敢不言<lb/>
　　謝上書<hi>諸葛豐</hi>
臣豐駑怯文不足以勸善武不足以執邪陛下不量臣<lb/>
能否拜為司𨽻校尉未有以自効復秩臣為光禄大夫<lb/>
官尊責重非臣所當處也又迫年歲衰暮常恐卒塡溝<lb/>
渠無以報厚德使論議士譏臣無補長獲素餐之名故<lb/>
常願捐一旦之命不待時而斷姦臣之首縣於都市編<lb/>
<pb n="KR4h0132_WYG_069-20b"/>
書其罪使四方明知為惡之罰然後却就鈇鉞之誅誠<lb/>
臣所甘心也夫以布衣之士尚猶有刎頸之交今以四<lb/>
海之大曽無伏節死誼之臣率盡茍合取容阿黨相為<lb/>
念私門之利忘國家之政邪穢濁溷之氣上感於天是<lb/>
以災變數見百姓困乏此臣下不忠之效也臣誠恥之<lb/>
亡已凡人情莫不欲安存而惡危亡然忠臣直士不避<lb/>
患害者誠為君也今陛下天覆地載物無不容使尚書<lb/>
令堯賜臣豐書曰夫司𨽻者刺舉不法善善惡惡非得<lb/>
<pb n="KR4h0132_WYG_069-21a"/>
顓之也勉處中和順經術意恩深德厚臣豐頓首幸甚<lb/>
臣竊不勝憤懣願賜清宴唯陛下裁幸<lb/>
　　復上書自陳<hi>諸葛豐</hi>
臣聞伯奇孝而棄於親子胥忠而誅於君隱公慈而殺<lb/>
於弟叔武弟而殺於兄夫以四子之行屈平之材然猶<lb/>
不能自顯而被刑戮豈不足以觀哉使臣殺身以安國<lb/>
䝉誅以顯君臣誠願之獨恐未有云補而為衆邪所排<lb/>
令讒夫得遂正直之路壅塞忠臣沮心智士杜口此愚<lb/>
<pb n="KR4h0132_WYG_069-21b"/>
臣之所懼也<lb/>
　　訟王尊書<hi>公乗興</hi>
尊治京兆功效日著住者南山盜賊阻山橫行剽刼良<lb/>
民殺奉法吏道路不通城門至以警戒歩兵校尉使逐<lb/>
捕暴師露衆曠日煩費不能禽制二卿坐黜羣盗寖彊吏<lb/>
氣傷沮流聞四方為國家憂當此之時有能捕斬不愛<lb/>
金爵重賞關内侯寛中使問所徵故司𨽻校尉王尊捕<lb/>
羣盜方畧拜為諫大夫守京輔都尉行京兆尹事尊盡<lb/>
<pb n="KR4h0132_WYG_069-22a"/>
節勞心夙夜思職卑體下士厲奔北之吏起沮傷之氣<lb/>
二旬之間大黨震壞渠率效首賊亂蠲除民反農桑拊<lb/>
循貧弱鉏耘豪彊長安宿豪大猾東市賈萬城西萭章<lb/>
翦張禁酒趙放杜陵楊章等皆通邪結黨挾養姦軌上<lb/>
干王法下亂吏治並兼役使侵漁小民為百姓豺狼更<lb/>
數二千石二十年莫能禽討尊以正法案誅皆伏其辜<lb/>
姦邪銷釋吏民說服尊撥劇整亂誅暴禁邪皆前所稀<lb/>
有名將所不及雖拜為眞未有殊絶褒賞加於尊身今<lb/>
<pb n="KR4h0132_WYG_069-22b"/>
御史大夫奏尊傷害隂陽為國家憂無承用詔書之意<lb/>
靜言庸違象恭滔又原其所以出御史丞楊輔故為尊<lb/>
書佐素行隂賊惡口不信好以刀筆陷人於法輔嘗醉<lb/>
過尊大奴利家利家捽搏其頰兄子閎拔刀欲剄之輔<lb/>
以故深怨疾毒欲傷害尊疑輔内懷怨恨外依公事建<lb/>
畫為此議傅致奏文浸潤加誣以復私怨昔白起為秦<lb/>
將東破韓魏南抜郢都應侯譖之賜死杜郵吳起為魏<lb/>
守西河而秦韓不敢犯讒人間焉斥逐奔楚秦聽浸潤<lb/>
<pb n="KR4h0132_WYG_069-23a"/>
以誅良將魏信讒言以逐賢守此皆偏聽不聰失人之<lb/>
患也臣等竊傷痛尊修身潔已砥節首公刺譏不憚將<lb/>
相誅惡不避豪彊誅不制之賊解國家之憂功著職修威信<lb/>
不廢誠國家爪牙之吏折衝之臣今一旦無辜制於仇人之手<lb/>
傷於詆欺之文上不得以功除罪下不得䝉棘木之聽獨掩<lb/>
怨讐之偏奏被共工之大惡無所陳怨愬罪尊以京師廢亂<lb/>
羣盜並興選賢徵用起家為卿賊亂既除豪猾伏辜即<lb/>
以佞巧廢黜一尊之身三期之間乍賢乍佞豈不甚哉<lb/>
<pb n="KR4h0132_WYG_069-23b"/>
孔子曰愛之欲其生惡之欲其死是惑也浸潤之譖不<lb/>
行焉可謂明矣願下公卿大夫博士議郎定尊素行夫<lb/>
人臣而傷害隂陽死誅之罪也靜言庸違放殛之刑也<lb/>
審如御史章尊乃當伏觀闕之誅放於無人之域不得<lb/>
茍免及任舉尊者當獲選舉之辜不可但已即不如章<lb/>
飾文深詆以愬無罪亦宜有誅以懲讒賊之口絶詐欺<lb/>
之路惟明主叅詳使白黑分别<lb/>
　　請復丙吉後爵邑書<hi>士伍尊</hi>
<pb n="KR4h0132_WYG_069-24a"/>
臣少時為郡邸小吏竊見孝宣皇帝以皇曾孫在郡邸<lb/>
獄是時治獄使者丙吉見皇曾孫遭離無辜吉仁心感<lb/>
動涕泣悽惻選擇復作胡組養視皇孫吉常從臣尊日<lb/>
再侍卧庭上後遭條獄之詔吉扞拒大難不避嚴刑竣<lb/>
法既遭大赦吉謂守丞誰如皇孫不當在官使誰如移<lb/>
書京兆尹遣與胡組俱送京兆尹不受復還及組日滿<lb/>
當去皇孫思慕吉以私錢顧組令留與郭徵卿並養數<lb/>
月乃遣組去後少内嗇夫白吉曰食皇孫無詔令時吉<lb/>
<pb n="KR4h0132_WYG_069-24b"/>
得食米肉月月以給皇孫吉即時病輒使臣尊朝夕請<lb/>
問皇孫視省席蓐燥濕候伺組徵卿不得令晨夜去皇<lb/>
孫敖盪數奏甘毳食物所以擁全神靈成育聖躬功德<lb/>
已無量矣時豈豫知天下之福而徼其報哉誠其仁恩<lb/>
内結於心也雖介子推割肌以存君不足以比孝宣皇<lb/>
帝時臣上書言狀幸得下吉吉謙謙不敢自伐删去臣<lb/>
辭專歸美於組徵卿組徵卿皆以受田宅賜錢吉封為<lb/>
博陽侯臣尊不得比組徵卿臣年老居貧死在旦暮欲<lb/>
<pb n="KR4h0132_WYG_069-25a"/>
終不言恐使有功不著吉子顯坐微文奪爵爲關内侯<lb/>
臣愚以為宜復其爵邑以報先人功德<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_069-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六十九<lb/>
</p>
<p>
</p>
  </div>
</body>
</text>
</TEI>
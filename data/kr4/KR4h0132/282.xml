<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百八十二</head> <lb/>
    <p>
<pb n="KR4h0132_WYG_282-1a"/>
欽定四庫全書<lb/>
　文章辨體彚選巻二百八十二<lb/>
　　　　　　　　　　　　明　賀復徵　編<lb/>
序二<lb/>
　　周禮考次目録序<hi>明方孝孺</hi>
周室既衰聖人之經皆見棄於諸侯而周禮獨為諸侯<lb/>
之所惡故周禮未歴秦火而先亡吏將舞法而為奸必<lb/>
藏其法俾民不得見使家有其法而人通其意吏安得<lb/>
<pb n="KR4h0132_WYG_282-1b"/>
而舞之周之制度詳矣嚴上下之分謹朝聘之禮而定<lb/>
其誅賞教民以道使民以義恤隣而尊上此尤戰國諸<lb/>
侯之所深惡而不忍聞者也故去其籍為尤甚今之所<lb/>
傳者蓋出於諸侯毁黜之餘而成於漢儒之所補非周<lb/>
之全書也是以畧於大而詳於細煩碎不急之職多而<lb/>
經世淑民之政少周公之意不若是䟽也其章明切要<lb/>
者以不合於諸侯見削而不關政治之得失者僅而獲<lb/>
存然亦紛亂失序錯雜而不可省書之周官言六卿之<lb/>
<pb n="KR4h0132_WYG_282-2a"/>
職美矣冢宰者治之所從出也宗伯典禮司馬主兵司<lb/>
冦掌禁司空掌土皆聽於冢宰者也冢宰治之本天下之<lb/>
大政宜見於冢宰今周禮列於冢宰之下者預政之臣<lb/>
不過數人而六十屬皆庖厨之賤事攻醫制服之淺技<lb/>
夫王之膳服固冢宰之所宜知然以是寔冢宰之職則<lb/>
陋且褻矣此必非周公之意司徒以五典施教其為事<lb/>
至重不宜復預他事也而自鄉師以下近於教者止十<lb/>
二屬其餘皆春秋二官之事而冬官為最多蓋定其序<lb/>
<pb n="KR4h0132_WYG_282-2b"/>
者不知地官在乎主教而以土官之事屬之土地冬官<lb/>
職也何與乎教教之大法及冢宰之大政皆已亡矣其<lb/>
不亡者間見於他官司馬司㓂纂入者甚衆惟宗伯稍<lb/>
存多為他官所掠而禮之係乎邦國者亦亡其亡者皆諸<lb/>
侯之所惡而去者也而其失序者漢儒之謬也余喜讀<lb/>
周禮憂周公之心不明於后世以書周公之言為準考<lb/>
六卿之屬更次之自宗伯歸於冢宰者五自司馬歸<lb/>
者三自司㓂歸者二合宫正以下為五曰宫正歸於司<lb/>
<pb n="KR4h0132_WYG_282-3a"/>
徒之舍曰膳夫曰醫師曰内宰曰司農曰典婦功曰内<lb/>
司服附於冢宰之左重變古也司徒去其非教事者八<lb/>
十存者四以司馬之諸子訓方氏匡人撢人司㓂之掌交<lb/>
歸焉宗伯自司徒歸者十自司馬歸者十有九自司㓂<lb/>
歸者十有二司馬之存者三十有一司冦之存者二十<lb/>
有三而以司徒之司虣司稽司救調人歸焉於是取土<lb/>
地之事財賦之則在司徒者五十有五在司馬者八在司<lb/>
㓂者十有三為司空土地不可無治之之道也故有載<lb/>
<pb n="KR4h0132_WYG_282-3b"/>
師閭師縣師均人治民無法不可以治地也故有遂人<lb/>
遂師遂大夫縣正鄙師酇長里宰隣長旅師稍人委人<lb/>
土均樹藝地之所宜先也故有草人焉有稻人焉有司<lb/>
稼焉地圖方志王者所宜知也故有土訓誦訓山林川<lb/>
澤地之寶也故有澤虞有川衡金玉錫石角羽茶炭染<lb/>
草葛蜃山澤之所産也故各有主之者以致其用苑囿<lb/>
場圃鳥獸草木所萃也故有迹人囿人場人榖粟土地<lb/>
所入守之宜有制也故有廩人倉人民者土地之本不<lb/>
<pb n="KR4h0132_WYG_282-4a"/>
可無恤也故有遺人以振其凶荒財用者生於地而取之<lb/>
有節故市有司㕓有人肆有長賈有師泉有府質人胥<lb/>
師司門司關職方土方懷方合方形方山師川師邍師<lb/>
所以辨土地而致稱異也故自司馬而歸焉逹道路除<lb/>
不蠲有野廬氏蜡氏掌害稼者有雍氏掌水禁者有萍<lb/>
氏除毒蟲猛鳥獸蠧物鼃黽有冥氏庶氏穴氏翨氏硩<lb/>
簇氏翦氏赤犮氏蟈氏壺涿氏庭氏攻木殺草有柞氏<lb/>
薙氏亦皆司空之事也故自司寇歸焉六卿之屬由是<lb/>
<pb n="KR4h0132_WYG_282-4b"/>
復其始其不能皆六十者亡者衆也而亦不必以六十為<lb/>
率也卿之所掌有小大其事有煩簡奚必皆止於六十<lb/>
乎謂六十者漢儒之言也非周公制也周公之典孔子<lb/>
嘗學焉今之存者此書爾學者宜盡心而不敢忽安可<lb/>
疑其有未至乎然余非疑周公之經也求周公之意而<lb/>
不得故辨其失以求合於周公之意而後已也夫茍能<lb/>
合周公之意則余何敢避亂經之名而不為哉<lb/>
　　夏小正集解序<hi>王褘</hi>
<pb n="KR4h0132_WYG_282-5a"/>
夏小正世以為夏書其書在大戴禮中傳之者戴氏也<lb/>
鄭康成為之註或曰盧辨註謂為鄭氏非也潁川韓元<lb/>
吉氏嘗以范太史家蔵舊本校定之然與故所傳闗本<lb/>
訛舛不同會稽傅崧卿氏又據闗本而為訓釋實多所<lb/>
補正及考亭朱子集儀禮尊信小正而用之經其論定<lb/>
者㫖益加明矣今括蒼趙君復集諸家之説而為之解<lb/>
於是為尤詳密者也以予論之小正之謂夏書不可無<lb/>
疑者孔子定書斷自唐虞虞書以厯象日月星辰敬授<lb/>
<pb n="KR4h0132_WYG_282-5b"/>
人時為重事小正其遺法也孔子嘗曰我欲觀夏道是<lb/>
故之杞而不足徵也吾得夏時焉及答顔淵以為邦曰<lb/>
行夏之時而作春秋用夏時以冠月其有取於夏時如<lb/>
此設小正誠夏書則在孔子所必取然而不與禹貢同<lb/>
列於百篇何耶鄭氏謂夏時者夏四時之書其書存者<lb/>
有小正則以小正為夏書者鄭氏也不信聖人而漢儒<lb/>
是信可不可耶禮記月令漢儒皆以為周公作而其中<lb/>
雜有虞夏商周秦漢之制殆漢末諸儒採吕氏十二月<lb/>
<pb n="KR4h0132_WYG_282-6a"/>
紀淮南子時則訓等書為之耳大戴禮之有小正小戴<lb/>
禮之有月令烏知其非類耶或曰吕氏據夏小正以正<lb/>
四時或曰小正具十二月而無中氣有應候而無日數<lb/>
至時訓乃五日為候三候為氣六十日為節因小正而<lb/>
加詳也意者小正特出於月紀時訓之前者耶是則以<lb/>
小正為夏書誠有可疑者也趙君之言謂鄭氏以小正<lb/>
為夏書本無左驗所紀昏旦中星與星之見伏率與月<lb/>
令月紀時訓不合唐一行推以厯術知其實在夏時其<lb/>
<pb n="KR4h0132_WYG_282-6b"/>
為夏書無疑是又不然天雖高星辰雖遠茍求其故則<lb/>
精厯數者悉所能考蓋自上古以來天行日至星辰之<lb/>
次舍其度數無不可知况在夏后之世安知非精厯數<lb/>
者逆考而遡推之求其故以著於書亦豈可遂信之而<lb/>
不疑乎世以本草為神農之書素問為黃帝之書其果<lb/>
出於神農黃帝否耶本草素問不可必其出於神農黄<lb/>
帝月令不可必其出於周公則小正之為夏書予固不<lb/>
敢不致疑其間也惜乎趙君已不可作不得以予所疑<lb/>
<pb n="KR4h0132_WYG_282-7a"/>
者質之然君之為此書則既考覈詳而論辨密卓見絶<lb/>
識往往而是不其有可傳者歟苐其真本及所著他書<lb/>
皆厄於兵而此書者乃其伯氏掇拾遺藁重所繕録章<lb/>
句字書之脱誤不能無之覽者擇焉而已君諱友桂詵<lb/>
仲其字學行志業具載宋太史所為墓誌兹故弗道而<lb/>
論予所疑者序其書焉<lb/>
　　大學衍義補序<hi>丘濬</hi>
臣惟大學一書儒者全體大用之學也原於一人之心<lb/>
<pb n="KR4h0132_WYG_282-7b"/>
該夫萬事之理而闗係乎億兆人民之生其本在乎身<lb/>
其則在乎家其功用極於天下之大聖人立之以為教<lb/>
人君本之以為治士君子業之以為學而用以輔君是<lb/>
蓋六經之總要萬世之大典二帝三王以來傳心經世<lb/>
之遺法也孔子承帝王之傳以開百世儒教之宗其所<lb/>
以立教埀世之道為文二百有五言凡夫上下古今百<lb/>
千萬年所以為學為教為治之道皆不外乎是曾子親<lb/>
受其教既總述其言又分釋其義以為大學一篇漢儒<lb/>
<pb n="KR4h0132_WYG_282-8a"/>
雜之禮記中至宋河南程顥兄弟始表章之新安朱熹<lb/>
為之章句或問建安真德秀又剟取經傳子史之言以<lb/>
填實之各因其言以推廣其義名曰大學衍義獻之時<lb/>
君以端出治之本以立為治之則將以垂之後世以為<lb/>
君天下者之律令也然其所衍者止於格致誠正脩身<lb/>
齊家蓋即人君所切近者而言欲其舉此而措之於國<lb/>
天下耳臣竊以為儒者之學有體有用體雖本乎一理<lb/>
用則散於萬事要必析之極其精然後合之盡其大是<lb/>
<pb n="KR4h0132_WYG_282-8b"/>
以大學之教既舉其綱領而復列其條目之詳而其條<lb/>
目之中又各具其條理節目者焉其序不可亂其功不<lb/>
可闕夫茍缺其一節則既不足以成其用之大而體之<lb/>
為體亦有所不全矣然用之所以為大者非合衆小又<lb/>
豈能以成之哉是知大也者小之積也譬則網焉網固<lb/>
不止乎一目然一目或解則網有不張譬則室焉室固<lb/>
不止乎一榱然一榱或虧則室有不具此臣所以不揆<lb/>
愚陋竊倣真氏所衍之義而於齊家之下又補以治國<lb/>
<pb n="KR4h0132_WYG_282-9a"/>
平天下之要也其為目凡十有二曰正朝廷<hi>其目六</hi>曰正<lb/>
百官<hi>其目十有一</hi>曰固邦本<hi>其目十/有一</hi>曰制國用<hi>其目十有一</hi>曰明<lb/>
禮樂<hi>其目六</hi>曰秩祭祀<hi>其目/七</hi>曰崇教化<hi>其目十有一</hi>曰備規制<lb/>
<hi>其目十有六</hi>曰慎刑憲<hi>其目十/有四</hi>曰嚴武備<hi>其目十有六</hi>曰馭夷狄<lb/>
<hi>其目九</hi>曰成功化<hi>其目一</hi>先其本而後末由乎内以及外而<lb/>
終歸於聖神功化之極所以兼本末合内外以成夫全<lb/>
體大用之極功也真氏前書本之身家以達之天下臣<lb/>
為此編則又將以致夫治平之效以收夫格致誠正脩<lb/>
<pb n="KR4h0132_WYG_282-9b"/>
齊之功因其所餘而推廣之補其畧以成其全故題其<lb/>
書曰大學衍義補云非敢並駕先賢以取不韙之罪也<lb/>
臣嘗讀真氏之序有曰為人君者不可以不知大學為<lb/>
人臣者不可以不知大學而繼之以為人君而不知大<lb/>
學無以清出治之源為人臣而不知大學無以盡正君<lb/>
之法是蓋就其本體而言爾若即其功用而究竟之君<lb/>
臣所當知者則固有在也粤自古昔聖賢為學之道帝<lb/>
王為治之序皆必先知而後行知之必明其義行之必<lb/>
<pb n="KR4h0132_WYG_282-10a"/>
舉其要是以欲行其要者必先知其義茍不知其義之<lb/>
所在安能得其要而行之哉故臣之此編始而學之則<lb/>
為格物致知之方終而行之則為治國平天下之要宫<lb/>
闕高深不出殿廷而得以知夫邑里邊鄙之情状草澤<lb/>
幽遐不履城闉而得以知夫朝廷官府之政務非獨舉<lb/>
其要資出治者以御世撫民之具亦所以明其義廣正<lb/>
君者以輔世澤民之術譬之醫書其前編則黃帝之素<lb/>
問越人之難經後編則張仲景金匱之論孫思邈千金<lb/>
<pb n="KR4h0132_WYG_282-10b"/>
之方也一方可以療一證隨其方以已其疾惟所用之<lb/>
何如也前書主於理而此則主乎事真氏所述者雖皆<lb/>
前言往事而實専主於啟發當代之君亦猶孔孟告魯<lb/>
衞齊梁之君而因以垂後世之訓臣之此編校之前書<lb/>
文雖不類意則貫通苐文兼雅俗事雜儒吏其意蓋主<lb/>
於衆人易曉而今日可行所引之事類多重複所脩之<lb/>
辭不能雅典弗暇計也臣逺方下士叨官禁近當先皇<lb/>
帝在御之日首開經筵即綴班行之末親睹儒臣以真<lb/>
<pb n="KR4h0132_WYG_282-11a"/>
氏之書進講陛下毓德青宫又見宫臣之執經者日以<lb/>
是書進焉臣於是時蓋已有志於是既而出教太學暇<lb/>
日因採六經諸史百氏之言思以補其闕也繕寫適完<lb/>
而陛下嗣登大寶蓋若有待焉者惓惓一念之忠儻為<lb/>
聖明所不棄焉未必無少補於初政之萬一也<lb/>
　　三禮考註序<hi>羅倫</hi>
先王之道不行於天下夫豈人心異於古哉上之所以<lb/>
為教下之所以為學非其道爾禮也者先王之所以為<lb/>
<pb n="KR4h0132_WYG_282-11b"/>
教也天之經也地之義也民之行也是故聖人則之以<lb/>
化成天下士有定習民有定志官有定守國有定制天<lb/>
下之治運於掌矣周衰壞於戰國燬於秦穿鑿附㑹於<lb/>
漢先王之典未墜於地者存什一於千百也宋大儒朱<lb/>
文公嘗考定易詩書春秋四經以三禮體大未能叙正<lb/>
元臨川呉文正公用繼其志考周官以正六典以大司<lb/>
徒之半補冬官之闕蓋取陳氏俞氏之論也以儀禮為<lb/>
經禮記為傳蓋取朱子之論也考三王而不謬俟後聖<lb/>
<pb n="KR4h0132_WYG_282-12a"/>
而不惑其公之志乎我朝東里楊文貞公曰吾邑康宗<lb/>
武受學於公元季兵亂書蔵康氏亂後郡人晏壁彦文<lb/>
從康之孫求得之掩為已作以公支言叙録考之逸禮<lb/>
八篇今存者六篇儀禮十篇今增者五篇傳外又増曲<lb/>
禮八篇凡增十三篇又聞長老言文正晩年於此書欲<lb/>
復加考訂不及臨没授其意於孫當當嘗為之而未就<lb/>
今此書增入禮儀率混淆無別决非當所為豈壁所增<lb/>
耶文貞之疑是矣倫嘗因其言考之士相見義公食大<lb/>
<pb n="KR4h0132_WYG_282-12b"/>
夫義叙録用劉原甫所補今此書二義所補者皆出戴<lb/>
記叙録成於蚤年此不載年譜先後不可考而纂言之<lb/>
成明年公易簀矣其可徵無疑也凡考註所取經若諸<lb/>
侯釁廟取諸大戴而小戴䘮大記亦載之傳若冠義等<lb/>
取諸小戴者纂言悉寘不録今此書增入若服義䘮大<lb/>
記䘮義祭法祭義學記樂記諸篇皆複出先後取舍矛<lb/>
楯特甚凡叙録所載若冠義昏義等篇編註精審文義<lb/>
粲然其餘士相見公食大夫二義及所増十三篇者綜<lb/>
<pb n="KR4h0132_WYG_282-13a"/>
彚混淆註釋粗畧悉取陳氏集説中語割裂而補綴之<lb/>
可考也非公手筆無疑矣獨其以曲禮補士相見公食<lb/>
大夫二義以䘮義祭義等五篇補䘮祭二禮之傳傳外<lb/>
曲禮八篇盛德言人君之禮入官言人臣事君之禮立<lb/>
孝言人子事親之禮内則言女婦事父母舅姑之禮少<lb/>
儀言少事長之禮表記言揖讓進退之禮而學記樂記<lb/>
為是書之終又與纂言不異其名篇取義似非後人所<lb/>
能及者疑公定其篇目未及成書臨没授其意於孫當<lb/>
<pb n="KR4h0132_WYG_282-13b"/>
其謂是歟故後人因而竄入文貞所聞其誠然耶然與<lb/>
纂言不合又未可深考也公著述之功未有大於此<lb/>
者惜其書未及成而為後人所亂者如此且屬倫校讐<lb/>
之乃訪善本於臨川文正之子孫已不知有是書矣書<lb/>
蔵康氏文貞所聞其亦然耶倫時卧病深山僻無書籍<lb/>
仲仁乃取通解註䟽諸書旁証而訂之使聖賢之遺經<lb/>
因是而傳焉三公之用心亦可尚矣河南監察使何廷<lb/>
秀謂予曰沅州劉有年永樂初守太平府進儀禮逸經<lb/>
<pb n="KR4h0132_WYG_282-14a"/>
十八篇逸禮唐初已亡宋元大儒皆未之見有年何從<lb/>
而得哉然廷秀之言非妄也好古君子上請逸經繼類<lb/>
成編傳以戴記其不入傳者從纂言所類别為記以附<lb/>
焉則先王之典庶乎無遺矣於戲禮儀三百威儀三千<lb/>
待人而行君子尊德性以立其體道學問以效其用如<lb/>
有用我執此以往文武之政其庶矣乎<lb/>
　　禮記纂言序<hi>王守仁</hi>
禮也者理也理也者性也性也者命也維天之命於穆<lb/>
<pb n="KR4h0132_WYG_282-14b"/>
不已而其在於人也謂之性其燦然而條理也謂之禮<lb/>
其純然而粹善也謂之仁其截然而裁制也謂之義其<lb/>
昭然而明覺也謂之知其渾然於其性也則理一而已<lb/>
矣故仁也者禮之體也義也者禮之宜也知也者禮之<lb/>
通也經禮三百曲禮三千無一而非仁也無一而非性<lb/>
也天叙天秩聖人何心焉蓋無一而非命也故克己復<lb/>
禮則謂之仁窮理則盡性以至於命盡性則動容周旋<lb/>
中禮矣後之言禮者吾惑焉紛紜噐數之爭而牽制刑<lb/>
<pb n="KR4h0132_WYG_282-15a"/>
名之末窮年矻矻弊精於祝史之糟粕而忘其所謂經<lb/>
綸天下之大經立天下之大本者禮云禮云玉帛云乎<lb/>
而人之不仁也其如禮何哉故老莊之徒外禮以言性<lb/>
而謂禮為道德之衰仁義之失既已墮於空虛漭蕩而<lb/>
世儒之説復外性以求禮遂謂禮止於噐數制度之間<lb/>
而議擬倣像於影響形迹以為天下之禮盡在是矣故<lb/>
凡先王之禮煙䝉灰散而卒以煨燼於天下要亦未可<lb/>
専委罪於秦火者僭不自度嘗欲取禮記之所載揚其<lb/>
<pb n="KR4h0132_WYG_282-15b"/>
大經大本而䟽其條理節目庶幾噐道本末之一致又<lb/>
懼其德之弗任而時亦有所未及也間嘗為之説曰禮<lb/>
之於節文也猶規矩之於方圓也非方圓無以見規矩<lb/>
之用非節文則亦無從而睹所謂禮矣然方圓者規矩<lb/>
之所出而不可遂以方圓為規矩故執規矩以為方圓<lb/>
則方圓不可勝用舍規矩以為方圓而遂以方圓為之<lb/>
規矩則規矩之用息矣故規矩者無一定之方圓而方<lb/>
圓者有一定之規矩此學禮之要盛徳者之所以動容<lb/>
<pb n="KR4h0132_WYG_282-16a"/>
周旋而中也宋儒朱仲晦氏慨禮經之蕪亂嘗欲考正<lb/>
而刪定之以儀禮為之經禮記為之傳而其志竟亦弗<lb/>
就其後吳㓜清氏因而為纂言亦不數數於朱説而於<lb/>
先後輕重之間固已多所發明二子之見其規條指畫<lb/>
則既出於漢儒矣其所謂觀其㑹通以行其典禮之原<lb/>
則尚恨吾生之晩而未及與聞之也雖然後聖而有作<lb/>
則無所容言矣後聖而未有作也則如纂言者固學禮<lb/>
者之箕裘筌蹄也而可以少之乎姻友胡汝登忠信而<lb/>
<pb n="KR4h0132_WYG_282-16b"/>
好禮其為寧國也將以是而施之刻纂言以敷其説而<lb/>
屬序於余余將進汝登之道而推之於本也故為序之<lb/>
若此云<lb/>
　　五經臆説序<hi>王守仁</hi>
得魚而忘筌醪盡而糟粕棄之魚醪之未得而曰是筌<lb/>
與糟粕也魚與醪終不可得矣五經聖人之學具焉然<lb/>
自其已聞者而言之其於道也亦筌與糟粕耳謂糟粕<lb/>
之為醪猶近也糟粕之中而醪存求魚於筌則筌與魚<lb/>
<pb n="KR4h0132_WYG_282-17a"/>
遠矣龍場居南夷萬山中書巻不可擕日坐石穴黙記<lb/>
舊所讀書而録之意有所得輙為之訓釋期有七月而<lb/>
五經之㫖畧遍名之曰臆説蓋不必盡合於先賢聊寫<lb/>
其胸臆之見而因以娯情養性焉耳則吾之為是固又<lb/>
忘魚而釣寄興於麯蘖而非誠㫖於味者矣嗚呼觀吾<lb/>
之説而不得其心以為是亦筌與糟粕也從而求魚於<lb/>
醪焉則失之矣夫説凡四十六巻經各十而禮之説尚<lb/>
多缺僅六巻云<lb/>
<pb n="KR4h0132_WYG_282-17b"/>
　　古小學序<hi>湛若水</hi>
王者之風息而教弛教弛而後二學亡小學亡而王宫<lb/>
黨遂之教無傳焉大學亡而辟雍泮宫之教無傳焉辟<lb/>
雍泮宫之教不傳而聖學無所終王宫黨遂之教不傳<lb/>
而聖學無所始學無終始則人道不立人道不立則天<lb/>
地不和天地不和則萬物不遂萬物不遂則天理或幾<lb/>
乎息矣夫二學未嘗亡也自二教弛而皆逸於戴記也<lb/>
大學之逸也其篇全而程氏表之小學之逸也其篇散<lb/>
<pb n="KR4h0132_WYG_282-18a"/>
未有會而聚之以復古者夫能始而不能終者有之矣<lb/>
未有不能於始而能終者也若彼考室弗惟其堂曷能<lb/>
搆搆則圮若農力穡弗惟其畮曷能播播則不實吾懼<lb/>
焉乃因讀禮采而集之復為蒙養洒掃應對進退事親<lb/>
敬長隆師親友禮樂射御書數凡七篇其文則古其事<lb/>
則小子之事不敢以大人之事參之恐其躐也不敢以<lb/>
今文參之恐其混古彞鼎也嗚呼斯文也自夫王侯之<lb/>
子以至庶人之子上下達之者也嗚呼元子小子茍能<lb/>
<pb n="KR4h0132_WYG_282-18b"/>
習其文行其實立其誠誠立而聖學可基矣是用成書<lb/>
行之家塾傳之子孫云爾<lb/>
　　檀弓叢訓序<hi>楊慎</hi>
楊慎曰醫者有四術神聖工巧予欲借之以喻文矣易<lb/>
之文神詩書春秋聖也檀弓三傳考工記工矣莊列九<lb/>
流而下其巧有差復以檀弓斠諸明高赤德又羣工中<lb/>
都料匠也予謂檀弓可孤行而每病訓之者未能犁然<lb/>
有當於人之心也經猶招也訓猶射也一人射招或中<lb/>
<pb n="KR4h0132_WYG_282-19a"/>
或否未若衆人射之中之多也若鄭康成之簡奥或以<lb/>
三字而括經文之數十字蓋寡而不可益也亦傳注之<lb/>
神已孔頴達之明偹或即經之一言而衍為百十言蓋<lb/>
多而不可省也亦䟽義之聖已賀陸黃吳補緝臚列亦<lb/>
各殫述者之心工已陳騤謝枋得二家批評亦稍窺作<lb/>
者之天巧已澔乎曷其没矣兹訓也於諸家擷其英華<lb/>
紀載之蒙發焉於二家昭其甄藻脩辭之階循焉藂之<lb/>
不亦可乎雖其嘿傳妙筌恧乎子休與子𤣥至於旁摉<lb/>
<pb n="KR4h0132_WYG_282-19b"/>
幽蔵累味集珍何遽不若咸陽之懸金淮南之鴻寶哉<lb/>
　　中庸輯畧序<hi>唐順之</hi>
中庸輯畧凡二巻初宋儒新昌石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>子重采兩程先生<lb/>
語與其高第弟子游楊謝侯諸家之説中庸者為集解<lb/>
凡幾巻朱子因而芟之為輯畧其後朱子既自采兩程<lb/>
先生語入集註中其於諸家則又著為或問以辨之自<lb/>
集註或問行而輯畧集解兩書因以不著於世友人御<lb/>
史新昌吕信卿宿有志於古人之學且謂子重其鄉人<lb/>
<pb n="KR4h0132_WYG_282-20a"/>
也因購求此兩書而余以所蔵宋板輯畧本授之已而<lb/>
吕子廵按江南則屬武進李令板焉而集解則不可復<lb/>
見矣序曰蓋古之亂吾道者常在於六經孔氏之外而<lb/>
後之亂吾道者常在乎六經孔氏之中昔者世教衰而<lb/>
方術競出陰陽老墨名法嘗與儒並立而為六家為九<lb/>
流其道不相為謀而相與時為盛衰佛最晩出其説最<lb/>
盛至與吾儒並立而為儒佛然其不相謀而相盛衰也<lb/>
則亦與六家九流同夫彼之各駕其説而其盛也至與<lb/>
<pb n="KR4h0132_WYG_282-20b"/>
儒亢而六而九而二也斯之悖矣雖然其不相謀也則<lb/>
是不得相亂也嗚呼六經孔氏之教所以别於六家九<lb/>
流與佛而豈知其後也六家九流與佛之説竄入於六<lb/>
經孔氏之中而莫之辨也説易者以陰陽或以老莊是<lb/>
六經孔氏中有陰陽家有老家矣説春秋者以法律説<lb/>
禮者以刑名數度是六經孔氏中有名家有法家矣説<lb/>
論語者以尚同之與兼愛尚賢明鬼是六經孔子中有<lb/>
墨家矣性不可以善惡言其作用是性之説乎心不可<lb/>
<pb n="KR4h0132_WYG_282-21a"/>
以死生言其真心常住之説乎是六經孔氏中有佛家<lb/>
矣六家九流與佛之與吾六經孔氏並也是門外之戈<lb/>
也六家九流與佛之説竄入於六經孔氏之中而莫之<lb/>
辨也是室中之戈也雖然六家九流之竄於吾六經孔<lb/>
氏也其為説也粗而其為道也小猶易辨也佛之竄於<lb/>
吾六經孔氏也則其為道也宏以濶而其為説也益精<lb/>
以密儒者曰體用一原佛者曰體用一原儒者曰顯微<lb/>
無間佛者曰顯微無間其孰從而辨之嗟乎六經孔氏<lb/>
<pb n="KR4h0132_WYG_282-21b"/>
之㫖與伊洛之所以講於六經孔氏之㫖者固具在也<lb/>
茍有得乎其㫖而超然自信乎吾之所謂一原無間者<lb/>
自信乎吾之所謂一原無間者而後彼之所謂一原無<lb/>
間者可識矣儒者於喜怒哀樂之發未嘗不欲其順而<lb/>
達之其順而達之也至於天地萬物皆吾喜怒哀樂之<lb/>
所融貫而後一原無間者可識也佛者於喜怒哀樂之<lb/>
發未嘗不欲其逆而銷之其逆而銷之也至於天地萬<lb/>
物泊然無一喜怒哀樂之交而後一原無間者可識也<lb/>
<pb n="KR4h0132_WYG_282-22a"/>
其機常主於逆故其所謂旋聞反見與其不住聲色香<lb/>
觸乃在於聞見色聲香觸之外其機常主於順故其所<lb/>
謂不睹不聞與其無聲無臭者乃即在於睹聞聲臭之<lb/>
中是以雖其求之於内者窮深極微幾與吾聖人不異<lb/>
而其天機之順與逆有必不可得而强同者子程子曰<lb/>
聖人本天釋氏本心又曰善學者却於已發之際觀之<lb/>
是中庸之㫖而百家之所不能駕其説羣儒之所不能<lb/>
亂其真也彼游楊謝侯諸家之説其未免於疵矣乎吾<lb/>
<pb n="KR4h0132_WYG_282-22b"/>
弗敢知然而醇者大矣其未能不浸淫於老與佛乎吾<lb/>
弗敢知然而師門之緒言蓋多矣學者精擇之而已矣<lb/>
則是書其遂可廢乎是信卿所謂刻以待學者之意也<lb/>
　　季彭山春秋私考序<hi>唐順之</hi>
春秋之難明也其孰從而求之曰求之聖人之心聖人<lb/>
之心其孰從而求之曰求之愚夫愚婦之心春秋者儒<lb/>
之所累世而不能殫其説者也而曰求諸愚夫愚婦之<lb/>
心不亦迂乎孔子嘗自言之矣吾之於人也誰毁誰譽<lb/>
<pb n="KR4h0132_WYG_282-23a"/>
斯民三代之所以直道而行者也春秋者聖人有是非<lb/>
而無所毁譽之書也直道之所是春秋亦是之直道之<lb/>
所非春秋亦非之春秋者所以寄人人直道之心也人<lb/>
人之心在焉而謂其文有非人人之所與知者乎儒者<lb/>
則以為聖經不如是之淺也而往往謂之微辭是以説<lb/>
之過詳而其義益蔽且夫春秋之謂春秋以誅亂討賊<lb/>
而已子而嚴父臣而敬君人人有不知其為是而弑君<lb/>
簒父人人有不知其為非者哉人人知其為是非而或<lb/>
<pb n="KR4h0132_WYG_282-23b"/>
䧟於弑逆焉者昔人所謂以意為之也雖其以意䧟於<lb/>
弑逆而其直道而行之心固隠然而在也聖人早為之<lb/>
辨醒其隠然而在之心以消其勃然敢動於邪之意是<lb/>
以亂臣賊子懼焉而能自還也其使之懼者不逆之於<lb/>
勃然而動者之不可忍而牖之於隠然而在者之不容<lb/>
息是以能使之懼也非書其弑以懼之之謂也其懼者<lb/>
但覺其隠然而在者之忽露而不覺其勃然而動者之<lb/>
暗消是以懼也非懼其書我而不敢為之謂也故曰孔<lb/>
<pb n="KR4h0132_WYG_282-24a"/>
子懼作春秋春秋成而亂臣賊子懼孔子之懼心斯人<lb/>
直道而行之心一也斯人直道而行之心亂臣賊子之<lb/>
懼心一也人人之心在焉而謂其文有非人人所與知<lb/>
者乎善説春秋者則不然曰無義戰人人可以知其為無<lb/>
義戰也而奚問其有鐘鼓無鐘鼓云爾也曰某三王之<lb/>
罪人某五霸之罪人人人可以知其罪之在也而奚問<lb/>
其功與過云爾也曰亂臣賊子懼人人知其為討亂賊<lb/>
也而奚問其君之有以取之無以取之云爾也以是説<lb/>
<pb n="KR4h0132_WYG_282-24b"/>
春秋豈不簡約而易知也哉可謂以愚夫愚婦之心求<lb/>
春秋而不蔽於聖經者也或曰然則游夏何以不能贊<lb/>
也曰高與赤者世傳以為游夏氏之徒也師説固宜有<lb/>
在焉者其猶未免於説之過詳歟其諸家之紛紛者又<lb/>
可知矣可謂蔽於聖經而不以愚夫愚婦之心求春秋<lb/>
者也余為是説久矣儒者牽於舊聞迂焉而莫予信也<lb/>
間以語彭山季君君欣然是之於是出其所著春秋私<lb/>
考示余則公榖之義例左氏之事實諸家紛紛之説一<lb/>
<pb n="KR4h0132_WYG_282-25a"/>
切摧破而獨身處其地以推見當時事情而定其是非<lb/>
雖其千載之上不可億知然以斯人直道而行之心凖<lb/>
之要無甚相遠者余是以益自信余之説有合於君也<lb/>
君嘗師陽明王先生聞致知之説為能信斯人直道之<lb/>
心與聖人無毁譽之心同其春秋大㫖亦多本之師説<lb/>
故其所見直截如此至於地里古今之沿革姓名氏族<lb/>
之派星厯之數度禘郊甞社禮樂兵賦之纖悉古今之<lb/>
所聚訟皆辨析毫釐務極該貫昔人所稱經師莫之及<lb/>
<pb n="KR4h0132_WYG_282-25b"/>
也以非大義所闗故不摘之序中蓋余嘗聞李愿中言<lb/>
羅仲素説春秋初未甚曉然及住羅浮後其説不知何<lb/>
如夫羅浮何與於春秋也豈不以此心空洞無物而後<lb/>
能好惡與人同好惡與人同而後能説春秋也歟君老<lb/>
矣方且隠雲門之邃厭文字之支離兀然洗心以游於<lb/>
無物其所説春秋又當於是者余尚得而見之<lb/>
　　詩説序<hi>徐渭</hi>
予嘗閲孟德所解孫氏十三篇及李衞公與唐太宗之<lb/>
<pb n="KR4h0132_WYG_282-26a"/>
所談説者其言多非孫子本意至論二人用兵隨其平<lb/>
日之所説解而以施之於戰爭營守之間其功反出孫<lb/>
子上以知凡書之所載有不可盡知者不必正為之解<lb/>
其要在於取吾心之所通以求適於用而已用吾心之<lb/>
所通以求書之所未通雖未盡釋也辟諸癢者指摩以<lb/>
為搔未為不濟也用吾心之所未通以必求書之通雖<lb/>
盡釋也辟諸痺者指搔以為搔未為濟也夫詩多至三<lb/>
百篇孔子約其㫖乃曰興而已矣曰思無邪而已矣此<lb/>
<pb n="KR4h0132_WYG_282-26b"/>
則未嘗解之也而其所以寓勸戒使人感善端而懲逸<lb/>
志者自藹然溢於言外至於所解見於魯論鄒書者有<lb/>
若淇澳烝民裁數語耳他若棠棣志懷也而以警遺巧<lb/>
笑美質也而以訂禮雄雉思君子也而以激門人之進<lb/>
善是皆非正解者矣會稽季先生所著詩説解頥凡四<lb/>
十巻吾取而讀之其大槩實有得於是其志正其見遠<lb/>
其意悉本於經而不泥於舊聞是以其為説也卓而専<lb/>
其成書也勇而敢雖古詩人與吾相去數千載之上諸<lb/>
<pb n="KR4h0132_WYG_282-27a"/>
家所註無慮數十百計未可以必知其彼之盡非而吾<lb/>
之盡是至論取吾心之通以適於用深有得於孔氏之<lb/>
遺者先生一人而已夫以孟德與衞公擿其所述兵家<lb/>
者流耳有濟於用而吾猶然取之矧是書也距邪説正<lb/>
人心上發先儒所未明下有禆於後學者哉吾讀之解<lb/>
頥焉因為之刻刻成而請序遂序之若其剔隠伏刺缺<lb/>
漏按駁禁持胃掐而腎擢之雖善避者無所逃如子唐<lb/>
子所謂古經師不及者多散見於諸所著述不獨是書已<lb/>
<pb n="KR4h0132_WYG_282-27b"/>
也<lb/>
　　經序録序<hi>歸有光</hi>
予昔承乏汴藩因識宗室西亭公脩學好古有河間大<lb/>
雅之風嘗得唐李鼎祚周易集傳槧版行於世又為諸<lb/>
經序録几為經之傳註訓詁者皆載其序之文使世之<lb/>
學者不得見其書而讀其序固已知其所以為書之意<lb/>
庶以廣其見聞而不安於孤陋實嘉惠後學之盛心也<lb/>
昔孔子修述先王之經以教其門人傳之世世不絶遭<lb/>
<pb n="KR4h0132_WYG_282-28a"/>
秦燔書漢儒存亡繼絶不遺餘力自此六藝稍稍備具<lb/>
太常之所總領凡四十愽士而古文尚書毛詩榖梁左<lb/>
氏春秋雖不立學官猶推高第為講郎給事近署而天<lb/>
子時會羣儒都講親制臨决所以網羅遺軼愽存衆家<lb/>
其意遠矣沿至末流旋復放失則鄭王之易出自費氏<lb/>
而賈逵馬鄭為古文尚書之學孔氏之傳最後出三禮<lb/>
獨存鄭註春秋公榖浸微傳詩者毛詩鄭箋而已唐貞<lb/>
觀間始命諸儒析章句為義䟽定為一是於是前世儒<lb/>
<pb n="KR4h0132_WYG_282-28b"/>
者僅存之書皆不復傳如李氏易解後人僅於此見古<lb/>
人傳註之一二至啖助以已意説春秋史氏極詆其穿<lb/>
鑿蓋唐人崇進士之科而經學幾廢故楊綰鄭餘慶鄭<lb/>
覃之徒欲拯其弊而未能也宋儒始以其自得之見求<lb/>
聖人之心於千載之下然雖有書成而多所未盡賴後<lb/>
人因其端以推演之而淳佑之詔其書已大行於世勝<lb/>
國遂用以取士本朝因之而學校科舉之格不免有唐<lb/>
世義䟽之弊非漢人宏慱之規學士大夫循常守故䧟<lb/>
<pb n="KR4h0132_WYG_282-29a"/>
於孤陋而不自知也予自屏居山林得以徧讀諸經竊<lb/>
以意之所見常有與今之傳註異者至如理象之殊而<lb/>
圖書大衍用九用六之論未能定也古今文之别而豫<lb/>
章晩出之書未能釐也三百篇之全而桑間濮上之淫<lb/>
音未能黜也褒貶實録之淆亂而氏族名字日月地名<lb/>
之未能明也郊丘混而五天帝昆侖神州之一而始祖<lb/>
之祭不及羣廟也洪範以後金縢召洛二誥之䟽脫非<lb/>
朱子之遺命也開慶師門之傳非鄭氏之奥義也紹興<lb/>
<pb n="KR4h0132_WYG_282-29b"/>
進講之書非三傳之専學也則王柏金履祥吳澄黃澤<lb/>
趙汸卓越之見豈可以其異而廢之乎歐陽子曰六經<lb/>
非一世之書其將與天地無終極而存也以無終極視<lb/>
千歲於其間頃刻耳則予之待於後者無窮也嗟夫士<lb/>
之欲待於無窮者其不拘牽於一世之説明矣道遠不<lb/>
能與西亭公訂正其疑義而存其畧如此云<lb/>
　<lb/>
　文章辨體彚選巻二百八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文章辨體彚選卷六百五十五<lb/>
                </head>
    <p>
<pb n="KR4h0132_WYG_655-1a"/>
欽定四庫全書卷<lb/>
　文章辨體彚選卷六百五十五<lb/>
　　　　　　　　　　　　明　賀復徴　編<lb/>
碑十四<hi>議論帝王</hi>
　　塗山銘<hi>唐柳宗元</hi>
　惟夏后氏建大功定大位立大政勤勞萬邦和寜四<lb/>
　極威懐之道儀刑後王當乎洪流方割災被下土自<lb/>
　壺口而導百川大功建焉虞帝髦期順承天厯自南<lb/>
<pb n="KR4h0132_WYG_655-1b"/>
　河而受四海大位定焉萬國既同宣省風教自塗山<lb/>
　而㑹諸侯大政立焉功莫崇乎禦大災乃賜𤣥圭以<lb/>
　承帝命位莫尊乎執大象乃輯五瑞以建皇極政莫<lb/>
　先乎齊大統乃朝玉帛以混經制是所以承唐虞之<lb/>
　後垂子孫之丕業立商周之前樹帝王之洪範者也<lb/>
　嗚呼天地之道尚徳而右功帝王之政崇徳而賞功<lb/>
　故堯舜至徳而位不及嗣湯武大功而祚延於世有<lb/>
　夏徳配於二聖而唐虞譲功焉功冠乎三代而商周<lb/>
<pb n="KR4h0132_WYG_655-2a"/>
　譲徳焉宜乎立極垂統貽於後裔當位作聖著為世<lb/>
　凖則塗山者功之所由定徳之所由濟政之所由立<lb/>
　有天下者宜取於此追維大號既發華盖既狩方岳<lb/>
　列位奔走來同山川守神莫敢遑寜羽旄四合衣裳<lb/>
　咸㑹䖍恭就列俯僂聴命然後示之以禮樂和氣周<lb/>
　洽申之以徳刑天威震耀制立謨訓宜在長乆厥後<lb/>
　啓征有扈而夏徳始衰羿距太康而帝業不守皇祖<lb/>
　之訓不由人亡政墜卒就陵替向使繼代守文之君<lb/>
<pb n="KR4h0132_WYG_655-2b"/>
　又能紹其功徳修其政統卑宫室惡衣服拜昌言平<lb/>
　均賦入制定朝㑹則諸侯常至而天命不去矣兹山<lb/>
　之㑹安得獨光於後與是以周穆遐追遺法復㑹于<lb/>
　是山聲垂天下亦紹前軌用此道也故余為之銘庶<lb/>
　後代朝諸侯制天下者仰則於此其辭曰<lb/>
惟禹體道功厚徳茂㑹朝侯衛統一憲度省方宣教化<lb/>
制殊類咸㑹壇位承奉儀矩禮具樂備徳容既孚乃舉<lb/>
明刑以弼聖謨則戮防風遺骨專車克明克威疇敢以<lb/>
<pb n="KR4h0132_WYG_655-3a"/>
渝宣昭黎憲耆定混區傳祚後𦙍丕承帝圗塗山巖巖<lb/>
界彼東國惟禹之徳配天無極即山刋碑貽後訓則<lb/>
　　沛國漢原廟銘<hi>柳宗元</hi>
　昔在帝堯光有四海元首萬邦時則舜禹稷卨佐命<lb/>
　垂統股肱天下聖徳未衰而内禪元臣繼天而受命<lb/>
　四姓承休迭有中邦五神環運炎徳復起周道削滅<lb/>
　秦徳暴戾皇天疇庸審厥保承乃命唐帝之後振而<lb/>
　興之又俾元臣之後翊而登之所以紹復丕績不墜<lb/>
<pb n="KR4h0132_WYG_655-3b"/>
　厥祀故曲逆起為䇿士輔成帝圗吐謀洞靈奮竒如<lb/>
　神舜之胄也汝隂脫帝宻網摧虜暴氣扶乗天休運<lb/>
　行嘉謀禹之苖也鄼侯保綏三秦控引漢中宏器廓<lb/>
　度以大帝業卨之裔也淮隂整齊天兵導揚靈威覆<lb/>
　趙夷魏拔齊殄楚平陽破三秦虜魏王絳侯定楚地<lb/>
　固劉氏皆稷之裔也克復堯緒昭哉甚明天意若曰<lb/>
　建大徳者必唐帝之胄故漢氏興焉翼炎運者必唐<lb/>
　臣之孫故羣雄登焉是以髙帝誕膺聖祚以垂徳厚<lb/>
<pb n="KR4h0132_WYG_655-4a"/>
　探昊穹之奥㫖載幽明之休祐殺白帝於大澤以承<lb/>
　其靈建赤旂于沛邑以昭其神假手于嬴以混諸侯<lb/>
　憑力於項以離關東奉纉堯之元命而四代之後咸<lb/>
　獻其用得乗木之大統而秦楚之盛不保其位既建<lb/>
　皇極設都咸陽撫征四方訓齊天下乃樂沛公以追<lb/>
　造邦之本乃歌大風以昭武成之徳乃奠舊都以壮<lb/>
　王業之基生為湯沐之邑沒為思樂之地且曰萬嵗<lb/>
　之下魂逰於此惟兹原廟沛公之舊也祭蚩尤于是<lb/>
<pb n="KR4h0132_WYG_655-4b"/>
　庭而赤精降導靈命於是邦而羣雄至登布衣於萬<lb/>
　乗而子孫得以績其緒化環堵為四海而黎元得以<lb/>
　安其業基岱岳之髙源洪河之長蓄靈擁休此焉發<lb/>
　跡盖以道備於是而後行之天下制成于是而後廣<lb/>
　之宇内天下備其道而神復乎本宇内成其制而心<lb/>
　懐於舊宜其正名以表功用成其始俾生靈盡其敬<lb/>
　焉陳本以宅神用成其終俾生靈盡其慕焉故髙帝<lb/>
　定位建兹閟宫惠皇嗣服爰立清廟綿越千祀至今<lb/>
<pb n="KR4h0132_WYG_655-5a"/>
　血食此所以成終而成始也且夫以斷蛇之威安知<lb/>
　不運其宻用佐嵗功以流澤歟以約法之仁安知不<lb/>
　流其神睠相舊邦之遺黎歟以紹唐之餘慶隆天之<lb/>
　遺烈安知不奮其神化大祐於下土歟然則展敬乞<lb/>
　靈烏可巳也銘於舊邑以迪天命其辭曰<lb/>
蕩蕩明徳時惟放勛揖譲而退祚於後昆羣蛇輔龍以<lb/>
翊天門登翼炎運唐臣之孫秦網既離鹿駭東夏長蛇<lb/>
封豕蹈躍中野天復堯緒鍾祐於劉赫矣漢祖播兹皇<lb/>
<pb n="KR4h0132_WYG_655-5b"/>
猷揚旂沛庭約從諸侯豪暴震疊威聲布流總制虎臣<lb/>
委成良疇勦殄霸楚遂荒神州區宇懐濡黔黎輯柔表<lb/>
正萬國炎靈用休定宅咸陽以都上㳺留觀本邦在鎬<lb/>
如周穆穆惠王宗湮克承崇崇沛宫清廟是憑原念大<lb/>
業肇經兹地乃專元命亦舉嚴祀建旂釁鼓遂據天位<lb/>
魂逰故都永介丕址煥列唐典嚴恭罔墜勒此休銘以<lb/>
昭本始<lb/>
　　禹穴碑銘<hi>鄭魴</hi>
<pb n="KR4h0132_WYG_655-6a"/>
　惟帝聖世時必有符命在昔黄帝始受河圗而定王<lb/>
　籙宓羲得神蓍而垂皇䇿堯配璇璣玉衡以齊七政<lb/>
　舜繼成六徳文王獲赤雀丹書而演道定謨予亦以<lb/>
　謂禹探其穴得開世之符而成乎水功夫神人合謀<lb/>
　而行變化天地定位隂陽潜交五行迭主斗建司節<lb/>
　岳尊山而瀆長川乃至日星風雷禎祥祕奥三綱五<lb/>
　紀萬樂百禮人人物物各由身生無非𤣥功冥持至<lb/>
　數㳷合以及之者王者奉天而行故聖神焉帝皇焉<lb/>
<pb n="KR4h0132_WYG_655-6b"/>
　彼聖如仲尼有徳而無應故位止于旅人福勿及生<lb/>
　靈乃嘆曰鳯鳥不至河不出圗吾巳矣夫然後知元<lb/>
　命者軒后命者羲受命者曰唐與虞成命者禹備命<lb/>
　者文仲尼不受命乃假人事而言故有宗予之說後<lb/>
　代無作焉立言者一仁義以束世教<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瞶蚩蚩使絶<lb/>
　其非望使業之外存而不論予讀夏書無是說司馬<lb/>
　子長自敘始云登㑹稽探禹穴不然萬<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>何傳焉感<lb/>
　矣蒼山之瀦呀如淵如陵徙谷遷此中不騫雨洗煙<lb/>
<pb n="KR4h0132_WYG_655-7a"/>
　空㰹然莫窮噫寔禹迹之所始終唐興二百八祀寳<lb/>
　厯丙午秋九月予從事于是邦感上聖遺軌而學者<lb/>
　無述作禹穴碑亷察使舊相河南公見而銘之曰<lb/>
禹穴宜載夏與秦胡為而不載古而不載遷與鄭胡為<lb/>
而載予以謂天徳統萬止言其蓋地徳統萬止言其載<lb/>
堯徳統萬止言其大千川萬山皆禹之㑹一符一穴不<lb/>
足為最故夏與秦俱不之載而人以之昧雖山之堅雖<lb/>
洞之濊有時而堙有時而兊嵗其萬千風雨濤汰亡其<lb/>
<pb n="KR4h0132_WYG_655-7b"/>
□呀叢是<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>薈鄭與遷斯碑斯載斯時之頼<lb/>
　　禹廟碑<hi>明李夣陽</hi>
　李子㳺于禹廟之臺覽長河之防孤城古宫平沙四<lb/>
　漫遐睇故流北盡碣石九派湮淤雲草浩浩於是愴<lb/>
　然而悲曰嗟乎予於是知王霸之功也霸之功驩乆<lb/>
　之疑王之功忘乆之思昔者禹之治水也導川為陸<lb/>
　易<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>為寜地以之平天以之成去巢就廬而粒而耕<lb/>
　生生至今者固其功也所謂萬世永頼者也然問之<lb/>
<pb n="KR4h0132_WYG_655-8a"/>
　耕者勿知粒者勿知廬者勿知寜者勿知陸者勿知<lb/>
　故曰王之功忘譬之天生物而物忘之泳者忘其川<lb/>
　栖者忘其枝民者忘其聖人非忘之也不知之也不<lb/>
　知自忘及其菑也號呼而所恤於是智者則指之所從<lb/>
　來而廟者興矣河孟津東也蹙曠肆悍勢猶建瓴堤<lb/>
　堰一决數郡魚鱉於是昬墊之民匍匐詣廟稽首號<lb/>
　曰王在吾奚溺而防丁堰夫樁户草門輸築困苦則<lb/>
　又各詣廟稽首號曰王在吾奚役斯所謂思也故不<lb/>
<pb n="KR4h0132_WYG_655-8b"/>
　忘不大不思不深深莫如地大莫如天王之道也霸<lb/>
　者非不功也然不能使之不忘而不能使之不疑何<lb/>
　也不忘者小小則近近則淺淺則疑如秦穆賜食膳<lb/>
　馬肉酒是也夫天下未聞有廟桓文者也故曰予觀<lb/>
　禹廟而知王覇之功也或問湯文不廟李子曰聖人<lb/>
　各有其至堯仁舜孝禹功湯義文王之忠周公之才<lb/>
　孔子之學是也夫功者切乎菑者也大梁以菑故是<lb/>
　故獨廟禹是時監察御史澶州王子㑹按河南登臺<lb/>
<pb n="KR4h0132_WYG_655-9a"/>
　四顧乃亦愴然而悲曰嗟乎予於是而知功之言徴<lb/>
　也吾少也嘗覽躡州城眺滄渤南目大梁之墟乃今<lb/>
　歴三河攬淮泗極洪流而盡滔滔使非有神者主之<lb/>
　桑而海者乆矣尚能粒耶耕耶廬耶能<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>者寜耶川<lb/>
　者陸耶嗟乎予於是而知功之言徴也所謂微禹吾<lb/>
　其魚者耶所謂美哉勤而不徳者耶於是飭所司葺<lb/>
　其廟而属李子碑焉王子名溱以嘉靖元年春按河<lb/>
　南明年秋代去乃李子則為迎送神辭三章俾祭者<lb/>
<pb n="KR4h0132_WYG_655-9b"/>
　歌之以侑神焉其辭曰<lb/>
天門兮顯闢赫赤赤兮雲吐窈黃屋兮陸離靈總總兮<lb/>
上下羌若來兮儵不見不見兮奈何望美人兮徒怨苦<lb/>
横四海兮怒波　右迎神<lb/>
絙絃兮鏜鼓神不來兮誰怒執河伯兮顯戮飭陽侯兮<lb/>
清路靈電靄兮來至風泠泠兮堂户舞我兮我醑尸既<lb/>
飽兮顏酡惠我人兮乃土乃粒日云暮兮尸奈何　右<lb/>
降神<lb/>
<pb n="KR4h0132_WYG_655-10a"/>
風九河兮濤暮雲曀曀兮昏雨王駕鳯兮驂文魚龍翼<lb/>
翼兮兩旟悵佳期兮難屢心有愛兮易離愛君兮思君<lb/>
肴芳兮酒芬君歸來兮庇我民　右送神<lb/>
　　漢愍帝碑<hi>邵寳</hi>
世有存之足以為亂賊之戒者君子存之其有宜毁而<lb/>
不毁則無以懲夫人而示天下後世君子在所必毁也<lb/>
於其毁也而有所易黜其不正以歸於正者君子則以<lb/>
義起焉此皆關于萬世之綱常而不專為徃事之褒貶<lb/>
<pb n="KR4h0132_WYG_655-10b"/>
係天下之公論而非一人之私心也古今簒竊之雄首<lb/>
稱曺魏其惡有不待論者始其為禪受也寔在許之繁<lb/>
城寳自領郡得達觀其故都有壇焉曰禪受皆誇詡之<lb/>
迹有碑焉曰禪受皆矯誣之詞千載而下指而笑之有<lb/>
不謀而同心者在此所謂存之足以為亂賊之戒者存<lb/>
之可也其地有廟以祠魏文南面帝服儼然臨之雖易<lb/>
姓改物彼亦有不能冺者然當其親謀簒竊之地而顧<lb/>
乃廟祀不朽若以為當然則凡彼之所謀以欺後世者<lb/>
<pb n="KR4h0132_WYG_655-11a"/>
皆隳其計中矣吾恐儒先筆削之㫖終託之於空言亂<lb/>
臣賊子将益無所忌此所謂不毁則無以懲夫人而示<lb/>
天下後世者毁之可也然壇與碑尚存而獨毁其廟則<lb/>
他日必有沿襲而復舉以奉之者豈可以為奸雄萬世<lb/>
之戒哉故因易所祠以祠漢之愍帝而以其臣孔融配<lb/>
焉若将驅逐而亟反之使奸雄之徒不得廟食於其土<lb/>
此所謂因其毁也而有所易黜邪以歸正以義起之者<lb/>
也盖愍之孱弱勢同寄生然猶為天下之君融雖短於<lb/>
<pb n="KR4h0132_WYG_655-11b"/>
才學而忠言義色至不容于賊操亦足以愧夫北面稱<lb/>
臣上表勸進者矣帝不稱獻而稱愍從昭烈所謚且漢<lb/>
之君非魏之所得謚也凡此皆所謂以義而起者嗚呼<lb/>
君臣之分有大防焉順逆之際有大法焉彼奸邪之所<lb/>
以不敢動於惡即動焉猶必曲為文飾者豈獨懼天下<lb/>
将攻之哉亦以大防大法之所在雖後世有不得而逃<lb/>
焉故也若曺氏之於漢非歟惜乎當時郡國之中既無<lb/>
一人仗義執言揚旗伐鼓以討其簒竊之罪而在廷在<lb/>
<pb n="KR4h0132_WYG_655-12a"/>
野又無一人登西山蹈東海以明大義於天下豈非畏<lb/>
威附勢使然乎至於後世之君子亦以空言無補因仍<lb/>
茍且忽天下之大防而不顧抑獨何哉正名分垂世教<lb/>
此吾輩讀春秋學孔子者事也况職在守土乎故為之記<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_655-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章粹體彚選巻六百五十五<lb/>
<pb n="KR4h0132_WYG_655-13a"/>
欽定四庫全書卷<lb/>
　文章辨體彚選卷六百五十五<lb/>
　　　　　　　　　　　　明　賀復徴　編<lb/>
碑十四<hi>議論帝王</hi>
　　塗山銘<hi>唐柳宗元</hi>
　惟夏后氏建大功定大位立大政勤勞萬邦和寜四<lb/>
　極威懐之道儀刑後王當乎洪流方割災被下土自<lb/>
　壺口而導百川大功建焉虞帝髦期順承天厯自南<lb/>
<pb n="KR4h0132_WYG_655-13b"/>
　河而受四海大位定焉萬國既同宣省風教自塗山<lb/>
　而㑹諸侯大政立焉功莫崇乎禦大災乃賜𤣥圭以<lb/>
　承帝命位莫尊乎執大象乃輯五瑞以建皇極政莫<lb/>
　先乎齊大統乃朝玉帛以混經制是所以承唐虞之<lb/>
　後垂子孫之丕業立商周之前樹帝王之洪範者也<lb/>
　嗚呼天地之道尚徳而右功帝王之政崇徳而賞功<lb/>
　故堯舜至徳而位不及嗣湯武大功而祚延於世有<lb/>
　夏徳配於二聖而唐虞譲功焉功冠乎三代而商周<lb/>
<pb n="KR4h0132_WYG_655-14a"/>
　譲徳焉宜乎立極垂統貽於後裔當位作聖著為世<lb/>
　凖則塗山者功之所由定徳之所由濟政之所由立<lb/>
　有天下者宜取於此追維大號既發華盖既狩方岳<lb/>
　列位奔走來同山川守神莫敢遑寜羽旄四合衣裳<lb/>
　咸㑹䖍恭就列俯僂聴命然後示之以禮樂和氣周<lb/>
　洽申之以徳刑天威震耀制立謨訓宜在長乆厥後<lb/>
　啓征有扈而夏徳始衰羿距太康而帝業不守皇祖<lb/>
　之訓不由人亡政墜卒就陵替向使繼代守文之君<lb/>
<pb n="KR4h0132_WYG_655-14b"/>
　又能紹其功徳修其政統卑宫室惡衣服拜昌言平<lb/>
　均賦入制定朝㑹則諸侯常至而天命不去矣兹山<lb/>
　之㑹安得獨光於後與是以周穆遐追遺法復㑹于<lb/>
　是山聲垂天下亦紹前軌用此道也故余為之銘庶<lb/>
　後代朝諸侯制天下者仰則於此其辭曰<lb/>
惟禹體道功厚徳茂㑹朝侯衛統一憲度省方宣教化<lb/>
制殊類咸㑹壇位承奉儀矩禮具樂備徳容既孚乃舉<lb/>
明刑以弼聖謨則戮防風遺骨專車克明克威疇敢以<lb/>
<pb n="KR4h0132_WYG_655-15a"/>
渝宣昭黎憲耆定混區傳祚後𦙍丕承帝圗塗山巖巖<lb/>
界彼東國惟禹之徳配天無極即山刋碑貽後訓則<lb/>
　　沛國漢原廟銘<hi>柳宗元</hi>
　昔在帝堯光有四海元首萬邦時則舜禹稷卨佐命<lb/>
　垂統股肱天下聖徳未衰而内禪元臣繼天而受命<lb/>
　四姓承休迭有中邦五神環運炎徳復起周道削滅<lb/>
　秦徳暴戾皇天疇庸審厥保承乃命唐帝之後振而<lb/>
　興之又俾元臣之後翊而登之所以紹復丕績不墜<lb/>
<pb n="KR4h0132_WYG_655-15b"/>
　厥祀故曲逆起為䇿士輔成帝圗吐謀洞靈奮竒如<lb/>
　神舜之胄也汝隂脫帝宻網摧虜暴氣扶乗天休運<lb/>
　行嘉謀禹之苖也鄼侯保綏三秦控引漢中宏器廓<lb/>
　度以大帝業卨之裔也淮隂整齊天兵導揚靈威覆<lb/>
　趙夷魏拔齊殄楚平陽破三秦虜魏王絳侯定楚地<lb/>
　固劉氏皆稷之裔也克復堯緒昭哉甚明天意若曰<lb/>
　建大徳者必唐帝之胄故漢氏興焉翼炎運者必唐<lb/>
　臣之孫故羣雄登焉是以髙帝誕膺聖祚以垂徳厚<lb/>
<pb n="KR4h0132_WYG_655-16a"/>
　探昊穹之奥㫖載幽明之休祐殺白帝於大澤以承<lb/>
　其靈建赤旂于沛邑以昭其神假手于嬴以混諸侯<lb/>
　憑力於項以離關東奉纉堯之元命而四代之後咸<lb/>
　獻其用得乗木之大統而秦楚之盛不保其位既建<lb/>
　皇極設都咸陽撫征四方訓齊天下乃樂沛公以追<lb/>
　造邦之本乃歌大風以昭武成之徳乃奠舊都以壮<lb/>
　王業之基生為湯沐之邑沒為思樂之地且曰萬嵗<lb/>
　之下魂逰於此惟兹原廟沛公之舊也祭蚩尤于是<lb/>
<pb n="KR4h0132_WYG_655-16b"/>
　庭而赤精降導靈命於是邦而羣雄至登布衣於萬<lb/>
　乗而子孫得以績其緒化環堵為四海而黎元得以<lb/>
　安其業基岱岳之髙源洪河之長蓄靈擁休此焉發<lb/>
　跡盖以道備於是而後行之天下制成于是而後廣<lb/>
　之宇内天下備其道而神復乎本宇内成其制而心<lb/>
　懐於舊宜其正名以表功用成其始俾生靈盡其敬<lb/>
　焉陳本以宅神用成其終俾生靈盡其慕焉故髙帝<lb/>
　定位建兹閟宫惠皇嗣服爰立清廟綿越千祀至今<lb/>
<pb n="KR4h0132_WYG_655-17a"/>
　血食此所以成終而成始也且夫以斷蛇之威安知<lb/>
　不運其宻用佐嵗功以流澤歟以約法之仁安知不<lb/>
　流其神睠相舊邦之遺黎歟以紹唐之餘慶隆天之<lb/>
　遺烈安知不奮其神化大祐於下土歟然則展敬乞<lb/>
　靈烏可巳也銘於舊邑以迪天命其辭曰<lb/>
蕩蕩明徳時惟放勛揖譲而退祚於後昆羣蛇輔龍以<lb/>
翊天門登翼炎運唐臣之孫秦網既離鹿駭東夏長蛇<lb/>
封豕蹈躍中野天復堯緒鍾祐於劉赫矣漢祖播兹皇<lb/>
<pb n="KR4h0132_WYG_655-17b"/>
猷揚旂沛庭約從諸侯豪暴震疊威聲布流總制虎臣<lb/>
委成良疇勦殄霸楚遂荒神州區宇懐濡黔黎輯柔表<lb/>
正萬國炎靈用休定宅咸陽以都上㳺留觀本邦在鎬<lb/>
如周穆穆惠王宗湮克承崇崇沛宫清廟是憑原念大<lb/>
業肇經兹地乃專元命亦舉嚴祀建旂釁鼓遂據天位<lb/>
魂逰故都永介丕址煥列唐典嚴恭罔墜勒此休銘以<lb/>
昭本始<lb/>
　　禹穴碑銘<hi>鄭魴</hi>
<pb n="KR4h0132_WYG_655-18a"/>
　惟帝聖世時必有符命在昔黄帝始受河圗而定王<lb/>
　籙宓羲得神蓍而垂皇䇿堯配璇璣玉衡以齊七政<lb/>
　舜繼成六徳文王獲赤雀丹書而演道定謨予亦以<lb/>
　謂禹探其穴得開世之符而成乎水功夫神人合謀<lb/>
　而行變化天地定位隂陽潜交五行迭主斗建司節<lb/>
　岳尊山而瀆長川乃至日星風雷禎祥祕奥三綱五<lb/>
　紀萬樂百禮人人物物各由身生無非𤣥功冥持至<lb/>
　數㳷合以及之者王者奉天而行故聖神焉帝皇焉<lb/>
<pb n="KR4h0132_WYG_655-18b"/>
　彼聖如仲尼有徳而無應故位止于旅人福勿及生<lb/>
　靈乃嘆曰鳯鳥不至河不出圗吾巳矣夫然後知元<lb/>
　命者軒后命者羲受命者曰唐與虞成命者禹備命<lb/>
　者文仲尼不受命乃假人事而言故有宗予之說後<lb/>
　代無作焉立言者一仁義以束世教<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瞶蚩蚩使絶<lb/>
　其非望使業之外存而不論予讀夏書無是說司馬<lb/>
　子長自敘始云登㑹稽探禹穴不然萬<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>何傳焉感<lb/>
　矣蒼山之瀦呀如淵如陵徙谷遷此中不騫雨洗煙<lb/>
<pb n="KR4h0132_WYG_655-19a"/>
　空㰹然莫窮噫寔禹迹之所始終唐興二百八祀寳<lb/>
　厯丙午秋九月予從事于是邦感上聖遺軌而學者<lb/>
　無述作禹穴碑亷察使舊相河南公見而銘之曰<lb/>
禹穴宜載夏與秦胡為而不載古而不載遷與鄭胡為<lb/>
而載予以謂天徳統萬止言其蓋地徳統萬止言其載<lb/>
堯徳統萬止言其大千川萬山皆禹之㑹一符一穴不<lb/>
足為最故夏與秦俱不之載而人以之昧雖山之堅雖<lb/>
洞之濊有時而堙有時而兊嵗其萬千風雨濤汰亡其<lb/>
<pb n="KR4h0132_WYG_655-19b"/>
□呀叢是<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>薈鄭與遷斯碑斯載斯時之頼<lb/>
　　禹廟碑<hi>明李夣陽</hi>
　李子㳺于禹廟之臺覽長河之防孤城古宫平沙四<lb/>
　漫遐睇故流北盡碣石九派湮淤雲草浩浩於是愴<lb/>
　然而悲曰嗟乎予於是知王霸之功也霸之功驩乆<lb/>
　之疑王之功忘乆之思昔者禹之治水也導川為陸<lb/>
　易<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>為寜地以之平天以之成去巢就廬而粒而耕<lb/>
　生生至今者固其功也所謂萬世永頼者也然問之<lb/>
<pb n="KR4h0132_WYG_655-20a"/>
　耕者勿知粒者勿知廬者勿知寜者勿知陸者勿知<lb/>
　故曰王之功忘譬之天生物而物忘之泳者忘其川<lb/>
　栖者忘其枝民者忘其聖人非忘之也不知之也不<lb/>
　知自忘及其菑也號呼而所恤於是智者則指之所從<lb/>
　來而廟者興矣河孟津東也蹙曠肆悍勢猶建瓴堤<lb/>
　堰一决數郡魚鱉於是昬墊之民匍匐詣廟稽首號<lb/>
　曰王在吾奚溺而防丁堰夫樁户草門輸築困苦則<lb/>
　又各詣廟稽首號曰王在吾奚役斯所謂思也故不<lb/>
<pb n="KR4h0132_WYG_655-20b"/>
　忘不大不思不深深莫如地大莫如天王之道也霸<lb/>
　者非不功也然不能使之不忘而不能使之不疑何<lb/>
　也不忘者小小則近近則淺淺則疑如秦穆賜食膳<lb/>
　馬肉酒是也夫天下未聞有廟桓文者也故曰予觀<lb/>
　禹廟而知王覇之功也或問湯文不廟李子曰聖人<lb/>
　各有其至堯仁舜孝禹功湯義文王之忠周公之才<lb/>
　孔子之學是也夫功者切乎菑者也大梁以菑故是<lb/>
　故獨廟禹是時監察御史澶州王子㑹按河南登臺<lb/>
<pb n="KR4h0132_WYG_655-21a"/>
　四顧乃亦愴然而悲曰嗟乎予於是而知功之言徴<lb/>
　也吾少也嘗覽躡州城眺滄渤南目大梁之墟乃今<lb/>
　歴三河攬淮泗極洪流而盡滔滔使非有神者主之<lb/>
　桑而海者乆矣尚能粒耶耕耶廬耶能<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>者寜耶川<lb/>
　者陸耶嗟乎予於是而知功之言徴也所謂微禹吾<lb/>
　其魚者耶所謂美哉勤而不徳者耶於是飭所司葺<lb/>
　其廟而属李子碑焉王子名溱以嘉靖元年春按河<lb/>
　南明年秋代去乃李子則為迎送神辭三章俾祭者<lb/>
<pb n="KR4h0132_WYG_655-21b"/>
　歌之以侑神焉其辭曰<lb/>
天門兮顯闢赫赤赤兮雲吐窈黃屋兮陸離靈總總兮<lb/>
上下羌若來兮儵不見不見兮奈何望美人兮徒怨苦<lb/>
横四海兮怒波　右迎神<lb/>
絙絃兮鏜鼓神不來兮誰怒執河伯兮顯戮飭陽侯兮<lb/>
清路靈電靄兮來至風泠泠兮堂户舞我兮我醑尸既<lb/>
飽兮顏酡惠我人兮乃土乃粒日云暮兮尸奈何　右<lb/>
降神<lb/>
<pb n="KR4h0132_WYG_655-22a"/>
風九河兮濤暮雲曀曀兮昏雨王駕鳯兮驂文魚龍翼<lb/>
翼兮兩旟悵佳期兮難屢心有愛兮易離愛君兮思君<lb/>
肴芳兮酒芬君歸來兮庇我民　右送神<lb/>
　　漢愍帝碑<hi>邵寳</hi>
世有存之足以為亂賊之戒者君子存之其有宜毁而<lb/>
不毁則無以懲夫人而示天下後世君子在所必毁也<lb/>
於其毁也而有所易黜其不正以歸於正者君子則以<lb/>
義起焉此皆關于萬世之綱常而不專為徃事之褒貶<lb/>
<pb n="KR4h0132_WYG_655-22b"/>
係天下之公論而非一人之私心也古今簒竊之雄首<lb/>
稱曺魏其惡有不待論者始其為禪受也寔在許之繁<lb/>
城寳自領郡得達觀其故都有壇焉曰禪受皆誇詡之<lb/>
迹有碑焉曰禪受皆矯誣之詞千載而下指而笑之有<lb/>
不謀而同心者在此所謂存之足以為亂賊之戒者存<lb/>
之可也其地有廟以祠魏文南面帝服儼然臨之雖易<lb/>
姓改物彼亦有不能冺者然當其親謀簒竊之地而顧<lb/>
乃廟祀不朽若以為當然則凡彼之所謀以欺後世者<lb/>
<pb n="KR4h0132_WYG_655-23a"/>
皆隳其計中矣吾恐儒先筆削之㫖終託之於空言亂<lb/>
臣賊子将益無所忌此所謂不毁則無以懲夫人而示<lb/>
天下後世者毁之可也然壇與碑尚存而獨毁其廟則<lb/>
他日必有沿襲而復舉以奉之者豈可以為奸雄萬世<lb/>
之戒哉故因易所祠以祠漢之愍帝而以其臣孔融配<lb/>
焉若将驅逐而亟反之使奸雄之徒不得廟食於其土<lb/>
此所謂因其毁也而有所易黜邪以歸正以義起之者<lb/>
也盖愍之孱弱勢同寄生然猶為天下之君融雖短於<lb/>
<pb n="KR4h0132_WYG_655-23b"/>
才學而忠言義色至不容于賊操亦足以愧夫北面稱<lb/>
臣上表勸進者矣帝不稱獻而稱愍從昭烈所謚且漢<lb/>
之君非魏之所得謚也凡此皆所謂以義而起者嗚呼<lb/>
君臣之分有大防焉順逆之際有大法焉彼奸邪之所<lb/>
以不敢動於惡即動焉猶必曲為文飾者豈獨懼天下<lb/>
将攻之哉亦以大防大法之所在雖後世有不得而逃<lb/>
焉故也若曺氏之於漢非歟惜乎當時郡國之中既無<lb/>
一人仗義執言揚旗伐鼓以討其簒竊之罪而在廷在<lb/>
<pb n="KR4h0132_WYG_655-24a"/>
野又無一人登西山蹈東海以明大義於天下豈非畏<lb/>
威附勢使然乎至於後世之君子亦以空言無補因仍<lb/>
茍且忽天下之大防而不顧抑獨何哉正名分垂世教<lb/>
此吾輩讀春秋學孔子者事也况職在守土乎故為之記<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_655-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章粹體彚選巻六百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百</head> <lb/>
    <p>
<pb n="KR4h0132_WYG_200-1a"/>
欽定四庫全書<lb/>
　文章辨體彚選巻二百<lb/>
　　　　　　　　　　　　眀　賀復徵　編<lb/>
致語<lb/>
　賀復徵曰致語始於宋人盖内庭宴饗侍御優伶之<lb/>
　辭皆詞臣擬撰今制因之錄數則以備一體<lb/>
　　内中侍御已下賀皇帝冬至詞語<hi>宋蘇軾</hi>
伏以日合天統時推建子之正律中黃鍾氣驗微陽之<lb/>
<pb n="KR4h0132_WYG_200-1b"/>
應徳施自上惠均於民伏惟皇帝陛下道配皇王化行<lb/>
夷夏觀其来復見乎天地之心静以無為待此隂陽之<lb/>
定雲物告瑞宫聲恊和豈惟至治之祥自得上天之祐<lb/>
一人有慶萬夀無疆妾等䝉被天光叨塵婦職敢獻如<lb/>
山之祝庶同率土之讙<lb/>
　　賀皇太后<hi>蘇軾</hi>
伏以候氣葭灰喜律筒之已應課功綵線知宫日之初<lb/>
長品物向榮掖廷胥悦恭惟皇太后殿下母臨四海婦<lb/>
<pb n="KR4h0132_WYG_200-2a"/>
應東朝求賢審官但有憂勤之志躬儉節用豈忘澣濯<lb/>
之衣宜福祿之日康樂宫闈之無事妾等濫塵女職獲<lb/>
奉慈顔願先柏酒以稱觴更指椿年而獻夀<lb/>
　　元夕節宴奉皇上致語<hi>明程敏政</hi>
伏以時分四季惟春季當和樂之時節有三元惟上元<lb/>
乃繁華之節宜張御宴末奉宸懽况一嵗之豐登有先<lb/>
朝之故事恭惟皇帝陛下秉寛仁恭儉之徳爰高眀睿<lb/>
哲之姿天縱多能上師孔子日新舊學逺慕湯王祥刑<lb/>
<pb n="KR4h0132_WYG_200-2b"/>
不及於非辜䘏典屢施於無告南郊禮備特牲才胙於<lb/>
尚方北塞塵清虎旅又歸於宿衛調春䑓之玉燭實在<lb/>
此時放夜禁之金吾豈妨正務銀花玉樹徹應鰲山鼉<lb/>
鼓龍笙少延鳯駕侍臣立紅雲之殿尚食進紫霞之觴<lb/>
聖齡願保於萬年健随天運節假已開於十日樂與人<lb/>
同盼眀月之光輝喜良宵之未艾臣等猥以末技叨預<lb/>
伶官禮太乙貴神於六宫之中想周旋於達旦獻昇平<lb/>
妙曲於兩階之下愧聲調之入雲欲罄下情敬陳俚語<lb/>
<pb n="KR4h0132_WYG_200-3a"/>
寳歴初開二十廵上元風景一囬新千株火樹連西苑<lb/>
萬㸃星毬擁北辰金剖黃柑傳令節調翻白雪應陽春<lb/>
聖心願比光眀燭滿賜餘輝及庶民<lb/>
　　元夕節宴奉皇太后致語<hi>程敏政</hi>
伏以時當泰運重三五之佳辰孝奉慈闈祝萬千之聖<lb/>
夀瑞騰鶴禁喜溢龍顔恭惟皇太后陛下受性𢎞仁貽<lb/>
謀髙逺慶覃孫子比周室之邑姜福備天人類瑶池之<lb/>
王母制不稱於宫壼化已洽於家邦矧四方書大有之<lb/>
<pb n="KR4h0132_WYG_200-3b"/>
年式光寳訓冝九重慶上元之節先進霞觴朱絃繚亮<lb/>
恊應韶鈞御燭熒煌昭回星斗山形葱蒨駕海上之六<lb/>
鰲烟影逥環走人間之八駿清歌妙舞以次而迭奏境<lb/>
隔仙凡玉饌珍羞雜然而前陳味窮水陸極天下一人<lb/>
之養奉内前一日之懽臣等粗以賤工叨居法部窺月<lb/>
中之火樹疑新開不夜之天分霜後之黃柑知樂共長<lb/>
春之宴欲宣勝事敢貢芻言長樂宫中起御筵六鰲山<lb/>
下擁祥烟三春景重元宵節四海人歌大有年彩伩近<lb/>
<pb n="KR4h0132_WYG_200-4a"/>
移風力軟珠簾初捲月華圎霞杯滿獻觀燈酒樂奏昇<lb/>
平第一篇<lb/>
　　端陽節宴皇太后致語<hi>董越</hi>
伏以階蓂舒五葉一年佳節又中天慈算祝千春萬口<lb/>
歡聲齊動地中外仰鴻鈞大造臣工霑燕錫深恩冝逸<lb/>
豫之無期真孝慈之兼盡恭惟皇太后陛下仁慈恭儉<lb/>
中正齊荘震肅儲祥啓聖眀以繼統坤元肖徳同厚載<lb/>
以資生有娀舊國實生商渭水大邦真有子配二儀以<lb/>
<pb n="KR4h0132_WYG_200-4b"/>
正位無貳無虞有萬乘以承歡何思何慮維此歳逢柔<lb/>
兆式當節届端陽菖蒲酒泛玉斚金尊喜見一人獻夀<lb/>
蕭艾葉挿瓊樓朱戸又看九御迎祥香風先播於浴蘭<lb/>
炎暑頓消於賜葛幻術繫淮南之蠅虎覃恩頒大内之<lb/>
梟羮五兵符皆佩赤靈九子糭並聯彩縷冝春苑裡紛<lb/>
紛驃騎連營太液波心兩兩龍舟競渡不必鑄青銅於<lb/>
揚子已無邪僻動天心何須飼靈藥於守宫自有聖慈<lb/>
嚴内則眷此馨香令徳何難感格上天看三階平而風<lb/>
<pb n="KR4h0132_WYG_200-5a"/>
雨時定五穀熟而人民育至養備九州四海慈齡過萬<lb/>
嵗千秋願金門暫駐宫車看衆技演魚龍曼戯勅輦路<lb/>
且停警蹕聼洞簫傳鸞鳳仙音不盡下情再陳口號<lb/>
中天佳節月蕤賔天上年年樂事新競渡波揺金線桞<lb/>
追風蹄蹴軟香塵蒲觴泛玉稱三夀氷片堆盤送八珍<lb/>
願祝聖慈長不老小臣末技嵗来陳<lb/>
　　中秋節奉皇上致語<hi>董越</hi>
伏以秋色兩平分萬里寂無聲之風露圎光正東滿一<lb/>
<pb n="KR4h0132_WYG_200-5b"/>
輪懸有影之山河良宵美景莫蹉跎人意天心正和恊<lb/>
但得永清懽於宸極何妨催緩箭於宫壺樂已同人年<lb/>
方大有恭惟皇帝陛下恩同覆載眀並照臨育物對時<lb/>
識大造方以歛藏為徳重農務本知小人惟於稼穡是<lb/>
依吹豳方見於迎寒撫景忽驚於徂暑睠此蓐収司令<lb/>
正欣皓魄當空惟一罅必有容光信大眀本無私照霓<lb/>
裳紛舞袖悠揚法曲獻仙音桂子落天香縹𣺌夾城通<lb/>
御氣輦路動雍容仙蹕夀杯浮㶑灔朝霞仰天欲問来<lb/>
<pb n="KR4h0132_WYG_200-6a"/>
幾時嫦娥不語搗藥不知在何許杵臼無聲披繡闥俯<lb/>
雕甍纔見鏡光閃爍轉瓊樓入朱戸忽驚輪影逶迤望<lb/>
蓬莱且莫乘風待靈槎猶堪泛斗豈必假知微道術已<lb/>
長如天柱峯頭又何須公逺仙橋便如在廣寒宫裡謾<lb/>
言今夕復何夕不煩燈燭之光管取今年勝舊年長看<lb/>
魚龍之戯願停法部試聼頌聲　一年月色是中秋桂<lb/>
子香清爽氣浮大地有光歸畢照九重無事樂宸逰星<lb/>
辰北拱瞻黃道烏鵲南飛向畵樓願祝年年當此夜八<lb/>
<pb n="KR4h0132_WYG_200-6b"/>
荒黎庻盡歌謳<lb/>
　　紫宸殿正旦教坊詞<hi>宋蘇軾</hi>
　　　教坊致語<lb/>
臣聞行夏之時正莫加於人統採周之舊王方在於鎬<lb/>
京惟吉月之布和休庶工而未作使華逺集隣好交修<lb/>
萃簮笏於九門来車書於萬里將興嗣嵗以樂太平恭<lb/>
惟皇帝陛下躬履至仁誕膺眷命法天地四時之運民<lb/>
日用而不知傳祖宗六聖之心我無為而自化九徳咸<lb/>
<pb n="KR4h0132_WYG_200-7a"/>
事三年有成始御八音之　以臨元日之㑹人神相慶<lb/>
夷夏来同臣等忝與賤工得親壮觀知輿情之願頌顧<lb/>
盛徳之難形不度荒蕪敢進口號<lb/>
　　　口號<lb/>
九霄清蹕一聲雷萬物欣榮意已開曉日自随天仗出<lb/>
春風不待斗杓回行看菖葉催耕籍共喜椒花暎夀杯<lb/>
欲識太平全盛事振振鵷鷺滿雲臺<lb/>
　　　勾合曲<lb/>
<pb n="KR4h0132_WYG_200-7b"/>
東風應律南籥在庭餞臘迎春方慶三朝之㑹登歌下<lb/>
管願聞九奏之和上悦天顔教坊合曲<lb/>
　　　勾小兒隊<lb/>
工師奏技咸踴躍以在庭穉孺聞音亦廻翔而赴節方<lb/>
資共樂豈間微情上奉宸歡教坊小児入隊<lb/>
　　　隊名<lb/>
仙山来綘節雲海戯羣鴻<lb/>
　　　問小兒隊<lb/>
<pb n="KR4h0132_WYG_200-8a"/>
六樂充庭九賔在列何彼垂髫之侣欲陳振袂之能必<lb/>
有来誠少前敷奏<lb/>
　　　小児致語<lb/>
臣聞正月上日萬彚所以更新群臣嘉賔四方於是觀<lb/>
禮雪方占於上瑞風已告於先春及此良辰設為高㑹<lb/>
恭惟皇帝陛下子来九有天覆兆民煥乎其有文章昭<lb/>
然若掲日月安西都䕶来輸八國之琛南極老人出效<lb/>
萬年之夀還圭璋於都使受圗籍於春朝擊石摐金奏<lb/>
<pb n="KR4h0132_WYG_200-8b"/>
鈞天之廣樂跳毬舞索戯平樂之都場臣等沐浴太平<lb/>
詠歌新嵗鼔舞咸韶之韻蹌揚鳥獸之間未敢自専伏<lb/>
候進止<lb/>
　　　勾雜劇<lb/>
以雅以南既畢陳於衆技載色載笑期有悦於威顔舞<lb/>
綴暫停優詞間作金絲徐韻雜劇来歟<lb/>
　　　放小児隊<lb/>
酒闌金殿既均湛露之恩漏减銅壺曲盡流風之妙望<lb/>
<pb n="KR4h0132_WYG_200-9a"/>
彤墀而申祝整翠袖以言歸再拜天堦相將好去<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_200-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷二百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百三十九</head> <lb/>
    <p>
<pb n="KR4h0132_WYG_239-1a"/>
欽定四庫全書<lb/>
　文章辨體彚選巻二百三十九<lb/>
　　　　　　　　　　　　明　賀復徴　編<lb/>
書三十五<lb/>
　　與吕侍御書<hi>明王維楨</hi>
鄙生慕沃州之名尚矣乃今覩沃州之面私其論吐與<lb/>
其在事弛張之畧咸當實不華簡而易行有為咸績乃<lb/>
知沃州固經國之大儒斯文之巨擘矣今世學者侈言<lb/>
<pb n="KR4h0132_WYG_239-1b"/>
無驗如畫餅膠舟不濟於用俗士見其若此遂指而訾<lb/>
之世忌論學以此也僕以為論學如問途所貴能行至<lb/>
之不倦今交㳺中若趙大洲者高自標植庶幾于道而<lb/>
夢披敖子沉毅淵嘿若重溟深谷靡珍弗聚鄙生獨私<lb/>
切敬事之恨天資弗類不能逮敖子故敖子實有閎才<lb/>
絶藝而一不暴見今人稱敖子為篤厚君子而不知固<lb/>
畧士翰卿也鄙生于流輩中稱最下顧能景慕賢哲冀<lb/>
有所表樹即如已出亦念世不可無才士大夫而才士<lb/>
<pb n="KR4h0132_WYG_239-2a"/>
大夫在世齟齬者十指而九此其故難言之矣今鄙生<lb/>
既歸而敖趙兩君與公時出入從游其所陳説相參令<lb/>
上合先王近振時艱在坐快聽出門可行即俗士曲意<lb/>
求指安得乎自聖人沒道散在諸書求道而不讀書猶<lb/>
入暗室辨色也僕齒年逾壯望道逾迷自訟不學故至<lb/>
此今擬退依巖谷蒐羅往藉探稽世故求所謂信古振<lb/>
今者即未能伯仲時髦亦庶幾無怍於俯仰耳竊又慮<lb/>
五斗相迫復就宦轍則此言虚車矣嗟乎白日易夕逝<lb/>
<pb n="KR4h0132_WYG_239-2b"/>
波難返四十無聞聖人弗畏沃州諒軫此念乆矣幸愛<lb/>
景光各圖令名不盡惓惓<lb/>
　　答韓苑洛先生書<hi>王維楨</hi>
自洛水南行渡渭抵華下人稱百里然逈野荒塗即快<lb/>
騎必竟日詣所止此安止百里也乃翁輕渉逺道枉訊<lb/>
敝廬感激倍于恒情又杪冬嚴寒氷河雪徑此宜居堂<lb/>
奥帷帳中猶有侵冐矧兹外出使者來諗知還居無恙<lb/>
心乃始慰奉敎南轅且淹不發謂以期親故惟翁重抱<lb/>
<pb n="KR4h0132_WYG_239-3a"/>
沉痛令分國念楨為國之典刑軫慮亦復戚戚今國家<lb/>
大計莫鉅于防敵治兵顧惟防敵者多擊敵者少治兵<lb/>
者多知兵者少以此兩多併此兩少此敵小入大入狂<lb/>
馳靡憚南踐太原西掠華池慘惡稔毒詎忍言哉執政<lb/>
大臣若圖其鉅者則必入告天子詔翁還取大司馬尊<lb/>
號畀之坐有成功可覩見此非憶想私䛕天下誠大人<lb/>
才誠衆以指校數與翁等埒者幾乎楨發擬在正月下<lb/>
旬葢屢卜屢易沾戀慈闈繫不能斷無亦去父母國之<lb/>
<pb n="KR4h0132_WYG_239-3b"/>
道宜爾哉自省淺細即就班列萬無一禆幸終敎無甚<lb/>
貽鄉國羞至望至望<lb/>
　　後答張太谷書<hi>王維楨</hi>
張生回具悉屋烏之眷感戢何已北征蹉跎去鄉之難<lb/>
如此矧又肩背受患連數月未平可奈何只今强欲出<lb/>
門念破後月即失期吾兄養恬斗城之隂遽蓄真探由<lb/>
此益懋行子誠嘆羡焉賜來濛溪翁集讀至再周先是<lb/>
得少華翁集近併二集更讀之乃皆婉麗秀俊與太㣲<lb/>
<pb n="KR4h0132_WYG_239-4a"/>
翁集各立門塗若以命世而傳來則一而已可謂接轍<lb/>
錢郎合劵隂何者矣楨才性駑下鮮兼識之力𠖇捜之<lb/>
鑒然竊觀先民有作率非形索象模必積思累紀既已<lb/>
得意㑹神乃後成章本朝作者空同老翁聖矣即大復<lb/>
猶却數舍葢空同有神交無方之用有精純不雜之體<lb/>
讀一篇詩見一事首終雖縱横竒正弗一其裁而粹羙<lb/>
同也珩琚璜璫弗一其形而温栗同也至若倒揷頓挫<lb/>
之法自少陵善用之者空同一人而已學者未覩其大<lb/>
<pb n="KR4h0132_WYG_239-4b"/>
謾肆醜詆以為空同掠古市羙比之剽虜嗟乎空同富<lb/>
才神解能自作古假令與李杜二豪並生同代二豪當<lb/>
約為兄弟補所未逮増所未能故官帑失金不可疑陶<lb/>
朱也良驥駢足不可謂相肖似也空同生李杜先不為<lb/>
李即為杜若李杜後空同生亦必為空同豈可謂李杜<lb/>
掠人羙哉方匆匆束行李也覽藝有觸輙出數語恨不<lb/>
與公接朝夕得窮論討質是非紙上言不多嗣當更布<lb/>
　　答許少華書<hi>王維楨</hi>
<pb n="KR4h0132_WYG_239-5a"/>
往奉華牘稱物以喻志意隠而詞㣲情傷而㫖痛顧出<lb/>
無知之者楨讀之為太息焉夫君子之行不同而志各<lb/>
有寄陶之酒阮之琴嵇之鍜王之耽意聲樂謝之㳺瞩<lb/>
山水人固為放浪形骸濶畧禮法矣夫數君子者皆當<lb/>
世所謂賢豪人也彼其始豈不欲為矜矜之行用世之<lb/>
徒哉時有所不可乃退而就此故琴酒鍜樂山水六物<lb/>
者數君子之寄寓乃其情深逺矣惟公壯嵗標植皭然<lb/>
而不圬慎修而不爽當是時自謂曽參不殺慈母相信<lb/>
<pb n="KR4h0132_WYG_239-5b"/>
蕭曹丙魏之業行可力致此其志豈不貞固哉旋乃蒼<lb/>
蠅肆㸃黄金遘鑠遂令韓非孤憤殷浩書空棲李廣於<lb/>
南山竄楚平於澤畔百懿不録一眚被放斯足悲矣孔<lb/>
子曰遯世不見知而不悔惟聖者能之言悔賢人猶不<lb/>
免也於是境殊則志遷勢阻則情欝故且昵近異物假<lb/>
借蕩懐免憂生之嗟耳亦若陶之酒阮之琴嵇之鍜王<lb/>
之聲樂謝之山水皆寓也而知者鮮矣今謀人國者不<lb/>
務亮志憐才濟時紓患専乃索細瘢摘寸朽遂使全璧<lb/>
<pb n="KR4h0132_WYG_239-6a"/>
受疑合抱見斥公由是不獲奮矣楨為之太息者此也<lb/>
强敵數為邊害執事者講武遴才念至懇也然今日用<lb/>
一人焉不能輙去之明日又用一人焉又不能又輙去<lb/>
之官頻易而勣隳患漸深而莫之捄藥何者用者非才<lb/>
才者未用用者飾名用之者信耳也往楨從朝士間為<lb/>
論真才誠可批難解紛者三數輩不嫌以私其鄉聽者<lb/>
色駭而意咈以惑於䜛口也不見公五六嵗矣傳言故<lb/>
嘗一疾疾已乃盡謝諸累蓄真反初今容髪光光好也<lb/>
<pb n="KR4h0132_WYG_239-6b"/>
意或天祐國家故乃隂誘其衷禆之頥精須用若此得<lb/>
告在家僅八月部檄趣還不得淹卧丘樊遂不能驅馬<lb/>
曲江乾岡之間攀接顔色一慰夙昔聊布欵曲式答芳<lb/>
訊見太華公為道維楨惓惓<lb/>
　　與楊南澗總制書<hi>王維楨</hi>
丁未之春幸獲謁公於蒲抵今又三年所矣嵗序逝遷<lb/>
而傳者言公之體力精采强固如曩時一無少損天之<lb/>
庇祐人國乃故頥養老成而需于用如此頃南京本兵<lb/>
<pb n="KR4h0132_WYG_239-7a"/>
闕有司以翁名請報不可取他氏代之士論以為時非<lb/>
乏才才者棄在草野以故乏也楨聞其言是之竊又嘆<lb/>
天下之務至衆一夫不能兼長必有所偏乃今之士人<lb/>
人自賢物物皆具畧無引躬讓能之風此老成慎重之<lb/>
才湮没而不見甘朽而無聞也日者苑洛韓公致仕歸<lb/>
人惜其去者十九獨楨以為韓公歸之宜夫才之試也<lb/>
猶寳之售也既售不價乃恒暴在外啟傍睨者心則宜<lb/>
匣而蓄之韓公審於斯機故輙掉頭去不顧可謂上智<lb/>
<pb n="KR4h0132_WYG_239-7b"/>
大勇近時一覩者矣翁居河山之間百年逸逰盡日開<lb/>
口而笑即裴公緑野白氏香山其風槩何多比焉楨華<lb/>
下人也孰知切慕每謂君子茍立勲名於世即安享卒<lb/>
嵗可也<lb/>
　　答余文獻書<hi>王維楨</hi>
自去冬抵今凡兩獲嘉翰手讀之意㫖標格咸有踔古<lb/>
絶塵之致方今修詞之士充溢宇内若取與九崖埒指<lb/>
亦不三四屈矣顧所論僕者不中僕之悃語曰知面易<lb/>
<pb n="KR4h0132_WYG_239-8a"/>
知心難信信夫夫僕闗以西人也從古以來所産兼材<lb/>
上智寥寥可數而一隅偏能之賢則不可勝道矣夫兼<lb/>
材者與之傳經稽理則愽引而約歸與之搦管摛詞則<lb/>
宏深而奥衍與之應世効用則措注中窽十試十功與<lb/>
之介胄即戎則制馭有術士出死力以扞外患與之校<lb/>
品古今則倫擬殿最足令死者魂驚生者神竦與之論<lb/>
考方域山川險阨風俗移易政化宜否及象緯風角妖<lb/>
祥災眚之故則種種當實不爽也斯數者僕未能擅而<lb/>
<pb n="KR4h0132_WYG_239-8b"/>
間有一獲即自關中士人計之若僕者不可勝道矣夫<lb/>
兼材之人猶大將也偏能猶偏禆也故大將秉鉞偏禆<lb/>
分麾各審所長也古以高爵處兼材庶位置偏能偏能<lb/>
之人不敢妄躐高爵自信所具也五味各一嗜五色各<lb/>
一章羣材各一宜其致同也僕竊自循省所具與所任<lb/>
相背逺甚僕所任者筆札之役詞章之事然此非可易<lb/>
易言也必愽蓄如帑高覽如陟法守如畫機圓如丸才<lb/>
决如弩神化變通如雲烟禽魚離合隠見不可測擬乃<lb/>
<pb n="KR4h0132_WYG_239-9a"/>
始搦管登壇千夫辟易矣僕自歴詞垣十有六載攻之<lb/>
不入覔之不獲間一撰記山夫掲竿野鬪耳非大將之<lb/>
律也故曰所具與所任背也僕有一獲則應世効用是<lb/>
矣任者既非具者又不獲効乃偷良大庾與鼫䑕伍僕<lb/>
甚赧焉夫効用非難事本之殫厥心耳彼射石沒羽揮<lb/>
戈回曜非駭異也殫心之功也僕老髪半改惟是心獨<lb/>
赤茍有廉我者視今所具易今所任布在庶位假之柄<lb/>
握責之筭數因言求試計嵗考實僕誠駑下然亦瀝膽<lb/>
<pb n="KR4h0132_WYG_239-9b"/>
斷筋往矣如是則慚退神寜悚却而體快矣然此志又<lb/>
難以語人獨嘿嘿摵促終日閉闗忽與王生斛語遂次<lb/>
第及之乾唇以自明披腸以見愫王生是之公從王生<lb/>
得聞乃獨弗是論辨風刺滚滚千百言卒歸之勸沮其<lb/>
言曰古有終身岩廊心冷如氷殆謂僕有熱中之想耶<lb/>
不謂知僕者矣僕自結髪讀書見孟子持志養氣之論<lb/>
輙守以為鵠既幸通籍金閨叨班玉府未之有改兹所<lb/>
愧者才不副授位不量能故時思乞職効用冀得一當<lb/>
<pb n="KR4h0132_WYG_239-10a"/>
以報天子寒熱誰計哉夫富厚豪華災眚之藪勢驅威<lb/>
喝殃咎之門也僕何心焉本無異懐反觸疑喙乃今回<lb/>
腸返始守此初服感九崖之諭也<lb/>
　　駁喬三石論文書<hi>王維楨</hi>
鄙人所撰述竊自知陋以視他人率皆面謾故以投公<lb/>
誠為能指迷發昧令不乖所適也乃今所稱予我者一<lb/>
非我所有不副本初就正之意與他諸面謾者未之或<lb/>
殊即公自以為業已命之然不能令僕信也何也今海<lb/>
<pb n="KR4h0132_WYG_239-10b"/>
内翰卿墨士彬彬然興矣其擬則史遷之作者不可勝<lb/>
數往往籍格襲詞猶之畫臨粉本書摹法帖求一毛之<lb/>
似幸半體之同以為竒絶固未有蛻棄陳骸自標形神<lb/>
者也劄稱僕云第取其指不襲其跡此神化之道僕安<lb/>
能及之而謾以相加也文章之體有二序事議論各不<lb/>
相淆葢人人能言矣然此乃宋人創為之宋真徳秀讀<lb/>
古人之文自列所見岐為二途夫文體區别古誠有之<lb/>
然固有不可岐而别者如老子伯夷屈原管仲公孫𢎞<lb/>
<pb n="KR4h0132_WYG_239-11a"/>
鄭莊等傳及儒林等序此皆既述其事又發其義觀詞<lb/>
之辨者以為議論可也觀實之具者以為序事可也變<lb/>
化離合不可名物龍騰虎躍不可韁鎻文而至此即遷<lb/>
史不皆其然乃公亦取之加僕何言之易也晉人劉勰<lb/>
論文偹矣條中有鎔裁者正謂此耳夫金錫不和不成<lb/>
器事詞不㑹不成文其致一也文之不易言也若是僕<lb/>
安能及之日來誦覽大撰數篇總之整雅完宻厥初營<lb/>
搆布置費心力矣因取遷史較之則遷乃踈鹵矯健門<lb/>
<pb n="KR4h0132_WYG_239-11b"/>
途雖殊而要妙均也自僕繹思遷史累年䙫矣然或由<lb/>
本以之末或操末以續顛或繫條而約言或一傳而數<lb/>
事或從中發或從傍入意到筆隨思餘語止凡若此類<lb/>
不可毛舉竟不得其要領乃今觀公之撰如此則作者<lb/>
自命可也何必古同哉且公少時即好習古文詞到今<lb/>
猶辭云未能也而僕習之又最晩重以性資學識並謝<lb/>
上才豈克有造哉嗟乎已矣初計出城得乗間一語比<lb/>
山㳺復以賞眺妨焉然中曲念之幸承劄諭聊此布復<lb/>
<pb n="KR4h0132_WYG_239-12a"/>
自㳺歸便爾多俗不能更往為别倘軫懐無恡嗣音<lb/>
　　與徐御史書<hi>王維楨</hi>
使者以翰札及故人貽來二椷至並受之矣往公以按<lb/>
部出既數日始得聞出不能送于家歸當圖逆之郊也<lb/>
瞿君書云客自南中來輙言師立已大峻與人不相親<lb/>
且在彼中安可如此也瞿君于僕有骨肉之痡乃爾見<lb/>
責然僕誠非敢如此也顧僕所由致此者有説四焉僕<lb/>
受性直戇人有不相能不善浮慕之遂與之踈一也平<lb/>
<pb n="KR4h0132_WYG_239-12b"/>
生未嘗倒心反舌亂是非淆曲直見亂是非淆曲直者<lb/>
則力争之以為邪口不止則國是不定二也諸所為非<lb/>
其甘意往者即一時雷附然竟作擦眉狀昔人直弦曲<lb/>
鈎之誡僕亦念之顧卒不能忍三也僕嘗見賢士大夫<lb/>
歆艶之即其人不過我我固造其廬請事焉然有造有<lb/>
不造則猜恨生四也斯四者皆僕短僕自不能諱至謂<lb/>
峻處絶物為一切嶄嶻之行此鑿坏之迂士斷席之狹<lb/>
客也僕何敢同之哉公與瞿君連姻締好瞿君既已披<lb/>
<pb n="KR4h0132_WYG_239-13a"/>
腹腸責我諒公必得聞僕不可竟脉脉也僕闗中人也<lb/>
闗中先輩曽㳺翰林者若武功康公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>杜王公皆異産<lb/>
殊尤之材乃皆出門一跌遂止初官不徙竟老死岩穴<lb/>
中取僕與兩公較則驅跛驢逐良駟其不相逮逺甚僕<lb/>
安有千里望哉瞿君憂其座主不和光恐及顛仆乃僕<lb/>
則私計審矣夫人生以百嵗為期然及期者甚少僕今<lb/>
年四十有七嵗矣流光驟驥亦無幾何就令僕回心易<lb/>
貌以追逐于世俗之間吾恐老不曉事終遺子雲之譏<lb/>
<pb n="KR4h0132_WYG_239-13b"/>
矧矯衡為輪反底作葢卒之弗可能乎亦守其故而已<lb/>
且僕固思去非托之欲逃世也念老母既不耐逺㳺歸<lb/>
而處于鄉而僕覊在此僕既鮮兄弟之聯又乏糞土之<lb/>
息唯獨母子相為命乃分之為兩如中情何世未有離<lb/>
背骨肉逐一官之榮得稱為人者也故常於邑悲傷而<lb/>
近于病少選之頃將上謁陳乞依老母側畢菽水之願<lb/>
焉古人有言斯非相惡一死乃已當其時非不早見求<lb/>
去竟落之坑塹馬遷謂非為説難甚具而不能自脫葢<lb/>
<pb n="KR4h0132_WYG_239-14a"/>
誚之也斯固萬世厄士之永鑒哉今居南中久幸聞公<lb/>
之賢哲愈詳僕固當朝夕見乃顧一月不一遇坐形迹<lb/>
之歉云耳有懐如海思就傾倒不可得回車何日瞻竚<lb/>
瞻竚<lb/>
　　答姜僉事書<hi>王維楨</hi>
自鄙人入南中客為稱足下賢者葢百數然未有驗也<lb/>
居無幾何而海冦至所在大城危小城䧟靡不得意然<lb/>
惟獨海鹽完問之海鹽所由完則足下在城中運帷幄<lb/>
<pb n="KR4h0132_WYG_239-14b"/>
之籌而又有湯叅將者與之戮力奮驅乗城拒守冦嘗<lb/>
三圍海鹽每圍厚集數重期在必㧞然竟不能一中高<lb/>
墉之隼則足下之智畧勇力彰矣令他城皆若是則賊<lb/>
鋒挫必遁賊見他城悉愞軟不與犄角獨海鹽伉以故<lb/>
數至圖傷之奉常鄭公海鹽人也為鄙人道之甚詳故<lb/>
鄙人信客前嘗賢足下者果有今驗非謾語也初冦侵<lb/>
上海也上海令懐印亡徒扄縣門閴無人邑中人見令<lb/>
亡立盡奔竄如雲雨散焉賊入以素所聞二大姓盡掠<lb/>
<pb n="KR4h0132_WYG_239-15a"/>
其財而去殺傷數百人已而令還冦復至令輒復亡冦<lb/>
過縣門仍扄無人乃始排門入吹火燒廨宇門樓皆空<lb/>
前上海民亡者甫還冦俄復來不及避皆伏在鋒刅積<lb/>
尸高者丘陵卑者溪澗為之不流比三至而邑中室屋<lb/>
空冦掲虚囊去矣夫冦三至上海輙得意及三至海鹽<lb/>
皆燥唇乾喉而歸則信乎足下之賢有力也太倉被創<lb/>
在上海後太倉人為鄙人述其事尤可扼腕方賊艦泊<lb/>
海口時才數艘耳其登岸薄太倉城者且不滿百人太<lb/>
<pb n="KR4h0132_WYG_239-15b"/>
倉守臣怖于卒至則股栗不能持乃掖而乗城守臣從<lb/>
堞間望見賊鋒横厲須㬰而三遺矢左右皆笑之其有<lb/>
以事白者第瞪目視口噤噤不能語頃之稍定則又扑<lb/>
擊施威用盖其陋若是則太倉奈何不殘今太倉三闗<lb/>
皆化為灰刼太倉村落皆為羅鄷鬼區本遺矢守臣故<lb/>
也或言遺矢者為甲又或謂乙乆之當有真歸矣當是<lb/>
之時設令足下偹太倉且不啻守海鹽其智畧異也今<lb/>
冦留海上業三月餘矣諸公賢有力者苐能嬰城收保<lb/>
<pb n="KR4h0132_WYG_239-16a"/>
不及百姓于創然未有與冦一創者也其不能創冦者<lb/>
有説四焉夫兵不素習將不知兵一也我衆附賊益賊<lb/>
之智而張其膽二也廵視憲臣權拘而封疆逺權拘則<lb/>
不在統轄者不聽封疆逺則緩急不相捄三也封内士<lb/>
大夫生長江南不諳兵謀然好鼓喙沮事執役之臣往<lb/>
往搖于邪説悚于後患有作輒輟之四也斯四者冦所<lb/>
以敢犯乆留横行而莫之遏也以予觀今日之勢參彼<lb/>
已之形冦欲去則去不欲去則聽之卒無可奈何至為<lb/>
<pb n="KR4h0132_WYG_239-16b"/>
異日計則鄙人有䇿三焉而練兵卒筭軍食不與也三<lb/>
䇿者改廵視為廵撫開府於浙之省中而以廵視為帶<lb/>
銜以福建附屬之既已正名廵撫則藩臭有司咸聽期<lb/>
㑹軍餉民兵咸聽料理逺徴近發咸聽區分於計便此<lb/>
一今䟽請置總兵叅將是矣而未指其總兵建牙處所<lb/>
愚以為當置之閩越壤接之界海道之衝而諸叅將立<lb/>
訾分屯於海上者散若星羅㑹若義結有警則督所向<lb/>
分戍叅將擊之賊安得登岸然非大破恒調力伸軍威<lb/>
<pb n="KR4h0132_WYG_239-17a"/>
則軍吏不肅士卒不為奮此二江南法網之弛特甚乃<lb/>
仕者率用寛和為治故至此夫嬰兒好弄家大人不痛<lb/>
呵之不止况馭民乎誠取軍法戮不軌之民則誰其通<lb/>
夷而跨海不枉三尺務以鋤貪暴之吏則民安又誰其<lb/>
甘心棄業而化于夷也此三至若練兵卒筭軍食之兩<lb/>
者固稱要領則既立撫臣撫臣自舉之既立總兵總兵<lb/>
自舉之此謂溉其根而枝葉自庇者也凡今吳越兩地<lb/>
戰卒皆閭閻好騁子弟也彼其醉呼于市中舞拳以示<lb/>
<pb n="KR4h0132_WYG_239-17b"/>
力一見勍敵即奉首竄矣不足稱俠客乃驅之逐盜適<lb/>
足損衆明怯令四方抵掌笑耳非計之得也頃聞冦兵<lb/>
鳥舉倐而東倐而西不可得而制要之城守為是下令<lb/>
曰有警至即入收保近者歸城逺者屯結幸不使重傷<lb/>
而已若欲創賊令憚不更犯則異日徐議之耳因念鄙<lb/>
人縻公家餼且二十年矣嵗守筆硯間蔑尺寸之功方<lb/>
今天下之患北絓强敵南困蠢倭乃不能効請纓之志<lb/>
充負㦸之役第塊處空談猶之孤子言孝躄人論歩辨<lb/>
<pb n="KR4h0132_WYG_239-18a"/>
説雖詳終非已能有也<lb/>
　　答敖祭酒書<hi>王維楨</hi>
初得公成均信輙有書上抵今計必達之然所白者主<lb/>
在辨人才進良抑偽以返敦本之風而已此雖公能事<lb/>
而僕猶云爾者謂敗鼓之皮倉公不棄亦藥籠中宜有<lb/>
物也僕居南中苐塊然獨處往來甚稀日惟舊故之思<lb/>
適奉翰札若以僕忘持孤稜益務不可下之節者僕非<lb/>
敢若此也僕猶夫故吾耳顧于南中不宜取南中亦不<lb/>
<pb n="KR4h0132_WYG_239-18b"/>
宜於吾以故人取其近似者以為名曰伉厲守高也且<lb/>
僕戇直朴畧受性已定猶僕之貌修幹廣顙昻首掀眉<lb/>
揚膺濶歩皆造化陶冶不可移易古之挾仙術者能蛻<lb/>
人骨不能易人貌即學者惟因性而道之因似而成之<lb/>
不能折强為弱反陽為隂今公責僕勿高勿卑擇中而<lb/>
居之此乃休戚之情骨肉之痛懼及僵仆故望之若是<lb/>
僕手書三嘆焉亦嘗有以里婦之效顰聞于公者乎昔<lb/>
有姬曰西子者里之姣好人也一日西子病心疾乃捧<lb/>
<pb n="KR4h0132_WYG_239-19a"/>
心而顰焉觀者益以為艶其里婦慕之亦捧心而顰家<lb/>
人見之詫曰此固吾家婦也奈何倐而化為鬼也今令<lb/>
僕守吾素即不投俗好猶自稱人變之則化為鬼家人<lb/>
駭矣僕即死不顧也古人直弦曲鈎之誡昄昄在䇿歴<lb/>
有徴驗僕誦之乆矣華山巖洞足栖吾軀渭水清流足<lb/>
濯吾纓竟托之永畢矣彼其當軸匡世追還古昔則有<lb/>
諸公在焉僕藉是得安枕百年幸尤甚也惟勉策効時<lb/>
慎愛景光至懇至懇<lb/>
<pb n="KR4h0132_WYG_239-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百三十九<lb/>
</p>
<p>
</p>
  </div>
</body>
</text>
</TEI>
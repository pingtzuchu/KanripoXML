<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六百八十八</head> <lb/>
    <p>
<pb n="KR4h0132_WYG_688-1a"/>
欽定四庫全書<lb/>
　文章辨體彚選巻六百八十八<lb/>
　　　　　　　　　　　　明　賀復徵　編<lb/>
墓表三<lb/>
　　故元翰林侍講學士陳公墓表<hi>明蘓伯衡</hi>
在昔元至正已丑盜發海上又明年汝𨽻繼變不五六<lb/>
年淮東西江左右湖南北罔不煽亂如海中漚前者未<lb/>
滅而後者復起土崩之患危在朝夕其君臣當夙夜惕<lb/>
<pb n="KR4h0132_WYG_688-1b"/>
厲憂勤殫竭心膂撥亂而反之正若救焚拯溺之不暇<lb/>
乃誕相與盤樂淫荒視宴安之日猶有甚者畧不以攘<lb/>
除事置之思慮盖懐奸怙寵專權稔惡蠱惑帝至於此<lb/>
則圖們特穆爾也公於時官文學憤激於衷憂形於色<lb/>
率御史善材抗疏彈擊不少顧忌萬壹帝心感悟使帝<lb/>
因公之言立誅奸臣以謝天下反昔所為圖弭菑變猶<lb/>
可以登中興之功救湏臾之運奈何奸臣甫竄而遽用<lb/>
顧以公非宜言而欲殺之由是衆正解體盜賊橫行兵<lb/>
<pb n="KR4h0132_WYG_688-2a"/>
交闕下擁衆觀望者相隨屬㝢縣割裂生民塗炭大<lb/>
明問罪之師至通州帝遂棄宗廟遁而社稷墟矣是雖<lb/>
運祚之有所終厯數之有所歸抑豈不以疏法家拂士<lb/>
忽忠言至計也哉嗟夫亡國之主未有不以奸邪為賢<lb/>
而以忠讜為狂者也亦未有柄用非人以言為諱而國<lb/>
能存者也故公伯祖宋相宜中景定初以攻丁大全而<lb/>
編管建昌軍公以劾圖們特穆爾而幾見殺丞相之言<lb/>
不用後二十餘年而宋社以屋公之言不用後十餘年<lb/>
<pb n="KR4h0132_WYG_688-2b"/>
而元社以屋書曰與亂同事罔不亡信矣夫丞相也公<lb/>
也生與阨會何其絶相似也豈非不幸與然身躓而名<lb/>
隨之則又非不幸也而況元亡公分致死以狥國雖掣<lb/>
之肘而其心則與乃祖行軍司馬死汾水闗同諒也一<lb/>
門之内百歳之間風烈相終始所謂世篤忠貞者哉嗚<lb/>
呼公姓陳氏諱達字元達温之永嘉人家婺之蘭溪妣<lb/>
江氏封温國夫人而公沈氏出也三歳而孤伯母陳留<lb/>
郡夫人江氏鞠育之長大年十五徵入宿衞二十學書<lb/>
<pb n="KR4h0132_WYG_688-3a"/>
於平章康里公庫庫待制杜公本學詩於張貞君天雨<lb/>
馬教授伯誠年三十書名於康里公上下欽安殿成在<lb/>
廷善筆札者咸書榜上進獨用公所進者至正壬辰擢<lb/>
端本堂司經尋轉正字又遷文學立朝慕汲黯之為人<lb/>
事無大小言必剴切皇太子禮貌之不徒以其善書也<lb/>
劾圖們特穆爾實丁酉冬賴太子苦諫得不殺遂辭所<lb/>
居官明年遵海南歸永嘉即墓下以居從進士陳髙授<lb/>
尚書周易語及時事輒流涕於邑既而帝見亂甚始思<lb/>
<pb n="KR4h0132_WYG_688-3b"/>
公顧其兄大都留守愛穆歌問公安在對曰病卧故里<lb/>
即日以徵事郎同僉太常禮儀院事召不拜又召拜集<lb/>
賢直學士同修國史同知經筵事後兩召皆有御衣上<lb/>
尊之賜而公終已不赴其言曰吾嘗見病者不早使醫<lb/>
師治之及在膏肓始召醫從事雖扁鵲亦望而走矣今<lb/>
國事如此豈臣子之所忍見然賢如先丞相處輔弼之<lb/>
地猶不能存於垂亡況吾之才職以論思獨能存元於<lb/>
垂亡乎王師克温公自沉淵軍士出之引佩刀自裁軍<lb/>
<pb n="KR4h0132_WYG_688-4a"/>
士奪之乃斷髪示無用猶安置濠州後遇赦任便居住<lb/>
乃還蘭溪病風痺且三年矣聞有薦之於朝者遂却藥<lb/>
不御而卒公生以元之至治壬戌七月一日卒以洪武<lb/>
乙夘十月六日葬蘭溪縣甘棠鄉門村原<lb/>
伯衡曰惟君子所貴大節為先公所樹立豈不偉哉乃<lb/>
若既貴且富而孜孜問學施德於人而不自以為恩人<lb/>
或負之而亦不以為恨他人所未易能者在公何難焉<lb/>
出入兩宫待遇之隆賜予之渥他人不可致者何足為<lb/>
<pb n="KR4h0132_WYG_688-4b"/>
公榮雖其字畫一代不數人亦公餘事以故不備述而<lb/>
獨書其闗於國者表諸神道其辭不殺盖以公言不用<lb/>
於當時為可惜公行無愧於先租為可貴也庶有國者<lb/>
以懲而事君者以勸云辭曰<lb/>
火之初爇未至烈烈升斗之水沃可以滅及其燎原煙<lb/>
熖漲天雖竭江河烏能捄旃國步方艱不用公言國步<lb/>
孔棘乃召公還有䇿莫施還也何裨不榮以禄乃分之<lb/>
宜國破城亡誓欲捐軀不獲直遂天歟人歟死雖不果<lb/>
<pb n="KR4h0132_WYG_688-5a"/>
義則無媿世其家者庶其在是<lb/>
　　周君宗祥墓表<hi>解縉</hi>
君諱監字宗祥吉水醪市人祖原善父本立皆篤厚隱<lb/>
約君少有智識父甚竒之曰振吾門者此兒也稍長内<lb/>
外承迎罔有違闕元季之亂一市人皆求請君為保障<lb/>
君與子吾文誓衆為義兵不蹈非禮皆挈家引却東山<lb/>
下以伺賊釁賊果焚醪市縱擄掠君之子率衆逐人人<lb/>
皆奮以一當百賊大敗走衆志既定為營水陸以應官<lb/>
<pb n="KR4h0132_WYG_688-5b"/>
兵時吉安守臣梁克中治水軍於大州大喜賚以白金<lb/>
綵幣俄以功陞吉水州判官甲午歳饑告糴於軍門得<lb/>
粟以賑所活甚衆鄰邑之居民避賊者扶老携幼來依<lb/>
庇君君撫納之如將不及有山寨致重貲請其仇家將<lb/>
甘心焉君答書加贈黄金委曲諭解之其人釋然愧謝<lb/>
為家塾訓其子孫其延先生親執禮甚恭世方搶攘絃<lb/>
誦之聲不絶由是名士皆喜過之其性尤喜接賓客久<lb/>
而益䖍歳時歡宴必盡醉乃已與宗弟瑞最相友愛今<lb/>
<pb n="KR4h0132_WYG_688-6a"/>
天兵南來君以兵屬其子從征贑還亦辭榮歸養君晩<lb/>
歳安徤子孫滿前同堂而食庭無間言先公歸自元都<lb/>
時與梁克中協謀守吉往來醪市嘗主宗祥父子尤相<lb/>
敬愛家君每為予言而予生也晩皆不及與之游而嘗<lb/>
過其門識其後進子弟撫其手植庭砌之木皆已蒼然<lb/>
可念名園臺榭依然尚存門俯碧流之水毫髪可鑑而<lb/>
其傍有廟丹青漫漶君之題字猶在壁間想其冠盖之<lb/>
都賓朋之盛而君之平生志意豈不樂哉君生皇慶壬<lb/>
<pb n="KR4h0132_WYG_688-6b"/>
子七月十日没以洪武辛酉五月十五日享年七十娶<lb/>
陳氏能勤儉内助子男四人吾文吾信吾敏孫男十三<lb/>
人其墓在里大塘之原請之表者其為孫宜哲也<lb/>
　　元鄉貢進士周君墓表<hi>解縉</hi>
宋承中華之統三百餘年致治幾於三代不幸遼金二<lb/>
敵蘖牙其間至於元氏遂以外國入而代之誠有天地<lb/>
以來轉移之局然一統者亦幾百年有不得而廢之者<lb/>
於是正統之論益紛紛然矣當元至正中危素始建言<lb/>
<pb n="KR4h0132_WYG_688-7a"/>
修宋史而二敵皆有故臣遂為三史於時以布衣慨然<lb/>
爭之不合徑去者吾家季大父伯中與里人周公以立<lb/>
也豈非偉男子哉盖當是時入史館以為至幸一俯首<lb/>
聽事即富貴可指得而二公不屑也其視區區之富貴<lb/>
為何如哉以立所上書萬言其畧曰遼與本朝不相涉<lb/>
又其事首已具五代史雖不論可也所當論者宋與金<lb/>
而已然本朝平金在先而事體輕平宋在後而事體重<lb/>
宋之為宋嫓之漢唐而有光遼金之為遼金比之元魏<lb/>
<pb n="KR4h0132_WYG_688-7b"/>
而猶歉或曰金人常甘心於徽欽靖康統絶則金當續<lb/>
矣臣愚應之曰周幽王嘗陷犬戎之難平王東遷宗周<lb/>
黍離矣仲尼作春秋乃明尊周之義周之統未嘗由幽<lb/>
王而絶也晉懷愍亦罹青衣之辱元帝南渡神州陸沉<lb/>
矣朱述綱目亦申帝晉之義晉之統未嘗隨懷愍而遂<lb/>
亡也聖賢經世立法正以存天下之大防焉耳書奏不<lb/>
報伯中復上書當時惟揭文安公與二公言合同館皆<lb/>
讙然以為狂揭公深是之而不能主也嗚呼雖一時廢<lb/>
<pb n="KR4h0132_WYG_688-8a"/>
不用萬世之下雖與日月爭光可也季大父之没以至<lb/>
正庚子周公没亦以是歳距今永樂丙戌春秋四十有<lb/>
七而公之孫岐鳳為國子學官奉其族兄寛仲容所為<lb/>
公行狀請為文表公之墓余不敢辭按狀公諱聞孫字<lb/>
以立世家吉水之泥田其先自呉將公瑾之子都縣侯<lb/>
𦙍居廬陵以卒子孫由是家廬陵之烏東至隋有諱汾<lb/>
翁者為會稽刺史遂復榮顯又一世以唐長慶中徙家<lb/>
泥田遂為吉水人髙祖子淵宋上舍生祖澤之擢宏詞<lb/>
<pb n="KR4h0132_WYG_688-8b"/>
科號磻洲先生當時之稱大儒若郭湜溪羅澗谷皆門<lb/>
人也為建書樓時稱書樓下周家磻洲年八十餘迺卒<lb/>
趙文敏公以道學稱之祖鎮國與兄世國俱登咸淳進<lb/>
士第世國仕直寳謨閣以論事斥賈似道忠言讜論天<lb/>
下誦之父厚素竒愛之手寫漢書以授而戒以無近名<lb/>
公由是從事於博約至夜不就枕當食忘餐精思力踐<lb/>
問辨炳如也母宋夫人疾病病逾二年晝夜侍不解帶<lb/>
終喪哭泣幾不能生至正辛已舉進士明年會試得乙<lb/>
<pb n="KR4h0132_WYG_688-9a"/>
榜特賜燕文館賦詩揭文安公大稱賞之遂薦入史館<lb/>
由是也財數月徑歸為鰲溪書院山長丁父憂服除為<lb/>
貞文書院山長弟子彌進與磻溪時相埒也免學田逋<lb/>
租小民甚德之已而遇亂還鄉里族人宗謹傾貲奮義<lb/>
為保障公為之謀主一日諜報羣冦謀攻刼之宗謹以<lb/>
衆寡為憂公方食笑曰㓂雖衆皆烏合我兵保鄉井人<lb/>
自為戰吾宗不可一舉足誓與鄉閭俱存亡賊聞果散<lb/>
去宗謹由是保障十餘年公啟之也丙申載貢居前列<lb/>
<pb n="KR4h0132_WYG_688-9b"/>
行省以便宜除白鷺州書院山長尋擢袁州教授未及<lb/>
赴而亂已極行中書省大參全公領兵數萬來吉公為<lb/>
畫取袁城䇿手冩數言策甚備不能用公隱於新淦之<lb/>
石洞其後全公果敗而公亦尋卒矣年纔五十四葬吉<lb/>
水大<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>山之原公娶羅氏有婦德後公八年卒子男一<lb/>
人曰曾子加先卒曰觀子賓以弟元瑞之子為後也女<lb/>
一人適福州衞知事孔體忠孫男三人岐鳳其長也為<lb/>
之表而系以詩曰<lb/>
<pb n="KR4h0132_WYG_688-10a"/>
窮經學古博以約文豔天葩露新萼羣羽低飛慕巢幕<lb/>
矯首秋空淚雙鶴直道三黜窮且樂借箸籌機屹城郭<lb/>
片言坐鎮萬夫却惜哉命與時枘鑿千載英靈奠山嶽<lb/>
　　溪澗周先生墓表<hi>解縉</hi>
退處士而進奸雄漢史之失也予為史官鑒其失行天<lb/>
下求孝友篤行隱德而叙次之吾鄉溪澗周先生其一<lb/>
人焉天性至孝事繼母龍氏尤謹人無間言先生没時<lb/>
年四十五臨終稽首惟以不終養為至痛哭其子啓而<lb/>
<pb n="KR4h0132_WYG_688-10b"/>
屬養之母氏哭之哀慟聞者先生有弟榘字仲芳友愛<lb/>
篤至勉之仕以圖顯揚洪武初舉進士為侍儀出知中<lb/>
牟縣同知台州有異政與古循吏等太祖髙皇帝作彰<lb/>
善録榘在首編誦之天下書之國史先生友愛教訓所<lb/>
由然也兹非孝友之實乎先生自少聰穎嗜學以親故<lb/>
寧隱遯丘園周氏大家宗族以千數先生知其從子寛<lb/>
與弟榘之資可成就髙逺也延賢先生教之二人者果<lb/>
先後以文學行義知名當時寛雖終一學官而周宗之<lb/>
<pb n="KR4h0132_WYG_688-11a"/>
千數後生所知豔慕而興起者必舉與仲芳匹休而稱<lb/>
二人之善者則又未嘗不推本於先生也先生遇亂播<lb/>
遷養生送死備嘗險難再造厥家敦睦宗族修明譜牒<lb/>
於時宗先生曰止水橋林潢溪北㝠源源隱山六先生<lb/>
者竹林歡聚華髪交映好事繪為六老圖而先生侍其<lb/>
間諸老雅敬重之號曰溪澗以此也先生没時年纔四<lb/>
十有五至今厯仕為學官纂書秘府聲在士大夫間又<lb/>
與榘寛頡頏而繼美也非先生篤隱德之報安能至是<lb/>
<pb n="KR4h0132_WYG_688-11b"/>
乎先生没以後嗣單弱為憂而今既没三十餘年諸孫<lb/>
林立皆秀而文先生篤敬隱德之實亦可因是而觀之<lb/>
也先生系出呉都鄉侯𦙍世居廬陵烏東唐長慶中徙<lb/>
家吉水泥田十二世祖元禮稱孝子生孝感孝感生士<lb/>
元士元生憲尹號湖田湖田生孟聲儒學有名號蒙泉<lb/>
蒙泉生學顔號沂溪是為先生之父溯維周氏機宜之<lb/>
父諱雲字從龍與益國周文忠公誠齋楊文節公相師<lb/>
友官至廣西都鈐始居廬兠時稱廬兠周路鈐家及庭<lb/>
<pb n="KR4h0132_WYG_688-12a"/>
秀居城南之丁田人又以丁田稱所至名起盛可知也<lb/>
吉之人士自歐陽子倡為古文而皆從事於經學有古<lb/>
文之實而不矜古文之名與時文相訾病也自濂溪周<lb/>
子與二程子倡明道學而皆從事於行誼有道學之實<lb/>
而無道學之名以俗學相謗嗤也三百年來擬於鄒魯<lb/>
既無過情之譽亦鮮不虞之毁文章著述有功名教亦<lb/>
既不少若周綸蕭服彭醇胡杓楊長孺魯三聘皆程朱<lb/>
之門劉靜春晩居螺江之上若胡淡菴周平園楊誠齋<lb/>
<pb n="KR4h0132_WYG_688-12b"/>
李復齋王三松又皆朱子之同志吉之人士所傳之實<lb/>
有源流哉余少聞過庭之訓昏昧無應恐其久而忘也<lb/>
謀與彥竒刻石表於君之墓初予六世祖生春龍翔兄<lb/>
弟與路鈐諸子皆受業東山楊長孺之門生春從兄齊<lb/>
賢又嘗受業於劉靜春靜春當寧宗之末卜居螺岡齊<lb/>
賢卒諸士人世家實經紀之所傳性命義理㣲言之書<lb/>
皆靜春手筆齊賢没傳龍翔龍翔傳夢斗了髙大父也<lb/>
家君嗣累世傳以淑諸人嘗慨然曰數十年來觀尚志<lb/>
<pb n="KR4h0132_WYG_688-13a"/>
之誼不辱吾門者也盖尚志少家君六十有二年家君<lb/>
始教而受學焉家君年垂九十而君亦六十餘年矣歳<lb/>
時過從予及見其師弟子之情文論議明辨真一代衣<lb/>
冠眉髪皓白相輝無一毫怠髦自肆之意見於顔面之<lb/>
間予嘗與彥奇私謂真古君子之儀刑也君少失怙事母<lb/>
馬氏盡孝馬氏訓之益篤元季之亂奉母僑居鄉落間<lb/>
猶務賑恤宗親死於兵者葬祭之無違禮外舅宋與文<lb/>
無子養之終身臨終指其愛妾曰必嫁之毋令失其所<lb/>
<pb n="KR4h0132_WYG_688-13b"/>
有強暴欲汚之且刼君固不許卒嫁之族有遺孤子女<lb/>
教育之盡恩義世家避亂者由是來依歸亂定迺去家<lb/>
家懷慕有感泣者然平生正直雖至親厚未嘗一語相<lb/>
阿附鄉人有爭競多詣折之或望廬而返路鈐公有奉<lb/>
祠墓田式遵其典不墜族故有譜牒繼續纂修之甚明<lb/>
彥竒之筮仕為宣城之教官也纂宣城佳山水與俱至<lb/>
官厯覽而歸與家君語移日欣然有所得者不能窺其<lb/>
際也君三男曰廣壽曰語壽即彥竒也季曰壽南壽為<lb/>
<pb n="KR4h0132_WYG_688-14a"/>
縣學生墓在里黃岡之原是為表<lb/>
嗚呼謂學有源流源深則流長又其蓄也厚發必宏尚<lb/>
志既承家學得師傳竟以隱遯及觀彥竒年少起布衣<lb/>
試吏部尚書左右皆驚動連試文章禁中滔滔萬言不<lb/>
窮擢給事中陳義忠厚識大體疏奏天子嘉納傳示<lb/>
羣臣皆心悦大歎服未幾峻擢彥竒慊然以為學未至<lb/>
也周氏將益盛大兹非學有源流哉<lb/>
　　倚富蕭師文墓表<hi>解縉</hi>
<pb n="KR4h0132_WYG_688-14b"/>
宋丞相信國文公兵敗於吉空坑也有石大如數間屋<lb/>
忽然自山頂震落當路徑元兵望而大驚稍却丞相由<lb/>
是得脱去鄒㵯輩以餘兵拒戰死傷塗地父子兄弟相<lb/>
朂冒白刃以為榮吉水倚富蕭文琬父子督饋餉亦在<lb/>
是役幸而不死退而筆記是日事甚詳予獲見之可羨<lb/>
哉吾鄉之多忠義也而今宋史迺元之丞相傳云空坑<lb/>
之戰得趙孟濚紹元兵以免而已盖宋史作於元盛時<lb/>
故於丞相事時誣陋至云丞相求為黃冠等語欺罔尤<lb/>
<pb n="KR4h0132_WYG_688-15a"/>
甚顧豈足為丞相輕重然恐相襲訛謬不可辨也文琬<lb/>
南唐御史大夫儼之後倚富之墟儼之墓在焉文琬上<lb/>
距儼十世家世節義本其風流文信公嘗大書餘慶堂<lb/>
以朂之文琬生獻可獻可生季章季章生德祥字元佐<lb/>
皆忠厚人也元佐生天祐字師文元季傾貲奮義保障<lb/>
其鄉鄉道官軍舉宗血戰賊每望其旌而靡元參知政<lb/>
事全公子仁承制授主簿不拜時里有劇賊擁衆數萬<lb/>
師文宗族梗其喉牙賊不勝憤圖掘其先墓以逞師文<lb/>
<pb n="KR4h0132_WYG_688-15b"/>
與之苦戰賊勢益熾師文度不免即自取墓中遺骸身<lb/>
負之出走藏匿還與官軍合勢大破之其忠義節孝類<lb/>
如此誠有光於文琬常恨不得主帥如文信公者與之<lb/>
一死光明俊偉可書也不然師文豈在鄒㵯輩下哉惜<lb/>
哉守吉安者纔一梁克中尚完城數年師文等不為無<lb/>
力也及天兵南來師文不忍賈勇謝散其徒遣弟師賢<lb/>
率壯士從寧河王鄧愈破熊天瑞于贑亦奉身歸第口<lb/>
不言功予因蕭氏重有感於吉士多忠義又重有感於<lb/>
<pb n="KR4h0132_WYG_688-16a"/>
宋史之謬也考元史又獨著全子仁傳而梁克中無之<lb/>
至如子仁極不足道驕淫不事事無智畧其死為人所<lb/>
逼非得已者謬言美名不如梁克中殆不如蕭氏兄弟<lb/>
也而隱顯若此可勝歎哉師文容貌儒者直諒敦實家<lb/>
富累千金一門三世同產百餘口飲食衣服一出公帑<lb/>
庭無間言撫兄弟之孤逾於已出未嘗一飯無賓客每<lb/>
食前方丈考鐘鼔大飲髙會連日夜人不以為侈逺宗<lb/>
貧鄉人賙䘏之備至其卒於外而子扶櫬以歸弔哭之<lb/>
<pb n="KR4h0132_WYG_688-16b"/>
聲震於戲何必附青雲之士哉吾知其施於後世矣其<lb/>
母彭氏配李氏子士益字時用側室張氏子士季字時<lb/>
選士郁早卒士柔字時徽女適泥田周子鼎孫茂實英<lb/>
聲海雩穎乾震其生元延祐丁已八月二十七日没以<lb/>
洪武辛酉二月六日葬里溪陵之原前葬里之下嵩今<lb/>
改卜焉前誌有奉議大夫刑部郎中蕭公用初作今為<lb/>
表特加詳焉則按士柔所為狀也士柔好學善為詩少<lb/>
時嘗與之登倚富諸山臨瀧江之上想師文兄弟之髙<lb/>
<pb n="KR4h0132_WYG_688-17a"/>
風英傑豪傑之氣尚凌厲於烟雲落照之間可激昻而<lb/>
興慕故為之表而不辭也系之以詩曰<lb/>
溪陵有原青烟盤盤其瘞璠璵采雲團團瀧江之濱華<lb/>
第嶙峋昔有英傑令其子孫食報之長怵愓露霜有此蘭<lb/>
蕙接其榮光義烈軒天九族蒙恩於戲百世式象其賢<lb/>
　<lb/>
　<lb/>
　<lb/>
<pb n="KR4h0132_WYG_688-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百八十八<lb/>
<pb n="KR4h0132_WYG_688-18a"/>
欽定四庫全書<lb/>
　文章辨體彚選巻六百八十八<lb/>
　　　　　　　　　　　　明　賀復徵　編<lb/>
墓表三<lb/>
　　故元翰林侍講學士陳公墓表<hi>明蘓伯衡</hi>
在昔元至正已丑盜發海上又明年汝𨽻繼變不五六<lb/>
年淮東西江左右湖南北罔不煽亂如海中漚前者未<lb/>
滅而後者復起土崩之患危在朝夕其君臣當夙夜惕<lb/>
<pb n="KR4h0132_WYG_688-18b"/>
厲憂勤殫竭心膂撥亂而反之正若救焚拯溺之不暇<lb/>
乃誕相與盤樂淫荒視宴安之日猶有甚者畧不以攘<lb/>
除事置之思慮盖懐奸怙寵專權稔惡蠱惑帝至於此<lb/>
則圖們特穆爾也公於時官文學憤激於衷憂形於色<lb/>
率御史善材抗疏彈擊不少顧忌萬壹帝心感悟使帝<lb/>
因公之言立誅奸臣以謝天下反昔所為圖弭菑變猶<lb/>
可以登中興之功救湏臾之運奈何奸臣甫竄而遽用<lb/>
顧以公非宜言而欲殺之由是衆正解體盜賊橫行兵<lb/>
<pb n="KR4h0132_WYG_688-19a"/>
交闕下擁衆觀望者相隨屬㝢縣割裂生民塗炭大<lb/>
明問罪之師至通州帝遂棄宗廟遁而社稷墟矣是雖<lb/>
運祚之有所終厯數之有所歸抑豈不以疏法家拂士<lb/>
忽忠言至計也哉嗟夫亡國之主未有不以奸邪為賢<lb/>
而以忠讜為狂者也亦未有柄用非人以言為諱而國<lb/>
能存者也故公伯祖宋相宜中景定初以攻丁大全而<lb/>
編管建昌軍公以劾圖們特穆爾而幾見殺丞相之言<lb/>
不用後二十餘年而宋社以屋公之言不用後十餘年<lb/>
<pb n="KR4h0132_WYG_688-19b"/>
而元社以屋書曰與亂同事罔不亡信矣夫丞相也公<lb/>
也生與阨會何其絶相似也豈非不幸與然身躓而名<lb/>
隨之則又非不幸也而況元亡公分致死以狥國雖掣<lb/>
之肘而其心則與乃祖行軍司馬死汾水闗同諒也一<lb/>
門之内百歳之間風烈相終始所謂世篤忠貞者哉嗚<lb/>
呼公姓陳氏諱達字元達温之永嘉人家婺之蘭溪妣<lb/>
江氏封温國夫人而公沈氏出也三歳而孤伯母陳留<lb/>
郡夫人江氏鞠育之長大年十五徵入宿衞二十學書<lb/>
<pb n="KR4h0132_WYG_688-20a"/>
於平章康里公庫庫待制杜公本學詩於張貞君天雨<lb/>
馬教授伯誠年三十書名於康里公上下欽安殿成在<lb/>
廷善筆札者咸書榜上進獨用公所進者至正壬辰擢<lb/>
端本堂司經尋轉正字又遷文學立朝慕汲黯之為人<lb/>
事無大小言必剴切皇太子禮貌之不徒以其善書也<lb/>
劾圖們特穆爾實丁酉冬賴太子苦諫得不殺遂辭所<lb/>
居官明年遵海南歸永嘉即墓下以居從進士陳髙授<lb/>
尚書周易語及時事輒流涕於邑既而帝見亂甚始思<lb/>
<pb n="KR4h0132_WYG_688-20b"/>
公顧其兄大都留守愛穆歌問公安在對曰病卧故里<lb/>
即日以徵事郎同僉太常禮儀院事召不拜又召拜集<lb/>
賢直學士同修國史同知經筵事後兩召皆有御衣上<lb/>
尊之賜而公終已不赴其言曰吾嘗見病者不早使醫<lb/>
師治之及在膏肓始召醫從事雖扁鵲亦望而走矣今<lb/>
國事如此豈臣子之所忍見然賢如先丞相處輔弼之<lb/>
地猶不能存於垂亡況吾之才職以論思獨能存元於<lb/>
垂亡乎王師克温公自沉淵軍士出之引佩刀自裁軍<lb/>
<pb n="KR4h0132_WYG_688-21a"/>
士奪之乃斷髪示無用猶安置濠州後遇赦任便居住<lb/>
乃還蘭溪病風痺且三年矣聞有薦之於朝者遂却藥<lb/>
不御而卒公生以元之至治壬戌七月一日卒以洪武<lb/>
乙夘十月六日葬蘭溪縣甘棠鄉門村原<lb/>
伯衡曰惟君子所貴大節為先公所樹立豈不偉哉乃<lb/>
若既貴且富而孜孜問學施德於人而不自以為恩人<lb/>
或負之而亦不以為恨他人所未易能者在公何難焉<lb/>
出入兩宫待遇之隆賜予之渥他人不可致者何足為<lb/>
<pb n="KR4h0132_WYG_688-21b"/>
公榮雖其字畫一代不數人亦公餘事以故不備述而<lb/>
獨書其闗於國者表諸神道其辭不殺盖以公言不用<lb/>
於當時為可惜公行無愧於先租為可貴也庶有國者<lb/>
以懲而事君者以勸云辭曰<lb/>
火之初爇未至烈烈升斗之水沃可以滅及其燎原煙<lb/>
熖漲天雖竭江河烏能捄旃國步方艱不用公言國步<lb/>
孔棘乃召公還有䇿莫施還也何裨不榮以禄乃分之<lb/>
宜國破城亡誓欲捐軀不獲直遂天歟人歟死雖不果<lb/>
<pb n="KR4h0132_WYG_688-22a"/>
義則無媿世其家者庶其在是<lb/>
　　周君宗祥墓表<hi>解縉</hi>
君諱監字宗祥吉水醪市人祖原善父本立皆篤厚隱<lb/>
約君少有智識父甚竒之曰振吾門者此兒也稍長内<lb/>
外承迎罔有違闕元季之亂一市人皆求請君為保障<lb/>
君與子吾文誓衆為義兵不蹈非禮皆挈家引却東山<lb/>
下以伺賊釁賊果焚醪市縱擄掠君之子率衆逐人人<lb/>
皆奮以一當百賊大敗走衆志既定為營水陸以應官<lb/>
<pb n="KR4h0132_WYG_688-22b"/>
兵時吉安守臣梁克中治水軍於大州大喜賚以白金<lb/>
綵幣俄以功陞吉水州判官甲午歳饑告糴於軍門得<lb/>
粟以賑所活甚衆鄰邑之居民避賊者扶老携幼來依<lb/>
庇君君撫納之如將不及有山寨致重貲請其仇家將<lb/>
甘心焉君答書加贈黄金委曲諭解之其人釋然愧謝<lb/>
為家塾訓其子孫其延先生親執禮甚恭世方搶攘絃<lb/>
誦之聲不絶由是名士皆喜過之其性尤喜接賓客久<lb/>
而益䖍歳時歡宴必盡醉乃已與宗弟瑞最相友愛今<lb/>
<pb n="KR4h0132_WYG_688-23a"/>
天兵南來君以兵屬其子從征贑還亦辭榮歸養君晩<lb/>
歳安徤子孫滿前同堂而食庭無間言先公歸自元都<lb/>
時與梁克中協謀守吉往來醪市嘗主宗祥父子尤相<lb/>
敬愛家君每為予言而予生也晩皆不及與之游而嘗<lb/>
過其門識其後進子弟撫其手植庭砌之木皆已蒼然<lb/>
可念名園臺榭依然尚存門俯碧流之水毫髪可鑑而<lb/>
其傍有廟丹青漫漶君之題字猶在壁間想其冠盖之<lb/>
都賓朋之盛而君之平生志意豈不樂哉君生皇慶壬<lb/>
<pb n="KR4h0132_WYG_688-23b"/>
子七月十日没以洪武辛酉五月十五日享年七十娶<lb/>
陳氏能勤儉内助子男四人吾文吾信吾敏孫男十三<lb/>
人其墓在里大塘之原請之表者其為孫宜哲也<lb/>
　　元鄉貢進士周君墓表<hi>解縉</hi>
宋承中華之統三百餘年致治幾於三代不幸遼金二<lb/>
敵蘖牙其間至於元氏遂以外國入而代之誠有天地<lb/>
以來轉移之局然一統者亦幾百年有不得而廢之者<lb/>
於是正統之論益紛紛然矣當元至正中危素始建言<lb/>
<pb n="KR4h0132_WYG_688-24a"/>
修宋史而二敵皆有故臣遂為三史於時以布衣慨然<lb/>
爭之不合徑去者吾家季大父伯中與里人周公以立<lb/>
也豈非偉男子哉盖當是時入史館以為至幸一俯首<lb/>
聽事即富貴可指得而二公不屑也其視區區之富貴<lb/>
為何如哉以立所上書萬言其畧曰遼與本朝不相涉<lb/>
又其事首已具五代史雖不論可也所當論者宋與金<lb/>
而已然本朝平金在先而事體輕平宋在後而事體重<lb/>
宋之為宋嫓之漢唐而有光遼金之為遼金比之元魏<lb/>
<pb n="KR4h0132_WYG_688-24b"/>
而猶歉或曰金人常甘心於徽欽靖康統絶則金當續<lb/>
矣臣愚應之曰周幽王嘗陷犬戎之難平王東遷宗周<lb/>
黍離矣仲尼作春秋乃明尊周之義周之統未嘗由幽<lb/>
王而絶也晉懷愍亦罹青衣之辱元帝南渡神州陸沉<lb/>
矣朱述綱目亦申帝晉之義晉之統未嘗隨懷愍而遂<lb/>
亡也聖賢經世立法正以存天下之大防焉耳書奏不<lb/>
報伯中復上書當時惟揭文安公與二公言合同館皆<lb/>
讙然以為狂揭公深是之而不能主也嗚呼雖一時廢<lb/>
<pb n="KR4h0132_WYG_688-25a"/>
不用萬世之下雖與日月爭光可也季大父之没以至<lb/>
正庚子周公没亦以是歳距今永樂丙戌春秋四十有<lb/>
七而公之孫岐鳳為國子學官奉其族兄寛仲容所為<lb/>
公行狀請為文表公之墓余不敢辭按狀公諱聞孫字<lb/>
以立世家吉水之泥田其先自呉將公瑾之子都縣侯<lb/>
𦙍居廬陵以卒子孫由是家廬陵之烏東至隋有諱汾<lb/>
翁者為會稽刺史遂復榮顯又一世以唐長慶中徙家<lb/>
泥田遂為吉水人髙祖子淵宋上舍生祖澤之擢宏詞<lb/>
<pb n="KR4h0132_WYG_688-25b"/>
科號磻洲先生當時之稱大儒若郭湜溪羅澗谷皆門<lb/>
人也為建書樓時稱書樓下周家磻洲年八十餘迺卒<lb/>
趙文敏公以道學稱之祖鎮國與兄世國俱登咸淳進<lb/>
士第世國仕直寳謨閣以論事斥賈似道忠言讜論天<lb/>
下誦之父厚素竒愛之手寫漢書以授而戒以無近名<lb/>
公由是從事於博約至夜不就枕當食忘餐精思力踐<lb/>
問辨炳如也母宋夫人疾病病逾二年晝夜侍不解帶<lb/>
終喪哭泣幾不能生至正辛已舉進士明年會試得乙<lb/>
<pb n="KR4h0132_WYG_688-26a"/>
榜特賜燕文館賦詩揭文安公大稱賞之遂薦入史館<lb/>
由是也財數月徑歸為鰲溪書院山長丁父憂服除為<lb/>
貞文書院山長弟子彌進與磻溪時相埒也免學田逋<lb/>
租小民甚德之已而遇亂還鄉里族人宗謹傾貲奮義<lb/>
為保障公為之謀主一日諜報羣冦謀攻刼之宗謹以<lb/>
衆寡為憂公方食笑曰㓂雖衆皆烏合我兵保鄉井人<lb/>
自為戰吾宗不可一舉足誓與鄉閭俱存亡賊聞果散<lb/>
去宗謹由是保障十餘年公啟之也丙申載貢居前列<lb/>
<pb n="KR4h0132_WYG_688-26b"/>
行省以便宜除白鷺州書院山長尋擢袁州教授未及<lb/>
赴而亂已極行中書省大參全公領兵數萬來吉公為<lb/>
畫取袁城䇿手冩數言策甚備不能用公隱於新淦之<lb/>
石洞其後全公果敗而公亦尋卒矣年纔五十四葬吉<lb/>
水大<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>山之原公娶羅氏有婦德後公八年卒子男一<lb/>
人曰曾子加先卒曰觀子賓以弟元瑞之子為後也女<lb/>
一人適福州衞知事孔體忠孫男三人岐鳳其長也為<lb/>
之表而系以詩曰<lb/>
<pb n="KR4h0132_WYG_688-27a"/>
窮經學古博以約文豔天葩露新萼羣羽低飛慕巢幕<lb/>
矯首秋空淚雙鶴直道三黜窮且樂借箸籌機屹城郭<lb/>
片言坐鎮萬夫却惜哉命與時枘鑿千載英靈奠山嶽<lb/>
　　溪澗周先生墓表<hi>解縉</hi>
退處士而進奸雄漢史之失也予為史官鑒其失行天<lb/>
下求孝友篤行隱德而叙次之吾鄉溪澗周先生其一<lb/>
人焉天性至孝事繼母龍氏尤謹人無間言先生没時<lb/>
年四十五臨終稽首惟以不終養為至痛哭其子啓而<lb/>
<pb n="KR4h0132_WYG_688-27b"/>
屬養之母氏哭之哀慟聞者先生有弟榘字仲芳友愛<lb/>
篤至勉之仕以圖顯揚洪武初舉進士為侍儀出知中<lb/>
牟縣同知台州有異政與古循吏等太祖髙皇帝作彰<lb/>
善録榘在首編誦之天下書之國史先生友愛教訓所<lb/>
由然也兹非孝友之實乎先生自少聰穎嗜學以親故<lb/>
寧隱遯丘園周氏大家宗族以千數先生知其從子寛<lb/>
與弟榘之資可成就髙逺也延賢先生教之二人者果<lb/>
先後以文學行義知名當時寛雖終一學官而周宗之<lb/>
<pb n="KR4h0132_WYG_688-28a"/>
千數後生所知豔慕而興起者必舉與仲芳匹休而稱<lb/>
二人之善者則又未嘗不推本於先生也先生遇亂播<lb/>
遷養生送死備嘗險難再造厥家敦睦宗族修明譜牒<lb/>
於時宗先生曰止水橋林潢溪北㝠源源隱山六先生<lb/>
者竹林歡聚華髪交映好事繪為六老圖而先生侍其<lb/>
間諸老雅敬重之號曰溪澗以此也先生没時年纔四<lb/>
十有五至今厯仕為學官纂書秘府聲在士大夫間又<lb/>
與榘寛頡頏而繼美也非先生篤隱德之報安能至是<lb/>
<pb n="KR4h0132_WYG_688-28b"/>
乎先生没以後嗣單弱為憂而今既没三十餘年諸孫<lb/>
林立皆秀而文先生篤敬隱德之實亦可因是而觀之<lb/>
也先生系出呉都鄉侯𦙍世居廬陵烏東唐長慶中徙<lb/>
家吉水泥田十二世祖元禮稱孝子生孝感孝感生士<lb/>
元士元生憲尹號湖田湖田生孟聲儒學有名號蒙泉<lb/>
蒙泉生學顔號沂溪是為先生之父溯維周氏機宜之<lb/>
父諱雲字從龍與益國周文忠公誠齋楊文節公相師<lb/>
友官至廣西都鈐始居廬兠時稱廬兠周路鈐家及庭<lb/>
<pb n="KR4h0132_WYG_688-29a"/>
秀居城南之丁田人又以丁田稱所至名起盛可知也<lb/>
吉之人士自歐陽子倡為古文而皆從事於經學有古<lb/>
文之實而不矜古文之名與時文相訾病也自濂溪周<lb/>
子與二程子倡明道學而皆從事於行誼有道學之實<lb/>
而無道學之名以俗學相謗嗤也三百年來擬於鄒魯<lb/>
既無過情之譽亦鮮不虞之毁文章著述有功名教亦<lb/>
既不少若周綸蕭服彭醇胡杓楊長孺魯三聘皆程朱<lb/>
之門劉靜春晩居螺江之上若胡淡菴周平園楊誠齋<lb/>
<pb n="KR4h0132_WYG_688-29b"/>
李復齋王三松又皆朱子之同志吉之人士所傳之實<lb/>
有源流哉余少聞過庭之訓昏昧無應恐其久而忘也<lb/>
謀與彥竒刻石表於君之墓初予六世祖生春龍翔兄<lb/>
弟與路鈐諸子皆受業東山楊長孺之門生春從兄齊<lb/>
賢又嘗受業於劉靜春靜春當寧宗之末卜居螺岡齊<lb/>
賢卒諸士人世家實經紀之所傳性命義理㣲言之書<lb/>
皆靜春手筆齊賢没傳龍翔龍翔傳夢斗了髙大父也<lb/>
家君嗣累世傳以淑諸人嘗慨然曰數十年來觀尚志<lb/>
<pb n="KR4h0132_WYG_688-30a"/>
之誼不辱吾門者也盖尚志少家君六十有二年家君<lb/>
始教而受學焉家君年垂九十而君亦六十餘年矣歳<lb/>
時過從予及見其師弟子之情文論議明辨真一代衣<lb/>
冠眉髪皓白相輝無一毫怠髦自肆之意見於顔面之<lb/>
間予嘗與彥奇私謂真古君子之儀刑也君少失怙事母<lb/>
馬氏盡孝馬氏訓之益篤元季之亂奉母僑居鄉落間<lb/>
猶務賑恤宗親死於兵者葬祭之無違禮外舅宋與文<lb/>
無子養之終身臨終指其愛妾曰必嫁之毋令失其所<lb/>
<pb n="KR4h0132_WYG_688-30b"/>
有強暴欲汚之且刼君固不許卒嫁之族有遺孤子女<lb/>
教育之盡恩義世家避亂者由是來依歸亂定迺去家<lb/>
家懷慕有感泣者然平生正直雖至親厚未嘗一語相<lb/>
阿附鄉人有爭競多詣折之或望廬而返路鈐公有奉<lb/>
祠墓田式遵其典不墜族故有譜牒繼續纂修之甚明<lb/>
彥竒之筮仕為宣城之教官也纂宣城佳山水與俱至<lb/>
官厯覽而歸與家君語移日欣然有所得者不能窺其<lb/>
際也君三男曰廣壽曰語壽即彥竒也季曰壽南壽為<lb/>
<pb n="KR4h0132_WYG_688-31a"/>
縣學生墓在里黃岡之原是為表<lb/>
嗚呼謂學有源流源深則流長又其蓄也厚發必宏尚<lb/>
志既承家學得師傳竟以隱遯及觀彥竒年少起布衣<lb/>
試吏部尚書左右皆驚動連試文章禁中滔滔萬言不<lb/>
窮擢給事中陳義忠厚識大體疏奏天子嘉納傳示<lb/>
羣臣皆心悦大歎服未幾峻擢彥竒慊然以為學未至<lb/>
也周氏將益盛大兹非學有源流哉<lb/>
　　倚富蕭師文墓表<hi>解縉</hi>
<pb n="KR4h0132_WYG_688-31b"/>
宋丞相信國文公兵敗於吉空坑也有石大如數間屋<lb/>
忽然自山頂震落當路徑元兵望而大驚稍却丞相由<lb/>
是得脱去鄒㵯輩以餘兵拒戰死傷塗地父子兄弟相<lb/>
朂冒白刃以為榮吉水倚富蕭文琬父子督饋餉亦在<lb/>
是役幸而不死退而筆記是日事甚詳予獲見之可羨<lb/>
哉吾鄉之多忠義也而今宋史迺元之丞相傳云空坑<lb/>
之戰得趙孟濚紹元兵以免而已盖宋史作於元盛時<lb/>
故於丞相事時誣陋至云丞相求為黃冠等語欺罔尤<lb/>
<pb n="KR4h0132_WYG_688-32a"/>
甚顧豈足為丞相輕重然恐相襲訛謬不可辨也文琬<lb/>
南唐御史大夫儼之後倚富之墟儼之墓在焉文琬上<lb/>
距儼十世家世節義本其風流文信公嘗大書餘慶堂<lb/>
以朂之文琬生獻可獻可生季章季章生德祥字元佐<lb/>
皆忠厚人也元佐生天祐字師文元季傾貲奮義保障<lb/>
其鄉鄉道官軍舉宗血戰賊每望其旌而靡元參知政<lb/>
事全公子仁承制授主簿不拜時里有劇賊擁衆數萬<lb/>
師文宗族梗其喉牙賊不勝憤圖掘其先墓以逞師文<lb/>
<pb n="KR4h0132_WYG_688-32b"/>
與之苦戰賊勢益熾師文度不免即自取墓中遺骸身<lb/>
負之出走藏匿還與官軍合勢大破之其忠義節孝類<lb/>
如此誠有光於文琬常恨不得主帥如文信公者與之<lb/>
一死光明俊偉可書也不然師文豈在鄒㵯輩下哉惜<lb/>
哉守吉安者纔一梁克中尚完城數年師文等不為無<lb/>
力也及天兵南來師文不忍賈勇謝散其徒遣弟師賢<lb/>
率壯士從寧河王鄧愈破熊天瑞于贑亦奉身歸第口<lb/>
不言功予因蕭氏重有感於吉士多忠義又重有感於<lb/>
<pb n="KR4h0132_WYG_688-33a"/>
宋史之謬也考元史又獨著全子仁傳而梁克中無之<lb/>
至如子仁極不足道驕淫不事事無智畧其死為人所<lb/>
逼非得已者謬言美名不如梁克中殆不如蕭氏兄弟<lb/>
也而隱顯若此可勝歎哉師文容貌儒者直諒敦實家<lb/>
富累千金一門三世同產百餘口飲食衣服一出公帑<lb/>
庭無間言撫兄弟之孤逾於已出未嘗一飯無賓客每<lb/>
食前方丈考鐘鼔大飲髙會連日夜人不以為侈逺宗<lb/>
貧鄉人賙䘏之備至其卒於外而子扶櫬以歸弔哭之<lb/>
<pb n="KR4h0132_WYG_688-33b"/>
聲震於戲何必附青雲之士哉吾知其施於後世矣其<lb/>
母彭氏配李氏子士益字時用側室張氏子士季字時<lb/>
選士郁早卒士柔字時徽女適泥田周子鼎孫茂實英<lb/>
聲海雩穎乾震其生元延祐丁已八月二十七日没以<lb/>
洪武辛酉二月六日葬里溪陵之原前葬里之下嵩今<lb/>
改卜焉前誌有奉議大夫刑部郎中蕭公用初作今為<lb/>
表特加詳焉則按士柔所為狀也士柔好學善為詩少<lb/>
時嘗與之登倚富諸山臨瀧江之上想師文兄弟之髙<lb/>
<pb n="KR4h0132_WYG_688-34a"/>
風英傑豪傑之氣尚凌厲於烟雲落照之間可激昻而<lb/>
興慕故為之表而不辭也系之以詩曰<lb/>
溪陵有原青烟盤盤其瘞璠璵采雲團團瀧江之濱華<lb/>
第嶙峋昔有英傑令其子孫食報之長怵愓露霜有此蘭<lb/>
蕙接其榮光義烈軒天九族蒙恩於戲百世式象其賢<lb/>
　<lb/>
　<lb/>
　<lb/>
<pb n="KR4h0132_WYG_688-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六百八十八<lb/>
</p>
<p>
</p>
  </div>
</body>
</text>
</TEI>
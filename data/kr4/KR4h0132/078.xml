<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七十八</head> <lb/>
    <p>
<pb n="KR4h0132_WYG_078-1a"/>
欽定四庫全書<lb/>
　文章辨體彚選巻七十八<lb/>
　　　　　　　　　　　　明　賀復徵　編<lb/>
上書十三<lb/>
　　上仁宗皇帝書<hi>宋蘇洵</hi>
嘉祐三年十二月一日眉州布衣臣蘇洵謹頓首再拜<lb/>
冐萬死上書皇帝闕下臣前月五日䝉本州録到中書<lb/>
劄子連牒臣以兩制議上翰林學士歐陽修奏臣所著<lb/>
<pb n="KR4h0132_WYG_078-1b"/>
權書衡論幾䇿二十二篇乞賜甄録陛下過聴召臣試<lb/>
䇿論舍人院仍令本州發遣臣赴闕臣本田野匹夫名<lb/>
姓不登於州閭今一旦卒然被召實不知其所以自通<lb/>
於朝廷承命悸恐不知所為以陛下躬至聖之資又有<lb/>
羣公卿之賢與天下士大夫之衆如臣等輩固宜不少<lb/>
有臣無臣不加損益臣不幸有負薪之疾不能奔走道<lb/>
路以副陛下搜揚之心憂惶負罪無所容處臣本凡才<lb/>
無路自進當少年時亦嘗欲僥倖於陛下之科舉有司<lb/>
<pb n="KR4h0132_WYG_078-2a"/>
以為不肖輙以擯落盖退而處者十有餘年矣今雖欲<lb/>
勉强扶病戮力亦自知其疎拙終不能合有司之意恐<lb/>
重得罪以辱明詔且陛下所為千里而召臣者其意以<lb/>
臣為能有所發明以庻幾有補於聖政之萬一而臣之<lb/>
所以自結髮讀書至於今兹犬馬之齒幾已五十而猶<lb/>
未敢廢者其意亦欲効尺寸於當時以快平生之志耳<lb/>
今雖未能奔伏闕下以累有司而猶不忍黙黙卒無一<lb/>
言而已也天下之事其深逺切至者臣自惟疎賤未敢<lb/>
<pb n="KR4h0132_WYG_078-2b"/>
遽言而其近而易行淺而易見者謹條為十通以塞明<lb/>
詔其一曰臣聞利之所在天下趨之是故千金之子欲<lb/>
有所為則百家之市無寜居者古之聖人執其大利之<lb/>
權以奔走天下意有所嚮則天下争先為之今陛下有<lb/>
奔走天下之權而不能用何則古者賞一人而天下勸<lb/>
今陛下增秩拜官動以千計其人皆以為已所自致而<lb/>
不知戮力以報上之恩至於臨事誰當効用此由陛下<lb/>
輕用其爵禄使天下之士積日持久而得之譬如傭力<lb/>
<pb n="KR4h0132_WYG_078-3a"/>
之人計工而受直雖與之千萬豈知徳其主哉是以雖<lb/>
有能者亦無所施以為謹守䋲墨足以自致高位官吏<lb/>
繁多溢於局外使陛下皇皇汲汲求以處之而不暇擇<lb/>
其賢不肖以病陛下之民而耗竭大司農之錢穀此議<lb/>
者所欲去而未得也臣竊思之蓋今制馭天下之吏自<lb/>
州縣令録幕職而改京官者皆未得其術是以若此紛<lb/>
紛也今雖多其舉官而逺其考重其舉官之罪此適足<lb/>
以隔賢者而容不肖且天下無事雖庸人皆足以無過<lb/>
<pb n="KR4h0132_WYG_078-3b"/>
一旦改官無所不為彼其舉者曰此亷吏此能吏朝廷<lb/>
不知其所以為廉與能也幸而未有敗事則長為廉與<lb/>
能矣雖重其罪未見有益上下相䝉請托公行涖官六<lb/>
七考求舉主五六人此誰不能者臣愚以為舉人者當<lb/>
使明著其迹曰某人廉吏也嘗有某事以知其廉某人<lb/>
能吏也嘗有某事以知其能雖不必有非常之功而皆<lb/>
有可紀之状其特曰廉能而已者不聴如此則夫庸人<lb/>
雖無罪而不足稱者不得入其間老於州縣不足甚惜<lb/>
<pb n="KR4h0132_WYG_078-4a"/>
而天下之吏必皆務為可稱之功與民興利除害唯恐<lb/>
不出諸已此古之聖人所以驅天下之人而使争為善<lb/>
也有功而賞有罪而罰其實一也今降官罷任者必奏<lb/>
曰某人有某罪其罪當然然後朝廷舉而行之今若不<lb/>
著其所犯之由而特曰此不才貪吏也則朝廷安肯<lb/>
以空言而加之罪今又何獨至於改官而聴其空言哉<lb/>
是不思之甚也或者以為如此則天下之吏務為可稱<lb/>
用意過當生事以為己功漸不可長臣以為不然蓋聖<lb/>
<pb n="KR4h0132_WYG_078-4b"/>
人必觀天下之勢而為之法方天下初定民厭勞役則<lb/>
聖人務為因循之政與之休息及其久安而無變則必<lb/>
有不振之禍是以聖人破其茍且之心而作其怠惰之<lb/>
氣漢之元成惟不知此以至於亂今天下少隋矣宜有<lb/>
以激發其心使踴躍於功名以變其俗况乎冗官紛紜<lb/>
如此不知所以節之而又何疑於此乎且陛下與天下<lb/>
之士相期於功名而無茍得此待之至深也若其宏才<lb/>
大畧不樂於小官而無聞焉者使兩制得以非常舉之<lb/>
<pb n="KR4h0132_WYG_078-5a"/>
此天下亦不過幾人而已吏之有過而不得遷者亦使<lb/>
得以功贖如此亦以示陛下之有所推恩而不惟艱之<lb/>
也其二曰臣聞古者之制爵禄必皆孝悌忠信修潔博<lb/>
習聞於鄉黨而逹於朝廷以得之及其後世不然曲藝<lb/>
小數皆可以進然其得之也猶有以取之其弊不若今<lb/>
之甚也今之用人最無謂者其所謂任子乎因其父兄<lb/>
之資以得大官而又任其子弟子将復任其孫孫又任<lb/>
其子是不學而得者常無窮也夫得之也易則其失之<lb/>
<pb n="KR4h0132_WYG_078-5b"/>
也不甚惜以不學之人而居不甚惜之官其視民如草<lb/>
芥也固宜朝廷自近年始有意於裁節然皆知損之而<lb/>
未得其所損此所謂制其末而不窮其原見其粗而未<lb/>
識其精僥倖之風少衰而猶在也夫聖人之舉事不唯<lb/>
曰利而已必將有以大服天下之心今欲有所去也必<lb/>
使天下知其所以去之之説故雖盡去而無疑何者恃<lb/>
其説明也夫所謂任子者亦猶曰信其父兄而用其子<lb/>
弟云爾彼其父兄固學而得之也學者任人不學者任<lb/>
<pb n="KR4h0132_WYG_078-6a"/>
於人此易曉也今之制茍幸而其官至於可任者舉使<lb/>
任之不問其始之何從而得之也且彼任於人不暇又<lb/>
安能任人此猶借資之人而欲從之匄貸不已難乎臣<lb/>
愚以為父兄之所任而得官者雖至正郎宜皆不聴任<lb/>
子弟唯其能自修餙而越録躐次以至於清顯者乃聴<lb/>
如此則天下之冗官必大衰少而公卿之後皆奮志為<lb/>
學不待父兄之資其任而得官者知後不得復任其子<lb/>
弟亦當勉強不肯終老自棄於庸人此其為益豈特一<lb/>
<pb n="KR4h0132_WYG_078-6b"/>
二而已其三曰臣聞自設官以來皆有考績之法周室<lb/>
既亡其法廢絶自京房建考課之議其後終不能行夫<lb/>
有官必有課有課必有賞罰有官而無課是無官也有<lb/>
課而無賞罰是無課也無官無課而欲求天下之大治<lb/>
臣不識也然更厯千載而終莫之行行之則益以紛亂<lb/>
而終不可考其故何也天下之吏不可以勝考今欲人<lb/>
人而課之必使入於九等之中此宜其顛倒錯繆而不<lb/>
若無之為便也臣觀自昔行考課者皆不得其術蓋天<lb/>
<pb n="KR4h0132_WYG_078-7a"/>
下之官皆有所屬之長有功有罪其長皆得以舉刺如<lb/>
必人人而課之於朝廷則其長為将安用惟其大吏無<lb/>
所屬而莫為之長也則課之所宜加何者其位尊故課<lb/>
一人而其下皆可以整齊其數少故可以盡其能否而不<lb/>
謬今天下所以不大治者守令丞尉賢不肖混淆而莫<lb/>
之辨也夫守令丞尉賢不肖之不辨其咎在職司之不<lb/>
明職司之不明其咎在無所屬而莫為之長陛下以無<lb/>
所屬之官而寄之以一路其賢不肖當使誰察之古之<lb/>
<pb n="KR4h0132_WYG_078-7b"/>
考績者皆從司㑹而至於天子古之司㑹即今之尚書<lb/>
尚書既廢惟御史可以總察中外之官臣愚以為可使<lb/>
朝臣議定職司考課之法而於御史臺别立考課之司<lb/>
中丞舉其大綱而屬官之中選彊明者一人以專治其<lb/>
事以舉刺多者為上以舉刺少者為中以無舉刺者為<lb/>
下因其罷歸而奏其治要使朝廷有以為之賞罰其非<lb/>
常之功不可掩之罪又當特有以償之使職司知有所<lb/>
懲勸則其下守令丞尉不容復有所依違而其所課者<lb/>
<pb n="KR4h0132_WYG_078-8a"/>
又不過數十人足以求得其實此所謂用力少而成功<lb/>
多法無便於此者矣今天下號為太平其實逺方之民<lb/>
窮困已甚其咎皆在職司臣不敢盡言陛下試加採訪<lb/>
乃知臣言之不妄其四曰臣聞古者諸侯臣妾其境内<lb/>
而卿大夫之家亦各有臣陪臣之事其君如其君之事<lb/>
天子此無他其一境之内所以生殺予奪富貴貧賤者<lb/>
皆自我制之此固有以臣妾之也其後諸侯雖廢而自<lb/>
漢至唐猶有相君之勢何者其署置辟舉之權猶足以<lb/>
<pb n="KR4h0132_WYG_078-8b"/>
臣之也是故太守刺史坐於堂上州縣之吏拜於堂下<lb/>
雖奔走頓伏其誰曰不然自太祖受命収天下之尊歸<lb/>
之京師一命以上皆上所自署而大司農衣食之自宰<lb/>
相至於州縣吏雖貴賤相去甚逺而其實皆所與比肩<lb/>
而事主耳是以百餘年間天下不知有權臣之威而太<lb/>
守刺史猶用漢唐之制使州縣之吏事之如事君之禮<lb/>
皆受天子之爵皆食天子之禄不知其何以臣之也小<lb/>
吏之於大官不憂其有所不從唯恐其從之過耳今天<lb/>
<pb n="KR4h0132_WYG_078-9a"/>
下以貴相高以賤相謟柰何使州縣之吏趨走於太守<lb/>
之庭不啻若僕妾唯唯不給故大吏常恣行不忌其下<lb/>
而小吏不能正以至於曲隨謟事助以為虐其能中立<lb/>
而不撓者固已難矣此不足怪其勢固使然也夫州縣<lb/>
之吏位卑而禄薄去於民最近而易以為姦朝廷所恃<lb/>
以制之者特以厲其廉隅全其節概而養其氣使知有<lb/>
所恥也且必有異材焉後将以為公卿而安可薄哉其尤<lb/>
不可者今以縣令從州縣之禮夫縣令官雖卑其所負<lb/>
<pb n="KR4h0132_WYG_078-9b"/>
一縣之責與京朝官知縣等耳其吏胥人民習知其官<lb/>
長之拜伏於太守之庭如是之不威也故輕之輕之故<lb/>
易為姦此縣令之所以為難也臣愚以為州縣之吏事<lb/>
太守可恭遜卑抑不敢抗而已不至於通名賛拜趨走<lb/>
其下風所以全士大夫之節且以儆大吏之不法者其<lb/>
五曰臣聞為天下者必有所不可窺是以天下有急不<lb/>
求其素所不用之人使天下不能幸其倉卒而取其禄<lb/>
位唯聖人為能然何則其素所用者緩急足以使也臨<lb/>
<pb n="KR4h0132_WYG_078-10a"/>
事而取者亦不足用矣傳曰寛則寵名譽之人急則用<lb/>
介胄之士今者所用非所養所養非所用國家用兵之<lb/>
時購方畧設武舉使天下屠沽徤武皆能徒手攫取陛<lb/>
下之官而兵休之日雖有超世之才而惜升斗之禄臣<lb/>
恐天下有以窺朝廷也今之任為将帥卒有急難而可<lb/>
使者誰也陛下之老将曩之所謂戰勝而善守者今亡<lb/>
矣臣愚以為可復武舉而為之新制以革其舊弊且昔<lb/>
之所謂武舉者盖踈矣其以弓馬得者不過挽强引重<lb/>
<pb n="KR4h0132_WYG_078-10b"/>
市井之麤材而以䇿試中者亦皆記録章句區區無用<lb/>
之學又其取人太多天下之知兵者不宜如此之衆而<lb/>
待之又甚輕其下第者不免於𨽻役故其所得皆貪汗<lb/>
無行之徒豪傑之士恥不忍就宜因貢士之嵗使兩制<lb/>
各舉其所聞有司試其可者而陛下親䇿之權畧之外<lb/>
便於弓馬可以出入險阻勇而有謀者不過取一二人<lb/>
待以不次之位試以守邉之任文有制科武有武舉陛<lb/>
下欲得将相於此乎取之十人之中豈無一二斯亦足<lb/>
<pb n="KR4h0132_WYG_078-11a"/>
以濟矣其六曰臣聞法不足以制天下以法而制天下<lb/>
法之所不及天下斯欺之矣且法必有所不及也先王<lb/>
知其有所不及是故存其大畧而濟之以至誠使天下<lb/>
之所以不吾欺者未必皆吾法之所能禁亦其中有所<lb/>
不忍而已人君御其大臣不可以用法如其左右大臣<lb/>
而必待法而後能御也則其疎逺小吏當復何以哉以<lb/>
天下之大而無可信之人則國不足以為國矣臣觀今<lb/>
兩制以上非無賢俊之士然皆奉法供職無過而已莫<lb/>
<pb n="KR4h0132_WYG_078-11b"/>
肯於繩墨之外為陛下深思逺慮有所建明何者陛下<lb/>
待之於繩墨之内也臣請得舉其一二以言之夫兩府<lb/>
與兩制宜使日夜交於門以講論當世之務且以習知<lb/>
其為人臨事授任以不失其才今法不可以相往來意<lb/>
将以杜其告謁之私也君臣之道不同人臣惟自防人<lb/>
君惟無防之是以歡欣相接而無間以兩府兩制為可<lb/>
信耶當無所請屬以為不可信耶彼何患無所制其私<lb/>
意安在其相往來耶今兩制知舉不免用封彌謄録既<lb/>
<pb n="KR4h0132_WYG_078-12a"/>
奏而下御史親往涖之凛凛如鞫大獄使不知誰人之<lb/>
辭又何其甚也臣愚以為如此之類一切撤去彼稍有<lb/>
知宜不忍負若其猶有所欺也則亦天下之不才無恥<lb/>
者矣陛下赫然震威誅一二人可以使天下姦吏重足<lb/>
而立想聞朝廷之風亦必有倜儻非常之才為陛下用<lb/>
也其七曰臣聞為天下者可以名噐授人而不可以名<lb/>
噐許人人之不可以一日而知也久矣國家以科舉取<lb/>
人四方之來者如市一旦使有司第之此固非真知其<lb/>
<pb n="KR4h0132_WYG_078-12b"/>
才之髙下大小也特以為姑收之而已將試之為政而<lb/>
觀其悠久則必有大異不然者今進士三人之中釋褐<lb/>
之日天下望為卿相不及十年未有不為兩制者且彼<lb/>
以其一日之長而擅終身之富貴舉而歸之如有所負<lb/>
如此則雖天下之美材亦或怠而不修其率意恣行者<lb/>
人亦望風畏之不敢按此何為者也且又有甚不便者<lb/>
先王制其天下尊尊相高貴貴相承使天下仰視朝廷<lb/>
之尊如㤗山喬嶽非扳援所能及茍非有大功與出羣<lb/>
<pb n="KR4h0132_WYG_078-13a"/>
之才則不可以輕得其高位是故天下知有所忌而不<lb/>
敢覬覦今五尺童子斐然皆有意於公卿得之則不知<lb/>
愧不得則怨何則彼習知其一旦之可以僥倖而無難<lb/>
也如此則匹夫輕朝廷臣愚以為三人之中茍優與一<lb/>
官足以報其一日之長舘閣臺省非舉不入彼果不才<lb/>
者也其安以入為彼果才者也其何患無所舉此非獨<lb/>
以愛惜名噐将以重朝廷耳其八曰臣聞古者敵國相<lb/>
觀不觀於其山川之險士馬之衆相觀於人而已高山<lb/>
<pb n="KR4h0132_WYG_078-13b"/>
大江必有猛獸怪物時見其威故人不敢䙝夫不必戰<lb/>
勝而後服也使之常有所忌而不敢發使吾常有所恃<lb/>
而無所怯耳今以中國之大使荒裔視之不畏甚者敢<lb/>
有煩言以凟亂吾聴此其心不有所窺其安能如此之<lb/>
無畏也敵國有事相待以將無事相觀以使今之所謂<lb/>
使者亦輕矣曰此人也為此官也則以為此使也今嵗<lb/>
以某來嵗當以某又來嵗當以某如縣令署役必均而<lb/>
已矣人之才固有所短而不可彊其專對㨗給勇敢又<lb/>
<pb n="KR4h0132_WYG_078-14a"/>
非可以學致也今必使彊之彼有愴惶失次為敵人笑<lb/>
而已古者大夫出疆有可以安國家利社稷則專之今<lb/>
法令太宻使小吏執簡記其旁一揺足輒隨而書之雖<lb/>
有奇才辯士亦安所効用彼敵人觀之以為樽爼談燕<lb/>
之間尚不能辦軍旅之際固宜其無人也如此将何以<lb/>
破其姦謀而折其驕氣哉臣愚以為奉使宜有常人唯<lb/>
其可者而不必均彼其不能者陛下責之以文學政事<lb/>
不必彊之於言語之間以敗吾事而亦稍寛其法使得<lb/>
<pb n="KR4h0132_WYG_078-14b"/>
有所施且今世之患以奉使為艱危故必均而後可陛<lb/>
下平世使人而皆得以辭免後有緩急使之出入死地<lb/>
将皆逃耶此臣又非獨為出使而言也其九曰臣聞刑<lb/>
之有赦其來逺矣周制八議有可赦之人而無可赦之<lb/>
時自三代之衰始聞有肆赦之令然皆因天下有非常<lb/>
之事凶荒流離之後盗賊垢汙之餘於是有以沛然洗<lb/>
濯於天下而猶不若今之因郊而赦使天下之凶民可<lb/>
以逆知而僥倖也平時小民畏法不敢趦趄當郊之嵗<lb/>
<pb n="KR4h0132_WYG_078-15a"/>
盗賊公行罪人滿獄為天下者将何利於此而又糜散<lb/>
帑廪以賞無用冗雜之兵一經大禮費以萬億賦歛之<lb/>
不輕民之不聊生皆此之故也以陛下節用愛民非不<lb/>
欲去此矣顧以為所從來久逺恐一旦去之天下必以<lb/>
為少恩而凶豪無頼之兵或因以為辭而生亂此其所<lb/>
以重改也盖事有不可改而遂不改者其憂必深改之<lb/>
則其禍必速惟其不失推恩而有以救天下之弊者臣<lb/>
愚以為先郊之嵗可因事為辭特發大號如郊之赦與<lb/>
<pb n="KR4h0132_WYG_078-15b"/>
軍士之賜且告之曰吾於天下非有惜乎推恩也惟是<lb/>
凶殘之民知吾當赦輙以犯法以賊害吾良民今而後<lb/>
赦不於郊之嵗以為常制天下之人喜乎非郊之嵗而<lb/>
得郊之賞也何暇慮其後其後四五年而行之七八年<lb/>
而行之又從而盡去之天下晏然不知而日以逺矣且<lb/>
此出於五代之後兵荒之間所以姑息天下而安反側<lb/>
耳後之人相承而不能去以至於今法令明具四方無<lb/>
虞何畏而不改今不為之計使姦人猾吏養為盗賊而<lb/>
<pb n="KR4h0132_WYG_078-16a"/>
後取租賦以啖驕兵乗之以饑饉鮮不及矣當此之<lb/>
時欲為之計其猶有及乎其十曰臣聞古者所以採庻<lb/>
人之議為其疎賤而無嫌也不知爵禄之可愛故其言<lb/>
公不知君威之可畏故其言直今臣幸而未立於陛下<lb/>
之朝無所愛惜顧念於其心者是以天下之事陛下之<lb/>
諸臣所不敢盡言者臣請得以僣言之陛下擢用俊賢<lb/>
思致太平今幾年矣事垂立而輙廢功未成而旋去陛<lb/>
下知其所由乎陛下知其所由則今之在位者皆足以<lb/>
<pb n="KR4h0132_WYG_078-16b"/>
有立若猶未也雖得賢臣千萬天下終不可為何者小<lb/>
人之根未去也陛下遇士大夫有禮凡在位者不敢用<lb/>
䙝狎戯嫚以求親媚於陛下而䜛言邪謀之所由至於<lb/>
朝廷者天下之人皆以為陛下不疎逺宦官之過陛下<lb/>
特以為耳目玩弄之臣而不知隂賊險詐為害最大天<lb/>
下之小人無由至於陛下之前故皆通於宦官珠玉錦<lb/>
繡所以為賂者絡繹於道以間關齟齬賢人之謀陛下<lb/>
縱不聴用而大臣常有所顧忌以不得盡其心臣故曰<lb/>
<pb n="KR4h0132_WYG_078-17a"/>
小人之根未去也竊聞之道路陛下将有意去而疎之<lb/>
也若如所言則天下之福然臣方以為憂而未敢賀也<lb/>
古之小人有為君子之所抑而反激為天下之禍者臣<lb/>
每痛傷之盖東漢之衰宦官用事陽球為司𨽻校尉發<lb/>
憤誅王甫等數人磔其尸於道中常侍曹節過而見之<lb/>
遂奏誅陽球而宦官之用事過於王甫之未誅其後竇<lb/>
武何進又欲去之而反以遇害故漢之衰至於掃地而<lb/>
不可救夫君子之去小人惟能盡去乃無後患惟陛下<lb/>
<pb n="KR4h0132_WYG_078-17b"/>
思宗廟社稷之重與天下之可畏既去之又去之既疎<lb/>
之又疎之刀鋸之餘必有忠良縱有區區之小節不過<lb/>
幃闥洒掃之勤無益於事惟能務絶其權使朝廷清明<lb/>
而忠言嘉謨易以入則天下無事矣惟陛下無使為臣<lb/>
之所料而後世以臣為知言不勝大願曩臣所著二十<lb/>
二篇畧言當世之要陛下雖以此召臣然臣觀朝廷之<lb/>
意特以其文采詞致稍有可嘉而未必其言之可用也<lb/>
天下無事臣毎毎狂言以迂闊為世笑然臣以為必将<lb/>
<pb n="KR4h0132_WYG_078-18a"/>
有時而不迂闊也賈誼之䇿不用於孝文之時而使主<lb/>
父偃之徒得其餘論而施之於孝武之世夫施之於孝<lb/>
武之世固不如用之於孝文之時之易也臣雖不及古<lb/>
人惟陛下不以一布衣之言而忽之不勝越次憂國之<lb/>
心効其所見且非陛下召臣臣言無以至於朝廷今老<lb/>
矣恐後無由復言故云云之多至於此也惟陛下寛之<lb/>
臣洵誠惶誠懼頓首頓首謹書<lb/>
　<lb/>
<pb n="KR4h0132_WYG_078-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七十八<lb/>
</p>
<p>
</p>
  </div>
</body>
</text>
</TEI>
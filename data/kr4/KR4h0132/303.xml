<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百三</head> <lb/>
    <p>
<pb n="KR4h0132_WYG_303-1a"/>
欽定四庫全書<lb/>
　文章辨體彚選巻三百三<lb/>
　　　　　　　　　　　　明　賀復徵　編<lb/>
序二十三<hi>以下集類</hi>
　　東皋子集序<hi>唐呂才</hi>
君姓王氏諱勣字無功太原祁人也高祖晉穆公自南<lb/>
歸北始家河汾焉歴宋魏迄於周隋六世冠冕國史家<lb/>
諜詳焉君性好學博聞强記與李播陳永吕才為莫逆<lb/>
<pb n="KR4h0132_WYG_303-1b"/>
之交隂陽歴數之術無不洞曉大業末應孝悌亷潔舉<lb/>
射高第除秘書正字君性簡放飲酒至數斗不醉常云<lb/>
恨不逢劉伶與閉户轟飲因著醉鄉記及五斗先生傳<lb/>
以類酒德頌云雅善鼓琴加減舊弄作山水操為知音<lb/>
者所賞高情勝氣獨步當時及為正字端簪理笏非其<lb/>
好也以疾罷乞署外職除揚州六合縣丞君篤於酒德<lb/>
頗妨職務時天下亂藩部法嚴屢被勘劾君歎曰羅網<lb/>
高懸去將安所遂出所受俸錢積於縣城門外託以風<lb/>
<pb n="KR4h0132_WYG_303-2a"/>
疾輕舟夜遁隋季板蕩客遊河北去還龍門武德中詔<lb/>
徵以前揚州六合縣丞待詔門下省時省官例日給良<lb/>
醖三升君第七弟静為武衛千牛謂曰待詔可樂否君<lb/>
曰吾待詔禄俸殊為蕭瑟但良醖三升差可戀耳待詔<lb/>
江國公君之故人也聞之曰三升良醖未足以絆王先<lb/>
生判日給王待詔一斗時人號為斗酒學士貞觀初以<lb/>
足疾罷歸欲定長往之計而困於貧貞觀中以家貧赴<lb/>
選時太樂有府史焦革家善醖酒冠絶當時君苦求為<lb/>
<pb n="KR4h0132_WYG_303-2b"/>
太樂丞選司以非士職不授君再三請曰此中有深意<lb/>
且士庶清濁天下所安不聞莊周避漆園老聃恥柱下<lb/>
卒授焉數月而焦革死妻袁氏時送美酒歲餘袁又死<lb/>
君歎曰天廼不令吾飽美酒遂掛冠歸田自是太樂丞<lb/>
為清流君後追述焦革酒經一巻其術精悉兼採杜康<lb/>
儀狄已來善為酒人為酒譜一巻太史令李淳風見而<lb/>
悦之曰王君可為酒家之南董君歴職皆以好酒鄉里<lb/>
或咍之因著無心子以喻志河汾中先有渚田十數頃<lb/>
<pb n="KR4h0132_WYG_303-3a"/>
稱良沃鄰渚又有隱士仲長子光服食養性君重其貞<lb/>
素顧與相近遂結廬河渚縱意琴酒慶弔禮絶十有餘<lb/>
年河渚東南隅有連沙磐石地頗顯敞君於其側遂為<lb/>
杜康立廟歲時致祭以焦革配焉貞觀中京兆杜松之<lb/>
清河崔公善繼為本州刺史皆請與君相見君曰奈何<lb/>
悉欲坐召嚴君平竟不見崔杜高君調趣卒不敢屈但<lb/>
歲時贈以美酒鹿脯詩書往來不絶君又葛巾聯牛躬<lb/>
耕東皋毎著書自稱東皋子晩歲醉飲無節鄉人或諌<lb/>
<pb n="KR4h0132_WYG_303-3b"/>
止之則笑曰汝輩不解理正當然或乘牛駕驢出入郊<lb/>
郭止宿酒店動經歲月往往題詠作詩好事者録之諷<lb/>
詠並傳於代貞觀十八年終於家時年若干臨終自剋<lb/>
死日遺命薄葬兼預自為墓誌所著詩賦並多散逸鳩<lb/>
訪未畢且緝成五巻又著㑹心高士傳五巻酒譜二巻<lb/>
及注老子並别成一家不列於序云<lb/>
　　孔補闕集序<hi>張説</hi>
永昌之始接跡書坊有廣漢陳子昂鉅鹿魏知古高陽<lb/>
<pb n="KR4h0132_WYG_303-4a"/>
許望信都杜澄昌樂谷倚廣陵馬懐素東萊王無競河<lb/>
南元希聲臨菑李伯魚譙國桓彦範僉謂季和神清韻<lb/>
逺析理探微衞叔寶之比也嗚呼人斯云亡世閲多故<lb/>
十年之外零落將盡而後來者皆首華金步鳴玉負璽<lb/>
丹地揮翰紫宸何嘗不拜職之日歎在劉王喬臨壇之<lb/>
時恨無謝益壽者矣<lb/>
　　孟浩然集序<hi>王士源</hi>
孟浩然字浩然襄陽人也骨貌淑清風神散朗救患釋<lb/>
<pb n="KR4h0132_WYG_303-4b"/>
紛以立義表灌蔬藝竹以全高尚交遊之中通脱傾蓋<lb/>
機警無匿學不為儒務掇菁藻文不按古匠心獨妙五<lb/>
言詩天下稱其盡美矣間遊秘省秋月新霽諸英華賦<lb/>
詩作㑹浩然句曰微雲淡河漢疎雨滴梧桐舉坐嗟其<lb/>
清絶咸閣筆不復為繼丞相范陽張九齡侍御史京兆<lb/>
王維尚書侍郎河東裴朏范陽盧僎大理評事河東裴<lb/>
總華隂太守鄭倩之守河南獨孤策率與浩然為忘形<lb/>
之交山南採訪使本郡守昌黎韓朝宗謂浩然間代清<lb/>
<pb n="KR4h0132_WYG_303-5a"/>
律寘諸周行必咏穆如之頌因入奏與偕行先揚於朝<lb/>
與期約日引謁及期浩然㑹寮友文酒講好甚適或曰<lb/>
子與韓公預諾而怠之無乃不可乎浩然叱曰僕已飲<lb/>
矣身行樂耳遑恤其他遂畢席不赴由是閒罷既而浩<lb/>
然亦不之悔也其好樂忘名如此士源它時嘗筆讚之<lb/>
曰導漾挺靈實生楚英浩然清發亦其自名開元二十<lb/>
八年王昌齡遊襄陽時浩然疾<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>發背且愈相得歡甚<lb/>
浪情宴謔食鮮疾動終於野城南園年五十有二子曰<lb/>
<pb n="KR4h0132_WYG_303-5b"/>
儀甫浩然文不為仕佇興而作故或遲行不為飾動以<lb/>
求真故似誕游不為利期以放性故常貧名不繼於選<lb/>
部聚不盈於擔石雖屢空不給而自若也士源幼好名<lb/>
山行年十八首事靈山踐止恒嶽咨求通𤣥丈人又過<lb/>
蘇門問道隱者元知運太行採藥經王屋小有洞太白<lb/>
習隱訣終南修亢倉子九篇天寶四載徂夏詔書徵謁<lb/>
京邑與冡臣八座討論山林之士麕至始知浩然物故<lb/>
嗟哉未禄於代史不必書安可哲蹤妙韻從此而絶故<lb/>
<pb n="KR4h0132_WYG_303-6a"/>
詳問文者隨術所論美行嘉聞十不紀一浩然凡所屬<lb/>
綴就輒毁棄無復編録常自歎為文不逮意也流落既<lb/>
多篇章散逸鄉里購採不有其半敷求四方往往而獲<lb/>
既無他事為之傳次遂使海内衣冠縉紳經襄陽思見<lb/>
其文蓋有不備見而去惜哉今集其文詩二百一十八<lb/>
首分為四巻詩或缺逸未成而製思清美及他人詶贈<lb/>
咸録次而不棄耳<lb/>
　　文編序<hi>元結</hi>
<pb n="KR4h0132_WYG_303-6b"/>
天寶十二年漫叟以進士獲薦名在禮部㑹有司考校<lb/>
舊文作文編納於有司當時叟方年少未顯名跡切恥<lb/>
時人襲邪以取進姦利以致身徑欲填陷穽於方正之<lb/>
路推時人於禮讓之庭不能得之故優游於林壑怏恨<lb/>
於當世是以所為之文可戒可勸可安可順侍郎楊公<lb/>
見文編歎曰以上第汚元子耳有司得元子是頼叟少<lb/>
師友仲行公公聞之諭叟曰於戲吾常恐直道絶而不<lb/>
續不虞公於子相續如縷明年有司於都堂策問羣士<lb/>
<pb n="KR4h0132_WYG_303-7a"/>
叟竟在上第爾來十五年矣更經喪亂所望全活豈欲<lb/>
跡參戎旅茍在冠冕觸踐機危以為榮利蓋辭謝不免<lb/>
未能逃命故所為之文多退讓者多激發者多嗟恨者<lb/>
多傷閔者其意必欲勸之忠孝誘以仁惠急於公直守<lb/>
其節分如此非救時勸俗之所須者與叟在此州今五<lb/>
年矣地偏事簡得以文史自娯乃次第近作合於舊編<lb/>
二百三首分為十巻復命曰文編示門人弟子可傳之<lb/>
於筐篚耳叟之命稱則著於自釋云不録旹大歴三年<lb/>
<pb n="KR4h0132_WYG_303-7b"/>
丁未中冬也<lb/>
　　揚州功曹蕭穎士文集序<hi>李華</hi>
開元天寶間詞人以德行著於時者曰河南元君德秀<lb/>
字紫芝其行事趙郡李華為墓碣已書之矣以文學著<lb/>
於時者曰蘭陵蕭君穎士字茂挺梁鄱陽忠烈王之後<lb/>
曽祖某官大父某官考諱某莒縣丞咸有德不至尊位<lb/>
君七歲能誦數經背碑覆局十歲以文章知名十五譽<lb/>
高天下十九進士擢第歴金壇尉揚州參軍秘書正字<lb/>
<pb n="KR4h0132_WYG_303-8a"/>
河南參軍辭官避地江左永王修書請君君遁逃不與<lb/>
相見淮南節度使袁君為功曹參軍相國諸道租庸使<lb/>
第五琦請君為介君以先世寄殯嵩條因之遷祔終事<lb/>
至汝南而殁嗚呼春秋若干天下儒林為之顦顇君為<lb/>
金壇尉也㑹官不成為揚州參軍也丁家艱去官為正<lb/>
字也親故請君著書未終篇御史中丞以君為慢官離<lb/>
局奏謫罷職為河南參軍也寮屬多嫉君才名上司以<lb/>
吏道責君君拂衣渡江遇天下多故其高節深識皎皎<lb/>
<pb n="KR4h0132_WYG_303-8b"/>
如此君以為六經之後有屈原宋玉文甚雄壯而不能<lb/>
經厥後有賈誼文詞最正近於理體枚乘司馬相如亦<lb/>
瓌䴡才士然而不近風雅揚雄用意頗深班彪識理張<lb/>
衡宏曠曹植豐贍王粲超逸嵇康標舉此外皆金相玉<lb/>
質所尚或殊不能備舉左思詩賦有雅頌遺風干寶著<lb/>
論近王化根源此後夐絶無聞焉近日陳拾遺子昻文<lb/>
體最正以此而言見君之述作矣君以文章制度為已<lb/>
任時人咸以此許之不幸殁於旅次文集若干巻行於<lb/>
<pb n="KR4h0132_WYG_303-9a"/>
代其篇目雖存章句遺落古所謂有其義而無其詞者<lb/>
也後之為文者取以為法焉<lb/>
　　右拾遺呉郡朱君集序<hi>顧況</hi>
因都國出麟角鳯喙為續斷之膠與本無異朱君能以<lb/>
煙霞風景補綴藻繡符於自然山深月清中有猿嘯復<lb/>
如新安江水文魚彩石歴歴可數其杳瓊翛颯若有人<lb/>
衣薜荔而隱女蘿立意皆新可創離聲樂女之什情思<lb/>
最切雖有諌職心游江湖謝病而來慕出塵之侣精好<lb/>
<pb n="KR4h0132_WYG_303-9b"/>
涅槃維摩經愛人為善有志未就終於廣陵舟中識與<lb/>
不識聆風嚮義相與興歎我主人延陵包君兵部李侍<lb/>
郎禮部劉侍郎皆有託孤之舊子郁襲其先行敬事父<lb/>
友泣捧遺文祈予冠序<lb/>
　　濮陽呉君文集序<hi>柳宗元</hi>
博陵崔成務常為信州從事為余言邑有聞人濮陽呉<lb/>
君弱齡長鬛而廣顙好學而善文居鄉黨未嘗不以信<lb/>
義交於物教子弟未嘗不以忠孝端其本以是卿相賢<lb/>
<pb n="KR4h0132_WYG_303-10a"/>
士率與亢禮余嘗聞而志乎心㑹其子偘更名武陵升<lb/>
進士得罪來永州因奉其先人文集十巻再拜請余以<lb/>
文冠其首余得徧觀焉其為辭賦有戒茍冒陵僭之志<lb/>
其為詩歌有交王公大人之義其為誄誌弔祭有孝恭<lb/>
慈仁之誠而多舉六經聖人之大㫖發言成章有可觀<lb/>
者古之司徒必求秀士由鄉而升之天官古之太史必<lb/>
求民風陳詩以獻於法宫然後材不遺而志可見近世<lb/>
之居位者或未能盡用古道故呉君之行不昭而其辭<lb/>
<pb n="KR4h0132_WYG_303-10b"/>
不薦雖一命於王而終伏其志嗚呼有可惜哉武陵又<lb/>
論次誌傳三巻繼於末其官氏及他才行甚具云<lb/>
　　楊評事文集後序<hi>柳宗元</hi>
贊曰文之用辭令褒貶導揚諷諭而已雖其言鄙埜足<lb/>
以備於用然而闕其文采固不足以聳動時聽夸示<lb/>
後學立言而朽君子不由也故作者抱其根源而必由<lb/>
是假道焉作於聖故曰經述於才故曰文文有二道辭<lb/>
令褒貶本乎著述者也導揚諷諭本乎比興者也著述者<lb/>
<pb n="KR4h0132_WYG_303-11a"/>
流蓋出於書之謨訓易之象繫春秋之筆削其要在於<lb/>
高壯廣厚詞正而理備謂宜藏於簡册也比興者流蓋<lb/>
出於虞夏之詠謌殷周之風雅<hi>一作雅頌</hi>其要在於麗則清<lb/>
越言暢而意美謂宜流於謡頌也兹二者考其㫖義乖<lb/>
離不合故秉筆之士恒偏勝獨得而罕有兼者焉故有<lb/>
能而專美命之曰藝成雖古文雅之威世不能並肩而<lb/>
生唐興以來稱是選而不怍者梓潼陳拾遺其後燕文<lb/>
貞以著述之餘攻比興而莫能極張曲江以比興之隟<lb/>
<pb n="KR4h0132_WYG_303-11b"/>
窮著述而不克備其餘各探一隅相與背馳於道者其<lb/>
去彌逺文之難兼斯亦甚矣若楊君者少以篇什著聲<lb/>
於時其炳燿尤異之詞諷誦於文人滿盈於江湖達於<lb/>
京師晩節遍悟文體尤邃叙述學富識逺才涌未巳其<lb/>
雄傑老成之風與時増加既獲是不數年而夭其季年<lb/>
所作尤善其為鄂州新城頌諸葛武侯傳論餞送梓潼<lb/>
陳仲甫汝南周源河東裴泰武都符義府太山羊士諤<lb/>
隴西李諌凡六序廬山禪居記辭李常侍啓逺遊賦七<lb/>
<pb n="KR4h0132_WYG_303-12a"/>
夕賦皆人文之選已用是陪陳君之後其可謂具體者<lb/>
歟嗚呼公既悟文而疾既即功而廢廢不逾年夭病及<lb/>
之卒不得窮其工竟其才遺文未克流於世休聲未克<lb/>
充於時凡我從事於文者所宜追惜而悼慕也宗元以<lb/>
通家修好幼獲省謁故得奉公元兄命論次篇簡遂述<lb/>
其制作之所詣以繫於後<lb/>
　　柳宗元文集序<hi>劉禹錫</hi>
八音與政通而文章與時高下三代之文至戰國而病<lb/>
<pb n="KR4h0132_WYG_303-12b"/>
涉秦漢復起漢之文至列國而病唐興復起夫政龎而<lb/>
土裂三光五嶽之氣分太音不完故必混一而後大振<lb/>
初貞元中上方嚮文章昭囘之光下飾萬物天下文士<lb/>
争執所長與時而奮燦焉如繁星麗天而芒寒色正<lb/>
人望而敬者五行而已河東柳子厚斯人望而敬者與<lb/>
子厚始以童子有竒名於貞元初至九年為名進士十<lb/>
有九年為材御史二十一年以文章稱首入尚書為禮<lb/>
部員外郎是歲以疎雋少檢獲詘出牧邵州又謫佐永<lb/>
<pb n="KR4h0132_WYG_303-13a"/>
州居十年詔書徵不用遂為柳州刺史五歲不得召病<lb/>
且革畱書抵其友中山劉禹錫曰我不幸以謫死以遺<lb/>
草累故人禹錫執書以泣遂編次為三十二通行於世<lb/>
子厚之喪昌黎韓退之誌其墓且以書來弔曰哀哉若<lb/>
人之不淑吾嘗評其文雄深雅健似司馬子長崔蔡不<lb/>
足多也安定皇甫湜於文章少所推讓亦以退之言為<lb/>
然凡子厚名氏與仕與年暨行己之大方有退之之誌<lb/>
若祭文在今附於第一通之末云<lb/>
<pb n="KR4h0132_WYG_303-13b"/>
　　唐衡州刺史吕温文集序<hi>劉禹錫</hi>
五行秀氣得之居多者為雋人其色瀲灧於顔間其聲<lb/>
發而為文章天之所與有物來相彼由學而致者如工<lb/>
人染夏以視羽畎有生死之殊矣初貞元中天子之文<lb/>
章煥乎垂光慶霄在上萬物五色天下文人為氣所召<lb/>
其生乃蕃靈芝萐莆與百果齊拆然煌煌翹翹出乎其<lb/>
類終為偉人者幾希矣東平吕和叔實生是時而絶人<lb/>
甚逺始以文學振三川三川守以為貢士之冠名聲四<lb/>
<pb n="KR4h0132_WYG_303-14a"/>
馳速如羽翼長安中諸生咸避其鋒兩科連中鋩刃愈<lb/>
出德宗聞其名自集賢殿挍書郎擢為左拾遺明年犬<lb/>
戎請和上問能使絶域者君以竒表有專對材膺選轉<lb/>
殿内史錫之銀章還拜尚書户部員外郎轉司封遷刑<lb/>
部郎中兼侍御史副治書之職㑹中執法左遷縁坐道<lb/>
州刺史以善政聞改衡州年四十而殁後十年其子安<lb/>
衡泣奉遺草來謁咨子伸之成一家言凡二百篇和叔<lb/>
名温别字化光祖考皆以文學至大官蚤聞詩禮於先<lb/>
<pb n="KR4h0132_WYG_303-14b"/>
侍郎又師呉郡李質通春秋從安定梁肅學文章勇於<lb/>
藝能咸有所祖年益壯志益大遂撥去文字與雋賢交<lb/>
重氣概覈名實歆然以致君及物為大欲日與其徒講<lb/>
疑考要皇王富强之際臣子忠孝之道出入上下百千<lb/>
年間詆訶角逐叠發連中得一善輒盱衡擊節揚袂頓<lb/>
足信容得色舞於眉端以為案是言循是理合乎心而<lb/>
氣將之昭然若揭日月而行孰能閼其勢而争天光者<lb/>
乎嗚呼言可信而時異道甚長而命窄精氣為物其有<lb/>
<pb n="KR4h0132_WYG_303-15a"/>
所歸乎古之為書者先立言而後體物賈生之書首過<lb/>
秦而荀卿亦後其賦和叔年少遇君而卒以謫似賈生<lb/>
能明王道似荀卿故予先後視二書斷自人文化成論<lb/>
至諸葛武侯廟記為上篇他咸有為而為之始學左氏<lb/>
書故其文微為富豔夫羿之關弓惟巴虬九日乃能盡<lb/>
其彀而迴注鷃爵亦要中於尋常之間非羿之手弓有<lb/>
能有不能所遇然而然也後之達解者推而廣之知予<lb/>
之素交不相索於文字之内而已<lb/>
<pb n="KR4h0132_WYG_303-15b"/>
　　相國李公集序<hi>劉禹錫</hi>
天以王氣付偉人必飾之使光耀於世粹和絪緼積於<lb/>
中鏗鏘發越形乎外文之細大視道之行止故得其位<lb/>
者文非空言咸繫於訏謨宥密庸可不記惟唐以神武<lb/>
定天下羣慝既讋驟示以文韶英之音與鉦鼓相襲故<lb/>
起文章為大臣者魏文貞以諌諍顯馬高唐以智謀奮<lb/>
岑江陵以潤色聞無草昧汗馬之勞而任遇在功臣上<lb/>
唐之貴文士至矣哉後王纂承多以國柄付文士元和<lb/>
<pb n="KR4h0132_WYG_303-16a"/>
初憲宗遵聖祖故事視有宰相器者貯之内庭由是釋<lb/>
筆硯而操化權者十八九公實得峕而光焉公諱絳字<lb/>
深之趙郡人<lb/>
　　故著作佐郎顧況集序<hi>皇甫湜</hi>
呉中山泉氣狀英淑恠麗太湖異石洞庭朱實華亭清<lb/>
唳與虎丘天竺諸佛寺鈎綿秀絶君出其中間翕輕清<lb/>
以為性結冷汰以為質喣鮮榮以為詞偏於逸歌長句<lb/>
駿發踔厲往往若穿天心出月脇意外驚人語非尋常<lb/>
<pb n="KR4h0132_WYG_303-16b"/>
所能及最為快也李白杜甫已死非君將誰與哉君字<lb/>
逋翁諱況以文入仕其為人類其詞章嘗從韓晉公於<lb/>
江南為判官驟成其磊落大績入佐著作不能慕顧為<lb/>
衆所排為江南郡丞累歲脱縻無復北意起屋於茅山<lb/>
意飄然若將續古二仙以壽九十卒湜為童子見君揚<lb/>
州孝感寺君披黄衫白絹撘頭眸子瞭然炯炯清立望<lb/>
之真白圭振鷺也既接歡然以我為揚雄孟軻顧恨不<lb/>
及見三十年於兹矣知音之厚曷嘗忘諸去年從丞相<lb/>
<pb n="KR4h0132_WYG_303-17a"/>
涼公襄陽有曰顧非熊生者在門訊之即君之子也出<lb/>
君之詩集二十巻請余發之涼公適移蒞宣武軍余裝<lb/>
歸洛陽諾而未副今又稔矣生來速文乃題其集之首<lb/>
為序<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_303-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百三<lb/>
</p>
<p>
</p>
  </div>
</body>
</text>
</TEI>
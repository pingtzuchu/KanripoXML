<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百四</head> <lb/>
    <p>
<pb n="KR4h0132_WYG_204-1a"/>
欽定四庫全書<lb/>
　文章辨體彚選巻二百四<lb/>
　　　　　　　　　　　　眀　賀復徵　編<lb/>
連珠<lb/>
　吳納曰按晉傅𤣥曰連珠興於漢章帝之世班固賈<lb/>
　逵亦嘗受詔作之蔡邕張華又嘗廣焉攷之文選止<lb/>
　載陸士衡五十首而曰演連珠言演舊義以廣之也<lb/>
　大抵連珠之文穿貫事理如珠在貫其辭麗其言約<lb/>
<pb n="KR4h0132_WYG_204-1b"/>
　不直指事情必假物陳義以達其旨體雖對偶有合<lb/>
　古詩風興之美録之以著四六之所始云　復徵曰<lb/>
　按連珠始必曰臣聞者似亦告上之辭録於章奏之<lb/>
　後以備一體焉<lb/>
　　倣連珠二首<hi>魏王粲</hi>
臣聞眀主舉賢不待近習聖君用人不拘毁譽故吕<lb/>
尚一見而為師陳平烏集而為輔<lb/>
臣聞記功誌過君臣之道也不念舊惡賢人之業也是<lb/>
<pb n="KR4h0132_WYG_204-2a"/>
以齊用管仲而霸功立秦任孟眀而晉恥雪<lb/>
　　演連珠三十首<hi>晉陸機</hi>
臣聞日薄星逥穹天所以紀物山盈川冲后土所以播<lb/>
氣五形錯而致用四時違而成嵗是以百官恪居以赴<lb/>
八音之離眀君執契以要克諧之㑹<lb/>
臣聞任重於力才盡則困用廣其器應愽則凶是以物<lb/>
勝權而衡殆形過鏡則照窮故眀主程才以效業貞臣<lb/>
底力而辭豐<lb/>
<pb n="KR4h0132_WYG_204-2b"/>
臣聞髦俊之才世所希乏丘園之秀因時則揚是以大<lb/>
人基命不擢才於后土眀主聿興不降佐於昊蒼<lb/>
臣聞世之所遺未為非寳主之所珍不必適治是以俊<lb/>
乂之藪希䝉翹車之招金碧之巖必辱鳳舉之使<lb/>
臣聞祿収於寵非隆家之舉官私於親非興邦之選是<lb/>
以三卿世及東國多衰弊之政五侯並軌西京有陵遲<lb/>
之禍<lb/>
臣聞鑒之積也無厚而照有重淵之深目之察也有畔<lb/>
<pb n="KR4h0132_WYG_204-3a"/>
而眡周天壌之際何則應事以精不以形造物以神不<lb/>
以器是以萬邦凱樂非悦鐘鼔之娛天下歸仁非感玉<lb/>
帛之惠<lb/>
臣聞應物有方居難則易藏器在身所乏者時是以充<lb/>
堂之芳非幽蘭所難繞梁之音實縈絃所思<lb/>
臣聞智周通塞不為時窮才經夷險不為世屈是以凌<lb/>
颷之羽不求反風曜夜之目不思倒日<lb/>
臣聞忠臣率志不謀其報貞士發憤期在眀賢是以桞<lb/>
<pb n="KR4h0132_WYG_204-3b"/>
荘黜殯非食𤓰衍之賞禽息碎首豈要先茅之田<lb/>
臣聞郁烈之芳出於委灰繁㑹之音生於絶絃是以貞<lb/>
女要名於沒世烈士赴節於當年<lb/>
臣聞良宰謀朝不必借威貞臣衛主修身則足是以三<lb/>
晉之強屈於齊堂之俎千乘之勢弱於陽門之哭<lb/>
臣聞赴曲之音洪細入韻蹈節之容俯仰依詠是以言<lb/>
苟適事精麤可施士苟適道修短可用<lb/>
臣聞覽影偶質不能解獨指跡慕逺無救於遲是以循<lb/>
<pb n="KR4h0132_WYG_204-4a"/>
虚器者非應物之具翫空言者非致治之機<lb/>
臣聞鑚燧吐火以續暘谷之晷揮翮生風而繼飛亷之<lb/>
功是以物有微而毗著事有𤨏而助洪<lb/>
臣聞春風朝煦蕭艾䝉其温秋霜宵墜芝蕙被其凉是<lb/>
故威以齊物為肅德以普濟為𢎞<lb/>
臣聞巧盡於器習數則貫道繫於神人亡則滅是以輪<lb/>
匠肆目不乏奚仲之妙瞽叟清耳而無伶倫之察<lb/>
臣聞性之所期貴賤同量理之所極卑高一歸是以准<lb/>
<pb n="KR4h0132_WYG_204-4b"/>
月禀水不能加凉晞日引火不必増輝<lb/>
臣聞絶節高唱非凡耳所悲肆義芳訊非庸聼所善是<lb/>
以南荆有寡和之曲東野有不釋之辯<lb/>
臣聞㝷烟染芬薰息猶芳徵音録響操終則絶何則垂<lb/>
於世者可繼止乎身者難結是以𤣥晏之風恒存動神<lb/>
之化已滅<lb/>
臣聞飛轡西頓則離朱與矇瞍収察懸景東秀則夜光<lb/>
與珷玞匿耀是以才換世則俱困功偶時而並劭<lb/>
<pb n="KR4h0132_WYG_204-5a"/>
臣聞絃有常音故曲終則改鏡無畜影故觸形則照是<lb/>
以虚已應物必究千變之容挟情適事不觀萬殊之妙<lb/>
臣聞放身而居體逸則安肆口而入属厭則充是以王<lb/>
鮪登俎不假吞波之魚蘭膏停室不思銜燭之龍<lb/>
臣聞衝波安流則龍舟不能以漂震風洞發則夏屋有<lb/>
時而傾何則牽乎動則静凝係乎静則動貞是以淫風<lb/>
大行貞女䝉冶容之誨淳化殷流盜跖挾曽史之情<lb/>
臣聞觸非其類雖疾弗應感以其方雖微則順是以商<lb/>
<pb n="KR4h0132_WYG_204-5b"/>
颷漂山不興盈尺之雲谷風乘條必降彌天之潤故闇<lb/>
於治者唱繁而和寡審乎物者力約而功峻<lb/>
臣聞烟出於火非火之和情生於性非性之適故火壮<lb/>
則烟微性充則情約是以殷墟有感物之悲周京無佇<lb/>
立之跡<lb/>
臣聞適物之技俯仰異用應事之器通塞異任是以鳥<lb/>
棲雲而繳飛魚藏淵而網沉賁鼓密而含響朗笛疎而<lb/>
吐音<lb/>
<pb n="KR4h0132_WYG_204-6a"/>
臣聞理之所守勢所常奪道之所閉權所必開是以生<lb/>
重於利故據圖無揮劍之痛義貴於身故臨川有投跡<lb/>
之哀<lb/>
臣聞情見於物雖逺猶疎神藏於形雖近則密是以儀<lb/>
天步晷而修短可量臨淵揆水而淺深難察<lb/>
臣聞足於性者天損不能入貞於期者時累不能淫是<lb/>
以迅風陵雨不謬晨禽之察勁隂殺節不彫寒木之心<lb/>
　　演連珠八首<hi>明宋濓</hi>
<pb n="KR4h0132_WYG_204-6b"/>
盖聞鷹鸇巢林鳥雀為之不棲松栢在岡蒿艾為之不<lb/>
植是以君子居鄉憸壬草面正士立朝奸雄歛迹<lb/>
盖聞事貴審機行當寡尤大易慎辨早之誡春秋嚴謹<lb/>
始之謀微必訓於顯極鴻每事於纎求是以蜰<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>一出<lb/>
濳魚盡怖霜鐘初動巢鳥咸憂<lb/>
盖聞體微而勁者或足以交戕形龎而武者或失於見<lb/>
制小大每出於相刑剛弱乃拘於所畏是以豺舌雖狹<lb/>
而有殺虎之能䑕牙雖尖而有害象之技<lb/>
<pb n="KR4h0132_WYG_204-7a"/>
盖聞外味不加則形氣日削内養有道則神眀自腴苟<lb/>
譬諸物若契以符是以脾析一停犘牛即仆中夷既涸<lb/>
鱴刀成枯<lb/>
盖聞賞物在精取財有道毫髪異觀天淵殊造是以嶧<lb/>
陽之桐惟伯牙能知其良烏號之弓必由基方領其妙<lb/>
苟徒妄鬻而暗投曷若藏音而収耀<lb/>
盖聞負道推公者欲舉善以同人挾智自私者恒患賢<lb/>
之壓已以其量之隘𢎞騐其人之臧否是以五弓之陵<lb/>
<pb n="KR4h0132_WYG_204-7b"/>
莫齊泰華之崗一蹄之涔難嫓滄溟之水<lb/>
盖聞正色在廷固資於謇諤婉容而諫尤貴於優柔盛<lb/>
怒無逆鱗之批易志有觧頥之休是以叔向善辭故不<lb/>
殺摶鷃之䜿晏嬰能諷故卒有斬竹之囚<lb/>
盖聞善行興邦嘉言作則法緣之以革姦人依之而建<lb/>
極是以聞一言之當如得萬人之兵獲一士之賢如得<lb/>
千乘之國<lb/>
　　演連珠八首<hi>王禕</hi>
<pb n="KR4h0132_WYG_204-8a"/>
臣聞圓穹垂象列宿昭符北辰天樞至尊而不動中宫<lb/>
天極泰乙之常居是以人君居正所以建皇極王者宅<lb/>
中所以恢帝圖<lb/>
臣聞聖不自聖學焉是資説命肇遜敏之告周頌載緝<lb/>
熈之辭是以廣厦細旜引文儒而共講左圖右史舍古<lb/>
訓其奚師<lb/>
臣聞臣有盡言必因君之善聼君將致理必頼臣之忠<lb/>
告盖下之於上所要則微上之於下所求宜篤是以堯<lb/>
<pb n="KR4h0132_WYG_204-8b"/>
問衢室仄陋之謀是咨舜訪總章芻蕘之語俱録大禹<lb/>
一饋而十起周公一沐而三握<lb/>
臣聞赤子無他欲而必遂其所有欲赤子有不言而必<lb/>
㑹其所無言是以聖人之宰萬民務在通其志聖人之<lb/>
制萬物貴乎全其天<lb/>
臣聞事以順為便物以適為安為猿賜者非負之而升<lb/>
木為魚德者非挈之而入淵是以夏耕冬繇民不以為<lb/>
怨春貸秋賦民常以為恩<lb/>
<pb n="KR4h0132_WYG_204-9a"/>
臣聞網以綱為總服以領為尊綱舉而目自張領振而<lb/>
裔乃循是以道者政之領聖人修道不修政更者民之<lb/>
綱聖人治吏不治民<lb/>
臣聞調弓者必弛張其絃鼔瑟者必推移其柱是以因<lb/>
時制宜將以通於俗觀變立法不徒泥於古三王殊事<lb/>
名施於後世五帝異道德覆於天下<lb/>
臣聞以色物毛澤買馬而不論其足力則廐無絶地以<lb/>
大小徑廣售玉而不論其質美則箧無連城是以以德<lb/>
<pb n="KR4h0132_WYG_204-9b"/>
求士致士之實效以才取士得士之虚名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百十八</head> <lb/>
    <p>
<pb n="KR4h0132_WYG_118-1a"/>
欽定四庫全書<lb/>
　文章辨體彚選卷一百十八<lb/>
　　　　　　　　　　　　明　賀復徵　編<lb/>
疏三十二<lb/>
　　乞斥輔臣回籍守制疏<hi>明鄒元標</hi>
標於九月二十六日聞輔臣居正父喪居正三疏乞恩<lb/>
守制皇上三留之為居正計者必再疏懇乞皇上皇上<lb/>
不聽計哀死求之而已何求歸之情未切暫留之疏遽<lb/>
<pb n="KR4h0132_WYG_118-1b"/>
上標讀此疏涕泗交流標也一介草茅躬逄聖明收錄<lb/>
入仕未幾目此大故嗟嗟標也生何不辰即欲竭盡血<lb/>
誠冒干天聽惟渉歴未久諳練未深不敢呶呶自取越<lb/>
職葢兾當言責者有言也今當言責者不惟不言且乞<lb/>
留矣標復黙而不言三綱淪九法斁日被衣冠無異禽<lb/>
獸敢身冒斧鉞披瀝為皇上陳之標聞天之生民不能<lb/>
自治也立君治之君不能獨治也為相佐之相也者一<lb/>
人之身而社稷綱常所攸係也必置身於綱常大道之<lb/>
<pb n="KR4h0132_WYG_118-2a"/>
中而後朝廷服萬民懐一有不善議其後者如蝟毛而<lb/>
起孔子曰茍正其身矣於從政乎何有不能正其身如<lb/>
正人何此之謂也以今觀居正於父也憑棺淚奠未盡<lb/>
送終之禮在京守制尚貪相位之尊果能正其身而正<lb/>
人耶為居正計者不可一日而不去皇上為居正計者<lb/>
不可一日而留矣居正不去天下人所共知也皇上留<lb/>
之者豈以其有利社稷耶然不知居正之在位也才雖<lb/>
可為學術則偏志雖欲為自用太甚諸所設施乖張者<lb/>
<pb n="KR4h0132_WYG_118-2b"/>
難以疏舉姑舉其最著者一曰進賢未廣詩曰菁菁者<lb/>
莪樂育才也故聖世士器美而官茂今則不然先時合<lb/>
郡邑進學數十人居正在事限郡縣不過十六七人是<lb/>
阻進賢之路也無論他郡邑標鄉先時每科聨籍科甲<lb/>
者數十人今限有定數是郡邑有可以登科甲者不可<lb/>
以遊黌序矣夫豪傑之徒非有衣冠維持之不羈之才<lb/>
必有所逞迄今號怨之聲遍於江南此其遺禍何如也<lb/>
二曰决囚太濫書曰與其殺不辜寧失不經故好生之<lb/>
<pb n="KR4h0132_WYG_118-3a"/>
德洽於民心今則不然先時决囚畧舉以示威初無定<lb/>
額居正在事限各省决囚有定數以致首鼠私竄者欲<lb/>
盈其數以免遂有濫及無辜者矣夫决之先歳者輙以<lb/>
示威來歳其數一定則雖有自新者其道亡繇也三曰<lb/>
言路未通古先盛世草茅賤士農工商賈皆得竭智盡<lb/>
力居正在事大臣持祿不敢言小臣畏罪不敢言誠有<lb/>
之矣折繡檻於彤庭投忠肝於玉陛未之見也間有憂<lb/>
闗國計慮切民瘼者欲抵掌而談當世不先稟命則有<lb/>
<pb n="KR4h0132_WYG_118-3b"/>
今日陳之而明日罹罪者矣豈盛世所宜有哉四曰民<lb/>
隠未周標先歳北上覩黄河汎濫漂沒為魚者不知凡<lb/>
幾僅有存者架蒿為巢啜水為餐目及至此心慘魂飛<lb/>
夫彼水潦如此彼旱魃為災可知黄河如此環四境以<lb/>
外可知矣有司不以奏聞恐干大臣德政以致展轉溝<lb/>
壑提妻挈子散之四方者衆矣皇上九重漠然不知居<lb/>
正之罪也其他用深刻之吏阻豪傑之才又不可枚數<lb/>
者矣即使有利社稷猶大壊綱常也况無利社稷若此<lb/>
<pb n="KR4h0132_WYG_118-4a"/>
而可留之耶抑且以居正既去天下事難以支耶不知<lb/>
居正在位之時我國家法度維繫民心者久我祖宗德<lb/>
澤聨屬民心者深况在事諸臣濟濟後先非居正力所<lb/>
能獨運也居正去位之後其德澤法度如故也天下人<lb/>
豈盡出其下哉豈盡無所補哉標伏讀皇上㫖曰朕學<lb/>
尚未成志尚未定先生既去前功盡棄陛下言及至此<lb/>
宗社無疆之福也雖然學固未成弼成帝學者未可謂<lb/>
在廷諸臣無人也志固未定輔翼聖志者未可謂在廷<lb/>
<pb n="KR4h0132_WYG_118-4b"/>
諸臣無人也居正丁憂可挽留之居正設有不測陛下<lb/>
之學將終不成陛下之志將終未定耶此標所未解也<lb/>
皇上以英明之姿御厯五稔人皆曰將興堯舜之道三<lb/>
王之功矣以居正而在京守制天下後世謂陛下如何<lb/>
主綱常自此而壊中國自此而衰人心自此而死居正<lb/>
一人不足惜後世有擅權戀位者輙援居正故事甚至<lb/>
窺竊神器貽禍深逺難以盡言者矣古昔之碩輔宰相<lb/>
措則正施則行建光明俊偉之事者無他上下交相信<lb/>
<pb n="KR4h0132_WYG_118-5a"/>
也今居正冐喪而議國事也天下之人皆曰居正不孝<lb/>
而固寵也居正不孝而縻爵祿也居正不孝而擅權也<lb/>
雖有設施誰則信之居正之心必曰天下之人議我不<lb/>
孝而固寵也議我不孝而縻爵祿也議我不孝而擅權<lb/>
也天下稍有不從禍流搢紳天下以是疑居正居正以<lb/>
是疑天下吾未見上下交相疑懼而禍不深者未之有<lb/>
也甚哉居正不可一日而留此位彰彰較著也標又揣<lb/>
居正之心矣標讀居正首疏有非常之人然後可以辦<lb/>
<pb n="KR4h0132_WYG_118-5b"/>
非常之事是其心葢曰起復非常事也吾非常人也吾<lb/>
今當此誰則議之自標觀之人有五常仁義禮智信是<lb/>
也力此五者斯謂之不常之人今有人於親生而不顧<lb/>
死而不葬指而名之曰此非常之人也則人不曰殘忍<lb/>
則曰薄行不曰禽彘則曰喪心可謂不常人乎且其疏<lb/>
又曰不顧傍人之非議恤匹夫之小節非病狂喪心有<lb/>
是言哉一家非之不顧一國非之不顧天下非之不顧<lb/>
謂理之所在則顧理而不顧衆論也三年之喪無貴賤<lb/>
<pb n="KR4h0132_WYG_118-6a"/>
一也傍人謗議是乎非乎尾生之信孝已之行陳仲子<lb/>
之亷小節也三年之喪無貴賤一也果可謂小節乎又<lb/>
曰道路無不為臣酸鼻此其欺罔尤不容言居正未聞<lb/>
喪之先天下逆覩其奸居正既留京之後天下深恨其<lb/>
非標常登刑臺遇各司曹出刑曹接諸冠裳各垂首喪<lb/>
氣一日三嘆切齒含忍有不忍言酸鼻者誰乎皇上婚<lb/>
固大禮也居正以披絰罪人欲雜乎其間何心乎葢欲<lb/>
誇示來世以居成功耳宋臣文天祥當南渡之日猶送<lb/>
<pb n="KR4h0132_WYG_118-6b"/>
親歸葬當此清朝豈南渡之時耶先臣李賢奪情起復<lb/>
羅倫力排斥之居正之不歸葢無情可奪無復可起逺<lb/>
非賢之儔矣大臣聞喪而不歸小臣必有匿喪而不報<lb/>
此固所必致也嗚呼父子天性其恩罔極事父如此事<lb/>
皇上可知已先正曰求忠臣於孝子之門遺其親而能<lb/>
忠其君者未之有也抑標猶有深恨焉國家以言路付<lb/>
之臺省事闗綱常悉陳無隠黙而不言猶為曠職臣覩<lb/>
湖廣道御史曾士楚一本為保留輔臣事不勝驚諤謂<lb/>
<pb n="KR4h0132_WYG_118-7a"/>
公論倒弛一至於斯徐察之各道御史有毅然中止者<lb/>
士楚悍然不顧私自上請此其心豈真為社稷計哉葢<lb/>
曰輔臣本欲留也不首留之其功不高誠首留之輔臣<lb/>
德我我不數年公卿立至矣此士楚心也夫今日上疏<lb/>
留輔臣者士楚也臺臣倡之明日上疏留輔臣者陳三<lb/>
謨也省臣效之朝廷為首善之地臺臣係公論之所論<lb/>
及至此可勝言哉所幸者公卿大臣挺然中立未有留<lb/>
疏然因此而遷去又不常矣遡其原士楚先之楚也身<lb/>
<pb n="KR4h0132_WYG_118-7b"/>
服豸繡心同犬羊天下嗷嗷於楚標切謂不斬士楚雖<lb/>
死不瞑目矣標忠悃如此標言如果可採望亟斥輔臣<lb/>
速歸守制待制滿之日另行起用則綱常正人心服朝<lb/>
廷尊天變弭萬世仰聖天子作為出尋常萬萬矣居正<lb/>
學尚刑名見標此疏禍標必深標萬萬死矣葢非嚴刑<lb/>
切責箝天下之口則攻之者愈多也噫標甘為妾婦自<lb/>
愛其生矣堂堂丈夫不忍為妾婦也碎首玉堦奚憾哉<lb/>
　　優容言官疏<hi>馬經綸</hi>
<pb n="KR4h0132_WYG_118-8a"/>
頃者屢奉嚴㫖降逐南北科道諸臣臣幸䝉恩罰俸供<lb/>
職夫臣何以供職哉臣御史也御史故為諫臣又為諍<lb/>
臣今日乃臣諫諍之日正臣供職之日矣臣竊惟皇上<lb/>
數年以來深居静攝上下情隔中外俱抱隠憂然而奸<lb/>
邪不至柄用國事不至敗壊社稷靈長海内晏然豈獨<lb/>
皇上威靈能坐制之哉所恃宗社二百餘年之培植士<lb/>
風最正清議最重科道諸臣每每能明目張膽為國家<lb/>
辨邪正指斥奸雄雖廟堂處分未必盡從輿論而搢紳<lb/>
<pb n="KR4h0132_WYG_118-8b"/>
公議頗足維持世風此高廟神靈實鑒佑之豈非臺省<lb/>
耳目之用大哉皇上何為一旦自塗其耳目耶初除斥<lb/>
吴文梓等已降調夏之臣等又降耿隨龍等旬日之間<lb/>
共謫言官三十有四人矣夫以兵部考察之故而處兵<lb/>
科在皇上方執竦勵羣臣之道以責後效臣何敢曲為<lb/>
之解但因而蔓及於别科給事中及各道御史其為聖<lb/>
明之累良非淺鮮且吏部未上職名疏前奉有明㫖降<lb/>
謫兩京科道掌印道其餘俱止罰俸業已極駭物論大<lb/>
<pb n="KR4h0132_WYG_118-9a"/>
損國體矣及職名疏上而所據更有可駭者均一給事<lb/>
也而有罰有降其降也不獨以掌印之故也均一御史<lb/>
也而有罰有降其降也不獨以掌道之故也均一廵按<lb/>
也出差則地逺出都則時速而于其中亦有所謫降亦<lb/>
不以曩者掌道之故也一筆之勾是何與前㫖自不相<lb/>
信如此哉又奉有勾降之命不註勾降之數案牘細索<lb/>
方知纍纍然二十有三人也毋乃太甚乎去者不明署<lb/>
其應得之罪適以成其名留者不明署其姑恕之由徒<lb/>
<pb n="KR4h0132_WYG_118-9b"/>
以增其媿如此舉動雖聖意淵微未易窺測而道路傳<lb/>
聞嘖有煩言頃以大臣疏救而靳焉削籍滿朝臣工愕<lb/>
怖欷戲咸謂皇上今日以泥沙視賢才以草芥待臺省<lb/>
辱國傷體莫此為甚此萬厯二十三年以來苐一大虧<lb/>
損也皇上年來厭言官動輙罪以聒擾今忽變而以箝<lb/>
口無言罪之夫以無言罪言官何辭臣竊觀皇上所為<lb/>
無言者猶淺之乎罪言官也乃言官今日之箝口不言<lb/>
者有五大罪焉臣請為皇上列其狀皇上之不郊天者<lb/>
<pb n="KR4h0132_WYG_118-10a"/>
有年曾不能排闥牽裾諍如故典是䧟皇上之不敬天<lb/>
者臣等言官罪一皇上之不享祖者有年曾不能排闥<lb/>
牽裾諍如故典是䧟皇上之不敬祖者臣等言官罪二<lb/>
皇上輟朝不御停講不舉言官苐言之耳而竟不能强<lb/>
得之是陷我皇上不能如祖宗朝之勤政矣罪三皇上<lb/>
任賢不篤去邪不决言官苐言之耳而竟不能强得之<lb/>
是䧟我皇上不能如祖宗朝之用人矣罪四皇上好貨<lb/>
有癖而御下少恩肘腋之間叢怒蓄變言官共慮之而<lb/>
<pb n="KR4h0132_WYG_118-10b"/>
卒不能批鱗諫止是䧟我皇上甘棄萬厯美政而不之<lb/>
克終矣罪五言官負此大罪人人俱知慙媿皇上肯奮<lb/>
然勵精而以五罪罪言官之不言豈不當哉奈何所為<lb/>
箝口無言者不於此而於彼也以此知皇上實惡切直<lb/>
而故假緘黙以加之罪耳日者四輔九卿有以密揭救<lb/>
有以公疏救有以特章救牘凡八上矣豈區區為此數<lb/>
十軰言官而樹之德亦惟是老成惜才為皇上計安社<lb/>
稷也乃謹言時徹於九重清聽𢎞高於萬里不惟不肯<lb/>
<pb n="KR4h0132_WYG_118-11a"/>
還職而且落職為民夫諸臣原出草莽今歸草莽亦復<lb/>
何憾獨念朝廷之過舉不可執而大臣之忠懇不可拂<lb/>
皇上不聽閣疏之懇救也改降級而為雜職則四輔何<lb/>
顔是自離其腹心也皇上不聽部疏之懇救也改雜職<lb/>
而為罷職則九卿何顔是自戕其股肱也夫君臣一體<lb/>
元首雖明亦腹心以宰之股肱以運之耳目以聞且見<lb/>
之乃今自塞其耳自障其目自離於腹心自戕其股肱<lb/>
皇上將誰與共理天下事天下事又誰為皇上宰之運<lb/>
<pb n="KR4h0132_WYG_118-11b"/>
之聞之見之哉皇上試一加恩自有惕然大不安於心<lb/>
者矣臣又惟皇上聰明天縱今日之事豈漫不加恩而<lb/>
率意為之或者假雷霆震動之威以施顛倒不測之術<lb/>
愚臣謂一人聖神駕馭自妙今而後無論事體關係何<lb/>
如將言出而下莫之違行出而下莫之阻矣不知人可<lb/>
以理服難以威刼可以誠動難以術愚倘皇上過用其<lb/>
心至此豈社稷蒼生之福哉夫人君受命於天與人臣<lb/>
受命於君其理一也今言官本無大罪皇上一旦震怒<lb/>
<pb n="KR4h0132_WYG_118-12a"/>
坐以失職降則降逐則逐無一敢抗命者似此大失人<lb/>
心便是上拂天意萬一上天震怒以皇上之不郊不禘<lb/>
不朝不講不惜才不賤貨而失人君之職而赫然降以<lb/>
異常災異不但如近日北旱南澇之蕭條加以異常禍<lb/>
變不但如近年西哱東倭之擾攘其所以示警我皇上<lb/>
而使之震悚不自寧者亦猶我皇上今日之示警諸臣<lb/>
也皇上自度能抗天命否乎臣不能抗君君不能抗天<lb/>
此理甚明皇上獨不知自為社稷計乎伏乞聖明詳思<lb/>
<pb n="KR4h0132_WYG_118-12b"/>
審處將降逐南北科道諸臣俯從閣部疏請通令還職<lb/>
分别罰治或降俸級管事令其攄忠以補一切衮闕庻<lb/>
幾君德不損清議不淆大臣各安其職而奸邪歛迹釁<lb/>
孽銷萌社稷綿綿永承天休矣臣無任激切懇乞戰慄<lb/>
待罪之至<lb/>
　　進四勿箴疏<hi>雒於仁</hi>
臣思人不仕則已仕則當匡正其君臣至京歳餘僅朝<lb/>
見於皇上者三此外惟聞聖體違和一切傳免郊祀廟享<lb/>
<pb n="KR4h0132_WYG_118-13a"/>
遣官代行政事不親講筵乆輟臣以是知皇上之恙醫術<lb/>
難明藥餌難攻者也惟臣之四箴可以療病請敬陳之<lb/>
皇上之恙病在酒色財氣者也夫縱酒則潰胃好色則<lb/>
耗精貪利則亂神尚氣則損肝以皇上八珍在御宜思<lb/>
德將無醉也夫何醲味是躭晝飲不足繼之長夜甚則<lb/>
沈醉之後持刀舞劔舉動不安此其病在嗜酒者也以<lb/>
皇上妃嬪在側宜思戒之在色也夫何寵十俊以開倖<lb/>
門寵鄭妃冊封徧加即王妃有育皇冢嗣之功不得並<lb/>
<pb n="KR4h0132_WYG_118-13b"/>
封甚則溺愛鄭妃而惟言是從儲位應建而久不建此<lb/>
其病在戀色者也以皇上富有四海宜思慎乃儉德也<lb/>
夫何取銀兩動支幾十萬索潞紬至幾千疋略不知節<lb/>
慎甚則拷宦官得銀則喜無銀則不喜李沂之言為不<lb/>
誣若使無賄皇上何痛絶忠良而優容䜛佞况沂之瘡<lb/>
夷未平而鯨憑錢神復入雖皇上無以自解何以信天<lb/>
下而服沂之心邪此其病在貪財者也以皇上不怒而<lb/>
威宜思有忿速懲也夫何今日杖宫女矣明日杖宦官<lb/>
<pb n="KR4h0132_WYG_118-14a"/>
矣彼誠有罪置以法律責之逐之可也不必杖之累百<lb/>
而不計其數竟使斃於杖下此軰密邇聖躬使其死不<lb/>
當罪恐激他變甚則宿怨藏怒於直臣范儁姜應麟孫<lb/>
如法俾幽滯於林下拘禁於散局抱屈而不伸此其病<lb/>
在尚氣者也夫君猶表也表端則影正君猶源也源潔<lb/>
則流清皇上誠嗜酒矣何以禁臣下之宴㑹皇上誠戀<lb/>
色矣何以正臣下之淫蕩皇上誠貪財矣何以懲臣下<lb/>
之饕餮皇上誠尚氣矣何以勸臣下之和𠂻四者之病<lb/>
<pb n="KR4h0132_WYG_118-14b"/>
纒繞於心係累其身聖恙何時而可已皇上春秋鼎盛<lb/>
之時經年不朝過此以後之年當何如耶今春㑹試塲<lb/>
輔臣出論題聖賢所以盡其性是黙指皇上好貨好色<lb/>
但其指引而未發恐皇上之未悟也臣特撰四箴以進<lb/>
之但臣之説逆耳之言格心之論對症之藥石也倘䝉<lb/>
俞允出御便殿多接正人逺彼宫妾除此四累以靜攝<lb/>
不踰半年而聖體必强壯康豫如其不然愿碎臣之首<lb/>
設若䕶疾忌醫不以臣為訕謗則必為干名為出位訕<lb/>
<pb n="KR4h0132_WYG_118-15a"/>
謗非臣所敢也臣犯言而諫且不計死所干名何為若<lb/>
為出位沽名設訕謗之木於道路且求言於士庶况有<lb/>
官乎求言而不可得專設諫官使不得不言非諫官之<lb/>
外可禁箝天下之口而使不事言也近見科李春開所<lb/>
奏之事自有朝廷處分官守言責為説是阻塞言路言<lb/>
路不開國家遇有大事人所不敢言者科道將曰吾軰<lb/>
不言他人言之其有愧於言責多矣若箝人使不言彼<lb/>
將曰吾軰不言天下莫敢言者但舉刺人才條陳世務<lb/>
<pb n="KR4h0132_WYG_118-15b"/>
求無利害足矣若有禍於已而有禆於君皆避而不言<lb/>
胥天下而以言為諱此説倡也豈祖宗之福乎臣世沐<lb/>
聖恩縱冐出位之嫌不容塞咽結舌已也四勿之箴微<lb/>
臣一得之忠悃伏望采納置之御座庶可以瘳聖躬光<lb/>
聖德宗社幸甚天下幸甚即臣以冐死之罪臣雖死之<lb/>
日猶生之年臣當視死如歸含笑遊九原矣敬將四箴<lb/>
開列於後戒酒箴曰耽彼麯糵昕夕不輟心志内慢威<lb/>
儀外缺神禹疏狄夏治興隆晉武銜杯糟丘成風進藥<lb/>
<pb n="KR4h0132_WYG_118-16a"/>
陛下醲醑勿崇戒色箴曰艶彼姝冶食息在側啓寵納<lb/>
侮爭妍誤國成湯不邇享有遐壽漢成暱姬歴年不久<lb/>
進藥陛下内嬖勿厚戒財箴曰競彼鏐鐐錙銖不剰公<lb/>
帑稱贏私家塵甑武散鹿臺八百歸心隋煬剥利天命<lb/>
難諶進藥陛下貨賂勿侵戒氣箴曰逞彼忿怒恣睢任<lb/>
情法尚操切政盭公平虞舜温恭和以致祥秦皇暴戾<lb/>
羣懟孔彰進藥陛下舊怨勿藏<lb/>
　　再剖良心疏<hi>趙南星</hi>
<pb n="KR4h0132_WYG_118-16b"/>
萬厯十七年臣為文選司員外睹士習之不端慨民生<lb/>
之日蹙陳剖露良心一疏言大小臣工之干進及守令<lb/>
害民等事於在位者多所譏切而為科臣所叅䝉皇祖<lb/>
優容之請告歸田二十一年起為考功司郎中以管察<lb/>
得罪去䝉陛下復起之洊至今官向時天下方太平臣<lb/>
之言似為私憂過計然大小臣工不能以其干進之精<lb/>
神用之修職因循茍且以至今日士風大壊吏治隨之<lb/>
而民愁苦民愁苦而外冦乘之内侵外冦内侵而愁苦<lb/>
<pb n="KR4h0132_WYG_118-17a"/>
之民乘之作亂天下之事去矣此前臣之罪而今臣之<lb/>
責也今臣復不能改則天下之亂當不止此奈陛下之<lb/>
社稷何臣老矣幸而良心尚在所為竭智力於陛下者<lb/>
不過與大小臣工各以其良心為社稷蒼生而已今科<lb/>
道諸臣之條陳銓政者大都皆言干進之窮欲奬恬而<lb/>
抑競然其良心為富貴汩沒皆以干進為當然若臣先<lb/>
無良心干之則力為推轂不干則任其淹滯誰奬之而<lb/>
誰抑之乎且夫天下之行私最便而得利最厚者莫過<lb/>
<pb n="KR4h0132_WYG_118-17b"/>
於吏部臣亦人也豈無鄉里親友門生豈無私心然而<lb/>
不敢行也何也臣之私心與同官言之外人未有不知<lb/>
者且臣亦豈無好賢之心哉然見今之薦人者已多無<lb/>
庸復贅亦恐干之者衆而及於匪人是以臣平生所傾<lb/>
服者未敢薦一人亦未敢為人求薦臣之所以保合其<lb/>
良心者亦甚苦矣今陛下之小民皆在水火之中而居<lb/>
官者皆欲得為京堂薦賢者皆欲其為京堂甫為京堂<lb/>
即欲為廵撫為卿貳若絶無救民之意可以救民者莫<lb/>
<pb n="KR4h0132_WYG_118-18a"/>
過於廵撫而此官甚不易作必德望威稜貪汙絶無者<lb/>
而後可耳其次則知府最急知府賢則縣官不敢害民<lb/>
二者官有大小皆實選擇破格而用之久任而優擢之<lb/>
者也近聞多從人討而得之何怪乎謁選者以討缺為<lb/>
常也天下之最可患者莫甚於民之作亂而外患次之<lb/>
今幸而稍定尚可不為之防乎臣以為防之自知州知<lb/>
縣始然莫急於懲貪今有司之貪已成風而長安之書<lb/>
帕自十二金而至百金有至二百封者此皆何從而來<lb/>
<pb n="KR4h0132_WYG_118-18b"/>
安得不貪貪則多酷既朘其脂膏又加之毒痡民安得<lb/>
不亂如是而但論罷之如行商而得素封有歌舞而為<lb/>
耳謂宜以後穢跡昭彰者撫按先行究問確實而後具<lb/>
奏追贜正位以抵兵餉而減加派如有囑托受賄曲為<lb/>
庇䕶者即叅奏重處庶貪風漸息而亂萌可消矣<lb/>
　　綱常大分宜明疏<hi>孫慎行</hi>
臣以待罪家居杜門七八年不敢一聞世事值皇祖皇<lb/>
考相繼賔天勉隨諸臣匍匐哭臨哀號無地傳説紛紛<lb/>
<pb n="KR4h0132_WYG_118-19a"/>
謂皇考速逝雖云夙疾實縁醫人進藥不審一時形迹<lb/>
可駭可疑覩邸報有鴻臚寺官李可灼進紅丸兩丸乃<lb/>
原任大學士方從哲所進凡進御藥須太醫院官呈方<lb/>
并傳示天下藥咀片須一一揀㸃明白恐致失悮可灼<lb/>
非用藥官也丸不知何藥物皇考病證相宜與否又不<lb/>
知何如而乃敢突然以進春秋許世子進藥於父父卒<lb/>
世子自殺與弑不合律春秋尚不少假借直書許世子<lb/>
弑君然則從哲宜如何處焉速引劍自裁以謝皇考義之<lb/>
<pb n="KR4h0132_WYG_118-19b"/>
上也闔門席藁以待司冦義之次也而乃𠖇然傲然含<lb/>
吾支辯至滿朝攻可灼僅票回籍調理豈以已實薦灼<lb/>
恐與同罪夫已與可灼可愛而皇考反可忍乎又豈以<lb/>
已實忠愛不知為罪夫許世子以死愛父尚不能自明<lb/>
而從哲之愛皇考於何處明乎且我朝列聖賔天曽有<lb/>
大臣薦藥事否乎臣以為縱無弑之心却有弑之事欲<lb/>
辭弑之名葢難免弑之實實錄中即忠愛深心欲為君<lb/>
父隠諱不敢不直書云方從哲連進紅丸藥兩丸須臾<lb/>
<pb n="KR4h0132_WYG_118-20a"/>
上崩恐百口無以為天下萬世解矣且從哲所不能解<lb/>
者非獨此也先是則有傳皇貴妃欲立皇后事夫祖制<lb/>
未有以妃為后者古今亦未有帝崩立后者貴妃寵幸<lb/>
數十年皇考英明絶未嘗有楚歌楚舞欷歔態即數日<lb/>
彌留之際尚不能因緣徼倖而突傳此㫖不知何因觀<lb/>
禮部疏云内閣輔臣方從哲傳其言可味可思若非禮<lb/>
部執爭諸科道力責貴戚而貴戚隨上章請免幾何不<lb/>
誤立皇后貽禍宗廟社稷以受顧命元臣而視非常大<lb/>
<pb n="KR4h0132_WYG_118-20b"/>
變若漫無主持一任可行可止事成則已操其重何所<lb/>
不為即事不成亦已任其恩無所復忌此從哲不能為<lb/>
天下萬世解者其事一也先是又有議上諡稱㳟皇帝<lb/>
事議諡㫖雖下部然擬進者閣臣部不能主也夫宋之<lb/>
恭端已係將亡衰主臣又考晉主降宋其亡也宋諡為<lb/>
晉恭帝隋主降唐其亡也唐諡為隋恭帝周主降宋其<lb/>
亡也宋諡為周恭帝以皇祖四十八年昇平天下平緬<lb/>
平寧夏平倭平播功烈無前豈無他美懿可稱而下比<lb/>
<pb n="KR4h0132_WYG_118-21a"/>
降王逋裔若非言官預紏便應如議以上天下何忍傳<lb/>
稱皇考皇上覽觀前史何忍為念豈真不學無術至此<lb/>
謬盭實乃咀吮君國等於弁髦此從哲不能為天下萬<lb/>
世解者其事二也自後又有選侍欲垂簾聽政事夫選<lb/>
侍在宫中何知前代有垂簾大變事即劉遜李進忠么<lb/>
麽小豎何遂膽大揚言言者以為遜進忠隔歳業偷珠<lb/>
寶藏之從哲家此事曖昧從哲即未肯承認然以受顧<lb/>
命元臣曽不聞慷慨一言若非九卿言官急請移宫選<lb/>
<pb n="KR4h0132_WYG_118-21b"/>
侍一日得志皇上幾無駐足所高皇社稷將不血食可<lb/>
為寒心聞彼時從哲濡滯不進科臣拉之以進大叱曰<lb/>
你豈做李家官喫李家飯如此光景豈可堪聞任婦寺<lb/>
之縱横而特佐其焰忍冲主之隉杌而不與其憂此從<lb/>
哲不能為天下萬世解者其事三也以此三事例彼進<lb/>
藥此是非易了相臣所宜極擔當之事一切苟且泄㳫<lb/>
彼以利害叵測相臣所宜極慎重之事無端勇猛嘗試<lb/>
夫進藥猶可自為忠愛而三事尚可自為忠愛乎此又<lb/>
<pb n="KR4h0132_WYG_118-22a"/>
臣于從哲終始反覆深維不能為解者也臣在禮言禮<lb/>
每舉一事其罪惡逆天萬無一可生之路若在吏言吏<lb/>
罔上行私在兵言兵督戰悞國在刑言刑縱情蔑法其<lb/>
敢干犯天下之大名義釀成社稷之大禍患者章不啻<lb/>
滿公車臣亦不能悉數也即在禮言禮亦就鼎革間一<lb/>
時事若其他罪惡逆天萬無一可生者臣亦不敢深數<lb/>
也大都從哲挾私任術寡亷鮮耻有威有力不以之奉<lb/>
公家而以之趨私門有智有謀不以之扞外侮而以之<lb/>
<pb n="KR4h0132_WYG_118-22b"/>
戕國脉春秋無將漢法不道真無以過皇上第退其人<lb/>
而不加之罪臣知皇上英明洞照神武淵深直以大寶<lb/>
初登羣情未定而從哲又狙張多機傾嚇中外皇上雖<lb/>
有除兇雪耻之事正在含垢匿瑕之際羣臣雖有借劔<lb/>
攀裾之義不無憑城倚社之虞今亮隂將終大禮畢就<lb/>
宫闈寧謐羣賢布列溥天喁喁無不望皇上急討國賊<lb/>
臣惟癰疽不决後必大潰積蠧不去終當極壊今正决<lb/>
疽去蠧時矣伏乞皇上大奮乾剛赫然震怒毋訪近習<lb/>
<pb n="KR4h0132_WYG_118-23a"/>
近習皆從哲所攀援毋拘忌諱忌諱即從哲所布置立<lb/>
下臣章令九卿科道從公詳議如臣言有當乞將從哲<lb/>
大正四放之罰速嚴兩觀之誅并將李可灼嚴加拷問<lb/>
寘之極刑如臣一言無當即重治甘心焉<lb/>
　　痛憤時艱疏<hi>劉宗周</hi>
職嘗讀史至唐德宗一再播遷天下之勢幾於萬難措<lb/>
手而其臣陸贄所以啓告其君者獨本之六經仁義為<lb/>
一時强明自用之藥卒以再造唐室職乃知聖人之道<lb/>
<pb n="KR4h0132_WYG_118-23b"/>
可以治世雖其君庸主也而其臣用之其效不旋踵况<lb/>
聖明在御之日乎職是以慨然竊有請也今天下外敵<lb/>
内冦相繼十餘年於兹矣乃者勦冦之局聚天下多兵<lb/>
多餉馳驟五省之地竟不能一挫狂鋒而且南窺江北<lb/>
犯浦至煩聖天子焦勞於上避居減膳撤樂為修弭計<lb/>
庶幾天心有厭亂之期乎然職聞之治亂之機係乎事<lb/>
始皇上而誠計及於封疆則廟堂之上有先受其弊者<lb/>
矣不懲前事之所以失而終無以握轉亂為治之術職<lb/>
<pb n="KR4h0132_WYG_118-24a"/>
請推皇上修弭之意而頌言之我皇上以不世出之資<lb/>
際中興之運即位之初鋭意太平直欲躋一世而唐虞<lb/>
三代之甚盛心也而至於二帝三王所以治天下之道<lb/>
猶未暇一一講求致施為次第之間多有未得其要領<lb/>
者于是首屬意於邊功而賊臣遂以五年滅敵之説進<lb/>
是為禍胎已已之役謀國無良邊氛孔熾震及宗社朝<lb/>
廷始有積輕士大夫之心自此耳目叅於近侍腹心寄<lb/>
于干城治術尚以刑名政體歸之叢脞天下事有不覺<lb/>
<pb n="KR4h0132_WYG_118-24b"/>
日底於壞者故自屬衛司譏訪而告訐之風熾自詔獄<lb/>
及士紳而堂廉之等夷自人人救過不給而欺罔之習<lb/>
轉盛自事事仰承獨斷而謟佞之風日長自三尺之法<lb/>
不伸於司冦而犯者日衆自詔㫖雜治五刑歲躬斷獄<lb/>
以數千計而好生之德意泯自刀筆治絲綸而王言䙝<lb/>
自誅求及瑣屑而政體傷自叅罰在錢糧而官愈貪吏<lb/>
愈横賦愈逋自敲朴日煩而民生愈瘁自嚴刑與重斂<lb/>
交困而天下盜賊蜂起自總理任而臣下之功能薄自<lb/>
<pb n="KR4h0132_WYG_118-25a"/>
監視遣而封疆之責任輕自督撫無權而將日懦自武<lb/>
弁廢法而兵日驕自將懦兵驕而朝廷之威令并窮於<lb/>
督撫自朝廷勒限滅賊而行間日殺良報級以倖免無<lb/>
罪使生靈益塗炭事急矣聖𠂻獨斷一旦撤總監之任<lb/>
重守令之選下弓旌之檄收酷吏之威維新之政次第<lb/>
方兾與二三臣工洗心滌慮以聨泰交而不意君臣相<lb/>
遇之難也得一文震孟之賢而竟以單詞報罷使大臣<lb/>
失和𠂻之誼得一陳子壯之忠而又以過戇坐辜使朝<lb/>
<pb n="KR4h0132_WYG_118-25b"/>
宁無吁咈之風此其所關於國體人心又非淺鮮者於<lb/>
是求治愈殷紛更四出市井雜流咸得操其訛説投間<lb/>
抵隙以希進用而國事愈不可問凡若此者在皇上不<lb/>
過始於一念之矯枉而積漸之勢釀為厲階遂幾於莫<lb/>
可牧拾則今日轉亂為治之機斷可識矣夫皇上之所<lb/>
恃以治天下者法也而非所以法者也所以法者道也<lb/>
如以道則必首體上天生物之心以敬天而不徒偏用<lb/>
風雷則必重念祖宗監古之統以率祖而不宜輕言改<lb/>
<pb n="KR4h0132_WYG_118-26a"/>
作則必法堯舜之恭已無為以簡要出政令法堯舜之<lb/>
從欲而治以忠厚培國命并法三王之發政施仁亟議<lb/>
拊循以收泮渙之人心而且還内廷以掃除之役杜後<lb/>
世宦官之釁正懦帥以失律之誅杜後世藩鎮之釁慎<lb/>
宗賢以授職之途杜後世宗藩之釁除此三大釁皇上<lb/>
但下尺一之詔痛言前日所以致冦之繇與今日不忍<lb/>
輕棄斯民之意及遣廷臣齎内帑廵行郡國為招撫使<lb/>
以招其無罪而流亡者一面陳師險隘堅壁清野聽其<lb/>
<pb n="KR4h0132_WYG_118-26b"/>
窮而自解來歸誅渠之外猶可不殺一人不損一夫而<lb/>
畢此役自此四邊知中國有聖人將聞風慕義之恐後<lb/>
而又奚煩於觀兵乎哉此聖人以道治天下之明效也<lb/>
抑職聞之有天德者便是王道其要只在慎獨故聖人<lb/>
之道非事事而求之也職願皇上視朝之暇進近儒臣<lb/>
聽政之餘益披經史日講求二帝三王之學求其所為<lb/>
獨體而慎之則中和位育庶幾不逺於此而得之至於<lb/>
用人誠為平天下要務尤在致審乎好惡之機以决用<lb/>
<pb n="KR4h0132_WYG_118-27a"/>
舍之路若武生新授吏科給事中陳啓新者片言投契<lb/>
立置清華委稱一時盛事苐本生言有大而近誇情似<lb/>
要而有挾其品未可遽信乞皇上先令以冠帯歴事黄<lb/>
門稍如試御史例俟數月之後果有忠言竒計足以折<lb/>
大奸斷大疑决大計然後與之實授未晩不然將如名<lb/>
器可惜何古之聖人刑一人而必使千萬人知所懲賞<lb/>
一人而必使千萬人知所勸則操厲世之權者尤不可<lb/>
苟焉以處此也夫以我皇上天縱聖明卓卓具有希堯<lb/>
<pb n="KR4h0132_WYG_118-27b"/>
法舜之志而一時為之臣者不能以道事君徒取一切<lb/>
可喜之術以熒主聽使國論愈紛昭勸愈淆職竊痛之<lb/>
伏惟我皇上斷然以堯舜為必可為而求之於堯舜之<lb/>
道則上有好者下必有甚焉者誠使天下一皆回心向<lb/>
道以事一人而天下有不治者未之有也若曰法制禁<lb/>
令而已短長之效已見於今矣<lb/>
　<lb/>
　文章辨體彚選巻一百十八<lb/>
</p>
<p>
</p>
  </div>
</body>
</text>
</TEI>
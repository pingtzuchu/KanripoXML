<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五十五</head> <lb/>
    <p>
<pb n="KR4h0132_WYG_055-1a"/>
欽定四庫全書<lb/>
　文章辨體彚選巻五十五<lb/>
　　　　　　　　　　　　明　賀復徴　編<lb/>
論諫四<lb/>
　　請用冀缺<hi>左傳僖公三十三年</hi>
初臼季使過冀見冀缺耨其妻饁之敬相待如賓與之<lb/>
歸言諸文公曰敬德之聚也能敬必有德德以治民君<lb/>
請用之臣聞之岀門如賓承事如祭仁之則也公曰其<lb/>
<pb n="KR4h0132_WYG_055-1b"/>
父有罪可乎對曰舜之罪也殛鯀其舉也興禹管敬仲<lb/>
桓之賊也實相以濟康誥曰父不慈子不祗兄不友弟<lb/>
不恭不相及也詩曰采葑采菲無以下體君取節焉可<lb/>
也文公以為下軍大夫反自箕襄公以三命命先且居<lb/>
將中軍以再命命先茅之縣賞胥臣曰舉郤缺子之功<lb/>
也以一命命郤缺為卿復與之冀<lb/>
　　請歸衞田<hi>左傳文公七年</hi>
晉伐衞疆戚田卻缺言於趙宣子曰日衞不睦故取其<lb/>
<pb n="KR4h0132_WYG_055-2a"/>
地今既睦矣可以歸之叛而不討何以示威服而不柔<lb/>
何以示懷非威非懷何以示德無德何以主盟子為正<lb/>
卿以主諸侯而不務德將若之何夏書曰戒之用休董<lb/>
之用威勸之以九歌勿使壞九功之德皆可歌也謂之<lb/>
九歌六府三事謂之九功水火金木土糓謂之六府正<lb/>
德利用厚生謂之三事義而行之謂之德禮無禮不樂<lb/>
所由叛也若吾子之德莫可歌也其誰來之盍使睦者<lb/>
歌吾子乎宣子説之<lb/>
<pb n="KR4h0132_WYG_055-2b"/>
　　請立趙孤<hi>左傳成公八年</hi>
晉趙姬為趙嬰之亡故譛之於晉侯曰原屏將為亂欒<lb/>
郤為徴晉討趙同趙括武從姬氏畜於公宮以其田與<lb/>
祁奚韓厥言於晉侯曰成季之勛宣孟之忠而無後為<lb/>
善者其懼矣三代之令王皆數百年保天之禄夫豈無<lb/>
辟主頼前哲以免也周書曰不敢侮鰥寡所以明德也<lb/>
乃立武而反其田焉<lb/>
　　請和戎<hi>左傳襄公四年</hi>
<pb n="KR4h0132_WYG_055-3a"/>
無終子嘉父使孟樂如晉因魏莊子納虎豹之皮以請<lb/>
和諸戎晉侯曰戎狄亡親而貪不如伐之魏絳曰諸侯<lb/>
新服陳新來和將觀於我我德則睦否則携貳勞師於<lb/>
戎而楚伐陳必弗能救是弃陳也諸華必叛戎禽獸也<lb/>
獲戎失華毋乃不可乎夏訓有之曰有窮后羿公曰后<lb/>
羿何如對曰昔有夏之方衰也后羿自鉏遷於窮石因<lb/>
夏民以代夏政恃其射也不修民事而滛於原獸棄武<lb/>
羅伯因熊髠尨圉而用寒浞寒浞伯明氏之讒子弟也<lb/>
<pb n="KR4h0132_WYG_055-3b"/>
伯明后寒弃之夷羿收之信而使之以為已相浞行媚<lb/>
於内而施賂於外愚弄其民而虞羿於田樹之詐慝以<lb/>
取其國家外内咸服羿猶不悛將歸自田家衆殺而亨<lb/>
之以食其子其子不忍食諸死於窮門靡奔有鬲氏浞<lb/>
因羿室生澆及豷恃其讒慝詐偽而不德於民使澆用<lb/>
師滅斟灌及斟尋氏處澆於過處豷於戈靡自有鬲氏<lb/>
收二國之燼以滅浞而立少康少康滅澆於過后杼滅<lb/>
豷於戈有窮由是遂亡失人故也昔周辛甲之為太史<lb/>
<pb n="KR4h0132_WYG_055-4a"/>
也命百官官箴王闕於虞人之箴曰芒芒禹迹畫為九<lb/>
州經啓九道民有寢廟獸有茂草各有攸處德用不擾<lb/>
在帝夷羿冒於原獸忘其國恤而思其麀牡武不可重<lb/>
用不恢於夏家獸臣司原敢告僕夫虞箴如是可不懲<lb/>
乎於是晉侯好田故魏絳及之公曰然則莫如和戎乎<lb/>
對曰和戎有五利焉戎狄荐居貴貨易土土可賈焉一<lb/>
也邊鄙不聳民狎其野穡人成功二也戎狄事晉四鄰<lb/>
振動諸侯威懷三也以德綏戎師徒不勤甲兵不頓四<lb/>
<pb n="KR4h0132_WYG_055-4b"/>
也鍳於后羿而用德度逺至邇安五也君其圖之公説<lb/>
使魏絳盟諸戎修民事田以時<lb/>
　　請辭金石之樂<hi>左傳襄公十一年</hi>
鄭人賂晉侯以師悝師觸師蠲廣車軘車淳十五乘甲<lb/>
兵備凡兵車百乘歌鐘二肆及其鏄磬女樂二八晉侯<lb/>
以樂之半賜魏絳曰子教寡人和諸戎狄以正諸華八<lb/>
年之中九合諸侯如樂之和無所不諧請與子樂之辭<lb/>
曰夫和戎狄國之福也八年之中九合諸侯諸侯無慝<lb/>
<pb n="KR4h0132_WYG_055-5a"/>
君之靈也二三子之勞也臣何力之有焉抑臣願君安<lb/>
其樂而思其終也詩曰樂只君子殿天子之邦樂只君<lb/>
子福祿攸同便蕃左右亦是帥從夫樂以安德義以處<lb/>
之禮以行之信以守之仁以厲之而後可以殿邦國同<lb/>
福祿來逺人所謂樂也書曰居安思危思則有備有備<lb/>
無患敢以此䂓公曰子之教敢不承命抑微子寡人無<lb/>
以待戎不能濟河夫賞國之典也藏在盟府不可廢也<lb/>
子其受之魏絳於是乎始有金石之樂禮也<lb/>
<pb n="KR4h0132_WYG_055-5b"/>
　　請免叔向<hi>左傳襄公二十一年</hi>
欒盈出奔楚宣子殺箕遺黄淵嘉父司空靖邴豫董叔<lb/>
邴師申書羊舌虎叔羆囚伯華叔向籍偃人謂叔向曰<lb/>
子離於罪其為不知乎叔向曰與其死亡若何詩曰優<lb/>
哉游哉聊以卒嵗知也樂王鮒見叔向曰吾為子請叔<lb/>
向弗應出不拜其人皆咎叔向叔向曰必祁大夫室老<lb/>
聞之曰樂王鮒言於君無不行求赦吾子吾子不許祁<lb/>
大夫所不能也而曰必由之何也叔向曰樂王鮒從君<lb/>
<pb n="KR4h0132_WYG_055-6a"/>
者也何能行祁大夫外舉不棄讎内舉不失親其獨遺<lb/>
我乎詩曰有覺德行四國順之夫子覺者也晉侯問叔<lb/>
向之罪於樂王鮒對曰不棄其親其有焉於是祁奚老<lb/>
矣聞之乘驛而見宣子曰詩曰惠我無疆子孫保之書<lb/>
曰聖有謩訓明徴定保夫謀而鮮過惠訓不倦者叔向<lb/>
有焉社稷之固也猶將十世宥之以勸能者今壹不免<lb/>
其身以棄社稷不亦惑乎鯀殛而禹興伊尹放太甲而<lb/>
相之卒無怨色管蔡為戮周公右王若之何其以虎也<lb/>
<pb n="KR4h0132_WYG_055-6b"/>
棄社稷子為譱誰敗不勉多殺何為宣子説與之乘以<lb/>
言諸公而免之不見叔向而歸叔向亦不告免焉而朝<lb/>
　　請復椒舉<hi>左傳襄公二十六年</hi>
初楚伍参與蔡太師子朝友其子伍舉與聲子相善也<lb/>
伍舉娶於王子牟王子牟為申公而亡楚人曰伍舉實<lb/>
送之伍舉奔鄭將遂奔晉聲子將如晉遇之於鄭郊班<lb/>
荆相與食而言復故聲子曰子行也吾必復子及宋向<lb/>
戍將平晉楚聲子通使於晉還如楚令尹子木與之語<lb/>
<pb n="KR4h0132_WYG_055-7a"/>
問晉故焉且曰晉大夫與楚孰賢對曰晉卿不如楚其<lb/>
大夫則賢皆卿材也如杞梓皮革自楚徃也雖楚有材<lb/>
晉實用之子木曰夫獨無族姻乎對曰雖有而用楚材<lb/>
實多歸生聞之善為國者賞不僣而刑不濫賞僣則懼<lb/>
及滛人刑濫則懼及善人若不幸而過寧僣無濫與其<lb/>
失善寧其利滛無善人則國從之詩曰人之云亡邦國<lb/>
殄瘁無善人之謂也故夏書云與其殺不辜寧失不經<lb/>
懼失善也商頌有之曰不僭不濫不敢怠皇命于下國封<lb/>
<pb n="KR4h0132_WYG_055-7b"/>
建厥福此湯所以獲天福也古之治民者勸賞而畏刑<lb/>
恤民不倦賞以春夏刑以秋冬是以將賞為之加膳加<lb/>
膳則飫賜此以知其勸賞也將刑為之不舉不舉則徹<lb/>
樂此以知其畏刑也夙興夜寐朝夕臨政此以知其恤<lb/>
民也三者禮之大節也有禮無敗今楚多滛刑其大夫<lb/>
逃死於四方而為之謀主以害楚國不可救療所謂不<lb/>
能也子儀之亂析公奔晉晉人寘諸戎車之殿以為謀<lb/>
主繞角之役晉將遁矣析公曰楚師輕窕易震蕩也若<lb/>
<pb n="KR4h0132_WYG_055-8a"/>
多鼓鈞聲以夜軍之楚師必遁晉人從之楚師宵潰晉<lb/>
遂侵蔡襲沈獲其君敗申息之師於桑隧獲申麗而還<lb/>
鄭於是不敢南面楚失華夏則析公之為也雍子之父<lb/>
兄譛雍子君與大夫不善是也雍子奔晉晉人與之鄐<lb/>
以為謀主彭城之役晉楚遇於靡角之谷晉將遁矣雍<lb/>
子發命於軍曰歸老㓜反孤疾二人役歸一人簡兵蒐<lb/>
乗秣馬蓐食師陳焚次明日將戰行歸者而逸楚囚楚<lb/>
師宵潰晉降彭城而歸諸宋以魚石歸楚失東夷子辛<lb/>
<pb n="KR4h0132_WYG_055-8b"/>
死之則雍子之為也子反與子靈爭夏姬而雍害其事<lb/>
子靈奔晉晉人與之邢以為謀主扞禦北狄通呉於晉<lb/>
敎呉叛楚敎之乗車射御驅侵使其子狐庸為呉行人<lb/>
焉呉於是伐巢取駕克棘入州來楚罷於奔命至今為<lb/>
患則子靈之為也若敖之亂伯賁之子賁皇奔晉晉人<lb/>
與之苖以為謀主鄢陵之役楚晨壓晉軍而陳晉將遁<lb/>
矣苖賁皇曰楚師之良在其中軍王族而已若塞井夷<lb/>
竈成陳以當之欒范易行以誘之中行二郤必克二穆<lb/>
<pb n="KR4h0132_WYG_055-9a"/>
吾乃四萃於其王族必大敗之晉人從之楚師大敗王<lb/>
夷師熸子反死之鄭叛呉興楚失諸侯則苖賁皇之為<lb/>
也子木曰是皆然矣聲子曰今又有甚於此椒舉娶於<lb/>
申公子牟子牟得戾而亡君大夫謂椒舉女實遣之懼<lb/>
而奔鄭引領南望曰庻㡬赦余亦弗圖也今在晉矣晉<lb/>
人將與之縣以比叔向彼若謀害楚國豈不為患子木<lb/>
懼言諸王益其禄爵而復之聲子使椒鳴逆之<lb/>
　　請師伐宋<hi>國語</hi>
<pb n="KR4h0132_WYG_055-9b"/>
宋人殺昭公趙宣子請師於靈公以伐宋公曰非晉國<lb/>
之急也對曰大者天地其次君臣所以為明訓也今宋<lb/>
人殺其君是反天地而逆民則也天必誅焉晉為盟主<lb/>
而不修天罰將懼及焉公許之乃發令於太廟召軍吏<lb/>
而戒樂正令三軍之鐘鼔必備趙同曰國有大役不鎮<lb/>
撫民而備鐘鼓何也宣子曰大罪伐之小罪憚之襲侵<lb/>
之事陵也是故伐備鐘鼓聲其罪也戰以錞於丁寧儆<lb/>
其民也襲侵宻聲為蹔事也今宋人殺其君罪莫大焉<lb/>
<pb n="KR4h0132_WYG_055-10a"/>
明聲之猶恐其不聞也吾備鐘鼔為君故也乃使旁告<lb/>
於諸侯治兵振旅鳴鐘鼔以至於宋<lb/>
　　請長安君為質<hi>趙觸讋</hi>
趙太后新用事秦急攻之趙氏求救於齊齊曰必以長<lb/>
安君為質兵乃出太后不肯大臣强諫太后明謂左右<lb/>
有復言令長安君為質者老婦必唾其面左師觸讋願<lb/>
見太后盛氣而揖之入而徐趨至而自謝曰老臣病足<lb/>
曽不能疾走不得見久矣竊自恕恐太后玉體之有所<lb/>
<pb n="KR4h0132_WYG_055-10b"/>
郄也故願望見太后曰老婦恃輦而行曰日食飲得無<lb/>
衰乎曰恃鬻耳曰老臣今者殊不欲食乃自强歩日三<lb/>
四里少益嗜食和於身曰老婦不能太后之色少解左<lb/>
師公曰老臣賤息舒祺最少不肖而臣衰竊愛憐之願<lb/>
令補黒衣之數以衛王宫没死以聞太后曰敬諾年㡬<lb/>
何矣對曰十五嵗矣雖少願及未填溝壑而託之太后<lb/>
曰丈夫亦愛憐其少子乎對曰甚於婦人太后曰婦人<lb/>
異甚對曰老臣竊以為媪之愛燕后賢於長安君曰君<lb/>
<pb n="KR4h0132_WYG_055-11a"/>
過矣不若長安君之甚左師公曰父母之愛子則為之<lb/>
計深逺媪之送燕后也持其踵為之泣念悲其逺也亦<lb/>
哀之矣已行非弗思也祭祀必祝之祝曰必勿使返豈<lb/>
非計久長有子孫相繼為王也哉太后曰然左師公曰<lb/>
今三世以前至於趙之為趙趙王之子孫侯者其繼有<lb/>
在者乎曰無有曰微獨趙諸侯有在者乎曰老婦不聞<lb/>
也此其近者禍及身逺者及其子孫豈人主之子孫則<lb/>
必不善哉位尊而無功奉厚而無勞而挾重器多也今<lb/>
<pb n="KR4h0132_WYG_055-11b"/>
媪尊長安之位而封以膏腴之地多予之重器而不及<lb/>
今令有功於國一旦山陵崩長安君何以自託於趙老<lb/>
臣以媪為長安君計短也故以為其愛不若燕后太后<lb/>
曰諾恣君之所使之於是為長安君約車百乘質於齊<lb/>
齊兵乃出子儀聞之曰人主之子也骨肉之親也猶不<lb/>
能恃無功之尊無勞之奉以守金玉之重也而况人臣<lb/>
乎<lb/>
<pb n="KR4h0132_WYG_055-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_055-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五十五<lb/>
</p>
<p>
</p>
  </div>
</body>
</text>
</TEI>
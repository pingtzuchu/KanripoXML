<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六十一</head> <lb/>
    <p>
<pb n="KR4h0132_WYG_161-1a"/>
欽定四庫全書<lb/>
　文章辨體彚選巻一百六十一<lb/>
　　　　　　　　　　　　明　賀復徵　編<lb/>
奏狀三<lb/>
　　興元訪續從賊中赴行在官等狀<hi>唐陸贄</hi>
右欽溆奉宣聖㫖近日<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>有卑官從山北來皆稱自<lb/>
京城偷路奔赴行在大都此輩多非良善有一邢建論<lb/>
説賊中體勢語最張皇察其事情頗是窺覘今且令留<lb/>
<pb n="KR4h0132_WYG_161-1b"/>
在一處安置如此之類更有數人若不根尋恐有姦計<lb/>
卿宜商量如何穏便者臣伏以任總百揆者與一職之<lb/>
守不同富有萬國者與百揆之體復異蓋尊領其要卑<lb/>
主其詳尊尚恢𢎞卑務近細是以練覈小事紏察微姦<lb/>
此有司之守也維御萬樞選建庶長總綱而衆目咸舉<lb/>
明邇而羣方自通此大臣之任也愚智兼納洪纎靡遺<lb/>
葢之如天容之如地垂旒黈纊而黜其聰察匿瑕藏疾<lb/>
而務於包容不示威而人畏之如雷霆不用明而人仰<lb/>
<pb n="KR4h0132_WYG_161-2a"/>
之如日月此天子之徳也以卑而僭用尊道則職廢於<lb/>
下以尊而降代卑職則徳䘮於上職廢則事不舉徳䘮<lb/>
則人不歸事不舉者弊雖切而患輕人不歸者釁似㣲<lb/>
而禍重兹道得失所關興亡知宇宙之大不可以耳目<lb/>
周故清其無為之心而觀物之自為也知億兆之衆不<lb/>
可以智力勝故一其至誠之意而感人之不誠也異於<lb/>
是者乃以一人之聴覽而欲窮宇宙之變態以一人之<lb/>
防慮而欲勝億兆之姦欺役智彌精失道彌逺故仲尼<lb/>
<pb n="KR4h0132_WYG_161-2b"/>
述陶唐之盛曰惟天為大惟尭則之周詩美文王之徳<lb/>
曰不識不知順帝之則是皆覆育萬物渾然大同無好<lb/>
無惡不忌不克之謂也項籍納秦降卒二十萬慮其懐<lb/>
詐復叛一舉而盡坑之其於防虞亦已甚矣漢高豁達<lb/>
大度天下之士至者納用不疑其於備慮可謂䟽矣然<lb/>
而項氏以㓕劉氏以昌蓄疑之與推誠其效固不同也<lb/>
秦皇嚴衞雄猜而荆軻奮其隂計光武寛容愽厚而馬<lb/>
援輸其欵誠豈不以虚懐待人人亦思附任數御物物<lb/>
<pb n="KR4h0132_WYG_161-3a"/>
終不親情思附則感而悦之雖冦讎化為心膂有矣意<lb/>
不親則懼而沮之雖骨肉結為仇慝有矣臣故曰兹道<lb/>
得失所關興亡伏惟陛下睿哲文思光被四表孝友勤<lb/>
儉行高百王然猶化未大同俗未至理者良以智出庶<lb/>
物有輕待人臣之心思周萬機有獨馭區㝢之意謀吞<lb/>
衆略有過慎之防明照羣情有先事之察嚴束百辟有<lb/>
任刑致理之規威制四方有以力勝殘之志繇是才能<lb/>
者怨於不任忠藎者憂於見疑著勲業者懼於不容懐<lb/>
<pb n="KR4h0132_WYG_161-3b"/>
反側者迫於攻討馴致離叛搆成禍灾兵連於外變起<lb/>
於内嵗律未平乗輿再遷國家艱屯古未甞有以陛下<lb/>
至聖之徳而遇兹殷憂之期天其或者欲大啓睿心儆<lb/>
小失而崇丕業耳臣謂陛下當奉若天意追咎已然凡<lb/>
所致冦之由悉已詳知其故將革前弊以消羣疑今承<lb/>
徳音尚襲流誤若未悔禍何繇弭灾臣獲䝉過知又辱<lb/>
下問若務順㫖是為欺天庸敢指陳庶禆闕漏徃嵗初<lb/>
奮師旅四征不庭義烈之徒人思自効捨逆歸款者繼<lb/>
<pb n="KR4h0132_WYG_161-4a"/>
獻於闕下陳謀諫失者爭詣於禁門陛下能於此時乗<lb/>
軍氣之方雄因人心之願盡輟沐吐哺虚襟坦懐海納<lb/>
風行不凝不滯功者報之義者旌之直者奬之才者任<lb/>
之其或有志而無補於時敢言而不當其理亦必恕其<lb/>
妄作錄其善心率皆優容以禮進退如此則海内風靡<lb/>
翕然歸心賢愚咸懐小大畢力蕞爾㓙醜曾何足平臣<lb/>
固知久已理安無奉天之幸矣其所以孕禍胎而索義<lb/>
氣者在乎獨斷宸慮專任聰明降附者意其窺覦輸誠<lb/>
<pb n="KR4h0132_WYG_161-4b"/>
者謂其逰説論官軍撓敗者猜其挾姦毁沮陳兇黨强<lb/>
狡者疑其為賊張皇獻討者防其漏言進諫者憚其宣<lb/>
謗凡此之類悉貽聖憂咸使拘留謂之安置或詰責而<lb/>
寘於客省或勞慰而延於紫庭雖呵奬頗異其辭然於<lb/>
圏閉一也既杜出入勢同狴牢解釋無期死生莫測守<lb/>
護且峻家私不通一遭縶維動歴年嵗想其痛憤何可<lb/>
勝言繇是歸化漸稀而上封殆絶矣狥義之心既沮脅<lb/>
從之黨彌堅而貴近之臣徃來之使希望風㫖詭辭取<lb/>
<pb n="KR4h0132_WYG_161-5a"/>
容惟揣樂聞不憂失實咸言聖謀深逺䇿略如神小冦<lb/>
孤危㓕亡無日陛下急於誅惡皆謂其事信然窮兵竭<lb/>
財坐待平一人心轉潰冦亂愈滋遂致轂下生戎宫闈<lb/>
不守倘陛下能於此際遽敷大號謝過萬方叙忠良見<lb/>
忌之寃而舉其尤鯁亮者加之厚秩紏阿諛不實之罪<lb/>
而數其極姦妄者處之大刑賞罰既明忠邪畢辨以此<lb/>
臨下誰敢不誠以此懐人誰有不服過而能改亂亦遄<lb/>
安臣固知尋復京師必無梁岷之逰矣陛下既闕慎於<lb/>
<pb n="KR4h0132_WYG_161-5b"/>
始又失圖於中収之西隅唯在兹日豈可復使一事紕<lb/>
繆一言過差哉今賊泚未平懐光繼叛都邑城闕猰㺄<lb/>
迭居關輔郊畿豺狼雜處朝廷僻介於逺郡道路縁歴<lb/>
於連山杖䇿從君其能有幾推心降接猶恐未多稍不<lb/>
禮焉固不來矣若又就加猜刻且復囚拘使反者得辭<lb/>
來者懐懼則天下有心之士安敢復言忠義哉卵胎不<lb/>
傷鳯麟方至魚鼈咸若龜龍乃逰蓋悦近者來逺之資<lb/>
懐小者致大之術也竊料邢建等輩必非助逆之徒假<lb/>
<pb n="KR4h0132_WYG_161-6a"/>
如過有張皇跡渉疑似亦望矜愚惜體屈法裕人並量<lb/>
器能隨事甄貸武者措之於戎伍文者付之於宰司大<lb/>
則授以職員次但優其選序必有須離行在難處親軍<lb/>
則或除諸道一官或委諸使錄用就其常分各稍加恩<lb/>
古人有言撫我則后虐我則讐惠澤所及謳歌乃歸流<lb/>
聞四方孰不欣戴昔趙殺鳴犢聖人輟行燕尊郭隗賢<lb/>
士繼徃况乎天子所作天下式瞻一言阻物則天下莫<lb/>
不自疑一事䘏人則天下莫不同悦固不可以小失為<lb/>
<pb n="KR4h0132_WYG_161-6b"/>
無損而不悔亦不可以小善為無益而不行小猶慎之<lb/>
矧又非小願陛下惟事無大小皆以覆車之轍為戒實<lb/>
宗社無疆之休<lb/>
　　興元初収城論詔渾瑊取褁頭内人等狀<hi>陸贄</hi>
右徳亮承㫖所錄散失内人名字令臣撰詔書與渾瑊<lb/>
遣於奉天尋訪以得為限仍量與資裝速送赴行在者<lb/>
頃以理道乖錯禍亂薦踵陛下思咎懼災憂人罪已屢<lb/>
降大號誓將更新天下之人垂涕相賀懲忿釋怨懐仁<lb/>
<pb n="KR4h0132_WYG_161-7a"/>
戴明畢力同心共平多難止土崩於絶岸収版蕩於横<lb/>
流殄冦清都不失舊物實由陛下至誠動於天地深悔<lb/>
感於人神故得百靈降康兆庶歸徳茍不如此自古何<lb/>
甞有擲棄宫闕失守宗祧繼逆於赴難之師再遷於䝉<lb/>
塵之日不踰半嵗而復興大業者乎今渠魁始平法駕<lb/>
將返近自畿甸逺周寰瀛再役疲瘵之甿重傷殘廢之<lb/>
卒皆忍死扶病傾耳竦肩願聞徳聲翹望聖澤陛下固<lb/>
當感上天悔禍之眷荷烈祖垂裕之休念將士鋒刃之<lb/>
<pb n="KR4h0132_WYG_161-7b"/>
殃愍黎元塗炭之酷以致冦為戒以居上為危以務理<lb/>
為憂以復官為急損之又損尚懼汰侈之易滋艱之惟<lb/>
艱猶患戒慎之難久謀始盡善克終已稀始而不謀終<lb/>
則何有夫以内人為號蓋是中和末流天子之尊富有<lb/>
宫掖如此等輩實繁有徒但恐傷多豈憂乏使翦除元<lb/>
惡曾未浹辰奔賀徃來道路如織何必自虧君徳首訪<lb/>
婦人又令資裝送赴行在萬目閲視衆口流傳恐非所<lb/>
以答慶頼之心副惟新之望也夫事有先後義有重輕<lb/>
<pb n="KR4h0132_WYG_161-8a"/>
重者宜務之於先輕者宜措之於後故武王克殷有未<lb/>
及下車而為之者有下車而為之者蓋美其不失先後<lb/>
之宜也自翠華播越萬姓靡依清廟震驚三時乏祀當<lb/>
今所務莫大於斯誠宜速遣大臣馳傳先徃奉迎神主<lb/>
修整郊壇展祀享之儀申告謝之意然後弔恤死義慰<lb/>
犒有功綏輯黎庶優問耆耋安定反仄寛宥脇從宣暢<lb/>
鬰堙褒奬忠直官失職之士復廢業之人是皆宜先不<lb/>
可後也至如崇飭服器繕緝殿臺掄耳目之娯選巾櫛<lb/>
<pb n="KR4h0132_WYG_161-8b"/>
之侍是皆宜後不可先也宜後而先則為先之道喪宜<lb/>
先而後則理國之義差古之興王必慎於此陛下將務<lb/>
治安又安可不慎乎其散失内人已經數月既當離變<lb/>
之際早為將卒所私其人若稍有知必當自來陳獻其<lb/>
人若甚無識求之適使憂虞自因冦亂喪亡頗有大於<lb/>
此者一聞捜索懐懼必多餘孽尚繁羣情未一因而善<lb/>
撫猶恐危疑若又懼之於何不有昔人所以捨絶纓而<lb/>
飲盜馬者豈必忘其情愛耶蓋知君之大體然也以小<lb/>
<pb n="KR4h0132_WYG_161-9a"/>
妨大明者不為天下固多䙝人何必獨在於此易曰危<lb/>
者安其位者也亂者有其理者也故君子安不忘危治<lb/>
不忘亂是以身安而國家可保也春秋傳曰或多難以<lb/>
固其國或無難以喪其邦誠以處危則思安之情切遭<lb/>
亂則求理之志深切於思安深於求理國之固也不亦<lb/>
宜乎及夫居安而驕恃理而怠驕則縱肆其奢欲怠則<lb/>
厭惡於忠言奢欲日行忠言日梗國之喪也不亦宜乎<lb/>
昔衛獻出奔久而復國大夫迎於境者執其手而與之<lb/>
<pb n="KR4h0132_WYG_161-9b"/>
言迎於門者頷之而已言其驕怠之易生也齊桓將圖<lb/>
霸功管仲戒之以君無忘於在莒懼其情志之易變也<lb/>
今臣亦願陛下企思危固國如不及懲忘亂喪國如探<lb/>
湯以在莒為書紳之規以衰衛為覆車之鑑則徳為帝<lb/>
範理致時雍與夫貪逸欲而踐禍機其利害亦云逺矣<lb/>
所令撰賜渾瑊詔未敢承㫖伏候聖裁謹奏<lb/>
　　興元奏請論渾瑊李晟等諸軍兵馬不要指授方<lb/>
　　　畧狀<hi>陸贄</hi>
<pb n="KR4h0132_WYG_161-10a"/>
右欽淑奉宣聖㫖省卿所奏蕃軍退歸及關中體勢理<lb/>
皆切當甚慰朕懐然渾瑊李晟等諸軍須有商量規畫<lb/>
令其進取朕見欲遣使宣慰卿宜審細條䟽速奏來者<lb/>
臣聞將貴專謀兵以竒勝軍機遥制則致變戎帥稟命<lb/>
則不威是以古之賢君選將而分任之於閫誓莫干也<lb/>
授之以鉞俾專㫁也夫然故軍敗則死衆戰勝則䇿勲<lb/>
不用刑而師律貞不勞慮而武功立其於委任之體豈<lb/>
不博大哉其於責成之利豈不精覈哉自昔帝王之所<lb/>
<pb n="KR4h0132_WYG_161-10b"/>
以夷大難成大業者由此道也其或疑於委任以致㫁<lb/>
由已為大權昧於責成以指麾順㫖為名將鋒鏑交於<lb/>
原野而决䇿於九重之中機㑹變於斯須而定計於千<lb/>
里之外違令則失順從令則失宜失順則挫君之嚴失<lb/>
宜則敗君之衆用捨相礙否臧皆㓙上有掣肘之機下<lb/>
無死綏之志其於分畫之道豈不兩傷哉其於經綸之<lb/>
術豈不都謬哉自昔帝王之所以長亂繁刑喪師蹙國<lb/>
者由此道也兹道得失兵家大樞當今事宜所繫尤切<lb/>
<pb n="KR4h0132_WYG_161-11a"/>
蓋以冦盜充斥乗輿播遷人心有觀變之揺王室無自<lb/>
固之重秦梁迴繚千里而遥臨之以威則力勢不制授<lb/>
之以䇿則阻逺不精頃者驟降詔書教諭羣帥事無大<lb/>
小悉為規裁及乎章表陳誠使臣復命進退遲速率乖<lb/>
聖謀豈皆樂於違忤哉亦由傳聞與指實不同懸筭與<lb/>
臨事有異故也設使其中或有肆情奸令者陛下能於<lb/>
此時戮其違詔之罪乎臣竊恐未能也陛下復能奪其<lb/>
兵而易置將帥乎臣亦恐未能也是則違命者既不果<lb/>
<pb n="KR4h0132_WYG_161-11b"/>
刑罰從命者又未必叶宜徒費空言秪勞睿慮匪惟無<lb/>
益其損實多何則時方艱屯下凌上替凡在執干戈而<lb/>
衛社稷者皆自謂勲業由已義烈發心安於專行病於<lb/>
羈制陛下宜俯循斯意因而委之遂其所安䕶其所病<lb/>
敦以付授之義固以親信之恩假以便宜之權待以殊<lb/>
常之賞其餘細故悉勿關言所賜詔書務從簡要慎其<lb/>
言以取重深其託以示誠言見重則君道尊託以誠則<lb/>
人心感尊則不嚴而衆服感則不令而事成其勢當令<lb/>
<pb n="KR4h0132_WYG_161-12a"/>
智者騁謀勇者奮力小大咸竭其分賢愚各適其懐將<lb/>
自効忠兵自樂戰與夫迫於驅制不得已而從之者志<lb/>
氣何啻百倍哉夫君上之權特異臣下惟不自用乃能<lb/>
用人其要在順於物情其契在通於時變今之要契頗<lb/>
具於兹儻䝉究思或有可取謹奏<lb/>
　　駕幸梁州在路論百姓進𤓰果請賜帛不與官第<lb/>
　　　二狀<hi>陸贄</hi>
右欽淑齎中書所與進𤓰果人擬官狀示臣仍奉宣聖<lb/>
<pb n="KR4h0132_WYG_161-12b"/>
㫖朕所到處欲得人心喜悦試官虚名無損於事宰臣<lb/>
以下商量進擬與亦無妨臣愚以為信賞必罰霸王之<lb/>
資輕爵䙝刑衰亂之漸信賞在功無不報必罰在罪無<lb/>
不懲非功而獲爵則爵輕非罪而肆刑則刑䙝爵賞刑<lb/>
罰國之大綱一綱或棼萬目皆弛雖有善理末如之何<lb/>
天寳季年嬖幸傾國爵以情授賞以寵加天下蕩然紀<lb/>
綱始紊逆羯乗釁遂亂中原防成嵗增䇿勲日廣財賦<lb/>
不足以供賜而職官之賞興焉職員不足以容功而散<lb/>
<pb n="KR4h0132_WYG_161-13a"/>
試之號行焉青朱雜㳫於胥徒金紫普施於輿皁薫蕕<lb/>
無辨涇渭不分二紀於兹莫之能整當今所病方在爵<lb/>
輕設法貴之猶恐不重若又自棄將何勸人聖㫖以為<lb/>
試官虚名無損於事臣伏恐陛下思之未熟偶有是言<lb/>
儻或謂之信然臣竊以為過矣夫立國之道惟義與權<lb/>
誘人之方惟名與利名近虚而於教為重利近實而於<lb/>
徳為輕凡所以裁是非立法制者則存乎其義至於叅<lb/>
虚實揣重輕竝行而不傷迭用而不悖因衆之欲度時<lb/>
<pb n="KR4h0132_WYG_161-13b"/>
之宜消息盈虚使人不倦者則存乎其權專實利不濟<lb/>
之以虚名則耗匱而物力不給專虚名而不副之以實<lb/>
利則誕漫而人情不趨故國家之制賞典錫貨財賦秩<lb/>
廩所以裁實也差品列異章服所以飾虚也居上者必<lb/>
明其義達其變相須以為表裏使人日用而不知則為<lb/>
國家之權得矣謹按命秩之載於甲令者有職事官焉<lb/>
有散官焉有勲官焉有爵號焉雖同其類而分其流有<lb/>
四然其掌務而受俸者雖繫於執事之一官以序才能<lb/>
<pb n="KR4h0132_WYG_161-14a"/>
以位賢徳此所謂施實利而寓之虚名者也其勲散爵<lb/>
號無有所繫大抵止於服色資䕃而已以馭崇貴以甄<lb/>
功勞此所謂假虚名以佐實利者也虚實交相養故人<lb/>
不瀆賞輕重互相制故國不廢權今之員外試官頗同<lb/>
勲散爵號雖則授無廢禄受不損事然突銛鋒排患難<lb/>
者則以是賞之竭筋力展勤勞者又以是酬之其為用<lb/>
也可謂重矣今或捧𤓰一器挈果一盛亦授試官以酬<lb/>
所獻則彼突銛鋒而竭筋力者必相謂曰吾以忘軀命<lb/>
<pb n="KR4h0132_WYG_161-14b"/>
而獲官此以進𤓰果而獲官是乃國家以吾之軀命同<lb/>
於𤓰果矣視人如草木誰復為用哉且員外試官無俸<lb/>
祿之資無管攝之柄無見敬之貴無免役之優唯假空<lb/>
言以籠浮俗俗所以若存若亡而未甚厭棄者徒以上<lb/>
之所惜爾今陛下若又輕用之以為無損於事人悟斯<lb/>
㫖復何頼焉後之立功曷用為賞陛下若欲賞之以職<lb/>
事則官員有限而勲閥無窮固不勝其用矣陛下欲賞<lb/>
之以貨財則人才已殫而帑藏皆匱固不充其費矣既<lb/>
<pb n="KR4h0132_WYG_161-15a"/>
未有實利以敦勸又不重虚名而濫施人無藉焉何以<lb/>
為國且植𤓰樹果多是野人貧者所資惟在衣食假以<lb/>
冗號亦奚用為必欲使之歡欣不如厚賞錢帛人不失<lb/>
利國不失權各得所宜兩全其寳何為不可固傷大猷<lb/>
願留睿思少賜詳度<lb/>
　　興元論解姜公輔狀<hi>陸贄</hi>
右欽溆奉宣聖㫖緣唐安公主喪亡不可向此間遷措<lb/>
權令造一塔安置待収復京城即擬將歸以禮葬送所<lb/>
<pb n="KR4h0132_WYG_161-15b"/>
造塔役功費用亦甚微小都不合是宰相所論之事姜<lb/>
公輔忽有奏表都無道理但欲指朕過失擬自取名朕<lb/>
本拔擢將為腹心今却如此豈不負朕至深卿宜商量<lb/>
如何穏便者公輔頃在翰林與臣久同職任臣今據理<lb/>
辨直則渉於私黨之嫌希㫖順承則違於匡輔之義渉<lb/>
嫌止貽於身患違義實玷於君恩狥身忘君臣之恥也<lb/>
别嫌奬義主之明也臣今不敢冒行所恥亦頼陛下明<lb/>
聖而鑒焉古語有之順㫖者愛所繇來逆意者惡所從<lb/>
<pb n="KR4h0132_WYG_161-16a"/>
至故人臣皆爭順㫖而避逆意非忘家為國捐身成君<lb/>
者誰能犯顔色觸忌諱建一言開一説哉是以哲后興<lb/>
王知其若此求諫如不及納善如轉圜諒直者嘉之訐<lb/>
犯者義之愚淺者恕之狂誕者容之仍慮驕汰之易滋<lb/>
而忠實之不聞也於是置敢諫之鼔植告善之旌垂戒<lb/>
慎之鞀立司過之士猶懼其未也又設官制以言為常<lb/>
繇是有史為書瞽為詩工誦箴諫大夫規誨士傳言庶<lb/>
人謗尚恐其怠也毎嵗孟春遒人以木鐸狥於路而振<lb/>
<pb n="KR4h0132_WYG_161-16b"/>
警之官師相規工執藝事以諫其或不恭邦有常刑然<lb/>
非明智不能招直言非聖徳不能求過行招直則其智<lb/>
彌大求過則其徳彌光惟衰亂之朝闇惑之主則必諱<lb/>
其過行忿其直言以阿諛為納忠以諫諍為揚惡怨讟<lb/>
溢於下國而耳不欲聞腥徳達於上天而心不求悟迨<lb/>
乎顛覆猶未知非情之昬迷乃至於是故明者廣納以<lb/>
成徳闇者獨用而敗身成敗之途千古相襲與敗同轍<lb/>
者罔不覆與成同軌者罔不昌以陛下日月之明江海<lb/>
<pb n="KR4h0132_WYG_161-17a"/>
之量自當矯夏癸殷辛拒諫飾非之慝恊大禹成湯拜<lb/>
言改過之誠矧又時運方屯物情猶鬰乃是陛下握髪<lb/>
吐哺之日宵衣旰食之辰士無賢愚咸宜錄用言無小<lb/>
大皆務招延固不可復有忤逆之嫌甘辛之忌也夫君<lb/>
人者以衆智為智以衆心為心恒恐一夫不盡其情一<lb/>
事不得其理孜孜訪納唯善是求豈從諫不咈而已哉<lb/>
乃至求謗言聴輿誦葑菲不以下體而不採故英華靡<lb/>
遺芻蕘不以賤品而不詢故幽隠必達今公輔官在諫<lb/>
<pb n="KR4h0132_WYG_161-17b"/>
議任居宰衡獻替彌綸乃其職分比於芻蕘葑菲豈不<lb/>
優而且重哉此理之常奚足怪也縱使引喻非當不猶<lb/>
愈於輿誦乎矯激過深不猶愈於謗言乎晉文聴輿人<lb/>
之誦而覇業興虞舜設誹謗之木而帝徳廣斯實聖賢之<lb/>
高躅陛下何疾焉聖㫖又以造塔役費微小非宰臣所<lb/>
論之事下臣愚戅竊謂不然當問理之是非豈論事之<lb/>
大小若造塔為是役雖大而作之何傷若造塔為非費<lb/>
雖小而言者何罪夫小者大之漸微者著之萌故君子<lb/>
<pb n="KR4h0132_WYG_161-18a"/>
慎初聖人存戒知幾者所貴乎不逺而復制理者必在<lb/>
於未亂之前本立輔臣置之左右朝夕納誨意在防微<lb/>
微而弼之乃其職也涓涓不遏終變桑田燄燄靡除卒<lb/>
燎原野流煽已甚禍災已成雖欲救之固無及矣書曰<lb/>
不矜細行終累大徳易曰小人以小善為無益而不為<lb/>
也以小惡為無傷而不去也故惡積而不可掩罪大而<lb/>
不可解然則小之不可不慎也如此陛下安得使之勿<lb/>
論乎虞書載咎繇之言曰兢兢業業一日二日萬幾兢<lb/>
<pb n="KR4h0132_WYG_161-18b"/>
兢慎也業業危也幾者動之微也唐虞之際主聖臣賢<lb/>
庶績咸熙萬邦已恊而猶上下相戒既慎且危慮事之<lb/>
微日至萬數然則微之不可不重也如此陛下又安可<lb/>
忽而勿念乎舜之為君始作漆器羣臣固爭咸謂非宜<lb/>
漆器之為用也甚堅其為費也蓋寡然猶相繼諷諫者<lb/>
豈不欲杜其漸而慎其初與是知君臣之間義同一體<lb/>
事罔大小相須而成故舜命其臣曰作朕股肱耳目夫<lb/>
股肱之奉於元首不以煩細而闕於運行耳目之助於<lb/>
<pb n="KR4h0132_WYG_161-19a"/>
心靈不以么微而廢於視聴是以臣子之於君父也盡<lb/>
其敬而敬焉盡其愛而愛焉敬則願極於尊榮愛則懼<lb/>
䧟於過惡萬邦黎獻莫不皆然而况位列朝廷任當輔<lb/>
弼主辱與辱主安與安此而不言誰復言者禮曰近而<lb/>
不諫則尸利也若宰相者可謂近矣事或乖誤得無諫<lb/>
乎武丁賢君也傅説賢相也而武丁引金作礪以命其<lb/>
相傅説喻木從繩以戒其君是則輔弼之任匡救攸屬<lb/>
巨細之事悉宜盡規陛下所言役費微小非宰相所論<lb/>
<pb n="KR4h0132_WYG_161-19b"/>
之事又謂指朕過失擬自取名此誠異乎愚臣之所聞<lb/>
是以願披肺腸而不敢自黙者也若以諫諍為指過則<lb/>
剖心之主不宜見罪於哲王若以諫諍為取名則匪躬<lb/>
之臣不應垂訓於聖典獻替列職竟使奚為左右有人<lb/>
復將焉用臣竊謂指過以示直固不如改過以見稱進<lb/>
諫以取名固不如納諫以為美假有意將指過諫以取<lb/>
名但能聞善而遷見諫不逆則所指者適足以彰陛下<lb/>
莫大之善所取者適足以資陛下無疆之休因而利焉<lb/>
<pb n="KR4h0132_WYG_161-20a"/>
所獲多矣倘或怒其指過而不改則陛下招惡直之譏<lb/>
惡其取名而不容則陛下被違諫之謗是乃掩已過而<lb/>
過彌著損彼名而名益彰果而行之所失大矣一獲一<lb/>
失可不慎乎伏願嘉忤㫖之忠祛逆耳之吝平積忿之<lb/>
氣弭逆詐之情然後試以愚言反覆叅較庶臻至理且<lb/>
諒微誠<lb/>
　　興元論解蕭復狀<hi>陸贄</hi>
右欽溆齎蕭復表示臣兼奉宣聖㫖朕比緣李懐光兇<lb/>
<pb n="KR4h0132_WYG_161-20b"/>
狂且就此逥避山南既與京畿接近指麾兵馬日望収<lb/>
城今蕭復勸朕今幸江陵表狀之中張皇頗甚朕不㑹<lb/>
其意昨問從一從一亦甚驚怪不知事繇蕭復奏事官<lb/>
李充朕適喚對共語亦似不是純良此人莫是李承昭<lb/>
家子弟否卿宜審看蕭復表中意趣斟酌奏來者臣伏<lb/>
覩其表兼揣其情蓋以逺路傳聞事多失實大臣獻納<lb/>
務且竭誠雖有過當之虞失中之䇿但宜勿用不足為<lb/>
尤何則駐蹕奉天迍難已甚况又不駐艱危可知蕭復<lb/>
<pb n="KR4h0132_WYG_161-21a"/>
備位樞衡奉使宣撫忽聞變故寧免驚憂梁岷之間窮<lb/>
隘特甚輦輓攸止資奉實難凡在戀主之誠各懐徯后<lb/>
之志是以延賞奉迎於西蜀韓滉望幸於東呉此乃臣<lb/>
子之常情古今之通禮蕭復所請亦類於斯事雖非宜<lb/>
意則可恕李充頃任御史臣甞與之同僚其人是故福<lb/>
建觀察使李猗之男共承昭房從已逺才頗通敏性亦<lb/>
温恭宗族之中足稱佳器伏願更廣詢訪方驗臣言不<lb/>
誣<hi>闕</hi>又答論蕭復狀云右欽溆奉宣聖㫖卿所奏蕭復<lb/>
<pb n="KR4h0132_WYG_161-21b"/>
事朕已具悉假使更無别意終是不識事宜更令巡行<lb/>
諸道轉恐事多乖失緣孟皥年老今欲除蕭復為福建<lb/>
觀察使便令赴任去就亦應得所卿意以為何如者伏<lb/>
以將相之任所委皆崇中外迭居亦是常理然君臣有<lb/>
禮進退不可以不全理體有宜本末不可以不稱頃盜<lb/>
興都邑駕適郊畿陛下悔征賦之殷繁念黎元之困悴<lb/>
誕降慈㫖深示憫傷特遣大臣普詢疾苦本期還報將<lb/>
議優蠲衆情顒顒日望上達今若未終前命遽授逺藩<lb/>
<pb n="KR4h0132_WYG_161-22a"/>
則是膏澤將布而復収渙汗已發而中廢事既失望人<lb/>
何以觀斯乃進退之禮不全本末之宜不稱謂為得所<lb/>
臣實疑之倘慮處事乖方不欲淹留在外則當諭以詔<lb/>
㫖促其歸程逺近巡歴未周一令副使分徃待其復命<lb/>
親訪物情革弊垂恩用符徳號使務既畢能否益彰徐<lb/>
擇所宜以圖進退庶於事體允得厥中<lb/>
　　論請不替鳯翔節度使李楚琳狀<hi>陸贄</hi>
右欽溆奉宣聖㫖李楚琳不可久在鳯翔終須别與移<lb/>
<pb n="KR4h0132_WYG_161-22b"/>
改有人陳奏請朕到鳯翔日簡擇一人替楚琳充節度<lb/>
使楚琳别與一官便隨朕歸京既有迎駕諸軍威勢甚<lb/>
盛因此替換亦是權宜卿商量穏便否者臣聞王者有<lb/>
作先懐永圖謀必可傳事必可繼不因利以茍得不乗<lb/>
便而幸成故能上下相接而理可長久也彼楚琳者固<lb/>
是亂人乗國亂而肆逞其姦賊邦君而簒居其位投以<lb/>
典法是宜汚潴既屬多虞不遑致討乃分之以旄鉞又<lb/>
繼之以寵榮逮至南巡頗全外順道塗無壅亦有頼焉<lb/>
<pb n="KR4h0132_WYG_161-23a"/>
雖爵命累加蓋非獲已然王言一出則不可渝縱闕君<lb/>
臣之恩猶須進退以禮今若因行幸之威勢假迎扈之<lb/>
甲兵易置以歸是同虜執以言乎除亂則不武以言乎<lb/>
務理則不誠禍變繁興為日已久負釁居位豈唯一人<lb/>
以此時巡後將焉入以此撫御其誰敢懐昔漢高偽逰<lb/>
韓信見獲功臣繼叛天下幾危征伐紛紜以至於没其<lb/>
徼幸之不可為也如是陛下得不以為至誡哉議者謂<lb/>
之權宜臣又未諭其理夫權宜之為義取類權衡衡者<lb/>
<pb n="KR4h0132_WYG_161-23b"/>
秤也權者錘也故權在於衡則物之多少可凖權施於<lb/>
事則義之輕重不差其趣理也必取重而捨輕其逺疑<lb/>
也則就輕而避重茍非聖哲難盡精微故聖人貴之乃<lb/>
曰可與適道未可與立可與立未可與權言知機之難<lb/>
也今者甫平大亂將復天衢輦輅所經首行脇奪易一<lb/>
帥而虧萬乗之義得一方而結四海之疑乃是重其所<lb/>
輕而輕其所重謂之權也不亦反乎以反道為權以任<lb/>
數為智君上行之必失衆臣下用之必䧟身歴代所以<lb/>
<pb n="KR4h0132_WYG_161-24a"/>
多喪亂而長姦邪由此誤也夫以韓信才畧當代莫儔<lb/>
且負嫌猜已遭告訐縱之足以亂區㝢除之可以安國<lb/>
家幸而成擒猶謂失䇿當時救攻戰之害百代流詭詐<lb/>
之機况楚琳卒伍凡材厮養賤品因時擾攘得肆猖狂<lb/>
非有䧟堅殪敵之雄出奇制勝之畧頗同狐䑕乗夜睢<lb/>
盱晨光既昇勢自跧蹜今郊畿已乂武衛方嚴汧隴鎮<lb/>
壓於其西邠涇扼制於其北顧是岐下若居掌中以楚<lb/>
琳瑣劣之資處掌中控握之地縱令蹢躅何惡能為願<lb/>
<pb n="KR4h0132_WYG_161-24b"/>
陛下姑務含𢎞普安反側促駕遄止錄功犒勤敷肆𤯝<lb/>
之恩布惟新之令然後徵韋臯楚琳俾入分文武之職<lb/>
擇元勲宿望命出總岐隴之師則彼承詔欣榮奔走不<lb/>
暇安敢蠆芥復勞誅鋤措置得宜萬無一跌何遽過動<lb/>
不為逺圖仰希睿聰試更詳慮謹奏<lb/>
　　論嶺南請於安南置市舶中使狀<hi>陸贄</hi>
嶺南節度經畧使奏近日舶船多徃安南市易進奉事<lb/>
大實懼闕供臣今欲差判官就安南収市望定一中使<lb/>
<pb n="KR4h0132_WYG_161-25a"/>
與臣使司同勾當庶免隠欺希顔奏宣聖㫖宜依者逺<lb/>
國商販唯利是求綏之斯來擾之則去廣州地當要㑹<lb/>
俗號殷繁交易之徒素所奔湊今忽捨近而趨逺棄中<lb/>
而就偏若非侵刻過深則必招懐失所曾無内訟之意<lb/>
更興出位之思玉毁櫝中是將誰咎珠飛境外安可復<lb/>
追書曰不貴逺物則逺人格今既狥欲如此宜其殊俗<lb/>
不歸况又將蕩上心請降中使示貪風於天下延賄道<lb/>
於朝廷黷汚清時虧損聖化法宜當責事固難依實且<lb/>
<pb n="KR4h0132_WYG_161-25b"/>
嶺南安南莫非王土中使外使悉是王臣若縁軍國可<lb/>
用可有令式恒制人思奉職孰敢闕供豈必信嶺南而<lb/>
絶安南重中使以輕外使殊失推誠之體又傷賤貨之<lb/>
風望狎不出<lb/>
　　請還田緒所寄撰碑文馬絹狀<hi>陸贄</hi>
右田緒使節度隨軍劉可送書與臣其書意緣奉進止<lb/>
令為其亡父承嗣撰遺愛碑文故送前件馬絹等以申<lb/>
情貺臣先奉恩㫖令撰碑文於今半年竟未綴緝良以<lb/>
<pb n="KR4h0132_WYG_161-26a"/>
勸戒之道忠義攸先褒貶之詞春秋所重爵位有僥倖<lb/>
而致名稱非詐力可求將使循軌轍者畏昭憲而莫踰<lb/>
怙姦妄者顧清議而知恥仲尼修春秋而亂臣賊子懼<lb/>
豈必臨之以武脅之以刑哉褒貶茍明亦足助理田承<lb/>
嗣阻兵犯命靡惡不為竟逭天誅全歸土壤此乃先朝<lb/>
所愧恨義士所惋嗟今田緒尚於宸嚴請頌遺愛微臣<lb/>
隘跼實憤於心謬承恩光備位台輔既未能滌除姦慝<lb/>
禆益大猷而又飾其愧詞以贊凶徳納彼重賂以襲貪<lb/>
<pb n="KR4h0132_WYG_161-26b"/>
風情所未安事固難强是以屢甞執翰不能措詞輙投<lb/>
所操太息而止緣承聖誨姑務懐柔昨見田緒使人臣<lb/>
亦惋為報答但告云所為碑頌皆奉徳音既異私情難<lb/>
承厚貺候稍休暇續當撰成既無拒絶之言計亦不至<lb/>
疑阻其來書謹封進所送馬及絹等令劉瞻便領却逥<lb/>
訖不敢不秦<lb/>
　　請依京兆所請折納事狀<hi>陸贄</hi>
京兆府先奏當管蟲食豌豆全然不収請據數折納大<lb/>
<pb n="KR4h0132_WYG_161-27a"/>
豆奉敕宜依度支續奏稱據時估豌豆毎㪷七十價已<lb/>
上大豆毎㪷三十價已下京兆府所請將大豆替豌豆<lb/>
令各據估計錢數折納則冀免損官司者求瘼救災國<lb/>
之令典求瘼在知其所患救災在恤其所無只如螟蜮<lb/>
為殃豌豆全損簡覆若非虚謬地税固合免徴直道而<lb/>
行大體斯在府司折納充數已為剋下從權度支凖估<lb/>
計錢乃是幸灾窺利所得無幾其傷實多傷風得財非<lb/>
謂理道且豌豆為物入用甚微舊例所支惟充畜料凖<lb/>
<pb n="KR4h0132_WYG_161-27b"/>
數逥給大豆諸司誰曰不然計價剩徴義將安在理無<lb/>
所據事不可從望依前敕處分未審可否<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百六十一<lb/>
</p>
<p>
</p>
  </div>
</body>
</text>
</TEI>
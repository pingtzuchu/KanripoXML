<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百九</head> <lb/>
    <p>
<pb n="KR4h0132_WYG_409-1a"/>
欽定四庫全書<lb/>
　文章辨體彚選巻四百九<lb/>
　　　　　　　　　　　　明　賀復徵　編<lb/>
論十八<lb/>
　　葬論<hi>宋司馬光</hi>
葬者藏也孝子不忍其親之暴露故歛而藏之齎送不<lb/>
必厚厚者有損無益古人論之詳矣今人葬不厚於古<lb/>
而拘於隂陽禁忌則甚焉古者雖卜宅卜日盖先謀人<lb/>
<pb n="KR4h0132_WYG_409-1b"/>
事之便然後質諸蓍龜庶無後艱耳無常地與常日也<lb/>
今之𦵏書乃相山川岡畆之形勢考歳月日時之支干<lb/>
以為子孫貴賤貧富夀夭賢愚皆繋焉非此地非此時<lb/>
不可葬也舉世惑而信之於是喪親者徃徃久而不葬<lb/>
問之曰歳月未利也又曰未有吉地也又曰遊官逺方<lb/>
未得歸也又曰貧未能辦𦵏具也至有終身累世而不<lb/>
葬遂棄失尸柩不知其處者嗚呼可不令人深歎愍哉<lb/>
人所貴於身後有子孫者為能藏其形骸也其所為乃<lb/>
<pb n="KR4h0132_WYG_409-2a"/>
如是曷若無子孫死於道路猶有仁者見而殣之耶先<lb/>
王制禮𦵏期逺不過七月今世著令自王公以下皆三<lb/>
月而葬又禮未𦵏不變服食粥居倚廬哀親之未有所<lb/>
歸也既𦵏然後漸有變除今之人背禮違法未葬而除<lb/>
喪從宦四方食稻衣錦飲酒作樂其心安乎人之貴賤<lb/>
貧富夀天繋於天賢愚繋於人固無闗預於𦵏就使皆<lb/>
如葬師之言為人子者方當哀窮之際何忍不顧其親<lb/>
之暴露乃欲自營福利耶昔者吾諸祖之𦵏也家甚貧<lb/>
<pb n="KR4h0132_WYG_409-2b"/>
不能具棺槨自太尉公而下始有棺槨然金銀珠玉之<lb/>
物未嘗以錙銖入於壙中将𦵏太尉公族人皆曰葬者<lb/>
家之大事奈何不詢隂陽此必不可吾兄伯康無如之<lb/>
何乃曰詢於隂陽則可矣安得良葬師而詢之族人曰<lb/>
通村有張生者良師也數縣皆用之兄乃召張生許以<lb/>
錢二萬張生野夫也世為𦵏師為野人葬所得不過千<lb/>
錢聞之大喜兄曰汝能用吾言吾俾爾葬不用吾言将<lb/>
求它師張師曰惟命是聽於是兄自以已意處歳月日<lb/>
<pb n="KR4h0132_WYG_409-3a"/>
時及壙之淺深廣狹道路所從出皆取便於事者使張<lb/>
生以𦵏書縁餙之曰大吉以示族人皆恱無違異者今<lb/>
吾兄年七十九以列卿致仕吾年六十六忝備侍從宗<lb/>
族之從仕者二十有三人視它人之謹用𦵏書未必勝<lb/>
吾家也前年吾妻死棺成而歛装辦而行壙成而葬未<lb/>
嘗以一言詢隂陽家迄今亦無他故吾嘗疾隂陽家立<lb/>
邪説以惑衆為世患於□家尤甚頃為諫官嘗奏乞禁<lb/>
天下𦵏書當時執政莫以為意今著兹論庶俾後之子<lb/>
<pb n="KR4h0132_WYG_409-3b"/>
孫𦵏必以時欲知𦵏具之不必厚視吾祖欲知𦵏書之<lb/>
不足信視吾家元豐七年正月日具官司馬光述<lb/>
　　辨惑論<hi>石介</hi>
吾聞天地間必然無者有三無神仙無黄金術無佛然<lb/>
此三者舉世人皆惑之以為必有故甘心樂死而求之<lb/>
然吾以為必無者吾有以知之大凡窮天下而奉之者<lb/>
一人也莫崇於一人莫貴扵一人無求不得其欲無取<lb/>
不得其志天地兩間茍所有者惟不索焉索之莫不獲<lb/>
<pb n="KR4h0132_WYG_409-4a"/>
也秦始皇之求為仙漢武帝之求為黄金蕭武帝之求<lb/>
為佛勤已至矣而秦始皇帝逺逰死蕭武帝餓死漢武<lb/>
帝鑄金不成死推是而言吾知必無神仙也必無佛也<lb/>
必無黄金術也<lb/>
　　子思論<hi>蘇軾</hi>
昔者夫子之文章非有意於為文是以未嘗立論也所<lb/>
可得而言者唯其歸於至當斯以為聖人而已矣天子<lb/>
之道可由而不可知可言而不可議此其不爭為區區<lb/>
<pb n="KR4h0132_WYG_409-4b"/>
之論以開是非之端是以獨得不廢以與天下後世為<lb/>
仁義禮樂之主夫子既沒諸子之欲為書以傳扵後世<lb/>
者其意皆存乎為文汲汲乎惟恐其汨沒而莫吾知也<lb/>
是故皆喜立論論立而爭起自孟子之後至於荀卿揚<lb/>
雄皆務為相攻之說其餘不足數者紛紜於天下嗟夫<lb/>
夫子之道不幸而有老𣆀莊周楊朱墨翟田駢慎到申<lb/>
不害韓非之徒各持其私說以攻乎其外天下方将惑<lb/>
之而未知其所適從奈何其弟子門人又内自相攻而<lb/>
<pb n="KR4h0132_WYG_409-5a"/>
不决千載之後學者愈衆而夫子之道益晦而不明者<lb/>
由此之故歟昔三子之爭起扵孟子孟子曰人之性善<lb/>
是以荀子曰人之性惡而揚子又曰人之性善惡混孟<lb/>
子既已據其善是故荀子不得不出於惡人之性有善<lb/>
惡而已二子既已據之是以揚子亦不得不出於善惡<lb/>
混也為論不求其精而務以為異於人則紛紛之說未<lb/>
可以知其所止且夫夫子未嘗言性也盖亦嘗言之矣<lb/>
而未有必然之論也孟子之所謂性善者皆出於其師<lb/>
<pb n="KR4h0132_WYG_409-5b"/>
子思之書子思之書皆聖人之微言篤論孟子得之而<lb/>
不善用之能言其道而不知其所以為言之名舉天下<lb/>
之大而必之以性善之論昭昭乎自以為的於天下使<lb/>
天下之過者莫不欲援弓而射之故夫二子之為異論<lb/>
者皆孟子之過也若夫子思之論則不然曰天婦之愚<lb/>
可以與知焉及其至也雖聖人亦有所不知焉夫婦之<lb/>
不肖可以能行焉及其至也雖聖人亦有所不能焉聖<lb/>
人之道造端乎夫婦之所能行而極乎聖人之所不能<lb/>
<pb n="KR4h0132_WYG_409-6a"/>
知造端乎夫婦之所能行是以極天下無不可學而極<lb/>
乎聖人之所不能知是以學者不知其所窮夫如是則<lb/>
惻隱足以為仁而仁不止於惻隠羞惡足以為義而義<lb/>
不止於羞惡此不亦孟子之所以為性善之論歟子思<lb/>
論聖人之道出於天下之所能行而孟子論天下之人<lb/>
皆可以行聖人之道此無以異者而子思取必於聖人<lb/>
之道孟子取必於天下之人故夫後世之異議皆出於<lb/>
孟子而子思之論天下皆是而莫或非焉然後知子思<lb/>
<pb n="KR4h0132_WYG_409-6b"/>
之善為論也<lb/>
　　韓非論<hi>蘇軾</hi>
聖人之所為惡夫異端盡力而排之者非異端之能亂<lb/>
天下而天下之亂所由出也昔周之衰有老𣆀荘周列<lb/>
禦冦之徒更為虛無淡泊之言而治其倡狂浮㳺之說<lb/>
紛紜顛倒而卒歸於無有由其道者蕩然莫得其當是<lb/>
以忘乎富貴之樂而齊乎死生之分此不得志于天下<lb/>
髙世逺舉之人所以放心而無憂雖非聖人之道而其<lb/>
<pb n="KR4h0132_WYG_409-7a"/>
用意固亦無惡於天下自老𣆀之死百餘年有商鞅韓<lb/>
非著書言治天下無若刑名之賢及秦用之終於勝廣<lb/>
之亂教化不足而法有餘秦以不祀而天下被其毒後<lb/>
世之學者知申韓之罪而不知老𣆀莊周之使然何者<lb/>
仁義之道起於夫婦父兄子弟相愛之間而禮法刑政<lb/>
之原出於君臣上下相忌之際相愛則有所不忍相忌<lb/>
則有所不敢不敢與不忍之心合而後聖人之道得存<lb/>
乎其中今老𣆀荘周論君臣父子之間汎汎乎若萍遊<lb/>
<pb n="KR4h0132_WYG_409-7b"/>
乎江湖而適相值也夫是以父不足愛而君不足忌不<lb/>
忌其君不愛其父則仁不足以懐義不足以勸禮樂不<lb/>
足以化此四者皆不足用而欲置天下於無有夫無有<lb/>
豈誠足以治天下哉商鞅韓非求為其說而不得得其<lb/>
所以輕天下而齊萬物之術是以敢為殘忍而無疑今<lb/>
夫不忍殺人而不足以為仁而仁亦不足以治民則是<lb/>
殺人不足以為不仁而不仁亦不足以亂天下如此則<lb/>
舉天下惟吾之所為刀鋸斧鉞何施而不可昔者夫子<lb/>
<pb n="KR4h0132_WYG_409-8a"/>
未嘗一日易其言雖天下之小物亦莫不有所畏今其<lb/>
視天下𦕈然若不足為者此其所以輕殺人歟太史遷<lb/>
曰申子卑卑施於名實韓子引䋲墨切事情明是非其<lb/>
極慘覈少恩皆原扵道德之意嘗讀而思之事固有不<lb/>
相謀而相感者莊老之後其禍為申韓由三代之衰至<lb/>
於今凡所以亂聖人之道者其弊固已多矣而未知其<lb/>
所終奈何其不為之所哉<lb/>
　　揚雄論<hi>蘇軾</hi>
<pb n="KR4h0132_WYG_409-8b"/>
昔之為性論者多矣而不能定于一始孟子以為善而<lb/>
荀子以為惡揚子以為善惡混而韓愈者又取夫三子<lb/>
之說而折之以孔子之論離性以為三品曰中人可以<lb/>
上下而上智與下愚不移以為三子者皆出乎其中而<lb/>
遺其上下而天下之所是者於愈之說多焉嗟夫是未<lb/>
知乎所謂性者而以夫才者言之夫性與才相近而不<lb/>
同其别不啻若白黑之異也聖人之所與小人共之而<lb/>
皆不能逃焉是真所謂性也而其才固将有所不同今<lb/>
<pb n="KR4h0132_WYG_409-9a"/>
夫木得土而後生雨露風氣之所養暢然而遂茂者是<lb/>
木之所同也性也而至于堅者為轂柔者為輪大者為<lb/>
楹小者為桷桷之不可以為楹輪之不可以為轂是豈<lb/>
其性之罪耶天下之言性者皆雜乎才而言之是以紛<lb/>
紛而不能一也孔子之所謂中人可以上下而上智與<lb/>
下愚不移者是論其才也而至於言性則未嘗斷其善<lb/>
惡曰性相近也習相逺也而已韓愈之說則又有甚者<lb/>
離性以為情而合才以為性是故其論終莫能通彼以<lb/>
<pb n="KR4h0132_WYG_409-9b"/>
為性者果泊然而無為耶則不當復有善惡之説茍性<lb/>
而有善惡也則夫所謂情者乃吾所謂性也人生而莫<lb/>
不有飢寒之患牝牡之欲今告乎人曰饑而食渴而飲<lb/>
男女之欲不出於人之性也可乎是天下知其不可也<lb/>
聖人無是無由以為聖而小人無是無由以為惡聖人<lb/>
以其喜怒哀懼愛惡欲七者御之而之乎善小人以是<lb/>
七者御之而之乎惡由此觀之則夫善惡者性之所能<lb/>
之而非性之所能有也且夫言性者安以其善惡為哉<lb/>
<pb n="KR4h0132_WYG_409-10a"/>
雖然揚雄之論則固已近之矣曰人之性善惡混修<lb/>
其善則為善修其惡則為惡此其所以為異者惟其<lb/>
不知性之不能以有夫善惡之論而以為善惡之皆<lb/>
出乎性也而已夫太古之初本非有善惡之論唯天<lb/>
下之所同安者聖人指以為善而一人之所獨樂者<lb/>
則名以為惡天下之人固將即其所樂而行之孰知<lb/>
夫聖人唯其一人之獨樂不能勝天下之所同安是<lb/>
以有善惡之辨而諸子之意将以善惡為聖人之私<lb/>
<pb n="KR4h0132_WYG_409-10b"/>
説也不巳疎乎而韓愈又欲以書傳之所聞一人之<lb/>
事迹而折夫三子之論區區乎以后稷之岐嶷文王<lb/>
之不勤瞽鯀管蔡之迹而明之夫聖人之論性也将<lb/>
以盡萬物之理與衆人之所共知者以折天下之疑<lb/>
而韓愈乃欲以一人之才定天下之性且其言曰今<lb/>
日言性者皆雜乎佛老則是愈之説以為性之無與<lb/>
乎情而喜怒哀樂皆非性者是愈流入於佛老而不<lb/>
自知也<lb/>
<pb n="KR4h0132_WYG_409-11a"/>
　　王衍論<hi>蘇轍</hi>
聖人之所以御物者三道一也禮二也刑三也易曰形<lb/>
而上者謂之道形而下者謂之器禮與刑皆器也孔子<lb/>
生於周末内與門弟子言外與諸侯大夫言言及於道<lb/>
者盖寡也非不能言謂道之不可以輕授人也盖嘗言<lb/>
之矣曰參乎吾道一以貫之夫道以無為體而入於羣<lb/>
有在仁而非仁在義而非義在禮而非禮在智而非智<lb/>
惟其非形器也故目不可以視而見耳不可以聽而知<lb/>
<pb n="KR4h0132_WYG_409-11b"/>
惟君子得之於心以之御物應變無方而不失其正則<lb/>
所謂時中也小人不知而竊其名與物相遇輙捐理而<lb/>
徇欲則所謂無忌憚也故孔子不以道語人其所以語<lb/>
人者必以禮禮者器也而孔子必以教人非吝之也盖<lb/>
曰君子上逹小人下逹君子由禮以逹其道而小人由<lb/>
禮以逹其器由禮以逹道則自得而不眩由禮以逹噐<lb/>
則有守而不狂此孔子之所以寡言道而言禮也若其<lb/>
下者視之以禮而不格然後待之以刑辟三者具而聖<lb/>
<pb n="KR4h0132_WYG_409-12a"/>
人之所以御物者盡矣三代已逺漢之儒者雖不聞道<lb/>
而猶能守禮故在朝廷則危言在鄉黨則危行皆不失<lb/>
其正至魏武始好法術而天下貴刑名魏文始慕通逹<lb/>
而天下賤守節相承不已而虛無放蕩之論盈扵朝野<lb/>
謝安叔姪導其源阮籍父子漲其流而王衍兄弟卒以<lb/>
亂天下要其終皆以濟邪佞成淫慾惡禮法之繩其奸<lb/>
也故蔑棄禮法而以道自命天下小人便之君臣奢縱<lb/>
於上男女淫泆於下風俗大壞至於中原為墟而不悟<lb/>
<pb n="KR4h0132_WYG_409-12b"/>
王導謝安江東之賢臣也王導無禮於成帝而不知懼<lb/>
謝安作樂扵期喪而不受教則廢禮慕道之俗然矣東<lb/>
晉以來天下學者分而為南北南方簡約得其精華北<lb/>
方深蕪窮其枝葉至唐始以義疏通南北之異雖未聞<lb/>
聖人之大道而形器之說備矣上自郊廟朝廷之儀下<lb/>
至冠昏喪祭之法何所不取於此然以其不言道也故<lb/>
學者小之於是捨之而求道㝠㝠而不可得也則至於<lb/>
禮樂度數之間字書形聲之際無不指以為道之極然<lb/>
<pb n="KR4h0132_WYG_409-13a"/>
反而察其所以施於世者内則讒諛以求進外則聚歛<lb/>
以求售廢端良聚茍合杜忠言之門闢邪說之路而皆<lb/>
以詩書文餙其偽要之與王衍無異嗚呼世無孔孟使<lb/>
楊墨塞路而莫之闢吾則罪人爾矣<lb/>
　　禮論<hi>王安石</hi>
嗚呼荀卿之不知禮也其言曰聖人化性而起偽吾是<lb/>
以知其不知禮也知禮者貴乎知禮之意而荀卿盛稱<lb/>
其法度節奏之美至於言化則以為偽也亦烏知禮之<lb/>
<pb n="KR4h0132_WYG_409-13b"/>
意哉故禮始於天而成於人知天而不知人則野知人<lb/>
而不知天則偽聖人惡其野而疾其偽以是禮興焉今<lb/>
荀卿以謂聖人之化性為起偽則是不知天之過也然<lb/>
彼亦有見而云爾凡為禮者必詘其放傲之心逆其嗜<lb/>
欲之性莫不欲逸而為尊者勞莫不欲得而為長者譲<lb/>
擎跽曲拳以見其恭夫民之於此豈皆有樂之之心哉<lb/>
患上之惡已而隨之以刑也故荀卿以為特刼之法度<lb/>
之威而為之於外爾此亦不思之過也夫斷木而為之<lb/>
<pb n="KR4h0132_WYG_409-14a"/>
器服馬而為之駕此非生而能者也故必削之以斧斤<lb/>
直之以繩墨圓之以規而方之以矩束聮膠漆之而後<lb/>
器適於用焉前之以銜勒之制後之以鞭䇿之威馳驟<lb/>
舒疾無得自放而一聽於人而後馬適於駕焉由是觀<lb/>
之莫不刼之於外而服之以力者也然聖人捨木而不<lb/>
為器捨馬而不為駕者固亦因其天資之材也今人生<lb/>
而有嚴父愛母之心聖人因其性之欲而為之制焉故<lb/>
其制雖有以強人而乃以順其性之欲也聖人茍不為<lb/>
<pb n="KR4h0132_WYG_409-14b"/>
之禮則天下盖将有慢其父而疾其母者矣此亦可謂<lb/>
失其性也得性者以為偽則失其性者乃可以為真乎<lb/>
此荀卿之所以為不思也夫狙猿之形非不若人也欲<lb/>
䋲之以尊卑而節之以揖讓則彼有趨於深山大麓而<lb/>
走耳雖畏之以威而馴之以化其可服邪以謂天性無<lb/>
是而可以化之使偽耶則狙猿亦可使為禮矣故曰禮<lb/>
始於天而成於人天則無是而人欲為之者舉天下之<lb/>
物吾盖未之見也<lb/>
<pb n="KR4h0132_WYG_409-15a"/>
　　正友論<hi>唐庚</hi>
庾公之斯以朋友之故廢君命而君子不以為私叩輪<lb/>
去金發虛夫以塞責而君子不以為欺酈况之說其友<lb/>
也其言甚甘而君子不以為險其友為之堕肱隕首覆<lb/>
宗絶祀而君子不以為忍知此二義然後可以言友矣<lb/>
方漢之時吕禄之權為如何其宗族親黨日夜相與思<lb/>
慮計議者為如何國家社禝宗廟之勢為如何而父又<lb/>
刼質其急為如何又安得舍所重以全所輕則以計刼<lb/>
<pb n="KR4h0132_WYG_409-15b"/>
之也固宜彼子濯孺子之事豈至是耶以區區之鄭固<lb/>
非衛之所以存亡而區區之子濯孺子又非鄭之所以<lb/>
強弱敵去而追之兹又國事之區區者而彎弓於其友<lb/>
則在名義為至重此孟子所謂一鉤金與一輿羽之勢<lb/>
也何得以吕禄比之夫莫重於金莫輕於羽此雖三尺<lb/>
之童足以知之至于輕重之中又有輕重焉則非通孟<lb/>
子者不能權之矣孟子之書世未有通之者故漢魏之<lb/>
臣如蘇章于禁之徒皆以得已之事親誅其友猶復毅<lb/>
<pb n="KR4h0132_WYG_409-16a"/>
然自謂忠於朝廷而世亦莫知其為天下之至惡自是<lb/>
而後一變而相證再變而相告三變而至相誣衊也豈<lb/>
不愈惑哉嗚呼名教之事聖賢談之盡矣患不深考爾<lb/>
君使已誅其友則如之何曰審之禍大則誅之餘者可<lb/>
救則救之可贖而贖之無罪者辨之不可則辭於君要<lb/>
之不可以執戈友為不善則如之何曰審之禍大則誅<lb/>
之其次痛責而力正之不從則去之其小者則忠告之<lb/>
不從則已終不可棄也夫上則善其君下則善其友使<lb/>
<pb n="KR4h0132_WYG_409-16b"/>
君臣朋友之間無不滿焉者豈非人之所欲哉不幸而<lb/>
至於此則古人所以處之者亦有道矣而論者不察以<lb/>
君臣為公指朋友謂之私何其不思之甚歟孔子曰以<lb/>
孝事君則忠曾子曰朋友不信非孝也是相生法也何<lb/>
名為私乎父子兄弟出於天君臣夫婦朋友出於人而<lb/>
父子兄弟夫婦主恩君臣朋友主義則五教之中近於<lb/>
君臣者唯朋友為然故欲知人臣之忠者必於朋友焉<lb/>
觀之寧有賊害其友而能忠於所事者乎是物理之必<lb/>
<pb n="KR4h0132_WYG_409-17a"/>
不然者矣以公心處之何適而非公茍私矣則君臣父<lb/>
子夫婦長㓜皆私也寧獨友哉嗟夫教之所自出者三<lb/>
而世闕其一曰師其所以為教者五而抑其一曰友<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_409-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百九<lb/>
<pb n="KR4h0132_WYG_409-18a"/>
欽定四庫全書<lb/>
　文章辨體彚選巻四百九<lb/>
　　　　　　　　　　　　明　賀復徵　編<lb/>
論十八<lb/>
　　葬論<hi>宋司馬光</hi>
葬者藏也孝子不忍其親之暴露故歛而藏之齎送不<lb/>
必厚厚者有損無益古人論之詳矣今人葬不厚於古<lb/>
而拘於隂陽禁忌則甚焉古者雖卜宅卜日盖先謀人<lb/>
<pb n="KR4h0132_WYG_409-18b"/>
事之便然後質諸蓍龜庶無後艱耳無常地與常日也<lb/>
今之𦵏書乃相山川岡畆之形勢考歳月日時之支干<lb/>
以為子孫貴賤貧富夀夭賢愚皆繋焉非此地非此時<lb/>
不可葬也舉世惑而信之於是喪親者徃徃久而不葬<lb/>
問之曰歳月未利也又曰未有吉地也又曰遊官逺方<lb/>
未得歸也又曰貧未能辦𦵏具也至有終身累世而不<lb/>
葬遂棄失尸柩不知其處者嗚呼可不令人深歎愍哉<lb/>
人所貴於身後有子孫者為能藏其形骸也其所為乃<lb/>
<pb n="KR4h0132_WYG_409-19a"/>
如是曷若無子孫死於道路猶有仁者見而殣之耶先<lb/>
王制禮𦵏期逺不過七月今世著令自王公以下皆三<lb/>
月而葬又禮未𦵏不變服食粥居倚廬哀親之未有所<lb/>
歸也既𦵏然後漸有變除今之人背禮違法未葬而除<lb/>
喪從宦四方食稻衣錦飲酒作樂其心安乎人之貴賤<lb/>
貧富夀天繋於天賢愚繋於人固無闗預於𦵏就使皆<lb/>
如葬師之言為人子者方當哀窮之際何忍不顧其親<lb/>
之暴露乃欲自營福利耶昔者吾諸祖之𦵏也家甚貧<lb/>
<pb n="KR4h0132_WYG_409-19b"/>
不能具棺槨自太尉公而下始有棺槨然金銀珠玉之<lb/>
物未嘗以錙銖入於壙中将𦵏太尉公族人皆曰葬者<lb/>
家之大事奈何不詢隂陽此必不可吾兄伯康無如之<lb/>
何乃曰詢於隂陽則可矣安得良葬師而詢之族人曰<lb/>
通村有張生者良師也數縣皆用之兄乃召張生許以<lb/>
錢二萬張生野夫也世為𦵏師為野人葬所得不過千<lb/>
錢聞之大喜兄曰汝能用吾言吾俾爾葬不用吾言将<lb/>
求它師張師曰惟命是聽於是兄自以已意處歳月日<lb/>
<pb n="KR4h0132_WYG_409-20a"/>
時及壙之淺深廣狹道路所從出皆取便於事者使張<lb/>
生以𦵏書縁餙之曰大吉以示族人皆恱無違異者今<lb/>
吾兄年七十九以列卿致仕吾年六十六忝備侍從宗<lb/>
族之從仕者二十有三人視它人之謹用𦵏書未必勝<lb/>
吾家也前年吾妻死棺成而歛装辦而行壙成而葬未<lb/>
嘗以一言詢隂陽家迄今亦無他故吾嘗疾隂陽家立<lb/>
邪説以惑衆為世患於□家尤甚頃為諫官嘗奏乞禁<lb/>
天下𦵏書當時執政莫以為意今著兹論庶俾後之子<lb/>
<pb n="KR4h0132_WYG_409-20b"/>
孫𦵏必以時欲知𦵏具之不必厚視吾祖欲知𦵏書之<lb/>
不足信視吾家元豐七年正月日具官司馬光述<lb/>
　　辨惑論<hi>石介</hi>
吾聞天地間必然無者有三無神仙無黄金術無佛然<lb/>
此三者舉世人皆惑之以為必有故甘心樂死而求之<lb/>
然吾以為必無者吾有以知之大凡窮天下而奉之者<lb/>
一人也莫崇於一人莫貴扵一人無求不得其欲無取<lb/>
不得其志天地兩間茍所有者惟不索焉索之莫不獲<lb/>
<pb n="KR4h0132_WYG_409-21a"/>
也秦始皇之求為仙漢武帝之求為黄金蕭武帝之求<lb/>
為佛勤已至矣而秦始皇帝逺逰死蕭武帝餓死漢武<lb/>
帝鑄金不成死推是而言吾知必無神仙也必無佛也<lb/>
必無黄金術也<lb/>
　　子思論<hi>蘇軾</hi>
昔者夫子之文章非有意於為文是以未嘗立論也所<lb/>
可得而言者唯其歸於至當斯以為聖人而已矣天子<lb/>
之道可由而不可知可言而不可議此其不爭為區區<lb/>
<pb n="KR4h0132_WYG_409-21b"/>
之論以開是非之端是以獨得不廢以與天下後世為<lb/>
仁義禮樂之主夫子既沒諸子之欲為書以傳扵後世<lb/>
者其意皆存乎為文汲汲乎惟恐其汨沒而莫吾知也<lb/>
是故皆喜立論論立而爭起自孟子之後至於荀卿揚<lb/>
雄皆務為相攻之說其餘不足數者紛紜於天下嗟夫<lb/>
夫子之道不幸而有老𣆀莊周楊朱墨翟田駢慎到申<lb/>
不害韓非之徒各持其私說以攻乎其外天下方将惑<lb/>
之而未知其所適從奈何其弟子門人又内自相攻而<lb/>
<pb n="KR4h0132_WYG_409-22a"/>
不决千載之後學者愈衆而夫子之道益晦而不明者<lb/>
由此之故歟昔三子之爭起扵孟子孟子曰人之性善<lb/>
是以荀子曰人之性惡而揚子又曰人之性善惡混孟<lb/>
子既已據其善是故荀子不得不出於惡人之性有善<lb/>
惡而已二子既已據之是以揚子亦不得不出於善惡<lb/>
混也為論不求其精而務以為異於人則紛紛之說未<lb/>
可以知其所止且夫夫子未嘗言性也盖亦嘗言之矣<lb/>
而未有必然之論也孟子之所謂性善者皆出於其師<lb/>
<pb n="KR4h0132_WYG_409-22b"/>
子思之書子思之書皆聖人之微言篤論孟子得之而<lb/>
不善用之能言其道而不知其所以為言之名舉天下<lb/>
之大而必之以性善之論昭昭乎自以為的於天下使<lb/>
天下之過者莫不欲援弓而射之故夫二子之為異論<lb/>
者皆孟子之過也若夫子思之論則不然曰天婦之愚<lb/>
可以與知焉及其至也雖聖人亦有所不知焉夫婦之<lb/>
不肖可以能行焉及其至也雖聖人亦有所不能焉聖<lb/>
人之道造端乎夫婦之所能行而極乎聖人之所不能<lb/>
<pb n="KR4h0132_WYG_409-23a"/>
知造端乎夫婦之所能行是以極天下無不可學而極<lb/>
乎聖人之所不能知是以學者不知其所窮夫如是則<lb/>
惻隱足以為仁而仁不止於惻隠羞惡足以為義而義<lb/>
不止於羞惡此不亦孟子之所以為性善之論歟子思<lb/>
論聖人之道出於天下之所能行而孟子論天下之人<lb/>
皆可以行聖人之道此無以異者而子思取必於聖人<lb/>
之道孟子取必於天下之人故夫後世之異議皆出於<lb/>
孟子而子思之論天下皆是而莫或非焉然後知子思<lb/>
<pb n="KR4h0132_WYG_409-23b"/>
之善為論也<lb/>
　　韓非論<hi>蘇軾</hi>
聖人之所為惡夫異端盡力而排之者非異端之能亂<lb/>
天下而天下之亂所由出也昔周之衰有老𣆀荘周列<lb/>
禦冦之徒更為虛無淡泊之言而治其倡狂浮㳺之說<lb/>
紛紜顛倒而卒歸於無有由其道者蕩然莫得其當是<lb/>
以忘乎富貴之樂而齊乎死生之分此不得志于天下<lb/>
髙世逺舉之人所以放心而無憂雖非聖人之道而其<lb/>
<pb n="KR4h0132_WYG_409-24a"/>
用意固亦無惡於天下自老𣆀之死百餘年有商鞅韓<lb/>
非著書言治天下無若刑名之賢及秦用之終於勝廣<lb/>
之亂教化不足而法有餘秦以不祀而天下被其毒後<lb/>
世之學者知申韓之罪而不知老𣆀莊周之使然何者<lb/>
仁義之道起於夫婦父兄子弟相愛之間而禮法刑政<lb/>
之原出於君臣上下相忌之際相愛則有所不忍相忌<lb/>
則有所不敢不敢與不忍之心合而後聖人之道得存<lb/>
乎其中今老𣆀荘周論君臣父子之間汎汎乎若萍遊<lb/>
<pb n="KR4h0132_WYG_409-24b"/>
乎江湖而適相值也夫是以父不足愛而君不足忌不<lb/>
忌其君不愛其父則仁不足以懐義不足以勸禮樂不<lb/>
足以化此四者皆不足用而欲置天下於無有夫無有<lb/>
豈誠足以治天下哉商鞅韓非求為其說而不得得其<lb/>
所以輕天下而齊萬物之術是以敢為殘忍而無疑今<lb/>
夫不忍殺人而不足以為仁而仁亦不足以治民則是<lb/>
殺人不足以為不仁而不仁亦不足以亂天下如此則<lb/>
舉天下惟吾之所為刀鋸斧鉞何施而不可昔者夫子<lb/>
<pb n="KR4h0132_WYG_409-25a"/>
未嘗一日易其言雖天下之小物亦莫不有所畏今其<lb/>
視天下𦕈然若不足為者此其所以輕殺人歟太史遷<lb/>
曰申子卑卑施於名實韓子引䋲墨切事情明是非其<lb/>
極慘覈少恩皆原扵道德之意嘗讀而思之事固有不<lb/>
相謀而相感者莊老之後其禍為申韓由三代之衰至<lb/>
於今凡所以亂聖人之道者其弊固已多矣而未知其<lb/>
所終奈何其不為之所哉<lb/>
　　揚雄論<hi>蘇軾</hi>
<pb n="KR4h0132_WYG_409-25b"/>
昔之為性論者多矣而不能定于一始孟子以為善而<lb/>
荀子以為惡揚子以為善惡混而韓愈者又取夫三子<lb/>
之說而折之以孔子之論離性以為三品曰中人可以<lb/>
上下而上智與下愚不移以為三子者皆出乎其中而<lb/>
遺其上下而天下之所是者於愈之說多焉嗟夫是未<lb/>
知乎所謂性者而以夫才者言之夫性與才相近而不<lb/>
同其别不啻若白黑之異也聖人之所與小人共之而<lb/>
皆不能逃焉是真所謂性也而其才固将有所不同今<lb/>
<pb n="KR4h0132_WYG_409-26a"/>
夫木得土而後生雨露風氣之所養暢然而遂茂者是<lb/>
木之所同也性也而至于堅者為轂柔者為輪大者為<lb/>
楹小者為桷桷之不可以為楹輪之不可以為轂是豈<lb/>
其性之罪耶天下之言性者皆雜乎才而言之是以紛<lb/>
紛而不能一也孔子之所謂中人可以上下而上智與<lb/>
下愚不移者是論其才也而至於言性則未嘗斷其善<lb/>
惡曰性相近也習相逺也而已韓愈之說則又有甚者<lb/>
離性以為情而合才以為性是故其論終莫能通彼以<lb/>
<pb n="KR4h0132_WYG_409-26b"/>
為性者果泊然而無為耶則不當復有善惡之説茍性<lb/>
而有善惡也則夫所謂情者乃吾所謂性也人生而莫<lb/>
不有飢寒之患牝牡之欲今告乎人曰饑而食渴而飲<lb/>
男女之欲不出於人之性也可乎是天下知其不可也<lb/>
聖人無是無由以為聖而小人無是無由以為惡聖人<lb/>
以其喜怒哀懼愛惡欲七者御之而之乎善小人以是<lb/>
七者御之而之乎惡由此觀之則夫善惡者性之所能<lb/>
之而非性之所能有也且夫言性者安以其善惡為哉<lb/>
<pb n="KR4h0132_WYG_409-27a"/>
雖然揚雄之論則固已近之矣曰人之性善惡混修<lb/>
其善則為善修其惡則為惡此其所以為異者惟其<lb/>
不知性之不能以有夫善惡之論而以為善惡之皆<lb/>
出乎性也而已夫太古之初本非有善惡之論唯天<lb/>
下之所同安者聖人指以為善而一人之所獨樂者<lb/>
則名以為惡天下之人固將即其所樂而行之孰知<lb/>
夫聖人唯其一人之獨樂不能勝天下之所同安是<lb/>
以有善惡之辨而諸子之意将以善惡為聖人之私<lb/>
<pb n="KR4h0132_WYG_409-27b"/>
説也不巳疎乎而韓愈又欲以書傳之所聞一人之<lb/>
事迹而折夫三子之論區區乎以后稷之岐嶷文王<lb/>
之不勤瞽鯀管蔡之迹而明之夫聖人之論性也将<lb/>
以盡萬物之理與衆人之所共知者以折天下之疑<lb/>
而韓愈乃欲以一人之才定天下之性且其言曰今<lb/>
日言性者皆雜乎佛老則是愈之説以為性之無與<lb/>
乎情而喜怒哀樂皆非性者是愈流入於佛老而不<lb/>
自知也<lb/>
<pb n="KR4h0132_WYG_409-28a"/>
　　王衍論<hi>蘇轍</hi>
聖人之所以御物者三道一也禮二也刑三也易曰形<lb/>
而上者謂之道形而下者謂之器禮與刑皆器也孔子<lb/>
生於周末内與門弟子言外與諸侯大夫言言及於道<lb/>
者盖寡也非不能言謂道之不可以輕授人也盖嘗言<lb/>
之矣曰參乎吾道一以貫之夫道以無為體而入於羣<lb/>
有在仁而非仁在義而非義在禮而非禮在智而非智<lb/>
惟其非形器也故目不可以視而見耳不可以聽而知<lb/>
<pb n="KR4h0132_WYG_409-28b"/>
惟君子得之於心以之御物應變無方而不失其正則<lb/>
所謂時中也小人不知而竊其名與物相遇輙捐理而<lb/>
徇欲則所謂無忌憚也故孔子不以道語人其所以語<lb/>
人者必以禮禮者器也而孔子必以教人非吝之也盖<lb/>
曰君子上逹小人下逹君子由禮以逹其道而小人由<lb/>
禮以逹其器由禮以逹道則自得而不眩由禮以逹噐<lb/>
則有守而不狂此孔子之所以寡言道而言禮也若其<lb/>
下者視之以禮而不格然後待之以刑辟三者具而聖<lb/>
<pb n="KR4h0132_WYG_409-29a"/>
人之所以御物者盡矣三代已逺漢之儒者雖不聞道<lb/>
而猶能守禮故在朝廷則危言在鄉黨則危行皆不失<lb/>
其正至魏武始好法術而天下貴刑名魏文始慕通逹<lb/>
而天下賤守節相承不已而虛無放蕩之論盈扵朝野<lb/>
謝安叔姪導其源阮籍父子漲其流而王衍兄弟卒以<lb/>
亂天下要其終皆以濟邪佞成淫慾惡禮法之繩其奸<lb/>
也故蔑棄禮法而以道自命天下小人便之君臣奢縱<lb/>
於上男女淫泆於下風俗大壞至於中原為墟而不悟<lb/>
<pb n="KR4h0132_WYG_409-29b"/>
王導謝安江東之賢臣也王導無禮於成帝而不知懼<lb/>
謝安作樂扵期喪而不受教則廢禮慕道之俗然矣東<lb/>
晉以來天下學者分而為南北南方簡約得其精華北<lb/>
方深蕪窮其枝葉至唐始以義疏通南北之異雖未聞<lb/>
聖人之大道而形器之說備矣上自郊廟朝廷之儀下<lb/>
至冠昏喪祭之法何所不取於此然以其不言道也故<lb/>
學者小之於是捨之而求道㝠㝠而不可得也則至於<lb/>
禮樂度數之間字書形聲之際無不指以為道之極然<lb/>
<pb n="KR4h0132_WYG_409-30a"/>
反而察其所以施於世者内則讒諛以求進外則聚歛<lb/>
以求售廢端良聚茍合杜忠言之門闢邪說之路而皆<lb/>
以詩書文餙其偽要之與王衍無異嗚呼世無孔孟使<lb/>
楊墨塞路而莫之闢吾則罪人爾矣<lb/>
　　禮論<hi>王安石</hi>
嗚呼荀卿之不知禮也其言曰聖人化性而起偽吾是<lb/>
以知其不知禮也知禮者貴乎知禮之意而荀卿盛稱<lb/>
其法度節奏之美至於言化則以為偽也亦烏知禮之<lb/>
<pb n="KR4h0132_WYG_409-30b"/>
意哉故禮始於天而成於人知天而不知人則野知人<lb/>
而不知天則偽聖人惡其野而疾其偽以是禮興焉今<lb/>
荀卿以謂聖人之化性為起偽則是不知天之過也然<lb/>
彼亦有見而云爾凡為禮者必詘其放傲之心逆其嗜<lb/>
欲之性莫不欲逸而為尊者勞莫不欲得而為長者譲<lb/>
擎跽曲拳以見其恭夫民之於此豈皆有樂之之心哉<lb/>
患上之惡已而隨之以刑也故荀卿以為特刼之法度<lb/>
之威而為之於外爾此亦不思之過也夫斷木而為之<lb/>
<pb n="KR4h0132_WYG_409-31a"/>
器服馬而為之駕此非生而能者也故必削之以斧斤<lb/>
直之以繩墨圓之以規而方之以矩束聮膠漆之而後<lb/>
器適於用焉前之以銜勒之制後之以鞭䇿之威馳驟<lb/>
舒疾無得自放而一聽於人而後馬適於駕焉由是觀<lb/>
之莫不刼之於外而服之以力者也然聖人捨木而不<lb/>
為器捨馬而不為駕者固亦因其天資之材也今人生<lb/>
而有嚴父愛母之心聖人因其性之欲而為之制焉故<lb/>
其制雖有以強人而乃以順其性之欲也聖人茍不為<lb/>
<pb n="KR4h0132_WYG_409-31b"/>
之禮則天下盖将有慢其父而疾其母者矣此亦可謂<lb/>
失其性也得性者以為偽則失其性者乃可以為真乎<lb/>
此荀卿之所以為不思也夫狙猿之形非不若人也欲<lb/>
䋲之以尊卑而節之以揖讓則彼有趨於深山大麓而<lb/>
走耳雖畏之以威而馴之以化其可服邪以謂天性無<lb/>
是而可以化之使偽耶則狙猿亦可使為禮矣故曰禮<lb/>
始於天而成於人天則無是而人欲為之者舉天下之<lb/>
物吾盖未之見也<lb/>
<pb n="KR4h0132_WYG_409-32a"/>
　　正友論<hi>唐庚</hi>
庾公之斯以朋友之故廢君命而君子不以為私叩輪<lb/>
去金發虛夫以塞責而君子不以為欺酈况之說其友<lb/>
也其言甚甘而君子不以為險其友為之堕肱隕首覆<lb/>
宗絶祀而君子不以為忍知此二義然後可以言友矣<lb/>
方漢之時吕禄之權為如何其宗族親黨日夜相與思<lb/>
慮計議者為如何國家社禝宗廟之勢為如何而父又<lb/>
刼質其急為如何又安得舍所重以全所輕則以計刼<lb/>
<pb n="KR4h0132_WYG_409-32b"/>
之也固宜彼子濯孺子之事豈至是耶以區區之鄭固<lb/>
非衛之所以存亡而區區之子濯孺子又非鄭之所以<lb/>
強弱敵去而追之兹又國事之區區者而彎弓於其友<lb/>
則在名義為至重此孟子所謂一鉤金與一輿羽之勢<lb/>
也何得以吕禄比之夫莫重於金莫輕於羽此雖三尺<lb/>
之童足以知之至于輕重之中又有輕重焉則非通孟<lb/>
子者不能權之矣孟子之書世未有通之者故漢魏之<lb/>
臣如蘇章于禁之徒皆以得已之事親誅其友猶復毅<lb/>
<pb n="KR4h0132_WYG_409-33a"/>
然自謂忠於朝廷而世亦莫知其為天下之至惡自是<lb/>
而後一變而相證再變而相告三變而至相誣衊也豈<lb/>
不愈惑哉嗚呼名教之事聖賢談之盡矣患不深考爾<lb/>
君使已誅其友則如之何曰審之禍大則誅之餘者可<lb/>
救則救之可贖而贖之無罪者辨之不可則辭於君要<lb/>
之不可以執戈友為不善則如之何曰審之禍大則誅<lb/>
之其次痛責而力正之不從則去之其小者則忠告之<lb/>
不從則已終不可棄也夫上則善其君下則善其友使<lb/>
<pb n="KR4h0132_WYG_409-33b"/>
君臣朋友之間無不滿焉者豈非人之所欲哉不幸而<lb/>
至於此則古人所以處之者亦有道矣而論者不察以<lb/>
君臣為公指朋友謂之私何其不思之甚歟孔子曰以<lb/>
孝事君則忠曾子曰朋友不信非孝也是相生法也何<lb/>
名為私乎父子兄弟出於天君臣夫婦朋友出於人而<lb/>
父子兄弟夫婦主恩君臣朋友主義則五教之中近於<lb/>
君臣者唯朋友為然故欲知人臣之忠者必於朋友焉<lb/>
觀之寧有賊害其友而能忠於所事者乎是物理之必<lb/>
<pb n="KR4h0132_WYG_409-34a"/>
不然者矣以公心處之何適而非公茍私矣則君臣父<lb/>
子夫婦長㓜皆私也寧獨友哉嗟夫教之所自出者三<lb/>
而世闕其一曰師其所以為教者五而抑其一曰友<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_409-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百九<lb/>
</p>
<p>
</p>
  </div>
</body>
</text>
</TEI>
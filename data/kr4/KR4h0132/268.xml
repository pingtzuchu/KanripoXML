<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百六十八</head> <lb/>
    <p>
<pb n="KR4h0132_WYG_268-1a"/>
欽定四庫全書<lb/>
　文章辨體彚選巻二百六十八<lb/>
　　　　　　　　　　　　明　賀復徴　編<lb/>
啓三<lb/>
　　上皇甫常伯啓<hi>唐王勃</hi>
某啟自恭陳薄技祇奉話言咳唾成恩眄睞為飾征夫<lb/>
擊節方思孤竹之風壯士寒心實有長楊之作謹憑嚴<lb/>
命輕呈乾元殿頌一首將冀導江至海常以筆札見知<lb/>
<pb n="KR4h0132_WYG_268-1b"/>
南館西園遂與簮纓為伍德雖無盡攀驥尾而方摇生<lb/>
也有涯比鴻毛而非重謹啓<lb/>
　　上武侍極啓<hi>王勃</hi>
某啓某聞𤣥螭掩耀光銷赤堇之芒白鶴催輝影㓕青<lb/>
胡之寳由是紫氛霄耿指牛漢而忘歸丹水神迷道驪<lb/>
泉而罔悔其有龍文已逺輕圖剸兕之功魚目濫持自<lb/>
擬靈蛇之色循榮覽分朝聞夕可君侯締華椒閤席寵<lb/>
芝扄粲貂冕於金軒藻龜章於玉署月開鸞鏡懐精鑑<lb/>
<pb n="KR4h0132_WYG_268-2a"/>
以分形霜湛虬鐘藴希聲而待物吞九溟於筆海若控<lb/>
牛涔抗五岳於詞峯如臨蟻垤馳魂霧谷忻逢紫岫之<lb/>
英驛思霞丘佇接青田之響某北巗曲藝東皋下節攀<lb/>
翰苑而思齊傃文風而立至迹疲千里未陪丹轂之遊<lb/>
葉契三英尚隔黃衣之夢謹憑洪貸輙録舊文輕敢上<lb/>
呈列之如右涓波有託望日谷以馳誠鐘鼓無施伏雷<lb/>
門而假息謹啓<lb/>
　　其二<lb/>
<pb n="KR4h0132_WYG_268-2b"/>
某啓某昨不緣媒紹輕承盻飾祇寵相驚俯仰無地何<lb/>
則循方極弊尚虧風雨之間撫翼濡鱗猶失江湖之上<lb/>
况乎九天鵬術一代龍門榮枯舛致山川在目而可以<lb/>
追騰白日忘言於咫尺之書干突青雲投跡於尋常之<lb/>
境徒以北林増秀弱翰知歸東壑流謙纎鰭未已神交<lb/>
道合君侯昭片善之榮千載一時下走得長鳴之所是<lb/>
用謬憑髙奨曲撰蕪音游海無際過雷自讋雖黃金激<lb/>
憤指秦路而方窮蒼璧慙恩伏焦原而未逺謹啓<lb/>
<pb n="KR4h0132_WYG_268-3a"/>
　　和學士閨情詩啓<hi>駱賔王</hi>
某啓學士袁慶奉宣教㫖垂示閨情詩并序跪發珠韜<lb/>
伏膺玉札類秦西之鏡照徹心靈同指南之車導引迷<lb/>
誤切惟詩之興作兆基邃古唐歌虞詠始載典謨商頌<lb/>
周雅方陳金石其後言志縁情二京斯甚含毫瀝思魏<lb/>
晉彌繁布在縑簡差可商略李都尉鴛鴦之詞纒綿巧<lb/>
妙班婕妤霜雪之句發越清廽平子桂林理在文外伯<lb/>
喈翠鳥意盡行間河朔詞人王劉為稱首洛陽才子潘<lb/>
<pb n="KR4h0132_WYG_268-3b"/>
左為先覺若乃子建之牢籠羣彦士衡之藉甚當時並<lb/>
文苑之羽儀詩人之龜鏡爰逮江左謳謠不輟非有神<lb/>
骨仙材專事𤣥風道意顔謝特挺風乏典麗自兹以䧏<lb/>
聲律稍精其間沿改莫能正本天縱明睿卓爾不羣聽<lb/>
新聲鄙師涓之作聞古樂笑文侯之睡以封魯之才追<lb/>
自衛之迹𢎞兹雅奏抑彼滛哇澄五際之源救四始之<lb/>
弊固可以用之邦國厚此人倫俯屈高調聊同下里思<lb/>
入態巧侯調慙其曼聲文随手變延年愧其新曲走以<lb/>
<pb n="KR4h0132_WYG_268-4a"/>
不敏謬䝉提及謹申奉和輕以上呈未近詠歌伏深悚<lb/>
恧謹啓<lb/>
　　上司列太常伯啟<hi>駱賔王</hi>
側聞魯澤祥麟希委質於宣父呉坂逸驥實長鳴於孫<lb/>
陽是則所貴在乎見知所屈伸乎知已故彫其璞嶧山<lb/>
有半死之桐賞其聲柯亭無永枯之竹伏惟明太伯公<lb/>
儀天聳搆橫九霄而拓基浸地開源控四紀而䟽𣲖自<lb/>
赤文薦祉曲阜分帝子之靈紫氣浮仙函谷誘真人之<lb/>
<pb n="KR4h0132_WYG_268-4b"/>
秀本支百代君子萬年道叶神交黃石授帝師之畧德<lb/>
由天縱白雲䧏王輔之精峰秀學山列三墳而仰止瀾<lb/>
清碧海委九流以朝宗登小魯之巗辨練光於曳馬臨<lb/>
大呉之國識寳氣於連牛垂秋實於談叢絢春花於詞<lb/>
苑辨河飛箭激流翻白馬之津文江散珠圓波潄驪龍<lb/>
之穴是用德茂麟趾削桐葉以分珪道焕鵷池映桃花<lb/>
而曳綬既而揆留皇鑒忠簡帝心奉職春宫爍離光于<lb/>
青殿代工天府明台耀於紫宸綜理𤣥風爕調元氣含<lb/>
<pb n="KR4h0132_WYG_268-5a"/>
輝禮樂皎愛日以流光毓彩文章映德星而開照若乃<lb/>
識度𢎞逺器宇䟽通明允篤誠盛業隆于厚土惠和忠<lb/>
肅𤣥功格于上天則伊陟謝其緝熈巫咸慚其保乂舉<lb/>
才應器與士無私水鏡澄花炫金波于靈府冰壺徹鑒<lb/>
朗玉燭於神機則鄧攸莫際其瀾盧毓罕窺其術故使<lb/>
妍媸各安其分輕重不失其權五教克敷百揆時叙折<lb/>
衝千里魯連談笑之功師表一時郭泰人倫之度加以<lb/>
分庭讓士虚席禮賢片善經心揖仲宣於蔡席一言合<lb/>
<pb n="KR4h0132_WYG_268-5b"/>
道接然明於鄭階某蓬廬布衣桑樞韋帯自弱齡植操<lb/>
本謝聲名中年誓心不期聞達上則執鞭為士王庭希<lb/>
干禄之榮次則奉檄入官私室庻代耕之禄然而忠不<lb/>
聞於十室學無專於一經退異善藏進殊巧宦摶羊角<lb/>
而高翥浩若無津附驥尾以上馳邈焉難託實欲投竿<lb/>
垂餌晦幽迹於渭濵抱甕灌園絶心機於漢渚幸屬乾<lb/>
坤浩大與觀烏兎光華嵩山動萬嵗之聲德水應千年<lb/>
之色雖無為光宅欣預比屋之封而有道賤貧耻作歸<lb/>
<pb n="KR4h0132_WYG_268-6a"/>
田之賦於是朅来瓮牖利見金門指帝鄉以望雲赴長<lb/>
安而就日美芹之願徒有獻於至尊蟠木之姿誰為容<lb/>
於左右明公决幾成務論道經邦一顧之隆駘足逾於<lb/>
仙鹿片言之事魚目軼於靈虵庻望顧兎離箕動薫風<lb/>
於舜海從龍潤楚霈甘澤於堯雲則鱠餘之魚希振鱗<lb/>
於呉水膳後之豕翻化龜於魯津拜伏堦墀増其冰谷<lb/>
謹啓<lb/>
　　上兖州刺史啓<hi>駱賔王</hi>
<pb n="KR4h0132_WYG_268-6b"/>
側聞未遇孫陽鹽車無絶塵之跡時逢和氏荆山有連<lb/>
城之珍豈若聽清音於爨餘則枯桐發響收夜光於𤣥<lb/>
璧則怪石騰輝在物猶然况於含識者矣伏惟明使君<lb/>
公鳯穴振儀龍門標峻瓊姿岳立表秀干雲霞焕霜飛<lb/>
瑶貞鏡鑒既而代工天府忠簡帝心擁熊盖而撫百城<lb/>
建隼旟而臨千里坐棠敷惠恩纒去思剖竹垂仁式歌<lb/>
來暮清凝夜燭化警晨烏外朂九農内𢎞五教道之以<lb/>
禮樂齊之以刑書約法遵寛誤示蒲鞭之耻發言惟信<lb/>
<pb n="KR4h0132_WYG_268-7a"/>
結控竹馬之期甘雨隨車雲低輕重之盖珠還合浦波<lb/>
含逺近之星至如卧理稱難坐嘯匪易披裳問疾垂愛<lb/>
景以字人褰帷廣聰穆薫風以扇物飛霜秋䧏叶隼擊<lb/>
而防小人零雨春濡飾羔旌而禮君子於是仁風革俗<lb/>
吏不忍欺美譽鬰于三齊芳猷勝於萬古若乃清規逺<lb/>
鏡皎月色於靈臺𤣥鑒虚凝穆松風於智府研機十篋<lb/>
探賾九流縟綺蕚於詞林綷仙花於筆苑文江飜浪織<lb/>
玉㶑以韜霞學海驚瀾綴珠連於濯錦加以懸榻待士<lb/>
<pb n="KR4h0132_WYG_268-7b"/>
擁篲禮賢汲引志疲奨提不倦懐經味道之客望範圍<lb/>
以駭奔兼流包畧之夫窺義園而遐集求小善於毫芥<lb/>
顧正禮於二龍振幽滯於泥沙許公明於一驥某淹中<lb/>
故俗休列朴厚之清規稷下遺氓祇陶禮義之餘化頗<lb/>
遊簡素少閱縑緗每蟋蟀凄吟映素雪於書帳莎鷄振<lb/>
羽截翠蒲於翰池既而學異懐蛟才非夢鳥價乍齊於<lb/>
南漢芳不重於東山幸屬日月光華雲霞紛郁方結羡<lb/>
魚之網将謡扣角之詞奮短翮於榆枋希髙標之餘拂<lb/>
<pb n="KR4h0132_WYG_268-8a"/>
躍纎鱗之涓滴望鴻澤之微霑所冀顧盻曲流翦拂増<lb/>
價則鉛刀起一割之用跛鼈致千里之行是以竊混吹<lb/>
於齊竽濫飛聲於郢唱抱山鷄而自恧顧遼豕以多慙<lb/>
輕觸威顔不遑流汗謹啓<lb/>
　　上髙長史述和詩啓<hi>李嶠</hi>
某啓近於錄事參軍杜延昌處伏見公秋月遥想洛城<lb/>
十韻之作曲中之妙傳乎郢客之聲天下之珍得自隋<lb/>
侯之掌鳯鳴六吕龍文九光駭屬竒觀相趨動色若乃<lb/>
<pb n="KR4h0132_WYG_268-8b"/>
政理餘隙翺翔多暇臨八水之髙秋企三河之上國衣<lb/>
冠濟濟入青𤨏而步丹墀車馬諠諠下銅衢而赴金谷<lb/>
人物仙舟之㑹風塵俠窟之遊莫不屬想心目託情謡<lb/>
咏九廽靈府遥馳雨露之郊千里神畿近接風雲之思<lb/>
雕文將錦繡同美惠氣與芝蘭等馥用廹秦肆懸輕呂<lb/>
氏之金持入周京即貴洛陽之紙足使兩都賔主羞談<lb/>
翰墨二陸兄弟耻論詞賦死者可作賈生為入室之徒来者<lb/>
難誣潘子得扶輪之地某學異通敏才非沉欝刀筆為<lb/>
<pb n="KR4h0132_WYG_268-9a"/>
吏趨馳之嵗月已多黼藻成文雅頌之風流尚缺平原<lb/>
從者終慙入楚之遊闕里門人空積後陳之歎徒以夙<lb/>
承光彩早延提拂曾將薄技見知思以庸音自効輙忘<lb/>
固陋敢有和歌登卞肆而論寳入䕫門而撫節擬託非<lb/>
倫揣摩增靦謹啓<lb/>
　<lb/>
　<lb/>
　<lb/>
<pb n="KR4h0132_WYG_268-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百八十五</head> <lb/>
    <p>
<pb n="KR4h0132_WYG_285-1a"/>
欽定四庫全書<lb/>
　文章辨體彚選巻二百八十五<lb/>
　　　　　　　　　　　　明　賀復徵　編<lb/>
序五<lb/>
　　皇后紀序<hi>宋范煜</hi>
夏殷以上后妃之制其文略矣周禮王者立后三夫人<lb/>
九嬪二十七世婦八十一女御以備内職焉后正位宫<lb/>
闈同體天王夫人坐論婦禮九嬪掌教四徳世婦主喪<lb/>
<pb n="KR4h0132_WYG_285-1b"/>
祭賓客女御序於王之燕寢頒官分務各有典司女史<lb/>
彤管記功書過居有保阿之訓動有環珮之響進賢才<lb/>
以輔佐君子哀窈窕而不淫其色所以能述宣隂化修<lb/>
成内則閨房肅雍險謁不行也故康王晩朝闗雎作諷<lb/>
宣后晏起姜氏請愆及周室東遷禮序凋缺諸侯僣縱<lb/>
軌制無章齊桓有如夫人者六人晉獻升戎女為元妃<lb/>
終於五子作亂冢嗣遘屯爰逮戰國風憲逾薄適情任<lb/>
欲顛倒衣裳以至破國亡身不可勝數斯固輕禮弛防<lb/>
<pb n="KR4h0132_WYG_285-2a"/>
先色後徳者也秦并天下多自驕大官備七國爵列八<lb/>
品漢興因循其號而婦制莫釐髙祖帷薄不修孝文衽<lb/>
席無辨然而選納尚簡飾翫少華自武元之後世増淫費<lb/>
至乃掖庭三千増級十四妖幸毁政之符外姻亂邦之<lb/>
迹前史載之詳矣及光武中興斵彫為朴六宫稱號唯<lb/>
皇后貴人貴人金印紫綬奉不過粟數十斛又置美人<lb/>
宫人采女三等並無爵秩歳時賞賜充給而已漢法常<lb/>
因八月算人遣中大夫與掖庭丞及相工於洛陽鄉中<lb/>
<pb n="KR4h0132_WYG_285-2b"/>
閲視良家童女年十三以上二十以下姿色端麗合法<lb/>
相者載還後宫擇視可否乃用登御所以明慎聘納詳<lb/>
求淑哲明帝聿遵先㫖宫教頗修登建嬪后必先令徳<lb/>
内無出閫之言權無私溺之授可謂矯其弊矣向使因<lb/>
設外戚之禁編著甲令改正后妃之制貽厥方來豈不<lb/>
休哉雖御已有度而防閑未篤故孝章以下漸用色授<lb/>
恩隆好合遂忘淄蠧自古雖主幼時艱王家多釁必委<lb/>
成冢宰簡求忠賢未有専任婦人斷割重器唯秦芉太<lb/>
<pb n="KR4h0132_WYG_285-3a"/>
后始攝政事故穰侯權重於昭王家富於嬴國漢仍其<lb/>
謬知患莫改東京皇統屢絶權歸女主外立者四帝臨<lb/>
朝者六后莫不定䇿帷帟委事父兄貪孩童以久其政<lb/>
抑明賢以專其威任重道悠利深禍速身犯霧露於雲<lb/>
臺之上家嬰縲絏於圄犴之下湮滅連踵傾輈繼路而<lb/>
赴蹈不息燋爛為期終於陵夷大運淪亡神寶詩書所<lb/>
嘆略同一揆故考列行迹以為皇后本紀雖成敗事異<lb/>
而同居正號者並列於篇其以私恩追尊非當時所奉<lb/>
<pb n="KR4h0132_WYG_285-3b"/>
者則隨他事附出親屬别事各依列傳其餘無所見則<lb/>
係之此紀以纉西京外戚云爾<lb/>
　　孝行序<hi>范煜</hi>
孔子曰夫孝莫大於嚴父嚴父莫大於配天則周公其<lb/>
人也子路曰傷哉貧也生無以養死無以葬子曰啜菽<lb/>
飲水孝也夫鐘鼓非樂云之本而器不可去三牲非致<lb/>
孝之主而養不可廢存器而亡本樂之遁也調器以和<lb/>
聲樂之成也崇養以傷行孝之累也修已以致禄養之<lb/>
<pb n="KR4h0132_WYG_285-4a"/>
大也故言能大養則周公之祀致四海之祭言以義養<lb/>
則仲繇之菽甘於東鄰之牲夫患水菽之薄干禄以求<lb/>
養者是以恥禄親也存誠以盡行孝積而禄厚者此能<lb/>
以義養也中興廬江毛義少節家貧以孝行稱南陽人<lb/>
張奉慕其名往候之坐定而府檄適至以義守令義奉<lb/>
檄而入喜動顔色奉者尚志士也心賤之自恨來固辭<lb/>
而去及義母死去官行服數辟公府為縣令進退必以<lb/>
禮後舉賢良公車徵遂不至張奉歎曰賢者固不可測<lb/>
<pb n="KR4h0132_WYG_285-4b"/>
往日之喜乃為親屈也斯葢所謂家貧親老不擇官而<lb/>
仕者也建初中章帝下詔褒寵義賜穀千斛常以八月<lb/>
長吏問起居加賜羊酒壽終於家安帝時汝南薛包孟<lb/>
嘗好學篤行喪母以至孝聞及父娶後母而憎包分出<lb/>
之包日夜號泣不能去至被毆杖不得已廬於舍外旦<lb/>
入而灑掃父怒又逐之乃廬於里門昏晨不廢積歳餘<lb/>
父母慙而還之後行六年服喪過乎哀既而弟子求分<lb/>
財異居包不能止乃中分其財奴婢引其老者曰與我<lb/>
<pb n="KR4h0132_WYG_285-5a"/>
共事久若不能使也田廬取其荒頓者曰吾少時所理<lb/>
意所戀也器物取朽敗者曰我素所服食身口所安也<lb/>
弟子數破其産輒復賑給建光中公車特徵至拜侍中<lb/>
包性恬虚稱疾不起以死自乞有詔賜告歸加禮如毛<lb/>
義年八十餘以壽終若二子者推至誠以為行行信於<lb/>
心而感於人以成名受禄致禮斯可謂能以孝養也若<lb/>
夫江革劉般數公者之義行猶斯志也撰其行事著於<lb/>
篇<lb/>
<pb n="KR4h0132_WYG_285-5b"/>
　　髙隠序<hi>范煜</hi>
易曰君子之道或岀或處或黙或語孔子稱蘧伯玉邦<lb/>
有道則仕邦無道則有巻而懷也然用舍之端君子之<lb/>
所以存其誠也故其行也則濡足䝉垢出身以効時及<lb/>
其止也則窮棲茹菽藏寶以迷國太原閔仲叔者世稱<lb/>
節士雖周黨之潔清自以弗及也黨見其含菽飲水遺<lb/>
以生蒜受而不食建武中應司徒侯霸之辟既至霸不<lb/>
及政事徒勞苦而已仲叔恨曰始䝉嘉命且喜且懼今<lb/>
<pb n="KR4h0132_WYG_285-6a"/>
見明公喜懼皆去以仲叔為不足問耶不當辟也辟而<lb/>
不問是失人也遂辭岀投劾而去復以博士徵不至客<lb/>
居安邑老病家貧不能得肉日買猪肝一片屠者或不<lb/>
肯與安邑令聞勅吏常給焉仲叔怪而問之知乃嘆曰<lb/>
閔仲叔豈以口腹累安邑耶遂去客沛以壽終仲叔同<lb/>
郡荀恁字君大少亦修清節資財千萬父越卒悉散於<lb/>
九族隠居山澤以求厥志王莽末匈奴㓂其本縣廣武<lb/>
聞恁名節相約不入荀氏閭光武徵以病不至永平初<lb/>
<pb n="KR4h0132_WYG_285-6b"/>
東平王蒼為驃騎將軍開東閣延賢俊辟而應焉及後<lb/>
朝㑹顯宗戯之曰先帝徵君不至驃騎辟君而來何也<lb/>
對曰先帝秉德以惠下故臣可得不來驃騎執法以檢<lb/>
下故臣不敢不至後月餘罷歸卒於家桓帝時安陽人<lb/>
魏桓字仲英亦數被徵其鄉人勸之行桓曰夫干禄求<lb/>
進所以行其志也今後宫千數其可損乎廏馬萬匹其<lb/>
可減乎左右悉權豪其可去乎皆對曰不可桓乃慨然<lb/>
歎曰使桓生行死歸於諸子何有哉遂隠身不岀若二<lb/>
<pb n="KR4h0132_WYG_285-7a"/>
三子可謂識去就之槩候時而處夫然豈其枯槁茍而<lb/>
已哉盖詭時審已以成其道焉余故列其風流區而載<lb/>
之<lb/>
　　宦者傳序<hi>范煜</hi>
易曰天垂象聖人則之宦者四星在皇位之側故周禮<lb/>
置官亦備其數閽者守中門之禁寺人掌女宫之戒又<lb/>
云王之正内者五人月令仲冬命閹尹審門閭謹房室<lb/>
詩之小雅亦有巷伯刺讒之篇然宦人之在王朝者其<lb/>
<pb n="KR4h0132_WYG_285-7b"/>
來舊矣將以其體非全氣情志專良通闗中人易以役<lb/>
養乎然而後世因之才任稍廣其能者則勃貂管蘇有<lb/>
功於楚晋景監繆賢著庸於秦趙及其敝也則䜿刁亂<lb/>
齊伊戾禍宋漢興仍襲秦制置中常侍官然亦引用士<lb/>
人以叅其選皆銀璫左貂給事殿省及髙后稱制乃以<lb/>
張卿為大謁者出入卧内受宣詔命文帝時有趙談北<lb/>
宫伯子頗見親倖至於孝武亦愛李延年帝數宴後庭<lb/>
或潛游離館故請奏機事多以宦人主之至元帝之世<lb/>
<pb n="KR4h0132_WYG_285-8a"/>
史游為黄門令勤心納忠有所補益其後𢎞恭石顯以<lb/>
佞險自進卒有蕭周之禍損穢帝徳焉中興之初内官<lb/>
悉用閹人不復雜調他士至永平中始置員數中常侍<lb/>
四人小黄門十人和帝即祚幼弱而竇憲兄弟專總權<lb/>
威内外臣僚莫繇親接所與居者唯閹宦而已故鄭衆<lb/>
得專謀禁中終除大憝遂享分土之封超登宫卿之位<lb/>
於是中官始盛焉自明帝之後迄乎延平委用漸大而<lb/>
其員稍増中常侍至有十人小黄門二十人改以金璫<lb/>
<pb n="KR4h0132_WYG_285-8b"/>
右貂兼領卿署之職鄧后以女主臨政而萬機殷逺朝<lb/>
臣國議無繇叅㫁帷幄稱制下令不岀房闈之間不得<lb/>
不委用刑人寄之國命手握王爵口含天憲非復掖庭<lb/>
永巷之職閨牖房闥之任也其後孫程定立順之功曹<lb/>
騰參建桓之䇿續以五侯合謀梁冀受鉞迹因公正恩<lb/>
固主心故中外服從上下屏氣或稱伊霍之勲無謝於<lb/>
往載或謂良平之畫復興於當今雖時有忠公而競見<lb/>
排斥舉動囘山海呼吸變霜露阿㫖曲求則光寵三族<lb/>
<pb n="KR4h0132_WYG_285-9a"/>
直情忤意則參夷五宗漢之綱紀大亂矣若夫髙冠長<lb/>
劍紆朱懷金者布滿宫闈苴茅分虎南面臣人者葢以<lb/>
十數府署第館棊列於都鄙子弟支附過半於州國南<lb/>
金和寶氷紈霧縠之積盈牣珍藏嬙媛侍兒歌童舞女<lb/>
之玩充備綺室狗馬飾彫文土木被緹繡皆剥割萌黎<lb/>
競恣奢欲搆害明賢專樹黨類其有更相援引希附權<lb/>
彊者皆腐身熏子以自衒達同弊相濟故其徒有繁敗<lb/>
國蠧政之事不可殫書所以海内嗟毒志士窮棲㓂劇<lb/>
<pb n="KR4h0132_WYG_285-9b"/>
緣閒搖亂區夏雖忠良懷憤時或奮發而言出禍從旋<lb/>
見孥戮因復大考鈎黨轉相誣染凡稱善士莫不罹被<lb/>
災毒竇武何進位崇戚近乗九服之囂怨協羣英之勢<lb/>
力而以疑留不㫁至於殄敗斯亦運之極乎雖袁紹龔<lb/>
行芟夷無餘然以暴易亂亦何云及自曹騰説梁冀竟<lb/>
立昏弱魏武因之遂遷龜鼎所謂君以此始必以此終<lb/>
信乎其然矣<lb/>
　文章辨體彚選巻二百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百六十一</head> <lb/>
    <p>
<pb n="KR4h0132_WYG_761-1a"/>
欽定四庫全書<lb/>
　文章辨體彚選巻七百六十一<lb/>
　　　　　　　　　　　　明　賀復徴　編<lb/>
祭文十三<hi>律體</hi>
　　祭雜墳文<hi>晉任孝恭</hi>
惟爾冥然往代求圎石而無名邈矣遐年討方磚而不<lb/>
記封樹漂殄誰别羽商之家墳壟傾逥終迷庚癸之向<lb/>
近創此伽藍實須泥丸命彼碩人置兹屯邑不謂綸繩<lb/>
<pb n="KR4h0132_WYG_761-1b"/>
所用遂毁牛亭之基鍬鍤所侵爰傷馬鬛之勢重使翠<lb/>
幕臨風佳城見日昔靈沼枯骨周王改以衣冠廣武横<lb/>
尸漢主加其轊櫝輙勒彼山虞覆頽隍於舊址命兹匠<lb/>
者修反壤於故林還蟻結之文依似坊之勢幸得宜陽<lb/>
大道無變無移京兆長阡勿逥勿徙庶幽魂㳺止踐昔<lb/>
徑而不疑塗車往還瞻舊轍而猶在<lb/>
　　恵州祭枯骨文<hi>宋蘇軾</hi>
爾等暴骨于野莫知何年非兵則民皆吾赤子恭惟朝<lb/>
<pb n="KR4h0132_WYG_761-2a"/>
廷法令有掩骼之文監司舉行無吝財之意是用一新<lb/>
此宅永安厥居所恨犬豕傷殘螻蟻穿穴但為藂冢罕<lb/>
致全軀幸襍居而靡争義同兄弟或解脫而無戀超生<lb/>
人天<lb/>
　　祭武功伯徐有貞文<hi>明祝顥</hi>
惟公天賦絶倫學精羣籍才髙當世志方古人蚤發迹<lb/>
於賢科即致身於翰苑論思啟沃足潤皇猷保障綏寜<lb/>
克清時患爰總紀綱之重懋成疏導之功而乃明炳㡬<lb/>
<pb n="KR4h0132_WYG_761-2b"/>
先宻圗匡復遂成風雲之㑹親依日月之光寅亮天工<lb/>
燮調元化毅然以堯舜君民自任謂太平之日可期夫<lb/>
何納牖乍通穿牖遽入以是魚水方諧而萋斐交布河<lb/>
山雖誓而阱陷肆張卒至敬輿安忠州之行純仁甘永<lb/>
州之去平平王道蹶驥足於疾驅浩浩長風摧鴻毛於<lb/>
奮舉巷伯之章徒詠緇衣之義誰陳而彼且操戈於入<lb/>
室之後投石於下井之餘攟摭蔓延釀惡未巳幸賴皇<lb/>
天顯祐聖主含𢎞履險如夷完璧而返是雖羣慝之無<lb/>
<pb n="KR4h0132_WYG_761-3a"/>
良亦公矯枉之太峻也夫天地之道浸斯成化功暴風<lb/>
疾雨無資長育故決防之水必至潰隄髙張之絃多致<lb/>
絶響所以功赫者難成而易墮時驟者易失而難乆嗚<lb/>
呼惜哉<lb/>
　　祭顧方伯文<hi>歸有光</hi>
某於公少荷許與迺以濩落有負相知昔巻衣之復方<lb/>
當計吏之偕不得致撫棺之情今葬紖之發適拘巫史<lb/>
之忌不能供復土之役然生辱委重俾論序其文章殁<lb/>
<pb n="KR4h0132_WYG_761-3b"/>
又僣踰獲撰次其行事穆叔有云是三不朽於以答公<lb/>
亦無媿矣敬陳泂酌告訣堂筵庶㡬明靈鑒此侑饗<lb/>
　　堂祭本生父奉政二府君文<hi>鍾惺</hi>
惟府君身心言行非惟家有乘鄉有評即神鬼亦欽之<lb/>
矣惟是今夕之奠以骨肉之情處哀惨之㑹今夕之言<lb/>
亦惟以告哀而已遑及其他哉痛念府君遶膝兒孫别<lb/>
日多而聚日少照顔歡樂喜時短而戚時長隱痛難言<lb/>
衆情莫代且可無出而竟出徒為搶地之呼欲先歸而<lb/>
<pb n="KR4h0132_WYG_761-4a"/>
不歸自取終天之恨生惟五子没止二人多材多藝能<lb/>
事鬼神者果否侍泉臺之側事死事生有慚祭養者徒<lb/>
然居人世之中無㡬在堂何繇升屋嗚呼哀哉尚饗<lb/>
　　堂祭亡弟叔静文<hi>鍾惺</hi>
嗚呼弟没三年餘矣今乃與其婦同穴惟妾亦從焉弟<lb/>
悲乎樂乎人為弟悲乎樂乎嗚呼何可言哉弟之兒女<lb/>
分寄于弟兄有似嫁婚之已畢弟與妾妻近依于父母<lb/>
庶㡬伏臘以同来無子孫而有朋友無官爵而有文章<lb/>
<pb n="KR4h0132_WYG_761-4b"/>
叨生有祿之家而竒窮如故頗賦無營之性而隱痛自<lb/>
知所有者世所不甚切之事而人或分之不能所無者<lb/>
俗所共相争之圗而爾且夷然不屑總之予奪之時天<lb/>
亦不能定爾之善惡榮衰之際子必不肯隨物以悲歡<lb/>
家譜之作亦嘗勸我早成鬼籙之名夫豈自知先列同<lb/>
生者之所共觀而不及觀後死者之所不得而反先得<lb/>
外而執友謂逺勝于世夀之頑鈍内而周親謂終不如<lb/>
天倫之躭孺嗚呼何可言哉兄弟五人去其三地下多<lb/>
<pb n="KR4h0132_WYG_761-5a"/>
于地上怙恃二親無其一事死愈于事存惟弟居家之<lb/>
期已短而短莫短于今宵住世之算非長而長莫長于<lb/>
来日挽郎莫敢髙歌懼見笑于才鬼記手偶煩妙筆聊<lb/>
一揖乎羣仙嗚呼何可言哉尚饗<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_761-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百六十一<lb/>
<pb n="KR4h0132_WYG_761-6a"/>
欽定四庫全書<lb/>
　文章辨體彚選巻七百六十一<lb/>
　　　　　　　　　　　　明　賀復徴　編<lb/>
祭文十三<hi>律體</hi>
　　祭雜墳文<hi>晉任孝恭</hi>
惟爾冥然往代求圎石而無名邈矣遐年討方磚而不<lb/>
記封樹漂殄誰别羽商之家墳壟傾逥終迷庚癸之向<lb/>
近創此伽藍實須泥丸命彼碩人置兹屯邑不謂綸繩<lb/>
<pb n="KR4h0132_WYG_761-6b"/>
所用遂毁牛亭之基鍬鍤所侵爰傷馬鬛之勢重使翠<lb/>
幕臨風佳城見日昔靈沼枯骨周王改以衣冠廣武横<lb/>
尸漢主加其轊櫝輙勒彼山虞覆頽隍於舊址命兹匠<lb/>
者修反壤於故林還蟻結之文依似坊之勢幸得宜陽<lb/>
大道無變無移京兆長阡勿逥勿徙庶幽魂㳺止踐昔<lb/>
徑而不疑塗車往還瞻舊轍而猶在<lb/>
　　恵州祭枯骨文<hi>宋蘇軾</hi>
爾等暴骨于野莫知何年非兵則民皆吾赤子恭惟朝<lb/>
<pb n="KR4h0132_WYG_761-7a"/>
廷法令有掩骼之文監司舉行無吝財之意是用一新<lb/>
此宅永安厥居所恨犬豕傷殘螻蟻穿穴但為藂冢罕<lb/>
致全軀幸襍居而靡争義同兄弟或解脫而無戀超生<lb/>
人天<lb/>
　　祭武功伯徐有貞文<hi>明祝顥</hi>
惟公天賦絶倫學精羣籍才髙當世志方古人蚤發迹<lb/>
於賢科即致身於翰苑論思啟沃足潤皇猷保障綏寜<lb/>
克清時患爰總紀綱之重懋成疏導之功而乃明炳㡬<lb/>
<pb n="KR4h0132_WYG_761-7b"/>
先宻圗匡復遂成風雲之㑹親依日月之光寅亮天工<lb/>
燮調元化毅然以堯舜君民自任謂太平之日可期夫<lb/>
何納牖乍通穿牖遽入以是魚水方諧而萋斐交布河<lb/>
山雖誓而阱陷肆張卒至敬輿安忠州之行純仁甘永<lb/>
州之去平平王道蹶驥足於疾驅浩浩長風摧鴻毛於<lb/>
奮舉巷伯之章徒詠緇衣之義誰陳而彼且操戈於入<lb/>
室之後投石於下井之餘攟摭蔓延釀惡未巳幸賴皇<lb/>
天顯祐聖主含𢎞履險如夷完璧而返是雖羣慝之無<lb/>
<pb n="KR4h0132_WYG_761-8a"/>
良亦公矯枉之太峻也夫天地之道浸斯成化功暴風<lb/>
疾雨無資長育故決防之水必至潰隄髙張之絃多致<lb/>
絶響所以功赫者難成而易墮時驟者易失而難乆嗚<lb/>
呼惜哉<lb/>
　　祭顧方伯文<hi>歸有光</hi>
某於公少荷許與迺以濩落有負相知昔巻衣之復方<lb/>
當計吏之偕不得致撫棺之情今葬紖之發適拘巫史<lb/>
之忌不能供復土之役然生辱委重俾論序其文章殁<lb/>
<pb n="KR4h0132_WYG_761-8b"/>
又僣踰獲撰次其行事穆叔有云是三不朽於以答公<lb/>
亦無媿矣敬陳泂酌告訣堂筵庶㡬明靈鑒此侑饗<lb/>
　　堂祭本生父奉政二府君文<hi>鍾惺</hi>
惟府君身心言行非惟家有乘鄉有評即神鬼亦欽之<lb/>
矣惟是今夕之奠以骨肉之情處哀惨之㑹今夕之言<lb/>
亦惟以告哀而已遑及其他哉痛念府君遶膝兒孫别<lb/>
日多而聚日少照顔歡樂喜時短而戚時長隱痛難言<lb/>
衆情莫代且可無出而竟出徒為搶地之呼欲先歸而<lb/>
<pb n="KR4h0132_WYG_761-9a"/>
不歸自取終天之恨生惟五子没止二人多材多藝能<lb/>
事鬼神者果否侍泉臺之側事死事生有慚祭養者徒<lb/>
然居人世之中無㡬在堂何繇升屋嗚呼哀哉尚饗<lb/>
　　堂祭亡弟叔静文<hi>鍾惺</hi>
嗚呼弟没三年餘矣今乃與其婦同穴惟妾亦從焉弟<lb/>
悲乎樂乎人為弟悲乎樂乎嗚呼何可言哉弟之兒女<lb/>
分寄于弟兄有似嫁婚之已畢弟與妾妻近依于父母<lb/>
庶㡬伏臘以同来無子孫而有朋友無官爵而有文章<lb/>
<pb n="KR4h0132_WYG_761-9b"/>
叨生有祿之家而竒窮如故頗賦無營之性而隱痛自<lb/>
知所有者世所不甚切之事而人或分之不能所無者<lb/>
俗所共相争之圗而爾且夷然不屑總之予奪之時天<lb/>
亦不能定爾之善惡榮衰之際子必不肯隨物以悲歡<lb/>
家譜之作亦嘗勸我早成鬼籙之名夫豈自知先列同<lb/>
生者之所共觀而不及觀後死者之所不得而反先得<lb/>
外而執友謂逺勝于世夀之頑鈍内而周親謂終不如<lb/>
天倫之躭孺嗚呼何可言哉兄弟五人去其三地下多<lb/>
<pb n="KR4h0132_WYG_761-10a"/>
于地上怙恃二親無其一事死愈于事存惟弟居家之<lb/>
期已短而短莫短于今宵住世之算非長而長莫長于<lb/>
来日挽郎莫敢髙歌懼見笑于才鬼記手偶煩妙筆聊<lb/>
一揖乎羣仙嗚呼何可言哉尚饗<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_761-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百二十六</head> <lb/>
    <p>
<pb n="KR4h0132_WYG_226-1a"/>
欽定四庫全書<lb/>
　文章辨體彚選巻二百二十六<lb/>
　　　　　　　　　　　　明　賀復徴　編<lb/>
書二十二<lb/>
　　上歐陽内翰書<hi>宋蘇洵</hi>
内翰執事洵布衣窮居常竊自歎以為天下之人不能<lb/>
皆賢不能皆不肖故賢人君子之處於世合必離離必<lb/>
合徃者天子方有意於治而范公在相府富公為樞宻<lb/>
<pb n="KR4h0132_WYG_226-1b"/>
副使執事與余公蔡公為諫官尹公馳騁上下用力於<lb/>
兵革之地方是之時天下之人毛髪絲粟之才紛紛然<lb/>
而起合而為一而洵也自度其愚魯無用之身不足以<lb/>
自奮於其間退而養其心幸其道之將成而可以復見<lb/>
於當世之賢人君子不幸道未成而范公西富公北執<lb/>
事與余公蔡公分散四出而尹公亦失勢奔追於小官<lb/>
洵時在京師親見其事忽忽仰天歎息以為斯人之去<lb/>
而道雖成不復足以為榮也既復自思念徃者衆君子<lb/>
<pb n="KR4h0132_WYG_226-2a"/>
之進於朝其始也必有善人焉推之今也亦必有小人<lb/>
焉間之今之世無復有善人也則已矣如其不然也吾<lb/>
何憂焉姑養其心使其道大有成而待之何傷退而處<lb/>
十年雖未敢自謂其道有成矣然浩浩乎其胸中若與<lb/>
曩者異而余公適亦有成功於南方執事與蔡公復相<lb/>
繼登於朝富公復自外入為宰相其勢將復合為一喜<lb/>
且自賀以為道既已粗成而果將有以發之也既又反<lb/>
而思其向之所慕望愛恱之而不得見之者葢有六人<lb/>
<pb n="KR4h0132_WYG_226-2b"/>
焉今將徃見之矣而六人者已有范公尹公二人亡焉<lb/>
則又為之澘然出涕以悲嗚呼二人者不可復見矣而<lb/>
所恃以慰此心者猶有四人也則又以自解思其止於<lb/>
四人也則又汲汲欲一識其面以發其心之所欲言而<lb/>
富公又為天子之宰相逺方塞士未可遽以言通於其<lb/>
前而余公蔡公逺者又在萬里外獨執事在朝廷間而<lb/>
其位差不甚貴可以呌呼扳援而聞之以言而饑寒衰<lb/>
老之病又痼而留之使不克自至於執事之庭夫以慕<lb/>
<pb n="KR4h0132_WYG_226-3a"/>
望愛恱其人之心十年而不得見而其人已死如范公<lb/>
尹公二人者則四人者之中非其勢不可遽以言通者<lb/>
何可以不能自徃而遽已也執事之文章天下之人莫<lb/>
不知之然竊自以為洵之知之特深愈於天下之人何<lb/>
者孟子之文語約而意盡不為巉刻斬絶之言而其鋒<lb/>
不可犯韓子之文如長江大河渾浩流轉魚黿蛟龍萬<lb/>
怪惶惑而抑遏蔽掩不使自露而人望見其淵然之光<lb/>
蒼然之色亦自畏避不敢迫視執事之文紆餘委備徃<lb/>
<pb n="KR4h0132_WYG_226-3b"/>
復百折而條達疎暢無所間斷氣盡語極急言竭論而<lb/>
容與閑易無艱難勞苦之態此三者皆斷然自為一家<lb/>
之文也惟李翺之文其味黯然而長其光油然而幽俯<lb/>
仰揖讓有執事之態陸贄之文遣言措意切近的當有<lb/>
執事之實而執事之才又自有過人者葢執事之文非<lb/>
孟子韓子之文而歐陽子之文也夫樂道人之善而不<lb/>
為諂者以其人誠足以當之也彼不知者則以為譽人<lb/>
以求其恱已也夫譽人以求其恱已洵亦不為也而其<lb/>
<pb n="KR4h0132_WYG_226-4a"/>
所以道執事光明盛大之徳而不自知止者亦欲執事<lb/>
之知其知我也雖然執事之名滿於天下雖不見其文<lb/>
而固已知有歐陽子矣而洵也不幸墮在草野泥塗之<lb/>
中而其知道之心又近而粗成欲徒手奉咫尺之書自<lb/>
託於執事將使執事何從而知之何從而信之哉洵少<lb/>
年不學生二十五歳始知讀書從士君子遊年既已晩<lb/>
而又不遂刻意勵行以古人自期而視與已同列者皆<lb/>
不勝已則遂以為可矣其後困益甚然後取古人之文<lb/>
<pb n="KR4h0132_WYG_226-4b"/>
而讀之始覺其出言用意與已大異時復内顧自思其<lb/>
才則又似夫不遂止於是而已者由是盡燒其曩時所<lb/>
為文數百篇取論語孟子韓子及其他聖人賢人之文<lb/>
而兀然端坐終日以讀之者七八年矣方其始也入其<lb/>
中而惶然博觀於其外而駭然以驚及其久也讀之益<lb/>
精而其胸中豁然以明若人之言固當然者然猶未敢<lb/>
自出其言也時既久胸中之言日益多不能自制試出<lb/>
而書之已而再三讀之渾渾乎覺其來之易矣然猶未<lb/>
<pb n="KR4h0132_WYG_226-5a"/>
敢以為是也近所為洪範論史論凡七篇執事觀其如<lb/>
何噫嘻區區而自言不知者又將以為自譽以求人之<lb/>
知已也惟執事思其十年之心如是之不偶然也而察<lb/>
之<lb/>
　　上文丞相書<hi>蘇洵</hi>
昭文相公執事天下之事制之在始始不可制制之在<lb/>
未是以君子慎始而無後憂救之於其未而其始不為<lb/>
無謀失諸其始而邀諸其終而天下無遺事是故古者<lb/>
<pb n="KR4h0132_WYG_226-5b"/>
之制其始也有百年之前而為之者也葢周公營乎東<lb/>
周數百年而待乎平王之東遷也然及其収天下之士<lb/>
而責其賢不肖之分則未嘗於其始焉而制其極葢嘗<lb/>
舉之於諸侯考之於太學引之於射宫而試之以弓矢<lb/>
如此其備矣然而管叔蔡叔文王之子而武王周公之<lb/>
弟也生而與之居處習知其性之所好惡與夫居之於<lb/>
太學而習之於射宫者宜愈詳矣然其不肖之實卒不<lb/>
見於此時及其出為諸侯監國臨大事而不克自定然<lb/>
<pb n="KR4h0132_WYG_226-6a"/>
後敗露以見其不肖之才且夫張弓而射之一不失容<lb/>
此不肖者或能焉而聖人豈以為此足以盡人之才葢<lb/>
將為此名以収天下之士而後觀其臨事而黜其不肖<lb/>
故曰始不可制制之在未於此有人求金於沙斂而揚<lb/>
之惟其揚之也精是責金於揚而斂之則無擇焉不然<lb/>
金與沙礫皆不錄而已矣故欲求盡天下之賢俊莫若<lb/>
略其始欲求責實於天下之官莫若精其終今者天下<lb/>
之官自相府而至於一縣之丞尉其為數實不可勝計<lb/>
<pb n="KR4h0132_WYG_226-6b"/>
然而大數已定餘吏溢於官籍大臣建議減任子削進<lb/>
士以求便天下竊觀古者之制略於始而精於終使賢<lb/>
者易進而不肖者易犯夫易犯故易退易進故賢者衆<lb/>
衆賢進而不肖者易退夫何患官冗今也艱之於其始<lb/>
竊恐夫賢者之難進與夫不肖者之無以異也方今進<lb/>
退天下士大夫之權内則御史外則轉運而士大夫之<lb/>
間潔然而無過可以任為吏者其實無幾且相公何不<lb/>
以意推之徃年吴中復在犍為一月而發二吏中復去<lb/>
<pb n="KR4h0132_WYG_226-7a"/>
職而吏之以罪免者曠歳無有也雖然此特洵之所見<lb/>
耳天下之大則又可知矣國家法令甚嚴洵從蜀來見<lb/>
凡吏商者皆不征非追胥調發皆得役天子之夫是以<lb/>
知天下之吏犯法者甚衆從其犯而黜之十年之後將<lb/>
分職之不給此其權在御史轉運而御史轉運之權實<lb/>
在相公顧甚易為也今四方之士會於京師口語籍籍<lb/>
莫不為此然皆莫肯一言於其上誠以為近於私我也<lb/>
洵西蜀之人方不見用於當世幸又不復以科舉為意<lb/>
<pb n="KR4h0132_WYG_226-7b"/>
是以肆言於其間而可以無嫌伏惟相公慨然有憂天<lb/>
下之心征伐四國以安天子毅然立朝以威制天下名<lb/>
著功遂文武並濟此其享功業之重而居富貴之極於<lb/>
其平生之所望無復慊然者惟其獲天下之多士而與<lb/>
之皆樂乎此可以復動其志故遂以此告其左右惟相<lb/>
公裁之<lb/>
　　上富丞相書<hi>蘇洵</hi>
相公閣下徃年天子震怒出逐宰相選用舊臣堪付屬<lb/>
<pb n="KR4h0132_WYG_226-8a"/>
以天下者使在相府與天下更始而閣下之位實在第<lb/>
三方是之時天下咸喜相慶以為閣下惟不為宰相也<lb/>
故黙黙在此方今困而復起起而復為宰相而又適值<lb/>
乎此時也不為而何為且吾君之意待之如此其厚也<lb/>
不為而何以副吾望故咸曰後有下令而異於他日者<lb/>
必吾富公也朝夕而待之跂首而望之望望然而不獲<lb/>
見也戚戚然而疑嗚呼其弗獲聞也必其逺也進而及<lb/>
於京師亦無聞焉不敢以疑猶曰天下之人如此其衆<lb/>
<pb n="KR4h0132_WYG_226-8b"/>
也數十年之間如此其不變也皆曰賢人焉或曰彼其<lb/>
中則有説也而天下之人則未始見也然而不能無憂<lb/>
葢古之君子愛其人也則憂其無成且嘗聞之古之君<lb/>
子相是君也與是人也皆立於朝則使吾皆知其為人<lb/>
皆善者也而後無憂且一人之身而欲擅天下之事雖<lb/>
見信於當世而同列之人一言而疑之則事不可以成<lb/>
今夫政出於他人而不懼事不出於已而不忌是二者<lb/>
惟善人為能然猶欲得其心焉若夫衆人政出於他人<lb/>
<pb n="KR4h0132_WYG_226-9a"/>
而懼其害已事不出於已而忌其成功是以有不平之<lb/>
心生夫或居於吾前或立於吾後而皆有不平之心焉<lb/>
則身危故君子之出處於其間也不使之不平於我也<lb/>
周公立於明堂以聼天下而召公惑何者天下固惑乎<lb/>
大者也召公猶未能信乎吾之此心也周公定天下誅<lb/>
管蔡告召公以其志以安其身以及於成王故凡安其<lb/>
身者以安乎周也召公之於周公管蔡之於周公是二<lb/>
者亦皆有不平之心焉以為周之天下周公將遂取之<lb/>
<pb n="KR4h0132_WYG_226-9b"/>
也周公誅其不平而不可告語者告其可以告語者而<lb/>
和其不平之心然則非其必不可以告語者則君子未<lb/>
始不欲和其心天下之人從士而至於卿大夫宰相集<lb/>
處其上將有所為何慮而不成不能忍其區區之小忿<lb/>
以成其不平之釁則害其大事是以君子忍其小忿以<lb/>
容其小過而杜其不平之心然後當大事而聽命焉且<lb/>
吾之小忿不足以易吾之大事也故寧小容焉使無蔕<lb/>
芥於其間古之君子與賢者並居而同樂故其責之也<lb/>
<pb n="KR4h0132_WYG_226-10a"/>
詳不幸而與不肖者偶不圖其大而治其細則濶逺於<lb/>
事情而無益於當世故天下無事而後可與爭此不然<lb/>
則否昔者諸吕用事陳平憂懼計無所出陸賈入見説<lb/>
之使交歡周勃平用其䇿卒得絳侯北軍之助以滅諸<lb/>
吕夫絳侯木强之人也非陳平致之而誰也故賢者致<lb/>
其不賢者非夫不賢者之能致賢者也曩者陛下即位<lb/>
之初宼萊公為相惟其側有小人不能誅又不能與之<lb/>
無忿故終以斥去及范文正公在相府又欲以歳月盡<lb/>
<pb n="KR4h0132_WYG_226-10b"/>
治天下事失於急與不忍小忿故羣小人亦急逐去之<lb/>
一去遂不復用以没其身伏惟閣下以不世出之才立<lb/>
於天子之下百官之上此其深謀逺慮必有所處而天<lb/>
下之人猶未獲見洵西蜀人也竊有志於今世願一見<lb/>
於堂上伏惟閣下深思之毋忽<lb/>
　　上韓樞宻書<hi>蘇洵</hi>
太尉執事洵著書無他長及言兵事論古形勢至自比<lb/>
賈誼所獻權書雖古人已徃成敗之迹茍深曉其義施<lb/>
<pb n="KR4h0132_WYG_226-11a"/>
之於今無所不可昨因請見求進末議太尉許諾謹撰<lb/>
其説言語朴直非有驚世絶俗之談甚髙難行之論太<lb/>
尉取其大綱而無責其纎悉葢古者非用兵决勝之為<lb/>
難而養兵不用之可畏今夫水激之山放之海决之為<lb/>
溝塍壅之為沼沚是天下之人能之委江河注淮泗滙<lb/>
為洪波瀦為太湖萬世而不溢者自禹之後未之見也<lb/>
夫兵者聚天下不義之徒授之以不仁之器而教之以<lb/>
殺人之事夫惟天下之未安盗賊之未殄然後有以施<lb/>
<pb n="KR4h0132_WYG_226-11b"/>
其不義之心用其不仁之器而試其殺人之事當是之<lb/>
時勇者無餘力智者無餘謀巧者無餘技故其不義之<lb/>
心變而為忠不仁之器加之於不仁而殺人之事施之<lb/>
於當殺及夫天下既平盗賊既殄不義之徒聚而不散<lb/>
勇者有餘力則思以為亂智者有餘謀則思以為姦巧<lb/>
者有餘技則思以為詐於是天下之患雜然出矣葢虎<lb/>
豹終日而不殺則跳踉大呌以發其怒蝮蝎終日而不<lb/>
螫則噬齧草木以致其毒其理固然無足怪者昔者劉<lb/>
<pb n="KR4h0132_WYG_226-12a"/>
項奮臂於草莽之間秦楚無賴子弟千百為輩爭起而<lb/>
應者不可勝數轉鬭五六年天下厭兵項籍死而髙祖<lb/>
亦已老矣方是時分王諸將改定律令與天下休息而<lb/>
韓信黥布之徒相繼而起者七國髙祖死於介胄之間<lb/>
而莫能止也連延及於吕氏之禍訖孝文而後定是何<lb/>
起之易而收之難也劉項之勢初若决河順流而下誠<lb/>
有可喜及其崩潰四出放乎數百里之間拱手而莫能<lb/>
救也嗚呼不有聖人何以善其後太祖太宗躬擐甲胄<lb/>
<pb n="KR4h0132_WYG_226-12b"/>
䟦涉險阻以斬刈四方之蓬蒿用兵數十年謀臣猛將<lb/>
滿天下一旦卷甲而休之傳四世而天下無變此何術<lb/>
也荆楚九江之地不分於諸將而韓信黥布之徒無以<lb/>
啟其心也雖然天下無變而兵久不用則其不義之心<lb/>
蓄而無所發飽食優㳺求逞於良民觀其平居無事出<lb/>
怨言以邀其上一日有急是非人得千金不可使也往<lb/>
年詔天下繕完城池西川之事洵實親見凡郡縣之富<lb/>
民舉而籍其名得錢數百萬以為酒食饋餉之費杵聲<lb/>
<pb n="KR4h0132_WYG_226-13a"/>
未絶城輙隨壊如此者數年而後定卒事官吏相賀卒<lb/>
徒相矜若戰勝凱旋而待賞者比來京師遊阡陌間其<lb/>
曹徃徃偶語無所忌諱聞之土人方春時尤不忍聞葢<lb/>
時五六月矣會京師憂大水鋤耰畚築列於兩河之壖<lb/>
縣官日費千萬傳呼勞問之聲不絶者數十里猶且睊<lb/>
睊狼顧莫肯効用且夫内之如京師之所聞外之如西<lb/>
川之所親見天下之勢今何如也御將者天子之事也<lb/>
御兵者將之職也天子者養尊而處優樹恩而收名與<lb/>
<pb n="KR4h0132_WYG_226-13b"/>
天下為喜樂者也故其道不可以御兵人臣執法而不<lb/>
求情盡心而不求名出死力以捍社稷使天下之心繫<lb/>
於一人而已不與焉故御兵者人臣之事不可以累天<lb/>
子也今之所患大臣好名而懼謗好名則多樹私恩懼<lb/>
謗則執法不堅是以天下之兵豪縱至此而莫之制也<lb/>
頃者狄公在樞府號為寛厚愛人狎昵士卒得其歡心<lb/>
而太尉適承其後彼狄公者知御外之術而不知治内<lb/>
之道此邉將材也古者兵在外愛將軍而忘天子在内<lb/>
<pb n="KR4h0132_WYG_226-14a"/>
愛天子而忘將軍愛將軍所以戰愛天子所以守狄公<lb/>
以其御外之心而施諸其内太尉不反其道而何以為<lb/>
治或者以為兵久驕不治一旦繩以法恐因以生亂昔<lb/>
者郭子儀去河南李光弼實代之將至之日張用濟斬<lb/>
於轅門三軍股慄夫以臨淮之悍而代汾陽之長者三<lb/>
軍之士竦然如赤子之脫慈母之懐而立乎嚴師之側<lb/>
何亂之敢生且夫天子者天下之父母也將相者天下<lb/>
之師也師雖嚴赤子不敢以怨其父母將相雖厲天下<lb/>
<pb n="KR4h0132_WYG_226-14b"/>
不敢以咎其君其勢然也天子者可以生人可以殺人<lb/>
故天下望其生及其殺之也天下曰是天子殺之故天<lb/>
子不可以多殺人臣奉天子之法雖多殺天下無以歸<lb/>
怨此先王所以威懐天下之術也伏惟太尉思天下所<lb/>
以長久之道而無幸一時之名盡至公之心而無䘏三<lb/>
軍之多言夫天子推深仁以結其心太尉厲威武以振<lb/>
其惰彼其思天子之深仁則畏而不至於怨思太尉之<lb/>
威武則愛而不至於驕君臣之體順而畏愛之道立非<lb/>
<pb n="KR4h0132_WYG_226-15a"/>
太尉吾誰望耶<lb/>
　　上田樞宻書<hi>蘇洵</hi>
天之所以與我者豈偶然哉堯不得以與丹朱舜不得<lb/>
以與商均而瞽瞍不得奪諸舜發於其心出於其言見<lb/>
於其事確乎其不可易也聖人不得以與人父不得奪<lb/>
諸其子於此見天之所以與我者不偶然也夫其所以<lb/>
與我者必有以用我也我知之不得行之不以告人天<lb/>
固用之我實置之其名曰棄天自卑以求幸其言自小<lb/>
<pb n="KR4h0132_WYG_226-15b"/>
以求用其道天之所以與我者何如而我如此也其名<lb/>
曰䙝天棄天我之罪也䙝天亦我之罪也不棄不䙝而<lb/>
人不我用不我用之罪也其名曰逆天然則棄天䙝天<lb/>
者其責在我逆天者其責在人在我者吾將盡吾力之<lb/>
所能為者以塞夫天之所以與我之意而求免夫天下<lb/>
後世之譏在人者吾何知焉吾求免夫一身之責之不<lb/>
暇而暇為人憂乎哉孔子孟軻之不遇老於道途而不<lb/>
倦不愠不怍不沮者夫固知夫責之所在也衛靈魯哀<lb/>
<pb n="KR4h0132_WYG_226-16a"/>
齊宣梁惠之徒不足相與以有為也我亦知之矣抑將<lb/>
盡吾心焉耳吾心之不盡吾恐天下後世無以責夫衛<lb/>
靈魯哀齊宣梁惠之徒而彼亦將有以辭其責也然則<lb/>
孔子孟軻之目將不瞑於地下矣夫聖人賢人之用心<lb/>
也固如此如此而生如此而死如此而貧賤如此而富<lb/>
貴升而為天沉而為淵流而為川止而為山彼不預吾<lb/>
事吾事畢矣切怪夫後之賢者不能自處其身也饑寒<lb/>
困窮之不勝而號於人嗚呼使吾誠死於饑寒困窮耶<lb/>
<pb n="KR4h0132_WYG_226-16b"/>
則天下後世之責將必有在彼其身之責不自任以為<lb/>
憂而吾取而加之吾身不亦過乎今洵之不肖何敢自<lb/>
列於聖賢然其心亦有所甚不自輕者何則天下之學<lb/>
者孰不欲一蹴而造聖人之域然及其不成也求一言<lb/>
之幾乎道而不可得也千金之子可以貧人可以富人<lb/>
非天之所與雖以貧人富人之權求一言之幾乎道不<lb/>
可得也天子之宰相可以生人可以殺人非天之所與<lb/>
雖以生人殺人之權求一言之幾乎道不可得也今洵<lb/>
<pb n="KR4h0132_WYG_226-17a"/>
用力於聖人賢人之術亦已久矣其言語其文章雖不<lb/>
識其果可以有用於今而傳於後與否獨怪夫得之之<lb/>
不勞方其致思於心也若或啟之得之心而書之紙也<lb/>
若或相之夫豈無一言之幾於道者乎千金之子天子<lb/>
之宰相求而不得者一旦在已故其心得以自負或者<lb/>
天其亦有以與我也曩者見執事於益州當時之文淺<lb/>
狹可笑饑寒困窮亂其心而聲律記問又從而破壊其<lb/>
體不足觀也已數年來退居山野自分永棄與世俗日<lb/>
<pb n="KR4h0132_WYG_226-17b"/>
疎濶得以大肆其力於文章詩人之優柔騷人之清深<lb/>
孟韓之温醇遷固之雄剛孫吴之簡切投之所向無不<lb/>
如意嘗試以為董生得聖人之經其失也流而為迂鼂<lb/>
錯得聖人之權其失也流而為詐有二子之才而不流<lb/>
者其惟賈生乎惜乎今之世愚未見其人也作䇿二道<lb/>
曰審勢審敵作書十篇曰權書洵有山田一頃非凶嵗<lb/>
可以無饑力耕而節用亦足以自老不肖之身不足惜<lb/>
而天之所與者不忍棄且不敢䙝也執事之名滿天下<lb/>
<pb n="KR4h0132_WYG_226-18a"/>
天下之士用與不用在執事故敢以所謂䇿二道權書<lb/>
十篇為獻平生之文逺不可多致有洪範論史論十篇<lb/>
近以獻内翰歐陽公度執事與之朝夕相從議天下之<lb/>
事則斯文也其亦庶乎得陳於前矣若夫言之可用與<lb/>
夫身之可貴與否者執事事也執事責也於洵何有哉<lb/>
　　上王長安書<hi>蘇洵</hi>
判府左丞閣下天下無事天子甚尊公卿甚貴士甚賤<lb/>
從士而逆數之至於天子其積也甚厚其為變也甚難<lb/>
<pb n="KR4h0132_WYG_226-18b"/>
是故天子之尊至於不可指而士之卑至於可殺嗚呼<lb/>
見其安而不見其危如此而已矣衛懿公之死非其無<lb/>
人也以鶴辭而不與戰也方其未敗也天下之士望為<lb/>
其鶴而不可得也及其敗也思以千乗之國與匹夫共<lb/>
之而不可得也人知其卒之至於如此則天子之尊可<lb/>
以慄慄於上而士之卑可以肆志於下又焉敢以勢言<lb/>
哉故夫士之貴賤其勢在天子天子之存亡其權在士<lb/>
世衰道喪天下之士學之不明持之不堅於是始以天<lb/>
<pb n="KR4h0132_WYG_226-19a"/>
子存亡之權下而就一匹夫貴賤之勢甚矣夫天下之<lb/>
惑也持千金之璧以易一瓦缶幾何其不舉而棄諸溝<lb/>
也古之君子其道相為徒其徒相為用故一夫不用乎<lb/>
此則天下之士相率而去之使夫上之人有失天下士<lb/>
之憂而後有失一士之懼今之君子幸其徒之不用以<lb/>
苟容其身故其始也輕用之而其終也亦輕去之嗚呼<lb/>
其亦何便於此也當今之世非有賢公卿不能振其前<lb/>
非有賢士不能奮其後洵從蜀來明日將至長安見明<lb/>
<pb n="KR4h0132_WYG_226-19b"/>
公而東伏惟讀其書而察其心以輕重其禮幸甚幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百二十六<lb/>
</p>
<p>
</p>
  </div>
</body>
</text>
</TEI>
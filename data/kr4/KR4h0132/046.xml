<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四十六</head> <lb/>
    <p>
<pb n="KR4h0132_WYG_046-1a"/>
欽定四庫全書<lb/>
　文章辨體彚選巻四十六<lb/>
　　　　　　　　　　　　明　賀復徴　編<lb/>
榜<lb/>
　復徵曰榜謂木片以之諭人所以動其觀也古<lb/>
　今文集不載此體然承上化下非文不行而實入官<lb/>
　之所先也故特表而出之<lb/>
　　宋神宗勅榜<hi>宋王安石</hi>
<pb n="KR4h0132_WYG_046-1b"/>
勅交州管内溪峒軍民官吏等眷惟安南世受王爵撫<lb/>
納之厚實自先朝含容厥愆以至今日而乃攻犯城邑<lb/>
殺傷吏民干國之紀刑茲無赦致天之討師則有名已<lb/>
差吏部員外郎充天章閣侍制趙卨充安南道行營馬<lb/>
步軍都總管經畧安撫招討使兼廣南安撫使昭宣使<lb/>
嘉州防禦使入内内侍省都押班李憲充副使龍衛四<lb/>
鑲都總管順時興師水陸兼進天示助順已兆布新之<lb/>
祥人知侮亡咸懐敵愾之氣然王師所至弗迓克奔咨<lb/>
<pb n="KR4h0132_WYG_046-2a"/>
爾士庻久淪塗炭如能諭王内附率衆自歸爵禄賞賜<lb/>
當倍常科舊惡宿負一皆原滌乾徳㓜稚政非已出造<lb/>
庭之日待遇如初朕言不渝衆聽無惑比聞編户極困<lb/>
誅求已戒使人具宣恩㫖暴征横賦到即蠲除冀我一<lb/>
方永為樂土<lb/>
　　再諭上户榜<hi>黄震</hi>
照對救荒之法惟有勸分勸分者勸冨室以恵小民損<lb/>
有餘而補不足天道也國法也冨者種徳貧者感恩鄉<lb/>
<pb n="KR4h0132_WYG_046-2b"/>
井盛事也今我撫州不勸分而勸糶者曲體冨室之情<lb/>
也急謀貧民之實也然於冨者貧者太守兩有愧色也<lb/>
於冨者何愧愧不能勉其種徳㝠㝠而徒狥其踴價繼<lb/>
冨之私也於貧者何愧愧無以使之感恩冨室而反為<lb/>
此虐惸獨畏髙明之舉也太守有人心者也事與心違<lb/>
而不布其失於境内是内欺其心外欺其民愧益愧也<lb/>
興言至此涕泗交横其將何以雪此愧也必欲雪之小<lb/>
民固不能太守亦不能而能之者獨冨室也冨室其何<lb/>
<pb n="KR4h0132_WYG_046-3a"/>
以雪之也米價低昂今權在冨室也冨室若曰不抑價<lb/>
者太守待我厚也官不我抑而我自抑之者我自待厚<lb/>
也均此人也小民終嵗勤動以有此粟我何修何為乃<lb/>
安坐而奄有此粟静言思之愧也平時而奄有此粟已<lb/>
不免愧今勤動而有此粟者反不得食此粟而死矣我<lb/>
安坐而奄有此粟者猶忍勒此粟而不之發又冝何如<lb/>
其愧也蠶方浴而桑生兒方産而乳生人民徧育於天下而<lb/>
五穀生五糓為民設也民生日死矣而五穀尚忍為我私<lb/>
<pb n="KR4h0132_WYG_046-3b"/>
是猶奪之桑而不以飼蠶奪之乳而不以哺兒其有愧<lb/>
於天何如也生吾鄉而長於我者吾父吾兄行也生吾<lb/>
鄉而㓜於我者吾子吾孫比也雞犬相聞守望相助疾<lb/>
病相扶持少長聚嬉戱平居詡詡笑語一家均也一旦<lb/>
艱食不思分已以予之而反騰價以困之平日之情何<lb/>
在鄉黨之義何取其有愧於人何如也自古治日常少<lb/>
亂日常多生於亂者性命之不保又何冨之可安自我<lb/>
藝祖以仁立國吾儕小人世世得生長於春風和氣中<lb/>
<pb n="KR4h0132_WYG_046-4a"/>
已未之變亦已岌岌頼我先皇帝及元老大臣再安宇<lb/>
宙我亦遂得再土此土宅此宅田此田日積月累以有<lb/>
此冨是我性命朝廷所生也土田朝廷所保也而冨亦<lb/>
拜朝廷賜也生殺予奪皆朝廷雖貸我粟賦我財或甚<lb/>
而奪我冨其何不可今朝廷遣官厚以待我而我猶忍<lb/>
於自私其有愧於朝廷又何如也愧於天愧於人愧於<lb/>
朝廷冨室而興言及此恐亦涕泗交横如太守之愧發<lb/>
於中心而不能自已也然則冨室而必欲為太守雪此<lb/>
<pb n="KR4h0132_WYG_046-4b"/>
愧不過自出仁心自抑米價自恵鄉井則可愧者立變<lb/>
而為可榮可賀之盛事也官雖勸糶而我自勸分也冨<lb/>
室而果有能此者糶二千石以上太守自旌賞糶一萬<lb/>
石以上太守升朝廷補官已有官者陞擢此太守所以<lb/>
報徳决不食言也其不聽者亦不敢強也其州郡前此<lb/>
勸冨室移粟入城數多者亦斷斷議賞如前說也<lb/>
　<lb/>
　文章辨體彚選巻四十六<lb/>
</p>
<p>
</p>
  </div>
</body>
</text>
</TEI>
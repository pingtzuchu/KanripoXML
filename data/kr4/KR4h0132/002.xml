<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二</head> <lb/>
    <p>
<pb n="KR4h0132_WYG_002-1a"/>
欽定四庫全書<lb/>
　文章辨體彚選巻二<lb/>
　　　　　　　　　　　　明　賀復徴　編<lb/>
詔二<lb/>
　　漢武帝復髙年子孫詔<lb/>
古之立教鄉里以齒朝廷以爵扶世導民莫善於徳然<lb/>
則於鄉里先耆艾奉髙年古之道也今天下孝子順孫<lb/>
願自竭盡以承其親外廹公事内乏資財是以孝心闕<lb/>
<pb n="KR4h0132_WYG_002-1b"/>
焉朕甚哀之民年九十以上巳有受鬻法為復子若孫<lb/>
令得身帥妻妾遂其供飬之事<lb/>
　　武帝修山川祠詔<lb/>
河海潤千里其令祠官修山川之祠為歳事曲加禮<lb/>
　　武帝賢良詔<lb/>
朕聞昔在唐虞畫象而民不犯日月所燭莫不率俾周<lb/>
之成康刑錯不用徳及鳥獸教通四海海外肅慎北發<lb/>
渠捜氐羌來服星辰不孛日月不蝕山陵不崩川谷不<lb/>
<pb n="KR4h0132_WYG_002-2a"/>
塞麟鳯在郊藪河洛出圖書烏虖何施而臻此乎今朕<lb/>
獲奉宗廟夙興以求夜寐以思若渉淵水未知所濟猗<lb/>
歟偉歟何行而可以彰先帝之洪業休徳上参堯舜下<lb/>
配三王朕之不敏不能逺徳此子大夫之所覩聞也賢<lb/>
良明於古今王事之體受䇿察問咸以書對著之於篇<lb/>
朕親覽焉<lb/>
　　武帝問攻匈奴詔<lb/>
朕飾子女以配單于金幣文繡賂之甚厚單于待命加<lb/>
<pb n="KR4h0132_WYG_002-2b"/>
嫚侵盗亡已邊境被害朕甚閔之今欲舉兵攻之何如<lb/>
　　武帝赦雁門代郡軍士詔<lb/>
夷狄無義所從來久間者匈奴數冦邊境故遣將撫師<lb/>
古者治兵振旅因遭虜之方入將吏新㑹上下未輯代<lb/>
郡將軍敖雁門將軍廣所任不肖校尉又背義妄行棄<lb/>
軍而北少吏犯禁用兵之法不勤不教將率之過也教<lb/>
令宣明不能盡力士卒之罪也將軍巳下廷尉使理正<lb/>
之而又加法於士卒二者並行非仁聖之心朕閔衆庶<lb/>
<pb n="KR4h0132_WYG_002-3a"/>
䧟害欲刷耻改行復奉正義厥路無繇其赦雁門代郡<lb/>
軍士不循法者<lb/>
　　武帝議不舉孝亷者罪詔<lb/>
公卿大夫所使總方略一統類廣教化美風俗也夫本<lb/>
仁祖義褒徳録賢勸善刑暴五帝三王所繇昌也朕夙<lb/>
興夜寐嘉與宇内之士臻於斯路故旅耆老復孝敬選<lb/>
豪俊講文學精参政事祈進民心深詔執事興亷舉孝<lb/>
庶幾成風紹休聖緒夫十室之邑必有忠信三人並行<lb/>
<pb n="KR4h0132_WYG_002-3b"/>
厥有我師今或至闔郡而不薦一人是化不下䆒而積<lb/>
行之君子壅於上聞也二千石官長紀綱人倫將何以<lb/>
佐朕燭幽隠勸元元厲烝庶崇鄉黨之訓哉且進賢受<lb/>
上賞蔽賢䝉顯戮古之道也其與中二千石禮官博士<lb/>
議不舉孝亷者罪<lb/>
　　武帝與民更始詔<lb/>
朕聞天地不變不成施化隂陽不變物不暢茂易曰通<lb/>
其變使民不倦詩云九變復貫知言之選朕嘉唐虞而<lb/>
<pb n="KR4h0132_WYG_002-4a"/>
樂殷周據舊以鑒新其赦天下與民更始諸逋貸及辭<lb/>
訟在孝景後三年以前皆聽勿治<lb/>
　　武帝赦天下詔<lb/>
夫刑罰所以防奸也内長文所以見愛也以百姓之未<lb/>
洽於教化朕嘉與士大夫日新厥業祗而不觧其赦天<lb/>
下<lb/>
　　武帝令禮官勸學詔<lb/>
盖聞導民以禮風之以樂今禮壊樂崩朕甚閔焉故詳<lb/>
<pb n="KR4h0132_WYG_002-4b"/>
延天下方聞之士咸薦諸朝其令禮官勸學講議洽聞<lb/>
舉遺興禮以為天下先太常其議予博士弟子崇鄉黨<lb/>
之化以厲賢材焉<lb/>
　　武帝遣謁者廵行詔<lb/>
朕聞咎繇對禹曰在知人知人則哲惟帝難之盖君者<lb/>
心也民猶支體支體傷則心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛日者淮南衡山修文<lb/>
學流貨賂兩國接壤怵於邪説而造篡弑此朕之不徳<lb/>
詩云憂心惨惨念國之為虐已赦天下滌除與之更始<lb/>
<pb n="KR4h0132_WYG_002-5a"/>
朕嘉孝弟力田哀夫老眊孤寡鰥獨或匱於衣食甚憐<lb/>
閔焉其遣謁者廵行天下存問致賜曰皇帝使謁者賜<lb/>
縣三老孝者帛人五匹鄉三老弟者力田帛人三匹年<lb/>
九十以上及鰥寡孤獨帛人二匹絮三斤八十以上米<lb/>
人三石有寃失職使者以聞縣鄉即賜毋贅聚<lb/>
　　武帝封驃騎將軍詔<lb/>
驃騎將軍率戎士隃烏盭討遫濮渉狐奴歴五王國輜<lb/>
重人衆攝讋者弗取幾獲單于子轉戰六日過焉支山<lb/>
<pb n="KR4h0132_WYG_002-5b"/>
千有餘里合短兵鏖臯蘭下殺折蘭王斬盧侯王鋭悍<lb/>
者誅全甲獲醜執渾邪王子及相國都尉捷首虜八千<lb/>
九百六十級收休屠祭天金人師率減什七益封去病<lb/>
二千二百户<lb/>
　　武帝嘉霍去病功詔<lb/>
驃騎將軍去病率師攻匈奴西域王渾邪王及厥衆萌<lb/>
咸相犇率以軍糧接食并將控弦萬有餘人誅獟駻獲<lb/>
首虜八千餘級降異國之王三十二人戰士不離傷十<lb/>
<pb n="KR4h0132_WYG_002-6a"/>
萬之衆咸懐集服仍興之勞爰及河塞庶幾無患幸既<lb/>
永綏矣以千七百户益封驃騎將軍減隴西北地上郡<lb/>
戍卒之半以寛天下之繇<lb/>
　　武帝益封驃騎詔<lb/>
驃騎將軍去病率師躬將所獲葷允之士約輕賫絶大<lb/>
幕渉獲單于章渠以誅此車耆轉擊左大將䨇獲旗鼓<lb/>
歴度難侯濟弓閭獲屯頭王韓王等三人將軍相國當<lb/>
户都尉八十三人封狼居胥山禪于姑衍登臨翰海執<lb/>
<pb n="KR4h0132_WYG_002-6b"/>
鹵獲醜七萬有四百四十三級師率減什二取食於敵<lb/>
逴行殊逺而糧不絶以五千八百户益封驃騎將軍<lb/>
　　武帝議后土祀詔<lb/>
今上帝朕親郊而后土無祀則禮不答也<lb/>
　　武帝遣博士廵行詔<lb/>
日者有司以幣輕多奸農傷而末衆又禁兼并之塗故<lb/>
改幣以約之稽諸徃古制宜於今廢期有月而山澤之<lb/>
民未諭夫仁行而從善義立則俗易意奉憲者所以導<lb/>
<pb n="KR4h0132_WYG_002-7a"/>
之未明歟將百姓所安殊路而矯䖍吏因乘勢以侵蒸<lb/>
庶耶何紛然其擾也今遣博士大等六人分廵行天下<lb/>
存問鰥寡廢疾無以自振業者貸與之諭三老孝弟以<lb/>
為民師舉獨行之君子徴詣行在所朕嘉賢者樂知其<lb/>
人廣宣厥道士有特招使者之任也詳問隠處亡位及<lb/>
寃失職奸猾為害野荒治苛者舉奏郡國有所以為便<lb/>
者上丞相御史以聞<lb/>
　　武帝遣博士廵行詔<lb/>
<pb n="KR4h0132_WYG_002-7b"/>
仁不異逺義不辭難今京師雖未為豐年山林池澤之<lb/>
饒與民共之今水潦移於江南廹隆冬至朕懼其饑寒<lb/>
不活江南之地火耕水耨方下巴蜀之粟致之江陵遣<lb/>
博士中等分循行諭告所抵無令重困吏民有振救饑<lb/>
民免其厄者具舉以聞<lb/>
　　武帝封周子南君詔<lb/>
祭地冀州瞻望河洛廵省豫州觀於周室邈而無祀詢<lb/>
問耆老乃得孽子嘉其封嘉為周子南君以奉周祀<lb/>
<pb n="KR4h0132_WYG_002-8a"/>
　　武帝郊祀詔<lb/>
朕以𦕈身託於王侯之上徳未能綏民民或饑寒故廵<lb/>
祭后土以祈豐年冀州脽壤廼顯文鼎獲薦於廟渥洼<lb/>
水出馬朕其御焉戰戰兢兢懼不克任思昭天地内惟<lb/>
自新詩云四牡翼翼以征不服親省邉垂用事所極望<lb/>
見泰一修天文䄠辛卯夜若景光十有二明易曰先甲<lb/>
三日後甲三日朕甚念年歲未咸登□躬齋戒丁酉拜<lb/>
況於郊<lb/>
<pb n="KR4h0132_WYG_002-8b"/>
　　武帝賜卜式詔<lb/>
朕聞報徳以徳報怨以直今天下不幸有事郡縣諸侯<lb/>
未有奮繇直道者也齊相雅行躬耕隨牧畜蕃輙分昆<lb/>
弟更造不為利惑日者北邊有興上書助官徃年西河<lb/>
歳惡率齊人入粟今又首奮雖未戰可謂義形於内矣<lb/>
其賜式爵闗内侯黄金四十斤田十頃布告天下使明<lb/>
知之<lb/>
　　武帝遷東粤詔<lb/>
<pb n="KR4h0132_WYG_002-9a"/>
東粤險阻反覆為後世患遷其民於江淮間遂虚其地<lb/>
　　武帝改元詔<lb/>
朕以𦕈身承至尊兢兢焉惟徳菲薄不明於禮樂故用<lb/>
事八神遭天地況施著見景象㞕然如有聞震於怪物<lb/>
欲止不敢遂登封泰山至於梁父然後升䄠肅然自新<lb/>
嘉與士大夫更始其以十月為元封元年<lb/>
　　武帝封欒大詔<lb/>
昔禹疏九河決四瀆間者河溢臯陸隄繇不息朕臨天<lb/>
<pb n="KR4h0132_WYG_002-9b"/>
下二十有八年天若遺朕士而大通焉乾稱蜚龍鴻漸<lb/>
於般朕意庶幾與焉其以二千户封地士將軍大為樂<lb/>
通侯<lb/>
　　武帝赦天下免所幸縣租詔<lb/>
朕廵荆揚輯江淮物㑹大海氣以合泰山上天見象增<lb/>
修封禪其赦天下所幸縣毋出今年租賦賜鰥寡孤獨<lb/>
者帛貧窮者粟<lb/>
　　武帝求賢良詔<lb/>
<pb n="KR4h0132_WYG_002-10a"/>
詔曰盖有非常之功必待非常之人故馬或奔踶而致<lb/>
千里士或有負俗之累而立功名夫泛駕之馬<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>弛之<lb/>
士亦在御之而巳其令州縣察吏民有茂才異等可為<lb/>
將相及使絶國者<lb/>
　　武帝定禮儀詔<lb/>
盖受命而王各有所由興殊路而同歸謂因民而作追<lb/>
俗為制也議者咸稱太古百姓何望漢亦一家之事典<lb/>
法不傳謂子孫何化隆者閎博治淺者褊狹可不勉與<lb/>
<pb n="KR4h0132_WYG_002-10b"/>
　　武帝謹察出入詔<lb/>
今豪傑多逺交依東方羣盗其謹察出入者<lb/>
　　武帝伐胡詔<lb/>
髙皇帝遺朕平城之憂髙后時單于書絶悖逆昔齊襄<lb/>
公復九世之讎春秋大之<lb/>
　　昭帝勿出田租詔<lb/>
徃年災害多今年蠢麥傷所賑貸種食勿收責毋令民<lb/>
出今年田租<lb/>
<pb n="KR4h0132_WYG_002-11a"/>
　　昭帝止出馬詔<lb/>
比歳不登民匱於食流庸未盡還徃時令民共出馬其<lb/>
止勿出諸給中都官者且減之<lb/>
　　昭帝舉賢良文學詔<lb/>
朕以𦕈身獲保宗廟戰戰栗栗夙興夜寐修古帝王之<lb/>
事通保傅傳孝經論語尚書未云有明其令三輔太常<lb/>
舉賢良各二人郡國文學髙第各一人<lb/>
　　昭帝賜韓福詔<lb/>
<pb n="KR4h0132_WYG_002-11b"/>
朕閔勞以官職之事其務修孝弟以教鄉里行道舍傳<lb/>
舍縣次具酒肉食從者及馬長吏以時存問常以歳八<lb/>
月賜羊一頭酒二斛不幸死者賜複衾一祠以中牢<lb/>
　　昭帝以菽粟當賦詔<lb/>
夫糓賤傷農今三輔太常糓減賤其令以菽粟當今年<lb/>
賦<lb/>
　　昭帝減口賦錢詔<lb/>
天下以農桑為本日者省用罷不急官減外繇畊桑者<lb/>
<pb n="KR4h0132_WYG_002-12a"/>
益衆而百姓未能家給朕甚愍焉其減口賦錢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二<lb/>
</p>
<p>
</p>
  </div>
</body>
</text>
</TEI>
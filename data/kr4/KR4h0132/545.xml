<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百四十五</head> <lb/>
    <p>
<pb n="KR4h0132_WYG_545-1a"/>
欽定四庫全書<lb/>
　文章辨體彚選巻五百四十五<lb/>
　　　　　　　　　　　　明　賀復徵　編<lb/>
傳十八<hi>托傳</hi>
　　圬者王承福傳<hi>唐韓愈</hi>
圬之為技賤且勞者也有業之其色若自得者聴其言<lb/>
而盡問之王其姓承福其名世為京兆長安農夫天寳<lb/>
之亂發人為兵持弓矢十三年有官勲棄之來歸喪其<lb/>
<pb n="KR4h0132_WYG_545-1b"/>
土田手鏝衣食餘三十年舍於市之主人而歸其屋食<lb/>
之當焉視時屋食之貴賤而上下其圬之傭以償之有<lb/>
餘則以與道路之廢疾餓者焉又曰粟稼而生者也若<lb/>
布與帛必蠶績而後成者也其他所以養生之具皆待<lb/>
人力而後完也吾皆賴之然人不可徧為宜乎各致其<lb/>
能以相生也故君者理我所以生者也而百官者承君<lb/>
之化者也任有小大惟其所能若器皿焉食焉而怠其<lb/>
事必有天殃故吾不敢一日舍鏝以嬉夫鏝易能可力<lb/>
<pb n="KR4h0132_WYG_545-2a"/>
焉又誠有功取其直雖勞無愧吾心安焉夫力易強而<lb/>
有功也心難強而有智也用力者使於人用心者使人<lb/>
亦其宜也吾特擇其易為而無愧者取焉嘻吾操鏝以<lb/>
入富貴之家有年矣有一至者焉又往過之則為墟矣<lb/>
有再至三至者焉又往過之則為墟矣問之其隣或曰<lb/>
噫刑戮也或曰身既死而其子孫不能有也或曰死而<lb/>
歸之官也吾以是觀之非所謂食焉怠其事而得天殃<lb/>
者耶非強心以智而不足不擇其才之稱否而冐之者<lb/>
<pb n="KR4h0132_WYG_545-2b"/>
邪非多行可愧知其不可而強為之者邪將富貴難守<lb/>
薄功而厚饗之者邪抑豐悴有時一去一來而不可常<lb/>
者邪吾之心憫焉是故擇其力之可能者行焉樂富貴<lb/>
而悲貧賤我豈異於人哉又曰功大者其所以自奉也<lb/>
博妻與子皆養於我者也吾能薄而功小不有之可也<lb/>
又吾所謂勞力者若立吾家而力不足則心又勞也一<lb/>
身而二任焉雖聖者不可能也愈始聞而惑之又從而<lb/>
思之蓋賢者也蓋所謂獨善其身者也然吾有譏焉謂<lb/>
<pb n="KR4h0132_WYG_545-3a"/>
其自為也過多其為人也過少其學楊朱之道者邪楊<lb/>
之道不肯拔我一毛而利天下而夫人以有家為勞心<lb/>
不肯一動其心以畜其妻子其肯勞其心以為人乎哉<lb/>
雖然其賢於世之患不得之而患失之者以濟其生之<lb/>
欲貪耶而亡道以喪其身者其亦逺矣又其言有可以<lb/>
警余者故余為之傳而自鑒焉<lb/>
　　種樹郭槖駞傳<hi>桞宗元</hi>
郭槖駞不知始何名病僂隆然伏行有類槖駞者故鄉<lb/>
<pb n="KR4h0132_WYG_545-3b"/>
人號之槖駞聞之曰甚善名我固當因捨其名亦自謂<lb/>
槖駞云其鄉曰豐樂鄉在長安西駞業種樹凡長安富<lb/>
豪人為觀逰及賣果者皆争迎取養視駞所種樹或移<lb/>
徙無不活且碩茂蚤實以蕃他植者雖窺伺傚慕莫能<lb/>
如也有問之對曰槖駞非能使木夀且孳也能順木之<lb/>
天以致其性焉爾凡植木之性其本欲舒其培欲平其<lb/>
土欲故其築欲宻既然已勿動勿慮去不復顧其蒔也<lb/>
若子其置也若棄則其天者全而其性得矣故吾不害<lb/>
<pb n="KR4h0132_WYG_545-4a"/>
其長而已非有能碩茂之也不抑耗其實而已非有能<lb/>
蚤而蕃之也他植者則不然根拳而土易其培之也若<lb/>
不過焉則不及茍有能反是者則又愛之太深憂之太<lb/>
勤旦視而暮撫己去而復顧甚者𤓰其膚以驗其生枯<lb/>
揺其本以觀其疎宻而木之性日以離矣雖曰愛之其<lb/>
實害之雖曰憂之其實讐之故不我若也吾又何能為<lb/>
哉問者曰以子之道移之官理可乎駞曰我知種樹而<lb/>
巳官理非吾業也然吾居鄉見長人者好煩其令若甚憐<lb/>
<pb n="KR4h0132_WYG_545-4b"/>
焉而卒以禍旦暮吏來而呼曰官命促爾耕朂爾植督<lb/>
爾穫蚤繰而緒蚤織而縷字而幼孩遂而鷄豚鳴皷而<lb/>
聚之擊木而召之吾小人輟飱饔以勞吏者且不得暇<lb/>
又何以蕃吾生而安吾性耶故病且怠若是則與吾業<lb/>
者其亦有䫫乎問者嘻曰不亦善夫吾聞養樹得養人<lb/>
術傳其事以為官戒也<lb/>
　　梓人傳<hi>栁宗元</hi>
裴封叔之第在光德里有梓人欵其門願傭隟宇而處<lb/>
<pb n="KR4h0132_WYG_545-5a"/>
焉所職尋引規矩繩墨家不居礱斵之器問其能曰吾<lb/>
善度材視棟宇之制髙深圓方短長之宜吾指使而羣<lb/>
工役焉捨我衆莫能就一宇故食於官府吾受禄三倍<lb/>
作於私家吾收其直大半焉他日入其室其床闕足而<lb/>
不能理曰將求他工余甚笑之謂其無能而貪禄嗜貨<lb/>
者其後京兆尹將飾官署余往過焉委羣材㑹衆工或<lb/>
執斧斤或執刀鋸皆環立嚮之梓人左持引右執杖而<lb/>
中處焉量棟宇之任視木之能舉揮其杖曰斧彼執斧<lb/>
<pb n="KR4h0132_WYG_545-5b"/>
者奔而右顧而指曰鋸彼執鋸者趨而左俄而斤者斵<lb/>
刀者削皆視其色俟其言莫敢自斷者其不勝任者怒<lb/>
而退之亦莫敢愠焉畫宫於堵盈尺而曲盡其制計其<lb/>
毫釐而搆大厦無進退焉既成書於上棟曰某年某月<lb/>
某日某建則其姓字也凡執用之工不在列余圜視大<lb/>
駭然後知其術之工大矣繼而歎曰彼將捨其手藝専<lb/>
其心智而能知體要者與吾聞勞心者役人勞力者役<lb/>
於人彼其勞心者與能者用而智者謀彼其智者與是<lb/>
<pb n="KR4h0132_WYG_545-6a"/>
足為佐天子相天下法矣物莫近乎此也彼為天下者<lb/>
本於人其執役者為徒隷為鄉師里胥其上為下士又<lb/>
其上為中士為上士又其上為大夫為卿為公離而為<lb/>
六職判而為百役外薄四海有方伯連率郡有守邑有<lb/>
宰皆有佐政其下有胥吏又其下皆有嗇夫版尹以就<lb/>
役焉猶衆工之各有執伎以食力也彼佐天子相天下<lb/>
者舉而加焉指而使焉條其綱紀而盈縮焉齊其法制<lb/>
而整頓焉猶梓人之有規矩繩墨以定制也擇天下之<lb/>
<pb n="KR4h0132_WYG_545-6b"/>
士使稱其職居天下之人使安其業視都知野視野知<lb/>
國視國知天下其逺邇細大可手據其圖而究焉猶梓<lb/>
人畫宫於堵而績於成也能者進而由之使無所徳不<lb/>
能者退而休之亦莫敢愠不衒能不務名不親小勞不<lb/>
侵衆官日與天下之英才討論其大經猶梓人之善運<lb/>
衆工而不伐藝也夫然後相道得而萬國理矣相道既<lb/>
得萬國既理天下舉首而望曰吾相之功也後之人循<lb/>
跡而慕曰彼相之才也士或談殷周之理者曰伊傅周<lb/>
<pb n="KR4h0132_WYG_545-7a"/>
召其百執事之勤勞而不得紀焉猶梓人自名其功而<lb/>
執用者不列也大哉相乎通是道者所謂相而已矣其<lb/>
不知體要者反此以恪勤為公以簿書為尊衒能矜名<lb/>
親小勞侵衆官竊取六職百役之事親聴於府庭而遺<lb/>
其大者逺者焉所謂不通是道者也猶梓人而不知繩<lb/>
墨之曲直䂓矩之方圓尋引之短長姑奪衆工之斧斤<lb/>
刀鋸以佐其勢又不能備其工以至敗績用而無所成<lb/>
也不亦謬與或曰彼主為室者儻或發其私智牽制梓<lb/>
<pb n="KR4h0132_WYG_545-7b"/>
人之慮奪其世守而道謀是用雖不能成功豈其罪邪<lb/>
亦在任之而已余曰不然夫繩墨誠陳規矩誠設髙者<lb/>
不可抑而下也狹者不可張而廣也由我則固不由我<lb/>
則圯將樂去固而就圯也則巻其術黙其智悠爾而去<lb/>
不屈吾道是誠良梓人耳其或嗜其貨利忍而不能捨<lb/>
也喪其制量屈而不能守也棟橈屋壊則曰非我罪也<lb/>
可乎哉可乎哉余謂梓人之道類於相故書而藏之梓<lb/>
人蓋古之審曲面勢者今謂之都料匠云余所遇者楊<lb/>
<pb n="KR4h0132_WYG_545-8a"/>
氏潛其名<lb/>
　　圉人傳<hi>宋司馬光</hi>
汧侯有馬悍戾不可乘服以為無用將棄之野愛其疾<lb/>
足募有能馴之者禄以百金有圉人叩門而告曰臣能<lb/>
馴之汧侯使養馬數月馬益調服步驟緩速折還左右<lb/>
唯人所志汧侯喜賞以百金之禄拜為圉師衆騶疾之<lb/>
謁於侯曰侯馬今馴矣彼何功而徒費侯金臣請代之<lb/>
侯逐圉人居數月馬復悍戾如故侯乃召圉人而謝曰<lb/>
<pb n="KR4h0132_WYG_545-8b"/>
子能使悍馬馴子去而馬復悍敢問何術也對曰臣賤<lb/>
夫也不知異術而唯養馬之知夫馬太肥則陸梁太瘠<lb/>
則不能任重䇿之急則駭而難馴緩則不肯盡力善為<lb/>
圉者渴之饑之飲之秣之視其肥瘠而豐殺其菽粟緩<lb/>
之以盡其材急之以禁其逸鞭䇿以警其怠恩渥以馴<lb/>
其心使之得其宜適而不勞亦不使有遺力焉其術甚<lb/>
微得於心應於手已不能傳之於人人亦不能從已傳<lb/>
也如此故馬之材在馬馬之性在我雖悍戾何傷哉汧<lb/>
<pb n="KR4h0132_WYG_545-9a"/>
侯曰善圉人曰是術也豈特養馬而已抑治國亦猶是<lb/>
也夫材智之士治國者之悍馬也捨之則不能以興功<lb/>
業御之不以道則不獲其利而桀黠不可制故明君者<lb/>
能用材智之士而以爵禄賞罰御之是以爵太髙則驕<lb/>
禄太豐則墮驕墮之臣雖有智力君不得而使也制之<lb/>
急則不得盡其能制之緩則不肯宣其用不任恩渥一<lb/>
驅之以威則愁怨而離心故明君者節其爵禄裁其緩<lb/>
急恩澤足以結其心威嚴足以服其志則士生死貴賤<lb/>
<pb n="KR4h0132_WYG_545-9b"/>
之命在於君矣雖慄悍何憂哉汧侯恱位為上卿任以<lb/>
國政用其術推而行之汧國大治<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百四十五<lb/>
<pb n="KR4h0132_WYG_545-10a"/>
欽定四庫全書<lb/>
　文章辨體彚選巻五百四十五<lb/>
　　　　　　　　　　　　明　賀復徵　編<lb/>
傳十八<hi>托傳</hi>
　　圬者王承福傳<hi>唐韓愈</hi>
圬之為技賤且勞者也有業之其色若自得者聴其言<lb/>
而盡問之王其姓承福其名世為京兆長安農夫天寳<lb/>
之亂發人為兵持弓矢十三年有官勲棄之來歸喪其<lb/>
<pb n="KR4h0132_WYG_545-10b"/>
土田手鏝衣食餘三十年舍於市之主人而歸其屋食<lb/>
之當焉視時屋食之貴賤而上下其圬之傭以償之有<lb/>
餘則以與道路之廢疾餓者焉又曰粟稼而生者也若<lb/>
布與帛必蠶績而後成者也其他所以養生之具皆待<lb/>
人力而後完也吾皆賴之然人不可徧為宜乎各致其<lb/>
能以相生也故君者理我所以生者也而百官者承君<lb/>
之化者也任有小大惟其所能若器皿焉食焉而怠其<lb/>
事必有天殃故吾不敢一日舍鏝以嬉夫鏝易能可力<lb/>
<pb n="KR4h0132_WYG_545-11a"/>
焉又誠有功取其直雖勞無愧吾心安焉夫力易強而<lb/>
有功也心難強而有智也用力者使於人用心者使人<lb/>
亦其宜也吾特擇其易為而無愧者取焉嘻吾操鏝以<lb/>
入富貴之家有年矣有一至者焉又往過之則為墟矣<lb/>
有再至三至者焉又往過之則為墟矣問之其隣或曰<lb/>
噫刑戮也或曰身既死而其子孫不能有也或曰死而<lb/>
歸之官也吾以是觀之非所謂食焉怠其事而得天殃<lb/>
者耶非強心以智而不足不擇其才之稱否而冐之者<lb/>
<pb n="KR4h0132_WYG_545-11b"/>
邪非多行可愧知其不可而強為之者邪將富貴難守<lb/>
薄功而厚饗之者邪抑豐悴有時一去一來而不可常<lb/>
者邪吾之心憫焉是故擇其力之可能者行焉樂富貴<lb/>
而悲貧賤我豈異於人哉又曰功大者其所以自奉也<lb/>
博妻與子皆養於我者也吾能薄而功小不有之可也<lb/>
又吾所謂勞力者若立吾家而力不足則心又勞也一<lb/>
身而二任焉雖聖者不可能也愈始聞而惑之又從而<lb/>
思之蓋賢者也蓋所謂獨善其身者也然吾有譏焉謂<lb/>
<pb n="KR4h0132_WYG_545-12a"/>
其自為也過多其為人也過少其學楊朱之道者邪楊<lb/>
之道不肯拔我一毛而利天下而夫人以有家為勞心<lb/>
不肯一動其心以畜其妻子其肯勞其心以為人乎哉<lb/>
雖然其賢於世之患不得之而患失之者以濟其生之<lb/>
欲貪耶而亡道以喪其身者其亦逺矣又其言有可以<lb/>
警余者故余為之傳而自鑒焉<lb/>
　　種樹郭槖駞傳<hi>桞宗元</hi>
郭槖駞不知始何名病僂隆然伏行有類槖駞者故鄉<lb/>
<pb n="KR4h0132_WYG_545-12b"/>
人號之槖駞聞之曰甚善名我固當因捨其名亦自謂<lb/>
槖駞云其鄉曰豐樂鄉在長安西駞業種樹凡長安富<lb/>
豪人為觀逰及賣果者皆争迎取養視駞所種樹或移<lb/>
徙無不活且碩茂蚤實以蕃他植者雖窺伺傚慕莫能<lb/>
如也有問之對曰槖駞非能使木夀且孳也能順木之<lb/>
天以致其性焉爾凡植木之性其本欲舒其培欲平其<lb/>
土欲故其築欲宻既然已勿動勿慮去不復顧其蒔也<lb/>
若子其置也若棄則其天者全而其性得矣故吾不害<lb/>
<pb n="KR4h0132_WYG_545-13a"/>
其長而已非有能碩茂之也不抑耗其實而已非有能<lb/>
蚤而蕃之也他植者則不然根拳而土易其培之也若<lb/>
不過焉則不及茍有能反是者則又愛之太深憂之太<lb/>
勤旦視而暮撫己去而復顧甚者𤓰其膚以驗其生枯<lb/>
揺其本以觀其疎宻而木之性日以離矣雖曰愛之其<lb/>
實害之雖曰憂之其實讐之故不我若也吾又何能為<lb/>
哉問者曰以子之道移之官理可乎駞曰我知種樹而<lb/>
巳官理非吾業也然吾居鄉見長人者好煩其令若甚憐<lb/>
<pb n="KR4h0132_WYG_545-13b"/>
焉而卒以禍旦暮吏來而呼曰官命促爾耕朂爾植督<lb/>
爾穫蚤繰而緒蚤織而縷字而幼孩遂而鷄豚鳴皷而<lb/>
聚之擊木而召之吾小人輟飱饔以勞吏者且不得暇<lb/>
又何以蕃吾生而安吾性耶故病且怠若是則與吾業<lb/>
者其亦有䫫乎問者嘻曰不亦善夫吾聞養樹得養人<lb/>
術傳其事以為官戒也<lb/>
　　梓人傳<hi>栁宗元</hi>
裴封叔之第在光德里有梓人欵其門願傭隟宇而處<lb/>
<pb n="KR4h0132_WYG_545-14a"/>
焉所職尋引規矩繩墨家不居礱斵之器問其能曰吾<lb/>
善度材視棟宇之制髙深圓方短長之宜吾指使而羣<lb/>
工役焉捨我衆莫能就一宇故食於官府吾受禄三倍<lb/>
作於私家吾收其直大半焉他日入其室其床闕足而<lb/>
不能理曰將求他工余甚笑之謂其無能而貪禄嗜貨<lb/>
者其後京兆尹將飾官署余往過焉委羣材㑹衆工或<lb/>
執斧斤或執刀鋸皆環立嚮之梓人左持引右執杖而<lb/>
中處焉量棟宇之任視木之能舉揮其杖曰斧彼執斧<lb/>
<pb n="KR4h0132_WYG_545-14b"/>
者奔而右顧而指曰鋸彼執鋸者趨而左俄而斤者斵<lb/>
刀者削皆視其色俟其言莫敢自斷者其不勝任者怒<lb/>
而退之亦莫敢愠焉畫宫於堵盈尺而曲盡其制計其<lb/>
毫釐而搆大厦無進退焉既成書於上棟曰某年某月<lb/>
某日某建則其姓字也凡執用之工不在列余圜視大<lb/>
駭然後知其術之工大矣繼而歎曰彼將捨其手藝専<lb/>
其心智而能知體要者與吾聞勞心者役人勞力者役<lb/>
於人彼其勞心者與能者用而智者謀彼其智者與是<lb/>
<pb n="KR4h0132_WYG_545-15a"/>
足為佐天子相天下法矣物莫近乎此也彼為天下者<lb/>
本於人其執役者為徒隷為鄉師里胥其上為下士又<lb/>
其上為中士為上士又其上為大夫為卿為公離而為<lb/>
六職判而為百役外薄四海有方伯連率郡有守邑有<lb/>
宰皆有佐政其下有胥吏又其下皆有嗇夫版尹以就<lb/>
役焉猶衆工之各有執伎以食力也彼佐天子相天下<lb/>
者舉而加焉指而使焉條其綱紀而盈縮焉齊其法制<lb/>
而整頓焉猶梓人之有規矩繩墨以定制也擇天下之<lb/>
<pb n="KR4h0132_WYG_545-15b"/>
士使稱其職居天下之人使安其業視都知野視野知<lb/>
國視國知天下其逺邇細大可手據其圖而究焉猶梓<lb/>
人畫宫於堵而績於成也能者進而由之使無所徳不<lb/>
能者退而休之亦莫敢愠不衒能不務名不親小勞不<lb/>
侵衆官日與天下之英才討論其大經猶梓人之善運<lb/>
衆工而不伐藝也夫然後相道得而萬國理矣相道既<lb/>
得萬國既理天下舉首而望曰吾相之功也後之人循<lb/>
跡而慕曰彼相之才也士或談殷周之理者曰伊傅周<lb/>
<pb n="KR4h0132_WYG_545-16a"/>
召其百執事之勤勞而不得紀焉猶梓人自名其功而<lb/>
執用者不列也大哉相乎通是道者所謂相而已矣其<lb/>
不知體要者反此以恪勤為公以簿書為尊衒能矜名<lb/>
親小勞侵衆官竊取六職百役之事親聴於府庭而遺<lb/>
其大者逺者焉所謂不通是道者也猶梓人而不知繩<lb/>
墨之曲直䂓矩之方圓尋引之短長姑奪衆工之斧斤<lb/>
刀鋸以佐其勢又不能備其工以至敗績用而無所成<lb/>
也不亦謬與或曰彼主為室者儻或發其私智牽制梓<lb/>
<pb n="KR4h0132_WYG_545-16b"/>
人之慮奪其世守而道謀是用雖不能成功豈其罪邪<lb/>
亦在任之而已余曰不然夫繩墨誠陳規矩誠設髙者<lb/>
不可抑而下也狹者不可張而廣也由我則固不由我<lb/>
則圯將樂去固而就圯也則巻其術黙其智悠爾而去<lb/>
不屈吾道是誠良梓人耳其或嗜其貨利忍而不能捨<lb/>
也喪其制量屈而不能守也棟橈屋壊則曰非我罪也<lb/>
可乎哉可乎哉余謂梓人之道類於相故書而藏之梓<lb/>
人蓋古之審曲面勢者今謂之都料匠云余所遇者楊<lb/>
<pb n="KR4h0132_WYG_545-17a"/>
氏潛其名<lb/>
　　圉人傳<hi>宋司馬光</hi>
汧侯有馬悍戾不可乘服以為無用將棄之野愛其疾<lb/>
足募有能馴之者禄以百金有圉人叩門而告曰臣能<lb/>
馴之汧侯使養馬數月馬益調服步驟緩速折還左右<lb/>
唯人所志汧侯喜賞以百金之禄拜為圉師衆騶疾之<lb/>
謁於侯曰侯馬今馴矣彼何功而徒費侯金臣請代之<lb/>
侯逐圉人居數月馬復悍戾如故侯乃召圉人而謝曰<lb/>
<pb n="KR4h0132_WYG_545-17b"/>
子能使悍馬馴子去而馬復悍敢問何術也對曰臣賤<lb/>
夫也不知異術而唯養馬之知夫馬太肥則陸梁太瘠<lb/>
則不能任重䇿之急則駭而難馴緩則不肯盡力善為<lb/>
圉者渴之饑之飲之秣之視其肥瘠而豐殺其菽粟緩<lb/>
之以盡其材急之以禁其逸鞭䇿以警其怠恩渥以馴<lb/>
其心使之得其宜適而不勞亦不使有遺力焉其術甚<lb/>
微得於心應於手已不能傳之於人人亦不能從已傳<lb/>
也如此故馬之材在馬馬之性在我雖悍戾何傷哉汧<lb/>
<pb n="KR4h0132_WYG_545-18a"/>
侯曰善圉人曰是術也豈特養馬而已抑治國亦猶是<lb/>
也夫材智之士治國者之悍馬也捨之則不能以興功<lb/>
業御之不以道則不獲其利而桀黠不可制故明君者<lb/>
能用材智之士而以爵禄賞罰御之是以爵太髙則驕<lb/>
禄太豐則墮驕墮之臣雖有智力君不得而使也制之<lb/>
急則不得盡其能制之緩則不肯宣其用不任恩渥一<lb/>
驅之以威則愁怨而離心故明君者節其爵禄裁其緩<lb/>
急恩澤足以結其心威嚴足以服其志則士生死貴賤<lb/>
<pb n="KR4h0132_WYG_545-18b"/>
之命在於君矣雖慄悍何憂哉汧侯恱位為上卿任以<lb/>
國政用其術推而行之汧國大治<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百四十五<lb/>
</p>
<p>
</p>
  </div>
</body>
</text>
</TEI>
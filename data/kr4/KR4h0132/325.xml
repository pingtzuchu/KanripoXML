<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百二十五</head> <lb/>
    <p>
<pb n="KR4h0132_WYG_325-1a"/>
欽定四庫全書<lb/>
　文章辨體彚選巻三百二十五<lb/>
　　　　　　　　　　　　明　賀復徴　編<lb/>
序四十五<hi>以下時藝類</hi>
　　題南雍三課<hi>明馮夢楨</hi>
夫文作者固難鑒尤不易譬之玉與石氣韻夐異而形<lb/>
色㣲𣺌毎至相亂如以石為玉以玉為石則卞氏所為<lb/>
長號耳余輩品雍士之文雖不敢自許神鑒而進氣韻<lb/>
<pb n="KR4h0132_WYG_325-1b"/>
畧形色庶幾近之則諸士之與於兹選者其為玉不為<lb/>
石明甚至於連城之賞按劍之疑此自諸生之遇何足<lb/>
以為文之定價哉因書此以堅諸士之自信<lb/>
　　南雍譽髦録序<hi>郭正域</hi>
余受事三日而試諸生一時文字不無危側趣詭縹緲<lb/>
附俗余力為删正去其陳言諸生錮於習氣謂余所嘉<lb/>
尚逺乎時矣余自叙以示諸生其説以為凡為聖人之<lb/>
文當見聖人之心得聖人之聲隨與諸生約談名理者<lb/>
<pb n="KR4h0132_WYG_325-2a"/>
西竺南華勿唼其沫言行事者盲史腐令勿傅其毛光<lb/>
景可抒謾塗耳目才情未罄勿隔肺腸一時諸生灑然<lb/>
聴之且信且從余亦竭其目力毎月三試不厭討論遂<lb/>
根極理要成一家言可備觀覽矣夫文章之道上自六<lb/>
經語孟下逮子史百家古文時藝總之不越理事情景<lb/>
四者而已不能見理而言且非理理既不當説亦不敷<lb/>
不能叙事而用非其事事既强附話亦闇<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>不能抒情<lb/>
而别為㸃綴設身不真安能如話不能冩景而别事攟<lb/>
<pb n="KR4h0132_WYG_325-2b"/>
拾風光既假安能如畫夫肌豐力沈本之博洽傳神阿<lb/>
堵妙在悟門孔子曰辭達而已孟子曰詖辭知其所蔽<lb/>
淫辭知其所陷邪辭知其所離遁辭知其所窮諸生苐<lb/>
求其達而勿為詖為淫為邪為遁也夫説理冩事抒情<lb/>
綴景能盡巧心不遺餘力如出其人之口如見其人之<lb/>
心者達也喉唇糺紛若不可句者詖也謾漶凌厲背其<lb/>
本㫖者淫也厭薄經常徘徊岐路者離也勦襲漁獵捉<lb/>
襟露肘者窮也世寧有端方之士論篤之人而語不由<lb/>
<pb n="KR4h0132_WYG_325-3a"/>
衷變幻詆誣者乎又寧有真脩實詣豪傑自命而拾人<lb/>
殘膏假人顔色者乎言為心聲文為徳符諸生勉之矣<lb/>
　　王季重小題文字序<hi>湯顯祖</hi>
時文字能於筆墨之外言所欲言者三人而已歸太僕<lb/>
之長句諸君燮之緒音胡天一之竒想各有其病天下<lb/>
莫敢望焉以今觀王季重文字殆其四之而季重以能<lb/>
為古文詞詩歌故多風人之致光色猶若可異焉大致<lb/>
天之生才雖不能衆亦不獨絶至為文詞有成有不成<lb/>
<pb n="KR4h0132_WYG_325-3b"/>
者三兒時多慧裁識書名父師迷之以傳註括帖不得<lb/>
見古人縱横浩𣺌之書一食其塵不復可解一也乃幸<lb/>
為諸生困未敏達蹭蹬出没於較試之場乆之氣色漸<lb/>
落何暇議尺幅之外哉二也人雖有才亦視其所生生<lb/>
於隠屏山川人物居室遊御鴻顯高壯幽竒怪俠之事<lb/>
未有覩焉神明無所練濯胸腹無所厭飫耳目既吝手<lb/>
足必蹇三也凡此三者皆能使人才力不遂焉才力頓<lb/>
盡而可為悲傷者往往如是也若季重者五嵗遍受五<lb/>
<pb n="KR4h0132_WYG_325-4a"/>
經十嵗恣為文章二十而成進士蓋一代之才也而天<lb/>
亦若有以異之者大越之墟古今冠帶之國也固巳受<lb/>
靈氣於斯而世籍都下往來燕越間起禹穴吳山江海<lb/>
淮沂東上岱宗西迤太行歸乎神都所遊目天下之股<lb/>
脊喉顋處也英雄之所躔美好之所鋪咸在矣於以豁<lb/>
心神紆眺聴者必將鬰結乎文章而又少無專門承學<lb/>
之間靈心洞脫孤遊浩杳蚤為貴公鉅人所賞聞所未<lb/>
聞出見少年裘馬弓劍旗亭陌道之間顧而樂之此亦<lb/>
<pb n="KR4h0132_WYG_325-4b"/>
文心之所貽行也身復蚤達曽無諸生一日之憂名字<lb/>
所至贊嘆盈矚故其為文字也高廣其心神亮瀏其音<lb/>
節精華甚充顔色甚悦緲焉者如嶺雲之媚天霄絢焉<lb/>
者如江霞之蕩林樾乍翕乍闢如崩如興不可迫視莫<lb/>
或殫形大有傳䟽之所曽遺著録之所未經者矣嗟夫<lb/>
以一代之才而絶三者之累若此不亦宜乎其為古文<lb/>
詞詩歌又何如也雖然才士而宦業流通亦無以周世<lb/>
物之容而既以當塗令高第為郎矣復抑而令青浦青<lb/>
<pb n="KR4h0132_WYG_325-5a"/>
浦故屠長卿所治縣也長卿既以此出大越名天下而<lb/>
季重書來乃更以歸休讀書為懐夫季重固已讀書矣<lb/>
凡為若談者當亦有未盡其才之嘆耶然則天之於季<lb/>
重誠若有以異之無已也夫<lb/>
　　序丘毛伯稿<hi>湯顯祖</hi>
天下文章所以有生氣者全在竒士士竒則心靈心靈<lb/>
則能飛動能飛動則上下天地來去古今可以屈伸長<lb/>
短生滅如意如意則可以無所不如彼言天地古今之<lb/>
<pb n="KR4h0132_WYG_325-5b"/>
義而不能皆如者不能自如其意者也不能如意者意<lb/>
有所滯常人也蛾伏也伏而飛焉可以無所不至當其<lb/>
蠕蠕時不知其能至此極也是故善畫者觀猛士劍舞<lb/>
善書者觀擔夫争道善琴者觀淋雨崩山彼其意誠欲<lb/>
憤積決裂拏戾關接盡其意勢之所必極以開發於一<lb/>
時耳目不可及而怪也吾鄉丘毛伯文頗類乎是其人<lb/>
心靈能出入於㣲眇故其變動有象常鼓舞而盡其詞<lb/>
詞以立意為宗其所立者常若非經生之常意㟧然而<lb/>
<pb n="KR4h0132_WYG_325-6a"/>
可喜徐理之固應如是也迫促刦牾案衍固獲咸其自<lb/>
取力足以遂之機足以轉之如毛伯者世之竒異人也<lb/>
傳曰同明相照同氣相求聖人作而萬物覩蓋聞世有<lb/>
霍林先生者其人正而通於大道善為典則之文天下<lb/>
人士茍有意乎言者以其文為聖而師之然莫敢自名<lb/>
為高弟子者而吾鄉毛伯在焉遺其滅没之形收其靈<lb/>
異之氣世多疑霍林先生好竒士乃不類其所自為嗟<lb/>
夫雖先生亦安得以其所自為率天下士哉顧士有所<lb/>
<pb n="KR4h0132_WYG_325-6b"/>
為竒者必如吾鄉毛伯焉其可也<lb/>
　　合竒序<hi>湯顯祖</hi>
世間惟拘儒老生不可與言文耳多未聞目多未見而<lb/>
其出鄙委牽拘之識相天下文章寧復有文章乎予謂<lb/>
文章之妙不在步趨形似之間自然靈氣恍惚而來不<lb/>
思而至怪怪竒竒莫可名狀非物尋常得以合之蘇子<lb/>
瞻畫枯株竹石絶異古今畫格乃愈竒妙若以畫格程<lb/>
之幾不入格米家山水人物不多用意畧施數筆形像<lb/>
<pb n="KR4h0132_WYG_325-7a"/>
宛然正使有意為之亦復不佳故夫筆墨小技可以入<lb/>
神而證聖自非通人誰與解此吾鄉丘毛伯選海内合<lb/>
竒文止百餘篇竒無所不合或片紙短幅寸人豆馬或<lb/>
長河巨浪洶洶崩屋或流水孤村寒鴉古木或嵐煙草<lb/>
樹蒼狗白衣或<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>鼎商周丘索墳典凡天地間竒偉靈<lb/>
異高朗古宕之氣猶及見於斯編神矣化矣夫使筆墨<lb/>
不靈聖賢減色皆浮沈習氣為之魔士有志於千秋寜<lb/>
為狂狷毋為鄉愿試取毛伯是編讀之<lb/>
<pb n="KR4h0132_WYG_325-7b"/>
　　唐道徴文序<hi>陳繼儒</hi>
唐道徴性地孤直面目嚴冷自讀書掩户而外斤斤如<lb/>
也故其文恬静貞潔有吉人之風焉如其人矣既舉廷<lb/>
試第一人海内有欲行道徴文者於是唐子問序於陳<lb/>
子陳子曰唐子志士也而猶欲以文行者何也唐子曰<lb/>
爾不見瓦石之在地乎小兒羣戯或削以為碁或累以<lb/>
為塔老人長者過而見之則笑其穉且鄙然方其為碁<lb/>
與塔也小兒其忍遽釋之乎以小兒之耳目手足悉縮<lb/>
<pb n="KR4h0132_WYG_325-8a"/>
而聚於瓦石之上則瓦石尊矣吾非欲尊吾文也吾將<lb/>
以吾文為碁為塔相與兒戯焉何不可也至於日暮羣<lb/>
散一笑而已又至於升冠戴弁不習兒弄儼然如老人<lb/>
長者思之亦不過一笑而已吾又將以吾文與天下為<lb/>
碁為塔相與兒戯焉已公此一笑何不可也陳子聞之<lb/>
曰有是哉唐子之言也其言幻矣其言幻故其文亦幻<lb/>
吾乃知唐子之視富貴必以浮雲相命者也雖然天下<lb/>
國家非瓦石也異日由狀元作宰相執虚捧盈若為碁<lb/>
<pb n="KR4h0132_WYG_325-8b"/>
為塔惴惴然惟傾仆之是懼也則幾矣不然吾懼小兒<lb/>
之攘袂而笑子之後也唐子曰善請以叙我文以代紳<lb/>
語<lb/>
　　楊去奢制義序<hi>陳繼儒</hi>
吾友楊去奢恬淡寡慾落落穆穆人也古今文妙絶一<lb/>
世北面執經者傾逺邇時流投之友則友不喜走少年<lb/>
場相國聘之師則師不喜逐大人游遇飲則飲不沈湎<lb/>
遇奕則奕不惡戰遇詩則詩不苦吟同舍生及及門弟<lb/>
<pb n="KR4h0132_WYG_325-9a"/>
子强半為顯人華裾駟馬呵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>巷陌訪求楊先生不拒<lb/>
去亦不報謝釡戛罍恥不聞嘆息聲及怨尤可憐之色<lb/>
語云火知三日玉貧試一生心去奢之語矣去奢試毎<lb/>
高等食餼心厭之又無資以入國學意將罷去行游名<lb/>
山陳子戯之曰此欲祭酒不得臣學官不得友也自古<lb/>
業左而數竒者多矣公孫𢎞常退歸海上四十學春秋<lb/>
鄉人再推為射策遂第一劉向數十上書毎聞報罷後<lb/>
以穀梁春秋議三十餘事終為漢名臣夫功名寧有定<lb/>
<pb n="KR4h0132_WYG_325-9b"/>
局哉功名早父母受其福功名晩百姓受其福而已何<lb/>
與焉去奢之制義今之公孫劉向也其晩合無疑僕請<lb/>
為去奢梓之以傳昔如明珠之光光還自照今此珠一<lb/>
出照乘照千里矣俟去奢異日名遂身退然後與陳子<lb/>
逍遙人間春泥中踏鬬虎跡孤峰頂聴凍猿啼余未老<lb/>
猶能摩洗雙眼待去奢也<lb/>
　　馮生開之五易藁序<hi>賀燦然</hi>
嗟夫不佞有感於馮生竊有慨世之懐焉世之譚藝者<lb/>
<pb n="KR4h0132_WYG_325-10a"/>
動曰王唐瞿云迺馮生與不佞譚藝則僅僅推轂王濟<lb/>
之若唐應徳瞿思道褊師之矣人有聞兩生譚者輙瞑<lb/>
目而視掩口而笑謂兩生大狂生夫藝林山斗唐瞿如<lb/>
仲尼子輿氏不可竊訾豈非魁天下之故哉則馮生亦<lb/>
爾矣嗟乎馮生未第時恢竒博聞其為文好洸洋自恣<lb/>
不浮没於世俗喜出視人不即琅琅口之非先輩能文<lb/>
家與二三知已人有覽聴者輙以為譚資曰馮生之文<lb/>
當在西漢之世令賈生司馬公諸君典試事馮生之文<lb/>
<pb n="KR4h0132_WYG_325-10b"/>
售矣當是時馮生文人無留耳目之間者及馮生對南<lb/>
宫第一士人争購其文於是坊間贋稿數十本贋本一<lb/>
出人輙收裝為帙丹鉛其旁而誦習之曰今魁天下馮<lb/>
君所為文也馮君為文乃爾故魁天下而竟不知其贋<lb/>
矣吕子曰非其所謂是是其所謂非此之謂大惑夫一<lb/>
馮生爾不遇馮生所自為文人皆敝帚視之遇即披馮<lb/>
生名人視之若明月之珠夜光之璧矣楚璞刖燕石寳<lb/>
則大惑之謂也俚語有云士無雄雌貴乎遇時寜獨馮<lb/>
<pb n="KR4h0132_WYG_325-11a"/>
生哉寜獨馮生哉嗟乎功名細故爾文章𣺌技爾此何<lb/>
足盡馮生世人顧以此重馮生不佞甚慨之矣五易説<lb/>
周彦雲序之甚具不復云云<lb/>
　　王性之制義序<hi>陳懿典</hi>
不佞於此道中實三折肱耳目精神習熟既乆戀戀不<lb/>
舍不覺苦好之而都人士四方賢豪覩其如此又往往<lb/>
以此相質不佞臆言之而諸君子臆聴之自甲午之春<lb/>
以迄今嵗户屨常滿則以是故所月旦者什或得其六<lb/>
<pb n="KR4h0132_WYG_325-11b"/>
七諸君子或謬許以人倫之鑒而不佞亦間自許如老<lb/>
馬之識塗乃獨失之於雲間王性之余初不識性之而<lb/>
覩其文於楊彦履齋頭神情翩翩如宓妃神女羽葆鳴<lb/>
珮逍遙於瀟湘洛浦之上可望而不可即以為得雋無<lb/>
疑而竟報罷余疑之而不得其故則妄意所見止一斑<lb/>
未得窺君之全豈其如楓落呉江句耶後復從彦履盡<lb/>
索其篋中稿讀之而性之亦欣然盡出以相視愈出而<lb/>
愈竒蓋他人之竒以弔詭恣其悠謬而君之竒以縹緲<lb/>
<pb n="KR4h0132_WYG_325-12a"/>
發其沖夷他人之竒以句字文其淺陋而君之竒以爾<lb/>
雅標其秀色焉有如君才情而長困頓者乎乃與彦履<lb/>
共為揚㩁而刻之因念不佞謭謭耳不自棄於沖風之<lb/>
末黑貂離披卒逢青眼况君才十倍曹丕需之三年氣<lb/>
益厚而神益王中原相遇誰不辟易相避者不佞之言<lb/>
終騐也<lb/>
　　陽辛㑹稿序<hi>陶望齡</hi>
陶氏自勝國季家㑹稽鑑湖中其人率柔脆愿朴無工<lb/>
<pb n="KR4h0132_WYG_325-12b"/>
巧技能之習為農則寡穫賈輙折貲寄途而干禄者多<lb/>
困跲少就故其人皆生而事鉛槧白首無徙業豈古之<lb/>
所謂士鄉士之子常為士者耶業專習乆於技固宜愈<lb/>
善而課效兹日乃有孫於前者農不服先疇工失高曾<lb/>
規矩斯足恥矣田居多暇間與宗人善文者講業社中<lb/>
未乆㑹予有大故罷去故其文鮮少而一二姻友偶與<lb/>
兹㑹者輙就所見録之然其獲益希矣得百餘義付諸<lb/>
坊賈序曰文如畫然非得其神理弗善也然能者猶可<lb/>
<pb n="KR4h0132_WYG_325-13a"/>
匠心率意而為逮心滿意極而至矣惟畫而貌人文而<lb/>
經義則心意皆不得自用而受成於人之面與書之題<lb/>
不滿不極則弗能善滿矣極矣而易溢易濫也則可以<lb/>
得我不可以得彼鬚眉誠都貌誠麗令所貌者見而譽<lb/>
曰是何美丈夫也則都與麗者適以成工之拙而見嗤<lb/>
耳今之為經義者有三病有善繪眉目口鼻而不知位<lb/>
置者加目於眉進口於鼻故雖善而不似人有善繪知<lb/>
位置而未肖者似人矣而非所貌又有鬚眉口鼻修短<lb/>
<pb n="KR4h0132_WYG_325-13b"/>
美惡一如所貎而形合神離色符意槁者此三者皆工<lb/>
文者之通患也求之於今眉與目争序口與鼻競長者<lb/>
多况其他乎如兹録者非敢謂善也而所謂紊位置弗<lb/>
肖人者庶幾免乎<lb/>
　　戴大圓制義序<hi>陶望齡</hi>
秋水時至泊土石漂槎梗奔激澒洞潢潦被野當斯時<lb/>
毎思得澄潭静渚臨几盥濯容與於其上及夫宿潦既<lb/>
遷霜清石白淪漪映空寒泉似眼心足其趣而又且有<lb/>
<pb n="KR4h0132_WYG_325-14a"/>
消縮暵涸之憂予自通籍來經生制舉之文略已再變<lb/>
壬辰戊戌間文士務極才力旁摭廣騖庶幾乎浩溔無<lb/>
涯涘之觀而偭法毁方浮濁不泚往往有之至辛丑後<lb/>
其能者率刋華吐腴相高以理相矜以態其流又纎儉<lb/>
寒弱不復振聳人第見夫潦收水清為可愛翫不知繼<lb/>
以消縮且趣於竭也今之經義猶古之詩歌也其盛衰<lb/>
皆足以觀世季札聞歌鄭曰其細已甚民將不堪聞歌<lb/>
秦曰此之謂夏聲能夏則大夫聲大兆王細㣲替由此<lb/>
<pb n="KR4h0132_WYG_325-14b"/>
言之纎儉寒弱者細之類大之反也是故言文體今日<lb/>
宜振其弱態以强其神幹有是人焉世運將賴之比吾<lb/>
獲卒業於邑父母𤣥趾戴公之文而劃然心開如登朝<lb/>
堂聴鐘鼓入武庫觀戈鋋矛㦸之富其才靡所不赴氣<lb/>
靡所不達而皆極於理依於法程源泉涌登沛乎東之<lb/>
而不失其澄渟鑒徹之妙殆所謂廣不宣施不費節有<lb/>
度守有序者吾邑士誦法於斯文雖瞠若乎後猶有夏<lb/>
聲起頺靡還壯觀越其有興乎予樂諸弟子之得師也<lb/>
<pb n="KR4h0132_WYG_325-15a"/>
序而傳之<lb/>
　　季生弟制義序<hi>陶望齡</hi>
予嘗為諸弟姪論行文正如人愬事耳敏口者能言其<lb/>
甚敏者能省言而無費文至於無詞費而工巧裁制之<lb/>
妙靡不備矣孔子稱辭達左氏乃云文以足言足言之<lb/>
文非至文也意罄辭止而待於足言乎哉百人言一事<lb/>
而或一人悉之百言悉一事而或數言舉之其工拙豈<lb/>
挈度而後見耶予族人守是説以為文皆務晰理簡詞<lb/>
<pb n="KR4h0132_WYG_325-15b"/>
無當今繁富華縟之態而季生弟尤甚予自宫秩歸見<lb/>
所搆義泊然其㫖闇然其不耀予曰子之文信善矣然<lb/>
世方持鵾鷄絃煩調促節靡靡相悦而子挾有虞氏古<lb/>
琴欲一倡三歎以勝之乎及試則稍就濃贍竟中彀矣<lb/>
然意不以為善而珍其舊義藏敝篋中甚秘人亦争傳<lb/>
之其雅尚篤至確乎堅而不渝吾知季生能以其行文<lb/>
者適於世也為書數言以劵之<lb/>
　　張世調制義序<hi>陶望齡</hi>
<pb n="KR4h0132_WYG_325-16a"/>
文至今日若置菽粟享太牢又置太牢饕海錯其甚也<lb/>
至無以嗛腹名侈而實約也予記舞象時東南文士善<lb/>
持格認題淡然寛博而無華者號松江體一時多慕尚<lb/>
之後趨日醲麗更誚為迂緩而雲間之文亦稍變其精<lb/>
實過於前沖夷澹泞之㫖時有存者以視其先輩已若<lb/>
酎飲之於𤣥尊矣予校文南畿所録松士最盛世調牘<lb/>
最晩收得之甚喜輙以經冠明年復雋禮部選為庶常<lb/>
其文膚理膩宻鋭入而夷出之其正始之遺風乎文之<lb/>
<pb n="KR4h0132_WYG_325-16b"/>
成也如果時無花壯時無孺色古之善為文者其始未<lb/>
嘗無華盛之觀豪爽不可馴之氣也然必退就平實而<lb/>
後謂之至世調業讀書中秘所謂文章有進於制義者<lb/>
愽學而深思之以造其所謂至焉其可也<lb/>
　<lb/>
　<lb/>
　<lb/>
　文章辨體彚選巻三百二十五<lb/>
</p>
<p>
</p>
  </div>
</body>
</text>
</TEI>
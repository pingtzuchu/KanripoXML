<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷三百四十六</head> <lb/>
    <p>
<pb n="KR4h0132_WYG_346-1a"/>
欽定四庫全書<lb/>
　文章辨體彚選卷三百四十六<lb/>
　　　　　　　　　　　　明　賀復徵　編<lb/>
序六十六<lb/>
　　送王中丞督理河道序<hi>明李攀龍</hi>
今天下御史中丞自臺中出開府者無慮數十所矣越<lb/>
在四境非北事狄即南絓越其不事狄絓於越者宗人<lb/>
大藩仰給縣官横不可治不則盜賊亡賴依阻山澤弄<lb/>
<pb n="KR4h0132_WYG_346-1b"/>
兵自喜不則挾持左道動搖衆心不知所為此視之狄<lb/>
若越未亂而有其形矣而公方且督淮揚以北四部刺<lb/>
史大司空水部七使者行治河則天子璧馬實式靈之<lb/>
瀕河吏卒無伐買薪石之費大興人徒之勞由淮揚以<lb/>
北數千里漕具如故江南數十郡之芻粟日銜艫而至<lb/>
也不北事狄而南絓越無宗人大藩仰給之擾盜賊弄<lb/>
兵之憂左道動搖不知所為之慮歲滿且拱手遷去矣<lb/>
無已而欲有所為則有餘以浸溉上潰其防令百姓引<lb/>
<pb n="KR4h0132_WYG_346-2a"/>
水饗其利不可也使數千里多就渠用注填閼之水溉<lb/>
澤鹵之地自䟽水力雖使為沃野猶之陸漕不可也使<lb/>
民菱牧其棄地而聽其所為自弛其禁瀦而不洩則曲<lb/>
陣川以逆水勢雖有少府稍入不可也三者以利民然<lb/>
且不可公雖不拱手遷去不能矣余入闗中蓋聞公嘗<lb/>
分臬潼水上備它盜得商洛山巨冦黄守矩者數十人<lb/>
格殺之及見公坐計陜以西緣邊四大中丞幕府軍士<lb/>
事胡者歲數百萬轉相餉也是年敵大入上郡以軍士<lb/>
<pb n="KR4h0132_WYG_346-2b"/>
食給亡所掠去又及見公與右史大梁李君計宗人在<lb/>
朝那占種民田不為輸租縣官者殆萬頃議請上以其<lb/>
所不輸租筭如祿使自入因著為籍得田萬頃云此以<lb/>
事狄越而填撫宗藩虞盜賊不知所為者之變何不可<lb/>
者而以公督治河固以為自臺中出開府者猶之有人<lb/>
哉唯是天子作新明堂而治明年春属受計之期朝諸<lb/>
侯而圖天下之事葢執玉帛者萬國焉掄材使者乗傳<lb/>
出西南夷得因巴蜀吏幣物致其君長而喻以天子徳<lb/>
<pb n="KR4h0132_WYG_346-3a"/>
意使下所伐材木杉柟豫章鬱結輪囷長者竟數畆大<lb/>
者蔽兕象其液如凝膏其理如戛石椐椐彊彊由瞿唐<lb/>
而望荆門蕩若垂天之雲蔽江流而下也明堂工師操<lb/>
繩墨而南望天子日夜思咏斯干之雅誠下詔切責掄<lb/>
材使者公豈可謂非吾所敢知由淮揚以北數千里秋<lb/>
水豈多有所休息於汙澤令可導為漕者乎㳺波有浩<lb/>
汗而離常流者乎隄防有潰寫不厚蓄者乎何以令水<lb/>
力相積負大而不膠使杉柟豫章猶之杭葦者乎四部<lb/>
<pb n="KR4h0132_WYG_346-3b"/>
刺史司空七使者奉職行水以為非公不可爾公豈能<lb/>
為先尚書禮奉使馬湖時杉柟自行公所能為者有河<lb/>
可行杉柟而已是又非公可拱手遷去時也<lb/>
　　送中丞陳公撫填河西序<hi>李攀龍</hi>
中丞中河西四郡而立幕府治張掖焉東起武威而西<lb/>
出敦煌玉門闗數千里北邊匈奴西控諸蕃而南制湟<lb/>
中羌非若它中丞得一意備敵者矣今年春匈奴出武<lb/>
威度河入冦隴西郡踰湟水擊諸羌掠申沖豪二部人<lb/>
<pb n="KR4h0132_WYG_346-4a"/>
畜去尋復牧西江上與諸羌争水草之利欲候便擊之<lb/>
何可久哉自漢表河曲而列四郡斷匈奴右臂令隔絶<lb/>
與羌通路今湟中羌羈縻内属顧又且患苦敵而至占<lb/>
牧西海上出入其國旁不去則諸羌何以賴我而以為<lb/>
中丞威重也日哈密諸畨數萬又稱兵欲窺敦煌酒泉<lb/>
間假令國家怒而追哈密已事往正其罪一旦開闗延<lb/>
諸畨名王貴人使前受言則有若匈奴在青海上為内<lb/>
應又何以待之中丞自在西曹時望見敵都城下扼腕<lb/>
<pb n="KR4h0132_WYG_346-4b"/>
朝廷無禽敵之士請上大閲六師不報余既已壯之也<lb/>
属且督四道守臣使分䕶河西一太僕治外廏之政得<lb/>
以幕府西制殊域即令驅其軍吏發四郡騎士為天子<lb/>
揚推亡固存之威刺土魯畨之三禠哈密者傳首詣北<lb/>
闕下而勒功昆山之仄豈為難哉今天下厭亂朝廷方<lb/>
滅倭而後朝食敵又頻年出雲中上谷公卿議留上郡<lb/>
朔方入衞兵使者又出上郡朔方間募它敢戰之士而<lb/>
市西北駿馬郡國二千石各上補邊狀與計對中丞即<lb/>
<pb n="KR4h0132_WYG_346-5a"/>
欲事萬里外吾恐國家與公卿議大策非凡所見事必<lb/>
不從必且以為無故勤四郡兵生釁外國即詔書問中<lb/>
丞甚苦暴露獨不計令徳柔逺因循舊貫與民休息孰<lb/>
與此也微中丞誰不樂此者中丞而得讓何以自解也<lb/>
然則陳子公之功沒齒不可復見矣優游河曲終更亟<lb/>
還而取卿相不已足以復給事中之踦哉它中丞得一<lb/>
意備匈奴何如中丞今得以羗備匈奴也匈奴欲與羌<lb/>
合者非一世矣其計常幸羌有中國之急先赴以堅其<lb/>
<pb n="KR4h0132_WYG_346-5b"/>
約然今觀望卑禾海上不即為㓂者則猶私心不能忘<lb/>
恐中丞兵至而諸羌背之也中丞誠以為羌小國即小<lb/>
宼盜時殺人民其原未可卒禁者釋而不問問與匈奴<lb/>
解仇結約者再以此擁䕶大豪使卒歸義我勿輕治兵<lb/>
湟中使匈奴得施徳於羌而羌得以負匈奴之助然後<lb/>
以金符之利制其命而虚其外廏豈不並制羌狄之道<lb/>
也羌十三種故皆有大豪保南山湟中視城郭國久矣<lb/>
豈其不度而損所恃以生之利於中國以託于自疑不<lb/>
<pb n="KR4h0132_WYG_346-6a"/>
堅之匈奴棄妻子於它種中以與中丞為難必不然矣<lb/>
邊境所以易制者以其種自有豪數相攻擊勢不一耳<lb/>
若謂卑禾海上安得有匈奴今安得從枕席上度冦也<lb/>
則以責之四郡不築遮冦障者徒令障候長吏多出卒<lb/>
若取庸獵獸以皮毛為旃罽日操量課杞采山理石為<lb/>
觥自罷其力而為實効何益哉匈奴雖在西海上羌能<lb/>
間得其降者時時以牒來受事中丞斥所欲至伏所必<lb/>
入使冦以謀洩自失而與國為累則羌為之障矣此謂<lb/>
<pb n="KR4h0132_WYG_346-6b"/>
以羌備匈奴者也<lb/>
　　贈王元美按青州序<hi>李攀龍</hi>
元美所為守尚書郎九歲當遷者再輒報罷則貴人側<lb/>
目矣亡何稱治獄使者北察燕趙諸郡居十月而竣事<lb/>
且入致命於天子乃遷按察副使奉璽書治青州部兵<lb/>
事焉攀龍曰青州四塞國也今其民豈猶無不吹竽皷<lb/>
瑟鬭鷄走犬六博蹋鞠者乎臨淄之途豈猶無不車轂<lb/>
擊人肩摩連袵成幃舉袂成幕者乎有之然利不在上<lb/>
<pb n="KR4h0132_WYG_346-7a"/>
也管夷吾用齊而罷士無伍與其為善于鄉也不如為<lb/>
善於家匹夫有不善可得而誅也斯禦戎翟衞中夏成<lb/>
九合一匡之功而諸侯皆得以鞭箠使矣今其民見以<lb/>
為無不吹竽鼔瑟鬭鷄走犬六博蹋鞠相樂也然暴子<lb/>
弟無賴少年耳不采金於山即煮鹽於海矣輕扞厲禁<lb/>
恣睢辟倪往往内交亡命傾身為急仇家不解白刅以<lb/>
視與其逮於法也不如聽於豪是大亂之形日具而有<lb/>
司者所不知即為有司者所知微欲持其陰事吾恐其<lb/>
<pb n="KR4h0132_WYG_346-7b"/>
發在左右之後也由是中猾以下猶姑逋逃佯以示遜<lb/>
殺有司之怒而其大者不挾衆負固即自詣臺對有司<lb/>
者不問矣有司者問之奈何卒能以其黨令自攻今年<lb/>
一長吏明年一長吏又柰何卒能令有司者不問也三<lb/>
尋之矛唯敵是求振臂一呼超距十丈引而更郤如曵<lb/>
風雨其搏祕如組亦如掉蝟其盤鋒如輪亦如積環斗<lb/>
墻而進矢疾不得加劒銛不得接不竢尺符㨗于烽火<lb/>
三尋之矛若鄧林矣然則今日臨淄之途車轂擊人肩<lb/>
<pb n="KR4h0132_WYG_346-8a"/>
摩連袵成幃舉袂成幕者豪為政也縣官豈有賴焉王<lb/>
于興師則占籍自偷不著同袍之義有司者一一治賦<lb/>
即又狡憤而起坐索輜車裹糧于槖人歲不饜百鏹髙<lb/>
秋徵戍攫市以行漁陽之埜何多韎韋之跗注君子也<lb/>
三尋之矛十五相搆傳以章幟寢處其間釋氷而游爰<lb/>
喪其馬不如玁狁受脤天子之鍾鼔實式靈之汝何多<lb/>
之有柞浦之役有君子六千人島夷偽遁委以禦貨覆<lb/>
者三千人矣有司者初亦唯以汝為功又不佞以勤縣<lb/>
<pb n="KR4h0132_WYG_346-8b"/>
官而怯於公戰即有豪實應且憎以慙我有司我有司<lb/>
豈願有間也語曰虧之若月靡之若熱元美若能使臨<lb/>
淄之民無不吹竽鼓瑟闘鷄走犬六博蹋鞠相樂也而<lb/>
又無采金于山煮鹽於海是匹夫不善可得而誅也何<lb/>
辭之與有若是采金于山煮鹽於海也尚將使其為善<lb/>
乎鄉也無以異為善乎家以為罷士伍而輕扞厲禁恣<lb/>
睢辟倪豪大者其未可遽問也元美其從堂視室左右<lb/>
將自復若曰為勞幾何而歲且鏹食縣官而必置之則<lb/>
<pb n="KR4h0132_WYG_346-9a"/>
是使暴子弟無賴少年登瑯琊之丘北嚮而歎也其若<lb/>
徵戍以勤天子何可以春秋髙遂自愉快也夾谷之㑹<lb/>
魯行相事者誰哉元美其才一日可鞭箠使青州矣何<lb/>
可使㓂命也不然元美且喜自用焉某安能知之某所<lb/>
以知者元美有績以間執諸貴人繫不食夫我者爾<lb/>
　　送袁履善郎中讞獄廣西序<hi>李攀龍</hi>
天子既誅丁大司馬而下王職方獄也百官當秋論報<lb/>
則職方逮詣闕下簿責不服矣按事者為奏移章司㓂<lb/>
<pb n="KR4h0132_WYG_346-9b"/>
吏將覆劾之時天下傷悼元元肝腦塗地而痛謀國之<lb/>
臣即有嚴威赫怒人何得測焉履善葢嘗仰屋嘆曰昔<lb/>
者鄧公言鼂錯於漢景帝謂錯計畫始行卒受大僇内<lb/>
杜忠臣之口外為諸侯報仇臣為陛下不取也而帝復<lb/>
謂吾亦恨之可謂愛君哉夫北敵䖍劉我人民大司馬<lb/>
悖愕自失至不敢出一騎他帥提重兵自鎮來復堅壁<lb/>
觀望未嘗發鏃矢何可不駢首僇也職方則微二重臣<lb/>
已足對于天下怨心即使又誅一職方是匈奴既大為<lb/>
<pb n="KR4h0132_WYG_346-10a"/>
賊虐偃蹇肆志而去而朝廷復以其遺毒及吾臣子使<lb/>
相慶得計謂因疆埸之政自屠執事之臣受為匈奴報<lb/>
怨名天子仁聖愛畿内百姓甚於一大司馬而惡匈奴<lb/>
懷詐内侵甚於二三執事之臣衆何憒憒無鄧公之見<lb/>
也即前職方訊章所麗大僻法又非我所輒取何不可<lb/>
以成案委顧人臣將順天子徳意揚主之明傾身為之<lb/>
不欲阿邑辟患爾余聞大司馬訑訑不受人言北敵至<lb/>
城下時職方數為請戰不許也先是職方移檄諸道乗<lb/>
<pb n="KR4h0132_WYG_346-10b"/>
障吏及時伺北敵出沒奏凡數十章又甚備於法得讞<lb/>
奏矣履善非不親見大司馬受鉞縣首藁街三司使議<lb/>
獄少緩行笞於庭法吏固人人危使余至今病悸也職<lb/>
方必無幸矣一朝覆劾從末減以冒天子黨惡之怒而<lb/>
為無益不批鱗者哉履善素少年是舉也即宰相以為<lb/>
其人計魁梧竒偉吐餔出見焉一目而名重公卿間矣<lb/>
夫廣西不猶漢百粤地哉昔王然于風諭滇王入朝而<lb/>
勞深靡莫皆同姓相杖未肯聽今思田疆宗岑氏為大<lb/>
<pb n="KR4h0132_WYG_346-11a"/>
詳為内属而羈縻自解斯同負固矣戈船下厲将軍出<lb/>
零陵下灕水桂林羣無害也今苗賊阻兵府江宼竊荔<lb/>
蒲等郡矣馳義侯因巴蜀罪人發夜郎兵下牂牁江黔<lb/>
鬱之間雖蒼梧秦王助逆吕嘉何至大藤峽蠻剽戾如<lb/>
近時其在海濱西南夷譯者稱貢來往往禦人于貨使<lb/>
沈沙栖陸之珍紫貝翠羽之玩不得呈表環麗以雕被<lb/>
宫幄而賨<graphic n="KR1970" url="https://raw.githubusercontent.com/kanripo/KR-Gaiji/master/images/KR1970.png" mimeType="image/png"/>火毳馴禽封獸之賦不軨積於内府有司<lb/>
者治之按劒相眄則依慿深峭中原兵往援復以下潦<lb/>
<pb n="KR4h0132_WYG_346-11b"/>
上霧毒氣蒸浥輜重阻絶弓淰鋌澁不可久居故聲教<lb/>
或難之也即縣道官督大奸猾過嚴以為起釁生事往<lb/>
往中罷長其不逞之心檄召酋豪使出為戰則枕籍城<lb/>
野又皆中國遷民流移亡命驅之鋒刃而不甚惜彼雖<lb/>
侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>蠢獷然其視利害禍福明矣我禦人于貨而譯者<lb/>
赭衣我日尋干戈而敵人受覆師之罪彼見髠鉗載道<lb/>
非其族類又安能不私相撫掌揶揄笑中國愚也當使<lb/>
者五歲讞獄期彼豈亦不惴惴恐寃者得直而吾禦人<lb/>
<pb n="KR4h0132_WYG_346-12a"/>
於貨日尋干戈將論報反逮也乃使者怠於爰書不折<lb/>
片言否則又以制邊國重事不欲輕變遂令繫者由我<lb/>
遂不復望生時不恤矣何以大畏荒裔之志而制其命<lb/>
哉蠻夷猾夏咎繇是聽中猾小章何以稱淑問哉履善<lb/>
論囚畿中時為越石父於黎陽盧生也嘗受其所上獄<lb/>
中書葢余已異之又為言廣中事多類王職方矣<lb/>
　　送王元美序<hi>李攀龍</hi>
以予觀於文章國朝作者無慮十數家稱於世即北地<lb/>
<pb n="KR4h0132_WYG_346-12b"/>
李獻吉軰其人也視古修辭寧失諸理今之文章如晉<lb/>
江毘陵二三君子豈不亦家傳户誦而持論太過動傷<lb/>
氣格憚於修辭理勝相掩彼豈以左丘明所載為皆侏<lb/>
離之語而司馬遷敘事不近人情乎故同一意一事而<lb/>
結撰迥殊者才有所至不至也後生學士乃唯衆耳是<lb/>
寄至不能自發一識浮沈藝苑真偽相含遂令古之作<lb/>
者謂千載無知已此何異塗之羣瞽取道一夫則相與<lb/>
拍肩隨之纍纍載路稱培塿則皆橋足不下稱汙邪則<lb/>
<pb n="KR4h0132_WYG_346-13a"/>
皆曵踵不進而雖有步趨終不自施者乎語曰何知仁<lb/>
義已嚮其利者為有徳世之儒者茍治牘成一説不憚<lb/>
儕俗比之俚言而布在方策者耳復以易曉忘其鄙倍<lb/>
取合流俗相沿竊譽不自知其非及見能為左氏司馬<lb/>
文者則又猥以不便於時制徒敝精神何乃有此不可<lb/>
讀之語且安所用之又二三君子家傳户誦則一人又<lb/>
何難焉誠使元美與二三君子者比名量譽誠不能以<lb/>
一人一旦遽奪其終身之見而輙勝天下風靡之士文<lb/>
<pb n="KR4h0132_WYG_346-13b"/>
章之道童習白紛乃欲一朝使舎所學而從我日莫途<lb/>
逺且彼奚肯苦其心志於不可必致者乎夜蟲傅火不<lb/>
疑於日非虚語也先是濮陽李先芳亟為元美道予及<lb/>
元美見予時則稠人廣坐之中而已心知其為予稍益<lb/>
近之即曰文章經國大業不朽盛事今之作者論不與<lb/>
李獻吉輩者知其無能為已且予結髫而属辭比事今<lb/>
乃得一當生僕願居前先揭旗鼔必得所欲與左氏司<lb/>
馬千載而比肩生豈有意哉葢五年於此少年多時時<lb/>
<pb n="KR4h0132_WYG_346-14a"/>
言予元美不問也曰世貞奈何乃從諸賢大夫知李先<lb/>
生乎自是之後少年乃顧愈益知予齊魯之間其於文<lb/>
學雖天性然秦漢以來素業散失即闗洛諸世家亦皆<lb/>
漸由培植竢諸王者故五百年一名世出猶為多也吳<lb/>
越尠兵火詩書藏於闤闠即後生學士無不操染然竽<lb/>
濫不可區别超乗而上是為難耳故能為獻吉輩者乃<lb/>
能不為獻吉輩者乎<lb/>
　　奉贈憲使河中馮公遷治延鄜序<hi>王世貞</hi>
<pb n="KR4h0132_WYG_346-14b"/>
歲乙丑之春吏部臣言吳四郡治兵使者耿公習北事<lb/>
宜調去為上谷治兵使者已復言東昌守河中馮公故<lb/>
為常熟令賢習南事又理大郡稱良二千石最宜遷遷<lb/>
為呉四郡治兵使者歲之嘉平月吏部臣復言延鄜闕<lb/>
治兵使者馮公於西事尤習宜調前後俱報可始馮公<lb/>
奉璽書來按吳吳中人雅已知公常熟時政則人人大<lb/>
喜加額言上念我予我馮我所以恩澤吳民甚厚馮公<lb/>
以欣然思取故所卵翼之餘與波及者而袵席之其他<lb/>
<pb n="KR4h0132_WYG_346-15a"/>
規調兵食築城堡劑賦役盈庭之造大事斧斷小事理<lb/>
解雖山川草木若有熟於馮公之貌而色飛者乃一旦<lb/>
奪之即盧扁操藥石使呉人瘠而秦人肥於呉奚賴焉<lb/>
呉士大夫父老謀欲尼馮公行不可得則相率詣王子<lb/>
謂輦上君子忽不念重地而輕來往我公一旦島豎乗<lb/>
矯汎峩岢之艑宵抵步而晨䖍劉人於郡郛之外疇為<lb/>
折衝哉且業已稱耿公習北事則胡不前北耿公以馮<lb/>
公習西事則胡不前西馮公又以馮公嘗令常熟習南<lb/>
<pb n="KR4h0132_WYG_346-15b"/>
事則胡不終惠我馮公一歲間更汗渙之號徒令賢者<lb/>
匍匐道路為也夫西周不過數大郡地耳以張仲山甫<lb/>
為之内則東帥申伯南帥召虎北帥尹吉甫鼎分諸賢<lb/>
而三應之今幸稱全天下故不至乏才柰何齪齪南事<lb/>
急則馮公南西事急則馮公西卒不幸南與西俱急安<lb/>
所取兩馮公哉王子無以應徐而曰諸君不見夫天駟<lb/>
之驥乎朝秣越而夕刷燕其用良也又不見夫佽飛之<lb/>
用湛盧乎水以斷蛟蜃而陸以剸犀兕急欲悉其材也<lb/>
<pb n="KR4h0132_WYG_346-16a"/>
夫國欲亂則賢者常逸國欲治則賢者常勞勞非所以<lb/>
異賢者然使宰物之柄優賢者以虚禮而不竟其才賢<lb/>
者茍於逸而有所不竟於志此非治徵也人主之所注<lb/>
嚮則天下之精神才術奔走以應之而唯恐後急欲竟<lb/>
賢者之秘而忘均其勞賢者亦忘其勞而遂竟其秘此<lb/>
治徵也且諸君亦知所以西馮公意乎内意誠重西在<lb/>
宋慶厯則有若范文正公明成化則有若于肅愍公正<lb/>
徳則有若楊文襄公今則有若王恭襄公及大司馬楊<lb/>
<pb n="KR4h0132_WYG_346-16b"/>
公皆由西帥入政府握樞要楊公公郷人也能無意公<lb/>
為其後哉雖然亦偶重西耳宵旰之地忽改慮而東南<lb/>
其顧又安知公不以中丞之節終惠吳也士大夫父老<lb/>
意得去乃徵敘余言以為馮公别當别公則耿公亦已<lb/>
超為中丞撫三輔矣<lb/>
　　贈楊慿序<hi>王世貞</hi>
大海以西任俠者稱楊君兄弟二人君之兄尤跅宕不<lb/>
問家家數起數廢而好摴蒱決數十萬一擲雖資不中<lb/>
<pb n="KR4h0132_WYG_346-17a"/>
豪其豪長目相攝亡敢犯君為人長身便騎習鬭尤以<lb/>
信義稱既濱海其人多業魚鹽君從其中度能任者致<lb/>
之為撫恤計妻子良厚咸踴躍願為楊君使甚或驁桀<lb/>
無狀衆所畏欲避而楊君獨狎之得其力郡守尉業稍<lb/>
稍聞楊君於是郡多偷則下君捕諸任人咸來佐耳目<lb/>
微知偷處楊君坐起不離家指顧曰某從某所得之或<lb/>
繇偷伍中發或偷卧甲者出于床俱以次就縳亡一脱<lb/>
前時大盜洪等既越獄則糺衆浮艨艟首犯郡欲以報<lb/>
<pb n="KR4h0132_WYG_346-17b"/>
執者直指使方行郡使軍將出擊之敗軍將死使大恐<lb/>
别遣將出而㑹有薦楊君乃令楊君叅軍事諸横海樓<lb/>
船别挍陰取君進止君謂賊驟勝驕速掩之勿失因夜<lb/>
出黎明距賊里許鼔噪進君麾其私属直前摶賊大破<lb/>
擒酋洪餘斬獲無遺使以下襲楊君功得遷君僅上賞<lb/>
格亦不自明又捕商舶沒香藥珍寳悉歸官楊君亡美<lb/>
衣鮮食之好少鹵獲輒分其下其輕財好施予葢天性<lb/>
然楊君游于魚鹽人乎所結納多士大夫長者乍見卑<lb/>
<pb n="KR4h0132_WYG_346-18a"/>
卑罄折稍與論事宜乃慷慨剖析咸歎服謂書生不如<lb/>
今年夏島人大舉犯郡其游兵四出掠予方里居從里<lb/>
中少年揭竿木裹裳而拒之小利則益憂其大衆讐我<lb/>
楊君聞奮袂曰吾不可坐視帕首靺鞈佩兩刀從健卒<lb/>
數十來赴至則坐大樹下料羣少年勇怯勇者給精器<lb/>
居前餘分左右翼備聲援毋令輕嘗賊申約束定賞格<lb/>
予恃以益強數日聞郡兵且出掩賊而六合令自以果<lb/>
毅往張甚衆亡不色得楊君獨曰六合令非能見大敵<lb/>
<pb n="KR4h0132_WYG_346-18b"/>
者又帥二三當亡節度必敗尋敗問至衆驚而更問君<lb/>
君曰賊飽不久郤矣果郤其料審懸中若燭照然嗟夫<lb/>
傳所謂朱家郭解其人咸負氣豪餘聲足以起海内乃<lb/>
不為縣官出死力北滅匈奴竟以俠敗予固惜且恨之<lb/>
周太尉得劇孟喜若降敵固然不聞事定後有所薦豈<lb/>
吳得之重亡益漢抑孟故自引晦或忌之耶諸公固俠<lb/>
人亡見才今楊君見才無為引楊君者何也使得五千<lb/>
組練當東南寄必有可觀者予姑拭目以俟矣<lb/>
<pb n="KR4h0132_WYG_346-19a"/>
　　送别駕<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>濱劉君考績序<hi>沈鍊</hi>
記曰大司馬辨論官材書曰三載考績夫考績之與論<lb/>
官異矣論官語其心術之邪正考績記其功庸之多寡<lb/>
然惟有道者能知之自秦漢而下政理衰而官方敝學<lb/>
士大夫之出處莫有通於君臣之義其視詩書記載之<lb/>
言曽不比於絲竹之悦人耳也日夕之所持論皆不過<lb/>
全軀保妻子奉頭鼠竄者之所為極其所往遂至於欺<lb/>
君父若嬰兒殺生民如草菅僴然自以為得計而人莫<lb/>
<pb n="KR4h0132_WYG_346-19b"/>
予知也殊不知自髙明者觀之譬若日月畢照心術之<lb/>
壞至於靡爛天地凋落萬物者又何功庸之有耶故未<lb/>
有豪傑之士能奮然於百世之下以是而知<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>濱君之<lb/>
於考績之為難也余以言事謫邊陲且三載每闔户不<lb/>
欲見長官及聞<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>濱君之風烈所願握手論交而恐不<lb/>
得焉班孟堅曰痛乎風俗之移人也黄金之貴貴於泥<lb/>
沙松栢之貞貞於桃李言植之不易也君以僉判之官<lb/>
當錢穀之任而處於邊境驛騷之時固非不知流俗之<lb/>
<pb n="KR4h0132_WYG_346-20a"/>
遷轉而抱其體國憂民之具雍雍而行之屹然如磐石<lb/>
縉紳先生語廉明之吏者非<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>濱君無稱云非其心術<lb/>
之正不可得而亂烏覩其難之若彼易之若此所謂豪<lb/>
傑之士奮然於百世之下者非耶故聞君之政不言而<lb/>
隂化者多矣此其為績豈特簿書米鹽之間而已哉<lb/>
　　送朱縣丞赴尤溪序<hi>沈鍊</hi>
余表弟北橋朱子候選曹者數年今得除尤溪縣丞將<lb/>
行問計於余何以丞尤溪者余詎知尤溪之所以而告<lb/>
<pb n="KR4h0132_WYG_346-20b"/>
之其道乎哉昔人之言曰一年之計在於樹榖十年之<lb/>
計在於樹木終身之計在於樹人皆詡張其辭説以為<lb/>
名言讜論可以服行而有餘播流於無極余以為不然<lb/>
人皆貴自樹也夫托根榛莽之間振起山林之表至於<lb/>
枝葉扶踈參青霄而蔽白日物莫能禦之者草木猶然<lb/>
而況於人乎故古之君子其生而飲食居處與百姓同<lb/>
及其反也徳澤加於海内功名流於千載豈其夙所稟<lb/>
受若是哉其所以自樹於已者異也能自樹而後可以<lb/>
<pb n="KR4h0132_WYG_346-21a"/>
樹人不能自樹者人将仆之矣如之何其樹人也哉夫<lb/>
自布衣起家而為丞華衣束帶矜荘堂序之上百里之<lb/>
民瞿然而望之此其可立必非碌碌者矣予知子之心<lb/>
不以其丞自足也則固不以官府為營家之資而汲汲<lb/>
於妻子者國家張設官師以其赤子而付之撫摩之而<lb/>
人固惟其妻孥之是恤此其於中心忍乎哉然後上賤<lb/>
而下慢之矣上賤而下慢之則仆之者至矣然則非人<lb/>
仆之自仆之也君子固懼夫人之賤且慢乎我也而自<lb/>
<pb n="KR4h0132_WYG_346-21b"/>
尊且貴之自尊且貴之者則莫如不以家自營而盡其<lb/>
心於民事拒絶苞苴之門而垂意於鞭箠之際上下之<lb/>
人莫不凜然重之矣然後徳澤流而功名章雖欲以丞<lb/>
自足豈可得乎此其為營家之道固有大於彼者故能<lb/>
自樹則抱闗之徒榮於柱國不能自樹則公卿之貴不<lb/>
如匹夫朱子少窮經能達於世務者必以余言為可服<lb/>
也<lb/>
　　送魏季朗序<hi>劉鳳</hi>
<pb n="KR4h0132_WYG_346-22a"/>
今代之能文章者稱李獻吉輩其人也非李遂足擅一<lb/>
代名始為文緣習卑下且我國家以武定功一二文臣<lb/>
辭不勝理百餘年來李始創開之相繼作者皆李力也<lb/>
然李之文韓愈氏哉自後毘陵晉江之流稍重於時則<lb/>
宋之遺乎有吳自迪功始為六代江夏復恢之則其靡<lb/>
於今者是矣濟南作則視獻吉又變而之古一時諸君<lb/>
相與應之自謂左氏太史復出矣然議者謂傷於襲哉<lb/>
其所鑄詞必範之古是矣然途轍尺寸一将循其故步<lb/>
<pb n="KR4h0132_WYG_346-22b"/>
是猶且不可而況抵掌談説若優笑之為乎予觀近者<lb/>
文不越三家而于鱗盛矣魏君天賦猶絶淹覽該備其<lb/>
所解上無古始下掩來者綜辭詭異操裁萬變不可以<lb/>
有方而不可以無方循有㝠營有遺往來不代而不可<lb/>
以知是可謂古之自出而不出之矣予往則狎之然相<lb/>
樂甚也而未嘗以相衒也昔于鱗有云予才視獻吉而<lb/>
季朗才視予斯言過矣予於魏君博洽不愧之而精覈<lb/>
愧之予也略而魏也詳則安能望季朗哉且每有㑹於<lb/>
<pb n="KR4h0132_WYG_346-23a"/>
中予倡之魏君和之魏君始之予卒之往代之以嗜好<lb/>
游趨接捷昵近邀逐快適有如予二人者乎夫且相與<lb/>
順比於時則雖終日談而炙輠之辯與謇誶有以異乎<lb/>
而魏君之啄且三尺矣蹍之所以無躛者以不離於始<lb/>
也談之所以無虚者有相引者也故辨者無辟閉之緒<lb/>
則無以藉察者無匿藏之端則無以藉懽者無離析之<lb/>
思則無以藉予與魏君遊十五年又復三矣三年間魏<lb/>
君之淮之白下未嘗一日寧居則予嘗輶然以思夫專<lb/>
<pb n="KR4h0132_WYG_346-23b"/>
閟之情振矜隃越之情奮節慘悴之情厲激憶傷之情<lb/>
槁枯凌遽之情隘促離逖之情蕩浮游放之情廣肆利<lb/>
榮之情溢盈進往之情鋭上故刅不發則芒鏉澁而劌<lb/>
於匣驥不騁則筋踡急而弊於櫪少壯者不馳則痿厥<lb/>
而傷於血氣士無千里之行則業不勸賈無廢居之事<lb/>
則利不比使魏君終歲不游則千載其可俟哉古之賢<lb/>
豪不已於行者多矣未有不出户而無廢功者使所畜<lb/>
不因是感忿奮發有所於藉之者則墨墨之化婦人孺<lb/>
<pb n="KR4h0132_WYG_346-24a"/>
兒之事也丈夫所以相期者即夷貊異地曠時易世有<lb/>
如一日可以刳中相示也而忍對面接席比肩交臂不<lb/>
相離哉昔漢文帝云久不見賈生自謂過之豈非濶絶<lb/>
意有所獨詣雖自賢之行在貴勢有不忘者矧予與魏<lb/>
君共砥豈為褻昵踈數間乎故遷感者情之變移而盡<lb/>
類也暌殊者迹之去來而極思也魏君之文無亦因之<lb/>
激而益竒宕而不制逺而不可即兼納山嶽川瀆之氣<lb/>
而備象變情物之故已乎今且贏糧為冀北游夫天都<lb/>
<pb n="KR4h0132_WYG_346-24b"/>
者天下之所走集其為麗繁浩穰廣庶輳溢慿氣怙才<lb/>
以文名者不可勝舉矣燕士尤烈亮好為名自其性然<lb/>
今明主在上賢公卿大夫相與涵育藴積於皥熈淳曜<lb/>
之化文日以宣融敦作明盛豈特如予所知三家者已<lb/>
乎予不覿都人士亦十五年其風之流被海内者予因<lb/>
得知之則郁郁哉文之盛有如今日乎予願有以藉所<lb/>
以擅當時傳後世者獨文焉爾乎<lb/>
　　送元美太僕序<hi>劉鳳</hi>
<pb n="KR4h0132_WYG_346-25a"/>
記云以文命者期十之世璿璣得常今我國家光烈丕<lb/>
嗣式顯昭之越於今放唐之文其在兹乎庸乃以伯冏<lb/>
之命命元美者尚亦以乃祖父世篤之有成勞於王室<lb/>
厥惟載於宗功爾能嗣修惟敬恭之以用無忘前之勩<lb/>
是以先命之四嶽之任曰四方之事兹惟宣敘毖予底<lb/>
於績則既能纉服紹啟我土宇用廣顯徳以惇明攝固<lb/>
之若晉楚之郊而有章采服物令典之用則惟夫子踐<lb/>
位而迪以無慆於常彛顧日靖咸我封畧播敷於外弼<lb/>
<pb n="KR4h0132_WYG_346-25b"/>
成㒺弗蔇是其能忘翼亮寅畏正於左右前後哉故兹<lb/>
簡也豈舊勲是為抑以僕臣正后克亦正今天子新服<lb/>
命尚賴百爾有位君子匡佐不怠以旦夕交戒繩之義<lb/>
憲而達之正辟非無自入也故侍御僕從必慎簡其人<lb/>
而太僕其長乎其在周掌正王之服位出入王之大命<lb/>
侍朝而正位退亦從之與王之出則自左馭也其為親<lb/>
臣可知矣故冏之命書獨著之若今之建官則視司牧<lb/>
也其職少異哉然入踐九卿國之大政實預聞之則惟<lb/>
<pb n="KR4h0132_WYG_346-26a"/>
所以致忠於上寧有間乎且夫子之舉也以文徳興在<lb/>
位夫文平成天地緯象日月通理萬物而軌儀羣動者<lb/>
也故所以經國緯化建之彛道而奉之訓辭舎文其曷<lb/>
已哉夫事大不從象小不從文而能以其欲從焉者蔑<lb/>
之聞矣故謀議於内外以講大事則曰謨明弼諧者文<lb/>
之業也沃啟於一二以賛祗徳則曰乃言惟服者文之<lb/>
教也定我基命以作股肱耳目則曰亮章天工者文之<lb/>
象也疇咨上下能道天人之故載之典圖法象而曰監<lb/>
<pb n="KR4h0132_WYG_346-26b"/>
於成憲者文之功也誦言惟昔作誨<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御以慗寘於耳<lb/>
而曰多聞於典學者文之華也若文告之加於四國誓<lb/>
命之用於正衆多才藝之事鬼神史之能辨名百物以<lb/>
周知山川爽精之氣宗之守九儀五禮六樂胥之守度<lb/>
數聲律是皆文之散於一節者也我國家文命之昭受<lb/>
二百餘年矣其所浸潭衍溢沈蓄藴育誕發於今故光<lb/>
象之顯昭休動之無外而覆被之咸若所謂太平嘉瑞<lb/>
圖書之出於是並作故坤靈圖云法地之瑞與鳳皇銜<lb/>
<pb n="KR4h0132_WYG_346-27a"/>
丹書者是其時乎且周之盛也亦十五王而制作始備<lb/>
今固嘗興禮建學儲精垂思表章風厲詳延博納敷求<lb/>
之矣而太僕之命君子悦斯舉也謂是將興禮樂哉不<lb/>
然以彼其才而涉揚於外已久何至於今而始庸之且<lb/>
冏之書實云以汝作大正正於羣吏其無以非人備官<lb/>
耳目迪上以非典雖今之職司庸異而意者其有在乎<lb/>
不獨以匡乗馬之政溷子為也且君子之命才其何異<lb/>
命馬乎而謂非所及乎政哉故材之若䘏若佚若滅若<lb/>
<pb n="KR4h0132_WYG_346-27b"/>
沒者天下馬也直中繩曲中句方圓中規矩者國馬也<lb/>
探前距後蹄間三尋者戎馬也四尺之輈終日馳騁而<lb/>
不契需力已竭猶能一取焉者田馬也進退不可周旋<lb/>
不能蹇不可勸登者駑馬也是以太僕所守雖為馬設<lb/>
而政之寄則於此選材焉必以夫俊雄沈鷙擾馴此亦<lb/>
士之千里者若夫雖泛駕而佚材焉足騁者是亦並畜<lb/>
之至凡馬且不一顧而況異棧翦鬄飾之乎故文馬千<lb/>
駟是今之才盛也而朽索在馭其尚不忘交儆乎位則<lb/>
<pb n="KR4h0132_WYG_346-28a"/>
虞臣之箴乎不然何文命四訖而猶遑遑市駿為也<lb/>
　　贈建州楊使君序<hi>吳國倫</hi>
楊君蓋楚人云學於燕南弱冠起家成進士推擇為留<lb/>
都大司馬郎其在留都亡論守秩修故事與諸曹郎蒸<lb/>
蒸異也大者萬卒窮叛至甘心少司徒氏三山震撼卿<lb/>
相以下皆自廢計亡出矣楊君慷慨躍馬出提白羽扇<lb/>
示之曰吾活汝汝其左袒即萬卒人人嚮應無不左袒<lb/>
楊君者夫當是時撫劒無所用威緩頰無所用辨楊君<lb/>
<pb n="KR4h0132_WYG_346-28b"/>
一躍馬而大難遂解談者至於今髪上指冠豈非以其<lb/>
神氣足以彈壓之耶已朝廷録定難功遷楊君為建州<lb/>
太守守建州蓋三年年裁三十比予入佐建州儼然視<lb/>
楊君長吏也乃楊君則不自謂長吏也予退而竊歎曰<lb/>
如予者豈足為楊君執鞭哉夫海内薦紳先生聞楊君<lb/>
定留都之難以為其人必長老多所厯世故盤錯為能<lb/>
不動聲色而使反側子自安豈知楊君今猶白面𤣥髪<lb/>
逡巡曵金紫若章縫耶已予從旁覩楊君所為治郡事<lb/>
<pb n="KR4h0132_WYG_346-29a"/>
又率用長厚之道法不貶而民親令不苛而事核属八<lb/>
閩苦兵建州居其上游羽檄交馳使車擊軫而至所徵<lb/>
諸路將士日不下數萬道建州而東也楊君顧數從盃<lb/>
酒談笑間授有司者以籌其供億曰計如是如是足矣<lb/>
又亡命之徒嘯聚山澤為變鄉邑諸父老扶攜趨楊君<lb/>
請兵戢之楊君則又從盃酒談笑間喻諸父老曰若第<lb/>
歸無慮吾已為若滅此属矣已將士徳色市人莫知有<lb/>
兵亡命之徒就擒而父老無恙兹信乎昔人所稱折衝<lb/>
<pb n="KR4h0132_WYG_346-29b"/>
樽俎者非其神氣足以彈壓之何哉予既心知楊君學<lb/>
不假年而足氣不加助而完才無所資於閲厯而用之<lb/>
不竭乃獨不能究其微也稍復私叩之曰大夫倉卒定<lb/>
難於彼從容解紛於此有道乎楊君笑而荅曰偶然耳<lb/>
嗟乎嗟乎如予者豈足為楊君執鞭哉予與楊君居未<lb/>
一月以有紹武之命别楊君即紹武僻且少警易治於<lb/>
建州數倍至欲以楊君之治治之神氣固有所不逮矣<lb/>
方日夜思得繼見楊君以論治遂書以遺之<lb/>
<pb n="KR4h0132_WYG_346-30a"/>
　　送周兵憲赴海道序<hi>吳國倫</hi>
公初為冬官郎以營宫功當敘為内卿已属所善耿御<lb/>
史直言忤權貴人權貴人銜之遂移目所善一時諸名<lb/>
士曰此軰實為之公故出為延平守未幾上竟用御史<lb/>
言讓權貴人免官謝罪去客有賀公者曰權貴人去公<lb/>
等自此升矣公曰休矣容直逺奸主上之徳直言敢諫<lb/>
御史之事吾誠無狀何至掠人之美以邀主恩即使靦<lb/>
顔内卿貴矣安見其有加於良二千石乎於是人益歸<lb/>
<pb n="KR4h0132_WYG_346-30b"/>
公長者謂難以富貴利達動也其治延也明師帥之體<lb/>
修保障之令興禮尚讓存問耆老吏民有善輒避堂以<lb/>
舎之卽古文蜀郡劉𢎞農孟雲中其風益藉藉焉間者<lb/>
島人㓂閩中諸縣道烽燧相望又山澤亡命乗墉而敘<lb/>
沙尤間危延者如壘卵矣公毅然獵纓矢諸衆曰夫延<lb/>
故七閩襟喉也延危則七閩之道阻而徵兵餽餉其進<lb/>
無繇以吾居延而使七閩坐困又安在其為良二千石<lb/>
乎吾蓋有以籌此矣故㓂至公輕裘緩帶以臨之使民<lb/>
<pb n="KR4h0132_WYG_346-31a"/>
不懼㓂退公又臥薪嘗膽以備之使民不懈夫不懼則<lb/>
待敵有餘勇不懈則思患有餘智以故夷至異境乗墉<lb/>
之衆執而為俘公誠得勝筭矣詩云文武吉甫萬邦為<lb/>
憲漢制太守兼領武事則稱郡將予竊謂今之七閩守<lb/>
吏皆有郡將之責也至稱文武才宜莫如公㑹中丞譚<lb/>
公御史李公並以公文武才䟽薦于上謂宜提兵漳泉<lb/>
制夷于海不使得内侵是時上方宵旰南顧喜為海上<lb/>
得人遂報可乃延之父老相扶攜遮道流涕固争於中<lb/>
<pb n="KR4h0132_WYG_346-31b"/>
丞御史之前曰奈何奪我師帥撤我保障耶顧我奚罪<lb/>
不得效河内人借㓂君一年耶兩公諭之曰父老無恙<lb/>
汝周公此行為父老耳夫閩大勢譬一巨室而家督者<lb/>
所使捍門户得其人則舉室之人無警今海上敵所從<lb/>
入門户也延堂奥也汝周公居延延安移之海上則敵<lb/>
無所從入而七閩舉安且父老獨不聞楚以子玉輕重<lb/>
魏以無忌折衝又不聞晉侯曰百萬師不如一賢將乎<lb/>
奈何狃堂奥之粗安而忘門户逺計為也父老唯唯抆<lb/>
<pb n="KR4h0132_WYG_346-32a"/>
涕從諸大夫送公於郊而拜之曰願公此行克壯其猷<lb/>
使海上諸孽望風而萎豈惟不負中丞御史所舉即皇<lb/>
上十年南顧之憂非公其誰解之父老不即填溝壑猶<lb/>
能延竚太平矣公遂慷慨策馬以行<lb/>
　　送陳使君守蘭州序<hi>汪道昆</hi>
自古文學之士往往喜言兵非習兵也居常自負其有<lb/>
人固未嘗竒之於是挾其感憤之氣幸得當事而發一<lb/>
竒焉若漢賈生魏陳思王是已彼抱竽而舎瑟越樽俎<lb/>
<pb n="KR4h0132_WYG_346-32b"/>
而治庖人則怏快者之為非始願也河東多豪傑喜兵<lb/>
陳使君獨善文辭未嘗論兵事㑹更置邊鄙長吏使君<lb/>
得蘭州夫蘭州要塞之國羌戎在西匈奴在北必習兵<lb/>
者當之主爵直謂使君生河東使守可也使君為儒林<lb/>
循吏語在部使者䟽中余觀使君則彬彬者矣使君遇<lb/>
合非謀議之臣紀綱之役乎哉五十始為大夫且在西<lb/>
鄙所用非所習謂使君何古人所謂才難非才之難也<lb/>
才而遇合者之難也御人嬖而國色下陳駑受繁纓而<lb/>
<pb n="KR4h0132_WYG_346-33a"/>
驥伏櫪尺有所短寸有所長物固然矣如使淑女必妃<lb/>
良馬必路彼之歌文王誦伯樂者徒虚語耳豈世所希<lb/>
覯者哉嗟乎今之宦學難矣馳驅則賤詭遇則良吾欲<lb/>
以吏事興吏事安可興也游言多和法言寡和吾欲以<lb/>
文事興文事安可興也使得一當要害為天子守四邊<lb/>
即不能繫單于之頸斬月支之頭視彼大而無當者似<lb/>
賢矣漢武帝拓地西北開張掖酒泉諸郡諸將有尺寸<lb/>
功者侯之乃今諸郡之繫於蘭州猶綴旒也守者能附<lb/>
<pb n="KR4h0132_WYG_346-33b"/>
衆威敵固吾圉以備不虞即不侯其功非尺寸比使賈<lb/>
生陳思王在寧詎無意乎秦越人以禁方游列國其為<lb/>
醫屢遷然列國之人遇越人者無不生活其業精也晉<lb/>
以詩書將郤縠豈必習兵使君晉人何讓郤氏兹入秦<lb/>
則越人之為小兒醫矣往使君病瘧七日始寤瘧方甚<lb/>
卧内誦備邊封事亹亹數千言大要皆西鄙事兵家不<lb/>
能道也其後五年蘭州之檄且下然則使君之勲業其<lb/>
将自西起耶使君西矣<lb/>
<pb n="KR4h0132_WYG_346-34a"/>
　　送方民部還留都序<hi>汪道昆</hi>
汪道昆曰方叔子豈不逡逡躬行者哉其涉世何趻踔<lb/>
也始遷度支郎則以故東平當下吏蓋疆事耳部使者<lb/>
報曰高皇帝法公罪遷官勿論乃不逮故東平而度攴<lb/>
籍業已削叔子名代者入舎朞月矣憾者猶然不舎蓋<lb/>
三歲而後論定復其官嗟乎屈賈不得志於楚漢則直<lb/>
言髙論為之菑叔子逡逡躬行何趻踔也客問叔子狀<lb/>
叔子謝曰上督過彊吏連逮臣其言必逮者明詔也言<lb/>
<pb n="KR4h0132_WYG_346-34b"/>
不逮者王章也兩端各有所當于余小子何怨徳耶留<lb/>
滯都市長者時時下車存之則閉户繙書意甚得夫耿<lb/>
介者多忿悁之節朝聞命而夕飲氷若屈賈是已叔子<lb/>
入羿之彀中其得免者天幸耳居常訢訢置怨徳勿問<lb/>
豈若是褊心者之為乎要以楚漢卒行其間屈賈抱憤<lb/>
終焉乃今公卿大夫猶能平叔子于朝憾者義格則其<lb/>
所遇視屈賈賢矣叔子謁行抵鄉大夫受莢曰今日之<lb/>
事豈人固多求於不佞哉不佞獨行扞當世之㒺固其<lb/>
<pb n="KR4h0132_WYG_346-35a"/>
所也今行矣願聞繩墨之言鄉大夫曰楚人得和氏璧<lb/>
以為石也三抵之及以璧聞莫不按劒相眄矣叔子曰<lb/>
善吾寧玉質而石章曰豢豕為酒禮成而不亂得矣惡<lb/>
用𤣥酒而汙尊叔子曰善吾寧設醴曰尺有所短寸有<lb/>
所長無求備也寧為尺矣能復為寸耶叔子曰善吾寧<lb/>
舎短而從長道昆進曰歸休乎大夫叔子免矣<lb/>
　<lb/>
　<lb/>
<pb n="KR4h0132_WYG_346-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百四十六<lb/>
</p>
<p>
</p>
  </div>
</body>
</text>
</TEI>
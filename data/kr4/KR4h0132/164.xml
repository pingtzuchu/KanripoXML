<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六十四</head> <lb/>
    <p>
<pb n="KR4h0132_WYG_164-1a"/>
欽定四庫全書<lb/>
　文章辨體彚選巻一百六十四<lb/>
　　　　　　　　　　　　明　賀復徴　編<lb/>
奏狀六<lb/>
　　論史館日厯狀<hi>宋歐陽修</hi>
右臣伏以史者國家之典法也自君臣善惡功過與其<lb/>
百事之廢置可以垂勸戒示後世者皆得直書而不隠<lb/>
故自前世有國者莫不以史職為重伏見國朝之史以<lb/>
<pb n="KR4h0132_WYG_164-1b"/>
宰相監修學士修撰又以兩府之臣撰時政記選三館<lb/>
之士當升擢者乃命修起居注如此不為不重矣然近<lb/>
年以來員具而職廢其所撰述簡畧遺漏百不存一至<lb/>
於事闗大體者皆没而不書此實史官之罪而臣之責<lb/>
也然其弊在於修撰之官惟據諸司供報而不敢書所<lb/>
見聞故也今時政記雖是兩府臣僚修纂然聖君言動<lb/>
有所宣諭臣下奏議事闗得失者皆不紀錄惟書除目<lb/>
辭見之類至於起居注亦然與諸司供報公文無異修<lb/>
<pb n="KR4h0132_WYG_164-2a"/>
撰官只據此銓次繫以月日謂之日厯而已是以朝廷<lb/>
之事史官雖欲書而不得書也自古人君皆不自閲史<lb/>
今撰述既成必錄本進呈則事有諱避史官雖欲書而<lb/>
又不可得也加以日厯時政記起居注例皆承前積滯<lb/>
相因故纂錄者常務造修累年前事而歲月既遠遺失<lb/>
莫存至於事在目今可以詳於見聞者又以追修積滯<lb/>
不暇及之若不革其弊則前後相因史官永無舉職之<lb/>
時使聖朝典法遂成廢墜矣臣竊聞趙元昊自初僭叛<lb/>
<pb n="KR4h0132_WYG_164-2b"/>
至復稱臣始終一宗事節皆不曽書亦聞修撰官甚欲<lb/>
紀述以修纂後時追求莫得故也其於他事又可知焉<lb/>
臣今欲乞特詔修時政記起居注之臣竝以德音宣諭<lb/>
臣下奏對之語書之其修撰官不得依前只據諸司供<lb/>
報編次除目辭見竝須考驗事實其除某官者以某功<lb/>
如狄青等破儂智高文彦博等破王則之類其貶某職<lb/>
者坐某罪如昨來麟州守將及并州龎籍緣白草平事<lb/>
近日孫沔所坐之類事有文據及迹狀明白者皆備書<lb/>
<pb n="KR4h0132_WYG_164-3a"/>
之所以使聖朝賞罰之典可以勸善懲惡昭示後世若<lb/>
大臣用情朝廷賞罰不當者亦得以書為警戒此國家<lb/>
置史之本意也至於其他大事竝許史院據所聞見書<lb/>
之如聞見未詳者直牒諸處㑹問及臣寮公議異同朝<lb/>
廷裁置處分竝書之已上事節竝令修撰官逐時旋據<lb/>
所得錄為草巻標題月分於史院躬親入櫃封鎻候諸<lb/>
司供報齊足修為日厯仍乞每至歲終令監修宰相親<lb/>
至史院㸃檢修撰官紀錄事迹内有不勤其事隳官失<lb/>
<pb n="KR4h0132_WYG_164-3b"/>
職者奏行責罰其時政記起居注日厯等除今日以前<lb/>
積滯者不在追修外截自今後竝令次月供報如稍遲<lb/>
滯許修撰官自至中書樞宻院催請其諸司供報拖延<lb/>
及史院有所㑹問諸處不畫時報應致妨修纂者其當<lb/>
行年分竝許史院牒開封府勾追嚴斷其日厯時政記<lb/>
起居注竝乞更不進本所貴少修史職上存聖朝典法<lb/>
此乃臣之職事不敢不言<lb/>
　　議學狀<hi>歐陽修</hi>
<pb n="KR4h0132_WYG_164-4a"/>
右臣等伏見近日言事之臣為陛下言建學取士之法<lb/>
者衆矣或欲立三舍以養生徒或欲復五經而置慱士<lb/>
或欲但舉舊制而修廢墜或欲特創新學而立科條其<lb/>
言雖殊其意則一陛下慎重其事下其議於羣臣而議<lb/>
者遂欲創新學立三舍因以辨士之能否而命之以官<lb/>
其始也則教以經藝文辭其終也則取以材識德行聽<lb/>
其言則甚備考於事則難行夫建學校以養賢論材德<lb/>
而取士此皆有國之本務而帝王之極致也而臣等謂<lb/>
<pb n="KR4h0132_WYG_164-4b"/>
之難行者何哉葢以古今之體不同而施設之方皆異<lb/>
也古之建學取士之制非如今之法也葢古之所謂為<lb/>
政與設教者遲速異宜也夫立時日以趨事考其功過<lb/>
而督以賞罰者為政之法也故政可速成若夫設教則<lb/>
以勸善興化尚賢勵俗為事其被於人者漸則入於人<lb/>
也深收其效者速則推其功也遠故常緩而不迫古者<lb/>
家有塾黨有庠遂有序國有學自天子諸侯之子下至<lb/>
國之俊選莫不入學自成童而學至年四十而仕其習<lb/>
<pb n="KR4h0132_WYG_164-5a"/>
乎禮樂之容講乎仁義之訓敦乎孝弟之行以養父兄<lb/>
事長上信朋友而臨財亷處衆讓其修於身行於家逹<lb/>
於隣里聞於鄉黨然後詢於衆庶又定於長老之可信<lb/>
者而薦之始謂之秀士乆之又取其甚秀者為選士乆<lb/>
之又取其甚秀者為俊士乆之又取其甚秀者為進士<lb/>
然後辨其論隨其材而官之夫生七八十歲而死者人<lb/>
之常夀也古乃以四十而仕葢用其半生為學考行又<lb/>
廣察以隣里鄉黨而後其人可知然則積德累善如此<lb/>
<pb n="KR4h0132_WYG_164-5b"/>
勤而乆求賢審官如此慎而有次第然後矯偽干利之<lb/>
士不容於其間而風俗不陷於偷薄也古之建學取士<lb/>
其設施之方如此也方今之制以貢舉取人往者四歲<lb/>
一詔貢舉而議者患於太遲更趣之為間歲而應舉之<lb/>
士來學於京師者類皆去其鄉里遠其父母妻子而為<lb/>
旦暮干祿之計非如古人自成童至於四十就學於其<lb/>
庠序而鄰里鄉黨得以衆察徐考其行實也葢古之養<lb/>
士本於舒遲而今之取人患於急迫此施設不同之大<lb/>
<pb n="KR4h0132_WYG_164-6a"/>
槩也臣請詳言方今之弊既以文學取士又欲以德行<lb/>
官人將速取之歟則真偽之情未辨是朝廷本欲以學<lb/>
勸人修德行反以利誘人為矯偽此其不可一也若遲<lb/>
取之歟待其衆察徐考而漸進則文辭之士先已中於<lb/>
甲科而德行之人尚未登於内舍此其不可二也且今<lb/>
入學之人皆四方之游士齎其一身而來烏合羣處非<lb/>
如古人在家在學自少至長親戚朋友隣里鄉黨衆察<lb/>
徐考其行實也不過取於同舎一時之毁譽而决於學<lb/>
<pb n="KR4h0132_WYG_164-6b"/>
官數人之品藻爾然則同學之人蹈利争進愛憎之論<lb/>
必分朋黨昔東漢之俗尚名節而黨人之禍及天下其<lb/>
始起於處士之横議而相訾也此其不可三也夫人之<lb/>
材行若不因臨事而見則守常循理無異衆人茍欲異<lb/>
衆則必為迂僻竒怪以取德行之名而高談虚論以求<lb/>
材識之譽前日慶厯之學其弊是也此其不可四也今<lb/>
若外方專以文學貢士而京師獨以德行取人則實行<lb/>
素履著於鄉曲而守道丘園之士皆反見遺此其不可<lb/>
<pb n="KR4h0132_WYG_164-7a"/>
五也近者朝廷患四方之士寓京師者多而不知其士<lb/>
行遂嚴其法使各歸於鄉里今又反使來聚於京師云<lb/>
欲考其德行若不用四方之士止取京師之士則又示<lb/>
人以不廣此其不可六也夫儒者所謂能通古今者皆<lb/>
知其意逹其理而酌時之宜爾大抵古者教學之意緩<lb/>
而不迫所以勸善興化養賢勵俗在於遲乆而不求近<lb/>
效急功也臣謂宜於今而可行者立為三舍可也復五<lb/>
經博士可也特創新學雖不若即舊而修廢然未有甚<lb/>
<pb n="KR4h0132_WYG_164-7b"/>
害創之亦可也教學之意在乎敦本而修其實事給以<lb/>
糇糧多陳經籍選士之良者以通經有道之士為之師<lb/>
而舉察其有過無行者黜去之則在學之人皆善士也<lb/>
然後取以貢舉之法待其居官為吏已接於人事可以<lb/>
考其賢善優劣而時取其尤出類者旌異之則士知修<lb/>
身力行非為一時之利而可伸於終身則矯偽之行不<lb/>
作而偷薄之風歸厚矣此所謂實事之可行於今者也<lb/>
臣等伏見論學者四人其説各異而朝廷又下臣等俾<lb/>
<pb n="KR4h0132_WYG_164-8a"/>
之詳定是欲盡衆人之見而採其長者爾故臣等致陳<lb/>
其所有以助衆議之一非敢好為異論也伏望聖慈特<lb/>
賜裁擇<lb/>
　　論杜衍范仲淹等罷政事狀<hi>歐陽修</hi>
臣聞士不忘身不為忠言不逆耳不為諌故臣不避羣<lb/>
邪切齒之禍敢干一人難犯之顔惟頼聖明幸加省察<lb/>
臣伏見杜衍韓琦范仲淹富弼等皆是陛下素所委任<lb/>
之臣一旦相繼罷黜<hi>一作而罷</hi>天下之士皆素知其可用之<lb/>
<pb n="KR4h0132_WYG_164-8b"/>
賢而不聞其可罷之罪臣雖供職在外事不盡知然臣<lb/>
竊見自古小人䜛害忠賢其説不遠欲廣陷良善則不<lb/>
過指為朋黨欲動揺大臣則必須誣以專權其故何也<lb/>
夫去一善人而衆善人尚在則未為小人之利欲盡去<lb/>
之則善人少過難為一二求瑕惟有指以為朋則可一<lb/>
時盡逐至如大臣已被知遇而䝉信任則難以他事動<lb/>
揺惟有專權是上之所惡故須此説方可傾之臣料衍<lb/>
等四人各無大過而一時盡逐弼與仲淹委任尤深而<lb/>
<pb n="KR4h0132_WYG_164-9a"/>
忽遭離間必有以朋黨專權之説上惑聖聰臣請試辨<lb/>
之昔年仲淹初以忠言讜論聞於中外天下賢士爭相<lb/>
稱慕當時姦臣誣作朋黨猶難辨明自近日陛下擢此<lb/>
數人竝在兩府察其臨事可以辨也葢衍為人清慎而<lb/>
謹守䂓矩仲淹則恢廓自信而不疑琦則純正而質直<lb/>
弼則明敏而果鋭四人為性既各不同雖皆歸於盡忠<lb/>
而其所見各異故於議事多不相從至如杜衍欲深罪<lb/>
滕宗諒仲淹則力爭而寛之仲淹謂契丹必攻河東請<lb/>
<pb n="KR4h0132_WYG_164-9b"/>
急修邊備富弼料以九事力言契丹必不來至如尹洙<lb/>
亦號仲淹之黨及爭水洛城事韓琦則是尹洙而非劉<lb/>
滬仲淹則是劉滬而非尹洙此數事尤彰著陛下素已<lb/>
知者此四人者可謂天下至公之賢也平日閑居則相<lb/>
稱美之不暇為國議事則公言廷諍而不私以此而言<lb/>
臣見衍等真得漢史所謂忠臣有不和之節而小人䜛<lb/>
為朋黨可謂誣矣臣聞有國之權誠非臣下之得專也<lb/>
然臣竊思仲淹等自入兩府以來不見其專權之迹而<lb/>
<pb n="KR4h0132_WYG_164-10a"/>
但見其善避權也權者得名位則可行故好權之臣必<lb/>
貪位自陛下召琦與仲淹於陜西琦等讓至五六陛下<lb/>
亦五六召之富弼三命學士兩命樞宻副使每一命皆<lb/>
再三懇讓讓者愈切陛下用之愈堅臣見其避讓太繁<lb/>
不見其好權貪位也及陛下堅不許辭方敢受命然猶<lb/>
未敢别有所為陛下見其皆未作事乃特開天章召而<lb/>
賜坐授以紙筆使其條事然衆人避讓不敢下筆弼等<lb/>
亦不敢獨有所述因此又煩聖慈特出手詔指定姓名<lb/>
<pb n="KR4h0132_WYG_164-10b"/>
專責弼等條例大事而施行弼等遲回又近一月方敢<lb/>
畧條數事然仲淹深練世事必知凡百難猛更張故其<lb/>
所陳志在逺大而多若迂緩但欲漸而行之以乆冀皆<lb/>
有效弼性雖鋭然亦不敢自出意見但多舉祖宗故事<lb/>
請陛下擇而行之自古君臣相得一言道合遇事便行<lb/>
臣方怪弼等䝉陛下如此堅意委任督責丁寧而猶遲<lb/>
緩自疑作事不果然小人巧譖已曰專權者豈不誣哉<lb/>
至如兩路宣撫聖朝常遣大臣况自中國之威近年不<lb/>
<pb n="KR4h0132_WYG_164-11a"/>
振故元昊叛逆一方而勞困及於天下契丹乗釁違盟<lb/>
而動其書辭侮慢至有貴國祖宗之言陛下憤恥雖深<lb/>
但以邊防無備未可與爭屈志買和莫大之辱弼等見<lb/>
中國累年侵凌之患感陛下不次進用之恩故各自請<lb/>
行邊思雪國家之前恥沿山傍海不憚勤勞欲使武備<lb/>
再修國威復振臣見弼等用心本欲尊陛下威權以禦<lb/>
四夷未見其侵權而作過也伏惟陛下睿哲聰明有知<lb/>
人之聖臣下能否洞見不遺故於千官百辟之中特選<lb/>
<pb n="KR4h0132_WYG_164-11b"/>
得此數人驟加擢用夫正士在朝羣邪所忌謀臣不用<lb/>
敵國之福也今此數人一旦罷去而使羣邪相賀於内<lb/>
四夷相賀於外此臣所為陛下惜之也伏惟陛下聖德<lb/>
仁慈保全忠善退去之際恩禮各優今仲淹四路之任<lb/>
亦不輕矣惟願陛下拒絶羣謗委任不疑使盡其所為<lb/>
猶有禆補方今西北二邊交爭未已正是天與陛下經<lb/>
營之時如弼與琦豈可置之閑處伏望陛下早辨䜛巧<lb/>
特加信任則不勝幸甚臣自前歲召入諌院十月之内<lb/>
<pb n="KR4h0132_WYG_164-12a"/>
七受聖恩而致身兩制方思君寵至深未知報効之所<lb/>
今羣邪爭進䜛巧正士繼去朝廷乃臣忘身報國之秋<lb/>
豈可緘言而避罪敢竭愚瞽惟陛下擇之臣無任祈天<lb/>
待罪懇激屏營之至臣修昧死再拜<lb/>
　　論臺官上言按察使狀<hi>歐陽修</hi>
右臣伏覩近降朝㫖約束諸路按察使備載臺官所上<lb/>
之言意謂按察使等所奏之人多不實或因迎送文移<lb/>
之間有所闕失挾其私怒枉奏平人朝廷都不深思輕<lb/>
<pb n="KR4h0132_WYG_164-12b"/>
信其説臣自聞降此約束日夕憂嗟竊思國家方此多<lb/>
事難了之時正是責人展効之際奬之猶恐不竭力疑<lb/>
之誰肯盡其心昨大選諸路按察之際兩府聚㕔數日<lb/>
盡破常例不次用人中外翕然皆謂一時之極選凡被<lb/>
選之員皆亦各負才業乆無人知常患無所施為一旦<lb/>
忽䝉擢用各思宣力爭奮所長不惟欲報朝廷亦且更<lb/>
希進用豈可頓為欺罔便狥私情料其心必未至此苟<lb/>
或如臺官所説則是兩府聚㕔數日選得不公之人其<lb/>
<pb n="KR4h0132_WYG_164-13a"/>
或不至如斯何必更加約束竊以任人之術自古所難<lb/>
常能力主張猶或有阻者何况更生疑異使其各自心<lb/>
闌如此用人安能集事况按察之任人所難能或大臣<lb/>
薦引之人或權勢僥倖之子彼按察使者下當怨怒上<lb/>
忤權勢而不敢避者只頼朝廷主張而已今按察者所<lb/>
奏則未能施行沮毁者一言則便加輕信皆由朝廷未<lb/>
知官吏為州縣大患而按察可以利民委任之意不堅<lb/>
故毁謗之言易入也所可惜者自差諸路按察今雖未<lb/>
<pb n="KR4h0132_WYG_164-13b"/>
有大効而老病昏昧之人望風知懼近日致仕者漸多<lb/>
州縣方欲澄清而朝廷自沮其事臣欲乞聖慈令兩府<lb/>
召臺官上言者至中書問其何路按察之人因挾私怒<lb/>
茍有迹狀乞下所司辨明若實無人乃是妄説其近降<lb/>
劄子乞賜抽還不使四方見朝廷自沮按察之權而為<lb/>
貪贓老繆之吏所快<lb/>
　　再論按察官吏狀<hi>歐陽修</hi>
右臣自初忝諌官於第一次上殿日首曽建言方今天<lb/>
<pb n="KR4h0132_WYG_164-14a"/>
下凋殘公私困急全由官吏冗濫者多乞朝廷選差按<lb/>
察使糺舉年老病患贓汚不材四色之人以行澄汰仍<lb/>
具陳按察之法條目甚詳如臣之議葢欲使使者四出<lb/>
而天下悚然知朝廷有賞善罰惡之意然後按文責實<lb/>
甚惡者黜有善者升中材之人盡使警勵凡臣所言者<lb/>
乃所以救民急病革數十年蠧弊之事若非遭逄聖主<lb/>
鋭意求治之時上下力行之不可也奈何議者憚於作<lb/>
事惟樂因循祗命諸路轉運使就兼其職命出之時外<lb/>
<pb n="KR4h0132_WYG_164-14b"/>
論皆謂諸路之中貪贓如魏兼老病如陳杲穢惡如錢<lb/>
延年庸常齪齪如袁抗張可乆之輩盡為轉運使皆自<lb/>
是可黜之人必不能舉職臣亦再具論奏其議格而不<lb/>
行按察空名今遂寢廢生民蠧病日益可哀伏見陛下<lb/>
聖德日新憂心庶政近發手詔督勵宰輔然天下之事<lb/>
積弊已多如治亂絲未知頭緒欲事事更改則力未能<lb/>
周而煩擾難行欲漸漸整頓則困弊已極而未見速効<lb/>
臣謂如欲用功少為利溥及民速於事切則莫若精選<lb/>
<pb n="KR4h0132_WYG_164-15a"/>
明幹朝臣十許人分行天下盡籍官吏能否而升黜之<lb/>
如臣前所陳者而後可臣聞治天下者如農夫之治田<lb/>
不可一槩也蒿萊蕪穢乆荒之地必先力加墾闢芟除<lb/>
待其成田然後以時耘耨冗濫之官蕪穢天下乆矣必<lb/>
先力行澄汰待其百職粗治然後精選有司常令糺舉<lb/>
今特遣之使如乆荒而芟闢也轉運兼按察乃以時之<lb/>
耘耨者耳寛猛疾徐各有所宜也漢時刺舉唐世黜陟<lb/>
使考課使之類歲歲遣出祖宗朝亦有考課院葢按察<lb/>
<pb n="KR4h0132_WYG_164-15b"/>
升黜古今常法非是難行之異事也方今言事者多以<lb/>
髙論見棄或以有害難行如臣所言只是選十餘人明<lb/>
幹朝臣察視官吏善惡灼然有迹易見者著之簿籍朝<lb/>
廷詳之黜其甚者耳臣自謂於論不為甚高行之有利<lb/>
無害然尚慮議者未以為然謹條陳冗官利害六事以<lb/>
明利溥效速而可行不疑伏望聖慈特賜裁擇如有可<lb/>
採乞早施行<lb/>
一曰去冗官則民之科率十分减九臣伏見兵興以來<lb/>
<pb n="KR4h0132_WYG_164-16a"/>
公私困弊者不惟賦斂繁重全由官吏為姦每或科率<lb/>
一物則貪殘之吏先於百姓而刻剝老繆之吏恣其羣<lb/>
下之誅求朝廷得其一分姦吏取其十倍民之重困其<lb/>
害在斯今若去此四色冗官代以循良之吏事隨便宜<lb/>
絶去騷擾使民專供朝廷實數科率免却州縣分外誅<lb/>
求故臣謂於民力十分减九也比於别圖减省細碎無<lb/>
益者其利博矣<lb/>
二曰不材之人為害深於贓吏國家之法除贓吏因民<lb/>
<pb n="KR4h0132_WYG_164-16b"/>
告發者乃行之其他不材之人大者壊州小者壊縣皆<lb/>
明知而不問臣謂凡贓吏多是强黠之人所取在於豪<lb/>
富或不及貧弱不材之人不能馭下雖其一身不能乞<lb/>
取而恣其羣下共行誅剝更無貧富皆被其殃為害至<lb/>
深縱而不問故臣尤欲盡取老病繆懦者與贓吏一例<lb/>
黜之<lb/>
三曰内外一體若外官不澄則朝廷無由致治今朝廷<lb/>
雖有號令之善者降出方外若落四色冗官之手則或<lb/>
<pb n="KR4h0132_WYG_164-17a"/>
施設乖方不知朝廷本意反為民害或稽遲廢失全不<lb/>
施行而又無糺舉棄作空文若外邊去却冗官盡得良<lb/>
吏則朝廷所下之令雖有乖錯彼亦自能回改或執奏<lb/>
更易終不至為大害是民之得失不獨上頼朝廷全繫<lb/>
官吏善惡以此而言冗官豈可不去<lb/>
四曰去冗官則吏員清簡差遣通流今天下官有定員<lb/>
而入仕之人無定數既不黜陟濫冐者多差遣不行賢<lb/>
愚同滯每有一闕衆人爭之爭得者無亷恥之風不得<lb/>
<pb n="KR4h0132_WYG_164-17b"/>
者騰怨嗟之口濫官之弊近古無之今若擇四色冗官<lb/>
去之則待闕之人可無怨滯<lb/>
五曰去冗官則中材之人可使勸懼今天下官吏豈必<lb/>
盡是不材葢為朝廷本無黜陟善惡不分今若見國家<lb/>
責實求治逐一人人精别則中材之人皆自勉强不敢<lb/>
因循雖有貪殘亦須斂手<lb/>
六曰去冗官則不過朞月民受其賜方今朝廷雖有愛<lb/>
念疲民之意然上下困乏必未有餘力廣惠及民若但<lb/>
<pb n="KR4h0132_WYG_164-18a"/>
去冗官則民受速賜葢臣常見外處州縣每一繆官替<lb/>
去一能者代之不過數日民已歌謡今若盡去冗濫之<lb/>
吏而以能吏代之不過朞月民即受賜此臣所謂及民<lb/>
速於事切者也<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_164-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百六十四<lb/>
</p>
<p>
</p>
  </div>
</body>
</text>
</TEI>
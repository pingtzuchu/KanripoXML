<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辯體彚選巻二百九十一</head> <lb/>
    <p>
<pb n="KR4h0132_WYG_291-1a"/>
欽定四庫全書<lb/>
　文章辯體彚選巻二百九十一<lb/>
　　　　　　　　　　　　明　賀復徴　編<lb/>
序十一<lb/>
　　靈棋經解序<hi>明劉基</hi>
昔者聖人作易以前民用靈棋象易而作也易道奥而<lb/>
難知故作靈棋以象之靈棋之象雖不足以盡易之藴<lb/>
然非精於易者又焉能為靈棋之辭也哉靈棋之式以<lb/>
<pb n="KR4h0132_WYG_291-1b"/>
三為經四為緯三以上為天中為人下為地上為君中<lb/>
為臣下為民四以一為少陽三為太陽二為少隂四為<lb/>
老隂少陽與少隂為耦而太陽與太隂為敵得耦而悦<lb/>
得敵而争其常也或失其道而偶反為仇或得其行而<lb/>
敵反為用其變也陽多則道同而相助隂多則志異而<lb/>
相乖君子小人之分也隂陽迭用體有不同而名随之<lb/>
異變易之道也易之取象曰車曰馬曰桷曰矢曰鬼曰<lb/>
狐之類推而達之天下之物無不該矣曰馬矣而又化<lb/>
<pb n="KR4h0132_WYG_291-2a"/>
為龍曰水矣而又以為雲變易之義也非通天下之賾<lb/>
者不識也故曰靈棋象易而作也非精於易者不能也<lb/>
予每喜其占之驗而病解之者不識作者之㫖而以世<lb/>
之卜師之語配之故為申其意而為之言若夫以為黄<lb/>
石公之授張子房之受則傳無其文史無其實不敢從<lb/>
而附㑹之也<lb/>
　　水經序<hi>王禕</hi>
水經漢桑欽所作藝文志缺弗録而隋經籍志有兩水<lb/>
<pb n="KR4h0132_WYG_291-2b"/>
經一本三巻郭璞注一本四十巻酈善長注善長道元<lb/>
字也然皆不著撰人氏名舊唐志乃云郭璞作宋崇文<lb/>
總目亦不言撰人為誰但云酈注四十巻亡其五至新<lb/>
唐志始謂為桑欽作又言一云郭璞作葢疑之也按前<lb/>
漢書儒林傳古文尚書塗惲授河南桑欽君長晁氏讀<lb/>
書志謂欽成帝時人也今以其書考之濟水過壽章即<lb/>
前漢壽良縣光武所更名又東北過臨濟即狄縣安帝<lb/>
所更名荷水過湖陸即湖陵縣章帝所更名分水過永<lb/>
<pb n="KR4h0132_WYG_291-3a"/>
安即彘縣順帝所更名則其書非作成帝時若順帝以<lb/>
後人所為矣又其書言武侯壘又云魏興安陽縣注謂<lb/>
武侯所居魏分漢中立魏興郡又云江水東逕永安宫南<lb/>
則昭烈托孤於武侯之地也又其言北縣名多曹氏時<lb/>
置縣南名多孫氏時置是又若三國以後人所為也又<lb/>
云改信都從長樂則晉太康五年也又河水北薄骨律<lb/>
鎮城注云赫連果城則後魏所置也此其書又若晉後<lb/>
魏人所為也意者欽本成帝時人實為此書及郭酈二<lb/>
<pb n="KR4h0132_WYG_291-3b"/>
氏為傳注咸附益之而璞晉人道元後魏人也是故山<lb/>
海經禹益所記也而有長沙零陵桂陽諸暨之名本草<lb/>
神農所述也而有豫章朱厓趙國常山秦髙真定臨淄<lb/>
馮翊之稱爾雅作於周公而云張仲孝友蒼頡篇造於<lb/>
李斯而云漢無天下要皆後人所附益非復其本文然<lb/>
則水經為欽作無疑葢久而經傳相淆而欽之本文亡<lb/>
矣本文雖亡可不謂為欽作哉通典謂郭注多疎畧迂<lb/>
怪而已不傳今酈注四十巻固完而舊本往往失于遷<lb/>
<pb n="KR4h0132_WYG_291-4a"/>
就有錯簡金蔡正甫氏嘗作補正三巻而亦不傳今唯<lb/>
酈注舊本猶行而已夫天地之間唯水為多故水者地<lb/>
之脈絡也大川相間小川相屬而凡郡縣州道𤓰列棋<lb/>
布皆因水以别焉地理之書始於禹貢而禹貢之分九<lb/>
州必主山川以定經界誠以山川之形綿亘無易州縣<lb/>
之設更革不常故兖州可移而濟河之兖不能移也梁<lb/>
州可遷而華陽黒水之梁不能遷也此禹貢所以為萬<lb/>
世不易之書也後世史家主於州縣以為書州縣更革<lb/>
<pb n="KR4h0132_WYG_291-4b"/>
其書亦遂以廢而不傳以彼之易於不傳則水經之書<lb/>
其果得而廢之歟大抵此書所引天下之水百三十有<lb/>
七江河在焉而酈氏注引枝流一千二百五十一其源<lb/>
委之吐納㳂路之所經纒絡枝煩條貫甚夥搜渠訪瀆<lb/>
靡或漏遺總其概而覽之天下可運於掌矣故自禹貢<lb/>
以後此書最為近古而不可廢豈亦所謂萬世不易者<lb/>
歟顧世之為地理學者莫不即邇而昧逺就簡而憚煩<lb/>
而卒亦紛紜而無所據桑氏之學廢不復講乆矣不亦<lb/>
<pb n="KR4h0132_WYG_291-5a"/>
惑哉故予因為序論以致予意抑予之力豈能重其書<lb/>
覽者考其迹求其故而觀其㑹通必有能識其要者矣<lb/>
　　中説考序<hi>崔銑</hi>
序曰中説之作也何傳之難而湮之易乎知者寡而罪<lb/>
者衆乎由魏晉而来天其閉道也已矣是故長𤣥虚而<lb/>
盛齋戒競殺伐而攻諼詐言道則惟空寂為文則飭藻<lb/>
麗而王氏仲淹者出獨師孔子言宗論語述凖六經學<lb/>
脩於治治求其本邦昌則獻其謀邦欲亂則退而懐之<lb/>
<pb n="KR4h0132_WYG_291-5b"/>
秦漢而下其罕若人之儔乎罪之者曰僣經也擬孔子<lb/>
也夫學不師聖將奚則焉古不云乎非先王之法言不<lb/>
敢道非先王之徳行不敢行法聖人而謂之非何也昔<lb/>
夫子之時墳典丘索紛如也詩且三千篇列國之史叛<lb/>
經四代之禮樂兼學之夫上古之治樸而陋不可復也<lb/>
中古之治文而驕不可由也存其文質之中不俚以倨<lb/>
不華以偽簡可習也約弗亂也其諸夫子之六經耶是<lb/>
故桑中鶉奔可參雅頌斥君悔諞可殿典謨假仁竊禮<lb/>
<pb n="KR4h0132_WYG_291-6a"/>
可與存義氣變漓而事改化消薄而式微吾不可如之<lb/>
何也已而彛倫攸斁將欲捄於文創不巨則痛不深懲<lb/>
不刻則勸不勇存其正以形其非鑒於亂以有其治譬<lb/>
諸膏梁藥石養生者弗偏廢也自漢而後道降矣治駁<lb/>
矣文則煩以蕪矣而是非得夫之故宜察史氏之述最<lb/>
若馬遷班固者疵謬不殫舉視丘明且劣矣夫兩漢尚<lb/>
行尊經寜無一言之幾於道者不然則民彛其遂泯亂<lb/>
歟故仲淹其有憂世之志乎而其續經俱亡中説十篇<lb/>
<pb n="KR4h0132_WYG_291-6b"/>
醇駁相淆又或依倣論語為書讀者厭之銑為别白其<lb/>
詞權量其㫖類分為三曰内曰外曰雜内篇九篇義美<lb/>
文馴外篇九篇詞若誇張義亦錯雜其餘放言不倫疑<lb/>
出後人所附潤為雜篇削杜淹之誕為世家凡二十篇<lb/>
間為發藴糾失曰釋然後仲淹之書真贗粲列可以羽<lb/>
翼孔氏傳諸其人<lb/>
　　文苑春秋序<hi>崔銃</hi>
説者曰孔子刪書為首篇今存者伏生二十八篇傳信<lb/>
<pb n="KR4h0132_WYG_291-7a"/>
可也晉人晩出之書傳疑可也凡書所録事之大與變<lb/>
者乎世小節亡與焉堯典禪也甘誓世也湯武伐也盤<lb/>
庚遷也大誥攝也顧命防也吕刑衰也文侯之命亂也<lb/>
王熄而伯興故秦誓終也自秦以上為封建自秦以下<lb/>
為郡縣封建者與人共天下其威福也公郡縣者其君<lb/>
擅天下其威福也專君臣之交禮樂之布風俗之流人<lb/>
才之成是以相逺葢宇宙之大限也夫善惡有懲則勸<lb/>
戒孔昭紀載皆實則諼偽莫售君子有恃而長其徳小<lb/>
<pb n="KR4h0132_WYG_291-7b"/>
人有畏而戢其奸文之脩則人樂玩道是載則書久存<lb/>
由漢而来史紀其事儒闡其義文士騁其貫智士申其<lb/>
辨然而詭誕害教浮華亡用者錯列而兼存之世之選<lb/>
者非不欲采其簡要用省觀覽也鮮有志夫子而法尚<lb/>
書者隋王仲淹氏出道喪文靡久矣抗志續經其籍亡<lb/>
傳焉後人誅絶之者胡為乎已甚也銑慨慕其意竊欲<lb/>
取漢帝伐楚之告迄於我皇祖攘夷之檄名曰文苑春<lb/>
秋以明文之正以盡代之故是故氣之淳漓詞之簡煩<lb/>
<pb n="KR4h0132_WYG_291-8a"/>
事之經竒理之粹駁言以知政政以觀徳而天謀可稽<lb/>
矣棄官林居十有四年猶無暇及也嘉靖丁酉春復讀<lb/>
通鑑興亡是嘅乃録百篇畧表作者之志將俾後之觀<lb/>
者因緒以探端玩文而摭質上悟天運之因革下究人<lb/>
道之終始存惟憂勤喪則驕逸好問者昌自用者亡豫<lb/>
塞禍源永由治軌庶幾古人脩經之遺志云<lb/>
　　廣文選序<hi>劉節</hi>
序曰廣文選何廣蕭子之選也何廣乎蕭子之選也蕭<lb/>
<pb n="KR4h0132_WYG_291-8b"/>
子之選文也為賦賦之目有十四為詩詩之目二十有<lb/>
三為騷為七為詔為册為令為教為文為表為上書為<lb/>
啓為彈事為箋為奏記為書為檄為對問為設論為辭<lb/>
為序為頌為賛為符命為史論為史述賛為論為連珠<lb/>
為箴為銘為誄為哀為碑文為墓志為行狀為吊文為<lb/>
祭文為類三十有七可謂選矣然或遺焉是故廣之以<lb/>
備遺也孔子曰有天地然後萬物生焉是故始之天地<lb/>
天地廣也鳥獸草木皆物也鳥獸選矣草木遺焉是故<lb/>
<pb n="KR4h0132_WYG_291-9a"/>
次之草木以廣遺也夫賦諸目具矣弗目者遺是故次<lb/>
之草木以廣遺也夫詩六義備矣逸詩詩之遺也廣之<lb/>
自逸詩始補亡無矣操樂府之遺也謠雜歌之遺也廣<lb/>
之詩斯備矣夫詔王言也璽書賜書勅諭皆王言也廣<lb/>
之類也策册類也策問詔類也廣之以從類也疏上書<lb/>
類也封事議對皆疏類也廣之以從類也對策對厥問<lb/>
也策問詔類矣對策對類也廣之從其類也而文則無<lb/>
矣問次於對有問斯有對也廣之亦類也夫記者序之<lb/>
<pb n="KR4h0132_WYG_291-9b"/>
實也傳者史論賛之紀也説者論之要畧也哀辭者哀<lb/>
之緒餘也祝文者祭告之大典也是故廣之廣其類也<lb/>
夫文猶賦也諸類具矣弗類者遺是故次之雜文以廣<lb/>
遺也夫騷作於屈宋者也九歌遺焉九章遺焉九辨遺<lb/>
焉景賈以下不録也漢詔盛矣選其二焉遺者多矣是<lb/>
故廣之以備遺也表箋啓檄畧矣奏記設論箴賛畧甚<lb/>
矣史論述賛畧益甚矣銘也頌也誄也古而則者遺矣<lb/>
書序之遺猶夫銘也論之遺猶夫書也碑文之遺猶夫<lb/>
<pb n="KR4h0132_WYG_291-10a"/>
論也諸類之遺猶夫頌也誄也故今考之文之遺猶夫<lb/>
詩也十六七也詩之遺猶夫賦也十四五也賦之遺猶<lb/>
夫騷也十二三也是故廣之以備遺也夫然猶或遺焉<lb/>
典籍散亡存十一於千百廣之云者殆庶幾焉者也夫<lb/>
文辟之水也選之者如導水而聚之者也是故海水之<lb/>
聚也廣其選者如導水而聚之海者也吁難言也<lb/>
　　刻戰國策序<hi>李夣陽</hi>
嘉靖二年秋七月河南省刻其戰國䇿成或問戰國䇿<lb/>
<pb n="KR4h0132_WYG_291-10b"/>
叛經離道之書也然而天下傳焉後世述焉何也李子<lb/>
曰䇿有四尚尚一足傳傳斯述矣况四乎四者何也録<lb/>
徃者迹其事考世者証其變攻文者模其辭好謀者襲<lb/>
其智襲智者譎模辭者巧證變者㑹迹事者該是故述<lb/>
者尚之君子斥焉斥者何也以比之經則畔揆之道則<lb/>
離也自秦籍之焚也三代之迹蕪矣是䇿也國列政具<lb/>
巨旿細昈人詳物叢采之足以備史資之足以𢎞識記<lb/>
之慱洽談之竒佹故曰迹事者該而其為書也立從横<lb/>
<pb n="KR4h0132_WYG_291-11a"/>
倡捭闔勢利啖軋䜛狂傾奪無復亷恥是非之心今觀<lb/>
其時如羣兒一餅争獲自矜於乎先王之禮樂刑政至<lb/>
是乎蔑矣故曰證變者㑹遂使仁義晦塞横議膠固申<lb/>
韓為哲儀秦是師狙詐者理其緒揣摩者竊其矩䧟擠<lb/>
者䂓其險謬詖者程其欺故曰襲智者譎文叔有言髙<lb/>
下相求陽縱隂閉其情隱其辭妙是䇿也有竟日之難<lb/>
辨而一言之遂白者是以文卿墨儒服其意淵躭其體<lb/>
簡轉者法其宛諦者祖其透葢言巧也故曰模辭者巧<lb/>
<pb n="KR4h0132_WYG_291-11b"/>
李子曰予讀戰國䇿而知經之難明也經不明則道不<lb/>
行何則巧以賊拙譎以妨直時變世悲傷徃憂来夫俗<lb/>
成於尚士壊於縁尚者樂其同縁者憚其改傳者安于<lb/>
習述者狃于襲雖知其非駸駸入之矣佛老其類也或<lb/>
問周何以有戰國也李子曰文禍之也先王以禮之必<lb/>
文也制辭焉出乎邇加乎逺通乎其事達諸其政廣之<lb/>
天下益矣於是重辭焉流之春秋號曰辭令其末也弊<lb/>
巧譎相射遂為戰國曰讀其書者誠文焉可矣不駸駸<lb/>
<pb n="KR4h0132_WYG_291-12a"/>
入之乎李子曰嗟予曷知哉予曷知哉反古之道者忠<lb/>
焉質焉或可矣是年也監察御史澶州王君㑹按河南<lb/>
則謂李子曰史之義得失列刻其䇿以觀来者曾氏所<lb/>
謂因以為戒者也<lb/>
　　重校漢梁王太傅賈誼新書序<hi>黄省曾</hi>
漢文帝時知治體者無如賈生夫所謂知治體者非曰<lb/>
治而知治亂而知亂也葢未治而知治未亂而知亂察<lb/>
之於無形迎之於將来若扁鵲之射疾者然其步動舉<lb/>
<pb n="KR4h0132_WYG_291-12b"/>
徙康和無恙也而藁離死夭之候皆早審而預彰之及<lb/>
其終也不爽毫介所謂知治體者也昔者周公太公相<lb/>
與論治周公親親太公曰魯自此削矣太公尊賢周公曰<lb/>
有齊者亦必非吕氏也厥後魯公以削至於僅存三十<lb/>
四世而亡齊日以大至於霸二十四世而田成子奪之<lb/>
國卒如太公周公之言所謂知治體者葢若此夫親親<lb/>
尊賢為國之大務也而末流之弊尚不能捄况乎漢廷<lb/>
本末舛逆首尾衡決國制搶攘者賈生安得不憂之也<lb/>
<pb n="KR4h0132_WYG_291-13a"/>
生所論列從否皆驗終漢之世不出乎諸疏之見生真<lb/>
所謂通達國體者也夫國家所貴於用賢者謂其無形<lb/>
者可救將然者可化奈之何漢之人不知生也其綘灌<lb/>
東陽侯馮敬之屬乃毁生年少初學擅權紛亂天子由<lb/>
是疎之譬之人抱必危之疾乃遘扁鵲以施治而庸工<lb/>
者争排去之其如疾之人何彼絳灌東陽侯馮敬之屬<lb/>
造釀國禍不足道矣獨惜賈生稽本天地驗古案今日<lb/>
夜焦焦然以慮治人之國而人不之用也雖然絳灌東<lb/>
<pb n="KR4h0132_WYG_291-13b"/>
陽侯馮敬尊官大爵固顯於當日至今學士大夫羞談<lb/>
之賈生困落無聊以死而束髪以上稍知賢善者即慕<lb/>
生焉然則聲名於萬世者固非須㬰之榮可同而語也<lb/>
昔在金陵侍郎何公子元觴予而論治也讀予所定荀<lb/>
氏五篇乃揚杯而嘆曰嗟乎賈生之書傳之者章闕而<lb/>
文繆矣謂予宜正之也又踰八年而得宋之建寜本及<lb/>
故所藏皆五十八篇與班固言合乃互定之俾完善可<lb/>
讀惜哉何公已沒不覩厥成何公憂國終老不衰故於<lb/>
<pb n="KR4h0132_WYG_291-14a"/>
賈生數數然也或疑新書文繁若後人附之子曰不然<lb/>
此誼之草創定於平生者也及其上書約畧陳之爾未<lb/>
言者不能盡之於王庭也<lb/>
　　漢中大夫陸賈新語序<hi>黄省曽</hi>
甞讀趙宋書謂漢氏聖道滅替鮮寡儒者予不然之漢<lb/>
去仲尼不逺七十子之徒化教未泯雖海内裂戰不息<lb/>
而齊魯之地且絃歌彬彬然趙宋時有之乎易詩書禮<lb/>
春秋皆當時萌芽授承之不有儒者曷傳之乎予常謂<lb/>
<pb n="KR4h0132_WYG_291-14b"/>
仲尼之道明切允實在漢初尚可表見不似後儒談𤣥<lb/>
㫖妙慌忽奥杳使新學無可踐據去洙泗太益背逺者<lb/>
也夫子之言性與天道不可得聞而後儒乳口即言性<lb/>
與天道囂囂洋洋皆以為聖人可旦夕驟企夷考其心<lb/>
行則徃徃與盜跖等由不得其門而沉䧟異端倀狂肆<lb/>
求之也即如中大夫陸賈所撰新語其曰天地萬物以<lb/>
地養之聖人成之功徳參合而道術生焉則與天地設<lb/>
位聖人成能之言何異其曰綱紀不立後世衰廢於是<lb/>
<pb n="KR4h0132_WYG_291-15a"/>
聖人乃定五經明六藝承天統地即詩亡而後春秋作<lb/>
之義也其曰守國者以仁堅固佐君者以義不傾仁者<lb/>
道之紀義者聖之學即亦有仁義之㫖也其曰法令非<lb/>
所以勸善故曾閔之孝夷齊之亷豈畏死而為之哉教<lb/>
化所致者即君子徳風之説也其十二篇中仲尼治平<lb/>
之道數數彪顯茍非當時多賢風興而濡染之安能語<lb/>
之若此也然則謂漢無儒者此固促衷淺目而不可與<lb/>
言大方通人之理者也漢氏經術至於立官顓門令仲<lb/>
<pb n="KR4h0132_WYG_291-15b"/>
尼之道絶而復傳於後賢者皆陸賈創啓之功也乃序<lb/>
而藏之以告論世者焉<lb/>
　　山海經後序<hi>楊慎</hi>
左傳曰昔夏氏之方有徳也逺方圖物貢金九牧鑄鼎<lb/>
象物百物而為之備使民知神姦入山林不逄不若魑<lb/>
魅魍魎莫能逄之此山海經之所由始也神禹既錫𤣥<lb/>
圭以成水功遂受舜禪以家天下於是乎收九牧之金<lb/>
以鑄鼎鼎之象則取逺方之圖山之竒水之竒草之竒木<lb/>
<pb n="KR4h0132_WYG_291-16a"/>
之竒禽之竒獸之竒説其形著其生别其性分其類其神竒<lb/>
殊彚駭世驚聽者或見或聞或恒有或時有或不必有<lb/>
皆一一書焉葢其經而可守者具在禹貢竒而不法者<lb/>
則備在九鼎九鼎既成以觀萬國同彼象而魏之日使<lb/>
耳而目之脱輶軒之使重譯之貢續有呈焉固以為怛<lb/>
而不怪矣此聖王明民牖俗之意也夏后氏之世雖曰<lb/>
尚忠而文反過於成周太史終古藏古今之圖至桀焚<lb/>
黄圖終古乃抱之以歸殷又史官孔甲於黄帝姚姒盤<lb/>
<pb n="KR4h0132_WYG_291-16b"/>
盂之銘皆緝之以為書則九鼎之圖其傳固出於終古<lb/>
孔甲之流也謂之曰山海圖其文則謂之山海經至秦<lb/>
而九鼎亡獨圖與經存晉陶潜詩流觀山海圖阮氏七<lb/>
録有張僧繇山海圖可證已今則經存而圖亡後人因<lb/>
其義例而推廣之益以秦漢郡縣地名故讀者疑信相<lb/>
半信者直以為禹益所著既迷其元而疑者遂斥為後<lb/>
人贗作詭撰抑亦軋矣漢劉歆七畧所上其文古矣晉<lb/>
郭璞注釋所序其説竒矣此説之傳二子之功與但其<lb/>
<pb n="KR4h0132_WYG_291-17a"/>
著作之源後學或忽故著其説附之筴尾<lb/>
　　秦漢文序<hi>王寵</hi>
嘉靖癸未呉可泉先生来刺我邦憲古振文式崇化本<lb/>
數進諸生館下追琢礱厲範以矩矱越明年出所編次<lb/>
秦漢文授之讀既受卒業寵跽而請曰是編何居先生<lb/>
曰五經其炳矣日月宇宙弗可湮已近古而閎麗者其<lb/>
秦乎其漢之西京乎今士以文進古之制也而業之者<lb/>
弗古是程吾惑焉攟摭經傳茍以徼於有司其尤疵者<lb/>
<pb n="KR4h0132_WYG_291-17b"/>
口耳乎帖括剽裂乎佔俾秦與漢無庸及焉吾怪其涉<lb/>
其流而不飲其流也將浚之使䆳闢之使廓而毋用是<lb/>
謭謭促數也文其有倡乎寵曰然則左傳國語尚已何<lb/>
遺焉先生曰左傳國語其㫖奥其辭簡其為書也聨屬<lb/>
而成章經之翼也小子識之爾烏得而選諸寵曰然則<lb/>
西山真氏之所輯者不既韙乎先生曰夫文也終始有<lb/>
體節奏有變繁簡有裁經緯有章辟之樂焉一音弗備<lb/>
樂弗諧矣吾竊疑其析而不屬也離而不理也懼學者<lb/>
<pb n="KR4h0132_WYG_291-18a"/>
之窺其一而遺其二也寵曰然則東京以後不亦有可<lb/>
録者乎先生曰氣未見其渾也體未見其雅也間有之<lb/>
吾懼學者之作法於涼也故畧而僅存焉寵既聞命為<lb/>
之刋其訛而是正之郡人湯氏愿而好修請以梓梓成<lb/>
寵敬以所聞者載諸首<lb/>
　　漢文選序<hi>田汝成</hi>
周衰先王仁義禮樂之教其實不布於治功而華散於<lb/>
文墨縉紳之流操觚引翰者各以所得恢張緒餘垂聲<lb/>
<pb n="KR4h0132_WYG_291-18b"/>
藝苑葢起自嬴秦盛於漢魏襲於六朝靡漫極矣傳曰<lb/>
文武之道未墜於地賢者識其大者不賢者識其小者<lb/>
然而先進之識撫其實後進之識獵其華吾因是而知<lb/>
先王教澤涵濡波及後世者至深逺也梁太子蕭統監<lb/>
撫之餘招徕才彦𤣥覽前載芟穢披珍存什一於千百<lb/>
分門萃類為書三十巻題曰文選自唐以来文章者家<lb/>
視為標凖鴻儒碩學罔不取材可謂總七代之英靈流<lb/>
萬古之膏馥矣宋時學者不解文詮妄加參駁謂統拙<lb/>
<pb n="KR4h0132_WYG_291-19a"/>
文陋識去取違宜若董仲舒之對制劉向之叙戰國䇿<lb/>
王羲之之記蘭亭陶淵明之賦閒情則遺而不録相如<lb/>
賦上林引盧橘夏熟揚雄賦甘泉叙玉樹青葱則概收<lb/>
之而不辨其繆以此譙統襮瑕掩瑜不原述作之㫖統<lb/>
不云乎若以立意為宗不以能文為本者今之所撰抑<lb/>
又畧諸葢能文固先於立意而立意者未必專於為文<lb/>
故議闗國是事載史官雖董賈之言亦所不採若體屬<lb/>
詞章思歸藻翰即揚雄符命又何擇焉大抵選例崇葩<lb/>
<pb n="KR4h0132_WYG_291-19b"/>
華而畧簡澹執䂓鈲而齊體裁是以考辭按部稚若連<lb/>
珠大篇短章咸歸穠郁故詩如淵明文如蘭亭非不皎<lb/>
然清逸也苐使掇入集中揆之諸家覽非一體矣若夫<lb/>
閒情一賦明為白璧㣲瑕葢處士興寄沖寂不當學步<lb/>
豔詞勸百諷一自舛平生若以淵明之故概奬為佳是<lb/>
寳夏后氏之璜而忘其考也上林甘泉宗工傑構乃直<lb/>
以片繆致蠲是憎蟻鼻之缺而棄純鈎也况統集衆見<lb/>
以取裁可否於甲乙者必且審矣而一以譙統不亦固<lb/>
<pb n="KR4h0132_WYG_291-20a"/>
哉邇来更有文選增定廣文選諸編自附於統彌縫其<lb/>
闕而匡救其繆殆謂末學膚受不知而作較之宋儒抑<lb/>
又甚焉故愚嘗謂文選一書譬之園林也怪石蟠松竒<lb/>
花異卉以延賞適而已楩楠豫章非所植也又譬則散<lb/>
樂焉呉趨楚舞擫管彈絲以娯眺聽而已而一唱三嘆<lb/>
以雅以南非所陳也述作之㫖機軸存焉執是而求則<lb/>
羣疑可釋矣唐時李善始為箋釋吕延祚病其未備乃<lb/>
集吕延濟劉良張銑吕珦李周翰五人重加疏解後人<lb/>
<pb n="KR4h0132_WYG_291-20b"/>
併善註而傳之名曰六臣註凡六十巻葢皆奏進於𤣥<lb/>
宗者故稱臣焉<lb/>
　　越絶書序<hi>田汝成</hi>
越絶書一十五巻凡十有九篇為内經者二内傳者四<lb/>
外傳者十有三或曰作於子貢或曰子胥豈其然哉内<lb/>
經内傳辭義奥衍究達天人明為先秦文字外傳猥駁<lb/>
無倫而記地兩篇雜以秦漢郡縣殆多後人附益無疑<lb/>
也本事篇序則又依託春秋引證獲麟歸於符應若何<lb/>
<pb n="KR4h0132_WYG_291-21a"/>
休之徒為公羊之學者故知是書成非一手習其可信<lb/>
而畧其所疑亦可以苴捭史氏之闕脱矣其曰越絶義<lb/>
含兩端或曰竒絶或曰㫁絶句踐困憊餘魂弱身强志<lb/>
轉敗為功得非夷裔雄材曠世竒事乎故解者曰絶者<lb/>
絶也謂句踐時也誠積於中而威發於外内能約已外<lb/>
能絶人故曰越絶齊將伐魯仲尼恥之子貢一出而動<lb/>
四國遂以興越滅呉亂齊伯晉魯恃以無恐而春秋所<lb/>
紀二百二十四年諸侯之事適以於越入呉終焉故解<lb/>
<pb n="KR4h0132_WYG_291-21b"/>
者曰聖人發一隅辨士宣其辭聖文絶於此辨士絶於<lb/>
彼故曰越絶愚謂二説殊科咸從臆決折衷確貫則前<lb/>
説為優呉越保界遐陬勢同唇齒持信義以相恤則敗<lb/>
亡之禍安從生哉而互為窫窳日尋戈矛隙劇仇深一<lb/>
施一復興廢之際天人昭矣方呉之初伐越也嵗在牽<lb/>
牛史墨占之以為越得嵗而呉伐之必受其咎越人迎<lb/>
擊闔廬殱焉是呉之違天也是以有檇李之辱夫差畜<lb/>
憤父讐冀於必報人謀定矣越雖得天未可逞也句踐<lb/>
<pb n="KR4h0132_WYG_291-22a"/>
不納范蠡之諫而先事襲之訖用大敗是越之違人也<lb/>
是以有㑹稽之辱越王卑詞厚禮請成於呉呉人許之<lb/>
殆天意焉而越王苦身焦思約已阜民折節賢豪繕飭<lb/>
備利范伯治外大夫種治内計然畫䇿明於隂陽天人<lb/>
合矣夫差方且恣其滛心窮購奢靡疏子胥而昵宰嚭<lb/>
忠佞倒植當是時人有言宰嚭死者仲尼曰否否天生<lb/>
宰嚭以亡呉也呉不亡嚭將無死嗟乎天人之度不更<lb/>
昭乎終以勤兵逺畧而越乗虚擣之呉是以有姑蘇之<lb/>
<pb n="KR4h0132_WYG_291-22b"/>
辱其時越猶未能即有呉也而與之平夫差茍有志焉<lb/>
或能以一旅自奮而觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>跧安餘身無幾越且假仁徼<lb/>
譽取舍循方人事備矣天眷殷矣呉是以有甬東之辱<lb/>
嗣是越勢益張威振上國㑹諸侯於徐州主歸侵地天<lb/>
王致祚比跡桓文鴻烈徽名彈壓宇内謂之越絶不亦<lb/>
宜乎夫呉越比壤而封呉之視越也猶擾虎也跳梁不<lb/>
出楯檻之間其大小强弱不敵明甚然呉以强大而敗<lb/>
越以弱小而興形勢非偶安所論哉善乎范蠡有言持<lb/>
<pb n="KR4h0132_WYG_291-23a"/>
盈者與天定傾者與人夫差拙於持盈而句踐工於定<lb/>
傾則其興廢之際又何疑焉太原孔子督學兩浙得是<lb/>
書而悦之曰入其疆而不習其故非學也校其訛舛而<lb/>
付梓焉以予為呉越之遺黎也屬序於予為之引端若<lb/>
此而歸之天人之度焉嗚呼順天者祥逆天者殃脩人<lb/>
者昌怠人者荒豈惟呉越為然特以考百代之推遷其<lb/>
故可立覩也<lb/>
　<lb/>
<pb n="KR4h0132_WYG_291-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百九十一<lb/>
</p>
<p>
</p>
  </div>
</body>
</text>
</TEI>
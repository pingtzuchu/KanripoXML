<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百四十一</head> <lb/>
    <p>
<pb n="KR4h0132_WYG_341-1a"/>
欽定四庫全書<lb/>
　文章辨體彚選巻三百四十一<lb/>
　　　　　　　　　　　　明　賀復徴　編<lb/>
序六十一<lb/>
　　贈徐師表序<hi>宋朱熹</hi>
南浦徐君師表論五行精極建安今年新進士數人大<lb/>
抵皆其所嘗稱許序引具存可覆視也一日見予屏山<lb/>
之下因以所知十餘人者驗之夀夭窮達之間中者八<lb/>
<pb n="KR4h0132_WYG_341-1b"/>
九以是知諸君之譽徐君也不為妄而徐君之得諸人<lb/>
也不為幸其挾諸人者不為誇矣將行求余言以贈予<lb/>
惟人之所賦厚薄淹速有不可易者如此而學士大夫<lb/>
猶欲以智力求之至於義理之所當為君子所不謂命<lb/>
則又未聞其有必為者何哉徐君之所從遊多吾黨之<lb/>
士坐語從容試以是説諗之庶乎其有益也<lb/>
　　送郭拱辰序<hi>朱熹</hi>
畫之傳神寫照者能稍得其形似已得稱為良工今郭<lb/>
<pb n="KR4h0132_WYG_341-2a"/>
君拱辰叔瞻乃能并與其精神意趣而盡得之斯亦竒<lb/>
矣予頃見友人林擇之游誠之稱其為人而招之不至<lb/>
今嵗恵然來自昭武里中士夫數人欲觀其能或一寫<lb/>
而肖或稍稍損益卒無不似而風神氣韻妙得其天致<lb/>
有可笑者為予作大小二象宛然麋鹿之姿林野之性<lb/>
持以示人計雖相聞而不相識者亦有以知其為予也<lb/>
然予方將東遊鴈蕩窺龍湫登玉霄以望蓬萊西厯麻<lb/>
源經玉笥據祝融之絶頂以臨洞庭風濤之壯北出九<lb/>
<pb n="KR4h0132_WYG_341-2b"/>
江上廬阜入虎溪訪陶翁之遺跡然後歸而思自休焉<lb/>
彼當有隠君子者世人所不得見而予幸將見之欲圗<lb/>
其形以歸而郭君以嵗晩思親不能久從予遊矣予於<lb/>
是有遺恨焉因其告行書以為贈<lb/>
　　送王仲徳序<hi>陳亮</hi>
昔祖宗盛時天下之士各以其所能自効而不暇及乎<lb/>
其他自後世觀之而往往以為朴陋而不知此盛之極<lb/>
也其後文華日滋道徳日薄議論日髙政事日新而天<lb/>
<pb n="KR4h0132_WYG_341-3a"/>
下之士已不安於平素矣衆賢角立互相是非家家各<lb/>
稱孔孟人人自為稷契立黨相攻以求其説之勝最後<lb/>
章蔡諸人以王氏之説一之而天下靡然一望如黄茅<lb/>
白葦之連錯矣至渡江以來天下之士始各出其所能<lb/>
雖更秦氏之尚同能同其䛕而不能同其説也二十年<lb/>
之間道徳性命之説一興迭相唱和不知其所從來後<lb/>
生小子讀書未成句讀執筆未免手顫者已能拾其遺<lb/>
說髙自譽道非議前輩以為不足學矣世之為髙者得<lb/>
<pb n="KR4h0132_WYG_341-3b"/>
其機而乘之以聖人之道為盡在我以天下之事無所<lb/>
不能能麾其後生以自為髙而本無有者使惟巳之向<lb/>
而後欲盡天下之説一取而教之頑然以人師自命雖<lb/>
聖天子建極於上天下之士猶知所守吾深惑夫治世<lb/>
之安有此事乎而終懼其流之未易禁也王仲徳於亮<lb/>
為隣人少有俊才不自滿足翻然後從葉正則學問盡<lb/>
交永嘉之俊造而猶未以為足也又將從正則於吴門<lb/>
以畢其業盖其學日進而未可量其所成就夫豈獨異<lb/>
<pb n="KR4h0132_WYG_341-4a"/>
於後生之為髙者雖頑然以人師自命者不能衒之而<lb/>
使移也亮老矣將賴其鄰以自强於其行也為説以先<lb/>
之其歸也必有以復我<lb/>
　　送巖起叔之官序<hi>陳亮</hi>
陳氏以財豪於鄉舊矣甫五世而子孫散落往往失其<lb/>
所庇依其盛衰相尋於無窮豈必其人之罪哉吾叔巖<lb/>
起以未冠之年慨然有狹鄉閭之志奮臂出游往來於<lb/>
江淮之東西而定居於臨安者大較餘三十年諸公貴<lb/>
<pb n="KR4h0132_WYG_341-4b"/>
人其未達而旅處者巖起或出力而自効或終日相與<lb/>
嬉遊不問其官崇卑一接以恩意蓋既貴而能相記憶<lb/>
雖相忘而不見及者皆所不較也亮以是知士非有俠<lb/>
氣者豈能奮空拳以自托其身於一世哉晩得一官將<lb/>
就食於廣東部使者之麾下冒寒挈妻子而行問其行<lb/>
装則曰我固素手自奮者也然世態日異此行雖我亦<lb/>
憂之子嘗論交於四方其何以為我道地乎亮因告之<lb/>
曰四方之豪俊不鄙而辱與之游者不知其㡬人矣然<lb/>
<pb n="KR4h0132_WYG_341-5a"/>
自索居以來黜陟不知書問斷絶將何所指名而告之<lb/>
曰亮又力不足者徒能浡然興懐故次第其語以為送<lb/>
行序道逢其與亮游者出以示之其藐然而無意者必<lb/>
非與亮游者也吾叔其勉之堂堂大國一行數千里豈<lb/>
無一英特知義之人乎使壯士困於泥塗則其恥有歸<lb/>
矣淳熙六載冬十月朔永康陳亮書於恕齋<lb/>
　　送吴恭父知縣序<hi>陳亮</hi>
亮兒時聞行都有所謂太學者四方之英大抵萃焉於<lb/>
<pb n="KR4h0132_WYG_341-5b"/>
時新安二呉以文墨妙天下而季吴獨好使酒任氣空<lb/>
所有當摴蒱一擲不為後擲計而勝負往來輙達旦未<lb/>
已遇其倦時間引惡色自汙不揖客徑寢有兒撫一世<lb/>
之心然而月輙從儕輩較一日短長儕輩往往口誦心<lb/>
惟吟哦上下記憶不少休試之夕睫不得交黎明裹飯<lb/>
叢入坐定心揺揺特未寧吏持題置之廊柱間羣起就<lb/>
視相顧無人色君獨凝然遙問儕輩題謂何已則不復<lb/>
佇思開巻徑書筆不留行率至日中輙辦出則歌呼如<lb/>
<pb n="KR4h0132_WYG_341-6a"/>
平時更數日掛名舉眼皆驚曰果吳偁也為首選者他<lb/>
日又曰復吴偁也儕輩率畏服之然嫉之者至於以為<lb/>
可殺而皆不顧計也久之得第尉鄞江鄞並海海盗出<lb/>
沒鬼神不可蹤跡間來掠民家輙去朝廷雖宿兵不能<lb/>
禁君於是微布耳目盜所至輙知之單馬徑造捕者踵<lb/>
至盜驚謂神咸拱手疊足死不恨論功至不可計君不<lb/>
以屑意猶得京秩授饒之安仁安仁故號冷邑至則肅<lb/>
吏厚民薄征緩賦庫不留一錢遇有急須片紙立辦民<lb/>
<pb n="KR4h0132_WYG_341-6b"/>
熙熙田里間而商賈之至者如歸江東壯縣或愧焉㑹<lb/>
旁境大旱饑民什百為羣攫食偷活惡少年乗之為盜<lb/>
勢駸駸且犯境州以為憂遣兵數百戍之富民或勸君<lb/>
挈家就避君奮然曰吾為令顧委命若等是謂草間求<lb/>
活吾寧與賊死况不必死乎籍丁壯閱之君馳馬横㮶<lb/>
於其間聲勢張甚邑無賴有襲旁境所為者法外出新<lb/>
意殺之以令皆恐懼縮頸盜不敢犯事已則自劾不報<lb/>
不便者從而媒孽之部使者一二攟摭出條目以詰君<lb/>
<pb n="KR4h0132_WYG_341-7a"/>
君慨然曰吾所為固自不應法吾不勝法吏矣方急時<lb/>
吾寧能計此耶今鼎鑊實甘吏從旁為答之持法者猶<lb/>
欲掇拾其不合以罪焉龍川陳亮曰成周義能之法於<lb/>
是不可行矣犬羊小醜孩弄中國如無人天子赫然不<lb/>
欲赦之未有以屬也於是且十年矣顧不能為一壯士<lb/>
道地耶人之有氣力者亦可嘆也已余以積憂多畏之<lb/>
餘遇君為之捉手起立於其别也舉酒相屬嘆離合之<lb/>
不常而毁譽之相尋而未已也已而開口大笑曰是亦<lb/>
<pb n="KR4h0132_WYG_341-7b"/>
何足計較哉遂行<lb/>
　　送徐子才赴富陽序<hi>陳亮</hi>
漢法嘗選所表循吏以為公卿故郡縣稱治然其立朝<lb/>
往往多不稱在郡縣時豈國家固自有大體而治道果<lb/>
不可以吏道辦耶龎士元蔣公琬不屑意於郡而謀國<lb/>
有稱焉當時以為非百里才雖諸葛孔明之論亦如此<lb/>
然則吏道又有出於治道之外者耶亮自十八九嵗獲<lb/>
從故老鄉人㳺故老鄉人莫余知也而陳聖嘉應仲寔<lb/>
<pb n="KR4h0132_WYG_341-8a"/>
徐子才獨以為可聖嘉之與人交仲實之自處子才之<lb/>
特立皆余之所願學也晩與一世豪傑上下其論而三<lb/>
人者每每不能去心非直以交舊之情而已子才又其<lb/>
髙明竒偉者小試輙有聲諸公爭知之得邑輦轂下葢<lb/>
何足以展其游刃哉然士之侈然矜奮於一邑者非有<lb/>
餘也技窮於此矣置不復論則志浮於事不足法也事<lb/>
之至者盡吾心焉事已而無留吝之意處小存大大則<lb/>
不遺於小此所以隨所寓而嘗有餘夫治道之與吏道<lb/>
<pb n="KR4h0132_WYG_341-8b"/>
又焉有二物哉今天下郡縣固不可為而附輦之邑尤<lb/>
不易為也無名難辦之費巧以取之民則將誰欺倚公<lb/>
而豪取之則民復何罪况上之人常不自任其責而責<lb/>
辦於我民一有言焉則又委罪於我而彼若不與知者<lb/>
子才宜何以處此楚漢相距滎陽成皋間蕭何至遣老<lb/>
若弱未傳者悉詣軍可謂無策矣而髙帝稱其有鎮國<lb/>
家撫百姓之功此果何說哉平時所以為民慮者甚周<lb/>
緩急不時之須亦為民計而已矣未嘗為民慮也而行<lb/>
<pb n="KR4h0132_WYG_341-9a"/>
一切之政以趣辦民之不戡刃於其胷者直須時爾若<lb/>
曰吾不忍民之至此或髙舉而避之或閉目揺首以聴<lb/>
其自作自止徒以張夫一切趣辦者之勢則其罪等耳<lb/>
此古之君子所以嘗盡心於不可為之地也子羔為費<lb/>
宰而夫子以責子路者憂其少未堪事耳子路乃以為<lb/>
有民人焉有社稷焉何必讀書然後為學此後世英雄<lb/>
豪傑之所以因事増智諸儒嘗瞠若乎其後而夫子平<lb/>
時教詔中人以上之辭也豈所以施之子羔哉徒禦人<lb/>
<pb n="KR4h0132_WYG_341-9b"/>
以口給而已矣因吏道之曲折而得治道之大體吾獨<lb/>
有望於子才矣能使亮自是常不去心則不必歲晏而<lb/>
後論定也<lb/>
　　送宜黄何尉序<hi>陸九淵</hi>
民甚宜其尉甚不宜其令吏甚宜其令甚不宜其尉是<lb/>
令尉之賢否不難知也尉以是不善於其令令以是不<lb/>
善於其尉是令尉之曲直不難知也東陽何君坦尉宜<lb/>
黄與其令臧氏子不相善其賢否曲直葢不難知者二<lb/>
<pb n="KR4h0132_WYG_341-10a"/>
人之爭至於有司有司不置白黑於其間遂以俱罷縣<lb/>
之民謂臧之罪不止於罷而幸其去謂何之故不至於<lb/>
罷而惜其去臧貪而富且自知得罪於民式遄其歸矣<lb/>
何亷而貧無以振其行李縣之士民哀其窮而為之褁<lb/>
囊以餞之思其賢而為之歌詩以送之何之歸亦榮矣<lb/>
比干剖心惡來知政子胥鴟夷宰嚭謀國爵刑舛施徳<lb/>
業倒植若此者班班見於書傳今有司所以處臧何之<lb/>
賢否曲直者雖未當乎人心然揆之舛施倒植之事豈<lb/>
<pb n="KR4h0132_WYG_341-10b"/>
不逺哉况其民心士論有以慰薦扶持如此其盛者乎<lb/>
何君尚何憾魯士師如栁下恵楚令尹如子文其平獄<lb/>
治理之善當不可勝紀三黜三已之間其為曲直多矣<lb/>
而語孟所稱獨在於遺佚不怨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>窮不憫仕無喜色已<lb/>
無愠色况今天子重明麗正光輝日新大臣如徳星禦<lb/>
隂輔陽以却氛祲下邑一尉悉力衛其民以迕墨令適<lb/>
用文吏與令俱罷是豈終遺佚阨窮而已者乎何君尚<lb/>
何憾雖然何君譽處若此其盛者臧氏子實為之也何<lb/>
<pb n="KR4h0132_WYG_341-11a"/>
君之心何君之學遽可如是而已乎何君是舉亦勇矣<lb/>
誠率是勇以進乎道志乎學必居廣居立正位行大道<lb/>
使富貴不能淫貧賤不能移威武不能屈此吾所望於<lb/>
何君者不然何君固無憾吾將有望於何君矣<lb/>
　　贈蕭長夫序<hi>真徳秀</hi>
始余少時讀六一居士序琴之篇謂其憂深思逺有舜<lb/>
與文王孔子之遺音而淳古淡泊與堯舜三代之言語<lb/>
孔子之文章易之憂患詩之怨刺無以異為之喟然撫<lb/>
<pb n="KR4h0132_WYG_341-11b"/>
巻太息曰琴之為技一至此乎其後官於都城以琴來<lb/>
謁者甚衆静而聴之大抵厭古調之希微夸新聲之竒<lb/>
變使人喜欲起舞悲欲涕零求其所謂淳古淡泊者殆<lb/>
不可得葢時俗之變聲音從之雖琴亦鄭衛矣屈子有<lb/>
言覽椒蘭其若兹兮又况揭車與江蘺琴猶如此則凡<lb/>
世俗之樂日淪於胡夷而不可禁者固其所也三山蕭<lb/>
長夫學琴四十年飢寒留落困悴無憀獨不肯遷就其<lb/>
聲以恱俚耳嘉定丙子秋過予大江之東予與之登鍾<lb/>
<pb n="KR4h0132_WYG_341-12a"/>
山訪定林酌寒泉而撫修竹長夫欣然為鼓一再行雍<lb/>
雍乎其薫風之和愔愔乎其采蘭之幽跌蕩而不流悽<lb/>
惻而不怨信六一之言有不吾欺者盖其嘗游紫陽先<lb/>
生之門習聞君子之義其能窮而不變也固宜雖然游<lb/>
先生之門者衆矣顧未聞有不變其學如君之不變其<lb/>
技者此予之所以重嘆也於其行飲之酒而為之歌曰<lb/>
古音之寥寥聴者欲睡兮新聲之洋洋喜不知止兮自<lb/>
戰國已然况今之世乎嗟嗟蕭君娱衆所棄兮我琴可<lb/>
<pb n="KR4h0132_WYG_341-12b"/>
破志不可徙兮彼斵方為圜真子所恥兮霜風翛翛裂<lb/>
子之袂兮子毋好游從此歸兮余將俟子於仙游從子<lb/>
於武夷兮<lb/>
　　送吳斯立序<hi>真徳秀</hi>
括蒼呉斯立以文章翰墨遨游諸公間今自呉還括迎<lb/>
其母以養或哂之曰士必策名膴仕然後為親榮今斯<lb/>
立客諸侯耳方栖栖焉鬻文以自給何迎養之遽耶予<lb/>
曰此斯立之所以為賢也古之事親者不一日違其親<lb/>
<pb n="KR4h0132_WYG_341-13a"/>
之側故凡問衣燠寒抑搔疴癢眠膳奉席之事皆躬為<lb/>
之唯其從政也迫於王事則有行役之久而不得以養<lb/>
者故陟岵鴇羽諸詩幽憂憤嘆甚者呼天以自愬焉後<lb/>
世之士無王事之迫乃或浮游客寄或十年或五六年<lb/>
不一覲其親其說曰吾將有得而歸為父母榮也吁事<lb/>
親之日有涯而外物去來不可必今曰策名膴仕而後<lb/>
為親榮在我不在外物予故曰此斯立之所以為賢也<lb/>
推斯立不忍違其親之心可以為仁可以為義可以事<lb/>
<pb n="KR4h0132_WYG_341-13b"/>
君父可以希聖賢雖然呉門古名都今鉅鹿地也游觀<lb/>
有長洲茂苑之雄弔古有五湖浩蕩之思秋風蓴鱸桃<lb/>
花流水皆髙人寄興處斯立於焉以養得其所矣予懼<lb/>
其安焉而弗之返也古人於父母之國至惓惓焉斯立<lb/>
懐材抱藝行且賜第天子之庭斑衣緑綬奉安輿以歸<lb/>
鄉里慰故人父老之望予呉氏所自出亦與有喜焉故<lb/>
序以為斯立祝<lb/>
　　送俞時中北上序<hi>元任士林</hi>
<pb n="KR4h0132_WYG_341-14a"/>
俞時中將行友人餞於北門之外任士林執醆言曰士<lb/>
有襲家學以為珍負材識以為文其氣充焉其聲先焉<lb/>
然而仕循循進無異常人曽不得超趠寥廓而窺光天<lb/>
衢豈天下廣大以名進吏部夫人而能為賢乎將蟄爾<lb/>
聲抑爾氣不使激昻於時一以干格律之公乎抑道<lb/>
寒士薄未嘗日造中州上國屈折王公之前拜自獻以<lb/>
成其身乎不然棟梁者未之收而桷榱之用將無自而<lb/>
振乎今之世雖多賢不能盡子也亦明矣而子又非蟄<lb/>
<pb n="KR4h0132_WYG_341-14b"/>
爾聲抑爾氣使不自耀者則餘二者為之決矣然嘗觀<lb/>
昌黎韓子作張籍李翺之徒遂亦名世然蘓氏之聞亦<lb/>
待歐陽子之門而大吾起視江海三十年無科舉事負<lb/>
材抱氣凡可為張籍李翺者不少夫果誰為之宗依耶<lb/>
蘓氏父子雖不迄再見而振動其聲耀使天下士皆願<lb/>
出其門有如歐陽公灼然復可見乎不也吾固不得而<lb/>
窺也子行道中州造上國拜自獻以成其身將亦子之<lb/>
取也仰視清列棟梁者收乎豈猶曰未也則子其桷榱<lb/>
<pb n="KR4h0132_WYG_341-15a"/>
以進天猶曰需之盖吾不信也<lb/>
　　送李棟序<hi>虞集</hi>
臨川李氏有活人之隂徳至其諸孫質美而業儒鄉人<lb/>
君子多稱焉今年二月本來居月餘予為著君子堂記<lb/>
以勉之後一月其從弟棟又來而云將遊於四方也夫<lb/>
子弟生於隂徳之門譬諸草木生乎沃壤其所因者厚<lb/>
矣然而嘉穀芳草之生有待於人力非若稂莠稊稗易<lb/>
於蕃茂者也是故閑之䕶之而保之父兄之事也扶之<lb/>
<pb n="KR4h0132_WYG_341-15b"/>
持之以匡直之師友之功也故有内外之辨而無逺近<lb/>
之殊矣嗟乎徑寸之珠不鬻於三家之市千里之馬不<lb/>
試於山徑之蹊棟之隘其閭里而欲有所觀乎四方豈<lb/>
非内視而有餘者哉昔者君子將觀於㑹通以行其典<lb/>
禮豈非有志者乎棟嘗學詩乎詩曰芃芃黍苗隂雨膏<lb/>
之言欲其潤澤長養之深也又曰芃芃棫樸薪之槱之<lb/>
言有成材人將用之有不待已之求也又曰蒹葭蒼蒼<lb/>
白露為霜盖言其時至而器成則其所至也亦逺矣乃<lb/>
<pb n="KR4h0132_WYG_341-16a"/>
書以贈之<lb/>
　　别趙子昻序<hi>呉徵</hi>
盈天地之間一氣耳人得是氣而有形有形斯有聲有<lb/>
聲斯有言言之精為文文也者本乎氣也人與天地之<lb/>
氣通為一氣有升降而文隨之畫易造書以來斯文代<lb/>
有然宋不唐唐不漢漢不春秋戰國春秋戰國不唐虞<lb/>
三代如老者不能復少天地之氣固然必有豪傑之士<lb/>
出於其間養之異學之到足以變化其氣其文乃不與<lb/>
<pb n="KR4h0132_WYG_341-16b"/>
世而俱今西漢之文最近古厯八代浸敝得唐韓栁氏<lb/>
而古至五代復敝得宋歐陽氏而古嗣歐而興惟三曽<lb/>
三蘇為卓之七子者於聖賢之道未知其何如然皆不<lb/>
為氣所變化者也宋遷而南氣日以耗而科舉又重壊<lb/>
之中人以下沉溺不返上下交際之文往往沽名釣利<lb/>
而作文之日以卑陋也無怪其間有能自㧞者矣則不<lb/>
絲麻不穀粟而<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>毯是衣蜆蛤是食倡優百態山海百<lb/>
怪畢陳迭見其歸欲為一世所好而已夫七子之為文<lb/>
<pb n="KR4h0132_WYG_341-17a"/>
也為一世之人所不為亦一世之人所不好志乎古遺<lb/>
乎今自韓以下皆如是噫為文而欲一世之人好吾悲<lb/>
其文為文而使一世之人不好吾悲其人海内為一北<lb/>
觀中州文獻之遺是行也識呉興趙君子昻於廣陵子<lb/>
昻昔以諸王孫負異材丰度類李太白資質類張敬夫<lb/>
心不挫於物而所養者完其學又知通經為本與余論<lb/>
及書樂識見夐出流俗之表所養所學如此必不變化<lb/>
於氣不變化於氣而文不古者未之有也子昻亟稱四<lb/>
<pb n="KR4h0132_WYG_341-17b"/>
明戴君戴君重廬陵劉君鄱陽李君三君之文余未能<lb/>
悉知果一洗時俗所好而上追七子以合於六經亦可<lb/>
謂豪傑之士已余之汨沒豈足進於是哉毎與子昻論<lb/>
經究極歸一子昻不予棄也南歸有日詩以識别<lb/>
畸人坐書癖殊嗜流俗笑解絃三十秋已矣鍾期少近<lb/>
賦逺逰篇上下四方小識君維揚驛玉色天下表伏梅<lb/>
千載事疑讞一夕了詩文正始上白晝雲龍矯樂經乆<lb/>
淪亡黍管介毫杪瑟笙十二譜苦志諧古調科斗史籕<lb/>
<pb n="KR4h0132_WYG_341-18a"/>
來篆𨽻楷行草字體成七家落筆一如掃草木蟲魚影<lb/>
自植自飛跳曲藝天與巧誰實窺奥穾肉食肉眼多按<lb/>
劍横道寳鶴書徴為郎瑚璉愜清廟班資何足計萬世<lb/>
日杲杲蹇駑厲十駕天下君與操<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_341-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷七</head> <lb/>
    <p>
<pb n="KR4h0132_WYG_007-1a"/>
欽定四庫全書<lb/>
　文章辨體彚選卷七<lb/>
　　　　　　　　　　　　明　賀復徴　編<lb/>
詔七<lb/>
　　隋髙祖詔蘇威<lb/>
舟大者任重馬駿者逺馳以公有兼人之才無辭多務<lb/>
也<lb/>
　　唐髙祖録用隋氏子孫詔<lb/>
<pb n="KR4h0132_WYG_007-1b"/>
朕觀近世以來時運遷革前代親族莫不夷絶厯數有<lb/>
歸實惟天命興亡之效豈伊人才其隋蔡主知積等子<lb/>
孫並付所司量才選用<lb/>
　　太宗手詔髙士廉<lb/>
端拱三川不憂闗中者以屬卿也<lb/>
　　太宗出隋官女詔<lb/>
婦人幽閉深宫情實可愍隋氏末年求採無已至於離<lb/>
宫别館非幸御之所多聚宫人皆竭人財力朕所不取<lb/>
<pb n="KR4h0132_WYG_007-2a"/>
且灑掃之餘更何所用今特出之任求伉儷非獨以惜<lb/>
費亦人得各遂其性<lb/>
　　太宗答劉洎詔<lb/>
非慮無以臨下非言無以述慮雖然驕人輕物恐繇𣙜<lb/>
論致之若形神心氣不為勞也<lb/>
　　太宗罷竇誕詔<lb/>
誕比衰耗不能事朕知而任之是謂不明且為官擇人<lb/>
者治為人擇官者亂其以光祿大夫罷就第<lb/>
<pb n="KR4h0132_WYG_007-2b"/>
　　太宗命魏徵傅皇太子詔<lb/>
漢太子以四皓為助我頼公其義也公雖卧可擁全之<lb/>
　　太宗舉縣令詔<lb/>
朕聞為朕飬民者惟在都督刺史朕嘗疏其名於屏風<lb/>
坐卧觀之得其在官善惡之迹皆著於名下以備黜陟<lb/>
縣令尤為親民不可不擇其令五品以上各舉堪為縣<lb/>
令者以名聞<lb/>
　　髙宗賑貸詔<lb/>
<pb n="KR4h0132_WYG_007-3a"/>
去歳闗輔之地頗弊蝗螟天下諸州或遭水旱百姓之<lb/>
間致有罄乏此由朕之不徳兆庶何辜矜物罪已載深<lb/>
憂愓今獻歳肇春東作方始糧廪或空事資賑給其遭<lb/>
蟲水處有貧乏者得以正義倉賑貸雍同二州各遣郎<lb/>
中一人充使存問務盡哀矜之㫖副朕乃眷之心<lb/>
　　𤣥宗徵嵩山隱士盧鴻一詔<lb/>
朕以寡薄忝膺大位嘗恨𤣥風久替湻化未昇毎用翹<lb/>
想遺賢冀聞上皇之訓以卿雲中通理鈎深詣㣲窮太<lb/>
<pb n="KR4h0132_WYG_007-3b"/>
乙之道踐中庸之徳確乎髙尚足侔古人故比下徴書<lb/>
佇諧善績而毎輒托詞拒違不至使朕虚心引領於今<lb/>
數年雖得素履幽人之貞而失考父滋恭之命豈<lb/>
朝廷之故與生殊趣耶將縱欲山林不能反乎禮有大<lb/>
倫君臣之義不可廢也今城闕宻邇不足為難便勅齎<lb/>
束帛之貺重宣斯㫖想有以翻然易節副朕意焉<lb/>
　　代宗却獻祥瑞詔<lb/>
朕以時和年豐為嘉祥以進賢顯忠為良瑞如卿雲靈<lb/>
<pb n="KR4h0132_WYG_007-4a"/>
芝珍禽竒獸怪草異木何益於人布告天下自今有此<lb/>
無得上獻<lb/>
　　徳宗褒功臣詔<lb/>
昔我烈祖乘乾坤蕩滌掃隋季荒茀體元御極作人父<lb/>
母則有熊羆之士不二心之臣左右經綸参翊締構昭<lb/>
文徳恢武功威不若康不義用端命於上帝付畀四方<lb/>
王業既成太階既平乃圖厥容列於凌烟閣懋昭績效<lb/>
表式儀容以弗忘朝夕永垂乎來裔君臣之義厚莫重<lb/>
<pb n="KR4h0132_WYG_007-4b"/>
焉歳在巳巳秋九月我行西宫瞻望崇構見老臣遺像<lb/>
顒然肅然和敬在色想雲龍之協期感致業之艱難覩<lb/>
徃思今取類非逺且功與時並才與世生茍藴其才遇<lb/>
其時尊主庇人何代蔑有在中宗時有如桓彦範等著<lb/>
輔戴之績在𤣥宗時有如劉幽求等申弼翼之勲在肅<lb/>
宗時有如郭子儀掃除氛祲今李晟等保寜朕躬咸宣<lb/>
力肆勤光復宗祏訂之前烈夫豈多謝闕而未錄孰旌<lb/>
厥賢况念功紀徳文祖所為也在予其曷敢怠有司宜<lb/>
<pb n="KR4h0132_WYG_007-5a"/>
叙先後各圖其象於舊臣之次<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_007-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷七<lb/>
</p>
<p>
</p>
  </div>
</body>
</text>
</TEI>
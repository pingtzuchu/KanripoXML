<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百五十一</head> <lb/>
    <p>
<pb n="KR4h0132_WYG_751-1a"/>
欽定四庫全書<lb/>
　文章辨體彚選巻七百五十一<lb/>
　　　　　　　　　　　　明　賀復徴　編<lb/>
祭文三<lb/>
　　祭江鄰㡬文<hi>宋司馬光</hi>
嗚呼佗人之生憎愛紏紛獨君不然見之者親佗人之<lb/>
死議論交集獨君不然聞之者泣問君何修乃能致此<lb/>
率其誠心無有表裏是宜期耉光大顯融如何不淑星<lb/>
<pb n="KR4h0132_WYG_751-1b"/>
未五終平日之游晨徃夕來宛其在目誰能不哀念君<lb/>
素懐於物何有叙兹永逺無若巵酒尚饗<lb/>
　　祭韓少傅文<hi>范仲淹</hi>
維慶厯五年正月日具位某敬致祭於故太子少傅贈<lb/>
太保韓公之靈惟公寒苦而立平直以進賢才一伸淑<lb/>
聲大振天子乃知命鎮坤維兩川父老含哺而嘻入領<lb/>
中司進陟二府邦憲以清衮職斯補一徳一心勿愧勿<lb/>
負偃息近藩㫖酒盈樽可以卧理不廢清言功成名遂<lb/>
<pb n="KR4h0132_WYG_751-2a"/>
揖讓而退為國元老望髙中外子孫詵詵禮樂簮紳積<lb/>
善之報集於仁人嗚呼厥生有涯終焉惟命柱石之衰<lb/>
邦國不幸尚饗<lb/>
　　祭資政范公文<hi>歐陽修</hi>
嗚呼公乎學古居今持方入圎丘軻之艱其道則然公<lb/>
曰彼惡公為好訐公曰彼善公為樹朋公所勇為公則<lb/>
躁進公有退讓公為近名讒人之言其何可聽先事而<lb/>
斤羣譏衆排有事而思雖仇謂材毁不吾傷譽不吾喜<lb/>
<pb n="KR4h0132_WYG_751-2b"/>
進退有儀夷行險止嗚呼公乎舉世之善誰非公徒讒<lb/>
人豈多公志不舒善不勝惡豈其然乎成難毁易理又<lb/>
然歟嗚呼公乎欲壊其棟先摧桷榱傾巢覆鷇披折旁<lb/>
枝害一損百人誰不罹誰為黨論是不仁哉嗚呼公乎<lb/>
易名諡行君子之榮生也何毁沒也何稱好死惡生殆<lb/>
非人情豈其生有所嫉而死無所爭自公云亡謗不待<lb/>
辨愈久愈明由今可見始屈終伸公其無恨冩懐平生<lb/>
寓此薄奠<lb/>
<pb n="KR4h0132_WYG_751-3a"/>
　　祭梅聖俞文<hi>歐陽修</hi>
昔始見子伊川之上予仕方初子年亦壮讀書飲酒握<lb/>
手相歡談辯鋒出賢豪滿前謂言仕宦所至皆然但當<lb/>
行樂何有憂患子去河南予貶山峽三十年間乖離㑹<lb/>
合晩被選擢濫官朝廷薦子學舎吟哦六經予才過分<lb/>
可愧非榮子雖窮厄日有聲名予狷而剛中遘多難氣<lb/>
血先耗髪鬚早變子心寛易在險如夷年實加我其顔<lb/>
不衰謂子仁人自宜多夀予譬膏火煎熬豈久事今反<lb/>
<pb n="KR4h0132_WYG_751-3b"/>
此理固難知况於富貴又可必期念昔河南同時一軰<lb/>
零落之餘惟予子在子又去我予存兀然凡今之游皆<lb/>
莫予先紀行琢辭子宜予責送終恤孤則有衆力惟聲<lb/>
與淚獨出予臆尚饗<lb/>
　　祭范潁州文<hi>王安石</hi>
嗚呼我公一世之師由初迄終名節無疵明肅之盛身<lb/>
危志殖瑶華失位又隨以斥治功亟聞尹帝之都閉姦<lb/>
興良稚子歌呼赫赫之家萬首俯趨獨繩其私以走江<lb/>
<pb n="KR4h0132_WYG_751-4a"/>
湖士爭留公蹈禍不慄有危其辭謁與俱出風俗之衰<lb/>
駭正怡邪蹇蹇我初人以疑嗟力行不囬慕者興起儒<lb/>
先酋酋以節相侈公之在貶愈勇為忠稽前引古誼不<lb/>
營躬外更三州施有餘澤如釃河江以灌尋尺宿贓自<lb/>
觧不以刑加猾盗涵仁終老無邪講藝絃歌慕來千里<lb/>
溝川障澤田桑有喜戎孽猘狂敢齮我疆鑄印刻符公<lb/>
屏一方取將於伍後常名顯收士至佐維邦之彦聲之<lb/>
所加虜不敢瀕以其餘威走敵完鄰昔也始至瘡痍滿<lb/>
<pb n="KR4h0132_WYG_751-4b"/>
道藥之養之内外完好既其無為飲酒笑歌百城晏眠<lb/>
吏士委蛇上嘉曰材以副樞宻稽首辭讓至於六七遂<lb/>
參宰相釐我典常扶賢賛傑亂宂除荒官更於朝士變<lb/>
於鄉百治具修偷墮勉彊彼閼不遂歸侍帝側卒屏於<lb/>
外身屯道塞謂宜耉老尚有以為神乎孰忍使至於斯<lb/>
盖公之才猶不盡試肆其經綸功孰與計自公之貴廐庫<lb/>
逾空和其色辭傲訐以容化於婦妾不靡珠玉翼翼公<lb/>
子弊綈惡粟閔死憐窮惟是之奢孤女以嫁男成厥家<lb/>
<pb n="KR4h0132_WYG_751-5a"/>
孰堙於深孰鍥乎厚其傳其詳以法永久碩人今亡邦<lb/>
國之憂矧鄙不肖辱公知尤承凶萬里不徃而留涕洟<lb/>
馳辭以賛醪羞<lb/>
　　祭束向原道文<hi>王安石</hi>
嗚呼束君其信然邪奚讐友朋奚怨室家堂堂去之我<lb/>
始疑嗟惟昔見君田子之自我欲疾走哭諸田氏吾縻<lb/>
不赴田疾不知今乃獨哭誰同我悲始君求仕士莫敢<lb/>
匹洪洪其聲碩碩其實霜落之林豪鷹雋鸇萬鳥避逃<lb/>
<pb n="KR4h0132_WYG_751-5b"/>
直摩蒼天躓焉僅仕后愈以困洗藏銷塞動輙失分如<lb/>
覊駿馬以駕柴車側身墮首與蹇同芻命又不祥不能<lb/>
中夀百不一出孰知其有能知君者世孰予多學則同<lb/>
游仕則同科出作揚宫君實其鄉傾心倒肝迹斥形忘<lb/>
君於夀食我飲鄞水豈無此朋念不去彼既來自東乃<lb/>
臨君喪閟閟隂宫梗野榛荒東門之行不㡬日月孰云<lb/>
於今萬世之别嗟屯怨窮閔命不長世人皆然君子則<lb/>
亡予其何言君尚有知具此酒食以陳我悲<lb/>
<pb n="KR4h0132_WYG_751-6a"/>
　　祭曽愽士易占文<hi>王安石</hi>
嗚呼公以罪廢實以不幸卒困以夭亦惟其命命與才<lb/>
違人實知之名之不幸知者為誰公之閭里宗親黨友<lb/>
知公之名於實無有嗚呼公乎公志如何孰云不偕而<lb/>
厄孔多地大天穹有時而毁星日脫敗山傾谷圯至其<lb/>
夀夭尚何憂喜要之百年一蛻以死方其生時窘苦囚<lb/>
拘其死以歸混合空虚以生易死死者不祈惟其不是<lb/>
生者之悲公今有子能隆公後惟彼生者可無其悼嗟<lb/>
<pb n="KR4h0132_WYG_751-6b"/>
理則然其情難忘哭泣馳辭往侑奠觴<lb/>
　　祭髙師雄主簿文<hi>王安石</hi>
我始寄此與君往還於時康定慶厯之間愛我勤我急<lb/>
我所難日月一世疾於跳丸南北㡬時相見悲歡去嵗<lb/>
憂除追尋陳迹淮水之上治城之側握手笑語有如一<lb/>
昔屈指數日待君歸舲安知彌年乃見哭庭維君家行<lb/>
可謂修飭如其智能亦豈多得垂老一命終於逺域豈<lb/>
惟故人所為歎惜撫棺一奠以吿心惻<lb/>
<pb n="KR4h0132_WYG_751-7a"/>
　　祭呉侍中冲卿文<hi>王安石</hi>
嗚呼公命在酋長我一時公先我茁我後公萎中間仕<lb/>
宦有合有離後我所踐公輙仍之出則交轡處則連榱<lb/>
坐時則並行肩則差豈願敢及天實我貽公之停蓄及<lb/>
所設施有誥有誄亦有銘詩又將有史傳所不疑我既<lb/>
<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>眊句辭能為婚姻之故惟以告悲<lb/>
　　祭周㡬道文<hi>王安石</hi>
初我見君皆童而幘意氣豪悍崩山决澤弱冠相視隱<lb/>
<pb n="KR4h0132_WYG_751-7b"/>
憂困窮貌則侔年心頹如翁俛仰悲歡超然一世皓髪<lb/>
黧馘分當先弊孰知君子赴我稱孤發封涕洟舉屋驚<lb/>
呼行與世乖惟君繾綣弔禍問疾書猶在眼序銘於石<lb/>
以報徳音設辭雖褊義不愧心君實愛我祭其如歆<lb/>
　　祭虞靖之文<hi>王安石</hi>
剛耿直諒醇明愽美敢於為義我實知子逹我所願窮<lb/>
吾所恥柰何終窮命也天只前年僕馬來自田里白顛<lb/>
夷馘相見悲喜輸我肝膈莫逆其韙衰老邂逅綢繆山<lb/>
<pb n="KR4h0132_WYG_751-8a"/>
水念我難繼庶今少止飜然為辭遂膈生死寓哀一酹<lb/>
嗚呼已矣<lb/>
　　祭李審言文<hi>王安石</hi>
嗚呼嘻公之才豈獨我知公數困厄豈人能為所畸乎<lb/>
人豈能無疵所侔乎天我乃知之交不就利髙明所忌<lb/>
涖不失宜孤寡所思凡今君子疚實在兹公亦如我如<lb/>
我公知厥交淡如惟正無私哀今亡矣侑醊以辭<lb/>
　　祭刁景純墓文<hi>蘇軾</hi>
<pb n="KR4h0132_WYG_751-8b"/>
嗟我少君四十二嵗君不我少謂我昆弟今我已老鬢<lb/>
鬚蒼然君之永歸不為無年我獨何憾過期而哭人之<lb/>
云亡哀此風俗渉江而東宛其山川顧瞻萬松蔚乎蒼<lb/>
芊尚想松下幅巾杖屨迎我於門抵掌笑語豈其忽焉<lb/>
歛兹一墳俛仰空山草木再春平生故人㡬半天下紛<lb/>
然日中掉臂莫夜我非至人心有往來斗酒隻鷄聊冩<lb/>
我哀尚饗<lb/>
　　祭歐陽文忠公夫人文<hi>蘇軾</hi>
<pb n="KR4h0132_WYG_751-9a"/>
維元祐六年嵗次辛未九月丙戌朔從表姪具位蘇軾<lb/>
謹以清酌肴果之奠昭吿於故太師兖國文忠公安康<lb/>
郡夫人之靈嗚呼軾自齠齔以學為嬉童子何知謂公<lb/>
我師晝誦其文夜夢見之十有五年乃克見公公為拊<lb/>
掌歡笑改容此我軰人餘子莫羣我老將休付子斯文<lb/>
再拜稽首過矣公言雖知其過不敢不勉契濶艱難見<lb/>
公汝隂多士方譁而我獨南公曰子來實獲我心我所<lb/>
謂文必與道俱見利而遷則非我徒又拜稽首有死無<lb/>
<pb n="KR4h0132_WYG_751-9b"/>
易公雖云亡言如皎日元祐之初起自南遷叔季在朝<lb/>
如見公顔入拜夫人羅列諸孫敢以中子請婚叔氏夫<lb/>
人曰然師友之義凡二十年再升公堂深衣廟門垂涕<lb/>
失聲白髪蒼顔復見穎人穎人思公曰此門生雖無以<lb/>
報不辱其門清潁洋洋東注於淮我懐先生豈有涯哉<lb/>
尚饗<lb/>
　　祭龍井辯才文<hi>蘇軾</hi>
嗚呼孔老異門儒釋分宫又於其間禪律相攻我見大<lb/>
<pb n="KR4h0132_WYG_751-10a"/>
海西北南東江河雖殊其至則同雖大法師自戒定通<lb/>
律無持破垢凈皆空講無辯訥事理皆融如不動山如<lb/>
常撞鐘如一月水如萬竅風八十一年生雖有終遇物<lb/>
而應施則無窮我初適呉尚見五公講有辯臻禪有璉<lb/>
嵩後二十年獨餘此翁今又往矣後生誰宗道俗欷歔<lb/>
山澤改容誰持一盃往弔井龍我去杭時白叟黄童要<lb/>
我復來已許於中山無此老去將安從噫參寥子往奠<lb/>
必躬豈無他人莫冩我胸<lb/>
<pb n="KR4h0132_WYG_751-10b"/>
　　代三省祭司馬丞相文<hi>蘇軾</hi>
嗚呼元豐末命震驚四方號令所從帷幄是望公來自<lb/>
西㑹哭於廷縉紳咨嗟復見老成太姙在位成王在左<lb/>
曰予惸惸誰恤予禍白髪蒼顔三世之臣不留相予孰<lb/>
左右民公出於道民聚而呼皆曰予父歸歟歸歟公畏<lb/>
莫當遄返洛師授之宛丘實將用之公之來思岌然特<lb/>
立身如槁木心如金石時當宅憂恭黙不言一二卿士<lb/>
代天幹旋事棼如絲衆比如櫛治亂之㡬間不容髪公<lb/>
<pb n="KR4h0132_WYG_751-11a"/>
身當之所恃惟誠吾民茍安吾君則寧以順得天以信<lb/>
得人鉏去太甚復其本原白叟黄童織婦耕夫庶㡬休<lb/>
焉日月以湏公乗安輿入見延和裕民之言之死靡它<lb/>
將享合宫百辟咸事公病於家臥不時起明日當齋公<lb/>
訃暮聞天以雨泣都人酸辛禮成不賀人識君意龍衮<lb/>
蟬冠遂以往襚公之初來民執弓矛逮公水歸既耕且<lb/>
耰公雖云亡其志則存國有成法朝有正人持而守之<lb/>
有進毋隕匪以報公維以報君天子聖明神母萬年民<lb/>
<pb n="KR4h0132_WYG_751-11b"/>
不告勤公志則然死者復生信我此言嗚呼哀哉尚饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五十一<lb/>
<pb n="KR4h0132_WYG_751-12a"/>
欽定四庫全書<lb/>
　文章辨體彚選巻七百五十一<lb/>
　　　　　　　　　　　　明　賀復徴　編<lb/>
祭文三<lb/>
　　祭江鄰㡬文<hi>宋司馬光</hi>
嗚呼佗人之生憎愛紏紛獨君不然見之者親佗人之<lb/>
死議論交集獨君不然聞之者泣問君何修乃能致此<lb/>
率其誠心無有表裏是宜期耉光大顯融如何不淑星<lb/>
<pb n="KR4h0132_WYG_751-12b"/>
未五終平日之游晨徃夕來宛其在目誰能不哀念君<lb/>
素懐於物何有叙兹永逺無若巵酒尚饗<lb/>
　　祭韓少傅文<hi>范仲淹</hi>
維慶厯五年正月日具位某敬致祭於故太子少傅贈<lb/>
太保韓公之靈惟公寒苦而立平直以進賢才一伸淑<lb/>
聲大振天子乃知命鎮坤維兩川父老含哺而嘻入領<lb/>
中司進陟二府邦憲以清衮職斯補一徳一心勿愧勿<lb/>
負偃息近藩㫖酒盈樽可以卧理不廢清言功成名遂<lb/>
<pb n="KR4h0132_WYG_751-13a"/>
揖讓而退為國元老望髙中外子孫詵詵禮樂簮紳積<lb/>
善之報集於仁人嗚呼厥生有涯終焉惟命柱石之衰<lb/>
邦國不幸尚饗<lb/>
　　祭資政范公文<hi>歐陽修</hi>
嗚呼公乎學古居今持方入圎丘軻之艱其道則然公<lb/>
曰彼惡公為好訐公曰彼善公為樹朋公所勇為公則<lb/>
躁進公有退讓公為近名讒人之言其何可聽先事而<lb/>
斤羣譏衆排有事而思雖仇謂材毁不吾傷譽不吾喜<lb/>
<pb n="KR4h0132_WYG_751-13b"/>
進退有儀夷行險止嗚呼公乎舉世之善誰非公徒讒<lb/>
人豈多公志不舒善不勝惡豈其然乎成難毁易理又<lb/>
然歟嗚呼公乎欲壊其棟先摧桷榱傾巢覆鷇披折旁<lb/>
枝害一損百人誰不罹誰為黨論是不仁哉嗚呼公乎<lb/>
易名諡行君子之榮生也何毁沒也何稱好死惡生殆<lb/>
非人情豈其生有所嫉而死無所爭自公云亡謗不待<lb/>
辨愈久愈明由今可見始屈終伸公其無恨冩懐平生<lb/>
寓此薄奠<lb/>
<pb n="KR4h0132_WYG_751-14a"/>
　　祭梅聖俞文<hi>歐陽修</hi>
昔始見子伊川之上予仕方初子年亦壮讀書飲酒握<lb/>
手相歡談辯鋒出賢豪滿前謂言仕宦所至皆然但當<lb/>
行樂何有憂患子去河南予貶山峽三十年間乖離㑹<lb/>
合晩被選擢濫官朝廷薦子學舎吟哦六經予才過分<lb/>
可愧非榮子雖窮厄日有聲名予狷而剛中遘多難氣<lb/>
血先耗髪鬚早變子心寛易在險如夷年實加我其顔<lb/>
不衰謂子仁人自宜多夀予譬膏火煎熬豈久事今反<lb/>
<pb n="KR4h0132_WYG_751-14b"/>
此理固難知况於富貴又可必期念昔河南同時一軰<lb/>
零落之餘惟予子在子又去我予存兀然凡今之游皆<lb/>
莫予先紀行琢辭子宜予責送終恤孤則有衆力惟聲<lb/>
與淚獨出予臆尚饗<lb/>
　　祭范潁州文<hi>王安石</hi>
嗚呼我公一世之師由初迄終名節無疵明肅之盛身<lb/>
危志殖瑶華失位又隨以斥治功亟聞尹帝之都閉姦<lb/>
興良稚子歌呼赫赫之家萬首俯趨獨繩其私以走江<lb/>
<pb n="KR4h0132_WYG_751-15a"/>
湖士爭留公蹈禍不慄有危其辭謁與俱出風俗之衰<lb/>
駭正怡邪蹇蹇我初人以疑嗟力行不囬慕者興起儒<lb/>
先酋酋以節相侈公之在貶愈勇為忠稽前引古誼不<lb/>
營躬外更三州施有餘澤如釃河江以灌尋尺宿贓自<lb/>
觧不以刑加猾盗涵仁終老無邪講藝絃歌慕來千里<lb/>
溝川障澤田桑有喜戎孽猘狂敢齮我疆鑄印刻符公<lb/>
屏一方取將於伍後常名顯收士至佐維邦之彦聲之<lb/>
所加虜不敢瀕以其餘威走敵完鄰昔也始至瘡痍滿<lb/>
<pb n="KR4h0132_WYG_751-15b"/>
道藥之養之内外完好既其無為飲酒笑歌百城晏眠<lb/>
吏士委蛇上嘉曰材以副樞宻稽首辭讓至於六七遂<lb/>
參宰相釐我典常扶賢賛傑亂宂除荒官更於朝士變<lb/>
於鄉百治具修偷墮勉彊彼閼不遂歸侍帝側卒屏於<lb/>
外身屯道塞謂宜耉老尚有以為神乎孰忍使至於斯<lb/>
盖公之才猶不盡試肆其經綸功孰與計自公之貴廐庫<lb/>
逾空和其色辭傲訐以容化於婦妾不靡珠玉翼翼公<lb/>
子弊綈惡粟閔死憐窮惟是之奢孤女以嫁男成厥家<lb/>
<pb n="KR4h0132_WYG_751-16a"/>
孰堙於深孰鍥乎厚其傳其詳以法永久碩人今亡邦<lb/>
國之憂矧鄙不肖辱公知尤承凶萬里不徃而留涕洟<lb/>
馳辭以賛醪羞<lb/>
　　祭束向原道文<hi>王安石</hi>
嗚呼束君其信然邪奚讐友朋奚怨室家堂堂去之我<lb/>
始疑嗟惟昔見君田子之自我欲疾走哭諸田氏吾縻<lb/>
不赴田疾不知今乃獨哭誰同我悲始君求仕士莫敢<lb/>
匹洪洪其聲碩碩其實霜落之林豪鷹雋鸇萬鳥避逃<lb/>
<pb n="KR4h0132_WYG_751-16b"/>
直摩蒼天躓焉僅仕后愈以困洗藏銷塞動輙失分如<lb/>
覊駿馬以駕柴車側身墮首與蹇同芻命又不祥不能<lb/>
中夀百不一出孰知其有能知君者世孰予多學則同<lb/>
游仕則同科出作揚宫君實其鄉傾心倒肝迹斥形忘<lb/>
君於夀食我飲鄞水豈無此朋念不去彼既來自東乃<lb/>
臨君喪閟閟隂宫梗野榛荒東門之行不㡬日月孰云<lb/>
於今萬世之别嗟屯怨窮閔命不長世人皆然君子則<lb/>
亡予其何言君尚有知具此酒食以陳我悲<lb/>
<pb n="KR4h0132_WYG_751-17a"/>
　　祭曽愽士易占文<hi>王安石</hi>
嗚呼公以罪廢實以不幸卒困以夭亦惟其命命與才<lb/>
違人實知之名之不幸知者為誰公之閭里宗親黨友<lb/>
知公之名於實無有嗚呼公乎公志如何孰云不偕而<lb/>
厄孔多地大天穹有時而毁星日脫敗山傾谷圯至其<lb/>
夀夭尚何憂喜要之百年一蛻以死方其生時窘苦囚<lb/>
拘其死以歸混合空虚以生易死死者不祈惟其不是<lb/>
生者之悲公今有子能隆公後惟彼生者可無其悼嗟<lb/>
<pb n="KR4h0132_WYG_751-17b"/>
理則然其情難忘哭泣馳辭往侑奠觴<lb/>
　　祭髙師雄主簿文<hi>王安石</hi>
我始寄此與君往還於時康定慶厯之間愛我勤我急<lb/>
我所難日月一世疾於跳丸南北㡬時相見悲歡去嵗<lb/>
憂除追尋陳迹淮水之上治城之側握手笑語有如一<lb/>
昔屈指數日待君歸舲安知彌年乃見哭庭維君家行<lb/>
可謂修飭如其智能亦豈多得垂老一命終於逺域豈<lb/>
惟故人所為歎惜撫棺一奠以吿心惻<lb/>
<pb n="KR4h0132_WYG_751-18a"/>
　　祭呉侍中冲卿文<hi>王安石</hi>
嗚呼公命在酋長我一時公先我茁我後公萎中間仕<lb/>
宦有合有離後我所踐公輙仍之出則交轡處則連榱<lb/>
坐時則並行肩則差豈願敢及天實我貽公之停蓄及<lb/>
所設施有誥有誄亦有銘詩又將有史傳所不疑我既<lb/>
<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>眊句辭能為婚姻之故惟以告悲<lb/>
　　祭周㡬道文<hi>王安石</hi>
初我見君皆童而幘意氣豪悍崩山决澤弱冠相視隱<lb/>
<pb n="KR4h0132_WYG_751-18b"/>
憂困窮貌則侔年心頹如翁俛仰悲歡超然一世皓髪<lb/>
黧馘分當先弊孰知君子赴我稱孤發封涕洟舉屋驚<lb/>
呼行與世乖惟君繾綣弔禍問疾書猶在眼序銘於石<lb/>
以報徳音設辭雖褊義不愧心君實愛我祭其如歆<lb/>
　　祭虞靖之文<hi>王安石</hi>
剛耿直諒醇明愽美敢於為義我實知子逹我所願窮<lb/>
吾所恥柰何終窮命也天只前年僕馬來自田里白顛<lb/>
夷馘相見悲喜輸我肝膈莫逆其韙衰老邂逅綢繆山<lb/>
<pb n="KR4h0132_WYG_751-19a"/>
水念我難繼庶今少止飜然為辭遂膈生死寓哀一酹<lb/>
嗚呼已矣<lb/>
　　祭李審言文<hi>王安石</hi>
嗚呼嘻公之才豈獨我知公數困厄豈人能為所畸乎<lb/>
人豈能無疵所侔乎天我乃知之交不就利髙明所忌<lb/>
涖不失宜孤寡所思凡今君子疚實在兹公亦如我如<lb/>
我公知厥交淡如惟正無私哀今亡矣侑醊以辭<lb/>
　　祭刁景純墓文<hi>蘇軾</hi>
<pb n="KR4h0132_WYG_751-19b"/>
嗟我少君四十二嵗君不我少謂我昆弟今我已老鬢<lb/>
鬚蒼然君之永歸不為無年我獨何憾過期而哭人之<lb/>
云亡哀此風俗渉江而東宛其山川顧瞻萬松蔚乎蒼<lb/>
芊尚想松下幅巾杖屨迎我於門抵掌笑語豈其忽焉<lb/>
歛兹一墳俛仰空山草木再春平生故人㡬半天下紛<lb/>
然日中掉臂莫夜我非至人心有往來斗酒隻鷄聊冩<lb/>
我哀尚饗<lb/>
　　祭歐陽文忠公夫人文<hi>蘇軾</hi>
<pb n="KR4h0132_WYG_751-20a"/>
維元祐六年嵗次辛未九月丙戌朔從表姪具位蘇軾<lb/>
謹以清酌肴果之奠昭吿於故太師兖國文忠公安康<lb/>
郡夫人之靈嗚呼軾自齠齔以學為嬉童子何知謂公<lb/>
我師晝誦其文夜夢見之十有五年乃克見公公為拊<lb/>
掌歡笑改容此我軰人餘子莫羣我老將休付子斯文<lb/>
再拜稽首過矣公言雖知其過不敢不勉契濶艱難見<lb/>
公汝隂多士方譁而我獨南公曰子來實獲我心我所<lb/>
謂文必與道俱見利而遷則非我徒又拜稽首有死無<lb/>
<pb n="KR4h0132_WYG_751-20b"/>
易公雖云亡言如皎日元祐之初起自南遷叔季在朝<lb/>
如見公顔入拜夫人羅列諸孫敢以中子請婚叔氏夫<lb/>
人曰然師友之義凡二十年再升公堂深衣廟門垂涕<lb/>
失聲白髪蒼顔復見穎人穎人思公曰此門生雖無以<lb/>
報不辱其門清潁洋洋東注於淮我懐先生豈有涯哉<lb/>
尚饗<lb/>
　　祭龍井辯才文<hi>蘇軾</hi>
嗚呼孔老異門儒釋分宫又於其間禪律相攻我見大<lb/>
<pb n="KR4h0132_WYG_751-21a"/>
海西北南東江河雖殊其至則同雖大法師自戒定通<lb/>
律無持破垢凈皆空講無辯訥事理皆融如不動山如<lb/>
常撞鐘如一月水如萬竅風八十一年生雖有終遇物<lb/>
而應施則無窮我初適呉尚見五公講有辯臻禪有璉<lb/>
嵩後二十年獨餘此翁今又往矣後生誰宗道俗欷歔<lb/>
山澤改容誰持一盃往弔井龍我去杭時白叟黄童要<lb/>
我復來已許於中山無此老去將安從噫參寥子往奠<lb/>
必躬豈無他人莫冩我胸<lb/>
<pb n="KR4h0132_WYG_751-21b"/>
　　代三省祭司馬丞相文<hi>蘇軾</hi>
嗚呼元豐末命震驚四方號令所從帷幄是望公來自<lb/>
西㑹哭於廷縉紳咨嗟復見老成太姙在位成王在左<lb/>
曰予惸惸誰恤予禍白髪蒼顔三世之臣不留相予孰<lb/>
左右民公出於道民聚而呼皆曰予父歸歟歸歟公畏<lb/>
莫當遄返洛師授之宛丘實將用之公之來思岌然特<lb/>
立身如槁木心如金石時當宅憂恭黙不言一二卿士<lb/>
代天幹旋事棼如絲衆比如櫛治亂之㡬間不容髪公<lb/>
<pb n="KR4h0132_WYG_751-22a"/>
身當之所恃惟誠吾民茍安吾君則寧以順得天以信<lb/>
得人鉏去太甚復其本原白叟黄童織婦耕夫庶㡬休<lb/>
焉日月以湏公乗安輿入見延和裕民之言之死靡它<lb/>
將享合宫百辟咸事公病於家臥不時起明日當齋公<lb/>
訃暮聞天以雨泣都人酸辛禮成不賀人識君意龍衮<lb/>
蟬冠遂以往襚公之初來民執弓矛逮公水歸既耕且<lb/>
耰公雖云亡其志則存國有成法朝有正人持而守之<lb/>
有進毋隕匪以報公維以報君天子聖明神母萬年民<lb/>
<pb n="KR4h0132_WYG_751-22b"/>
不告勤公志則然死者復生信我此言嗚呼哀哉尚饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五十一<lb/>
</p>
<p>
</p>
  </div>
</body>
</text>
</TEI>
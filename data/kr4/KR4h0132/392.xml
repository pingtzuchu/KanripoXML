<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百九十二</head> <lb/>
    <p>
<pb n="KR4h0132_WYG_392-1a"/>
欽定四庫全書<lb/>
　文章辨體彚選巻三百九十二<lb/>
　　　　　　　　　　　　明　賀復徴　編<lb/>
論一<hi>以下俱論史</hi>
　劉勰云論者倫也彌綸羣言而研精一理者也論之立<lb/>
　名始於論語若六韜二論乃後人之追題耳其為體<lb/>
　則辨正然否窮有數追無形鑽堅求通鉤深耴極乃<lb/>
　百慮之筌蹄萬事之權衡也至其條流實有四品一<lb/>
<pb n="KR4h0132_WYG_392-1b"/>
　陳政二釋經三辨史四銓文此論之大體也而蕭統<lb/>
　文選則分為三設論居首史論次之論又次之較諸<lb/>
　勰説差為未盡惟設論則勰所未及而乃取答客難<lb/>
　答賓戲解嘲三首以實之夫文有答有解巳各自為<lb/>
　一體統不明言其體而槩謂之論豈不誤哉愚謂析<lb/>
　理亦與議説合契諷寓則與箴解同科設辭則與問<lb/>
　對一致今兼二子之説例為八品一曰理論二曰政<lb/>
　論三曰經論四曰史論<hi>有評議述贊二體</hi>五曰文論六曰諷<lb/>
<pb n="KR4h0132_WYG_392-2a"/>
　論七曰寓論八曰設論其題或曰某論或曰論某則<lb/>
　各隨作者命之無異義也<lb/>
　　過秦論上<hi>漢賈誼</hi>
秦孝公據殽函之固擁雍州之地君臣固守而窺周室<lb/>
有席巻天下包舉宇内囊括四海之意并吞八荒之心<lb/>
當是時也商君佐之内立法度務耕織脩守戰之備外<lb/>
連衡而鬬諸侯於是秦人拱手而取西河之外孝公既<lb/>
没惠文武昭襄蒙故業因遺策南兼漢中西舉巴蜀東<lb/>
<pb n="KR4h0132_WYG_392-2b"/>
割膏腴之地北收要害之郡諸侯恐懼㑹盟而謀弱秦<lb/>
不愛珍器重寳肥饒之地以致天下之士合從締交相<lb/>
與為一當此之時齊有孟嘗趙有平原楚有春申魏有<lb/>
信陵此四君者皆明智而忠信寛厚而愛人尊賢重士<lb/>
約從離衡兼韓魏燕趙齊楚宋衛中山之衆於是六國<lb/>
之士有甯越徐尚蘇秦杜赫之屬為之謀齊明周最陳<lb/>
軫召滑樓緩翟景蘇厲樂毅之徒通其意呉起孫臏帶<lb/>
佗兒良王廖田忌廉頗趙奢之朋制其兵嘗以十倍之<lb/>
<pb n="KR4h0132_WYG_392-3a"/>
地百萬之軍叩關而攻秦秦人開關延敵九國之師逡<lb/>
巡逃遁而不敢進秦無亡矢遺鏃之費而天下諸侯巳<lb/>
困矣於是從散約解爭割地而賂秦秦有餘力而制其<lb/>
弊追亡逐北伏尸百萬流血漂鹵因利乘便宰割天下<lb/>
分裂河山强國請服弱國入朝延及孝文王莊襄王享<lb/>
國日淺國家無事及至始皇奮六世之餘烈振長䇿而<lb/>
馭宇内吞二周而亡諸侯履至尊而制六合執敲朴以<lb/>
鞭笞天下威振四海南取百越之地以為桂林象郡百<lb/>
<pb n="KR4h0132_WYG_392-3b"/>
越之君俛首係頸委命下吏乃使䝉恬北築長城而守<lb/>
藩籬却匈奴七百餘里胡人不敢南下而牧馬士不敢<lb/>
彎弓而報怨於是廢先王之道焚百家之言以愚黔首<lb/>
墮名城殺豪俊收天下之兵聚之咸陽銷鋒鍉鑄以為<lb/>
金人十二以弱天下之民然後踐華為城因河為池據<lb/>
億丈之城臨不測之谿以為固良將勁弩守要害之處<lb/>
信臣精卒陳利兵而誰何天下巳定始皇之心自以為<lb/>
關中之固金城千里子孫帝王萬世之業也始皇既没<lb/>
<pb n="KR4h0132_WYG_392-4a"/>
餘威震於殊俗然而陳涉甕牖繩樞之子甿𨽻之人遷<lb/>
徙之徒也材能不及中庸非有仲尼墨翟之賢陶朱倚<lb/>
頓之富躡足行伍之間而倔起阡陌之中率罷散之卒<lb/>
將數百之衆轉而攻秦斬木為兵揭竿為旗天下雲合<lb/>
響應贏糧而景從山東豪俊遂並起而亡秦族矣且夫<lb/>
天下非小弱也雍州之地殽函之固自若也陳涉之位<lb/>
非尊於齊楚燕趙韓魏宋衛中山之君鋤耰棘矜非錟<lb/>
於鉤㦸長鎩也適戍之衆非抗於九國之師深謀逺慮<lb/>
<pb n="KR4h0132_WYG_392-4b"/>
行軍用兵之道非及曩時之士也然而成敗異變功業<lb/>
相反也試使山東之國與陳涉度長絜大比權量力則<lb/>
不可同年而語矣然秦以區區之地致萬乘之權招八<lb/>
州而朝同列百有餘年矣然後以六合為家崤函為宫<lb/>
一夫作難而七廟墮身死人手為天下笑者何也仁義<lb/>
不施而攻守之勢異也<lb/>
　　過秦論中<lb/>
秦并海内兼諸侯南面稱帝以養四海天下之士斐然<lb/>
<pb n="KR4h0132_WYG_392-5a"/>
鄉風若是者何也曰近古之無王者久矣周室卑㣲五<lb/>
霸既殁令不行於天下是以諸侯力政强侵弱衆暴寡<lb/>
兵革不休士民罷敝今秦南面而王天下是上有天子<lb/>
也既元元之民冀得安其性命莫不虚心而仰上當此<lb/>
之時守威定功安危之本在於此矣秦王懷貪鄙之心<lb/>
行自奮之智不信功臣不親士民廢王道立私權禁文<lb/>
書而酷刑法先詐力而後仁義以暴虐為天下始夫兼<lb/>
并者髙詐力安定者貴順權此言取與守不同術也秦<lb/>
<pb n="KR4h0132_WYG_392-5b"/>
離戰國而王天下其道不易其政不改是其所以取之<lb/>
也孤獨而有之故其亡可立而待借使秦王計上世之<lb/>
事並殷周之迹以制御其政後雖有淫驕之主而未有<lb/>
傾危之患也故三王之建天下名號顯美功業長久今<lb/>
秦二世立天下莫不引領而觀其政夫寒者利裋褐而<lb/>
饑者甘糟糠天下之嗸嗸新主之資也此言勞民之易<lb/>
為仁也鄉使二世有庸主之行而任忠賢臣主一心而<lb/>
憂海内之患縞素而正先帝之過裂地分民以封功臣<lb/>
<pb n="KR4h0132_WYG_392-6a"/>
建國立君以禮天下虚囹圄而免刑戮除去收帑汚穢<lb/>
之罪使各反其鄉里發倉廩散財幣以振孤獨窮困之<lb/>
士輕賦少事以佐百姓之急約法省刑以持其後使天<lb/>
下之人皆得自新更節脩行各慎其身塞萬民之望而<lb/>
以威徳與天下天下集矣即四海之内皆讙然各自安<lb/>
樂其處唯恐有變雖有狡猾之民無離上之心則不軌<lb/>
之臣無以飾其智而暴亂之奸止矣二世不行此術而<lb/>
重之以無道壞宗廟與民更始作阿房宫繁刑嚴誅吏<lb/>
<pb n="KR4h0132_WYG_392-6b"/>
治刻深賞罰不當賦歛無度天下多事吏弗能紀百姓<lb/>
困窮而上弗收恤然後奸偽并起而上下相遁䝉罪者<lb/>
衆刑戮相望於道而天下苦之自君卿以下至於衆庶<lb/>
人懷自危之心親處窮苦之實咸不安其位故易動也<lb/>
是以陳涉不用湯武之賢不藉公侯之尊奮臂於大澤<lb/>
而天下響應者其民危也故先王見始終之變知存亡<lb/>
之機是以牧民之道務在安之而已天下雖有逆行之<lb/>
臣必無響應之助矣故曰安民可與行義而危民易與<lb/>
<pb n="KR4h0132_WYG_392-7a"/>
為非此之謂也貴為天子富有天下身不免於戮殺者<lb/>
正傾非也是二世之過也<lb/>
　　過秦論下<lb/>
秦并兼諸侯山東三十餘郡繕津關據險塞脩甲兵而<lb/>
守之然陳涉以戍卒散亂之衆數百奮臂大呼不用弓<lb/>
㦸之兵鉏䥳白挺望屋而食横行天下秦人阻險不守<lb/>
關梁不闔長㦸不刺彊弩不射楚師深入戰於鴻門曽<lb/>
無藩籬之艱於是山東大擾諸侯並起豪俊相立秦使<lb/>
<pb n="KR4h0132_WYG_392-7b"/>
章邯將而東征章邯因以三軍之衆要市於外以謀其<lb/>
上羣臣之不信可見於此矣子嬰立遂不悟藉使子嬰<lb/>
有庸主之材僅得中佐山東雖亂秦之地可全而有宗<lb/>
廟之祀未當絶也秦地披山帶河以為固四塞之國也<lb/>
自繆公以來至於秦王二十餘君常為諸侯雄豈世世<lb/>
賢哉其勢居然也且天下嘗同心并力而攻秦矣當此<lb/>
之時賢智並列良將行其師賢相通其謀然困於險阻<lb/>
而不能進秦乃延入戰而為之開關百萬之徒逃北而<lb/>
<pb n="KR4h0132_WYG_392-8a"/>
遂壞豈勇力智慧不足哉形不利勢不便也秦小邑并<lb/>
大城守險塞而軍髙壘毋戰閉關據阨荷㦸而守之諸<lb/>
侯起於匹夫以利合非有素王之行也其交未親其下<lb/>
未附名為亡秦其實利之也彼見秦阻之難犯也必退<lb/>
師安土息民以待其敝收弱扶罷以令大國之君不患<lb/>
不得志於海内貴為天子富有天下而身為禽者其救<lb/>
敗非也秦王足巳不問遂過而不變二世受之因而不<lb/>
改暴虐以重禍子嬰孤立無親危弱無輔三主惑而終<lb/>
<pb n="KR4h0132_WYG_392-8b"/>
身不悟亡不亦宜乎當此時也世非無深慮知化之士<lb/>
也然所以不敢盡忠拂過者秦俗多忌諱之禁忠言未<lb/>
卒於口而身為戮没矣故使天下之士傾耳而聴重足<lb/>
而立拑口而不言是以三主失道忠臣不敢諫智士不<lb/>
敢謀天下已亂奸不上聞豈不哀哉先王知雍蔽之傷<lb/>
國也故置公卿大夫士以飾法設刑而天下治其强也<lb/>
禁暴誅亂而天下服其弱也五霸征而諸侯從其削也<lb/>
内守外附而社稷存故秦之盛也繁法嚴刑而天下振<lb/>
<pb n="KR4h0132_WYG_392-9a"/>
及其衰也百姓怨望而海内畔矣故周王序得其道而<lb/>
千餘嵗不絶秦本末並失故不長久由此觀之安危之<lb/>
統相去逺矣野諺曰前事之不忘後事之師也是以君<lb/>
子為國觀之上古騐之當世㕘以人事察盛衰之理審<lb/>
權勢之宜去就有序變化有時故曠日長久而社稷安<lb/>
矣<lb/>
　　六代論<hi>魏曹冏</hi>
昔夏殷周之歴世數十而秦二世而亡何則三代之君<lb/>
<pb n="KR4h0132_WYG_392-9b"/>
與天下共其民故天下同其憂秦王獨制其民故傾危<lb/>
而莫救夫與人共其樂者人必憂其憂與人同其安者<lb/>
人必拯其危先王知獨治之不能久也故與人共治之<lb/>
知獨守之不能固也故與人共守之兼親疎而兩用參<lb/>
同異而並進是以輕重足以相鎮親疎足以相衛并兼<lb/>
路塞逆節不生及其衰也桓文率禮苞茅不貢齊師伐<lb/>
楚宋不城周晉戮其宰王綱弛而復張諸侯傲而復肅<lb/>
二霸之後寖以陵遲呉楚慿江負固方城雖心希九鼎<lb/>
<pb n="KR4h0132_WYG_392-10a"/>
而畏迫宗姬姦情散於胷懷逆謀消於唇吻斯豈非信<lb/>
重親戚任用賢能枝葉碩茂本根賴之與自此之後轉<lb/>
相攻伐呉并於越晉分為三魯滅於楚鄭兼於韓暨乎<lb/>
戰國諸姬㣲矣唯燕衛獨存然皆弱小西迫强秦南畏<lb/>
齊楚救於滅亡非遑相恤至於王赧降為庶人猶枝榦<lb/>
相持得居虚位海内無主四十餘年秦據勢勝之地騁<lb/>
譎詐之術征伐關東蠶食九國至於始皇乃定天位曠<lb/>
日若彼用力若此豈非深根固蔕不拔之道乎易曰其<lb/>
<pb n="KR4h0132_WYG_392-10b"/>
亡其亡繫於苞桑周徳其可謂當之矣秦觀周之弊將<lb/>
以為小弱見奪於是廢五等之爵立郡縣之官棄禮樂<lb/>
之教任苛刻之政子弟無尺寸之封功臣無立錐之地<lb/>
内無宗子以自毗輔外無諸侯以為蕃衛仁心不加於<lb/>
親戚惠澤不流於枝葉譬猶芟刈股肱獨任胷腹浮舟<lb/>
江海捐棄楫櫂觀者為之寒心而始皇晏然自以為關<lb/>
中之固金城千里子孫帝王萬世之業也豈不悖哉是<lb/>
時淳于越諌曰臣聞殷周之王封子弟功臣千有餘嵗<lb/>
<pb n="KR4h0132_WYG_392-11a"/>
今陛下君有海内而子弟為匹夫卒有田常六卿之臣<lb/>
而無輔弼何以相救事不師古而能長久者非所聞也<lb/>
始皇聴李斯偏説而絀其義至於身死之日無所寄付<lb/>
委天下之重于凡夫之手託廢立之命於奸臣之口至<lb/>
于趙髙之徒誅鋤宗室胡亥少習剋薄之教長遵凶父<lb/>
之業不能改制易法寵任兄弟而乃師謨申商諮謀趙<lb/>
髙自幽深宫委政䜛賊身殘望夷求為黔首豈可得哉<lb/>
遂乃郡國離心衆庶潰叛勝廣唱之於前劉項斃之於<lb/>
<pb n="KR4h0132_WYG_392-11b"/>
後向使始皇納淳于之策抑李斯之論割裂州國分王<lb/>
子弟封三代之後報功臣之勞士有常君民有定主枝<lb/>
葉相扶首尾為用雖使子孫有失道之行時人無湯武<lb/>
之賢奸謀未發而身已屠戮何區區之陳項而復得措<lb/>
其手足哉故漢祖奮三尺之劒驅烏集之衆五年之中<lb/>
而成帝業自開闢以來其興功立勲未有若漢祖之易<lb/>
者也夫伐深根者難為功摧枯朽者易為力理勢然也<lb/>
漢鑒秦之失封植子弟及諸吕擅權圖危劉氏而天下<lb/>
<pb n="KR4h0132_WYG_392-12a"/>
所以不傾動百姓所以不易心者徒以諸侯彊大磐石<lb/>
膠固東牟朱虚授命於内齊代呉楚作衛於外故也向<lb/>
髙祖踵亡秦之法忽先王之制則天下巳傳非劉氏有<lb/>
也然髙祖封建地過古制大者跨州兼域下者連城數<lb/>
十上下無别權侔京室故有呉楚七國之患賈誼曰諸<lb/>
侯彊盛長亂起奸夫欲天下之治安莫若衆建諸侯而<lb/>
少其力令海内之勢若身之使臂臂之使指則下無背<lb/>
叛之心上無誅伐之事文帝不從至於孝景猥用鼂錯<lb/>
<pb n="KR4h0132_WYG_392-12b"/>
之計削黜諸侯親者怨恨疎者震恐呉楚唱謀五國從<lb/>
風兆發髙祖釁成文景由寛之過制急之不漸故也所<lb/>
謂末大必折尾大難掉尾同於體猶或不從况乎非體<lb/>
之尾其可掉哉武帝從主父之策下推恩之命自是之<lb/>
後齊分為七趙分為五淮南三割梁代五分遂以陵遲<lb/>
子孫㣲弱衣食租税不預政事或以酎金免削或以無<lb/>
後國除至於成帝王氏擅朝劉向諌曰臣聞公族者國<lb/>
之枝葉枝葉落則根本無所庇䕃方今同姓疏逺母黨<lb/>
<pb n="KR4h0132_WYG_392-13a"/>
專政排擯宗室孤弱公族非所以保守社稷安固國嗣<lb/>
也其言深切多所稱引成帝雖悲傷嘆息而不能用至<lb/>
乎哀平異姓秉權假周公之事而為田常之亂髙拱而<lb/>
竊天位一朝而臣四海漢宗室王侯解印釋綬貢奉社<lb/>
稷猶懼不得為臣妾或乃為之符命頌莽恩徳豈不哀<lb/>
哉由斯言之非宗子獨忠孝於惠文之間而叛逆於哀<lb/>
平之際也徒以權輕勢弱不能有定爾賴光武皇帝挺<lb/>
不世之姿擒王莽於巳成紹漢嗣於既絶斯豈非宗子<lb/>
<pb n="KR4h0132_WYG_392-13b"/>
之力耶而曽不鑒秦之失策襲周之舊制踵亡國之法<lb/>
而僥倖無疆之期至於桓靈閹豎執衡朝無死難之臣<lb/>
外無同憂之國君孤立於上臣弄權於下本末不能相<lb/>
御身手不能相使由是天下鼎沸姦凶並爭宗廟焚為<lb/>
灰燼宫室變為蓁藪居九州之地而身無所安處悲夫<lb/>
魏太祖武皇帝躬聖明之資兼神武之畧恥王綱之廢<lb/>
絶愍漢室之傾覆龍飛譙沛鳳翔兖豫掃除凶逆剪滅<lb/>
鯨鯢迎帝西京定都潁邑徳動天地義感人神漢氏奉<lb/>
<pb n="KR4h0132_WYG_392-14a"/>
天禪位大魏大魏之興於今二十有四年矣觀五代之<lb/>
存亡而不用其長策覩前車之傾覆而不改其轍迹子<lb/>
弟王空虚之地君有不使之民宗室竄於閭閻不聞邦<lb/>
國之政權均匹夫勢齊凡庶内無深根不拔之固外無<lb/>
磐石宗盟之助非所以安社稷為萬代之業也且今之州<lb/>
牧郡守古之方伯諸侯皆跨有千里之土兼軍民之任或<lb/>
比國數人或兄弟並據而宗室子弟曽無一人間厠其間<lb/>
與相維持非所以彊幹弱枝備萬一之慮也今之用賢<lb/>
<pb n="KR4h0132_WYG_392-14b"/>
或超為名都之主或為偏師之帥而宗室有文者必限<lb/>
小縣之宰有武者必置於百人之上使夫廉髙之士畢<lb/>
志於衡軛之内才能之人恥與非類為伍非所以勸進<lb/>
賢能褒異宗族之禮也夫泉竭則流涸根朽則葉枯枝<lb/>
繁者䕃根條落者本孤故語曰百足之蟲至死不僵扶<lb/>
之者衆也此言雖小可以譬大且墉基不可倉卒而成<lb/>
威名不可一朝而立皆為之有漸建之有素譬之種樹<lb/>
久則深固其根本茂盛其枝葉若造次徙於山林之中<lb/>
<pb n="KR4h0132_WYG_392-15a"/>
植於宫闕之下雖壅之以黒壤暖之以春日猶不救於<lb/>
枯槁何暇繁育哉夫樹猶親戚土猶士民建置不久則<lb/>
輕下慢上平居猶懼其離畔危急將如之何是以聖王<lb/>
安而不逸以慮危也存而設備以懼亡也故風疾至而<lb/>
無摧拔之憂天下有變而無傾危之患矣<lb/>
　　辨亡論上<hi>晉陸機</hi>
昔漢氏失御姦臣竊命禍基京畿毒徧宇内皇綱弛頓<lb/>
王室遂卑於是羣雄蜂駭義兵四合呉武烈皇帝慷慨<lb/>
<pb n="KR4h0132_WYG_392-15b"/>
下國電發荆南權畧紛紜忠勇霸世威稜則夷羿震盪<lb/>
兵交則醜虜授馘遂掃清宗祊蒸禋皇祖於時雲興之<lb/>
將帶州焱起之師跨邑哮闞之聲風驅熊羆之族霧合<lb/>
雖兵以義動同盟戮力然皆苞藏禍心阻兵怙亂或師<lb/>
無謀律喪威稔冦忠規武節未有如此其著者也武烈<lb/>
既沒長沙桓王逸才命世弱冠秀發招攬遺老與之述<lb/>
業神兵東驅奮寡犯衆攻無干城之將戰無交鋒之虜<lb/>
誅叛柔服而江外底定飭法修師則威徳翕赫賓禮名<lb/>
<pb n="KR4h0132_WYG_392-16a"/>
賢而張昭為之雄交御豪俊而周瑜為之傑彼二君子<lb/>
皆𢎞敏而多奇雅達而聰哲故同方者以類附等契者<lb/>
以氣集江東蓋多士矣將北伐諸華誅鋤干紀旋皇輿<lb/>
於夷庚反帝座於紫闥挾天子以令諸侯清天步而歸<lb/>
舊物戎車既次羣凶側目大業未就中世而殞用集我<lb/>
大皇帝以奇蹤襲於逸軌叡心因乎令圖從政咨於故<lb/>
實播憲稽乎遺風而加之以篤敬申之以節儉疇諮俊<lb/>
茂好謀善斷束帛旅於丘園旌命交於塗巷故豪彦尋<lb/>
<pb n="KR4h0132_WYG_392-16b"/>
聲而響臻志士希光而景騖異人輻湊猛士如林於是<lb/>
張昭為師傅周瑜陸公魯肅吕䝉之儔入為腹心出為<lb/>
股肱甘寧凌統程普賀齊朱桓朱然之徒奮其威韓當<lb/>
潘璋黄蓋蔣欽周泰之屬宣其力風雅則諸葛瑾張承<lb/>
步隲以名聲光國政事則顧雍潘濬吕範吕岱以器任<lb/>
幹職奇偉則虞翻陸績張温張惇以諷義舉政奉使則趙咨<lb/>
沈珩以敏達延譽術數則呉範趙達以禨祥協徳董襲<lb/>
陳武殺身以衛主駱統劉基强諫以補過謀無遺計舉<lb/>
<pb n="KR4h0132_WYG_392-17a"/>
不失策故遂割據山川跨制荆呉而與天下爭衡矣魏<lb/>
氏嘗藉戰勝之威率百萬之師浮鄧塞之舟下漢隂之<lb/>
衆羽楫萬計龍躍順流鋭師千旅虎步原隰謨臣盈室<lb/>
武將連衡喟然有吞江滸之志一宇宙之氣而周瑜<lb/>
驅我偏師黜之赤壁喪旗亂轍僅而獲免收迹逺遁漢<lb/>
王亦慿帝王之號帥巴漢之人乘危騁變結壘千里志<lb/>
報關侯之敗圖收湘西之地而我陸公亦挫之西陵覆<lb/>
師敗績困而後濟絶命永安續以濡須之冦臨川摧鋭<lb/>
<pb n="KR4h0132_WYG_392-17b"/>
蓬籠之戰孑輪不返由是二邦之將喪氣挫鋒勢䘐財<lb/>
匱而呉莞然坐乘其弊故魏人請好漢氏乞盟遂躋天<lb/>
號鼎峙而立西界雍益之郊北裂淮漢之涘東苞百越<lb/>
之地南括羣蠻之表於是講八代之禮蒐三王之樂告<lb/>
類上帝拱揖羣后武臣毅卒循江而守長㦸勁鎩望焱<lb/>
而奮庶尹盡規於上黎元展業於下化協殊裔風衍遐<lb/>
圻乃俾一介行人撫循外域巨象逸駿擾於外閑明珠<lb/>
瑋寳耀於内府珍瑰重迹而至奇玩應響而赴軒輶騁<lb/>
<pb n="KR4h0132_WYG_392-18a"/>
於南荒衝輣息於朔野黎庶免干戈之患戎馬無晨服<lb/>
之虞而帝業固矣大皇既没幼主蒞朝姦回肆虐景皇<lb/>
聿興䖍脩遺憲政無大闕守文之良主也降及歸命之<lb/>
初典刑未滅故老猶存大司馬陸公以文武熙朝左丞<lb/>
相陸凱以謇諤盡規而施績范慎以威重顯丁奉黎<lb/>
斐以武毅稱孟宗丁固之徒為公卿樓𤣥賀邵之屬掌<lb/>
機事元首雖病朕肱猶良爰逮末葉羣公既喪然後黔<lb/>
首有瓦解之患皇家有土崩之釁歴命應化而㣲王師<lb/>
<pb n="KR4h0132_WYG_392-18b"/>
躡運而發卒散於陣衆奔於邑城池無藩籬之固山川<lb/>
無溝阜之勢非有公輸雲梯之械智伯灌激之害楚子<lb/>
築室之圍燕人濟西之隊軍未浹辰而社稷夷矣雖忠<lb/>
臣孤憤烈士死節將奚救哉夫曹劉之將非一世所選<lb/>
向時之師無曩日之衆戰守之道抑有前符險阻之利<lb/>
俄然未改而成敗貿理古今詭趣何哉彼此之化殊授<lb/>
受之才異也<lb/>
　　辨亡論下<lb/>
<pb n="KR4h0132_WYG_392-19a"/>
昔三方之王也魏人據中夏漢氏有岷益呉制荆揚而<lb/>
奄交廣曹氏雖功濟諸華虐亦深矣其民怨矣劉公因<lb/>
險以飾智功已薄矣其俗陋矣夫呉桓王基之以武太<lb/>
祖成之以徳聰明叡達懿度𢎞逺矣其求賢如不及恤<lb/>
民如稚子接士盡盛徳之容親仁罄丹府之愛拔吕䝉<lb/>
於戎行識潘濬於係虜推誠信士不恤人之我欺量能<lb/>
授器不患權之我偪執鞭鞠躬以重陸公之威悉委武<lb/>
衛以濟周瑜之師卑宫菲食以豐功臣之賞披懷虚已<lb/>
<pb n="KR4h0132_WYG_392-19b"/>
以納謨士之算故魯肅一面而自託士燮䝉險而致命<lb/>
髙張公之徳而省游田之娯賢諸葛之言而割情欲之<lb/>
歡感陸公之規而除刑法之煩奇劉基之議而作三爵<lb/>
之誓屏氣跼蹐以伺子明之疾分滋損甘以育凌統之<lb/>
孤登壇慷慨歸魯子之功削投惡言信子瑜之節是以<lb/>
忠臣競盡其謨志士咸得肆力洪規逺畧固不厭夫區<lb/>
區者也故百官茍合庶務未遑初都建業羣臣請備禮<lb/>
秩天子辭而不許曰天下其謂朕何宫室輿服蓋慊如<lb/>
<pb n="KR4h0132_WYG_392-20a"/>
也爰及中葉天人之分既定百度之闕粗脩雖醲化懿<lb/>
綱未齒乎上代抑其體國經民之具亦足以為政矣地<lb/>
方㡬萬里帶甲將百萬其野沃其兵練其器利其財豐<lb/>
東負滄海西阻險塞長江制其區宇峻山帶其封域國<lb/>
家之利未有𢎞巨於兹者矣借使中材守之以道善人<lb/>
御之有術敦率遺典勤民謹政循定策守常險則可以<lb/>
長世永年未有危亡之患也或曰呉蜀唇齒之國蜀滅<lb/>
則呉亡理則然矣夫蜀蓋藩援之與國而非呉人之存<lb/>
<pb n="KR4h0132_WYG_392-20b"/>
亡也何則其郊境之接重山積險陸無長轂之徑川阨<lb/>
流迅水有驚波之艱雖有鋭師百萬啟行不過千夫舳<lb/>
艫千里前驅不過百艦故劉氏之伐陸公喻之長蛇其<lb/>
勢然也昔蜀之初亡朝臣異謀或欲積石以險其流或<lb/>
欲機械以御其變天子總羣誼而諮之大司馬陸公公<lb/>
以四瀆天地之所以節宣其氣固無可遏之理而機械<lb/>
則彼我之所共彼若棄長技以就所屈即荆揚而爭舟<lb/>
楫之用是天贊我也將謹守峽口以待禽耳逮步闡之<lb/>
<pb n="KR4h0132_WYG_392-21a"/>
亂慿寳城以延强冦重資幣以誘羣蠻於時大邦之衆<lb/>
雲翔電發懸旍江介築壘遵渚襟帶要害以止呉人之<lb/>
西而巴漢舟師沿江東下陸公以偏師三萬北據東坑<lb/>
深溝髙壘案甲養威反虜踠跡待戮而不敢北窺生路<lb/>
强冦敗績宵遁喪師大半分命鋭師五千西禦水軍東<lb/>
西同捷獻俘萬計信哉賢人之謀豈欺我哉自是烽燧<lb/>
罕警封域寡虞陸公沒而潛謀兆呉釁深而六師駭夫<lb/>
太康之役衆未盛乎曩日之師廣州之亂禍有愈乎向<lb/>
<pb n="KR4h0132_WYG_392-21b"/>
時之難而邦家顛覆宗廟為墟嗚呼人之云亡邦國殄<lb/>
瘁不其然乎易曰湯武革命順乎天或曰亂不極則治<lb/>
不形言帝王之因天時也古人有言曰天時不如地利<lb/>
易曰王侯設險以守其國言為國之恃險也又曰地利<lb/>
不如人和在徳不在險言守險之由人也呉之興也參<lb/>
而由焉孫卿所謂合其參者也及其亡也恃險而已又<lb/>
孫卿所謂捨其參者也夫四州之氓非無衆也大江之<lb/>
南非乏俊也山川之險易守也勁利之器易用也先政<lb/>
<pb n="KR4h0132_WYG_392-22a"/>
之策易循也功不興而禍遘者何哉所以用之者失也<lb/>
是故先王達經國之長規審存亡之至數謙巳以安百<lb/>
姓敦惠以致人和寛沖以誘俊乂之謀慈和以結士民<lb/>
之愛是以其安也則黎元與之同慶及其危也則兆庶<lb/>
與之共患安與衆同慶則其危不可得也危與下共患<lb/>
則其難不足恤也夫然故能保其社稷而固其土宇麥<lb/>
秀無悲殷之思黍離無愍周之感矣<lb/>
　　晉應繼漢論<hi>習鑿齒</hi>
<pb n="KR4h0132_WYG_392-22b"/>
或問魏武帝功蓋中夏文帝受禪於漢而吾子謂漢終<lb/>
有晉豈實理乎且魏之見廢晉道亦病晉之臣子寧可<lb/>
以同此言哉答曰此乃所以尊晉也但絶節赴曲非常<lb/>
耳所悲見殊心異雖奇莫察請為子言焉昔漢氏失御<lb/>
九州殘隔三國乘間鼎峙數世干戈日尋流血百載雖<lb/>
各有偏平而其實亂也宣皇帝勢逼當年力制魏氏蠖<lb/>
屈從時遂覊戎役晦明掩耀龍潛下位俛眉重足鞠躬<lb/>
屏息道有不容之難躬蹈履霜之險可謂危矣魏武既<lb/>
<pb n="KR4h0132_WYG_392-23a"/>
亡大難獲免始南擒孟達東蕩海隅西抑勁蜀旋撫諸<lb/>
夏摧呉人入侵之鋒掃曹爽見忌之黨植靈根以跨中<lb/>
嶽樹羣才以翼子弟命世之志既恢非常之業亦固景<lb/>
文繼之靈武冠世尅伐貳違以定厥庸席巻梁益奄征<lb/>
西極功格皇天勲侔古烈豐規顯祚故以灼如也至於<lb/>
武皇遂并强呉混一宇宙乂清四海同軌二漢除三國<lb/>
之大害靜漢末之交爭開九域之䝉晦定千載之盛功<lb/>
者皆司馬氏也而推魏繼漢以晉承魏比義唐虞自託<lb/>
<pb n="KR4h0132_WYG_392-23b"/>
純臣豈不惜哉今若以魏有代王之徳則其道不足有<lb/>
靜亂之功則孫劉鼎立道不足則不可謂制當年當年<lb/>
不制於魏則魏未曾為天下之主王道不足於曹則曹<lb/>
未始為一日之王矣昔共工伯有九州秦政奄平區夏<lb/>
鞭撻華夷專總六合猶不見序於帝王淪沒於戰國何<lb/>
况暫制數州之人威行境内而巳便可推為一代者乎<lb/>
若以晉嘗事魏懼傷皇徳拘惜禪名謂不可割則惑之<lb/>
甚者也何者隗囂據隴公孫帝蜀蜀隴之人雖服其役<lb/>
<pb n="KR4h0132_WYG_392-24a"/>
取之大義於彼何有且呉楚僭號周室未亡子文延陵<lb/>
不見貶絶宣皇帝官魏逼於性命舉非擇木何虧徳美<lb/>
禪代之義不同堯舜挍實定名必彰於後人各有心事<lb/>
胡可掩定空虚之魏以屈於巳孰若仗義而以貶魏哉<lb/>
夫命世之人正情遇物假之際㑹必兼義勇宣皇祖考<lb/>
立功於漢世篤爾勞思報亦深魏武超越志在傾主徳<lb/>
不素積義險氷薄宣帝與之情將何重雖形屈當年意<lb/>
申百世降心全巳憤慨於下非道服北面有純臣之節<lb/>
<pb n="KR4h0132_WYG_392-24b"/>
畢命曹氏忘濟世之功者也夫成業者係於所為不係<lb/>
所藉立功者言其所濟不言所起是故漢髙稟命於懷<lb/>
王劉氏乘斃於亡秦超二偽以逺嗣不論近而計功考<lb/>
五徳於帝典不疑道於力政季無承楚之號漢有繼周<lb/>
之業取之既美而巳徳亦重故也凡天下事有可借喻<lb/>
於古以曉於今定之徃昔而足為來證者當陽秋之時<lb/>
呉楚二國皆僭號之王也若使楚莊推鄢郢以尊有徳<lb/>
闔閭舉三江以奉命世命世之君有徳之主或藉之以<lb/>
<pb n="KR4h0132_WYG_392-25a"/>
應天或撫之而光宅彼必自係於周室不推呉楚以為<lb/>
代明矣况積勲累功靜亂寧衆數之所録衆之所與不<lb/>
資於燕噲之授不賴於因藉之力長轡廟堂呉蜀兩斃<lb/>
運奇二紀而平定天下服魏武之所不能臣蕩累葉之<lb/>
所不能除者哉自漢末鼎沸五六十年呉魏犯順而强<lb/>
蜀人仗正而弱三家不能相一萬姓曠而無主夫有定<lb/>
天下之大功為天下之所推孰如見推於闇人受尊於<lb/>
㣲弱配天而為帝方駕於三代豈比俛首於曹氏側足<lb/>
<pb n="KR4h0132_WYG_392-25b"/>
於不正即情而恒實取之而無慙何與詭事而託偽開<lb/>
亂於將來者乎是故故舊之恩可封魏後三恪之數不<lb/>
宜見列以晉承漢功實顯然正名當事情體亦厭又何<lb/>
為虚尊不正之魏而虧我道於大通哉昔周人詠祖宗<lb/>
之徳追述翦商之功仲尼明大孝之道髙稱配天之義<lb/>
然后稷勤於所職聿來未以翦商異於司馬氏仕乎曹<lb/>
族三宗之寓於魏世矣且夫魏自君之道不正則三祖<lb/>
臣魏之義未盡義未盡故假途以運髙畧道不正故君<lb/>
<pb n="KR4h0132_WYG_392-26a"/>
臣之節有殊然則𢎞道不以輔魏而無逆取之嫌髙拱<lb/>
不勞汗馬而有靜亂之功者蓋勲足以王四海義足以<lb/>
登天位雖我徳慙於有周而彼道異於殷商故也今子<lb/>
不疑共工之不得列於帝王不嫌漢之係周而不係秦<lb/>
何至於一魏猶疑滯而不化哉夫欲尊其君而不知推<lb/>
之於堯舜之道欲重其國而反厝之於不勝之地豈君<lb/>
子之髙義若猶未悟請於是正矣<lb/>
　<lb/>
<pb n="KR4h0132_WYG_392-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百九十二<lb/>
<pb n="KR4h0132_WYG_392-27a"/>
欽定四庫全書<lb/>
　文章辨體彚選巻三百九十二<lb/>
　　　　　　　　　　　　明　賀復徴　編<lb/>
論一<hi>以下俱論史</hi>
　劉勰云論者倫也彌綸羣言而研精一理者也論之立<lb/>
　名始於論語若六韜二論乃後人之追題耳其為體<lb/>
　則辨正然否窮有數追無形鑽堅求通鉤深耴極乃<lb/>
　百慮之筌蹄萬事之權衡也至其條流實有四品一<lb/>
<pb n="KR4h0132_WYG_392-27b"/>
　陳政二釋經三辨史四銓文此論之大體也而蕭統<lb/>
　文選則分為三設論居首史論次之論又次之較諸<lb/>
　勰説差為未盡惟設論則勰所未及而乃取答客難<lb/>
　答賓戲解嘲三首以實之夫文有答有解巳各自為<lb/>
　一體統不明言其體而槩謂之論豈不誤哉愚謂析<lb/>
　理亦與議説合契諷寓則與箴解同科設辭則與問<lb/>
　對一致今兼二子之説例為八品一曰理論二曰政<lb/>
　論三曰經論四曰史論<hi>有評議述贊二體</hi>五曰文論六曰諷<lb/>
<pb n="KR4h0132_WYG_392-28a"/>
　論七曰寓論八曰設論其題或曰某論或曰論某則<lb/>
　各隨作者命之無異義也<lb/>
　　過秦論上<hi>漢賈誼</hi>
秦孝公據殽函之固擁雍州之地君臣固守而窺周室<lb/>
有席巻天下包舉宇内囊括四海之意并吞八荒之心<lb/>
當是時也商君佐之内立法度務耕織脩守戰之備外<lb/>
連衡而鬬諸侯於是秦人拱手而取西河之外孝公既<lb/>
没惠文武昭襄蒙故業因遺策南兼漢中西舉巴蜀東<lb/>
<pb n="KR4h0132_WYG_392-28b"/>
割膏腴之地北收要害之郡諸侯恐懼㑹盟而謀弱秦<lb/>
不愛珍器重寳肥饒之地以致天下之士合從締交相<lb/>
與為一當此之時齊有孟嘗趙有平原楚有春申魏有<lb/>
信陵此四君者皆明智而忠信寛厚而愛人尊賢重士<lb/>
約從離衡兼韓魏燕趙齊楚宋衛中山之衆於是六國<lb/>
之士有甯越徐尚蘇秦杜赫之屬為之謀齊明周最陳<lb/>
軫召滑樓緩翟景蘇厲樂毅之徒通其意呉起孫臏帶<lb/>
佗兒良王廖田忌廉頗趙奢之朋制其兵嘗以十倍之<lb/>
<pb n="KR4h0132_WYG_392-29a"/>
地百萬之軍叩關而攻秦秦人開關延敵九國之師逡<lb/>
巡逃遁而不敢進秦無亡矢遺鏃之費而天下諸侯巳<lb/>
困矣於是從散約解爭割地而賂秦秦有餘力而制其<lb/>
弊追亡逐北伏尸百萬流血漂鹵因利乘便宰割天下<lb/>
分裂河山强國請服弱國入朝延及孝文王莊襄王享<lb/>
國日淺國家無事及至始皇奮六世之餘烈振長䇿而<lb/>
馭宇内吞二周而亡諸侯履至尊而制六合執敲朴以<lb/>
鞭笞天下威振四海南取百越之地以為桂林象郡百<lb/>
<pb n="KR4h0132_WYG_392-29b"/>
越之君俛首係頸委命下吏乃使䝉恬北築長城而守<lb/>
藩籬却匈奴七百餘里胡人不敢南下而牧馬士不敢<lb/>
彎弓而報怨於是廢先王之道焚百家之言以愚黔首<lb/>
墮名城殺豪俊收天下之兵聚之咸陽銷鋒鍉鑄以為<lb/>
金人十二以弱天下之民然後踐華為城因河為池據<lb/>
億丈之城臨不測之谿以為固良將勁弩守要害之處<lb/>
信臣精卒陳利兵而誰何天下巳定始皇之心自以為<lb/>
關中之固金城千里子孫帝王萬世之業也始皇既没<lb/>
<pb n="KR4h0132_WYG_392-30a"/>
餘威震於殊俗然而陳涉甕牖繩樞之子甿𨽻之人遷<lb/>
徙之徒也材能不及中庸非有仲尼墨翟之賢陶朱倚<lb/>
頓之富躡足行伍之間而倔起阡陌之中率罷散之卒<lb/>
將數百之衆轉而攻秦斬木為兵揭竿為旗天下雲合<lb/>
響應贏糧而景從山東豪俊遂並起而亡秦族矣且夫<lb/>
天下非小弱也雍州之地殽函之固自若也陳涉之位<lb/>
非尊於齊楚燕趙韓魏宋衛中山之君鋤耰棘矜非錟<lb/>
於鉤㦸長鎩也適戍之衆非抗於九國之師深謀逺慮<lb/>
<pb n="KR4h0132_WYG_392-30b"/>
行軍用兵之道非及曩時之士也然而成敗異變功業<lb/>
相反也試使山東之國與陳涉度長絜大比權量力則<lb/>
不可同年而語矣然秦以區區之地致萬乘之權招八<lb/>
州而朝同列百有餘年矣然後以六合為家崤函為宫<lb/>
一夫作難而七廟墮身死人手為天下笑者何也仁義<lb/>
不施而攻守之勢異也<lb/>
　　過秦論中<lb/>
秦并海内兼諸侯南面稱帝以養四海天下之士斐然<lb/>
<pb n="KR4h0132_WYG_392-31a"/>
鄉風若是者何也曰近古之無王者久矣周室卑㣲五<lb/>
霸既殁令不行於天下是以諸侯力政强侵弱衆暴寡<lb/>
兵革不休士民罷敝今秦南面而王天下是上有天子<lb/>
也既元元之民冀得安其性命莫不虚心而仰上當此<lb/>
之時守威定功安危之本在於此矣秦王懷貪鄙之心<lb/>
行自奮之智不信功臣不親士民廢王道立私權禁文<lb/>
書而酷刑法先詐力而後仁義以暴虐為天下始夫兼<lb/>
并者髙詐力安定者貴順權此言取與守不同術也秦<lb/>
<pb n="KR4h0132_WYG_392-31b"/>
離戰國而王天下其道不易其政不改是其所以取之<lb/>
也孤獨而有之故其亡可立而待借使秦王計上世之<lb/>
事並殷周之迹以制御其政後雖有淫驕之主而未有<lb/>
傾危之患也故三王之建天下名號顯美功業長久今<lb/>
秦二世立天下莫不引領而觀其政夫寒者利裋褐而<lb/>
饑者甘糟糠天下之嗸嗸新主之資也此言勞民之易<lb/>
為仁也鄉使二世有庸主之行而任忠賢臣主一心而<lb/>
憂海内之患縞素而正先帝之過裂地分民以封功臣<lb/>
<pb n="KR4h0132_WYG_392-32a"/>
建國立君以禮天下虚囹圄而免刑戮除去收帑汚穢<lb/>
之罪使各反其鄉里發倉廩散財幣以振孤獨窮困之<lb/>
士輕賦少事以佐百姓之急約法省刑以持其後使天<lb/>
下之人皆得自新更節脩行各慎其身塞萬民之望而<lb/>
以威徳與天下天下集矣即四海之内皆讙然各自安<lb/>
樂其處唯恐有變雖有狡猾之民無離上之心則不軌<lb/>
之臣無以飾其智而暴亂之奸止矣二世不行此術而<lb/>
重之以無道壞宗廟與民更始作阿房宫繁刑嚴誅吏<lb/>
<pb n="KR4h0132_WYG_392-32b"/>
治刻深賞罰不當賦歛無度天下多事吏弗能紀百姓<lb/>
困窮而上弗收恤然後奸偽并起而上下相遁䝉罪者<lb/>
衆刑戮相望於道而天下苦之自君卿以下至於衆庶<lb/>
人懷自危之心親處窮苦之實咸不安其位故易動也<lb/>
是以陳涉不用湯武之賢不藉公侯之尊奮臂於大澤<lb/>
而天下響應者其民危也故先王見始終之變知存亡<lb/>
之機是以牧民之道務在安之而已天下雖有逆行之<lb/>
臣必無響應之助矣故曰安民可與行義而危民易與<lb/>
<pb n="KR4h0132_WYG_392-33a"/>
為非此之謂也貴為天子富有天下身不免於戮殺者<lb/>
正傾非也是二世之過也<lb/>
　　過秦論下<lb/>
秦并兼諸侯山東三十餘郡繕津關據險塞脩甲兵而<lb/>
守之然陳涉以戍卒散亂之衆數百奮臂大呼不用弓<lb/>
㦸之兵鉏䥳白挺望屋而食横行天下秦人阻險不守<lb/>
關梁不闔長㦸不刺彊弩不射楚師深入戰於鴻門曽<lb/>
無藩籬之艱於是山東大擾諸侯並起豪俊相立秦使<lb/>
<pb n="KR4h0132_WYG_392-33b"/>
章邯將而東征章邯因以三軍之衆要市於外以謀其<lb/>
上羣臣之不信可見於此矣子嬰立遂不悟藉使子嬰<lb/>
有庸主之材僅得中佐山東雖亂秦之地可全而有宗<lb/>
廟之祀未當絶也秦地披山帶河以為固四塞之國也<lb/>
自繆公以來至於秦王二十餘君常為諸侯雄豈世世<lb/>
賢哉其勢居然也且天下嘗同心并力而攻秦矣當此<lb/>
之時賢智並列良將行其師賢相通其謀然困於險阻<lb/>
而不能進秦乃延入戰而為之開關百萬之徒逃北而<lb/>
<pb n="KR4h0132_WYG_392-34a"/>
遂壞豈勇力智慧不足哉形不利勢不便也秦小邑并<lb/>
大城守險塞而軍髙壘毋戰閉關據阨荷㦸而守之諸<lb/>
侯起於匹夫以利合非有素王之行也其交未親其下<lb/>
未附名為亡秦其實利之也彼見秦阻之難犯也必退<lb/>
師安土息民以待其敝收弱扶罷以令大國之君不患<lb/>
不得志於海内貴為天子富有天下而身為禽者其救<lb/>
敗非也秦王足巳不問遂過而不變二世受之因而不<lb/>
改暴虐以重禍子嬰孤立無親危弱無輔三主惑而終<lb/>
<pb n="KR4h0132_WYG_392-34b"/>
身不悟亡不亦宜乎當此時也世非無深慮知化之士<lb/>
也然所以不敢盡忠拂過者秦俗多忌諱之禁忠言未<lb/>
卒於口而身為戮没矣故使天下之士傾耳而聴重足<lb/>
而立拑口而不言是以三主失道忠臣不敢諫智士不<lb/>
敢謀天下已亂奸不上聞豈不哀哉先王知雍蔽之傷<lb/>
國也故置公卿大夫士以飾法設刑而天下治其强也<lb/>
禁暴誅亂而天下服其弱也五霸征而諸侯從其削也<lb/>
内守外附而社稷存故秦之盛也繁法嚴刑而天下振<lb/>
<pb n="KR4h0132_WYG_392-35a"/>
及其衰也百姓怨望而海内畔矣故周王序得其道而<lb/>
千餘嵗不絶秦本末並失故不長久由此觀之安危之<lb/>
統相去逺矣野諺曰前事之不忘後事之師也是以君<lb/>
子為國觀之上古騐之當世㕘以人事察盛衰之理審<lb/>
權勢之宜去就有序變化有時故曠日長久而社稷安<lb/>
矣<lb/>
　　六代論<hi>魏曹冏</hi>
昔夏殷周之歴世數十而秦二世而亡何則三代之君<lb/>
<pb n="KR4h0132_WYG_392-35b"/>
與天下共其民故天下同其憂秦王獨制其民故傾危<lb/>
而莫救夫與人共其樂者人必憂其憂與人同其安者<lb/>
人必拯其危先王知獨治之不能久也故與人共治之<lb/>
知獨守之不能固也故與人共守之兼親疎而兩用參<lb/>
同異而並進是以輕重足以相鎮親疎足以相衛并兼<lb/>
路塞逆節不生及其衰也桓文率禮苞茅不貢齊師伐<lb/>
楚宋不城周晉戮其宰王綱弛而復張諸侯傲而復肅<lb/>
二霸之後寖以陵遲呉楚慿江負固方城雖心希九鼎<lb/>
<pb n="KR4h0132_WYG_392-36a"/>
而畏迫宗姬姦情散於胷懷逆謀消於唇吻斯豈非信<lb/>
重親戚任用賢能枝葉碩茂本根賴之與自此之後轉<lb/>
相攻伐呉并於越晉分為三魯滅於楚鄭兼於韓暨乎<lb/>
戰國諸姬㣲矣唯燕衛獨存然皆弱小西迫强秦南畏<lb/>
齊楚救於滅亡非遑相恤至於王赧降為庶人猶枝榦<lb/>
相持得居虚位海内無主四十餘年秦據勢勝之地騁<lb/>
譎詐之術征伐關東蠶食九國至於始皇乃定天位曠<lb/>
日若彼用力若此豈非深根固蔕不拔之道乎易曰其<lb/>
<pb n="KR4h0132_WYG_392-36b"/>
亡其亡繫於苞桑周徳其可謂當之矣秦觀周之弊將<lb/>
以為小弱見奪於是廢五等之爵立郡縣之官棄禮樂<lb/>
之教任苛刻之政子弟無尺寸之封功臣無立錐之地<lb/>
内無宗子以自毗輔外無諸侯以為蕃衛仁心不加於<lb/>
親戚惠澤不流於枝葉譬猶芟刈股肱獨任胷腹浮舟<lb/>
江海捐棄楫櫂觀者為之寒心而始皇晏然自以為關<lb/>
中之固金城千里子孫帝王萬世之業也豈不悖哉是<lb/>
時淳于越諌曰臣聞殷周之王封子弟功臣千有餘嵗<lb/>
<pb n="KR4h0132_WYG_392-37a"/>
今陛下君有海内而子弟為匹夫卒有田常六卿之臣<lb/>
而無輔弼何以相救事不師古而能長久者非所聞也<lb/>
始皇聴李斯偏説而絀其義至於身死之日無所寄付<lb/>
委天下之重于凡夫之手託廢立之命於奸臣之口至<lb/>
于趙髙之徒誅鋤宗室胡亥少習剋薄之教長遵凶父<lb/>
之業不能改制易法寵任兄弟而乃師謨申商諮謀趙<lb/>
髙自幽深宫委政䜛賊身殘望夷求為黔首豈可得哉<lb/>
遂乃郡國離心衆庶潰叛勝廣唱之於前劉項斃之於<lb/>
<pb n="KR4h0132_WYG_392-37b"/>
後向使始皇納淳于之策抑李斯之論割裂州國分王<lb/>
子弟封三代之後報功臣之勞士有常君民有定主枝<lb/>
葉相扶首尾為用雖使子孫有失道之行時人無湯武<lb/>
之賢奸謀未發而身已屠戮何區區之陳項而復得措<lb/>
其手足哉故漢祖奮三尺之劒驅烏集之衆五年之中<lb/>
而成帝業自開闢以來其興功立勲未有若漢祖之易<lb/>
者也夫伐深根者難為功摧枯朽者易為力理勢然也<lb/>
漢鑒秦之失封植子弟及諸吕擅權圖危劉氏而天下<lb/>
<pb n="KR4h0132_WYG_392-38a"/>
所以不傾動百姓所以不易心者徒以諸侯彊大磐石<lb/>
膠固東牟朱虚授命於内齊代呉楚作衛於外故也向<lb/>
髙祖踵亡秦之法忽先王之制則天下巳傳非劉氏有<lb/>
也然髙祖封建地過古制大者跨州兼域下者連城數<lb/>
十上下無别權侔京室故有呉楚七國之患賈誼曰諸<lb/>
侯彊盛長亂起奸夫欲天下之治安莫若衆建諸侯而<lb/>
少其力令海内之勢若身之使臂臂之使指則下無背<lb/>
叛之心上無誅伐之事文帝不從至於孝景猥用鼂錯<lb/>
<pb n="KR4h0132_WYG_392-38b"/>
之計削黜諸侯親者怨恨疎者震恐呉楚唱謀五國從<lb/>
風兆發髙祖釁成文景由寛之過制急之不漸故也所<lb/>
謂末大必折尾大難掉尾同於體猶或不從况乎非體<lb/>
之尾其可掉哉武帝從主父之策下推恩之命自是之<lb/>
後齊分為七趙分為五淮南三割梁代五分遂以陵遲<lb/>
子孫㣲弱衣食租税不預政事或以酎金免削或以無<lb/>
後國除至於成帝王氏擅朝劉向諌曰臣聞公族者國<lb/>
之枝葉枝葉落則根本無所庇䕃方今同姓疏逺母黨<lb/>
<pb n="KR4h0132_WYG_392-39a"/>
專政排擯宗室孤弱公族非所以保守社稷安固國嗣<lb/>
也其言深切多所稱引成帝雖悲傷嘆息而不能用至<lb/>
乎哀平異姓秉權假周公之事而為田常之亂髙拱而<lb/>
竊天位一朝而臣四海漢宗室王侯解印釋綬貢奉社<lb/>
稷猶懼不得為臣妾或乃為之符命頌莽恩徳豈不哀<lb/>
哉由斯言之非宗子獨忠孝於惠文之間而叛逆於哀<lb/>
平之際也徒以權輕勢弱不能有定爾賴光武皇帝挺<lb/>
不世之姿擒王莽於巳成紹漢嗣於既絶斯豈非宗子<lb/>
<pb n="KR4h0132_WYG_392-39b"/>
之力耶而曽不鑒秦之失策襲周之舊制踵亡國之法<lb/>
而僥倖無疆之期至於桓靈閹豎執衡朝無死難之臣<lb/>
外無同憂之國君孤立於上臣弄權於下本末不能相<lb/>
御身手不能相使由是天下鼎沸姦凶並爭宗廟焚為<lb/>
灰燼宫室變為蓁藪居九州之地而身無所安處悲夫<lb/>
魏太祖武皇帝躬聖明之資兼神武之畧恥王綱之廢<lb/>
絶愍漢室之傾覆龍飛譙沛鳳翔兖豫掃除凶逆剪滅<lb/>
鯨鯢迎帝西京定都潁邑徳動天地義感人神漢氏奉<lb/>
<pb n="KR4h0132_WYG_392-40a"/>
天禪位大魏大魏之興於今二十有四年矣觀五代之<lb/>
存亡而不用其長策覩前車之傾覆而不改其轍迹子<lb/>
弟王空虚之地君有不使之民宗室竄於閭閻不聞邦<lb/>
國之政權均匹夫勢齊凡庶内無深根不拔之固外無<lb/>
磐石宗盟之助非所以安社稷為萬代之業也且今之州<lb/>
牧郡守古之方伯諸侯皆跨有千里之土兼軍民之任或<lb/>
比國數人或兄弟並據而宗室子弟曽無一人間厠其間<lb/>
與相維持非所以彊幹弱枝備萬一之慮也今之用賢<lb/>
<pb n="KR4h0132_WYG_392-40b"/>
或超為名都之主或為偏師之帥而宗室有文者必限<lb/>
小縣之宰有武者必置於百人之上使夫廉髙之士畢<lb/>
志於衡軛之内才能之人恥與非類為伍非所以勸進<lb/>
賢能褒異宗族之禮也夫泉竭則流涸根朽則葉枯枝<lb/>
繁者䕃根條落者本孤故語曰百足之蟲至死不僵扶<lb/>
之者衆也此言雖小可以譬大且墉基不可倉卒而成<lb/>
威名不可一朝而立皆為之有漸建之有素譬之種樹<lb/>
久則深固其根本茂盛其枝葉若造次徙於山林之中<lb/>
<pb n="KR4h0132_WYG_392-41a"/>
植於宫闕之下雖壅之以黒壤暖之以春日猶不救於<lb/>
枯槁何暇繁育哉夫樹猶親戚土猶士民建置不久則<lb/>
輕下慢上平居猶懼其離畔危急將如之何是以聖王<lb/>
安而不逸以慮危也存而設備以懼亡也故風疾至而<lb/>
無摧拔之憂天下有變而無傾危之患矣<lb/>
　　辨亡論上<hi>晉陸機</hi>
昔漢氏失御姦臣竊命禍基京畿毒徧宇内皇綱弛頓<lb/>
王室遂卑於是羣雄蜂駭義兵四合呉武烈皇帝慷慨<lb/>
<pb n="KR4h0132_WYG_392-41b"/>
下國電發荆南權畧紛紜忠勇霸世威稜則夷羿震盪<lb/>
兵交則醜虜授馘遂掃清宗祊蒸禋皇祖於時雲興之<lb/>
將帶州焱起之師跨邑哮闞之聲風驅熊羆之族霧合<lb/>
雖兵以義動同盟戮力然皆苞藏禍心阻兵怙亂或師<lb/>
無謀律喪威稔冦忠規武節未有如此其著者也武烈<lb/>
既沒長沙桓王逸才命世弱冠秀發招攬遺老與之述<lb/>
業神兵東驅奮寡犯衆攻無干城之將戰無交鋒之虜<lb/>
誅叛柔服而江外底定飭法修師則威徳翕赫賓禮名<lb/>
<pb n="KR4h0132_WYG_392-42a"/>
賢而張昭為之雄交御豪俊而周瑜為之傑彼二君子<lb/>
皆𢎞敏而多奇雅達而聰哲故同方者以類附等契者<lb/>
以氣集江東蓋多士矣將北伐諸華誅鋤干紀旋皇輿<lb/>
於夷庚反帝座於紫闥挾天子以令諸侯清天步而歸<lb/>
舊物戎車既次羣凶側目大業未就中世而殞用集我<lb/>
大皇帝以奇蹤襲於逸軌叡心因乎令圖從政咨於故<lb/>
實播憲稽乎遺風而加之以篤敬申之以節儉疇諮俊<lb/>
茂好謀善斷束帛旅於丘園旌命交於塗巷故豪彦尋<lb/>
<pb n="KR4h0132_WYG_392-42b"/>
聲而響臻志士希光而景騖異人輻湊猛士如林於是<lb/>
張昭為師傅周瑜陸公魯肅吕䝉之儔入為腹心出為<lb/>
股肱甘寧凌統程普賀齊朱桓朱然之徒奮其威韓當<lb/>
潘璋黄蓋蔣欽周泰之屬宣其力風雅則諸葛瑾張承<lb/>
步隲以名聲光國政事則顧雍潘濬吕範吕岱以器任<lb/>
幹職奇偉則虞翻陸績張温張惇以諷義舉政奉使則趙咨<lb/>
沈珩以敏達延譽術數則呉範趙達以禨祥協徳董襲<lb/>
陳武殺身以衛主駱統劉基强諫以補過謀無遺計舉<lb/>
<pb n="KR4h0132_WYG_392-43a"/>
不失策故遂割據山川跨制荆呉而與天下爭衡矣魏<lb/>
氏嘗藉戰勝之威率百萬之師浮鄧塞之舟下漢隂之<lb/>
衆羽楫萬計龍躍順流鋭師千旅虎步原隰謨臣盈室<lb/>
武將連衡喟然有吞江滸之志一宇宙之氣而周瑜<lb/>
驅我偏師黜之赤壁喪旗亂轍僅而獲免收迹逺遁漢<lb/>
王亦慿帝王之號帥巴漢之人乘危騁變結壘千里志<lb/>
報關侯之敗圖收湘西之地而我陸公亦挫之西陵覆<lb/>
師敗績困而後濟絶命永安續以濡須之冦臨川摧鋭<lb/>
<pb n="KR4h0132_WYG_392-43b"/>
蓬籠之戰孑輪不返由是二邦之將喪氣挫鋒勢䘐財<lb/>
匱而呉莞然坐乘其弊故魏人請好漢氏乞盟遂躋天<lb/>
號鼎峙而立西界雍益之郊北裂淮漢之涘東苞百越<lb/>
之地南括羣蠻之表於是講八代之禮蒐三王之樂告<lb/>
類上帝拱揖羣后武臣毅卒循江而守長㦸勁鎩望焱<lb/>
而奮庶尹盡規於上黎元展業於下化協殊裔風衍遐<lb/>
圻乃俾一介行人撫循外域巨象逸駿擾於外閑明珠<lb/>
瑋寳耀於内府珍瑰重迹而至奇玩應響而赴軒輶騁<lb/>
<pb n="KR4h0132_WYG_392-44a"/>
於南荒衝輣息於朔野黎庶免干戈之患戎馬無晨服<lb/>
之虞而帝業固矣大皇既没幼主蒞朝姦回肆虐景皇<lb/>
聿興䖍脩遺憲政無大闕守文之良主也降及歸命之<lb/>
初典刑未滅故老猶存大司馬陸公以文武熙朝左丞<lb/>
相陸凱以謇諤盡規而施績范慎以威重顯丁奉黎<lb/>
斐以武毅稱孟宗丁固之徒為公卿樓𤣥賀邵之屬掌<lb/>
機事元首雖病朕肱猶良爰逮末葉羣公既喪然後黔<lb/>
首有瓦解之患皇家有土崩之釁歴命應化而㣲王師<lb/>
<pb n="KR4h0132_WYG_392-44b"/>
躡運而發卒散於陣衆奔於邑城池無藩籬之固山川<lb/>
無溝阜之勢非有公輸雲梯之械智伯灌激之害楚子<lb/>
築室之圍燕人濟西之隊軍未浹辰而社稷夷矣雖忠<lb/>
臣孤憤烈士死節將奚救哉夫曹劉之將非一世所選<lb/>
向時之師無曩日之衆戰守之道抑有前符險阻之利<lb/>
俄然未改而成敗貿理古今詭趣何哉彼此之化殊授<lb/>
受之才異也<lb/>
　　辨亡論下<lb/>
<pb n="KR4h0132_WYG_392-45a"/>
昔三方之王也魏人據中夏漢氏有岷益呉制荆揚而<lb/>
奄交廣曹氏雖功濟諸華虐亦深矣其民怨矣劉公因<lb/>
險以飾智功已薄矣其俗陋矣夫呉桓王基之以武太<lb/>
祖成之以徳聰明叡達懿度𢎞逺矣其求賢如不及恤<lb/>
民如稚子接士盡盛徳之容親仁罄丹府之愛拔吕䝉<lb/>
於戎行識潘濬於係虜推誠信士不恤人之我欺量能<lb/>
授器不患權之我偪執鞭鞠躬以重陸公之威悉委武<lb/>
衛以濟周瑜之師卑宫菲食以豐功臣之賞披懷虚已<lb/>
<pb n="KR4h0132_WYG_392-45b"/>
以納謨士之算故魯肅一面而自託士燮䝉險而致命<lb/>
髙張公之徳而省游田之娯賢諸葛之言而割情欲之<lb/>
歡感陸公之規而除刑法之煩奇劉基之議而作三爵<lb/>
之誓屏氣跼蹐以伺子明之疾分滋損甘以育凌統之<lb/>
孤登壇慷慨歸魯子之功削投惡言信子瑜之節是以<lb/>
忠臣競盡其謨志士咸得肆力洪規逺畧固不厭夫區<lb/>
區者也故百官茍合庶務未遑初都建業羣臣請備禮<lb/>
秩天子辭而不許曰天下其謂朕何宫室輿服蓋慊如<lb/>
<pb n="KR4h0132_WYG_392-46a"/>
也爰及中葉天人之分既定百度之闕粗脩雖醲化懿<lb/>
綱未齒乎上代抑其體國經民之具亦足以為政矣地<lb/>
方㡬萬里帶甲將百萬其野沃其兵練其器利其財豐<lb/>
東負滄海西阻險塞長江制其區宇峻山帶其封域國<lb/>
家之利未有𢎞巨於兹者矣借使中材守之以道善人<lb/>
御之有術敦率遺典勤民謹政循定策守常險則可以<lb/>
長世永年未有危亡之患也或曰呉蜀唇齒之國蜀滅<lb/>
則呉亡理則然矣夫蜀蓋藩援之與國而非呉人之存<lb/>
<pb n="KR4h0132_WYG_392-46b"/>
亡也何則其郊境之接重山積險陸無長轂之徑川阨<lb/>
流迅水有驚波之艱雖有鋭師百萬啟行不過千夫舳<lb/>
艫千里前驅不過百艦故劉氏之伐陸公喻之長蛇其<lb/>
勢然也昔蜀之初亡朝臣異謀或欲積石以險其流或<lb/>
欲機械以御其變天子總羣誼而諮之大司馬陸公公<lb/>
以四瀆天地之所以節宣其氣固無可遏之理而機械<lb/>
則彼我之所共彼若棄長技以就所屈即荆揚而爭舟<lb/>
楫之用是天贊我也將謹守峽口以待禽耳逮步闡之<lb/>
<pb n="KR4h0132_WYG_392-47a"/>
亂慿寳城以延强冦重資幣以誘羣蠻於時大邦之衆<lb/>
雲翔電發懸旍江介築壘遵渚襟帶要害以止呉人之<lb/>
西而巴漢舟師沿江東下陸公以偏師三萬北據東坑<lb/>
深溝髙壘案甲養威反虜踠跡待戮而不敢北窺生路<lb/>
强冦敗績宵遁喪師大半分命鋭師五千西禦水軍東<lb/>
西同捷獻俘萬計信哉賢人之謀豈欺我哉自是烽燧<lb/>
罕警封域寡虞陸公沒而潛謀兆呉釁深而六師駭夫<lb/>
太康之役衆未盛乎曩日之師廣州之亂禍有愈乎向<lb/>
<pb n="KR4h0132_WYG_392-47b"/>
時之難而邦家顛覆宗廟為墟嗚呼人之云亡邦國殄<lb/>
瘁不其然乎易曰湯武革命順乎天或曰亂不極則治<lb/>
不形言帝王之因天時也古人有言曰天時不如地利<lb/>
易曰王侯設險以守其國言為國之恃險也又曰地利<lb/>
不如人和在徳不在險言守險之由人也呉之興也參<lb/>
而由焉孫卿所謂合其參者也及其亡也恃險而已又<lb/>
孫卿所謂捨其參者也夫四州之氓非無衆也大江之<lb/>
南非乏俊也山川之險易守也勁利之器易用也先政<lb/>
<pb n="KR4h0132_WYG_392-48a"/>
之策易循也功不興而禍遘者何哉所以用之者失也<lb/>
是故先王達經國之長規審存亡之至數謙巳以安百<lb/>
姓敦惠以致人和寛沖以誘俊乂之謀慈和以結士民<lb/>
之愛是以其安也則黎元與之同慶及其危也則兆庶<lb/>
與之共患安與衆同慶則其危不可得也危與下共患<lb/>
則其難不足恤也夫然故能保其社稷而固其土宇麥<lb/>
秀無悲殷之思黍離無愍周之感矣<lb/>
　　晉應繼漢論<hi>習鑿齒</hi>
<pb n="KR4h0132_WYG_392-48b"/>
或問魏武帝功蓋中夏文帝受禪於漢而吾子謂漢終<lb/>
有晉豈實理乎且魏之見廢晉道亦病晉之臣子寧可<lb/>
以同此言哉答曰此乃所以尊晉也但絶節赴曲非常<lb/>
耳所悲見殊心異雖奇莫察請為子言焉昔漢氏失御<lb/>
九州殘隔三國乘間鼎峙數世干戈日尋流血百載雖<lb/>
各有偏平而其實亂也宣皇帝勢逼當年力制魏氏蠖<lb/>
屈從時遂覊戎役晦明掩耀龍潛下位俛眉重足鞠躬<lb/>
屏息道有不容之難躬蹈履霜之險可謂危矣魏武既<lb/>
<pb n="KR4h0132_WYG_392-49a"/>
亡大難獲免始南擒孟達東蕩海隅西抑勁蜀旋撫諸<lb/>
夏摧呉人入侵之鋒掃曹爽見忌之黨植靈根以跨中<lb/>
嶽樹羣才以翼子弟命世之志既恢非常之業亦固景<lb/>
文繼之靈武冠世尅伐貳違以定厥庸席巻梁益奄征<lb/>
西極功格皇天勲侔古烈豐規顯祚故以灼如也至於<lb/>
武皇遂并强呉混一宇宙乂清四海同軌二漢除三國<lb/>
之大害靜漢末之交爭開九域之䝉晦定千載之盛功<lb/>
者皆司馬氏也而推魏繼漢以晉承魏比義唐虞自託<lb/>
<pb n="KR4h0132_WYG_392-49b"/>
純臣豈不惜哉今若以魏有代王之徳則其道不足有<lb/>
靜亂之功則孫劉鼎立道不足則不可謂制當年當年<lb/>
不制於魏則魏未曾為天下之主王道不足於曹則曹<lb/>
未始為一日之王矣昔共工伯有九州秦政奄平區夏<lb/>
鞭撻華夷專總六合猶不見序於帝王淪沒於戰國何<lb/>
况暫制數州之人威行境内而巳便可推為一代者乎<lb/>
若以晉嘗事魏懼傷皇徳拘惜禪名謂不可割則惑之<lb/>
甚者也何者隗囂據隴公孫帝蜀蜀隴之人雖服其役<lb/>
<pb n="KR4h0132_WYG_392-50a"/>
取之大義於彼何有且呉楚僭號周室未亡子文延陵<lb/>
不見貶絶宣皇帝官魏逼於性命舉非擇木何虧徳美<lb/>
禪代之義不同堯舜挍實定名必彰於後人各有心事<lb/>
胡可掩定空虚之魏以屈於巳孰若仗義而以貶魏哉<lb/>
夫命世之人正情遇物假之際㑹必兼義勇宣皇祖考<lb/>
立功於漢世篤爾勞思報亦深魏武超越志在傾主徳<lb/>
不素積義險氷薄宣帝與之情將何重雖形屈當年意<lb/>
申百世降心全巳憤慨於下非道服北面有純臣之節<lb/>
<pb n="KR4h0132_WYG_392-50b"/>
畢命曹氏忘濟世之功者也夫成業者係於所為不係<lb/>
所藉立功者言其所濟不言所起是故漢髙稟命於懷<lb/>
王劉氏乘斃於亡秦超二偽以逺嗣不論近而計功考<lb/>
五徳於帝典不疑道於力政季無承楚之號漢有繼周<lb/>
之業取之既美而巳徳亦重故也凡天下事有可借喻<lb/>
於古以曉於今定之徃昔而足為來證者當陽秋之時<lb/>
呉楚二國皆僭號之王也若使楚莊推鄢郢以尊有徳<lb/>
闔閭舉三江以奉命世命世之君有徳之主或藉之以<lb/>
<pb n="KR4h0132_WYG_392-51a"/>
應天或撫之而光宅彼必自係於周室不推呉楚以為<lb/>
代明矣况積勲累功靜亂寧衆數之所録衆之所與不<lb/>
資於燕噲之授不賴於因藉之力長轡廟堂呉蜀兩斃<lb/>
運奇二紀而平定天下服魏武之所不能臣蕩累葉之<lb/>
所不能除者哉自漢末鼎沸五六十年呉魏犯順而强<lb/>
蜀人仗正而弱三家不能相一萬姓曠而無主夫有定<lb/>
天下之大功為天下之所推孰如見推於闇人受尊於<lb/>
㣲弱配天而為帝方駕於三代豈比俛首於曹氏側足<lb/>
<pb n="KR4h0132_WYG_392-51b"/>
於不正即情而恒實取之而無慙何與詭事而託偽開<lb/>
亂於將來者乎是故故舊之恩可封魏後三恪之數不<lb/>
宜見列以晉承漢功實顯然正名當事情體亦厭又何<lb/>
為虚尊不正之魏而虧我道於大通哉昔周人詠祖宗<lb/>
之徳追述翦商之功仲尼明大孝之道髙稱配天之義<lb/>
然后稷勤於所職聿來未以翦商異於司馬氏仕乎曹<lb/>
族三宗之寓於魏世矣且夫魏自君之道不正則三祖<lb/>
臣魏之義未盡義未盡故假途以運髙畧道不正故君<lb/>
<pb n="KR4h0132_WYG_392-52a"/>
臣之節有殊然則𢎞道不以輔魏而無逆取之嫌髙拱<lb/>
不勞汗馬而有靜亂之功者蓋勲足以王四海義足以<lb/>
登天位雖我徳慙於有周而彼道異於殷商故也今子<lb/>
不疑共工之不得列於帝王不嫌漢之係周而不係秦<lb/>
何至於一魏猶疑滯而不化哉夫欲尊其君而不知推<lb/>
之於堯舜之道欲重其國而反厝之於不勝之地豈君<lb/>
子之髙義若猶未悟請於是正矣<lb/>
　<lb/>
<pb n="KR4h0132_WYG_392-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百九十二<lb/>
</p>
<p>
</p>
  </div>
</body>
</text>
</TEI>
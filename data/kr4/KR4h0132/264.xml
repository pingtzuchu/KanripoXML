<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百六十四</head> <lb/>
    <p>
<pb n="KR4h0132_WYG_264-1a"/>
欽定四庫全書<lb/>
　文章辨體彚選巻二百六十四<lb/>
　　　　　　　　　　　　明　賀復徵　編<lb/>
尺牘六<lb/>
　　答郡守<hi>明宋濂</hi>
自嬰禍患以來得怔忡疾見一夫負㦸而趨心輙驚怖<lb/>
杵擊下上面無色澤近來衰孱益甚自度亦不久在人<lb/>
世者所居之北有一峯峻甚俗以其如馮翊夏陽之山<lb/>
<pb n="KR4h0132_WYG_264-1b"/>
因號曰小龍門其間多閒曠之地思誅茅架草屋三間<lb/>
以奉老親此足一出衆事皆棄<lb/>
　　與鄭叔度<hi>方孝孺</hi>
拙益甚家益落有田數十畝小民見其不足為輕重棄<lb/>
不為佃菜棘盈疇家人報絶糧輒笑曰古人有三旬九<lb/>
食缾無儲粟者豈我獨耶且天下之不得其願者皆是<lb/>
也吾縦自憂其如衆人何因相與大笑而止<lb/>
　　與徐少詹溥<hi>楊守陳</hi>
<pb n="KR4h0132_WYG_264-2a"/>
平昔才無半斗而喜作文飲僅可數合而喜與賓客燕<lb/>
酣行不能里計而喜游涉今皆不復爾入朝班滿前皆<lb/>
少年新貴人獨以一白髪青衫厠其後雖未謀引去宦<lb/>
況已索然矣<lb/>
　　答李鐩<hi>何喬新</hi>
歸田以來憂患不干其心毁謗不入於耳視陸宣公在<lb/>
忠州葢過之矣方少壮時猶不如人況老且疾豈可再<lb/>
起以取後生描畫哉倘相知有問及者煩告之曰老病<lb/>
<pb n="KR4h0132_WYG_264-2b"/>
日侵不堪當世用矣自古及今再起者孰能善其終哉<lb/>
寇萊公王三原且然況其他乎<lb/>
　　與錢與謙<hi>李東陽</hi>
屢得書并所寄詩文知造詣益深博但辭㫖漫衍勢難<lb/>
精擇且中間時一作聱牙語則又失之險怪觀與謙數<lb/>
年前所撰述眀白頓挫動中機㑹者却似不同夫珠雖<lb/>
善走要不可令躍出盤外水雖就下若止於非所當止<lb/>
則溢為横流與謙之明非不及此也無乃以易心發之<lb/>
<pb n="KR4h0132_WYG_264-3a"/>
如柳柳州所戒者乎<lb/>
　　答李白洲憲長<hi>陳獻章</hi>
郁丞來得手書并近稿二幅元日扶醉等作殊有意思<lb/>
非但言語之工而已也來喻所以處病夫至矣病夫何<lb/>
徳以堪之頃答張主事書尚未聞於左右耶北門園池<lb/>
之勝孰與漳州山泉先生富馬之惠孰與𢎞農公今且<lb/>
使病夫為邵堯夫乎為戴簡乎病夫得附驥尾為羊城<lb/>
添勝迹於後代豈假言哉破數百金先生不惜與人顧<lb/>
<pb n="KR4h0132_WYG_264-3b"/>
受之者未易耳病夫平生山水稍癖待明年服闋後採<lb/>
藥羅浮訪醫南岳上下黄龍洞嘯歌祝融峯少償夙願<lb/>
然後歸拜先生之賜未晩也河洛後天數過九九病夫<lb/>
一生不受人間供養或者其超出六合乎顧别駕送契<lb/>
來且與領状若委人承管則未也先生亮之<lb/>
　　答弟徳克上書<hi>康海</hi>
白七弟晩且寝矣覽爾所上書深有意致即爾不知吾<lb/>
意在所然其言自多愛敬欣然終日且知弟由是以往<lb/>
<pb n="KR4h0132_WYG_264-4a"/>
能改過亮徳也益大喜飲酒數杯至大醉卧矣恐爾不<lb/>
知吾樂故以此告爾<lb/>
　　答寇子惇<hi>康海</hi>
放逐後流連聲伎不復拘檢垂二十年雖鄉黨自好者<lb/>
莫不耻之又安可與士大夫同日語者阮籍之志在日<lb/>
獲酩酊耳三公萬户非所願也<lb/>
　　答王徳徵<hi>王九思</hi>
九思者當世之狂人也翰林不容出為吏部吏部獲罪<lb/>
<pb n="KR4h0132_WYG_264-4b"/>
左遷夀州夀州不可罷歸田里當世之士自負豪傑者<lb/>
耳其姓名罔不怒罵而執事之書曰吾何愧此可發英<lb/>
雄一笑也<lb/>
　　復河南憲司<hi>崔銑</hi>
諸公欲立後渠書院理負郭官田俾塞户為業僕山東<lb/>
人自王父以來皆沾一命家于相者七十餘禩先人所<lb/>
遺屋不華可以容膝田不饒可以餬口僕又蚤失偶一<lb/>
婢給灑掃一子能自力食財一孫甫成童自費一飯一<lb/>
<pb n="KR4h0132_WYG_264-5a"/>
蔬一褐一葛所玩止易論語亭下脩竹千箇又愛古人<lb/>
好生非祭不宰雞鴨此外皆長物也自知福薄分足敢<lb/>
固以辭望鈞令勿再布以動漁者之妄幸願諸公擴此<lb/>
心更加惠於疲民寒士則愚老式同大慶<lb/>
　　復文温州<hi>徐禎卿</hi>
枉手書垂慰謂當以三代人士自期僕何人敢奉明誨<lb/>
竊聞之人性不同譬之牛羊自有順逆但貴無邪耻而<lb/>
合大雅耳僕雖好小技亦非大垢惡即遭挫辱殊不愧<lb/>
<pb n="KR4h0132_WYG_264-5b"/>
此心三代人士固非所望有知我者亦當置我於名士<lb/>
間矣<lb/>
　　荅張秀才<hi>祝允明</hi>
大都欲務為文者先勿以耳目奴心守人餲食偎人脚<lb/>
汗不能自得觀宋人文無若觀唐文觀唐文無若觀六<lb/>
朝晉魏等而上之以極六籍元與本朝雖佳者亦毋必<lb/>
多視其否者請遂絶跡毋令厠我面側終日跨蹇驢不<lb/>
越數堠一乗飛黄便自千里安可忽諸<lb/>
<pb n="KR4h0132_WYG_264-6a"/>
　　答黄起亨<hi>魏校</hi>
久不挹碧梧翠竹之姿時入懐抱鑑湖風月無恙否雲<lb/>
霞出海其樂何如校多病杜門聊以拙自修時出觀化<lb/>
俯仰宇宙氤氲寥廓欣然㑹心物我俱忘觀來書似猶<lb/>
以舊事芥蔕願開拓萬古心胸虚名在人間世譬猶閒<lb/>
雲在天浮漚在海聚散起滅何常之有語曰達人大觀<lb/>
無物不可狂言何如常甫久不聞起居煩叱姓名致意<lb/>
　　與霍渭先<hi>魏校</hi>
<pb n="KR4h0132_WYG_264-6b"/>
别後有懐髙風退而賦桑隰以見志不識以何日覲天<lb/>
顔對天第一義安出信嚮何如儻有未合願益存誠潜<lb/>
思以求感悟天下之事若従憤世嫉邪起端未免偏於<lb/>
肅殺必也従太和中發出則四時之氣咸偹春而生常<lb/>
為之主乃可合徳造化也<lb/>
　　與張含書<hi>楊慎</hi>
年來萬慮冰冷惟文字結習未忘頗以此自累招罪用<lb/>
是勇念書壁云老境病磨難侵筆硯神前發願不作詩<lb/>
<pb n="KR4h0132_WYG_264-7a"/>
文自今以始朝粥一盌夕燈一盞作在家僧行逕惟持<lb/>
龎公空諸所有四字<lb/>
　　與劉膾書<hi>楊慎</hi>
䇿髮以還頗厭進取幸兹荒戍瑟居得以息黥補刖自<lb/>
惟千鈞之弩一發不鵠則可永弢矣故無寜效昔人放<lb/>
于酒放于賞物且文有仗境生情詩或托物起興如崔<lb/>
延伯毎臨陣則召田僧超為壮士歌宋子京修史使麗<lb/>
豎㸐椽燭吴元中起草令逺山磨隃麋是或一道也走<lb/>
<pb n="KR4h0132_WYG_264-7b"/>
豈能執鞭古人聊以耗壮心遣餘年所謂老顛欲裂風景者<lb/>
良亦有之不知我者不可聞此言知我者不可不聞此言<lb/>
　　答湯子重<hi>王寵</hi>
家本酤徒生長鄽市入則楣柱塞目出則蹄足攝履呌<lb/>
籌握箕之聲徹晝夜毎一焦煩心膓沸熱以故山水之<lb/>
好倍於儕輩徜徉湖上樂而忘返荘周言逃蓬藋者聞<lb/>
人足音則跫然喜僕雖日羣鹿豕壌㫁徑絶愈覺心神<lb/>
俱爽耳且生平無他好頗躭文辭登臨稍倦則左圖右<lb/>
<pb n="KR4h0132_WYG_264-8a"/>
書與古人晤語縦不能盡解片言㑹心莞然獨笑饑而<lb/>
食飽而嘻人生適意耳須富貴何時誠日夕私賀恐後<lb/>
之不如今也尚安望哉<lb/>
　　答李東岡書<hi>王維楨</hi>
士人平居誓志期自表見不宜俛首人役此一跌折足<lb/>
壮圖盡灰何者知所願之難伸也近世若此者往往而<lb/>
有楨睹之惋且嘆焉彼山林幽寂蟬蜕塵壒之士既不<lb/>
能従而驅馳世路環轉指隨又喪所本性功名之際可<lb/>
<pb n="KR4h0132_WYG_264-8b"/>
不謂難哉是言本為東岡而設懼人以為我為托寓也<lb/>
　　與平田管公書<hi>王維楨</hi>
楨讀賜至集三復矣他家皆臨帖字模粉畫耳獨翁自<lb/>
吐胸臆披冩情性所不能離者古人體裁耳以傳久逺<lb/>
睹者自有定議誰能私之乎楨濫竽詞曹久矣卒未有<lb/>
窺然顧樂稱作者之美竢抵南中更欲綴一言于巻末<lb/>
明修詞之道貴精不貴多其詞傳世以人不以言也<lb/>
　　與陸芝秀才書<hi>黄省曽</hi>
<pb n="KR4h0132_WYG_264-9a"/>
𢎞治間有羅公玘者好為竒古而率多怪險餖飣之辭<lb/>
居金陵時每有所造必棲踞於喬樹之巔霞思天想以<lb/>
搆脉意或時閉坐一室客有於隙間窺者見其容色灰<lb/>
槁有死人氣皆緩屨以出吾蘇都公少卿與伊乞厥考<lb/>
墓銘銘成告少卿曰吾為此銘瞑去四五度矣今其所<lb/>
傳圭峯稿者大抵皆樹巔死去之所得也<lb/>
　　與楊東濱<hi>陸深</hi>
僕出巡将千里往返山川有極佳者大率太行西麓為<lb/>
<pb n="KR4h0132_WYG_264-9b"/>
山西萬山中得一平曠有水處便立州縣城堞外四面<lb/>
皆山也五臺尤靈怪而長松喬木髙下森矗如虬龍肩<lb/>
輿只行樹杪也六月須挾纊都無暑氣尚欲抵雲中觀<lb/>
漢武帝五将軍出塞之地上醫巫閭然後南還耳<lb/>
　　又與楊東濱<hi>陸深</hi>
僕夜歸宿山中晨起觀初日散影遥田滿地皆白雲以<lb/>
軟輿經過瀰漫霡沐俯見城郭此身真在天上須㬰扁<lb/>
舟亂流還坐南榮映日従兒子冩漢書一兩段方啜新<lb/>
<pb n="KR4h0132_WYG_264-10a"/>
稻飯一盂此樂恨不與東濱共之急足報去能乗興來<lb/>
此一話何如<lb/>
　　寄余懋昭<hi>王廷陳</hi>
僕林居無容自惟丈夫樹立已矣莫冀詞賦小技亦無<lb/>
足煩其思惟紓其悰寄也毎引曲自適上不慕古下不<lb/>
肖俗為疎為懶不敢為狂為拙為愚不敢為惡髙竹林<lb/>
之賢而醜其放懐三閭之忠而過其沈智鴟夷之逝而<lb/>
汙其富每景物㑹意輒命酒自歌酒不盡量歌不盡調<lb/>
<pb n="KR4h0132_WYG_264-10b"/>
倦則偃臥卧不為夢厭苦俗途寜獨無與復究心老荘<lb/>
保愛性命江湖乗興漲則不舟雅好雲嶠苔滑磴危鮮<lb/>
不緩却此僕大畧也子亦欲聞之耶<lb/>
　　答劉儲秀<hi>王廷陳</hi>
冬首復聞旌節暫駐江干僕以卧痾無縁蒲伏候謁乃<lb/>
冀返棹必得扳留野人理釣臨江磨刀向鮮侵晨起除<lb/>
飭内治具玉趨在瞻松桂含色而執事又以間道直趨<lb/>
㑹城雲雨虚無延佇徒切使我林壑無光罌罍見嗤世<lb/>
<pb n="KR4h0132_WYG_264-11a"/>
路莽蕩再覿何日<lb/>
　　答人<hi>王廷陳</hi>
執事結侣張筵虚左為敬崇榭曲房綺席屢改伎倆雜<lb/>
陳絲肉競奏宫徵暗移羲和既逝蘭膏嗣輝逸興狎悰<lb/>
干霄薄雲禮廢罰弛履遺纓絶俠氣溢於四座餘歡庇<lb/>
於胥輿斯貴人靡麗之極娱非寒客迂儒之所希也<lb/>
　　上楚王<hi>王廷陳</hi>
獻嵗發春元夕且及華燈預製火樹夙成輝焰藴而俟<lb/>
<pb n="KR4h0132_WYG_264-11b"/>
揚絲肉奮而思御将使月現重輪烟呈五色籠飛星於<lb/>
几席生彩霧於櫩楹透驚電於綺䟽偹生品於采繪而<lb/>
又敦崇大雅招集楚材於是漢水為醪大别化肉棄餘<lb/>
之沾輿臺鼔腹誠君王壮麗之極娱也陳何人斯亦獲<lb/>
濫竽書幣至門倉皇拜受即以告諸先廟侈諸親交巾<lb/>
車既脂征徒已飭而節神妬賤寒疾忽膺呻吟伏枕神<lb/>
馳念往若以君王之恵得免溝壑之憂則伏謁殿庭周<lb/>
旋觀沼因以状朝雲而譽雄風固有日矣<lb/>
<pb n="KR4h0132_WYG_264-12a"/>
　　答袁永之<hi>髙叔嗣</hi>
金門多暇持㦸自適勉事聖君流聲當世使僕夫得髙<lb/>
枕丘中逃名世外耕稼以輸王税采樵以奉親顔于時<lb/>
新穀既升田家大治肥羜烹以享神枯魚燔而召友蓑<lb/>
笠在户桔橰空懸濁醪相命擊缶長歌兹亦鄙人之自<lb/>
快而故人之所與也言不盡意努力自愛<lb/>
　　答陳鶴<hi>孫陞</hi>
詩如畫意興所到形神畢具稱善畫詩又如樂羽干在<lb/>
<pb n="KR4h0132_WYG_264-12b"/>
列節奏比和稱偹樂故詩不得舎聲調而専氣骨畫不<lb/>
得遺色相而事模臨樂不得廢音響而尋條理詩本難<lb/>
言然可意求格由深造亦従調入足下其謂何<lb/>
　　與李少卿中麓<hi>唐順之</hi>
弟數年來閉門鄉居謝遣業縁交游既簡鉛槧亦疎曖<lb/>
曖虚里桑梓滿眼自是天壌間樂事時復據小樓隠几<lb/>
兀坐一種枯木寒灰趣味更别乃知造物者置我於此<lb/>
意良不薄且端居多暇更有丹丘羽人之想聞牢山海<lb/>
<pb n="KR4h0132_WYG_264-13a"/>
島仙靈窟宅思欲一往焉且将道齊魯之間得與兄一<lb/>
劇談而老父髙年勢難逺出㑹稽禹穴之間龍門太史<lb/>
蹤迹所在兄倘亦有意乎<lb/>
　　與華郎中補菴<hi>唐順之</hi>
僕不能為義而竊好人之為義古者有無相通以成一<lb/>
體二記文中頗盡之嘗見世間富人惜財如惜血茍出<lb/>
其槖中朽腐棄餘尚足以活宗戚閭里無限垂絶之命<lb/>
乃睽睽相視不少動乎其心以為生財之道宜如此葢<lb/>
<pb n="KR4h0132_WYG_264-13b"/>
財生而心死焉久矣以此僕於執事義田及史君荒渰<lb/>
二事心竊慕之凡求余文者多莫之與而此二文者雖<lb/>
兩君不以余諉而余固樂為之役也<lb/>
　　與人論祀鄉賢<hi>唐順之</hi>
鄉賢之祀闗閭巷萬口公論闗國家彰癉大典非勢位<lb/>
可得而干非子孫可得而私若可以勢位干則魯國之<lb/>
祭鄉先生於社者當太牢於三桓而不當太牢於一棲<lb/>
棲伐樹削跡之人矣若子孫可得而私則三桓之有力<lb/>
<pb n="KR4h0132_WYG_264-14a"/>
皆當奉其祖父以従祭於社與祭於大烝矣孔子之作<lb/>
春秋以垂不朽當大書特書弗何叔紇之名於鄭僑吴<lb/>
札之上矣故曰稱足以誄之稱足以諡之此臣子事其<lb/>
君親如事天之心而不敢以一毫之私與焉者也此之<lb/>
謂古道也今日之弊大率出於有力子孫遮掩門户及<lb/>
無耻生員餔醊之計相共成之絶無足為重輕羅念菴<lb/>
以吉水鄉祠駁雜所祠非類耻其父與之同列欲奉其<lb/>
主以歸此仁人孝子事親如天之心亦是視死如生之<lb/>
<pb n="KR4h0132_WYG_264-14b"/>
心也鄉黨自好者生時必不肯與鄉里無賴為伍死而<lb/>
魂氣有知何獨不然乎<lb/>
　　與胡青崖同知書<hi>唐順之</hi>
向承枉顧草堂極荷見教兄之蒞民事又三四月矣不<lb/>
知一體之愛今日真實試騐處自覺何如平時意見議<lb/>
論試之煩瑣艱難處自覺已是實受用否古人問學只<lb/>
従實地著工夫不涉言説亦無𤣥妙不㺯聰明不卑階<lb/>
級苦心志勞筋骨庸言信庸行謹是真實不誑語也兄<lb/>
<pb n="KR4h0132_WYG_264-15a"/>
之髙明願更有以教我<lb/>
　　與洪方洲書<hi>唐順之</hi>
近來覺得詩文一事只是直寫胸臆如諺語所謂開口<lb/>
見喉嚨者使後人讀之如真見其面目瑜瑕俱不容掩<lb/>
所謂本色此為上乗文字楊子雲閃縮鬼怪欲説不説<lb/>
不説又説此最下者其心術又畧可知眉山子極有見<lb/>
不知韓子荆國何取焉近來作家如吹畫壺糊糊塗塗<lb/>
不知何調又如村屠割肉一片皮毛斯益下矣試質之<lb/>
<pb n="KR4h0132_WYG_264-15b"/>
兄其有㑹焉否<lb/>
　　與繼津兄書<hi>楊繼盛</hi>
夫識時勢者在俊傑此等時勢兄識之久矣而必欲為<lb/>
此者葢一念為國之誠故利害有所不暇顧耳然欲幹<lb/>
天下之事當思其如何下手如何收煞事成如何結果<lb/>
不成落何名目死生雖不計必竟果不徒死不思之思<lb/>
之又重思之弟非阻兄忠貞之為若損友者葢真見事<lb/>
必不可成故耳況此時兄十分小心迴避猶恐禍及何<lb/>
<pb n="KR4h0132_WYG_264-16a"/>
乃自投禍機乎<lb/>
　　其二<lb/>
仰讀手教足見兄以天下為己任敬羨敬羨宣大係天<lb/>
下安危弟豈不知使弟在部必為兄之所為者乃阻抑<lb/>
若此者何葢以兄處最嫌疑之地耳況老賊報復害人<lb/>
之巧入于至神者乎此弟之所甚慮而知己溺愛迫切<lb/>
之情如何能已此事在他人為之如何不可而在兄為<lb/>
之則甚不可況才尚有大展時節此時且歛鋒蓄鋭俟<lb/>
<pb n="KR4h0132_WYG_264-16b"/>
時可為則轟烈一塲勿徒求盡其心而不計事之成否<lb/>
皆知致身為忠不知為天下愛其身尤為忠之大者請<lb/>
兄更思<lb/>
　　與王元美<hi>李攀龍</hi>
秋髙酒熟極思攜元美子與輩飲燕市中醉為吴歌相<lb/>
枕籍股掌間也而不可得又不能奮飛為奈何郡甚邇<lb/>
鄴滑每能聞謝客新詩滑令張佳𦙍亦美士也嘗扼腕<lb/>
自恨不得見王生嗟嗟一時傾葢遂成曠代之遇精元<lb/>
<pb n="KR4h0132_WYG_264-17a"/>
契合氣數適值當今之世舍我其誰吾弟少年名家子<lb/>
激清風於千仞愈益振響矣唯時掖進勿負聫璧之約<lb/>
不朽者文不晦者心<lb/>
　　其二<lb/>
真定邸中開椷知元美病殊甚即驚愕不識所措手不<lb/>
覺吞聲霣涕矣元美素健如齧馬何至此哉嫂免身一<lb/>
男子大自慰情幸無恙當强粥也示詩哀激如秋雨真<lb/>
不可讀竟歌諸婢愴然矣<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>困之餘非此人無此語也<lb/>
<pb n="KR4h0132_WYG_264-17b"/>
　　其三<lb/>
向見紫髯魏従事併念足下不識𤣥徳夫人當如孫仲<lb/>
謀面孔否也<lb/>
　　其四<lb/>
徂夏之月葢不佞祗役上郡道中忽𨽻自山東來持元<lb/>
美報書及郵卒自隴西以小馮君所致元美遺僕書各<lb/>
至發之如見元美也詩凡十有四章咄咄生色矣時攀<lb/>
龍披髪據胡床髙坐以奏江湖太華之篇則飛霜自塞<lb/>
<pb n="KR4h0132_WYG_264-18a"/>
外來朔氣逼人肌骨胡笳頓咽代馬躑躅也悲哉豈齊<lb/>
音故有騶生之風耶秦漢以還三千載乃有物如此攀<lb/>
龍且歸矣許長史猶在人間得足下書輒馳示攀龍云<lb/>
足下視管鮑直賈豎耳<lb/>
　　其五<lb/>
某不幸中於流言足下愛我乃能縷縷為語如汚已者<lb/>
是猶不以某為非人足下曩固慮及於此僕雖倔彊亦<lb/>
已郡國一吏矣方且局促轅下也元美自信僕豈能以<lb/>
<pb n="KR4h0132_WYG_264-18b"/>
伯樂望衆人即間及僕他事某一不敢知某惰民茍升<lb/>
斗粟餬口即飲河之願不欲為盧至長者僕亦名為守<lb/>
哉跡僕所御一朱轓而抱闗者爾猶尚不免於流言胡<lb/>
為爾日薾然磬折路傍早晩解綬去已定矣一州如斗<lb/>
大日出而視事即不崇朝閉閣卧也燕趙南北殆千里<lb/>
人相食盗賊嘯聚白日出禦人即邢㐮之間有㲠犬我<lb/>
輩何謂無益時理亂何謂於吏治厭薄也足下不示僕<lb/>
誰復言者今僕亦獨為足下言耳<lb/>
<pb n="KR4h0132_WYG_264-19a"/>
　　其六<lb/>
日為候足下者小祗園清齋辟瘧坐談名理孰與相視<lb/>
海岱之間雄飲盡石旁若無人也遂不知别時作何状<lb/>
既抵西郭茵馮之上恍惚拍浮之態元美在前褰帷四<lb/>
顧月出之光耿耿流思耳千古一快惟足下念焉今遣<lb/>
僕泗追謝足下不逺數百里命駕者是役也不佞敢忘<lb/>
所以圖報乎奏記諸臺幸假一掾屬與僕泗共之恃足<lb/>
下為代益依依於此<lb/>
<pb n="KR4h0132_WYG_264-19b"/>
　　與許殿卿書<hi>李攀龍</hi>
某抵東居且二月日夜望殿卿來甚急而意不能待愈<lb/>
成契濶殿卿殿卿萬里生還不當日鼔飲樂邪洪使君<lb/>
力疾視事又安在哉人苦不知足初某守鉅鹿時又焉<lb/>
知有三秦之役也徒以謂它遷行為不茍去爾栖栖入<lb/>
闗乃日夜與二三孺子妾緝蘆而處等於幕燕一行校<lb/>
閱帖括成山精神既疲披詠漸廢何為者乎安得與殿<lb/>
卿縮秫嚼苦驩然道故握手景陽之濱以㺯白雲元美<lb/>
<pb n="KR4h0132_WYG_264-20a"/>
天下才也然願一當某久矣兄其為我職志<lb/>
　　與宗子相書<hi>李攀龍</hi>
元美來亟謂子相出遇都門之外信宿而去蕭然各有<lb/>
江湖之氣也壮哉邢州太守奉職無似囹圄空虚一日<lb/>
治牘十日為布衣之飲齋閤海内旁若無人郡城之樓<lb/>
不下百尺西望太行東望漳水北眺神京一瞬千里<lb/>
歸復雷雨乃歌黄榆諸篇以敵其勢則響振大陸秋色<lb/>
漂颯頽乎就醉遂極千載品物五子於中原右宗左徐<lb/>
<pb n="KR4h0132_WYG_264-20b"/>
哀吴郎之去國悼梁生之不禄是時也曽晢牧皮為未<lb/>
狂他豈暇論哉月晦興盡驪駒在道握手洺水之上黯<lb/>
淡不語某雖僻惰旋亦自失也<lb/>
　　報髙子明<hi>宗臣</hi>
卧痾江干頻得故人來訊雨中連榻花下飛觴進艇長<lb/>
波散髪㺯月紫簫玉笛颯起中流白露可飡天河在袖<lb/>
此人間至勝而僕得與故人共之<lb/>
　　報張助甫<hi>宗臣</hi>
<pb n="KR4h0132_WYG_264-21a"/>
鄙人兹歸請家君倘果五岳之志則武夷天台之上有<lb/>
丹竈在焉足下能早遂初服僕将遣白龍而候之浮世<lb/>
紛華已盡耳目即使白頭于此亦何佳況草木同腐壮<lb/>
士耻之故人知我當不訝其言之迂也<lb/>
　　奉徐公書<hi>徐渭</hi>
曩兒枚歸自塞垣伏承推恩兼賜教示捧誦之後懐在<lb/>
袖中出入既頻紙毛字退而後歸於篋笥迨於北上謂<lb/>
得更沾薰沐庶幾桑榆而臺下遂逺承明失所依庇某<lb/>
<pb n="KR4h0132_WYG_264-21b"/>
衰老荒塞無王粲杜甫之才時既太平又非避亂投安<lb/>
之比徒靦顔毛穎博十年粟藿為羽衣入山一往不返<lb/>
之計故低頭沙漠顧復蹋翅而歸行道不省饑鷹便謂<lb/>
得兔悉虚聲耳獵者自知也<lb/>
　　與馬䇿之<hi>徐渭</hi>
髮白齒揺矣猶把一寸毛錐走數千里道營營一冷坑<lb/>
上此與老牯踉蹌以耕拽犂不動而淚漬肩瘡者何異<lb/>
噫可悲也每至菱笋候必兀坐神馳而尤揺揺者䇿之<lb/>
<pb n="KR4h0132_WYG_264-22a"/>
之所也厨書幸為好收藏歸而尚健當與吾子讀之也<lb/>
　　與季友書<hi>徐渭</hi>
韓愈孟郊盧仝李賀詩近頗閲之乃知李杜之外復有<lb/>
如此竒種眼界始稍寛潤不知近日學王孟人何故伎<lb/>
倆如此狹小在他面前説李杜不得何況此四家耶殊<lb/>
可怪歎菽粟雖常嗜不信有却龍肝鳳髓都不理耶<lb/>
　　答許北口書<hi>徐渭</hi>
公之選詩可謂一歸於正復得其大矣此事更無他端<lb/>
<pb n="KR4h0132_WYG_264-22b"/>
即公所謂可興可觀可羣可怨一訣盡之矣試取所選<lb/>
者讀之果能如冷水澆背陡然一驚便是興觀羣怨之<lb/>
品如其不然復不是矣然有一種直展横鋪麤而似豪<lb/>
質而似雅可動俗眼如頑塊大臠入嘉筵則斥在屠手<lb/>
則取者不可不慎之也鄙本盲於詩偶去取無甚異同<lb/>
於公然有異同亦恃公之知不敢詭隨也不妨更爾惟<lb/>
子安採蓮長安等篇涉艷者愚意在所必選比之真西<lb/>
山文章正宗附李斯逐客書可也如何如何<lb/>
<pb n="KR4h0132_WYG_264-23a"/>
　　答李㕘戎書<hi>徐渭</hi>
乍捧手教繼拜盛儀回思往日銜杯蒲謝樹石之間談<lb/>
説鼓鼙眄睞弓劔日沈月升而猶不忍别去乗醉拂袂<lb/>
毬騎雜揚塵縷縷起道上醺然幾墜真昨日事耳舊景<lb/>
殢人繼今新雅馳想可知矣瀟然到都解装便思挿羽<lb/>
顧以三百里之遥裹足可至儻再勤圉人付以一䇿則<lb/>
事濟矣然豈僕所當自言耶<lb/>
　　與兩畫史書<hi>徐渭</hi>
<pb n="KR4h0132_WYG_264-23b"/>
竒峯絶壁大水懸流怪石蒼松幽人羽客大抵以墨汁<lb/>
淋漓烟嵐滿紙曠如無天宻如無地為上<lb/>
百叢媚萼一幹枯枝墨則雨潤彩則露鮮飛鳴栖息動<lb/>
静如生悦性㺯情工而入逸斯為妙品<lb/>
　<lb/>
　<lb/>
　<lb/>
　文章辨體彚選巻二百六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百六十九</head> <lb/>
    <p>
<pb n="KR4h0132_WYG_769-1a"/>
欽定四庫全書<lb/>
　文章辨體彚選巻七百六十九<lb/>
　　　　　　　　　　　　明　賀復徵　編<lb/>
雜文三<hi>續選</hi>
　　釋愁文<hi>魏曹植</hi>
予以愁慘行吟路邊形容枯瘁憂心如醉有𤣥靈先生<lb/>
見而問之曰子將何疾以至於斯答曰吾所病者愁也<lb/>
先生曰愁是何物而能病子乎答曰愁之為物惟恍惟<lb/>
<pb n="KR4h0132_WYG_769-1b"/>
惚不召自來推之弗徃尋之不知其際握之不盈一掌<lb/>
寂寂長夜或羣或黨去來無方亂我情爽其來也難退<lb/>
其去也易追臨餐困於哽咽煩寃毒於酸嘶加之以粉<lb/>
飾不澤飲之以兼肴不肥温之以金石不消摩之以神<lb/>
膏不希授之以巧笑不悦樂之以絲竹增悲醫和絶思<lb/>
而無措先生豈能為我蓍龜乎先生作色而言曰予徒<lb/>
辯子之愁形未知子愁所由而生我獨為子言其發矣<lb/>
方今大道既隠子生末季沉溺流俗眩惑名位濯纓彈<lb/>
<pb n="KR4h0132_WYG_769-2a"/>
冠諮趣榮貴坐不安席食不終味遑遑汲汲或憔或悴<lb/>
所鬻者名所拘者利良由華薄凋損正氣吾將贈子以<lb/>
無為之藥給子以淡薄之湯刺子以𤣥虚之針炙子以<lb/>
淳朴之方安子以恢廓之宇坐子以寂寞之床使王喬<lb/>
與子逍遥而逝黄公與子詠歌而行莊子與子具養神<lb/>
之撰老<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>與子致愛性之方趨避路以棲跡乗輕雲以<lb/>
翺翔於是精駭魄散改心回趨願納至言仰崇𤣥㫖衆<lb/>
愁忽然不辭而去<lb/>
<pb n="KR4h0132_WYG_769-2b"/>
　　頭責子羽文<hi>晉張敏</hi>
余友有秦生者雖有姊夫之尊少而狎焉同時好暱有<lb/>
太原温長仁顒穎川荀景伯㝢范陽張茂先華上郡劉<lb/>
文生許南陽鄒潤甫湛河南鄭思淵詡數年之中繼踵<lb/>
登朝而此賢身處陋巷屢沽而無善價亢志自若終不<lb/>
衰墯為之慨然又怪諸賢既已在位曽無伐木嚶鳴之<lb/>
聲甚違王貢彈冠之義故因秦生容貌之盛為頭責之<lb/>
文以戯之并以嘲六子焉雖以諧謔實有興也其文曰<lb/>
<pb n="KR4h0132_WYG_769-3a"/>
維泰始元年頭責子羽曰吾託子為頭萬有餘日矣大<lb/>
塊稟我以精造我以形我為子植髮膚置鼻耳安眉鬚<lb/>
插牙齒眸子摛光雙顴隆起每至出入之間遨逰市里<lb/>
行者辟易坐者竦跽或稱君侯或言將軍捧手傾側佇<lb/>
立﨑嶇如此者故我形之足偉也子冠冕不戴金銀不<lb/>
佩釵以當笄帢以代幗㫖味弗嘗食粟茹菜隈催園間<lb/>
糞壤汙黒歳暮年過曽不自悔子厭我於形容我賤子<lb/>
乎意態若此者乎必子行已之累也子遇我如讐我視<lb/>
<pb n="KR4h0132_WYG_769-3b"/>
子如仇居常不樂兩者俱憂何其鄙哉子欲為人寳也<lb/>
則當如臯陶后稷巫咸伊陟保乂王家永見封殖子欲<lb/>
為名髙也則當如許由子威卞隨務光洗耳逃禄千歳<lb/>
流芳子欲為逰説也則當如陳軫蒯通陸生鄧公轉禍<lb/>
為福令辭從容子欲為進趣也則當如賈生之求試終<lb/>
軍之請使砥礪鋒穎以幹王事子欲為恬淡也則當如<lb/>
老𣆀之守一莊周之自逸廓然離俗志凌雲日子欲為<lb/>
隠遁也則當如榮期之帶索漁父之瀺灂棲遲神丘垂<lb/>
<pb n="KR4h0132_WYG_769-4a"/>
餌巨壑此一介之所以顯身成名者也今子上不希道<lb/>
徳中不效儒墨塊然窮賤守此愚惑察子之情觀子之<lb/>
志退不為處士進無望乎三事而徒翫日勞形習為<lb/>
常人之所喜不亦過乎於是子羽愀然深念而對曰凡<lb/>
所教敕謹聞命矣以受性拘係不閑禮義設以天幸為<lb/>
子所寄今欲使吾為忠也即當如伍胥屈平欲使吾為<lb/>
信也則當殺身以成名欲使我為介節也則當赴水火<lb/>
以全貞此四者人之所忌故吾不敢造意頭曰子所謂<lb/>
<pb n="KR4h0132_WYG_769-4b"/>
天刑地網剛徳之尤不登山抱木則蹇裳赴流吾欲告<lb/>
爾以養性誨爾以優游而以蟣蝨同情不聽我謀悲哉<lb/>
俱寓人體而獨為子頭且擬人其倫喻子儕偶子不如<lb/>
太原温顒穎川荀㝢范陽張華上郡劉許南陽鄒湛河<lb/>
南鄭詡此數子者或謇喫無宫商或尫陋希言語或淹<lb/>
伊多姿態或讙譁少智糈或口如含膠飴或頭如巾虀<lb/>
杵而猶文采可觀意思詳序攀龍附鳳並登天府夫䑛<lb/>
痔得車沉淵得珠豈若夫子徒令唇舌腐爛手足沾濡<lb/>
<pb n="KR4h0132_WYG_769-5a"/>
哉居有事之世而恥為權圖譬猶鑿池抱甕難以求富<lb/>
嗟乎子羽何異檻中之熊深穽之虎石間饑蠏竇中之<lb/>
鼠事力雖勤見功甚苦宜其拳局剪蹙至老無所希也<lb/>
支離其形猶能不苦非命也夫豈與夫子同處也<lb/>
　　修竹彈甘蕉文<hi>梁沈約</hi>
長兼淇園貞幹臣脩竹稽首臣聞芟夷藴崇農夫之善<lb/>
法無使滋蔓剪惡之良圖未有蠧苖害稼不加窮伐者<lb/>
也切尋蘇臺前甘蕉一叢宿漸雲露荏苒歳月擢本盈<lb/>
<pb n="KR4h0132_WYG_769-5b"/>
尋垂䕃含丈階縁寵渥銓衡百卉而予奪乖爽髙下在<lb/>
心毎叨天功以為已力風聞藉聽非復一塗猶謂愛憎<lb/>
異説所以挂乎嚴網今月某日有臺西階澤蘭萱草到<lb/>
園同訴自稱雖慙杞梓頗異蒿蓬陽景所臨由來無隔<lb/>
今月某日巫岫歛雲秦樓開照乾光𢎞普罔幽不矚而<lb/>
甘蕉攅莖布影獨見鄣蔽雖處臺隅遂同幽谷臣謂偏<lb/>
辭難信敢察以情登攝甘蕉左近杜若江蘺依源辨覆<lb/>
兩草各處異列同欵既有證據羌非風聞切尋甘蕉出<lb/>
<pb n="KR4h0132_WYG_769-6a"/>
自藥草本無芬馥之香柯條之任非有松栢後凋之心<lb/>
蓋闕葵藿傾陽之識馮藉慶㑹稽綜倫等而得人之譽<lb/>
靡即稱平之聲寂寞遂使言樹之草忘憂之用莫施無<lb/>
絶之芳當門之弊斯在妨賢敗政孰過於此而不除戮<lb/>
憲章安用請以見事徙根翦葉斥出臺外庶懲彼將來<lb/>
謝此衆屈<lb/>
　　北山移文<hi>孔稚圭</hi>
鍾山之英草堂之靈馳煙驛路勒移山庭夫以耿介拔<lb/>
<pb n="KR4h0132_WYG_769-6b"/>
俗之標蕭灑出塵之想度白雪以方潔干青雲而直上<lb/>
吾方知之矣若其亭亭物表皎皎霞外芥千金而不盻<lb/>
屣萬乗其如脱聞鳳吹於洛浦值薪歌於延瀨固亦有<lb/>
焉豈其終始參差蒼黄翻覆淚翟子之悲慟朱公之哭<lb/>
乍迴跡以心染或先貞而後黷何其謬哉嗚呼尚生不<lb/>
存仲氏既徃山阿寂寥千載誰賞世有周子儁俗之士<lb/>
既文既博亦𤣥亦史然而學遁東魯習隠南郭偶吹草<lb/>
堂濫巾北岳誘我松桂欺我雲壑雖假容於江臯乃纓<lb/>
<pb n="KR4h0132_WYG_769-7a"/>
情於好爵其始至也將欲排巢父拉許由傲百氏蔑王<lb/>
侯風情張日霜氣横秋或歎幽人長徃或怨王孫不游<lb/>
談空空於釋部覈𤣥𤣥於道流務光何足比涓子不能<lb/>
儔及其鳴騶入谷鶴書赴隴形馳魄散志變神動爾乃<lb/>
眉軒席次袂聳筵上焚芰製而裂荷衣抗塵容而走俗<lb/>
狀風雲悽其帯憤石泉咽而下愴望林巒而有失顧草<lb/>
木而如䘮至其紐金章綰墨綬跨属城之雄冠百里之<lb/>
首張英風於海甸馳妙譽於浙右道帙長擯法筵久埋<lb/>
<pb n="KR4h0132_WYG_769-7b"/>
敵朴諠囂犯其慮牒訴倥偬裝其懐琴歌既斷酒賦無<lb/>
續常綢繆於結課每紛紜於折獄籠張趙於徃圖架卓<lb/>
魯於前籙希縱三輔豪馳聲九州牧使我髙霞孤映明<lb/>
月獨舉青松落䕃白雲誰侣澗戸摧絶無與歸石逕荒<lb/>
凉徒延佇至於還颷入幕寫霧出楹蕙帳空兮夜鶴怨<lb/>
山人去兮曉猿驚昔聞投簮逸海岸今見解蘭縳塵纓<lb/>
於是南岳獻嘲北隴騰笑列壑争譏攅峰竦誚慨游子<lb/>
之我欺悲無人以赴弔故其林慙無盡澗愧不歇秋桂<lb/>
<pb n="KR4h0132_WYG_769-8a"/>
遣風春蘿罷月騁西山之逸議馳東臯之素謁今又促<lb/>
裝下邑浪拽上京雖情投於魏闕或假歩於山扄豈可<lb/>
使芳杜厚顔薜荔䝉恥碧嶺再辱丹崖重滓塵游躅於<lb/>
蕙路汙淥池以洗耳宜扄岫幌掩雲關歛輕霧藏鳴湍<lb/>
截來轅於谷口杜妄轡於郊端於是叢條瞋膽疊穎怒<lb/>
魄或飛柯以折輪乍低枝而掃跡請迴俗士駕為君謝<lb/>
逋客<lb/>
　　釋疾文<hi>唐盧照隣</hi>
<pb n="KR4h0132_WYG_769-8b"/>
余羸疾不起行已十年宛轉匡牀婆娑小室未攀偃蹇<lb/>
桂一臂連踡不學邯鄲歩兩足匍匐寸歩千里咫尺山<lb/>
河每至冬謝春歸暑闌秋至雲壑改色煙郊變容輙輿<lb/>
出戸庭悠然一望覆幬雖廣嗟不容乎此生亭育雖繁<lb/>
息已絶乎斯代賦命如此幾何可憑今為釋疾三篇以<lb/>
貽諸好事蓋作易者其有憂患乎刪書者其有栖遑乎<lb/>
國語之作非瞽瞍之事乎騷文之興非懐沙之痛乎吾<lb/>
非斯人之徒歟安可黙而無述其畧曰<lb/>
<pb n="KR4h0132_WYG_769-9a"/>
先朝好史予方學於孔聖今上好法予晚愛乎老莊彼<lb/>
圓鑿而方枘吾知齟齬而不當是時也天子按劍方有<lb/>
事乎八荒駕風輪而梁弱水飛日馭兮苑扶桑戈船萬<lb/>
計兮連屬鐡騎千羣兮啓行人文鼠竄猛士鷹揚故吾<lb/>
甘栖栖以赴蜀分黙黙而從梁其後雄圖甫畢登封禮<lb/>
日方欲訪髙議於雲臺攷竒文於石室銷兵革兮為農<lb/>
器休牛馬兮崇儒術屢下蒲帛之書值予有幽憂之疾<lb/>
蓋有才無時命也有時無命亦命也時也命也自前代<lb/>
<pb n="KR4h0132_WYG_769-9b"/>
而痛諸道之乖也則賢人君子伏斧鑕而不暇時之來<lb/>
也則屠酤餓𨽻作王侯而有餘已焉哉歳將晏兮歡不<lb/>
再時已晚兮憂來多生兮生兮奈汝何<lb/>
　　送窮文<hi>韓愈</hi>
元和六年正月乙丑晦主人使奴星結柳作車縳草為<lb/>
船載糗輿粮牛繫軛下引帆上檣三揖窮鬼而告之曰<lb/>
聞子行有日矣鄙人不敢問所塗竊具船與車備載糗<lb/>
粮日吉時良利行四方子飯一盂子啜一觴携朋挈儔<lb/>
<pb n="KR4h0132_WYG_769-10a"/>
去故就新駕塵彍風與電爭先子無底滯之尤我有資<lb/>
送之恩子等有意於行乎屏息潜聽如聞音聲若嘯若<lb/>
啼砉欻嚘嚶毛髪盡豎竦肩束頸疑有而無乆乃可明<lb/>
若有言者曰吾與子居四十年餘子在孩提吾不子愚<lb/>
子學子耕求官與名惟子是從不變於初門神戸靈我<lb/>
叱我呵包羞詭隨志不在他子遷南荒熱爍濕蒸我非<lb/>
其鄉百鬼欺陵太學四年朝虀暮鹽惟我保汝人皆汝<lb/>
嫌自初及終未始背汝心無異謀口絶行語於何聽聞<lb/>
<pb n="KR4h0132_WYG_769-10b"/>
云我當去是必夫子信䜛有間於予也我鬼非人安用<lb/>
車船鼻齅臭香糗粻可捐單獨一身誰為朋儔子茍備<lb/>
知可數已不子能盡言可謂聖智情狀既露敢不迴避<lb/>
主人應之曰子以吾為真不知也耶子之朋儔非六非<lb/>
四在十去五滿七除二各有主張私立名字捩手覆羮<lb/>
轉喉觸諱凡所以使吾面目可憎語言無味者皆子之<lb/>
志也其名曰智窮矯矯亢亢惡圓喜方羞為姦欺不忍<lb/>
害傷其次名曰學窮傲數與名摘抉杳微髙挹羣言執<lb/>
<pb n="KR4h0132_WYG_769-11a"/>
神之機又其次曰文窮不専一能怪怪竒竒不可時施<lb/>
秪以自嬉又其次曰命窮影與形殊面醜心妍利居衆<lb/>
後責在人先又其次曰交窮磨肌戞骨吐出心肝企足<lb/>
以待寘我讐寃凡此五鬼為吾五患饑我寒我興訛造<lb/>
訕能使我迷人莫能間朝悔其行暮已復然蠅營狗茍<lb/>
驅去復還言未畢五鬼相與張眼吐舌跳踉偃仆抵掌<lb/>
頓脚失笑相顧徐謂主人曰子知我名凡我所為驅我<lb/>
令去小黠大癡人生一世其乆幾何吾立子名百世不<lb/>
<pb n="KR4h0132_WYG_769-11b"/>
磨小人君子其心不同惟乖於時乃與天通携持琬琰<lb/>
易一羊皮飫於肥甘慕彼糠糜天下知子誰過於予雖<lb/>
遭斥逐不忍子疎謂予不信請質詩書主人於是垂頭<lb/>
䘮氣上手稱謝燒車與船延之上座<lb/>
處壅不堙不甘不苦淡以淳汝徃居之寂無隣乗騎光<lb/>
景入絪緼保全爾軀絶詬嗔汝不寤兮滅為塵急急如<lb/>
律令<lb/>
　　乞巧文<hi>桞宗元</hi>
<pb n="KR4h0132_WYG_769-12a"/>
柳子夜歸自外夜有設祠者<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>餌馨香蔬果交羅挿竹<lb/>
垂綏剖瓜犬牙且拜且祈怪而問焉女𨽻進曰今兹秋<lb/>
孟七夕天女之孫將嬪於河鼓邀而祠者幸而與之巧<lb/>
驅去蹇拙手目開利組絍縫製將無滯於心焉為是禱<lb/>
也柳子曰茍然歟吾亦有所大拙倘可因是以求去之<lb/>
乃纓弁束袵促武縮氣旁趨曲折傴僂將事再拜稽首<lb/>
稱臣而進曰下土之臣竊聞天孫専巧於天轇轕璇璣<lb/>
經緯星辰能成文章黼黻帝躬以臨下民欽聖靈仰光<lb/>
<pb n="KR4h0132_WYG_769-12b"/>
耀之日乆矣今聞天孫不樂其獨得貞卜於𤣥龜將蹈<lb/>
石梁欵天津儷於神夫於漢之濱兩旗開張中星耀芒<lb/>
靈氣翕歘兹辰之良幸而弭節薄逰民間臨臣之庭曲<lb/>
聽臣言臣有大拙智所不化醫所不攻威不能遷寛不<lb/>
能容乾坤之量包含海岳臣身甚微無所投足蟻適於<lb/>
蛭蝸休於殻龜黿螺蜯皆有所伏臣物之靈進退唯辱<lb/>
仿佯為狂局束為諂吁吁為詐坦坦為忝他人有身動<lb/>
必得宜周旋獲笑顛倒逢嘻已所尊眤人或怒之變情<lb/>
<pb n="KR4h0132_WYG_769-13a"/>
狥勢射利抵巇中心甚憎為彼所竒忍仇佯喜悦譽遷<lb/>
隨胡執臣心常使不移反人是已曾不懼疑貶名絶命<lb/>
不負所知抃嘲似傲貴者啟齒臣旁震驚彼且不恥叩<lb/>
稽匍匐言語譎詭令臣縮恧彼則大喜臣若效之瞋怒<lb/>
叢已彼誠大巧臣拙無比王侯之門狂吠狴犴臣到百<lb/>
歩喉喘顛汗睢盱逆走魄遁神叛欣欣巧夫徐入縱誕<lb/>
毛羣掉尾百怒一散世途昏險擬歩如漆左低右昂鬭<lb/>
冒衝突鬼神恐悖聖智危慄冺焉直透所至如一是獨<lb/>
<pb n="KR4h0132_WYG_769-13b"/>
何工縱横不恤非天所假彼智焉出獨嗇於臣恒使玷<lb/>
黜杳杳騫騫恣口所言迎知喜惡黙測憎憐搖脣一發<lb/>
徑中心原膠加鉗夾誓死無遷探心扼膽踴躍拘牽彼<lb/>
雖佯退胡可得旃獨結臣舌喑抑銜寃擘眥流血一辭<lb/>
莫宣胡為賦授有此竒偏眩耀為文𤨏碎排偶抽黄對<lb/>
白啽哢飛走駢四儷六錦心綉口宫沉羽振笙簧觸手<lb/>
觀者舞悦誇談雷吼獨溺臣心使甘老醜嚚昏莽鹵樸<lb/>
鈍枯朽不期一時以俟悠乆旁羅萬金不鬻幣帚跪呈<lb/>
<pb n="KR4h0132_WYG_769-14a"/>
豪傑投棄不有眉矉額蹙喙唾胸歐大𧹞而歸填恨低<lb/>
首天孫司巧而窮臣若是卒不余畀獨何酷歟敢願聖<lb/>
靈悔禍矜臣獨艱付與姿媚易臣頑顔鑿臣方心規以<lb/>
大圓拔去呐舌納以工言文詞婉軟歩武輕便齒牙饒<lb/>
美眉睫增妍突梯巻臠為世所賢公侯卿士五屬十連<lb/>
彼獨何人長享終天言訖又再拜稽首俯伏以俟至夜<lb/>
半不得命疲極而睡見有青衣朱裳手持絳節而來告<lb/>
曰天孫告汝汝詞良苦凡汝之言吾所極知汝擇而行<lb/>
<pb n="KR4h0132_WYG_769-14b"/>
嫉彼不為汝之所欲汝自可期胡不為之而誑我為汝<lb/>
唯知恥諂貌淫詞寧辱不貴自適其宜中心已定胡妄<lb/>
而祈堅汝之心密汝所持得之為大失不汙卑凡吾所<lb/>
有不敢汝施致命而昇汝慎勿疑嗚呼天之所命不可<lb/>
中革泣拜欣受初悲後懌抱拙終身以死誰惕<lb/>
　　斬曲几文<hi>栁宗元</hi>
后皇植物所貴乎直聖主取焉以建家國亘為棟楹齊<lb/>
為閫閾外隅平端中室謹飾度焉以几維量之則君子<lb/>
<pb n="KR4h0132_WYG_769-15a"/>
憑之以輔其徳末代淫巧不師古式斷兹揉木以限肘<lb/>
腋欹形詭狀曲程詐力制類竒邪用絶繩墨勾身陋狹<lb/>
危足僻側支不得舒脅不遑息余胡斯蓄以亂人極追<lb/>
咎厥始惟物之殘稟氣失中遭生不完託地墝垤反時<lb/>
燠寒鬱悶結澀癃蹇艱難不可以遂遂虧其端離竒詰<lb/>
屈縮恧㠝岏含蝎孕蠧外邪中乾或因先容以售其蟠<lb/>
病夫甘焉制器以安彼風毒敗形隂沴遷魄禍氣侵骨<lb/>
淫神化脉體仄筋倦榮乖衛逆乃喜兹物以為已適器<lb/>
<pb n="KR4h0132_WYG_769-15b"/>
之不祥莫是為敵烏可昵近以招禍癖且人道甚惡惟<lb/>
曲為先在心為賊在口為愆在肩為僂在膝為攣戚施<lb/>
踦跂匍匐拘拳古皆斥逺莫致於前問誰其類惡木盜<lb/>
泉朝歌廻車簡牘載焉昭王市骨樂毅歸燕今我斬此<lb/>
以希古賢諂䛕宜惕正直宜宣道焉是達法焉是専咨<lb/>
爾君子曷不乾乾既和且平獲祐於天去惡在微慎保<lb/>
其傳<lb/>
　　逐痁鬼文<hi>孫樵</hi>
<pb n="KR4h0132_WYG_769-16a"/>
孫子病痁其友踵門請曰始則慄縮撼懐有若仆子於<lb/>
嚴氷者終則憤胸爍肌有若寘子於烈爐者子知動作<lb/>
皆鬼耶余試為子逐之以文樵應之曰予病誠鬼也然<lb/>
樵居平亦有不自了事者抑有鬼乎樵嘗思委質以事<lb/>
君則有若刳心而死者立於旁曰當如此諌樵嘗思不<lb/>
入於危難則有若結纓而死者立於其旁曰當如此忠<lb/>
樵嘗欲不固其窮則有若拜拒饋粟者立於旁曰當如<lb/>
此亷樵嘗欲茍違其期則有若擁梁汨死者立於旁曰<lb/>
<pb n="KR4h0132_WYG_769-16b"/>
當如此信樵嘗欲與人美言則有若教予訐談而鯁人<lb/>
耳者樵嘗欲與人市交則有若教予違熱而去勢者樵<lb/>
嘗欲趨權豪以冀得則有若牽予裾而躓予足者樵嘗<lb/>
欲忍汗𧹞以自媒則有若縳予舌而膠予口者予之不<lb/>
得専也如此以故學勤而吾道愈窮業修而知已日消<lb/>
是殘吾生於痁鬼也子并為我逐之吾聞有陳萬年者<lb/>
射利乗機邇顔作怡愉愉便便阿意奉歡死而有靈是<lb/>
為諂鬼此鬼依人使人䝉福人見輙喜擺去不得復有<lb/>
<pb n="KR4h0132_WYG_769-17a"/>
公孫𢎞者剋已沽名飾情釣聲内包禍心外示舒𢎞死<lb/>
而有知是為驕鬼此鬼憑人使人有聞上信於君下喜<lb/>
於民復有司馬安者攘義盜仁縳舌交脣柔聲婉顔狐<lb/>
媚當權死而有靈是為巧鬼此鬼依人辭枯即榮長劍<lb/>
華纓髙歩天庭復有和長輿者鉅萬藏家貫腐鏹磨鱗<lb/>
差螭縮陣陣星澁死而有知是為錢鬼此鬼憑人使人<lb/>
氣豪意適交歡販禄買曲成直此四鬼者茍與吾逰吾<lb/>
必快所求是資吾生於他鬼也子并為我招之其友不<lb/>
<pb n="KR4h0132_WYG_769-17b"/>
對退而歌曰<lb/>
窮吾知其所羞達吾知其所求此不當逐而彼不當遊君<lb/>
乎君乎誠有激於中乎吁<lb/>
　　乞巧文<hi>沈亞之</hi>
邯鄲人妓婦李客子七夕祀織女作穿針戯取苕葟芙<lb/>
蓉雜致席上以望巧所降其夫以為沈下賢工文能剏<lb/>
窈窕之思善感物態因請譔為俗語以道所欲詞曰<lb/>
惟雲渚之震秋兮天曠碧以凝暮懸韶桂於姹月泫明<lb/>
<pb n="KR4h0132_WYG_769-18a"/>
淚之新露即河房之將期儷龍輪以就馭恭聞司巧之<lb/>
多方妾脩馨香以奉具竊獨溺於自私希靈娥之所付<lb/>
羽碧凝其異質兮韻隆虹於霾霽假文羽於孔雀兮而<lb/>
使擅夫佳麗載雲蟬之重緌兮塗蠻金於綺篲細綃縷<lb/>
於藕膓兮差蓮跗以齒緻而纎𤓰之絲蟲兮褭簷機之<lb/>
夕綴是物之巧工善飾願賜妾於針紉也葩蕚鬱於濃<lb/>
妍包多宜以善喜引纎吹於輕颷若將翔而復倚醉春<lb/>
光之流景播青香於萬里霓烟出乎無間縹窈𦕈以斐<lb/>
<pb n="KR4h0132_WYG_769-18b"/>
亹若披若曳兮撦平林兮横曉水襲霽旦之繁芳兮因<lb/>
文映而增綺澹冉冉其夥容世無容以皆此是物之巧<lb/>
容善態願委妾於態媚也短蒲狹涘兮曲溜溢鵁鶄鵷<lb/>
鶵兮引乳娣戯音清諧兮蕩曳牽游裾之低凝兮蔓春<lb/>
心於淇裔枯寒勁幹兮噫氣擺風呌夜兮留澡雪留韻<lb/>
凄澁兮映<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>咽吟夢語之漣漣感霜鍾之流越是物之<lb/>
巧音善感願付妾於管絃也<lb/>
　　送窮文<hi>段成式</hi>
<pb n="KR4h0132_WYG_769-19a"/>
予大中八年作留窮辭詞人謂予詞反之勝也至十三<lb/>
年客漢上復作送窮祝是年正之晦童稚戲為送窮船<lb/>
判筒而槽比籜而閭細枲纒幅楮飾木偶家督被酒請<lb/>
禳窮將酹地歌舞窮予謂曰予送非嚵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>厯慼循隂索<lb/>
隙膋葷瀹餅直脰涎瀝者非寒哭蔟燐敗衣網身惡覷<lb/>
牆間冷嘯凄辛者非嚇巫嗾巫欺癡嬈衰燼數楮泉擾<lb/>
狎狐狸者噫有才歉升窄朘腸噦喀幾童其筆燥心汗<lb/>
滴以是而歿者去些有開巻數幅窒心妨目襲經攻史<lb/>
<pb n="KR4h0132_WYG_769-19b"/>
方寸日蹙以是而歿者去些有議古酌今左凌右侵麓<lb/>
垤酒涔短淺不禁以是而歿者去些<lb/>
　　祀瘧癘文<hi>皮日休</hi>
昔夏后氏鑄鼎象物使民知神姦或魑魅之外魍魎之<lb/>
餘匿天命竊帝威不見形於鼎上者自夏后氏去繼為<lb/>
禍於人間被之者始若處氷檻復若落炎井眩瞀熒惑<lb/>
視之累形聽之重聲骨節殆重如山已傾始或醒時奪<lb/>
人之情䘮人之精兀若木偶昏如宿酲噫或飲食不節<lb/>
<pb n="KR4h0132_WYG_769-20a"/>
哀樂失所病於人者上則湯劑次則礦艾愈矣凡在是<lb/>
病者人也又非天也湯劑不可理礦艾不可攻嗚呼癘<lb/>
之能禍人是必有知也既有知奚不効神為聰明正直<lb/>
不加祟於君子焉遂為文祀而逐之曰<lb/>
癘乎癘乎有事君不盡節事親不盡孝出為叛臣入為<lb/>
逆子天未降刑尚或竊生爾宜癘之有専禄恃威僣物<lb/>
行機上弄國權下戯民命天未降刑尚或竊生爾宜癘<lb/>
之有賣交取禄諂交結族一言不善禍發如鏃天未降<lb/>
<pb n="KR4h0132_WYG_769-20b"/>
刑尚或竊生爾宜癘之美曼之色媚於君側巧笑未足<lb/>
已亡於國天未降刑尚或竊生爾宜癘之柔佞之言惑<lb/>
於君前委順未足國歩移焉天未降刑尚或竊生爾宜<lb/>
癘之四星之位奉於紫宸蕭墻禍起帝座䝉塵天未降<lb/>
刑尚或竊生爾宜癘之見災幸乆聞禍樂成含羞冒貴<lb/>
忍垢貪榮天未降刑尚或竊生爾宜癘之癘乎癘乎爾<lb/>
目不盲爾耳不聾如向來所陳奚不禍於其躬仁者必<lb/>
有厄義者必有窮見仁義而勿癘遇姦佞而肆凶非唯<lb/>
<pb n="KR4h0132_WYG_769-21a"/>
去乎物患抑亦代乎天功癘乎癘乎茍依吾言而若是<lb/>
吾将達爾於帝聰<lb/>
　　登髙文<hi>陸龜䝉</hi>
金行告窮日御初九桐隂雨壓乎泥沙菊氣風揚乎戸<lb/>
牖寒無以衣病不得酒茫洋於心噎嗢在口稚子拱而<lb/>
進曰古徃滔滔人生實勞或暇或逸以嬉以遨兹辰甚<lb/>
良足嘯吾曹趨山選臺席餌尊醪既可逭乎灾𤯝亦聊<lb/>
釋乎鬱陶齊諧之流載此世所謂夫登髙者也嘗有意<lb/>
<pb n="KR4h0132_WYG_769-21b"/>
乎予曰吁稚子之言止於是耳曾不探乎奥㫖吾數畝<lb/>
之間門常晝關學無端倪宛若循環時歌笑以獨憤樂<lb/>
正直而非險艱為書撫之與善治頑有行同而跡類者<lb/>
尚憤疾乎聲顔一驥在坂百駑在閑傳嘶振秣侮病擠<lb/>
孱仲尼登東山而小魯况肆逺日而務周旋者哉陽専<lb/>
奥遂假竊名器有土有人前呵後騎佞舌吚啞所向上<lb/>
下鏜威介私放蕩侈哆如此者又欲見耶崇閎大居暨<lb/>
粉塗朱脊㑹螭屹扉環獸鋪輪鮮蹄驕羽翼成徒繡碧<lb/>
<pb n="KR4h0132_WYG_769-22a"/>
其内絲篁彼姝主張何人庸兒賈夫如此者又欲見耶<lb/>
纓弁外飾悔吝中積簡棄信行附比凶徳仁澤乾枯義<lb/>
路填塞權之所憎始厚終斥權之所憐昨罵今惜反掌<lb/>
背面天遼海隔如此者又欲見耶國金鑄兵赤子聚盜<lb/>
殺人無慚罪人何躁造化不象名稱同暴隳頽墻垣不<lb/>
填堂奥生靈幾何過半減耗殘存伶俜輸輓犒勞嬴豪<lb/>
偏頗役使顛倒胥敺吏笞不舍重髦如此者又欲見耶<lb/>
古所謂登髙能賦者賦物之姿慘戚在下吾寧忍窺爾<lb/>
<pb n="KR4h0132_WYG_769-22b"/>
以災𤯝可逭鬱陶可披我中時病言開怒隨我感物悴<lb/>
遐瞻爾噫是使災𤯝彌熾鬱陶愈悲惟爾教我百無一<lb/>
宜我穀未實我蔬未肥弗視農圃吾將曷歸無重我悔<lb/>
吾方憒憒稚子不樂惴縮而退<lb/>
　　跛奚移文<hi>宋黄庭堅</hi>
女弟阿通歸李安詩為置婢無所得乃得跛奚蹣跚離<lb/>
疏不利走趨顙出屋檐足達户樞三嫗挽不來兩嫗推<lb/>
不去主人不悦厨人罵怒黄子笑之曰堯牽羊而舜鞭<lb/>
<pb n="KR4h0132_WYG_769-23a"/>
之羊不得食堯舜俱疲百羊在谷牧一童子草露晞而<lb/>
出草露降而歸不忘一羊在其指撝故曰使人也器之<lb/>
物有所不可則亦有所宜警夜偷者不以馬司晝漏者<lb/>
不以雞凖繩規矩異用殊施天傾西北地缺東南尺有<lb/>
所不逮寸有所覃子不通之則屨不可運土簣不可當<lb/>
屨坐而睨之小大俱廢子如通之則瞽者之耳聾者之<lb/>
目絶利一源取功十百事固有精於一則盡善徧用智<lb/>
則無功有所不能乃有所大能焉呼跛奚來前吾為若<lb/>
<pb n="KR4h0132_WYG_769-23b"/>
詔之汝能與壯士拔距乎能與羣狙賦茅乎能與八駿<lb/>
取路乎能逐三窟狡兎乎皆曰不能曰是固不能閨門<lb/>
之内固無所事此今將詔若可為者汝無狀於行當任<lb/>
坐作不得頑痴自今謹飭晨入庖舍滌鐺瀹釡料簡蔬<lb/>
茹留精黜觕臠肉法欲方膾魚法欲長起溲如截肪煑<lb/>
餅深注湯和糜勿投醯韲臼晚用薑葱㳿不欲焦旋葅<lb/>
不欲黄飯不欲著牙揚盆勿駐沙進火守炷水沃沸鼎<lb/>
斟酌薌芼生熟必告姨㜮臨食爬垢撩髮染指舐杓嘬<lb/>
<pb n="KR4h0132_WYG_769-24a"/>
胾懐骨事無大小盡當關白食了滌器三正三反抆拭<lb/>
蠲潔寢匙覆椀陶瓦髹素視在謹數兄弟為行牡牝相<lb/>
當日中事閒浣衣潄襦器穢器浄謹循其初素衣當白<lb/>
染衣增色梔鬱為黄紅螺蚜光挼藍杵草茅蒐槖皂漿<lb/>
胰粉白無不媚好燥濕處停慰帖坦平來徃之役資它<lb/>
使令牛羊下來喚雞棲桀撑拒門關閑䕶草竊飲飯猫<lb/>
犬堙塞鼠穴凡烏攫肉猫觸鼎犬舐鐺鼠窺甑皆汝之<lb/>
罪也春蠶三卧升簇自裹七晝夜夜無得停火紵蔴藤<lb/>
<pb n="KR4h0132_WYG_769-24b"/>
葛蕉任絺綌錫疎手作無有停時紾緝偷工夫一日得<lb/>
半工一縷亦有餘暑時藴蒸扇凉密水薫艾出蚊水盤<lb/>
去蠅果生守樹果熟守筥執弓懐彈驅嚇飛鳥無得吮<lb/>
嘗日使殘少姆嫗罵譏瘧痢泄嘔天寒置籠衣衾畢烘<lb/>
搔痒抑痛炙手撋凍無事倚墻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屨可作堂上呌呼傳<lb/>
聲代諾截長續短鳬鶴皆憂將敏補拙與巧者儔凡前<lb/>
之為汝能之否跛奚對曰我缺於足猶全於手如前之<lb/>
為雖勞何咎黄子曰若是則不既有用矣乎皆應曰然<lb/>
<pb n="KR4h0132_WYG_769-25a"/>
無不意滿<lb/>
　　送窮文<hi>明劉基</hi>
余夢有物兮龍首人身蓬頭鼠目兮其音若呻跳踉睒<lb/>
冶兮若逺而親歘徃砉來兮忽笑以顰覺而異之乃具<lb/>
糗芳潔豆觴過老郭而問之曰是何祥也郭子褎然啟<lb/>
櫝拂蓍密沕而筮之遇困之兌其繇曰困于堬穴中有<lb/>
狐舉趾躡胡毁踵及顱其泣嬰如恣睢䑏<graphic n="KR2214" url="https://raw.githubusercontent.com/kanripo/KR-Gaiji/master/images/KR2214.png" mimeType="image/png"/>孔隙以窺<lb/>
如垢如腯彳亍追隨求速得遲郭子釋䇿而笑曰是窮<lb/>
<pb n="KR4h0132_WYG_769-25b"/>
鬼也其為物也入山山空入澤澤荒人而遭之窮不可<lb/>
當載祓載禳遣之他方可以無殃余曰茍然矣遣之何<lb/>
居郭子曰子第為之所我請為子逐之余曰唯唯乃致<lb/>
詞曰嗟爾窮鬼兮無處我廬八牕洞朗廓以虚陟釐兎<lb/>
穎有圖書虀爼糲食菽與蔬守分自足不求餘汝不可<lb/>
留阻歩趨左有鬱壘右有荼葦索縳汝飼老烏嗟爾窮<lb/>
鬼兮無泊我市九衢四達平若坻髙樓大屋鬱雲起冠<lb/>
裳濟濟集俊士謀謨折衝格遐邇汝不可徃耗儲偫三<lb/>
<pb n="KR4h0132_WYG_769-26a"/>
川靈神歆穆祀孟涂司刑伐爾死嗟爾窮鬼兮無依我<lb/>
城垣墉睥睨髙不可陵溝湟深浚栫以荆重門擊柝鐘<lb/>
鼔訇斥堠謹肅列旗旌汝不可徃搆妖獰徤兒披甲眼<lb/>
若星長戈勁箭穿爾形嗟爾窮鬼兮無適我野田疇井<lb/>
井治而不苴禾蔴豆麥梧梓檟菶菶蔚蓊被窿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歳時<lb/>
禋祀達方社汝不可徃原隰頳朱衣赤郭騎駮馬執汝<lb/>
臠肉燔其躶嗟爾窮鬼兮無上天髙明行徤覆八埏轉<lb/>
旋日月照幽𤣥温涼嘘吹寒暑煎陶冶萬物成歳年汝<lb/>
<pb n="KR4h0132_WYG_769-26b"/>
不可徃亂星躔黔嬴憑怒施椎鞭破骸碎骨喪爾元嗟<lb/>
爾窮鬼兮無下地博厚載物生育庶類江河順流山岳<lb/>
峙融結蓄洩百寳出洪纎蠢頑各奠位汝不可徃坤軸<lb/>
臲黄祗土伯咸震恚艾殄爾種灰厥骴嗟爾窮鬼兮無<lb/>
潜於山巖嗸石核立鍵關丘林陵麓産植蕃閡隔風氣<lb/>
限夷蠻頷雲腹雨濡旱乾汝不可徃鼓神姦渉<graphic n="KR2416" url="https://raw.githubusercontent.com/kanripo/KR-Gaiji/master/images/KR2416.png" mimeType="image/png"/>㤗逢<lb/>
毛虎斑噬膚嚼肉流血殷嗟爾窮鬼兮無入於水大瀛<lb/>
包納川瀆委疏煩洩穢通脈理魚鹽蠏蝦奏鮮㫖蛟鼉<lb/>
<pb n="KR4h0132_WYG_769-27a"/>
龜黿藏譎詭汝不可徃陵谷圮天吴九頭挿九尾磨牙<lb/>
吮血糜爛爾大泊蕩蕩無涯垠青冥杳茫不見人瞢瞢<lb/>
漠漠混昏晨㵼之不虚壅不堙不甘不苦淡以淳汝徃<lb/>
居之寂無隣乗騎光景入絪緼保全爾軀絶詬嗔汝不<lb/>
寤兮滅為塵急急如律令<lb/>
　　誚伯牙文<hi>方孝孺</hi>
世傳伯牙事陋矣張文潜為賦哀之其辭信美而其義<lb/>
尤陋也余讀而鄙之為文誚伯牙且正張子之陋其辭<lb/>
<pb n="KR4h0132_WYG_769-27b"/>
曰戰國之士好夸嗜毗恒詭實以求合不顧人之是非<lb/>
於斯時也求自重而違世者嗟吾舍子而稱誰然於子<lb/>
有憾焉蓋惜子為藝也善而為識也卑君子之學自得<lb/>
而已茍余中之有樂遑恤世之愠喜感子期之見知遂<lb/>
絶絃於既死悲乎陋哉子之志也知子一人不知舉世<lb/>
使夫人能識子則何名為絶藝俚歌巷語嬰孩啓齒惟<lb/>
其不知乃為至貴子之不幸子期是值忘子之惡舉子<lb/>
之愛俾爾望於人也過深而得於天者不至子誠有以<lb/>
<pb n="KR4h0132_WYG_769-28a"/>
自適天地日月草木庶類舉目欣然皆識子意茍為不<lb/>
得雖子期接踵譽言盈耳亦何預於吾子且夫全於天<lb/>
者不求合於人志乎逺者不取效於邇嗟伯牙乎爾曷<lb/>
不以萬物為一身以太虚為知已等毁譽於浮説而游<lb/>
心乎冲漠之鄉下迨乎無窮上泝乎無始以與無耳者<lb/>
聽無言者語奚為栖栖焉隘狷而可鄙此藝之所以為<lb/>
小技而予固不足與聞乎此也耶<lb/>
　　詰博望侯文<hi>張邦竒</hi>
<pb n="KR4h0132_WYG_769-28b"/>
博望侯張騫既失侯為上言西域諸國所有欲以歆動<lb/>
上心得復使焉以為功而復厥侯也太史公見而詰之<lb/>
其辭曰嗟來博望乎君胡為富貴是覦而捐其軀越棄<lb/>
人倫而逺夷是圖匈奴險狠同兕貙龎莋昆明心性殊<lb/>
西夷越在西地隅君欲出之亦已愚西方晦谷日所匿<lb/>
隂霾昏黒視莫覿﨑嶇三池與盤石熱身頭痛行不得<lb/>
迫塞懸度天設阸下臨溪谷峻若壁殆而一跌骨細磔<lb/>
君胡以身蹈不測西域之人誕幻醜鄙狂笑娛舞喜而<lb/>
<pb n="KR4h0132_WYG_769-29a"/>
兄與弟怒而豺與虎西域之獸大狗封牛唁唁牟牟狻<lb/>
猊挑扳視人若仇是其國非中國之所通也不幸而至<lb/>
焉不可以為恒也昔也君嘗一使顛踣艱危更十三載<lb/>
而奔竄以回百人去一人來君胡不自恤而復求使為<lb/>
卜式輸粟居九卿相如獻賦身寵榮彼以輕易重且不<lb/>
可而君獨以重易輕惡在其為明也今夫中國之民破<lb/>
産甈居鬻妻棄子饑殍相望冦賊蜂起沃壤不賦大獄<lb/>
不理棄而敝之以事逺夷不亦悲乎彼其駿馬翠翎象<lb/>
<pb n="KR4h0132_WYG_769-29b"/>
齒犀革大卵眩人銅錫玉石寒不可衣饑不可食而必<lb/>
求之誠損何益剖身藏珠人謚為愚彼之所殘僅廼一<lb/>
軀而况敝身與家與國之需以覔封侯厥愚何如嗟來<lb/>
博望乎君既苦其身又失其所以為臣亦獨何樂哉而<lb/>
為是紛紛於是博望侯泚顙頳顔若眩若迷舉手謝過<lb/>
俛而忸怩然惑溺已深終不能改其所為也自是之後<lb/>
天子益向西域好利之臣争事之蓋始於騫之鑿空而<lb/>
其途不可塞矣悲哉<lb/>
<pb n="KR4h0132_WYG_769-30a"/>
　　驅瘧鬼文<hi>陳勲</hi>
咨爾瘧鬼爾來前爾固軒后之裔孫而顓頊氏之孽子<lb/>
也豈不亦神明之胄隕墜厥悳以遯於江水之濱爾不<lb/>
惟爾祖是念淫於非類而甘自沒焉惟厲及罔兩之屬<lb/>
嚚昏肆毒是以有至醜之謚百世不改爾乃與為耦而<lb/>
更稱虐何汚而不慙也昔夏后氏光明其悳鑄九牧之<lb/>
貢金以為寳鼎者九用寫山川林澤竒邪怪妖之形莫<lb/>
不畢具使民無逢其災爾於其時滅跡潜景靡所容處<lb/>
<pb n="KR4h0132_WYG_769-30b"/>
民用以康王悳代衰九鼎淪化人神糅雜載歴辟王日<lb/>
不遑給靡復有克提挈至寳照於神姦爾丁其㑹跳躑<lb/>
咿嚶復用潜出乗民之不若而播之灾害實繁有徒終<lb/>
不剗滅以迄于今日以彌甚爾之必至類信罔避類勇<lb/>
倐變類智忽去類果假是四類以濟其凶悳是生三辠<lb/>
四民或處燕閒或列肆居或襏襫塗足或貿易逺渉各<lb/>
致其能以相資焉先王之訓也惟爾之來莫不釋所執<lb/>
業抱衾與裯以與爾處廢民之養闕國之經爾之辠一<lb/>
<pb n="KR4h0132_WYG_769-31a"/>
矣貧者藜藿不厭而為爾召巫與祝陳席鳴鼓具醪及<lb/>
糈爾醉爾飽又為之針灼湯熨攻其體膚爰耗竭其生<lb/>
資及歳之不時於是有踣而殍者則職爾之由爾之辠<lb/>
二矣凡疴中人於其身耳惟爾善變善染家傳戸入此<lb/>
呻彼吟跨邑越國傳不云乎無使滋蔓蔓難圖也爾惡<lb/>
實蔓以滋圖爾者不亦難乎爾之辠三矣爾惟小醜居<lb/>
其一足以為戮矧繄三歟抑其有甚夫隂陽變化天地<lb/>
之操權鉅矣爾竊焉如凝如沍如爍如焚凝沍如冬爍<lb/>
<pb n="KR4h0132_WYG_769-31b"/>
焚如夏是大鈞有職而爾敢私奸之也抑天之序猶僣<lb/>
移也爾閃倐馳驟忽爾堅氷忽爾赤日挾纊揮汗遑遽<lb/>
靡息爾之虐將無酷於隂陽之烈與帝稔爾積釁且不<lb/>
忍其柄或盜以使將下六丁震霆以捜爾之類俾無遺<lb/>
育爾祖其不克爾庇爾尚悔禍自新乎其屏跡以返爾<lb/>
水濱之居飲清嬉漣容與遨逰無干人間辠其尚可以<lb/>
逭予室湫隘不足以游爾予軀孱羸不足以習爾爾之<lb/>
不徙予亦將召祝者具桃茢其有明神將帝之威載旄<lb/>
<pb n="KR4h0132_WYG_769-32a"/>
列㦸以與爾從事其毋悔<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_769-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百六十九<lb/>
<pb n="KR4h0132_WYG_769-33a"/>
欽定四庫全書<lb/>
　文章辨體彚選巻七百六十九<lb/>
　　　　　　　　　　　　明　賀復徵　編<lb/>
雜文三<hi>續選</hi>
　　釋愁文<hi>魏曹植</hi>
予以愁慘行吟路邊形容枯瘁憂心如醉有𤣥靈先生<lb/>
見而問之曰子將何疾以至於斯答曰吾所病者愁也<lb/>
先生曰愁是何物而能病子乎答曰愁之為物惟恍惟<lb/>
<pb n="KR4h0132_WYG_769-33b"/>
惚不召自來推之弗徃尋之不知其際握之不盈一掌<lb/>
寂寂長夜或羣或黨去來無方亂我情爽其來也難退<lb/>
其去也易追臨餐困於哽咽煩寃毒於酸嘶加之以粉<lb/>
飾不澤飲之以兼肴不肥温之以金石不消摩之以神<lb/>
膏不希授之以巧笑不悦樂之以絲竹增悲醫和絶思<lb/>
而無措先生豈能為我蓍龜乎先生作色而言曰予徒<lb/>
辯子之愁形未知子愁所由而生我獨為子言其發矣<lb/>
方今大道既隠子生末季沉溺流俗眩惑名位濯纓彈<lb/>
<pb n="KR4h0132_WYG_769-34a"/>
冠諮趣榮貴坐不安席食不終味遑遑汲汲或憔或悴<lb/>
所鬻者名所拘者利良由華薄凋損正氣吾將贈子以<lb/>
無為之藥給子以淡薄之湯刺子以𤣥虚之針炙子以<lb/>
淳朴之方安子以恢廓之宇坐子以寂寞之床使王喬<lb/>
與子逍遥而逝黄公與子詠歌而行莊子與子具養神<lb/>
之撰老<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>與子致愛性之方趨避路以棲跡乗輕雲以<lb/>
翺翔於是精駭魄散改心回趨願納至言仰崇𤣥㫖衆<lb/>
愁忽然不辭而去<lb/>
<pb n="KR4h0132_WYG_769-34b"/>
　　頭責子羽文<hi>晉張敏</hi>
余友有秦生者雖有姊夫之尊少而狎焉同時好暱有<lb/>
太原温長仁顒穎川荀景伯㝢范陽張茂先華上郡劉<lb/>
文生許南陽鄒潤甫湛河南鄭思淵詡數年之中繼踵<lb/>
登朝而此賢身處陋巷屢沽而無善價亢志自若終不<lb/>
衰墯為之慨然又怪諸賢既已在位曽無伐木嚶鳴之<lb/>
聲甚違王貢彈冠之義故因秦生容貌之盛為頭責之<lb/>
文以戯之并以嘲六子焉雖以諧謔實有興也其文曰<lb/>
<pb n="KR4h0132_WYG_769-35a"/>
維泰始元年頭責子羽曰吾託子為頭萬有餘日矣大<lb/>
塊稟我以精造我以形我為子植髮膚置鼻耳安眉鬚<lb/>
插牙齒眸子摛光雙顴隆起每至出入之間遨逰市里<lb/>
行者辟易坐者竦跽或稱君侯或言將軍捧手傾側佇<lb/>
立﨑嶇如此者故我形之足偉也子冠冕不戴金銀不<lb/>
佩釵以當笄帢以代幗㫖味弗嘗食粟茹菜隈催園間<lb/>
糞壤汙黒歳暮年過曽不自悔子厭我於形容我賤子<lb/>
乎意態若此者乎必子行已之累也子遇我如讐我視<lb/>
<pb n="KR4h0132_WYG_769-35b"/>
子如仇居常不樂兩者俱憂何其鄙哉子欲為人寳也<lb/>
則當如臯陶后稷巫咸伊陟保乂王家永見封殖子欲<lb/>
為名髙也則當如許由子威卞隨務光洗耳逃禄千歳<lb/>
流芳子欲為逰説也則當如陳軫蒯通陸生鄧公轉禍<lb/>
為福令辭從容子欲為進趣也則當如賈生之求試終<lb/>
軍之請使砥礪鋒穎以幹王事子欲為恬淡也則當如<lb/>
老𣆀之守一莊周之自逸廓然離俗志凌雲日子欲為<lb/>
隠遁也則當如榮期之帶索漁父之瀺灂棲遲神丘垂<lb/>
<pb n="KR4h0132_WYG_769-36a"/>
餌巨壑此一介之所以顯身成名者也今子上不希道<lb/>
徳中不效儒墨塊然窮賤守此愚惑察子之情觀子之<lb/>
志退不為處士進無望乎三事而徒翫日勞形習為<lb/>
常人之所喜不亦過乎於是子羽愀然深念而對曰凡<lb/>
所教敕謹聞命矣以受性拘係不閑禮義設以天幸為<lb/>
子所寄今欲使吾為忠也即當如伍胥屈平欲使吾為<lb/>
信也則當殺身以成名欲使我為介節也則當赴水火<lb/>
以全貞此四者人之所忌故吾不敢造意頭曰子所謂<lb/>
<pb n="KR4h0132_WYG_769-36b"/>
天刑地網剛徳之尤不登山抱木則蹇裳赴流吾欲告<lb/>
爾以養性誨爾以優游而以蟣蝨同情不聽我謀悲哉<lb/>
俱寓人體而獨為子頭且擬人其倫喻子儕偶子不如<lb/>
太原温顒穎川荀㝢范陽張華上郡劉許南陽鄒湛河<lb/>
南鄭詡此數子者或謇喫無宫商或尫陋希言語或淹<lb/>
伊多姿態或讙譁少智糈或口如含膠飴或頭如巾虀<lb/>
杵而猶文采可觀意思詳序攀龍附鳳並登天府夫䑛<lb/>
痔得車沉淵得珠豈若夫子徒令唇舌腐爛手足沾濡<lb/>
<pb n="KR4h0132_WYG_769-37a"/>
哉居有事之世而恥為權圖譬猶鑿池抱甕難以求富<lb/>
嗟乎子羽何異檻中之熊深穽之虎石間饑蠏竇中之<lb/>
鼠事力雖勤見功甚苦宜其拳局剪蹙至老無所希也<lb/>
支離其形猶能不苦非命也夫豈與夫子同處也<lb/>
　　修竹彈甘蕉文<hi>梁沈約</hi>
長兼淇園貞幹臣脩竹稽首臣聞芟夷藴崇農夫之善<lb/>
法無使滋蔓剪惡之良圖未有蠧苖害稼不加窮伐者<lb/>
也切尋蘇臺前甘蕉一叢宿漸雲露荏苒歳月擢本盈<lb/>
<pb n="KR4h0132_WYG_769-37b"/>
尋垂䕃含丈階縁寵渥銓衡百卉而予奪乖爽髙下在<lb/>
心毎叨天功以為已力風聞藉聽非復一塗猶謂愛憎<lb/>
異説所以挂乎嚴網今月某日有臺西階澤蘭萱草到<lb/>
園同訴自稱雖慙杞梓頗異蒿蓬陽景所臨由來無隔<lb/>
今月某日巫岫歛雲秦樓開照乾光𢎞普罔幽不矚而<lb/>
甘蕉攅莖布影獨見鄣蔽雖處臺隅遂同幽谷臣謂偏<lb/>
辭難信敢察以情登攝甘蕉左近杜若江蘺依源辨覆<lb/>
兩草各處異列同欵既有證據羌非風聞切尋甘蕉出<lb/>
<pb n="KR4h0132_WYG_769-38a"/>
自藥草本無芬馥之香柯條之任非有松栢後凋之心<lb/>
蓋闕葵藿傾陽之識馮藉慶㑹稽綜倫等而得人之譽<lb/>
靡即稱平之聲寂寞遂使言樹之草忘憂之用莫施無<lb/>
絶之芳當門之弊斯在妨賢敗政孰過於此而不除戮<lb/>
憲章安用請以見事徙根翦葉斥出臺外庶懲彼將來<lb/>
謝此衆屈<lb/>
　　北山移文<hi>孔稚圭</hi>
鍾山之英草堂之靈馳煙驛路勒移山庭夫以耿介拔<lb/>
<pb n="KR4h0132_WYG_769-38b"/>
俗之標蕭灑出塵之想度白雪以方潔干青雲而直上<lb/>
吾方知之矣若其亭亭物表皎皎霞外芥千金而不盻<lb/>
屣萬乗其如脱聞鳳吹於洛浦值薪歌於延瀨固亦有<lb/>
焉豈其終始參差蒼黄翻覆淚翟子之悲慟朱公之哭<lb/>
乍迴跡以心染或先貞而後黷何其謬哉嗚呼尚生不<lb/>
存仲氏既徃山阿寂寥千載誰賞世有周子儁俗之士<lb/>
既文既博亦𤣥亦史然而學遁東魯習隠南郭偶吹草<lb/>
堂濫巾北岳誘我松桂欺我雲壑雖假容於江臯乃纓<lb/>
<pb n="KR4h0132_WYG_769-39a"/>
情於好爵其始至也將欲排巢父拉許由傲百氏蔑王<lb/>
侯風情張日霜氣横秋或歎幽人長徃或怨王孫不游<lb/>
談空空於釋部覈𤣥𤣥於道流務光何足比涓子不能<lb/>
儔及其鳴騶入谷鶴書赴隴形馳魄散志變神動爾乃<lb/>
眉軒席次袂聳筵上焚芰製而裂荷衣抗塵容而走俗<lb/>
狀風雲悽其帯憤石泉咽而下愴望林巒而有失顧草<lb/>
木而如䘮至其紐金章綰墨綬跨属城之雄冠百里之<lb/>
首張英風於海甸馳妙譽於浙右道帙長擯法筵久埋<lb/>
<pb n="KR4h0132_WYG_769-39b"/>
敵朴諠囂犯其慮牒訴倥偬裝其懐琴歌既斷酒賦無<lb/>
續常綢繆於結課每紛紜於折獄籠張趙於徃圖架卓<lb/>
魯於前籙希縱三輔豪馳聲九州牧使我髙霞孤映明<lb/>
月獨舉青松落䕃白雲誰侣澗戸摧絶無與歸石逕荒<lb/>
凉徒延佇至於還颷入幕寫霧出楹蕙帳空兮夜鶴怨<lb/>
山人去兮曉猿驚昔聞投簮逸海岸今見解蘭縳塵纓<lb/>
於是南岳獻嘲北隴騰笑列壑争譏攅峰竦誚慨游子<lb/>
之我欺悲無人以赴弔故其林慙無盡澗愧不歇秋桂<lb/>
<pb n="KR4h0132_WYG_769-40a"/>
遣風春蘿罷月騁西山之逸議馳東臯之素謁今又促<lb/>
裝下邑浪拽上京雖情投於魏闕或假歩於山扄豈可<lb/>
使芳杜厚顔薜荔䝉恥碧嶺再辱丹崖重滓塵游躅於<lb/>
蕙路汙淥池以洗耳宜扄岫幌掩雲關歛輕霧藏鳴湍<lb/>
截來轅於谷口杜妄轡於郊端於是叢條瞋膽疊穎怒<lb/>
魄或飛柯以折輪乍低枝而掃跡請迴俗士駕為君謝<lb/>
逋客<lb/>
　　釋疾文<hi>唐盧照隣</hi>
<pb n="KR4h0132_WYG_769-40b"/>
余羸疾不起行已十年宛轉匡牀婆娑小室未攀偃蹇<lb/>
桂一臂連踡不學邯鄲歩兩足匍匐寸歩千里咫尺山<lb/>
河每至冬謝春歸暑闌秋至雲壑改色煙郊變容輙輿<lb/>
出戸庭悠然一望覆幬雖廣嗟不容乎此生亭育雖繁<lb/>
息已絶乎斯代賦命如此幾何可憑今為釋疾三篇以<lb/>
貽諸好事蓋作易者其有憂患乎刪書者其有栖遑乎<lb/>
國語之作非瞽瞍之事乎騷文之興非懐沙之痛乎吾<lb/>
非斯人之徒歟安可黙而無述其畧曰<lb/>
<pb n="KR4h0132_WYG_769-41a"/>
先朝好史予方學於孔聖今上好法予晚愛乎老莊彼<lb/>
圓鑿而方枘吾知齟齬而不當是時也天子按劍方有<lb/>
事乎八荒駕風輪而梁弱水飛日馭兮苑扶桑戈船萬<lb/>
計兮連屬鐡騎千羣兮啓行人文鼠竄猛士鷹揚故吾<lb/>
甘栖栖以赴蜀分黙黙而從梁其後雄圖甫畢登封禮<lb/>
日方欲訪髙議於雲臺攷竒文於石室銷兵革兮為農<lb/>
器休牛馬兮崇儒術屢下蒲帛之書值予有幽憂之疾<lb/>
蓋有才無時命也有時無命亦命也時也命也自前代<lb/>
<pb n="KR4h0132_WYG_769-41b"/>
而痛諸道之乖也則賢人君子伏斧鑕而不暇時之來<lb/>
也則屠酤餓𨽻作王侯而有餘已焉哉歳將晏兮歡不<lb/>
再時已晚兮憂來多生兮生兮奈汝何<lb/>
　　送窮文<hi>韓愈</hi>
元和六年正月乙丑晦主人使奴星結柳作車縳草為<lb/>
船載糗輿粮牛繫軛下引帆上檣三揖窮鬼而告之曰<lb/>
聞子行有日矣鄙人不敢問所塗竊具船與車備載糗<lb/>
粮日吉時良利行四方子飯一盂子啜一觴携朋挈儔<lb/>
<pb n="KR4h0132_WYG_769-42a"/>
去故就新駕塵彍風與電爭先子無底滯之尤我有資<lb/>
送之恩子等有意於行乎屏息潜聽如聞音聲若嘯若<lb/>
啼砉欻嚘嚶毛髪盡豎竦肩束頸疑有而無乆乃可明<lb/>
若有言者曰吾與子居四十年餘子在孩提吾不子愚<lb/>
子學子耕求官與名惟子是從不變於初門神戸靈我<lb/>
叱我呵包羞詭隨志不在他子遷南荒熱爍濕蒸我非<lb/>
其鄉百鬼欺陵太學四年朝虀暮鹽惟我保汝人皆汝<lb/>
嫌自初及終未始背汝心無異謀口絶行語於何聽聞<lb/>
<pb n="KR4h0132_WYG_769-42b"/>
云我當去是必夫子信䜛有間於予也我鬼非人安用<lb/>
車船鼻齅臭香糗粻可捐單獨一身誰為朋儔子茍備<lb/>
知可數已不子能盡言可謂聖智情狀既露敢不迴避<lb/>
主人應之曰子以吾為真不知也耶子之朋儔非六非<lb/>
四在十去五滿七除二各有主張私立名字捩手覆羮<lb/>
轉喉觸諱凡所以使吾面目可憎語言無味者皆子之<lb/>
志也其名曰智窮矯矯亢亢惡圓喜方羞為姦欺不忍<lb/>
害傷其次名曰學窮傲數與名摘抉杳微髙挹羣言執<lb/>
<pb n="KR4h0132_WYG_769-43a"/>
神之機又其次曰文窮不専一能怪怪竒竒不可時施<lb/>
秪以自嬉又其次曰命窮影與形殊面醜心妍利居衆<lb/>
後責在人先又其次曰交窮磨肌戞骨吐出心肝企足<lb/>
以待寘我讐寃凡此五鬼為吾五患饑我寒我興訛造<lb/>
訕能使我迷人莫能間朝悔其行暮已復然蠅營狗茍<lb/>
驅去復還言未畢五鬼相與張眼吐舌跳踉偃仆抵掌<lb/>
頓脚失笑相顧徐謂主人曰子知我名凡我所為驅我<lb/>
令去小黠大癡人生一世其乆幾何吾立子名百世不<lb/>
<pb n="KR4h0132_WYG_769-43b"/>
磨小人君子其心不同惟乖於時乃與天通携持琬琰<lb/>
易一羊皮飫於肥甘慕彼糠糜天下知子誰過於予雖<lb/>
遭斥逐不忍子疎謂予不信請質詩書主人於是垂頭<lb/>
䘮氣上手稱謝燒車與船延之上座<lb/>
處壅不堙不甘不苦淡以淳汝徃居之寂無隣乗騎光<lb/>
景入絪緼保全爾軀絶詬嗔汝不寤兮滅為塵急急如<lb/>
律令<lb/>
　　乞巧文<hi>桞宗元</hi>
<pb n="KR4h0132_WYG_769-44a"/>
柳子夜歸自外夜有設祠者<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>餌馨香蔬果交羅挿竹<lb/>
垂綏剖瓜犬牙且拜且祈怪而問焉女𨽻進曰今兹秋<lb/>
孟七夕天女之孫將嬪於河鼓邀而祠者幸而與之巧<lb/>
驅去蹇拙手目開利組絍縫製將無滯於心焉為是禱<lb/>
也柳子曰茍然歟吾亦有所大拙倘可因是以求去之<lb/>
乃纓弁束袵促武縮氣旁趨曲折傴僂將事再拜稽首<lb/>
稱臣而進曰下土之臣竊聞天孫専巧於天轇轕璇璣<lb/>
經緯星辰能成文章黼黻帝躬以臨下民欽聖靈仰光<lb/>
<pb n="KR4h0132_WYG_769-44b"/>
耀之日乆矣今聞天孫不樂其獨得貞卜於𤣥龜將蹈<lb/>
石梁欵天津儷於神夫於漢之濱兩旗開張中星耀芒<lb/>
靈氣翕歘兹辰之良幸而弭節薄逰民間臨臣之庭曲<lb/>
聽臣言臣有大拙智所不化醫所不攻威不能遷寛不<lb/>
能容乾坤之量包含海岳臣身甚微無所投足蟻適於<lb/>
蛭蝸休於殻龜黿螺蜯皆有所伏臣物之靈進退唯辱<lb/>
仿佯為狂局束為諂吁吁為詐坦坦為忝他人有身動<lb/>
必得宜周旋獲笑顛倒逢嘻已所尊眤人或怒之變情<lb/>
<pb n="KR4h0132_WYG_769-45a"/>
狥勢射利抵巇中心甚憎為彼所竒忍仇佯喜悦譽遷<lb/>
隨胡執臣心常使不移反人是已曾不懼疑貶名絶命<lb/>
不負所知抃嘲似傲貴者啟齒臣旁震驚彼且不恥叩<lb/>
稽匍匐言語譎詭令臣縮恧彼則大喜臣若效之瞋怒<lb/>
叢已彼誠大巧臣拙無比王侯之門狂吠狴犴臣到百<lb/>
歩喉喘顛汗睢盱逆走魄遁神叛欣欣巧夫徐入縱誕<lb/>
毛羣掉尾百怒一散世途昏險擬歩如漆左低右昂鬭<lb/>
冒衝突鬼神恐悖聖智危慄冺焉直透所至如一是獨<lb/>
<pb n="KR4h0132_WYG_769-45b"/>
何工縱横不恤非天所假彼智焉出獨嗇於臣恒使玷<lb/>
黜杳杳騫騫恣口所言迎知喜惡黙測憎憐搖脣一發<lb/>
徑中心原膠加鉗夾誓死無遷探心扼膽踴躍拘牽彼<lb/>
雖佯退胡可得旃獨結臣舌喑抑銜寃擘眥流血一辭<lb/>
莫宣胡為賦授有此竒偏眩耀為文𤨏碎排偶抽黄對<lb/>
白啽哢飛走駢四儷六錦心綉口宫沉羽振笙簧觸手<lb/>
觀者舞悦誇談雷吼獨溺臣心使甘老醜嚚昏莽鹵樸<lb/>
鈍枯朽不期一時以俟悠乆旁羅萬金不鬻幣帚跪呈<lb/>
<pb n="KR4h0132_WYG_769-46a"/>
豪傑投棄不有眉矉額蹙喙唾胸歐大𧹞而歸填恨低<lb/>
首天孫司巧而窮臣若是卒不余畀獨何酷歟敢願聖<lb/>
靈悔禍矜臣獨艱付與姿媚易臣頑顔鑿臣方心規以<lb/>
大圓拔去呐舌納以工言文詞婉軟歩武輕便齒牙饒<lb/>
美眉睫增妍突梯巻臠為世所賢公侯卿士五屬十連<lb/>
彼獨何人長享終天言訖又再拜稽首俯伏以俟至夜<lb/>
半不得命疲極而睡見有青衣朱裳手持絳節而來告<lb/>
曰天孫告汝汝詞良苦凡汝之言吾所極知汝擇而行<lb/>
<pb n="KR4h0132_WYG_769-46b"/>
嫉彼不為汝之所欲汝自可期胡不為之而誑我為汝<lb/>
唯知恥諂貌淫詞寧辱不貴自適其宜中心已定胡妄<lb/>
而祈堅汝之心密汝所持得之為大失不汙卑凡吾所<lb/>
有不敢汝施致命而昇汝慎勿疑嗚呼天之所命不可<lb/>
中革泣拜欣受初悲後懌抱拙終身以死誰惕<lb/>
　　斬曲几文<hi>栁宗元</hi>
后皇植物所貴乎直聖主取焉以建家國亘為棟楹齊<lb/>
為閫閾外隅平端中室謹飾度焉以几維量之則君子<lb/>
<pb n="KR4h0132_WYG_769-47a"/>
憑之以輔其徳末代淫巧不師古式斷兹揉木以限肘<lb/>
腋欹形詭狀曲程詐力制類竒邪用絶繩墨勾身陋狹<lb/>
危足僻側支不得舒脅不遑息余胡斯蓄以亂人極追<lb/>
咎厥始惟物之殘稟氣失中遭生不完託地墝垤反時<lb/>
燠寒鬱悶結澀癃蹇艱難不可以遂遂虧其端離竒詰<lb/>
屈縮恧㠝岏含蝎孕蠧外邪中乾或因先容以售其蟠<lb/>
病夫甘焉制器以安彼風毒敗形隂沴遷魄禍氣侵骨<lb/>
淫神化脉體仄筋倦榮乖衛逆乃喜兹物以為已適器<lb/>
<pb n="KR4h0132_WYG_769-47b"/>
之不祥莫是為敵烏可昵近以招禍癖且人道甚惡惟<lb/>
曲為先在心為賊在口為愆在肩為僂在膝為攣戚施<lb/>
踦跂匍匐拘拳古皆斥逺莫致於前問誰其類惡木盜<lb/>
泉朝歌廻車簡牘載焉昭王市骨樂毅歸燕今我斬此<lb/>
以希古賢諂䛕宜惕正直宜宣道焉是達法焉是専咨<lb/>
爾君子曷不乾乾既和且平獲祐於天去惡在微慎保<lb/>
其傳<lb/>
　　逐痁鬼文<hi>孫樵</hi>
<pb n="KR4h0132_WYG_769-48a"/>
孫子病痁其友踵門請曰始則慄縮撼懐有若仆子於<lb/>
嚴氷者終則憤胸爍肌有若寘子於烈爐者子知動作<lb/>
皆鬼耶余試為子逐之以文樵應之曰予病誠鬼也然<lb/>
樵居平亦有不自了事者抑有鬼乎樵嘗思委質以事<lb/>
君則有若刳心而死者立於旁曰當如此諌樵嘗思不<lb/>
入於危難則有若結纓而死者立於其旁曰當如此忠<lb/>
樵嘗欲不固其窮則有若拜拒饋粟者立於旁曰當如<lb/>
此亷樵嘗欲茍違其期則有若擁梁汨死者立於旁曰<lb/>
<pb n="KR4h0132_WYG_769-48b"/>
當如此信樵嘗欲與人美言則有若教予訐談而鯁人<lb/>
耳者樵嘗欲與人市交則有若教予違熱而去勢者樵<lb/>
嘗欲趨權豪以冀得則有若牽予裾而躓予足者樵嘗<lb/>
欲忍汗𧹞以自媒則有若縳予舌而膠予口者予之不<lb/>
得専也如此以故學勤而吾道愈窮業修而知已日消<lb/>
是殘吾生於痁鬼也子并為我逐之吾聞有陳萬年者<lb/>
射利乗機邇顔作怡愉愉便便阿意奉歡死而有靈是<lb/>
為諂鬼此鬼依人使人䝉福人見輙喜擺去不得復有<lb/>
<pb n="KR4h0132_WYG_769-49a"/>
公孫𢎞者剋已沽名飾情釣聲内包禍心外示舒𢎞死<lb/>
而有知是為驕鬼此鬼憑人使人有聞上信於君下喜<lb/>
於民復有司馬安者攘義盜仁縳舌交脣柔聲婉顔狐<lb/>
媚當權死而有靈是為巧鬼此鬼依人辭枯即榮長劍<lb/>
華纓髙歩天庭復有和長輿者鉅萬藏家貫腐鏹磨鱗<lb/>
差螭縮陣陣星澁死而有知是為錢鬼此鬼憑人使人<lb/>
氣豪意適交歡販禄買曲成直此四鬼者茍與吾逰吾<lb/>
必快所求是資吾生於他鬼也子并為我招之其友不<lb/>
<pb n="KR4h0132_WYG_769-49b"/>
對退而歌曰<lb/>
窮吾知其所羞達吾知其所求此不當逐而彼不當遊君<lb/>
乎君乎誠有激於中乎吁<lb/>
　　乞巧文<hi>沈亞之</hi>
邯鄲人妓婦李客子七夕祀織女作穿針戯取苕葟芙<lb/>
蓉雜致席上以望巧所降其夫以為沈下賢工文能剏<lb/>
窈窕之思善感物態因請譔為俗語以道所欲詞曰<lb/>
惟雲渚之震秋兮天曠碧以凝暮懸韶桂於姹月泫明<lb/>
<pb n="KR4h0132_WYG_769-50a"/>
淚之新露即河房之將期儷龍輪以就馭恭聞司巧之<lb/>
多方妾脩馨香以奉具竊獨溺於自私希靈娥之所付<lb/>
羽碧凝其異質兮韻隆虹於霾霽假文羽於孔雀兮而<lb/>
使擅夫佳麗載雲蟬之重緌兮塗蠻金於綺篲細綃縷<lb/>
於藕膓兮差蓮跗以齒緻而纎𤓰之絲蟲兮褭簷機之<lb/>
夕綴是物之巧工善飾願賜妾於針紉也葩蕚鬱於濃<lb/>
妍包多宜以善喜引纎吹於輕颷若將翔而復倚醉春<lb/>
光之流景播青香於萬里霓烟出乎無間縹窈𦕈以斐<lb/>
<pb n="KR4h0132_WYG_769-50b"/>
亹若披若曳兮撦平林兮横曉水襲霽旦之繁芳兮因<lb/>
文映而增綺澹冉冉其夥容世無容以皆此是物之巧<lb/>
容善態願委妾於態媚也短蒲狹涘兮曲溜溢鵁鶄鵷<lb/>
鶵兮引乳娣戯音清諧兮蕩曳牽游裾之低凝兮蔓春<lb/>
心於淇裔枯寒勁幹兮噫氣擺風呌夜兮留澡雪留韻<lb/>
凄澁兮映<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>咽吟夢語之漣漣感霜鍾之流越是物之<lb/>
巧音善感願付妾於管絃也<lb/>
　　送窮文<hi>段成式</hi>
<pb n="KR4h0132_WYG_769-51a"/>
予大中八年作留窮辭詞人謂予詞反之勝也至十三<lb/>
年客漢上復作送窮祝是年正之晦童稚戲為送窮船<lb/>
判筒而槽比籜而閭細枲纒幅楮飾木偶家督被酒請<lb/>
禳窮將酹地歌舞窮予謂曰予送非嚵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>厯慼循隂索<lb/>
隙膋葷瀹餅直脰涎瀝者非寒哭蔟燐敗衣網身惡覷<lb/>
牆間冷嘯凄辛者非嚇巫嗾巫欺癡嬈衰燼數楮泉擾<lb/>
狎狐狸者噫有才歉升窄朘腸噦喀幾童其筆燥心汗<lb/>
滴以是而歿者去些有開巻數幅窒心妨目襲經攻史<lb/>
<pb n="KR4h0132_WYG_769-51b"/>
方寸日蹙以是而歿者去些有議古酌今左凌右侵麓<lb/>
垤酒涔短淺不禁以是而歿者去些<lb/>
　　祀瘧癘文<hi>皮日休</hi>
昔夏后氏鑄鼎象物使民知神姦或魑魅之外魍魎之<lb/>
餘匿天命竊帝威不見形於鼎上者自夏后氏去繼為<lb/>
禍於人間被之者始若處氷檻復若落炎井眩瞀熒惑<lb/>
視之累形聽之重聲骨節殆重如山已傾始或醒時奪<lb/>
人之情䘮人之精兀若木偶昏如宿酲噫或飲食不節<lb/>
<pb n="KR4h0132_WYG_769-52a"/>
哀樂失所病於人者上則湯劑次則礦艾愈矣凡在是<lb/>
病者人也又非天也湯劑不可理礦艾不可攻嗚呼癘<lb/>
之能禍人是必有知也既有知奚不効神為聰明正直<lb/>
不加祟於君子焉遂為文祀而逐之曰<lb/>
癘乎癘乎有事君不盡節事親不盡孝出為叛臣入為<lb/>
逆子天未降刑尚或竊生爾宜癘之有専禄恃威僣物<lb/>
行機上弄國權下戯民命天未降刑尚或竊生爾宜癘<lb/>
之有賣交取禄諂交結族一言不善禍發如鏃天未降<lb/>
<pb n="KR4h0132_WYG_769-52b"/>
刑尚或竊生爾宜癘之美曼之色媚於君側巧笑未足<lb/>
已亡於國天未降刑尚或竊生爾宜癘之柔佞之言惑<lb/>
於君前委順未足國歩移焉天未降刑尚或竊生爾宜<lb/>
癘之四星之位奉於紫宸蕭墻禍起帝座䝉塵天未降<lb/>
刑尚或竊生爾宜癘之見災幸乆聞禍樂成含羞冒貴<lb/>
忍垢貪榮天未降刑尚或竊生爾宜癘之癘乎癘乎爾<lb/>
目不盲爾耳不聾如向來所陳奚不禍於其躬仁者必<lb/>
有厄義者必有窮見仁義而勿癘遇姦佞而肆凶非唯<lb/>
<pb n="KR4h0132_WYG_769-53a"/>
去乎物患抑亦代乎天功癘乎癘乎茍依吾言而若是<lb/>
吾将達爾於帝聰<lb/>
　　登髙文<hi>陸龜䝉</hi>
金行告窮日御初九桐隂雨壓乎泥沙菊氣風揚乎戸<lb/>
牖寒無以衣病不得酒茫洋於心噎嗢在口稚子拱而<lb/>
進曰古徃滔滔人生實勞或暇或逸以嬉以遨兹辰甚<lb/>
良足嘯吾曹趨山選臺席餌尊醪既可逭乎灾𤯝亦聊<lb/>
釋乎鬱陶齊諧之流載此世所謂夫登髙者也嘗有意<lb/>
<pb n="KR4h0132_WYG_769-53b"/>
乎予曰吁稚子之言止於是耳曾不探乎奥㫖吾數畝<lb/>
之間門常晝關學無端倪宛若循環時歌笑以獨憤樂<lb/>
正直而非險艱為書撫之與善治頑有行同而跡類者<lb/>
尚憤疾乎聲顔一驥在坂百駑在閑傳嘶振秣侮病擠<lb/>
孱仲尼登東山而小魯况肆逺日而務周旋者哉陽専<lb/>
奥遂假竊名器有土有人前呵後騎佞舌吚啞所向上<lb/>
下鏜威介私放蕩侈哆如此者又欲見耶崇閎大居暨<lb/>
粉塗朱脊㑹螭屹扉環獸鋪輪鮮蹄驕羽翼成徒繡碧<lb/>
<pb n="KR4h0132_WYG_769-54a"/>
其内絲篁彼姝主張何人庸兒賈夫如此者又欲見耶<lb/>
纓弁外飾悔吝中積簡棄信行附比凶徳仁澤乾枯義<lb/>
路填塞權之所憎始厚終斥權之所憐昨罵今惜反掌<lb/>
背面天遼海隔如此者又欲見耶國金鑄兵赤子聚盜<lb/>
殺人無慚罪人何躁造化不象名稱同暴隳頽墻垣不<lb/>
填堂奥生靈幾何過半減耗殘存伶俜輸輓犒勞嬴豪<lb/>
偏頗役使顛倒胥敺吏笞不舍重髦如此者又欲見耶<lb/>
古所謂登髙能賦者賦物之姿慘戚在下吾寧忍窺爾<lb/>
<pb n="KR4h0132_WYG_769-54b"/>
以災𤯝可逭鬱陶可披我中時病言開怒隨我感物悴<lb/>
遐瞻爾噫是使災𤯝彌熾鬱陶愈悲惟爾教我百無一<lb/>
宜我穀未實我蔬未肥弗視農圃吾將曷歸無重我悔<lb/>
吾方憒憒稚子不樂惴縮而退<lb/>
　　跛奚移文<hi>宋黄庭堅</hi>
女弟阿通歸李安詩為置婢無所得乃得跛奚蹣跚離<lb/>
疏不利走趨顙出屋檐足達户樞三嫗挽不來兩嫗推<lb/>
不去主人不悦厨人罵怒黄子笑之曰堯牽羊而舜鞭<lb/>
<pb n="KR4h0132_WYG_769-55a"/>
之羊不得食堯舜俱疲百羊在谷牧一童子草露晞而<lb/>
出草露降而歸不忘一羊在其指撝故曰使人也器之<lb/>
物有所不可則亦有所宜警夜偷者不以馬司晝漏者<lb/>
不以雞凖繩規矩異用殊施天傾西北地缺東南尺有<lb/>
所不逮寸有所覃子不通之則屨不可運土簣不可當<lb/>
屨坐而睨之小大俱廢子如通之則瞽者之耳聾者之<lb/>
目絶利一源取功十百事固有精於一則盡善徧用智<lb/>
則無功有所不能乃有所大能焉呼跛奚來前吾為若<lb/>
<pb n="KR4h0132_WYG_769-55b"/>
詔之汝能與壯士拔距乎能與羣狙賦茅乎能與八駿<lb/>
取路乎能逐三窟狡兎乎皆曰不能曰是固不能閨門<lb/>
之内固無所事此今將詔若可為者汝無狀於行當任<lb/>
坐作不得頑痴自今謹飭晨入庖舍滌鐺瀹釡料簡蔬<lb/>
茹留精黜觕臠肉法欲方膾魚法欲長起溲如截肪煑<lb/>
餅深注湯和糜勿投醯韲臼晚用薑葱㳿不欲焦旋葅<lb/>
不欲黄飯不欲著牙揚盆勿駐沙進火守炷水沃沸鼎<lb/>
斟酌薌芼生熟必告姨㜮臨食爬垢撩髮染指舐杓嘬<lb/>
<pb n="KR4h0132_WYG_769-56a"/>
胾懐骨事無大小盡當關白食了滌器三正三反抆拭<lb/>
蠲潔寢匙覆椀陶瓦髹素視在謹數兄弟為行牡牝相<lb/>
當日中事閒浣衣潄襦器穢器浄謹循其初素衣當白<lb/>
染衣增色梔鬱為黄紅螺蚜光挼藍杵草茅蒐槖皂漿<lb/>
胰粉白無不媚好燥濕處停慰帖坦平來徃之役資它<lb/>
使令牛羊下來喚雞棲桀撑拒門關閑䕶草竊飲飯猫<lb/>
犬堙塞鼠穴凡烏攫肉猫觸鼎犬舐鐺鼠窺甑皆汝之<lb/>
罪也春蠶三卧升簇自裹七晝夜夜無得停火紵蔴藤<lb/>
<pb n="KR4h0132_WYG_769-56b"/>
葛蕉任絺綌錫疎手作無有停時紾緝偷工夫一日得<lb/>
半工一縷亦有餘暑時藴蒸扇凉密水薫艾出蚊水盤<lb/>
去蠅果生守樹果熟守筥執弓懐彈驅嚇飛鳥無得吮<lb/>
嘗日使殘少姆嫗罵譏瘧痢泄嘔天寒置籠衣衾畢烘<lb/>
搔痒抑痛炙手撋凍無事倚墻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屨可作堂上呌呼傳<lb/>
聲代諾截長續短鳬鶴皆憂將敏補拙與巧者儔凡前<lb/>
之為汝能之否跛奚對曰我缺於足猶全於手如前之<lb/>
為雖勞何咎黄子曰若是則不既有用矣乎皆應曰然<lb/>
<pb n="KR4h0132_WYG_769-57a"/>
無不意滿<lb/>
　　送窮文<hi>明劉基</hi>
余夢有物兮龍首人身蓬頭鼠目兮其音若呻跳踉睒<lb/>
冶兮若逺而親歘徃砉來兮忽笑以顰覺而異之乃具<lb/>
糗芳潔豆觴過老郭而問之曰是何祥也郭子褎然啟<lb/>
櫝拂蓍密沕而筮之遇困之兌其繇曰困于堬穴中有<lb/>
狐舉趾躡胡毁踵及顱其泣嬰如恣睢䑏<graphic n="KR2214" url="https://raw.githubusercontent.com/kanripo/KR-Gaiji/master/images/KR2214.png" mimeType="image/png"/>孔隙以窺<lb/>
如垢如腯彳亍追隨求速得遲郭子釋䇿而笑曰是窮<lb/>
<pb n="KR4h0132_WYG_769-57b"/>
鬼也其為物也入山山空入澤澤荒人而遭之窮不可<lb/>
當載祓載禳遣之他方可以無殃余曰茍然矣遣之何<lb/>
居郭子曰子第為之所我請為子逐之余曰唯唯乃致<lb/>
詞曰嗟爾窮鬼兮無處我廬八牕洞朗廓以虚陟釐兎<lb/>
穎有圖書虀爼糲食菽與蔬守分自足不求餘汝不可<lb/>
留阻歩趨左有鬱壘右有荼葦索縳汝飼老烏嗟爾窮<lb/>
鬼兮無泊我市九衢四達平若坻髙樓大屋鬱雲起冠<lb/>
裳濟濟集俊士謀謨折衝格遐邇汝不可徃耗儲偫三<lb/>
<pb n="KR4h0132_WYG_769-58a"/>
川靈神歆穆祀孟涂司刑伐爾死嗟爾窮鬼兮無依我<lb/>
城垣墉睥睨髙不可陵溝湟深浚栫以荆重門擊柝鐘<lb/>
鼔訇斥堠謹肅列旗旌汝不可徃搆妖獰徤兒披甲眼<lb/>
若星長戈勁箭穿爾形嗟爾窮鬼兮無適我野田疇井<lb/>
井治而不苴禾蔴豆麥梧梓檟菶菶蔚蓊被窿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歳時<lb/>
禋祀達方社汝不可徃原隰頳朱衣赤郭騎駮馬執汝<lb/>
臠肉燔其躶嗟爾窮鬼兮無上天髙明行徤覆八埏轉<lb/>
旋日月照幽𤣥温涼嘘吹寒暑煎陶冶萬物成歳年汝<lb/>
<pb n="KR4h0132_WYG_769-58b"/>
不可徃亂星躔黔嬴憑怒施椎鞭破骸碎骨喪爾元嗟<lb/>
爾窮鬼兮無下地博厚載物生育庶類江河順流山岳<lb/>
峙融結蓄洩百寳出洪纎蠢頑各奠位汝不可徃坤軸<lb/>
臲黄祗土伯咸震恚艾殄爾種灰厥骴嗟爾窮鬼兮無<lb/>
潜於山巖嗸石核立鍵關丘林陵麓産植蕃閡隔風氣<lb/>
限夷蠻頷雲腹雨濡旱乾汝不可徃鼓神姦渉<graphic n="KR2416" url="https://raw.githubusercontent.com/kanripo/KR-Gaiji/master/images/KR2416.png" mimeType="image/png"/>㤗逢<lb/>
毛虎斑噬膚嚼肉流血殷嗟爾窮鬼兮無入於水大瀛<lb/>
包納川瀆委疏煩洩穢通脈理魚鹽蠏蝦奏鮮㫖蛟鼉<lb/>
<pb n="KR4h0132_WYG_769-59a"/>
龜黿藏譎詭汝不可徃陵谷圮天吴九頭挿九尾磨牙<lb/>
吮血糜爛爾大泊蕩蕩無涯垠青冥杳茫不見人瞢瞢<lb/>
漠漠混昏晨㵼之不虚壅不堙不甘不苦淡以淳汝徃<lb/>
居之寂無隣乗騎光景入絪緼保全爾軀絶詬嗔汝不<lb/>
寤兮滅為塵急急如律令<lb/>
　　誚伯牙文<hi>方孝孺</hi>
世傳伯牙事陋矣張文潜為賦哀之其辭信美而其義<lb/>
尤陋也余讀而鄙之為文誚伯牙且正張子之陋其辭<lb/>
<pb n="KR4h0132_WYG_769-59b"/>
曰戰國之士好夸嗜毗恒詭實以求合不顧人之是非<lb/>
於斯時也求自重而違世者嗟吾舍子而稱誰然於子<lb/>
有憾焉蓋惜子為藝也善而為識也卑君子之學自得<lb/>
而已茍余中之有樂遑恤世之愠喜感子期之見知遂<lb/>
絶絃於既死悲乎陋哉子之志也知子一人不知舉世<lb/>
使夫人能識子則何名為絶藝俚歌巷語嬰孩啓齒惟<lb/>
其不知乃為至貴子之不幸子期是值忘子之惡舉子<lb/>
之愛俾爾望於人也過深而得於天者不至子誠有以<lb/>
<pb n="KR4h0132_WYG_769-60a"/>
自適天地日月草木庶類舉目欣然皆識子意茍為不<lb/>
得雖子期接踵譽言盈耳亦何預於吾子且夫全於天<lb/>
者不求合於人志乎逺者不取效於邇嗟伯牙乎爾曷<lb/>
不以萬物為一身以太虚為知已等毁譽於浮説而游<lb/>
心乎冲漠之鄉下迨乎無窮上泝乎無始以與無耳者<lb/>
聽無言者語奚為栖栖焉隘狷而可鄙此藝之所以為<lb/>
小技而予固不足與聞乎此也耶<lb/>
　　詰博望侯文<hi>張邦竒</hi>
<pb n="KR4h0132_WYG_769-60b"/>
博望侯張騫既失侯為上言西域諸國所有欲以歆動<lb/>
上心得復使焉以為功而復厥侯也太史公見而詰之<lb/>
其辭曰嗟來博望乎君胡為富貴是覦而捐其軀越棄<lb/>
人倫而逺夷是圖匈奴險狠同兕貙龎莋昆明心性殊<lb/>
西夷越在西地隅君欲出之亦已愚西方晦谷日所匿<lb/>
隂霾昏黒視莫覿﨑嶇三池與盤石熱身頭痛行不得<lb/>
迫塞懸度天設阸下臨溪谷峻若壁殆而一跌骨細磔<lb/>
君胡以身蹈不測西域之人誕幻醜鄙狂笑娛舞喜而<lb/>
<pb n="KR4h0132_WYG_769-61a"/>
兄與弟怒而豺與虎西域之獸大狗封牛唁唁牟牟狻<lb/>
猊挑扳視人若仇是其國非中國之所通也不幸而至<lb/>
焉不可以為恒也昔也君嘗一使顛踣艱危更十三載<lb/>
而奔竄以回百人去一人來君胡不自恤而復求使為<lb/>
卜式輸粟居九卿相如獻賦身寵榮彼以輕易重且不<lb/>
可而君獨以重易輕惡在其為明也今夫中國之民破<lb/>
産甈居鬻妻棄子饑殍相望冦賊蜂起沃壤不賦大獄<lb/>
不理棄而敝之以事逺夷不亦悲乎彼其駿馬翠翎象<lb/>
<pb n="KR4h0132_WYG_769-61b"/>
齒犀革大卵眩人銅錫玉石寒不可衣饑不可食而必<lb/>
求之誠損何益剖身藏珠人謚為愚彼之所殘僅廼一<lb/>
軀而况敝身與家與國之需以覔封侯厥愚何如嗟來<lb/>
博望乎君既苦其身又失其所以為臣亦獨何樂哉而<lb/>
為是紛紛於是博望侯泚顙頳顔若眩若迷舉手謝過<lb/>
俛而忸怩然惑溺已深終不能改其所為也自是之後<lb/>
天子益向西域好利之臣争事之蓋始於騫之鑿空而<lb/>
其途不可塞矣悲哉<lb/>
<pb n="KR4h0132_WYG_769-62a"/>
　　驅瘧鬼文<hi>陳勲</hi>
咨爾瘧鬼爾來前爾固軒后之裔孫而顓頊氏之孽子<lb/>
也豈不亦神明之胄隕墜厥悳以遯於江水之濱爾不<lb/>
惟爾祖是念淫於非類而甘自沒焉惟厲及罔兩之屬<lb/>
嚚昏肆毒是以有至醜之謚百世不改爾乃與為耦而<lb/>
更稱虐何汚而不慙也昔夏后氏光明其悳鑄九牧之<lb/>
貢金以為寳鼎者九用寫山川林澤竒邪怪妖之形莫<lb/>
不畢具使民無逢其災爾於其時滅跡潜景靡所容處<lb/>
<pb n="KR4h0132_WYG_769-62b"/>
民用以康王悳代衰九鼎淪化人神糅雜載歴辟王日<lb/>
不遑給靡復有克提挈至寳照於神姦爾丁其㑹跳躑<lb/>
咿嚶復用潜出乗民之不若而播之灾害實繁有徒終<lb/>
不剗滅以迄于今日以彌甚爾之必至類信罔避類勇<lb/>
倐變類智忽去類果假是四類以濟其凶悳是生三辠<lb/>
四民或處燕閒或列肆居或襏襫塗足或貿易逺渉各<lb/>
致其能以相資焉先王之訓也惟爾之來莫不釋所執<lb/>
業抱衾與裯以與爾處廢民之養闕國之經爾之辠一<lb/>
<pb n="KR4h0132_WYG_769-63a"/>
矣貧者藜藿不厭而為爾召巫與祝陳席鳴鼓具醪及<lb/>
糈爾醉爾飽又為之針灼湯熨攻其體膚爰耗竭其生<lb/>
資及歳之不時於是有踣而殍者則職爾之由爾之辠<lb/>
二矣凡疴中人於其身耳惟爾善變善染家傳戸入此<lb/>
呻彼吟跨邑越國傳不云乎無使滋蔓蔓難圖也爾惡<lb/>
實蔓以滋圖爾者不亦難乎爾之辠三矣爾惟小醜居<lb/>
其一足以為戮矧繄三歟抑其有甚夫隂陽變化天地<lb/>
之操權鉅矣爾竊焉如凝如沍如爍如焚凝沍如冬爍<lb/>
<pb n="KR4h0132_WYG_769-63b"/>
焚如夏是大鈞有職而爾敢私奸之也抑天之序猶僣<lb/>
移也爾閃倐馳驟忽爾堅氷忽爾赤日挾纊揮汗遑遽<lb/>
靡息爾之虐將無酷於隂陽之烈與帝稔爾積釁且不<lb/>
忍其柄或盜以使將下六丁震霆以捜爾之類俾無遺<lb/>
育爾祖其不克爾庇爾尚悔禍自新乎其屏跡以返爾<lb/>
水濱之居飲清嬉漣容與遨逰無干人間辠其尚可以<lb/>
逭予室湫隘不足以游爾予軀孱羸不足以習爾爾之<lb/>
不徙予亦將召祝者具桃茢其有明神將帝之威載旄<lb/>
<pb n="KR4h0132_WYG_769-64a"/>
列㦸以與爾從事其毋悔<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_769-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百七十六</head> <lb/>
    <p>
<pb n="KR4h0132_WYG_376-1a"/>
欽定四庫全書<lb/>
　文章辨體彚選巻三百七十六<lb/>
　　　　　　　　　　　　明　賀復徴　編<lb/>
書五<lb/>
　　書洞庭山後<hi>明王世貞</hi>
予既為兹記而讀之所不能如伯玉者文度所得西洞<lb/>
庭者俱可十二於東山亦染指焉伯玉則不暇也吾裹<lb/>
十日糧酒倍之行不問主所至自津匿盡名姓與釣父<lb/>
<pb n="KR4h0132_WYG_376-1b"/>
羣長空皦然了無纎雲靡夕不月靡飲不夕清歌流醊<lb/>
遇興輙極凉暄天劑秋不蕭瑟從行諸君陸丈善詩子<lb/>
念儷之陸丈善畫張生嗣之李生善奕奕稱國手黄生<lb/>
少年雅亦善酒季善供具佐吾饞口将書一通以寄伯<lb/>
玉大司馬署中當忻然而笑夢我五湖之曲也<lb/>
　　書衡山禹碑<hi>王世貞</hi>
禹碑在祝融峰重刻者有二本而𨽻釋亦㣲不同大抵<lb/>
多以意㑹耳非必盡能識之也按昌黎歌科斗拳身薤<lb/>
<pb n="KR4h0132_WYG_376-2a"/>
倒披鸞漂鳯泊挐虬螭是書形勢亦誠有之及讀盛𢎞<lb/>
之荆州記劉禹錫寄吕衡州書此碑流跡已乆不當参<lb/>
以蜉蝣之足但銘辭雖古未諧聖經極類汲冡周書穆<lb/>
天子傳中語豈三代之季好事者托大禹而刻之石耶<lb/>
然宣王石鼓文亦多類是似更有不可曉者予直以為<lb/>
即秦以前文猶勝作西京後人語而用修所謂龍畫傍<lb/>
分螺書扁刻不啻倍蓰嶧山瑯琊也留此以冠諸刻<lb/>
　　書摹輞川圖後<hi>王世貞</hi>
<pb n="KR4h0132_WYG_376-2b"/>
右王摩詰輞川圖臨之者郭忠恕再臨者仇英實夫也<lb/>
其二十絶句書者文待詔徴仲也余嘗謂讀摩詰絶句<lb/>
更一覽輞川圖覺便如上下華子岡斤竹嶺騁於宫槐<lb/>
陌泛南北宅歌湖栁浪徙倚木蘭柴茱茰沜即文杏館<lb/>
而休焉酌金屑之泉與裴迪秀才對語不知我之為摩<lb/>
詰摩詰之為我與否也然則摹本何必實夫而書亦何<lb/>
必徴仲哉<lb/>
　　書伍子胥傳後<hi>王世貞</hi>
<pb n="KR4h0132_WYG_376-3a"/>
伍子胥勇烈狥志丈夫也謂之盡孔子之道則不可謂<lb/>
之悖孔子之道亦不可孔子之事魯也㡬㣲不合輙去<lb/>
之又曰父母之讐不共戴天不合而去有新君在矣不<lb/>
以事新君為二心也孟子之言君之視臣如草芥則臣<lb/>
視君如㓂讐孟子過矣草芥其親㓂讐之可也草芥其<lb/>
身㓂讐之不可也平王淫太子之婦而欲廢太子推忮<lb/>
以僇其太子之傳而併及其兄即商受何啻焉受不僇<lb/>
文王不僇太公父也何以斬燼餘之頭而懸太白鞭屍<lb/>
<pb n="KR4h0132_WYG_376-3b"/>
非過也情也亦理也吴王僚信子胥之言謀伐楚而光<lb/>
阻之不以怨光而進専諸刺僚而奪之位蓋審僚之不<lb/>
能得志於楚也光為之破楚以伸志故竭力而事之又<lb/>
為其子竭力而報越讐其必不赦越也欲以為奢者為<lb/>
光而夫差弗信也社将徙矣力諌而死之知亡智也能<lb/>
死忠也若子胥者於君臣父子之間可無媿也太史公<lb/>
稱吴以子胥謀西破強楚北滅齊晉南服越人信哉獨<lb/>
所以強吴之蹟偹于吴越春秋而其辭不雅馴使子胥<lb/>
<pb n="KR4h0132_WYG_376-4a"/>
之志明而才不盡顯以此少冺冺耳或謂子胥之托子<lb/>
於鮑氏何居曰彼蓋傷奢尚之綫絶而強延之以孝托<lb/>
也吾故曰子胥者不悖孔子之道者也<lb/>
　　書吕不韋黄歇傳後<hi>王世貞</hi>
自古至今以術取富貴秉權勢者無如吕不韋之穢且<lb/>
卑然亦無有如吕不韋之巧者也凡不韋之所籌筴皆<lb/>
鑿空至難期而其應若響彼固自天幸亦其術有以攝<lb/>
之至于御倡而知其孕必取三月進之子楚又大期而<lb/>
<pb n="KR4h0132_WYG_376-4b"/>
始生政于理為難信毋亦不韋故為之説而泄之秦皇<lb/>
使知其為真父而長保富貴邪抑亦其客之感㤙者故<lb/>
為是以詈秦皇而六國之亡人侈張其事欲使天下之<lb/>
人謂秦先六國而亡也不然不韋不敢言太后亦不敢<lb/>
言而大期之子人烏從而知其非羸出也黄歇之為奸<lb/>
大類不韋而行之於為相之後尤不義苐其始之脱太<lb/>
子雖若釣竒然甚勇而忠史固稱其博學洽聞覩所上<lb/>
秦皇書不下韓非子以一富貴之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而積慮爭事若虺<lb/>
<pb n="KR4h0132_WYG_376-5a"/>
蜮然亡身滅家而不覺豈不可悲也哉春申君不當稱<lb/>
四公子賤謀貴疎間親與文信侯並而稱可也<lb/>
　　書司馬相如傳後<hi>王世貞</hi>
司馬長卿不羞其淫奔之卓女而自紀其事使史家傳<lb/>
之以穢後人其文辭之美麗固不能相救而子長復謂<lb/>
其與卓氏婚饒于財故其仕宦未嘗肯與公卿國家之<lb/>
事嘗稱病閒居不慕官爵似未盡得其意者長卿固智<lb/>
人也方其一出使而太守郊迎縣令負弩婦翁貴之易<lb/>
<pb n="KR4h0132_WYG_376-5b"/>
耻以為榮而又成闢土之功名於願已滿矣逆知武帝<lb/>
之易封而亦易僇故避而吏隱于文園擁國色發揮文<lb/>
辭以自娱樂不亦泰哉彼其才已試於西南夷武帝固<lb/>
心器之矣使小與公卿國家之事而取通侯之印擁公<lb/>
卿之組固不難其與主父吾丘買臣嚴助軰駢首于東<lb/>
市亦易也王子猷蓋知之是故不取井丹之髙潔而取<lb/>
長卿之玩世者所謂智也<lb/>
　　書李鄴侯傳後<hi>王世貞</hi>
<pb n="KR4h0132_WYG_376-6a"/>
自三代而後人臣出處之蹟未有如李鄴侯泌之竒者<lb/>
也或伸而屈或屈而伸或先㡬或忍詬其保身亦未有<lb/>
如鄴侯之巧者也七嵗而以童子薦入禁中與宰相張<lb/>
九齡諸公善竒矣㝷謝去㳺嵩華終南間求神仙不死<lb/>
之術又竒也乆之復以獻議入翰林從太子諸王㳺太<lb/>
子善之又竒也為詩以譏楊國忠安禄山斥置蘄春又<lb/>
竒也太子即位靈武為肅宗使人召致泌泌忽間闗來<lb/>
謁又竒也立談而叅帷幄體輔若一拜右相辭俄又賜<lb/>
<pb n="KR4h0132_WYG_376-6b"/>
金紫為侍謀軍國元帥行軍長史亦将相任耳又竒也<lb/>
復兩京迎上皇除道清宫泌皆任之甫功成而辭榮乞<lb/>
歸以避李輔國又竒也當是時廣平王以太子領元帥<lb/>
泌寮也師友也即位為代宗召泌舍之蓬萊閣彊以<lb/>
婚娶食肉又竒也然其重已不及肅宗矣元載忌之出<lb/>
為江西觀察判官判官一下佐也泌不辭而往又竒也<lb/>
載誅而復召常衮忌之出團練澧朗刺杭州又不辭而<lb/>
以吏治顯又竒也嗣帝為徳宗避泚奉天復召而用之<lb/>
<pb n="KR4h0132_WYG_376-7a"/>
則直臣之而已又出而觀察陜虢鑿饟漕之道剪淮西<lb/>
之逆又竒也自是始登相位天子恭已委之不復設他<lb/>
相以至終其身又竒也至徳之初郭汾陽李臨淮貞元<lb/>
之際李西平馬北平其建勛克復若異代然而皆保全<lb/>
于泌之手又竒也夫以輔國忌之載忌之而不能傷衮<lb/>
忌之而不能終抑則泌之巧所得于老氏者深矣其所<lb/>
進深謀秘計以聽者之中庸不能盡售然至于處父子<lb/>
兄弟之間功亦不淺矣<lb/>
<pb n="KR4h0132_WYG_376-7b"/>
　　書李空同集後<hi>王世貞</hi>
空同先生兩䟽于𢎞治間擔荷世道不淺雖再下詔獄<lb/>
見以為煆煉而實益其剛果之氣若廣信之訟血氣與<lb/>
義氣各強半耳材髙而病脫疎則易入名髙而尚激厲<lb/>
則易染同舟遇風呉越相救而不知其伏機之至此也<lb/>
一遇康徳涵再遇林待用而後得免虎口噫嘻亦危矣<lb/>
當嘉靖之丁亥已丑間楊應寧當國名為最知先生而<lb/>
竟不一推轂事殊不可曉吾嘗謂憐才者若春風拂面<lb/>
<pb n="KR4h0132_WYG_376-8a"/>
便消忌才者若氷雪寒必透骨俯仰千古至今尚新可<lb/>
歎哉<lb/>
　　書與于鱗論詩事<hi>王世貞</hi>
己未正月余以臺謁之濟上于鱗烹一豚候我田間出<lb/>
蟹胥佐醑苦劇談乆之盡一瓿苦五十六螯漏且行盡<lb/>
于鱗睨為余曰吾起山東農家獨好為文章自恨不得<lb/>
一當古作者既幸與足下相下上當中原並驅時一掃<lb/>
萬古是寧獨人間世哉奈何不更評㩁所至而令百嵗<lb/>
<pb n="KR4h0132_WYG_376-8b"/>
後傳耳者執柔翰而雌黄其語也予唯唯于鱗乃言曰<lb/>
王君足下行棄我濟上去矣焉用自苦齷齪為也其不<lb/>
以吾二人更標幟者㡬希請為世人實之吾于騷賦未<lb/>
及為耳為當不讓足下足下故盧柟儔也吾擬古樂府<lb/>
少不合者足下時一離之離者離而合也實不能勝足<lb/>
下吾五言古不能多足下多乃不勝我歌行其有間乎<lb/>
吾以句若以篇耳諸近體靡不敵者謂絶句不如我妄<lb/>
七言律遂過足下一等足下無神境吾無凢境耳余時<lb/>
<pb n="KR4h0132_WYG_376-9a"/>
心伏者乆之已前謝于鱗曰吾于足下即小進固鴈行<lb/>
也豈敢以秦齊之賦而匹盟主吾之為歌行也句權而<lb/>
字衡之不如子逺矣雖然子有待也我無待也兹其所<lb/>
以埒與子兮雪之月也吾風之行水也更子而千篇乎<lb/>
無極我之變加我十年吾不能長有子境矣于鱗曰善<lb/>
請言文曰子匠心而材古者也其工極矣予之錯于材<lb/>
也世無通于古者以故無稱子亦無稱我然而世之疑<lb/>
子也甚于我即百千萬年而其疑子也又甚于我雖然<lb/>
<pb n="KR4h0132_WYG_376-9b"/>
謂子隃勝我者獨子乎我心耳于鱗大恱曰有是哉吾二<lb/>
人之窮也而足相樂矣更起迭為夀質明而罷後旬日<lb/>
書來言快矣兹夕之千古也豈值爽鳩之樂哉又一日<lb/>
于鱗因酒踞謂余曰夫天地偶而物無孤美者人亦然<lb/>
孔氏之世乃不有左丘乎余瞪目直視之不答李遽曰<lb/>
吾失言吾失言嚮者言老𥅆耳其狂誕如此<lb/>
　　書子昻所冩道徳經<hi>徐渭</hi>
世好趙書者取其媚也責以古服勁装可乎蓋帝胄王<lb/>
<pb n="KR4h0132_WYG_376-10a"/>
孫裘馬輕纎足稱其人矣他書率然而道徳經為尤媚<lb/>
然可以為槁澁頑麤如世所稱枯柴蒸餅者之藥<lb/>
　　書季子㣲所藏摹本蘭亭<hi>徐渭</hi>
非特字也世間諸有為事凡臨摹直寄興耳銖而較寸<lb/>
而合豈真我面目哉臨摹蘭亭本者多矣然時時露已<lb/>
筆意者始稱髙手予閲兹本雖不能必知其為何人然<lb/>
窺其露已筆意必髙手也優孟之似孫叔敖豈併其鬚<lb/>
眉軀幹而似之耶亦取諸其意氣而已矣<lb/>
<pb n="KR4h0132_WYG_376-10b"/>
　　書草𤣥堂稿後<hi>徐渭</hi>
始女子之來嫁干婿家也朱之粉之倩之顰之歩不敢<lb/>
越裾語不敢見齒不如是則以為非女子之態也迨數<lb/>
十年長子孫而近嫗姥於是黜朱粉罷倩顰横歩之所<lb/>
加莫非問耕織於奴婢横口之所語莫非呼雞豕於圏<lb/>
槽甚至齵齒而笑篷首而搔蓋回視向之所謂態者真<lb/>
赧然以為粧綴取憐嬌真飾偽之物而娣姒者猶望其<lb/>
宛宛嬰嬰也不亦可嘆也哉渭之學為詩也矜於昔而<lb/>
<pb n="KR4h0132_WYG_376-11a"/>
頽且放於今也頗有類於是其為娣姒哂也多矣今校<lb/>
酈君之詩而恍然契肅然歛容焉蓋真得先我而老之<lb/>
娣姒矣<lb/>
　　書石梁鴈宕圖後<hi>徐渭</hi>
台宕之間自有知以來便馳神於彼苦不得往得見於<lb/>
圖諜中如説梅子一邉生津一邉生渴不如直啜一甌<lb/>
苦茗乃始沁然今日觀此巻畫圖斧削刀裁描青抹綠<lb/>
㡬若真物比於往日圖諜彷彿依稀者大相懸絶雖比<lb/>
<pb n="KR4h0132_WYG_376-11b"/>
苦茗尚覺不同有一掬水到口畧降心火老夫看取世<lb/>
間逺近真假有許多種别不知他日支杖大小龍湫更<lb/>
作何觀<lb/>
　　書夏珪山水巻<hi>徐渭</hi>
觀夏珪此畫蒼潔曠逈令人舍形而恱影但兩接處墨<lb/>
與景俱不交必有遺矣惜哉雲䕶蛟龍支股必間斷亦<lb/>
在意㑹而已<lb/>
　　書濾水羅漢畫贊<hi>徐渭</hi>
<pb n="KR4h0132_WYG_376-12a"/>
諸江河水若彼㣲蟲為有性命為無性命為俱有性命<lb/>
為俱無性命若俱有者蟲既應生水何獨受烹煎燒煮<lb/>
諸苦毒楚若俱無者水既應烹亦應煮蟲云何濾蟲煮<lb/>
水作是分别若謂蟲則含靈水無知覺諦觀二物蟲體<lb/>
泳㳺水含流性得躍為蟲付流即水覺與不覺有何差<lb/>
别辟如有人發心愛惜象馬牛羊不忍宰割而於蟹魚<lb/>
蝦蚌妄加觧剝或亦於諸蝦魚蠏蚌心生愛惜於彼草<lb/>
木斬刈無遺彼諸有物大小動植體則不同所含生性<lb/>
<pb n="KR4h0132_WYG_376-12b"/>
等無有二云何殺彼舍此起分别心濾蟲煮水亦復如<lb/>
是弟子迷惑不能通曉是義惟大羅漢正坐諦觀作何<lb/>
解説宣豁迷悶弟子徐渭合掌禮拜而作是語<lb/>
　　書梅花道人墨竹譜<hi>徐渭</hi>
余觀梅花道人畫竹如羣鳯為鶻所掠翎羽騰閃捎捩<lb/>
變滅之詭雖鳯亦不得而知而評者或謂其贋豈理也<lb/>
哉<lb/>
　　書蘇長公維摩贊墨蹟<hi>徐渭</hi>
<pb n="KR4h0132_WYG_376-13a"/>
予夙慕大蘇公書然閲覽止從金石本耳鮮得其蹟馬<lb/>
子某博古而獲此予始幸一見之必欲定其真贋者則<lb/>
取公之贊維摩中語而答之曰若云此畫無實相毗耶<lb/>
城中亦非實<lb/>
　　書米南宫墨蹟<hi>徐渭</hi>
閲南宫書多矣瀟𣪚爽逸無過此帖辟之朔漠萬馬驊<lb/>
騮獨先<lb/>
　　書朱太僕十七帖<hi>徐渭</hi>
<pb n="KR4h0132_WYG_376-13b"/>
昨過人家圃榭中見珍花異菓繡地叅天而野藤刺蔓<lb/>
交戞其間顧問主人曰何得濫放此軰主人曰然然去<lb/>
此亦不成圃也予拙於書朱使君令予首尾此帖意或<lb/>
近是説耶<lb/>
　　書譙南逰巻後<hi>歸有光</hi>
某始計偕由滁州入彭城前年再登滁州山春初猶寒<lb/>
馬行山嶺上多積雪北風蕭蕭令人愴然有懷古之思<lb/>
宋太祖常以周師破李景兵十五萬於清流闗太祖高<lb/>
<pb n="KR4h0132_WYG_376-14a"/>
皇帝從郭元帥駐兵滁陽明年始渡江克采石取太平<lb/>
王業實肇於此自少知誦歐陽公之記云百年之内漠<lb/>
然徒見山高而水清可謂千載同此慨矣因問所謂豐<lb/>
樂醉翁亭者俯視環滁之山彷彿尚見太守醉而逰人<lb/>
歸也乙卯之嵗通参張先生以譙南逰巻見示謾書其<lb/>
後<lb/>
　　書座右<hi>虞淳熙</hi>
有士人貧甚夜則露香祈天益乆不懈一夕方正襟焚<lb/>
<pb n="KR4h0132_WYG_376-14b"/>
香忽聞空中神人語曰帝憫汝誠使我問汝何所欲士<lb/>
答曰某之所欲甚㣲非敢過望但願此生衣食粗足逍<lb/>
遥山間水濱以終其身足矣神人大笑曰此上界神仙<lb/>
之樂汝何從得之若求富貴則足矣予因歴數古人極<lb/>
貴念歸而終不能遂志者比比皆是蓋天之靳惜清樂<lb/>
百倍于功名爵禄也右梁谿漫志所紀此樂予近已得<lb/>
之無用爇許都梁禱祠而求矣乃故求神仙不置一何<lb/>
貪耶神者地祗之申仙者山人耳上界大多官府即洞<lb/>
<pb n="KR4h0132_WYG_376-15a"/>
宫佐吏正爾荘語肅儀倍人間問荘生作太極闈編郎<lb/>
得逍遥曵尾否今日龍山鳯泉有食禾衣苧逍遥神仙<lb/>
猶故不自足帝且罰守天圊勅之沒淄塵慾火中大可<lb/>
怖畏書一通座右自警貪志<lb/>
　　書硯銘<hi>董其昌</hi>
東坡書唐林夫惠硯云行至泗州見蔡景繁附唐林夫<lb/>
書信與余端硯一枚張遇墨半螺硯極佳但小而凸磨<lb/>
墨不甚便作硯者意待數百年後硯平乃便墨耳一硯<lb/>
<pb n="KR4h0132_WYG_376-15b"/>
猶須作數百年計而作事乃不為明日計可不謂大惑<lb/>
耶<lb/>
　　識伯修遺墨後<hi>袁宏道</hi>
伯修酷愛蘇白二公而嗜長公尤甚每下直輙焚香静<lb/>
坐命小妓伸紙書二公閒適詩或小文或詩餘一二幅<lb/>
倦則手一編而卧皆山林㑹心語近懶近放者也余每<lb/>
過抱甕亭即笑之曰兄與長公真是一種氣味伯修曰<lb/>
何故余曰長公能言吾兄能嗜然長公垂老玉局吾兄<lb/>
<pb n="KR4h0132_WYG_376-16a"/>
直東華事業方始其不能行一也伯修大笑且曰吾年<lb/>
止是東坡守髙宻時已約寅年入山彼時纔得四十三<lb/>
嵗去坡翁玉局尚二十餘年未可謂不能行也昔樂天<lb/>
七十致仕尚自以為逹故其詩云逹哉逹哉白樂天此<lb/>
猶白頭老寡婦以貞驕人吾不學也因相與大笑未㡬<lb/>
而伯修下世嗟乎坡公坎軻嶺外猶得老歸陽羡樂天<lb/>
七十罷分司優㳺履道尚十餘年使吾兄幸而躋下夀<lb/>
長林之下兄倡弟和豈二公所得比哉弟自壬辰得第<lb/>
<pb n="KR4h0132_WYG_376-16b"/>
宦轍已十三年然計居官之日僅得五年山林花鳥大<lb/>
約倍之視兄去世之年僅餘四載夫兄以二老為例故<lb/>
以四十歸田為早若弟以兄為例雖即今不出猶恨其<lb/>
遲也世間第一等便宜事真無過閒適者白蘇言之兄<lb/>
嗜之弟行之皆竒人也甲辰閠九月九日弟宏道書于<lb/>
梔子樓<lb/>
　　書印空上人巻<hi>黄汝亨</hi>
子瞻治郡時每言遇緇門人宜愛䕶之加于齊民近世<lb/>
<pb n="KR4h0132_WYG_376-17a"/>
戒僧少而生産肥身家之僧多官府亦遂從而賦役之<lb/>
使子瞻之言不驗𤣥風墮矣余嘗言髙僧難作貧僧易<lb/>
作而近世能貧者亦不易過呉興乃見其人曰印空者<lb/>
其人通明事薫修逺近文雅有道韻之士喜與之逰而<lb/>
貧甚士大夫賢者如沈中丞觀頥朱侍御君采軰相與<lb/>
捐貲買曹氏數畝以饘粥之僅可送日而止乃知緇門<lb/>
有人不患世無子瞻也因問印空無糧乃足古徳所謂<lb/>
臨行将得去者何在印空笑不答<lb/>
<pb n="KR4h0132_WYG_376-17b"/>
　　書月公冊<hi>袁中道</hi>
昔晤龍湖老人于通州予問當如何作工夫龍湖曰参<lb/>
話頭予曰某子甲半生参話頭而了無消息者何也龍<lb/>
湖曰不解起疑也夫疑為學道之寳疑大則悟亦大予<lb/>
近來尚有餘疑可惜不遇大作家痛與刺劄一畨耳予<lb/>
心佩其言見世之學者終日恬然其稍敏㨗者隨口領<lb/>
畧自謂已得始知老人所謂不解起疑者真有見也古<lb/>
人云薄福之人不生于疑又云不疑言句是謂大病今<lb/>
<pb n="KR4h0132_WYG_376-18a"/>
㸔古人因緣其穿鑿者無論矣稍有所見淺者作逗塞<lb/>
情識㑹深者作探竿影草㑹作仙人手中扇㑹逺之逺<lb/>
矣疑者参之寶也理者参之讐也所悟在理必不得力<lb/>
從門入者不是家珍耳龍湖心地甚浄戒行甚稳講經<lb/>
論極精細而其中尤有不能自安者蓋亦有大疑也若<lb/>
盡擲去算沙諸事而不受育師輕為㸃破則将來天人<lb/>
一隻眼矣何幸親見之<lb/>
　　書雪筝冊後<hi>袁中道</hi>
<pb n="KR4h0132_WYG_376-18b"/>
陳姬字雪筝少墮紅緣色藝皆絶都中時態新粧多出<lb/>
其手合度中節士女皆效之所撫育多為名姝清令淹<lb/>
雅别有一種風氣姬善語言隨機酬應極有韻然外柔<lb/>
而内荘不可狎也後字夫夫亡遂誓守志不改予聞而<lb/>
嘆曰甚矣姬之賢也綠忩青閨之彦守一不貳者外廹<lb/>
于世之毁譽而不敢易其操今居濃膩之中人直以桃<lb/>
李蹊中人目之耳其守志而人不予譽也其失志而人<lb/>
不予毁也毁譽之所不及而獨能伸其志于靡他其誰<lb/>
<pb n="KR4h0132_WYG_376-19a"/>
知之而誰信之予故以為真人然則姬者豈獨為粉黛<lb/>
中男子哉其可與言道矣樊通徳有言慧則通通則流<lb/>
此正下沉之情識耳彼擁髻而嘆盛衰之不常凄然念<lb/>
疲精騖神者之變為荒田野草此何消息耶通徳于此<lb/>
宜有豁焉而惜其不及此也夫世之貞女子挾毁譽而<lb/>
不敢退堕者不過強有力以扞之故枝葉雖除而根株<lb/>
自在若姬于此中厭離已極一㸃情染已化為㸃雪消<lb/>
氷矣大慧所云從内打出者依稀若有㑹焉予故曰姬<lb/>
<pb n="KR4h0132_WYG_376-19b"/>
可與言道昔摩登伽貪愛阿難如來指示以不浄而使<lb/>
之厭離故與耶輸佗羅同證妙果吾觀姬之守志不從<lb/>
名根生而從一念之厭離生直慧人也道種也故喜而<lb/>
為之述<lb/>
　<lb/>
　<lb/>
　<lb/>
　文章辨體彚選巻三百七十六<lb/>
</p>
<p>
</p>
  </div>
</body>
</text>
</TEI>
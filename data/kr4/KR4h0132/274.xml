<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百七十四</head> <lb/>
    <p>
<pb n="KR4h0132_WYG_274-1a"/>
欽定四庫全書<lb/>
　文章辨體彚選巻二百七十四<lb/>
　　　　　　　　　　　　明　賀復徵　編<lb/>
私箋一<lb/>
　劉勰曰箋者表也表識其情也<lb/>
　　與竇憲箋<hi>漢崔駰</hi>
主簿崔駰言今旦漢陽太守稜吏卒數十人皆臂鷹牽<lb/>
狗陳於道側云欲上幕府駰聞傳曰禽獸之皮不足以<lb/>
<pb n="KR4h0132_WYG_274-1b"/>
備器用其肉不可以將獻養則公不舉焉禮公侯非糜<lb/>
兕射且以服猛為民除害因以登臨器械也故晉唐叔<lb/>
射兕于徒林以為大甲夫鷹犬所獲不過雉兔而有歴<lb/>
險阻之難斯乃細人匹夫之事非王侯大人所為要資<lb/>
也駰幸得充下館序在衆賢後乗是以竭其惓惓敢進<lb/>
一言<lb/>
　　與太子牋<hi>魏繁欽</hi>
正月八日壬寅領主簿欽死罪死罪近屢奉牋不足自<lb/>
<pb n="KR4h0132_WYG_274-2a"/>
宣頃諸鼔吹廣求異伎時都尉薛訪車子年始十四能<lb/>
喉囀引聲與笳同音白上呈見果如其言即日故共觀<lb/>
試乃知天壤之所生誠有自然之妙物也潛氣内轉哀<lb/>
音外激大不抗越細不幽散聲悲舊笳曲美常均及與<lb/>
黄門鼔吹温胡迭唱迭和喉所發音無不響應曲折沈<lb/>
浮尋變入節自初呈試中間二旬胡欲傲其所不知尚<lb/>
之以一曲巧竭意匱既已不能而此孺子遺聲抑揚不<lb/>
可勝窮優游轉化餘弄未盡暨其清激悲吟雜以怨慕<lb/>
<pb n="KR4h0132_WYG_274-2b"/>
咏北狄之遐征奏胡馬之長思悽入肝脾哀感頑艶是<lb/>
時日在西隅凉風拂衽背山臨溪流泉東逝同坐仰嘆<lb/>
觀者俯聴莫不泫泣隕涕悲懐慷慨自左<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>史妠謇姐<lb/>
名倡能識以來耳目所見僉曰詭異未之聞也竊惟聖<lb/>
體兼愛好竒是以因牋先白委曲伏想御聞必含餘歡<lb/>
兾事速訖旋侍光塵寓目階庭與聴斯調燕喜之樂葢<lb/>
亦無量欽死罪死罪<lb/>
　　與劉靖牋<hi>應璩</hi>
<pb n="KR4h0132_WYG_274-3a"/>
入作納言出臨京任富民之術日引月長藩落高峻絶<lb/>
穿窬之心五種別出逺水火之災農器必具無失時之<lb/>
闕蠶麥有苫備之用無雨濕之虞封符指期無流連之<lb/>
吏鰥寡孤獨蒙廩振之實加之以明摘幽微重之以秉<lb/>
憲不撓有司供承王命百里垂拱仰辨雖昔張趙三王<lb/>
之治未足以方也<lb/>
　　與曹昭伯牋<hi>應璩</hi>
空城寥廓所聞者悲風所見者鳥雀昔陳司空為邑宰<lb/>
<pb n="KR4h0132_WYG_274-3b"/>
所宰幽閒獨坐愁思幸賴游蟻以娛其意以今況之知<lb/>
不虚矣損書及逺若從雲墜<lb/>
　　與郄鑒牋<hi>庾亮</hi>
昔於蕪湖反覆謂彼罪雖重而時弊國危且令方嶽道<lb/>
勝亦足有所鎮壓故共隠忍解釋陶公自兹及今曾無<lb/>
悛改主上自七八嵗以及成人入則在宫人之手出則<lb/>
惟武官小人讀書無從受音句顧問未嘗遇君子侍臣<lb/>
雖非俊士皆時之良也知古今顧問豈與殿中將軍司<lb/>
<pb n="KR4h0132_WYG_274-4a"/>
馬督同年而語哉不云當高選侍臣而云高選將軍司<lb/>
馬督豈合賈生願人主之美翼以成徳之意乎秦政欲<lb/>
愚其黔首天下猶知其不可況乃欲愚其主哉主之少也<lb/>
不登進賢哲以輔導聖躬春秋既盛宜復子明辟不稽首<lb/>
歸政甫居師傅之尊成人之主方受師臣之悖主上知<lb/>
君臣之道不可以然而不得不行殊禮之事萬乗之君<lb/>
寄坐上九亢龍之爻有位無人挾震主之威以臨制百<lb/>
官百官莫之敢忤是先帝無顧命之臣勢屈於驕姦而<lb/>
<pb n="KR4h0132_WYG_274-4b"/>
遵養之也趙賈之徒有無君之心是而可忍孰不可忍<lb/>
且往日之事含容隠忍謂其罪可宥良以時弊國危兵<lb/>
甲不可屢動又冀其當謝往釁懼而修已如頃日之縱<lb/>
是上無所忌下無所憚謂多養無賴足以維持天下公<lb/>
與下官並䝉先朝厚顧荷託付之重大姦不掃何以見<lb/>
先帝于地下願公深維安國家固社稷之逺算次計公<lb/>
之與下官負荷輕重量其所宜<lb/>
　　與陶侃牋<hi>慕容廆</hi>
<pb n="KR4h0132_WYG_274-5a"/>
明公使君轂下振德耀威撫寧方夏勞心文武士馬無<lb/>
恙欽高仰止注情彌久王塗險逺隔以燕越每瞻江湄<lb/>
延道遐外天降艱難禍害屢臻舊都不守奄為虜庭使<lb/>
皇輿遷幸假勢吳楚大晉啟基祚流萬世天命未改𤣥<lb/>
象著明是以義烈之士深懐憤踴猥以功薄受國殊寵<lb/>
上不能掃除羣羯下不能身赴國難仍縱賊臣屢逼京<lb/>
輦王敦倡禍于前蘇峻肆毒于後凶暴過于董卓惡逆<lb/>
甚于傕汜普天率土誰不同忿深怪文武之士過荷朝<lb/>
<pb n="KR4h0132_WYG_274-5b"/>
榮不能滅中原之寇刷天下之恥君侯植根江陽發曜<lb/>
荆衡伏葉公之權有包胥之志而令白公伍員殆得極其<lb/>
暴竊為丘明恥之區區楚國子重之徒猶恥君弱羣臣<lb/>
不及先大夫厲已戒衆以服陳鄭越之種蠡尚能弼佐<lb/>
句踐取威黄池況今吳土英賢比肩而不輔翼聖主陵<lb/>
江北伐以義聲之直討逆暴之羯檄命舊都之士招懐<lb/>
存本之人豈不若因風振落頓坂走輪哉且孫氏之初<lb/>
以長沙之衆摧破董卓志匡漢室雖中遇寇害雅志不<lb/>
<pb n="KR4h0132_WYG_274-6a"/>
遂原其誠心乃忽身命及權據揚越外伏周張内馮顧<lb/>
陸拒魏赤壁克取襄陽自兹以降世主相襲咸能侵逼<lb/>
徐豫令魏朝旰食不知今之江表為賢儁匿智藏其勇<lb/>
略邪將吕䝉凌統高縱曠世哉況今凶羯虐暴中州人<lb/>
士逼迫勢促其顛沛之危甚于累卵假號之強衆心所<lb/>
去敵有釁矣易可震蕩王郎袁術雖自詐偽皆基淺根<lb/>
微禍不旋踵此皆君侯之所聞見者矣王司徒清虚寡<lb/>
欲善于全已昔曹參亦崇此道著畫一之稱也庾公居<lb/>
<pb n="KR4h0132_WYG_274-6b"/>
元舅之尊處申伯之任超然高蹈明智之權廆于寇難<lb/>
之際受大晉累世之恩自恨絶域無益聖朝徒係心萬<lb/>
里望風懐憤今海内之望足為楚漢輕重者惟在君侯<lb/>
若戮力盡心悉五州之衆據兖豫之郊使向義之士倒<lb/>
戈釋甲則羯寇必滅國恥必除廆在一方敢不竭命孤<lb/>
軍輕進不足使勒畏首畏尾則懐舊之士欲為内應無<lb/>
由自發故也故逺陳寫言不盡宣<lb/>
　　與韓伯康牋<hi>俞益期</hi>
<pb n="KR4h0132_WYG_274-7a"/>
惟檳榔樹最南游之竒觀子既非常木亦特異余在交<lb/>
州時度之大者三圍髙者九丈餘葉聚木端房棲木下<lb/>
華秀房中子結房外其擢穗似黍其綴實似榖其皮似<lb/>
桐而厚其節似竹而穊其中空其外勁其屈如覆虹其<lb/>
伸如縋繩本不大末不小上不傾下不斜調直亭亭千<lb/>
百若一步其林則寥廓庇其蔭則蕭條信可以長吟可<lb/>
以逺想矣但性不耐霜不得北植必當遐立海南遼然<lb/>
萬里不遇長者之目自令人恨深<lb/>
<pb n="KR4h0132_WYG_274-7b"/>
　　其二<lb/>
嘗對飛鳥戀土増思寄意謂此鳥其背青其腸赤丹心<lb/>
外露鳴情未達終日歸飛飛不十千路有萬里何繇歸<lb/>
哉<lb/>
　　其三<lb/>
馬文淵昔立兩銅柱於林邑岸北有遺兵十餘家不反<lb/>
居夀冷岸南而對銅柱悉姓馬自為昏姻今有二百戸<lb/>
交州以其流寓號曰馬流言語飲食尚與華同山川移<lb/>
<pb n="KR4h0132_WYG_274-8a"/>
易銅柱今沒在海中正賴此民以識故處也<lb/>
　　其四<lb/>
外國老胡說衆香共是一木木花為雞舌香木節為青<lb/>
木香膠為薰陸根為栴檀葉為藿香心為沈水<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_274-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷二百七十八</head> <lb/>
    <p>
<pb n="KR4h0132_WYG_278-1a"/>
欽定四庫全書<lb/>
　文章辨體彚選卷二百七十八<lb/>
　　　　　　　　　　　　明　賀復徵　編<lb/>
私狀一<lb/>
　劉勰曰狀者貌也陳列事情如人之貌昭然可見也<lb/>
　分古體今體二種<lb/>
　　賀徐州張僕射白兔狀<hi>唐韓愈</hi>
伏聞今月五日營田巡官陳從政獻瑞兔毛質皦白天<lb/>
<pb n="KR4h0132_WYG_278-1b"/>
馴其心其始實得之符離安阜屯屯之役夫朝行遇之<lb/>
迫之弗逸人立而拱竊惟休咎之兆天所以啟覺于下<lb/>
依類託喻事之纎悉不可圖驗非睿智博通孰克究明<lb/>
愈雖不敏請試辨之兔陰類也又窟居狡而伏逆象也<lb/>
今白其色絶其羣也馴其心化徳也人立而拱非禽獸<lb/>
之事革而從人且服罪也得之符離符離實戎國名又<lb/>
附麗也不在農夫之田而在軍田武徳行也不戰而來<lb/>
之之道也有安阜之嘉名焉伏惟閣下股肱帝室藩垣<lb/>
<pb n="KR4h0132_WYG_278-2a"/>
天下四方其有逆亂之臣未血斧鑕之屬畏威崩析歸<lb/>
我乎哉其事兆矣是宜具跡表聞以承答天意小子不<lb/>
惠猥以文句微識蒙念睹兹盛美焉敢避不讓之責而<lb/>
黙黙耶愈再拜奉狀以聞<lb/>
　　皇帝即位降赦賀觀察使狀<hi>韓愈</hi>
二月五日恩赦今月二十四日卯時到州當時集百官<lb/>
僧道百姓宣示訖聖上以繼明之初垂惟新之澤曲成<lb/>
不遺於萬物大賚遂延於四海寰宇斯泰品類皆蘇渥<lb/>
<pb n="KR4h0132_WYG_278-2b"/>
恩普霑逺近同慶愈以藩條有制拜賀無由不勝欣忭<lb/>
之至謹差萍鄉縣丞李某奉狀以聞<lb/>
　　賀分淄青諸州為三道節度狀<hi>柳宗元</hi>
右某伏見某月日制分淄青諸州為三道節度都團練<lb/>
觀察等使者害氣盡除和風溥暢裂壤既分其形勝經<lb/>
野必正其提封河濟異宜海岱殊服八命作牧無聞威<lb/>
福之原十國為連已肅澄清之政鼠無夜動鴞變好音<lb/>
惠澤豈俟于崇朝仁化寧期于必世遂使瑯琊即墨田<lb/>
<pb n="KR4h0132_WYG_278-3a"/>
生無慮其異謀聊攝姑尤晏子但聞其善祝恭以相公<lb/>
謨參禹績制出蕭規光輔聖神永康黎獻某獲逢開泰<lb/>
忝守方隅抃躍之誠倍百恒品<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_278-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百七十八<lb/>
</p>
<p>
</p>
  </div>
</body>
</text>
</TEI>
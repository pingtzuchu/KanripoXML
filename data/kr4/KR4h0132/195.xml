<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百九十五</head> <lb/>
    <p>
<pb n="KR4h0132_WYG_195-1a"/>
欽定四庫全書<lb/>
　文章辨體彚選巻一百九十五<lb/>
　　　　　　　　　　　　明　賀復徴　編<lb/>
進䇿三<lb/>
　　君術察情<hi>宋蘇轍</hi>
臣聞將求御天下之術必先明於天下之情不先明於<lb/>
天下之情則與無術何異夫天下之術臣固已畧言之<lb/>
矣而又將竊言其情今使天子皆得賢人而任之雖可<lb/>
<pb n="KR4h0132_WYG_195-1b"/>
以無憂乎其為奸然猶有情焉而不可以不知盖臣聞<lb/>
之人有好為名髙者臨財推之以讓其親見位去之以<lb/>
讓其下進而天子禮焉則以為歡進而不禮焉則雖逼<lb/>
之而不食其禄方為亷恥之節以高天下若是而天子<lb/>
不知焉而豢之以厚利則其心赧然有所不平人有好<lb/>
為厚利者見禄而就之以優其身見利而取之以豐其<lb/>
家良田大産惟其與之則可以致其才如是而天子不<lb/>
知焉而强之以名髙則其心缺然有所不悦人惟無好<lb/>
<pb n="KR4h0132_WYG_195-2a"/>
自勝也好自勝而不少柔之則忿鬭而不和人惟無所<lb/>
相惡也有所相惡而不為少避之則事其私怒而不求<lb/>
成功素剛則無折之也素畏則無强之也强之則將不<lb/>
勝而折之則將不振凡此數者皆所以求用其才而不<lb/>
傷其心也然猶非所以馭天下之奸雄盖臣聞之天下<lb/>
之奸雄其為心也甚深而其為迹也甚微將營其東而<lb/>
形之於西將取其右而擊之於左古之人有欲得其君<lb/>
之權者不求之其君也優游翺翔而聴其君之所欲為<lb/>
<pb n="KR4h0132_WYG_195-2b"/>
使之得其所欲而油然自放以釋天下之權天下之權<lb/>
既去其君而無所歸然後徐起而收之故能取其權而<lb/>
其君不之知古之人有為之者李林甫是也夫人既獲<lb/>
此權也則思專而有之專而有之則常恐天下之人從<lb/>
而傾之夫人惟能自固其身而後可以謀人自固之不<lb/>
暇而欲謀人也實難故古之權臣常合天下之争天下<lb/>
且相與争而不解則其勢無暇及我是故可以久居而<lb/>
不可去古之人有為之者亦李林甫是也世之人君茍<lb/>
<pb n="KR4h0132_WYG_195-3a"/>
無好善之心幸而有好善之心則天下之小人皆將賣<lb/>
之以為奸何者有好善之名而不察為善之實天下之<lb/>
善固有可以謂之惡者天下之惡固有可以謂之善者<lb/>
彼知吾之欲為善也則或先之以善而終之以惡或有<lb/>
指天下之惡而飾之以善古之人有為之者石顯是也<lb/>
人之將欲為此釁也將欲建此事也必先得於其君欲<lb/>
成事而君有所不悦則事不可以成故古之姦雄刼之<lb/>
以其所必不能其所必不能者不可為也則將反而從<lb/>
<pb n="KR4h0132_WYG_195-3b"/>
吾之所欲為古之人有為之者驪姬之説獻公使之老<lb/>
而避禍是也此數者天下之至情故聖人見其初而求<lb/>
其終聞其聲而推其形盖惟能察人於無故之中故天<lb/>
下莫能欺何者無故者必有其故也古者明王在上天<lb/>
下之小人伏而不見夫小人者豈其能無意於天下也<lb/>
舉而見其情發而中其病是以愧恥退縮而不敢進臣<lb/>
欲天子明知君子之情以養當世之賢公名卿而深察<lb/>
小人之病以絶其自進之漸此亦天下之至明也<lb/>
<pb n="KR4h0132_WYG_195-4a"/>
　　其二觀勢<hi>蘇轍</hi>
臣聞事有若緩而其變甚急者天下之勢是也天下之<lb/>
人幼而習之長而成之相咻而成風相比而成俗縱横<lb/>
顛倒紛紛而不知以自定當此之時其上之人刑之則<lb/>
懼驅之則聴其勢若無能為者然及其為變常至於破<lb/>
壊而不可禦故夫天子者觀天下之勢而制其所向以<lb/>
定其所歸者也夫天下之人弛而縱之拱手而視其所<lb/>
為則其勢無所不至其狀如長江大河日夜渾渾趨於<lb/>
<pb n="KR4h0132_WYG_195-4b"/>
下而不能止抵曲則激激而無所洩則咆勃潰亂蕩然<lb/>
而四出壊隄防包陵谷汗漫而無所制故善治水者因<lb/>
其所入而導之則其勢不至於激怒坌湧而不可收既<lb/>
激矣又能徐徐而洩之則其勢不至於破決蕩溢而不<lb/>
可止然天下之人而常狎其安流無事之不足畏也而<lb/>
不為去其所激觀其激作相蹙潰亂未發之際而以為<lb/>
不至於大懼不能徐洩其怒是以遂至横流於中原而<lb/>
不可卒治昔者天下既安其人皆欲安坐而守之循循<lb/>
<pb n="KR4h0132_WYG_195-5a"/>
以為敦厚黙黙以為忠信忠臣義士之氣憤悶而不得<lb/>
發豪俊之士不忍其鬱鬱之心起而振之而世之士大<lb/>
夫好勇而輕進喜氣而不懾者皆樂從而羣和之直言<lb/>
忤世而不顧直行犯君而不忌今之君子累累而從事<lb/>
於此矣然天下猶有所不從其餘風故俗猶衆而未去<lb/>
相與抗拒而勝負之數未有所定邪正相摶曲直相犯<lb/>
二者潰潰而不知其所終極盖天下之勢已少激矣而<lb/>
上之人不從而遂決其壅臣恐天下之賢人不勝其忿<lb/>
<pb n="KR4h0132_WYG_195-5b"/>
而自決之也夫惟天子之尊有所欲為而天下從之今<lb/>
不為決之於上而聴其自決則天下之不同者將悻然<lb/>
而不服而天下之豪俊亦將奮踴不顧而力決之發而<lb/>
不中故大者傷小者死横潰而不可救譬如東漢之士<lb/>
李膺杜密范滂張儉之黨慷慨議論本以矯拂世俗之<lb/>
弊而當時之君不為分别天下之邪正以決其氣而使<lb/>
天下之士發憤而自決之而天下遂以大亂由此觀之<lb/>
則夫英雄之士不可以不少遂其意也是以治水者惟<lb/>
<pb n="KR4h0132_WYG_195-6a"/>
能使之日夜流注而不息則雖有蛟龍鯨鯢之患亦將<lb/>
順流奔走奮迅悦豫而不暇及於為變茍其瀦畜渾亂<lb/>
壅閉而不決則水之百怪皆將悖然放肆求以自快其<lb/>
意而不可禦故夫天下亦不可不為少決以順適其意<lb/>
也<lb/>
　　臣事用重臣<hi>蘇轍</hi>
臣聞天下有權臣有重臣二者其迹相近而難明天下<lb/>
之人知惡夫權臣之專而世之重臣亦遂不容於其間<lb/>
<pb n="KR4h0132_WYG_195-6b"/>
夫權臣者天下不可一日而有而重臣者天下不可一<lb/>
日而無也天下徒見其外而不察其中見其皆侵天子<lb/>
之權而不察其所為之不類是以舉皆嫉之而無所喜<lb/>
此亦已太過也今夫權臣之所為者重臣之所切齒而<lb/>
重臣之所取者權臣之所不顧也將為權臣耶必將内<lb/>
悦其君之心委曲聴順而無所違戾外竊其生殺予奪<lb/>
之柄黜陟天下以見已之權而没其君之威惠内能使<lb/>
其君歡愛悦懌無所不順而安為之上外能使其公卿<lb/>
<pb n="KR4h0132_WYG_195-7a"/>
大夫百官庶吏無所不歸命而争為之腹心上愛下順<lb/>
合而為一然後權臣之勢遂成而不可㧞至於重臣則<lb/>
不然君有所為不可以必争争之不能而其事有所必<lb/>
不可聴則專行而不顧待其成敗之迹著則上之心將<lb/>
釋然而自解其在朝廷之中天子為之踧然而有所畏<lb/>
士大夫不敢安肆怠惰於其側爵禄慶賞已得以議其<lb/>
可否而不求以為已之私惠刀鋸斧鉞已得以參其輕<lb/>
重而不求以為已之私勢要以使天子有所不可必為<lb/>
<pb n="KR4h0132_WYG_195-7b"/>
而羣下有所震懼而已不與其利何者為重臣者不待<lb/>
天下之歸已而為權臣者亦無所事天子之畏已也故<lb/>
各因其行事而觀其意之所在則天下誰可欺者臣故<lb/>
曰為天下安可一日無重臣也且今使天下而無重臣<lb/>
則朝廷之事惟天子之所為而無所可否雖天子有納<lb/>
諫之明而百官畏懼戰慄無平昔尊重之勢誰肯觸忌<lb/>
諱冒罪戾而為天下言者惟其小小得失之際乃敢上<lb/>
章讙譁而無所憚至於國之大事安危存亡之所繫則<lb/>
<pb n="KR4h0132_WYG_195-8a"/>
將巻舌而去誰敢發而受其禍此人主之所大患也悲<lb/>
夫後世之君徒見天下之權臣出入唯唯以為有禮而<lb/>
不知此乃所以潜潰其國徒見天下之重臣剛毅果敢<lb/>
喜逆其意則以為不遜而不知其有社稷之慮二者淆<lb/>
亂於心而不能辨其邪正是以喪亂相仍而不悟何足<lb/>
傷也昔者衛太子聚兵以誅江充武帝震怒發兵而攻<lb/>
之京師至使丞相太子相與交戰不勝而走又使天下<lb/>
極其所徃而剪滅其迹當此之時茍有重臣出身而當<lb/>
<pb n="KR4h0132_WYG_195-8b"/>
之擁護太子以待上意之少解徐發其所蔽而開其所<lb/>
怒則其父子之際尚可得而全也惟無重臣故天下皆<lb/>
知之而不敢言臣愚以為凡為天下宜有以養其重臣<lb/>
之威使天下百官有所畏忌而緩急之間能有所堅忍<lb/>
持重而不可奪者竊觀方今四海無變非常之事宜其<lb/>
息而不作然及今日而慮之則可以無異日之患不然<lb/>
者誰能知其果無有也而不為之計哉抑臣聞之今世<lb/>
之弊在於法禁太密一舉足不如律令法吏且以為言<lb/>
<pb n="KR4h0132_WYG_195-9a"/>
而不問其意之所屬是以雖天子之大臣亦安敢有所<lb/>
為於法律之外以安天下之大事故為天子之計莫若<lb/>
少寛其法使大臣得有所守而不為法之所奪昔申屠<lb/>
嘉為丞相至召天子之倖臣鄧通立之堂下而詰責其<lb/>
過是時通㡬至於死而不救天子知之亦不以為怪而<lb/>
申屠嘉亦卒非漢之權臣由此觀之重臣何損於天下<lb/>
哉<lb/>
　　其二守法<hi>蘇轍</hi>
<pb n="KR4h0132_WYG_195-9b"/>
臣聞仲尼之稱管仲曰奪伯氏駢邑三百飯蔬食没齒<lb/>
無怨言又讀蜀志其言諸葛孔明遷李平殛廖立及孔<lb/>
明既死而此二人皆哭泣有至死者臣每讀其書至此<lb/>
未嘗不嗟歎古人之不可及也夫為天下國家惟剛者<lb/>
能守其法而公者能以剛服天下天下者天下之天下<lb/>
也賞罸之柄予奪之事其出於天子本無敢言者惟其<lb/>
不公故有一人焉受戮而去雖其當罪而亦勃然有不<lb/>
服之心而上之人雖其甚公於此而亦畏其不服而不<lb/>
<pb n="KR4h0132_WYG_195-10a"/>
敢顯然明斥其罪故夫天下之不公足以敗天下之至<lb/>
剛而天下之不剛亦足以破天下之至公臣嘗竊悲唐<lb/>
季五代之亂外有執兵强忿之臣威蓋天下而以其力<lb/>
内脅天子天子不敢輙忤其意意有所不悦則其上下<lb/>
不能自保當此之時人主務為安身之政不敢以其剛<lb/>
心而守其公事此其勢不得不然耳方今海内治安外<lb/>
無諸侯之虞而内無執政之患然臣切觀之於政令刑<lb/>
賞之際常若有所畏而不敢自必者此其故何也夫朝<lb/>
<pb n="KR4h0132_WYG_195-10b"/>
廷之臣無罪而留有罪而黜此為臣之常也故其有罪<lb/>
以為當黜則官必削以為不當黜則無故而置之外地<lb/>
猶為不可今有罪而推之於外反從而増其爵秩是將<lb/>
以為賞耶為刑耶是不可得而知也盖曰姑以鎮撫其<lb/>
耿耿之意彼其失為近臣而去也雖賜之千金而猶有<lb/>
所慊然於其心且天下之罪人而皆欲滿其所懐則為<lb/>
天子安可以有所刑戮哉然而事之所不平者又非特<lb/>
如此也黜之者一人則必有排而辨之者一人以為黜<lb/>
<pb n="KR4h0132_WYG_195-11a"/>
之者之有所不悦乎其辨之者也而使與之皆黜夫此<lb/>
二人其罪果誰在乎以其言而黜人亦以其言而黜之<lb/>
是為黜者報仇耳是以天下雖無强臣之災而臣下竊<lb/>
揣天子之心皆有所持而邀之此其弊始於執之不剛<lb/>
而成於守之不公夫朝廷之事臣安得知其有所不公<lb/>
者然竊怪毎有所除吏民間莫不切切口語以為此誰<lb/>
人之親戚故舊而得之者每有所措置亦莫不以為此<lb/>
誰人之所欲而行之者使上之人凡果如此則宜乎人<lb/>
<pb n="KR4h0132_WYG_195-11b"/>
之受罪而不服而吾亦不敢以加於人也詩云人亦有<lb/>
言柔則茹之剛則吐之唯仲山甫柔亦不茹剛亦不吐<lb/>
不侮鰥寡不畏强禦夫人唯能不侮鰥寡也而後能不<lb/>
畏强禦臣故曰唯公者能以剛服天下此其勢然也且<lb/>
夫古之為君者有所大樂而今世不知也人君之樂非<lb/>
樂夫有天下而樂得與天下去惡而奬善以快吾志今<lb/>
使天下有不義之臣誅之不獲又從而尊之尊之不足<lb/>
以為悦而又從而黜其所怨以慰其盛怒此三事者夫<lb/>
<pb n="KR4h0132_WYG_195-12a"/>
豈為君之樂哉盖事有所不可並從而欲不可以皆得<lb/>
今夫人之有所私愛而不公者是亦人之所樂焉耳然<lb/>
其為樂有所害於為君之樂是以不若棄彼而全此也<lb/>
且事之利害有知之而患不可為者有患不知之而知<lb/>
之則可行者今欲潔然無私而行吾法之所至有罪而<lb/>
黜黜而無所姑息使天下皆知賞之為賞罸之為罸此<lb/>
非有所勤苦而難成者而顧患不肯為夫管仲孔明惟<lb/>
其為之而已矣<lb/>
<pb n="KR4h0132_WYG_195-12b"/>
　　其三委兵權<hi>蘇轍</hi>
臣聞天下之患無常處也惟見天下之患而去之就其<lb/>
所安而從之則可久而無憂有淺丈夫見其生於東也<lb/>
而盡力於東以忘其西見其起於外也而鋭意於外以<lb/>
忘其中是以禍生於無常而變起於不測莫能救也昔<lb/>
者西漢之禍當文景之世天下莫不以為必起於諸侯<lb/>
之太强也然至武帝之時七國之餘日以漸衰天下坦<lb/>
然四顧以為無虞而陵夷至於元成之間朝廷之强臣<lb/>
<pb n="KR4h0132_WYG_195-13a"/>
實制其命而漢以不祀世祖顯宗既平天下以為世之<lb/>
所患莫不在乎朝廷之强臣矣而東漢之亡其禍乃起<lb/>
於宦官由此觀之則天下之患安在其防之哉人之將<lb/>
死也或病於大勞或病於飲酒天下之人見其死於此<lb/>
也而曰必無勞力與飲酒則是不亦拘而害事哉昔唐<lb/>
季五代之亂果何在也海内之兵各𨽻其將大者數十<lb/>
萬人而小者不下數萬撫循鞠養美衣豐食同其甘苦<lb/>
而順其好惡甚者養以為子而授之以其姓故當是時<lb/>
<pb n="KR4h0132_WYG_195-13b"/>
軍旅之士各知其將而不識天子之惠君有所令不從<lb/>
而聴其將而將之所為雖有大姦不義而無所違拒故<lb/>
其亂也姦臣擅命擁兵而不可制而方其不為亂也所<lb/>
攻而必降所守而必固良將勁兵徧於天下其所摧敗<lb/>
破滅足以上快天子鬱鬱之心而外抗敵國竊發之難<lb/>
何者兵安其將而樂為用命也然今世之人遂以其亂<lb/>
為戒而不收其功舉天下之兵數百萬人而不立素將<lb/>
將兵者無腹心親愛之兵而士卒亦無附著而欲為之<lb/>
<pb n="KR4h0132_WYG_195-14a"/>
效命者故命將之日士卒不知其何人皆莫敢仰視其<lb/>
面夫莫敢仰視是禍之本也此其為禍非有脅從駢起<lb/>
之殃緩則畏而怨之而有急則無不忍之意此二者用<lb/>
兵之深忌而當今之人盖亦已知之矣然而不敢改者<lb/>
畏唐季五代之禍也而臣竊以為不然天下之事有此<lb/>
利也則必有此害天下之無全利是聖人之所不能如<lb/>
之何也而聖人之所能要在不究其利利未究而變其<lb/>
方使其害未至而事已遷故能享天下之利而不受其<lb/>
<pb n="KR4h0132_WYG_195-14b"/>
害昔唐季五代之法豈不大利於世惟其利已盡而不<lb/>
知變是以其害隨之而生故我太祖太宗以為不可以<lb/>
長久而改易其政以便一時之安為將者去其兵權而<lb/>
為兵者使不知將凡此皆所以杜天下之私恩而破其<lb/>
私計其意以為足以變五代豪將之風而非以為後世<lb/>
之可長用也故臣以為當今之世不變其法無以求成<lb/>
功且夫邀天下之大利則必有所犯天下之危欲享大<lb/>
利而顧其全安則事不可成而方今之弊在乎不欲有<lb/>
<pb n="KR4h0132_WYG_195-15a"/>
所搖撼而徒得天下之利不欲有所勞苦而遂致天下<lb/>
之安今夫欲人之成功必先捐兵以與人欲先捐兵以<lb/>
與人則先事於擇將擇將而得之茍誠知其忠雖捐天<lb/>
下以與之而無憂而况數萬之兵哉昔唐之亂其為變<lb/>
者非其所命之將也而皆其盜賊之人所不得已而以<lb/>
為將者故夫將帥豈必盡疑其為姦要以無畏其擇之<lb/>
勞而遂以破天下之大利盖天下之患夫豈必在此也<lb/>
　　其四養兵<hi>蘇轍</hi>
<pb n="KR4h0132_WYG_195-15b"/>
臣聞天下之勇士可使用兵而不可使主兵天下之智<lb/>
士可使主兵而不可使養兵養兵者君子之事也故用<lb/>
兵難而養兵為尤難何者士氣之難伏也舉兵而征行<lb/>
三軍之士其心在號令而其氣在戰息兵而為營三軍<lb/>
之士其心在壘壁而其氣在禦陳兵而遇敵三軍之士<lb/>
其心在白刃而其氣在勝氣之所在者毒之所向也故<lb/>
兵在外士氣在敵而不在其上不在其上是故撫之而<lb/>
易悦予之而易足誅之而易定動之而易使其上之人<lb/>
<pb n="KR4h0132_WYG_195-16a"/>
御之以勇而驅之以智則百萬之衆可以無足憂者及<lb/>
夫天下既安三軍之士各反其室家美衣甘食優游無<lb/>
為投石超距不足以洩其怒而各求其上之所短當此<lb/>
之時軍中之士圜視四顧而始不可忍矣是故久於不<lb/>
用則其意不欲復戰久於不使則其意不欲復役夫惟<lb/>
不欲而彊使之與之出戰則不樂而與之從役則為亂<lb/>
此必然之勢也夫古者兵出於農其欲動之尤難然當<lb/>
周之季諸侯之彊天下之民日起而操兵齊晉秦楚以<lb/>
<pb n="KR4h0132_WYG_195-16b"/>
其兵車徜徉天下萬里而後反而天下之民不敢言病<lb/>
至於後世平居無事常竭天下以養士卒一旦有急當<lb/>
得其力乃反傲睨邀賞不肯即去夫其平時衣食其上<lb/>
有難而起起而鬭死有事而役役而盡力此其勢宜若<lb/>
愈於三代之農夫矣而當今方病其不然此豈非其養<lb/>
之之過歟臣觀天下之兵其數莫如京師之多而士卒<lb/>
之趦趄難制亦莫如京師之甚何者天子在位以仁御<lb/>
兵士不知戰而狃於賞令之稍急則瞋目攘臂而言不<lb/>
<pb n="KR4h0132_WYG_195-17a"/>
遜此甚可惡也且京師宗廟禁闈之所在而使不義之<lb/>
徒周環布列於其左右而尚何以為安臣聞養兵而兵<lb/>
驕戾其責在將方今京師之將所任者誰乎匹夫小人<lb/>
以次當遷而為之什百之長此其為名尚未離乎卒伍<lb/>
也而其上之所統獨有三太尉推而上之則至於樞密<lb/>
使如此四大臣者非在什伍部曲之間以日夕訓練之<lb/>
者也且夫卒未親附而罰之則不服不服則難用也今<lb/>
使大臣獨制其上恩意不交而徳澤不洽上下不相信<lb/>
<pb n="KR4h0132_WYG_195-17b"/>
特以勢相從而無以義附者則是未可以法治也使朝<lb/>
廷大臣而曲躬傴僂親問疾苦如異時出兵行陳之間<lb/>
此則其勢有所不給矣古者南北軍有監軍御史有䕶<lb/>
軍諸校各有軍正正丞是以任安胡建之徒忠信守節<lb/>
之士得以出入軍中獲其歡心而後訓之以禮繩之以<lb/>
法有以誅滅而士卒皆服如此而後兵可用也今奈何<lb/>
獨使狼戾之人自相臨御而天子獨以貪暴無知之匹<lb/>
夫為左右之衛哉臣愚以為畧如漢制設為諸校使常<lb/>
<pb n="KR4h0132_WYG_195-18a"/>
處軍中既以撫之且漸誅戮其豪横而訓之知禮傳曰<lb/>
晉悼公知欒糾之能御以知於政也以為戎御使訓諸<lb/>
御知義知荀賓之有力而不暴也以為戎右使訓勇力<lb/>
之士時使故軍中之吏非其近之則不能得其歡心不<lb/>
得其心則雖有法而不能用有法不能用則士不可以<lb/>
勞苦而兵不可以應卒有兵不可以應卒而有將不能<lb/>
以使衆此最天下之大患也<lb/>
　　其五用人<hi>蘇轍</hi>
<pb n="KR4h0132_WYG_195-18b"/>
臣聞天下惟其有權者可以使人有利者可以得衆權<lb/>
者天下之所為去就也利者天下之所為奔走也能是<lb/>
非可否者之謂權能貧富貴賤者之謂利天子者收天<lb/>
下之權而自執之歛天下之利而親用之者也故天下<lb/>
之人上自公卿大夫之尊而下至於閭閻匹夫之賤府<lb/>
史胥徒僮僕奴妾以次相屬而相役至於疲弊勞苦老<lb/>
死而不去緩急可以使之相救危難可以使之相死蹈<lb/>
白刃赴深谷可使用命而不敢辭何者彼利於人者固<lb/>
<pb n="KR4h0132_WYG_195-19a"/>
役於人也千金之家持其贏餘以匄貸鄰里之貧民薄<lb/>
息緩取而可以豪横於鄉黨刺客武士為之效死而莫<lb/>
之能制此權利之所致也臣聞天子者執天下之權而<lb/>
擅四海九州之利爵禄慶賞金玉錢幣此其富非特千<lb/>
金之利也予奪可否刑戮誅滅此其勢非特千金之權<lb/>
也古之人君得天下之權利而專之是故所為而成所<lb/>
欲而就謀臣猛將為之盡力有死而無二社稷之臣可<lb/>
使死宗廟郡縣之臣可使死封疆文吏可使死其職武<lb/>
<pb n="KR4h0132_WYG_195-19b"/>
吏可使死其兵天下之人其存心積慮皆以為當然是<lb/>
以冦至而不懼難生而無變方其平居無事之際天子<lb/>
衣食而養之以待天下之事故有事而死亦其勢然也<lb/>
然當今天下之人食天子之禄被天子之爵衣青紫佩<lb/>
印綬從吏卒縱横赫奕者常徧天下一旦有急皆莫肯<lb/>
死者此甚可怪也徃年廣南之亂大吏據城擁兵賊至<lb/>
而莫敢擊逃遁奔竄伏於草莽之間以避兵革之禍至<lb/>
使蠻夷之人得以横行於中原人民流離方數千里幾<lb/>
<pb n="KR4h0132_WYG_195-20a"/>
為丘墟而無一死戰之吏國家每嵗收天下之士士之<lb/>
發於饑寒取官而去者動以數百為軰六年之間考足<lb/>
而無過則又為之改爵而増其禄秩幸而有超羣拔類<lb/>
之才則公卿大臣又得薦之於天子而特寵貴之翺翔<lb/>
朝廷之間不出十年可以安坐談笑而為兩制此其為<lb/>
法尚何所負於天下而士大夫終莫肯奮而為之用何<lb/>
也夫明哲之君以其法邀天下今天下之人反以其法<lb/>
邀之故邀在我則奔走者人也邀在人則奔走者我也<lb/>
<pb n="KR4h0132_WYG_195-20b"/>
今世之法夫豈不欲以邀人哉涖官六七考求舉者五<lb/>
六人凡此皆備具而無所過失然後為之改爵而増其<lb/>
禄秩夫此豈誠足以邀人哉為法而不足以邀人則人<lb/>
將反以吾法而相邀今之官吏考足而無過且有舉者<lb/>
則天子寧有以却之耶是不得不從而予之矣如此則<lb/>
是天子之爵禄非天子之惠而天下之勢也士大夫以<lb/>
勢取爵禄是以舉皆不徳其上凡今天下之權反而入<lb/>
於下而天子之利變而為輕取易得之物矣盖臣聞天<lb/>
<pb n="KR4h0132_WYG_195-21a"/>
下有二弊有法亂之弊有法弊之弊法亂則使人紛紛<lb/>
而無所執法弊則使人牽制而不自得古之聖人法亂<lb/>
則以立法救之而法弊則受之以無法夫無法者非縱<lb/>
横放肆之謂也上之人投棄規矩而使天下無所執以<lb/>
邀其君是之謂無法今夫官吏之法其亦無自舉者與<lb/>
考而已使一二大臣得詳其才與不才舉者具而考足<lb/>
才者與之而不才者置之雖有考不足而舉者不具其<lb/>
可與者則亦與之也凡皆務與天下為所不可測使吏<lb/>
<pb n="KR4h0132_WYG_195-21b"/>
無所執吾法以邀我收天子之權利而歸之於上如此<lb/>
則議者將以為蕩然無法則大吏易以為奸臣聞人惟<lb/>
不為奸也而後任以為大吏茍天下之廣而無一二大<lb/>
臣可信者則國非其國矣且自唐季以來世之設法者<lb/>
始皆務以防其大臣盖唐之盛時其所以試天下之士<lb/>
與調天下之選人者皆無一定之法而惟有司之為聴<lb/>
夫是以下不得邀其上而上有以役其下臣故曰惟有<lb/>
權者可以使人有利者可以得衆此不可不深察也<lb/>
<pb n="KR4h0132_WYG_195-22a"/>
　　民政設三老<hi>蘇轍</hi>
臣聞王道之至於民也其亦深矣賢人君子自潔於上<lb/>
而民不免為小人朝廷之間揖讓如禮而民不免為盜<lb/>
賊禮行於上而淫僻邪放之風起於下而不能止此猶<lb/>
未免為王道之未成也王道之本始於民之自喜而成<lb/>
於民之相愛而王者之所以求之於民者其粗始於力<lb/>
田而其精極於孝悌亷恥之際力田者民之最勞而孝<lb/>
弟亷恥者匹夫匹婦之所不悦彊所最勞而使之有自<lb/>
<pb n="KR4h0132_WYG_195-22b"/>
喜之心勸所不悦而使之有相愛之意故夫王道之成<lb/>
而及其至於民其亦深矣古者天下之災水旱相仍而<lb/>
上下不相保此其禍起於民之不自喜於力田天下之<lb/>
亂盜賊放恣兵革不息而民不樂業此其禍起於民之<lb/>
不相愛而棄其孝弟亷恥之節夫自喜則雖有大勞而<lb/>
其事不遷相愛則雖有彊狠之心而顧其親戚之樂以<lb/>
不忍自棄於不義此二者王道之大權也方今天下之<lb/>
人狃於工商之利而不喜於農惟其最愚下之人自知<lb/>
<pb n="KR4h0132_WYG_195-23a"/>
其無能然後安於田畆而不去山林饑餓之民皆有盜<lb/>
跖趦趄之心而閨門之内父子交忿而不知反朝廷之<lb/>
上雖有賢人而其教不逮於下是故士大夫之間莫不<lb/>
以為王道之逺而難成也然臣切觀三代之遺文至於<lb/>
詩而以為王道之成有所易而不難者夫人之不喜乎<lb/>
此是未得為此之味也故聖人之為詩道其耕耨播種<lb/>
之勤而述其嵗終倉廩豐實婦子喜樂之際以感動其<lb/>
意故曰畟畟良耜俶載南畝播厥百穀實函斯活或來<lb/>
<pb n="KR4h0132_WYG_195-23b"/>
瞻女載筐及筥其饟伊黍其笠伊糾其鏄斯趙以薅荼<lb/>
蓼當此時也民既勞矣故為之言其室家來饁而慰勞<lb/>
之者以勉卒其事而其終章曰荼蓼朽止黍稷茂止穫<lb/>
之秷秷積之栗栗其崇如墉其比如櫛以開百室百室<lb/>
盈止婦子寧止殺時犉牡有捄其角以似以續續古之<lb/>
人當此之時嵗功既畢民之勞者得以與其婦子皆樂<lb/>
於此休息閒暇飲酒食肉以自快於一嵗則夫勤者有<lb/>
以自忘其勤盡力者有以輕用其力而狼戾無親之人<lb/>
<pb n="KR4h0132_WYG_195-24a"/>
有所慕悦而自改其操此非獨於詩云爾導之使獲其<lb/>
利而教之使知其樂亦如是也且民之性固安於所樂<lb/>
而悦於所利此臣所以為王道之無難者也盖臣聞之<lb/>
誘民之勢逺莫如近而近莫如其所與競今行於朝廷<lb/>
之中而田野之民無遷善之心此豈非其逺而難至者<lb/>
哉明擇郡縣之吏謹法律之禁刑者布市而頑民不悛<lb/>
夫鄉黨之民其視郡縣之吏自以為非其比肩之人徒<lb/>
能畏其用法而袒背受笞於其前不為之愧此其勢可<lb/>
<pb n="KR4h0132_WYG_195-24b"/>
以及民之明罪而不可以及其隠慝此豈非其近而無<lb/>
所與競者邪惟其里巷親戚之間幼之所與同戲而壯<lb/>
之所與共事此其所與競者也臣愚以謂古者郡縣有<lb/>
三老嗇夫今可使推擇民之孝弟無過力田不惰為民<lb/>
之素所服者為之無使治事而使譏誚教誨其民之怠<lb/>
惰而無良者而嵗時伏臘郡縣頗置禮焉以風天下使<lb/>
慕悦其事使民皆有愧恥勉强不服之心今不從民之<lb/>
所與競而教之而從其所素畏夫其所素畏者彼不自<lb/>
<pb n="KR4h0132_WYG_195-25a"/>
以為伍而何敢求望其萬一故教天下自所與競者始<lb/>
而王道可以漸至於下矣<lb/>
　　其二使人<hi>蘇轍</hi>
臣聞三代之盛時天下之人自匹夫以上莫不務自修<lb/>
潔以求為君子父子相愛兄弟相悦孝弟忠信之美發<lb/>
於士大夫之間而下至於田畆朝夕從事終身而不厭<lb/>
至於戰國王道衰息秦人驅其民而納之於耕耘戰鬭<lb/>
之中天下翕然而從之南畆之民而皆争為干戈旗鼓<lb/>
<pb n="KR4h0132_WYG_195-25b"/>
之事以首争首以力搏力進則有死於戰退則有死於<lb/>
將其患無所不至夫周秦之間其相去不數十百年周<lb/>
之小民皆有好善之心而秦人獨喜於戰攻雖其死亡<lb/>
而不肯以自存此二者臣竊知其故也夫天下之人不<lb/>
能盡知禮義之美而亦不能奮不自顧以陷於死傷之<lb/>
地其所以能至於此者上之人實使之然也然而閭巷<lb/>
之民刼而從之則可以與之僥倖於一時之功而不可<lb/>
以望其久逺而周秦之風俗皆累世而不變此不可不<lb/>
<pb n="KR4h0132_WYG_195-26a"/>
察其術也盖周之制使天下之士孝弟忠信聞於鄉黨<lb/>
而達於國人者皆得以登於有司而秦之法使其武徤<lb/>
壯勇能斬捕甲首者得以自復其役上者優之以爵禄<lb/>
而下者皆得役屬其鄰里天下之人知其利之所在則<lb/>
皆争為之而尚安知其他然周以之興而秦以之亡天<lb/>
下遂皆尤秦之不能而不知秦之所以使天下者亦無<lb/>
以異於周之所以使天下何者至便之勢所以奔走天<lb/>
下萬世之所不易也而特論其所以使之者何如焉耳<lb/>
<pb n="KR4h0132_WYG_195-26b"/>
今者天下之患實在於民昏而不知教然臣以謂其罪<lb/>
不在於民而上之所以使之者或未至也且天子之所<lb/>
求於天下者何也天下之人在家欲得其孝而在國欲<lb/>
得其忠兄弟欲其相與為愛而朋友欲其相與為信臨<lb/>
財欲其思亷而患難欲其思義此誠天子之所欲於天<lb/>
下者古之聖人所欲而遂求之求之以勢而使之自至<lb/>
是以天下争為其所求以求稱其意今有人使人為之<lb/>
牧其牛羊將責之以其牛羊之肥則因其肥瘠而制其<lb/>
<pb n="KR4h0132_WYG_195-27a"/>
利害使夫牧者趨其所利而從之則可以不勞而坐得<lb/>
其所欲今求之以牛羊之肥瘠而乃使之盡力於樵蘇<lb/>
之事以其薪之多少而制其賞罰之輕重則夫牧人將<lb/>
為牧耶將為樵耶為樵則失牛羊之肥而為牧則無以<lb/>
得賞故其人舉皆為樵而無事於牧吾之所欲者牧也<lb/>
而反樵之為得此無足怪也今夫天下之人所以求利<lb/>
於上者果安在哉士大夫為聲病剽畧之文而治茍且<lb/>
記問之學曳裾束帶俯仰周旋而皆有意於天子之爵<lb/>
<pb n="KR4h0132_WYG_195-27b"/>
禄夫天子之所求於天下者豈在是也然天子之所以<lb/>
求之者唯此而人之所繇以有得者亦唯此是以若此<lb/>
不可知也嗟夫欲求天下忠信孝弟之人而求之於一<lb/>
日之試天下尚誰知忠信孝弟之可喜而一日之試之<lb/>
可恥而不為者詩云無言不醻無徳不報臣以為欲得<lb/>
其所求宜遂以其所欲而求之開之以利而作其怠則<lb/>
天下必有應者今間嵗而取天下之才奇人善士固宜<lb/>
有起而入於其中然天下之人不能深明天子之意而<lb/>
<pb n="KR4h0132_WYG_195-28a"/>
以為所為求之者止於其目之所見是以盡力於科舉<lb/>
而不知自反於仁義臣欲復古者孝弟之科使州縣得<lb/>
以與今之進士同舉而皆進使天下之人時獲孝弟忠<lb/>
信之利而明知天子之所欲如此則天下宜可漸化以<lb/>
副上之所求然臣非謂孝弟之科必多得天下之賢才<lb/>
而要以使天下知上意之所在而各趨於其利則庶乎<lb/>
不待教而忠信之俗可以漸復此亦周秦之所以使人<lb/>
之術歟<lb/>
<pb n="KR4h0132_WYG_195-28b"/>
　　其三屯田<hi>蘇轍</hi>
臣聞近代以來天下之變備矣世之君子隨其破敗而<lb/>
為之立法補苴缺漏疏剔棼穢其為法亦已盡矣而後<lb/>
世之弊常不為之少息其法既立而旋亡其民暫享其<lb/>
利而不能久因循維持至於今世承百王之弊而獨受<lb/>
其責其病最為繁多而古人已行之遺䇿又莫不盡廢<lb/>
而不舉是以為國百有餘年而不至於治平者由此之<lb/>
故也盖天下之多虞其始自井田之亡田制一敗而民<lb/>
<pb n="KR4h0132_WYG_195-29a"/>
事大壊紛紛而不可止其始也兼并之民衆而貧民失<lb/>
職貧者無立錐之地而富者連阡陌以勢相役收大半<lb/>
之税耕者窮餓而不耕者得食以為不便故從而為之<lb/>
法曰限民名田貴者無過若干而貧者足以自養此董<lb/>
生之法也天下之人兼并而有餘則思以為驕奢驕奢<lb/>
之風行於天下則富者至有破其貲畜而貧者處於不<lb/>
若以争為盜而不知厭民皆有為盜之心則為之上者<lb/>
甚危而難安故為之法曰立制而明等使多者不得過<lb/>
<pb n="KR4h0132_WYG_195-29b"/>
而少者無所慕也以平風俗此賈生之法也民之為性<lb/>
豐年則食之而無餘饑年則轉死於溝壑而莫之救富<lb/>
商大賈乘其不足而責賣之以重其災因其有餘而賤<lb/>
取之以待其弊予奪之柄歸於豪民而上不知收粒米<lb/>
狼戾而不為斂藜藿不繼而不為發故為之法曰賤而<lb/>
官為糴之以無傷農貴而官為發之以無傷民小饑則<lb/>
發小熟之斂中饑則發中熟之斂大饑則發大熟之斂<lb/>
此李悝之法也古者三代之兵出而為兵入而為農出<lb/>
<pb n="KR4h0132_WYG_195-30a"/>
兵臨敵則國有資糧之儲而兵罷役休則無復養兵之<lb/>
費及至後世海内多故而征伐不息以為害農故特設<lb/>
兵以辦天下之武士其始若不傷農者而要其終衣食<lb/>
之奉農亦必受其困故為之法曰不戰則耕以自養而<lb/>
耕之閒暇則習為擊刺以待冦至此趙充國之法也盖<lb/>
古之遺制其可以施於今者甚多而臣不敢復以為説<lb/>
而此四者皆天下之所共知而不行者也夫知之而不<lb/>
行此其故何歟臣聞事固有可以無術而行者有時異<lb/>
<pb n="KR4h0132_WYG_195-30b"/>
事變無術而不可行者均民以名田齊衆以立制是無<lb/>
術而可以直行者也平糴以救災屯田以寛農是無術<lb/>
而不可行者也古者賢君在上用度足而財不竭損其<lb/>
有餘以備民之所不足而不害於嵗計今者嵗入不足<lb/>
以為出國之經費猶有所不給而何暇及於未然之備<lb/>
古者將嚴而兵易使其兵安於劬勞故雖使為農而不<lb/>
敢辭今者天下之兵可使執勞者皆不知戰而可與戰<lb/>
者皆驕而不可使衣食豐溢而筋力疲憊且其平居自<lb/>
<pb n="KR4h0132_WYG_195-31a"/>
處甚倨而安肯為農夫之事乎故屯田平糴之利舉世<lb/>
以為不可復者由此之故也盍亦思其術矣臣嘗聞之<lb/>
賈人之治産也將欲有為而無以為資者不以其所以<lb/>
謀朝夕之利者為之也盖取諸其不急之處而日蓄之<lb/>
徐徐而為之故其業不傷而事成夫天子之道食租衣<lb/>
税其餘之取於民者亦非其正矣茶鹽酒鐵之類此近<lb/>
世之所設耳夫古之時未嘗有此四物者之用也而其<lb/>
為國亦無所乏絶臣愚以為可於其中擇取一焉而置<lb/>
<pb n="KR4h0132_WYG_195-31b"/>
之用度之外嵗以為平糴之資且其既已置之用度之<lb/>
餘則不復有所顧惜而發之也輕發之也輕而後民獲<lb/>
其利其與今之所謂常平者亦已大異矣抑嘗聞之嘗<lb/>
已牧馬者不可使之畜豚彘馬彘之相去未能幾也而<lb/>
猶且不可使今世之兵以為兵募之而欲强之以為農<lb/>
此其不從固無足怪者今欲以兵屯田盖亦告之以將<lb/>
屯田而募焉人固有無田以為農而願耕者從其願而<lb/>
使之則雖勞而無怨茍屯田之兵既多而可用則夫不<lb/>
<pb n="KR4h0132_WYG_195-32a"/>
耕而食者可因其死亡而勿復補以待其自衰矣嗟夫<lb/>
古之人其制天下之患其亦已略盡矣而其守法者常<lb/>
至於怠惰而不舉是以世之弊常若近起於今者而不<lb/>
求古之遺法而依之以為治可不大悲矣哉<lb/>
　　其四役游民<hi>蘇轍</hi>
臣聞三代之時無兵役之憂降及近世有養兵之困而<lb/>
無興役之患至於今而養兵興役之事皆不得其當而<lb/>
可為之深憂盖古者兵出於農而役出於民有農則不<lb/>
<pb n="KR4h0132_WYG_195-32b"/>
憂無兵而有民則不憂無役五口之家常有一人之兵<lb/>
而二十嵗之男子嵗有三日之役故其兵强而費不増<lb/>
役起而人素具雖有大兵大役而不憂事之不集至於<lb/>
兵罷役休而無日夜不息之費其後周衰井田破壊陵<lb/>
夷至於末世天下無復天子之田皆民之所自有天下<lb/>
之民不食天子之田是故獨賦其税而不任之以死傷<lb/>
戰鬭之患天子有養兵之憂而天下無攻守劬勞之民<lb/>
以為大憂故調其財以為養兵之用而天下之役凡其<lb/>
<pb n="KR4h0132_WYG_195-33a"/>
所以轉輸漕運營建興築之事又皆出於民當此之時<lb/>
民之所以供上之令者三曰租曰調曰庸租者地之所<lb/>
當出調者兵之所當費庸者嵗之所當役也故使之納<lb/>
粟於官以為田之租人入布帛以為兵之調嵗役其力<lb/>
不役則出其力之所直以為役之庸此三者農夫皆兼<lb/>
為之而游惰末作之民亦不免於庸調運重漕逺天子<lb/>
不知其費而一出於民民嵗役二旬而不役者當帛六<lb/>
十尺民亦不至於大苦故隋唐之間有養兵之困而無<lb/>
<pb n="KR4h0132_WYG_195-33b"/>
興役之患此其為法雖不若三代之兵不待天子之養<lb/>
然天下之役猶有可頼者皆民為之也及其後世又不<lb/>
能守乃始變法而為兩税以至於今天下非有田者不<lb/>
可得而使而有田者之役亦不過奔走之用而不與天<lb/>
下之大事天下有大興築有大漕運則常患無以為使<lb/>
故廣募冗兵以供力役之急不知擊刺戰陳之法而坐<lb/>
食天子之俸由是國有武備之兵而又有力役之兵此<lb/>
二者其所以奉養之具皆出於農也而四海之游民無<lb/>
<pb n="KR4h0132_WYG_195-34a"/>
尺寸之庸調為農者常使隂出古者游民之所入而天<lb/>
子亦常兼任養兵興役之大患故夫兵役之弊當今之<lb/>
世可謂極矣臣愚以為天子平日無事而養兵不息此<lb/>
其事出於不得已惟其干戈旗鼓之攻而後可使任其<lb/>
責至於力役之際挽車船築宫室造城郭此非有死亡<lb/>
陷敗之危天下之民誠所當任而不辭不至以累兵革<lb/>
之人以重費天子之廩食然當今之所謂可役者不過<lb/>
曰農也而農已甚困盖常使盡出天下之費矣而工商<lb/>
<pb n="KR4h0132_WYG_195-34b"/>
技巧之民與夫遊閒無職之徒常徧天下優游終日而<lb/>
無所役屬盖周官之法民之無職事者出夫家之征今<lb/>
可使盡為近世之法皆出庸調之賦庸以養力役之兵<lb/>
而調以助農夫養武備之士而力役之兵可因其老死<lb/>
疾亡遂勿復補而使游民之丁代任其役如期而止以<lb/>
除其庸之所當入而其不役者則亦收其庸不使一日<lb/>
而闕盖聖人之於天下不惟重乎茍亷而無所求唯其<lb/>
能緩天下之所不給而節其太幸則雖有取而不害於<lb/>
<pb n="KR4h0132_WYG_195-35a"/>
為義今者雖能使游民無勞苦嗟歎之聲而常使農夫<lb/>
獨任其困天下之人皆知為農之不便則相率而事於<lb/>
末末衆而農衰則天子之所獨任者愈少而不足於用<lb/>
故臣欲收游民之庸調使天下無僥倖茍免之人而且<lb/>
以紓農夫之困茍天下之游民自知不免於庸調之勞<lb/>
其勢不耕則無以供億其上此又可驅而歸之於南畆<lb/>
要之十嵗之後必將使農夫衆多而工商之類漸以衰<lb/>
息如此而後使天下舉皆從租庸調之制而去夫所謂<lb/>
<pb n="KR4h0132_WYG_195-35b"/>
兩税者而兵役之憂可以稍緩矣<lb/>
　　其五制外兵<hi>蘇轍</hi>
臣聞天下有二病好戰則財竭而民貧畏戰則多辱而<lb/>
無威欲民之無貧則無疾夫無威欲君之無辱則無望<lb/>
乎財之不竭此二患者天下未嘗兼有也古之人君各<lb/>
從其所安而處其偏是以不獲全享其利而亦未嘗兼<lb/>
受其病者昔匈奴之於漢可以見矣文景之世天下治<lb/>
安民至老死不知征役之勞府庫盈溢其賦於民者三<lb/>
<pb n="KR4h0132_WYG_195-36a"/>
十而取一可謂至盛矣然而匈奴傲慢侵侮至甚不遜<lb/>
輸金繒納錦繡天子之至辱也而文景不以為意以求<lb/>
全其民至於武帝不忍數世之忿盡天下之鋭而攻之<lb/>
闢地千里斬馘百萬匈奴之民死者大半洗除先帝之<lb/>
宿恥而夸大中國之氣得志滿意無以加矣而内自疲<lb/>
弊中民之家大抵皆破無復千金之戸此二者皆有所<lb/>
就其成功是以有所忍而不顧而智者之論已謂非中<lb/>
國之長筭矣今者中國之弊在於畏戰畏戰故多辱矣<lb/>
<pb n="KR4h0132_WYG_195-36b"/>
而民又不免於貧無就其利而偏被其害重賦厚斂以<lb/>
為二邊之賂國辱而民困盖今世之病已極矣賢人君<lb/>
子竭其智慮以求安其民而常為追呼之所擾天子欲<lb/>
使其澤下布四海而海内常為轉輸之所困此其弊盖<lb/>
有原矣二邊之賂不絶是以天下之賦斂雖知其甚重<lb/>
而不可輕天下之賦斂甚重而不可輕是以天下之民<lb/>
雖知其甚困而不可得而安也故臣於民政之終而特<lb/>
備論其要云盖方今天下之議莫不以為二邊之賂不<lb/>
<pb n="KR4h0132_WYG_195-37a"/>
可去也獨其勇者則曰寧戰而無賂戰未必敗而賂必<lb/>
至於困乏臣竊以為此古之漢武帝唐太宗堅忍而不<lb/>
顧者足以行之然亦有所犯天下之至危何者吾民之<lb/>
不戰久矣用不戰之民而待必戰之敵竊恐世俗之難<lb/>
之也夫古者霸王之臣因敗而成功轉禍而為福若反<lb/>
覆手之間耳桓公見脅於曹沬欲背其盟管仲因而信<lb/>
之以自結於諸侯桓公襲蔡本以誅少姬之罪管仲因<lb/>
而伐楚責包茅之不入而諸侯大服臣竊韙之方今二<lb/>
<pb n="KR4h0132_WYG_195-37b"/>
邉之賂雖有所不得已而然者然其勢偶有似夫戰國<lb/>
之際以謀相傾而隂相潰者是故臣欲因而成之以潜<lb/>
破二邉之國古語有之曰將欲取之必固予之昔者晉<lb/>
之取虞越之取吳冒頓之取東胡石勒之取王俊此四<lb/>
者皆其予之之力也夫鄰國之患唯其相忌而相伺以<lb/>
不敢相易是以其慮詳密而難圖今夫中國之不競亦<lb/>
已久矣彼其相視以為無能為者非一日也然猶未肯<lb/>
釋然而無疑夫惟釋然而無疑而後其國可取今吾猶<lb/>
<pb n="KR4h0132_WYG_195-38a"/>
有所齟齬於其間彼以吾為猶有不服之心是以君臣<lb/>
相視而未敢懈盖古之英雄能忍一朝之忿而全百世<lb/>
之利臣以為當今之計禮之當加恭待之當加厚使者<lb/>
之往無求以言勝之而其使之來者亦無求以言犯之<lb/>
凡皆務以無逆其心而隂惰其志使之深樂於吾之賄<lb/>
賂而意不在我而吾亦自治於内蒐兵㨂馬擇其精鋭<lb/>
而損其數以外見至弱之形而内收至强之實作内政<lb/>
以寓軍令凡皆務以自損吾强大之勢而見吾衰弱之<lb/>
<pb n="KR4h0132_WYG_195-38b"/>
狀使之安然無所顧忌而益以怠傲不過數年彼日以<lb/>
無備而吾日以充實彼猶將以吾為不足與也而有無<lb/>
厭之求彼怠而吾憤彼驕而吾怒及此而與之戰此所<lb/>
謂敗中之勝而弱中之强者也嗟夫方今之事其勢亦<lb/>
有二而已矣能奮一朝之勞而盡力以攻之則其後可<lb/>
以大安而其始也不免有嵗月之勤能忍一朝之辱而<lb/>
自損以驕之則其後可以驟勝而其始也不免有嵗月<lb/>
之恥此二䇿者皆足以謀人之國敗人之兵而有勝矣<lb/>
<pb n="KR4h0132_WYG_195-39a"/>
而臣竊謂今世之所安者必其予之而驕之者也嗟夫<lb/>
智能攻之則以洗天下之大慚不能攻之則驕之而圖<lb/>
其後未有不能攻之又不能驕之而拱手以望其成功<lb/>
者方今每嵗委百萬之資以予人而不能使人無疑其<lb/>
有不服之心罄竭四海而其終不能以成事特幸其一<lb/>
時之安而欲得其間隙之際以治天下天下安可得而<lb/>
治哉<lb/>
　<lb/>
<pb n="KR4h0132_WYG_195-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百九十五<lb/>
</p>
<p>
</p>
  </div>
</body>
</text>
</TEI>
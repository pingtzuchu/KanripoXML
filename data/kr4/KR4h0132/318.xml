<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百十八</head> <lb/>
    <p>
<pb n="KR4h0132_WYG_318-1a"/>
欽定四庫全書<lb/>
　文章辨體彚選巻三百十八<lb/>
　　　　　　　　　　　　明　賀復徵　編<lb/>
序三十八<hi>譜牒類</hi>
　　譜例序<hi>宋蘇洵</hi>
古者諸侯世國卿大夫世家死者有廟生者有宗以相<lb/>
次也是以百世而不相忘此非獨賢士大夫尊祖而貴<lb/>
宗盖其昭穆存乎其廟遷毁之主存乎其太祖之室其<lb/>
<pb n="KR4h0132_WYG_318-1b"/>
族人相與為服死喪嫁娶相告而不絶則其勢將自至<lb/>
於不忘也自秦漢以來仕者不世然其賢人君子猶能<lb/>
識其先人或至百世而不絶無廟無宗而祖宗不忘宗<lb/>
族不散其勢宜忘而獨存則由有譜之力盖自唐衰譜<lb/>
牒廢絶士大夫不講而世人不載於是乎由賤而貴者<lb/>
恥言其先由貧而富者不録其祖而譜遂大廢昔者洵<lb/>
嘗自先子之日而咨考焉由今而上得五世由五世而<lb/>
上得一世一世之上失其次而其本出於趙郡之蘇以<lb/>
<pb n="KR4h0132_WYG_318-2a"/>
為蘇氏族譜他日歐陽公見而歎曰吾嘗為之矣出而<lb/>
觀之有異法焉曰是不可使獨吾二人為之將天下舉<lb/>
不可無也洵於是又為大宗譜法以盡譜之變而并載<lb/>
歐陽氏之譜以為譜例附以歐陽公題劉氏碑後之文<lb/>
以告當世之君子盖將有從焉者<lb/>
　　羅氏族譜序<hi>元虞集</hi>
世有為譜系於其家者獨眉山蘇氏書法最具其詳略<lb/>
逺近親疎之殊可引而觀也後之為譜者必稽焉今豫<lb/>
<pb n="KR4h0132_WYG_318-2b"/>
章羅氏族譜斷自崱以下凡十有五世分十八派合其<lb/>
族子弟千百人夫定其可知而不妄援於巳逺詳其所<lb/>
至而不輕遺於巳疎所謂質而不誣詳而有序者庶幾<lb/>
得之然予竊觀其數世之間偉然以科第自至仕官至<lb/>
郡守有聞人當時者相望可謂盛哉及其末也去為老<lb/>
佛之徒或不得其名而始次其甲乙甚者或無以為繼<lb/>
亦足慨然矣嗟夫盛衰之相形盈虚之迭至彼十百人<lb/>
之身其初一人之身也豈其一人之身而福澤所沾被<lb/>
<pb n="KR4h0132_WYG_318-3a"/>
有鍾於此而遺於彼者則其理吾有所不知者矣古者<lb/>
天子之廟七諸侯五大夫三適士二庶人祭於寢聖人<lb/>
之心亦豈不欲夫士庶人者皆有以推其烝烝之孝上<lb/>
及其逺始曽髙之祖而無所間歟其貴賤貧富尊卑之<lb/>
殺有不容不然者矣彼其立為大宗之法有百世不遷<lb/>
之義者盖必天子諸侯之家為然他非所可及也故宗<lb/>
廟墳墓以系之冠昏喪祭以告之紀之以昭穆氏族養<lb/>
之以采地租稅又為三宥制行以致其嚴凡有宗族子<lb/>
<pb n="KR4h0132_WYG_318-3b"/>
弟之賢者必薦之以為諸侯卿大夫士而其不肖者莫<lb/>
不資於上以自養而不必有流離淪替之憂然則雖百<lb/>
世可也今吾黨以布衣薇蕨之約顧能紀録其族從至<lb/>
於十餘世而不止豈非用心之厚者哉然於祭而無其<lb/>
禮也於親而無以合也抑亦姑使其後之人知其身之<lb/>
所自而不忍於自棄而已嗟乎其亦可以有所感也夫<lb/>
　　范氏族譜序<hi>明方孝孺</hi>
為子孫以奉先祀亦難矣為常人之子孫非難而為名<lb/>
<pb n="KR4h0132_WYG_318-4a"/>
人之子孫難也為名人之子孫固難而為大賢之子孫<lb/>
尤難夫嚴烝嘗守冢墓保上世之所傳以自立於閭里<lb/>
常人能是亦足矣而欲繼名人之門者豈止於斯而已<lb/>
乎行焉必端也言焉必信也學必有以過於人而才必<lb/>
有以用於世也求無愧於名人庶乎其可也而欲卓然<lb/>
立於大賢君子之後以求無沗焉則亦何足以慰天下<lb/>
之望哉故言乎家世之可貴則莫尚乎為賢者之子孫<lb/>
言乎道德之難全亦莫難乎為聖賢之後也美才篤行<lb/>
<pb n="KR4h0132_WYG_318-4b"/>
之士子孫能世其家者未嘗絶而孔孟之胄千載無顯<lb/>
人非無顯人也祖德崇髙難乎其為顯也蜀之范氏在<lb/>
宋盛時忠文公景仁以危言髙節為海内所宗而正獻<lb/>
公淳夫以直道正學為元祐名臣正獻之子元長復能<lb/>
繼先業為建炎良史官聲猷之美後先相照可謂盛矣<lb/>
元長七世孫煥卿值元季之亂圖牒散亡重緝所知自<lb/>
忠文公髙祖而下至於今凡十五世為家譜以示將來<lb/>
煥卿之子彦良從予遊因以序為屬古之貴乎修譜者<lb/>
<pb n="KR4h0132_WYG_318-5a"/>
非特以著世次紀官位而誇於人也盖將使後世觀之<lb/>
而考世德之淳疵明流澤之廣狹而益思所以自立云<lb/>
爾在忠文之時秉國柄以好惡榮辱當世士者莫如王<lb/>
安石吕惠卿在正獻時莫如章惇蔡京張商英林希之<lb/>
流此數人者方其志得氣盛視賢士大夫不啻其敵讐<lb/>
必欲擯廢竄殛之而後快由今觀之彼之禍心虐燄銷<lb/>
滅無遺而匈聲惡聞不可掩匿人至不忍言之於口而<lb/>
其遺𦙍亦未聞有存者縱或有之非惟人所惡見而為<lb/>
<pb n="KR4h0132_WYG_318-5b"/>
之子孫亦羞稱其世而不慊其為人范氏二三公雖不<lb/>
獲富貴於時或遭竄斥以死然至今尊仰師慕愈久而<lb/>
益隆而其後人猶能嗣詩書禮樂之傳久而弗變則夫<lb/>
人亦何樂為小人而不思為君子之歸哉范氏子孫觀<lb/>
乎譜而師先祖之善戒小人之惡則為君子也可冀矣<lb/>
夫有君子而無禄位族雖衰猶盛也禄位光榮而君子<lb/>
無聞焉族雖盛猶衰也煥卿年八十餘學行惇慎鄉人<lb/>
稱之而彦良亦好學有志所謂無沗於賢者之子孫其<lb/>
<pb n="KR4h0132_WYG_318-6a"/>
將在是乎<lb/>
　　刻朱子實紀序<hi>李夢陽</hi>
朱子實紀一十二巻婺源戴氏所編而刻於歙鮑雄氏<lb/>
予在白鹿洞書院感朱子出處之事會得實紀而覽惻<lb/>
愴俯仰於是泫然而悲焉按實紀朱子年二十二仕七<lb/>
十致仕中間五十年更事四朝然官不過待制在外者<lb/>
九考立朝則四十日而已白鹿洞建書院也時年五十<lb/>
矣猶知南康軍事於戯何其遇不易至此哉他不必論<lb/>
<pb n="KR4h0132_WYG_318-6b"/>
孝宗者非宋之英明君哉亦不為不知公三十年間詔<lb/>
對垂拱殿者一延和殿者二而已豈所謂吾退而寒之<lb/>
者至耶世常言用舍有命亦闗運數故以文帝之明而<lb/>
使賈誼李廣没於下位有武帝之好文而董仲舒不能<lb/>
安諸其朝夫宋之南也斯則何時而可以漢之二帝諉<lb/>
耶故知賢而不好是曰不知好而不用是曰不好用而<lb/>
不專猶不用也若孝宗者於公為用邪好邪知邪嗚呼<lb/>
難言哉當是時大臣知公者陳俊卿輩數人耳亦寡矣<lb/>
<pb n="KR4h0132_WYG_318-7a"/>
譽者已毁者繼引者厄嫉者力黄氏狀公行曰百年論<lb/>
定必有知愚言者予讀之未嘗不泫然而悲也公既没<lb/>
於是大人君子宗其學達官顯夫程其猷言臣文士頌<lb/>
其業門人發明其授受見者懐其儀刑聞者淑其緒理<lb/>
薄海内外咸誦其書於是諡贈議於上祠廟建於下䕃<lb/>
録及其子孫盖其論不俟百年而定矣何則水平則鑑<lb/>
物故賢者沮抑於生時而論每定於身後者以平也然<lb/>
於宋則何補矣人曰仲尼之不遇春秋之不幸萬世之<lb/>
<pb n="KR4h0132_WYG_318-7b"/>
幸如是則公之遇不遇吾又奚悲戴氏名銑字寶之為<lb/>
給事中卒有生曰汪愈者戴甥也以實紀視雄雄先世<lb/>
名元康者復朱子祠田者也文載實紀中<lb/>
　　東魯韓氏世譜序<hi>徐楨卿</hi>
韓氏瀘人也曰東魯者系於始也夫韓始於桓叔之後<lb/>
也何為魯乎桓叔逺也系韓於魯斷自其所徵始也昔<lb/>
先王賜姓命氏所以昭祖考係宗屬别嫌疑定親疎而<lb/>
人道於此繇焉故夫絶者不敢以冐續也疑者不敢以<lb/>
<pb n="KR4h0132_WYG_318-8a"/>
强附也是謂慎之至也夫自帝王以降姓氏之變合本<lb/>
末之同異難可以勝言也然而導水者知其源辨塗者<lb/>
循其脈皆可易知也故上古之世民無亂族而禮有定<lb/>
宗故仁睦行而民不悖也季世澆喪夷夏胥亂民多流<lb/>
亡故世諜隳而氏族淆錯抑已甚矣故有宗人相夷若<lb/>
秦人視越人而不知恤者何也譜族湮而仁義之道塞<lb/>
也今天下晏謐百有餘年縉紳之家頗尚彜禮輯譜諜<lb/>
以厚人倫然徃徃由祖考等之槩莫之聞矣豈非喪亂<lb/>
<pb n="KR4h0132_WYG_318-8b"/>
之禍哉韓自魯散燕入蜀鼎樹者七世猗其盛矣夫本<lb/>
盛則末繁枝披則葉散滋蔓永久則糾錯紛紜而不可<lb/>
緒焉此訛亂之道也故述者因宗紀究旁屬崇本以定<lb/>
始叙疏邇以别親親所以防其流也其聞見之未徵載<lb/>
記之所缺則斷而刋之慎其本也詩曰緜緜瓜瓞此言<lb/>
循其本也將使來者㝷始之末合異反同雖服盡而澤<lb/>
未夷則厥初之念興角弓之怨釋此述譜之志也其餘<lb/>
發凡雖繁而其要有五一曰紀實以昭德也二曰旉爵<lb/>
<pb n="KR4h0132_WYG_318-9a"/>
以貴功也三曰考終以崇祀也四曰象服以永思也五<lb/>
曰述親以示守也此又譜之變例也反其源叅其變而<lb/>
後子姓之道備矣或曰譜何始乎史也史以述徃故革<lb/>
命而史作譜以明祖考故自我不書夫乃謂之子姓之<lb/>
道乎曰聖哲作易以明天道非為天道設也所以示乎<lb/>
人也述史以章徃非以為繩徃也所以戒乎今也夫使<lb/>
宗族舉滅禮教廢子姓不勤祖廟無食墳墓穢而不修<lb/>
此皆孝子仁人之所隠也故準史以述譜所以明乎人<lb/>
<pb n="KR4h0132_WYG_318-9b"/>
倫也人倫序而孝弟興孝弟興則禮樂作古者明王所<lb/>
以崇姓氏而謹昭穆者也傳曰明乎禘嘗之義其如視<lb/>
諸斯乎其此之謂也<lb/>
　　陸氏譜序<hi>徐渭</hi>
當漢之興也尉佗以鮫鱷之資涎沬島外當其時不有<lb/>
陸賈之賢用數語以下之則南海之波幾於沸及宋之<lb/>
亡也朝廷在樓櫓間矣老嫠抱孤子而泣此與纊息者<lb/>
何異哉而秀夫周旋其間一日尚喘則一日尚藥夫國<lb/>
<pb n="KR4h0132_WYG_318-10a"/>
之存亡不可定而定於兩公者則如此余少嘗渡庾嶺<lb/>
半遊南中即未至厓山然舟轡之迹多兩公履舄之所<lb/>
經也毎一思之或問遺蹤於故老至説佗及抱帝事未<lb/>
嘗不慨焉以興泫然以淚思起其人而與之語一以解<lb/>
頤一以痛哭今來訪天目過富春為陸邵武君所延醉<lb/>
而宿其廬出其譜乃知君兩公裔也環鹿山而居生者<lb/>
數十家其殁而墓者封亦以十數問其來不過二三世<lb/>
中人耳其繁如此不譜何以令不湮且疎耶予與君言<lb/>
<pb n="KR4h0132_WYG_318-10b"/>
則知君文而有禮如此矣不覽是又安知其能篤於人<lb/>
倫又如此耶因起告之曰夫余昨遊南中追念二公之<lb/>
遺而感之如彼又况親見其子孫若君輩耶且余於兩<lb/>
公路人也猶感之如彼又况其為子孫若君輩者邪吾<lb/>
卜之行且見陸氏有人矣誠如是即君不屬余以譜序<lb/>
猶當序之况君果屬余也<lb/>
　　龍㳺翁氏宗譜序<hi>歸有光</hi>
傳曰古聖人之治天下反古復始不忘其所由生上治<lb/>
<pb n="KR4h0132_WYG_318-11a"/>
祖禰下治子孫旁治昆弟合族而食序以昭穆别之以<lb/>
禮義尊尊親親長長男女有别親親故尊祖尊祖故敬<lb/>
宗敬宗故收族收族故宗廟嚴故聖王之治天下非特<lb/>
以自私也以此推之自王公以逮於庶人故宗法明而<lb/>
禮俗成權度量文章服色正朔徽號器械衣服由此而<lb/>
出三代之衰廢古亡本人自為生渙然靡所統紀而天<lb/>
下更大亂經大兵而後定當此之時人如鳥驚魚散豈<lb/>
知夫鄉里族屬之所繫哉然魏晉而降區區綜核百氏<lb/>
<pb n="KR4h0132_WYG_318-11b"/>
以門第官人雖卑姓雜譜皆藏於有司而譜諜特盛迄<lb/>
於李唐猶相崇重五季衰亂蕩然無復有存者矣雖然<lb/>
古之聖王以親親也親親而宗法立宗法立而譜系自<lb/>
明非獨以譜也譜之盛也魏晉之失也至於譜亦不存<lb/>
而學士大夫莫知其所自而仁人孝子之心茫乎無所<lb/>
寄豈不重可歎哉翁氏居太末相傳自隋始遷子孫蔓<lb/>
衍縣之杜山塢岑堂庵南村徃徃而是其居杜陽者曰<lb/>
文欽能追考其十八世以上曰學士君學士而下六世<lb/>
<pb n="KR4h0132_WYG_318-12a"/>
有官號妃姓墓地而不著其諱七世而下始有諱十五<lb/>
世始書兄弟又一世昭穆詳焉文欽既以為圖出以示<lb/>
予予觀之而歎世之君子莫能以為也為序而歸之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_318-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷三百十八<lb/>
</p>
<p>
</p>
  </div>
</body>
</text>
</TEI>
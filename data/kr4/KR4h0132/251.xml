<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百五十一</head> <lb/>
    <p>
<pb n="KR4h0132_WYG_251-1a"/>
欽定四庫全書<lb/>
　文章辨體彚選巻二百五十一<lb/>
　　　　　　　　　　　　明　賀復徴　編<lb/>
書四十七<hi>賦體</hi>
　　謝春申君書<hi>楚荀況</hi>
　客說春申君曰湯以亳武王以鎬皆不過百里以有<lb/>
　天下今孫子天下賢人也君藉之以百里之勢臣竊<lb/>
　以為不便於君何如春申君曰善於是使人謝孫子<lb/>
<pb n="KR4h0132_WYG_251-1b"/>
　孫子去之趙趙以為上卿客又說春申君曰昔伊尹<lb/>
　去夏入殷殷王而夏亡管仲去魯入齊魯弱而齊强<lb/>
　夫賢者之所在其君未嘗不尊國未嘗不榮也今孫<lb/>
　子天下賢人也君何辭之春申君又曰善於是使人<lb/>
　請孫子於趙孫子為書謝曰<lb/>
癘人憐王此不恭之語也雖然不可不審察也此為刼<lb/>
弑死亡之主言也夫人主年少而矜材無法術以知奸<lb/>
則大臣主斷國私以禁誅於巳也故弑賢長而立幼弱<lb/>
<pb n="KR4h0132_WYG_251-2a"/>
廢正適而立不義春秋戒之曰楚王子圍聘於鄭未出<lb/>
竟聞王病反問疾遂以冠纓紱王殺之因自立也齊崔<lb/>
杼之妻美莊公通之崔杼帥其君黨而攻莊公莊公請<lb/>
與分國崔杼不許欲自刅於廟崔杼不許莊公走出踰<lb/>
於外墙射中其股遂殺之而立其弟景公近代所見李<lb/>
兊用趙餓主父於沙丘百日而殺之淖齒用齊擢閔王<lb/>
之筋懸於其廟梁宿夕而死夫癘雖癰腫胞疾上此前<lb/>
世未至紱纓射股下比近代未至擢筋而餓死也夫刼<lb/>
<pb n="KR4h0132_WYG_251-2b"/>
弑死亡之主也心之憂勞形之困苦必甚於癘矣由此<lb/>
觀之癘雖憐王可也因為賦曰寳珍隋珠不知佩兮䄓<lb/>
衣與絲不知異兮閭姝子奢莫知媒兮嫫母求之又甚<lb/>
喜之兮以瞽為明以聾為聰以是為非以吉為凶嗚呼<lb/>
上天曷惟其同詩曰上天甚神無自瘵也<hi>復徴曰書尾作一小賦賦</hi>
<hi>終又唱之以詩前此未有也  孫鑛曰文有别致</hi>
　　與嵇叔夜書<hi>魏吕安</hi>
安白昔李叟入秦及關而歎梁生適越登岳長謡夫以<lb/>
<pb n="KR4h0132_WYG_251-3a"/>
嘉遁之舉猶懐戀恨況乎不得巳者哉惟别之後離羣<lb/>
獨逰背榮宴辭倫好經逥路涉沙漠鳴雞戒旦則飄爾<lb/>
晨征日薄西山則馬首靡託尋歴曲阻則沈思紆結乘<lb/>
高逺眺則山川悠隔或乃迴飈狂厲白日寢光﨑嶇交<lb/>
錯陵隰相望徘徊九臯之内慷慨重阜之巔進無所依<lb/>
退無所據涉澤求溪披榛覓路嘯詠溝渠良不可度斯<lb/>
亦行路之艱難然非吾心之所懼也至若蘭茝傾頓桂<lb/>
林移植根萌未樹牙淺絃急常恐風波潜駭危機宻發<lb/>
<pb n="KR4h0132_WYG_251-3b"/>
斯所以怵愓於長衢按轡而歎息者也又北土之性難<lb/>
以託根投人夜光鮮不按劍今將植橘柚於𤣥朔蔕華<lb/>
藕於修陵表龍章於裸壤奏韶武於聾俗固難以取貴<lb/>
矣夫物不我貴則莫之與莫之與則傷之者至矣飄颻<lb/>
逺逰之士托身無人之鄉總轡遐路則有前言之艱懸<lb/>
鞍陋宇則有後慮之戒朝霞啟暉則身疲於遄征太陽<lb/>
戢曜則情劬於夕惕肆目平隰則遼廓而無覩極聽修<lb/>
原則淹寂而無聞吁其悲矣心傷瘁矣然後乃知步驟<lb/>
<pb n="KR4h0132_WYG_251-4a"/>
之士不足為貴也若乃顧影中原憤氣雲踊哀物悼世<lb/>
激情風烈龍睇大野虎嘯六合猛氣紛紜雄心四據思<lb/>
躡雲梯横奮八極披艱掃穢蕩海夷岳蹴崑崙使西倒<lb/>
蹋太山令東覆平滌九區恢廓宇宙斯亦吾之鄙願也<lb/>
時不我與埀翼逺逝鋒鉅靡加翅翮摧屈自非知命誰<lb/>
能不憤悒者哉吾子植根芳苑擢秀清流布葉華崖飛<lb/>
藻雲肆俯據潛龍之淵仰䕃棲鳯之林榮曜眩其前豔<lb/>
色餌其後良儔交其左聲名馳其右翺翔倫黨之間弄<lb/>
<pb n="KR4h0132_WYG_251-4b"/>
姿帷房之裏從容顧盼綽有餘裕俯仰吟嘯自以為得<lb/>
志矣豈能與吾同大丈夫之憂樂者哉去矣嵇生永離<lb/>
隔矣煢煢飄寄臨沙漠矣悠悠三千路難涉矣携手之<lb/>
期邈無日矣思心彌結誰云釋矣無金玉爾音而有遐<lb/>
心身雖胡越意存斷金各敬爾儀敦履璞沈繁華流蕩<lb/>
君子弗欽臨書悵然知復何云<lb/>
　　答車茂安書<hi>晉陸雲</hi>
雲白前書未報重得來況知賢甥石季甫當屈鄮令尊<lb/>
<pb n="KR4h0132_WYG_251-5a"/>
堂憂灼賢姉涕泣上下愁勞舉家慘慼何可爾耶輒為<lb/>
足下具說鄮縣土地之快非徒浮言華艷而已皆有實<lb/>
徴也縣去郡治不出三日直東而出水陸並通西有大<lb/>
湖廣縱千頃北有名山南有林澤東臨巨海徃徃無涯<lb/>
氾舡長驅一舉千里北接青徐東洞交廣海物惟錯不<lb/>
可稱名遏長川以為陂燔茂草以為田火耕水種不煩<lb/>
人力決泄任意高下在心舉鈒成雲下鈒成雨旣浸旣<lb/>
潤隨時代序也官無逋滯之糓民無飢乏之慮衣食常<lb/>
<pb n="KR4h0132_WYG_251-5b"/>
充倉庫恒實榮辱旣明禮節甚備為君甚簡為民亦易<lb/>
季冬之月農牧旣畢嚴霜隕而蒹葭萎林鳥祭而罻羅<lb/>
設因民所欲順時逰獵結罝繞堽宻網彌山放鷹走犬<lb/>
弓弩亂發鳥不得飛獸不得逸真光赫之盛觀盤戯之<lb/>
至樂也若乃斷遏海浦隔截曲隈隨潮進退采蜯捕魚<lb/>
鱣鮪赤尾䱟齒比目不可紀名鱠鰡鰒炙䱥鯸烝石首<lb/>
臛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR1736" url="https://raw.githubusercontent.com/kanripo/KR-Gaiji/master/images/KR1736.png" mimeType="image/png"/>真東海之俊味肴膳之至妙也及其蜯蛤之屬<lb/>
目所希見耳所不聞品類數百難可盡言也昔秦始皇<lb/>
<pb n="KR4h0132_WYG_251-6a"/>
至尊至貴前臨終南退燕阿房離宫别館隨意所居沉<lb/>
淪涇渭飲馬昆明四方竒麗天下珍玩無所不有猶以<lb/>
不如吳會也鄉東觀滄海遂御六軍南巡狩登稽嶽刻<lb/>
文石身在鄮縣三十餘日夫以帝王之尊不憚爾行季<lb/>
甫年少受命牧民武城之歌足以興化桑弧蓬矢丈夫<lb/>
之志經營四方古人所歎何足憂乎且彼吏民恭謹篤<lb/>
慎敬愛官長鞭朴不施聲教風靡漢吳以來臨此縣者<lb/>
無不遷變尊大人賢姉上下當為喜慶歌舞相送勿為<lb/>
<pb n="KR4h0132_WYG_251-6b"/>
慮也足下急啟喻寛慰具說此意吾不虚言也佇及不<lb/>
一陸雲白<lb/>
　　登大雷㟁與妹書<hi>宗鮑照</hi>
吾自發寒雨全行日少加秋潦浩汗山溪猥至渡沂無<lb/>
邊險徑㳺厯棧石星飯結荷水宿旅客貧辛波路壯濶<lb/>
始以今日食時僅及大雷塗登千里日踰十晨嚴霜慘<lb/>
節悲風斷肌去親為客如何如何向因渉頓凴觀川陸<lb/>
遨神清渚流睇方曛東顧三洲之隔西眺九派之分窺<lb/>
<pb n="KR4h0132_WYG_251-7a"/>
地門之絶景望天際之孤雲長圖大念隠心者久矣南<lb/>
則積山萬狀争氣負高含霞飲景參差代雄凌跨長隴<lb/>
前後相屬帶天有匝横地無窮東則砥原逺隰亡端靡<lb/>
際寒蓬夕巻古樹雲平旋風匹起思鳥羣歸静聽無聞<lb/>
極視不見北則陂池潛演湖脈通連苧蒿攸積菰蘆所<lb/>
繁栖波之鳥水化之蟲智呑愚彊捕小號噪驚聒紛乎<lb/>
其中西則回江東指長波天合㴞㴞何窮漫漫安竭創<lb/>
古迄今舳艫相接思盡波濤悲滿潭壑烟歸八表終為<lb/>
<pb n="KR4h0132_WYG_251-7b"/>
野塵而是注集長冩不測修靈浩蕩知其何故哉西南<lb/>
望廬山又特驚異基壓江湖峯與辰漢連接上常積雲<lb/>
霞雕錦縟若華夕曜巖澤氣通傳明散綵赫似綘天左<lb/>
右青靄表裏紫霄從嶺而上氣盡金光半山以下純為<lb/>
黛色信可以神居帝郊鎮控湘漢者也若潨洞所積溪壑所<lb/>
射皷怒之所豗擊湧澓之所宕滌則上窮荻浦下至狶州<lb/>
南薄鷰爪北極雷澱削長埤短可數百里中騰波觸天<lb/>
高浪灌日呑吐百川㵼泄萬壑輕烟不流華鼎振涾弱<lb/>
<pb n="KR4h0132_WYG_251-8a"/>
草朱靡洪漣隴蹙散渙長驚電透箭疾穹溘崩聚坁飛<lb/>
嶺覆回沬冠山奔濤空谷碪石為之摧碎倚岸為之□<lb/>
落仰視大火俯聽波聲愁魄脅息心驚慓矣至於繁化<lb/>
殊育詭質怪章則有江鵝海鴨魚鮫水虎之類豚首象<lb/>
鼻芒鬚針尾之族石蟹土蚌燕箕雀蛤之儔折甲曲牙<lb/>
逆鱗反舌之屬掩沙漲被水渚浴雨排風吹澇弄翮夕<lb/>
景欲沉曉霧將合孤鶴寒嘯逰鴻逺吟樵蘇一歎舟子<lb/>
再泣誠足悲憂不可說也風吹雷飈夜戒前路下弦内<lb/>
<pb n="KR4h0132_WYG_251-8b"/>
外望達所届寒暑難適汝專自慎夙夜戒䕶勿我為念<lb/>
恐欲知之聊書所覩臨塗草蹙辭意不周<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百五十一<lb/>
</p>
<p>
</p>
  </div>
</body>
</text>
</TEI>
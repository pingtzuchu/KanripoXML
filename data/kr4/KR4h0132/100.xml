<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百</head> <lb/>
    <p>
<pb n="KR4h0132_WYG_100-1a"/>
欽定四庫全書<lb/>
　文章辨體彚選巻一百<lb/>
　　　　　　　　　　　明　賀復徴　編<lb/>
疏十四<lb/>
　　論安邊疏<hi>宋張齊賢</hi>
方今海内一家朝野無事闗聖慮者豈不以河東新平<lb/>
屯兵尚衆幽燕未下輦運為勞臣愚以為此不足慮也<lb/>
自河東初下臣知忻州捕得契丹納米典吏皆云自山<lb/>
<pb n="KR4h0132_WYG_100-1b"/>
後轉般以授河東以臣料契丹能自僃軍食則於太原<lb/>
非不盡力然終為我有者力不足也河東初平人心未<lb/>
固嵐憲忻代未有軍砦入㓂則田牧頓失擾邉則守備<lb/>
可虞及國家守要害増壁壘左控右扼疆事甚嚴恩信<lb/>
已行民心已定乃於鴈門陽武谷来争小利此其智力<lb/>
可料而知也聖人舉事動在萬全百戰百勝不若不戰<lb/>
而勝若重之慎之則契丹不足吞燕薊不足取自古疆<lb/>
埸之難非盡由敵國亦多邉吏擾而致之若縁邉諸砦<lb/>
<pb n="KR4h0132_WYG_100-2a"/>
撫御得人但使峻壘深溝畜力養銳以逸自處寧我致<lb/>
人此李牧所以用趙也所謂擇卒不如擇將任力不如<lb/>
任人如是則邉鄙寧邉鄙寧則輦運减輦運减則河北<lb/>
之民獲休息矣民獲休息則田業増而蠶績廣務農積<lb/>
榖以實邉用且敵人之心固亦擇利避害安肯投諸死<lb/>
地而為㓂哉臣聞家六合者以天下為心豈止争尺寸<lb/>
之事角强弱之勢而已乎是故聖人先本而後末安内<lb/>
以養外人民本也疆土末也五帝三王未有不先根本<lb/>
<pb n="KR4h0132_WYG_100-2b"/>
者也堯舜之道無他在乎安民而利之爾民既安利則<lb/>
逺人歛衽而至矣陛下愛民人利天下之心真堯舜也<lb/>
臣慮羣臣多以纎微之利尅下之術侵苦窮民以為功<lb/>
能至於生民疾苦見之如不見聞之如不聞歛怨速尤<lb/>
無大於此伏望慎擇通儒分路採訪兩浙江南荆湖西<lb/>
川嶺南河東凡前日賦歛苛重者改而正之因而利之<lb/>
使賦税課利通濟可經乆而行為聖朝定法除去舊弊<lb/>
天下諸州有不獲於民者委長吏以聞敢循故常者重<lb/>
<pb n="KR4h0132_WYG_100-3a"/>
寘之法使天下人耳目皆知陛下之心戴陛下之恵以<lb/>
徳懐逺以恵刑民則逺人之歸可立而待也<lb/>
　　諫幸汾隂疏<hi>孫奭</hi>
先王卜征五年嵗習其祥祥習則行不習則增修徳而<lb/>
改卜陛下始畢東封更議西幸殆非先王卜征五年慎<lb/>
重之意其不可一也夫汾隂后土事不經見昔漢武帝<lb/>
将封禪故先封中嶽祠汾隂始廵幸郡縣遂有事於泰<lb/>
山今陛下既已登封復欲幸汾隂其不可二也古者圓<lb/>
<pb n="KR4h0132_WYG_100-3b"/>
丘方澤所以郊祀天地今南北郊是也漢初承秦唯立<lb/>
五畤以祀天而后土無祀故武帝立祠於汾隂自元成<lb/>
以来從公卿之議遂徙汾隂后土於北郊後之王者多<lb/>
不祀汾隂今陛下已建北郊乃舍之而逺祀汾隂其不<lb/>
可三也西漢都雍去汾隂至近今陛下經重闗越險阻<lb/>
輕棄京師根本而慕西漢之虚名其不可四也河東唐<lb/>
王業之所起也唐又都雍故明皇間幸河東因祀后土<lb/>
聖朝之興事與唐異而陛下無故欲祀汾隂其不可五<lb/>
<pb n="KR4h0132_WYG_100-4a"/>
也昔者周宣王遇災而懼故詩人美其中興以為賢主<lb/>
比年以来水旱相繼陛下宜側身修徳以答天譴豈宜<lb/>
下狥姦囬逺勞民庶盤游不已忘社稷之大計其不可<lb/>
六也夫雷以二月起蟄八月收聲育養萬物失時則為<lb/>
異今震雷在冬為異尤甚此天意丁寧以戒陛下而反<lb/>
未悟殆失天意其不可七也夫民神之主也是以聖王<lb/>
先成民而後致力於神今國家土木之功累年未息水<lb/>
旱洊臻饑饉居多乃欲勞民事神神其享之乎此其不<lb/>
<pb n="KR4h0132_WYG_100-4b"/>
可八也陛下必欲為此者不過效漢武帝唐明皇廵幸<lb/>
所至刻石頌功以崇虚名夸示後世爾陛下天資聖明<lb/>
當慕二帝三王何為下襲漢唐之虚名其不可九也唐明<lb/>
皇以嬖寵姦邪内外交害身播國屯兵交闗下亡亂之<lb/>
迹如此由狃於承平肆行非義稔致禍敗今議者引開<lb/>
元故事以為盛烈乃欲倡導陛下而為之臣切為陛下<lb/>
不取此其不可十也臣言不逮意陛下以臣言為可取<lb/>
願少賜清問以畢臣説<lb/>
<pb n="KR4h0132_WYG_100-5a"/>
　　再諫祀汾隂疏<hi>孫奭</hi>
陛下将幸汾隂而京師民心弗寧江淮之衆困於調發<lb/>
急須鎮安而矜存之且土木之功未息而奪攘之盗公<lb/>
行外國治兵不逺邉境使者雖至寧可保其心乎昔陳<lb/>
勝起於徭戍黄巢出於凶饑隋煬帝勤逺畧而唐髙祖<lb/>
興於晉陽晉少主惑小人而耶律徳光長驅中國陛下<lb/>
俯從姦佞逺棄京師渉仍歲薦饑之墟修違經乆廢之<lb/>
祠不念民疲不恤邉患安知今日戍卒無陳勝饑民無<lb/>
<pb n="KR4h0132_WYG_100-5b"/>
黄巢英雄将無窺伺於肘腋外敵将無觀釁於邉陲乎<lb/>
先帝嘗議封禪寅畏天災尋詔停寢今姦臣乃賛陛下<lb/>
力行東封以為繼成先志先帝嘗欲北平幽朔西取繼<lb/>
遷大勲未集用付陛下則羣臣未嘗獻一謀畫一策以<lb/>
佐陛下繼先帝之志者反務卑辭重幣求和於契丹蹙<lb/>
國縻爵姑息於繼遷曽不思主辱臣死為可戒誣下罔<lb/>
上為可羞撰造祥瑞假托鬼神纔畢東封便議西幸輕<lb/>
勞車駕虐害饑民冀其無事徃還便謂成大勲績是陛<lb/>
<pb n="KR4h0132_WYG_100-6a"/>
下以祖宗艱難之業為姦邪僥倖之資臣所以長歎而<lb/>
痛哭也夫天地神祇聰明正直作善降之百祥作不善<lb/>
降之百殃未聞專事籩豆簠簋可邀福祥春秋傳曰國<lb/>
之將興聽於民将亡聽於神愚臣非敢妄議惟陛下終<lb/>
賜裁擇後天下數有災變又言古者五載廵狩有國之<lb/>
事爾非必有紫氣黄雲然後登封嘉禾異草然後省方<lb/>
也今野鵰山鹿郡國交奏秋旱冬雷羣臣率賀退而腹<lb/>
非竊笑者比比皆是孰謂上天為可罔下民為可愚後<lb/>
<pb n="KR4h0132_WYG_100-6b"/>
世為可欺乎人情如此所損不細惟陛下深鑒其妄<lb/>
　　諫宦官養子疏<hi>吳及</hi>
臣聞官師相規工執藝事以諫臣幸得待罪法吏輙原<lb/>
刑法之本以効愚忠切惟前世肉刑之設斷支體刻肌<lb/>
膚使終身不息漢文感緹縈之言易之鞭箠然已死而<lb/>
笞未止外有輕刑之意其實殺人祖宗鑒既徃之弊蠲<lb/>
除煩苛始用折杖之法新天下耳目兹盖曠古聖賢思<lb/>
所未至陛下深惻民隠親覽庶獄歴世用刑無如本朝<lb/>
<pb n="KR4h0132_WYG_100-7a"/>
之平恕宜乎天降之祥而方當隆盛之時未享繼嗣之<lb/>
慶臣竊惑焉或者宦官太多而陛下未晤也何則肉刑<lb/>
之五一曰宫古人慎之重絶人之世今則宦官之家競<lb/>
求他子勦絶人理希求爵命童㓜何罪䧟於刀鋸因而<lb/>
夭死者未易悉數夫有疾而夭治世所羞况無疾乎有<lb/>
罪而宫前王不忍况無罪乎臣聞漢永平之際中常侍<lb/>
四員小黄門十人爾唐太宗定制無得踰百員且以祖<lb/>
宗近事較之祖宗時宦官凡幾何人今凡幾何人臣愚<lb/>
<pb n="KR4h0132_WYG_100-7b"/>
以謂胎卵傷而鳳凰不至宦官多而繼嗣未育也伏望<lb/>
順陽春生育之令濬發徳音詳為條禁進獻宦官一切<lb/>
權罷擅宫童㓜寘以重法若然則天心必應聖嗣必廣<lb/>
召福祥安宗廟之䇿無先於此<lb/>
　　論邉事疏<hi>賈習朝</hi>
太祖初有天下鑒唐末五代方鎮武臣士兵牙校之盛<lb/>
盡取其權當時以為萬世之利及太宗時所命将帥率<lb/>
多攀附舊臣親姻貴胄賞重於罰威不逮恩而猶仗神<lb/>
<pb n="KR4h0132_WYG_100-8a"/>
靈禀成筭出師禦冦所向有功自此以来兵不復振近<lb/>
嵗恩倖子弟飾厨傳治名譽多非勛勞坐取武爵其志<lb/>
不過利轉遷之速俸賜之厚禦侮平患何患於此然乗<lb/>
邉鄙無事尚得以自容自西羗之叛驟擇将領鳩集士<lb/>
衆士不素練固難指迹将未得人豈免屢易以屢易之<lb/>
将馭不練之士故戰則必敗此削方鎮兵權太甚之弊<lb/>
也且親舊恩倖任軍職者出即為将帥素不曉兵一旦<lb/>
付以千萬卒之命為庸人驅之死地此用親舊恩倖之<lb/>
<pb n="KR4h0132_WYG_100-8b"/>
弊也臣以謂守方鎮者無數更易管軍職任并刺史以<lb/>
上官秩宜謹其所授以待有功如楊崇勛李昭亮軰皆<lb/>
恩倖之人尚在邉任宜速選人代之此救弊之端也陛<lb/>
下有意聴臣臣請復陳當今備邉之尤切者六事一曰<lb/>
馭将帥古之帝王以恩威馭将帥以賞罰馭士卒故軍<lb/>
政行而戰功集乾徳中詔王全斌等伐蜀是冬天雪太<lb/>
祖御講武殿氊幄顧左右曰今日居此幄尚寒不可禦<lb/>
况伐蜀将士乎即脫所服貂裘暖㡌遣中使馳賜全斌<lb/>
<pb n="KR4h0132_WYG_100-9a"/>
此御之以恩也又曹彬李漢瓊田欽祥討江南召彬至<lb/>
前立漢瓊等於後授匣劍曰自副将而下不用命者得<lb/>
專戮之漢瓊等股慄而退此御之以威也今每命帥将<lb/>
必先疑貳非近倖不信非姻舊不委錫與金帛巨萬而<lb/>
心無感悦者以例所當得也盖承前一階用例至舉兵<lb/>
之際須特出非常然後可以動其心也又陜西四路自<lb/>
總管而下鈐轄都監廵撿之屬悉參軍政謀之未成事<lb/>
已先漏彼可則我否上行則下戾雖有主将不專號令<lb/>
<pb n="KR4h0132_WYG_100-9b"/>
故動則必敗也請自今命将去疑貳推恩意捨其小節<lb/>
責以大效爵賞威刑皆得便宜從事偏禆而下有不聴<lb/>
令者以軍法論至於筦𣙜賦稅供軍庫之物使皆得用<lb/>
之太祖雖朘削武臣之權然邉将一時賞罰及用財集<lb/>
事則皆聼其自專有功則必賞此所謂馭将之道也其<lb/>
二曰復土兵今河北河東彊壮陕西弓箭手之類盖土<lb/>
兵遺法也且夷狄居苦寒砂磧之地惡衣麄食好馭善<lb/>
射自古禦㓂却敵非此不可然河北鄉軍其廢已乆陕<lb/>
<pb n="KR4h0132_WYG_100-10a"/>
西土兵屢為賊破其存者十無二三臣以謂河北河東<lb/>
强壮已詔近臣詳定法制宜因閲習視其人武力兵技<lb/>
之優劣又擇其家丁夫之壯者以代老弱每鄉為軍其<lb/>
材能絶類者籍其姓名而遞補之陕西蕃落弓箭手貪<lb/>
召募錢物利月入俸糧多就黥湼混為營兵今宜優復<lb/>
田疇安其廬舎使力耕死戰世為邉用則可以减屯戍<lb/>
而省其供餽為不易之利内地州縣増置弓手亦當約<lb/>
如鄉軍之法而閲試之其三曰訓營卒太祖朝下令諸<lb/>
<pb n="KR4h0132_WYG_100-10b"/>
軍毋食肉衣帛營舎之門有鬻酒肴則逐去士卒有服<lb/>
繒帛者則笞責之異時被甲鎧冐風霜攻苦服勞無不<lb/>
一當百今營卒驕惰臨敵無勇此殆素所資用之過也<lb/>
舊例三年轉員謂之落權正授雖未能易此制即不必<lb/>
一例使為總管鈐轄宜於其問擇有才勇可任将帥者<lb/>
授之又今之兵噐多名詭状製造不精不適於用虚費<lb/>
民力宜按八陣之法依五兵之用以時而教習使啓殿<lb/>
有次序左右有形勢前後相附上下相援令之曰失一<lb/>
<pb n="KR4h0132_WYG_100-11a"/>
隊長則斬一隊何慮衆不為用乎其四曰制遼夏今敵<lb/>
蕩然與中國通北方諸國則臣契丹其西諸國則臣元<lb/>
昊而二邊合從有犄角中國之勢就使西戎来服不免<lb/>
與之重賄是朝廷嵗遺二邊不可勝計古之備邉西則<lb/>
金城上郡北則雲中鴈門今自滄之秦緜亘數千里非<lb/>
有山海峻深之阻獨恃州縣鎮戍爾凡嵗所供贍又不<lb/>
下數十萬以天下嵗入之數纔可取足而一糓不熟則<lb/>
或至狼狽也契丹近嵗兼用燕人治國建官一同中夏<lb/>
<pb n="KR4h0132_WYG_100-11b"/>
昊賊據河南列郡而行賞罰善於用人此中國之患也<lb/>
宜度西域諸國如沙州唃厮明珠滅蔵之族近北如黒<lb/>
水女真髙麗新羅之屬舊同中國今為二邊隔絶可募<lb/>
人徃使誘之来朝如此則二邊必憾憾則為備備則勢<lb/>
分此中國之利也其五曰綏蕃部屬户者邉垂之屏翰<lb/>
也如延有金明府有豐州皆戎人内附之地朝廷恩威<lb/>
不立撫馭乖方北為强敵脅從而塞上諸州藐焉孤壘<lb/>
蕃部既壊土兵亦衰恐未有破敵之期請令陕西諸路<lb/>
<pb n="KR4h0132_WYG_100-12a"/>
縁邉知州軍皆帶安撫蕃部之名多設方畧務在招集<lb/>
財賦法令得以自專擇其族盛而有勞者以為酋帥如<lb/>
河東折氏髙氏之比庻可為吾藩籬之固其六曰謹覘<lb/>
候古者守封疆出師旅居則有行人覘國戰則有前茅<lb/>
慮無其審謹若此太祖命李漢超鎮闗南馬仁瑀守瀛<lb/>
州韓令坤鎮常山賀惟忠守益州何繼筠領棣州郭進<lb/>
控西山武守琪戍晉陽李謙溥守慶州董遵誨屯環州<lb/>
王彦昇守原州馮繼業鎮靈武筦𣙜之利悉輸軍中仍<lb/>
<pb n="KR4h0132_WYG_100-12b"/>
聴貿易而免其征稅許募勇士以為爪牙故邉臣富於<lb/>
財得養死力為間諜夷狄情狀無不預知二十年間無<lb/>
西北之憂善用将帥精於覘候之所致也今西鄙刺事<lb/>
者所遺不過錢數千畧渉境土盗聴傳言塞命而已故<lb/>
虜情賊状與夫山川道路險易之利勢絶而莫通夫蹈<lb/>
不測之戎入萬死之地覘伺微宻探索機㑹非有重賂<lb/>
厚賞孰肯自效乎願鑒藝祖任将帥之制邉城財用一<lb/>
切委之專使養勇士為爪牙而臨戰自衛無殺将之辱<lb/>
<pb n="KR4h0132_WYG_100-13a"/>
募死力為覘候而望敵知来免䧟兵之耻也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_100-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百<lb/>
</p>
<p>
</p>
  </div>
</body>
</text>
</TEI>
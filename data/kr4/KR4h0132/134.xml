<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三十四</head> <lb/>
    <p>
<pb n="KR4h0132_WYG_134-1a"/>
欽定四庫全書<lb/>
　文章辨體彚選巻一百三十四<lb/>
　　　　　　　　　　　　明　賀復徴　編<lb/>
表十<lb/>
　　讓右丞相表<hi>唐張説</hi>
臣説言伏奉今月十日制書除臣尚書右丞相恩命自<lb/>
天戰跼無地臣説中謝臣少長儒門懇鑿墳史才非髙<lb/>
格官不因人徒以命偶龍興位階鴻漸五入西掖七踐<lb/>
<pb n="KR4h0132_WYG_134-1b"/>
南宫中間拙延謫放直招玷缺傷矢之禽聞弦虚墜賜<lb/>
環之客聽歌先泣此則魂為危感氣由懼奪安可重収<lb/>
廢器再辱端揆何以師長禮闈正持憲府當今典章革<lb/>
故風教鼎新野無四隠朝有三傑具瞻之地願擇時髦<lb/>
臣幸沐遺簪墮履之恩好生養老之徳朝逰簡牘暮對<lb/>
圖書受賜無涯循榮過分豈更干處士之橫議招匈奴<lb/>
之遥哂艾骨自瘡負乘致冦雖則愚情懷戀靦冒求寵<lb/>
亦望聖慈限恕令度餘年願停今授長守舊史罄陳肝<lb/>
<pb n="KR4h0132_WYG_134-2a"/>
膽非敢飾讓謹詣朝堂奉表自乞臣説誠惶誠恐頓首<lb/>
頓首死罪死罪謹言<lb/>
　　進鬬羊表<hi>張説</hi>
臣某言臣聞勇士冠雞武夫戴鶡推情舉類獲此鬬羊<lb/>
逺生越雋蓄情剛决敵不避强戰不顧死雖為㣲物志<lb/>
不可挫伏惟陛下選良家於六郡求猛士於四方鳥無<lb/>
遁材獸不藏伎如䝉効竒靈囿角力天塲却鼔怒以作<lb/>
氣前躅躑以奮擊趹若奔雲之交觸碎如轉右之相叩<lb/>
<pb n="KR4h0132_WYG_134-2b"/>
裂骨賭勝濺血爭雄敢毅見而衝冠鷙狼聞而擊節冀<lb/>
將少助明主市駿骨揖怒蛙之意也若使羊能言必將<lb/>
曰苦鬭不解立有死者所賴至仁無殘量力耴勸焉臣<lb/>
縁損足未堪履地謹遣男駙馬都尉垍謹詣金闕門陳<lb/>
進輕冒宸嚴伏深戰越<lb/>
　　皇太子請家令寺地給貧人表<hi>崔融</hi>
臣某言臣聞法天之道義屬於有餘象地之宜理存於<lb/>
益寡頃以咸城近縣鄜市傍州頗積風霜或侵苖稼天<lb/>
<pb n="KR4h0132_WYG_134-3a"/>
皇兩儀合徳百姓為心發倉廩以賑貧人埀雨露以滋<lb/>
㣲物俗荷財成之施家懷亭毒之恩臣濫奉宗祧親承<lb/>
覆載嵗時衣服咸慿府藏之餘朝夕膳羞必佇饔餼之<lb/>
辦過此以往臣亦何求但知問豎寢門尊師胄序魏兩<lb/>
文儒之盛竊所係心漢儲湯沐之資未嘗留意但關輔<lb/>
之地萌庶孔殷丁壯受田罕能充足所以水旱之嵗家<lb/>
室未豐正末端本思有禆助臣家令寺有地九百餘頃<lb/>
特請迴授關中貧下等色雖地非安邑寜期千户之身<lb/>
<pb n="KR4h0132_WYG_134-3b"/>
而價等露臺虚費十家之産伏乞皇恩逺及聖澤旁流<lb/>
矜臣愚効遂臣誠請謹遣某官奉表以聞<lb/>
　　請致仕表<hi>高郢</hi>
臣郢言再表陳情一心仰施瞽言無感宸眷不迴今月<lb/>
四日中使魏寳羲至奉宣進止賜臣還詔倍加榮奬未<lb/>
允愚衷驚寵循涯伏躬隕越臣某中謝臣聞勞生佚老<lb/>
天理自然蠕動翾飛日入皆息時不期而必至物雖强<lb/>
而無繇禮經所以制限疲薾所以獲退自非貢禹之守<lb/>
<pb n="KR4h0132_WYG_134-4a"/>
經據古趙嘉之正身匪懈韓暨之志節髙潔山濤之道<lb/>
徳模表人皆顧望禮以至公縱過常期詎為貪冒其有<lb/>
當仁不讓急病忘身豈止君命猶宜身舉故魏伐秦師<lb/>
唐睢請車而游漢議邊將充國對無踰於老臣所謂忠<lb/>
無不納禮亦從宜如此則選舊任能足供國用優年加<lb/>
惠得遂時歸古之進退鮮不繇此臣以不才叨辱髙位<lb/>
幸而免戾年及乞骸茍䝉得請之恩實受終身之賜若<lb/>
叨榮不怍當退而留則上累皇明下重臣罪况臣自少<lb/>
<pb n="KR4h0132_WYG_134-4b"/>
力薄不知等夷年老氣衰見就羸憊形因榮弊病與齒<lb/>
并營衛多乖膝脛多痺既憂廢職又懼妨賢内外交攻<lb/>
生涯轉廹窮暮之懇不遑起居芻蕘之辭巳罄肝膽一<lb/>
物有闗於亭毒容光時假於照臨顧西山而駭目瞻北<lb/>
闕以馳心臣郢不勝戰惕感戀之至<lb/>
　　代公主讓起新宅表<hi>李嶠</hi>
臣妾言伏承聖慈以妾居處褊狹欲開拓宅北更起新<lb/>
第恭聞睿㫖不勝慚惕陛下骨肉之愛天至而溟深敦<lb/>
<pb n="KR4h0132_WYG_134-5a"/>
叙之風日隆而月厚乃復推心連蕚結念同胞方欲廣<lb/>
沁水之庭除増常山之版築雖殊恩曲奬惠澤實浸於<lb/>
肌膚而妨公害私謗訕恐盈於道路况臣妾承靈天妹<lb/>
藉寵王姬輿服亞於椒宫土田方於茅社甲第之當衢<lb/>
向市並列三區别廬之帶水連山將盈萬畆深埒則可<lb/>
乘騏驥髙樓則唯待鳳凰常憂瞰室之易灾實懼滿堂<lb/>
之難守寜可更求輪奐别構崇深擾閭里之甿黎傾國<lb/>
家之府藏且鬼神所福嘗矜於缺隅賢聖埀箴必誡於<lb/>
<pb n="KR4h0132_WYG_134-5b"/>
豐屋孫叔辭良沃之土晏嬰求湫隘之居妾雖愚䝉頗<lb/>
聞訓典實願歸師老氏以止足自防仰慕周公將逸豫<lb/>
為戒但希安分於容膝非敢攀榮於潤身且坊為要衝<lb/>
地當貴里畆賃二三十貫居人四五百家奪其近市之<lb/>
門閭生其破家之怨讐雖下人之不語豈愚妾之能安<lb/>
又妾之平生每存捨施屈身濟物心所願為益已害人<lb/>
情豈能處今麥苖雖盛穀價未豐家少糧儲人多菜色<lb/>
但可勸耕耘之業未宜興土木之功伏乞俯察愚誠傍<lb/>
<pb n="KR4h0132_WYG_134-6a"/>
詢衆望體東作之尤加知西第之非急収兹霈澤惠彼<lb/>
黎蒸則天下蒼生孰不欣幸無任悾欵屏營之至謹遣<lb/>
某官詣朝堂奉表陳請以聞<lb/>
　　為歐陽通讓司禮卿第二表<hi>李嶠</hi>
臣通言臣受恩怖懼已薦欵誠而還㫖綢繆未埀矜亮<lb/>
俯仰跼蹐心魂震蕩臣通誠惶誠恐頓首頓首死罪死<lb/>
罪臣學藝雙缺心迹兩蕪顧常接言友朋而信未盈缶<lb/>
陳力官守而智罕挈缾徒以沐道康衢飡和休厯四方<lb/>
<pb n="KR4h0132_WYG_134-6b"/>
無事逢聖后之埀衣百度已貞得庸夫之髙枕幸承寛<lb/>
大遂安忝竊本將榮利求逹不以亷隅自修厚祿尊官<lb/>
雅是所溺陳辭抗疏豈以為髙誠以理茍未安義則不<lb/>
可何者器有劑限物有局量當其才則事或能濟踰其<lb/>
分則力所不堪是以枯木朽株不荷棟梁之任謏聞曲<lb/>
學不為廊廟之資臣妨賢自久竊位非今然自承乏具<lb/>
僚叨榮散職雖云尸忝未甚隳廢至於典司邦禮出納<lb/>
王言徒飾躬而自强終絶臏而無力汝作霖雨既非庸<lb/>
<pb n="KR4h0132_WYG_134-7a"/>
妄所堪臣為股肱必致隂陽之失虧名損實匪顧身庇<lb/>
蠧政傷風將辱朝鑒誠為貪冒豈敢自安伏願回日月<lb/>
之明収雲霄之澤察臣繇衷之情矜臣知止之分則周<lb/>
廟之器無懼於盈滿曹人之衣或免於譏刺無任慚懼<lb/>
屏營之至謹詣朝堂奉表以聞<lb/>
　　謝賜香藥面脂表<hi>張九齡</hi>
臣某言某至宣勅㫖賜臣裛衣香面脂及小通中散等<lb/>
藥捧日月之光寒移雪海沐雲雨之澤春入花門雕奩<lb/>
<pb n="KR4h0132_WYG_134-7b"/>
忽開珠囊暫觧蘭薰異氣玉潤凝脂藥自天來不假淮<lb/>
王之術香宜風度如傳荀令之衣臣才謝中人位叅上<lb/>
將疆埸効淺山嶽恩深唯因受遇之多轉覺輕生之速<lb/>
　　為建安王獻食表<hi>陳子昻</hi>
臣謬籍葭莩叨榮圭社元戎出塞違鳳扆而逾年班師<lb/>
入朝拜鸞閨而有日而策勛飲至頻承湛露之恩獻夀<lb/>
奉觴未申行潦之薦所以白茅㣲藉願享於鈞臺潢汙<lb/>
菲誠思奉於瑶水謹輒獻食一百轝伏知金雞瑞鼎盈<lb/>
<pb n="KR4h0132_WYG_134-8a"/>
上帝之珍羞玉女行厨盡羣仙之品味以兹菲薄有陋<lb/>
蘋蘩多慚在藻之歡竊有獻芹之志所願皇慈俯納丹<lb/>
慊獲申天子萬年永慶南山之夀㣲臣百拜長承北極<lb/>
之恩<lb/>
　　陳情表<hi>張文成</hi>
萬死糞土臣文成言臣忝朝班幸䝉驅策不了任使辠<lb/>
應至死自可鉗口吞聲伏待刑書灰身粉骨甘從斧鉞<lb/>
豈可昆䖝惜命雀鼠貪生區區㣲心有所未盡臣平生<lb/>
<pb n="KR4h0132_WYG_134-8b"/>
好學頗愛文章雖不逮於詞人濫流傳於視草近來撰<lb/>
集詩賦表記等若干巻編集擬進繕冩未周負譴明時<lb/>
方從極典恐士衡止息華亭之唳不聞嵇康顧影廣陵<lb/>
之音永絶缺簡零落抱痛幽泉昔司馬遷請就腐刑以<lb/>
終史記漢武帝愍其至懇矜而許之伏願陛下遂臣萬<lb/>
請之心寛臣百日之命集録繕寫奉進闕庭㣲願獲申<lb/>
就死無恨然後歸辠廷尉肆諸市朝腰領橫分有同仙<lb/>
化肝腦塗地百代如生骸骨埋塵千載不朽<lb/>
<pb n="KR4h0132_WYG_134-9a"/>
　　辭上滑州刺史陳情表<hi>李邕</hi>
臣某言臣素無藝能積負訕謗衆口之多自可銷金怨<lb/>
讐之心每堪殞首伏惟陛下至明大聖察之纎㣲淳徳<lb/>
上仁洗之瑕穢山川納者不擇薰蕕天地覆之是霑雨<lb/>
露且久荷惠渥大庇官榮今臣䝉國用累及軀命事出<lb/>
涯分之外恩加父母之深已逝之魂復歸朽質既存之<lb/>
地更忝髙班雖欲殺身未能報徳彌慙持禄有以保名<lb/>
秋鷰辭巢必徘徊於大厦老馬離秣終顧歩於華軒况<lb/>
<pb n="KR4h0132_WYG_134-9b"/>
臣今兹六十有七光隂荏苒行止欹危就木之時未知<lb/>
幾日懸車之嵗僅有三年不任違逺涕戀之至<lb/>
　　為韋相讓豳公表<hi>賈至</hi>
臣見素言伏奉某月日制書封臣豳國公食邑五百户<lb/>
仍特加金紫光禄大夫兼與一子五品臣次男諤又特<lb/>
授五品官者臣才術寡薄操行無取幸因資序謬陟台<lb/>
衡不能燮理和氣禆補徳化致使四㓙搆慝天下震驚<lb/>
鸞輿南巡函谷失守語曰焉用彼相易曰負且乘致冦<lb/>
<pb n="KR4h0132_WYG_134-10a"/>
至由此言之臣雖殺身不足補過且臣值祿山干紀不<lb/>
能制其命臣與國忠同儕不能正其惡尸忝厚祿竊位<lb/>
多時一在扈從之初不即死者蓋以翠華歴險牧圉無<lb/>
扞駑馬思効且伏轅輿候至蜀城自拘司敗豈謂渙汗<lb/>
大布網豁江河茅土猥加恩迴日月當今天下未定忠<lb/>
義驅馳封賞之行不宜踰濫借如翼從行李操執鞭轡<lb/>
臣子職分何名為功以此受封不可以訓貪榮冒寵非<lb/>
臣所圖伏願俯埀矜憫捨此階爵不使臣父子得辠扵<lb/>
<pb n="KR4h0132_WYG_134-10b"/>
公議見嗤於有識㣲臣幸甚臣不任懇廹之至<lb/>
　　進王維集表<hi>王縉</hi>
臣縉言中使王承華奉宣進㫖應是王維文賦並仰録<lb/>
寫進上者恩命忽臨以驚以喜退因編録又竊感傷臣<lb/>
兄文詞立身行有餘力常持堅正秉操孤貞縱居要劇<lb/>
不忘清浄實見時輩許以髙流至於晩年彌加進道端<lb/>
坐虚室念兹無生乘興為文未曽舉筆或散朋友之上<lb/>
或留篋笥之中臣近搜求尚慮零落詩筆共成十巻今<lb/>
<pb n="KR4h0132_WYG_134-11a"/>
且隨表進上曲承天鑒下訪遺文魂而有知荷寵光於<lb/>
幽穸没而不朽成大名於聖朝臣不勝感戴悲懇之至<lb/>
　　為郭令公出上都赴奉天行營勅賜錦戰袍并口<lb/>
　　　脂等謝表<hi>王諌</hi>
臣某言臣今日已時至臨皋驛西開府魚朝恩見奉宣<lb/>
進上賜臣錦戰袍等未時至管城驛縣中使至賜臣𤓰<lb/>
兩顆聖慈洊及寵賜頻加榮有同於衣錦恩乃及於挾<lb/>
纊重裘莫比被練非堅以此臨戎期於盡敵况傳之香<lb/>
<pb n="KR4h0132_WYG_134-11b"/>
澤分以甘𤓰推食解衣未足為踰誓當畢命少答殊私<lb/>
身膏草野實伸至願無任受恩稠疊之至<lb/>
　　劉相請女婿潘炎罷元帥判官陳情表<hi>王諌</hi>
臣晏言臣實凡淺謬典樞衡元元未安庶政多闕涓塵<lb/>
罕録尸素空慙臣女婿元帥判官駕部貟外郎知制誥<lb/>
潘炎入待幃幄又司戎政嫌疑之地顛沛是憂頃者累<lb/>
表陳聞冀炎得歸省闥不謂天聽未逹尚阻愚誠内懷<lb/>
氷炭若墜泉谷臣某誠惶誠恐臣聞統天下者以天下<lb/>
<pb n="KR4h0132_WYG_134-12a"/>
為量舉直錯枉不私其親故能啟至公之門塞羣邪之路伏<lb/>
惟元聖文武皇帝陛下紹休聖緒惟新寳厯内釐百揆<lb/>
外清四海鵷鸞之士充庭滿階而臣與潘炎俱忝近宻<lb/>
兵權國政在臣二人是使惡炎者易為辭疾臣者易為<lb/>
毁倘炎獲戾臣無以見雪脱臣遇謗炎無以自明此臣<lb/>
所以寤寐兢惶罔知攸止昔霍光為大司馬長女婿度<lb/>
遼將軍范明友次女婿羽林監任勝為東西宫衛尉威<lb/>
勢崇重冠於一時不能抑退卒見傾覆前史所惡書而<lb/>
<pb n="KR4h0132_WYG_134-12b"/>
貶之又劉𢎞為鎮南將軍時朝廷以其女婿夏侯陟<lb/>
為襄陽太守𢎞表陟親戚舊制不得相監有詔聽從竟<lb/>
免禍敗先賢所尚美而書之臣雖才謝古人智不經逺<lb/>
每憂覆餗大懼妨賢竊惟𤓰李之嫌寜望桑藿之許今<lb/>
是以瀝肝上請昧死聞天必元帥藉炎諮謀則臣甘退<lb/>
引如或廟堂留臣擇用伏願終許罷炎庶遂劉𢎞之心<lb/>
無成子孟之禍<lb/>
　　代宗讓皇太子表<hi>常衮</hi>
<pb n="KR4h0132_WYG_134-13a"/>
臣某言臣聞君父之命誠不合辭臣子之心固無所隠<lb/>
隠之則有累天鑒辭之則有負國貞在無隠而不言雖<lb/>
稟命而非孝臣所以省躬審分讓徳推賢瀝懇上聞冒<lb/>
嚴亟請丹誠罔敢皇睠未昭戰兢失圖精爽飛越臣某<lb/>
誠惶誠恐頓首頓首伏以國之上嗣古曰元良觀象於<lb/>
天應前星之環極取法於地視少海之朝宗必訪蓍龜<lb/>
以承主鬯臣幼非樂善長未好儒慈奬特深愚䝉不易<lb/>
教之羽籥有昧樂章訓以詩書終迷義府逰虧四老才<lb/>
<pb n="KR4h0132_WYG_134-13b"/>
乏五官人莫係心徳非守器頃者外統羣師内録尚書<lb/>
竊懼任榮以速官謗今謬塵博望猥辱夀春位登青宫<lb/>
禮絶朱邸且乖人望載黷朝經循名責實未足承天之<lb/>
序捨長立賢亦猶行古之道伏惟陛下博取公議允納<lb/>
㣲誠更擇温文俾膺繼紹逺想伯夷之讓用升季歴之<lb/>
材至公大行天下幸甚無任懇廹屏營之至謹奉表陳<lb/>
讓以聞臣誠惶誠恐頓首頓首<lb/>
　文章辨體彚選巻一百三十四<lb/>
</p>
<p>
</p>
  </div>
</body>
</text>
</TEI>
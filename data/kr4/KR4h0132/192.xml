<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百九十二</head> <lb/>
    <p>
<pb n="KR4h0132_WYG_192-1a"/>
欽定四庫全書<lb/>
　文章辨體彚選卷一百九十二<lb/>
　　　　　　　　　　　　明　賀復徵　編<lb/>
試䇿<lb/>
　　宋理宗試䇿<hi>宋陳成甫</hi>
對國勢有所恃而重則地勢與之俱重國勢無所恃而<lb/>
輕則地勢與之俱輕勢之重者用其國而有餘勢之輕<lb/>
者保其國而不足愚嘗泛觀立國之規模矣將有勇怯<lb/>
<pb n="KR4h0132_WYG_192-1b"/>
兵有强弱財有豐匱器有堅朽此勢属於國而無常形<lb/>
者也崇岡複嶺扃鑰嚴固驚濤怒波舟楫利便此險設<lb/>
於地而有定勢者也自古及今同是國也則亦同是地<lb/>
也同是地也則亦同是險也然固有善用其國而無敵<lb/>
於天下者亦有僅保其國而左支右吾之不暇者此無<lb/>
他係於國勢之重輕耳夫地勢之險易與國而存亾國<lb/>
勢之重輕隨時而軒輕問其將果勇歟兵果强歟財果<lb/>
豐而器果備歟是之謂國勢有所恃而重若然者進可<lb/>
<pb n="KR4h0132_WYG_192-2a"/>
以攻退可以守表裏山河惟吾地勢之所便耳故曰用<lb/>
其國而有餘問其將果怯歟兵果弱歟財果匱而器果<lb/>
乏歟是之謂國勢無所恃而輕若然者以戰不勝以守<lb/>
不固金城湯池適足為冦敵之資耳故曰保其國而不<lb/>
足感時撫事慨念興哀蓋嘗求齊之所以立國者矣始<lb/>
之陵駕方城震薄漢水者此齊也後之困於易水役於<lb/>
函關者亦此齊也豈地勢不如昔哉有威公管仲則國<lb/>
勢重無威公管仲則國勢輕此用國之効所以不同也<lb/>
<pb n="KR4h0132_WYG_192-2b"/>
又甞求晉之所以立國者矣始之伐楚救宋俘曹執衛<lb/>
者此晉也後之分於六卿辱於秦楚者亦此晉也豈地<lb/>
勢不如昔哉有文公舅犯則國勢重無文公舅犯則國<lb/>
勢輕此用國之効又所以不同也大抵地有常形國無<lb/>
定勢其有常者在乎擇險而知所守其無定者作之則<lb/>
興委之則衰振之則强玩之則弱而要其所以為興衰<lb/>
强弱者尤係乎立國之重輕也執事先生據今援古即<lb/>
國勢之所宜謹者何先地勢之所冝備者孰急發為問<lb/>
<pb n="KR4h0132_WYG_192-3a"/>
目下䇿末學愚竊謂地勢之險易未有不恃國勢之重<lb/>
輕以為存亾者也江左之事亦陋矣然其有所恃以立<lb/>
者可不推求其故乎赤壁之役人皆謂吳所以勝魏者<lb/>
黃蓋之一炬也殊不知斫案之頃孫權何所激而奮怒<lb/>
宻表之後周瑜何所見而請行則吴之立國必陰有足<lb/>
恃者矣國險民附賢能効用其大勢之重若此則赤壁<lb/>
之險非地勢之險有所恃而能險也淮淝之役人皆謂<lb/>
晉之所以却秦者朱序之一呼也殊不知别墅之逰安<lb/>
<pb n="KR4h0132_WYG_192-3b"/>
石何所見而不懼渡澗之擊牢之何所顧而敢前則晉<lb/>
之立國必陰有足恃者矣指授餘閒部陳嚴整其大勢<lb/>
之重若此則淮淝之險非地勢之險有所恃而能險也<lb/>
乃若雍丘之屯将無尺兵軍無斗糧乃能扼石勒之强<lb/>
而奪之氣是國勢之所恃以為重者祖逖主之也及夫<lb/>
代以若思則自輕其勢而雍丘非晉有矣關中之入君<lb/>
無素謀國無素備乃能擣姚秦之墟而馘其首是國勢<lb/>
之所恃以為重者劉裕張之也及夫付以孺子則自輕<lb/>
<pb n="KR4h0132_WYG_192-4a"/>
其勢而關中反為赫連所有矣參考而並觀之未有國<lb/>
勢重而地勢不與之俱重亦未有國勢輕而地勢不與<lb/>
之俱輕者也然則今日亦將為國勢廣乎抑將為地勢<lb/>
廣乎愚甞合東南大勢觀之竊謂全蜀之地天下之頭<lb/>
目也東晉不能有而我宋有之荆襄之地天下之要害<lb/>
也孫權不能有而吾宋有之以昔人之所不能有而吾<lb/>
獨據其全以扼其險是宜立國之勢必有非江左所能<lb/>
及者而今日之弊乃盻盻然疑於弱矣何歟嗚呼盍亦<lb/>
<pb n="KR4h0132_WYG_192-4b"/>
即其平日之所恃者觀之矣愚不知今日之所恃者何<lb/>
哉果恃吾爪牙之將足以重北門之鑰乎何饕帥之紛<lb/>
紛也果恃吾貔虎之士足以重三邊之屯乎何虚籍之<lb/>
總總也抑恃吾腐紅之粟犀利之器増重大山四維之<lb/>
基乎則又未能財貨山積而戈甲霜明也惟其無所恃<lb/>
以為重也故韃騎再驅而全蜀危庸将一呼而荆襄潰<lb/>
地勢之險昔人之所願而不可得者殆將非吾有矣世<lb/>
之搤腕而談抵掌而議者未嘗不以地勢之存亾為慮<lb/>
<pb n="KR4h0132_WYG_192-5a"/>
也愚則曰國勢之重輕尤所當慮今日積輕之弊非一<lb/>
日矣端平以來名曰更化而舉動之輕甚於前日帥閫<lb/>
之謀始輕於戰復輕於和朝廷之令始輕於行復輕於<lb/>
改名器輕於䙝賞罰輕於戱為仕者輕廟堂為兵者輕<lb/>
將帥為民者輕其長上此其積輕之勢将恐國不足以<lb/>
為國而奚止地勢險要之足備哉然則如之何而國勢<lb/>
重曰君上有大權則國勢重朝廷有公論則國勢重天<lb/>
下有君子則國勢重以之張國威則將勇而兵强以之<lb/>
<pb n="KR4h0132_WYG_192-5b"/>
裕國計則財豐而器備輕重之機形於内而興衰强弱<lb/>
之證著於外在吾君一舉措間耳獨不以家法觀之乎<lb/>
我朝廷立國以來重相臣以一事權防専竊也重臺諌<lb/>
以司言責防壅蔽也重給舍以主王命防私謁也重監<lb/>
司以察州縣防末大也惟其有所恃以為重故强蕃悍<lb/>
然於西陲而屈服於王文正公之一言契丹桀驁於北<lb/>
境而俛首於司馬公之一相西川之盜聞張忠定之威<lb/>
聲而投戈陜西之兵聞韓忠獻之復帥而増氣嗚呼必<lb/>
<pb n="KR4h0132_WYG_192-6a"/>
有若人者庶乎其足以重吾國矣邇日梅鼎易調台躔<lb/>
改色必有任新責者膠庠諸生懐恤緯之憂久矣故因<lb/>
明問而吐其狂<hi>沈芬曰原集有試䇿一種蔓靡之格儼然今日墨裁耳聊存一首以誌其體</hi>
　　上舍試䇿<hi>王十朋</hi>
舉國皆儒則儒者之名不聞為吏皆循則吏之名不聞<lb/>
為士皆純徳野無遺賢則獨行逸民之名不聞為子皆<lb/>
孝為臣皆忠則忠臣孝子之名不聞愚甞讀渾渾之書<lb/>
而得九官十二牧之為人讀灝灝之書而得伊尹伊陟<lb/>
<pb n="KR4h0132_WYG_192-6b"/>
傅説之為人讀噩噩之書而得周公閎夭之徒之為人<lb/>
彼皆大儒也當時不稱其為儒彼皆治致循良之治也<lb/>
當時不目之曰循吏彼皆為忠為孝也當時不指之曰<lb/>
某為忠臣某為孝子下至於鄉黨庠序之間不聞其有<lb/>
獨行山林草野之間不聞其有逸民自魯國之人以儒<lb/>
稱則儒道衰於周矣自鄭相子産楚相孫叔敖以循吏<lb/>
聞則吏治始衰於列國矣自伯夷栁下恵以獨行著則<lb/>
天下之士始有尚偏之弊矣自長沮桀溺之徒以逸民<lb/>
<pb n="KR4h0132_WYG_192-7a"/>
而長往則韜光鏟采於漁樵之間者多逸民矣自子胥<lb/>
以忠稱於吴曽參以孝稱於魯則忠臣孝子稀疎寥絶<lb/>
如參辰之相望矣嗚呼士以一行得名於時彼亦何等<lb/>
時邪西漢之有儒林有循吏非西漢之美事蓋自髙祖<lb/>
見儒服而慢罵而儒服不振申韓之術行於世而吏治<lb/>
多岀於刑名班固作西京一書表儒林循吏而出之所<lb/>
以傷漢之儒與吏也東漢之有獨行逸民非東漢之美<lb/>
事蓋自矯激之俗興士始流為厓異斬絶之行自廉恥<lb/>
<pb n="KR4h0132_WYG_192-7b"/>
之風喪時始貴髙舉逺蹈之人范曄作東都一書表獨<lb/>
行逸民而出之亦傷士之少純全時之多獨善也李唐<lb/>
之有孝友有忠義非李唐美事蓋自髙祖變節於晉陽<lb/>
而唐無忠義之風文皇行虧於閨門之内而唐無孝友<lb/>
之俗秉史筆者表孝友忠義而出之蓋傷當時忠孝之<lb/>
難能而僅有為足貴也夫天下皆有則所有者不勝書<lb/>
天下皆無則僅有者斯可書且西漢有商山之四皓非<lb/>
無逸民也有矯世之楊王孫非無獨行也而班固不立<lb/>
<pb n="KR4h0132_WYG_192-8a"/>
逸民獨行傳者蓋以當時之士廉退者尚多無貴乎逸<lb/>
民行之全純者猶衆無取乎獨行其不以是立傳蓋不<lb/>
欲使當時有逸民獨行之名也東漢有江革申屠蟠之<lb/>
類非不甚孝有李固杜喬之徒非不甚忠而范曄不立<lb/>
忠義孝友之傳者蓋以當時俗多孝友則孝友不可悉<lb/>
書人多忠義則忠義殆不一傳二傳之不立蓋不欲使<lb/>
當時有孝友忠義之名也若夫居儒林者二十有三人<lb/>
經術淵源者孔安國為之最安國得聖人家傳之學非<lb/>
<pb n="KR4h0132_WYG_192-8b"/>
淵源乎在循吏者六人政治忠厚者蜀文翁為之伯文<lb/>
翁興學校以化民非忠厚乎以獨行顯者二十有四愚<lb/>
竊有取於范式式以信義行於朋友時人知其可以託<lb/>
死是固本諸賢聖而不為矯激也以隱逸稱者十有七<lb/>
愚竊有取於嚴陵陵髙尚其志卒不為光武用議者謂<lb/>
其得聖人之清是故樂在山林而不盜聲名也言言之<lb/>
烈史臣之所以賛顔叚蒸蒸之善栁宗元之所以銘李<lb/>
興然真卿秀實行非一端而不列於忠義愚獨於忠義<lb/>
<pb n="KR4h0132_WYG_192-9a"/>
三十七人之中深喜全節之張巡李興割股肉以進其<lb/>
親非名敎之所貴愚獨於孝友十人之中深喜義門之<lb/>
李知本若夫四百年之漢三百年之唐洪儒碩學将相<lb/>
名臣皆繇此途出不列於數者之目非為不足列也正<lb/>
以其全徳備行不可列於一端以小之耳且西京儒者<lb/>
莫如揚雄氏詎可列雄於儒林乎東都循吏莫如卓魯<lb/>
二子詎可列卓魯於循吏乎李唐忠孝莫如狄仁傑詎<lb/>
可列仁傑於孝友忠義乎推此則知以一行而得名者<lb/>
<pb n="KR4h0132_WYG_192-9b"/>
不如不列於是科之為美史臣去取端有旨哉雖然班<lb/>
史之去取固善矣張湯杜周以殘忍深刻著名者也而<lb/>
不列於酷吏則何以衰殘刻之風范史之去取固善矣<lb/>
蔡琰失節於胡行非不醜也乃以其文采之故而傳諸<lb/>
列女則何以勵天下之婦節唐史之去取固善矣裴延<lb/>
齡奸佞之雄者也而不列於奸臣則又非春秋斧鉞之<lb/>
誅矣嗚呼自古名士多史才少班范諸子皆有良史之<lb/>
才而去取猶未盡當潛徳之幽馨未必盡發已死之奸<lb/>
<pb n="KR4h0132_WYG_192-10a"/>
䛕未必盡誅此韓退之所以有人禍天刑之畏也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_192-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百九十二<lb/>
</p>
<p>
</p>
  </div>
</body>
</text>
</TEI>
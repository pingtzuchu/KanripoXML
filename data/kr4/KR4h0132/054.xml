<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五十四</head> <lb/>
    <p>
<pb n="KR4h0132_WYG_054-1a"/>
欽定四庫全書<lb/>
　文章辨體彚選巻五十四<lb/>
　　　　　　　　　　　　明　賀復徴　編<lb/>
論諫三<lb/>
　　諫季武子勒功<hi>左傳襄公十九年</hi>
季武子以所得於齊之兵作林鐘而銘魯功焉臧武仲<lb/>
謂季孫曰非禮也夫銘天子令德諸侯言時計功大夫<lb/>
稱伐今稱伐則下等也計功則借人也言時則妨民多<lb/>
<pb n="KR4h0132_WYG_054-1b"/>
矣何以為銘且夫大伐小取其所得以作彛器銘其功<lb/>
烈以示子孫昭明德而懲無禮也今將借人之力以救<lb/>
其死若之何銘之小國幸於大國而昭所獲焉以怒之<lb/>
亡之道也<lb/>
　　諫武子<hi>左傳襄公三十一年</hi>
公薨於楚宮立敬歸之娣齊歸之子公子稠穆叔不欲<lb/>
曰太子死有母弟則立之無則立長年鈞擇賢義鈞則<lb/>
卜古之道也非嫡嗣何必娣之子且是人也居䘮而不<lb/>
<pb n="KR4h0132_WYG_054-2a"/>
哀在慼而有嘉容是謂不度不度之人鮮不為患若果<lb/>
立之必為季氏憂武子不聽卒立之比及葬三易衰衰<lb/>
衽如故衰於是昭公十九年矣猶有童心君子是以知其<lb/>
不能終也<lb/>
　　諫魏獻子納賂<hi>國語</hi>
梗陽人有獄將不勝請納賂於魏獻子獻子將許之閻<lb/>
没謂叔寛曰與子諫乎吾主以不賄聞於諸侯今以梗<lb/>
陽之賄殃之不可二人朝而不退獻子將食問誰在庭<lb/>
<pb n="KR4h0132_WYG_054-2b"/>
曰閻明叔褒在召之使佐食比已食三歎既飽獻子問<lb/>
焉曰人有言曰惟食可以忘憂吾子一食之間而三歎<lb/>
何也同辭對曰吾小人也貪饋之始至懼其不足故歎<lb/>
中食而自咎也曰豈主之食而有不足是以再歎主之<lb/>
既食願以小人之腹為君子之心屬厭而已是以三歎<lb/>
獻子曰善乃辭梗陽人<lb/>
　　諫孟嘗君逐舍人<hi>齊魯連</hi>
孟嘗君有舍人而弗説欲逐之魯連謂孟嘗君曰猿獮<lb/>
<pb n="KR4h0132_WYG_054-3a"/>
猴錯木㨿水則不若魚鼈歴險乘危則騏驥不如狐狸<lb/>
曹沬奮三尺之劍一軍不能當使曹沬釋其三尺之劍<lb/>
而操銚鎒與農人居隴畆之中則不若農夫故物舍其<lb/>
所長之其所短堯亦有所不及矣今使人而不能則謂<lb/>
之不肖敎人而不能則謂之拙拙則罷之不肖則棄之<lb/>
使人有棄逐不相與處而來害相報者豈非世之立敎<lb/>
首也哉孟嘗君曰善乃弗逐<lb/>
　　諫平原君攻燕<hi>趙馮忌</hi>
<pb n="KR4h0132_WYG_054-3b"/>
平原君謂馮忌曰吾欲北伐上黨岀兵攻燕何如馮忌<lb/>
對曰不可夫以秦將武安君公孫起乘七勝之威而與<lb/>
馬服之子戰於長平之下大敗趙師因以其餘兵圍邯<lb/>
鄲之城趙以亡敗之餘衆收破軍之敝守而秦罷於邯<lb/>
鄲之下趙守而不可㧞然者攻難而守者易也今趙非<lb/>
有七克之威也而燕非有長平之禍也今七敗之禍未<lb/>
復而欲以罷趙攻强燕是使弱趙為强秦之所以攻而<lb/>
使强燕為弱趙之所以守而強秦以休兵乘趙之敝此<lb/>
<pb n="KR4h0132_WYG_054-4a"/>
乃強呉之所以亡而弱越之所以霸故臣未見燕之可<lb/>
攻也平原君曰善哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_054-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五十四<lb/>
</p>
<p>
</p>
  </div>
</body>
</text>
</TEI>
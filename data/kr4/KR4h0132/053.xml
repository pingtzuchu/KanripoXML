<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五十三</head> <lb/>
    <p>
<pb n="KR4h0132_WYG_053-1a"/>
欽定四庫全書<lb/>
　文章辨體彚選巻五十三<lb/>
　　　　　　　　　　　　　明　賀復徴　編<lb/>
論諫二<lb/>
　　諫寵州吁<hi>左傳隠公三年</hi>
衛莊公娶於齊東宮得臣之妹曰莊姜美而無子衛人<lb/>
所為賦碩人也又娶於陳曰厲媯生孝伯早死其娣戴<lb/>
媯生桓公莊姜以為已子公子州吁嬖人之子也有寵<lb/>
<pb n="KR4h0132_WYG_053-1b"/>
而好兵公弗禁莊姜惡之石碏諫曰臣聞愛子教之以<lb/>
義方弗納於邪驕奢淫泆所自邪也四者之來寵祿過也將<lb/>
立州吁乃定之矣若猶未也階之為禍夫寵而不驕驕而能<lb/>
降降而不憾憾而能聄者鮮矣且夫賤妨貴少陵長逺<lb/>
間親新間舊小加大淫破義所謂六逆也君義臣行父<lb/>
慈子孝兄愛弟敬所謂六順也去順效逆所以速禍也<lb/>
君人者將禍是務去而速之無乃不可乎公弗聽<lb/>
　　諫觀魚<hi>左傳隠公五年</hi>
<pb n="KR4h0132_WYG_053-2a"/>
春公將如棠觀魚者臧僖伯諫曰凡物不足以講大事<lb/>
其材不足以備器用則君不舉焉君將納民於軌物者<lb/>
也故講事以度軌量謂之軌取材以章物采謂之物不<lb/>
軌不物謂之亂政亂政亟行所以敗也故春蒐夏苖秋<lb/>
獮冬狩皆於農隙以講事也三年而治兵入而振旅歸<lb/>
而飲至以數軍實昭文章明貴賤辨等列順少長習威<lb/>
儀也鳥獸之肉不登於爼皮革齒牙骨角毛羽不登於<lb/>
器則公不射古之制也若夫山林川澤之實器用之資<lb/>
<pb n="KR4h0132_WYG_053-2b"/>
皂𨽻之事官司之守非君所及也公曰吾將畧地焉遂<lb/>
徃陳魚而觀之僖伯稱疾不從書曰公矢魚於棠非禮<lb/>
也且言逺地也冬臧僖伯卒公曰叔父有憾於寡人寡<lb/>
人不敢忘葬之加一等<lb/>
　　諫納郜鼎<hi>左傳桓公二年</hi>
夏四月取郜大鼎於宋戊申納於大廟非禮也臧哀伯<lb/>
諌曰君人者將昭德塞違以臨照百官猶懼或失之故<lb/>
昭令德以示子孫是以清廟茅屋大路越席大羔不致<lb/>
<pb n="KR4h0132_WYG_053-3a"/>
粢食不鑿昭其儉也衮冕黻珽帯裳幅舄衡紞紘綖昭<lb/>
其度也藻率鞞鞛鞶厲㳺纓昭其數也火龍黼黻昭其<lb/>
文也五色比象昭其物也鍚鸞和鈴昭其聲也三辰旂<lb/>
旗昭其明也夫德儉而有度登降有數文物以紀之聲<lb/>
明以發之以臨照百官百官於是乎戒懼而不敢易紀<lb/>
律今滅德立違而寘其賂器於大廟以明示百官百官<lb/>
象之其又何誅焉國家之敗繇官邪也官之失德寵賂<lb/>
章也郜鼎在廟章孰甚焉武王克商遷九鼎於雒邑義<lb/>
<pb n="KR4h0132_WYG_053-3b"/>
士猶或非之而况將昭違亂之賂器於大廟其若之何<lb/>
公不聴周内史聞之曰臧孫達其有後於魯乎君違不<lb/>
忘諫之以德<lb/>
　　諫追楚師<hi>左傳桓公六年</hi>
王毁軍而納少師少師歸請追楚師隨侯將許之季梁<lb/>
止之曰天方授楚楚之羸其誘我也君何急焉臣聞小<lb/>
之能敵大也小道大滛所謂道忠於民而信於神也上<lb/>
思利民忠也祝史正辭信也今民餒而君逞欲祝史矯<lb/>
<pb n="KR4h0132_WYG_053-4a"/>
舉以祭臣不知其可也公曰吾牲牷肥腯粢盛豐備何<lb/>
則不信對曰夫民神之主也是以聖王先成民而後致<lb/>
力於神故奉牲以告曰博碩肥腯謂民力之普存也謂<lb/>
其畜之碩大蕃滋也謂其不疾瘯蠡也謂其備腯咸有<lb/>
也奉盛以告曰絜粢豐盛謂其三時不害而民和年豐<lb/>
也奉酒醴以告曰嘉栗㫖酒謂其上下皆有嘉德而無<lb/>
違心也所謂馨香無讒慝也故務其三時修其五教親<lb/>
其九族以致其禋祀於是乎民和而神降之福故動則<lb/>
<pb n="KR4h0132_WYG_053-4b"/>
有成今民各有心而鬼神乏主君雖獨豐其何福之有<lb/>
君姑修政而親兄弟之國庻免於難隨侯懼而修政楚<lb/>
不敢伐<lb/>
　　諫觀社<hi>左傳莊公二十三年</hi>
公如齊觀社非禮也曹劌諫曰不可夫禮所以整民也<lb/>
故會以訓上下之則制財用之節朝以正班爵之義帥<lb/>
長幼之序征伐以討其不然諸侯有王王有廵狩以大<lb/>
習之非是君不舉矣君舉必書書而不法後嗣何觀<lb/>
<pb n="KR4h0132_WYG_053-5a"/>
　　諫假道<hi>左傳僖公五年</hi>
晉侯復假道於虞以伐虢宫之竒諫曰虢虞之表也虢<lb/>
亡虞必從之晉不可啓宼不可翫一之謂甚其可再乎<lb/>
諺所謂輔車相依唇亡齒寒者其虞虢之謂也公曰晉<lb/>
吾宗也豈害我哉對曰太伯虞仲太王之昭也太伯不<lb/>
從是以不嗣虢仲虢叔王季之穆也為文王卿士勲在<lb/>
王室藏於盟府將虢是滅何愛於虞且虞能親於桓莊<lb/>
乎其愛之也桓莊之族何辠而以為戮不唯偪乎親以<lb/>
<pb n="KR4h0132_WYG_053-5b"/>
寵偪猶尚害之况以國乎公曰吾享祀豐潔神必據我<lb/>
對曰臣聞之鬼神非人實親惟德是依故周書曰皇天<lb/>
無親惟德是輔又曰黍稷非馨明德惟馨又曰民不易<lb/>
物惟德繄物如是則非德民不和神不享矣神所馮依<lb/>
將在德矣若晉取虞而明德以薦馨香神其吐之乎<lb/>
弗聽許晉使宮之竒以其族行曰虞不臘矣在此行也<lb/>
晉不更舉矣<lb/>
　　諫焚巫尫<hi>左傳僖公二十一年</hi>
<pb n="KR4h0132_WYG_053-6a"/>
夏大旱公欲焚巫尫臧文仲曰非旱備也修城郭貶食<lb/>
省用務穡勸分此其務也巫尫何為天欲殺之則如勿<lb/>
生若能為旱焚之滋甚公從之是嵗也饑而不害<lb/>
　　諫不備邾<hi>左傳僖公二十二年</hi>
邾人以須句故出師公卑邾不設備而禦之臧文仲曰<lb/>
國無小不可易也無備雖衆不可恃也詩曰戰戰兢兢<lb/>
如臨深淵如履薄氷又曰敬之敬之天惟顯思命不易<lb/>
哉先王之明德猶無不難也無不懼也况我小國乎君<lb/>
<pb n="KR4h0132_WYG_053-6b"/>
其無謂邾小蠭蠆有毒而况國乎弗聽八月丁未及邾<lb/>
師戰於升陘我師敗績邾人獲公胄懸諸魚門<lb/>
　　諫去羣公子<hi>左傳文公七年</hi>
宋昭公將去羣公子樂豫曰不可公族公室之枝葉也<lb/>
若去之則本根無所庇廕矣葛藟猶能庇其本根故君<lb/>
子以為比况國君乎此諺所謂庇焉而縱尋斧焉者也<lb/>
必不可君其圖之親之以德皆股肱也誰敢携貳若之<lb/>
何去之不聽穆襄之族率國人以攻公六卿和公室樂豫<lb/>
<pb n="KR4h0132_WYG_053-7a"/>
舍司馬以讓公子卭<lb/>
　　諫夏濫淵<hi>國語</hi>
宣公夏濫於泗淵里革斷其罟而棄之曰古者大寒降<lb/>
土蟄發水虞於是乎講罛罶取名魚登川禽而嘗之寢<lb/>
廟行諸國人助宣氣也鳥獸孕水蟲成獸虞於是乎禁<lb/>
罝羅矠魚鼈以為夏槁助生阜也鳥獸成水蟲孕水虞<lb/>
於是乎禁罝䍡設穽鄂以實廟庖畜功用也且夫山不<lb/>
槎蘖澤不伐天魚禁鯤鮞獸長麑䴠鳥翼鷇卵蟲舍蚳<lb/>
<pb n="KR4h0132_WYG_053-7b"/>
蝝蕃庻物也古之訓也今魚方别孕不敎魚長又行網<lb/>
罟貪無藝也公聞之曰吾過而里革匡我不亦善乎是<lb/>
良罟也為我得法使有司藏之使吾無忘諗師存侍曰<lb/>
藏罟不如寘里革於側之不忘也<lb/>
　　諫縣陳<hi>左傳宣公十一年</hi>
冬楚子為陳夏氏亂故伐陳謂陳人無動將討於少西<lb/>
氏遂入陳殺夏徴舒轘諸栗門因縣陳陳侯在晉申叔<lb/>
時使於齊反復命而退王使讓之曰夏徴舒為不道弑<lb/>
<pb n="KR4h0132_WYG_053-8a"/>
其君寡人以諸侯討而戮之諸侯縣公皆慶寡人女獨<lb/>
不慶寡人何故對曰猶可辭乎王曰可哉曰夏徴舒弑<lb/>
其君其罪大矣討而戮之君之義也抑人亦有言曰牽<lb/>
牛以蹊人之田而奪之牛牽牛以蹊者信有罪矣而奪<lb/>
之牛罰已重矣諸侯之從也曰討有罪也今縣陳貪其<lb/>
富也以討召諸侯而以貪歸之無乃不可乎王曰善哉<lb/>
吾未之聞也反之可乎對曰可哉吾儕小人所謂取諸其<lb/>
懷而與之也乃復封陳鄉取一人焉以歸謂之夏州故<lb/>
<pb n="KR4h0132_WYG_053-8b"/>
書曰楚子入陳納公孫寧儀行父於陳書有禮也<lb/>
　　諫討荀林父<hi>左傳宣公十二年</hi>
秋晉師歸桓子請死晉侯欲許之士貞子諫曰不可城<lb/>
濮之役晉師三日榖文公猶有憂色左右曰有喜而憂如<lb/>
有憂而喜乎公曰得臣猶在憂未歇也困獸猶鬬况國<lb/>
相乎及楚殺子玉公喜而後可知也曰莫余毒也已是<lb/>
晉再克而楚再敗也楚是以再世不競今天或者大警<lb/>
晉也而又殺林父以重楚勝其無乃久不競乎林父之<lb/>
<pb n="KR4h0132_WYG_053-9a"/>
事君也進思盡忠退思補過社稷之衛也若之何殺之<lb/>
夫其敗也如日月之食焉何損於明晉侯使復其位滅<lb/>
潞晉侯賞桓子亦賞士貞伯曰吾獲狄士子之功也微<lb/>
子吾䘮伯氏矣<lb/>
　　諫襄公如楚欲還<hi>國語</hi>
襄公如楚及漢聞康王卒欲還叔仲昭伯曰君之來也<lb/>
非為一人也為其名與其衆也今王死其名未改其衆<lb/>
未敗何為還諸大夫皆欲還子服惠伯曰不知所為姑<lb/>
<pb n="KR4h0132_WYG_053-9b"/>
從君乎叔仲曰子之來也非欲安身也為國家之利也<lb/>
故不憚勤逺而聽於楚非義楚也畏其名與衆也夫義<lb/>
人者固慶其喜而弔其憂况畏而服焉聞畏而徃聞䘮<lb/>
而還茍芈姓實嗣其誰代之任䘮王大子又長矣執政<lb/>
未改予為先君來死而去之其誰曰不如先君將為䘮<lb/>
舉聞䘮而還其誰曰非侮也事其君而任其政其誰繇<lb/>
已貳求説其侮而亟於前之人其讐不滋大乎説侮不<lb/>
懦執政不貳帥大讐以憚小國其誰云待之若從君而<lb/>
<pb n="KR4h0132_WYG_053-10a"/>
走患則不如違君以避難且夫君子計成而後行二三<lb/>
子計乎有禦楚之術而有守國之備乎則可也若未有<lb/>
不如徃也乃遂行<lb/>
　　諫楚子<hi>左傳昭公七年</hi>
楚子之為令尹也為王旌以田芋尹無宇斷之曰一國<lb/>
両君其誰堪之及即位為章華之宮納亡人以實之無<lb/>
宇之閽入焉無宇執之有司弗與曰執人於王宫其罪<lb/>
大矣執而謁諸王王將飲酒無宇辭曰天子經畧諸侯<lb/>
<pb n="KR4h0132_WYG_053-10b"/>
正封古之制也封畧之内何非君土食土之毛誰非君<lb/>
臣故詩曰普天之下莫非王土率土之濱莫非王臣天<lb/>
有十日人有十等下所以事上上所以共神也故王臣<lb/>
公公臣大夫大夫臣士士臣皁皁臣輿輿臣𨽻𨽻臣僚<lb/>
僚臣僕僕臣臺馬有圉牛有牧以待百事今有司曰女<lb/>
胡執人於王宮將焉執之周文王之法曰有亡荒閲所<lb/>
以得天下也吾先君文王作僕區之法曰盗所隠器與<lb/>
盗同罪所以封汝也若從有司是無所執逃臣也逃而<lb/>
<pb n="KR4h0132_WYG_053-11a"/>
舍之是無陪臺也王事無乃闕乎昔武王數紂之罪以<lb/>
告諸侯曰紂為天下逋逃主萃淵藪故夫致死焉君王<lb/>
始求諸侯而則紂無乃不可乎若以二文之法取之盗<lb/>
有所在矣王曰取而臣以徃盗有寵未可得也遂赦之<lb/>
　　諫晉侯<hi>左傳昭公九年</hi>
晉荀盈如齊逆女還六月卒於戲陽殯於絳未葬晉侯<lb/>
飲酒樂膳宰屠蒯趨入請佐公使尊許之而遂酌以飲<lb/>
工曰女為君耳將司聰也辰在子卯謂之疾日君徹宴<lb/>
<pb n="KR4h0132_WYG_053-11b"/>
樂學人舍業為疾故也君之卿佐是謂股肱股肱或虧<lb/>
何痛如之女弗聞而樂是不聰也又飲外嬖嬖叔曰女<lb/>
為君目將司明也服以旌禮禮以行事事有其物物有<lb/>
其容今君之容非其物也而女不見是不明也亦自飲<lb/>
也曰味以行氣氣以實志志以定言言以出令臣實司<lb/>
味二御失官而君弗命臣之辠也公説徹酒初公欲廢<lb/>
知氏而立其外嬖為是悛而止秋八月使荀躒佐下軍<lb/>
以説焉<lb/>
<pb n="KR4h0132_WYG_053-12a"/>
　　諫靈王<hi>國語</hi>
靈王虐白公子張驟諫王患之謂史老曰吾欲已子張<lb/>
之諫若何對曰用之實難已之易矣若諌君則曰余左<lb/>
執鬼中右執殤宮凡百箴諫吾盡聞之矣寧聞它言白<lb/>
公又諫王如史老之言對曰昔殷武丁能聳其德至於<lb/>
神明以入於河自河徂亳於是乎三年黙以思道卿士<lb/>
患之曰王言以出令也若不言是無所禀令也武丁於<lb/>
是作書曰以余正於四方余恐德不類兹故不言如是<lb/>
<pb n="KR4h0132_WYG_053-12b"/>
而又使以象夣求四方之賢聖得傅説以來升以為公<lb/>
而使朝夕䂓諫曰若金用汝作礪若津水用汝作舟若<lb/>
大旱用汝作霖雨啓乃心沃朕心若藥不暝昡厥疾不<lb/>
瘳若跣不視地厥足用傷若武丁之神明也其聖之叡<lb/>
廣也其知之不疚也猶自謂未又故三年黙以思道既<lb/>
得道猶不敢專制使以象旁求聖人既得以為輔又恐<lb/>
其荒失遺忘故使朝夕䂓誨箴諫曰必交修余無余棄<lb/>
也今君或者未及武丁而惡䂓諫者不亦難乎齊桓晉<lb/>
<pb n="KR4h0132_WYG_053-13a"/>
文皆非嗣也還軫諸侯不敢滛逸心類德音以得有國<lb/>
近臣諫逺臣謗輿人誦以自誥也是以其入也四封不<lb/>
備一同而至於有畿田以屬諸侯至於今為令君桓文<lb/>
皆然君不度憂於二令君而欲自逸也毋乃不可乎周<lb/>
詩有之曰弗躬弗親庻民弗信臣懼民之不信君也故<lb/>
不敢不言不然何急其以言取辜也王病之曰予復語<lb/>
不糓雖不能用吾憖寘之於耳對曰頼君之用也故言<lb/>
不然巴浦之犀犛兕象其可盡乎其又以規為瑱也遂<lb/>
<pb n="KR4h0132_WYG_053-13b"/>
趨而退歸杜門不岀七月乃有乾谿之亂靈王死之<lb/>
　　諫誅祝史<hi>左傳昭公二十年</hi>
齊侯疥遂痁期而不瘳諸侯之賓問疾者多在梁丘據<lb/>
與裔欵言於公曰吾事鬼神豐於先君有加矣今君疾<lb/>
病為諸侯憂是祝史之罪也諸侯不知其謂我不敬君<lb/>
盍誅於祝固史嚚以辭賓公説告晏子晏子曰日宋之<lb/>
盟屈建問范會之德於趙武趙武曰夫子之家事治言<lb/>
於晉國竭情亡私其祝史祭祀陳信不愧其家事亡猜<lb/>
<pb n="KR4h0132_WYG_053-14a"/>
其祝史不祈建以語康王康王曰神人亡怨冝夫子之<lb/>
光輔五君以為諸侯主也公曰據與欵謂寡人能事鬼<lb/>
神故欲誅於祝史子稱是語何故對曰若有德之君外<lb/>
内不廢上下亡怨動亡違事其祝史薦信亡愧心矣是<lb/>
以鬼神用饗國受其福祝史與焉其所以蕃祉老壽者<lb/>
為信君使也其言忠信於鬼神其適遇滛君外内頗邪<lb/>
上下怨疾動作辟違從欲厭私高臺深池撞鐘舞女斬<lb/>
割民力輸掠其聚以成其違不恤後人暴虐滛從肆行<lb/>
<pb n="KR4h0132_WYG_053-14b"/>
無度無所還忌不思謗讟不憚鬼神神怒民痛無悛於<lb/>
心其祝史薦信是言罪也其葢失數美是矯誣也進退<lb/>
無辭則虛以求媚是以鬼神不饗其國以禍之祝史與<lb/>
焉所以夭昏孤疾者為暴君使也其言僣慢於鬼神公<lb/>
曰然則若之何對曰不可為也山林之木衡麓守之澤<lb/>
之<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蒲舟鮫守之藪之薪蒸虞候守之海之鹽蜃祈望<lb/>
守之縣鄙之人入從其政偪介之關暴征其私承嗣大<lb/>
夫彊易其賄布常無藝徴歛無度宫室日更滛樂不違<lb/>
<pb n="KR4h0132_WYG_053-15a"/>
内寵之妾肆奪於市外寵之臣僣令於鄙私欲飬求不<lb/>
給則應民人苦病夫婦皆詛祝有益也詛亦有損聊攝<lb/>
以東姑尤以西其為人也多矣雖其善祝豈能勝億兆<lb/>
人之詛君若欲誅於祝史修德而後可公説使有司寛<lb/>
政毁關去禁薄歛已責<lb/>
　　諫禳彗<hi>左傳昭公二十六年</hi>
齊有彗星齊侯使禳之晏子曰無益也祗取誣焉天道<lb/>
不謟不貳其命若之何禳之且天之有彗也以除穢也<lb/>
<pb n="KR4h0132_WYG_053-15b"/>
君無穢德又何禳焉若德之穢禳之何損詩曰惟此文<lb/>
王小心翼翼昭事上帝聿懷多福厥德不回以受方國<lb/>
君無違德方國將至何患於彗詩曰我無所監夏后及<lb/>
商用亂之故民卒流亡若德回亂民將流亡祝史之為<lb/>
無能補也公説乃止<lb/>
　　諫伐魯<hi>左傳定公九年</hi>
陽虎歸寶玉大弓奔齊請師以代魯曰三加必取之齊<lb/>
侯將許之鮑文子諫曰臣嘗為𨽻於施氏矣魯未可取<lb/>
<pb n="KR4h0132_WYG_053-16a"/>
也上下猶和衆庻猶睦能事大國而無天菑若之何取<lb/>
之陽虎欲勤齊師也齊師罷大臣必多死亡已於是乎<lb/>
奮其詐謀夫陽虎有寵於季氏而將殺季孫以不利魯<lb/>
國而求容焉親富不親仁君焉用之君富於季氏而大<lb/>
於魯國兹陽虎所欲顛覆也魯免其疾而君又收之無<lb/>
乃害乎齊侯執陽虎將東之適趙氏仲尼曰趙氏其世<lb/>
有亂乎<lb/>
　　諫許越成<hi>左傳哀公元年</hi>
<pb n="KR4h0132_WYG_053-16b"/>
呉王夫差敗越於夫椒報檇李也遂入越越子以甲楯<lb/>
五千保於會稽使大夫種因呉大宰嚭以行成呉子將<lb/>
許之伍員曰不可臣聞之樹德莫如滋去疾莫如盡昔<lb/>
有過澆殺斟灌以伐斟鄩滅夏后相后緡方娠逃出自<lb/>
竇歸於有仍生少康焉為仍牧正惎澆能戒之澆使椒<lb/>
求之逃奔有虞為之庖正以除其害虞思於是妻之以<lb/>
二姚而邑諸綸有田一成有衆一旅能布其德而兆其<lb/>
謀以收夏衆撫其官職使女艾諜澆使季杼誘豷遂滅<lb/>
<pb n="KR4h0132_WYG_053-17a"/>
過戈復禹之績祀夏配天不失舊物今呉不如過而越<lb/>
大於少康或將豐之不亦難乎句踐能親而務施施不<lb/>
失人親不棄勞與我同壤而世為仇讐於是乎克而弗<lb/>
取將又存之違天而長寇讐後雖悔之不可食已姬之<lb/>
衰也日可俟也介在蠻夷而長宼讐以是求伯必不行<lb/>
矣弗聽退而告人曰越十年生聚而十年敎訓二十年<lb/>
之外呉其為沼乎<lb/>
國語曰呉王夫差乃告諸大夫曰孤將有大志於齊吾<lb/>
<pb n="KR4h0132_WYG_053-17b"/>
將許越成而無拂吾慮若越既改吾又何求若其不改<lb/>
反行吾振旅焉申胥諫曰不可許也夫越非實中心好<lb/>
呉也又非懾畏吾甲兵之彊也大夫種勇而善謀將還<lb/>
玩呉國於股掌之上以得其志夫固知君王之盖威以<lb/>
好勝也故婉約其辭以從逸王志使滛樂於諸夏之國<lb/>
以自傷也使我甲兵鈍敝民人離落而日以憔悴然後<lb/>
安受吾燼夫越王好信以愛民四方歸之年糓時熟日<lb/>
長炎炎及吾猶可以戰也為虺弗摧為蛇將若何呉王<lb/>
<pb n="KR4h0132_WYG_053-18a"/>
曰大夫奚隆於越越曽足以為大虞乎若無越則吾何<lb/>
以春秋曜吾軍士乃許之成將盟越王又使諸稽郢辭<lb/>
曰以盟為有益乎前盟口血未乾足以結信矣以盟為<lb/>
無益乎君王舍甲兵之威以臨使之而胡重於鬼神而<lb/>
自輕也呉王乃許之荒成不盟<lb/>
　　諫伐齊<hi>左傳哀公十一年</hi>
呉將伐齊越子率其衆以朝焉王及列士皆有饋賂呉<lb/>
人皆喜唯子胥懼曰是豢呉也夫諫曰越在我心腹之<lb/>
<pb n="KR4h0132_WYG_053-18b"/>
疾也壤地同而有欲於我夫其柔服求濟其欲也不如<lb/>
早從事焉得志於齊猶獲石田也無所用之越不為沼<lb/>
呉其泯矣使醫除疾而曰必遺類焉者未之有也盤庚<lb/>
之誥曰乃有顛越不共則劓殄無遺育無俾易種於茲<lb/>
邑是商所以興也今君易之將以求大不亦難乎弗聽<lb/>
使於齊屬其子鮑氏為王孫氏反役王聞之使賜之屬<lb/>
鏤以死將死曰樹吾墓檟檟可材也呉其亡乎三年其<lb/>
始弱矣盈必毁天之道也<lb/>
<pb n="KR4h0132_WYG_053-19a"/>
　　諫秦昭王輕韓魏<hi>秦中期</hi>
秦昭王謂左右曰今日韓魏孰與始强對曰弗如也王<lb/>
曰今之如耳魏齊孰與孟嘗芒卯之賢對曰弗如也王<lb/>
曰以孟嘗芒卯之賢帥强韓魏之兵以伐秦猶無柰寡<lb/>
人何也今以無能之如耳魏齊帥弱韓魏以攻秦其無<lb/>
柰寡人何亦明矣中期推琴而起對曰王之料天下過<lb/>
矣昔者六晋之時智氏最强滅破范中行又帥韓魏以<lb/>
圍趙襄子於晋陽決晋水以灌晋陽城不沈者三板耳<lb/>
<pb n="KR4h0132_WYG_053-19b"/>
智伯岀行水韓康子御魏桓子驂乗智伯曰始吾不知<lb/>
水之可亡人之國也乃今知之汾水利以灌安邑絳水<lb/>
利以灌平陽魏桓子肘韓康子康子履魏桓子躡其踵<lb/>
肘足接於車上而智氏分矣身死國亡為天下笑今秦<lb/>
之强不能過智伯韓魏雖弱尚賢其在晋陽之下也此<lb/>
乃方其用肘足時也願王之勿易也<lb/>
　　諫秦昭王伐趙<hi>白起</hi>
昭王既息民繕兵復欲伐趙武安君曰不可王曰前年<lb/>
<pb n="KR4h0132_WYG_053-20a"/>
國虛民饑君不量百姓之力求益軍糧以滅趙今寡人<lb/>
息民以養士蓄積糧實三軍之俸有倍於前而曰不可<lb/>
其説何也武安君曰長平之事秦軍大克趙軍大破秦<lb/>
人歡喜趙人畏懼秦民之死者厚葬傷者厚養勞者相<lb/>
饗飲食餔餽以靡其財趙人之死者不得收傷者不得<lb/>
療涕泣相哀戮力同憂耕田疾作以生其財今王發軍<lb/>
雖倍其前臣料趙國守備亦以十倍矣趙自長平以來<lb/>
君臣憂懼早朝晏罷卑辭重幣四面出嫁結親燕魏連<lb/>
<pb n="KR4h0132_WYG_053-20b"/>
好齊楚積累并心備秦為務其國内實其交外成當此<lb/>
之時趙未可伐也王曰寡人既以興師矣乃使五校大<lb/>
夫王陵將而伐趙陵戰失利亡五校王欲使武安君武<lb/>
安君稱疾不行王乃使應侯徃見武安君責之曰楚地<lb/>
方五千里持㦸百萬前率數萬之衆入楚㧞鄢郢焚其<lb/>
廟東至竟陵楚人震恐東徙而不敢西向韓魏相率興<lb/>
兵甚衆君所將之卒不能半之而與之戰於伊闕大破<lb/>
二國之軍流血漂鹵斬首二十四萬韓魏以故稱東藩<lb/>
<pb n="KR4h0132_WYG_053-21a"/>
此君之功天下莫不聞今趙卒之死於長平者已十七八<lb/>
其國虚弱是以寡人大發軍人數倍於趙國之衆願使君<lb/>
將必欲滅之矣君常以寡擊衆取勝如神况以强擊弱以<lb/>
衆擊寡乎武安君曰是時楚王悖其國大不恤其政而羣<lb/>
臣相妬以功諛謟用事良臣斥疎百姓心離城池不修既無<lb/>
良臣又無守備故起所以得引兵深入多倍城邑發梁焚<lb/>
舟以專民掠於郊野以足軍食當此之時秦之士卒以軍<lb/>
中為家將帥如父母不約而親不謀而信一心同力死<lb/>
<pb n="KR4h0132_WYG_053-21b"/>
不旋踵楚人自戰其地咸顧其家各有散心莫有鬬志<lb/>
是以能有功也伊闕之戰韓孤顧魏不欲先用其衆魏<lb/>
恃韓之鋭欲推以為鋒二君争便之力不同是以臣得<lb/>
設疑兵以持韓陣專軍并鋭觸魏之不意魏軍既敗韓<lb/>
軍自潰乗勝逐北以是之故能立功皆計利形勢自然<lb/>
之理何神之有哉今秦破趙軍於長平不遂以此時乗其<lb/>
振懼而滅之畏而釋之使得耕稼以益蓄積養孤長幼<lb/>
以益其衆繕治兵甲以益其强増城浚池以益其固主<lb/>
<pb n="KR4h0132_WYG_053-22a"/>
折節以下其臣臣推體以下死士至於平原之屬皆令<lb/>
妻妾補縫於行伍之間臣人一心上下同力猶句踐困<lb/>
於會稽之時也以今伐之趙必固守挑其軍戰必不肯<lb/>
出圍其國都必不可克攻其列城必不可㧞掠其郊野<lb/>
必無所得兵出無功諸侯生心外救必至臣見其害未<lb/>
覩其利又病未能行應侯慚而退以言於王王曰微白<lb/>
起吾不能滅趙乎復益發軍更使王齕代王陵伐趙圍<lb/>
邯鄲八九月死傷者衆而弗下趙王出輕鋭以寇其後<lb/>
<pb n="KR4h0132_WYG_053-22b"/>
秦數不利武安君曰不聽臣計今果何如王聞之怒因<lb/>
見武安君强起之曰君雖病强為寡人卧而將之有功<lb/>
寡人之願將加重於君如君不行寡人恨君武安君頓<lb/>
首曰臣知行雖無功得免於罪雖不行無罪不免於誅<lb/>
然惟願大王覽臣愚計釋趙養民以俟諸侯之變撫其<lb/>
恐懼伐其憍慢誅滅無道以令諸侯天下可定何必以<lb/>
趙為先乎此所謂為一臣屈而勝天下也大王若不察<lb/>
臣愚計必欲快心於趙以致臣罪此亦所謂勝一臣而<lb/>
<pb n="KR4h0132_WYG_053-23a"/>
為天下屈者也夫勝一臣之嚴焉孰若勝天下之威大<lb/>
邪臣聞明主愛其國忠臣愛其名破國不可復完死卒<lb/>
不復生臣寧復受重誅而死不忍為辱軍之將願大王<lb/>
察之王不答而去<lb/>
　　諫魏王割地講秦<hi>戰國策</hi>
華陽之戰魏不勝秦明年將使叚干崇割地而講孫臣<lb/>
謂魏王曰魏不以敗之上割可謂善用不勝矣而秦不<lb/>
以勝之上割可謂不善用勝矣今處期年乃欲割是羣<lb/>
<pb n="KR4h0132_WYG_053-23b"/>
臣之私而王不知也且夫欲璽者叚干子也王因使之<lb/>
割地欲地者秦也而王因使之授璽夫欲璽者制地而<lb/>
欲地者制璽其勢必無魏矣且夫奸人固皆欲以地事<lb/>
秦以地事秦譬猶抱薪而救火也薪不盡則火不止今<lb/>
王之地有盡而秦求之無窮是薪火之説也魏王曰善<lb/>
雖然吾已許秦矣不可以革也對曰王獨不見夫愽者<lb/>
之用梟耶欲食則食欲握則握今君刼於羣臣而許秦<lb/>
因曰不可革何用智之不若梟耶魏王曰善乃按其行<lb/>
<pb n="KR4h0132_WYG_053-24a"/>
　　諫魏王攻邯鄲<hi>魏季梁</hi>
魏王欲攻邯鄲季梁聞之中道而反衣焦不申頭塵不<lb/>
去徃見王曰今者臣來見人於太行方北面而持其駕<lb/>
告臣曰我欲之楚臣曰君之楚將奚為北面曰吾馬良<lb/>
臣曰馬雖良此非楚之路也曰吾用多臣曰用雖多此<lb/>
非楚路也曰吾御者善此數者愈善而離楚愈逺耳今<lb/>
王動欲成霸王舉欲信於天下恃王國之大兵之精鋭<lb/>
而攻邯鄲以廣地尊名王之動愈數而離王愈逺耳猶<lb/>
<pb n="KR4h0132_WYG_053-24b"/>
至楚而北行也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百九十七</head> <lb/>
    <p>
<pb n="KR4h0132_WYG_397-1a"/>
欽定四庫全書<lb/>
　文章辨體彚選巻三百九十七<lb/>
　　　　　　　　　　　明　賀復徴　編<lb/>
論六<lb/>
　　前史得失論<hi>漢班彪</hi>
唐虞三代詩書所及世有史官以司典籍暨於諸侯國<lb/>
自有史故孟子曰楚之檮杌晉之乘魯之春秋其事一<lb/>
也定哀之間魯君子左丘明論集其文作左氏傳三十<lb/>
<pb n="KR4h0132_WYG_397-1b"/>
篇又撰異同號曰國語二十篇繇是乘檮杌之事遂闇<lb/>
而左氏國語獨章又有記録黄帝以來至春秋時帝王<lb/>
公侯卿大夫號曰世本一十五篇春秋之後七國并爭<lb/>
秦并諸侯則有戰國策三十三篇漢興定天下大中大<lb/>
夫陸賈記録時功作楚漢春秋九篇孝武之世太史令<lb/>
司馬遷採左氏國語删世本戰國策據楚漢列國時事<lb/>
上自黄帝下訖獲麟作本紀世家列傳書表凡百三十<lb/>
篇而十篇缺焉遷之所紀從漢元至武以絶則其功也<lb/>
<pb n="KR4h0132_WYG_397-2a"/>
至於採經摭傳分㪚百家之事甚多疎略不如其本務<lb/>
欲以多聞廣載為功論議淺而不篤其論術學則崇黄<lb/>
老而薄五經序貨殖則輕仁義而羞貧窮道游俠則賤<lb/>
守節而貴俗功此其大敝傷道所以遇極刑之咎也然<lb/>
善述叙事理辯而不華質而不野文質相稱葢良史之<lb/>
才也誠令遷依五經之法言同聖人之是非意亦庶幾<lb/>
矣夫百家之書猶可法也若左氏國語世本戰國策楚<lb/>
漢春秋太史公書今之所以知古後之所由觀前聖人<lb/>
<pb n="KR4h0132_WYG_397-2b"/>
之耳目也司馬遷叙帝王則曰本紀公侯傳國則曰世<lb/>
家卿士特起則曰列傳又進項羽陳涉而黜淮南衡山<lb/>
細意委曲條例不經若遷之著作採獲古今貫穿經傳<lb/>
至廣博也一人之精文重思煩故其書刋落不盡尚有<lb/>
盈辭多不齊一若序司馬相如舉郡縣著其字至蕭曹<lb/>
陳平之屬及董仲舒並時之人不記其字或縣而不郡<lb/>
者葢不暇也今此後篇慎覈其事整齊其文不為世家<lb/>
唯紀傳而已傳曰殺史見極平易正直春秋之義也<lb/>
<pb n="KR4h0132_WYG_397-3a"/>
　　立六國論<hi>荀悦</hi>
夫立策决勝之術其要有三一曰形二曰勢三曰情形<lb/>
者言其大體得失之數也勢者言其臨時之宜也進退<lb/>
之機也情者言其心志可否之意也故策同事等而功<lb/>
殊者何三術不同也初張耳陳餘說陳涉以復六國自<lb/>
為樹黨酈生亦說漢王所以說者同而得失異者陳涉<lb/>
之起也天下皆欲亡秦而楚漢之分未有所定時天下<lb/>
未必欲亡項也且項羽率從六國攻㓕强秦之時勢則<lb/>
<pb n="KR4h0132_WYG_397-3b"/>
不能矣故立六國於陳涉所謂多已之黨而益秦之敵<lb/>
也且陳涉未能專天下之地也所謂取非其有以與人<lb/>
行虚惠而獲實福也立六國於漢王所謂割已之有以<lb/>
資敵設虚名而受實禍也此同事而異形也及宋義待<lb/>
秦趙之斃與昔卞莊刺虎同說者也施之戰國之時隣<lb/>
國相攻無臨時之急則可也戰國之立其日久矣一戰<lb/>
勝敗未必以存亡也其勢非能急於亡敵國也進乘利<lb/>
退自保故累力待時乘敵之斃其勢然也今楚趙所起<lb/>
<pb n="KR4h0132_WYG_397-4a"/>
其與秦勢不竝立安危之機呼吸成變進則成功退則<lb/>
受禍此同事而異勢者也伐趙之役韓信軍於泜水之<lb/>
上而趙不能敗彭城之難漢王戰於濉水之上士卒皆<lb/>
赴入濉水而楚兵大勝何則趙兵出國迎戰見可而進<lb/>
知難而退懐内顧之心無必死之計韓信軍孤在水上<lb/>
士卒必死無有二心此信之所以勝也漢王深入敵國<lb/>
飲酒髙㑹士卒逸豫戰心不固楚以强大之威而喪其<lb/>
國都項羽自外而入士卒皆有憤激之氣救敗赴亡之<lb/>
<pb n="KR4h0132_WYG_397-4b"/>
急以决一旦之命此漢之所以敗也且韓信選精兵以<lb/>
守而趙以内顧之士攻之項羽選精兵以攻而漢以怠<lb/>
惰之卒應之此同事而異情者也故曰權不可預設變<lb/>
不可先圖與時遷移應物變化設策之機也<lb/>
　　王商論<hi>荀悦</hi>
王商言水不至非以見智也非以傷鳯也將欲忠主安<lb/>
民事不得巳而鳯以為慨恨馮婕妤之當熊非欲見勇<lb/>
也非欲求媚也非以髙左右也惻怛於心將以救上而<lb/>
<pb n="KR4h0132_WYG_397-5a"/>
傅昭儀以為隙皆至於死真可痛乎夫獨智不容於世<lb/>
獨行不畜於時是以昔人所以自退也雖退猶不得自<lb/>
免是以離世深藏以天之髙而不敢舉首以地之厚而<lb/>
不敢投足詩云謂天葢髙不敢不跼謂地葢厚不敢不<lb/>
蹐衷今之人胡為虺蜴本不敢立於人間况敢立於朝<lb/>
乎自守猶不免患况敢守於時乎無過猶見誣枉而况<lb/>
敢有罪乎閉口而獲誹謗况敢直言乎雖隐身深藏猶<lb/>
不得免是以甯武子佯愚接輿為狂困之至也人無狂<lb/>
<pb n="KR4h0132_WYG_397-5b"/>
愚之慮者則不得自安於世是以屈原怨而自沈鮑焦<lb/>
憤而矯死悲之甚也雖死猶懼形骸之不深魂神之不<lb/>
逺故徐衍負石入海申屠狄蹈甕之河痛之極也悲夫<lb/>
以六合之大匹夫之微而一身無所容焉豈不哀哉是<lb/>
以古人畏患苟免以計安身撓直為曲斵方為圎穢素<lb/>
絲之㓗摧亮直之心是以羊舌職受盜於王室蘧伯玉<lb/>
可巻而懐之以死易生以存易亡難乎哉<lb/>
　　汝潁優劣論<hi>孔融</hi>
<pb n="KR4h0132_WYG_397-6a"/>
　融以為汝南士勝潁川士陳長文難融答之<lb/>
汝南戴子髙親止千乘萬騎與光武皇帝共於道中潁<lb/>
川士雖抗節未有頡頏天子者也汝南許子伯與其友<lb/>
人共説世俗將壊因夜舉聲哀號潁川雖憂時未有能<lb/>
哭世者也汝南府許掾教太守鄧晨圖開稻陂數萬頃<lb/>
累世獲其功夜有火光之瑞韓元長雖好地理未有成<lb/>
功見効如許掾者也汝南張元伯身死之後見夢范巨卿<lb/>
潁川士雖有竒異未有能神而靈者也汝南應世叔讀書<lb/>
<pb n="KR4h0132_WYG_397-6b"/>
五行俱下潁川士雖多聰明未有能離婁並照者也汝南<lb/>
李洪為太尉掾弟殺人當死洪自劾詣閣乞代弟命便飲<lb/>
酖而死弟用得全潁川雖尚節義未有能殺身成仁如洪<lb/>
者也汝南翟子威為東郡太守始舉義兵以討王莽潁川<lb/>
士雖疾惡未有能破家為國者也汝南袁公著為科甲郎<lb/>
上書欲治梁冀潁川士雖慕忠讜未有能投命直言者也<lb/>
　　諸葛亮論<hi>晉袁孝若</hi>
袁子曰或問諸葛亮何如人也袁子曰張飛關羽與劉<lb/>
<pb n="KR4h0132_WYG_397-7a"/>
備俱起爪牙腹心之臣而武人也晩得諸葛亮因以為<lb/>
佐相而羣臣悅服劉備足信亮足重故也及其受六尺<lb/>
之孤攝一國之政事凡庸之君專權而不失禮行君事<lb/>
而國人不疑如此即以為君臣百姓之心欣戴之矣行<lb/>
法嚴而國人悅服用民盡其力而下不怨及其兵出入<lb/>
如賔行者不冦芻蕘者不獵如在國中其用兵也止如<lb/>
山進退如風兵出之日天下震動而人心不憂亮死至<lb/>
今數十年國人歌思如周人之思召公也孔子曰雍也<lb/>
<pb n="KR4h0132_WYG_397-7b"/>
可使南面諸葛亮有焉又問諸葛亮始出隴右南安天<lb/>
水安定三郡人反應之若亮速進則三郡非中國之有<lb/>
也而亮徐行不進既而官兵上隴三郡復亮無尺寸之<lb/>
功失此機何也袁子曰蜀兵輕銳良將少亮始出未知<lb/>
中國强弱是以疑而嘗之且大㑹者不求近功所以不<lb/>
進也曰何以知其疑也袁子曰初出遲重屯營重複後<lb/>
轉降未進兵欲戰亮勇而能鬬三郡反而不速應此其<lb/>
疑徴也曰何以知其勇而能鬬也袁子曰亮之在街亭<lb/>
<pb n="KR4h0132_WYG_397-8a"/>
也前軍大破亮屯去數里不救官兵相接又徐行此其<lb/>
勇也亮之行軍安靜而堅重安靜則易動堅重則可以<lb/>
進退亮法令明賞罰信士卒用命赴險而不顧此所以<lb/>
能鬬也曰亮帥數萬之衆其所興造若數十萬之功是<lb/>
其竒者也所至營壘井竈圊溷藩籬障塞皆應繩墨一<lb/>
月之行去之如始至勞費而徒為飾好何也袁子曰蜀<lb/>
人輕銳亮故堅用之曰何以明其然也袁子曰亮治實<lb/>
而不治名志大而所欲逺非求近速者也曰亮好治官<lb/>
<pb n="KR4h0132_WYG_397-8b"/>
府次舎橋梁道路此非急務何也袁子曰小國賢才少<lb/>
故欲其尊嚴也亮之治蜀田疇辟倉廩實噐械利蓄積<lb/>
饒朝㑹不華路無醉人夫本立故末治有餘力而後及<lb/>
小事此所以勸其功也曰子之論諸葛亮則有證也以<lb/>
亮之才而少其功何也袁子曰亮持本者也其於應變<lb/>
則非所長也故不敢用其短曰然則吾子美之何也袁<lb/>
子曰此固賢者之逺矣安可以備體責也夫能知所短<lb/>
而不用此賢者之大也知所短則知所長矣夫前識與<lb/>
<pb n="KR4h0132_WYG_397-9a"/>
言而不中亮之所不用也此吾之所謂可也<lb/>
　　罪王何論<hi>范甯</hi>
或曰黄唐緬邈至道淪翳濠濮輟詠風流靡託爭奪兆<lb/>
於仁義是非成於儒墨平叔神懐超絶輔嗣妙思通微<lb/>
振千載之頺綱落周孔之塵網斯蓋軒冕之龍門豪梁<lb/>
之宗匠嘗聞夫子之論以為罪過桀紂何哉答曰子信<lb/>
有聖人之言乎夫聖人者德侔二儀道冠三才雖帝皇<lb/>
殊號質文異制而綂天成務曠代齊趣王何蔑棄典文<lb/>
<pb n="KR4h0132_WYG_397-9b"/>
不遵禮度游辭浮說波蕩後生飾華言以翳實騁繁文<lb/>
以惑世搢紳之徒翻然改轍洙泗之風緬焉將墜遂令<lb/>
仁義幽淪儒雅䝉塵禮壊樂崩中原傾覆古之所謂言<lb/>
偽而辨行僻而堅者其斯人之徒與昔夫子斬少正於<lb/>
魯太公戮華士於齊豈非曠世而同誅乎桀紂暴虐正<lb/>
足以滅身覆國為後世鑒戒耳豈能囬百姓之視聽哉<lb/>
王何叨海内之浮譽資膏粱之傲誕畫魑魅以為巧扇<lb/>
無檢以為俗鄭聲之亂樂利口之覆邦信矣哉吾固以<lb/>
<pb n="KR4h0132_WYG_397-10a"/>
為一世之禍輕歴代之罪重自䘮之釁小迷衆之愆大<lb/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_397-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百九十七<lb/>
<pb n="KR4h0132_WYG_397-11a"/>
欽定四庫全書<lb/>
　文章辨體彚選巻三百九十七<lb/>
　　　　　　　　　　　明　賀復徴　編<lb/>
論六<lb/>
　　前史得失論<hi>漢班彪</hi>
唐虞三代詩書所及世有史官以司典籍暨於諸侯國<lb/>
自有史故孟子曰楚之檮杌晉之乘魯之春秋其事一<lb/>
也定哀之間魯君子左丘明論集其文作左氏傳三十<lb/>
<pb n="KR4h0132_WYG_397-11b"/>
篇又撰異同號曰國語二十篇繇是乘檮杌之事遂闇<lb/>
而左氏國語獨章又有記録黄帝以來至春秋時帝王<lb/>
公侯卿大夫號曰世本一十五篇春秋之後七國并爭<lb/>
秦并諸侯則有戰國策三十三篇漢興定天下大中大<lb/>
夫陸賈記録時功作楚漢春秋九篇孝武之世太史令<lb/>
司馬遷採左氏國語删世本戰國策據楚漢列國時事<lb/>
上自黄帝下訖獲麟作本紀世家列傳書表凡百三十<lb/>
篇而十篇缺焉遷之所紀從漢元至武以絶則其功也<lb/>
<pb n="KR4h0132_WYG_397-12a"/>
至於採經摭傳分㪚百家之事甚多疎略不如其本務<lb/>
欲以多聞廣載為功論議淺而不篤其論術學則崇黄<lb/>
老而薄五經序貨殖則輕仁義而羞貧窮道游俠則賤<lb/>
守節而貴俗功此其大敝傷道所以遇極刑之咎也然<lb/>
善述叙事理辯而不華質而不野文質相稱葢良史之<lb/>
才也誠令遷依五經之法言同聖人之是非意亦庶幾<lb/>
矣夫百家之書猶可法也若左氏國語世本戰國策楚<lb/>
漢春秋太史公書今之所以知古後之所由觀前聖人<lb/>
<pb n="KR4h0132_WYG_397-12b"/>
之耳目也司馬遷叙帝王則曰本紀公侯傳國則曰世<lb/>
家卿士特起則曰列傳又進項羽陳涉而黜淮南衡山<lb/>
細意委曲條例不經若遷之著作採獲古今貫穿經傳<lb/>
至廣博也一人之精文重思煩故其書刋落不盡尚有<lb/>
盈辭多不齊一若序司馬相如舉郡縣著其字至蕭曹<lb/>
陳平之屬及董仲舒並時之人不記其字或縣而不郡<lb/>
者葢不暇也今此後篇慎覈其事整齊其文不為世家<lb/>
唯紀傳而已傳曰殺史見極平易正直春秋之義也<lb/>
<pb n="KR4h0132_WYG_397-13a"/>
　　立六國論<hi>荀悦</hi>
夫立策决勝之術其要有三一曰形二曰勢三曰情形<lb/>
者言其大體得失之數也勢者言其臨時之宜也進退<lb/>
之機也情者言其心志可否之意也故策同事等而功<lb/>
殊者何三術不同也初張耳陳餘說陳涉以復六國自<lb/>
為樹黨酈生亦說漢王所以說者同而得失異者陳涉<lb/>
之起也天下皆欲亡秦而楚漢之分未有所定時天下<lb/>
未必欲亡項也且項羽率從六國攻㓕强秦之時勢則<lb/>
<pb n="KR4h0132_WYG_397-13b"/>
不能矣故立六國於陳涉所謂多已之黨而益秦之敵<lb/>
也且陳涉未能專天下之地也所謂取非其有以與人<lb/>
行虚惠而獲實福也立六國於漢王所謂割已之有以<lb/>
資敵設虚名而受實禍也此同事而異形也及宋義待<lb/>
秦趙之斃與昔卞莊刺虎同說者也施之戰國之時隣<lb/>
國相攻無臨時之急則可也戰國之立其日久矣一戰<lb/>
勝敗未必以存亡也其勢非能急於亡敵國也進乘利<lb/>
退自保故累力待時乘敵之斃其勢然也今楚趙所起<lb/>
<pb n="KR4h0132_WYG_397-14a"/>
其與秦勢不竝立安危之機呼吸成變進則成功退則<lb/>
受禍此同事而異勢者也伐趙之役韓信軍於泜水之<lb/>
上而趙不能敗彭城之難漢王戰於濉水之上士卒皆<lb/>
赴入濉水而楚兵大勝何則趙兵出國迎戰見可而進<lb/>
知難而退懐内顧之心無必死之計韓信軍孤在水上<lb/>
士卒必死無有二心此信之所以勝也漢王深入敵國<lb/>
飲酒髙㑹士卒逸豫戰心不固楚以强大之威而喪其<lb/>
國都項羽自外而入士卒皆有憤激之氣救敗赴亡之<lb/>
<pb n="KR4h0132_WYG_397-14b"/>
急以决一旦之命此漢之所以敗也且韓信選精兵以<lb/>
守而趙以内顧之士攻之項羽選精兵以攻而漢以怠<lb/>
惰之卒應之此同事而異情者也故曰權不可預設變<lb/>
不可先圖與時遷移應物變化設策之機也<lb/>
　　王商論<hi>荀悦</hi>
王商言水不至非以見智也非以傷鳯也將欲忠主安<lb/>
民事不得巳而鳯以為慨恨馮婕妤之當熊非欲見勇<lb/>
也非欲求媚也非以髙左右也惻怛於心將以救上而<lb/>
<pb n="KR4h0132_WYG_397-15a"/>
傅昭儀以為隙皆至於死真可痛乎夫獨智不容於世<lb/>
獨行不畜於時是以昔人所以自退也雖退猶不得自<lb/>
免是以離世深藏以天之髙而不敢舉首以地之厚而<lb/>
不敢投足詩云謂天葢髙不敢不跼謂地葢厚不敢不<lb/>
蹐衷今之人胡為虺蜴本不敢立於人間况敢立於朝<lb/>
乎自守猶不免患况敢守於時乎無過猶見誣枉而况<lb/>
敢有罪乎閉口而獲誹謗况敢直言乎雖隐身深藏猶<lb/>
不得免是以甯武子佯愚接輿為狂困之至也人無狂<lb/>
<pb n="KR4h0132_WYG_397-15b"/>
愚之慮者則不得自安於世是以屈原怨而自沈鮑焦<lb/>
憤而矯死悲之甚也雖死猶懼形骸之不深魂神之不<lb/>
逺故徐衍負石入海申屠狄蹈甕之河痛之極也悲夫<lb/>
以六合之大匹夫之微而一身無所容焉豈不哀哉是<lb/>
以古人畏患苟免以計安身撓直為曲斵方為圎穢素<lb/>
絲之㓗摧亮直之心是以羊舌職受盜於王室蘧伯玉<lb/>
可巻而懐之以死易生以存易亡難乎哉<lb/>
　　汝潁優劣論<hi>孔融</hi>
<pb n="KR4h0132_WYG_397-16a"/>
　融以為汝南士勝潁川士陳長文難融答之<lb/>
汝南戴子髙親止千乘萬騎與光武皇帝共於道中潁<lb/>
川士雖抗節未有頡頏天子者也汝南許子伯與其友<lb/>
人共説世俗將壊因夜舉聲哀號潁川雖憂時未有能<lb/>
哭世者也汝南府許掾教太守鄧晨圖開稻陂數萬頃<lb/>
累世獲其功夜有火光之瑞韓元長雖好地理未有成<lb/>
功見効如許掾者也汝南張元伯身死之後見夢范巨卿<lb/>
潁川士雖有竒異未有能神而靈者也汝南應世叔讀書<lb/>
<pb n="KR4h0132_WYG_397-16b"/>
五行俱下潁川士雖多聰明未有能離婁並照者也汝南<lb/>
李洪為太尉掾弟殺人當死洪自劾詣閣乞代弟命便飲<lb/>
酖而死弟用得全潁川雖尚節義未有能殺身成仁如洪<lb/>
者也汝南翟子威為東郡太守始舉義兵以討王莽潁川<lb/>
士雖疾惡未有能破家為國者也汝南袁公著為科甲郎<lb/>
上書欲治梁冀潁川士雖慕忠讜未有能投命直言者也<lb/>
　　諸葛亮論<hi>晉袁孝若</hi>
袁子曰或問諸葛亮何如人也袁子曰張飛關羽與劉<lb/>
<pb n="KR4h0132_WYG_397-17a"/>
備俱起爪牙腹心之臣而武人也晩得諸葛亮因以為<lb/>
佐相而羣臣悅服劉備足信亮足重故也及其受六尺<lb/>
之孤攝一國之政事凡庸之君專權而不失禮行君事<lb/>
而國人不疑如此即以為君臣百姓之心欣戴之矣行<lb/>
法嚴而國人悅服用民盡其力而下不怨及其兵出入<lb/>
如賔行者不冦芻蕘者不獵如在國中其用兵也止如<lb/>
山進退如風兵出之日天下震動而人心不憂亮死至<lb/>
今數十年國人歌思如周人之思召公也孔子曰雍也<lb/>
<pb n="KR4h0132_WYG_397-17b"/>
可使南面諸葛亮有焉又問諸葛亮始出隴右南安天<lb/>
水安定三郡人反應之若亮速進則三郡非中國之有<lb/>
也而亮徐行不進既而官兵上隴三郡復亮無尺寸之<lb/>
功失此機何也袁子曰蜀兵輕銳良將少亮始出未知<lb/>
中國强弱是以疑而嘗之且大㑹者不求近功所以不<lb/>
進也曰何以知其疑也袁子曰初出遲重屯營重複後<lb/>
轉降未進兵欲戰亮勇而能鬬三郡反而不速應此其<lb/>
疑徴也曰何以知其勇而能鬬也袁子曰亮之在街亭<lb/>
<pb n="KR4h0132_WYG_397-18a"/>
也前軍大破亮屯去數里不救官兵相接又徐行此其<lb/>
勇也亮之行軍安靜而堅重安靜則易動堅重則可以<lb/>
進退亮法令明賞罰信士卒用命赴險而不顧此所以<lb/>
能鬬也曰亮帥數萬之衆其所興造若數十萬之功是<lb/>
其竒者也所至營壘井竈圊溷藩籬障塞皆應繩墨一<lb/>
月之行去之如始至勞費而徒為飾好何也袁子曰蜀<lb/>
人輕銳亮故堅用之曰何以明其然也袁子曰亮治實<lb/>
而不治名志大而所欲逺非求近速者也曰亮好治官<lb/>
<pb n="KR4h0132_WYG_397-18b"/>
府次舎橋梁道路此非急務何也袁子曰小國賢才少<lb/>
故欲其尊嚴也亮之治蜀田疇辟倉廩實噐械利蓄積<lb/>
饒朝㑹不華路無醉人夫本立故末治有餘力而後及<lb/>
小事此所以勸其功也曰子之論諸葛亮則有證也以<lb/>
亮之才而少其功何也袁子曰亮持本者也其於應變<lb/>
則非所長也故不敢用其短曰然則吾子美之何也袁<lb/>
子曰此固賢者之逺矣安可以備體責也夫能知所短<lb/>
而不用此賢者之大也知所短則知所長矣夫前識與<lb/>
<pb n="KR4h0132_WYG_397-19a"/>
言而不中亮之所不用也此吾之所謂可也<lb/>
　　罪王何論<hi>范甯</hi>
或曰黄唐緬邈至道淪翳濠濮輟詠風流靡託爭奪兆<lb/>
於仁義是非成於儒墨平叔神懐超絶輔嗣妙思通微<lb/>
振千載之頺綱落周孔之塵網斯蓋軒冕之龍門豪梁<lb/>
之宗匠嘗聞夫子之論以為罪過桀紂何哉答曰子信<lb/>
有聖人之言乎夫聖人者德侔二儀道冠三才雖帝皇<lb/>
殊號質文異制而綂天成務曠代齊趣王何蔑棄典文<lb/>
<pb n="KR4h0132_WYG_397-19b"/>
不遵禮度游辭浮說波蕩後生飾華言以翳實騁繁文<lb/>
以惑世搢紳之徒翻然改轍洙泗之風緬焉將墜遂令<lb/>
仁義幽淪儒雅䝉塵禮壊樂崩中原傾覆古之所謂言<lb/>
偽而辨行僻而堅者其斯人之徒與昔夫子斬少正於<lb/>
魯太公戮華士於齊豈非曠世而同誅乎桀紂暴虐正<lb/>
足以滅身覆國為後世鑒戒耳豈能囬百姓之視聽哉<lb/>
王何叨海内之浮譽資膏粱之傲誕畫魑魅以為巧扇<lb/>
無檢以為俗鄭聲之亂樂利口之覆邦信矣哉吾固以<lb/>
<pb n="KR4h0132_WYG_397-20a"/>
為一世之禍輕歴代之罪重自䘮之釁小迷衆之愆大<lb/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_397-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷二百七十九</head> <lb/>
    <p>
<pb n="KR4h0132_WYG_279-1a"/>
欽定四庫全書<lb/>
　文章辨體彚選卷二百七十九<lb/>
　　　　　　　　　　　　明　賀復徵　編<lb/>
私疏一<lb/>
　劉勰曰疏者布也布置物類撮題近意故小劵短書<lb/>
　號為疏也今分古體今體二種<lb/>
　　與父㳟䟽<hi>魏張就</hi>
大人率厲燉煌忠義顯然豈以就在困厄之中而替之<lb/>
<pb n="KR4h0132_WYG_279-1b"/>
哉昔樂羊食子李通覆家經國之臣寧懐妻孥耶今大<lb/>
軍垂至但當促兵以犄之耳願不以下流之愛使就有<lb/>
恨於黄壤也<hi>燉煌太守馬艾卒功曹張恭遣子就詣太祖請太守時酒泉黄華張掖張進各據其</hi>
　<hi>郡欲與恭艾并勢就至酒泉為華所拘執刼以白刅就終不回私與恭疏恭即攻華華恐詣金城蘇則降</hi>
　<hi>就竟平安</hi>
　　與子儼等疏<hi>晉陶潜</hi>
告儼俟份佚佟天地賦命生必有死自古聖賢誰能獨<lb/>
免子夏有言死生有命富貴在天四科之人親受音㫖<lb/>
<pb n="KR4h0132_WYG_279-2a"/>
發斯談者將非窮達不可妄求夀夭永無外請故耶吾<lb/>
年過五十少而窮苦每以家敝東西游走性剛才拙與<lb/>
物多忤自量為已必貽俗患僶俛辭世使汝等㓜而饑<lb/>
寒余嘗感孺仲賢妻之言敗絮自擁何慙兒子此既一<lb/>
事矣但恨鄰靡二仲室無萊婦抱兹苦心良獨内愧少<lb/>
學琴書偶愛閒靜開卷有得便欣然忘食見樹木交蔭<lb/>
時鳥變聲亦復歡然有喜常言五六月中北忩下卧遇<lb/>
涼風暫至自謂是羲皇上人意淺識罕謂斯言可保日<lb/>
<pb n="KR4h0132_WYG_279-2b"/>
月遂徃機巧遂疎緬懐在昔渺然如何病患以來漸就<lb/>
衰損親舊不遺每以藥石見救自恐大分將有限也汝<lb/>
輩稚小家貧每役柴水之勞何時可免念之在心若何<lb/>
可言然汝等雖不同生當思四海皆兄弟之義鮑叔管<lb/>
仲分財無猜歸生伍舉班荆道舊遂能以敗為成因喪<lb/>
立功他人尚爾況同父之人哉潁川韓元長漢末名士<lb/>
身處卿佐七十而終兄弟同居至于沒齒濟北汜稚春<lb/>
晉時操行人也七世同財家人無怨色詩曰髙山仰止<lb/>
<pb n="KR4h0132_WYG_279-3a"/>
景行行止雖不能至心嚮往之汝其慎哉吾復何言<lb/>
　　遺族子凱疏<hi>陳謝貞</hi>
吾少罹酷罰十四傾外蔭十六鍾太清之禍流離絶國<lb/>
二十餘載號天蹐地遂同有感得還侍奉守先人墳墓<lb/>
於吾之分足矣不悟朝廷採拾空薄累致清階縱其隕<lb/>
絶無所酬報今在憂棘晷滿將盡斂手而歸何所多念<lb/>
氣絶之後若直棄之草野依僧家尸陁林法是吾所願<lb/>
正恐過為獨異耳可將薄板周身載以靈車覆以葦茨<lb/>
<pb n="KR4h0132_WYG_279-3b"/>
坎山而埋之又吾終尠兄弟無他子孫靖年㓜小未嫻<lb/>
人事但可三月施小牀設香水盡卿兄弟相厚之情即<lb/>
除之無益之事勿為也<lb/>
　　上百里昌言疏<hi>唐王勃</hi>
勃言鄉人奉五月一日誨子弟各陳百里之術宣于政<lb/>
者承命惶灼伏増悲悚勃聞古人有言明君不能畜無<lb/>
用之臣慈父不能愛無用之子何則以其無益於國而<lb/>
累于家也嗚呼如勃尚何言哉辱親可謂深矣誠宜灰<lb/>
<pb n="KR4h0132_WYG_279-4a"/>
身粉骨以謝君父復何面目以談天下之事哉所以遲<lb/>
迴忍恥而已者徒以虚死不如立節茍殞不如成名悔<lb/>
過倘存于己為仁不假于物是以孟明不屑三奔之誼<lb/>
而罷匡秦之心馮異不羞一敗之失而摧輔漢之氣故<lb/>
其志卒行也其功卒就也此言雖小可以喻大此勃所<lb/>
以懐既往而不咎指將來而駿奔割萬恨于生涯進一<lb/>
簣于平地者今大人上延國譴逺宰邊邑出三江而浮<lb/>
五湖越東甌而度南海嗟乎此皆勃之罪也無所逃于<lb/>
<pb n="KR4h0132_WYG_279-4b"/>
天地之間矣然勃嘗聞之大易曰人之所助者信也天<lb/>
之所助者順也是以君子不以否屈而易方故屈而終<lb/>
泰忠臣不以固窮而喪志故窮而必亨今交趾雖逺還<lb/>
珠者嘗用之矣書不云乎弗慮胡獲弗為胡成不勝憤<lb/>
激之至謹上百里昌言一部列為十八篇分為上下卷<lb/>
庶謁私款少俾公政追思罪戾若投氷谷謹奉言疏不<lb/>
備勃再拜<lb/>
　文章辨體彚選巻二百七十九<lb/>
</p>
<p>
</p>
  </div>
</body>
</text>
</TEI>
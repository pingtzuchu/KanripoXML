<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百四</head> <lb/>
    <p>
<pb n="KR4h0132_WYG_304-1a"/>
欽定四庫全書<lb/>
　文章辨體彚選巻三百四<lb/>
　　　　　　　　　　　　明　賀復徵　編<lb/>
序二十四<lb/>
　　白氏長慶集序<hi>唐元稹</hi>
白氏長慶集者太原人白居易之所作居易字樂天樂<lb/>
天始言試指之無二字能不誤迨既言讀書勤敏與他<lb/>
兒異五六歲識聲韻十五志詩賦二十七舉進士貞元<lb/>
<pb n="KR4h0132_WYG_304-1b"/>
末進士尚馳競不尚文就中六籍尤擯落禮部侍郎高<lb/>
郢始用經藝為進退樂天一舉擢上第明年拔萃甲科<lb/>
由是性習相近逺求𤣥珠斬白虵等賦及百道判新進<lb/>
士競相傳於京師矣㑹憲宗皇帝册詔天下士樂天對<lb/>
詔稱㫖又登甲科未幾入翰林掌制誥比比上書言得<lb/>
失因為賀雨秦中吟等數十篇指言天下事時人比之<lb/>
風騷焉予始與樂天同校秘書之召多以詩章相贈答<lb/>
㑹子譴掾江陵樂天猶在翰林寄予百韻律詩及襍體<lb/>
<pb n="KR4h0132_WYG_304-2a"/>
前後數十章是後各佐江通復相詶寄巴蜀江楚間洎<lb/>
長安中少年逓相倣傚競作新詞自謂為元和詩而樂<lb/>
天秦中吟賀雨諷諭等篇時人罕能知者然而二十年<lb/>
間禁省觀寺郵候牆壁之上無不書王公妾婦牛童馬<lb/>
走之口無不道至於繕冩模勒衒賣於市井或持之以<lb/>
交酒茗者處處皆是其甚者有至於盗竊名姓茍求自<lb/>
售襍亂間厠無可奈何予於平水市中見村校諸童競<lb/>
習詩召而問之皆對曰先生教我樂天微之詩固亦不<lb/>
<pb n="KR4h0132_WYG_304-2b"/>
知予之為微之也又云鷄林賈人求市頗切自云本國<lb/>
宰相每以百金換一篇其甚偽者宰相輒能辨别之自<lb/>
篇章已來未有如是流傳之廣者長慶四年樂天自杭<lb/>
州刺史以右庶子召還子時刺㑹稽因得盡徵其文手<lb/>
自排纘成五十巻凡二千一百九十一首前輩多以前<lb/>
集中集為名予以為陛下明年秋當改元長慶訖於是<lb/>
因號曰白氏長慶集大凡人之文各有所長樂天之長<lb/>
可以為多矣夫以諷諭之詩長於激閒適之詩長於遣<lb/>
<pb n="KR4h0132_WYG_304-3a"/>
感傷之詩長於切五字律詩百言而上長於贍五字七<lb/>
字百言而下長於情賦贊箴戒之類長於當碑記叙事<lb/>
制誥長於實啓表奏狀長於直書檄詞䇿剖判長於盡<lb/>
總而言之不亦多乎哉至於樂天之官族景行與予之<lb/>
交分淺深非叙文之要也故不書長慶四年冬十二月<lb/>
十日微之序<lb/>
　　故京兆元少尹文集序<hi>白居易</hi>
天地間有粹靈氣焉萬類皆得之而人居多就人中文<lb/>
<pb n="KR4h0132_WYG_304-3b"/>
人得之又居多蓋是氣凝為性發為志散為文粹勝靈<lb/>
者其文沖以恬靈勝粹者其文宣以秀粹靈均者其文<lb/>
蔚温雅淵疏朗麗利檢不扼達不放古淡而不鄙新竒<lb/>
而不怪吾友居敬之文其殆庶幾乎居敬姓元名宗簡<lb/>
河南人自舉進士歴御史府尚書郎訖京亞尹二十年<lb/>
著格詩一百八十五律詩五百九賦述銘記書碣贊序<lb/>
七十五總七百六十九章合三十巻長慶三年冬疾彌<lb/>
篤將啓手無他語語其子途云吾平生酷嗜詩白樂天<lb/>
<pb n="KR4h0132_WYG_304-4a"/>
知我者我殁其遺文得樂天為之序無恨矣既而途奉<lb/>
理命號而告予無幾何㑹予自中書舍人出牧杭州歲<lb/>
除改右庶子移疾東洛明年復刺蘇州四年間三換官<lb/>
奔走朝命不啻萬里席不遑煖矧筆硯乎故所托文久<lb/>
而未就邇新任蘇州又劇郡治數月政方暇因發閲篋<lb/>
袠睹居敬所著文其間與予唱和者數十首燭下諷讀<lb/>
憯惻久之怳然疑居敬在傍不知其一生一死也遂援<lb/>
筆草序序成復視涕與翰俱悲且吟曰黄壤詎知我白<lb/>
<pb n="KR4h0132_WYG_304-4b"/>
頭徒念君唯將老年淚一灑故人文重曰遺文三十軸<lb/>
軸軸金玉聲龍門原上土埋骨不埋名嗚呼居敬若職<lb/>
業之恭慎居處之莊潔操行之貞端襟靈之曠淡骨肉<lb/>
之敦愛丘園之安樂山水風月之趣琴酒嘯咏之態與<lb/>
人久要遇物多情皆布在章句中開巻而盡可知也故<lb/>
不序時寶歴二年冬十二月乙酉夕在呉郡西園北齋<lb/>
東牖下作序<lb/>
　　唐太子校書李觀文集序<hi>陸希聲</hi>
<pb n="KR4h0132_WYG_304-5a"/>
貞元中天子以文化天下天下翕然興於文文之尤高<lb/>
者李元賓觀韓退之愈始元賓舉進士其文稱居退之<lb/>
之右及元賓死退之之文日益高今之言文章元賓反<lb/>
出退之之下論者以元賓早世其文未極退之窮老不<lb/>
休故能卒擅其名予以為不然要之所得不同不可以<lb/>
相上下者文以理為本而辭質在所尚元賓尚於辭故<lb/>
辭勝其理退之尚於質故理勝其詞退之雖窮老不休<lb/>
終不能為元賓之辭假使元賓後退之之死亦不能及<lb/>
<pb n="KR4h0132_WYG_304-5b"/>
退之之質此所以不相見也夫文興於唐虞而隆於周<lb/>
漢自明帝後文體寖弱以至於魏晉宋齊梁隋嫣然華<lb/>
媚無復筋骨唐興猶襲隋故態至天后朝陳伯玉始復<lb/>
古制當世高之雖博雅典實猶未能全去諧靡至退之<lb/>
乃大革流弊落落有老成之風而元賓則不古不今卓<lb/>
然自作一體激揚發越若絲竹中有金石聲毎篇得意<lb/>
處如健馬在御蹀蹀不能止其所長如此得不謂之雄<lb/>
文哉自廣明喪亂天下文集畧盡予得元賓文於漢上<lb/>
<pb n="KR4h0132_WYG_304-6a"/>
惜其恐復磨滅因條次為三編論其意以冠於首大順<lb/>
元年十月日給事中陸希聲序<lb/>
　　集昌黎文集序<hi>李漢</hi>
文者貫道之器也不深於斯道有至焉者不也易繇爻<lb/>
象春秋書事詩詠歌書禮剔其偽皆深矣乎秦漢已前<lb/>
其氣渾然迨乎司馬遷相如董生揚雄劉向之徒尤所<lb/>
謂傑然者也至後漢曹魏氣象萎薾司馬氏以來規模<lb/>
蕩盡悉謂易已下為古文剽掠潛竊為工耳文與道蓁<lb/>
<pb n="KR4h0132_WYG_304-6b"/>
塞固然莫知也先生生大歴戊申幼孤隨兄播遷韶嶺<lb/>
兄卒鞠於嫂氏辛勤來歸自知讀書為文日記數千百<lb/>
言比壯經書通念曉析酷排釋氏諸史百子搜抉無隱<lb/>
汗瀾卓踔奫泫澄深詭然而蛟龍翔蔚然而虎鳯躍鏘<lb/>
然而韶鈞鳴日光玉潔周情孔思千態萬貎卒澤於道<lb/>
德仁義炳如也洞視萬古愍惻當世遂大拯頽風教人<lb/>
自為時人始而驚中而笑且排先生益堅終而翕然隨<lb/>
以定嗚呼先生於文摧陷廓清之功比於武事可謂雄<lb/>
<pb n="KR4h0132_WYG_304-7a"/>
偉不常者矣<lb/>
　　容州經畧使元結文集後序<hi>李商隱</hi>
次山有文編有後集有元子三書皆自為之序次山見<lb/>
譽於公弱夫蘇氏始有名見取於公浚楊公始得進士<lb/>
第見憎於第五琦元載故其將兵不得授作官不至達<lb/>
母老不得盡其養母喪不得終其哀二十年間其文危<lb/>
苦激切悲憂酸傷於性命之際自占心經已下若干篇<lb/>
是<hi>句</hi>外曾孫遼東李惲辭收得之聚為元文後編次山<lb/>
<pb n="KR4h0132_WYG_304-7b"/>
之作其綿逺長大以自然為祖元氣為根變化移易之<lb/>
太虚無狀大賁無色寒暑攸出鬼神有職南斗北斗東<lb/>
龍西虎方嚮物色欻何從生啞鐘復鳴黄雉變雄山相<lb/>
朝捧水信潮汐若大壓然不覺其興若大醉然不覺其<lb/>
醒其疾怒急擊快利勁果出行萬里不見其敵高歌酣<lb/>
顔入飲於朝斷章摘句如娠始生狼子豹孫競於跳走<lb/>
剪餘斬殘䄇露血脈其詳緩柔潤壓抑趨儒如以一國<lb/>
買人一笑如以萬世換人一朝重屋深宫但見其脊牽<lb/>
<pb n="KR4h0132_WYG_304-8a"/>
繂長河不知其載死而更生夜而更明衣裳鍾石雅在<lb/>
宫藏其正聽嚴毅不滓不濁如坐正人照彼佞者子從<lb/>
其翁婦從其姑䜿麾為門懸木為牙張蓋乘車屹不敢<lb/>
入將刑斷死帝不得赦其碎細分擘切截纎顆如墜地<lb/>
碎若大咽餘鋸取朽蠧櫟蟒出毒刺眼楚齒不見可視<lb/>
顧顛踣錯襍汙瀦傷損如在危處如出夢中其總㫖㑹<lb/>
源條綱正目若國大治若年大熟君君堯舜人人羲皇<lb/>
上之視下不知有尊下之望上不知有簒辮頭鑿齒扶<lb/>
<pb n="KR4h0132_WYG_304-8b"/>
服臣僕融風彩露飄零委落耋老者在童齓者蕃邪人<lb/>
佞夫指之觸之薫薰熈熈不識其故吁不得盡其極也<lb/>
而論者徒曰次山不師孔氏為非嗚呼孔氏於道德仁<lb/>
義外有何物百千萬年聖賢相隨於塗中耳次山之書<lb/>
曰三皇用眞而恥聖五帝用聖而恥明三王用明而恥<lb/>
察嗟嗟此書可以無乎孔氏固聖矣次山安在其必師<lb/>
之邪<lb/>
　　樊南甲集序<hi>李商隱</hi>
<pb n="KR4h0132_WYG_304-9a"/>
樊南生十六能著才論聖論以古文出諸公間後聯為<lb/>
鄆相國華太守所憐居門下時勅定奏記始通今體後<lb/>
又為兩秘省房中官恣展古集往往咽噱於任范徐庾<lb/>
之間有請作文或時得好對切事聲勢物景衷上浮壯<lb/>
能感動人十年京師寒且餓人或目曰韓文杜詩彭陽<lb/>
章檄樊南窮凍人或知之仲弟聖僕羲叟特善古文居<lb/>
㑹昌中進士為第一二嘗表以今體規我而未為能休<lb/>
大中元年被奏入嶺表嘗記所為亦多冬如南郡舟中<lb/>
<pb n="KR4h0132_WYG_304-9b"/>
忽復括其所藏火燹墨汚半有墜落因削筆衡山洗硯<lb/>
湘江以類相等色得四百三十三件作二十巻喚曰樊<lb/>
南四六四六之名六博格五四數六甲之取也未足矜<lb/>
十月十二日夜月明序<lb/>
　　樊南乙集序<hi>李商隱</hi>
余為桂林從事日嘗使南郡舟中序所為四六作二十<lb/>
編明年正月自南郡歸二月府貶選為盩厔尉與班縣<lb/>
令武公劉官人同見尹尹即畱假參軍事專章奏屬天<lb/>
<pb n="KR4h0132_WYG_304-10a"/>
子事邊康季榮首得七關數月李玭得秦州月餘朱叔<lb/>
明又得長樂州而益丞相亦尋取維州聯為章賀時同<lb/>
僚有京兆韋觀文河南房魯樂安孫朴京兆韋嶠天水<lb/>
趙璜長樂馮顓彭城劉允章是數輩者皆能文字毎著<lb/>
一篇則取本去是歲葬牛太尉天下設祭者百數他日<lb/>
尹言吾太尉之薨有杜司勲之誌與子之奠文二事為<lb/>
不朽十月尚書范陽公以徐戎凶悍節度闕判官奏入<lb/>
幕故事軍中移檄牒刺皆不關決記室判官專掌之其<lb/>
<pb n="KR4h0132_WYG_304-10b"/>
關記室者記室假故余亦參雜應用明年府薨選為博<lb/>
士在國子監太學始主事講經申誦古道教太學生為<lb/>
文章七月尚書河東公守蜀東川奏為記室十月得見<lb/>
呉郡張黯見代改判上軍時公始陳兵新教作場閱數<lb/>
軍實判官務檢舉條理不暇筆硯明年記室請如京師<lb/>
復攝其事自桂林至是所為已五六百篇其間可取者<lb/>
四百而已三年以來喪失家道平居忽忽不樂始克意<lb/>
事佛方願打鐘掃地為清涼山行者於文墨意緒闊畧<lb/>
<pb n="KR4h0132_WYG_304-11a"/>
為置大牛篋塗逭破裂不復條貫十月𢎞農楊本勝始<lb/>
來軍中本勝賢而文尤樂收聚牋刺因懇索其素所有<lb/>
㑹前四六置京師不可取者乃强聯桂林至是所可取<lb/>
者以時以類亦為二十編名之曰四六乙此事非平生<lb/>
所專尚應求備卒不足以為名直欲以塞本勝多愛我<lb/>
之意遂書其首是夕是大中七年十一月十日夜火盡<lb/>
燈暗前無鬼鳥一如大中元年十月十二日夜時書罷<lb/>
永明不成寐<lb/>
<pb n="KR4h0132_WYG_304-11b"/>
　　文泉子集序<hi>劉蛻</hi>
於西華主之降也其三月辛夘夜未半埜水入廬漬壊<lb/>
簡筴既明日燎其書有不可玩其辭者噫當初不敢自<lb/>
明其書十五年矣今水之來冦余命也已矣故自褐衣<lb/>
以來辛夘以前收其微辭屬意古今上下之間者為外<lb/>
内篇焉復收其怨抑頌記嬰於仁義者雜為諸篇焉物<lb/>
不可以終雜故離為十巻離則名之不絶故授之以為<lb/>
文泉泉之時義大矣哉蓋覃以九流之文㫖配以不竭<lb/>
<pb n="KR4h0132_WYG_304-12a"/>
之義曰泉崖谷結珠璣昧則將救之雲雷亢粢盛乾則<lb/>
將救之予豈垂之空文哉自辛夘迄甲午覆研於襄陽<lb/>
之埜<lb/>
　　叢書自序<hi>陸龜䝉</hi>
叢書者叢脞之書也叢脞猶細碎也細而不遺大可知<lb/>
其所容矣自乾符六年春卧病於笠澤之濱敗屋數間<lb/>
蓋蠧書十餘篋伯男兒纔三尺許長䃣齒猶未徧教以<lb/>
藥劑象梧子大小外研墨泚筆供紙札而已體中不堪<lb/>
<pb n="KR4h0132_WYG_304-12b"/>
羸耗時亦隱几强坐内壹鬱則外揚為聲音歌詩頌賦<lb/>
銘記傳序往往雜發不類不次混而載之得稱為叢書<lb/>
自當緩憂之一物非敢露世家耳目故凡所諱中畧無<lb/>
避焉笠澤松江之名<lb/>
　　陳先生集後序<hi>羅隱</hi>
潁川陳先生諱黯字希孺曩者與余聲跡相接於京師<lb/>
各獲譽於進取咸通庚寅歲膠其道於蒲津秋試之場<lb/>
自後俱為小宗伯所困不一某甲申春告余以婚嫁之<lb/>
<pb n="KR4h0132_WYG_304-13a"/>
牽制東歸青門操執之後余亦東遊逮大梁時故杭州<lb/>
盧員外潯在幕賫其文軸謂余曰陳君罷而歸豈期斯<lb/>
文之終窒乎子東及之為我歸其文而激其來余至維<lb/>
揚及歸其文遵其言相歡月餘而後别我謝范陽公龍<lb/>
門之役不復顧矣由是音塵杜絶天復元年四門博士<lb/>
江夏君通家相好於呉越面余論及場中曩之名士及<lb/>
希孺之表也予不覺愴然懐舊明年黄君以其文章德<lb/>
業為之序以寓俾余繫述遂得申斯言嗚呼大唐設進<lb/>
<pb n="KR4h0132_WYG_304-13b"/>
士科三百年矣得之者或非常之人失之者或非常之<lb/>
人若陳希孺之才美則非常之人失者矣夫德行莫若<lb/>
敦於親戚文章莫若大於流傳今已備於江夏之筆矣<lb/>
予不克再敬止書交道於是噫<lb/>
　　湘南應用集序<hi>羅隠</hi>
隱大中末即在貢籍中命薄地卑自已夘至於庚寅一<lb/>
十二年看人變化去年冬河南公按察長沙郡隱因請<lb/>
事筆硯以資甘㫖明年夏隱得衡陽縣主簿時硤州盧<lb/>
<pb n="KR4h0132_WYG_304-14a"/>
侍御自龍城至右司張員外遊曲江逥皆謂隱不宜佐<lb/>
屬邑於乎隱自卜也審江表一白丁耳安有空將巻軸<lb/>
與公相子弟爭名幸而知非得以減過冬十月乞假歸<lb/>
覲阻風於洞庭青草間因思湘南文書十不一二蓋以<lb/>
失落於馬上軍前故也今分為三巻而舉牒祠祭者亦<lb/>
與焉<lb/>
　<lb/>
　<lb/>
<pb n="KR4h0132_WYG_304-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百四<lb/>
</p>
<p>
</p>
  </div>
</body>
</text>
</TEI>
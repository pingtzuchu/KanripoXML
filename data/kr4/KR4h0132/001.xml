<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一</head> <lb/>
    <p>
<pb n="KR4h0132_WYG_001-1a"/>
欽定四庫全書<lb/>
　文章辨體彚選巻一<lb/>
　　　　　　　　　　　　明　賀復徴　編<lb/>
詔一<lb/>
　劉勰曰秦并天下改命曰制令曰詔漢初定儀則命<lb/>
　有四品一曰䇿書二曰制書三曰詔書四曰戒勅詔<lb/>
　者昭也告也故授官選賢則義炳重離之輝優文封<lb/>
　䇿則氣含風雨之潤勅戒恒誥則筆吐星漢之華治<lb/>
<pb n="KR4h0132_WYG_001-1b"/>
　戎燮伐則聲有洊雷之威眚災肆赦則文有春露之<lb/>
　滋明罰勅法則辭有秋霜之烈此詔䇿之大畧也<lb/>
　吳訥曰按三代王言見於書者有三曰誥曰誓曰命<lb/>
　至秦改之曰詔歴代因之然唯兩漢詔辭深厚爾雅<lb/>
　尚為近古至偶儷之作興而去古逺矣東萊吕氏云<lb/>
　歴代詔書或用散文或用四六散文以深醇敦穆為<lb/>
　本四六須下語渾全不可尚新竒華巧至失大體此<lb/>
　編以漢詔居前附以唐宋諸詔例為三體西山有云<lb/>
<pb n="KR4h0132_WYG_001-2a"/>
　王言之體當以書之誥誓命為祖而叅以兩漢詔䇿<lb/>
　信哉<lb/>
　　漢髙帝禮諸神詔<lb/>
吾甚重祠而致祭今上帝之祭及山川諸神當祠者各<lb/>
以其時禮祠之如故<lb/>
　　髙帝罷兵首詔<lb/>
諸侯子在闗中者復之十二歳其歸者半之民前或相<lb/>
聚保山澤不書名數今天下已定令各歸其縣復故爵<lb/>
<pb n="KR4h0132_WYG_001-2b"/>
田宅吏以文法教訓辨告勿笞辱民以饑餓自賣為人<lb/>
奴婢者皆免為庶人軍吏卒㑹赦其亡罪而亾爵及不<lb/>
滿大夫者皆賜爵為大夫故大夫以上賜爵各一級其<lb/>
七大夫以上皆令食邑非七大夫以下皆復其身及户<lb/>
勿事<lb/>
　　髙帝告衛尉酈商詔<lb/>
齊王横即至人馬從者敢動揺者致族夷<lb/>
　　髙帝上太公尊號詔<lb/>
<pb n="KR4h0132_WYG_001-3a"/>
人之至親莫親於父子故父有天下傳歸於子子有天<lb/>
下尊歸於父此人道之極也前日天下大亂兵革竝起<lb/>
萬民苦殃朕親披堅執鋭自帥士卒犯危難平暴亂立<lb/>
諸侯偃兵息民天下大安此皆太公之教訓也諸王通<lb/>
侯將軍羣卿大夫已尊朕為皇帝而太公未有號今上<lb/>
尊太公曰太上皇<lb/>
　　髙帝封劉賈詔<lb/>
齊古之建國也今為郡縣其復以為諸侯將軍劉賈數<lb/>
<pb n="KR4h0132_WYG_001-3b"/>
有大功及擇寛恵修潔者王齊荆地<lb/>
　　髙帝讞獄詔<lb/>
獄之疑者吏或不敢決有罪者久而不論無罪者久繫<lb/>
不決自今以來縣道官獄疑者各讞所屬二千石官二<lb/>
千石官以其罪名當報之所不能決者皆移廷尉廷尉<lb/>
亦當報之廷尉所不能決謹具為奏傅所當比律令以<lb/>
聞<lb/>
　　髙帝擇立代王詔<lb/>
<pb n="KR4h0132_WYG_001-4a"/>
代地居常山之北與夷狄邊趙乃從山南有之逺數有<lb/>
胡冦難以為國頗取山南太原之地益屬代代之雲中<lb/>
以西為雲中郡則代受邊冦益少矣王相國通侯吏二<lb/>
千石擇可立為代王者<lb/>
　　髙帝定口賦詔<lb/>
欲省賦甚今獻未有程吏或多賦以為獻而諸侯王尤<lb/>
多民疾之令諸侯王通侯常以十月朝獻及郡各以其<lb/>
口數率人賦六十三錢以給獻費<lb/>
<pb n="KR4h0132_WYG_001-4b"/>
　　髙帝求賢詔<lb/>
盖聞王者莫髙於周文伯者莫髙於齊桓皆待賢人而<lb/>
成名今天下賢者智能豈特古之人乎患在人主不交<lb/>
故也士奚由進今吾以天之靈賢士大夫定有天下以<lb/>
為一家欲其長久世世奉宗廟無絶也賢人已與我共<lb/>
平之矣而不與吾共安利之可乎賢士大夫有肯從我<lb/>
遊者吾能尊顯之布告天下使明知朕意御史大夫昌<lb/>
下相國相國鄼侯下諸侯王御史中執法下郡守其有<lb/>
<pb n="KR4h0132_WYG_001-5a"/>
意稱明徳者必身勸為之駕遣詣相國府署行義年有<lb/>
而弗言覺免年老癃病勿遣<lb/>
　　髙帝立南粤王詔<lb/>
粤人之俗好相攻擊前時秦徙中縣之民南方三郡使<lb/>
與百粤雜處㑹天下誅秦南海尉它居南方長治之甚<lb/>
有文理中縣人以故不耗減粤人相攻擊之俗益止俱<lb/>
頼它力今立它為南粤王<lb/>
　　髙帝擇立吳王詔<lb/>
<pb n="KR4h0132_WYG_001-5b"/>
吳古之建國也日者荆王兼有其地今死亾後朕欲復<lb/>
立吳王其議可者<lb/>
　　髙帝置守冢詔<lb/>
秦皇帝楚隠王魏安釐王齊愍王趙悼襄王皆絶亾後<lb/>
其與秦始皇帝守冢二十家楚魏齊各十家趙及魏公<lb/>
子無忌各五家令視其冢復亡與它事<lb/>
　　髙帝擇立燕王詔<lb/>
燕王綰與吾有故愛之如子聞與陳豨有謀吾以為亡<lb/>
<pb n="KR4h0132_WYG_001-6a"/>
有故使人迎綰綰稱疾不來謀反明矣燕吏民非有罪<lb/>
也賜其吏六百石以上爵各一級與綰居去來歸者赦<lb/>
之加爵亦一級詔諸侯王議可立為燕王者<lb/>
　　髙帝告天下詔<lb/>
吾立為天子帝有天下十二年於今矣與天下之豪士<lb/>
賢大夫共定天下同安輯之其有功者上致之王次為<lb/>
列侯下乃食邑而重臣之親或為列侯皆令自置吏得<lb/>
賦斂女子公主為列侯食邑者皆佩之印賜大第室吏<lb/>
<pb n="KR4h0132_WYG_001-6b"/>
二千石徙之長安受小第室入蜀漢定三秦者皆世世<lb/>
復吾於天下賢士功臣可謂無負矣其有不義背天子<lb/>
擅起兵者與天下共伐誅之布告天下使明知朕意<lb/>
　　文帝封誅諸吕功臣詔<lb/>
前吕産自置為相國吕禄為上將軍擅遣將軍灌嬰將<lb/>
兵擊齊欲代劉氏嬰留榮陽與諸侯合謀以誅吕氏吕<lb/>
産欲為不善丞相平與太尉勃等身率襄平侯通持節<lb/>
承詔入北軍典客掲奪吕禄印其益封太尉勃邑萬户<lb/>
<pb n="KR4h0132_WYG_001-7a"/>
賜金五千斤丞相平將軍嬰邑各三千户金二千斤朱<lb/>
虚侯章襄平侯通邑各二千户封典客掲為陽信侯賜<lb/>
金千斤<lb/>
　　文帝辭建太子詔<lb/>
朕既不徳上帝神明未歆饗也天下人民未有㥦志今<lb/>
縱不能博求天下賢聖有徳之人而嬗天下焉而曰豫<lb/>
建太子是重吾不徳也謂天下何其安之<lb/>
　　文帝修代來功詔<lb/>
<pb n="KR4h0132_WYG_001-7b"/>
方大臣之誅諸吕迎朕朕狐疑皆止朕唯中尉宋昌勸<lb/>
朕朕以得保奉宗廟已尊昌為衛將軍其封昌為壯武<lb/>
侯諸從朕六人官皆至九卿<lb/>
　　文帝令列侯之國詔<lb/>
朕聞古者諸侯建國千餘各守其地以時入貢民不勞<lb/>
苦上下歡欣靡有違徳今列侯多居長安邑逺吏卒給<lb/>
輸費苦而列侯亦無繇教訓其民其令列侯之國為吏<lb/>
及詔所止者遣太子<lb/>
<pb n="KR4h0132_WYG_001-8a"/>
　　文帝議犯法相坐詔<lb/>
法者治之正所以禁暴而衛善人也今犯法者已論而<lb/>
使無罪之父母妻子同産坐之及收朕甚弗取其議朕<lb/>
聞之法正則民慤罪當則民從且夫牧民而道之以善<lb/>
者吏也既不能道又以不正之法罪之是法反害於民<lb/>
為暴者也朕未見其便宜熟計之<lb/>
　　文帝議振貸詔<lb/>
方春和時草木羣生之物皆有以自樂而吾百姓鰥寡<lb/>
<pb n="KR4h0132_WYG_001-8b"/>
孤獨窮困之人或阽於死亡而莫之省憂為民父母將<lb/>
何如其議所以振貸之<lb/>
　　文帝日食求言詔<lb/>
朕聞之天生斯民為之置君以養治之人主不徳布政<lb/>
不均則天示之災以戒不治乃十一月晦日有食之適<lb/>
見於天災孰大焉朕獲保宗廟以㣲𦕈之身託於士民<lb/>
君王之上天下治亂在予一人唯二三執政猶吾股肱<lb/>
也朕下不能治育羣生上以累三光之明其不徳大矣<lb/>
<pb n="KR4h0132_WYG_001-9a"/>
令至其悉思朕之過失及知見之所不及匄以啟告朕<lb/>
及舉賢良方正能直言極諫者以匡朕之不逮因各敕<lb/>
以職任務省繇費以便民朕既不能逺徳故<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然念外<lb/>
人之有非是以設備未息今縱不能罷邊屯戍又飭兵<lb/>
厚衛其罷衛將軍軍太僕見馬遺財足餘皆以給傳置<lb/>
　　文帝開藉田詔<lb/>
夫農天下之本也其開藉田朕親率耕以給宗廟粢盛<lb/>
民讁作縣官及貸種食未入入未備者皆赦之<lb/>
<pb n="KR4h0132_WYG_001-9b"/>
　　文帝封三王詔<lb/>
前趙幽王幽死朕甚憐之巳立其大子遂為趙王遂弟<lb/>
辟疆及齊悼恵王子朱虚侯章東牟侯興居有功可王<lb/>
　　文帝除誹謗法詔<lb/>
古之治天下朝有進善之旌誹謗之木所以通治道而<lb/>
來諫者也今法有誹謗訞言之罪是使衆臣不敢盡情<lb/>
而上無由聞過失也將何以來逺方之賢良其除之民<lb/>
或祝詛上以相約而後相謾吏以為大逆其有他言吏<lb/>
<pb n="KR4h0132_WYG_001-10a"/>
又以為誹謗此細民之愚無知抵死朕甚不取自今以<lb/>
來有犯此者勿聽治<lb/>
　　文帝遣丞相之國詔<lb/>
前日詔遣列侯之國或辭未行丞相朕之所重其為朕<lb/>
率列侯之國<lb/>
　　文帝勸農詔<lb/>
道民之路在於務本朕親率天下農十年於今而野不<lb/>
加辟嵗一不登民有饑色是從事焉尚寡而吏未加務<lb/>
<pb n="KR4h0132_WYG_001-10b"/>
也吾詔書數下歳勸民種樹而功未興是吏奉吾詔不<lb/>
勤而勸民不明也且吾農民甚苦而吏莫之省將何以<lb/>
勸焉其賜農民今年租税之半<lb/>
　　文帝置三老孝悌力田常員詔<lb/>
孝悌天下之大順也力田為生之本也三老衆民之師<lb/>
也廉吏民之表也朕甚嘉此二三大夫之行今萬家之<lb/>
縣云無應令豈實人情是吏舉賢之道未備也其遣謁<lb/>
者勞賜三老孝者帛人五匹悌者力田二匹廉吏二百<lb/>
<pb n="KR4h0132_WYG_001-11a"/>
石以上率百石者三匹及問民所不便安而以户口率<lb/>
置三老孝悌力田常員令各率其意以道民焉<lb/>
　　文帝除祕祝詔<lb/>
盖聞天道禍自怨起而福繇徳興百官之非宜繇朕躬<lb/>
今祕祝之官移過於下以彰吾之不徳朕甚不取其除<lb/>
之<lb/>
　　文帝除肉刑詔<lb/>
盖聞有虞氏之時畫衣冠異章服以為戮而民弗犯何<lb/>
<pb n="KR4h0132_WYG_001-11b"/>
治之至也今法有肉刑三而姦不止其咎安在毋乃朕<lb/>
徳之薄而教不明歟吾甚自愧故夫訓道不純而愚民<lb/>
䧟焉詩曰愷弟君子民之父母今人有過教未施而刑<lb/>
已加焉或欲改行為善而道亡繇至朕甚憐之夫刑至<lb/>
斷支體刻肌膚終身不息何其刑之痛而不徳也豈稱<lb/>
為民父母之意哉其除肉刑有以易之及令罪人各以<lb/>
輕重不亡逃有年而免具為令<lb/>
　　文帝除租税詔<lb/>
<pb n="KR4h0132_WYG_001-12a"/>
農天下之本務莫大焉今厪身從事而有租税之賦是<lb/>
為本末者無以異也其於勸農之道未備其除田之租<lb/>
税<lb/>
　　文帝増祀無祈詔<lb/>
朕獲執犧牲珪幣以事上帝宗廟十四年於今歴日彌<lb/>
長以不敏不明而久撫臨天下朕甚自愧其廣增諸祀<lb/>
壇場珪幣昔先王逺施不求其報望祀不祈其福右賢<lb/>
左戚先民後已至明之極也今吾聞祠官祝釐皆歸福<lb/>
<pb n="KR4h0132_WYG_001-12b"/>
於朕躬不為百姓朕甚媿之夫以朕之不徳而專嚮獨<lb/>
美其福百姓不與焉是重吾不徳也其令祠官致敬無<lb/>
有所祈<lb/>
　　文帝議佐百姓詔<lb/>
間者數年比不登又有水旱疾疫之災朕甚憂之愚而<lb/>
不明未達其咎意者朕之政有所失而行有過與乃天<lb/>
道有不順地利或不得人事多失和鬼神廢不享與何<lb/>
以致此將百官之奉養或廢無用之事或多與何其民<lb/>
<pb n="KR4h0132_WYG_001-13a"/>
食之寡乏也夫度田非益寡而計民非加益以口量地<lb/>
其於古猶有餘而食之甚不足者其咎安在無乃百姓<lb/>
之從事於末以害農者蕃為酒醪以靡糓者多六畜之<lb/>
食焉者衆與細大之義吾未能得其中其與丞相列侯<lb/>
吏二千石博士議之有可以佐百姓者率意逺思無有<lb/>
所隠<lb/>
　　文帝與匈奴和親詔<lb/>
朕既不明不能逺徳使方外之國或不寜息夫四荒之<lb/>
<pb n="KR4h0132_WYG_001-13b"/>
外不安其生封圻之内勤勞不處二者之咎皆自於朕<lb/>
之徳薄而不能達逺也間者累年匈奴並暴邊境多殺<lb/>
吏民邊城兵吏又不能諭其内志以重吾不徳夫乆結<lb/>
難連兵中外之國將何以自寜今朕夙興夜寐勤勞天<lb/>
下憂苦萬民為之惻怛不安未嘗一日㤀於心故遣使<lb/>
者冠盖相望結轍於道以諭朕志於單于今單于反古<lb/>
之道計社稷之安便萬民之利新與朕俱棄細過偕之<lb/>
大道結兄弟之義以全天下元元之民和親已定始於<lb/>
<pb n="KR4h0132_WYG_001-14a"/>
今年<lb/>
　　文帝不受獻詔<lb/>
鸞旗在前屬車在後吉行日五十里師行三十里朕乘<lb/>
千里之馬獨先安之朕不受獻也其令四方毋求來獻<lb/>
　　文帝遺詔<lb/>
朕聞之盖天下萬物之萌生靡有不死死者天地之理<lb/>
物之自然奚可甚哀當今之世咸嘉生而惡死厚𦵏以<lb/>
破業重服以傷生吾甚不取且朕既不徳無以佐百姓<lb/>
<pb n="KR4h0132_WYG_001-14b"/>
今崩又使重服久臨以離寒暑之數哀人父子傷長老<lb/>
之志損其飲食絶鬼神之祭祀以重吾不徳謂天下何<lb/>
朕獲保宗廟以𦕈𦕈之身託於天下君王之上二十有<lb/>
餘年矣頼天之靈社稷之福海内安寜靡有兵革朕既<lb/>
不敏常畏過行以羞先帝之遺徳惟年之久長懼於不<lb/>
終今乃幸以天年得復供飬於髙廟朕之不明與嘉之<lb/>
其奚哀悲之有其令天下吏民令到出臨三日皆釋服<lb/>
無禁取婦嫁女祠祀飲酒食肉者自當給喪事服臨者<lb/>
<pb n="KR4h0132_WYG_001-15a"/>
皆無踐絰帶無過三寸毋布車及兵器毋發人男女哭<lb/>
臨宫殿宫殿中當臨者皆以旦夕各十五舉聲禮畢罷<lb/>
非旦夕臨時禁毋得擅哭巳下服大紅十五日小紅<lb/>
十四日纎七日釋服他不在令者皆以此令比率從事<lb/>
布告天下使明知朕意覇陵山川如其故毋有所改<lb/>
　　景帝立孝文廟樂舞詔<lb/>
盖聞古者祖有功而宗有徳制禮樂各有由歌者所以<lb/>
發徳也舞者所以明功也髙廟酎奏武徳文始五行之<lb/>
<pb n="KR4h0132_WYG_001-15b"/>
舞孝恵廟酎奏文始五行之舞孝文皇帝臨天下通闗<lb/>
梁不異逺方除誹謗去肉刑賞賜長老收恤孤寡以遂<lb/>
羣生減嗜慾不受獻罪人不帑不誅亡罪不私其利也<lb/>
除官刑出美人重絶人之世也朕既不敏弗能勝識此皆上<lb/>
世之所不及而孝文皇帝親行之厚徳侔天地利澤施四海<lb/>
靡不獲福明象乎日月而廟樂不稱朕甚懼焉其為孝文皇<lb/>
帝廟為昭德之舞以明休德然后祖宗之功徳施乎萬世永<lb/>
永無窮朕甚嘉之其與丞相列侯中二千石禮官具禮儀奏<lb/>
<pb n="KR4h0132_WYG_001-16a"/>
　　景帝徙民寛大地詔<lb/>
間者歲比不登民多乏食夭絶天年朕甚痛之郡國或<lb/>
磽陿無所農桑敷畜或地饒廣薦草莽水泉利而不得<lb/>
徙其議民欲徙寛大者聽之<lb/>
　　景帝定笞罪詔<lb/>
加笞與重罪無異幸而不死不可為人其定律笞五百<lb/>
曰三百笞三百曰二百<lb/>
　　景帝擊吳楚詔<lb/>
<pb n="KR4h0132_WYG_001-16b"/>
盖聞為善者天報之以福為非者天降之以殃髙皇帝<lb/>
親表功徳建立諸侯幽王悼恵王絶無後孝文皇帝哀<lb/>
憐加恵王幽王子遂悼恵王子卬等令奉其先王宗廟<lb/>
為漢藩國徳配天地明並日月吴王濞倍徳反義誘受<lb/>
天下亾命辠人亂天下幣稱病不朝二十餘年有司數<lb/>
請濞罪孝文皇帝寛之欲其改行為善今乃與楚王戊<lb/>
趙王遂膠西王卬濟南王辟光菑川王賢膠東王雄渠<lb/>
約從反為逆無道起兵以危宗廟賊殺大臣及漢使者<lb/>
<pb n="KR4h0132_WYG_001-17a"/>
廹刼萬民夭殺無罪燒殘民家掘其丘冢甚為暴虐今<lb/>
卬等又重逆無道燒宗廟鹵御物朕甚痛之朕素服避<lb/>
正殿將軍其勸士大夫擊反虜擊反虜者深入多殺為<lb/>
功斬首捕虜比三百石以上者皆殺之無有所置敢有<lb/>
議詔及不如詔者皆要斬<lb/>
　　景帝讞獄詔<lb/>
法令度量所以禁暴止邪也獄人之大命死者不可復<lb/>
生吏或不奉法令以貨賂為市朋黨比周以苛為察以<lb/>
<pb n="KR4h0132_WYG_001-17b"/>
刻為明令無罪者失職朕甚憐之有罪者不伏罪奸法<lb/>
為暴甚無謂也諸獄疑若雖文致於法而於人心不厭<lb/>
者輙讞之<lb/>
　　景帝詳讞詔<lb/>
獄重事也人有智愚官有上下獄疑者讞有司有司所<lb/>
不能決移廷尉有令讞而後不當讞者不為失欲令治<lb/>
獄者務先寛<lb/>
　　景帝令二千石修職詔<lb/>
<pb n="KR4h0132_WYG_001-18a"/>
雕文刻鏤傷農事者也錦繡纂組害女紅者也農事傷<lb/>
則饑之本也女紅害則寒之原也夫饑寒竝至而能亡<lb/>
為非者寡矣朕親耕后親桑以奉宗廟粢盛祭服為天<lb/>
下先不受獻減太官省繇賦欲天下務農蠶素有蓄積<lb/>
以備災害彊無攘弱衆毋暴寡老耆以夀終幼孤得遂<lb/>
長今歳或不登民食頗寡其咎安在或詐偽為吏吏以<lb/>
貨賂為市漁奪百姓侵牟萬民縣丞長吏也奸法與盗<lb/>
盗甚無謂也其令二千石各修其職不事官職耗亂者<lb/>
<pb n="KR4h0132_WYG_001-18b"/>
丞相以聞請其罪布告天下使明知朕意<lb/>
　　景帝重廉士詔<lb/>
人不患其不知患其為詐也不患其不勇患其為暴也<lb/>
不患其不富患其亡厭也其唯廉士寡欲易足今訾筭<lb/>
十以上廼得官廉士筭不必衆有市籍不得官無訾又<lb/>
不得官朕甚愍之訾筭四得官亡令廉士久失職貪夫<lb/>
長利<lb/>
　　景帝禁采黄金珠玉詔<lb/>
<pb n="KR4h0132_WYG_001-19a"/>
農天下之本也黄金珠玉饑不可食寒不可衣以為幣<lb/>
用不識其終始間歳或不登意為末者衆農民寡也其<lb/>
令郡國務勸農桑益種樹可得衣食物吏發民若取庸<lb/>
采黄金珠玉者坐臧為盗二千石聽者與同罪<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一<lb/>
</p>
<p>
</p>
  </div>
</body>
</text>
</TEI>
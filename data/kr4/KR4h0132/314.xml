<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷三百十四</head> <lb/>
    <p>
<pb n="KR4h0132_WYG_314-1a"/>
欽定四庫全書<lb/>
　文章辨體彚選卷三百十四<lb/>
　　　　　　　　　　　　明　賀復徵　編<lb/>
序三十四<lb/>
　　說文解字序<hi>漢許慎</hi>
古者庖犧氏之王天下也仰則觀象於天俯則觀法於<lb/>
地視鳥獸之文與地之宜近取諸身逺取諸物於是始<lb/>
作易八卦以垂憲象及神農氏結繩為治而統其事庶<lb/>
<pb n="KR4h0132_WYG_314-1b"/>
業其繁飾偽萌生黄帝之史倉頡見鳥獸蹏迒之迹知<lb/>
分理之可相別異也初造書契百工以乂萬品以察葢<lb/>
取諸夬夬揚于王庭言文者宣教明化於王者朝廷君<lb/>
子所以施祿及下居德則忌也倉頡之初作書葢依類<lb/>
象形故謂之文其後形聲相益即謂之字字者言孳乳<lb/>
而浸多也著于竹帛謂之書書者如也以迄五帝三王<lb/>
之世改易殊體封于泰山者七十有二代靡有同焉周<lb/>
禮八嵗入小學保氏教國子先以六書一曰指事指事<lb/>
<pb n="KR4h0132_WYG_314-2a"/>
者視而可識察而可見上下是也二曰象形象形者書<lb/>
成其物隨體詰詘日月是也三曰形聲形聲者以事為<lb/>
名取譬相成江河是也四曰會意會意者比類合誼以<lb/>
見指撝武信是也五曰轉注轉注者建類一首同意相<lb/>
受考老是也六曰假借假借者本無其字依聲託事令<lb/>
長是也及宣王太史籀著大篆十五篇與古文或異至<lb/>
孔子書六經左丘明述春秋傳皆以古文厥意可得而<lb/>
說其後諸侯力政不統于王惡禮樂之害已而皆去其<lb/>
<pb n="KR4h0132_WYG_314-2b"/>
典籍分為七國田疇異畮車涂異軌律令異法衣冠異<lb/>
制言語異聲文字異形秦始皇帝初兼天下丞相李斯<lb/>
乃奏同之罷其不與秦文合者斯作倉頡篇中車府令<lb/>
趙高作爰歴篇太史令胡毋敬作博學篇皆取史籀大<lb/>
篆或頗省改所謂小篆者也是時秦燒滅經書滌除舊<lb/>
典大發𨽻卒興役戍官獄職務繁初有𨽻書以趣約易<lb/>
而古文由此絶矣自爾秦書有八體一曰大篆二曰小<lb/>
篆三曰刻符四曰蟲書五曰摹印六曰署書七曰殳書<lb/>
<pb n="KR4h0132_WYG_314-3a"/>
八曰隸書漢興有草書尉律學僮十七已上始試諷籀<lb/>
書九千字乃得為吏又以八體試之郡移太史并課最<lb/>
者以為尚書史書或不正輒舉劾之今雖有尉律不課<lb/>
小學不修莫達其說久矣孝宣時召通倉頡讀者張敞<lb/>
從受之涼州刺史杜業沛人爰禮講學大夫秦近亦能<lb/>
言之孝平時徵禮等百餘人令說文字未央廷中以禮<lb/>
為小學元士黄門侍郎揚雄采以作訓纂篇凡倉頡以<lb/>
下十四篇凡五千三百四十字羣書所載略存之矣及<lb/>
<pb n="KR4h0132_WYG_314-3b"/>
莽新居攝使甄豐等校文書之部自以為應制作頗改<lb/>
定古文時有六書一曰古文孔子壁中書也二曰竒字<lb/>
即古文而異者也三曰篆書即小篆秦始皇帝使下杜<lb/>
人程邈所作也四曰佐書即秦隸書五曰繆篆所以摹<lb/>
印也六曰鳥蟲書所以書幡信也壁中書者魯恭王壊<lb/>
孔子宅而得禮記尚書春秋論語孝經又北平侯張蒼<lb/>
獻春秋左氏傳郡國亦往往於山川得鼎彞其銘即前<lb/>
代之古文皆自相似雖叵復見逺流其詳可得略說也<lb/>
<pb n="KR4h0132_WYG_314-4a"/>
而世人大共非訾以為好竒者也故詭更正文鄉壁虚<lb/>
造不可知之書變亂常行以燿於世諸生競說字解經<lb/>
諠稱秦之隸書為倉頡時書云父子相傳何得改易猥<lb/>
曰馬頭人為長人持十為斗䖝者屈中也廷尉說律至<lb/>
以字斷法苛人受錢苛之字止句也若此者甚衆皆不<lb/>
合孔子古文謬于史籀俗儒鄙夫翫其所習蔽所希聞<lb/>
不見通學未嘗覩字例之條怪舊埶而善野言以其所<lb/>
知為秘妙究洞聖人之微指又見倉頡篇中㓜子承詔<lb/>
<pb n="KR4h0132_WYG_314-4b"/>
因號古帝之所作也其辭有神仙之術焉其迷誤不諭<lb/>
豈不悖哉書曰余欲觀古人之象言必遵修舊文而不<lb/>
穿鑿孔子曰吾猶及史之闕文今亡矣夫葢非其不知<lb/>
而不問人用已私是非無正巧說衺辭使天下學者疑<lb/>
葢文字者經術之本王政之始前人所以垂後後人所<lb/>
以識古故曰本立而道生知天下之至賾而不可亂也<lb/>
今叙篆文合以古籀博采通人至於小大信而有證稽<lb/>
譔其說將以理羣類解謬誤曉學者達神恉分別部居<lb/>
<pb n="KR4h0132_WYG_314-5a"/>
不相雜厠萬物咸觀靡不兼載厥誼不昭爰明以諭其<lb/>
偁易孟氏書孔氏詩毛氏禮周官春秋左氏論語孝經<lb/>
皆古文也於其所不知葢闕如也<lb/>
叙曰此十四篇五百四十部九千三百五十三文重一<lb/>
千一百六十三解說凡十三萬三千四百四十一字其<lb/>
建首也立一為耑方以類聚物以羣分同牽條屬共理<lb/>
相貫雜而不越據形系聨引而申之以究萬原畢終於<lb/>
亥知化窮㝠于時大漢聖徳煕明承天稽唐敷崇殷中<lb/>
<pb n="KR4h0132_WYG_314-5b"/>
遐邇被澤渥衍沛滂廣業甄微學士知方探賾索隠厥<lb/>
誼可傳粤在永元困頓之秊孟陬之月朔日甲申曾曾<lb/>
小子祖自炎神縉雲相黄共承高辛太岳佐夏吕叔作<lb/>
藩俾侯于許世祚遺靈自彼徂召宅此汝瀕竊卬景行<lb/>
敢涉聖門其𢎞如何節彼南山欲罷不能既竭愚才惜<lb/>
道之味聞疑載疑演贊其志次列㣲辭知此者稀倘昭<lb/>
所尤庶有達者理而董之<lb/>
　　畫山水序<hi>晉宗炳</hi>
<pb n="KR4h0132_WYG_314-6a"/>
聖人含道應物賢者澄懐味像至於山水質而有趣靈<lb/>
是以軒轅堯孔廣成大隗許由孤竹之流必有崆峒具<lb/>
茨<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>姑箕首大䝉之遊焉又稱仁智之樂焉夫聖人以<lb/>
神法道而賢者通山水以形媚道而仁者樂不亦幾乎<lb/>
余眷戀廬衡契濶荆巫不知老之將至愧不能凝氣怡<lb/>
身傷跕石門之流於是畫像布色搆兹雲嶺夫理絶于<lb/>
中古之上者可意求于千載之下㫖微於言象之外者<lb/>
可心取於書䇿之内況乎身所盤桓目所綢繆以形寫<lb/>
<pb n="KR4h0132_WYG_314-6b"/>
形以色䫉色也且夫崑崙山之大瞳子之小迫目以寸<lb/>
則其形莫覩迥以數里則可圍於寸眸誠由去之稍濶<lb/>
則其見彌小今張絹素以遠暎則崑崙之形可圍於方<lb/>
寸之内堅劃三寸當千仞之高横墨數尺體百里之迥<lb/>
是以觀畫圖者徒患類之不巧不以制小而累其似此<lb/>
自然之勢如是則嵩華之秀𤣥牝之靈皆可得之於一<lb/>
圖矣夫以應目會心為理者類之成巧則目亦同應心<lb/>
亦俱會應會感神神超理得雖復虚求幽巖何以加焉<lb/>
<pb n="KR4h0132_WYG_314-7a"/>
又神本亡端棲形感類理入影迹誠能妙寫亦盡誠矣<lb/>
於是閒居理氣拂觴鳴琴披圖幽對坐究四荒不違天<lb/>
勵之藂獨應無人之野峰岫嶤嶷雲林森𦕈聖賢暎於<lb/>
絶代萬趣融其神思余復何為哉暢神而已神之所暢<lb/>
孰有先焉<lb/>
　　四體書勢序<hi>衛恒</hi>
昔在黄帝創制造物有沮誦蒼頡者始作書契以代結<lb/>
繩葢覩鳥跡以興思也因而遂滋則謂之字有六義焉<lb/>
<pb n="KR4h0132_WYG_314-7b"/>
一曰指事上下是也二曰象形日月是也三曰形聲江<lb/>
河是也四曰會意武信是也五曰轉注老考是也六曰<lb/>
假借令長是也夫指事者在上為上在下為下也象形<lb/>
者日滿月虧肖其形也形聲者以類為形配以聲也會<lb/>
意者止戈為武人言為信也轉注者以老為考也假借<lb/>
者數言同字其聲雖異文意一也自黄帝至三代其文<lb/>
不改及秦用篆書焚燒先典而古文絶矣漢武帝時魯<lb/>
共王壊孔子宅得尚書春秋論語孝經時人以不復知<lb/>
<pb n="KR4h0132_WYG_314-8a"/>
有古文謂之科斗書漢世秘藏希得見之魏初傳古文<lb/>
者出於邯鄲淳恒祖敬侯寫淳尚書後以示淳而淳不<lb/>
別至正始中立三字石經轉失淳法因科斗之名遂效<lb/>
其形太康元年汲縣人盜發魏襄王冡得䇿書十餘萬<lb/>
言案敬侯所書猶有髣髴古書亦有數種其一巻論楚<lb/>
事者最為工妙恒竊說之故竭愚思以贊其美愧不足<lb/>
厠前賢之作冀以存古人之象焉昔周宣王時史籀始<lb/>
著大篆十五篇或與古同或與古異世謂之籀書者也<lb/>
<pb n="KR4h0132_WYG_314-8b"/>
及平王東遷諸侯力政家殊國異而文字乖形秦始皇<lb/>
帝初兼天下丞相李斯乃奏益之罷不合秦文者斯作<lb/>
蒼頡篇中車府令趙髙作爰歴篇太史令胡母敬作博<lb/>
學篇皆取史籀大篆或頗省改所謂小篆者自秦壊古<lb/>
文有八體一曰大篆二曰小篆三曰刻符四曰蟲書五<lb/>
曰摹印六曰署書七曰殳書八曰隸書王莽時使司空<lb/>
甄豐校文字部改定古文復有六書一曰古文孔氏壁<lb/>
中書也二曰竒字即古文而異者也三曰篆書秦篆書<lb/>
<pb n="KR4h0132_WYG_314-9a"/>
也四曰佐書即隸書也五曰繆篆所謂摹印也六曰鳥<lb/>
書所以書幡信也及許慎撰說文用篆書為正以為體<lb/>
例最可得而論也秦時李斯號為二篆諸山及銅人銘<lb/>
皆斯書也漢建初中扶風曹喜少異于斯而亦稱善邯<lb/>
鄲淳師焉略究其妙韋誕師淳而不及也太和中誕為<lb/>
武都太守以能書留補侍中魏氏寶器銘題皆誕書也<lb/>
漢末又有蔡邕採斯喜之法為古今雜形然精宻閑理<lb/>
不如淳也秦既用篆秦事繁多篆字難成即令隸人佐<lb/>
<pb n="KR4h0132_WYG_314-9b"/>
書曰隸字漢因行之獨符印璽幡信題署用篆隸書者<lb/>
篆之捷也上谷王次仲始作楷法至靈帝好書時多能<lb/>
者而師冝官為最大則一字徑丈小則方寸千言甚矜<lb/>
其能或時不持錢詣酒家飲因書其壁顧觀者以讐酒<lb/>
討錢足而滅之每書輙削而焚其柎梁鵠乃益為版而<lb/>
飲之酒候其醉而竊其柎鵠卒以書至選部尚書宜官<lb/>
鵠宜為大字邯鄲淳宜為小字鵠謂淳得次仲法然鵠<lb/>
之用筆盡其勢矣漢末有左子邑小與淳鵠不同然亦<lb/>
<pb n="KR4h0132_WYG_314-10a"/>
有名魏初有鍾胡二家為行書法俱學之於劉徳升而<lb/>
鍾氏少異然亦各有巧今大行于世漢興而有草書不<lb/>
知作者姓名至章帝時齊相杜度號善作篇後有崔瑗<lb/>
崔寔亦皆稱工杜氏殺字甚安而書體微瘦崔氏甚得<lb/>
筆勢而結字小疎𢎞農張伯英者因而轉精甚巧凡家<lb/>
之衣帛必書而後練之臨池學書池水盡黑下筆必為<lb/>
楷則號忩忩不暇草書寸紙不見遺至今尤寳其書韋<lb/>
仲將謂之草聖伯英弟文舒者次伯英又有姜孟潁梁<lb/>
<pb n="KR4h0132_WYG_314-10b"/>
孔達田彥和及韋仲將之徒皆伯英弟子有名於世然<lb/>
殊不及文舒也羅叔景趙元嗣者與伯並時見稱於西<lb/>
州而矜巧自與衆頗惑之故英自稱上比崔仲不足下<lb/>
方羅趙有餘河間張超亦有名然雖與崔氏同州不如<lb/>
伯英之得其法也<lb/>
　　觀公孫大孃弟子舞劍器行序<hi>唐杜甫</hi>
大歴二年十月十九日䕫州別駕元特宅見臨潁李十<lb/>
二孃舞劒器壯其蔚跂問其所師曰余公孫大娘弟子<lb/>
<pb n="KR4h0132_WYG_314-11a"/>
也開元三載余尚童稚記於郾城觀公孫氏舞劒器渾<lb/>
脫瀏灕頓挫獨出冠時自高頭宜春梨園二伎坊内人<lb/>
洎外供奉曉是舞者聖文神武皇帝初公孫一人而已<lb/>
玉貌錦衣況余白首今兹弟子亦匪盛顔既辨其由來<lb/>
知波瀾莫二撫事慷慨聊為劒器行昔者吳人張旭善<lb/>
草書書帖數常於鄴縣見公孫大孃舞西河劒器自此<lb/>
草書長進豪蕩感激即公孫可知已<lb/>
　　序棋<hi>栁宗元</hi>
<pb n="KR4h0132_WYG_314-11b"/>
房生直温與予二弟遊皆好學予病其確也思所以休<lb/>
息之者得木局隆其中而規焉其下方以直置棋二十<lb/>
有四貴者半賤者半貴曰上賤曰下咸自第一至十二<lb/>
下者二乃敵一用朱墨以別焉房於是取二毫如其第<lb/>
書之既而抵戯者二人則視其賤者而賤之貴者而貴<lb/>
之其使之擊觸也必先賤者不得已而使貴者則皆慄<lb/>
焉惛焉亦鮮克以中其獲也得朱焉則若有餘得墨焉<lb/>
則若不足余諦睨之以思其始則皆類也房子一書之<lb/>
<pb n="KR4h0132_WYG_314-12a"/>
而輕重若是適近其手而先焉非能擇其善而朱否而<lb/>
墨之也然而上焉而上下焉而下貴焉而貴賤焉而賤<lb/>
其易彼而敬此遂以逺焉然則若世之所以貴賤人者<lb/>
有異房之貴賤兹棋者歟無亦近而先之耳有果能擇<lb/>
其善否者歟其敬而易者亦從而動心矣有敢議其善<lb/>
否者歟其得于貴者有不氣揚而志蕩者歟其得于賤<lb/>
者有不貌慢而心肆者歟其所謂貴者有敢輕而使之<lb/>
者歟所謂賤者有敢避其使之擊觸者歟彼朱而墨者<lb/>
<pb n="KR4h0132_WYG_314-12b"/>
相去千萬不啻有敢以二敵其一者歟余墨者徒也觀<lb/>
其始與末有似棋者故序<lb/>
　　重修說文序<hi>宋徐鉉</hi>
臣徐鉉等奉詔校定許慎說文十四篇并序目一篇凡<lb/>
萬六百餘字聖人之㫖葢云偹矣稽夫八卦始畫萬象<lb/>
既分則文字為之大輅載籍為之六轡先王教化所以<lb/>
行于百代及于物之功與造化均不可忽也雖復五帝<lb/>
之後改易殊體六國之世文字異形然猶存篆籀之迹<lb/>
<pb n="KR4h0132_WYG_314-13a"/>
不失形類之本及暴秦苛政散隸聿興便於末俗人競<lb/>
師法古文既絶譌偽日滋至漢宣帝時始命諸儒修倉<lb/>
頡之法亦不能復故光武時馬援上疏論文字之譌謬<lb/>
其言詳矣及和帝時申命賈逵修理舊文於是許慎采<lb/>
史籀李斯揚雄之書博訪通人考之於賈逵作說文解<lb/>
字至安帝十五年始奏上之而隸書行之已久習之益<lb/>
工加以行草八分紛然間出返以篆籀為竒怪不復經<lb/>
心至於六籍舊文相承傳寫多求便俗漸失本原爾雅<lb/>
<pb n="KR4h0132_WYG_314-13b"/>
所載草木魚鳥之名肆意増益不可觀矣諸儒傳釋亦<lb/>
非精究小學之徒莫能矯正唐大歴中李陽冰篆迹殊<lb/>
絶獨冠古今自云斯翁之後直至小生此言為不妄矣<lb/>
於是刻定說文修正筆法學者師慕篆籀中興然頗排<lb/>
斥許氏自為臆說夫以師心之見破先儒之祖述豈聖<lb/>
人之意乎今之為字學者亦多從陽冰之新義所謂貴<lb/>
耳賤目也唐末䘮亂經籍道息皇宋膺運二聖繼明人<lb/>
文國典粲然光被興崇學校登進羣才以文字者六藝<lb/>
<pb n="KR4h0132_WYG_314-14a"/>
之本固當率由古法乃詔取許慎說文解字精加詳校<lb/>
垂憲百代臣等愚陋敢竭所聞葢篆書湮替為日已久<lb/>
傳寫說文者非其人故錯亂遺脫不可盡究今以集書<lb/>
正副本及羣臣家藏者備加詳考有許氏注義序例中<lb/>
所載而諸部不見審知漏落悉從補録復有經典相承<lb/>
傳寫及時俗要用而說文不載者承詔附益之以廣篆<lb/>
籀之路亦皆形聲相從不違六書之義者其間說文具<lb/>
有正體而時俗譌變者則具於注中其有義理乖舛違<lb/>
<pb n="KR4h0132_WYG_314-14b"/>
戾六書者並序列于後俾夫學者無或致疑大抵此書<lb/>
務援古以正今不狥今而違古若乃高文大冊則宜以<lb/>
篆籀著之金石至于常行簡牘則艸隸足矣又許慎注<lb/>
解詞簡義奥不可周知陽冰之後諸儒箋述有可取者<lb/>
亦復附益猶有未盡則臣等粗為訓釋以成一家之學<lb/>
時未有反切後人附益互有異同孫愐唐韻行之已久<lb/>
今並以孫愐音切為定庶夫學者有所適從食時而成<lb/>
既異淮南之敏縣金于市曽非吕氏之精塵瀆聖明若<lb/>
<pb n="KR4h0132_WYG_314-15a"/>
臨冰谷謹上<lb/>
　　良方序<hi>沈括</hi>
予嘗論治病有五難辨疾治疾飲藥處方別藥此五也<lb/>
今之視疾者惟候氣口六脉而已古之人視疾必察其<lb/>
聲音顔色舉動膚理情性嗜好問其所為考其所行已<lb/>
得其大半而又徧診人迎氣口十二動脈疾發於五臟<lb/>
則五色為之應五聲為之變五味為之偏十二脈為之<lb/>
動求之如此其詳然而猶懼失之此辨疾之難一也今<lb/>
<pb n="KR4h0132_WYG_314-15b"/>
之治疾者以一二藥書其服餌之節授之而已古之治<lb/>
疾者先知陰陽運歴之變故山林川澤之竅發而又視<lb/>
其老少肥瘠貴賤居養性術好惡憂喜勞逸順其所宜<lb/>
違其所不宜或藥或火或刺或砭或風或液矯易其故<lb/>
常捭摩其性理搏而索之投機順變間不容髮而又調<lb/>
其衣服理其飲食異其居處因其情變或治以天或治<lb/>
以人五運六氣冬寒夏暑暘雨電雹鬼靈厭蠱甘苦寒<lb/>
暑之節後先勝復之用此天理也盛衰強弱五臟異稟<lb/>
<pb n="KR4h0132_WYG_314-16a"/>
飲食異好循其所同察其所偏不以此一形彼不一不<lb/>
以一人例此衆人此人事也言能不傳之于書亦不喻<lb/>
之於口其精過於承蜩其察甚於刻棘目不捨色耳不<lb/>
失聲手不釋脉猶懼其差也授藥遂去而希其十全不<lb/>
其難哉此治疾之難二也古之飲藥者煮煉有節飲啜<lb/>
有宜藥有可以久煮有不可以久煮者有宜熾火有宜温<lb/>
火者此煮煉之節也宜温宜寒或緩或速或乗飲食喜<lb/>
怒而飲食喜怒為用者有違飲食喜怒而飲食喜怒為<lb/>
<pb n="KR4h0132_WYG_314-16b"/>
敵者此飲啜之宜也而水泉有美惡操藥之人有勤惰<lb/>
如此而責藥之不效者非藥之罪也此服藥之難三也<lb/>
藥之單方為藥之單用為難知世之處方者以一<lb/>
藥為不足又以衆藥益之殊不知藥之有相使者有相<lb/>
反者有相合而性異者方書雖有使佐畏惡之性而古<lb/>
人所未言人情所不測者庸可盡哉如酒之於人有飲之<lb/>
踰石而不亂者有濡咳則顛眩者漆之于人有終日摶<lb/>
灑而無害者有觸之則瘡爛者焉知他藥之於人無似<lb/>
<pb n="KR4h0132_WYG_314-17a"/>
此異者此禀賦之異也南人食豬魚以生北人食豬魚<lb/>
以病此風氣之異也水銀得硫黄而赤如丹得礬石而<lb/>
白如雪人之欲酸者無過于醋茍以醋為未足又益之<lb/>
以棖二酸相濟宜甚酸而反甘巴豆善利也以巴豆之<lb/>
利為未足而又益之以大黄則其利反折蟹與柿嘗食<lb/>
之而無害也二物相遇不旋踵而嘔此色為易見味為<lb/>
易知嘔利為大變故人人知之至於相合而之他藏致<lb/>
他疾者庸可易知邪如乳石之忌參术觸者多死至于<lb/>
<pb n="KR4h0132_WYG_314-17b"/>
五石散則皆用參术此古人處方之妙而世人或未諭<lb/>
也此處方之難四也醫誠藝也方誠善也用之中節也<lb/>
而藥或非良其奈何哉橘過江而為枳麥得濕而為蟻<lb/>
雀踰嶺而黑鸜鵒踰嶺而白月虧而蛙蛤消露下而蚊<lb/>
喙庁此形氣之易知者也性豈獨不然乎予觀越人藝<lb/>
茶畦稻一溝一壠之異逺不能數步則色味頓殊況藥<lb/>
之所生秦越燕楚之相遠而又有山澤膏瘠燥濕之異<lb/>
稟豈能物物盡其所宜又素問說陽明在天則花實戕<lb/>
<pb n="KR4h0132_WYG_314-18a"/>
氣少陰在泉則金石失理如此之論採掇者固未嘗恤<lb/>
也抑又取之有早晩藏之有良苦風雨燥濕動有槁暴<lb/>
今<hi>闕</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_314-18b"/>
　　熙寧字說序<hi>王安石</hi>
文者竒偶剛柔雜比以相承如天地之文故謂之文字<lb/>
者始於一二而生生至于無窮如母之字子故謂之字<lb/>
其聲之抑揚開塞合散出入其形之衡從曲直邪正上<lb/>
下内外左右皆有義皆本於自然非人私智所能為也<lb/>
與夫伏羲八卦文王六十四卦異用而同制相待而成<lb/>
易先王以為不可忽而患天下後世失其法故三嵗一<lb/>
同同之者一道德也秦燒詩書殺學士而於是時始變<lb/>
<pb n="KR4h0132_WYG_314-19a"/>
古而為隸葢天之喪斯文也不然則秦何力之能為余<lb/>
讀許慎說文而於書之意時有所悟因序録其說為二<lb/>
十卷以與門人所推經義附之惜乎先生之文缺已久<lb/>
慎所記不具又多舛而以余之淺陋考之且有所不合<lb/>
雖然庸詎非天之將興斯文也而以余贊其始故其教<lb/>
學必自此始能知此者則於道德之意已十九矣<lb/>
　　相國寺維摩院聴琴詩序<hi>曾鞏</hi>
古者學士之於六藝射能弧矢之事矣又當善其揖讓<lb/>
<pb n="KR4h0132_WYG_314-19b"/>
之節御能車馬之事矣又當善其驅馳之節書非能肆<lb/>
筆而已又當辨其體而皆通其意數非能布策而已又<lb/>
當知其用而各盡其法而五禮之威儀至于三千六樂<lb/>
之節文可謂微且多矣噫何其煩且勞如是然古之學<lb/>
者必能此亦可謂難矣然習其射御於禮習其干戈於<lb/>
樂則少於學長於朝其於武備固修矣其于家有塾于<lb/>
黨有庠于鄉有序于國有學于教有師于視聴言動有<lb/>
其容于衣冠飲食有其度几杖有銘盤盂有戒在輿有<lb/>
<pb n="KR4h0132_WYG_314-20a"/>
和鸞之聲行步有佩玉之音燕處有雅頌之樂而非有<lb/>
故琴瑟未嘗去其前也葢其出入進退俯仰左右接於<lb/>
耳目動于四體達于其心者所以養之至如此其詳且<lb/>
宻也雖然此尚為有待于外者爾若夫三才萬物之理<lb/>
性命之際力學以求之深思以索之使知其要識其微<lb/>
齋戒以守之以盡其才成其德至合於天地而後已者<lb/>
又當得之於心夫豈非難哉噫古之學者其役之於内<lb/>
外以持其心養其性者至于如此此君子所以愛日而<lb/>
<pb n="KR4h0132_WYG_314-20b"/>
自強不息以求至乎極也然其習之有素閑之有具如<lb/>
此則求其放心伐其邪氣而成文武之材就道德之實<lb/>
者可謂易矣孔子曰興於詩立於禮成於樂葢樂者所<lb/>
以感人之心而使之化故曰成於樂昔舜命夔典樂教<lb/>
胄子曰直而温寛而栗剛而無虐簡而無傲則樂者非<lb/>
獨去邪又所以救其性之偏而納之中也故和鸞佩玉<lb/>
雅頌琴瑟之音非其故不去於前豈虚也哉今學士大<lb/>
夫之於持其身養其性凡有待于外者皆不能具得之<lb/>
<pb n="KR4h0132_WYG_314-21a"/>
於内者又皆略其事可謂簡且易矣然所以求其放心<lb/>
伐其邪氣而成文武之材就道德之實者豈不難哉此<lb/>
予所以懼不至于君子而入于小人也夫有待于外者<lb/>
予既力不足而于琴竊有志焉久矣然患其莫予授也<lb/>
治平三年夏得洪君於京師始合同舍之士聽其琴於<lb/>
相國寺之維摩院洪君之於琴非特能其音又能其意<lb/>
者也余將就學焉故道予之所慕于古者庶乎其有以<lb/>
自發也同舍之士丁寶臣元珍鄭穆閎中孫覺莘老林<lb/>
<pb n="KR4h0132_WYG_314-21b"/>
希子中而予曾鞏子固也洪君名規字方叔以文學吏<lb/>
事稱於世云<lb/>
　　仁宗御書後序<hi>陳師道</hi>
人皆有所好其上勝之其次任之其下藴崇之也惟至<lb/>
人無好有所好者同于人也神文聖武皇帝其好之與<lb/>
人同其勝之與人異同以為德異以為法邇聲色而欲<lb/>
不勝禮寳珠玉而利不勝義時遊田而逸不勝度故其<lb/>
在位四十餘年而四方百物無所損益顧好飛白書明<lb/>
<pb n="KR4h0132_WYG_314-22a"/>
牕淨几時一為之以侈其好於是將相宗戚家有藏焉<lb/>
臣不知書不能頌其美而竊有所歎也凡藝不滯古則<lb/>
狥今滯古則舎已而就規矩狥今則略法而逐世好故<lb/>
其弊君臣争名而禍亂從之臣竊窺觀皇帝會法而忘<lb/>
世會理而忘法故工拙偏正不足論也所謂有其道而<lb/>
進於技者王者之於藝葢如此彭城王氏世為貴將故<lb/>
其家有傳焉其從孫萬壽主簿臣有基以皇帝所書六<lb/>
大字以示臣臣葢望而知之也臣不知書然望而知之<lb/>
<pb n="KR4h0132_WYG_314-22b"/>
者臣以理得之也臣惟皇帝却天下之好而留神翰墨<lb/>
乃帝者之懿德來世之偉聞而臣實懼焉臣聞故老言<lb/>
當斯之時二府百吏内宗外姻下逮近習莫不好書夫<lb/>
士大夫阿主之好而為書未害于政而臣懼小人因書<lb/>
以進也故君子于其所好又有慎焉臣惟皇帝之知此<lb/>
故世無其傳而臣之愚不得不懼也<lb/>
　　鍾鼎篆韻序<hi>元熊來</hi>
鍾鼎篆韻自琱戈鉤帶及凡碑刻古篆皆在焉稱鍾鼎<lb/>
<pb n="KR4h0132_WYG_314-23a"/>
貴彞器也考工記金有六齊一曰鍾鼎之齊此鍾鼎之<lb/>
稱所從始魯鑄林鍾臧武仲論所以作彞器杜氏專言<lb/>
鍾鼎故祀器之欵通曰彞頫為鍾卭為鼎乃彞器之大<lb/>
者器必有文以傳逺若鼎盤量銘於經可見已自倉頡<lb/>
象形推類由是形聲相推而文字生焉周公之時未改<lb/>
籀已有六書之教孔子之時已改籀尚存科斗之書秦<lb/>
法貴其國字孔氏及秦博士各藏之屋壁濟南口授猶<lb/>
可尋聲得字安國為隸古定科斗書遂絶矣觀漢所得<lb/>
<pb n="KR4h0132_WYG_314-23b"/>
齊器周鼎柏寢之刻栒邑之銘皆有能按其欵識者壁<lb/>
書半已誦傳既曰定其可知又曰時人無能知果不可<lb/>
知則隸書何憑直廢古從俗爾後日漢求古文遂不復<lb/>
可得削刓簡朽乃不如近代紙墨之傳易于流布唐初<lb/>
盛臨摹始有以楮榻碑碣為墨本者東巡之石偃師之<lb/>
槃岐陽之鼔延陵季子之墓篆石泐而墨傳然猶未有<lb/>
能摹鍾鼎之欵者皇祐始命太常摹歴代器欵為圖三<lb/>
館之士不能盡識于是歐劉李吕考録漸廣宣和以後<lb/>
<pb n="KR4h0132_WYG_314-24a"/>
為書遂多博古圖之外有晏慧開蔡天啟趙明誠榮咨<lb/>
道董彦逺以至黄伯思翟耆年薛尚功諸家相繼論述<lb/>
彞鼎古器亦多出政宣之間物常聚于所好也初夏氏<lb/>
倣二徐韻例以唐韻繫古篆於時器欵未備其間鍾鼎<lb/>
字文缺略頗泛取俗書以備竒字亦未以鍾鼎名也政<lb/>
和中王楚作鍾鼎篆韻矣薛氏承龍眠之舊圖其帖始<lb/>
於琱戈因王楚之成書其韻謂之重廣乙卯癸亥一再<lb/>
脫稿宜無遺字而帖之所載韻或缺焉商鍾有釋文韻<lb/>
<pb n="KR4h0132_WYG_314-24b"/>
則曰無音釋石鼓已載帖韻則無取鼔自韋韓過於稱<lb/>
許適滋羣疑翟氏評周宣遺迹亟稱吉日碑而疑鼔刻<lb/>
於維字疑其不類古欵於以可疑其意不逮筆於柳帛<lb/>
君庶等字疑其促長引短以取稱夾漈疑秦篆茌平馬<lb/>
氏疑宇文周所為然此以論篆非論韻也今為篆韻復<lb/>
安問此固以多文為富耳舊刻夏薛諸韻臨移失真昔<lb/>
人所以歎烟墨而悲紙竹也臨江楊信父參訂舊字博<lb/>
采金石竒古之蹟益以奉符党氏韻補夏薛所未收徵<lb/>
<pb n="KR4h0132_WYG_314-25a"/>
予為序其篆則夏商周秦之篆而韻則唐韻也姑以是<lb/>
記字爾鈿金戈帶之文一時也夾鍾昭鈴之刻又一時<lb/>
也由古篆下迄斯氷有不可比而同之者亦有籀古錯<lb/>
落散在召陵公乗之書或古文閱世而後出或後人倣<lb/>
古而近似審而用之存乎其人矣或曰鍾鼎韻之作以<lb/>
備篆刻字文爾刻符摹印亦書學之一家馬援不守章<lb/>
句而好論篆文當其拜伏波將軍也上書言臣所假伏<lb/>
波將軍印文伏字大外嚮又言成臯令印臯字從白下<lb/>
<pb n="KR4h0132_WYG_314-25b"/>
羊丞印四下羊尉印白下入入下芈即一縣長吏印文<lb/>
不同非所以為信事下大司空正郡國印章今按伏旁<lb/>
從犬能無外嚮之筆臯非從羊是乃諧聲之字記東觀<lb/>
者未有一言以辯之印文職在司空掌以少府猶或譌<lb/>
異況於香奩家記銅龜私印高平刻鵲瑞之章元暉奉<lb/>
虎兒之字私志姓字者葢不可勝紀若嘯堂所錄其來<lb/>
久矣歐陽公平生惟一字記名後儒求多焉人之好古<lb/>
者鮮矣於記姓名則或好古篆抑好而不能察不如其<lb/>
<pb n="KR4h0132_WYG_314-26a"/>
不知好者也自玉篇起說文棄俗書易籀學廢豈惟字<lb/>
書哉音釋行世而詩書易不復存古音韻略試士而字<lb/>
音不復通古韻古學雖不止字書辟如剖竹由末而至<lb/>
本是或一道也嘗歎漢法試吏人誦史籀之書童習倉<lb/>
頡之教字學猶近古也漢求能讀古字者必徵齊人以<lb/>
所聞伏生可以考論傳稱山東大師能言尚書齊語相<lb/>
授也孝宣命張敞受齊學遂能讀鼎刻以致通顯京兆<lb/>
餘暇遑及古書無以大其師傳杜鄴從敞子吉得緒餘<lb/>
<pb n="KR4h0132_WYG_314-26b"/>
亦以小學名家至於張敞受學所徵之師史乃逸其姓<lb/>
名謾曰齊人而已每閱漢史未嘗不為斯人歎今信父<lb/>
有力於篆韻盍書其名氏無若其人然信父名銁以字<lb/>
行<lb/>
　　傷寒會要序<hi>元好問</hi>
往予在京師聞鎮人李杲明之有國醫之目而未之識<lb/>
也壬辰之兵明之與予同出汴梁於聊城於東平與之<lb/>
游者六年于今然後得其所以為國醫者為詳葢明之<lb/>
<pb n="KR4h0132_WYG_314-27a"/>
世以貲雄鄉里諸父讀書喜賓客所居竹里名士日造<lb/>
其門明之㓜嵗好醫藥時易州人張元素以醫名燕趙<lb/>
間明之捐千金從之學不數年盡得其業家既冨厚無<lb/>
事於技操有餘以自重人不敢以醫名之大夫士或病<lb/>
其資性髙謇少所降屈非危急之疾有不得已焉者則亦<lb/>
未始謁之也大槩學于傷寒癰疽眼目病為尤長傷寒<lb/>
則著會要三十餘萬言其說曰傷寒家有經禁時禁病<lb/>
禁此三禁者學醫者人知之然亦顧所以用之為何如<lb/>
<pb n="KR4h0132_WYG_314-27b"/>
耳會要推明仲景朱奉議張元素以來備矣見證得藥<lb/>
見藥識證以類相從指掌皆在倉猝之際雖使粗工用<lb/>
之蕩然如載司南以適四方而無問津之惑其用心博<lb/>
矣于他病也以古方為膠柱本乎七方十劑之說所取<lb/>
之藥特以意増損之一劑之出愈于託宻友而役孝子<lb/>
他人葢不能也北京人王善甫為京兆酒官病小便不<lb/>
利目睛凸出腹脹如皷膝以上堅硬欲裂飲食且不下<lb/>
甘淡滲泄之藥皆不效明之來謂衆醫言疾深矣非積<lb/>
<pb n="KR4h0132_WYG_314-28a"/>
思不能處我歸而思之夜參半忽攬衣而起曰吾得之<lb/>
矣内經有之膀胱者津液之府必氣化乃出焉渠輩已<lb/>
用滲泄之藥矣而病益甚是氣不化也啟𤣥子云無陽<lb/>
者陰無以生無隂者陽無以化甘淡滲泄皆陽藥獨陽<lb/>
無陰欲化得乎明日以羣陰之劑投不再服而愈西臺<lb/>
掾蕭君瑞二月中病傷寒發熱醫以白虎投之病者面<lb/>
黒如墨本證遂不復見脈沈細小便不禁明之初不知<lb/>
用何藥也及診之曰此立夏以前誤用白虎之過得無<lb/>
<pb n="KR4h0132_WYG_314-28b"/>
已投白虎耶白虎大寒非行經之藥正能寒腑臟不善<lb/>
用之則傷寒本病隠曲於經絡之間或更以大熱之藥<lb/>
捄之以苦陰邪則他證必起非所以捄白虎也有温藥<lb/>
之升陽行經者吾用之有難者云白虎大寒非大熱何<lb/>
以捄君之治奈何明之曰病隠于經絡間陽不升則經<lb/>
不行經行則本證見矣本證又何難焉果如其言而愈<lb/>
魏邦彦之夫人目翳暴生從下而上其色緑腫痛不可<lb/>
忍明之云翳從下而上病從陽明來也緑非五色之正<lb/>
<pb n="KR4h0132_WYG_314-29a"/>
殆肺與腎合而為病耶乃就畫工家以墨調膩粉合而<lb/>
成色諦視之曰與翳色同矣肺腎為病無疑矣乃瀉肺<lb/>
腎之邪而以入陽明之藥為之使既效矣而他日病復<lb/>
作者三其所從來之經與翳色各異乃復以意消息之<lb/>
曰諸脈皆屬于目脈病則目從之此必經絡不調經不<lb/>
調則目病未已也問之果然因如所論而治之疾遂不<lb/>
作馮内翰叔獻之姪櫟年十五六病傷寒目赤而頓渴<lb/>
脈八九至醫欲以承氣下之已煮藥而明之適從外來<lb/>
<pb n="KR4h0132_WYG_314-29b"/>
馮告之當用承氣明之切脈大駭曰幾殺此兒内經有<lb/>
言在脈諸數為熱諸遲為寒今脈八九至是熱極也而<lb/>
會要大論云病有脈從而病反者何也脈至而從按之<lb/>
不鼓諸陽皆然此傳而為陰證矣趣持薑附來吾當以<lb/>
熱因寒用法處之藥未就而病者爪甲變頓服者八兩<lb/>
汗尋出而愈陜帥郭巨濟病偏枯二指著足底不能伸<lb/>
迎明之京師明之至以長鍼刺骫中深至骨而不知痛<lb/>
出血一二升其色如墨又且謬刺之如是者六七服藥<lb/>
<pb n="KR4h0132_WYG_314-30a"/>
三月病良愈裴擇之婦久病寒熱月事不至者數年已<lb/>
喘𠻳矣醫者率以蛤蚧桂附等投之明之曰不然夫病<lb/>
隂為陽所搏溫劑大過故無益而反害投之寒血之藥<lb/>
則經行矣已而果然宣德侯經略之家人病崩漏醫莫<lb/>
能效明之切脈且以紙疏其證多至四十餘種為藥療<lb/>
之明日而二十四證减前後五六日良愈明之設施皆<lb/>
此類也戊戌之夏予將還太原其子執中持所謂會要<lb/>
者來求為序乃以如上數事冠諸篇使學者知明之之<lb/>
<pb n="KR4h0132_WYG_314-30b"/>
筆于書其已試之效葢如此云<lb/>
　　書則序<hi>韓明善</hi>
書果有則乎書心畫也短長瘠肥體人人殊未可以一<lb/>
律拘也書果無則乎古之學者殫精神靡嵗月臨模倣<lb/>
效終老而不厭亦必有其道矣葢書者聚一以成形形<lb/>
質既具性情見焉異者其體同者其理也能盡其理可<lb/>
以為則矣三代之時書以記事未始以㸃畫較工拙也<lb/>
然而鼎彞銘誌之文俯仰向背精入芒髪是豈有意於<lb/>
<pb n="KR4h0132_WYG_314-31a"/>
工也哉葢盡其理不能不工耳秦漢而下以書名者何<lb/>
可勝數盡書之理者惟鍾元常王逸少數人而已其殘<lb/>
縑敗楮刓碑斷碣幸存于世者皆為人所寳愛觀其霞<lb/>
分雲駛龍跳虎躍變化倐霍莫適控搏可喜可玩可怖<lb/>
可愕而不可測識意非法度所可拘攣徐而察之俯仰<lb/>
向背之理若合符契後之學者互相憲述隨其所至而<lb/>
各有成下至黄太史米南宫書體尤縱肆而法度極森<lb/>
嚴故皆可以擅名於後世由是而降人盡事書其資善<lb/>
<pb n="KR4h0132_WYG_314-31b"/>
書者又好為甚髙之論以為師心自用足以成家何必<lb/>
為是拘拘也其形質性情蹠盭昏惑前不則乎古後不<lb/>
足為來者則書道之中絶以是也夫今承㫖趙公以翰<lb/>
墨為天下倡學者翕然而景從趙君仲徳嘗請書法之<lb/>
要公謂當則古無徒取法于今人也仲徳於是取古人<lb/>
評書要語輯為一書名曰書則以成趙公之意而惠學<lb/>
者以指南也好事者將取而列諸梓仲徳俾余為之序<lb/>
夫書者六藝之一儒者所當事也書有自然之理理之<lb/>
<pb n="KR4h0132_WYG_314-32a"/>
所在學者則焉射之正也車之軌也砭劑之俞榮也是<lb/>
書傳學者之厚幸非與仲德又謂余嘗取先儒讀書之<lb/>
法會粹為編未成成且并刻之嗟夫考古昔之言以求<lb/>
事物之則經籍所載盡儒者事也豈惟書哉趙君其進<lb/>
於是矣因并誌其語於篇端<lb/>
　<lb/>
　<lb/>
　<lb/>
<pb n="KR4h0132_WYG_314-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百十四<lb/>
</p>
<p>
</p>
  </div>
</body>
</text>
</TEI>
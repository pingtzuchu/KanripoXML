<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百六</head> <lb/>
    <p>
<pb n="KR4h0132_WYG_206-1a"/>
欽定四庫全書<lb/>
　文章辨體彚選巻二百六<lb/>
　　　　　　　　　　　　明　賀復徴　編<lb/>
書二<lb/>
　　報任少卿書<hi>漢司馬遷</hi>
太史公牛馬走司馬遷再拜言少卿足下曩者辱賜書<lb/>
敎以順於接物推賢進士為務意氣懃懃懇懇若望僕<lb/>
不相師而用流俗人之言僕非敢如此也僕雖罷駑亦<lb/>
<pb n="KR4h0132_WYG_206-1b"/>
嘗側聞長者之遺風矣顧自以為身殘處穢動而見尤<lb/>
欲益反損是以獨鬱悒而誰與語諺曰誰為為之孰令<lb/>
聽之蓋鍾子期死伯牙終身不復鼓琴何則士為知巳<lb/>
者用女為悦己者容若僕大質巳虧缺矣雖才懐隨和<lb/>
行若由夷終不可以為榮適足以見笑而自㸃耳書辭<lb/>
宜答㑹東從上來又迫賤事相見日淺卒卒無須臾之<lb/>
間得竭志意今少卿抱不測之罪涉旬月迫季冬僕又<lb/>
薄從上雍恐卒然不可為諱是僕終已不得舒憤懣以<lb/>
<pb n="KR4h0132_WYG_206-2a"/>
曉左右則長逝者魂魄私恨無窮請畧陳固陋闕然久<lb/>
不報幸勿為過僕聞之修身者智之符也愛施者仁之<lb/>
端也取與者義之表也耻辱者勇之决也立名者行之<lb/>
極也士有此五者然後可以託於世而列於君子之林<lb/>
矣故禍莫㦧於欲利悲莫痛於傷心行莫醜於辱先詬<lb/>
莫大於宫刑刑餘之人無所比數非一世也所從來逺<lb/>
矣昔衛靈公與雍渠同載孔子適陳商鞅因景監見趙<lb/>
良寒心同子叅乘袁絲變色自古而耻之夫中材之人<lb/>
<pb n="KR4h0132_WYG_206-2b"/>
事有闗於宦豎莫不傷氣而况於慷慨之士乎如今朝<lb/>
廷雖乏人奈何令刀鋸之餘薦天下之豪俊哉僕賴先<lb/>
人緒業得待罪輦轂下二十餘年矣所以自惟上之不<lb/>
能納忠效信有竒策才力之譽自結明主次之又不能<lb/>
拾遺補闕招賢進能顯巖穴之士外之不能備行伍攻<lb/>
城野戰有斬將搴旗之功下之不能積日累勞取尊官<lb/>
厚祿以為宗族交遊光寵四者無一遂茍合取容無所<lb/>
短長之效可見於此矣嚮者僕亦嘗厠下大夫之列陪<lb/>
<pb n="KR4h0132_WYG_206-3a"/>
奉外庭末議不以此時引綱維盡思慮今已虧形為掃<lb/>
除之𨽻在闟茸之中乃欲仰首伸眉論列是非不亦輕<lb/>
朝廷羞當代之士耶嗟乎嗟乎如僕尚何言哉尚何言<lb/>
哉且事本末未易明也僕少負不覊之行長無鄉曲之<lb/>
譽主上幸以先人之故使得奏薄伎出入周衛之中僕<lb/>
以為戴盆何以望天故絶賔客之知亡室家之業日夜<lb/>
思竭其不肖之才力務一心營職以求親媚於主上而<lb/>
事乃有大謬不然者夫僕與李陵俱居門下素非能相<lb/>
<pb n="KR4h0132_WYG_206-3b"/>
善也趨舍異路未嘗銜杯酒接殷勤之餘歡然僕觀其<lb/>
為人自守奇士事親孝與士信臨財亷取與義分别有讓<lb/>
恭儉下人常思奮不顧身以狥國家之急其素所畜積<lb/>
也僕以為有國士之風夫人臣出萬死不顧一生之計<lb/>
赴公家之難斯以竒矣今舉事一不當而全軀保妻子<lb/>
之臣隨而媒糵其短僕誠私心痛之且李陵提步卒不<lb/>
滿五千身踐戎馬之地足厯王庭垂餌虎口横挑强胡<lb/>
卬億萬之師與單于連戰十有餘日所殺過當虜救死<lb/>
<pb n="KR4h0132_WYG_206-4a"/>
扶傷不給氈裘之君長咸震怖乃悉徴其左右賢王與<lb/>
引弓之人一國共攻而圍之轉鬭千里矢盡道窮救兵<lb/>
不至士卒死傷如積然李陵一呼勞軍士無不起躬自<lb/>
流涕沬血飲泣更張空弮冐白刃北嚮争死敵者陵未<lb/>
沒時使有來報漢公卿王侯皆奉觴上夀後數日陵敗<lb/>
書聞主上為之食不甘味聽朝不怡大臣憂懼不知所<lb/>
出僕切不自料其卑賤見主上惨愴怛悼誠欲效其欵<lb/>
欵之愚以為李陵素與士大夫絶甘分少能得人之死<lb/>
<pb n="KR4h0132_WYG_206-4b"/>
力雖古之名將不能過也身雖陷敗彼觀其意且欲得<lb/>
其當而報於漢事已無可柰何其所摧敗功亦足以白<lb/>
於天下矣僕懐欲陳之而未有路適㑹召問即以此指<lb/>
推言陵之功欲以廣主上之意塞睚眦之辭未能盡明<lb/>
明主不曉以為僕沮貳師而為李陵遊說遂下於理拳<lb/>
拳之忠終不能自列因為誣上卒從吏議家貧貨賂不<lb/>
足以自贖交遊莫救視左右親近不為一言身非木石<lb/>
獨與法吏為伍深幽囹圄之中誰可告愬者此真少卿<lb/>
<pb n="KR4h0132_WYG_206-5a"/>
所親見僕行事豈不然乎李陵既生降頹其家聲而僕<lb/>
又佴之蠶室重為天下觀笑悲夫悲夫事未易一二為<lb/>
俗人言也僕之先非有剖符丹書之功文史星厯近乎<lb/>
卜祝之間固主上所戯弄倡優所畜流俗之所輕也假<lb/>
令僕伏法受誅若九牛亡一毛與螻蟻何以異而世俗<lb/>
又不能與死節者次比特以為智窮罪極不能自免卒<lb/>
就死耳何也素所自樹立使然也人固有一死死或重<lb/>
於泰山或輕於鴻毛用之所趣異也太上不辱先其次<lb/>
<pb n="KR4h0132_WYG_206-5b"/>
不辱身其次不辱理色其次不辱辭令其次屈體受辱<lb/>
其次易服受辱其次闗木索被箠楚受辱其次剔毛髪<lb/>
嬰金鐡受辱其次毁肌膚斷支體受辱最下腐刑極矣<lb/>
傳曰刑不上大夫此言士節不可不勉勵也猛虎在深<lb/>
山百獸震恐及在檻穽之中揺尾而求食積威約之漸<lb/>
也故士有畫地為牢勢不可入削木為吏議不可對定<lb/>
計於鮮也今交手足受木索暴肌膚受榜箠幽於圜墻<lb/>
之中當此之時見獄吏則頭搶地視徒𨽻則心惕息何<lb/>
<pb n="KR4h0132_WYG_206-6a"/>
者積威約之勢也及以至是言不辱者所謂强顔耳曷<lb/>
足貴乎且西伯伯也拘於羑里李斯相也具於五刑淮<lb/>
隂王也受械於陳彭越張敖南面稱孤繫獄抵罪絳侯<lb/>
誅諸吕權傾五伯囚於請室魏其大將也衣赭衣闗三<lb/>
木季布為朱家鉗奴灌夫受辱於居室此人皆身至王<lb/>
侯將相聲聞鄰國及罪至罔加不能引决自裁在塵埃<lb/>
之中古今一體安在其不辱也由此言之勇怯勢也强<lb/>
弱形也審矣何足怪乎夫人不能早裁繩墨之外以稍<lb/>
<pb n="KR4h0132_WYG_206-6b"/>
陵遲至於鞭箠之間乃欲引節斯不亦逺乎古人所以<lb/>
重施刑於大夫者殆為此也夫人情莫不貪生惡死念<lb/>
父母顧妻子至激於義理者不然乃有所不得已也今<lb/>
僕不幸早失父母無兄弟之親獨身孤立少卿視僕於<lb/>
妻子何如哉且勇者不必死節怯夫慕義何處不勉焉<lb/>
僕雖怯懦欲茍活亦頗識去就之分矣何至自沈溺縲<lb/>
紲之辱哉且夫臧獲婢妾猶能引決况僕之不得已乎<lb/>
所以隱忍茍活幽於糞土之中而不辭者恨私心有所<lb/>
<pb n="KR4h0132_WYG_206-7a"/>
不盡鄙陋没世而文采不表於後世也古者富貴而名<lb/>
磨㓕不可勝紀唯倜儻非常之人稱焉葢文王拘而演<lb/>
周易仲尼厄而作春秋屈原放逐乃賦離騷左丘失明<lb/>
厥有國語孫子臏脚兵法脩列不韋遷蜀世傳吕覽韓<lb/>
非囚秦說難孤憤詩三百篇大抵聖賢發憤之所為作<lb/>
也此人皆意有所鬱結不得通其道故述徃事思來者<lb/>
乃如左丘無目孫子斷足終不可用退而論書策以舒<lb/>
其憤思垂空文以自見僕竊不遜近自託於無能之辭<lb/>
<pb n="KR4h0132_WYG_206-7b"/>
網羅天下放失舊聞畧考其事綜其終始稽其成敗興<lb/>
壞之紀上計軒轅下至於茲為十表本紀十二書八章<lb/>
世家三十列傳七十凡百三十篇亦欲以究天人之際<lb/>
通古今之變成一家之言草創未盡㑹遭此禍惜其不<lb/>
成是以就極刑而無愠色僕誠已著此書藏之名山傳<lb/>
之其人通邑大都則僕償前辱之責雖被萬戮豈有悔<lb/>
哉然此可為知者道難為俗人言也且負下未易居下<lb/>
流多謗議僕以口語遇遭此禍重為鄉里所戮笑以汙<lb/>
<pb n="KR4h0132_WYG_206-8a"/>
辱先人亦何面目復上父母之丘墓乎雖累百世詬彌<lb/>
甚耳是以腸一日而九廽居則忽忽若有所亡出則不<lb/>
知其所徃毎念斯耻汗未嘗不發背霑衣也身直為閨<lb/>
閤之臣寜得自引深藏巖穴耶故且從俗浮沉與時俯<lb/>
仰以通其狂惑今少卿乃教以推賢進士無乃與僕私<lb/>
心刺謬乎今雖欲自彫琢曼辭以自飾無益於俗不信<lb/>
祇足取辱耳要之死日然後是非乃定書不能盡意畧<lb/>
陳固陋謹再拜<lb/>
<pb n="KR4h0132_WYG_206-8b"/>
　　荅蘓武書<hi>李陵</hi>
子卿足下勤宣令徳䇿名清時榮問休暢幸甚幸甚逺<lb/>
託異國昔人所悲望風懷想能不依依昔者不遺逺辱<lb/>
還荅慰誨勤勤有踰骨肉陵雖不敏能不慨然自從初<lb/>
降以至今日身之窮困獨坐愁苦終日無覩但見異類<lb/>
韋韝毳幕以禦風雨羶肉酪漿以充饑渴舉目言笑誰<lb/>
與為歡胡地𤣥冰邊土慘裂但聞悲風蕭條之聲凉秋<lb/>
九月塞外草衰夜不能寐側耳逺聽胡笳互動牧馬悲鳴<lb/>
<pb n="KR4h0132_WYG_206-9a"/>
吟嘯成羣邊聲四起晨坐聽之不覺淚下嗟乎子卿陵<lb/>
獨何心能不悲哉與子别後益復無聊上念老母臨年<lb/>
被戮妻子無辜並為鯨鯢身負國恩為世所悲子歸受<lb/>
榮我留受辱命也如何身出禮義之鄉而入無知之俗<lb/>
違棄君親之恩長為蠻夷之域傷已令先君之嗣更成<lb/>
夷狄之族又自悲矣功大罪小不䝉明察孤負陵心區<lb/>
區之意每一念至忽然忘生陵不難刺心以自明刎頸<lb/>
以見志顧國家於我已矣殺身無益適足増羞故每攘<lb/>
<pb n="KR4h0132_WYG_206-9b"/>
臂忍辱輒復茍活左右之人見陵如此以為不入耳之<lb/>
歡來相勸勉異方之樂祗令人悲増忉怛耳嗟乎子卿<lb/>
人之相知貴相知心前書倉卒未盡所懷故復畧而言<lb/>
之昔先帝授陵歩卒五千出征絶域五將失道陵獨遇<lb/>
戰而裹萬里之糧帥徒歩之師出大漠之外入强胡之<lb/>
域以五千之衆對十萬之軍策疲乏之兵當新覊之馬<lb/>
然猶斬將搴旗追奔逐北㓕跡掃塵斬其梟帥使三軍<lb/>
之士視死如歸陵也不才希當大任意謂此時功難堪<lb/>
<pb n="KR4h0132_WYG_206-10a"/>
矣匈奴既敗舉國興師更練精兵强踰十萬單于臨陣<lb/>
親自合圍客主之形既不相如歩馬之勢又甚懸絶疲<lb/>
兵再戰一以當千然猶扶創乘痛决命爭首死傷積野<lb/>
餘不滿百而皆扶病不任干戈然陵振臂一呼創病皆<lb/>
起舉刅指虜胡馬奔走兵盡矢窮人無尺鐡猶復徒手<lb/>
奮呼争為先登當此時也天地為陵震怒戰士為陵飲<lb/>
血單于謂陵不可復得便欲引還而賊臣教之遂使復<lb/>
戰故陵不得免耳昔高皇帝以三十萬衆困於平城當<lb/>
<pb n="KR4h0132_WYG_206-10b"/>
此之時猛將如雲謀臣如雨然猶七日不食僅乃得免<lb/>
况當陵者豈易為力哉而執事者云云茍怨陵以不死<lb/>
然陵不死罪也子卿視陵豈偷生之士而惜死之人哉<lb/>
寜有背君親捐妻子而反為利者乎然陵不死有為也<lb/>
故欲如前書之言報恩於國主耳誠以虛死不如立節<lb/>
㓕名不如報徳也昔范蠡不殉㑹稽之恥曹沫不死三<lb/>
敗之辱卒復勾踐之讐報魯君之羞區區之心竊慕此<lb/>
耳何圗志未立而怨已成計未從而骨肉受刑此陵所<lb/>
<pb n="KR4h0132_WYG_206-11a"/>
以仰天椎心而泣血也足下又云漢與功臣不薄子為<lb/>
漢臣安得不云爾乎昔蕭樊囚縶韓彭葅醢晁錯受戮<lb/>
周魏見辜其餘佐命立功之士賈誼亞夫之徒皆信命<lb/>
世之才抱將相之具而受小人之讒並受禍敗之辱卒<lb/>
使懷才受謗能不得展彼二子之遐舉誰不為之痛心<lb/>
哉陵先將軍功畧葢天地義勇冠三軍徒失貴臣之意<lb/>
剄身絶域之表此功臣義士所以負㦸而長嘆者也何<lb/>
謂不薄哉且足下昔以單車之使適萬乗之虜遭時不<lb/>
<pb n="KR4h0132_WYG_206-11b"/>
遇至於伏劒不顧流離辛苦幾死朔北之野丁年奉使<lb/>
皓首而歸老母終堂生妻去帷此天下所希聞古今所<lb/>
未有也蠻貊之人尚猶嘉子之節况為天下之主乎陵<lb/>
謂足下當享茅土之薦受千乘之賞聞子之歸賜不過<lb/>
二百萬位不過典屬國無尺寸之封嘉子之勤而妨功<lb/>
害能之臣盡為萬户侯親威貪佞之類悉為廊廟宰子<lb/>
尚如此陵復何望哉且漢厚誅陵以不死薄賞子以守<lb/>
節欲使逺聽之臣望風馳命此實難矣所以每顧而不<lb/>
<pb n="KR4h0132_WYG_206-12a"/>
悔者也陵雖孤恩漢亦負徳昔人有言雖忠不烈視死<lb/>
如歸陵誠能安而主豈復能眷眷乎男兒生以不成名<lb/>
死則葬蠻夷中誰復能屈身稽顙還向北闕使刀筆之<lb/>
吏弄其文墨邪願足下勿復望陵嗟乎子卿夫復何言<lb/>
相去萬里人絶路殊生為别世之人死為異域之鬼長<lb/>
與足下生死辭矣幸謝故人勉事聖君足下𦙍子無恙<lb/>
勿以為念努力自愛時因北風復惠徳音李陵頓首<lb/>
　　報李陵書<hi>蘓武</hi>
<pb n="KR4h0132_WYG_206-12b"/>
曩以人之奉使方外至使遐夷作逆封豕造悖豺狼出<lb/>
爪摧辱王命身幽於無人之處跡戢於胡塞之地歃朝<lb/>
露以為飲茹田鼠以為糧窮目極望不見所識側耳逺<lb/>
聽不聞人聲當此之時生不足甘死不足惡所以忍困<lb/>
强存徒念忠義雖誘僕以隆爵厚寵萬金之利不以滑<lb/>
其慮也迫以白刅在頸鐡鑕在喉不以動其心也何則<lb/>
志定於不囬期誓於沒命幸頼聖明逺垂拯贖得使入<lb/>
湯之禽復假羽毛刖斷之足復䝉連續每念足下才為<lb/>
<pb n="KR4h0132_WYG_206-13a"/>
世英器為時出語曰夜行被繡不足為榮况於家室孤<lb/>
滅棄在絶域衣則異制食味不拘棄捐功名雖尚視息<lb/>
與亡無異向使君服節死難書功竹帛傳名千代茅土<lb/>
之封永垂不朽不亦休哉嗟乎李卿事已去矣失之毫<lb/>
釐差之千里將復何言所貺重遺義當承順本為一體<lb/>
今為異俗余歸漢室子留彼國臣無境外之交故不<lb/>
當受乖離邈矣相見未期國别俗殊死生隔絶代馬<lb/>
越鳥能不依依謹奉荅報并還所贈<lb/>
<pb n="KR4h0132_WYG_206-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百九十三</head> <lb/>
    <p>
<pb n="KR4h0132_WYG_293-1a"/>
欽定四庫全書<lb/>
　文章辨體彚選巻二百九十三<lb/>
　　　　　　　　　　　　明　賀復徴　編<lb/>
序十三<hi>籍類</hi>
　　髙士傳序<hi>晉皇甫謐</hi>
孔子稱舉逸民天下之民歸心焉洪崖先生創髙道於<lb/>
上皇之代許由善巻不降節於唐虞之朝三代秦漢逮<lb/>
乎魏興受命其中賢之主未甞不聘巖穴之隱追遯世<lb/>
<pb n="KR4h0132_WYG_293-1b"/>
之髙是以易著束帛之義禮有𤣥纁之制詩人發白駒<lb/>
之歌春秋顯子臧之節明堂月令以季春之月聘名士<lb/>
禮賢者然則髙讓之士王政所先厲濁激貪之務也史<lb/>
班之載乃所闕畧梁鴻頌逸民蘇順科髙士或録屈節<lb/>
雜而不純又近取秦漢不及逺古夫思其人猶愛其樹<lb/>
况稱其徳而贊其事哉謐採古今八代之士身不屈於<lb/>
王公名不耗於終始自堯至魏凡九十餘人雖執節若<lb/>
夷齊去就若兩龔皆不録也<lb/>
<pb n="KR4h0132_WYG_293-2a"/>
　　三國名臣頌序<hi>袁宏</hi>
夫百姓不能自牧故立君以治之明君不能獨治則為<lb/>
臣以佐之然則三五迭隆歴代承基揖讓之與干戈文<lb/>
徳之與武功莫不宗匠陶鈞而羣才緝熈元首經畧而<lb/>
股肱肆力雖遭罹不同迹有優劣至於體分㝠固道契<lb/>
不墜風美所扇訓革千載其暌一也故二八升而唐朝<lb/>
盛伊吕用而湯武寜三賢進而小白興五臣顯而重耳<lb/>
霸中古陵遲斯道替矣居上者不以至公理物為下者<lb/>
<pb n="KR4h0132_WYG_293-2b"/>
必以私路期榮御員者不以信誠率衆執方者必以權<lb/>
謀自顯於是君臣離而名教薄世多亂而時不治故蘧<lb/>
甯以之巻舒栁下以之三黜接輿以之行歌魯連以之<lb/>
赴海衰世之中保持名節君臣相體若合符契則燕昭<lb/>
樂毅古之流矣夫未遇伯樂則千載無一驥時值龍顔<lb/>
則當年控三傑漢之得賢於斯為貴髙祖雖不以道勝<lb/>
御物羣下得盡其忠蕭曹雖不以三代事主百姓不失<lb/>
其業静亂庇人抑亦其次夫時方顛沛則顯不如隱萬<lb/>
<pb n="KR4h0132_WYG_293-3a"/>
物思治則黙不如語是以古之君子不患𢎞道難患遭<lb/>
時難遭時匪難遇君難故有道無時孟子所以咨嗟有<lb/>
時無君賈生所以垂泣夫萬嵗一期有生之通塗千載<lb/>
一遇賢智之嘉㑹遇之不能無欣喪之何能無慨古人<lb/>
之言信有情哉余以暇日嘗覽國志考其君臣比其行<lb/>
事雖道謝先代亦異世一時也文若懐獨見之照而有<lb/>
救世之心論時則人方塗炭計能則莫出魏武故委面<lb/>
霸朝豫謀世事舉才不以標鑒故人亡而後顯籌畫不<lb/>
<pb n="KR4h0132_WYG_293-3b"/>
以要功故事至而後定雖亡身明順識亦髙矣董卓之<lb/>
亂神器遷逼公達慨然志在致命由斯而談故以大存<lb/>
名節至如身為漢𨽻而迹入魏幕源流趣舍抑亦文若<lb/>
之謂所以存亡殊致始終不同將以文若既明且哲名<lb/>
教有寄乎夫仁義不可不明則時宗舉其致生理不可<lb/>
不全故識達攝其契相與𢎞道豈不逺哉崔生髙明折<lb/>
而不撓所以䇿名魏武執笏霸朝者葢以漢主當陽魏<lb/>
后北面者哉若乃一旦進璽君臣易位則崔生所以不<lb/>
<pb n="KR4h0132_WYG_293-4a"/>
與魏氏所以不容夫江湖所以濟舟亦所以覆舟仁義<lb/>
所以全身亦所以亡身然而先賢玉摧於前来哲攘袂<lb/>
於後豈天懐發中而名教束物者乎孔明盤桓俟時而<lb/>
動遐想管樂逺明風流治國以禮人無怨聲刑罰不濫<lb/>
沒有餘泣雖古之遺愛何以加茲及其臨終顧託受遺<lb/>
作相劉后授之無疑心武侯受之無懼色繼體納之無<lb/>
貳情百姓信之無異辭君臣之際良可咏矣公瑾卓爾<lb/>
逸志不羣總角㫁主則素契於伯符晩節曜竒則三分<lb/>
<pb n="KR4h0132_WYG_293-4b"/>
於赤壁惜其齡促志未可量子布佐䇿致延譽之美輟<lb/>
哭止哀有翼戴之功神情所涉豈徒謇諤而已哉然杜<lb/>
門不用登壇受譏夫一人之身所照未異而用舍之間<lb/>
俄有不同况沉跡溝壑遇與不遇者乎夫詩頌之作有<lb/>
自来矣或以吟咏情性或以紀徳顯功雖大指同歸所<lb/>
託或乖若夫出處有道名體不滯風軌徳音為世作範<lb/>
不可廢也復綴序所懐以為之贊云<lb/>
　　通典序<hi>唐李翰</hi>
<pb n="KR4h0132_WYG_293-5a"/>
儒家者流傳而寡要勞而少功何哉其患在於習之不<lb/>
精知之不明入而不得其門行而不由其道何以徴之<lb/>
夫五經羣史之書大不過本天地設君臣明十倫五教<lb/>
之義陳政刑賞罰之柄述禮樂制度之統究理亂興亡<lb/>
之由立邦之道盡於此矣非此典者謂之無益世教則<lb/>
聖人不書學者不覽懼人冗煩而無所從也先師宣尼<lb/>
祖述堯舜憲章文武七十子之徒常宣明大義三代之<lb/>
道百代可師而諸子云云猥復制作由其門則其教已<lb/>
<pb n="KR4h0132_WYG_293-5b"/>
備反其道則其人可誅而學者以多閲為廣見以異端<lb/>
為慱聞是非紛然塞胸滿腹鴻洞茫昩而無條貫或舉<lb/>
其中不知其本原其始不要其終髙談有餘待問則泥<lb/>
雖驅馳百家日誦萬字學彌廣而志彌惑聞愈多而識<lb/>
愈疑此所以勤苦而難成殆非君子進徳修業之意也<lb/>
今通典之作昭昭乎其警覺羣迷歟以為君子致用在<lb/>
乎經邦經邦在乎立事立事在乎師古師古在乎随時<lb/>
必參今古之宜窮終始之妙始可以度其終古可以行<lb/>
<pb n="KR4h0132_WYG_293-6a"/>
於今問而辨之端如貫珠舉而行之審如中鵠夫然故<lb/>
施於文學可為通儒施於政事可建皇極故採五經羣<lb/>
史上自皇帝至於我唐天寳之末每事以類相從舉其<lb/>
終始歴代沿革廢置及當時羣生論議得失靡不條載<lb/>
附之於事如人支脈㪚綴其體凡有八門勒成二百巻<lb/>
號曰通典非聖之書乖聖人微㫖不取焉惡煩雜也事<lb/>
非經世緯俗程制亦所不録棄無益也若使學者得而<lb/>
觀之不出户知天下未從政逹人情罕更事知時變為<lb/>
<pb n="KR4h0132_WYG_293-6b"/>
功易而速為學精而要其道甚直而不徑其文甚詳而<lb/>
不煩推而通放而凖語備而理盡例明而事中舉而措<lb/>
之如指諸掌不假從師聚學而區以别矣非聰明獨見<lb/>
之士孰能修之淮南元戎之佐曰尚書主客郎京兆杜<lb/>
公君卿雅有逺度志於興邦篤於好古生而知之以大<lb/>
歴之始實纂斯典累年而成杜公亦自為序引各冠篇<lb/>
首或前史有闕申髙見發明以示勸誡用存景行近代<lb/>
學士多有撰集其最著者御覽藝文玉燭之類網羅古<lb/>
<pb n="KR4h0132_WYG_293-7a"/>
今慱則慱矣然率多文章之事記問之學至於刋列百<lb/>
度緝熈王猷至精至粹其道不雜比於通典非其倫也<lb/>
於戯今之人賤近而遺逺昩微而觀著得之者甚鮮知<lb/>
之者至稀可以歎息也翰與杜公數旬探討故頗詳㫖<lb/>
趣而為之序<lb/>
　　古今家誡序<hi>宋蘇轍</hi>
老子曰慈故能勇儉故能廣或曰慈則安能勇曰父母<lb/>
之於子也愛之深故其為之慮事也精以深愛而行精<lb/>
<pb n="KR4h0132_WYG_293-7b"/>
慮故其為之避害也速而就利也果此慈之所以能勇<lb/>
也非父母之賢於人勢有所必至矣轍少而讀書見父<lb/>
母之戒其子者諄諄乎惟恐其不盡也惻惻乎惟恐其<lb/>
不入也曰嗚呼此父母之心也哉師之於弟子也為之<lb/>
䂓矩以授之賢者引之不賢者不强也君之於臣也為<lb/>
之號令以戒之能者予之不能者不取也臣之於君也<lb/>
可則諌否則去子之於父也以㡬諫不敢顯皆有禮引<lb/>
焉父母則不然子雖不肖豈有棄子者哉是以盡其有<lb/>
<pb n="KR4h0132_WYG_293-8a"/>
以告之無憾而後止詩曰泂酌彼行潦挹彼注茲可以<lb/>
餴饎豈弟君子民之父母夫雖行潦之陋而無所棄猶<lb/>
父母之無棄子也故父母之於子人倫之極也雖其不<lb/>
賢及其為子言也必忠且盡而况其賢者乎太常少卿<lb/>
長沙孫公景修少孤而教於母母賢能就其業既老而<lb/>
念母之心不忘為賢母録以致其意既又集古今家誡<lb/>
得四十九人以示轍曰古有為是書者而其文不完吾<lb/>
病焉是以為此合衆父母之心以遺天下之人庶㡬有<lb/>
<pb n="KR4h0132_WYG_293-8b"/>
益乎轍讀之而歎曰雖有悍子忿鬭於市莫之能止也<lb/>
聞父之聲則歛手而退市人之過之者亦莫不泣也慈<lb/>
孝之心人皆有之特患無以發之耳今是書也要將以<lb/>
發之歟雖廣之天下可也自周公以来至於今父戒四<lb/>
十五母戒四公又將益廣之未止也<lb/>
　　列女傳目録序<hi>曾鞏</hi>
劉向所叙列女傳凡八篇事具漢書向列傳而隋書及<lb/>
崇文總目皆稱向列女傳十五篇曹大家註以頌義考<lb/>
<pb n="KR4h0132_WYG_293-9a"/>
之葢大家所註離其七篇為十四與頌義凡十五篇而<lb/>
益以陳嬰母及東漢以来凡十六事非向書本然也葢<lb/>
向舊書之亡久矣嘉祐中集賢校理蘇頌始以頌義為<lb/>
篇次復定其書為八篇與十五篇者並藏於館閣而隋<lb/>
以頌義為劉歆作與向列傳不合今驗頌義之文葢向<lb/>
之自叙又藝文志有向列女傳頌圖明非歆作也自唐<lb/>
之亂古書之在者少矣而唐志録列女傳凡十六家至<lb/>
大家註十五篇者亦無録然其書今在則古書之或有<lb/>
<pb n="KR4h0132_WYG_293-9b"/>
録而亡或無録而在者亦衆矣非可惜哉今校讐其八<lb/>
篇及十五篇者已定可繕冩初漢承秦之敝風俗已大<lb/>
壊矣而成帝後宫趙衛之屬尤自放向以謂王政必自<lb/>
内始故列古女善惡所以致興亡者以戒天子此向述<lb/>
作之大意也其言大任之娠文王也目不視惡色耳不<lb/>
聽淫聲口不出敖言又以謂古之人胎教者皆如此夫<lb/>
能正其視聽言動者此大人之事而有道者之所畏也<lb/>
顧令天下之女子能之何其盛也以臣所聞葢為之師<lb/>
<pb n="KR4h0132_WYG_293-10a"/>
傳保姆之助詩書圖史之戒珩璜琚瑀之節威儀動作<lb/>
之度其教之者雖有此具然古之君子未甞不以身化<lb/>
也故家人之義歸於反身二南之業本於文王夫豈自<lb/>
外至哉世皆知文王之所以興能得内助而不知其所<lb/>
以然者葢本於文王之躬化故内則后妃有闗睢之行<lb/>
外則羣臣有二南之美與之相成其推而及逺則商辛<lb/>
之昏俗江漢之小國兔罝之野人莫不好善而不自知<lb/>
此所謂身修故家國天下治者也後世自學問之士多<lb/>
<pb n="KR4h0132_WYG_293-10b"/>
狥於外物而不安其守其室家既不見可法故競於邪<lb/>
侈豈獨無相成之道哉士之茍於自恕顧利冐恥而不<lb/>
知反已者徃徃以家自累故也故曰身不行道不行於<lb/>
妻子信哉如此人者非素處顯也然去二南之風亦已<lb/>
逺矣况於南鄉天下之主哉向之所述勸戒之意可謂<lb/>
篤矣然向號慱極羣書而此傳稱詩芣苢栢舟大車之<lb/>
類與今序詩者之説尤乖異葢不可考至於式微之一<lb/>
篇又以謂二人之作豈其所取者慱故不能無失與其<lb/>
<pb n="KR4h0132_WYG_293-11a"/>
曰象計謀殺舜及舜所以自脱者頗合於孟子然此傳<lb/>
或有之而孟子所不道者葢亦不足道也凡後世諸儒<lb/>
之言經傳者固多如此覽者采其有補而擇其是非可<lb/>
也故為之序論以發其端云<lb/>
　　文獻通考序<hi>元馬端臨</hi>
昔荀卿子曰欲觀聖王之跡則於其粲然者矣後王是<lb/>
也君子審後王之道而論於百王之前若端拜而議然<lb/>
則考制度審獻章博聞而强識之固通儒事也詩書春<lb/>
<pb n="KR4h0132_WYG_293-11b"/>
秋之後惟太史公號稱良史作為紀傳書表紀傳以述<lb/>
理亂興衰八書以述典章經制後之執筆操簡牘者卒<lb/>
不能易其體然自班孟堅而後㫁代為史無㑹通因仍<lb/>
之道讀者病之至司馬温公作通鑑取千三百餘年之<lb/>
事迹十七史之紀述萃為一書然後學者開卷之餘古<lb/>
今咸在然公之書詳於理亂興衰而畧於典章經制非<lb/>
公之智有所不逮也編簡浩如烟埃著述自有體要其<lb/>
勢不能以兩得也竊嘗以為理亂興衰不相因者也晉<lb/>
<pb n="KR4h0132_WYG_293-12a"/>
之得國異乎漢隋之喪邦殊乎唐代各有史自足以該<lb/>
一代之終始無以參稽互察為也典章經制實相因者<lb/>
也殷因夏周因殷繼周者之損益百世可知聖人葢已<lb/>
預言之矣爰自秦漢以至唐宋禮樂兵刑之制賦歛選<lb/>
舉之䂓以至官名之更張地理之沿革雖其終不能以<lb/>
盡同而其初亦不能以遽異如漢之朝儀官制本秦䂓<lb/>
也唐之府衛租庸本周制也其變通張弛之故非融㑹<lb/>
錯綜原始要終而推尋之固未易言也其不相因者猶<lb/>
<pb n="KR4h0132_WYG_293-12b"/>
有温公之成書而其本相因者顧無其書獨非後學之<lb/>
所宜究心乎唐杜岐公始作通典肇自上古以至唐之<lb/>
天寳凡歴代因革之故粲然可考其後宋白甞續其書<lb/>
至周顯徳近代魏了翁又甞作國朝通典然宋之書成<lb/>
而已無傳魏甞屬藁而未成書今行於世者獨杜公之<lb/>
書耳天寳以後葢缺焉有如杜書綱領宏大考訂該洽<lb/>
固無以議為也然時有古今述有詳畧則夫節目之間<lb/>
未為明備而去取之際頗欠精審不無遺憾焉葢古者<lb/>
<pb n="KR4h0132_WYG_293-13a"/>
因田制賦賦乃米粟之屬非可析之於田制之外也古<lb/>
者任土作貢貢乃包篚之屬非可雜之於税法之中也<lb/>
若乃叙選舉則秀孝與銓選不分叙典禮則經文與傳<lb/>
注相汨叙兵則盡遺賦調之規而姑及成敗之迹諸如<lb/>
此類寜免小疵至於天文五行藝文歴代史各有志而<lb/>
通典無述焉馬班二史各有諸侯王列侯表范曄東漢<lb/>
書以後無之然歴代封建王侯未甞廢也王溥作唐及<lb/>
五代㑹要首立帝系一門以叙各帝歴年之久近傳授<lb/>
<pb n="KR4h0132_WYG_293-13b"/>
之始末次及后妃皇子公主之名氏封爵後之編㑹要<lb/>
者倣之而唐以前則無其書凡是二者葢歴代之統紀<lb/>
典章係焉而杜書亦復不及則亦未為集著作之大成<lb/>
也愚自蚤嵗葢甞有志於綴緝顧百罹熏心三餘少暇<lb/>
吹竽已澁汲綆不修豈復敢以斯文自詭昔夫子言夏<lb/>
殷之禮而深慨文獻之不足徴釋之者曰文典籍也獻<lb/>
賢者也生乎千百載之後而欲尚論千百載之前非史<lb/>
傳之實録具存可以稽考儒先之緒言未逺足資討論<lb/>
<pb n="KR4h0132_WYG_293-14a"/>
雖聖人亦不能臆為之説也竊伏自念業紹箕裘家藏<lb/>
墳索挿架之收儲趨庭之問答其於文獻葢庶㡬焉嘗<lb/>
恐一旦散軼失墜無以屬来哲是以忘其固陋輙加考<lb/>
評旁搜逺紹門分彚别曰田賦曰錢幣曰户口曰職役<lb/>
曰征𣙜曰市糴曰土貢曰國用曰選舉曰學校曰職官<lb/>
曰郊社曰宗廟曰王禮曰樂曰兵曰刑曰輿地曰四夷<lb/>
俱倣通典之成䂓自天寳以前則增益其事迹之所未<lb/>
備離析其門類之所未詳自天寳以後至宋嘉定之末<lb/>
<pb n="KR4h0132_WYG_293-14b"/>
則續而成之曰經籍曰帝系曰封建曰象緯曰物異則<lb/>
通典原未有論述而採摭諸書以成之者也凡叙事則<lb/>
本之經史而參之以歴代㑹要以及百家傳記之書信<lb/>
而有證者從之乖異傳疑者不録所謂文也凡論事則<lb/>
先取當時臣僚之奏疏次及近代諸儒之評論以至名<lb/>
流之燕談稗官之紀録凡一話一言可以訂典故之得<lb/>
失證史傳之是非者則採而録之所謂獻也其載諸史<lb/>
傳之紀録而可疑稽諸儒先之論辨而未當者研精覃<lb/>
<pb n="KR4h0132_WYG_293-15a"/>
思悠然有得則竊著已意附其後焉命其書曰文獻通<lb/>
考為門二十有四為巻三百四十有八其每門著述之<lb/>
成䂓考訂之新意則各以小序詳之昔江淹有言修史<lb/>
之難無出於志誠以志者憲章之所繫非老於典故者<lb/>
不能為也陳壽號善叙述李延壽亦稱究悉舊事然所<lb/>
著二史俱有紀傳而獨不克作志重其事也况上下數<lb/>
千年貫串二十五代而欲以末學陋識操觚竄定其間<lb/>
雖復窮老盡氣劌目鉥心亦何所發明聊輯見聞以備<lb/>
<pb n="KR4h0132_WYG_293-15b"/>
遺亡耳後之君子儻能芟削繁蕪增廣闕畧矜其仰屋<lb/>
之勤而俾免於覆車之愧庶有志於經邦稽古者或可<lb/>
考焉<lb/>
　　忠史序<hi>歐陽𤣥</hi>
忠也者盡已之名也天以事物當然之理賦於人人盡<lb/>
其所當然者而無憾焉是之謂忠今語人曰臣事君以<lb/>
忠與忠恕之忠同則莫不駭然以為非而實然也或曰臣<lb/>
盡臣道於君忠矣子盡子道於父何獨曰孝乎曰不然<lb/>
<pb n="KR4h0132_WYG_293-16a"/>
也禮所為内盡於已而外順於道忠臣以事其君孝子<lb/>
以事其親其本一也此即吾説也然則上盡其所當然<lb/>
於其下其名曰何曰盡有不敢不勉之義上下之間必<lb/>
有别也故盡之對為推推即恕矣程子甞謂忠恕一也<lb/>
事上之道莫若忠使下之道莫若恕後儒疑之未喻此<lb/>
也人生而静動與物接即有盡已不盡己二者出乎其<lb/>
間識者知其然固無一息而非吾效忠之時也是道也<lb/>
所以事君所以事天詩曰昊天曰明及爾出王昊天曰<lb/>
<pb n="KR4h0132_WYG_293-16b"/>
旦及爾游衍亶其嚴乎番陽楊𤣥翁有見於此久矣大<lb/>
父通守在軒先生當宋季官守以直聞難以死節著𤣥<lb/>
翁慨慕先志作忠史十餘年成書於是上下數千年臣<lb/>
子大義粲然畢具微而一言一行茍無愧於盡已者悉<lb/>
録之又微而裔夷小邦婦人女子之操不遺也又極而<lb/>
心跡形似之間皆有以覈其實是非枉直瞭然不繆於<lb/>
古人何其至公而當也嗚呼自忠之為説不明士大夫<lb/>
平居無涵養省察之功蒞事無鞠躬盡瘁之志立朝無<lb/>
<pb n="KR4h0132_WYG_293-17a"/>
直言敢諫之風至於臨難死節能保其必然也耶嗚呼<lb/>
宇宙間此道明即天地變化草木蕃不明即天地閉賢<lb/>
人隱甚可畏也余為國子慱士時職當校獻書既表章<lb/>
之猶愳𤣥翁著書之志未白也故述忠説於斯嗚呼是<lb/>
書果行於世也夫書之幸也夫世之幸也夫年月日具<lb/>
官歐陽𤣥序<lb/>
　　右編序<hi>明唐順之</hi>
古今宇宙一大碁局也天時有從逆地理有險易人情<lb/>
<pb n="KR4h0132_WYG_293-17b"/>
有愛惡機事有利害皆碁局中所載也古聖人經天緯<lb/>
地畫野肇州設官分職正外位内幽明人鬼不相凟擾<lb/>
奸良淑慝鳥獸戎夷各止其所所以界碁局也至於奕<lb/>
數之變縱横翻覆紛然不齊雖其紛然不齊而至於千<lb/>
百億局則其變亦幾乎盡而其法亦畧備矣自三代之<lb/>
末至於有元上下二千餘年所謂世事理亂善惡利害<lb/>
情偽凶吉成敗之變雖不可勝窮而亦幾乎盡經國之<lb/>
士研精畢智所以因勢而曲為之慮者雖不可為典要<lb/>
<pb n="KR4h0132_WYG_293-18a"/>
而亦未甞無典要也語云人情世事古猶今也豈不然<lb/>
哉奏議者奕之譜也師心者廢譜拘方者泥譜其失均<lb/>
也有見乎背立之説則以病背水之軍有見乎死地之<lb/>
説則以置背水之軍然而二說同出於十三篇中焉可<lb/>
泥也而焉可廢也余之纂右編特以為譜之不可廢而<lb/>
已而未及乎不泥譜之説也右編者古者右史紀言也<lb/>
　　左編附序<hi>唐順之</hi>
左編者為治法而纂也非闗於治者勿録也闗於治者<lb/>
<pb n="KR4h0132_WYG_293-18b"/>
則妃后外戚儲宗宦倖奸簒方鎮夷狄草莽之亂而總<lb/>
之將與相而總之君亦云備矣然周官治典所職曰師<lb/>
曰儒師儒何與於治典也君與相與將行之師儒講而<lb/>
明之故云師道立則善人多而朝廷正言師儒之係乎<lb/>
治者重也故纂前史儒林道學諸傳為諸儒傳經生訓<lb/>
詁文詞筆劄儒之别也故次之諸儒之後隱士不事王<lb/>
侯而志可則深處巖壑而龍光於朝英主亦徃徃尊禮<lb/>
其人以風世所謂以無用為用也故纂隱逸傳至於前<lb/>
<pb n="KR4h0132_WYG_293-19a"/>
史有方技傳葢巫史宗祝所以左右人君而星歴醫藥<lb/>
百工皆有國者之不可缺以漢一時論之東方之詼諧<lb/>
滑稽而要之引君於正丘子明之卜毛延壽之畫與巫<lb/>
蠱之禍則其為奸不可窮詰其人所係殆者此故纂方<lb/>
技傳三代而下儒術與二氏相盛衰亦世道之變也馬<lb/>
遷傳老子范史始紀西域沙門夫二氏之書各五千餘<lb/>
巻其説侈矣則其人宜不可以無紀也且以觀儒術之<lb/>
盛衰焉纂二氏傳而總之為左編附云<lb/>
<pb n="KR4h0132_WYG_293-19b"/>
　　竒女子傳序<hi>陳繼儒</hi>
陳子冬日居山中擁短褐偃曝於積薪之上執易學義<lb/>
一巻且讀且睡齁齁然適也已童子扣扉投一緘索叙<lb/>
竒女子傳余曰易稱無成有終詩稱無非無儀女子而<lb/>
以竒顯非閨髽事也雖然河洛不載竒偶乎易不載兑<lb/>
少女離中女巽長女乎詩不載巻耳樛木乎春秋左國<lb/>
不載共姜共伯之母乎其他中壘之列女有傳臨川之<lb/>
賢媛有世説何獨於竒女子而異之夫丈夫生而逄年<lb/>
<pb n="KR4h0132_WYG_293-20a"/>
或不得志以歾其磊砢光大之行或見于學士大夫之<lb/>
史書及逸民遺老之筆記猶庶幾有一二存焉者獨婦<lb/>
人女子生長深閨之中淪落於山陬海曲村墟草莽間無<lb/>
限雖有竒無聞即聞亦不過如野燒之跡流螢之火若<lb/>
隱若現若存若亡而已故長卿裒而集之小加評鑒其<lb/>
間有竒節者竒識者竒慧者竒謀者竒膽者竒力者竒<lb/>
文學者竒情者竒俠者竒癖者種種諸類小可以撫掌<lb/>
解頥大可以奪心駭目古来才子絶未甞一盤拈出何<lb/>
<pb n="KR4h0132_WYG_293-20b"/>
也男子如日女子如月日則亘萬圓常圓而月則有盈有<lb/>
缺有晦其得列於二史者盈之象也其偶見於雜家小<lb/>
説而未標其大全者缺之象也泯泯汶汶晦之象也若<lb/>
本無指擿而不幸為綺語人所㸃綴其蝕於太陽翳於<lb/>
雲霧風雨飛流伏匿於妖星惡曜者乎自長卿此書出<lb/>
譬如見月者或喜其新或美其滿或樂其萬里之清虚<lb/>
或快其重輪之華彩天壤間好月可廢則竒女子亦可<lb/>
廢也請無以六經解嘲矣<lb/>
<pb n="KR4h0132_WYG_293-21a"/>
　　米襄陽志林序<hi>陳繼儒</hi>
予讀陸友仁米顛遺事恨其故實未備嘗發意排纂江<lb/>
東好古收藏之家所遇襄陽書畫小有題識者輙手録<lb/>
之而范長康多讀異書蒐討米事尤醜類而詳因題曰<lb/>
志林請予叙予惟古今雋人多矣惟米氏以顛著要之<lb/>
顛不虚得大要浩然之氣全耳後人喜通脱而憚撿括<lb/>
沓拖拉攞沾沾藉米顛氏為口實夫米公之顛談何容<lb/>
易公書初摹二王晩入顔平原擲斤置削而後變化出<lb/>
<pb n="KR4h0132_WYG_293-21b"/>
焉其雲山一一以董巨為師詩文不多見顧崖絶魁壘<lb/>
有深徃者而公之顛始不俗兩蘓黄豫章秦淮海薛河<lb/>
東徳麟龍眠劉涇王晉卿之徒皆愛而樂與之遊相與<lb/>
跌宕文史品題翰墨而公之顛始不孤所居有寳晉净<lb/>
名海岳自王謝顧陸真蹟以至摩詰玉躞金題㡬埓祕<lb/>
府而公之顛始不寒陪祀太廟洗去祭服藻火至褫職<lb/>
好潔疾淫性不能忍而公之顛始不穢冠帶衣襦起居<lb/>
語黙畧以意行絶不用世法而公之顛始不落近代奉<lb/>
<pb n="KR4h0132_WYG_293-22a"/>
勅冩黄庭冩御屏奮毫振袖酣呌淋漓天子為巻簾動<lb/>
色徹賜酒果文具甚則跪請御前研以歸而公之顛始<lb/>
不屈挫寄人尺牘冩至芾拜則必整襟拜而書之而公<lb/>
之顛始不墮狡獪嗚呼米顛曠代一人而已求諸古今<lb/>
張長史得其怪倪元鎮得其潔敷文學士與髙尚書得<lb/>
其筆滑稽談笑游戯殿廷東方朔李白得其豪故曰米<lb/>
公之顛談何容易公沒於淮陽軍先一月盡焚其平生<lb/>
書畫預置一棺焚香清坐其中及期舉拂合掌而逝吾<lb/>
<pb n="KR4h0132_WYG_293-22b"/>
視其胸中直落落無一物者其聖門所謂古之狂歟洙<lb/>
泗之時楚狂在接輿濓洛之時楚狂在芾其顛可及也<lb/>
其浩然之氣不可及也<lb/>
　　世説新語序<hi>王思任</hi>
讀史記之後或難為漢書讀漢書之後且不可看他史<lb/>
今古風流惟有晉代至讀其正史板質冗木如工作瀛<lb/>
州學士圖靣靣肥晳雖畧具老少而神情意態十八人<lb/>
不甚分别前宋劉義慶撰世説新語專羅晉事而映帶<lb/>
<pb n="KR4h0132_WYG_293-23a"/>
漢魏間十數人門户自開科條另定其中頓置不安微<lb/>
博未的吾不能為之諱然而小摘短拈冷提忙㸃每奏<lb/>
一語㡬欲起王謝桓劉諸人之骨一一呵活眼前而毫<lb/>
無追憾者又説中本一俗語經之即文本一淺語經之<lb/>
即蓄本一嫩語經之即辣葢其牙室利靈筆顛老秀得<lb/>
晉人之意於言前而因得晉人之言於舌外此小史中<lb/>
之徐夫人也嗣後孝標劻註時或以經配左而博贍有<lb/>
功須溪貢評亦或以郭解莊而雅韻獨妙義慶之事於<lb/>
<pb n="KR4h0132_WYG_293-23b"/>
此乎畢矣自弇州伯仲補批以来欲極𤣥暢而續尾漸<lb/>
長效顰漸失新語遂不能自主海陽張逺文氏得善本<lb/>
於江陵陳元植家悉發辰翁之隱黜陟諸公㨂披各語<lb/>
註但取其疏惑評則賞其傳神義慶㡬絶而復夀者逺<lb/>
文之力也逺文又精删何氏之補别具一帙使其堂廡<lb/>
具在而新語之事又於此乎畢矣嗟乎蘭苕翡翠雖不<lb/>
似碧海之鯤鯨然而明脂大肉食三日定當厭去若見<lb/>
珍錯小品則啖之唯恐其不繼也此書泥沙既盡清味<lb/>
<pb n="KR4h0132_WYG_293-24a"/>
自悠日以之佐漢史炙可也<lb/>
　　讀史快編序<hi>顧天埈</hi>
自昔良史多而善讀史者罕非罕也善讀者因史自得<lb/>
而神妙於無窮若孔明别申生重耳之安危奚暇口説<lb/>
哉逮宋諸君子乃始喜論古人堅執名理飾以詞辨是<lb/>
非褒貶不異繩之束坊之限後遂凜焉遵之而不敢易<lb/>
設有虚心黙黙細擇全史以世觀人以微觀顯以生平<lb/>
觀一節回視所遵成説其果合否惜乎古人之深大都<lb/>
<pb n="KR4h0132_WYG_293-24b"/>
沒於論者之淺矣予庚子嵗典試北闈首録趙子無聲<lb/>
無聲故嗜史於累朝興兆亡徴兵機事要瑰言懿蹟有<lb/>
契於中者亟録之久而成帙名曰快編時一繙閲欣然<lb/>
忘世而了不立論葢以古人娯已不以已見穽古人千<lb/>
載之上快在古人千載之下快在無聲惡知其合惡知<lb/>
其不合豈不偉哉嗟夫無聲於讀史則快乃其遇則苦<lb/>
矣平生嚴於擇友所莫逆僅四五人年来皆相次顯貴<lb/>
即庚子同榜士徃徃躋清要登九列而無聲猶然孝廉<lb/>
<pb n="KR4h0132_WYG_293-25a"/>
每試主司咸欲得以為重遇尚書巻極意揣度輙收其<lb/>
似而真無聲莫識也家故食貧迺復一意獨徃於世益<lb/>
枘鑿或曰以子之才游諸侯擁篲築宫良未足侈何自<lb/>
苦無聲曰吾惟不屑歌魚以至是而又奚獵較為自是<lb/>
人亦不復干以私閉户讀快編而已矣<lb/>
　　三注鈔序<hi>鍾惺</hi>
三注鈔者鈔裴松之三國志注劉孝標世説新語注酈<lb/>
道元水經注也序曰孔子云述而不作注者述之一端<lb/>
<pb n="KR4h0132_WYG_293-25b"/>
也雖曾子之於大學文王周孔之於易以至左氏公榖<lb/>
之於春秋皆注也凡注之為言依於其所注者也故離<lb/>
乎其所注者而不能為書離乎其所注者而猶能為書<lb/>
葢注者之精神有能自立於所注者之中而又遊乎其<lb/>
外者也三注是也夫是以可鈔也古人以書之力為注而<lb/>
後人不能以注之力為書則以古人重於視其述而後<lb/>
人輕於視其作也故予鈔三注而重有感於述作之際<lb/>
也或曰水經經也三國志史也世説説也書宜首經次<lb/>
<pb n="KR4h0132_WYG_293-26a"/>
史次説子於三子世焉何居曰已離乎其所注者而直<lb/>
為注矣直為注則其次視諸注者之人之世焉可也<lb/>
　　俠女傳序<hi>鄒之麟</hi>
舉世儒也傳俠俠丈夫事也傳女不幾剌繆乎曰儒其<lb/>
心俠其骨女其徳丈夫其行可也嘗取儒者之成仁取<lb/>
義不忘久要求之俠者又取俠者之取予然諾修行砥<lb/>
名求之儒者儒之論説不啻詳矣而俠者固未嘗頌讀<lb/>
也俠者徃徃合儒者徃徃離嗟乎是何説也聞之老氏<lb/>
<pb n="KR4h0132_WYG_293-26b"/>
上古之世甘食美衣民至老死不相徃来此真有道之<lb/>
世也失道後徳失徳後仁義蹩躠焉踶跂焉詩書發冡<lb/>
大儒臚傳而世可慨也設財役貧朋黨宗强比周古布<lb/>
衣之俠靡得而聞而世可慨也抗遜機雲沒而扶輿清<lb/>
淑之氣不鍾男子而鍾婦人而世更可慨也孔明以巾<lb/>
幗遺司馬仲達退丈夫為女子予圖傳女俠進女子為<lb/>
丈夫嗟乎世盡文夫予之願矣若曰舉俠而世已鮮儒<lb/>
舉女而世已鮮丈夫則予豈敢則予豈敢<lb/>
<pb n="KR4h0132_WYG_293-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_293-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百九十三<lb/>
</p>
<p>
</p>
  </div>
</body>
</text>
</TEI>
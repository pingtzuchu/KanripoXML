<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百一</head> <lb/>
    <p>
<pb n="KR4h0132_WYG_101-1a"/>
欽定四庫全書<lb/>
　文章辨體彚選巻一百一<lb/>
　　　　　　　　　　　　明　賀復徴　編<lb/>
疏十五<lb/>
　　論軍前行法疏<hi>宋文彦愽</hi>
臣聞穰苴出師首誅莊賈孫武教戰先斬愛姬當事而<lb/>
行未嘗禀命盖将權不可以不專軍法不可以不峻兹<lb/>
之攻必克而戰必勝者用法嚴也自古有将權不專軍<lb/>
<pb n="KR4h0132_WYG_101-1b"/>
法不峻而行師必勝者未之聞焉臣竊聞去嵗以来用<lb/>
兵西鄙或有禁軍小校臨陣而先退邉壘偏師望敵而<lb/>
不進而統帥之臣即時不行軍令悉以事狀上聞皆令<lb/>
鄰郡置獄取勘下法司詳案定刑臣以謂失閫外之制<lb/>
隳軍中之令臨事不斷禀命不威豈曰軍容同夫兒戯<lb/>
後恐推劾之際據引枝蔓萌其茍免之心奏報之間淹<lb/>
延時日啓其幸生之路縱不至此亦慢令稽誅勵衆乃<lb/>
老師驕兵之弊也臣不知朝廷所用将臣必欲不令專<lb/>
<pb n="KR4h0132_WYG_101-2a"/>
制悉上禀於宸算乎復不知将臣不能用軍法皆取則<lb/>
於朝廷乎倘朝廷用將而不令專制則臣所謂失閫外<lb/>
之制矣古之遣將也君推轂而命之曰閫以内者寡人<lb/>
制之閫以外者将軍制之此非徒然也盖委任責成之<lb/>
道不得不重今而輕之故臣所謂失閫外之制矣茍将<lb/>
臣不能自用軍法則臣所謂隳軍中之令矣人之常情<lb/>
孰不畏死毆億萬之衆冐矢石之衝刑之不嚴何以督<lb/>
戰兵法曰畏我者不畏敵畏敵者不畏我豈非嚴刑故<lb/>
<pb n="KR4h0132_WYG_101-2b"/>
對敵而伍中有不進者伍長殺之伍長不進什長殺之<lb/>
夫以什伍之長尚得專殺而統帥之衆不能誅一小校<lb/>
以厲士卒故臣以謂隳軍中之令矣議者或曰今所遇<lb/>
之㓂未為大敵所興之師未至深入軍中之法未可專<lb/>
用将校有犯所宜奏裁茍如議者之言臣以為過矣冦<lb/>
非大敵兵未深入尚且狼狽先退逗撓不進倘遇大敵<lb/>
深入而将校有犯必須上聞則穰苴之戮莊賈非大敵<lb/>
也止於㑹軍而後期孫武之斬美人非深入也惟以習<lb/>
<pb n="KR4h0132_WYG_101-3a"/>
戰而衆笑戮其君之寵臣愛姬亦未嘗素禀而先啓終<lb/>
於齊師勝晉吴人入郢孫武穰苴皆為名将者委任專<lb/>
而法素行也以區區伯國猶知任将之道豈巍巍聖朝<lb/>
不及於是且國朝著令凡禁軍将校有過奏裁此則施<lb/>
於平居無事之日邉州守戍近郡屯聚則用之可矣今<lb/>
昊賊亂常蜂蠆有毒防邉之兵逾數十萬将權不專軍<lb/>
法不峻則何以御之臣伏望陛下出自宸斷稍假将權<lb/>
凡有偏禆小校臨陣先退望敵不進如此之類罪犯灼<lb/>
<pb n="KR4h0132_WYG_101-3b"/>
然但合該軍法者不須置獄並許本郡統帥對衆便行<lb/>
軍令訖然後奏聞如此則師旅畏威進退從令或守或<lb/>
戰必有殊功兵者國之大事陛下於廟堂之上與宰輔<lb/>
大臣計之審矣豈容踈賤輒有輕議然臣承乏憲署職<lb/>
在司聰茍有見聞安可緘黙陛下勿以臣之此言徒習<lb/>
老生之常談耳遂忽而不省臣熟思之任将治兵之術<lb/>
何莫由此道也愚者之慮幸賜採擇干冐旒冕<lb/>
　　論元昊請和疏<hi>范仲淹</hi>
<pb n="KR4h0132_WYG_101-4a"/>
臣等久分戎寄未議䇿勲上玷朝廷俯慙鄙懐心究利<lb/>
害目擊勝負三年於兹備詳本末今元昊遣人赴闕将<lb/>
議納和其来人已稱六宅使伊州刺史觀其命官之意<lb/>
欲與朝廷抗禮臣恐不改僣號意朝廷開許為鼎峙之<lb/>
國又慮尚懐隂謀卑辭厚禮請稱兀卒以緩國家之計<lb/>
臣等敢不為朝廷思經乆之策防生靈之患哉臣等謂<lb/>
繼遷當時用計脱身竊㺯凶噐徳明外示納欵内實養<lb/>
謀至元昊則悖慢侮常大為邉患以累世奸雄之志而<lb/>
<pb n="KR4h0132_WYG_101-4b"/>
屢戰屢勝未有挫屈何故乞和雖朝廷示招納之意契<lb/>
丹邀通好之功以臣等料之實因累年用兵蕃界勞擾<lb/>
交鋒之下傷折亦多所獲噐械鞍馬皆歸元昊其下胥<lb/>
怨無所厚獲其横山蕃部㸃集最苦但漢兵未勝戎人<lb/>
重土不敢背賊勉為驅馳爾今元昊知衆之疲聞下之<lb/>
怨乃求息肩養鋭以逞兇志非心服中國而来也臣等<lb/>
謂元昊如大言過望為不改僣號之請則有不可許者<lb/>
三如卑詞厚禮從兀卒之稱亦有大可防者三何謂不<lb/>
<pb n="KR4h0132_WYG_101-5a"/>
可許者三自古四夷在荒服之外聖帝明王恤其邉患<lb/>
柔而格之不吝賜與未有假天王之號者也何則與之<lb/>
金帛可莭儉而補也鴻名大號天下之神噐豈私假於<lb/>
人哉惟石晉藉契丹援立之功又中國逼小纔數十州<lb/>
偷生一時無卜世卜年之意故薦號於彼壊中國大法<lb/>
而終不能厭其心遂為吞噬遽成亡國一代君臣為千<lb/>
古之罪人自契丹稱帝㓕晉之後叅用漢之禮樂故事<lb/>
勢强盛常有輕中國之心我國家富有四海非石晉逼<lb/>
<pb n="KR4h0132_WYG_101-5b"/>
小偷生之時元昊世授朝廷爵命非有契丹開晉之功<lb/>
此不可許者一也又諸處公家文字并軍民語言皆呼<lb/>
昊賊人知逆順去就之分尚或逋亡未由禁止今元昊<lb/>
於天都山營造所居已逼漢界如更許以大號此後公<lb/>
家文字并軍民語言當有西帝西朝之稱天都山必有<lb/>
建都郊祀之僣其陕西戎兵邉人負過必逃其地盖有<lb/>
歸矣至於四方豪士稍不得志則攘臂而去無有順逆<lb/>
去就之分彼多得漢人則禮樂事勢與契丹並立夹困<lb/>
<pb n="KR4h0132_WYG_101-6a"/>
中國豈復有太平之望耶此不可許者二也又議者皆<lb/>
謂元昊蕃人也無居中國之心欲自尊於諸蕃爾臣等<lb/>
謂拓㧞珪石勒劉聰符堅赫連勃勃之徒皆蕃人也並<lb/>
居中原近則李克用父子沙陀人也進據太原後都西<lb/>
洛皆漢人進謀誘而致之昨定川事後元昊有偽詔諭<lb/>
鎮戌兵民有定闗輔之言此其驗矣盖漢家之叛人不<lb/>
樂處夷狄中心謀侵據漢地所得城壘必使漢人守之<lb/>
如契丹得山後諸州皆令漢人為之官守或朝廷假元<lb/>
<pb n="KR4h0132_WYG_101-6b"/>
昊僣號是将啓之斯為叛人之助甚矣此不可許者三<lb/>
也何謂大可防者三元昊以累世奸雄之資一旦僣逆<lb/>
初遣人至猶稱臣奉表及劉平之䧟賊氣乃驕再遣賀<lb/>
九言至上書朝廷便不稱臣其詞頗慢而後屢勝當有<lb/>
大言過望乃人情之常也若卑詞厚禮便肯從兀卒之<lb/>
稱皆隂謀也是果以山界之困暫求息肩使中國觧兵<lb/>
三四年間将帥懈慢士伍驕惰邉備不嚴戎政漸弛却<lb/>
如前暴發則中國不能支梧此大可防者一也又從徳<lb/>
<pb n="KR4h0132_WYG_101-7a"/>
明納欵之後姦謀不息西擊吐蕃囬鶻拓疆數千里至<lb/>
元昊事勢稍盛乃稱尊悖禮背負朝廷結連北戎情跡<lb/>
盡見大為邉患偶未深入今復起詐端以欵我兵而休<lb/>
息其衆又欲併力專志併吞唃厮囉等諸蕃去秦川一<lb/>
帯籬落為将来再舉之利縁元昊初叛之時親攻延州<lb/>
是本有侵陥郡國之志今復强盛豈便息心且朝廷四<lb/>
十年恩信所被一朝反側豈有發既叛之謀蓄未挫之<lb/>
鋭而能久守盟信者乎此大可防者二也又從徳明納<lb/>
<pb n="KR4h0132_WYG_101-7b"/>
欵後来使蕃漢之人入京師賈販憧憧道路百貨所歸<lb/>
獲中國之利充於窟穴賊因其事力乃興兵為亂今兹<lb/>
五年用度必困乃卑詞厚禮迎合我意欲復圖中國之<lb/>
利待其給用既畢却求釁興兵以快本意狼子野心固<lb/>
難馴伏今若通和或再許靈夏蕃漢之人依前出入京<lb/>
師深為不便縁自前徃来叛狀未彰情無蠧害今既為<lb/>
強敵之虜稔禍未已必窺伺國家及夾帶亡命入蕃或<lb/>
與奸人别有結連或使刺客竊發驚擾朝廷又此類必<lb/>
<pb n="KR4h0132_WYG_101-8a"/>
所在恣縱甚於昔時有事何以處置此大可防者三也<lb/>
　　論西北和議疏<hi>韓琦</hi>
臣伏見朝廷已封冊夏國又契丹以西征回来告當此<lb/>
之事若便為太平無事則後必有大憂者三若以前日<lb/>
之患慮及經逺則後必有大利者一請畧言之自羗人<lb/>
盗邉以来於今七年小入大至未嘗挫其鋒今乗累勝<lb/>
之氣而與朝廷講和者得非凡軍興之物悉取其國人<lb/>
而所獲不償所費又以絶在邉和市上下困乏暫就稱<lb/>
<pb n="KR4h0132_WYG_101-8b"/>
臣之虚名而嵗邀二十五萬之厚賂以為得計耳且契<lb/>
丹勢素強而夏人尚敢與之抗衡若使其嵗享金繒及<lb/>
和市之利國内充實一旦我之邉備稍弛則必有大窺<lb/>
圖闗輔之心此臣所謂後必有大憂者一也契丹昨以<lb/>
羗人誘致邉民遽徃討伐既不得志而還見朝廷封冊<lb/>
曩霄其心必固不樂近諜者傳契丹國人語云徃河西<lb/>
趨沙漠中所得者唯牛羊耳若議南牧則子女玉帛不<lb/>
勝其有臣恐契丹異日或更有邀求或請絶西人之和<lb/>
<pb n="KR4h0132_WYG_101-9a"/>
以隳盟誓且河北兵驕不練忽爾奔衝則必震動京師<lb/>
此臣所謂後必有大憂者二也又昔石晉假契丹力以<lb/>
得天下嵗遺繒帛三十萬今朝廷嵗遺契丹五十萬夏<lb/>
國二十五萬使二國日以富强而國家取之於民日以<lb/>
朘削不幸數乗水旱之災則患生腹心不獨在虜此臣<lb/>
所謂後必有大憂者三也昨契丹自恃强盛意欲并吞<lb/>
夏人倉卒興師反成敗衂凶悍之性切於復讐必恐自<lb/>
此交兵不已且夷狄相攻者中國之利此誠朝廷養謀<lb/>
<pb n="KR4h0132_WYG_101-9b"/>
待釁之時也若能内葺紀綱外練將卒休息民力蓄歛<lb/>
財用以坐待二讐之弊則幽薊靈夏之地一舉而可圖<lb/>
振耀威靈彈壓夷夏豈不休哉此臣所謂後必有大利<lb/>
者一也臣願陛下深思去大憂而取大利則為天下之<lb/>
福今范仲淹富弼徃河東河北經制邉事必有所陳然<lb/>
臣乆在陕西敢復陳陕西措置事宜且鄜延環慶涇原<lb/>
秦鳳四路雖罷招討使而邉備不可弛請仍選有才望<lb/>
近臣為之主帥特降手詔為之乆任其使經營一方以<lb/>
<pb n="KR4h0132_WYG_101-10a"/>
備羗人翻覆之變又四路所駐兵十分中宜留六分在<lb/>
邉二分令東還二分徙屯近裏州軍其鄜延路屯河中<lb/>
府環慶涇原路徙屯邠州永興軍秦鳳路屯鳳翔府逐<lb/>
路鈐轄一員駐泊都監二員與逐路知州同行訓練而<lb/>
本路仍領之非有事宜不得輒抽動其徙屯兵馬處知<lb/>
州才望輕者請選人代之又四路所抽就糧土兵請委<lb/>
逐路帥臣相度歲分兩番一番在邉一畨放歸本處不<lb/>
唯减節邉上糧草兼使無乆戍之勞又陕西州軍經南<lb/>
<pb n="KR4h0132_WYG_101-10b"/>
郊賞給之後官帑例皆空虚今范仲淹若過陕西宣撫<lb/>
則又有軍間特支徒益所費若臣策可行陕西亦别無<lb/>
處置不必仲淹更徃也復見諸路昨招置宣毅近兵十<lb/>
一萬然朝廷物力未充何以贍給况閭里竊發自有廵<lb/>
檢縣尉可以捕擊若防羣盗只當益屯一路都㑹之地<lb/>
不必每州盡要防守其宣毅兵欲乞除河北河東外其<lb/>
京東京西淮南兩浙江南荆湖福建等路每指揮可减<lb/>
以三百人為額後有闕即招填之今天下兵冗不精輕<lb/>
<pb n="KR4h0132_WYG_101-11a"/>
蠧財用陕西河東河北京東州軍已曽差官揀選其餘<lb/>
路亦乞選近上内臣分徃揀選所貴冗食可蠲而輕費<lb/>
可給也<lb/>
　　論選皇子疏<hi>歐陽修</hi>
臣聞言天下之難言者不敢冀必然之聴知未必聴而<lb/>
不可不言者所以盡為忠之心况臣遭遇聖明容納諫<lb/>
諍言之未必不聴其可黙而不言臣伏見自去嵗已来<lb/>
羣臣多言皇嗣之事臣亦嘗因災異竊有奏陳雖聖度<lb/>
<pb n="KR4h0132_WYG_101-11b"/>
包容不加誅戮而愚誠懇至天聴未回臣實不勝愛君<lb/>
之心日夜區區未嘗忘此思欲再陳狂瞽而未知所以<lb/>
為言今者伏見兖國公主近已出降臣因切思人之常<lb/>
道莫親於父子之親人之常情亦莫樂於父子之樂雖<lb/>
在聖哲異於凡倫其為天性於理則一陛下嚮雖未有<lb/>
皇嗣而尚有公主之愛上慰聖顔今既出降漸疎左右<lb/>
則陛下萬機之暇處深宫之中誰可與語談誰可承顔<lb/>
色臣愚以謂宜因此事出自聖意於宗室之中選材賢<lb/>
<pb n="KR4h0132_WYG_101-12a"/>
可喜者録以為皇子使其出入左右問安侍膳亦足以<lb/>
慰恱聖情臣考於書史竊見自古帝王雖曰至尊未嘗<lb/>
獨處也其出而居外也不止百司公見奏事而已必有<lb/>
儒臣學士講論於閒宴又有左右侍從顧問語言其入<lb/>
而居内也不止宦官宫妾在於左右而已其平居燕寢<lb/>
也則有太子問安侍膳於朝夕其優㳺宴樂也多與宗<lb/>
室子弟懽然相接如家人計其一日之中未嘗一時獨<lb/>
處也今陛下日御前後殿百司奏事者徃徃仰瞻天顔<lb/>
<pb n="KR4h0132_WYG_101-12b"/>
而退其甚幸者得承一二言之徳音君臣之情不通上<lb/>
下之意不接其餘在廷之臣儒學侍從之列未聞一人<lb/>
從容親近於左右入而居内則至於問安侍膳亦闕於<lb/>
朝夕是則陛下冨有四海之廣躬享萬乗之尊居外則<lb/>
亡一人可親居内則亡一人得親此臣所以區區欲言<lb/>
也况陛下荷祖宗之業承宗廟社稷之重皇子未降儲<lb/>
位久虚羣臣屢言大議未决臣前所奏陳以謂未必立<lb/>
為儲貳而且養為子既可以徐察其賢否亦可以待皇<lb/>
<pb n="KR4h0132_WYG_101-13a"/>
子之降生於今為之亦其時也臣言狂計愚伏俟斧鉞<lb/>
臣昧死再拜<lb/>
　　論輔郡節制疏<hi>劉敞</hi>
臣伏覩詔勑建制輔郡改張官司實欲開廣王畿増重<lb/>
京邑垂制乆逺強榦弱枝者也然臣切有所惑以謂許<lb/>
鄭陳滑曹既在寰内則不當復存軍額猶稱節鎮節鎮<lb/>
之設盖古方伯連率之謂非寰内諸侯也凡改制立法<lb/>
固必闗盛衰之中然後可以永世無弊昔孔融疾曹操<lb/>
<pb n="KR4h0132_WYG_101-13b"/>
專法漢上室寡弱於是建議欲復古千里之制不以封<lb/>
建操遂惡融終於害之然此本繇漢家制度無法不稽<lb/>
古爾設令京師諸侯素有分限則强臣何繇因縁以覬<lb/>
覦今朝廷甫欲建設近輔周衛都内誠不宜復存五州<lb/>
節制之號以開後世諸侯因縁封建之萌何况今之節<lb/>
制重於古之封建孔子曰必也正名名之不正五變之<lb/>
末至於民無所措諸手足故不可不審也漢武本置三<lb/>
輔皆治長安中非不知鼎立千里之内為便也其意乃<lb/>
<pb n="KR4h0132_WYG_101-14a"/>
實不欲使億兆之衆偏有所分而已及唐雖以同華為<lb/>
二輔各自一郡然猶不立軍額者皆方面征鎮當一道<lb/>
者也臣謂今日事體固當法之忠武彰化等軍額盡可<lb/>
停罷獨存其州名於理為允伏乞令近臣詳議<lb/>
　　論増置諫官疏<hi>蔡襄</hi>
臣伏見朝廷選用王素余靖歐陽修等増備諫官是三<lb/>
人者皆特立之士昔以直言觸忤權臣擯斥且乆今者<lb/>
一日竝命人無賢愚萬口相慶皆謂陛下特發神斷擢<lb/>
<pb n="KR4h0132_WYG_101-14b"/>
任不疑盖陛下深憂政教未舉賞罰未明羣臣之邪正<lb/>
未分四方之利害未究故増耳目之官以廣言路此陛<lb/>
下為社稷生靈大計也臣切思任諫非難唯用諫之難<lb/>
如素靖修等忠誠剛氣著信於人况䝉陛下奨抜之知<lb/>
必能箴闕失獻明謨擿囘邪擊權倖思所以報効也然<lb/>
邪人惡之必有禦之之説不過曰某人也好名也好進<lb/>
也彰君過也或進此說正是邪人欲蔽天聰不可不詧<lb/>
臣請為陛下陳之一曰好名夫忠臣務盡其心事有必<lb/>
<pb n="KR4h0132_WYG_101-15a"/>
須切直者則極論之豈顧名哉若避好名之毁而無所<lb/>
陳施則土木其人皆可備數何煩陛下選揀如此之至<lb/>
况名者聖人以之勵世俗分善惡豈可廢乎借使為善<lb/>
近名陛下試思今之人逺權利敦㓗行以近名者亦幾<lb/>
人哉二曰好進前古諫臣之難者遭遇昏世上犯威嚴<lb/>
旁觸勢要鼎鑊居側斧鑕在前死且不辭安得好進乎<lb/>
盖近来官進用太速故世人得以謂之好進今諫官有<lb/>
盡忠補闕之効陛下但乆而勿遷使其人果忠且義雖<lb/>
<pb n="KR4h0132_WYG_101-15b"/>
死於是官萬無恨矣三曰彰君過凡諫諍之臣盖以司<lb/>
乎過舉也緩則宻疏急則昌言期於必正若人主從而<lb/>
行之適以見乎從諫之美安得謂之彰過乎然諫官亦<lb/>
有好名好進彰君過者異於此巧者之謂諫臣事之難<lb/>
言者則喑而不言擇其無所忤者言之就令不行不復<lb/>
再議退而曰其事我嘗言之矣此可謂之好名也容容<lb/>
黙黙無所恥媿踐歴資序以登貴仕此可謂之好進也<lb/>
凡人主之有過諫官最為近宻或不盡言人主何從而<lb/>
<pb n="KR4h0132_WYG_101-16a"/>
知且變更乎傳之當世垂之於後終以為過此可謂彰<lb/>
君過也臣向之所論乃忠臣巧者之分願賜省覽今陛<lb/>
下出於聖慮自擢諫官必自主之若有陳述於理適當<lb/>
即賜施行無使天下之人謂朝廷有好諫之名而無好<lb/>
諫之實使其言有訐切亦願優假無為姦邪䜛間致有<lb/>
斥逐使天下之人指朝廷有拒諫之失也臣迹逺言近<lb/>
不任兢皇激切之至<lb/>
　<lb/>
<pb n="KR4h0132_WYG_101-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百一<lb/>
</p>
<p>
</p>
  </div>
</body>
</text>
</TEI>
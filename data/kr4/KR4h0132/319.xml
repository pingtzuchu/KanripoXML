<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百十九</head> <lb/>
    <p>
<pb n="KR4h0132_WYG_319-1a"/>
欽定四庫全書<lb/>
　文章辨體彚選巻三百十九<lb/>
　　　　　　　　　　　　明　賀復徵　編<lb/>
序三十九<hi>以下紀錄類</hi>
　　東方朔畫像贊序<hi>晉夏侯湛</hi>
大夫諱朔字曼倩平原厭次人也魏建安中分厭次以<lb/>
為樂陵郡故又為郡人焉事漢武帝漢書具載其事先<lb/>
生瓌瑋愽達思周變通以為濁世不可以富樂也故薄<lb/>
<pb n="KR4h0132_WYG_319-1b"/>
逰以取位茍出不可以直道也故頡頏以傲世傲世不<lb/>
可以垂訓也故正諌以明節明節不可以久安也故詼<lb/>
諧以取容潔其道而穢其跡清其質而濁其文弛張而<lb/>
不為邪進退而不離羣若乃逺心曠度贍智宏才倜儻<lb/>
愽物觸類多能合變以明算幽贊以知來自三墳五典<lb/>
八索九丘隂陽圖緯之學百家衆流之論周給敏捷之<lb/>
辨支離覆逆之數經脈藥石之藝射御書計之術乃研<lb/>
精而究其理不習而盡其功經目而諷於口過耳而闇<lb/>
<pb n="KR4h0132_WYG_319-2a"/>
於心夫其明濟開豁包含𢎞大陵轢卿相嘲哂豪傑籠<lb/>
罩靡前跆籍貴勢出不休顯賤不憂戚戯萬乗若寮友<lb/>
視儔列如草芥雄節邁倫髙氣盖世可謂拔乎其萃逰<lb/>
方之外者已談者又以先生嘘吸冲和吐故納新蟬蛻<lb/>
龍變棄俗登仙神交造化靈為星辰此又竒怪恍惚不<lb/>
可備論者也大人來守此國僕自京都言歸定省覩先<lb/>
生之縣邑想先生之髙風徘徊路寢見先生之遺像逍<lb/>
遙城廓觀先生之祠宇慨然有懐乃作頌焉<lb/>
<pb n="KR4h0132_WYG_319-2b"/>
　　馬汧督誄序<hi>潘岳</hi>
惟元康六年秋九月十五日晉故督守闗中侯扶風馬<lb/>
君卒嗚呼哀哉初雍部之内屬羌反未弭而編户之氐<lb/>
又肆逆焉雖王旅致討終於殄滅而蜂蠆有毒驟失小<lb/>
利俾百姓流亡頻於塗炭建威喪元於好畤州伯宵遯<lb/>
乎大谿若夫偏師禆將之隕首覆軍者盖以十數剖符<lb/>
專城紆青拖墨之司奔走失其守者相望於境秦隴之<lb/>
僭鞏更為魁既已襲汧而館其縣子以𣺌爾之身介乎<lb/>
<pb n="KR4h0132_WYG_319-3a"/>
重圍之裏率寡弱之衆據十雉之城羣氐如蝟毛而起<lb/>
四面雨射城中城中鑿穴而處負户而汲木石將盡樵<lb/>
蘇乏竭芻蕘罄絶於是發梁棟而用之<graphic n="KR1615" url="https://raw.githubusercontent.com/kanripo/KR-Gaiji/master/images/KR1615.png" mimeType="image/png"/>以鐡鎖機闗<lb/>
既縱礧而又升焉㸑陳焦之麥柿梠桷之松用能薪芻<lb/>
不匱人畜取給青烟傍起櫪馬長鳴匈醜駭而疑懼乃<lb/>
闕地而攻子命穴浚壍寘壺鐳瓶甒以偵之將穿響作<lb/>
因焚櫎火薰之潛氐殱焉久之安西之救至竟免虎口<lb/>
之厄全數百萬石之積文契書於幕府聖朝疇咨進以<lb/>
<pb n="KR4h0132_WYG_319-3b"/>
顯秩殊以幢盖之制而州之有司乃以私𨽻数口穀十<lb/>
斛考訊吏兵以檟楚之辭連之大將軍屡抗其疏曰敦<lb/>
固守孤城獨當羣冦以少禦衆載離寒暑臨危奮節保<lb/>
榖全城而雍州從事忌敦勲效極推小疵非所以褒奬<lb/>
元功宜解敦禁劾假授詔書遽許而子固以下獄發憤<lb/>
而卒也朝廷聞而傷之策書曰皇帝咨故督守闗中侯<lb/>
馬敦忠勇果毅率屬有方固守孤城危偪獲濟寵秩未<lb/>
加不幸喪亡朕用悼焉今追贈牙門將軍印綬祠以少<lb/>
<pb n="KR4h0132_WYG_319-4a"/>
牢魂而有靈嘉茲寵榮然潔士之聞穢其庸致思乎若<lb/>
乃下吏之肆其噤害則皆妬之徒也嗟乎妬之欺善抑<lb/>
亦貿首之讐也語曰或戒其子慎無為善言固可以若<lb/>
是悲夫昔乗丘之戰縣賁父御魯莊公馬驚敗績賁父<lb/>
曰他日未嘗敗績而今敗績是無勇也遂死之圉人浴<lb/>
馬有流矢在白肉公曰非其罪也乃誄之漢明帝時有<lb/>
司馬叔持者白日於都市手劍父讐視死如歸亦命史<lb/>
臣班固為之誄然則忠孝義烈之流慷慨非命而死者<lb/>
<pb n="KR4h0132_WYG_319-4b"/>
綴辭之士未之或遺也天子既已䇿而贈之微臣託乎<lb/>
舊史之末敢闕其文哉<lb/>
　　弔魏武帝文序<hi>陸機</hi>
元康八年機始以臺郎出補著作逰乎祕閣而見魏武<lb/>
帝遺令愾然歎息傷懐者久之客曰夫始終者萬物之<lb/>
大歸死生者性命之區域是以臨喪殯而後悲覩陳根<lb/>
而絶哭今乃傷心百年之際興哀無情之地意者無乃<lb/>
知哀之可有而未識情之可無乎機荅之曰夫日蝕由<lb/>
<pb n="KR4h0132_WYG_319-5a"/>
乎交分山崩起於朽壤亦云數而已矣然百姓怪焉者<lb/>
豈不以資髙明之質而不免卑濁之累居常安之勢而<lb/>
終嬰傾離之患故乎夫以迴天倒日之力而不能振形<lb/>
骸之内濟世夷難之智而受困魏闕之下已而格乎上<lb/>
下者藏於區區之木光於四表者翳乎蕞爾之土雄心<lb/>
摧於弱情壯圖終於哀志長算屈於短日逺跡頓於促<lb/>
路嗚呼豈特瞽史之異闕景黔黎之怪頺岸乎觀其所<lb/>
以顧命冢嗣貽謀四子經國之略既逺隆家之訓亦𢎞<lb/>
<pb n="KR4h0132_WYG_319-5b"/>
又云吾在軍中持法是也至於小忿怒大過失不當效<lb/>
也善乎達人之讜言矣持姬女而指季豹以示四子曰<lb/>
以累汝因泣下傷哉曩以天下自任今以愛子託人同<lb/>
乎盡者無餘而得乎亡者無存然而婉孌房闥之内綢<lb/>
繆家人之務則幾乎宻與又曰吾婕妤妓人皆著銅雀<lb/>
臺於臺堂上施八尺牀張繐帳朝晡上脯糒之屬月朝<lb/>
十五輙向帳作妓汝等時時登銅雀臺望吾西陵墓田<lb/>
又云餘香可分與諸夫人諸舎中無所為學作履組賣<lb/>
<pb n="KR4h0132_WYG_319-6a"/>
也吾歴官所得綬皆著藏中吾餘衣裘可别為一藏不<lb/>
能者兄弟可共分之既而竟分焉亡者可以勿求存者<lb/>
可以勿違求與違不其兩傷乎悲夫愛有大而必失惡<lb/>
有甚而必得智惠不能去其惡威力不能全其愛故前<lb/>
識所不用心而聖人罕言焉若乃繫情累於物外留曲<lb/>
念於閨房亦賢俊之所宜廢乎於是遂憤懣而獻弔云<lb/>
爾<lb/>
　　張中丞傳後序<hi>唐韓愈</hi>
<pb n="KR4h0132_WYG_319-6b"/>
元和二年四月十三日夜愈與吳郡張籍閲家中舊書<lb/>
得李翰所為張巡傳翰以文章自名為此傳頗詳宻然<lb/>
尚恨有闕者不為許逺立傳又不載雷萬春事首尾逺<lb/>
雖材若不及巡者開門納巡位本在巡上授之柄而處<lb/>
其下無所疑忌竟與巡俱守死成功名城䧟而虜與巡<lb/>
死先後異耳兩家子弟材智下不能通知二父志以為<lb/>
巡死而逺就虜疑畏死而辭服於賊逺誠畏死何苦守<lb/>
尺寸之地食其所愛之肉以與賊抗而不降乎當其圍<lb/>
<pb n="KR4h0132_WYG_319-7a"/>
守時外無蚍蜉蟻子之援所欲忠者國與主耳而賊語<lb/>
以國亡主滅逺見救援不至而賊來益衆必以其言為<lb/>
信外無待而猶死守人相食且盡雖愚人亦能數日而<lb/>
知死處矣逺之不畏死亦明矣烏有城壊其徒俱死獨<lb/>
䝉媿恥求活雖至愚者不忍為嗚呼而謂逺之賢而為<lb/>
之邪説者又謂逺與巡分城而守城之䧟自逺所分始<lb/>
以此詬逺此又與兒童之見無異人之將死其臟腑必<lb/>
有先受其病者引繩而絶之其絶必有處觀者見其然<lb/>
<pb n="KR4h0132_WYG_319-7b"/>
從而尤之其亦不達於理矣小人之好議論不樂成人<lb/>
之美如是哉如巡逺之所成就如此卓卓猶不得免其<lb/>
他則又何説當二公之初守也寧能知人之卒不救棄<lb/>
城而逆遁茍此不能守雖避之他處何益及其無救而<lb/>
且窮也將其創殘餓羸之餘雖欲去必不達二公之賢<lb/>
其講之精矣守一城捍天下以千百就盡之卒戰百萬<lb/>
日滋之師蔽遮江淮沮遏其勢天下之不亡其誰之功<lb/>
也當是時棄城而圖存者不可一二數擅强兵坐而觀<lb/>
<pb n="KR4h0132_WYG_319-8a"/>
者相環也不追議此而責二公以死守亦見其自比於<lb/>
逆亂設淫辭而助之攻也余嘗從事於汴徐二府屡道<lb/>
於兩府間親祭於其所謂雙廟者其老人徃徃說巡逺<lb/>
時事云南霽雲之乞救於賀蘭也賀蘭嫉巡逺之聲威<lb/>
功績出已上不肯出師救愛霽雲之勇且壯不聽其語<lb/>
强留之具食與樂延霽雲坐霽雲慷慨語曰雲來時睢<lb/>
陽之人不食月餘日矣雲雖欲獨食義不忍雖食且不<lb/>
下咽因抜所佩刀斷一指血淋漓以示賀蘭一座大驚<lb/>
<pb n="KR4h0132_WYG_319-8b"/>
皆感激為雲泣下雲知賀蘭終無為雲出師意即馳去<lb/>
將出城抽矢射佛寺浮圖矢著其上甎半箭曰吾歸破<lb/>
賊必滅賀蘭此矢所以志也愈貞元中過泗州船上人<lb/>
猶指以相語城䧟賊以刃脅降巡巡不屈即牽去將斬<lb/>
之又降霽雲雲未應巡呼雲曰南八男兒死耳不可為<lb/>
不義屈雲笑曰欲將以有為也公有言雲敢不死即不<lb/>
屈張籍曰有于嵩者少依於廵及廵起事嵩常在圍中<lb/>
籍大厯中於和州烏江縣見嵩嵩時年六十餘矣以巡<lb/>
<pb n="KR4h0132_WYG_319-9a"/>
初嘗得臨渙縣尉好學無所不讀籍時尚小粗問巡逺<lb/>
事不能細也云巡長七尺餘鬚髯若神嘗見嵩讀漢書<lb/>
謂嵩曰何為久讀此嵩曰未熟也巡曰吾於書讀不過<lb/>
三徧終身不忘也因誦嵩所讀書盡巻不錯一字嵩驚<lb/>
以為巡偶熟此巻因亂抽他帙以試無不盡然嵩乂取<lb/>
架上諸書試以問巡巡應口誦無疑嵩從巡久亦不見<lb/>
巡常讀書也為文章操紙筆立書未嘗起草初守睢陽<lb/>
時士卒僅萬人城中居人户亦且數萬巡因一見問姓<lb/>
<pb n="KR4h0132_WYG_319-9b"/>
名其後無不識者巡怒鬚髯輙張及城䧟賊縳巡等数<lb/>
十人坐且將戮巡起旋其衆見巡起或起或泣廵曰汝<lb/>
勿怖死命也衆泣不能仰視巡就戮時顔色不亂陽陽<lb/>
如平常逺寛厚長者貌如其心與巡同年生月日後於<lb/>
巡呼巡為兄死時年四十九嵩貞元初死於亳宋間或<lb/>
傳嵩有田在亳宋間武人奪而有之嵩將詣州訟理為<lb/>
所殺嵩無子張籍云<lb/>
　　序賻禮<hi>宋司馬光</hi>
<pb n="KR4h0132_WYG_319-10a"/>
名以位顯行由學成此禮之常若夫身處草野未嘗從<lb/>
學志在為善不求聲利此則尤可尚也近世史氏專取<lb/>
髙官為之傳故閭閻之善人莫之聞喪禮之廢壊久矣<lb/>
而民間為甚至有初喪親賓具酒食聚於其家與主人<lb/>
同醉飽者有以鼓樂導喪車者有因喪納婦者相習為<lb/>
常恬不知怪醫助教劉太居親喪獨不飲酒食肉終三<lb/>
年此乃今士大夫所難能也其弟永一尤孝友亷謹過<lb/>
於人熈寧初巫咸水入夏縣城民溺死者以百數永一<lb/>
<pb n="KR4h0132_WYG_319-10b"/>
執竿立門首有他人物流入門者輙摘出之有僧寓錢<lb/>
數萬於室居無何僧自經死永一遽詣縣自陳請以錢<lb/>
歸其弟子鄉人負其債久不償者永一輙毁券以愧其<lb/>
心其行事類如此有周文粲者其兄嗜酒仰文粲為生<lb/>
兄或時酗毆文粲其鄰人不平而唁之粲怒曰吾兄未<lb/>
嘗毆我汝何離間我兄弟也有蘇慶文者事繼母以孝<lb/>
聞常語其婦曰汝事吾母小不謹必逐汝繼母少寡而<lb/>
無子由是安其室終身元豐中朝廷修景靈宫調天下<lb/>
<pb n="KR4h0132_WYG_319-11a"/>
畫工詣京師事畢有詔選試其優者留翰林授官禄有<lb/>
臺亨者名第一以父老固辭歸養於田里此五人與余<lb/>
同縣故余得而知之悲夫天下布衣之士刻志厲行而<lb/>
人莫知者可勝數哉始太之喪其父也余兄弟賻以千<lb/>
錢且為書致之曰禮凡有喪他人助之珠玉曰含車馬<lb/>
曰賵貨財曰賻衣服曰襚今物雖薄欲人之可繼也久<lb/>
之太請刻其書於石曰鄉人不知有賻禮自太父之喪<lb/>
鄉人稍稍行之太欲廣其傳由吾鄉以及鄰縣由鄰縣<lb/>
<pb n="KR4h0132_WYG_319-11b"/>
以達四方使民間皆去弊俗而入於禮豈小補哉余益<lb/>
美其志因諭之曰是書不足刻余竊慕君子樂道人之<lb/>
善請書若兄弟及周文粲蘇慶文臺亨所為以傳於世<lb/>
庶幾使為善者不以隠微而自懈焉<lb/>
　　序江漢先生死生<hi>元姚燧</hi>
其嵗乙未王師狥地漢上軍法凡城邑以兵得者悉阬<lb/>
之德安由嘗逆戰其斬刈首馘動以十億計先公受詔<lb/>
凡儒服挂浮籍者皆出之得故江漢先生見公戎服而<lb/>
<pb n="KR4h0132_WYG_319-12a"/>
髯不以華人士子遇之至帳中見陳琴書愕然曰回紇<lb/>
亦知事此耶公為之一莞與之言信竒士即出所為文<lb/>
若干篇以九族殫殘不欲兆因與公訣蘄死公止共宿<lb/>
實羈戒之既覺月色爛然惟寢衣留故所公遽鞍馬周<lb/>
號積屍間無有也行及水裔見已被髪脫屣仰天而祝<lb/>
盖少須㬰蹈水未入也公曰果天不生君與衆已同禍<lb/>
矣其全之則上承千百年之祀下垂千百世之緒者將<lb/>
不在是身邪徒死無義可保吾而北無他也至燕名益<lb/>
<pb n="KR4h0132_WYG_319-12b"/>
大著北方經學實賴鳴之逰其門者將百人多達材其<lb/>
間燧生也後不及拜其履前獲識其子卿月者七年矣<lb/>
凡再見之初以府僚見之洛陽雖嘗以好兄余猶未語<lb/>
此今以憲屬來鄧始及之且德先公不忘也燧曰嗚呼<lb/>
自先公言之夫既受詔出之軍中而使之死不以命非<lb/>
善其職且儒同出者將千數纔得如先生一人而使之<lb/>
泯没無聞非崇其道此公所懼而必生之也自先生觀<lb/>
之孰親於其七尺之軀而大其所闗人持瓦缶將敗之<lb/>
<pb n="KR4h0132_WYG_319-13a"/>
猶有惜而不果者必茹毒罹禍不可一日居故忍而為<lb/>
此出處非不思也中夜以興蹀膏血以鬭魑魅徑林莽<lb/>
以觸虎豹而始及水仰天而祝其行非不决也夫思而<lb/>
後行行之以决則其勢多難奪於中路使非先公自行<lb/>
而他人赴之能捨所忍為以回其復生之志收其已逝<lb/>
之魄反就是一日不可居之禍毒乎由是言之先生之<lb/>
死求以無辱不以全歸其生也不以有赴而以知已此<lb/>
其胷中揆制一時相為髙下之權衡也然古之人為知<lb/>
<pb n="KR4h0132_WYG_319-13b"/>
已死者有之無有為知已而生者先生以古人所不為<lb/>
者報之先公而先公所受先生也已多矣奚德哉卿月<lb/>
與余相視一泫卿月歸序所與言者贈之<lb/>
　　文丞相傳序<hi>許有壬</hi>
宋養士三百年得人之盛軼唐漢而過之逺矣盛時忠<lb/>
賢雜遝人有餘力及天命已去人心已離有挺然獨出<lb/>
於百萬億生民之上而欲舉其已墜續其已絶使一時<lb/>
天下之人後乎百世之下洞知君臣大義之不可廢人<lb/>
<pb n="KR4h0132_WYG_319-14a"/>
心天理之未嘗冺其有功於名教為何如哉丞相文公<lb/>
少年趠厲有經濟之志中為賈沮迴翔外僚其以兵入<lb/>
援也大事去矣其付以鈞軸也降表具矣其徃而議和<lb/>
也冀萬一有濟爾平生定力萬變不渝父母有疾雖不<lb/>
可為無不用醫藥之理公之語公之心矣是以當死不<lb/>
死可為即為逸於淮振於海真不可為矣則惟有死爾<lb/>
可死矣而又不死非有他也等一死爾昔則在巳今則<lb/>
在天一旦就義視如歸焉光明俊偉俯視一世顧膚敏<lb/>
<pb n="KR4h0132_WYG_319-14b"/>
裸將之士不知為何物也推此志也雖與嵩華爭髙可<lb/>
也宋之亡守節不屈者有之而未有有為若公者事固<lb/>
不可以成敗論也然則收宋三百年養士之功者公一<lb/>
人爾孫富為湖廣省檢校官始出遼陽儒學副提舉劉<lb/>
岳申所為傳將刻之梓俾有壬序之有壬早讀吟集指<lb/>
南録見公自述甚明三十年前㳺京師故老能言公者<lb/>
尚多而訝其傳之未見於世也伏讀感慨惜京師故老<lb/>
之不及見也公之事業在天地間炳如日星自不容冺<lb/>
<pb n="KR4h0132_WYG_319-15a"/>
而史之取信世之取法則有待於是焉若富也可謂能<lb/>
後者巳<lb/>
　　桑海遺録序<hi>吴立夫</hi>
頃予嘗從鄉先生學見福唐劉汝鈞貽書括蒼吴思齊<lb/>
論文丞相事云自江西初起﨑嶇山谷購募義徒畊甿<lb/>
洞丁造轅門請甲仗不啻數萬而尹玉實為驍將大衣<lb/>
冠指麾衆皆詣闕感泣求效死已而當國二揆交沮用<lb/>
兵師無宣諭卒無犒賞盤桓月餘僅令守姑蘇一路張<lb/>
<pb n="KR4h0132_WYG_319-15b"/>
彦提重兵居毘陵且有叛志尹玉竟以絻太湖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>橋首<lb/>
尾不救而溺死未幾獨松告急朝廷四詔政府六書趣<lb/>
棄聊攝援根本一日一夜倉皇就道及至行都而獨松<lb/>
隨以破䧟復令駐兵餘杭守獨松朝議不一衆心離散<lb/>
會有尹京之命餘慶據奪其印不予漢輔遁德剛遁北<lb/>
軍入城與權又絻江遁乃即日拜樞使又拜右揆補與<lb/>
權處且令徃軍前講解毅然請行及被囚以北中道奔<lb/>
迸收集亡散無兵無糧大勢去矣帝霸交馳正偽更作<lb/>
<pb n="KR4h0132_WYG_319-16a"/>
是不一姓當世之為大臣元老者視易姓如閲傳郵况<lb/>
當滄海横流之際而彼以異姓未深得朝廷事權欲隻<lb/>
手障之至死不屈微箕二子有愧色於宗國矣其書大<lb/>
略如此予後又見淮隂龔開所作文宋瑞陸秀夫二傳<lb/>
盖益詳焉方唐末五代之季藩鎮跋扈武臣驕矜君臣<lb/>
父子之義不明而土地甲兵之强類無不欲黄屋左纛<lb/>
自為者先宋知其然一旦踐大位即罷諸節度兵符遽<lb/>
用儒臣以為始終不足以盡復乎石晉所割之境土迨<lb/>
<pb n="KR4h0132_WYG_319-16b"/>
乎宣和衰亂兆兵南下急若建瓴曽不得乗一障設一<lb/>
候而遂至奔亡不守後宋再造東南區區山海之間内<lb/>
政不修外猶恃夫江淮以為固久之南北夾攻汴蔡之<lb/>
籓籬自撤其蔽荆襄受圍鄂渚有警巴蜀侵䧟廣西之<lb/>
烽燧不絶此其國勢垂盡殆如嚢中探丸圍中逐鹿無<lb/>
復有潛藏隠伏地矣所可幸者天下學士大夫二三百<lb/>
年祖宗培養作成之澤薫蒸者久忠臣義士或死節或<lb/>
死土卒之宋瑞秀夫前後死國精忠激烈誠有在於天<lb/>
<pb n="KR4h0132_WYG_319-17a"/>
地而不在於古今者嗚呼吳晉陳隋之變豈復有一人<lb/>
若是哉龔開者字聖予少嘗與秀夫同居廣陵幕府及<lb/>
世已改多徃來故京家益貧故人賓客候問日至立則<lb/>
沮洳坐無几席一子名浚毎俯伏榻上就其背按紙作<lb/>
唐馬圖風騣霧鬛豪骭蘭筋備盡諸態一持出入輙以<lb/>
數十金易得之藉是故不窮然竟無所求於人而死志<lb/>
節既峻儀觀甚偉文章議論愈髙古為此三傳類司馬<lb/>
遷班固以下不及也此亦無負於秀夫者哉予故私列<lb/>
<pb n="KR4h0132_WYG_319-17b"/>
二傳以發其端詢之故老徵之雜記題曰桑海遺録且<lb/>
以待太史氏之擇<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百十九<lb/>
</p>
<p>
</p>
  </div>
</body>
</text>
</TEI>
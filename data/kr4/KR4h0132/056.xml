<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五十六</head> <lb/>
    <p>
<pb n="KR4h0132_WYG_056-1a"/>
欽定四庫全書<lb/>
　文章辨體彚選巻五十六<lb/>
　　　　　　　　　　　　明　賀復徴　編<lb/>
論諫五<lb/>
　　論受鄭子華<hi>左傳僖公七年</hi>
秋盟於寗毋謀鄭故也管仲言於齊侯曰臣聞之招携<lb/>
以禮懷逺以德德禮不易無人不懷齊侯修禮於諸侯<lb/>
諸侯官受方物鄭伯使太子華聽命於會言於齊侯曰<lb/>
<pb n="KR4h0132_WYG_056-1b"/>
洩氏孔氏子人氏三族實違君命君若去之以為成我<lb/>
以鄭為内臣君亦無所不利焉齊侯將許之管仲曰君<lb/>
以禮與信屬諸侯而以姦終之毋乃不可乎子父不奸<lb/>
之謂禮守命共時之謂信違此二者奸莫大焉公曰諸<lb/>
侯有討於鄭未㨗今茍有釁從之不亦可乎對曰君若<lb/>
綏之以德加之以訓辭而帥諸侯以討鄭鄭將覆亡之<lb/>
暇豈敢不懼若總其罪人以臨之鄭有辭矣何懼且夫<lb/>
合諸侯以崇德也會而列姦何以示後嗣夫諸侯之會<lb/>
<pb n="KR4h0132_WYG_056-2a"/>
其德刑禮義無國不記記姦之位君盟替矣作而不記<lb/>
非盛德也君其勿許鄭必受盟夫子華既為太子而求<lb/>
介於大國以弱其國亦必不免鄭有叔詹堵叔師叔三<lb/>
良為政未可間也齊侯辭焉子華由是得罪於鄭<lb/>
　　論用人於社<hi>左傳僖公十九年</hi>
宋公使邾文公用鄫子於次睢之社欲以屬東夷司馬<lb/>
子魚曰古者六畜不相為用小事不用大牲而况敢用<lb/>
人乎祭祀以為人也民神之主也用人其誰饗之齊桓<lb/>
<pb n="KR4h0132_WYG_056-2b"/>
公存三亡國以屬諸侯義士猶曰薄德今一會而虐二<lb/>
國之君又用諸滛昏之鬼將以求霸不亦難乎得死為<lb/>
幸<lb/>
　　論岀莒僕<hi>左傳文公十八年</hi>
莒紀公生太子僕又生季佗愛季佗而岀僕且多行無<lb/>
禮於國僕因國人以弑紀公以其寶玉來奔納諸宣公<lb/>
公命與之邑曰今日必授季文子使司冦出諸竟曰今<lb/>
日必達公問其故季文子使太史克對曰先大夫臧文<lb/>
<pb n="KR4h0132_WYG_056-3a"/>
仲敎行父事君之禮行父奉以周旋弗敢失隊曰見有<lb/>
禮於其君者事之如孝子之養父母也見無禮於其君<lb/>
者誅之如鷹鸇之逐鳥雀也先君周公制周禮曰則以<lb/>
觀德德以處事事以度功功以食民作誓命曰毁則為<lb/>
賊掩賊為藏竊賄為盗盗器為奸主藏之名頼奸之用<lb/>
為大㓙德有常無赦在九刑不忘行父還觀莒僕莫可<lb/>
則也孝敬忠信為吉德盗賊藏奸為凶德夫莒僕則其<lb/>
孝敬則弑君父矣則其忠信則竊寶玉矣其人則盗賊<lb/>
<pb n="KR4h0132_WYG_056-3b"/>
也其器則奸兆也保而利之則主藏也以訓則昏民無<lb/>
則焉不度於善而皆在於凶德是以去之昔高陽氏有<lb/>
才子八人蒼舒隤敳檮戭大臨尨降庭堅仲容叔達齊<lb/>
聖廣淵明允篤誠天下之民謂之八愷高辛氏有才子<lb/>
八人伯奮仲堪叔獻季仲伯虎仲熊叔豹季貍忠肅共<lb/>
懿宣慈惠和天下之民謂之八元此十六族也世濟其<lb/>
美不隕其名以至於堯堯不能舉舜臣堯舉八愷使主<lb/>
后土以揆百事莫不時序地平天成舉八元使布五敎<lb/>
<pb n="KR4h0132_WYG_056-4a"/>
於四方父義母慈兄友弟恭子孝内平外成昔帝鴻氏<lb/>
有不才子掩義隠賊好行凶德醜類惡物頑嚚不友是<lb/>
與此周天下之民謂之渾敦少皥氏有不才子毁信廢<lb/>
忠崇餙惡言靖譛庸囘服讒蒐慝以誣盛德天下之民<lb/>
謂之窮竒顓頊氏有不才子不可敎訓不知話言告之<lb/>
則頑舍之則嚚傲狠明德以亂天常天下之民謂之檮<lb/>
杌此三族也世濟其凶增其惡名以至於堯堯不能去<lb/>
縉雲氏有不才子貪於飲食冒於貨賄侵欲崇侈不可<lb/>
<pb n="KR4h0132_WYG_056-4b"/>
盈厭聚歛積實不知紀極不分孤寡不恤窮匱天下之<lb/>
民以比三凶謂之饕餮舜臣堯賓於四門流四凶族渾<lb/>
敦窮竒檮杌饕餮投諸四裔以禦魑魅是以堯崩而天<lb/>
下如一同心戴舜以為天子以其舉十六相去四㓙也<lb/>
故虞書數舜之功曰慎徽五典五典克從無違敎也曰<lb/>
納於百揆百揆時序無廢事也曰賓於四門四門穆穆<lb/>
無凶人也舜有大功二十而為天子今行父雖未獲一<lb/>
吉人去一凶矣於舜之功二十之一也庻㡬免於戾乎<lb/>
<pb n="KR4h0132_WYG_056-5a"/>
　　論代狄<hi>左傳宣公十五年</hi>
潞子嬰児之夫人晉景公之姊也酆舒為政而殺之又<lb/>
傷潞子之目晉侯將伐之諸大夫皆曰不可酆舒有三<lb/>
儁才不如待後之人伯宗曰必代之狄有五罪儁才雖<lb/>
多何補焉不祀一也嗜酒二也棄仲章而奪黎氏地三<lb/>
也虐我伯姬四也傷其君目五也怙其儁才而不以茂<lb/>
德兹益罪也後之人或者將敬奉德義以事神人而申<lb/>
固其命若之何待之不討有罪曰將待後後有辭而討<lb/>
<pb n="KR4h0132_WYG_056-5b"/>
焉毋乃不可乎夫恃才與衆亡之道也商紂由之故滅<lb/>
天反時為災地反物為妖民反德為亂亂則妖災生故<lb/>
文反正為乏盡在狄矣晉侯從之六月癸卯晉荀林父<lb/>
敗赤狄於曲梁辛亥滅潞酆舒奔衛衛人歸諸晉晉人<lb/>
殺之<lb/>
　　論三殆<hi>左傳昭公四年</hi>
許男如楚楚子止之遂止鄭伯復田江南許男與焉使<lb/>
椒舉如晉求諸侯二君待之椒舉致命曰寡君使舉曰<lb/>
<pb n="KR4h0132_WYG_056-6a"/>
日君有惠賜盟於宋曰晉楚之從交相見也以嵗之不<lb/>
易寡人願結驩於二三君使舉請間君若茍無四方之<lb/>
虞則願假寵以請於諸侯晉侯欲勿許司馬侯曰不可<lb/>
楚王方侈天或者欲逞其心以厚其毒而降之罰未可<lb/>
知也其使能終亦未可知也晉楚唯天所相不可與爭<lb/>
君其許之而修德以待其歸若歸於德吾猶將事之况<lb/>
諸侯乎若適滛虐楚將棄之吾又誰與爭公曰晉有三<lb/>
不殆其何敵之有國險而多馬齊楚多難有是三者何<lb/>
<pb n="KR4h0132_WYG_056-6b"/>
鄉而不濟對曰恃險與馬而虞鄰國之難是三殆也四<lb/>
岳三塗陽城大室荆山中南九州之險也是不一姓冀<lb/>
之北土馬之所生無與國焉恃險與馬不可以為固也<lb/>
從古以然是以先王務修德音以亨神人不聞其務險<lb/>
與馬也鄰國之難不可虞也或多難以固其國啓其疆<lb/>
土或無難以䘮其國失其守宇若何虞難齊有仲孫之<lb/>
難而獲桓公至今頼之晉有里平之難而獲文公是以<lb/>
為盟主衛邢無難敵亦䘮之故人之難不可虞也恃此<lb/>
<pb n="KR4h0132_WYG_056-7a"/>
三者而不修政德亡於不暇又何能濟君其許之紂作<lb/>
滛虐文王惠和殷是以隕周是以興夫豈爭諸侯乃許<lb/>
楚使使叔向對曰寡君有社稷之事是以不獲春秋時<lb/>
見諸侯君實有之何辱命焉椒舉遂請昏晉侯許之<lb/>
　　論辱晉<hi>左傳昭公五年</hi>
晉韓宣子如楚送女叔向為介鄭子皮子大叔勞諸索<lb/>
氏大叔謂叔向曰楚王汰侈已甚子其戒之叔向曰汰<lb/>
侈已甚身之災也焉能及人若奉吾幣帛慎吾威儀守<lb/>
<pb n="KR4h0132_WYG_056-7b"/>
之以信行之以禮敬始而思終終無不復從而不失儀<lb/>
敬而不失威道之以訓辭奉之以舊法考之以先王度<lb/>
之以二國雖汰侈若我何及楚楚子朝其大夫曰晉吾<lb/>
仇敵也茍得志焉無恤其他今其來者上卿上大夫也<lb/>
若吾以韓起為閽以羊舌肸為司宫足以辱晉吾亦得<lb/>
志矣可乎大夫莫對薳啓疆曰可茍有其備何故不可<lb/>
耻匹夫不可以無備况耻國乎是以聖王務行禮不求<lb/>
耻人朝聘有珪享頫有璋小有述職大有廵功設机而<lb/>
<pb n="KR4h0132_WYG_056-8a"/>
不倚爵盈而不飲宴有好貨飱有陪鼎入有郊勞出有<lb/>
贈賄禮之至也國家之敗失之道也則禍亂興城濮之<lb/>
役晉無楚備以敗於邲邲之役楚無晉傋以敗於鄢自<lb/>
鄢以來晉不失備而加之以禮重之以睦是以楚弗能<lb/>
報而求親焉既獲姻親又欲耻之以召冦讎備之若何<lb/>
誰其重此若有其人耻之可也若其未有君亦圖之晉<lb/>
之事君臣曰可矣求諸侯而糜至求昏而薦女君親送<lb/>
之上卿及上大夫致之猶欲耻之君其亦有備矣不然<lb/>
<pb n="KR4h0132_WYG_056-8b"/>
柰何韓起之下趙成中行呉魏舒范鞅知盈羊舌肸之<lb/>
下祁午張趯籍談女齊梁丙張骼輔躒苖賁皇皆諸侯<lb/>
之選也韓襄為公族大夫韓須受命而使矣箕襄邢帯<lb/>
叔禽叔椒子羽皆大家也韓賦七邑皆成縣也羊舌四<lb/>
族皆彊家也晉人若䘮韓起楊肸五卿八大夫輔韓須<lb/>
楊石因其十家九縣長轂九百其餘四十縣遺守四干<lb/>
奮其武怒以報其大耻伯華謀之中行伯魏舒帥之其<lb/>
蔑不濟矣君將以親易怨實亡禮以速冦而未有其備<lb/>
<pb n="KR4h0132_WYG_056-9a"/>
使羣臣徃遺之禽以逞君心何不可之有王曰不糓之<lb/>
過也大夫無辱厚為韓子禮王欲敖叔向以其所不知<lb/>
而不能亦厚其禮<lb/>
　　論石言<hi>左傳昭公八年</hi>
八年春石言於晉魏榆晉侯問於師曠曰石何故言<lb/>
對曰石不能言或馮焉不然民聽濫也抑臣又聞之曰<lb/>
作事不時怨讟恫於民則有非言之物而言今宮室崇<lb/>
侈民力凋盡怨讟並作莫保其性石言不亦宜乎於是<lb/>
<pb n="KR4h0132_WYG_056-9b"/>
晉侯方築<graphic n="KR2791" url="https://raw.githubusercontent.com/kanripo/KR-Gaiji/master/images/KR2791.png" mimeType="image/png"/>祁之宮叔向日子野之言君子哉君子之<lb/>
言信而有徴故怨逺於其身小人之言僣而無徴故怨<lb/>
咎及之詩曰哀哉不能言匪古是出唯躬是瘁哿矣能<lb/>
言巧言如流俾躬處休其是之謂乎是宮也成諸侯必<lb/>
叛君必有咎夫子知之矣<lb/>
　　論城陳蔡不羮<hi>左傳昭公十一年</hi>
楚子城陳蔡不羮使棄疾為蔡公王問於申無宇曰棄<lb/>
疾在蔡何如對曰擇子莫如父擇臣莫如君鄭荘公城<lb/>
<pb n="KR4h0132_WYG_056-10a"/>
櫟而寘子元焉使昭公不立齊桓公城糓而寘管仲焉<lb/>
至於今頼之臣聞五大不在邉五細不在庭親不在外<lb/>
覊不在内今棄疾在外鄭丹在内君其少戒王曰國有<lb/>
大城何如對曰鄭京櫟實殺曼伯宋蕭亳實殺子游齊<lb/>
渠丘實殺無知衛蒲戚實出獻公若由是觀之則害於<lb/>
國末大必折尾大不掉君所知也<lb/>
　　論與呉<hi>左傳哀公元年</hi>
呉之入楚也使召陳懷公懷公朝國人而問焉曰欲與<lb/>
<pb n="KR4h0132_WYG_056-10b"/>
楚者右欲與呉者左陳人從田無田從黨逢滑當公而<lb/>
進曰臣聞國之興也以福其亡也以禍今呉未有福楚<lb/>
未有禍楚未可棄呉未可從而晉盟主也若以晉辭呉<lb/>
若何公曰國勝君亡非禍而何對曰國之有是多矣何<lb/>
必不復小國猶復况大國乎臣聞國之興也視民如傷<lb/>
是其福也其亡也以民為土芥是其禍也楚雖無德亦<lb/>
不艾殺其民呉日敝於兵暴骨如莽而未見德焉天其<lb/>
或者正訓楚也禍之適呉其何日之有陳侯從之<lb/>
<pb n="KR4h0132_WYG_056-11a"/>
　　論傅太子<hi>國語</hi>
文公問於胥臣曰吾欲使陽處父傅讙也而敎誨之其<lb/>
能善之乎對曰是在讙也籧篨不可使俛戚施不可使<lb/>
仰僬僥不可使舉侏儒不可使援矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>不可使視嚚瘖<lb/>
不可使言聾瞶不可使聽僮昏不可使謀質將善而<lb/>
賢良賛之則濟可竢也若有違質敎將不入其何善之<lb/>
為臣聞昔者太任娠文王不變少溲於豕牢而得文王<lb/>
不加病焉文王在母不憂在傅弗勤處師弗煩事王不<lb/>
<pb n="KR4h0132_WYG_056-11b"/>
怒敬友二虢而惠慈二蔡刑於太姒比於諸弟詩云刑<lb/>
於寡妻至於兄弟以御於家邦於是乎用四方之賢良<lb/>
及其即位也詢於八虞而咨於二虢度於閎天而謀於<lb/>
南宮諏於蔡原而訪於辛尹重之以周召畢榮億寧百<lb/>
神而柔龢萬民故詩曰惠於宗公神罔時恫是則文王<lb/>
非專敎誨之力也公曰然則敎無益乎對曰胡為文益<lb/>
其質故人生而學非學不入公曰柰夫八疾何對曰官<lb/>
師之所材也戚施直鏄籧篨䝉璆侏儒扶盧矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>修聲<lb/>
<pb n="KR4h0132_WYG_056-12a"/>
讋瞶司火僮昏嚚瘖僬僥官師所不材也以實裔土夫<lb/>
敎者因體能質而利之者也若川然有原以卭浦而後<lb/>
大<lb/>
　　論傅太子<hi>國語</hi>
莊王使士亹傅太子葴辭曰臣不材無能益焉王曰頼<lb/>
子之善善之也對曰夫善在太子太子欲善善人將至<lb/>
若不欲善善則不用故堯有丹朱舜有商均啓有五觀<lb/>
湯有太甲文王有管蔡是五王者皆元德也而有姦子<lb/>
<pb n="KR4h0132_WYG_056-12b"/>
夫豈不欲其善不能故也若民煩可敎訓蠻夷戎翟其<lb/>
不賓也久矣中國所不能用也王卒使傅之問於申叔<lb/>
時叔時曰敎之春秋而為之聳善而抑惡焉以戒勸其<lb/>
心敎之世而為之昭明德而廢幽昏焉以怵懼其動敎<lb/>
之詩而為之道廣顯德以耀明其志敎之禮使知上下<lb/>
之則敎之樂以疏其穢而鎮其浮敎之令使訪物官敎<lb/>
之語使明其德而知先王之務用明德於民也敎之故<lb/>
志使知廢興者而戒懼焉敎之訓典使知族類行比義<lb/>
<pb n="KR4h0132_WYG_056-13a"/>
焉若是而不從動而不悛則文詠物以行之求賢良以<lb/>
翼之悛而不攝則身勤之多訓典刑以納之務慎敦篤<lb/>
以固之攝而不徹則明施舍以道之忠明久長以道之<lb/>
信明度量以道之義明等級以道之禮明恭儉以道之<lb/>
孝明敬戒以道之事明慈愛以道之仁明昭利以道之<lb/>
文明除害以道之武明精意以道之罰明正德以道之<lb/>
賞明齊肅以耀之臨若是而不濟不可為也且夫誦詩<lb/>
以輔相之威儀以先後之體貌以左右之明行以宣翼<lb/>
<pb n="KR4h0132_WYG_056-13b"/>
之制節義以動行之恭敬以監臨之勤勉以勸之孝順<lb/>
以納之忠信以發之德音以揚之敎備而不從者非人<lb/>
也其可興乎夫子踐位則退自退則敬不則赧<lb/>
　　論章華之臺<hi>國語</hi>
靈王為章華之臺與伍舉升焉曰臺美夫對曰臣聞國<lb/>
君服寵以為美安民以為樂聽德以為聰致逺以為明<lb/>
不聞其以土木之崇高彤鏤為美而以金石匏竹之昌<lb/>
大囂庻為樂不聞其以觀大視侈滛色以為明而以察<lb/>
<pb n="KR4h0132_WYG_056-14a"/>
清濁為聰也先君莊王為匏居之臺高不過望國氛大<lb/>
不過容宴豆木不妨守備用不煩官府民不廢時務官<lb/>
不易朝常問誰宴焉則宋公鄭伯問誰相禮則華元駟<lb/>
騑問誰賛事則陳侯蔡侯許男頓子其大夫侍之先君是以<lb/>
除亂克敵而無惡於諸侯今君為此臺也國民罷焉財<lb/>
用盡焉年糓敗焉百官煩焉舉國留之數年乃成願得<lb/>
諸侯與始升焉諸侯皆距無有至者而後使太宰啓疆<lb/>
請於魯侯懼之以蜀之役而僅得以來使富都那𥪡贊<lb/>
<pb n="KR4h0132_WYG_056-14b"/>
焉而使長鬛之士相焉臣不知其美也夫美也者上下<lb/>
外内小大逺邇皆無害焉故曰美若於目觀則美縮於<lb/>
財用則匱是聚民利以自封而瘠民也胡美之為夫君<lb/>
國者將民之與處民實瘠矣君安得肥且夫私欲𢎞侈<lb/>
則德義鮮少德義不行則邇者騷離而逺者距違天子<lb/>
之貴也唯其以公侯為官正而以伯子男為師旅其有<lb/>
美名也唯其施令德於逺近而小大安之也若歛民利<lb/>
以成其私欲使民蒿焉忘其安樂而有逺心其為惡也<lb/>
<pb n="KR4h0132_WYG_056-15a"/>
甚矣安用目觀故先王之為臺榭也榭不過講軍實臺不過<lb/>
望氛祥故榭度於大卒之居臺度於臨觀之高其所不<lb/>
奪穡地其為不匱財用其事不煩官業其日不廢時務<lb/>
瘠磽之地於是乎為之城守之木於是乎用之官寮之<lb/>
暇於是乎臨之四時之隙於是乎成之故周詩曰經始<lb/>
靈臺經之營之庻民攻之不日成之經始勿亟庻民子<lb/>
來王在靈囿麀鹿攸伏夫為臺榭將以敎民利也不知<lb/>
其以匱之也若君謂此臺美而為之正楚其殆矣<lb/>
<pb n="KR4h0132_WYG_056-15b"/>
　　諷齊王納諫<hi>齊鄒忌</hi>
鄒忌脩八尺有餘而形貌昳麗朝服衣冠窺鏡謂其妻<lb/>
曰吾孰與城北徐公美其妻曰君美甚徐公何能及君<lb/>
也城北徐公齊國之美麗者也忌不自信而復問其妾<lb/>
曰吾孰與徐公美妾曰徐公何能及君也旦日客從外<lb/>
來與坐談問之吾與徐公孰美客曰徐公不若君之美<lb/>
也明日徐公來熟視之自以為不如窺鏡而自視又弗<lb/>
如逺甚暮寢而思之曰吾妻之美我者私我也妾之美<lb/>
<pb n="KR4h0132_WYG_056-16a"/>
我者畏我也客之美我者欲有求於我也於是入朝見<lb/>
威王曰臣誠知不如徐公美臣之妻私臣臣之妾畏臣<lb/>
臣之客欲有求於臣皆以美於徐公今齊地方千里百<lb/>
二十城宮婦左右莫不私王朝廷之臣莫不畏王四境<lb/>
之内莫不有求於王由此觀之王之蔽甚矣王曰善乃<lb/>
下令羣臣吏民能面刺寡人之過者受上賞上書諫寡<lb/>
人者受中賞能謗議於市朝聞寡人之耳者受下賞令初<lb/>
下羣臣進諫門庭若市數月之内時時而間進朞年之<lb/>
<pb n="KR4h0132_WYG_056-16b"/>
後雖欲言無可進者燕趙韓魏聞之皆朝於齊此所謂<lb/>
戰勝於朝廷<lb/>
　　論好士<hi>王斗</hi>
先生王斗造門而見齊宣王宣王曰寡人奉先君之宗<lb/>
廟守社稷聞先生直言正諫不諱王斗對曰王聞之過<lb/>
斗生於亂世事亂君焉敢直言正諫宣王忿然作色不<lb/>
説有間王斗曰昔先君桓公所好者五九合諸侯一匡<lb/>
天下天子授籍立為太伯今王有四焉宣王説曰寡人<lb/>
<pb n="KR4h0132_WYG_056-17a"/>
愚陋守齊國唯恐夫抎<hi>失也</hi>之焉能有四焉王斗曰先<lb/>
君好馬王亦好馬先君好狗王亦好狗先君好酒王亦<lb/>
好酒先君好色王亦好色先君好士而王不好士宣王<lb/>
曰當今之世無士寡人何好王斗曰世無騏驎騄耳王<lb/>
之駟已備矣世無東郭逡盧氏之狗王之走狗已具矣<lb/>
世無毛嬙西施王宫已充矣王亦不好士也何患無士<lb/>
宣王謝曰寡人有罪國家於是舉士五人任官齊國大<lb/>
治<lb/>
<pb n="KR4h0132_WYG_056-17b"/>
　　論幸臣亡國<hi>楚莊辛</hi>
莊辛謂楚襄王曰君王左州侯右夏侯輦從鄢陵君與<lb/>
壽陵君專滛逸侈靡不顧國政郢都必危矣襄王曰先<lb/>
生老悖乎將以為楚國妖祥乎莊辛曰臣誠見其必然<lb/>
者也非敢以為國妖祥也君王卒幸四子者不衰楚國<lb/>
必亡矣臣請避於趙淹留以觀之莊辛去之趙留五月<lb/>
秦果舉鄢郢巫上蔡陳之地襄王流揜於成陽於是使<lb/>
人發騶徴莊辛於趙莊辛曰諾莊辛至襄王曰寡人不<lb/>
<pb n="KR4h0132_WYG_056-18a"/>
能用先生之言今事至於此為之柰何莊辛對曰臣聞<lb/>
鄙語曰見兎而顧犬未為晩也亡羊而補牢未為遲也<lb/>
臣聞昔湯武以百里昌桀紂以天下亡今楚國雖小絶<lb/>
長續短猶以數千里豈特百里哉王獨不見夫蜻蛉乎<lb/>
六足四翼飛翔乎天地之間俛啄蚉䖟而食之仰承甘<lb/>
露而飲之自以為無患與人無争也不知夫五尺童子<lb/>
方將調飴膠絲加已乎四仞之上而下為螻蟻食也夫<lb/>
蜻蛉其小者也黄雀因是以俯噣白粒仰棲茂樹鼔翅<lb/>
<pb n="KR4h0132_WYG_056-18b"/>
奮翼自以為無患與人無爭也不知夫公子王孫左<lb/>
挾彈右攝丸將加已乎十仞之上以其類為招晝游乎<lb/>
茂樹夕調乎酸醎倐忽之間墮於公子之手夫黄雀其小<lb/>
者也黄鵠因是以遊乎江海淹乎大沼俯噣鱔鯉仰齧<lb/>
陵衡奮其六翮而凌清風飄揺乎高翔自以為無患與<lb/>
人無争也不知夫射者方將修其碆盧治其矰繳將加<lb/>
已乎百仞之上被㔋磻引微繳折清風而抎矣故晝㳺<lb/>
乎江河夕調乎鼎鼐夫黄鵠其小者也蔡靈侯之事因<lb/>
<pb n="KR4h0132_WYG_056-19a"/>
是以南㳺乎高陂北臨乎巫山飲茹溪流食湘波之魚<lb/>
左抱㓜妾右擁嬖女與之馳騁乎高蔡之中而不以國<lb/>
家為事不知夫子發方受命乎靈王繫已以朱絲而見<lb/>
之也蔡靈侯之事其小者也君王之事因是以左州侯<lb/>
右夏侯輦從鄢陵君與壽靈君飯封禄之粟而載方府<lb/>
之金與之馳騁乎雲夢之中而不以天下國家為事而<lb/>
不知夫穰侯方受命乎秦王填黽塞之内而投已乎黽<lb/>
塞之外襄王聞之顔色變作身體戰慄於是乃以執珪<lb/>
<pb n="KR4h0132_WYG_056-19b"/>
而授之為陽陵君與淮北之地<lb/>
　　論講秦得失<hi>趙虞卿</hi>
秦攻趙於長平大破之引兵而歸因使人索六城於趙<lb/>
而講趙計未定樓緩新從秦來趙王與樓緩計之曰與<lb/>
秦城何如不與何如樓緩辭讓曰此非臣之所能知也<lb/>
王曰雖然試言公之私樓緩曰王亦聞夫公甫文伯母<lb/>
乎公甫文伯官於魯病死婦人為之自殺於房中者二<lb/>
八其母聞之不肯哭也相室曰焉有子死而不哭者乎<lb/>
<pb n="KR4h0132_WYG_056-20a"/>
其母曰孔子賢人也逐於魯是人不隨今死而婦人為<lb/>
死者十六人若是者其於長者薄而於婦人厚故從母<lb/>
言之為賢母也從婦言之必不免於妬婦也故其言一<lb/>
也言者異則人心變矣今臣新從秦來而言勿與則非<lb/>
計也言與之則恐王以臣之為秦也故不敢對使臣得<lb/>
為王計之不如予之王曰諾虞卿聞之入見王王以樓<lb/>
緩言告之虞卿曰此餙説也王曰何謂也虞卿曰秦之<lb/>
攻趙也倦而歸乎王以其力尚能進愛王而不攻乎王<lb/>
<pb n="KR4h0132_WYG_056-20b"/>
曰秦之攻我也不遺餘力矣必以倦而歸也虞卿曰秦<lb/>
以其力攻其所不能取倦而歸王又以其力之所不能<lb/>
攻而資之是助秦自攻也來年秦復攻王王無以救矣<lb/>
王以虞卿之言告樓緩樓緩曰虞卿能盡知秦力之所<lb/>
至乎誠不知秦力之所至此彈丸之地猶不予也令<lb/>
秦來年復攻王得無割其内而講乎王曰誠聽子割矣<lb/>
子能必來年秦之不復攻我乎樓緩對曰此非臣之所<lb/>
敢任也昔者三晉之交於秦相善也今秦釋韓魏而獨<lb/>
<pb n="KR4h0132_WYG_056-21a"/>
攻王王之所以事秦必不如韓魏也今臣為足下解負<lb/>
親之攻啓關通幣齊交韓魏至來年而王獨不取於秦<lb/>
王之所以事秦者必在韓魏之後也此非臣之所敢任<lb/>
也王以樓緩之言告虞卿虞卿曰樓緩言不講來年秦<lb/>
復攻王得無更割其内而講今講樓緩又不能必秦之<lb/>
不復攻也雖割何益來年復攻又割其力之所不能取<lb/>
而講也此自盡之術也不如無講秦雖善攻不能取六<lb/>
城趙雖不能守亦不至失六城秦倦而歸兵必罷我以<lb/>
<pb n="KR4h0132_WYG_056-21b"/>
六城收天下以攻罷秦是我失之於天下而取償於秦<lb/>
也吾國尚利孰與坐而割地自弱以强秦今樓緩曰秦<lb/>
善韓魏而攻趙者必王之事秦不如韓魏也是使王嵗<lb/>
以六城事秦也即坐而地盡矣來年秦復求割地王將<lb/>
予之乎不予則是棄前資而挑秦禍也與之則無地而<lb/>
給之語曰强者善攻而弱者不能自守今坐而聽秦秦<lb/>
兵不敝而多得地是强秦而弱趙也以益强之秦而割<lb/>
愈弱之趙其計固不止矣且秦虎狼之國也無禮義之<lb/>
<pb n="KR4h0132_WYG_056-22a"/>
心其求無已而王之地有盡以有盡之地給無已之求<lb/>
其勢必無趙矣故曰此餙説也王必勿與王曰諾樓緩<lb/>
聞之入見於王王又以虞卿之言告之樓緩曰不然虞<lb/>
卿得知其一未知其二也夫秦趙搆難而天下皆説何<lb/>
也曰我將因强而乘弱今趙兵困於秦天下之賀戰勝<lb/>
者則必在于秦矣故不若亟割地求和以疑天下慰秦<lb/>
心不然天下將因秦之怒乘趙之敝而瓜分之趙且亡<lb/>
何秦之圖王以此斷之勿復計也虞卿聞之又入見王<lb/>
<pb n="KR4h0132_WYG_056-22b"/>
曰危矣樓子之為秦也夫趙兵困於秦又割地為和是<lb/>
愈疑天下而何慰秦心哉不亦大示天下弱乎且臣曰<lb/>
勿予者非固勿予而已也秦索六城於王王以六城賂<lb/>
齊齊秦之深讐也得王六城并力而西擊秦也齊之聽<lb/>
王不待辭之畢也是王失於齊而取償於秦一舉結三<lb/>
國之親而與秦易道也趙王曰善因發虞卿東見齊王<lb/>
與之謀秦虞卿未反秦之使者已在趙矣樓緩聞之逃<lb/>
去<lb/>
<pb n="KR4h0132_WYG_056-23a"/>
　　論建信君<hi>魏公子牟</hi>
建信君貴於趙魏公子牟過趙趙王迎之顧反至坐前<lb/>
有尺帛且令工人以為冠工見客來也因避趙王曰公<lb/>
子乃驅後車幸以臨寡人願聞所以為天下魏牟曰王<lb/>
能重王之國若此尺帛則王之國大治矣趙王不説形<lb/>
於顔色曰先王不知寡人不肖使奉社稷豈敢輕國若<lb/>
此魏牟曰王無怒請為王説之曰王有此尺帛何不令<lb/>
前郎中以為冠王曰郎中不知為冠魏牟曰為冠而敗<lb/>
<pb n="KR4h0132_WYG_056-23b"/>
之奚虧於王之國而王必待工而後乃使之今為天下<lb/>
之工或非也社稷為虛戾先王不血食而王不以予工<lb/>
乃與㓜艾且王之先帝駕犀首而驂馬服以與秦角逐<lb/>
秦當時避其鋒今王憧憧乃輦建信以與强秦角逐臣<lb/>
恐秦折王之輢也<lb/>
　　論建信君<hi>趙闕名</hi>
客見趙王曰臣聞王之使人買馬也有之乎王曰有之<lb/>
何故至今不遣王曰未得買馬之工也對曰王何不遣<lb/>
<pb n="KR4h0132_WYG_056-24a"/>
建信君乎王曰建信君有國事又不知相馬曰王何不<lb/>
遣紀姬乎王曰紀姬婦人也不知相馬對曰買馬而善<lb/>
何補於國王曰無補於國買馬而惡何危於國王曰無<lb/>
危於國對曰然則買馬善而若惡皆無危補於國然而<lb/>
王之買馬也必將待工今治天下舉錯非也國家為虛<lb/>
戾而社稷不血食然而王不待工而與建信君何也趙<lb/>
王未之應也客曰燕郭之法有所謂桑雍者王知之乎<lb/>
王曰未之聞也所謂桑雍者便辟左右之人及夫人優<lb/>
<pb n="KR4h0132_WYG_056-24b"/>
愛孺子也此皆能乘王之醉昏而求所欲於王者也是<lb/>
能得之於内則大臣為之枉法於外矣故日月暉於外<lb/>
其賊在於内謹備其所憎而禍在於所愛<lb/>
　　論取成臯<hi>韓段䂓</hi>
三晉已破智氏將分其地叚䂓謂韓王曰分地必取成<lb/>
臯韓王曰成臯石溜之池也寡人無所用之叚䂓曰不<lb/>
然臣聞百里之厚而動千里之權者地利也千人之衆<lb/>
而破三軍者不意也王用臣言則韓必取鄭矣王曰善<lb/>
<pb n="KR4h0132_WYG_056-25a"/>
果取成臯至韓之取鄭也果從成臯始大<lb/>
　　論事君不諭左右<hi>周蘇代</hi>
蘇代謂燕昭王曰今有人於此孝如曽參孝已信如尾<lb/>
生高亷如鮑焦史鰌兼此三行以事王奚如王曰如是<lb/>
足矣對曰足下以為足則臣不事足下矣臣且處無為<lb/>
之事歸耕乎周之上地耕而食之織而衣之王曰何故<lb/>
也對曰孝如曽參孝已則不過飬其親耳信如尾生高<lb/>
則不過不欺人耳亷如鮑焦史鰌則不過不竊人之財<lb/>
<pb n="KR4h0132_WYG_056-25b"/>
耳今臣為進取者也臣以為亷不與身俱達義不與生<lb/>
俱立仁義者自完之道也非進取之術也王曰自憂不<lb/>
足乎對曰以自憂為足則秦不出殽函齊不出營丘楚<lb/>
不出疏章三王代位五伯改政皆以不自憂故也若自<lb/>
憂而足則臣亦周之負籠耳何為煩大王之廷耶昔者<lb/>
楚取章武諸侯北面而朝秦取西山諸侯西面而朝曩<lb/>
者使燕母去周室之上則諸侯不為别馬而朝矣臣聞<lb/>
之善為事者先量其國之大小而揆其兵之强弱故功<lb/>
<pb n="KR4h0132_WYG_056-26a"/>
可成而名可立也不能為事者不先量其國之大小不<lb/>
揆其兵之强弱故功不可成而名不可立也今主有東<lb/>
嚮伐齊之心而愚臣知之王曰子何以知之對曰矜㦸<lb/>
砥劒登丘東嚮而歎是以愚臣知之今夫烏獲舉千鈞<lb/>
之重行年八十而求扶持故齊雖强國也西勞於宋南<lb/>
罷於楚則齊軍可敗而河間可取燕王曰善吾請拜子<lb/>
為上卿奉子車百乘子以此為寡人東游於齊何如對<lb/>
曰足下以愛之故與何不與愛子與諸舅叔父負床之<lb/>
<pb n="KR4h0132_WYG_056-26b"/>
孫不得而乃以與亡能之臣何也王之論臣何如人哉<lb/>
今臣之所以事足下者忠信也恐以忠信之故見辠於<lb/>
左右王曰安有為人臣盡其力竭其能而得罪者乎對<lb/>
曰臣請為王譬昔周之上地嘗有之其丈夫宦三年不<lb/>
歸其妻愛人其所愛者曰子之丈夫來則且奈何乎其<lb/>
妻曰勿憂也吾已為藥酒而待其來矣已而其丈夫果<lb/>
來於是令其妾酌藥酒而進之其妾知之半道而立慮<lb/>
曰吾以此飲吾主父則殺吾主父以此事告吾主父則<lb/>
<pb n="KR4h0132_WYG_056-27a"/>
逐吾主母與殺吾主父逐吾主母者寧佯躓而覆之於<lb/>
是且佯僵而仆之其妻曰為子之逺行來之故為美酒<lb/>
今妾奉而仆之其丈夫不知縳其妾而笞之故妾所以<lb/>
笞者忠信也今臣為足下使於齊恐忠信不諭於左右<lb/>
也臣聞之曰萬乘之主不制於人臣十乘之家不制於<lb/>
衆人匹夫徒歩之士不制於妻妾而又况於當時之賢<lb/>
主乎臣請行矣願足下之無制於羣臣也<lb/>
　<lb/>
<pb n="KR4h0132_WYG_056-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三十七</head> <lb/>
    <p>
<pb n="KR4h0132_WYG_137-1a"/>
欽定四庫全書<lb/>
　文章辨體彚選巻一百三十七<lb/>
　　　　　　　　　　　　明　賀復徴　編<lb/>
表十三<lb/>
　　謝宣召入院表<hi>宋蘇軾</hi>
詔語春温再命而僂使華天降一節以趨在故事以嘗<lb/>
聞豈平生之敢望省循非稱愧汗交深竊以視草之官<lb/>
自唐為盛雖職親事秘號為北門學士之榮而祿薄地<lb/>
<pb n="KR4h0132_WYG_137-1b"/>
寒至有京兆掾曹之請豈如聖代一振儒風非徒好爵<lb/>
之縻兼享大烹之養玉堂賜篆仰淳化之彌文寳帶垂<lb/>
金佩元豐之新渥既厚其禮愈難其人而臣以空疎冗<lb/>
散之材衰病流離之後生還萬里坐閱三遷不縁左右<lb/>
之容躐處賢豪之上此蓋伏遇皇帝陛下生資文武天<lb/>
祚聖神雖亮隂不言尚隱髙宗之徳而訪落求助巳啟<lb/>
成王之心首擇輔臣次求法從知人材之難得采虚名<lb/>
而用臣敢不益勵初心力圖後効才不逮古雖慚内相<lb/>
<pb n="KR4h0132_WYG_137-2a"/>
之名志常在民庶免私人之誚<lb/>
　　謝除侍讀表<hi>蘇軾</hi>
北門視草已叨儒者之極榮西學上賢復玷侍臣之髙<lb/>
選省循非稱愧汗交懷竊惟講讀之臣止以言語為職<lb/>
考功課吏亡殿最之可書陳善閉邪有膏澤之潛潤豈<lb/>
臣愚陋亦所克堪此蓋伏遇太皇太后陛下憂思深長<lb/>
徳業久大受先帝投艱之託為神孫經逺之謀故選左<lb/>
右前後之人罔非吉士使知興亡治亂之效莫若多聞<lb/>
<pb n="KR4h0132_WYG_137-2b"/>
謂臣雖無大過人之材知臣粗有不欺君之實故使朝<lb/>
夕與於討論奉永日之清閒未知所報畢㣲生於盡瘁<lb/>
終致此心<lb/>
　　謝兼侍讀表<hi>蘇軾</hi>
伏念臣志大而才短論迂而性剛以自用不回之心處<lb/>
衆人必爭之地不早退縮安能保全是以三年翰墨之<lb/>
林屢遭飛語再嵗江湖之上粗免煩言豈此身愚智之<lb/>
殊蓋所居閑劇之故臣之自處何者為宜而况講讀之<lb/>
<pb n="KR4h0132_WYG_137-3a"/>
司帷幄最近分章摘句則何以報非常之知因事獻言<lb/>
又必貽前日之患雖仰恃天日之照實常負氷淵之虞<lb/>
恭惟皇帝陛下大徳庇民小心順帝雖天覆地載以聖<lb/>
不可知為神而日就月將以學而不厭為智曲収舊物<lb/>
以廣多聞臣敢不職思其憂本無分於中外欲報之德<lb/>
誓不易以死生<lb/>
　　謝復官提舉玉局觀表<hi>蘇軾</hi>
七年逺謫不意自全萬里生還適有天幸驟從縲絏復<lb/>
<pb n="KR4h0132_WYG_137-3b"/>
齒搢紳伏念臣才不逮人性多忤物剛褊自用可謂小<lb/>
忠猖狂妄行乃蹈大難皆臣自取不敢怨尤會真人之<lb/>
勃興與萬物而更始而臣獨在幽逺最為𡨕頑迨兹起<lb/>
廢之初倍費生成之力終䝉紀録不遂棄捐此蓋伏遇<lb/>
皇帝陛下正位龍飛對時虎變神武不殺孰非受命之<lb/>
符清淨亡為坐獲銷兵之福聰明不作邪正自分使臣<lb/>
得同草木之㣲共霑雷雨之澤臣敢不益堅素守深念<lb/>
往愆没齒何求不厭飯蔬之陋蓋棺未已猶懷結草之<lb/>
<pb n="KR4h0132_WYG_137-4a"/>
忠<lb/>
　　謝賜對衣金帶馬表<hi>蘇軾</hi>
服章在笥賁及衰殘衘勒過庭喜先徒御伏以物生有<lb/>
待天地亡窮草木何知冒慶雲之渥采魚鰕至陋借滄<lb/>
海之榮光雖若可觀終非其有妻孥相顧驚屢致於匪<lb/>
頒道路竊窺或反増於指目此蓋伏遇太皇太后陛下<lb/>
聪明齊聖陳錫載周含垢匿瑕而察於求賢卑宫菲食<lb/>
而侈於養士士豈輕於十里念非其人言有重於兼金<lb/>
<pb n="KR4h0132_WYG_137-4b"/>
當思所報<lb/>
　　謝賜對衣金帶馬表<hi>蘇軾</hi>
錫之上駟敢忘致逺之勞佩以良金無復忘腰之適執<lb/>
鞭請事顧影知慚恭惟皇帝陛下禹儉中修堯文外煥<lb/>
長轡以御率皆四牡之良所寳惟賢豈徒三品之貴出<lb/>
捐車服収輯事功而臣衰不待年寵常過分枯羸之質<lb/>
匪伊埀之而帶有餘歛退之心非敢後也而馬不進徒<lb/>
堅晩節難報深恩<lb/>
<pb n="KR4h0132_WYG_137-5a"/>
　　杭州謝放罪表<hi>蘇軾</hi>
臣近以法外刺配本州百姓顔章顔益二人上章待罪奉㫖<lb/>
特放罪者職在承宣當遵三尺之約束事關利害輒從<lb/>
一切之便宜曲荷天慈不從吏議伏念臣早縁剛拙屢<lb/>
致憂虞用之朝廷則逆耳之奏形於言施之郡縣則疾<lb/>
惡之心見於政雖知難每以為戒而臨事不能自回茍<lb/>
非日月之明肝膽必照則臣豈惟獲罪於今日久已見<lb/>
傾於衆言恭惟皇帝陛下濬哲生知清明旁達委任羣<lb/>
<pb n="KR4h0132_WYG_137-5b"/>
下退託於不能愛養成材唯恐其有過知臣欲去一方<lb/>
之積弊須除二猾以示民特屈憲章以全器使臣敢不<lb/>
省循過咎祇服簡書眷此善良自不犯於漢法時有貸<lb/>
捨用益廣於堯仁<lb/>
　　又謝太皇太后表<hi>蘇軾</hi>
亂羣之誅不請而決蓋恩威之亡素致奸猾之敢行方<lb/>
俟譴呵豈期寛宥伏以法吏網宻蓋出於近年守臣權<lb/>
輕無甚於今日觀祖宗信任之意以州郡責成於人不<lb/>
<pb n="KR4h0132_WYG_137-6a"/>
擇師帥之良但知繩墨之馭若平居僅能守法則緩急<lb/>
何以使民顧臣不才難以議此恭惟太皇太后陛下寛<lb/>
仁從衆信順得天推一身之至公納萬方於亡罪而臣<lb/>
始終被遇中外䝉恩謂事有專而合宜情無他而可恕<lb/>
故加貸捨以示寵綏朝廷之明粗以臣為可信吏民自<lb/>
服當不令而率從<lb/>
　　乞常州居住表<hi>蘇軾</hi>
臣軾言臣聞聖人之行法也如雷霆之震草木威怒雖<lb/>
<pb n="KR4h0132_WYG_137-6b"/>
甚而歸於欲其生人主之罪人也如父母之譴子孫鞭<lb/>
撻雖嚴而不忍致之死臣漂流棄物枯槁餘生泣血書<lb/>
詞呼天請命願回日月之照一明葵藿之心此言朝聞<lb/>
夕死無憾臣軾誠惶誠恐頓首頓首臣昔者嘗對便殿<lb/>
親聞德音似䝉聖知不在人後而狂狷妄發上負恩私<lb/>
既有司皆以為可誅雖明主不得而獨赦一從吏議坐<lb/>
廢五年積憂薰心驚齒髪之先變抱恨刻骨傷皮肉之<lb/>
僅存近者䝉恩量移汝州伏讀訓詞有人材實難弗忍<lb/>
<pb n="KR4h0132_WYG_137-7a"/>
終棄之語豈獨知免於縲絏亦將有望於桑榆但未死<lb/>
亡終見天日豈敢復以遲暮為歎更生僥覬之心但以<lb/>
廩禄久空衣食不繼累重道逺不免舟行自離黄州風<lb/>
濤驚恐舉家重病一子喪亡今雖巳至泗州而貲用罄<lb/>
竭去汝尚逺難於陸行無屋可居無田可食二十餘口<lb/>
不知所歸饑寒之憂近在朝夕與其强顔忍恥干求於<lb/>
衆人不若歸命投誠控告於君父臣有薄田在常州宜<lb/>
興縣粗給饘粥欲望聖慈許於常州居住又恐罪戾至<lb/>
<pb n="KR4h0132_WYG_137-7b"/>
重未可聽從便安輒叙㣲勞庶䝉恩貸臣先任徐州日<lb/>
以河水浸城幾至淪䧟臣日夜守捍偶獲安全曽䝉朝<lb/>
廷降勅奬諭又嘗選用沂州百姓程棐令購捕凶黨致<lb/>
獲謀反妖賊李鐸郭進等一十七人亦䝉聖恩保明放<lb/>
罪皆臣子之常分無涓涘之可言冒昧自陳出於窮廹<lb/>
庶幾因縁僥倖功過相除稍出羈囚得從所便重念臣<lb/>
受性剛褊賦命竒窮既獲罪於天又無助於下怨仇交<lb/>
集罪惡橫生羣言或起於愛憎孤忠遂䧟於疑似中雖<lb/>
<pb n="KR4h0132_WYG_137-8a"/>
無愧不敢自明向非人主獨賜保全則臣之㣲生豈有<lb/>
今日伏惟皇帝陛下聖神天縱文武生知得天下之英<lb/>
才巳全三樂躋斯民於仁夀不棄一夫勃然中興可謂<lb/>
盡善而臣抱百年之永歎悼一飽之無時貧病交攻死<lb/>
生莫保雖鳬鴈飛集何足計於江湖而犬馬葢帷猶有<lb/>
求於君父敢祈仁聖少賜矜憐臣見一面前去至南京<lb/>
以來聽候朝㫖干冒天威臣無任<lb/>
　　謝除中書舍人表<hi>蘇轍</hi>
<pb n="KR4h0132_WYG_137-8b"/>
越從左史擢領西垣口出命書身叅法從自念山林之迹<lb/>
本無富貴之心聞命若驚固辭不獲伏念臣生本西蜀<lb/>
家世寒儒學以父兄為師貧無公卿之助私有求於禄<lb/>
養輒自力於文詞慨然東遊無以上達際會仁祖訪求<lb/>
直言策語猖狂恃聖人之不諱考官怪怒惡悻直之非<lb/>
宜孰知牾俗之言特被愛君之詔感激恩遇遂亡死生<lb/>
莫酬國士之知適有私門之禍未填溝壑重廹饑寒時<lb/>
於道塗望見神考一封朝奏夕聞召對之音衆口交攻<lb/>
<pb n="KR4h0132_WYG_137-9a"/>
終致南遷之患生雖不遇嘗辱顧於二宗時不見容勢<lb/>
殆濵於九死厄窮自致黽勉何言敢云衰病之餘復被<lb/>
寵光之幸此蓋伏遇太皇太后陛下母慈均覆坤徳無<lb/>
私欲以姒任之明躬行堯舜之道肆求多士以遺成王<lb/>
耆老畢會於朝廷耕築不遺於林莽遂令㧞擢猥及空<lb/>
疎馮唐已衰猶願雲中之往貢禹雖老未忘封事之勤<lb/>
譬如木之在山生則荷恩而死無所怨水之於地行則<lb/>
潤下而止不敢辭臣之事君義亦如此欲報之意非言<lb/>
<pb n="KR4h0132_WYG_137-9b"/>
所殫<lb/>
　　遺表<hi>范純仁</hi>
臣聞生也有涯難逃定數死之將至願畢餘忠輒留埀<lb/>
盡之期仰瀆蓋髙之聽伏念臣賦性拙直稟生囏危忠<lb/>
義雖得之家傳利害率同於人欲未始茍作以干譽不<lb/>
敢患失以營私蓋嘗先天下而憂期不負聖人之學此<lb/>
先臣所以教子而㣲臣資以事君粤自治平擢為御史<lb/>
繼逢神考進列諫垣荏苒五十二年首尾四十六任分<lb/>
<pb n="KR4h0132_WYG_137-10a"/>
符擁節持槖守邊晩叨宥宻之求再席鈞衡之寄遇事<lb/>
輒發曽不顧身因時有為止欲及物固知滿盈之當戒<lb/>
弗思禍亂之隂乘萬里風濤僅脱江魚之𦵏四年瘴癘<lb/>
幾從山鬼之逰忽遭睿聖之臨朝首圖纎介之舊物復<lb/>
官移地遣使宣恩而臣目已不明無復仰瞻於舜日身<lb/>
猶可勉或能親奉於堯年豈事理之能諧果神明之見<lb/>
嗇未獲九重之入覲卒然四體之不隨空慚田畆之還<lb/>
上負乾坤之造猶且强親藥石貪戀嵗時儻粗釋於沈<lb/>
<pb n="KR4h0132_WYG_137-10b"/>
迷或少紓於報効今則膏育已廹氣息僅存泉路非遙<lb/>
聖時永隔恐叩閽之靡近雖結草以何為是以假漏偷<lb/>
生刳心瀝懇庶皇慈之俯鑒亮愚意以無它臣若不言<lb/>
死有餘恨伏望皇帝陛下清心寡欲約已便民達孝道<lb/>
於精㣲擴仁心於廣逺深絶朋黨之論審察邪正之歸<lb/>
捜拔幽隠以盡人才屏斥竒巧以厚風俗愛惜生靈而<lb/>
無輕議邊事包容狂直而無易逐言官若宣仁之毁謗<lb/>
未明致保祐之憂勤不顯本權臣務快其私忿非泰陵<lb/>
<pb n="KR4h0132_WYG_137-11a"/>
實謂之當然以致未究流人之往愆悉以聖恩而特叙<lb/>
尚使存殁猶汙瑕疵又復未解疆塲之嚴幾空帑藏之<lb/>
積有城必守得地難耕凡此數端願留聖念無令後患<lb/>
常軫淵衷臣所重者陛下上聖之資臣所惜者宗社無<lb/>
疆之業茍斯言之可采則雖死而猶生淚盡辭窮形留<lb/>
神逝<lb/>
　　謝加學士表<hi>劉敞</hi>
常人之情得所求而喜智者之慮過其任而憂今邉備<lb/>
<pb n="KR4h0132_WYG_137-11b"/>
雖嚴帥責差易學者雖衆儒選實難豈有貪就應聲之<lb/>
求忽忘非分之任怔忪失據欣懼兼懷固欲辭榮未獲<lb/>
承命伏念臣猥以薄技起於諸生内之無子産潤色之<lb/>
才外之無山甫將明之用久典訓誥薦臨藩垣七年扵<lb/>
兹㣲効不立猶以陪外庭之末聞長者之風間䝉分章<lb/>
平議臣之奏時引大體正宗廟之儀茍圖納忠非敢忤<lb/>
物然而讒人飾詞以巧詆法吏挾怨以中傷當是之時<lb/>
幾無以免聖心先覺公議猶存浸潤之説不行震驚之<lb/>
<pb n="KR4h0132_WYG_137-12a"/>
衆為止風波可畏天幸實多内私自憐懼久得罪輒匄<lb/>
千里之守庶警一麾之行不謂尊號皇帝陛下生成曲<lb/>
全覆露無巳進預金華之講重増儒林之光委以西州<lb/>
適其素願望非所及幸不可涯夫匹夫一飯之恩庸士<lb/>
然諾之信猶能捐生出死成功立名况臣連數十城之<lb/>
封兼四千石之重於以宣明威信撫養細民盡其愚忠<lb/>
庶無大悔以此圖報敢為虚言<lb/>
　　奏乞致仕表<hi>吕誨</hi>
<pb n="KR4h0132_WYG_137-12b"/>
臣輒罄愚誠上干宸慈伏况㣲臣本無宿疾偶值醫者<lb/>
用術乖方殊不知脉候有虚實隂陽有順逆診察有標<lb/>
本治療有先後妄投湯藥率任情意差之指下禍延四<lb/>
肢寖成風痺遂難行歩非祇憚<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭之苦又將虞心腹<lb/>
之變勢已及此為之奈何雖然一身之㣲固未足䘏其<lb/>
如九族之託良以為憂是思逃禄以偷生不俟引年而<lb/>
還政顧惟素志幾負明時力既不足誠豈得已况恃睿<lb/>
鍳夙謀孤忠進非左右之容退知榮辱之分與之全節<lb/>
<pb n="KR4h0132_WYG_137-13a"/>
示以曲成臣不避再煩天聽欲乞致仕仍不願改官早<lb/>
賜開可臣無任籲天懇激之至<lb/>
　　知亳州謝上表<hi>劉攽</hi>
齒髪衰暮藩鎮會繁據非所安榮以為懼昔者聖門髙<lb/>
弟方六七十則所願為漢世諸儒至二千石謂之宦達<lb/>
蓋量力審已雖小邦實曰才難逢辰慕君在有道不容<lb/>
僥倖此所以前哲言志區區其若彼後賢受禄振振焉<lb/>
在兹况如愚臣本縁末學粤塵仕路不棄昌時暨忝分<lb/>
<pb n="KR4h0132_WYG_137-13b"/>
符遂更三郡曹為近輔非復自檜之譏魯并泰山仍有<lb/>
變齊之舊至於渦譙名壌淮楚近郊猶龍之所誕生真<lb/>
聖是焉臨幸大朝景亳兼武湯之上儀迎年執期格帝<lb/>
鴻之純貺民俗既富官守維嚴豈伊戇愚猥叨寄任邈<lb/>
逾涯分髙視曩先宻焉自思仍有餘寵獸鞶換舊僅踰<lb/>
朞月之淹隼斾越疆纔倍宿舂之費此蓋伏遇皇帝陛<lb/>
下聖神妙算睿智極深廓久照於容光溥太和於播物<lb/>
流形品彚黙化陶鈞致此小材預膺榮遇謹當布宣詔<lb/>
<pb n="KR4h0132_WYG_137-14a"/>
㫖盡瘁官箴為身愚謀雖冀不殆於知止報國本願尚<lb/>
謝餘生於自然誓殞百身勿渝一志<lb/>
　　建寜軍節度使謝表<hi>吕惠卿</hi>
備嚴近之選而抵非常之愆當清明之朝而罹甚重之<lb/>
譴孽乃自作咎將譙歸伏念臣起自諸生諳於大道持<lb/>
窽啟之聞而欲經於事變信呻吟之得而希掛於功名<lb/>
今既過逾理宜顛越矧先帝有為之始乃羣材願効之<lb/>
時輒先要津以閡賢路雖預討論者三四事而叅機務<lb/>
<pb n="KR4h0132_WYG_137-14b"/>
者一二年凡是蠧國害民之繇實臣懵學誤朝之致豈<lb/>
亦下流之所處更令衆惡以皆歸偶失當時士師之刑<lb/>
難逃今日司直之論尚䝉善貸未寘嚴誅特從四裔之<lb/>
遷以正三凶之比衰疲逺謫人皆知其難堪親愛生離<lb/>
聞者為之太息伏惟皇帝陛下天仁自得聖孝光充撫<lb/>
弓劍之遺藏每加悽愴顧廟堂之舊物寜不䀌傷特罪<lb/>
悔之至深猶典刑之為屈龍鱗鳳翼已絶望於攀援蟲<lb/>
臂䑕肝一𡨕心於造化涕逐言出莫知所從<lb/>
<pb n="KR4h0132_WYG_137-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_137-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百三十七<lb/>
</p>
<p>
</p>
  </div>
</body>
</text>
</TEI>
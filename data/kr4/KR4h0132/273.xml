<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百七十三</head> <lb/>
    <p>
<pb n="KR4h0132_WYG_273-1a"/>
欽定四庫全書<lb/>
　文章辨體彚選巻二百七十三<lb/>
　　　　　　　　　　　　明　賀復徵　編<lb/>
奏記一<lb/>
　劉勰曰記者志也謂進巳志也<lb/>
　　奏記大將軍霍光<hi>漢丙吉</hi>
將軍事孝武皇帝受襁褓之屬任天下之寄孝昭皇帝<lb/>
早崩亡嗣海内憂懼欲亟聞嗣主發喪之日以大誼立<lb/>
<pb n="KR4h0132_WYG_273-1b"/>
後所立非其人復以大誼廢之天下莫不服焉方今社<lb/>
稷宗廟羣生之命在將軍之一舉竊伏聴於衆庶詧其<lb/>
所言諸侯宗室在列位者未有所聞于民間也而遺詔<lb/>
所養武帝曾孫名病已在掖庭外家者吉前使居郡邸<lb/>
時見其㓜小至今十八九矣通經術有美材行安而節<lb/>
和願將軍詳大議叅以蓍龜豈宜褒顯先使入侍令天<lb/>
下昭然知之然後決定大䇿天下幸甚<lb/>
　　奏記霍光<hi>杜延年</hi>
<pb n="KR4h0132_WYG_273-2a"/>
吏縱罪人有常法今更詆吳為不道恐於法深又丞相<lb/>
素亡所守持而為好言於下盡其素行也至擅召中二<lb/>
千石甚亡狀延年愚以為丞相久故及先帝用事非有<lb/>
大過不可棄也間者民頗言獄深吏為峻詆今丞相所<lb/>
議又獄事也如是以及丞相恐不合衆心群下讙譁庶<lb/>
人私議流言四布延年竊重將軍失此名于天下也<lb/>
　　奏記王暢<hi>張敞</hi>
五教在寛著之經典湯去三面八方歸仁武王入殷先<lb/>
<pb n="KR4h0132_WYG_273-2b"/>
去炮烙之刑高祖鑒秦惟定三章之法孝文皇帝感一<lb/>
緹縈蠲除肉刑卓茂文翁召父之徒皆疾惡嚴刻務從<lb/>
温厚仁賢之政流聞後世夫明哲之君網漏吞舟之魚<lb/>
然後三光明于上人物悅于下言之若迂其效甚近登<lb/>
屋伐樹將為嚴烈雖欲懲惡難以聞逺以明府上智之<lb/>
才日月之耀敷仁惠之政則海内改觀實有折枝之易<lb/>
而無挾山之難郡為舊都侯甸之國園陵出于章陵三<lb/>
后生于新野士女沾教化黔首仰風流自中興以來功<lb/>
<pb n="KR4h0132_WYG_273-3a"/>
臣將相繼世而隆愚以為懇懇用刑不如行恩孳孳求<lb/>
姦未若禮賢舜舉皋陶不仁者逺隨會為政晉盜奔秦<lb/>
虞芮入境讓心自生化人在徳不在用刑<lb/>
　　奏記蕭望之<hi>鄭朋</hi>
將軍體周召之徳秉公綽之質有卞莊之威至乎耳順<lb/>
之年履折衝之位號至將軍誠士之高致也窟穴黎庶<lb/>
莫不懽喜咸曰將軍其人也今將軍䂓橅云若管晏而<lb/>
休遂行日昃至周召乃留乎若管晏而休則下走將歸<lb/>
<pb n="KR4h0132_WYG_273-3b"/>
延陵之臯修農圃之疇畜雞種黍竢見二子沒齒而已<lb/>
矣如將軍昭然度行積思塞邪枉之險蹊宣中庸之常<lb/>
政興周召之遺業親日昃之兼聴則下走其庶幾願竭<lb/>
區區底厲鋒鍔奉萬分之一<lb/>
　　奏記王鳳論馮野王<hi>杜欽</hi>
竊見令曰吏二千石告過長安謁不分別子賜今有司<lb/>
以為予告得歸賜告不得是一律兩科失省刑之意夫<lb/>
三最予告令也病滿三月賜告詔恩也令告則得詔恩<lb/>
<pb n="KR4h0132_WYG_273-4a"/>
則不得失輕重之差又二千石病賜告得歸有故事不得<lb/>
去郡亡著令傳曰賞疑從子所以廣恩勸功也罰疑從<lb/>
去所以慎刑闕難知也今釋令與故事而假不敬之法<lb/>
甚違闕疑從去之意即以二千石守千里之地任兵馬<lb/>
之重不宜去郡將以制刑為後法者則野王之罪在未<lb/>
著令前也刑賞大信不可不慎<lb/>
　　奏記東平王蒼<hi>班固</hi>
　永平初東平王蒼以至戚為驃騎將軍輔政開東閣<lb/>
<pb n="KR4h0132_WYG_273-4b"/>
　延英雄時固始弱冠奏記說蒼曰<lb/>
將軍以周召之徳立乎本朝承休明之䇿建威靈之號<lb/>
在昔周公今也將軍詩書所載未有三此者也傳曰必<lb/>
有非常之人然後有非常之事有非常之事然後有非<lb/>
常之功固幸得生於清明之世豫在視聴之末私以螻<lb/>
螘竊觀國政誠美將軍擁千載之任躡先聖之蹤體𢎞<lb/>
懿之姿據高明之勢博貫庶事服膺六藝白黑簡心求<lb/>
善無厭採擇狂夫之言不逆負薪之議竊見幕府新開<lb/>
<pb n="KR4h0132_WYG_273-5a"/>
廣延羣俊四方之士顛倒衣裳將軍宜詳殷唐之舉察<lb/>
伊臯之薦令逺近無偏幽隠必達期于總覽賢才收集<lb/>
明智為國得人以寧本朝則將軍養志和神優游廟堂<lb/>
光名宣于當世遺烈著于無窮竊見故司空掾桓梁宿<lb/>
儒盛名冠徳州里七十從心行不踰矩葢清廟之光輝<lb/>
當世之俊彦也京兆祭酒晉馮結髮脩身白首無違好<lb/>
古樂道𤣥黙自守古人之美行時俗所莫及扶風掾李<lb/>
育經明行著教授百人客居杜陵茅室土階京兆扶風<lb/>
<pb n="KR4h0132_WYG_273-5b"/>
二郡更請徒以家貧數辭病去温故知新論議通明亷<lb/>
清修潔行能純備雖前世名儒國家所器韋平孔翟無<lb/>
以加焉宜令考績以參萬事京兆督郵郭基孝行著於<lb/>
州里經學稱於師門政務之績有絶異之效如得及明<lb/>
時秉事下僚進有羽翮奮翔之用退有杞梁一介之死<lb/>
凉州從事王雍躬卞嚴之節文之以術藝凉州冠葢未<lb/>
有宜先雍者也古者周公一舉則三方怨曰奚為而後<lb/>
已宜及府開以慰逺方𢎞農功曹史殷肅達學洽聞才<lb/>
<pb n="KR4h0132_WYG_273-6a"/>
能絶倫誦詩三百奉使專對此六子者皆有殊行絶才<lb/>
徳隆當世如蒙徵納以輔高明此山梁之秋夫子所為<lb/>
歎也昔卞和獻寶以離斷趾靈均納忠終于沈身而和<lb/>
氏之璧千載垂光屈子之篇萬世歸善願將軍隆照微<lb/>
之明信日昃之聴少屈威神咨嗟下問令塵埃之中永<lb/>
無荆山汩羅之恨<lb/>
　　奏記大司空王邑<hi>范升</hi>
　王莽大司空王邑辟升為議曹史時王莽頻發兵役<lb/>
<pb n="KR4h0132_WYG_273-6b"/>
　徵賦繁興升乃奏記大司空邑曰<lb/>
升聞子以人不間于其父母為孝臣以下不非其君上<lb/>
為忠今衆人咸稱朝聖皆曰公明葢明者無不見聖者<lb/>
無不聞今天下之事昭昭於日月震震於雷霆而朝云<lb/>
不見公云不聞則元元焉所呼天公以為是而不言則<lb/>
過小矣知而從令則過大矣二者於公無可以免宜乎<lb/>
天下歸怨于公矣朝以逺者不服為至念升以近者不<lb/>
悅為重憂今動與時戾事與道反馳騖覆車之轍探湯<lb/>
<pb n="KR4h0132_WYG_273-7a"/>
敗事之後後出益可怪晩發愈可懼耳方春嵗首而動<lb/>
發逺役藜藿不充田荒不耕穀價騰躍斛至數千吏人<lb/>
䧟于湯火之中非國家之福也如此則胡貊守闗青徐<lb/>
之冦在於帷帳矣升有一言可以解天下倒懸免元元<lb/>
之急不可書傳願蒙引見極陳所懐<lb/>
　　奏記鄧隲<hi>龎參</hi>
比年羌冦特因隴右供徭賦役為損日滋官負人責數<lb/>
十億萬今復募發百姓調取穀帛衒賣什物以應吏求<lb/>
<pb n="KR4h0132_WYG_273-7b"/>
外傷羌虜内困徵賦遂乃千里轉糧逺給武都西郡塗<lb/>
路傾阻難勞百端疾行則鈔暴為害遲進則穀食稍損<lb/>
運糧散于曠野牛馬死于山澤縣官不足輙貸于民民<lb/>
已窮矣將從誰求名救金城而實困三輔三輔既困還<lb/>
復為金城之禍矣參前數言宜棄西域迺為西州士大<lb/>
夫所笑今茍貪不毛之地營恤不使之民暴軍伊吾之<lb/>
野以慮三族之外果破涼州禍亂至今夫拓境不寧無<lb/>
益于彊多田不耕何救饑敝故善為國者務懷其内不<lb/>
<pb n="KR4h0132_WYG_273-8a"/>
求外利務富其民不貪廣土三輔山原曠逺民庶稀疏<lb/>
故縣丘城可居者多今宜徙邊郡不能自存者入居諸<lb/>
陵田戍故縣孤城絶郡以權徙之轉運逺費聚而近之<lb/>
徭役煩數休而息之此善之善者也<lb/>
　　奏記梁商<hi>霍諝</hi>
將軍天覆厚恩愍舅光寃結前者温教許為平議雖未<lb/>
下吏斷決其事已蒙神明顧省之聴皇天后土實聞徳<lb/>
音竊獨踴躍私自慶幸諝聞春秋之義原情定過赦事<lb/>
<pb n="KR4h0132_WYG_273-8b"/>
誅意故許止雖弑君而不罪趙盾以縱賊而見書此仲<lb/>
尼所以垂王法漢世所宜遵前脩也傳曰人心不同譬<lb/>
若其面斯蓋謂大小窳隆醜美之形至于鼻目衆竅毛<lb/>
髮之狀未有不然者也情之異者剛柔舒急倨敬之間<lb/>
至于趨利避害畏死樂生亦復均也諝與光骨肉義有<lb/>
相隠言其冤濫未必可諒且以人情平論其理光衣冠<lb/>
子孫逕路平易位極州郡日望徵辟亦無瑕穢纎介之<lb/>
累無故刋定詔書欲以何名就有所疑當求其便安豈<lb/>
<pb n="KR4h0132_WYG_273-9a"/>
有觸冒死禍以解細㣲譬猶療饑于附子止渇于酖毒<lb/>
未入腸胃已絶咽喉豈可為哉昔東海孝婦見枉不辜<lb/>
幽靈感格天應枯旱光之所坐情既可原守闕連年而<lb/>
終不見理呼嗟紫宫之門泣血兩觀之下傷和致灾為<lb/>
害滋甚凡事更赦令不應復案夫以罪刑明白尚蒙天<lb/>
恩豈有冤謗無徵反不得理是為刑宥正罪戮加誣侵<lb/>
也不偏不黨其若是乎明將軍徳盛位尊人臣無二言<lb/>
行動天地舉厝移陰陽誠能留神沛然曉察必有于公<lb/>
<pb n="KR4h0132_WYG_273-9b"/>
高門之福和氣立應天下幸甚<lb/>
　　奏記梁商<hi>李固</hi>
春秋褒儀父以開義路貶無駭以閉利門夫義路閉則<lb/>
利門開利門開則義路閉也前孝安皇帝内任伯榮樊<lb/>
豐之屬外委周廣謝惲之徒開門受賂署用非次天下紛<lb/>
然怨聲滿道朝廷初立頗存清淨未能數年稍復墮損<lb/>
左右黨進者日有遷拜守死善道者滯涸窮路而未有<lb/>
改敝立徳之方又即位以來十有餘年聖嗣未立羣下<lb/>
<pb n="KR4h0132_WYG_273-10a"/>
繼望可令中宫博簡嬪媵兼採微賤宜子之人進御至<lb/>
尊順助天意若有皇子母自乳養無委保妾醫巫以致<lb/>
飛燕之禍明將軍望尊位顯當以天下為憂崇尚謙省<lb/>
垂則萬方而新營祠堂費功億計非以昭明令徳崇示<lb/>
清儉自數年以來灾怪屢見比無雨潤而沈陰鬱決宫<lb/>
省之内容有陰謀孔子曰智者見變思刑愚者覩怪諱<lb/>
名天道無親可為祇畏如近者月食既于端門之側月<lb/>
者大臣之體也夫窮高則危大滿則溢月盈則缺日中<lb/>
<pb n="KR4h0132_WYG_273-10b"/>
則移凡此四者自然之數也天地之心福謙忌盛是以<lb/>
賢達功遂身退全名養夀無有怵迫之憂誠令王綱一<lb/>
整道行忠立明公踵伯成之高全不朽之譽豈與此外<lb/>
戚凡輩耽榮好位者同日而論哉固狂夫下愚不達大<lb/>
體竊感古人一飯之報况受顧遇而容不盡乎<lb/>
　　又奏記梁商<hi>李固</hi>
今旦聞下太尉王公勅令自實未審其事深淺何如王<lb/>
公束脩厲節敦樂藝文不求茍得不為茍行但以堅貞<lb/>
<pb n="KR4h0132_WYG_273-11a"/>
之操違俗失衆横為讒佞所搆毁衆人聞知莫不歎慄<lb/>
夫三公尊重承天象極未有詣理訴寃之義纎微感慨<lb/>
輙引分决是以舊典不有大罪不至重問王公沈靜内<lb/>
明不可加以非理卒有他變則朝廷獲害賢之名羣臣<lb/>
無救䕶之節矣昔絳侯得罪袁盎解其過魏尚獲戾馮<lb/>
唐訴其冤時君善之列在書傳今將軍内倚至尊外典<lb/>
國柄言重信著指偽無違宜加表救濟王公之艱難語<lb/>
曰善人在患饑不及餐斯其時也<lb/>
<pb n="KR4h0132_WYG_273-11b"/>
　　奏記外黄令<hi>申屠蟠</hi>
伏聞大女緱玉為父報讎獄鞠以法不勝感悼已情敢<lb/>
陳所聞昔太原周黨感春秋之義辭師復讎當時論者<lb/>
猶高其節况玉女弱息内無同生之謀外無交游之助<lb/>
直推父子之情手刅莫大之讎當時聞之人無勇怯莫<lb/>
不張膽增氣輕身重義攘臂高談稱羡其美今聞玉幽<lb/>
執牢檻罪名巳定皆心低意阻惆悵悲歎蟠以玉之節<lb/>
義歴代未有足以感無恥之孫激忍辱之子若其在昔<lb/>
<pb n="KR4h0132_WYG_273-12a"/>
尚當旌閭表墓以顯後嗣况事在清聽不加以義<lb/>
　　奏記梁冀<hi>朱穆</hi>
古之明君必有輔德之臣䂓諌之官下至器物銘書成<lb/>
敗以防遺失故君有正道臣有正路從之如升堂違之<lb/>
如赴壑今明將軍地有申伯之尊位為羣公之首一日<lb/>
行善天下歸仁終朝為惡四海傾覆頃者官人俱匱加<lb/>
以水蟲為害京師諸官費用增多詔書發調或至十倍<lb/>
各言官無見財皆當出民榜掠割剝彊令充足公賦既<lb/>
<pb n="KR4h0132_WYG_273-12b"/>
重私斂又深牧守長吏多非德選貪聚無厭遇人如虜<lb/>
或絶命于箠楚之下或自賊于迫切之求又掠奪百姓<lb/>
皆託之尊府遂令將軍結怨天下吏人酸毒道路嘆嗟<lb/>
昔秦政煩苛百姓土崩陳勝奮臂一呼天下鼎沸而面<lb/>
䛕之人猶言安耳諱惡不悛卒至亡滅昔永和之末紀<lb/>
綱少弛頗失人望四五嵗耳而財空户散下有離心馬<lb/>
免之徒乗敝而起荆揚之間幾成大患幸賴順烈皇后初<lb/>
政清静内外同力僅乃討定今百姓戚戚困於永和内<lb/>
<pb n="KR4h0132_WYG_273-13a"/>
非仁愛之心可得容忍外非守國之計所宜久安也夫<lb/>
將相大臣均體元首共輿而馳同舟而濟輿傾舟覆患<lb/>
實共之豈可以去明即昧履危自安主孤時困而莫之<lb/>
䘏乎宜時易宰守非其人者減省第宅園池之費拒絶<lb/>
郡國諸所奉送内以自明外解人惑使挾姦之吏無所<lb/>
依託司察之臣得盡耳目憲度既張逺邇清一則將軍<lb/>
身尊事顯徳耀無窮天道明察無言不信惟垂省覽<lb/>
　　奏記劉焉<hi>秦宓</hi>
<pb n="KR4h0132_WYG_273-13b"/>
昔百里蹇叔以耆艾而定策甘羅子竒以童冠而立功<lb/>
故書美黄髪而易稱顔淵固知選士用能不拘長㓜明<lb/>
矣乃者以來海内察舉率多英雋而遺舊齒衆論不齊<lb/>
異同相半此乃承平之翔步非亂世之急務也夫欲救<lb/>
危撫亂修已以安人則宜卓犖超倫與時殊趨震驚鄰<lb/>
國駭動四方上當天心下合人意天人既和内省不疚<lb/>
雖遭凶亂何憂何懼昔楚葉公好龍神龍下之好偽徹<lb/>
天何況於真今處士任安仁義直道流名四逺如今見<lb/>
<pb n="KR4h0132_WYG_273-14a"/>
察則一州斯服昔湯舉伊尹不仁者逺何武貢二龔雙<lb/>
名竹帛故貪尋常之髙而忽萬仞之崇樂面前之飾而<lb/>
忘天下之譽斯誠往古之所重慎也甫欲鑿石索玉剖<lb/>
蚌求珠今乃隨和炳然有如皎日復何疑哉誠知晝不<lb/>
操燭日有餘光但愚情區區貪陳所見<lb/>
　　奏記詣蔣公<hi>晉阮籍</hi>
籍死罪死罪伏惟明公以含一之徳據上台之位羣英<lb/>
翹首俊賢抗足開府之日人人自以為掾屬辟書始下<lb/>
<pb n="KR4h0132_WYG_273-14b"/>
下走為首子夏處西河之上而文侯擁篲鄒子居黍谷<lb/>
之陰而昭王陪乗夫布衣窮居韋帶之士王公大人所<lb/>
以屈體而下之者為道存也籍無鄒卜之徳而有其陋<lb/>
猥煩大禮何以當之方將耕于東臯之陽輸黍稷之稅<lb/>
以避當塗者之路負薪疲病足力不強補吏之日非所<lb/>
克堪乞迴謬恩以光清舉<lb/>
　　奏記詣南徐州新安王<hi>梁江淹</hi>
伏惟明公殿下列譽椒壁飛聲沖漢爰求儒雅傍招異<lb/>
<pb n="KR4h0132_WYG_273-15a"/>
人削赤野之玉翦燕山之金至如淹者東國之徒步耳<lb/>
方斂影逃形匡坐編蓬之下遂遭烟露餘彩日月末光<lb/>
惟恩知泰變色薰心淹聞齊石既撫無待巴人之唱檀<lb/>
臺已構寧俟不才之木淹愚㓜乏鄉曲之譽長匱芹藻<lb/>
之徳豈宜炫璞鄭氏獻鳳楚門哉願避職吏緩其召書<lb/>
　　奏記宰相<hi>唐劉知幾</hi>
僕自策名仕伍待罪朝列三為史臣再入東觀竟不能<lb/>
勒成國典貽彼後來者靜言思之其不可有五何者古<lb/>
<pb n="KR4h0132_WYG_273-15b"/>
之國史皆出一家未聞藉功于衆惟漢東觀大集群儒<lb/>
然纂述無主條章靡建由是伯度訝其不實公理以為<lb/>
可焚今史司取士有倍東京人自為荀袁家自為政駿<lb/>
每記一事載一言閣筆相視含毫不斷頭白可期汗青<lb/>
無日一不可也前漢郡國計書先上太史副上丞相後<lb/>
漢公卿所撰先集公府乃上蘭臺故史官載事為廣今<lb/>
史臣編錄惟自詢采二史不注起居百家罕通行狀<lb/>
即仲尼猶且管窺況中材豈能博物二不可也史局通<lb/>
<pb n="KR4h0132_WYG_273-16a"/>
籍禁門幽居九重所以杜顔面防請謁也今館中作者<lb/>
如林皆願長喙無聞齚舌一示褒貶曾未絶口而朝野<lb/>
具知孫盛取嫉權門王隱見讐貴族常人之情不能無<lb/>
畏三不可也古者史氏各有指歸故尚書以疏通知遠<lb/>
為主春秋以懲惡勸善為先今史官記注類禀監修或<lb/>
謂尚須直辭或謂宜當隠惡十羊九牧其令難行一國<lb/>
三公適從誰在四不可也夫言監者葢總領之義耳宜<lb/>
明立科條審定區域庶人思自免庶可立成今監者不<lb/>
<pb n="KR4h0132_WYG_273-16b"/>
肯指授修者又不遵奉用使爭學茍且務相推避坐變<lb/>
炎凉徒延嵗月五不可也凡此不可其流實多雖威以<lb/>
刺骨之刑朂以懸金之賞終不能得僕所以屢辭載筆<lb/>
之官願罷記言之職者正為此耳當今朝號得人國稱<lb/>
多士蓬山之下良直差肩芸閣之中英竒接武僕既功<lb/>
虧刻鵠筆未獲麟徒殚大官之膳虚索長安之米乞以<lb/>
本職還其舊居多謝簡書請避賢路唯明公哀而許之<lb/>
　文章辨體彚選巻二百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七百五十二</head> <lb/>
    <p>
<pb n="KR4h0132_WYG_752-1a"/>
欽定四庫全書<lb/>
　文章辨體彚選巻七百五十二<lb/>
　　　　　　　　　　　　明　賀復徴　編<lb/>
祭文四<lb/>
　　祭十一舅母范夫人文<hi>宋黄庭堅</hi>
嗚呼夫人令徳孝恭佐我元舅肅雍於宫柔不選愞剛<lb/>
不忌克誰傳誰師金玉天質螽斯多子扶牀坐膝笑之<lb/>
怒之慈視如一夫人歸止不及皇姑事我安康進掖退<lb/>
<pb n="KR4h0132_WYG_752-1b"/>
挾酒肴枕簟温清起居婦拜姑老尊重則傚猗嗟夫人<lb/>
老而克孝誰不淑夀大國楚秦孰是夫人而不中身兒<lb/>
皆詩書女亦箴紩得喪秋毫彼亦何恤庭堅等來自江<lb/>
南哭奠藁𦵏毁瘠餘生哀深母黨<lb/>
　　代范樞宻祭温公文<hi>張耒</hi>
嗚呼天祚有邦畀之元龜篤生我公為世父師夷齊之<lb/>
清淵騫之徳子産之惠叔向之直人擅其一足以成名<lb/>
公兼衆徳乾乾不寧九流百家金匱石室鈎索沉隠裁<lb/>
<pb n="KR4h0132_WYG_752-2a"/>
其失得根柢治亂經綸皇極作為文章有書秩秩𤣥圭<lb/>
大裘望之肅然冬陽复氷赴者爭先仁英兩朝鍠鍠厥<lb/>
聲國有正人折姦於萌荏染柔木求直於繩我公盡規<lb/>
君心則寧烈烈神考體貌有徳公獻有可巖巖翼翼言<lb/>
有未用不敢受爵深衣幅巾歸休於洛公則休矣四方<lb/>
顒顒君子野人洎於他邦聞風懐歸於父于兄天施不<lb/>
齊或怨寒暑公獨何施四海一譽元豐末年國有大事<lb/>
穆穆文母宥我神嗣爰立作相媚於神人我公在廷其<lb/>
<pb n="KR4h0132_WYG_752-2b"/>
重萬鈞士賀於朝民歌於㕓農慶於野兵休於邊燠爾<lb/>
慄寒養其饑孱無痏於饑無休於田培其本根枝葉則<lb/>
茂豈曰我作憲章惟舊於赫聖考左右上帝休公於家<lb/>
實遺聖子巻耳思賢夙夜周京不惑不疑成此太平公<lb/>
之去來人之戚嬉人之戚嬉帝之從違豈人事耶天實<lb/>
為之純仁不才辱公之深人之相知貴相知心惟公我<lb/>
知洞逹表裏采其所長謂或可使申結義好丘山不移<lb/>
匪我則然公實取之泚泚清洛獨樂之園嘉華春敷脩<lb/>
<pb n="KR4h0132_WYG_752-3a"/>
竹夏寒清酌翛然我招我從琅琅嘉言有銘在躬朝偶<lb/>
乏人備位樞機入與國論獲親風規六七年間為益不<lb/>
貲私祈白首從公以歸憂勞傷生公既進疾庶㡬有瘳<lb/>
卒相王室國祠既誓公以喪聞我心之悲不獲至門入<lb/>
哭於室公既大歛終天之情不一見面人生有死抑旦<lb/>
夜耳曽子將沒知免而喜公身既修公志既畢既夀令<lb/>
終無有其失有如公者古今萬一任重道逺稅駕兹月<lb/>
庶㡬念此以紓我悲猶有鬼神實聞我辭<lb/>
<pb n="KR4h0132_WYG_752-3b"/>
　　國子監祭司馬温公文<hi>晁補之</hi>
維元祐元年九月日具官某等謹以清酌庶羞之奠致<lb/>
祭於故丞相司馬公之靈曰嗚呼公乎寛栗柔立根於<lb/>
明誠進禮退義世為重輕千乗不居古稱好名公乎不<lb/>
然志合則行布被脫粟他人為詐公乎不然則以身化<lb/>
公臥洛師閉闗却掃深衣講道將以是老公歸朝廷路<lb/>
車乗馬扶擕襁負民拜於野聖母神孫在宫載祗公率<lb/>
其官正人具來誠心行義令出而聽國安九鼎大勢已<lb/>
<pb n="KR4h0132_WYG_752-4a"/>
定民以法治法勝則煩譬如魚噞則清其源賣刀緑畆<lb/>
盗豈得發茍無欲之雖賞不竊裴公處内如不勝衣問<lb/>
其貌年威行四夷楊公入輔曽未㡬何毁第减騶人去<lb/>
其華忘身憂國晩以骨立生非其厚所愛民力有來逺<lb/>
縣廢食與言問民而沒反席未安帝祗合宫公薨訃聞徹<lb/>
尊往臨追昨故温公薨李秌甲戍暮雪民憂嵗寒相諺<lb/>
未褐聞諸道路信有斯言曰公在天胡俾我寒以勞定<lb/>
國人曰宜享何以知之家有公像生為民望其沒亦神<lb/>
<pb n="KR4h0132_WYG_752-4b"/>
公乎何憾悲者世人尚饗<lb/>
　　祭大資政李公文<hi>晁補之</hi>
維年月日門生具位晁補之謹遣人以清酌庶羞之奠<lb/>
致祭於故北京留守大資政李公之靈曰王跡之熄詩<lb/>
亡不嗣春秋又㣲戰國横肆惟其可者尚與聖鄰詞出<lb/>
其口輪囷郁紛觀左氏言何國無士馳其戎車陳詩說<lb/>
禮秦儀賣國斯廼燔書韓非孫武是固非儒至其文字<lb/>
孰敢貶諸漢興息民殘編出壊經儒詞士學自此𣲖班<lb/>
<pb n="KR4h0132_WYG_752-5a"/>
王兩馬河漢奔渾胡不及古華勝其根乃獨楊雄為書<lb/>
凖易易不可凖相如是式却後得唐纔一韓愈躒魏踵<lb/>
漢侵尋千古宋以文治百七十年瓌儒偉士軼古並肩<lb/>
公以文鳴起河之北如彼神鳯雲翔覽徳惟我神考文<lb/>
王之文謂公所作經誥是羣官名用正禮閣其脩此公<lb/>
餘事粤有大猷論秀百人宥死四千人車上儛而公退<lb/>
然輔弼三朝時異操同㡬顚者數不自為功上建皇極<lb/>
以消羣疑歛時五福惟公助之爰開大公旁作穆穆九<lb/>
<pb n="KR4h0132_WYG_752-5b"/>
闗晝靜纍纍士復惟古良臣善則稱君造膝之語家人<lb/>
莫聞嗚呼哀哉匪嵗龍蛇正月已夘賢人之憂庶氓是<lb/>
悼嗚呼哀哉補之昔者自魏徂京公以其名上之朝廷<lb/>
羈堅附夷千里為輕顧慙幽介文采安有無鹽刻畫祗<lb/>
増其醜士報知已匪以其私潔身有義尚畏人知惟不<lb/>
仰愧神其聽之嗚呼哀哉天不愸遺而喪宗工胡床昨<lb/>
夢過雨驚風燕子穿閣池臺半空嗚呼哀哉安陽之吉<lb/>
逺不臨壙扁舟東下形以神往寓辭千里以侑洒尊庶<lb/>
<pb n="KR4h0132_WYG_752-6a"/>
平生言公猶我聞嗚呼哀哉尚饗<lb/>
　　祭韓無咎尚書文<hi>晁補之</hi>
兄之初載甚躓而艱逢亂客呉萬里孤騫文方日衰蕩<lb/>
為狂瀾組織纎弱各自謂賢士睨莫救兄勇而前陋巷<lb/>
一室日旰未饘誦書鼓琴志操益堅落筆天成不事雕<lb/>
鐫如先秦書氣充力全壮年相從顧憫我孱曰是有志<lb/>
許以周旋我自蜀歸兄典三銓邂逅都門挈手歡然兄<lb/>
牧東陽我走閩山曠不相值今五六年我病早衰顧未<lb/>
<pb n="KR4h0132_WYG_752-6b"/>
及泉兄之夀康一朝先顛餉酒踵門乃酹柩前嗟嗟造<lb/>
物孰尸此權豈其好惡亦與俗遷微官有守喪車莫攀<lb/>
蓴鯽之奠叙訣終天<lb/>
　　祭范忠宣公文<hi>陳瓘</hi>
昔文正公在仁祖時忠於謀國衆正所依心虚而明照<lb/>
了不疑先事而慮有如蓍龜兩遭勅榜益奮不移外禦<lb/>
元昊數蹈禍機國勢既安奚恤我危考公行事允也似<lb/>
之安不擇地難不敢辭至於言兵則曰不知豈曰為異<lb/>
<pb n="KR4h0132_WYG_752-7a"/>
各遵其時不述其跡是乃無違三年遽改生事者誰蔡<lb/>
相南行公獨救之一勝一復其兆在兹公可以黙又進<lb/>
忱辭人亦有言公爾忘私孰能臨義捨安取危一斥四<lb/>
年育廢始歸天子哀憐拜命涕洟其心不育意欲有施<lb/>
人願公留為帝寵䕫病不能對人所歎咨天子曰吁疾<lb/>
尚可為錫以上劑臨遣國毉丁寧訓飭速療勿遲云何<lb/>
不淑竟止於斯嗚呼哀哉公果已矣舉世思公公不來<lb/>
矣人之於公有合有暌聞公之歿暌者亦悲情隔生死<lb/>
<pb n="KR4h0132_WYG_752-7b"/>
公論乃出悲公之人始自今日臨終不昧忍死有述小<lb/>
其一身大我王室置小恤大自初訖終可使聞者勸而<lb/>
作忠太宗征遼喬苑不忘心之所慮奚獨一方願惜生<lb/>
靈願合朋黨願為宣仁一洗誣謗願正其事願辨其人<lb/>
願以中道行帝之仁嗚呼哀哉言惟心聲孰無此聲孰<lb/>
有此誠神器雖大如人之形愛養胃氣可以保生陽明<lb/>
之經徧於四體呼吸之間無有不差在絡連右首脉應<lb/>
趾中經流行寧有定位彼執一者棄異取同異我曰偏<lb/>
<pb n="KR4h0132_WYG_752-8a"/>
同我曰中語各有心心各有物孰能審是而不彼恤公<lb/>
獨有言繼者誰乎公薨我悲豈縁葭莩公昔南遷我在<lb/>
北陲側身以望心往從之及公之還我有言責陳留雖<lb/>
近欲往不得平生想慕獨未識公見公之心何必形容<lb/>
文正沒後公又亡矣仲季方興公復有子其門益大其<lb/>
道益光公可無憾我亦奚傷<lb/>
　　祭幻住菴明師弟文<hi>釋徳洪</hi>
子少棄家從我游嬉三十一年如夢頃時於此夢境憂<lb/>
<pb n="KR4h0132_WYG_752-8b"/>
患半之我竄萬里白骨重肉子臥一菴亦失䨇目心知<lb/>
餘年再見不復敢料來歸先館子廬即視模索認聲驚<lb/>
呼我亦念子形神已枯百不如人謂當夀考心期惻然<lb/>
正爾難保如臨崖樹先自枯倒不見兩月果以訃聞既<lb/>
通世契久同師門臨終之語骨湏我焚擕法兄祖疾馳<lb/>
三日瓦燈晝昏寂然空空相視以慟薦此鉢食<lb/>
　　祭潘叔源文<hi>陳亮</hi>
惟君讀書將以為善而不主於禄利應舉將以行義而<lb/>
<pb n="KR4h0132_WYG_752-9a"/>
不志於必得鮮衣美食以償男子有家之願歌童舞女<lb/>
以終人生行樂之期禮義以恱其心朋友以助其徳内<lb/>
外並進心跡無瑕此宜閱世之滋多而亦降年之止此<lb/>
兄弟相從而去各適所安兒女攀慕無從亦將有立亮<lb/>
蹉跎莫景邂逅飄零白飯青芻舊游何在隻鷄斗酒老<lb/>
淚如傾歎逝者之斯夫知吾生之永已臨穴不及遡風<lb/>
而號<lb/>
　　祭髙永州文<hi>葉適</hi>
<pb n="KR4h0132_WYG_752-9b"/>
先后聖徳天報其門何以報之維材與賢簮笏之腴而<lb/>
自陶冶不以師教有如公者靡驕曩貴靡羞後貧銖亷<lb/>
黍約以標厥身官奚弗昭知亦非少薦聞實多不用竟<lb/>
老眇然零陵併重奪之理不可推通人所疑我慚素賤<lb/>
廼辱公女手擇寒蔬相與敬處公歸自洪我屏西山瘦<lb/>
馬獨來共談草間我疾異甚遲旦暮死公今忽先視我<lb/>
餘㡬以義當哀以情當悲昏塞我衷不知施為又失我<lb/>
思無復昔語彊寄兹觴公釂勿吐<lb/>
<pb n="KR4h0132_WYG_752-10a"/>
　　祭陳同甫文<hi>業適</hi>
嗚呼同甫氣足盖物力足首事天所畀也孰可抑制以<lb/>
智開物以機動事學而得之又相比佽載書以來紏結<lb/>
披籍觧剥闔闢遇其殊特著於詞章無後無前啟蟄滌<lb/>
酲獨為時先補空續髙抉英植豪探海取鼇惟己所操<lb/>
囬視世人磨細研精俯墨仰繩用影律形視人而行服<lb/>
勞終身爼豆僅列我漫一奏韶壊雅闕嗚呼同甫絶代<lb/>
之寳衆豈同美抵擲棄捐亦其常理子重受禍嘻又已<lb/>
<pb n="KR4h0132_WYG_752-10b"/>
甚寓矢以攻殺者無禁脫廷尉械為進士頭天子第之<lb/>
始莫我尤謂天弗省天乃終定謂天既定而弗永命嗚<lb/>
呼同甫心事難平寵光易滿萬世之長一朝之短余蚤<lb/>
從子今也變衰子有微言余何遽知畏子髙明痛子憔<lb/>
悴鐫嗟無勇和隨有罪子不余謬懸俾余銘且曰必信<lb/>
視我如生疇昔之言余不敢茍哀哉此酒能復飲否<lb/>
　　祭周益公文<hi>陸游</hi>
某紹興庚辰始至行在見公於途欣然傾盖得居連墻<lb/>
<pb n="KR4h0132_WYG_752-11a"/>
日接嘉話每一相從脫㡌禠帶從容笑語輸冩肝肺隣<lb/>
家借酒小圃鉏菜熒熒青燈瘦影相對西湖弔古並轡<lb/>
共載賦詩屬文頗極竒怪淡交如水久而不壊各謂知<lb/>
心絶出流軰别二十年公位鼎鼐我方西游荷戈窮塞<lb/>
歸得臺郎旋又坐廢公又䇿免久處於外見不可期使<lb/>
我形瘵斯文日卑公則崧岱士昬於智公則蓍蔡公老<lb/>
不衰雷霆百代每得手書字細如芥痴兒騃女問及𤨏<lb/>
碎孰為一病良醫莫差赴告鼎來震動海内奔赴不遑<lb/>
<pb n="KR4h0132_WYG_752-11b"/>
涕泗澎湃豈無蓴鯽致此薄酹辭則匪工聊寄悲慨<lb/>
　　祭翁殿撰文<hi>劉子翬</hi>
堂堂老成國之龜玉進則光朝退斯美俗天其靳耶奪<lb/>
之何速嗚呼哀哉惟公之質嶽重海渾學窮古書道通<lb/>
聖門本朝取士科張甲乙偉人巨公皆此塗出公亦欣<lb/>
然飛聲騰實賢俊之闗圗書之囿孰游其間惟徳之𢡟<lb/>
公亦欣然來為領袖懐紱乗流來軺光逺時以外移為<lb/>
仕之蹇公亦欣然屢膺臨遣愠絶三已榮輕九遷浮雲<lb/>
<pb n="KR4h0132_WYG_752-12a"/>
巻舒何往不安公亦欣然老於祠官惟公行藏曰有義<lb/>
命物智時機無心而應蘂笈探𤣥麟經纂聖得意忘年<lb/>
怡然處順惟我小子與公同鄉交舊年契奕葉有光晩<lb/>
獲從公素心始償見必我留宴笑坐傍公雖病矣神氣<lb/>
内強袖手不言色惠滿堂大化宻移逺游不復夀格睟<lb/>
容悶於一木楚些徒招秦詩莫贖設醴陳肴文以相之<lb/>
誠可逹幽公其亮之<lb/>
　　望祭文丞相文<hi>王炎午</hi>
<pb n="KR4h0132_WYG_752-12b"/>
相國文公再被執時予嘗為文立祭之已而吉水張子<lb/>
載心𢎞毅自燕山持丞相髪與齒歸丞相既得死矣嗚<lb/>
呼痛哉謹痛望奠再致一言嗚呼扶顚持危文山諸葛<lb/>
相國雖同而公死節倡義舉勇文山張巡殺身不異而<lb/>
公秉鈞名相烈士合為一傳三千年間人不兩見事謬<lb/>
身執義當勇决祭公速公童子易簀何如天意佑忠憐<lb/>
才留公一死易水金臺乗氣捐軀壮士其或久而不易<lb/>
霜雪松栢嗟哉文山山髙水深難囬者天不負者心常<lb/>
<pb n="KR4h0132_WYG_752-13a"/>
山之髪侍中之血日月韜光山河改色生為名臣死為<lb/>
列星不然勁氣為風為霆干將莫耶或寄良冶出世則<lb/>
神入土不化今夕何夕斗轉河斜中有光芒非公也耶<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_752-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五十二<lb/>
<pb n="KR4h0132_WYG_752-14a"/>
欽定四庫全書<lb/>
　文章辨體彚選巻七百五十二<lb/>
　　　　　　　　　　　　明　賀復徴　編<lb/>
祭文四<lb/>
　　祭十一舅母范夫人文<hi>宋黄庭堅</hi>
嗚呼夫人令徳孝恭佐我元舅肅雍於宫柔不選愞剛<lb/>
不忌克誰傳誰師金玉天質螽斯多子扶牀坐膝笑之<lb/>
怒之慈視如一夫人歸止不及皇姑事我安康進掖退<lb/>
<pb n="KR4h0132_WYG_752-14b"/>
挾酒肴枕簟温清起居婦拜姑老尊重則傚猗嗟夫人<lb/>
老而克孝誰不淑夀大國楚秦孰是夫人而不中身兒<lb/>
皆詩書女亦箴紩得喪秋毫彼亦何恤庭堅等來自江<lb/>
南哭奠藁𦵏毁瘠餘生哀深母黨<lb/>
　　代范樞宻祭温公文<hi>張耒</hi>
嗚呼天祚有邦畀之元龜篤生我公為世父師夷齊之<lb/>
清淵騫之徳子産之惠叔向之直人擅其一足以成名<lb/>
公兼衆徳乾乾不寧九流百家金匱石室鈎索沉隠裁<lb/>
<pb n="KR4h0132_WYG_752-15a"/>
其失得根柢治亂經綸皇極作為文章有書秩秩𤣥圭<lb/>
大裘望之肅然冬陽复氷赴者爭先仁英兩朝鍠鍠厥<lb/>
聲國有正人折姦於萌荏染柔木求直於繩我公盡規<lb/>
君心則寧烈烈神考體貌有徳公獻有可巖巖翼翼言<lb/>
有未用不敢受爵深衣幅巾歸休於洛公則休矣四方<lb/>
顒顒君子野人洎於他邦聞風懐歸於父于兄天施不<lb/>
齊或怨寒暑公獨何施四海一譽元豐末年國有大事<lb/>
穆穆文母宥我神嗣爰立作相媚於神人我公在廷其<lb/>
<pb n="KR4h0132_WYG_752-15b"/>
重萬鈞士賀於朝民歌於㕓農慶於野兵休於邊燠爾<lb/>
慄寒養其饑孱無痏於饑無休於田培其本根枝葉則<lb/>
茂豈曰我作憲章惟舊於赫聖考左右上帝休公於家<lb/>
實遺聖子巻耳思賢夙夜周京不惑不疑成此太平公<lb/>
之去來人之戚嬉人之戚嬉帝之從違豈人事耶天實<lb/>
為之純仁不才辱公之深人之相知貴相知心惟公我<lb/>
知洞逹表裏采其所長謂或可使申結義好丘山不移<lb/>
匪我則然公實取之泚泚清洛獨樂之園嘉華春敷脩<lb/>
<pb n="KR4h0132_WYG_752-16a"/>
竹夏寒清酌翛然我招我從琅琅嘉言有銘在躬朝偶<lb/>
乏人備位樞機入與國論獲親風規六七年間為益不<lb/>
貲私祈白首從公以歸憂勞傷生公既進疾庶㡬有瘳<lb/>
卒相王室國祠既誓公以喪聞我心之悲不獲至門入<lb/>
哭於室公既大歛終天之情不一見面人生有死抑旦<lb/>
夜耳曽子將沒知免而喜公身既修公志既畢既夀令<lb/>
終無有其失有如公者古今萬一任重道逺稅駕兹月<lb/>
庶㡬念此以紓我悲猶有鬼神實聞我辭<lb/>
<pb n="KR4h0132_WYG_752-16b"/>
　　國子監祭司馬温公文<hi>晁補之</hi>
維元祐元年九月日具官某等謹以清酌庶羞之奠致<lb/>
祭於故丞相司馬公之靈曰嗚呼公乎寛栗柔立根於<lb/>
明誠進禮退義世為重輕千乗不居古稱好名公乎不<lb/>
然志合則行布被脫粟他人為詐公乎不然則以身化<lb/>
公臥洛師閉闗却掃深衣講道將以是老公歸朝廷路<lb/>
車乗馬扶擕襁負民拜於野聖母神孫在宫載祗公率<lb/>
其官正人具來誠心行義令出而聽國安九鼎大勢已<lb/>
<pb n="KR4h0132_WYG_752-17a"/>
定民以法治法勝則煩譬如魚噞則清其源賣刀緑畆<lb/>
盗豈得發茍無欲之雖賞不竊裴公處内如不勝衣問<lb/>
其貌年威行四夷楊公入輔曽未㡬何毁第减騶人去<lb/>
其華忘身憂國晩以骨立生非其厚所愛民力有來逺<lb/>
縣廢食與言問民而沒反席未安帝祗合宫公薨訃聞徹<lb/>
尊往臨追昨故温公薨李秌甲戍暮雪民憂嵗寒相諺<lb/>
未褐聞諸道路信有斯言曰公在天胡俾我寒以勞定<lb/>
國人曰宜享何以知之家有公像生為民望其沒亦神<lb/>
<pb n="KR4h0132_WYG_752-17b"/>
公乎何憾悲者世人尚饗<lb/>
　　祭大資政李公文<hi>晁補之</hi>
維年月日門生具位晁補之謹遣人以清酌庶羞之奠<lb/>
致祭於故北京留守大資政李公之靈曰王跡之熄詩<lb/>
亡不嗣春秋又㣲戰國横肆惟其可者尚與聖鄰詞出<lb/>
其口輪囷郁紛觀左氏言何國無士馳其戎車陳詩說<lb/>
禮秦儀賣國斯廼燔書韓非孫武是固非儒至其文字<lb/>
孰敢貶諸漢興息民殘編出壊經儒詞士學自此𣲖班<lb/>
<pb n="KR4h0132_WYG_752-18a"/>
王兩馬河漢奔渾胡不及古華勝其根乃獨楊雄為書<lb/>
凖易易不可凖相如是式却後得唐纔一韓愈躒魏踵<lb/>
漢侵尋千古宋以文治百七十年瓌儒偉士軼古並肩<lb/>
公以文鳴起河之北如彼神鳯雲翔覽徳惟我神考文<lb/>
王之文謂公所作經誥是羣官名用正禮閣其脩此公<lb/>
餘事粤有大猷論秀百人宥死四千人車上儛而公退<lb/>
然輔弼三朝時異操同㡬顚者數不自為功上建皇極<lb/>
以消羣疑歛時五福惟公助之爰開大公旁作穆穆九<lb/>
<pb n="KR4h0132_WYG_752-18b"/>
闗晝靜纍纍士復惟古良臣善則稱君造膝之語家人<lb/>
莫聞嗚呼哀哉匪嵗龍蛇正月已夘賢人之憂庶氓是<lb/>
悼嗚呼哀哉補之昔者自魏徂京公以其名上之朝廷<lb/>
羈堅附夷千里為輕顧慙幽介文采安有無鹽刻畫祗<lb/>
増其醜士報知已匪以其私潔身有義尚畏人知惟不<lb/>
仰愧神其聽之嗚呼哀哉天不愸遺而喪宗工胡床昨<lb/>
夢過雨驚風燕子穿閣池臺半空嗚呼哀哉安陽之吉<lb/>
逺不臨壙扁舟東下形以神往寓辭千里以侑洒尊庶<lb/>
<pb n="KR4h0132_WYG_752-19a"/>
平生言公猶我聞嗚呼哀哉尚饗<lb/>
　　祭韓無咎尚書文<hi>晁補之</hi>
兄之初載甚躓而艱逢亂客呉萬里孤騫文方日衰蕩<lb/>
為狂瀾組織纎弱各自謂賢士睨莫救兄勇而前陋巷<lb/>
一室日旰未饘誦書鼓琴志操益堅落筆天成不事雕<lb/>
鐫如先秦書氣充力全壮年相從顧憫我孱曰是有志<lb/>
許以周旋我自蜀歸兄典三銓邂逅都門挈手歡然兄<lb/>
牧東陽我走閩山曠不相值今五六年我病早衰顧未<lb/>
<pb n="KR4h0132_WYG_752-19b"/>
及泉兄之夀康一朝先顛餉酒踵門乃酹柩前嗟嗟造<lb/>
物孰尸此權豈其好惡亦與俗遷微官有守喪車莫攀<lb/>
蓴鯽之奠叙訣終天<lb/>
　　祭范忠宣公文<hi>陳瓘</hi>
昔文正公在仁祖時忠於謀國衆正所依心虚而明照<lb/>
了不疑先事而慮有如蓍龜兩遭勅榜益奮不移外禦<lb/>
元昊數蹈禍機國勢既安奚恤我危考公行事允也似<lb/>
之安不擇地難不敢辭至於言兵則曰不知豈曰為異<lb/>
<pb n="KR4h0132_WYG_752-20a"/>
各遵其時不述其跡是乃無違三年遽改生事者誰蔡<lb/>
相南行公獨救之一勝一復其兆在兹公可以黙又進<lb/>
忱辭人亦有言公爾忘私孰能臨義捨安取危一斥四<lb/>
年育廢始歸天子哀憐拜命涕洟其心不育意欲有施<lb/>
人願公留為帝寵䕫病不能對人所歎咨天子曰吁疾<lb/>
尚可為錫以上劑臨遣國毉丁寧訓飭速療勿遲云何<lb/>
不淑竟止於斯嗚呼哀哉公果已矣舉世思公公不來<lb/>
矣人之於公有合有暌聞公之歿暌者亦悲情隔生死<lb/>
<pb n="KR4h0132_WYG_752-20b"/>
公論乃出悲公之人始自今日臨終不昧忍死有述小<lb/>
其一身大我王室置小恤大自初訖終可使聞者勸而<lb/>
作忠太宗征遼喬苑不忘心之所慮奚獨一方願惜生<lb/>
靈願合朋黨願為宣仁一洗誣謗願正其事願辨其人<lb/>
願以中道行帝之仁嗚呼哀哉言惟心聲孰無此聲孰<lb/>
有此誠神器雖大如人之形愛養胃氣可以保生陽明<lb/>
之經徧於四體呼吸之間無有不差在絡連右首脉應<lb/>
趾中經流行寧有定位彼執一者棄異取同異我曰偏<lb/>
<pb n="KR4h0132_WYG_752-21a"/>
同我曰中語各有心心各有物孰能審是而不彼恤公<lb/>
獨有言繼者誰乎公薨我悲豈縁葭莩公昔南遷我在<lb/>
北陲側身以望心往從之及公之還我有言責陳留雖<lb/>
近欲往不得平生想慕獨未識公見公之心何必形容<lb/>
文正沒後公又亡矣仲季方興公復有子其門益大其<lb/>
道益光公可無憾我亦奚傷<lb/>
　　祭幻住菴明師弟文<hi>釋徳洪</hi>
子少棄家從我游嬉三十一年如夢頃時於此夢境憂<lb/>
<pb n="KR4h0132_WYG_752-21b"/>
患半之我竄萬里白骨重肉子臥一菴亦失䨇目心知<lb/>
餘年再見不復敢料來歸先館子廬即視模索認聲驚<lb/>
呼我亦念子形神已枯百不如人謂當夀考心期惻然<lb/>
正爾難保如臨崖樹先自枯倒不見兩月果以訃聞既<lb/>
通世契久同師門臨終之語骨湏我焚擕法兄祖疾馳<lb/>
三日瓦燈晝昏寂然空空相視以慟薦此鉢食<lb/>
　　祭潘叔源文<hi>陳亮</hi>
惟君讀書將以為善而不主於禄利應舉將以行義而<lb/>
<pb n="KR4h0132_WYG_752-22a"/>
不志於必得鮮衣美食以償男子有家之願歌童舞女<lb/>
以終人生行樂之期禮義以恱其心朋友以助其徳内<lb/>
外並進心跡無瑕此宜閱世之滋多而亦降年之止此<lb/>
兄弟相從而去各適所安兒女攀慕無從亦將有立亮<lb/>
蹉跎莫景邂逅飄零白飯青芻舊游何在隻鷄斗酒老<lb/>
淚如傾歎逝者之斯夫知吾生之永已臨穴不及遡風<lb/>
而號<lb/>
　　祭髙永州文<hi>葉適</hi>
<pb n="KR4h0132_WYG_752-22b"/>
先后聖徳天報其門何以報之維材與賢簮笏之腴而<lb/>
自陶冶不以師教有如公者靡驕曩貴靡羞後貧銖亷<lb/>
黍約以標厥身官奚弗昭知亦非少薦聞實多不用竟<lb/>
老眇然零陵併重奪之理不可推通人所疑我慚素賤<lb/>
廼辱公女手擇寒蔬相與敬處公歸自洪我屏西山瘦<lb/>
馬獨來共談草間我疾異甚遲旦暮死公今忽先視我<lb/>
餘㡬以義當哀以情當悲昏塞我衷不知施為又失我<lb/>
思無復昔語彊寄兹觴公釂勿吐<lb/>
<pb n="KR4h0132_WYG_752-23a"/>
　　祭陳同甫文<hi>業適</hi>
嗚呼同甫氣足盖物力足首事天所畀也孰可抑制以<lb/>
智開物以機動事學而得之又相比佽載書以來紏結<lb/>
披籍觧剥闔闢遇其殊特著於詞章無後無前啟蟄滌<lb/>
酲獨為時先補空續髙抉英植豪探海取鼇惟己所操<lb/>
囬視世人磨細研精俯墨仰繩用影律形視人而行服<lb/>
勞終身爼豆僅列我漫一奏韶壊雅闕嗚呼同甫絶代<lb/>
之寳衆豈同美抵擲棄捐亦其常理子重受禍嘻又已<lb/>
<pb n="KR4h0132_WYG_752-23b"/>
甚寓矢以攻殺者無禁脫廷尉械為進士頭天子第之<lb/>
始莫我尤謂天弗省天乃終定謂天既定而弗永命嗚<lb/>
呼同甫心事難平寵光易滿萬世之長一朝之短余蚤<lb/>
從子今也變衰子有微言余何遽知畏子髙明痛子憔<lb/>
悴鐫嗟無勇和隨有罪子不余謬懸俾余銘且曰必信<lb/>
視我如生疇昔之言余不敢茍哀哉此酒能復飲否<lb/>
　　祭周益公文<hi>陸游</hi>
某紹興庚辰始至行在見公於途欣然傾盖得居連墻<lb/>
<pb n="KR4h0132_WYG_752-24a"/>
日接嘉話每一相從脫㡌禠帶從容笑語輸冩肝肺隣<lb/>
家借酒小圃鉏菜熒熒青燈瘦影相對西湖弔古並轡<lb/>
共載賦詩屬文頗極竒怪淡交如水久而不壊各謂知<lb/>
心絶出流軰别二十年公位鼎鼐我方西游荷戈窮塞<lb/>
歸得臺郎旋又坐廢公又䇿免久處於外見不可期使<lb/>
我形瘵斯文日卑公則崧岱士昬於智公則蓍蔡公老<lb/>
不衰雷霆百代每得手書字細如芥痴兒騃女問及𤨏<lb/>
碎孰為一病良醫莫差赴告鼎來震動海内奔赴不遑<lb/>
<pb n="KR4h0132_WYG_752-24b"/>
涕泗澎湃豈無蓴鯽致此薄酹辭則匪工聊寄悲慨<lb/>
　　祭翁殿撰文<hi>劉子翬</hi>
堂堂老成國之龜玉進則光朝退斯美俗天其靳耶奪<lb/>
之何速嗚呼哀哉惟公之質嶽重海渾學窮古書道通<lb/>
聖門本朝取士科張甲乙偉人巨公皆此塗出公亦欣<lb/>
然飛聲騰實賢俊之闗圗書之囿孰游其間惟徳之𢡟<lb/>
公亦欣然來為領袖懐紱乗流來軺光逺時以外移為<lb/>
仕之蹇公亦欣然屢膺臨遣愠絶三已榮輕九遷浮雲<lb/>
<pb n="KR4h0132_WYG_752-25a"/>
巻舒何往不安公亦欣然老於祠官惟公行藏曰有義<lb/>
命物智時機無心而應蘂笈探𤣥麟經纂聖得意忘年<lb/>
怡然處順惟我小子與公同鄉交舊年契奕葉有光晩<lb/>
獲從公素心始償見必我留宴笑坐傍公雖病矣神氣<lb/>
内強袖手不言色惠滿堂大化宻移逺游不復夀格睟<lb/>
容悶於一木楚些徒招秦詩莫贖設醴陳肴文以相之<lb/>
誠可逹幽公其亮之<lb/>
　　望祭文丞相文<hi>王炎午</hi>
<pb n="KR4h0132_WYG_752-25b"/>
相國文公再被執時予嘗為文立祭之已而吉水張子<lb/>
載心𢎞毅自燕山持丞相髪與齒歸丞相既得死矣嗚<lb/>
呼痛哉謹痛望奠再致一言嗚呼扶顚持危文山諸葛<lb/>
相國雖同而公死節倡義舉勇文山張巡殺身不異而<lb/>
公秉鈞名相烈士合為一傳三千年間人不兩見事謬<lb/>
身執義當勇决祭公速公童子易簀何如天意佑忠憐<lb/>
才留公一死易水金臺乗氣捐軀壮士其或久而不易<lb/>
霜雪松栢嗟哉文山山髙水深難囬者天不負者心常<lb/>
<pb n="KR4h0132_WYG_752-26a"/>
山之髪侍中之血日月韜光山河改色生為名臣死為<lb/>
列星不然勁氣為風為霆干將莫耶或寄良冶出世則<lb/>
神入土不化今夕何夕斗轉河斜中有光芒非公也耶<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_752-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻七百五十二<lb/>
</p>
<p>
</p>
  </div>
</body>
</text>
</TEI>
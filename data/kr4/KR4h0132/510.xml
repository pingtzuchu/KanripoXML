<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百十</head> <lb/>
    <p>
<pb n="KR4h0132_WYG_510-1a"/>
欽定四庫全書<lb/>
　文章辨體彚選巻五百十<lb/>
　　　　　　　　　　　　明　賀復徵　編<lb/>
史傳二十八<lb/>
　　司馬相如列傳<hi>漢司馬遷</hi>
司馬相如者蜀郡成都人也字長卿少時好讀書學擊<lb/>
劍故其親名之曰犬子相如既學慕藺相如之為人更<lb/>
名相如以貲為郎事孝景帝為武騎常侍非其好也㑹<lb/>
<pb n="KR4h0132_WYG_510-1b"/>
景帝不好辭賦是時梁孝王來朝從游說之士齊人鄒<lb/>
陽淮隂枚乘吳莊忌夫子之徒相如見而說之因病免<lb/>
客游梁梁孝王令與諸生同舍相如得與諸生游士居<lb/>
數嵗乃著子虚之賦㑹梁孝王卒相如歸而家貧無以<lb/>
自業素與臨卬令王吉相善吉曰長卿久宦遊不遂而<lb/>
來過我於是相如往舍都亭臨卬令繆為恭敬日徃朝<lb/>
相如相如初尚見之後稱病使從者謝吉吉愈益謹肅<lb/>
臨卬中多富人而卓王孫家僮八百人程鄭亦數百人<lb/>
<pb n="KR4h0132_WYG_510-2a"/>
二人乃相謂曰令有貴客為具召之并召令令既至卓<lb/>
氏客以百數至日中謁司馬長卿長卿謝病不能往臨<lb/>
卬令不敢嘗食自往迎相如相如不得已强往一坐盡<lb/>
傾酒酣臨卬令前奏琴曰竊聞長卿好之願以自娛相<lb/>
如辭謝為鼓一再行是時卓王孫有女文君新寡好音<lb/>
故相如繆與令相重而以琴心挑之相如之臨卬從車<lb/>
騎雍容閒雅甚都及飲卓氏弄琴文君竊從户窺之心<lb/>
悅而好之恐不得當也既罷相如乃使人重賜文君侍<lb/>
<pb n="KR4h0132_WYG_510-2b"/>
者通殷勤文君夜亡奔相如相如乃與馳歸家居徒四<lb/>
壁立卓王孫大怒曰女至不材我不忍殺不分一錢也<lb/>
人或謂王孫王孫終不聼文君久之不樂曰長卿苐俱<lb/>
如臨卬從昆弟假貸猶足為生何至自苦如此相如與<lb/>
俱之臨卬盡賣其車騎買一酒舍酤酒而令文君當鑪<lb/>
相如身自著犢鼻褌與保庸雜作滌器於市中卓王孫<lb/>
聞而恥之為杜門不出昆弟諸公更謂王孫曰有一男<lb/>
兩女所不足者非財也今文君已失身於司馬長卿長<lb/>
<pb n="KR4h0132_WYG_510-3a"/>
卿故倦游雖貧其人材足依也且又令客獨奈何相辱<lb/>
如此卓王孫不得已分予文君僮百人錢百萬及其嫁<lb/>
時衣被財物文君乃與相如歸成都買田宅為富人居<lb/>
久之蜀人楊得意為狗監侍上上讀子虛賦而善之曰<lb/>
朕獨不得與此人同時哉得意曰臣邑人司馬相如自<lb/>
言為此賦上驚乃召問相如相如曰有是然此乃諸侯<lb/>
之事未足觀也請為天子游獵賦賦成奏之上許令尚<lb/>
書給筆札相如以子虚虚言也為楚稱烏有先生者烏<lb/>
<pb n="KR4h0132_WYG_510-3b"/>
有此事也為齊難無是公者無是人也明天子之義故<lb/>
空藉此三人為辭以推天子之苑囿其卒章歸之於節<lb/>
儉因以風諌奏之天子天子大說以為郎無是公言天<lb/>
子上林廣大山谷水泉萬物及子虚言楚雲夢所有甚<lb/>
衆侈靡過其實且非義理所尚故删取其要歸正道而<lb/>
論之相如為郎数嵗㑹唐䝉使略通夜郎西僰中發巴<lb/>
蜀吏卒千人郡又多為發轉漕萬餘人用興法誅其渠<lb/>
帥巴蜀民大驚恐上聞之乃使相如責唐䝉因喻吿巴<lb/>
<pb n="KR4h0132_WYG_510-4a"/>
蜀民以非上意相如還報唐䝉已略通夜郎因通西南<lb/>
夷道發巴蜀廣漢卒作者数萬人治道二嵗道不成士<lb/>
卒多物故費以巨萬計蜀民及漢用事者多言其不便<lb/>
是時卭筰之君長聞南夷與漢通得賞賜多多欲願為<lb/>
内臣妾請吏比南夷天子問相如相如曰卭筰冉駹者<lb/>
近蜀道亦易通秦時嘗通為郡縣至漢興而罷今誠復<lb/>
通為置郡縣愈於南夷天子以為然乃拜相如為中郎<lb/>
將建節往使副使王然于壺充國吕越人馳四乘之傳<lb/>
<pb n="KR4h0132_WYG_510-4b"/>
因巴蜀吏幣物以賂西夷至蜀蜀太守以下郊迎縣令<lb/>
負弩矢先驅蜀人以為寵於是卓王孫臨卬諸公皆因<lb/>
門下獻牛酒以交驩卓王孫喟然而歎自以得使女尚<lb/>
司馬長卿晩而厚分與其女財與男等同司馬長卿便<lb/>
略定西夷卭筰冉駹斯榆之君皆請為内臣除邊關關<lb/>
益斥西至沫若水南至牂牁為徼通零關道橋孫水以<lb/>
通卭都還報天子天子大說相如使時蜀長老多言通<lb/>
西南夷不為用唯大臣亦以為然相如欲諌業已建之<lb/>
<pb n="KR4h0132_WYG_510-5a"/>
不敢乃著書藉以蜀父老為辭而已詰難之以風天子<lb/>
且因宣其使指令百姓知天子之意其後人有上書言<lb/>
相如使時受金失官居嵗餘復召為郎相如口吃而善<lb/>
著書常有消渇疾與卓氏婚饒於財其進仕宦未嘗肯<lb/>
與公卿國家之事稱疾閒居不慕官爵常從上至長楊<lb/>
獵是時天子方好自擊熊彘馳逐野獸相如上䟽諫之<lb/>
上善之還過宜春宫相如奏賦以哀二世行失也相如拜<lb/>
為孝文園令天子既美子虚之事相如見上好僊道因<lb/>
<pb n="KR4h0132_WYG_510-5b"/>
曰上林之事未足美也尚有靡者臣嘗為大人賦未就<lb/>
請具而奏之相如以為列仙之傳居山澤間形容甚臞<lb/>
此非帝王之僊意也乃遂奏大人之頌天子大悅飄飄<lb/>
有凌雲之氣似游天地之間意相如既病免客居茂陵<lb/>
天子曰司馬相如病甚可往從悉取其書若不然後失<lb/>
之矣使所忠往而相如已死家無書問其妻對曰長卿<lb/>
固未嘗有書也時時著書人又取去即空居長卿未死<lb/>
時為一巻書曰有使者來求書奏之無他書其遺札書<lb/>
<pb n="KR4h0132_WYG_510-6a"/>
言封禪事奏所忠忠奏其書天子異之司馬相如既卒<lb/>
五嵗天子始祭后土八年而遂先禮中嶽封于太山至<lb/>
梁父禪肅然相如他所著若遺平陵侯書與五公子相<lb/>
難草木書篇不采采其尤著公卿者云<lb/>
　　汲黯鄭當時列傳<hi>司馬遷</hi>
汲黯字長孺濮陽人也其先有寵於古之衞君至黯七<lb/>
世世為卿大夫黯以父任孝景時為太子洗馬以莊見<lb/>
憚孝景帝崩太子即位黯為謁者東越相攻上使黯往<lb/>
<pb n="KR4h0132_WYG_510-6b"/>
視之不至至吳而還報曰越人相攻固其俗然不足以<lb/>
辱天子之使河内失火延燒千餘家上使黯往視之還<lb/>
報曰家人失火屋比延燒不足憂也臣過河南河南貧<lb/>
人傷水旱萬餘家或父子相食臣謹以便宜持節發河<lb/>
南倉粟以振貧民臣請歸節伏矯制之罪上賢而釋之<lb/>
遷為滎陽令黯耻為令病歸田里上聞乃召拜為中大<lb/>
夫以數切諌不得久留内遷為東海太守黯學黄老之<lb/>
言治官理民好清静擇丞史而任之其治責大指而已<lb/>
<pb n="KR4h0132_WYG_510-7a"/>
不苛小黯多病卧閨閤内不出嵗餘東海大治稱之上<lb/>
聞召以為主爵都尉列於九卿治務在無為而已𢎞大<lb/>
體不拘文法黯為人性倨少禮面折不能容人之過合<lb/>
已者善待之不合已者不能忍見士亦以此不附焉然<lb/>
好學游俠任氣節内行修絜好直諌數犯主之顔色常<lb/>
慕傅栢袁盎之為人也善灌夫鄭當時及宗正劉棄亦<lb/>
以數直諌不得久居位當是時太后弟武安侯蚡為丞<lb/>
相中二千石來拜謁蚡不為禮然黯見蚡未嘗拜常揖<lb/>
<pb n="KR4h0132_WYG_510-7b"/>
之天子方招文學儒者上曰吾欲云云黯對曰陛下内<lb/>
多欲而外施仁義柰何欲效唐虞之治乎上黙然怒變<lb/>
色而罷朝公卿皆為黯懼上退謂左右曰甚矣汲黯之<lb/>
戇也羣臣或數黯黯曰天子置公卿輔弼之臣寧令從<lb/>
諛承意䧟主於不義乎且巳在其位縱愛身奈辱朝廷<lb/>
何黯多病病且滿三月上嘗賜告者數終不愈最後病<lb/>
莊助為請吿上曰汲黯何如人哉助曰使黯任職居官<lb/>
無以踰人然至其輔少主守城深堅招之不來麾之不<lb/>
<pb n="KR4h0132_WYG_510-8a"/>
去雖自謂賁育亦不能奪之矣上曰然古有社稷之臣<lb/>
至如黯近之矣大將軍青侍中上踞厠而視之丞相𢎞<lb/>
燕見上或時不冠至如黯見上不冠不見也上嘗坐武<lb/>
帳中黯前奏事上不冠望見黯避帳中使人可其奏其<lb/>
見敬禮如此張湯方以更定律令為廷尉黯數質責湯<lb/>
於上前曰公為正卿上不能褒先帝之功業下不能抑<lb/>
天下之邪心安國富民使囹圄空虚二者無一焉非苦<lb/>
就行放析就功何乃取高皇帝約束紛更之為公以此<lb/>
<pb n="KR4h0132_WYG_510-8b"/>
無種矣黯時與湯論議湯辯常在文深小苛黯伉厲守<lb/>
高不能屈忿發罵曰天下謂刀筆吏不可以為公卿果<lb/>
然必湯也令天下重足而立側目而視矣是時漢方征<lb/>
匈奴招懷四夷黯務少事乘上閒嘗言與胡和親無起<lb/>
兵上方向儒術尊公孫𢎞及事益多吏民巧弄上分别<lb/>
文法湯等數奏決讞以幸而黯常毁儒面觸𢎞等徒懷<lb/>
詐飾智以阿人主取容而刀筆吏專深文巧詆䧟人於<lb/>
罪使不得反其真以勝為功上愈益貴𢎞湯𢎞湯深心<lb/>
<pb n="KR4h0132_WYG_510-9a"/>
疾黯唯天子亦不說也欲誅之以事𢎞為丞相乃言上<lb/>
曰右内史界部中多貴人宗室難治非素重臣不能任<lb/>
請黯為右内史為右内史數嵗官事不廢大將軍青既<lb/>
益尊姊為皇后然黯與亢禮人或說黯曰自天子欲羣<lb/>
臣下大將軍大將軍尊重益貴君不可以不拜黯曰夫<lb/>
以大將軍有揖客反不重邪大將軍聞愈賢黯數請問<lb/>
國家朝廷所疑遇黯過於平生淮南王謀反憚黯曰好<lb/>
直諌守節死義難惑以非至如說丞相𢎞如發䝉振落<lb/>
<pb n="KR4h0132_WYG_510-9b"/>
耳天子既數征匈奴有功黯之言益不用始黯列為九<lb/>
卿而公孫𢎞張湯為小吏及𢎞湯稍益貴與黯同位黯<lb/>
又非毁𢎞湯等已而𢎞至丞相封為侯湯至御史大夫<lb/>
故黯時丞相史皆與黯同列或尊用過之黯褊心不能<lb/>
無少望見上前言曰陛下用羣臣如積薪耳後來者居<lb/>
上上黙然有間黯罷上曰人果不可以無學觀黯之言<lb/>
也日益甚居無何匈奴渾邪王率衆來降漢發車二萬<lb/>
乗縣官無錢從民貰馬民或匿馬馬不具上怒欲斬長<lb/>
<pb n="KR4h0132_WYG_510-10a"/>
安令黯曰長安令無罪獨斬黯民乃肯出馬且匈奴畔<lb/>
其主而降漢漢徐以縣次傳之何至令天下騷動罷弊<lb/>
中國而以事夷狄之人乎上黙然及渾邪至賈人與市<lb/>
者坐當死者五百餘人黯請間見高門曰夫匈奴攻當<lb/>
路塞絶和親中國興兵誅之死傷者不可勝計而費以<lb/>
巨萬百數臣愚以為陛下得胡人皆以為奴婢以賜從<lb/>
軍死事者家所鹵獲因予之以謝天下之苦塞百姓之<lb/>
心今縱不能渾邪率數萬之衆來降虚府庫賞賜發良<lb/>
<pb n="KR4h0132_WYG_510-10b"/>
民侍養譬若奉驕子愚民安知市買長安中物而文吏<lb/>
䋲以為䦨出財物于邊關乎陛下縱不能得匈奴之資<lb/>
以謝天下又以㣲文殺無知者五百餘人是所謂庇其<lb/>
葉而傷其枝者也臣竊為陛下不取也上黙然不許曰<lb/>
吾久不聞汲黯之言今又復妄發矣後数月黯坐小法<lb/>
㑹赦免官於是黯隠於田園居數年㑹更五銖錢民多<lb/>
盗鑄錢楚地尤甚上以為淮陽楚地之郊乃召拜黯為<lb/>
淮陽太守黯伏謝不受印詔數强予然後奉詔詔召見<lb/>
<pb n="KR4h0132_WYG_510-11a"/>
黯黯為上泣曰臣自以為填溝壑不復見陛下不意陛<lb/>
下復収用之臣常有狗馬病力不能任郡事臣願為中郎<lb/>
出入禁闥補過拾遺臣之願也上曰君薄淮陽邪吾今<lb/>
召君矣顧淮陽吏民不相得吾徒得君之重卧而治之<lb/>
黯既辭行過大行李息曰黯棄居郡不得與朝廷議也<lb/>
然御史大夫張湯智足以拒諌詐足以飾非務巧佞之<lb/>
語辨數之辭非肯正為天下言專阿主意主意所不欲<lb/>
因而毁之主意所欲因而譽之好興事舞文法内懷詐<lb/>
<pb n="KR4h0132_WYG_510-11b"/>
以御主心外挾賊吏以為威重公列九卿不早言之公<lb/>
與之俱受其僇矣息畏湯終不敢言黯居郡如故治淮<lb/>
陽政清後張湯果敗上聞黯與息言抵息罪令黯以諸<lb/>
侯相秩居淮陽七嵗而卒卒後上以黯故官其弟汲仁<lb/>
至九卿子汲偃至諸侯相黯姑姊子司馬安亦少與黯<lb/>
為太子洗馬安文深巧善宦官四至九卿以河南太守<lb/>
卒昆弟以安故同時至二千石者十人濮陽段宏始事<lb/>
蓋侯信信任宏宏亦再至九卿然衞人仕者皆嚴憚汲<lb/>
<pb n="KR4h0132_WYG_510-12a"/>
黯出其下<lb/>
鄭當時者字莊陳人也其先鄭君嘗為項籍將籍死巳<lb/>
而屬漢高祖令諸故項籍臣名籍鄭君獨不奉詔詔盡<lb/>
拜名籍者為大夫而逐鄭君鄭君死孝文時鄭莊以任<lb/>
俠自喜脫張君於戹聲聞梁楚之間孝景時為太子舍<lb/>
人每五日洗沐常置驛馬長安諸郊存諸故人請謝賔<lb/>
客夜以繼日至其明旦常恐不徧莊好黄老之言其慕<lb/>
長者如恐不見年少官薄然其游知交皆其大父行天<lb/>
<pb n="KR4h0132_WYG_510-12b"/>
下有名之士也武帝立莊稍遷為魯中尉濟南太守江<lb/>
都相至九卿為右内史以武安侯魏其時議貶秩為詹<lb/>
事遷為大農令莊為内史誡門下客至無貴賤無留門<lb/>
者執賔主之禮以其貴下人莊亷又不治其産業仰奉<lb/>
賜以給諸公然其餽遺人不過筭噐食每朝候上之間<lb/>
說未嘗不言天下之長者其推轂士及官屬丞史誠有<lb/>
味其言之也常引以為賢於巳未嘗名吏與官屬言若<lb/>
恐傷之聞人之善言進之上唯恐後山東士諸公以此<lb/>
<pb n="KR4h0132_WYG_510-13a"/>
翕然稱鄭莊鄭莊使視決河自請治行五日上曰吾聞<lb/>
鄭莊行千里不齎糧請治行者何也然鄭莊在朝常趨<lb/>
和承意不敢甚引當否及晩節漢征匈奴招四夷天下<lb/>
費多財用益匱莊任人賔客為大農僦人多逋負司馬<lb/>
安為淮陽太守發其事莊以此䧟罪贖為庻人頃之守<lb/>
長史上以為老以莊為汝南太守數嵗以官卒鄭莊汲<lb/>
黯始列為九卿亷内行修絜此兩人中廢家貧賔客益<lb/>
落及居郡卒後家無餘貲財莊兄弟子孫以莊故至二<lb/>
<pb n="KR4h0132_WYG_510-13b"/>
千石六七人焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百十<lb/>
<pb n="KR4h0132_WYG_510-14a"/>
欽定四庫全書<lb/>
　文章辨體彚選巻五百十<lb/>
　　　　　　　　　　　　明　賀復徵　編<lb/>
史傳二十八<lb/>
　　司馬相如列傳<hi>漢司馬遷</hi>
司馬相如者蜀郡成都人也字長卿少時好讀書學擊<lb/>
劍故其親名之曰犬子相如既學慕藺相如之為人更<lb/>
名相如以貲為郎事孝景帝為武騎常侍非其好也㑹<lb/>
<pb n="KR4h0132_WYG_510-14b"/>
景帝不好辭賦是時梁孝王來朝從游說之士齊人鄒<lb/>
陽淮隂枚乘吳莊忌夫子之徒相如見而說之因病免<lb/>
客游梁梁孝王令與諸生同舍相如得與諸生游士居<lb/>
數嵗乃著子虚之賦㑹梁孝王卒相如歸而家貧無以<lb/>
自業素與臨卬令王吉相善吉曰長卿久宦遊不遂而<lb/>
來過我於是相如往舍都亭臨卬令繆為恭敬日徃朝<lb/>
相如相如初尚見之後稱病使從者謝吉吉愈益謹肅<lb/>
臨卬中多富人而卓王孫家僮八百人程鄭亦數百人<lb/>
<pb n="KR4h0132_WYG_510-15a"/>
二人乃相謂曰令有貴客為具召之并召令令既至卓<lb/>
氏客以百數至日中謁司馬長卿長卿謝病不能往臨<lb/>
卬令不敢嘗食自往迎相如相如不得已强往一坐盡<lb/>
傾酒酣臨卬令前奏琴曰竊聞長卿好之願以自娛相<lb/>
如辭謝為鼓一再行是時卓王孫有女文君新寡好音<lb/>
故相如繆與令相重而以琴心挑之相如之臨卬從車<lb/>
騎雍容閒雅甚都及飲卓氏弄琴文君竊從户窺之心<lb/>
悅而好之恐不得當也既罷相如乃使人重賜文君侍<lb/>
<pb n="KR4h0132_WYG_510-15b"/>
者通殷勤文君夜亡奔相如相如乃與馳歸家居徒四<lb/>
壁立卓王孫大怒曰女至不材我不忍殺不分一錢也<lb/>
人或謂王孫王孫終不聼文君久之不樂曰長卿苐俱<lb/>
如臨卬從昆弟假貸猶足為生何至自苦如此相如與<lb/>
俱之臨卬盡賣其車騎買一酒舍酤酒而令文君當鑪<lb/>
相如身自著犢鼻褌與保庸雜作滌器於市中卓王孫<lb/>
聞而恥之為杜門不出昆弟諸公更謂王孫曰有一男<lb/>
兩女所不足者非財也今文君已失身於司馬長卿長<lb/>
<pb n="KR4h0132_WYG_510-16a"/>
卿故倦游雖貧其人材足依也且又令客獨奈何相辱<lb/>
如此卓王孫不得已分予文君僮百人錢百萬及其嫁<lb/>
時衣被財物文君乃與相如歸成都買田宅為富人居<lb/>
久之蜀人楊得意為狗監侍上上讀子虛賦而善之曰<lb/>
朕獨不得與此人同時哉得意曰臣邑人司馬相如自<lb/>
言為此賦上驚乃召問相如相如曰有是然此乃諸侯<lb/>
之事未足觀也請為天子游獵賦賦成奏之上許令尚<lb/>
書給筆札相如以子虚虚言也為楚稱烏有先生者烏<lb/>
<pb n="KR4h0132_WYG_510-16b"/>
有此事也為齊難無是公者無是人也明天子之義故<lb/>
空藉此三人為辭以推天子之苑囿其卒章歸之於節<lb/>
儉因以風諌奏之天子天子大說以為郎無是公言天<lb/>
子上林廣大山谷水泉萬物及子虚言楚雲夢所有甚<lb/>
衆侈靡過其實且非義理所尚故删取其要歸正道而<lb/>
論之相如為郎数嵗㑹唐䝉使略通夜郎西僰中發巴<lb/>
蜀吏卒千人郡又多為發轉漕萬餘人用興法誅其渠<lb/>
帥巴蜀民大驚恐上聞之乃使相如責唐䝉因喻吿巴<lb/>
<pb n="KR4h0132_WYG_510-17a"/>
蜀民以非上意相如還報唐䝉已略通夜郎因通西南<lb/>
夷道發巴蜀廣漢卒作者数萬人治道二嵗道不成士<lb/>
卒多物故費以巨萬計蜀民及漢用事者多言其不便<lb/>
是時卭筰之君長聞南夷與漢通得賞賜多多欲願為<lb/>
内臣妾請吏比南夷天子問相如相如曰卭筰冉駹者<lb/>
近蜀道亦易通秦時嘗通為郡縣至漢興而罷今誠復<lb/>
通為置郡縣愈於南夷天子以為然乃拜相如為中郎<lb/>
將建節往使副使王然于壺充國吕越人馳四乘之傳<lb/>
<pb n="KR4h0132_WYG_510-17b"/>
因巴蜀吏幣物以賂西夷至蜀蜀太守以下郊迎縣令<lb/>
負弩矢先驅蜀人以為寵於是卓王孫臨卬諸公皆因<lb/>
門下獻牛酒以交驩卓王孫喟然而歎自以得使女尚<lb/>
司馬長卿晩而厚分與其女財與男等同司馬長卿便<lb/>
略定西夷卭筰冉駹斯榆之君皆請為内臣除邊關關<lb/>
益斥西至沫若水南至牂牁為徼通零關道橋孫水以<lb/>
通卭都還報天子天子大說相如使時蜀長老多言通<lb/>
西南夷不為用唯大臣亦以為然相如欲諌業已建之<lb/>
<pb n="KR4h0132_WYG_510-18a"/>
不敢乃著書藉以蜀父老為辭而已詰難之以風天子<lb/>
且因宣其使指令百姓知天子之意其後人有上書言<lb/>
相如使時受金失官居嵗餘復召為郎相如口吃而善<lb/>
著書常有消渇疾與卓氏婚饒於財其進仕宦未嘗肯<lb/>
與公卿國家之事稱疾閒居不慕官爵常從上至長楊<lb/>
獵是時天子方好自擊熊彘馳逐野獸相如上䟽諫之<lb/>
上善之還過宜春宫相如奏賦以哀二世行失也相如拜<lb/>
為孝文園令天子既美子虚之事相如見上好僊道因<lb/>
<pb n="KR4h0132_WYG_510-18b"/>
曰上林之事未足美也尚有靡者臣嘗為大人賦未就<lb/>
請具而奏之相如以為列仙之傳居山澤間形容甚臞<lb/>
此非帝王之僊意也乃遂奏大人之頌天子大悅飄飄<lb/>
有凌雲之氣似游天地之間意相如既病免客居茂陵<lb/>
天子曰司馬相如病甚可往從悉取其書若不然後失<lb/>
之矣使所忠往而相如已死家無書問其妻對曰長卿<lb/>
固未嘗有書也時時著書人又取去即空居長卿未死<lb/>
時為一巻書曰有使者來求書奏之無他書其遺札書<lb/>
<pb n="KR4h0132_WYG_510-19a"/>
言封禪事奏所忠忠奏其書天子異之司馬相如既卒<lb/>
五嵗天子始祭后土八年而遂先禮中嶽封于太山至<lb/>
梁父禪肅然相如他所著若遺平陵侯書與五公子相<lb/>
難草木書篇不采采其尤著公卿者云<lb/>
　　汲黯鄭當時列傳<hi>司馬遷</hi>
汲黯字長孺濮陽人也其先有寵於古之衞君至黯七<lb/>
世世為卿大夫黯以父任孝景時為太子洗馬以莊見<lb/>
憚孝景帝崩太子即位黯為謁者東越相攻上使黯往<lb/>
<pb n="KR4h0132_WYG_510-19b"/>
視之不至至吳而還報曰越人相攻固其俗然不足以<lb/>
辱天子之使河内失火延燒千餘家上使黯往視之還<lb/>
報曰家人失火屋比延燒不足憂也臣過河南河南貧<lb/>
人傷水旱萬餘家或父子相食臣謹以便宜持節發河<lb/>
南倉粟以振貧民臣請歸節伏矯制之罪上賢而釋之<lb/>
遷為滎陽令黯耻為令病歸田里上聞乃召拜為中大<lb/>
夫以數切諌不得久留内遷為東海太守黯學黄老之<lb/>
言治官理民好清静擇丞史而任之其治責大指而已<lb/>
<pb n="KR4h0132_WYG_510-20a"/>
不苛小黯多病卧閨閤内不出嵗餘東海大治稱之上<lb/>
聞召以為主爵都尉列於九卿治務在無為而已𢎞大<lb/>
體不拘文法黯為人性倨少禮面折不能容人之過合<lb/>
已者善待之不合已者不能忍見士亦以此不附焉然<lb/>
好學游俠任氣節内行修絜好直諌數犯主之顔色常<lb/>
慕傅栢袁盎之為人也善灌夫鄭當時及宗正劉棄亦<lb/>
以數直諌不得久居位當是時太后弟武安侯蚡為丞<lb/>
相中二千石來拜謁蚡不為禮然黯見蚡未嘗拜常揖<lb/>
<pb n="KR4h0132_WYG_510-20b"/>
之天子方招文學儒者上曰吾欲云云黯對曰陛下内<lb/>
多欲而外施仁義柰何欲效唐虞之治乎上黙然怒變<lb/>
色而罷朝公卿皆為黯懼上退謂左右曰甚矣汲黯之<lb/>
戇也羣臣或數黯黯曰天子置公卿輔弼之臣寧令從<lb/>
諛承意䧟主於不義乎且巳在其位縱愛身奈辱朝廷<lb/>
何黯多病病且滿三月上嘗賜告者數終不愈最後病<lb/>
莊助為請吿上曰汲黯何如人哉助曰使黯任職居官<lb/>
無以踰人然至其輔少主守城深堅招之不來麾之不<lb/>
<pb n="KR4h0132_WYG_510-21a"/>
去雖自謂賁育亦不能奪之矣上曰然古有社稷之臣<lb/>
至如黯近之矣大將軍青侍中上踞厠而視之丞相𢎞<lb/>
燕見上或時不冠至如黯見上不冠不見也上嘗坐武<lb/>
帳中黯前奏事上不冠望見黯避帳中使人可其奏其<lb/>
見敬禮如此張湯方以更定律令為廷尉黯數質責湯<lb/>
於上前曰公為正卿上不能褒先帝之功業下不能抑<lb/>
天下之邪心安國富民使囹圄空虚二者無一焉非苦<lb/>
就行放析就功何乃取高皇帝約束紛更之為公以此<lb/>
<pb n="KR4h0132_WYG_510-21b"/>
無種矣黯時與湯論議湯辯常在文深小苛黯伉厲守<lb/>
高不能屈忿發罵曰天下謂刀筆吏不可以為公卿果<lb/>
然必湯也令天下重足而立側目而視矣是時漢方征<lb/>
匈奴招懷四夷黯務少事乘上閒嘗言與胡和親無起<lb/>
兵上方向儒術尊公孫𢎞及事益多吏民巧弄上分别<lb/>
文法湯等數奏決讞以幸而黯常毁儒面觸𢎞等徒懷<lb/>
詐飾智以阿人主取容而刀筆吏專深文巧詆䧟人於<lb/>
罪使不得反其真以勝為功上愈益貴𢎞湯𢎞湯深心<lb/>
<pb n="KR4h0132_WYG_510-22a"/>
疾黯唯天子亦不說也欲誅之以事𢎞為丞相乃言上<lb/>
曰右内史界部中多貴人宗室難治非素重臣不能任<lb/>
請黯為右内史為右内史數嵗官事不廢大將軍青既<lb/>
益尊姊為皇后然黯與亢禮人或說黯曰自天子欲羣<lb/>
臣下大將軍大將軍尊重益貴君不可以不拜黯曰夫<lb/>
以大將軍有揖客反不重邪大將軍聞愈賢黯數請問<lb/>
國家朝廷所疑遇黯過於平生淮南王謀反憚黯曰好<lb/>
直諌守節死義難惑以非至如說丞相𢎞如發䝉振落<lb/>
<pb n="KR4h0132_WYG_510-22b"/>
耳天子既數征匈奴有功黯之言益不用始黯列為九<lb/>
卿而公孫𢎞張湯為小吏及𢎞湯稍益貴與黯同位黯<lb/>
又非毁𢎞湯等已而𢎞至丞相封為侯湯至御史大夫<lb/>
故黯時丞相史皆與黯同列或尊用過之黯褊心不能<lb/>
無少望見上前言曰陛下用羣臣如積薪耳後來者居<lb/>
上上黙然有間黯罷上曰人果不可以無學觀黯之言<lb/>
也日益甚居無何匈奴渾邪王率衆來降漢發車二萬<lb/>
乗縣官無錢從民貰馬民或匿馬馬不具上怒欲斬長<lb/>
<pb n="KR4h0132_WYG_510-23a"/>
安令黯曰長安令無罪獨斬黯民乃肯出馬且匈奴畔<lb/>
其主而降漢漢徐以縣次傳之何至令天下騷動罷弊<lb/>
中國而以事夷狄之人乎上黙然及渾邪至賈人與市<lb/>
者坐當死者五百餘人黯請間見高門曰夫匈奴攻當<lb/>
路塞絶和親中國興兵誅之死傷者不可勝計而費以<lb/>
巨萬百數臣愚以為陛下得胡人皆以為奴婢以賜從<lb/>
軍死事者家所鹵獲因予之以謝天下之苦塞百姓之<lb/>
心今縱不能渾邪率數萬之衆來降虚府庫賞賜發良<lb/>
<pb n="KR4h0132_WYG_510-23b"/>
民侍養譬若奉驕子愚民安知市買長安中物而文吏<lb/>
䋲以為䦨出財物于邊關乎陛下縱不能得匈奴之資<lb/>
以謝天下又以㣲文殺無知者五百餘人是所謂庇其<lb/>
葉而傷其枝者也臣竊為陛下不取也上黙然不許曰<lb/>
吾久不聞汲黯之言今又復妄發矣後数月黯坐小法<lb/>
㑹赦免官於是黯隠於田園居數年㑹更五銖錢民多<lb/>
盗鑄錢楚地尤甚上以為淮陽楚地之郊乃召拜黯為<lb/>
淮陽太守黯伏謝不受印詔數强予然後奉詔詔召見<lb/>
<pb n="KR4h0132_WYG_510-24a"/>
黯黯為上泣曰臣自以為填溝壑不復見陛下不意陛<lb/>
下復収用之臣常有狗馬病力不能任郡事臣願為中郎<lb/>
出入禁闥補過拾遺臣之願也上曰君薄淮陽邪吾今<lb/>
召君矣顧淮陽吏民不相得吾徒得君之重卧而治之<lb/>
黯既辭行過大行李息曰黯棄居郡不得與朝廷議也<lb/>
然御史大夫張湯智足以拒諌詐足以飾非務巧佞之<lb/>
語辨數之辭非肯正為天下言專阿主意主意所不欲<lb/>
因而毁之主意所欲因而譽之好興事舞文法内懷詐<lb/>
<pb n="KR4h0132_WYG_510-24b"/>
以御主心外挾賊吏以為威重公列九卿不早言之公<lb/>
與之俱受其僇矣息畏湯終不敢言黯居郡如故治淮<lb/>
陽政清後張湯果敗上聞黯與息言抵息罪令黯以諸<lb/>
侯相秩居淮陽七嵗而卒卒後上以黯故官其弟汲仁<lb/>
至九卿子汲偃至諸侯相黯姑姊子司馬安亦少與黯<lb/>
為太子洗馬安文深巧善宦官四至九卿以河南太守<lb/>
卒昆弟以安故同時至二千石者十人濮陽段宏始事<lb/>
蓋侯信信任宏宏亦再至九卿然衞人仕者皆嚴憚汲<lb/>
<pb n="KR4h0132_WYG_510-25a"/>
黯出其下<lb/>
鄭當時者字莊陳人也其先鄭君嘗為項籍將籍死巳<lb/>
而屬漢高祖令諸故項籍臣名籍鄭君獨不奉詔詔盡<lb/>
拜名籍者為大夫而逐鄭君鄭君死孝文時鄭莊以任<lb/>
俠自喜脫張君於戹聲聞梁楚之間孝景時為太子舍<lb/>
人每五日洗沐常置驛馬長安諸郊存諸故人請謝賔<lb/>
客夜以繼日至其明旦常恐不徧莊好黄老之言其慕<lb/>
長者如恐不見年少官薄然其游知交皆其大父行天<lb/>
<pb n="KR4h0132_WYG_510-25b"/>
下有名之士也武帝立莊稍遷為魯中尉濟南太守江<lb/>
都相至九卿為右内史以武安侯魏其時議貶秩為詹<lb/>
事遷為大農令莊為内史誡門下客至無貴賤無留門<lb/>
者執賔主之禮以其貴下人莊亷又不治其産業仰奉<lb/>
賜以給諸公然其餽遺人不過筭噐食每朝候上之間<lb/>
說未嘗不言天下之長者其推轂士及官屬丞史誠有<lb/>
味其言之也常引以為賢於巳未嘗名吏與官屬言若<lb/>
恐傷之聞人之善言進之上唯恐後山東士諸公以此<lb/>
<pb n="KR4h0132_WYG_510-26a"/>
翕然稱鄭莊鄭莊使視決河自請治行五日上曰吾聞<lb/>
鄭莊行千里不齎糧請治行者何也然鄭莊在朝常趨<lb/>
和承意不敢甚引當否及晩節漢征匈奴招四夷天下<lb/>
費多財用益匱莊任人賔客為大農僦人多逋負司馬<lb/>
安為淮陽太守發其事莊以此䧟罪贖為庻人頃之守<lb/>
長史上以為老以莊為汝南太守數嵗以官卒鄭莊汲<lb/>
黯始列為九卿亷内行修絜此兩人中廢家貧賔客益<lb/>
落及居郡卒後家無餘貲財莊兄弟子孫以莊故至二<lb/>
<pb n="KR4h0132_WYG_510-26b"/>
千石六七人焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百十<lb/>
</p>
<p>
</p>
  </div>
</body>
</text>
</TEI>
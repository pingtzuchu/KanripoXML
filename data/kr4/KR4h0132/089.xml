<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻八十九</head> <lb/>
    <p>
<pb n="KR4h0132_WYG_089-1a"/>
欽定四庫全書<lb/>
　文章辨體彚選巻八十九<lb/>
　　　　　　　　　　　　明　賀復徵　編<lb/>
疏三<lb/>
　　諫節儉疏<hi>漢貢禹</hi>
古者宫室有制宫女不過九人秣馬不過八匹墻塗而<lb/>
不琱木摩而不刻車輿器物皆不文畫苑囿不過數十<lb/>
里與民共之任賢使能什一而稅亡他賦歛繇戍之役<lb/>
<pb n="KR4h0132_WYG_089-1b"/>
使民歳不過三日千里之内自給千里之外各置貢職<lb/>
而巳故天下家給人足頌聲並作至高祖孝文孝景皇<lb/>
帝循古節儉宫女不過十餘人廐馬百餘匹孝文皇帝<lb/>
衣綈履革器亡琱文金銀之飾後世爭為奢侈轉轉益<lb/>
甚臣下亦相放效衣服履絝刀劍亂於主上主上時臨<lb/>
朝入廟衆人不能别異甚非其宜然非自知奢僣也猶<lb/>
魯昭公曰吾何僣矣今大夫僣諸侯諸侯僣天子天子<lb/>
過天道其日乆矣承衰救亂矯復古化在於陛下臣愚<lb/>
<pb n="KR4h0132_WYG_089-2a"/>
以為盡如太古難宜少放古以自節焉論語曰君子樂<lb/>
節禮樂方今宫室巳定亡可奈何矣其餘盡可减損故<lb/>
時齊三服官輸物不過十笥方今齊三服官作工各數<lb/>
千人一歳費數鉅萬蜀廣漢主金銀器歳各費五百萬<lb/>
三工官費五千萬東西織室亦然廐馬食粟将萬匹臣<lb/>
禹嘗從之東宫見賜杯案盡文畫金銀飾非當所以賜<lb/>
食臣下也東宫之費亦不可勝計天下之民所為大饑<lb/>
餓死者是也今民大饑而死死又不葬為犬猪所食人<lb/>
<pb n="KR4h0132_WYG_089-2b"/>
至相食而廐馬食粟苦其大肥氣甚怒至乃日歩作之<lb/>
王者受命於天為民父母固當若此乎夭不見邪武帝<lb/>
時又多取好女至數千人以填後宫及棄天下昭帝幼<lb/>
弱霍光專事不知禮正妄多藏金銀財物鳥獸魚鼈牛<lb/>
馬虎豹生禽凡百九十物盡瘞藏之又皆以後宫女置<lb/>
於園陵大失禮逆天心又未必稱武帝意也昭帝晏駕<lb/>
光復行之至孝宣皇帝時陛下烏有所言羣臣亦隨故<lb/>
事甚可痛也故使天下承化取女皆大過度諸侯妻妾<lb/>
<pb n="KR4h0132_WYG_089-3a"/>
或至數百人豪富吏民畜歌者至數十人是以内多怨<lb/>
女外多曠夫及衆庻葬埋皆虚地上以實地下其過自<lb/>
上生皆在大臣循故事之罪也惟陛下深察古道從其<lb/>
儉者大减損乗輿服御器物三分去二子産多少有命<lb/>
審察後宫擇其賢者留二十人餘悉歸之及諸陵園女<lb/>
亡子者宜悉遣獨杜陵宫人數百誠可哀憐也廐馬可<lb/>
亡過數十匹獨舎長安城南苑地以為田獵之囿自城<lb/>
西南至山西至鄠皆復其田以與貧民方今天下饑饉<lb/>
<pb n="KR4h0132_WYG_089-3b"/>
可亡大自損减以救之稱天意乎天生聖人蓋為萬民<lb/>
非獨使自娛樂而巳也故詩曰天難諶斯不易惟王上<lb/>
帝臨女毋二爾心當仁不讓獨可以聖心參諸天地揆<lb/>
諸徃古不可與臣下議也若其阿意順指隨君上下臣<lb/>
禹不勝惓惓不敢不盡愚忠<lb/>
　　上政治得失疏<hi>匡衡</hi>
臣聞五帝不同樂三王各異教民俗殊務所遇之時異<lb/>
也陛下躬聖德開太平之路閔愚吏民觸法扺禁比年<lb/>
<pb n="KR4h0132_WYG_089-4a"/>
大赦使百姓得改行自新天下幸甚臣竊見大赦之後<lb/>
姦邪不為衰止今日大赦明日犯法相隨入獄此殆導<lb/>
之未得其務也蓋保民者陳之以德義示之以好惡觀<lb/>
其失而制其宜故動之而和綏之而安今天下俗貪財<lb/>
賤義好聲色尚侈靡廉恥之節薄淫辟之意縱紀綱失<lb/>
序疏者踰内親戚之恩薄婚姻之黨隆苟合徼幸以身<lb/>
設利不改其原雖嵗赦之刑猶難使錯而不用也臣愚<lb/>
以為宜一曠然大變其俗孔子曰能以禮讓為國乎何<lb/>
<pb n="KR4h0132_WYG_089-4b"/>
有朝廷者天下之楨幹也公卿大夫相與循禮恭讓則<lb/>
民不爭好仁樂施則下不暴上義高節則民興行寛柔<lb/>
和惠則衆相愛四者明王之所以不嚴而成化也何者<lb/>
朝有變色之臣則下有爭鬬之患上有自專之主則下有<lb/>
不讓之人上有克勝之佐則下有傷害之心上有好利<lb/>
之臣則下有盗竊之民此其本也今俗吏之治皆不本<lb/>
禮讓而上克暴或忮害好䧟人於罪貪財而暴勢故犯<lb/>
法者衆姦邪不止雖嚴刑峻法猶不為變此非其天性<lb/>
<pb n="KR4h0132_WYG_089-5a"/>
有由然也臣竊考國風之詩周南召南被賢聖之化深<lb/>
故篤於行而廉於色鄭伯好勇而國人暴虎秦穆貴信<lb/>
而士多從死陳夫人好巫而民淫祀晉侯好儉而民畜<lb/>
聚太王躬仁邠國貴恕由此觀之治天下者審所尚而<lb/>
巳今之偽薄忮害不讓極矣臣聞教化之流非家至而<lb/>
人説之也賢者在位能者在職朝廷崇禮百僚敬讓道<lb/>
德之行由内及外自近者始然後民知所法遷善日進<lb/>
而不自知是以百姓安隂陽和神靈應而嘉祥見詩曰<lb/>
<pb n="KR4h0132_WYG_089-5b"/>
商邑翼翼四方之極壽考且寜以保我後生此成湯所<lb/>
以建至治保子孫化異俗而懷鬼方也今長安天子之<lb/>
都親承聖化然其習俗無以異於逺方郡國來者無所<lb/>
法則或見侈靡而放效之此教化之原本風俗之樞機<lb/>
宜先正者也臣聞天人之際精䘲有以相盪善惡有以<lb/>
相推事作乎下者象動乎上隂陽之理各應其感隂變<lb/>
則靜者動陽蔽則明者晻水旱之災隨類而至今關東<lb/>
連年饑饉百姓乏困或至相食此皆生於賦歛多民所<lb/>
<pb n="KR4h0132_WYG_089-6a"/>
共者大而吏安集之不稱之效也陛下祗畏天戒哀閔<lb/>
元元大自减損省甘泉建章宫衛罷珠崖偃武行文將<lb/>
欲度唐虞之隆絶殷周之衰也諸見罷珠崖詔書者莫<lb/>
不欣欣人自以将見太平也宜遂减宫室之度省靡麗<lb/>
之飾考制度修外内近忠正逺巧佞放鄭衛進雅頌舉<lb/>
異材開直言任温良之人退刻薄之吏顯潔白之士昭<lb/>
無欲之路覽六藝之意察上世之務明自然之道愽和<lb/>
睦之化以崇至仁匡失俗易民視令海内昭然咸見本<lb/>
<pb n="KR4h0132_WYG_089-6b"/>
朝之所貴道德𢎞於京師淑問揚乎疆外然後大化可<lb/>
成禮讓可興也<lb/>
　　戒妃匹勸學疏<hi>匡衡</hi>
陛下秉至孝哀傷思慕不絶於心未有游虞弋射之宴<lb/>
誠隆於慎終追逺無窮已也竊願陛下雖聖性得之猶<lb/>
復加聖心焉詩云焭焭在疚言成王䘮畢思慕意氣未<lb/>
能平也蓋所以就文武之業崇大化之本也臣又聞之<lb/>
師曰妃匹之際生民之始萬福之原婚姻之禮正然後<lb/>
<pb n="KR4h0132_WYG_089-7a"/>
品物遂而天命全孔子論詩以關睢為始言太上者民<lb/>
之父母后夫人之行不侔乎天地則無以奉神靈之綂<lb/>
而理萬物之宜故詩曰窈窕淑女君子好逑言能致其<lb/>
貞淑不貳其操情慾之感無介乎容儀宴私之意不形<lb/>
乎動靜夫然後可以配至尊而為宗廟主此綱紀之首<lb/>
王教之端也自上世以來三代興廢未有不由此者也<lb/>
願陛下詳覽得失盛衰之效以定大基采有德戒聲色<lb/>
近嚴敬逺技能竊見聖德純茂專精詩書好樂無厭臣<lb/>
<pb n="KR4h0132_WYG_089-7b"/>
衡材駑無以輔相善義宣揚德音臣聞六經者聖人所<lb/>
以綂天地之心著善惡之歸明吉凶之分通人道之正<lb/>
使不悖於其本性者也故審六藝之指則天下之理可<lb/>
得而和草木昆蟲可得而育此永永不易之道也及論<lb/>
語孝經聖人言行之要宜究其意臣又聞聖王之自為<lb/>
動靜周旋奉天承親臨朝享臣物有節文以章人倫蓋<lb/>
欽翼祗栗事天之容也温恭敬遜承親之禮也正躬嚴<lb/>
恪臨衆之儀也嘉惠和説饗下之顔也舉錯動作物遵<lb/>
<pb n="KR4h0132_WYG_089-8a"/>
其儀故形為仁義動為法則孔子曰德義可尊容止可<lb/>
觀進退可度以臨其民是以其民畏而愛之則而象之<lb/>
大雅云敬慎威儀惟民之則諸侯正月朝覲天子天子<lb/>
惟道德昭穆穆以示之又觀以禮樂饗醴廼歸故萬國<lb/>
莫不獲賜祉福䝉化而成俗今正月初幸路寢臨朝賀<lb/>
置酒以饗萬方傳曰君子慎始願陛下留神動靜之節<lb/>
使羣下得望盛德休光以立基楨天下幸甚<lb/>
　　論治性正家疏<hi>匡衡</hi>
<pb n="KR4h0132_WYG_089-8b"/>
臣聞治亂安危之機在乎審所用心蓋受命之王務在<lb/>
創業垂綂傳之無窮繼體之君心存於承宣先王之德<lb/>
而褒大其功昔者成王之嗣位思述文武之道以養其<lb/>
心休烈盛美皆歸之二后而不敢專其名是以上天歆<lb/>
享鬼神祐焉其詩曰念我皇祖陟降庭止言成王常思<lb/>
祖考之業而鬼神佑助其治也陛下聖德天覆子愛海<lb/>
内然隂陽未和姦邪未禁者殆論議者未丕揚先帝之<lb/>
盛功爭言制度不可用也務變更之所更或不可行而<lb/>
<pb n="KR4h0132_WYG_089-9a"/>
復復之是以羣下更相是非吏民無所信臣竊恨國家<lb/>
釋樂成之業而虚為此紛紛也願陛下詳覽綂業之事<lb/>
留神於遵制揚功以定羣下之心大雅曰無念爾祖聿<lb/>
修厥德孔子著之於孝經首章蓋至德之本也傳曰審<lb/>
好惡理情性而王道畢矣能盡其性然後能盡人物之<lb/>
性能盡人物之性可以贊天地之化治性之道必審巳<lb/>
之所有餘而强其所不足蓋聰明疏通者戒於太察寡<lb/>
聞少見者戒於壅蔽勇猛剛强者戒於太暴仁愛温良<lb/>
<pb n="KR4h0132_WYG_089-9b"/>
者戒於無斷湛靜安舒者戒於後時廣心好大者戒於<lb/>
遺忘必審巳之所當戒而齊之以義然後中和之化應<lb/>
而巧偽之徒不敢比周而望進惟陛下戒所以崇聖德<lb/>
臣又聞室家之道修則天下之理得故詩始國風禮本<lb/>
冠婚始乎國風原情性而明人倫也本乎冠婚正基兆<lb/>
而防未然也福之興莫不本乎室家道之衰莫不始乎<lb/>
閫内故聖王必愼妃后之際别適長之位禮之於内也<lb/>
卑不踰尊新不先故所以綂人情而理隂氣也其尊適<lb/>
<pb n="KR4h0132_WYG_089-10a"/>
而卑庻也適子冠乎阼禮之用醴衆子不得與列所以<lb/>
貴正體而明嫌疑也非虚加其禮文而巳乃中心與之<lb/>
殊異故理探其情而見之外也聖人動靜游燕所親物<lb/>
得其序得其序則海内自修百姓從化如當親者疏當<lb/>
尊者卑則佞巧之姦因時而動以亂國家故聖人愼防<lb/>
其端禁於未然不以私恩害公義陛下聖德純偹莫不<lb/>
修正則天下無為而治詩云于以四方克定厥家傳曰<lb/>
正家而天下定矣<lb/>
<pb n="KR4h0132_WYG_089-10b"/>
　　諫起昌陵疏<hi>劉向</hi>
臣聞易曰安不忘危存不忘亡是以身安而國家可保<lb/>
也故聖賢之君愽觀終始窮極事情而是非分明王者<lb/>
必通三綂明天命所授者愽非獨一姓也孔子論詩至<lb/>
於殷士膚敏祼将于京喟然歎曰大哉天命善不可不<lb/>
傳於子孫是以富貴無常不如是則王公其何以戒愼<lb/>
民萌何以勸勉蓋傷微子之事周而痛殷之亡也雖有<lb/>
堯舜之聖不能化丹朱之子雖有禹湯之德不能訓末<lb/>
<pb n="KR4h0132_WYG_089-11a"/>
孫之桀紂自古及今未有不亡之國也昔高皇帝既滅<lb/>
秦将都雒陽感悟劉敬之言自以德不及周而賢於秦<lb/>
遂徙都關中依周之德因秦之阻世之長短以德為效<lb/>
故常戰慄不敢諱亡孔子所謂富貴無常蓋謂此也孝<lb/>
文皇帝居霸陵北臨厠意悽愴悲懷顧謂羣臣曰嗟乎<lb/>
以北山石為槨用紵絮斮陳漆其間豈可動哉張釋之<lb/>
進曰使其中有可欲雖錮南山猶有隙使其中無可欲<lb/>
雖無石椁又何慼焉夫死者無終極而國家有廢興故<lb/>
<pb n="KR4h0132_WYG_089-11b"/>
釋之之言為無窮計也孝文悟焉遂薄葬不起山墳易<lb/>
曰古之葬者厚衣之以薪葬之中野不封不樹後世聖<lb/>
人易之以棺槨棺槨之作自黄帝始黄帝葬於橋山堯<lb/>
葬濟隂丘隴皆小葬具甚微舜葬蒼梧二妃不從禹葬<lb/>
㑹稽不改其列殷湯無葬處文武周公葬於畢秦穆公<lb/>
葬於雍槖泉宫祈年館下樗里子葬於武庫皆無丘隴<lb/>
此聖帝明王賢君智士逺覽獨慮無窮之計也其賢臣<lb/>
孝子亦承命順意而薄葬之此誠奉安君父忠孝之至<lb/>
<pb n="KR4h0132_WYG_089-12a"/>
也夫周公武王弟也葬兄甚微孔子葬母於防稱古墓<lb/>
而不墳曰丘東西南北之人也不可不識也為四尺墳<lb/>
遇雨而崩弟子修之以告孔子孔子流涕曰吾聞之古<lb/>
者不修墓蓋非之也延陵季子適齊而反其子死於嬴<lb/>
愽之間穿不及泉歛以時服封墳掩坎其高可隠而號<lb/>
曰骨肉歸復於土命也魂氣則無不之也夫嬴愽去吳<lb/>
千有餘里季子不歸葬孔子徃觀曰延陵季子於禮合<lb/>
矣故仲尼孝子而延陵慈父舜禹忠臣周公弟弟其葬<lb/>
<pb n="KR4h0132_WYG_089-12b"/>
君親骨肉皆微薄矣非苟為儉誠便於體也宋桓司馬<lb/>
為石椁仲尼曰不如速朽秦相吕不韋集知略之士而<lb/>
造春秋亦言薄葬之義皆明於事者也逮至吳王闔閭<lb/>
違禮厚葬十有餘年越人發之及秦惠文武昭莊襄五<lb/>
王皆大作丘隴多其瘞藏咸盡發掘暴露甚足悲也秦<lb/>
始皇帝葬於驪山之阿下錮三泉上崇山墳其高五十<lb/>
餘丈周回五里有餘石槨為游館人膏為燈燭水銀為<lb/>
江海黄金為鳬鴈珍寳之藏機械之變棺椁之麗宫舘<lb/>
<pb n="KR4h0132_WYG_089-13a"/>
之盛不可勝原又多殺宫人生薶工匠計以萬數天下<lb/>
苦其役而反之驪山之作未成而周章百萬之師至其<lb/>
下矣項籍燔其宫室營宇在者咸見發掘其後牧兒亡<lb/>
羊羊入其鑿牧者持火照求羊失火燒其藏椁自古及<lb/>
今葬未有盛如始皇者也數年之間外被項籍之災内<lb/>
罹牧竪之禍豈不哀哉是故德彌厚者葬彌薄知愈深<lb/>
者葬愈微無德寡知其葬愈厚丘隴彌高宫廟甚麗發<lb/>
掘必速由是觀之明暗之效葬之吉凶昭然可見矣周<lb/>
<pb n="KR4h0132_WYG_089-13b"/>
德既衰而奢侈宣王賢而中興更為儉宫室小寝廟詩<lb/>
人美之斯干之詩是也上章道宫室之如制下章言子<lb/>
孫之衆多也及魯嚴公刻餙宗廟多築臺囿後嗣再絶<lb/>
春秋刺焉周宣如彼而昌魯秦如此而絶是則奢儉之<lb/>
得失也陛下即位躬親節儉始營初陵其制絶小天下<lb/>
莫不稱賢明及徙昌陵増埤為高積土為山發民墳墓<lb/>
積以萬數營起邑居期日廹卒功費大萬百餘死者恨<lb/>
於下生者愁於上怨氣感動隂陽因之以饑饉物故流<lb/>
<pb n="KR4h0132_WYG_089-14a"/>
離以千萬數臣甚惽焉以死者為有知發人之墓其害<lb/>
多矣若其無知又安用大謀之賢知則不說以示衆庻<lb/>
則苦之若茍以説愚夫淫侈之人又何為哉陛下慈仁<lb/>
篤美甚厚聰明疏逹蓋世宜𢎞漢家之德崇劉氏之美<lb/>
光昭五帝三王而顧與暴秦亂君競為奢侈比方丘隴<lb/>
説愚夫之目隆一時之觀違賢知之心亡萬世之安臣<lb/>
竊為陛下羞之唯陛下上覽明聖黄帝堯舜禹湯文武<lb/>
周公仲尼之制下觀賢知穆公延陵樗里張釋之之意<lb/>
<pb n="KR4h0132_WYG_089-14b"/>
孝文皇帝去墳薄葬以儉安神可以為則秦昭始皇増<lb/>
山厚藏以侈生害足以為戒初陵之撫宜從公卿大臣<lb/>
之議以息衆庻<lb/>
　　請興禮樂疏<hi>劉向</hi>
或曰不能具禮禮以養人為本如有過差是過而養人<lb/>
也刑罰之過或至死傷今之刑非臯陶之法也而有司<lb/>
請定法削則削筆則筆救時務也至於禮樂則曰不敢<lb/>
是敢於殺人不敢於養人也為其爼豆管絃之間小不<lb/>
<pb n="KR4h0132_WYG_089-15a"/>
備因是絶而不為是去小不備而就大不備大不備或<lb/>
莫甚焉夫教化之比於刑罰刑法輕是舎所重而急所<lb/>
輕也且教化所恃以為治也刑法所以助治也今廢所<lb/>
恃而獨立其所助非所以致太平也自京師有悖逆不<lb/>
順之子孫至於䧟大辟受刑戮者不絶由不習五常之<lb/>
道也夫承千歳之衰周繼暴秦之餘敝民漸漬惡俗貪<lb/>
饕險詖不閑義理不示以大化而獨毆以刑罰終巳不改<lb/>
故曰𨗳之以禮樂而民和睦初叔孫通將制定禮儀見<lb/>
<pb n="KR4h0132_WYG_089-15b"/>
非於齊魯之士然卒為漢儒宗業垂後嗣斯成法也<lb/>
　　論甘延壽等疏<hi>劉向</hi>
郅支單于囚殺使者吏士以百數事暴揚外國傷威毁<lb/>
重羣臣皆閔焉陛下赫然欲誅之意未嘗有忘西域都<lb/>
䕶延壽副校尉湯承聖指倚神靈總百蠻之君㩜城郭<lb/>
之兵出百死入絶域遂蹈康居屠五重城搴歙侯之旗<lb/>
斬郅支之首懸旌萬里之外揚威昆山之西掃谷吉之<lb/>
耻立昭明之功萬夷慴服莫不懼震呼韓邪單于見郅<lb/>
<pb n="KR4h0132_WYG_089-16a"/>
支巳誅且喜且愳鄉風馳義稽首來賔願守北藩累世<lb/>
稱臣立千載之功建萬世之安羣臣之勲莫大焉昔周<lb/>
大夫方叔吉甫為宣王誅獫狁而百蠻從其詩曰嘽嘽<lb/>
焞焞如霆如雷顯允方叔征伐獫狁蠻荆來威易曰有<lb/>
嘉折首獲匪其醜言美誅首惡之人而諸不順者皆來<lb/>
從也今延壽湯所誅震雖易之折首詩之雷霆不能及<lb/>
也論大功者不録小過舉大美者不疵細瑕司馬法曰<lb/>
軍賞不踰月欲民速得為善之利也蓋急武功重用人<lb/>
<pb n="KR4h0132_WYG_089-16b"/>
也吉甫之歸周厚賜之其詩曰吉甫宴喜既多受祉來<lb/>
歸自鎬我行永乆千里之鎬猶以為逺况萬里之外其<lb/>
勤至矣延壽湯既未獲受祉之報反屈捐命之功乆挫<lb/>
於刀筆之前非所以勸有功厲戎士也昔齊桓前有尊<lb/>
周之功後有滅項之罪君子以功覆過而為之諱行事<lb/>
貳師将軍李廣利捐五萬之師靡億萬之費經四年之<lb/>
勞而僅獲駿馬三十匹雖斬宛王母鼔之首猶不足以<lb/>
復費其私罪惡甚多孝武以為萬里征伐不録其過遂<lb/>
<pb n="KR4h0132_WYG_089-17a"/>
封拜兩侯三卿二千石百有餘人今康居國强於大宛<lb/>
郅支之號重於宛王殺使者罪甚於留馬而延壽湯不<lb/>
煩漢士不費斗糧比於貳師功德百之且常惠隨欲擊<lb/>
之烏孫鄭吉迎自來之日逐猶皆裂土受爵故言威武<lb/>
勤勞則大於方叔吉甫列功覆過則優於齊桓貳師近<lb/>
事之功則高於安逺長羅而大功未著小惡數布臣竊<lb/>
痛之宜以時解縣通籍除過勿治尊寵爵位以勸有功<lb/>
　<lb/>
<pb n="KR4h0132_WYG_089-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百五十八</head> <lb/>
    <p>
<pb n="KR4h0132_WYG_158-1a"/>
欽定四庫全書<lb/>
　文章辨體彚選巻一百五十八<lb/>
　　　　　　　　　　　　明　賀復徴　編<lb/>
諡議四<lb/>
　　朱公叔私諡議<hi>漢蔡邕</hi>
漢益州刺史南陽朱公叔卒門人陳季珪等議所諡云<lb/>
冝曰忠文子陳留蔡邕議曰昔在聖人之制諡也将以<lb/>
勸善彰惡俾民興行賢愚臧否依事從實雖文武之美<lb/>
<pb n="KR4h0132_WYG_158-1b"/>
幽厲之穢㒺不具存自王公以降至於列國大夫皆用<lb/>
配號傳於無窮秦以世言諡而黜其事漢興以来唯天<lb/>
子與五等之爵然後有之公卿大臣其禮闕焉厯世彌<lb/>
久莫之或修益州府君貫綜典術率由舊章始與諸儒<lb/>
考禮定儀加陳留府君以益州之諡是後覧之者亦無<lb/>
間焉今子亶纂襲前業不忘遺則孝既至矣禮實宜之<lb/>
謹覽陳生之議思忠文之意參之羣典稽之諡法夫萬<lb/>
類莫貴乎人百行莫美乎忠故夏后氏正以人統教以<lb/>
<pb n="KR4h0132_WYG_158-2a"/>
忠德然則忠也者人徳之至也而猶有三焉孔子曰進<lb/>
思盡忠又曰臣事君以忠奉上之忠也曰為人謀而不<lb/>
忠乎又曰忠焉能勿誨乎謀誨之忠也春秋左傳曰小<lb/>
大之獄必以情情忠之屬也又曰上思利人曰忠撫下<lb/>
之忠也三者人之則也而忠行乎其中益州府君自始<lb/>
事至没身忠言不輟乎口忠謀不已乎心其在帝室正<lb/>
身危行言如砥矢䇿合神明蹇蹇之諌文章具存奉上<lb/>
忠矣其在部臣匡救善𨗳精白一心疑不我聽者果有<lb/>
<pb n="KR4h0132_WYG_158-2b"/>
躓覆不測之禍謀誨忠矣爰牧益州時值凶荒勞心苦<lb/>
思勤恤庻事誅斃貪暴糾戢貴黨雖則強禦當官能行<lb/>
夫豈淫刑将有利也發墓盗柩議而不罪夫豈漏姦察<lb/>
以情也撫下忠矣位在牧伯職據納言秉權食祿實有<lb/>
年數而居無畜好財貨不益舊糲食布衾槩謂之精麗<lb/>
者昔魯季孫行父卒宰庀家器無衣帛之妾無食粟之<lb/>
馬君子曰相三君矣而無私積可不謂忠乎而諡曰文<lb/>
子春秋外傳曰忠文之實也然則文忠之彰也忠以為<lb/>
<pb n="KR4h0132_WYG_158-3a"/>
質文以彰之事通議合兩名一致是忠貞儉之稱文也<lb/>
邾子籧篨卜遷於繹史曰利於民不利於君公曰民茍<lb/>
利矣孤亦與焉於是遷而遂卒諡曰文公是危身利民<lb/>
之稱文也衞大夫孔圉諡曰文子子貢疑焉惟敏而好<lb/>
學不恥下問仲尼與之是勤學好問之稱文也府君所<lb/>
在屢以忤違阽以深患茍除民害死生以之前後三黜<lb/>
一罹疾廢於是危矣兼包六典命世作師猶復宗事趙<lb/>
叟示有攸尊能下問矣有一於此猶可以稱况乃忠兼<lb/>
<pb n="KR4h0132_WYG_158-3b"/>
三義文備三徳於古志不悖而諡法亦曰宜矣本議曰<lb/>
忠文子按古之以子配諡者魯之季文子孟懿子衞之<lb/>
孔文子公叔文子皆諸侯之臣也至於王室之卿大夫<lb/>
其尊與諸侯並故以公配春秋曰劉巻卒𦵏劉文公公<lb/>
羊傳曰劉巻者何天子大夫也經又曰王子虎卒左傳<lb/>
曰王叔文子卒而如同盟禮也此皆天子大夫得稱其<lb/>
禮與同盟諸侯敵體故也又禮縁臣子咸欲尊其君父<lb/>
故雖侯伯子男之臣自稱其君咸得曰公及其卒也異<lb/>
<pb n="KR4h0132_WYG_158-4a"/>
國之人稱之皆然是以邾子許男稱公以葬春秋之正<lb/>
義也以例言之則府君王室亞卿也有王叔劉氏之比<lb/>
以臣子之辭言之則有邾許稱公之文雖無土而其位<lb/>
是也今曰公猶可若稱子則降等多矣懼禮廢日乆将<lb/>
詭時聽周有仲山甫伯陽嘉父優老之稱也宋有正考<lb/>
父魯有尼父配諡之稱也春秋曰孔父而曰伯某父亡<lb/>
之稱也父雖非爵號與天子諸侯咸用優賢禮同順乎<lb/>
門人臣子所稱之宜可於公父之中擇一處焉使不得<lb/>
<pb n="KR4h0132_WYG_158-4b"/>
稱子而已<lb/>
　　淵頴呉先生私諡議<hi>明宋濓</hi>
傳曰物生而後有象象而後有滋滋而後有數數成而<lb/>
文見矣是則文者固囿乎天地之中而實能衞翼乎天<lb/>
地品裁六度叶和三靈敷陳五彛開道四德何莫非文<lb/>
之所為而所謂文者非他道而已矣故聖人載之則為<lb/>
經學聖人者必法經以為文譬之於木經其區幹者與<lb/>
文其柯條者與安可以岐而二之也自史氏失職以訓<lb/>
<pb n="KR4h0132_WYG_158-5a"/>
故列之儒林以辭章書之文苑雖<hi>闕</hi>昭後世之弊而矢<lb/>
之古義葢逺矣有<hi>闕</hi>長卿書院山長呉公先生風裁峻<lb/>
朗才猷允茂潄六藝之芳潤為一代之文英<hi>闕</hi>　之勤<lb/>
汗簡日積於詩書則科分脈終而<hi>闕</hi>　凡於春秋則脫<lb/>
略三傳而發其藴於諸子則研覈真偽而<hi>闕</hi>其言於三<lb/>
史則析分義例而嚴其㫁藻繢所及無物不華汪如大<lb/>
江峻如喬嶽激如雷電和如春陽其妙用通於造化其<lb/>
<hi>闕</hi>　　　若應龍之不可羈觀其所志直欲等秦漢而<lb/>
<pb n="KR4h0132_WYG_158-5b"/>
上之凡<hi>闕</hi>　　　無根之學孱弱不振之章皆不足闖<lb/>
其藩垣而逐其<hi>闕</hi>　　也嗚呼盛哉門生學子僉曰經<lb/>
義𤣥深非淵而何文辭貞敏非頴而何於是私諡曰淵<lb/>
頴先生云門人金華宋濓等謹議<lb/>
　<lb/>
　<lb/>
　<lb/>
　文章辨體彚選巻一百五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百四十五</head> <lb/>
    <p>
<pb n="KR4h0132_WYG_145-1a"/>
欽定四庫全書<lb/>
　文章辨體彚選巻一百四十五<lb/>
　　　　　　　　　　　　明　賀復徴　編<lb/>
奏對一<lb/>
　徐師曾曰按漢朝臣補外天子使人受所欲言及有<lb/>
　事下議者並以書對故曰奏對<lb/>
　　郊祀對<hi>漢董仲舒</hi>
廷尉臣湯昧死言臣湯承制以郊祀問故膠西相仲舒<lb/>
<pb n="KR4h0132_WYG_145-1b"/>
臣仲舒對曰所聞古者天子之禮莫重於郊郊常以正<lb/>
月上辛日者所以先百神而最居前禮三年䘮不祭其<lb/>
先而不敢廢郊郊重於宗廟天尊於人也王制曰祭天<lb/>
地之牛角繭栗宗廟之牛角握賓客之牛角尺此言徳<lb/>
滋美而牲滋㣲也春秋曰魯祭周公用白牡色白貴純<lb/>
也帝牲在滌三月牲貴肥潔而不貪其大也凡養牲之<lb/>
道務在肥潔而已駒犢未能芻秣之食莫如令食其母<lb/>
便臣湯謹問仲舒魯祀周公用白牡非禮也臣仲舒對<lb/>
<pb n="KR4h0132_WYG_145-2a"/>
曰禮也臣湯問周天子用騂剛羣公不毛周公諸侯也<lb/>
何以得用純牲臣仲舒曰武王崩成王幼而在襁褓之<lb/>
中周公繼文武之業成二聖之功徳漸天地澤被四海<lb/>
故成王賢而貴之詩曰無徳不報故成王使祭周公以<lb/>
白牡上不得與天子同色下有異於諸侯臣仲舒愚以<lb/>
為報徳之禮臣湯問仲舒天子祭天諸侯祭土魯何縁<lb/>
以祭郊臣仲舒對曰周公傅成王成王遂及聖功莫大<lb/>
於此周公聖人也有祭合於天道成王令魯郊也臣湯<lb/>
<pb n="KR4h0132_WYG_145-2b"/>
問仲舒魯祭周公用白牡其郊何用臣仲舒對曰魯郊<lb/>
用純騂剛周色尚赤以天子命郊故以騂臣湯問仲舒<lb/>
祠宗廟或以鶩當鳬鶩非鳬可用否臣仲舒對曰鶩非<lb/>
鳬鳬非鶩也臣聞孔子入太廟每事問慎之至也陛下<lb/>
祭躬親齋戒沐浴以承宗廟甚敬謹柰何以鳬當鶩鶩<lb/>
當鳬名實不相應以承太廟不亦不稱乎臣仲舒愚以<lb/>
為不可臣犬馬齒衰賜骸骨伏陋巷陛下乃奉使九卿<lb/>
問臣以朝廷之事臣愚陋曾不足以承明詔奉大對臣<lb/>
<pb n="KR4h0132_WYG_145-3a"/>
仲舒冒死以聞<lb/>
　　廟殿火灾對<hi>董仲舒</hi>
春秋之道舉往以明來是故天下有物視春秋所舉與<lb/>
同比者精㣲眇以存其意通倫類以貫其理天地之變<lb/>
國家之事粲然皆見亡所疑矣按春秋魯定公哀公時<lb/>
季氏之惡已孰而孔子之聖方盛夫以盛聖而易孰惡<lb/>
季孫雖重魯君雖輕其勢可成也故定公二年五月兩<lb/>
觀災兩觀僣禮之物天災之者若曰僣禮之臣可以去<lb/>
<pb n="KR4h0132_WYG_145-3b"/>
已見罪徴而後吿可去此天意也定公不知省至哀公<lb/>
三年五月桓宫釐宫災二者同事所為一也若曰燔貴<lb/>
而去不義云爾哀公未能見故四年六月亳社災兩觀<lb/>
桓釐宫毫社四者皆不當立天皆燔其不當立者以示<lb/>
魯欲其去亂臣而用聖人也季氏亡道久矣前是天不<lb/>
見災者魯未有賢聖臣雖欲去季孫其力不能昭公是<lb/>
也至定哀乃見之其時可也不時不見天之道也今髙<lb/>
廟不當居遼東髙園殿不當居陵旁於禮亦不當立與<lb/>
<pb n="KR4h0132_WYG_145-4a"/>
魯所災同其不當立久矣至於陛下時天迺災之者殆<lb/>
亦其時可也昔秦受亡周之弊而亡以化之漢受亡秦<lb/>
之弊又亡以化之夫繼二弊之後承其下流兼受其猥<lb/>
難治甚矣又多兄弟親戚骨肉之連驕揚奢侈恣睢者<lb/>
衆所謂重難之時者也陛下正當大弊之後又遭重難<lb/>
之時甚可憂也故天災若語陛下當今之世雖敝而重<lb/>
難非以大平至公弗能治也視親戚貴屬在諸侯逺正<lb/>
最甚者忍而誅之如吾燔遼東髙廟迺可視近臣在國<lb/>
<pb n="KR4h0132_WYG_145-4b"/>
中處旁仄及貴而不正者忍而誅之如吾燔髙園殿迺<lb/>
可云爾在外而不正者雖貴如髙廟猶災燔之况諸侯<lb/>
乎在内不正者雖貴如髙園殿猶燔災之况大臣乎此<lb/>
天意也辠在外者天災外辠在内者天災内燔甚辠當<lb/>
重燔簡辠當輕承天意之道也<lb/>
　　化民有道對<hi>東方朔</hi>
堯舜禹湯文武成康上古之事經歴數千載尚難言也<lb/>
臣不敢陳願近述孝文皇帝之時當世耆老皆聞見之<lb/>
<pb n="KR4h0132_WYG_145-5a"/>
貴為天子富有四海身衣弋綈足履革舄以韋帶劍莞<lb/>
蒲為席兵木無刃衣緼無文集上書囊以為殿帷以道<lb/>
徳為麗以仁義為準於是天下望風成俗昭然化之今<lb/>
陛下以城中為小圖起建章左鳳闕右神明號稱千門<lb/>
萬户木土衣綺繡狗馬被繢罽宮人簮瑇瑁垂珠璣設<lb/>
戯車教馳逐飾文采樷珍怪撞萬石之鐘擊雷霆之鼓<lb/>
作俳優舞鄭女上為淫侈如此而欲使民獨不奢侈失<lb/>
農事之難者也陛下誠能用臣朔之計推甲乙之帳燔<lb/>
<pb n="KR4h0132_WYG_145-5b"/>
之於四通之衢却走馬示不復用則堯舜之隆宜可與<lb/>
比治矣易曰正其本萬事理失之毫釐差以千里願陛<lb/>
下留意察之<lb/>
　　劇武帝對<hi>東方朔</hi>
自唐虞之隆成康之際未足以諭當世臣伏觀陛下功<lb/>
徳陳五帝之上在三皇之右非若此而已誠得天下賢<lb/>
士公卿在位咸得其人矣譬若以周召為丞相孔丘為<lb/>
御史大夫太公為将軍畢公髙拾遺於後弁嚴子為衛<lb/>
<pb n="KR4h0132_WYG_145-6a"/>
尉臯陶為大理后稷為司農伊尹為少府子贑使外國<lb/>
顔閔為慱士子夏為太常益為右扶風季路為執金吾<lb/>
契為鴻臚龍逢為宗正伯夷為京兆管仲為馮翊魯般<lb/>
為將作仲山甫為光祿申伯為太僕延陵季子為水衡<lb/>
百里奚為典屬國栁下惠為大長秋史魚為司直蘧伯<lb/>
玉為太傅孔父為詹事孫叔敖為諸侯相子産為郡守王<lb/>
慶忌為期門夏育為鼎官羿為旄頭宋萬為式道侯對<lb/>
　　聞樂對<hi>中山靖王勝</hi>
<pb n="KR4h0132_WYG_145-6b"/>
臣聞悲者不可為累欷思者不可為歎息故髙漸離擊<lb/>
筑易水之上荆軻為之低而不食雍門子一㣲吟孟嘗<lb/>
君為之於邑今臣心結日久每聞幼眇之聲不知涕泣<lb/>
之横集也夫衆喣漂山聚蟁成靁朋黨執虎十夫撓椎<lb/>
是以文王拘於羑里孔子阨於陳蔡此乃烝庶之成風<lb/>
增積之生害也臣身逺與寡莫為之先衆口鑠金積毁<lb/>
銷骨叢輕折軸羽翮飛肉紛驚逢羅澘然出涕臣聞白<lb/>
日曬光幽隠皆照明月曜夜蟁蝱宵見然雲蒸列布杳<lb/>
<pb n="KR4h0132_WYG_145-7a"/>
㝠晝昬塵埃抪覆昧不見泰山何則物有蔽之也今臣<lb/>
壅閼不得聞䜛言之徒蜂生道遼路逺曾莫為臣聞臣<lb/>
竊自悲也臣聞社鼷不灌屋䑕不熏何則所託者然也<lb/>
臣雖薄也得䝉肺附位雖卑也得為東藩屬又稱兄今<lb/>
羣臣非有葭莩之親鴻毛之重羣居黨議朋友相為使<lb/>
夫宗室擯却骨肉氷釋斯伯竒所以流離比干所以横<lb/>
分也詩云我心憂傷惄焉如𢷬假寐水歎唯憂用老心<lb/>
之憂矣疢如疾首臣之謂也<lb/>
<pb n="KR4h0132_WYG_145-7b"/>
　　禁民挾弓弩對<hi>吾丘壽王</hi>
臣聞古者作五兵非以相害以禁暴討邪也安居則以<lb/>
制猛獸而備非常有事則以設守衛而施行陣及至周<lb/>
室衰㣲上無明王諸侯力政强侵弱衆暴寡海内抏敝<lb/>
巧詐並生是以知者陷愚勇者威怯茍以得勝為務不<lb/>
顧義理故機變械飾所以相賊害之具不可勝數於是<lb/>
秦兼天下廢王道立私議滅詩書而首法令去仁恩而<lb/>
任刑戮墮名城殺豪傑銷甲兵折鋒刃其後民以耰鉏<lb/>
<pb n="KR4h0132_WYG_145-8a"/>
箠挺相撻擊犯法滋衆盜賊不勝至於赭衣塞路羣盜<lb/>
滿山卒以亂亡故聖王務教化而省禁防知其不足恃<lb/>
也今陛下昭明徳建太平舉俊材與學官三公有司或<lb/>
由窮巷起白屋裂地而封宇内日化方外鄉風然而盜<lb/>
賊猶有者郡國二千石之罪非挾弓弩之過也禮曰男<lb/>
子生桑弧蓬矢以舉之明示有事也孔子曰吾何執執<lb/>
射乎大射之禮自天子降及庻人三代之道也詩云大<lb/>
侯既抗弓矢斯張射夫既同獻爾發功言貴中也愚聞<lb/>
<pb n="KR4h0132_WYG_145-8b"/>
聖王合射以明教矣未聞弓矢之為禁也且所為禁者<lb/>
為盜賊之以攻奪也攻奪之罪死然而不止者大姦之<lb/>
於重誅固不避也臣恐邪人挟之而吏不能止良民以<lb/>
自備而抵法禁是擅賊威而奪民救也竊以為亡益於<lb/>
姦禁而廢先王之典使學者不得習行其禮大不便<lb/>
　　白麟竒木對<hi>終軍</hi>
臣聞詩頌君徳樂舞后功異經而同指明盛徳之所隆<lb/>
也南越竄屏葭葦與魚鳥同羣正朔不及其俗有司臨<lb/>
<pb n="KR4h0132_WYG_145-9a"/>
境而東甌内附閩王伏辜南粤賴救北胡隨畜薦居禽<lb/>
獸行虎狼心上古未能攝大將軍秉鉞單于犇幕驃騎<lb/>
抗旌昆邪右衽是澤南洽而威北暢也若罰不阿近舉<lb/>
不遺逺設官竢賢縣賞待功能者進以保祿罷者退而<lb/>
勞力刑於宇内矣履衆美而不足懐聖明而不專建三<lb/>
宫之文質章厥職之所宜封禪之君無聞焉夫天命初<lb/>
定萬事草創及臻六合同風九州共貫必待明聖潤色<lb/>
祖業傳於無窮故周至成王然後制定而休徴之應見<lb/>
<pb n="KR4h0132_WYG_145-9b"/>
陛下盛日月之光垂聖思於勒成專神明之敬奉燔瘞<lb/>
於郊宫獻享之精交神積和之氣塞明而異獸來獲宜<lb/>
矣昔武王中流未濟白魚入於王舟俯取以燎羣公咸<lb/>
曰休哉今郊祀未見於神祗而獲獸以饋此天之所以<lb/>
示饗而上通之符合也宜因昭時令日改定吿元苴白<lb/>
茅於江淮發嘉號於營丘以應緝熈使著事者有紀焉<lb/>
葢六鶂退飛逆也白魚登舟順也夫明闇之徴上亂飛<lb/>
鳥下動淵魚各以類推今野獸並角明同本也衆支同<lb/>
<pb n="KR4h0132_WYG_145-10a"/>
附示無外也若此之應殆將有解編髪削左衽襲冠帶<lb/>
要衣裳而䝉化者焉斯拱而竢之耳<lb/>
　　羌事對<hi>趙充國</hi>
羌人所以易至者以其種自有豪數相攻擊勢不一也<lb/>
往三十餘歳西羌反時亦先解仇合約攻令居與漢相<lb/>
距五六年乃定至征和五年先零豪封煎等通使匈奴<lb/>
匈奴使人至小月氐傳告諸羌曰漢貳師將軍衆十餘<lb/>
萬人降匈奴羌人為漢事苦張掖酒泉本我地地肥美<lb/>
<pb n="KR4h0132_WYG_145-10b"/>
可共擊居之以此觀匈奴欲與羌合非一世也間者匈<lb/>
奴困於西方聞烏桓來保塞恐兵復從東方起數使使<lb/>
尉黎危須諸國設以子女貂裘欲沮解之其計不合疑<lb/>
匈奴更遣使至羌中道從沙隂地出鹽澤過長阬入窮水<lb/>
塞南抵屬國與先零相直臣恐羌變未止此且復結連<lb/>
他種宜及未然為之備<lb/>
　　雨雹對<hi>蕭望之</hi>
春秋昭公三年大雨雹是時季氏專權卒逐昭公郷使<lb/>
<pb n="KR4h0132_WYG_145-11a"/>
魯君察於天變宜亡此害今陛下以聖徳居位思政求<lb/>
賢堯舜之用心也然而善祥未臻隂陽不和是大臣任<lb/>
政一姓擅勢之所致也附枝大者賊本心私家盛者公<lb/>
室危唯明主躬萬㡬選同姓舉賢材以為腹心與㕘政<lb/>
謀令公卿大臣朝見奏事明陳其職以考功能如是則<lb/>
庻事理公道立姦邪塞私權廢矣<lb/>
　　伐匈奴對<hi>蕭望之</hi>
春秋晉士匄帥師侵齊聞齊侯卒引師而還君子大其<lb/>
<pb n="KR4h0132_WYG_145-11b"/>
不伐喪以為恩足以服孝子誼足以動諸侯前單于慕<lb/>
化鄉善稱弟遣使請求和親海内欣然夷狄莫不聞未<lb/>
終奉約不幸為賊臣所殺今而伐之是乗亂而幸災也<lb/>
彼必奔走逺遁不以義動兵恐勞而無功宜遣使者弔<lb/>
問輔其㣲弱救其災患四夷聞之咸貴中國之仁義如<lb/>
遂䝉恩得復其位必稱臣服從此徳之盛也<lb/>
　　罷珠厓對<hi>賈捐之</hi>
臣幸得遭明盛之朝䝉危言之䇿無忌諱之患敢昧死<lb/>
<pb n="KR4h0132_WYG_145-12a"/>
竭巻巻臣聞堯舜聖之盛也禹入聖域而不優故孔子<lb/>
稱堯曰大哉韶曰盡善禹曰無間以三聖之徳地方不<lb/>
過數千里西被流沙東漸於海朔南暨聲教訖於四海<lb/>
欲與聲教則治之不欲與者不彊治也故君臣歌徳含<lb/>
氣之物各得其宜武丁成王殷周之大仁也然地東不<lb/>
過江黄西不過氐羌南不過蠻荆北不過朔方是以頌<lb/>
聲並作視聽之類咸樂其生越裳氏重九譯而獻此非<lb/>
兵革之所能致及其衰也南征不還齊桓捄其難孔子<lb/>
<pb n="KR4h0132_WYG_145-12b"/>
定其文以至於秦興兵逺攻貪外虚内務欲廣地不慮<lb/>
其害然地南不過閩越北不過太原而天下潰叛禍卒<lb/>
在于二世之末長城之歌至今未絶賴聖漢初興為百<lb/>
姓請命平定天下至孝文皇帝閔中國未安偃武行文<lb/>
則斷獄數百民賦四十丁男三年而一事時有獻千里<lb/>
馬者詔曰鸞旗在前屬車在後吉行日五十里師行三<lb/>
十里朕乗千里之馬獨先安之於是還馬與道里費而<lb/>
下詔曰朕不受獻也其令四方毋求來獻當此之時逸<lb/>
<pb n="KR4h0132_WYG_145-13a"/>
逰之樂絶竒麗之賂塞鄭衛之倡㣲矣夫後宫盛色則<lb/>
賢者隠處佞人用事則諍臣杜口而文帝不行故諡為<lb/>
孝文廟號太宗至孝武皇帝元狩六年太倉之粟紅腐<lb/>
而不可食都内之錢貫朽而不可校乃探平城之事録<lb/>
冒頓以來數為邊害籍兵厲馬因富民以攘服之西連<lb/>
諸國至於安息東過碣石以𤣥菟樂浪為郡北卻匈奴<lb/>
萬里更起營塞制南海以為八郡則天下斷獄萬數民<lb/>
賦數百造鹽鐡酒𣙜之利以佐用度猶不能足當此之<lb/>
<pb n="KR4h0132_WYG_145-13b"/>
時冦賊並起軍旅數發父戰死於前子鬭傷於後女子<lb/>
乗亭障孤兒號於道老母寡婦飲泣巷哭遥設虚祭想<lb/>
魂乎萬里之外淮南王盜冩虎符隂聘名士關東公孫<lb/>
勇等詐為使者是皆廓地泰大征伐不休之故也今天<lb/>
下獨有關東闗東大者獨有齊楚民衆久困連年流離<lb/>
離其城郭相枕席於道路人情莫親父母莫樂夫婦至<lb/>
嫁妻賣子法不能禁義不能止此社稷之憂也今陛下<lb/>
不忍悁悁之忿欲驅士衆擠之大海之中快心幽㝠之<lb/>
<pb n="KR4h0132_WYG_145-14a"/>
地非所以救助饑饉保全元元也詩云蠢爾蠻荆大邦<lb/>
為讐言聖人起則後服中國衰則先畔動為國家難自<lb/>
古而患之久矣何况乃復其南方萬里之蠻乎駱越之<lb/>
人父子同川而浴相習以鼻飲與禽獸無異本不足郡<lb/>
縣置也顓顓獨居一海之中霧露氣濕多毒草蟲蛇水<lb/>
土之害人未見虜戰士自死又非獨珠厓有珠犀瑇瑁<lb/>
也棄之不足惜不擊不損威其民譬猶魚鱉何足貪也<lb/>
臣竊以往者羌軍言之暴師曽未一年兵出不踰千里<lb/>
<pb n="KR4h0132_WYG_145-14b"/>
費四十餘萬萬大司農錢盡乃以少府禁錢續之夫一<lb/>
隅為不善費尚如此况於勞師逺攻亡士毋功乎求之<lb/>
往古則不合施之方今則不便臣愚以為非冠帶之國<lb/>
禹貢所及春秋所治皆可且無以為願遂棄珠厓專用<lb/>
恤闗東為憂<lb/>
　　東平求子史對<hi>王鳯</hi>
臣聞諸侯朝聘考文章正法度非禮不言今東平王幸<lb/>
得來朝不思制節謹度以防危失而求諸書非朝聘之<lb/>
<pb n="KR4h0132_WYG_145-15a"/>
義也諸子書或反經術非聖人或明鬼神信物怪太史<lb/>
公書有戰國縱横權譎之謀漢興之初謀臣竒䇿天官<lb/>
災異地形阨塞皆不宜在諸侯王不可予不許之辭宜<lb/>
曰五經聖人所制萬事靡不畢載王審樂道傅相皆儒<lb/>
者旦夕講誦足以正身虞意夫小辯破義小道不通致<lb/>
逺恐泥皆不足以留意諸益於經術者不愛於王<lb/>
　　雉雊對<hi>王音</hi>
陛下安得亡國之語不知誰主為佞謟之計誣亂聖徳<lb/>
<pb n="KR4h0132_WYG_145-15b"/>
如此者左右阿䛕甚衆不待臣音復謟而足公卿以下<lb/>
保位自守莫有正言如今陛下覺悟懼大禍且至身深<lb/>
責臣下繩以漢法臣音當先誅豈有以自解哉今即位<lb/>
十五年繼嗣不立日日駕車而出佚行流聞海内傳之<lb/>
甚於京師外有㣲行之害内有疾病之憂皇天數見災<lb/>
異欲人變更終已不改天尚不能感動陛下臣子何望<lb/>
獨有極言待死命在朝暮而已如有不然老母安得處所<lb/>
尚何皇太后之有髙祖天下當以誰屬乎宜謀於賢智<lb/>
<pb n="KR4h0132_WYG_145-16a"/>
克己復禮以求天意繼嗣可立災變尚可銷也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_145-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百四十五<lb/>
</p>
<p>
</p>
  </div>
</body>
</text>
</TEI>
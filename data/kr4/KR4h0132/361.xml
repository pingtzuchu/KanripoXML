<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百六十一</head> <lb/>
    <p>
<pb n="KR4h0132_WYG_361-1a"/>
欽定四庫全書<lb/>
　文章辨體彚選巻三百六十一<lb/>
　　　　　　　　　　　　明　賀復徵　編<lb/>
引一<lb/>
　<hi>闕</hi>
　<lb/>
　<lb/>
　　族譜引<hi>宋蘇洵</hi>
<pb n="KR4h0132_WYG_361-1b"/>
蘇氏族譜譜蘇氏之族也蘇氏出於高陽而蔓延於天<lb/>
下唐神堯初長史味道刺眉州卒於官一子留於眉眉<lb/>
之有蘇氏自此始而譜不及者親盡也親盡則曷為不<lb/>
及譜為親作也凡子得書而孫不得書者何也以著代<lb/>
也自吾之父以至吾之高祖仕不仕娶某氏享年幾某<lb/>
日卒皆書而他不書者何也詳吾之所自出也自吾之<lb/>
父以至吾之高祖皆曰諱某而他則遂名之何也尊吾<lb/>
之所自出也譜為蘇氏作而獨吾之所自出得詳與尊<lb/>
<pb n="KR4h0132_WYG_361-2a"/>
何也譜吾作也嗚呼觀吾之譜者孝悌之心可以油然<lb/>
而生矣情見於親親見於服服始於衰而至於緦麻而<lb/>
至於無服無服則親盡親盡則情盡情盡則喜不慶憂<lb/>
不弔喜不慶憂不弔則塗人也吾所與相視如塗人者<lb/>
其初兄弟也兄弟其初一人之身也悲夫一人之身分<lb/>
而至於塗人吾譜之所以作也其意曰分至於塗人者<lb/>
勢也勢吾無如之何也幸其未至於塗人也使其無至<lb/>
於忽忘焉可也嗚呼觀吾之譜者孝悌之心可以油然<lb/>
<pb n="KR4h0132_WYG_361-2b"/>
而生矣系之以詩曰吾父之子今為吾兄吾疾在身兄<lb/>
呻不寜數世之後不知何人彼死而生不為戚欣兄弟<lb/>
之親如足與手其能幾何彼不相能彼獨何心<lb/>
　　送石昌言為北使引<hi>蘇洵</hi>
昌言舉進士時吾始數歲未學也憶與羣兒戲先府君<lb/>
側昌言從旁取棗栗啖我家居相近又以親戚故甚狎<lb/>
昌言舉進士日有名吾後漸長亦稍知讀書學句讀屬<lb/>
對聲律未成而廢昌言聞吾廢學雖不言察其意甚恨<lb/>
<pb n="KR4h0132_WYG_361-3a"/>
後十餘年昌言及第第四人守官四方不相聞吾日以<lb/>
壯大乃能感悟摧折復學又數年遊京師見昌言長安<lb/>
相與勞問如平生歡出文十數首昌言甚喜稱善吾晩<lb/>
學無師雖日為文中心自慙及聞昌言説乃頗自喜今<lb/>
十餘年又來京師而昌言官兩制乃為天子出使萬里<lb/>
之外彊悍不屈之北廷建大斾從騎數百送車千乗出<lb/>
都門意氣慨然自思為兒時見昌言先府君旁安知其<lb/>
至此富貴不足怪吾於昌言獨自有感也大丈夫生不<lb/>
<pb n="KR4h0132_WYG_361-3b"/>
為将得為使折衝口舌之間足矣往年彭任從富公使<lb/>
還為我言曰既出境宿驛亭聞介馬數萬騎馳過劍槊<lb/>
相摩終夜有聲從者怛然失色及明視道上馬跡尚心<lb/>
掉不自禁凡敵所以誇耀中國者多此類中國之人不<lb/>
測也故或至於震懼而失辭以為他人笑嗚呼何其不<lb/>
思之甚也昔者奉春君使冐頓壯士徤馬皆匿不見是<lb/>
以有平城之役今之匈奴吾知其無能為也孟子曰説<lb/>
大人則藐之况於此乎請以為贈<lb/>
<pb n="KR4h0132_WYG_361-4a"/>
　　感舊詩引<hi>蘇軾</hi>
嘉祐中余與子由同舉制策寓居懐逺驛時年二十六<lb/>
而子由二十三耳一日秋風起雨作中夜翛然始有感<lb/>
慨離合之意自爾宦遊四方不相見者十常七八每夏<lb/>
秋之交風雨作木落草衰輒悽然有此感蓋三十年矣<lb/>
元豐中謫居黄岡而子由亦貶筠州嘗作詩以記其事<lb/>
元祐六年余自杭州召還寓居子由東府數月復出領<lb/>
汝隂時余年五十六矣乃作詩留别子由而去<lb/>
<pb n="KR4h0132_WYG_361-4b"/>
　　子瞻和陶淵明詩集引<hi>蘇轍</hi>
東坡先生謫居儋耳寘家羅浮之下獨與㓜子過負擔<lb/>
渡海葺茅竹而居之日㗖蒣芋而華屋玉食之念不存<lb/>
於胸中平生無所嗜好以圖史為園囿文章為鼓吹至<lb/>
此亦皆罷去獨喜為詩精深華妙不見老人衰<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>之氣<lb/>
是時轍亦遷海康書來告曰古之詩人有擬古之作矣<lb/>
未有追和古人者也追和古人則始於東坡吾於詩人<lb/>
無所甚好獨好淵明之詩淵明作詩不多然其詩質而<lb/>
<pb n="KR4h0132_WYG_361-5a"/>
實綺癯而實腴自曹劉鮑謝李杜諸人皆莫及也吾前<lb/>
後和其詩凡百數十篇至其得意自謂不甚愧淵明今<lb/>
将集而并録之以遺後之君子子為我志之然吾於淵<lb/>
明豈特好其詩也哉如其為人實有感焉淵明臨終疏<lb/>
告儼等吾少而窮苦每以家弊東西遊走性剛才拙與<lb/>
物多忤自量為巳必貽俗患黽俛辭世使汝等㓜而飢<lb/>
寒淵明此語蓋實録也吾今真有此病而不蚤自知半<lb/>
生出仕以犯世患此所以深媿淵明欲以晩節師範其<lb/>
<pb n="KR4h0132_WYG_361-5b"/>
萬一也嗟夫淵明不肯為五斗米一束帯見鄉里小人<lb/>
而子瞻出仕三十餘年為獄吏所折困終不能悛以陷<lb/>
於大難乃欲以桑榆之末景自託於淵明其誰肯信之<lb/>
雖然子瞻之仕其出入進退猶可考也後之君子其必<lb/>
有以處之矣孔子曰述而不作信而好古竊比於我老<lb/>
彭孟子曰曽子子思同道區區之迹蓋未足以論士也<lb/>
轍少而無師子瞻既冠而學成先君命轍師焉子瞻常<lb/>
稱轍詩有古人之風自以為不若也然自其斥居東坡<lb/>
<pb n="KR4h0132_WYG_361-6a"/>
其學日進沛然如川之方至其詩比杜子羙李太白為<lb/>
有餘遂與淵明比轍雖馳驟從之常出其後其和淵明<lb/>
轍繼之者亦一二焉紹聖四年二月二十九日海康城<lb/>
南東齋引<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_361-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三十九</head> <lb/>
    <p>
<pb n="KR4h0132_WYG_039-1a"/>
欽定四庫全書<lb/>
　文章辨體彚選巻三十九<lb/>
　　　　　　　　　　　　明　賀復徴　編<lb/>
祝文八<hi>上梁文</hi>
　　景靈宫修葢英宗皇帝神御殿上梁文<hi>宋王安石</hi>
兒郎偉天都左界帝室中經誕維僊聖之祠夙有神靈<lb/>
之宅嗣開宏構追奉睟容方將廣舜孝於無窮豈特尚<lb/>
漢儀之有舊先皇帝道該五泰徳貫二儀文摛雲漢之<lb/>
<pb n="KR4h0132_WYG_039-1b"/>
章武布風霆之號華夏歸仁而砥屬蠻夷馳義以駿奔<lb/>
清蹕甫傳靈輿忽徃超然姑射山無一物之疵邈矣壽<lb/>
丘臺有萬人之畏已𦵏鼎湖之弓劍將游髙廟之衣冠<lb/>
今皇帝孝奉神明恩涵動植纂禹之服期成萬世之功<lb/>
見堯於羮未改三年之政乃眷熏修之吉壤載營館御<lb/>
之新宫考恊前彞述追先志孝嚴列峙寢門可象於平<lb/>
居廣拓旁開輦路故存於陳迹官師肅給斤築隆施揆<lb/>
吉日以庀徒舉修梁而考室敢申善頌以相歡謡<lb/>
<pb n="KR4h0132_WYG_039-2a"/>
兒郎偉抛梁東聖主迎陽坐禁中明似九天昇曉日恩<lb/>
如萬國轉春風<lb/>
兒郎偉抛梁西瀚海兵銷太白低王母玉環方自獻大<lb/>
宛金馬不湏齎<lb/>
兒郎偉抛梁南丙地星髙每嵗占千障滅烽開嶺徼萬<lb/>
艘輸賮引江潭<lb/>
兒郎偉抛梁北邊城自此無鳴鏑即看呼韓渭上朝休<lb/>
誇竇憲燕然勒<lb/>
<pb n="KR4h0132_WYG_039-2b"/>
兒郎偉抛梁上彷彿神遊今可想風馬雲車世世來金<lb/>
輿玉斚年年享<lb/>
兒郎偉抛梁下萬靈隤祉扶宗社天垂嘉種已豐年地<lb/>
産珍符方極化<lb/>
伏願上梁之後聖躬樂豫寶命靈長松茂獻兩宫之壽<lb/>
椒繁占六寢之祥宗室藩維之彦朝廷表幹之良家傳<lb/>
慶譽代襲龍光肩一心而顯相保饋祝之無疆皇帝萬<lb/>
嵗<lb/>
<pb n="KR4h0132_WYG_039-3a"/>
　　醴泉觀本觀三門上梁文<hi>歐陽修</hi>
兒郎偉我國家膺三靈之眷命革五代之荒屯多壘削<lb/>
平包干戈而偃武四夷面内解辮索以承風逮先聖之<lb/>
撫臨躋羣生於富壽乃欲追羲軒以並軌欵云亭而勒<lb/>
成容典交修遂舉曠古難行之禮瑞應來集有非人力<lb/>
可致之祥卿雲矞露之光紛綸而雜委朱草靈芝之秀<lb/>
焜燿而叢生爰有神泉湧兹福地甘如飲醴美可蠲疴<lb/>
湛靈液以淵渟敞琳宫而崛起嵗時遊豫順民俗之樂<lb/>
<pb n="KR4h0132_WYG_039-3b"/>
康棟宇翼嚴表京師之壯䴡近以有司不謹飛熖延災<lb/>
皇上愛物推仁因民所利顧遺基之巋爾回聖慮以惻<lb/>
然爰飭良工載新有作損其土木之費所以寛民適其<lb/>
奢儉之中俾之可乆用涓吉日構此修梁盍効歡謳形<lb/>
於善祝<lb/>
兒郎偉抛梁東危構岧嶤彩露中欲識聖君仁及物靈<lb/>
源一勺本無窮<lb/>
兒郎偉抛梁西金碧相輝俯仰迷萬瓦寒光浮瑞靄層<lb/>
<pb n="KR4h0132_WYG_039-4a"/>
簷晩景掛晴蜺<lb/>
兒郎偉抛梁南善利深功不可談但喜斯民無疾癘誰<lb/>
知靈液有餘甘<lb/>
兒郎偉抛梁北觀者如雲來九陌四方萬國㑹京師有<lb/>
類衆星環斗極<lb/>
兒郎偉抛梁上棟宇規模標大壯落成行即慶良辰望<lb/>
幸何時來綵仗<lb/>
兒郎偉抛梁下祈福為民崇廣厦四時和氣致休祥萬<lb/>
<pb n="KR4h0132_WYG_039-4b"/>
國多歡洽朝野<lb/>
伏願上梁以後三辰順軌百穀豐登卉服雕題咸被垂<lb/>
衣之化行歌戴白永為擊壤之氓皇帝萬嵗皇帝萬嵗<lb/>
皇帝萬萬嵗<lb/>
　　披雲樓上梁文<hi>陳師道</hi>
夙夜在公必有燕休之地上下同樂孰知興作之勤惟<lb/>
此東州稱為輔郡遺澤未息猶有陶虞之風王化既成<lb/>
更同齊魯之俗河山千里枹鼓不鳴閭巷百年豪傑間<lb/>
<pb n="KR4h0132_WYG_039-5a"/>
出地滋墾闢嵗嗣豐穰里無愁歎之聲吏絶追呼之擾<lb/>
因斯時之暇豫樂此地之登臨革故増髙事非過制斷<lb/>
長續短費不及民棟宇靚深稱吏民之觀望嵗時遊豫<lb/>
遂老幼之歡娯爰歴靈辰用興危架聴於輿頌落此成<lb/>
功<lb/>
抛梁東日上雲開四顧中今代功名歸二老當年富貴<lb/>
有朱公<lb/>
抛梁南舳艫銜尾繫江潭朝隮已作豐年雨暑飲行聴<lb/>
<pb n="KR4h0132_WYG_039-5b"/>
抵掌談<lb/>
抛梁西隂陽桃李下成蹊舉頭更覺長安近送酒長隨<lb/>
落日低<lb/>
抛梁北瑞塔亭亭入雲矗百年戰鬬及明時千里河山<lb/>
餘故國<lb/>
抛梁上危架岧嶤逺千丈房星璀璨近簷楹海岱摧藏<lb/>
但空曠<lb/>
抛梁下割肉成堆酒如㵼燕雀投人也自忙䑕蝠旋墻<lb/>
<pb n="KR4h0132_WYG_039-6a"/>
不容鏬<lb/>
伏願上梁以後人神同力暘雨以時水宿塗行夜無風<lb/>
露之警盆繅鎌割家有槀廩之餘囹圄一空鞭笞不試<lb/>
商旅四集貨賄遂通據榻以談不減庾公之興從遊而<lb/>
賦尚湏韓子之文<lb/>
　<lb/>
　<lb/>
　<lb/>
<pb n="KR4h0132_WYG_039-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷三十九<lb/>
</p>
<p>
</p>
  </div>
</body>
</text>
</TEI>
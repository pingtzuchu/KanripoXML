<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻十六</head> <lb/>
    <p>
<pb n="KR4h0132_WYG_016-1a"/>
欽定四庫全書<lb/>
　文章辨體彚選巻十六<lb/>
　　　　　　　　　　　　明　賀復徵　編<lb/>
制五<lb/>
　　封張嘉貞河東縣男制<hi>唐韓休</hi>
任事而爵古之彞訓論功以封朝之通典具官某忠肅<lb/>
恭懿宣慈敏達涵精明以毓德體文武而成器自光帝<lb/>
載昭宣廟謨鼎味用和台階増峻事君有犯而無隱奉<lb/>
<pb n="KR4h0132_WYG_016-1b"/>
國以公而滅私持其憲章式是軌度既邦教有叙亦王<lb/>
猷以穆頃統軍政爰城朔方用底其績未酬厥賞固宜<lb/>
命以圭社崇其禮物俾楚臣授邑克表寢丘之制漢道<lb/>
優賢更叶平津之美<lb/>
　　授杜暹等侍御史制<hi>韓休</hi>
勅具官杜暹禮樂之器直方効節馮宗文儒之業堅正<lb/>
在心咸以清公副兹望實風霜既肅臺閣推美持我邦<lb/>
憲載穆時談俾遷周史之能更舉楚冠之任並可侍御<lb/>
<pb n="KR4h0132_WYG_016-2a"/>
史<lb/>
　　除韓休黄門侍郎平章事制<hi>張九齡</hi>
勅思致雍熈聿求元輔久勞夢寐延彼周行具官韓休<lb/>
藴道𢎞深秉德經逺清裁可以範物素行可以律人一<lb/>
自登朝備聞體國志存公亮誠著始終而羽翼朕躬金<lb/>
玉王度人望是在朝選無踰宜拜命於瓊闈俾兼和於<lb/>
鼎實<lb/>
　　授李彭年吏部侍郎制<hi>孫逖</hi>
<pb n="KR4h0132_WYG_016-2b"/>
門下綜彼天秩亞於大宰易人之舉選衆尤難尚書兵<lb/>
部侍郎李彭年人望時秀雅才清識德以全誠文而致<lb/>
用操必割之器遇時事無前持不轉之心在公庭難奪<lb/>
必能敷求名實底慎銓衡宜輟七兵之務俾修九流之<lb/>
法<lb/>
　　授楊綰禮部侍郎制<hi>賈至</hi>
門下鯨鯢初懸理化未洽思敦馳騖之俗必𢎞亷退之<lb/>
風具官楊綰質稟天和才優大雅理能自暢學不為人<lb/>
<pb n="KR4h0132_WYG_016-3a"/>
自委身於周行孤立於中道喜愠莫形於顔色外物無<lb/>
得而親疎聲聞日高志致彌逺固足以抑揚雅俗𢎞奬<lb/>
素風宜貳職於南宫仍屬詞於東觀俾難進之夫増氣<lb/>
干仕之子知慚彫斵澄源朕志斯在<lb/>
　　授裴倩度支郎中制<hi>常衮</hi>
勅具官裴倩達識含精長才致逺秉彞尚晦金璞自明<lb/>
當劇居難干將獨割周歴臺閣綢繆藩鎮休聲異政亦<lb/>
克有終底慎財賦之殷校計軍國之用得專其任爰舉<lb/>
<pb n="KR4h0132_WYG_016-3b"/>
舊章佇爾發揮以之贍濟<lb/>
　　授崔炎監察御史制<hi>常衮</hi>
勅權知絳州絳縣令崔炎慎學潤身工文飭吏錯薪刈<lb/>
楚竹箭有筠蒞事咸許於宓生遺風尚傳於絳老公才<lb/>
可擢朝聽用章宜甄避蝗之美式踐栖烏之列可監察<lb/>
御史<lb/>
　　劉滋崔造齊暎平章事制<hi>陸贄</hi>
朕嗣位君臨精求理道小大之務靡不經心日慎一日<lb/>
<pb n="KR4h0132_WYG_016-4a"/>
於今八載教化未洽烝黎未康因之以甲兵繼之以災<lb/>
沴斯固鑒有所不至慮有所不周予心浩然若涉深冰<lb/>
思所以匡我致理助我官人宣其澤而四方以寧執其<lb/>
要而百工式叙允是大任其維輔臣夢想之懷敷求俊<lb/>
乂察言而觀行因事以考能周行之中乃得良弼權知<lb/>
吏部侍郎劉滋操履貞清介然自守居能慎獨重不違<lb/>
人析理究其精微勵學探於奥㫖守給事中賜緋魚袋<lb/>
崔造性合道要誠通化源適時有成務之才事上懷匪<lb/>
<pb n="KR4h0132_WYG_016-4b"/>
躬之節藴蓄器業居為名臣中書舍人賜紫金魚袋齊<lb/>
暎修已以立自明而誠體賢人可大之規用君子時中<lb/>
之道虚能受澤清通不流維滋之直方可以激風俗維<lb/>
造之體度可以振條綱維暎之精深可以該物理我有<lb/>
大典爾其叅之懋昭厥猷勿替休問<lb/>
　　授劉悟檢校司空幽州節度使制<hi>元稹</hi>
門下朕聞將星明則英豪用靈旗指則妖祲銷勁草可<lb/>
以受疾風盤根然後見利器茍非處劇何以用長况幽<lb/>
<pb n="KR4h0132_WYG_016-5a"/>
并少年燕趙竒士居常以紫騮自騁失意則白刃相仇<lb/>
將領斯難是先才傑具官劉悟天與忠誠人推敬讓藴<lb/>
孟賁之勇不以力聞避亷頗之强使之心伏是以居危<lb/>
邦而智免臨大節而功高甞見委於先朝屢作藩於右<lb/>
地朕以遼陽巨鎮自我底寧姑欲撫之以仁然後示之<lb/>
以禮而守臣嬰疾幕吏擅權撓政行私虧恩剝下過為<lb/>
捶楚妄作威稜不均饗士之羊但養乘軒之鶴致兹撓<lb/>
變職此之由不有將材孰懲兒戲敷求朕志深謂汝諧<lb/>
<pb n="KR4h0132_WYG_016-5b"/>
是用㧞竒式冀宣力帖以亞相寵之上公俾光十乘之<lb/>
行以壯三軍之氣<lb/>
　　第七女封公主制<hi>元稹</hi>
門下長女等抱子弄孫之榮貴賤之大情也朕以四海<lb/>
奉皇太后於南宫問安之時諸女侍側螽斯之慶上慰<lb/>
慈顔鳴鳩之仁内懷均養雖穠華尚少出閣未期而湯<lb/>
沐先施分封有劇宜加美號以表令儀可依前件<lb/>
　　授張奉國上將軍皇城留守制<hi>元稹</hi>
<pb n="KR4h0132_WYG_016-6a"/>
勅環太微諸星有上將次將之列所以拱衞宸極誰何<lb/>
不若予置上將軍以禦侮率是道也前皇城留守張奉<lb/>
國謙能養勇明以資忠卑飛翕翼於未擊之先痛心疾<lb/>
首於見危之際常擒狡猾克定妖氛行賞計功屢昇榮<lb/>
級朕愛其忠厚難以外遷稍移婁胃之間不失爪牙之<lb/>
任為吾守禁勉爾干城<lb/>
　　馬總准制追贈亡父請囘贈亡祖制<hi>白居易</hi>
勅夫積善者慶鍾於後顯揚者光昭於先而總貴為邦<lb/>
<pb n="KR4h0132_WYG_016-6b"/>
君賢為國士荷貽謀之訓用率義之文上獻表章有所<lb/>
陳乞朕念其祖德褒以臺郎所以復陳實必興之言慰<lb/>
范喬泣涕之思庶使幽顯兩無恨焉<lb/>
　　薛伯高等亡母追贈郡夫人制<hi>白居易</hi>
勅某夫人某氏等始播婦儀終垂母道教其令子為我<lb/>
良臣而皆茂著才名榮居爵位永言聖善宜及顯揚俾<lb/>
追啓邑之封式表統家之訓可依前件<lb/>
　　夏州軍将二人授侍御史制<hi>白居易</hi>
<pb n="KR4h0132_WYG_016-7a"/>
勅某官某等早稱武藝久隸軍麾稟命元戎服勤王事<lb/>
或千里移鎮從為紀綱或十乘啓行倚為肘腋緜歴年<lb/>
月積成勤勞不加寵榮何勸忠効並命憲職宜敬承之<lb/>
並可兼侍御史餘如故<lb/>
　　贈裴度太師制<hi>李徳裕</hi>
勅堯之舊臣伯益顯庸於舜禹周之元老召公流美於<lb/>
成康永惟其人是屬良相裴度始以謀䇿除害佐烈祖<lb/>
之中興終以忠貞立朝毘累聖之鴻業經緯之志華皓<lb/>
<pb n="KR4h0132_WYG_016-7b"/>
不衰功勲爛然圖史輝焯奸邪所忌臲卼於時暨氛霧<lb/>
既開魚水將協條風孰見其喜愠零雨皆美其來歸未<lb/>
踐明廷遽嬰沈痼威鳯莫翔於舊沼虚舟長徃於夜川<lb/>
殂謝之初朋黨異議贈典不稱人情鬱然屬告類上𤣥<lb/>
煥流大號載懷先正宜有褒崇寵既極於維師恩有加<lb/>
於在昔豈必望酇侯之壟方念茂功過梁道之祠乃思<lb/>
遺美以兹為勸可不務乎<lb/>
　　贈李絳司徒制<hi>李德裕</hi>
<pb n="KR4h0132_WYG_016-8a"/>
朝有正人時稱令德入參廟算出總師千方當寵任之<lb/>
臣横罹不幸之酷殄瘁興歎縉紳所同具官李絳神授<lb/>
聰明天賦清直抱仁義以希前哲立標準以程後來抑<lb/>
揚時情坐致台輔佐我烈祖格於皇天杖鉞宣風聮居<lb/>
樂土乘軒鳴玉嘗極清班先聲而物議皆歸不約而羣<lb/>
情自許漢中名部俾遂便安而變起不圖禍生無兆殱<lb/>
良之慟聞訃増傷是極哀榮用優典禮三公正秩品數<lb/>
甚崇表式異恩以攄沈痛可贈司徒仍令所司擇日備<lb/>
<pb n="KR4h0132_WYG_016-8b"/>
禮冊命<lb/>
　　贈故蕃維州城副使悉怛謀制<hi>李德裕</hi>
勅兵家之法地有必爭逺則漢氏之得隂山匈奴慟哭<lb/>
近則張愿之城河外朔方底寧乃眷維州實為險隘有<lb/>
金湯之固居襟帶之衝没為戎疆垂六十載故蕃維州<lb/>
城副使悉怛謀甞解瓣髮獻其壘垣議臣託以和盟沮<lb/>
其誠欵尋令束縳歸戮戎庭彼獲甘心幾無噍類昔常<lb/>
山臨代為全趙之寳符河西絶羌斷西戎之右臂弃兹<lb/>
<pb n="KR4h0132_WYG_016-9a"/>
要害用長寇讐至今蜀人言必流涕豈陳湯之專命由<lb/>
匡衡之廢忠言念始謀久罹幽枉爰加寵贈用慰貞魂<lb/>
　　授狄兼謨兼益王傅鄭東之兼益王府長史制<hi>李</hi>
　　　<hi>德裕</hi>
勅古者聖人之教子也皆妙選天下之端士以衞翼之<lb/>
漢代梁王好書則以賈誼經緯之才推明其志淮陽好<lb/>
政則以𤣥成禮讓之節鎮靜其浮前王令猷百代良法<lb/>
况朕建立元子錫之粤區朱邸初開黄髮是憲以兼謨<lb/>
<pb n="KR4h0132_WYG_016-9b"/>
慷慨納説有袁絲正席之忠以東之取舍俟時有貢禹<lb/>
彈冠之操皆行不苟合誠無暗欺歴職有聲居正無撓<lb/>
舉其素行擢在首僚爾宜廣德義之風明孝愛之道俾<lb/>
其嚴於問寢敬不絶馳化與心成中道若性服我休命<lb/>
可不愼歟<lb/>
　　授元晦諫議大夫制<hi>李德裕</hi>
勅昔汲黯薄<hi>一作為</hi>淮陽守願出入禁闥補過拾遺則諌<lb/>
諍之任實資諒直我求其比今得正人吏部郎中元晦<lb/>
<pb n="KR4h0132_WYG_016-10a"/>
徃在内庭甞感先顧奮發忠懇不私形骸伏俯青蒲至<lb/>
於雪涕數共工之罪不蔽堯聰辨垣平之詐益彰文德<lb/>
近因旌别邪正宰弼上言以魯公藏罟莫如寘革於左<lb/>
右漢后輯檻孰若列游於公卿是用命爾登於文陛其<lb/>
副我寵擢不替初心勿沽小名以枉大節勉服官業期<lb/>
於有終可諫議大夫<lb/>
　　授徐商禮部員外郎制<hi>李德裕</hi>
勅具官徐商于公以容駟高門虞氏以升卿名子其所<lb/>
<pb n="KR4h0132_WYG_016-10b"/>
全活不聞大賢猶誠感幽神慶流苗裔矧乃祖徃以淑<lb/>
問甞為理官屬政在吕宗謀克王室將相陷辟忠良受<lb/>
誣而深念羣獄之寃固拒詔使分别楚囚之濫自履危<lb/>
機義激命輕仁為己任有是隂德宜覃後昆爾風度和<lb/>
粹文詞温麗列於清憲雅有貞標既旌先正之忠宜舉<lb/>
賞延之典勉修官業無替家聲<lb/>
　　授盧懿吏部郎中制<hi>崔嘏</hi>
勅河南少尹盧懿總天下之缺員必先閲於吏曹郎然<lb/>
<pb n="KR4h0132_WYG_016-11a"/>
後達於銓官自非神機穎利識用周密則不得備於斯<lb/>
選也以爾詞鋒絢練門緒清華儒席許其温恭士林推<lb/>
其端厚自分曹洛汭二尹三川澹於趨進之途鬱彼靜<lb/>
專之操晦迹而囂浮自逺長鳴而風雨不渝是用徵還<lb/>
首曹榮以題柱必能佐持衡之重任聮藻鑒之清輝勉<lb/>
服官常無孤所舉可依前件<lb/>
　　授韋博司勲郎中等制<hi>崔嘏</hi>
勅韋博等頃以邊城命將肇建麾幢當警塵未息之時<lb/>
<pb n="KR4h0132_WYG_016-11b"/>
及烽火尚明之日故於粉署妙選星郎欲以贊充國屯<lb/>
田之謀佐武賢備戎之術既而賔筵有耀幕畫已多荐<lb/>
居於沙漠之中茇舍於戎旌之下亦既勞績亟更嵗寒<lb/>
念其裹革之誠更復握蘭之美而煥本以文學傳之吏<lb/>
能克踐正途久司宗祏今以三農務急九扈才難宜遷<lb/>
丞副之榮用陟亞卿之列無忘素履各服新恩可依前<lb/>
件<lb/>
　　授韋慤裴識等加階制<hi>崔嘏</hi>
<pb n="KR4h0132_WYG_016-12a"/>
勅記曰爵人於朝與衆共之盖以階級既崇寵榮斯異<lb/>
疏封錫命列土承家爾等或才推粉澤豈惟五字之工<lb/>
或任重藩垣自茂一方之績或官居象月或位應列星<lb/>
或擁緹騎而分九衢或奉瑤墀而總六尚皆聿修官業<lb/>
克紹家風爰因慶澤之辰更舉山河之誓宜思帶礪永<lb/>
保簮裾可依前件<lb/>
　<lb/>
　<lb/>
<pb n="KR4h0132_WYG_016-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻八十一</head> <lb/>
    <p>
<pb n="KR4h0132_WYG_081-1a"/>
欽定四庫全書<lb/>
　文章辨體彚選巻八十一<lb/>
　　　　　　　　　　　　明　賀復徵　編<lb/>
上書十六<lb/>
　　上神宗皇帝書<hi>宋蘇轍</hi>
熈寜二年三月日具位臣蘇轍謹冐萬死再拜上書皇<lb/>
帝陛下臣官至疎賤朝廷之事非所得言然竊自維雖<lb/>
其勢不當進言至於報國之義猶有可得言者昔仁宗<lb/>
<pb n="KR4h0132_WYG_081-1b"/>
親䇿直言之士臣以不識忌諱得罪於有司仁宗哀其<lb/>
狂愚力排羣議使臣得不遂棄於世臣之感激思有以<lb/>
報為日久矣今者陛下以聖徳臨馭天下將大有為以<lb/>
濟斯世而臣材力駑下無以自效竊聴之道路得其一<lb/>
二思致之左右茍懲創前事不復以聞則其思報之誠<lb/>
没世而不能自達是以輙發其狂言而不知止臣聞善<lb/>
為國者必有先後之次自其所當先者為之則其後必<lb/>
舉自其所當後者為之則先後並廢書曰欲升高必自<lb/>
<pb n="KR4h0132_WYG_081-2a"/>
下欲陟遐必自邇世未有不自下而能高不自近而能<lb/>
逺者然世之人常鄙其下而厭其近務先從事於高逺<lb/>
不知其不可得也詩曰無田甫田惟莠驕驕無思逺人<lb/>
勞心忉忉以為田甫田而力不給則田茀而不治不若<lb/>
不田也思逺人而徳不足則心勞而無獲不若不思也<lb/>
欲田甫田則必自其小者始小者之有餘而甫田可啟<lb/>
矣欲來逺人則必自其近者始近者之既服而逺人自<lb/>
至矣茍由其道其勢可以自得茍不由其道雖強求而<lb/>
<pb n="KR4h0132_WYG_081-2b"/>
不獲也臣愚不肖葢嘗試妄論今世先後之宜而竊觀<lb/>
陛下設施之萬一以為所當先者失在於不為而所當<lb/>
後者失在於太早然臣非敢以為信然也特其所見有<lb/>
近於是者是以因其近似而為陛下深言之伏惟陛下<lb/>
即位以來躬親庻政聰明睿知博逹宏辯文足以經治<lb/>
武足以制斷重之以勤勞加之以恭儉凡古之帝王曠<lb/>
世而不能有一焉者陛下一旦兼而有之矣夫以天縱<lb/>
之姿濟之以求治之心施之於事宜無為而不成無欲<lb/>
<pb n="KR4h0132_WYG_081-3a"/>
而不遂今也為國厯年於兹而治不加進天下之弊日<lb/>
益於前世天下之人未知所以適治之路災變横生川<lb/>
原震裂江河湧沸人民流離災火繼作厯月移時而其<lb/>
變不止此臣所以日夜思念而不曉疑其先後之次有<lb/>
所未得者也夫今世之患莫急於無財而已財者為國<lb/>
之命而萬事之本國之所以存亡事之所以成敗常必<lb/>
由之昔趙充國論備邉之計以為湟中穀斛八錢糴三<lb/>
百萬斛𦍑人不敢動矣諸葛亮用兵如神而以糧道不<lb/>
<pb n="KR4h0132_WYG_081-3b"/>
繼屢出無功由是觀之茍無其財雖有聖賢不能自致<lb/>
於跬歩茍有其財雖庸人可以一日而千里陛下頃以<lb/>
西夏不臣赫然發憤建用兵之䇿招來横山之民將奪<lb/>
其險岨破壊其國而後已方是之時夏人殘虐失衆横<lb/>
山之民厭苦思漢而又乗其荐饑茍加之以兵此非計<lb/>
之失者也然而㳂邉無數月之糧關中無終嵗之儲而<lb/>
所興之役有莫大之費陛下方且泰然不以為憂以為<lb/>
萬舉而有萬全之功既而邉臣失律先事輕發亦既入<lb/>
<pb n="KR4h0132_WYG_081-4a"/>
踐其國係虜其民矣然而陛下得其地而不敢収獲其<lb/>
人而不敢臣雖有成功而不能繼也其終卒致於廢黜<lb/>
謀臣而講和好夫陛下謀之於朞年之前而罷之於既<lb/>
發之後豈以為是失當而悔之哉誠無財以繕其後爾<lb/>
且夫財之不足是為國之先務也至於鞭笞四裔臣服<lb/>
遐荒是極治之餘功而太平之粉餙也然今且先之此<lb/>
臣所以知其先後之次有所未得者也今者陛下懲前<lb/>
事之失出秘府之財徙内郡之租賦督轉漕之吏使備<lb/>
<pb n="KR4h0132_WYG_081-4b"/>
沿邉三嵗之畜臣以此疑陛下之有意乎財矣然猶以<lb/>
為未也何者秘府之財不可多取而内郡之民不可重<lb/>
困可以紓目前之患而未可以為長久之計此臣所以<lb/>
求効其區區而不能自已也盖善為國者不然知財之<lb/>
最急而萬物賴焉故常使財勝其事而事不勝財然後<lb/>
財不可盡而事無不濟財者車馬也事者其所載物也<lb/>
載物者常使馬輕其車車輕其物馬有餘力車有餘量<lb/>
然後可以渉塗泥而車不僨登坂險而馬不躓今也四<lb/>
<pb n="KR4h0132_WYG_081-5a"/>
方之財莫不盡取民力屈矣而上用不足平居惴惴僅<lb/>
能以自完而事變之生復不可料譬如弊車羸馬而引<lb/>
丘山之載幸而無虞猶恐不能勝不幸而有隂雨之變<lb/>
陵谷之險其患必有不可知者故臣深思極慮以為方<lb/>
今之計莫如豐財然臣所謂豐財者非求財而益之也<lb/>
去事之所以害財者而已矣夫使事之害財者未去雖<lb/>
求財而益之財愈不足使事之害財者盡去雖不求豐<lb/>
財然而求財之不豐亦不得也故臣謹為陛下言事之<lb/>
<pb n="KR4h0132_WYG_081-5b"/>
害財者三一曰冗吏二曰冗兵三曰冗費冗吏之説曰<lb/>
請原古之所以置吏之意有是民也而後有是官有是<lb/>
官也而後有是吏量民而置官量官而求吏其本凡以<lb/>
為民而已是以古者即其官以取人郡縣之職缺而取<lb/>
之於民府寺之屬缺而取之於郡縣出以為守令入以<lb/>
為卿相出入相受中外相貫一人去之一人補之其勢<lb/>
不容有冗食之吏近世以來取人不由其官士之來者<lb/>
無窮而官有限極於是兼守判知之法生而官法始壊<lb/>
<pb n="KR4h0132_WYG_081-6a"/>
浸淫分散不復其舊是以吏多於上而士多於下上下<lb/>
相窒譬如决水於不流之澤前者未盡來者已至嗔咽<lb/>
充滿一䧟於其中而不能出故布衣之士多方以求官<lb/>
已仕之吏多方以求進下慕其上後慕其前不愧詐偽<lb/>
不恥争奪禮義消亡風俗敗壊勢之窮極遂至於此夫<lb/>
人情紓則樂易樂易則有所不為窘則懣亂懣亂則無<lb/>
所不至今使衆人相與皆出於隘足履相攝肩肘相逮<lb/>
徬徨而不得進又将禁其奔走而争先者茍将禁之則<lb/>
<pb n="KR4h0132_WYG_081-6b"/>
莫如止來者而闢其隘今也驅市人而納之不勝其多<lb/>
也設險於中塗而艱難之是以法愈設而争愈甚惟陛<lb/>
下以時救之下哀痛之書明告天下以吏多之故與之<lb/>
更立三法其一使進士諸科増年而後舉其額不増累<lb/>
舉多者無推恩其説曰凡今之所以至於不可勝數者<lb/>
以其取之之多也古之人其擇吏也甚精人知吏之不<lb/>
可以妄求故不敢輕為士為士者皆其潔修之人也今<lb/>
世之取人誦文書習程課未有不可為吏者也其求之<lb/>
<pb n="KR4h0132_WYG_081-7a"/>
不難而得之甚樂是以羣起而趨之凡今農工商賈之<lb/>
家未有不捨其舊而為士者也為士者日多然而天下<lb/>
益以不治舉今世所謂居家不事生産仰不養父母俯<lb/>
不恤妻子浮游四方侵擾州縣造作誹謗者農工商賈<lb/>
不與也祖宗之世士之多少其比於今不能一二也然<lb/>
其削平僣亂創制立法功業卓然見於後世今世之士<lb/>
不敢望其萬一也士之多不及於今世而功則過之無<lb/>
足怪者取之至少則人不敢輕為士其所取者皆州郡<lb/>
<pb n="KR4h0132_WYG_081-7b"/>
之選人也故為是法使人知上意之所向十年之後無<lb/>
實之士將不黜而自減且矢設科以待天下之士盖将<lb/>
使其才者得之不才者不可得也吾則取之而彼則不<lb/>
能得猶曰雖不能得而累舉多者必取無棄則是以官<lb/>
狥人也且累舉之士類非少年矣耳目昏塞筋力疲勌<lb/>
而後得之数日而計之知其不能有所及也則其為政<lb/>
無所賴矣今有人畜牛羊而求牧既取其壮者又取其<lb/>
老者取其壮者曰吾取其力也取其老者曰吾憐其老<lb/>
<pb n="KR4h0132_WYG_081-8a"/>
也如憐其老而已則曷為以累牛羊哉茍誠以為有遺<lb/>
才焉則今所謂遺逸之書有以收之矣其二使官至於<lb/>
任于者任其子之為後者世世禄仕於朝襲簮紱而守<lb/>
祭祀可以無憾矣然而為是法也則必始於二府法行<lb/>
於賤而屈於貴天下將不服天下不服而求法之行不<lb/>
可得也葢矯失以救患者必有所過而後濟臣非不知<lb/>
二府之不可以齒庻官也其三使百司各損其職掌而<lb/>
多其出職之嵗月其説曰百司臣不得而盡詳也請言<lb/>
<pb n="KR4h0132_WYG_081-8b"/>
其尤甚者莫如三司三司之吏世以為多而不可損何<lb/>
也國計重而簿書衆也臣以為不然主大計者必執簡<lb/>
以御繁以簡自處而以繁寄人以簡自處則心不可亂<lb/>
心不可亂則利至而必知害至而必察以繁寄人則事<lb/>
有所分事有所分則毫末不遺而情偽必見今則不<lb/>
然舉四海之大而一毫之用必㑹於三司故三司者案<lb/>
牘之委也案牘既積則吏不得不多案牘積而吏多則<lb/>
欺之者衆雖有大利害不能察也夫天下之財下自郡<lb/>
<pb n="KR4h0132_WYG_081-9a"/>
縣而至於轉運轉相鈎較足以為不失矣然世常以轉<lb/>
運使為不可獨信故必至於三司而後已夫茍轉運使<lb/>
之不可獨信而必三司之可任則三司未有不責成於<lb/>
吏者豈三司之吏則重於轉運使歟故臣以為天下之<lb/>
財其詳可分於轉運使而使三司嵗攬其綱目既使之<lb/>
得優㳺以治財貨之源又可頗損其吏以絶亂法之弊<lb/>
茍三司猶可損也而百司可見矣然此三法者皆世之所<lb/>
謂拂世戾俗召怨而速謗者也今且將行之臣非敢犯<lb/>
<pb n="KR4h0132_WYG_081-9b"/>
衆人之怒而行此危事也以為有可行之道焉何者自<lb/>
臺省六品諸司五品一郊而任一人自兩制以上一嵗<lb/>
而任一人此祖宗百年之法相承而不變者也而仁宗<lb/>
之世則損之三載而考績無罪者遷其官自唐以來亦<lb/>
未始有變者也而英宗之世則增之此二者夫豈便於<lb/>
世俗哉然而莫敢怨者以為吏多而欲損者天下之公<lb/>
議其不欲者天下之私計也以私計而怨公議其為怨<lb/>
也不直矣是以善為國者循理而不䘏怨非不䘏怨知<lb/>
<pb n="KR4h0132_WYG_081-10a"/>
其無能為也且今此三法者固未嘗行也然而天下亦<lb/>
不免於怨何者士之出身為吏者損其生業棄其田里<lb/>
以盡力於王事而今也以吏多之故故積勞者久而不<lb/>
得遷去官者久而不得調又多為條約以沮格之減罷<lb/>
其舉官破壊其次第使之窮窘無聊求進而不遂此其<lb/>
為怨豈減於布衣之士哉均之二怨皆将不免然使新<lb/>
進之士日益多國力匱竭而不能支十年之後其患必<lb/>
有不可勝言者故臣願陛下親斷而力行之茍日増之<lb/>
<pb n="KR4h0132_WYG_081-10b"/>
吏漸於衰少則臣又將有以治其舊吏使諸道職司每<lb/>
嵗終任其所部郡守監郡各任其屬曰自今以前未有<lb/>
以私罪至某贓罪正入已至若干者二者皆自上鈞<lb/>
其輕重而裁之已而以他事發則與之同罪雖去官與<lb/>
赦不降也夫以私罪至某贓罪正入已至若干其為惡<lb/>
也著矣而上不察則上之不明亦可知矣故雖與之同<lb/>
罪而不過今世之法任人者任其終身茍其有罪終身<lb/>
鈞坐之夫任人之終身任其未然之不可知者也任人<lb/>
<pb n="KR4h0132_WYG_081-11a"/>
之嵗終而無過任其已然之可知者也臣請得以較之<lb/>
任其未然之不可知雖聖人有所不能任其已然之可<lb/>
知雖衆人能之今也任之以聖人之所不能既不敢辭<lb/>
矣而况任之以衆人之所能顧不可哉且按察之吏則<lb/>
亦不患其不知也患其知而未必皆按曰是無損於我<lb/>
而徒以為怨云爾今使其罪及之其勢将無所不問陛<lb/>
下誠能擇奉公疾惡之臣而使行之陛下厲精而察之<lb/>
去民之患如除腹心之疾則以其私罪至某贓罪正入<lb/>
<pb n="KR4h0132_WYG_081-11b"/>
已至若干者非復過誤適䧟於深文者也茍遂放歸終<lb/>
身不齒使姦吏有所懲則冗吏之弊可去矣冗兵之説<lb/>
曰臣聞國朝創業之初四方割據中國地狹兵革至少<lb/>
其後蕩滅諸國拓地既廣兵亦隨衆雍熈之間天下之<lb/>
兵僅三十萬方此之時屯戍征討百役並作而兵力不<lb/>
屈未嘗有兵少之患也自咸平景徳以來契丹内侵繼<lb/>
遷畔逆每有警急將帥不問得失輙請益兵於是召募<lb/>
日增而兵額之多遂倍前世其後寳元慶厯之間元昊<lb/>
<pb n="KR4h0132_WYG_081-12a"/>
竊發復使諸道㸃民為兵而㳂邉所屯至七八十萬自<lb/>
是天下遂以百萬為額雖復近嵗無事而關中之兵至<lb/>
於二十八萬舉雍熈天下之衆適以備方今關中一隅<lb/>
之用兵多之甚於此見矣然臣聞方今宿遷之兵分𨽻<lb/>
保障戰兵統於将帥者其實無幾每一見賊賊兵常多<lb/>
我兵常少衆寡不敵每戰輙敗徃者将帥失利未有不<lb/>
以此自解者也夫祖宗之兵至少而常若有餘今世之<lb/>
兵至多而常患於不足此二者不可不察也兵法有之<lb/>
<pb n="KR4h0132_WYG_081-12b"/>
曰興師十萬出征千里百姓之費公家之奉日費千金<lb/>
内外騷動怠於道路者七十萬家而愛爵禄百金不能<lb/>
知敵之情者不仁之至也故三軍之事莫親於間賞莫<lb/>
重於間間者三軍之司命也臣竊惟祖宗用兵至於以<lb/>
少為多而今世用兵至於以多為少得失之原皆出於<lb/>
此何以言之臣聞太祖用李漢超馬仁瑀韓令坤賀惟<lb/>
忠何繼筠等五人使備契丹用郭進武守琪李謙溥李<lb/>
繼勲等四人使備河東用趙賛姚内斌董遵誨王彦升<lb/>
<pb n="KR4h0132_WYG_081-13a"/>
馮繼業等五人使備西羌皆厚之以關市之征饒之以<lb/>
金帛之賜其家屬之在京師者仰給於縣官貿易之在<lb/>
道路者不問其商税故此十四人者皆富厚有餘其視<lb/>
棄財如棄糞土賙人之急如恐不及是以死力之士貪<lb/>
其金錢捐軀命冐患難深入敵國刺其隂計而效之至<lb/>
於飲食動静無不畢見每有入冦輙先知之故其所備<lb/>
者寡而兵力不分敵之至者舉皆無得而有䘮是以當<lb/>
此之時備邉之兵多者不過萬人少者五六千人以天<lb/>
<pb n="KR4h0132_WYG_081-13b"/>
下之大而三十萬兵足為之用今則不然一錢以上皆<lb/>
藉於三司有敢擅用謂之自盗而所謂公使錢多者不<lb/>
過數千緡百須在焉而監司又伺其出入而䋲之以法<lb/>
至於用間則曰官結茶綵夫百餅之茶數束之綵其不<lb/>
足以易人之死也明矣是以今之為間者皆不足恃聴<lb/>
傳聞之言採疑似之事其行不過於出境而所問不過<lb/>
於熟户茍有籍口以欺其将帥則止矣非有能知敵之<lb/>
至情者也敵之至情既不可得而知故常多屯兵以備<lb/>
<pb n="KR4h0132_WYG_081-14a"/>
不意之患以百萬之衆而常患於不足由此故也陛下<lb/>
何不權其輕重而計其利害夫關市之征比於茶綵則<lb/>
多而三十萬人之奉比於百萬則約衆人知目前之害<lb/>
而不知嵗月之病平居不忍棄關市之征以與人至於<lb/>
百萬則恬而不知怪昔太祖起於布衣百戰以定天下<lb/>
軍旅之事其思之也詳其計之也熟矣故臣願陛下復<lb/>
修其成法擇任将帥而厚之以財使多飬間諜之士以<lb/>
為耳目耳目既明雖有強敵而不敢輙近則雖雍熈之<lb/>
<pb n="KR4h0132_WYG_081-14b"/>
兵可以足用於今世陛下誠重難之臣請陳其可減之<lb/>
實何者今世之彊兵莫如㳂邉之土人而今世之惰兵<lb/>
莫如内郡之禁旅其名愈高其廪愈厚其廪愈厚其材<lb/>
愈薄徃者西邉用兵禁軍不堪其役死者不可勝計羌<lb/>
人每出聞多禁軍輙舉手相賀聞多土兵輙相戒不敢<lb/>
輕犯以實較之土兵一人其材力足以當禁軍三人禁<lb/>
軍一人其廪給足以贍土兵三人使禁軍萬人在邉其<lb/>
用不能當三千人而常耗三萬人之畜邉郡之儲比於<lb/>
<pb n="KR4h0132_WYG_081-15a"/>
内郡其價不啻數倍以此權之則土兵可益而禁軍可<lb/>
損雖三尺童子知其無疑也陛下誠聴臣之謀臣請使<lb/>
禁軍之在内郡者勿復以戌邉因其老死與亡而勿復<lb/>
補使足以為内郡之備而止去之以漸而行之以十年<lb/>
而冗兵之弊可去矣冗費之説曰世之冗費不可勝計<lb/>
也請言其大與臣之所知者而陛下以類推之臣聞事<lb/>
有所必至恩有所必窮事至而役謀則害於事恩窮而<lb/>
後遷則傷於恩昔者太祖太宗敦睦九族以先天下方<lb/>
<pb n="KR4h0132_WYG_081-15b"/>
此之時宗室之衆無幾也是以合族於京師久而不别<lb/>
世厯五聖而太平百年矣宗室之盛未有過於此時者<lb/>
也禄廪之費多於百官而子孫之衆宫室不能受無親<lb/>
疎之差無貴賤之等自生齒以上皆養於縣官長而爵<lb/>
之嫁娶䘮葬無不仰給於上日引月長未有知其所止<lb/>
者此亦事之所必至而恩之所必窮者也然而未聞所<lb/>
以謀而遷之古者天子七廟三昭三穆與太祖而七以<lb/>
人子之愛其親推而上之至於其祖由祖而上至於百<lb/>
<pb n="KR4h0132_WYG_081-16a"/>
世宜無所不愛則宜無所不廟茍推其無窮之心則百<lb/>
世之祖皆廟而後為稱也聖人知其不可故為之制七<lb/>
廟之外非有功徳則迭毁春秋之祭不與莫貴於天子<lb/>
莫尊於天子之祖而廟不加於七何者恩之所不能及<lb/>
也何獨至於宗室而不然臣聞三代之間公族有以親<lb/>
未絶而列於庻人者兩漢之法帝之子為王王之庻子<lb/>
猶有為侯者自侯以降則庻子無復爵土盖有去而為<lb/>
民者有自為民而復仕於朝者至唐亦然故臣以為凡<lb/>
<pb n="KR4h0132_WYG_081-16b"/>
令宗室宜以親疎貴賤為差以次出之使得從仕比於<lb/>
異姓擇其可用而試之以漸凡其禄秩之數遷叙之等<lb/>
黜陟之制任子之令與異姓均臨之以按察持之以寮<lb/>
吏威之以刑禁以時察之使其不才者不至於害民其<lb/>
賢者有以自效而其不任為吏者則出之於近郡官為<lb/>
廬舍而廪給之使得沾田治生與士庻比今聚而養之<lb/>
厚之以不訾之禄尊之以莫貴之爵使其賢者老死鬰<lb/>
鬰而無所施不賢者居處隘陋戚戚而無以為樂甚非<lb/>
<pb n="KR4h0132_WYG_081-17a"/>
計之得也昔唐武徳之初封從昆弟子自勝衣以上皆<lb/>
爵郡王太宗即位疑其不便以問大臣封徳彛曰爵命<lb/>
崇則力役多以天下為私奉非至公之法也於是疏屬<lb/>
王者降為公夫自王而為公非人情之所樂也而猶且<lb/>
行之今使之爵禄如故而獲治民雖有内外之異宜無<lb/>
有怨者然臣觀朝廷之議未嘗敢有及此何者以宗室<lb/>
之親而布之於四方懼其啟姦人之心而生意外之變<lb/>
也臣竊以為不然古之帝王好疑而多防雖父子兄弟<lb/>
<pb n="KR4h0132_WYG_081-17b"/>
不得尺寸之柄幽囚禁錮齒於匹夫者莫如秦魏然秦<lb/>
魏皆數世而亡其所以亡者劉氏項氏與司馬氏而非<lb/>
其宗室也故為國者茍失其道雖胡越之人皆得謀之<lb/>
茍無其釁雖宗室誰敢覬者惟陛下蕩然與之無疑使<lb/>
得以次居外如漢唐之故此亦去冗費之一端也臣聞漢<lb/>
唐以來重兵分於四方雖有末大之憂而饋運之勞不<lb/>
至於太甚祖宗受命懲其大患而畧其細故歛重兵而<lb/>
聚之京師根本既強天下承命而服然而轉漕之費遂<lb/>
<pb n="KR4h0132_WYG_081-18a"/>
倍於古凡今東南之米每嵗遡汴而上以石計者至五<lb/>
六百萬山林之木盡於舟楫州郡之卒弊於道路月廪<lb/>
嵗給之奉不可勝計徃返數千里饑寒困廹每每侵盗<lb/>
雜以他物米之至京師者率非完物矣由此觀之今世<lb/>
之法直以其力致之而不計其患非法之良者也臣願<lb/>
更為之法舉今每嵗所運之数而四分之其二即用舊<lb/>
法官出船與兵而漕之凡皆如舊其一募六道之富人<lb/>
使以其船及人漕之而所過免其商税能以若干至京<lb/>
<pb n="KR4h0132_WYG_081-18b"/>
師而無所欺盗敗失者以今三司軍大将之賞與之方<lb/>
今濵江之民以其船為官運者不求官直盖取官之所<lb/>
入而不覆較者得其贏以自潤而富民之欲仕者徃徃<lb/>
求為軍大將以此推之宜有應募者其一官自置場而<lb/>
買之京師京師之兵當得米而不願者計其直以錢償<lb/>
之夫物有常數取之於南則不足於北捨之於東則有<lb/>
餘於西此數之必然而不可逃者也今官欲買之其始<lb/>
不免於貴貴甚則東南之民傾而赴之赴之者衆則将<lb/>
<pb n="KR4h0132_WYG_081-19a"/>
反於賤致賤必以貴致貴必以賤此亦必然之數也故<lb/>
臣願為此二者與舊法皆立試其利害而較其可否必<lb/>
將有可用者然後舉而從之此又去冗費之一端也臣<lb/>
聞富國有道無所不䘏者富之端也不足䘏者貧之源<lb/>
也從其可䘏而収之無所不収則其所存者廣矣從其<lb/>
無足䘏而棄之無所不棄則其所亡者多矣然而世人<lb/>
之議者則不然以為天下之富而顧區區之用此有司<lb/>
之職而非帝王之事也此説之行於天下數百年於兹<lb/>
<pb n="KR4h0132_WYG_081-19b"/>
矣故天下之費其可已者常多於舊臣不敢逺引前世<lb/>
請言近嵗之事自嘉祐以來聖人迭興而天下之吏京<lb/>
秩以上再遷其官天下郡守職司再補其親戚自治平<lb/>
京師之大水與去嵗河朔之大震百役並作國有至急<lb/>
之費而郊祀之賞不費於百官自横山用兵供億之未<lb/>
定與京西流民勞徠之未息官私乏困日不暇給而宗<lb/>
室之䘮不俟嵗月而葬以此觀之知朝廷有無足䘏之<lb/>
義臣誠知事之既徃無可為者然茍自今從其可䘏而<lb/>
<pb n="KR4h0132_WYG_081-20a"/>
救之則無益之費猶可漸減此又去冗費之一端也臣<lb/>
不勝拳拳私憂過計為是三冗之説以獻伏惟陛下思<lb/>
深謀逺聴斷詳盡於天下之事無所不矚臣之所陳何<lb/>
足言者然臣愚以為茍三冗未去要之十年之後天下<lb/>
将益衰耗難以復治陛下何不講求其原而定其方畧<lb/>
擇任賢俊而授之以成法使皆久於其官而後責其成<lb/>
績方今天下之官泛泛乎皆有欲去不久之心侍從之<lb/>
臣逾年而不得代則皇皇而不樂今雖不能使之盡久<lb/>
<pb n="KR4h0132_WYG_081-20b"/>
然至於諸道之職司三司之官吏㳂邉之將佐此皆與<lb/>
天子共成事者也天下之事将責成之而不久其任開<lb/>
其源者不見其流發其謀者不見其成功此事之所以<lb/>
不得成也陛下誠擇人而用之使與二府皆久於其官<lb/>
人知不得茍免而思長久之計君臣同心上下協力磨<lb/>
之以嵗月如此而三冗之弊乃可去也然而為此猶有<lb/>
所患何者今世之士大夫惡同而好異疾成而喜敗事<lb/>
茍不出於已小有齟齬不合則羣起而噪之借如今使<lb/>
<pb n="KR4h0132_WYG_081-21a"/>
按察之官任其屬吏嵗終而無過此其勢必將無所不<lb/>
按得罪者必将多於其舊然則天下之口紛然非之矣<lb/>
不幸而有一不當衆将羣指以罪法一不當不能動不<lb/>
幸而至於再三雖上之人亦将不免於惑衆人非之於<lb/>
下而朝廷疑之於上攻之者衆而持之者不堅則法從<lb/>
此敗矣盖世有耕田而以其耜殺人者或者因以耕田<lb/>
為可廢夫殺人之可誅與耕田之不可廢此二事也安<lb/>
得以彼而害此哉故夫按人而不以其實者罪之可也<lb/>
<pb n="KR4h0132_WYG_081-21b"/>
而法之是非則不在此茍陛下誠以為可行必先能破<lb/>
天下之浮議使良法不廢於中道如此而後三冗之弊<lb/>
可去也三冗既去天下之財得以日生而無害百姓充<lb/>
足府庫盈溢陛下所為而無不成所欲而無不如意舉<lb/>
天下之衆惟所用之以攻則取以守則固雖有西北二<lb/>
邉不臣之國宥之則為漢文帝不宥則為唐太宗伸縮<lb/>
進退無不在我今陛下不事其本而先舉其末此臣所<lb/>
以大惑也臣不勝憤懣越次言事雷霆之譴無所逃避<lb/>
<pb n="KR4h0132_WYG_081-22a"/>
臣轍誠惶誠恐頓首頓首謹書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_081-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻八十一<lb/>
</p>
<p>
</p>
  </div>
</body>
</text>
</TEI>
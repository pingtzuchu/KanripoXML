<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百九十五</head> <lb/>
    <p>
<pb n="KR4h0132_WYG_595-1a"/>
欽定四庫全書<lb/>
　文章辨體彚選巻五百九十五<lb/>
　　　　　　　　　　　　明　賀復徴　編<lb/>
記三十六<lb/>
　　王氏祠堂記<hi>明羅玘</hi>
𢎞治二年十月金谿明谷王氏祠堂成其作自元年之<lb/>
十二月而統其事者廷懋也堂之廣楹六之門如堂之<lb/>
楹而髙殺其四之一東西室各四楹器數齊湢庖庫具<lb/>
<pb n="KR4h0132_WYG_595-1b"/>
在礱石為簷除四周如矩虚其中而甓之矢直砥平無<lb/>
興塵泥隂雨若霽闔宗升堂奠位凝肅顧瞻羣主若見<lb/>
若語孝弟之心與涕俱生咸嘆曰舊時吾祭不吾興感<lb/>
若是也鄉人之囂囂者曰甚哉王氏田入之饒成此其<lb/>
易也吾以為不然夫王氏田入之饒孰愈於廟賜之家<lb/>
禄入乎吾遊京師見其藩則拔矣垣則夷矣碑踣而畜<lb/>
室焉者盡賜廟也問之其子孫不入是者幾世矣又其<lb/>
甚者曰是既鬻矣族其盡夷築為他氏之宫也至其大<lb/>
<pb n="KR4h0132_WYG_595-2a"/>
第以居髙軒以遊則殫其禄入焉以與戚幸者争為長<lb/>
雄顧不少惜豈其力獨歉於一廟耶葢其先世得無有<lb/>
貪功之過而濫及於非辜乎其不祀可坐而待也獨其<lb/>
子孫之罪哉而此王氏者吾知之實自宋祕閣校理平<lb/>
甫五世孫彦逺居於此平甫荆國公之弟也當熈寜中<lb/>
一時小人皆附公敢行苛政以希貴富貴富公所柄也<lb/>
豈獨靳於其弟乎而平甫竟以不顯終其身要其心有<lb/>
切齒於公與小人之所為者此寛厚長者之風而為當<lb/>
<pb n="KR4h0132_WYG_595-2b"/>
世所竊笑然不知其固有可久而存者矣而彦逺又歸<lb/>
自京陵依故土以居其不忘本根又如此而公之子雱<lb/>
雱之死無聞焉小人之祀不祀葢亦與貪功多殺者争<lb/>
入於泯滅而已耳無足論也祠之作庶其在此此天也<lb/>
夫豈牽於力哉鳴呼人亦孰不欲祀安知貪殘苛暴者<lb/>
其不愈急乎而卒愈促觀於此祠亦可少熄矣其族彦<lb/>
斯誠至是始克來請記吾以是為記亦以公為世勸云<lb/>
　　陳靖獻公祠記<hi>李黙</hi>
<pb n="KR4h0132_WYG_595-3a"/>
昔我太祖髙皇帝親御戎馬締造家邦每以扶植綱常<lb/>
培養士氣為首務故雖殘元遺孽黨桀吠堯猶必曲宥<lb/>
而全貸之以示萬世人臣之義其固以為堅凝基祚奠<lb/>
安元元非此道無繇也厥後懿文皇太子薨髙皇巳有<lb/>
倦勤之意永惟付託重計深懐隱憂左顧右却賴有二<lb/>
三藎臣為之羽翼既而天降禍亂靖難師興鐘虡不移<lb/>
市朝按堵則我太宗文皇帝有再安宗社之功然齊黄諸<lb/>
人自以身受國恩不敢懐貳駢首就殱宣城陳公迪實<lb/>
<pb n="KR4h0132_WYG_595-3b"/>
與焉予在詞垣時讀公事狀未甞不掩巻而悲也按公<lb/>
以洪武乙夘舉于京闈辟本郡儒學訓導甞為郡草萬<lb/>
夀賀表上覽而異之召拜翰林編修累遷雲南左布政<lb/>
三十一年徴為禮部尚書同受顧命是時兵起國勢臲<lb/>
卼公等力陳計畫南北相持者五年事既弗就公益抗<lb/>
節不遜遂并其子丹山等六人磔於東市臨刑猶作五<lb/>
噫并死節詩至今讀之使人潸然涙下豈其忠憤所感<lb/>
思以頑民自待者歟子紏之難忽死而仲請囚人固各<lb/>
<pb n="KR4h0132_WYG_595-4a"/>
有志誠不能以彼易此文皇帝甞曰彼食其禄自盡其<lb/>
心耳後錢習禮以練氏親黨恒不自安楊文敏公因事<lb/>
諷上上曰使練子寜尚在朕固當用之大聖人所以扶<lb/>
植而培養之者寜有已哉公死之日子孫孑無噍類百<lb/>
餘年来宣人頗諱其事成化間郡守涂君觀稍祀公於<lb/>
故里尋即罷廢使英爽之氣飄溘而無所依予甚悼焉<lb/>
嘉靖壬辰予以吏部郎謫判是邦亟求其後得公五世<lb/>
從孫太學生大林者而問之故乃謀諸前守餘姚邵君<lb/>
<pb n="KR4h0132_WYG_595-4b"/>
燁具以狀白於巡按御史虞公守愚督學御史聞人公<lb/>
詮請復置祠春秋薦享如大司馬溧水齊公故事二公<lb/>
嘉許林亦奉地來獻地當郡學之東公少讀書處也予<lb/>
曰故祠以敝陋速壊今宜為久逺計乃旁購他地益之<lb/>
中為正堂奉公像以居又北為浩然堂各翼以兩廂浩<lb/>
然北有方塘塘畔為水央亭其東為井最前為大門門<lb/>
東十餘步為宛陵大節坊凡篚彛庖湢几榻百物畢備<lb/>
嵗給掃除一人維祠據髙臨曠宏麗瑰傑繼今而往庶<lb/>
<pb n="KR4h0132_WYG_595-5a"/>
幾其無速壊云爾祠成郡中學者咸嗟吁慕嘆相與致<lb/>
私愛於公而諡之曰靖獻先生遂因以名祠㑹予有持<lb/>
憲廣東之命乃大㑹郡僚鄉大夫羣執事以中牢詣祠<lb/>
寜神而告成事嗚呼殷有三仁其志不同其心安也故<lb/>
足以獻於先王不然死者復生生者愧矣由斯以觀諸<lb/>
公情事夫又何疑乎<lb/>
　　顯忠祠記<hi>姚淶</hi>
國家當興廢之際必有抗節秉志之士潤鼎齒劍視死<lb/>
<pb n="KR4h0132_WYG_595-5b"/>
如歸出於横流烈熖之中以明委質無二之義若此者<lb/>
非求知於天下後世也顧天下賴名教以立茍有其人<lb/>
為世道慮者豈可執向背以為抑揚據成敗以為輕重<lb/>
計禍福利害以為緩急予奪哉奉川戴公徳彛之死難<lb/>
也幾百四十年里人諱而不稱者奪於國威也淶自入<lb/>
史館始知公之大節訪諸其邑人類不能舉其槩求之<lb/>
郡志則逸而不傳惟科貢考僅列公名而又失其實按<lb/>
洪武二十七年及第之首則定海張公信而其第三人<lb/>
<pb n="KR4h0132_WYG_595-6a"/>
則公也公拜官編修侍講而中改御史及左拾遺者則<lb/>
繼世更定之制也先皇之所簡拔嗣君之所録用其文<lb/>
學風誼固己見推於當世矣北兵南下長江不守公以<lb/>
身殉主禍延宗黨此公死事之迹也作郡志者不知公<lb/>
立朝大畧尚存於國史徒見南雍立石鐫公之名遂用<lb/>
其私臆以贋亂真置鄞人葉宗可於公之次妄題其下曰<lb/>
探花而抑公於是科諸進士之末是果何心哉痛乎忠<lb/>
義之易淪而文獻之不足徴也嘉靖戊子奉川邑侯陳<lb/>
<pb n="KR4h0132_WYG_595-6b"/>
君縞至淶為言公之忠陳君始請於觀風者而祠之學<lb/>
宫猶未有專祀也越五載壬辰海虞錢君墦繼宰是邑<lb/>
淶復告之曰發潜顯忠守土職也戴公之祠弗稱君盍<lb/>
圖諸錢君作而言曰某為政思以勸忠善雖小猶將張<lb/>
之以示風教矧邑之嵩岱有如戴公者乎某之往也政<lb/>
無先此下車進諸生而咨之時則僉諧乃闢地於社學<lb/>
之左為宇三楹額曰顯忠以祠公於中嵗甲午祠成錢<lb/>
君率奉川子弟為文而酧之公之英靈洋洋乎罔不慕<lb/>
<pb n="KR4h0132_WYG_595-7a"/>
焉赫赫乎罔不肅焉凄凄乎罔不愴焉自儒流以至於<lb/>
樵夫牧䜿自故老以至於婦人稚子始皆知誦公之忠<lb/>
烈而重嘉錢君之善於表章也夫文皇興靖難之師固<lb/>
非常情之所仰測一時諸臣知齒剛舌柔之戒者莫不<lb/>
達權通變轉危為安保其榮禄悔吝不及獨公乃若逆<lb/>
天命拂人情至於嚴誅而不悔豈昩趨避於其間哉葢<lb/>
公守經之士也不可以語於繩墨之外是故有所可必<lb/>
有所不可有所能必有所不能壬午之死固公之所謂<lb/>
<pb n="KR4h0132_WYG_595-7b"/>
可而亦其自以為能者又安得有他顧哉非獨公則然<lb/>
昔者帝王之革命仁濟天下英雄之用武威震天下宜<lb/>
無不服者而一節之士顧欲與之較是非於危疑之間<lb/>
士各有志何世無之卞随務光之蹈稠水若不悦於湯<lb/>
而伯夷叔齊之入首陽若不悦於武湯武之聖不虧四<lb/>
子之介不貶揆道與義各得所安夫豈以相忤為病乎<lb/>
弔伐如聖人猶不免於守經之議則王蜀周苛龔勝孔<lb/>
融堯君素韓通諸臣之死又何怪乎且内難既平之後<lb/>
<pb n="KR4h0132_WYG_595-8a"/>
若曹國公李景隆歴城侯盛庸都指揮平安初相讐終<lb/>
相附而卒不免於罪洪熈之初下詔釋建文諸死事者<lb/>
之家屬昔人娶婦之喻在人者欲其從我在我者欲其<lb/>
詈人夫恤往固所以勸來兹非我祖宗之微意與此錢<lb/>
君立祠之義也或曰奉川之有戴公猶緱城之有方公<lb/>
也淶應之曰二公之死事同而其所以當死則異方公<lb/>
寵冠儒臣凡兵籌國議聴其謀㫁夫謀人之軍師敗則<lb/>
死之謀人之邦邑危則亡之方公任謀國之寄而搆難<lb/>
<pb n="KR4h0132_WYG_595-8b"/>
速亡誰當執其咎者所謂一不成而萬有餘䘮非特義<lb/>
所當死於勢亦不得不死戴公則不然以舊君則可以<lb/>
死以同姓則可以無死使公而不死則為楊為金為胡<lb/>
為黄贖前愆而責後勞若無不可顧公徒以君臣之經<lb/>
而死非若出於迫與激者此其處死之難誠與方公差<lb/>
異嗟乎公軀已糜矣族已殘矣所不可奪者獨公之志<lb/>
耳語有之石可破也而不可奪堅丹可磨也而不可奪<lb/>
赤其公之謂與其公之謂與<lb/>
<pb n="KR4h0132_WYG_595-9a"/>
　　寶慶忠節祠記<hi>羅洪先</hi>
甞觀古之君子豈不欲成天下之事哉天之廢興不可<lb/>
取必時之得失不可强為以其不可强為而取必者横<lb/>
於中則顧慮觀望之釁漸生而貞固懇切之誠日損固<lb/>
有假雖死無益之言以文其過而逃其譏皆失之於利<lb/>
害之較太深而是非之㫁不早易素履而蹈大諱其職<lb/>
此矣是故君子寜過於愚無寜失之巧寜正以敗無寜<lb/>
倖以成寜決性命於萬一不測之虞無寜靦面目以取<lb/>
<pb n="KR4h0132_WYG_595-9b"/>
償於嵗月不可希冀之㑹非昩時變也吾之是非其理<lb/>
固然不容解於心也不逆利鈍故能成武侯之忠不必<lb/>
禍福故能大魏公之量然二公之時猶可言也屈平殞<lb/>
身於楚王疎斥之餘令女矢志於曹氏盡絶之後生不<lb/>
足以圖存沒不足以蠲憤雖比於自經溝瀆可也何暇<lb/>
計夫成與敗益與否哉然而君子至今誦之宋至徳祐<lb/>
譬之垂絶不可捄藥之人四方土崩非有同盟敵愾之<lb/>
助也萬里孤臣非有殊知深結之恩也海嶺播遷朝命<lb/>
<pb n="KR4h0132_WYG_595-10a"/>
不通非有重購嚴憲之誘迫也逺近送款靡沸成風非<lb/>
有單辭微文之譙擿也而寶慶以彈丸之地在楚西南<lb/>
之徼泰和曾公通判攝事守孤懸無援之壘當乗勝得<lb/>
志之酋畢命遂志與城俱亡其視國家創造之始臣主<lb/>
兩得之秋果可同日語哉先儒有言曰死天下事易成<lb/>
天下事難此為不善處死者言之也公豈其人哉公名<lb/>
如驥字徳清舉淳祐十年進士歴宜春大冶兩縣簿夀<lb/>
昌軍判官轉教授知進賢縣改鎮東制置江東安撫二<lb/>
<pb n="KR4h0132_WYG_595-10b"/>
司機置文字所在俱有善政不為赫赫之名最後用吕<lb/>
文徳等薦擢寳慶其死事之狀郡史與家之志銘稍異<lb/>
按宋黄裳所為志銘元兵將薄寶慶也公遣弟如駿歸<lb/>
曰吾既以身許國不得顧先人宗祀矣汝其圖之弟泣<lb/>
與别復取考功印紙題其上曰謹將節義二字結果印<lb/>
紙一宗了却神遊何處澄江明月清風澄江指泰和故<lb/>
鄉也事亟矣書舍生取義一章於壁以明已志城將陷<lb/>
左右請迎降公叱之登於城投<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>江死郡人義而殮厝<lb/>
<pb n="KR4h0132_WYG_595-11a"/>
之明年景炎改元太學生上書叙公功超五官贈敷文<lb/>
閣待制謚忠愍而郡史所云驅家口七人同死<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>江志<lb/>
乃不載又二年弟如龍歸櫬與夫人鍾氏同塟不言死<lb/>
地豈志銘亦少畧耶公死宋故元不為祠𢎞治丁已巡<lb/>
按御史曾公昻檄郡守馬公自然具奏下巡撫都御史<lb/>
沈公暉議戊午合祀公參政賀公祠中春秋行事著為<lb/>
令祠故在郡東門外洪武初特祀賀公賀名興隆長沙<lb/>
人甞從總制胡海洋克寶慶擒元將唐隆以功授寶慶<lb/>
<pb n="KR4h0132_WYG_595-11b"/>
指揮同知㑹元左丞周文貴復寶慶賀與力戰死中鄉<lb/>
髙皇帝聞而悼之贈行中書省參知政事而褒死之詞<lb/>
擬之巡逺榮光昭囘堂廡有秩獨公死異代莫悉其事<lb/>
故次第始末用補郡史之缺余甞悲夫䂓計後利者多<lb/>
忽持身之正誼而髙談達節者輕決維世之大閑因為<lb/>
記而寓私慨焉嗚呼後之饋奠祠下者聞二公死事低<lb/>
徊嚮慕必且得其不容解於心者而無復惑於時勢之<lb/>
變將於是非利害之際其亦尚有辨哉<lb/>
<pb n="KR4h0132_WYG_595-12a"/>
　　峽江練公祠記<hi>羅洪先</hi>
余往讀金川玉屑集不勝慨慕練公之為人然未詳其<lb/>
生何地也嘉靖癸丑登玉笥九僊臺道經廢穴土人告<lb/>
以練氏先壠徘徊久之不遽信已而入永興禪刹老僧<lb/>
自述坐累往往以練氏沒田言且曰繇此南上三里許<lb/>
瀕江有地曰三洲即其故居又南一舍至玉峽峽分為<lb/>
縣公實今峽人也聞之戄然乃令前導至則荒烟衰草<lb/>
中門堂階垣遺迹隱隱階右數塜皆赦歸之人姓名猶<lb/>
<pb n="KR4h0132_WYG_595-12b"/>
可歴指遂與趙生子良不覺痛哭流涕近隣黄氏長幼<lb/>
聚觀者亦皆相向灑泣因道其家世甚悉練本淦東東<lb/>
山人至伯尚遷三洲是生公比及第復居淦城洪熈改<lb/>
元赦其家盡復故業於是東山三洲仍歸練而以城居<lb/>
畀陳壻諸黄所言如此練故與黎黄劉三氏著聞黄隣<lb/>
練且世婣受禍獨慘其土疆犬牙相入不怨厲已乃灑<lb/>
泣吐所未聞嗚呼此豈有所利而為之乎始錢守琦因<lb/>
峽之請祠公鳳凰山巔淦之人士譁曰公淦人也何與<lb/>
<pb n="KR4h0132_WYG_595-13a"/>
於峽至為書詬詈之峽不為變當是時故老凋䘮惜未<lb/>
有以三洲告者三洲𨽻淦則淦祀𨽻峽則峽祀淦與峽<lb/>
皆公故鄉何擇焉陳喬名系廬陵臨有俎豆六一産於<lb/>
吉水廟食恩江神不可度知其在彼乎在此乎祭於廟<lb/>
繹於祊兩地交至自古已然淦人又何疑於峽也余獨<lb/>
念淦之争者譬之家寶他攘是懼以公在淦則淦重也<lb/>
峽之争者譬之宗廟執事為榮以公在峽則峽重也夫<lb/>
能為淦與峽重者止一死爾夫人孰無死公獨以死重<lb/>
<pb n="KR4h0132_WYG_595-13b"/>
淦與峽何哉忠於所事知其不得不然而又能即其心<lb/>
之所安故也故知公不得不死之心則知淦與峽不得<lb/>
不祀之心推今日不得不祀之心可以幾前日不得不<lb/>
死之心此不得不死與不得不祀之心公不能要之淦<lb/>
與峽之人淦與峽之人亦不能私於公峽之争也淦固<lb/>
有言矣不謂吾可以已也而必祀之其心葢曰彼在淦<lb/>
者何與於我哉雖䝉詬詈無避也公之難也人固有辭<lb/>
矣不謂吾可以已也而必死之其心葢曰彼在人者何<lb/>
<pb n="KR4h0132_WYG_595-14a"/>
與於我哉雖戮妻孥無避也夫是謂之自靖自靖焉者<lb/>
自盡其心而後能安也夫仁人心也盡乎心則求仁得<lb/>
仁夷齊所以見賢於夫子也夷齊餓而商不亡百世以<lb/>
下聞者莫不興起宜峽在所必争矣嗚呼淦之祀公得<lb/>
所重矣獨不思吾身亦有當重者乎峽之祀公得所安<lb/>
矣獨不思吾心尤有當安者乎夫心之不得不然不獨<lb/>
臨難有之自言動食息至於綱常倫理日與吾遇者不<lb/>
知凡幾而未有能即所安如峽之争祀者亦又何哉即<lb/>
<pb n="KR4h0132_WYG_595-14b"/>
使安之亦倐忽轉移之間耳豈足比於公之一死也哉<lb/>
不是之辨而徒慨慕於公以為重其亦末矣錢之祠曰<lb/>
自靖故事憚登涉率請主祀之行署通判何公堅行縣<lb/>
病其非禮始議改遷而知縣王君陳䇿濮君桂相繼成<lb/>
之濮移置山腹制頗湫隘何復捐俸闢其麓併倉址與<lb/>
故刹地廣之下為求仁書院峻磴紆徑直聫之祠朗豁<lb/>
𢎞深祀有常度仍亭其巔曰髙山仰止延眺其上三洲<lb/>
烟草盡入指顧嗚呼公無身與家矣豈計夫人之祀與<lb/>
<pb n="KR4h0132_WYG_595-15a"/>
祀之去三洲逺與近哉然近三洲之不祀固益無以慰<lb/>
峽人之心也因記其役偹論之告後之慨慕於公者<lb/>
　　龍塲陽明祠記<hi>羅洪先</hi>
陽明王先生掲良知之學倡於天下天下之人師其説<lb/>
而鼓舞不怠者所在祠之無問曽至其地與否龍塲故<lb/>
謫宦處當時所居皆手自築樹其栖遲詠歌之跡至今<lb/>
宛然能無思乎葺何陋軒君子亭之腐撓復亭其北龕<lb/>
主以奉之者始於憲副雪山某公某撤亭北壁夷坎剔<lb/>
<pb n="KR4h0132_WYG_595-15b"/>
穢中堂三楹旁翼兩序前為門題曰龍岡書院周垣繚<lb/>
之守以傳人者侍御麟陽趙公為先生鄉人有氣節而<lb/>
又嗜學故其勤若此祠成致侍御之命索余記者為憲<lb/>
使仰齋胡公堯時增飾未偹親視其役復自為文以祀<lb/>
且遣使速記者今巡撫都御史須野張公鶚翼與憲使<lb/>
龍山張公堯年參政楓潭萬公虞愷學憲髙泉謝公東<lb/>
山也余甞考龍塲之事於先生之學有大辨焉夫所謂<lb/>
良知云者本之孩童固有而不假於學慮雖匹夫匹婦<lb/>
<pb n="KR4h0132_WYG_595-16a"/>
之愚固與聖人無異也乃先生自叙則謂困於龍塲三<lb/>
年而後得之固有甚不易者則又何哉今夫發育之功<lb/>
天地之所固有也然天地不常有其功一氣之歛閉而<lb/>
成冬風露之撼薄霜霰之嚴凝隕穫摧敗生意蕭然其<lb/>
可謂寂寞而枯槁矣鬱極而軋雷霆奮焉百蟄啓羣卉<lb/>
茁氤氲動盪於宇宙之間者則向之風霆為之也是故<lb/>
藏不深則化不速蓄不固則致不逺屈伸剥復之際天<lb/>
地且不能違而况人乎先生以豪傑之才邁往之志振<lb/>
<pb n="KR4h0132_WYG_595-16b"/>
迅雄偉脱屣於故常於是一變而為文章冄變而為氣<lb/>
節當其倡言於逆瑾蠱政之時撻之朝而不悔其憂思<lb/>
懇欵意氣激烈議論鏗訇真足以凌駕一時而託名後<lb/>
世豈不快哉及其擯斥流離於萬里絶域荒煙深箐狸<lb/>
鼯豺虎之區形影孑立朝夕惴惴既無一可騁者而且<lb/>
疾病之與居瘴癘之與親情迫於中忘之有不能勢限<lb/>
於外去之有不可輾轉煩瞀以成動忍之益葢吾之一<lb/>
身已非吾有而又何有於吾身之外至於是而後如大<lb/>
<pb n="KR4h0132_WYG_595-17a"/>
夢之醒强者柔浮者實凡平日所挾以自快者不惟不<lb/>
可以常恃而實足以增吾之機械盜吾之聰明其塊然<lb/>
而生塊然而死與吾獨存而未始加損者則固有之良<lb/>
知也然則先生之學出之而愈長晦之而愈光鼓舞天<lb/>
下之人至於今日不怠者非雷霆之震而前日之龍場<lb/>
其風霰也哉嗟乎今之言良知者莫不曰固有問<lb/>
其致知之功亦莫不曰任其固有焉耳亦甞於枯槁寂<lb/>
寞而求之矣乎所謂盜聰明增機械者亦甞有辨於中<lb/>
<pb n="KR4h0132_WYG_595-17b"/>
否乎夫良知虚寂無體其速發而善應不啻雷霆之鼓<lb/>
其機而人之憂愉恐喜咈順拘肆之態磊礧出沒於胸<lb/>
中日不知其凡幾又不啻一龍塲也然未有知之而動<lb/>
忍者彼其根株蔓引之潜滋而勉强格禁於既發此雖<lb/>
困頓扼抑之極將亦何益於進退生於憂患死於安樂<lb/>
豈亦有待其人乎葢憂悔吝而後可以言補過齊天夀<lb/>
而後可以言修身大受而不懼者内無所係者也苦難<lb/>
而不入者近有所安者也龍塲固傳舍也先生遇之一<lb/>
<pb n="KR4h0132_WYG_595-18a"/>
以為風霰一以為雷霆非先生其人荒烟深箐狸鼯豺<lb/>
虎故區而已矣誰為過之誰為祠之世之勢位加於龍<lb/>
塲何限考其所至猶傳舍然而人之遇之者亦如逆旅<lb/>
之過目吾又未甞不有感於賢愚相逺而嘆先生厚自<lb/>
貽也先生去龍塲四十有三年而後有祠須野公持節<lb/>
來鎮夷獠底定顧乃出榛莽履幽巉徘徊其地信宿不<lb/>
能舍去果何所慕哉<lb/>
　　三功祠記<hi>鍾芳</hi>
<pb n="KR4h0132_WYG_595-18b"/>
記曰君子聞鼓鼙之聲則思將帥之臣將帥者三軍之<lb/>
司命國之所繫以為休戚存亡者也嶺南自秦政失馭<lb/>
隔為殊域漢興武帥奮庸前有路伏波博徳後有馬伏<lb/>
波援至宋又有狄武襄公青皆赫然以勲烈顯百世之<lb/>
下秩祀而無替焉博徳當武帝時與樓<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>將軍楊僕擊<lb/>
南粤軍東南摧鋒陷堅而博徳所將僅千餘人多方招<lb/>
徠功顧百之可謂得綏逺之仁援佐光武奉命討徵側<lb/>
將二萬人涉數千里若拉枯朽所過繕城郭穿渠以利<lb/>
<pb n="KR4h0132_WYG_595-19a"/>
民申明約束駱越奉行馬將軍故事者二十年可謂得<lb/>
經畧之宜青機敏沈毅宋皇祐間儂賊叛亂嶺表震<lb/>
叠而能以蕃落騎絶險破之拔身戎行名動華夏可謂<lb/>
得折衝之勇夫三子者克敵之功同而所就各異青勇<lb/>
以致義博徳仁以濟威而援也政以𢎞澤要之各有攸<lb/>
當焉儂賊暴强已甚戰不力則大事僨矣故貴剛克兵<lb/>
瞬息萬變上首功者或反堅敵慱徳敗粤人因乗其釁<lb/>
而招之此以不殺止殺也故貴柔克兵戒戰勝生驕濶<lb/>
<pb n="KR4h0132_WYG_595-19b"/>
畧後事每啟他釁援獨不鄙其民而經制之與之更生<lb/>
是兼二子之長而又有終也夫政不足而後有刑刑不<lb/>
足而後有兵兵已矣以政終焉所以生之也援其最優<lb/>
矣乎或曰青以後事付孫沔不欲專其美博徳綏定事<lb/>
史畧其文二子葢無愧於援也理或然歟梧城東舊有<lb/>
尉遲敬徳廟太守周任改祀三子名三功祠致仕太守<lb/>
石君邦柱屬芳記芳故繹其實以詔後人俾知三子所<lb/>
以為功匪酷烈多殺之為貴也<lb/>
<pb n="KR4h0132_WYG_595-20a"/>
　　常熟縣二烈祠記<hi>唐順之</hi>
昔人論女子從一於夫比於臣從一於君之義自古奸<lb/>
人簒竊而其故臣不幸以才見籍録於斯之時彼有棄<lb/>
瑕用讐之圖而我有佯合觀釁之便茍其黨有可攜事<lb/>
有可濟則逞於一擊以誅讐而復國若王司徒之於卓<lb/>
段司農之於泚此其勢逆而其事之難以必者也彼有<lb/>
棄瑕用讐之圖而我堅委質䇿名之誼寜死而不二其<lb/>
心寜死而不二其君若豫讓王蠋之説此其勢順而其<lb/>
<pb n="KR4h0132_WYG_595-20b"/>
事之可以必者也二者其所處不同而其要於自盡則<lb/>
一也是故生也而無迂身於徼倖之嫌死也而無自經<lb/>
於無濟之愧女子之於夫則亦有然者矣甞讀史所載<lb/>
孫翊妻之事而壯之當二兇貪於翊妻之色而殺翊也<lb/>
妻既見窘逼於是藏機匿哀陽許二兇以婚而緩其期<lb/>
隂結故將為援須二兇以婚入而遂刄之雪不共天之<lb/>
憤於閨闥杯酒之間斯亦可快矣若夫二烈之事則異<lb/>
於是其夫以羈旅浮寄江壖非有可以豫藉之勢環而<lb/>
<pb n="KR4h0132_WYG_595-21a"/>
指者皆兇人之黨也非有肘腋可結之援方張島之誣<lb/>
其夫以盜而沉之於江島遂欲室其婦而島之黨欲室<lb/>
其女於是婦與其女倉惶闔門自刄以死嗚呼可謂烈<lb/>
矣雖然二人者豈不欲手揕讐人之胸如孫妻之為以<lb/>
報夫與父哉而勢有不能也則一死而其事辦矣故甞<lb/>
合孫妻與二烈之事論之茍機有可乗而速忿以必死<lb/>
則殺身而無益茍事無可濟而濡忍以有俟則危逼而<lb/>
近辱此亦其所處不同而其要於自盡則一也二烈死<lb/>
<pb n="KR4h0132_WYG_595-21b"/>
時兇黨裒其尸而焚之其事祕無人能發之者後數年<lb/>
巡按陳君蕙詗得其事島與其黨始伏辜此葢足以見<lb/>
節義之氣有時而必伸淫兇之誅有時而必不能逭也<lb/>
歟二烈者固不必手揕讐人之胸而後為快矣事既畢<lb/>
於是知縣羅君鴻為之立祠以祀扁之曰二烈而無錫<lb/>
安君如石請余為之記嗚呼此義行不特所以勸節其<lb/>
亦深所以懼兇也歟是有闗於世教大矣烈婦某姓其<lb/>
夫某姓而逸其名相傳自通州而徙常熟之某鎮也<lb/>
<pb n="KR4h0132_WYG_595-22a"/>
　　董孝子祠記<hi>沈一貫</hi>
寜波府治南六十步有漢董孝子廟孝子諱黯字叔達<lb/>
江都相六世孫鄞人也少孤獨與母俱百順咸聚隣人<lb/>
王寄者富而無行董母與王母相見各言其子而寄病<lb/>
之毆董母孝子歸而母方䝉被卧孝子跪請罪母曰無<lb/>
他也我失言致寄辱也因不起孝子哀毁營塟終不言<lb/>
報讐俟王母卒且塟手刄寄以祭而自詣官請死事聞和<lb/>
帝釋弗誅加旌焉又辟為郎中不就卒初孝子母嗜大<lb/>
<pb n="KR4h0132_WYG_595-22b"/>
隱溪水孝子以逺不能致徙居之後人以慈溪名縣云<lb/>
而在鄞者即其故居祠之唐大厯間刺史崔殷修之自<lb/>
為記其母像在南郊草堂中宋祥符間錢億迎歸於廟<lb/>
而請於朝賜孝子號純徳徴君建炎初令林叔豹慶元<lb/>
間令朱堂咸修其廟我朝洪武初勑封為董孝子之神命<lb/>
有司嵗以六月六日致祭用特牲正統二年守鄭珞修<lb/>
其廟國子祭酒陳敬宗為之記今萬厯間守蔡公貴易<lb/>
謂神母處殿偏非禮謀於鄞令周君之基首斥鏹買隣<lb/>
<pb n="KR4h0132_WYG_595-23a"/>
民地而節推張君似渠捐俸拓新之其後海憲丁公此<lb/>
吕呉公鴻洙守呉公安國倅黄君鐘㑹别駕施君朝恩<lb/>
令華君士標翁君憲祥相繼成焉一貫為之記記曰昔<lb/>
之祀典甞濫矣明興髙皇帝秩正百神於吾郡獨祀孝<lb/>
子夫孝常徳也循陔戀闈無他異表見則莫駭而傳孝<lb/>
子之傳以殺寄異也雖然曷異焉古人之行非其時而<lb/>
偶值其難則異當其時而無所事難則常偉而當亦常<lb/>
耳不常可以鬨一時而不可以傳萬世今之偉孝子者<lb/>
<pb n="KR4h0132_WYG_595-23b"/>
偉孝子之處寄母有道矣吾有母人亦有母快吾母而<lb/>
不顧人之母令㷀無所依以死錫類推恩道不如是隱<lb/>
忍以塟人之母而甘心焉然則寄母固孝子養而孝子<lb/>
塟也此所為孝子重者也顧是未足以既孝子余謂若孝<lb/>
子者可謂當而無瑕矣而世未有明焉夫報仇之説禮<lb/>
雖著之節俠則名之而上者不載於令急私忿而藐其<lb/>
公則下無王曲隣人而置不問則上無王皆瑕徳也若<lb/>
孝子則當而不可瑕何則毆人至死法應死寄之當辟<lb/>
<pb n="KR4h0132_WYG_595-24a"/>
也久矣第不檢不可坐而檢非吾忍於是而聽之有司<lb/>
必以疑輕而吾終有不報之寃故寜以身易寄死而毋<lb/>
煩有司非輕其上以為不能為吾殺寄不可以殺寄祁<lb/>
之上故也然則孝子何獨善處寄母尤善處法無憾於<lb/>
親而有辭於君矣是故其赦我也可生其祀我也可饗<lb/>
葢余少而豔孝子事索之漢史無有時則妄以為漢如<lb/>
孝子者多而史不暇故焉既讀張敏傳而悟其繇當是<lb/>
時有人侮辱人父者其子殺之朝廷赦其死因定其議<lb/>
<pb n="KR4h0132_WYG_595-24b"/>
以為輕侮法而敏駁之以為開私殺之路除其令豈以<lb/>
是格孝子故不傳耶不知寄有死罪不止於侮辱孝子<lb/>
殺死罪人與殺侮辱者異非不願聽之有司而勢不可<lb/>
不為私殺孝不忘君正足傳也和帝方用敏議而於孝<lb/>
子又宥且徴之亦可謂無頗刑無失賞矣史於是乎失<lb/>
書余恐後之人有孝子之心而失其中行輕殺人以快<lb/>
其父母之私而卒不免於吏議則謂孝子之事不可法<lb/>
否則謂後世無漢史之厚而不咎其講之不精也故闡<lb/>
<pb n="KR4h0132_WYG_595-25a"/>
之<lb/>
　　二陸先生祠記<hi>屠隆</hi>
夫賤華貴實惇士之操鞶帨雕蟲太上之所不由故世<lb/>
之鉅人鴻徳厭薄浮躁謂無所用之然而椎魯之夫亦<lb/>
往往逃焉乃臧孫氏所稱三不朽不廢立言矣洪荒而<lb/>
後神聖大賢其所豎立者朗掲六合為萬世規茍不託<lb/>
之文士之竹素烏能傳之無窮與天壤共敝乎即尼父<lb/>
恂恂篤行而手定六籍告來世五千言非文章耶夫老<lb/>
<pb n="KR4h0132_WYG_595-25b"/>
氏豈不冲然𤣥素也不佞仰觀於日月之華五星之彩<lb/>
雲霞璀燦山川焜燿然後悟此道之貴也議者謂張司<lb/>
空華而不實少文者率藉口焉夫誠使徳超太上功軼<lb/>
三五焉用文為若猶未也奈何奓口而詆天下巨麗之<lb/>
業司空妙識博綜多聞寜獨辨海鳬龍鮓之屬稱神智<lb/>
雄藻哉其大者精忠奮於國家款誠信於幽𡨕通儒碩<lb/>
望彬彬質有其文故可貴也二陸先生早嵗以天才贍<lb/>
逸見賞司空所操管湧於奔泉爛於天星吾固特不論<lb/>
<pb n="KR4h0132_WYG_595-26a"/>
史稱平原伏膺儒術非禮不動即敦龎本實之士奚過<lb/>
焉士龍清識要自偉然矣或謂其周旋昏亂之朝卒與<lb/>
禍㑹為缺知幾之神夫黄鵠遊於汙池祥鸞鎩於棘林<lb/>
葢亦屬有天命非由人事豈其時若稽叔夜龍性矯舉<lb/>
薄富貴若絛籠而亦卒不免豈文章之過也觀平原臨<lb/>
收白帢從容神色自若此其氣量宏逺其於死生了矣<lb/>
夫學至於了死生豈易及哉其生也馳大譽於九州而<lb/>
其死也精魂感於二儀乃鴻麗之文兩先生霍焉競爽<lb/>
<pb n="KR4h0132_WYG_595-26b"/>
至使君苗燒硯蔡公流血呉㑹秀異之氣實發於兩公<lb/>
譬之天鷄始鳴曜靈啟途其有功於來兹大矣兩先生<lb/>
華亭人而青浦者故華亭西鄙今兩先生墓實在青浦<lb/>
則今固青浦人也不佞来令兹邑既已祀兩先生學宫<lb/>
復為之建祠專祀焉而并考其平生之操履使知不佞<lb/>
之所願執鞭從事者不獨以其文是役也不佞實捐俸<lb/>
首事終之者部民陳謨蔡論而祠墓則俞孝亷顯卿所<lb/>
捐上田皆好義有志者得並書<lb/>
<pb n="KR4h0132_WYG_595-27a"/>
　　呉孝子祠堂記<hi>王衡</hi>
呉孝子者諱璋宫保公父也孝子母陸幼孀而貧選入<lb/>
給事諸王府已隨王之饒孝子棄家求母者二十年既<lb/>
得見則毋疾已革矣孝子為刲股活之將至邸三日而<lb/>
卒孝子負骨歸塟是生宫保公呉氏以貴顯富厚者累<lb/>
世世至今嵗丙申呉之子孫始謀特為祠祀孝子屬予<lb/>
為記予詳次其事而知孝之悳果通於天也今夫人介<lb/>
然情欲之感其甚至於齊夢覺一死生然不得其願而<lb/>
<pb n="KR4h0132_WYG_595-27b"/>
死者何限而以史所載孝子之至囓指而動剖肝而活<lb/>
覔鯉鯉至祝槿槿生則何以若是捷哉天道也有天之<lb/>
天離合應違猶水中之日萑葦障之或驗或不驗而人<lb/>
之天以毛髪肉骨相屬離以精神呼吸相召取若燧之<lb/>
於日也豈有感而不應者哉呉孝子事類朱夀昌夀昌<lb/>
生不識母日昩昧焉望途而索其所不可知其為力難<lb/>
而孝子辛苦丐乞仰鼻息於尊王貴璫之手似易而猶<lb/>
難而其卒皆至於得母顧夀昌之母優游禄養者又數<lb/>
<pb n="KR4h0132_WYG_595-28a"/>
年理不宜以溝壑死而陸母之得出也距其死三日耳<lb/>
片息之視若有所待而留者使孝子猶得以肉代糜以<lb/>
申其一日之養天之祚孝子甚怪而巧不可謂之不幸<lb/>
也葢昔者唐徳宗以天子之尊物色其母四十餘年竟<lb/>
不得徒望祭追號以紓其慕思此豈其力有不足哉天<lb/>
子之意侈而匹夫之誠專天固有至有不至也彼其饑<lb/>
寒暴露足繭口吃夢啽囈而覺呻呼徙倚側息於宫牆<lb/>
咫尺之間此其一日足當四十年其可以得母無惑矣<lb/>
<pb n="KR4h0132_WYG_595-28b"/>
今天下太平之日久聖明在宥鰥寡孤獨得所父母子<lb/>
女無生而離析之憂而世多服牛絡馬射功利四方輕<lb/>
去其親而不及顧者比比也豈非人心之天見於迫窮<lb/>
而隱於豐泰歟今呉之子孫方襲榮累富不自詡其門<lb/>
世閥閲而能追惟原本於艱難困阨之時思深哉豈但<lb/>
闡揚先徳而已乎呉之不替也於此觀之矣<lb/>
　<lb/>
　文章辨體彚選巻五百九十五<lb/>
<pb n="KR4h0132_WYG_595-29a"/>
欽定四庫全書<lb/>
　文章辨體彚選巻五百九十五<lb/>
　　　　　　　　　　　　明　賀復徴　編<lb/>
記三十六<lb/>
　　王氏祠堂記<hi>明羅玘</hi>
𢎞治二年十月金谿明谷王氏祠堂成其作自元年之<lb/>
十二月而統其事者廷懋也堂之廣楹六之門如堂之<lb/>
楹而髙殺其四之一東西室各四楹器數齊湢庖庫具<lb/>
<pb n="KR4h0132_WYG_595-29b"/>
在礱石為簷除四周如矩虚其中而甓之矢直砥平無<lb/>
興塵泥隂雨若霽闔宗升堂奠位凝肅顧瞻羣主若見<lb/>
若語孝弟之心與涕俱生咸嘆曰舊時吾祭不吾興感<lb/>
若是也鄉人之囂囂者曰甚哉王氏田入之饒成此其<lb/>
易也吾以為不然夫王氏田入之饒孰愈於廟賜之家<lb/>
禄入乎吾遊京師見其藩則拔矣垣則夷矣碑踣而畜<lb/>
室焉者盡賜廟也問之其子孫不入是者幾世矣又其<lb/>
甚者曰是既鬻矣族其盡夷築為他氏之宫也至其大<lb/>
<pb n="KR4h0132_WYG_595-30a"/>
第以居髙軒以遊則殫其禄入焉以與戚幸者争為長<lb/>
雄顧不少惜豈其力獨歉於一廟耶葢其先世得無有<lb/>
貪功之過而濫及於非辜乎其不祀可坐而待也獨其<lb/>
子孫之罪哉而此王氏者吾知之實自宋祕閣校理平<lb/>
甫五世孫彦逺居於此平甫荆國公之弟也當熈寜中<lb/>
一時小人皆附公敢行苛政以希貴富貴富公所柄也<lb/>
豈獨靳於其弟乎而平甫竟以不顯終其身要其心有<lb/>
切齒於公與小人之所為者此寛厚長者之風而為當<lb/>
<pb n="KR4h0132_WYG_595-30b"/>
世所竊笑然不知其固有可久而存者矣而彦逺又歸<lb/>
自京陵依故土以居其不忘本根又如此而公之子雱<lb/>
雱之死無聞焉小人之祀不祀葢亦與貪功多殺者争<lb/>
入於泯滅而已耳無足論也祠之作庶其在此此天也<lb/>
夫豈牽於力哉鳴呼人亦孰不欲祀安知貪殘苛暴者<lb/>
其不愈急乎而卒愈促觀於此祠亦可少熄矣其族彦<lb/>
斯誠至是始克來請記吾以是為記亦以公為世勸云<lb/>
　　陳靖獻公祠記<hi>李黙</hi>
<pb n="KR4h0132_WYG_595-31a"/>
昔我太祖髙皇帝親御戎馬締造家邦每以扶植綱常<lb/>
培養士氣為首務故雖殘元遺孽黨桀吠堯猶必曲宥<lb/>
而全貸之以示萬世人臣之義其固以為堅凝基祚奠<lb/>
安元元非此道無繇也厥後懿文皇太子薨髙皇巳有<lb/>
倦勤之意永惟付託重計深懐隱憂左顧右却賴有二<lb/>
三藎臣為之羽翼既而天降禍亂靖難師興鐘虡不移<lb/>
市朝按堵則我太宗文皇帝有再安宗社之功然齊黄諸<lb/>
人自以身受國恩不敢懐貳駢首就殱宣城陳公迪實<lb/>
<pb n="KR4h0132_WYG_595-31b"/>
與焉予在詞垣時讀公事狀未甞不掩巻而悲也按公<lb/>
以洪武乙夘舉于京闈辟本郡儒學訓導甞為郡草萬<lb/>
夀賀表上覽而異之召拜翰林編修累遷雲南左布政<lb/>
三十一年徴為禮部尚書同受顧命是時兵起國勢臲<lb/>
卼公等力陳計畫南北相持者五年事既弗就公益抗<lb/>
節不遜遂并其子丹山等六人磔於東市臨刑猶作五<lb/>
噫并死節詩至今讀之使人潸然涙下豈其忠憤所感<lb/>
思以頑民自待者歟子紏之難忽死而仲請囚人固各<lb/>
<pb n="KR4h0132_WYG_595-32a"/>
有志誠不能以彼易此文皇帝甞曰彼食其禄自盡其<lb/>
心耳後錢習禮以練氏親黨恒不自安楊文敏公因事<lb/>
諷上上曰使練子寜尚在朕固當用之大聖人所以扶<lb/>
植而培養之者寜有已哉公死之日子孫孑無噍類百<lb/>
餘年来宣人頗諱其事成化間郡守涂君觀稍祀公於<lb/>
故里尋即罷廢使英爽之氣飄溘而無所依予甚悼焉<lb/>
嘉靖壬辰予以吏部郎謫判是邦亟求其後得公五世<lb/>
從孫太學生大林者而問之故乃謀諸前守餘姚邵君<lb/>
<pb n="KR4h0132_WYG_595-32b"/>
燁具以狀白於巡按御史虞公守愚督學御史聞人公<lb/>
詮請復置祠春秋薦享如大司馬溧水齊公故事二公<lb/>
嘉許林亦奉地來獻地當郡學之東公少讀書處也予<lb/>
曰故祠以敝陋速壊今宜為久逺計乃旁購他地益之<lb/>
中為正堂奉公像以居又北為浩然堂各翼以兩廂浩<lb/>
然北有方塘塘畔為水央亭其東為井最前為大門門<lb/>
東十餘步為宛陵大節坊凡篚彛庖湢几榻百物畢備<lb/>
嵗給掃除一人維祠據髙臨曠宏麗瑰傑繼今而往庶<lb/>
<pb n="KR4h0132_WYG_595-33a"/>
幾其無速壊云爾祠成郡中學者咸嗟吁慕嘆相與致<lb/>
私愛於公而諡之曰靖獻先生遂因以名祠㑹予有持<lb/>
憲廣東之命乃大㑹郡僚鄉大夫羣執事以中牢詣祠<lb/>
寜神而告成事嗚呼殷有三仁其志不同其心安也故<lb/>
足以獻於先王不然死者復生生者愧矣由斯以觀諸<lb/>
公情事夫又何疑乎<lb/>
　　顯忠祠記<hi>姚淶</hi>
國家當興廢之際必有抗節秉志之士潤鼎齒劍視死<lb/>
<pb n="KR4h0132_WYG_595-33b"/>
如歸出於横流烈熖之中以明委質無二之義若此者<lb/>
非求知於天下後世也顧天下賴名教以立茍有其人<lb/>
為世道慮者豈可執向背以為抑揚據成敗以為輕重<lb/>
計禍福利害以為緩急予奪哉奉川戴公徳彛之死難<lb/>
也幾百四十年里人諱而不稱者奪於國威也淶自入<lb/>
史館始知公之大節訪諸其邑人類不能舉其槩求之<lb/>
郡志則逸而不傳惟科貢考僅列公名而又失其實按<lb/>
洪武二十七年及第之首則定海張公信而其第三人<lb/>
<pb n="KR4h0132_WYG_595-34a"/>
則公也公拜官編修侍講而中改御史及左拾遺者則<lb/>
繼世更定之制也先皇之所簡拔嗣君之所録用其文<lb/>
學風誼固己見推於當世矣北兵南下長江不守公以<lb/>
身殉主禍延宗黨此公死事之迹也作郡志者不知公<lb/>
立朝大畧尚存於國史徒見南雍立石鐫公之名遂用<lb/>
其私臆以贋亂真置鄞人葉宗可於公之次妄題其下曰<lb/>
探花而抑公於是科諸進士之末是果何心哉痛乎忠<lb/>
義之易淪而文獻之不足徴也嘉靖戊子奉川邑侯陳<lb/>
<pb n="KR4h0132_WYG_595-34b"/>
君縞至淶為言公之忠陳君始請於觀風者而祠之學<lb/>
宫猶未有專祀也越五載壬辰海虞錢君墦繼宰是邑<lb/>
淶復告之曰發潜顯忠守土職也戴公之祠弗稱君盍<lb/>
圖諸錢君作而言曰某為政思以勸忠善雖小猶將張<lb/>
之以示風教矧邑之嵩岱有如戴公者乎某之往也政<lb/>
無先此下車進諸生而咨之時則僉諧乃闢地於社學<lb/>
之左為宇三楹額曰顯忠以祠公於中嵗甲午祠成錢<lb/>
君率奉川子弟為文而酧之公之英靈洋洋乎罔不慕<lb/>
<pb n="KR4h0132_WYG_595-35a"/>
焉赫赫乎罔不肅焉凄凄乎罔不愴焉自儒流以至於<lb/>
樵夫牧䜿自故老以至於婦人稚子始皆知誦公之忠<lb/>
烈而重嘉錢君之善於表章也夫文皇興靖難之師固<lb/>
非常情之所仰測一時諸臣知齒剛舌柔之戒者莫不<lb/>
達權通變轉危為安保其榮禄悔吝不及獨公乃若逆<lb/>
天命拂人情至於嚴誅而不悔豈昩趨避於其間哉葢<lb/>
公守經之士也不可以語於繩墨之外是故有所可必<lb/>
有所不可有所能必有所不能壬午之死固公之所謂<lb/>
<pb n="KR4h0132_WYG_595-35b"/>
可而亦其自以為能者又安得有他顧哉非獨公則然<lb/>
昔者帝王之革命仁濟天下英雄之用武威震天下宜<lb/>
無不服者而一節之士顧欲與之較是非於危疑之間<lb/>
士各有志何世無之卞随務光之蹈稠水若不悦於湯<lb/>
而伯夷叔齊之入首陽若不悦於武湯武之聖不虧四<lb/>
子之介不貶揆道與義各得所安夫豈以相忤為病乎<lb/>
弔伐如聖人猶不免於守經之議則王蜀周苛龔勝孔<lb/>
融堯君素韓通諸臣之死又何怪乎且内難既平之後<lb/>
<pb n="KR4h0132_WYG_595-36a"/>
若曹國公李景隆歴城侯盛庸都指揮平安初相讐終<lb/>
相附而卒不免於罪洪熈之初下詔釋建文諸死事者<lb/>
之家屬昔人娶婦之喻在人者欲其從我在我者欲其<lb/>
詈人夫恤往固所以勸來兹非我祖宗之微意與此錢<lb/>
君立祠之義也或曰奉川之有戴公猶緱城之有方公<lb/>
也淶應之曰二公之死事同而其所以當死則異方公<lb/>
寵冠儒臣凡兵籌國議聴其謀㫁夫謀人之軍師敗則<lb/>
死之謀人之邦邑危則亡之方公任謀國之寄而搆難<lb/>
<pb n="KR4h0132_WYG_595-36b"/>
速亡誰當執其咎者所謂一不成而萬有餘䘮非特義<lb/>
所當死於勢亦不得不死戴公則不然以舊君則可以<lb/>
死以同姓則可以無死使公而不死則為楊為金為胡<lb/>
為黄贖前愆而責後勞若無不可顧公徒以君臣之經<lb/>
而死非若出於迫與激者此其處死之難誠與方公差<lb/>
異嗟乎公軀已糜矣族已殘矣所不可奪者獨公之志<lb/>
耳語有之石可破也而不可奪堅丹可磨也而不可奪<lb/>
赤其公之謂與其公之謂與<lb/>
<pb n="KR4h0132_WYG_595-37a"/>
　　寶慶忠節祠記<hi>羅洪先</hi>
甞觀古之君子豈不欲成天下之事哉天之廢興不可<lb/>
取必時之得失不可强為以其不可强為而取必者横<lb/>
於中則顧慮觀望之釁漸生而貞固懇切之誠日損固<lb/>
有假雖死無益之言以文其過而逃其譏皆失之於利<lb/>
害之較太深而是非之㫁不早易素履而蹈大諱其職<lb/>
此矣是故君子寜過於愚無寜失之巧寜正以敗無寜<lb/>
倖以成寜決性命於萬一不測之虞無寜靦面目以取<lb/>
<pb n="KR4h0132_WYG_595-37b"/>
償於嵗月不可希冀之㑹非昩時變也吾之是非其理<lb/>
固然不容解於心也不逆利鈍故能成武侯之忠不必<lb/>
禍福故能大魏公之量然二公之時猶可言也屈平殞<lb/>
身於楚王疎斥之餘令女矢志於曹氏盡絶之後生不<lb/>
足以圖存沒不足以蠲憤雖比於自經溝瀆可也何暇<lb/>
計夫成與敗益與否哉然而君子至今誦之宋至徳祐<lb/>
譬之垂絶不可捄藥之人四方土崩非有同盟敵愾之<lb/>
助也萬里孤臣非有殊知深結之恩也海嶺播遷朝命<lb/>
<pb n="KR4h0132_WYG_595-38a"/>
不通非有重購嚴憲之誘迫也逺近送款靡沸成風非<lb/>
有單辭微文之譙擿也而寶慶以彈丸之地在楚西南<lb/>
之徼泰和曾公通判攝事守孤懸無援之壘當乗勝得<lb/>
志之酋畢命遂志與城俱亡其視國家創造之始臣主<lb/>
兩得之秋果可同日語哉先儒有言曰死天下事易成<lb/>
天下事難此為不善處死者言之也公豈其人哉公名<lb/>
如驥字徳清舉淳祐十年進士歴宜春大冶兩縣簿夀<lb/>
昌軍判官轉教授知進賢縣改鎮東制置江東安撫二<lb/>
<pb n="KR4h0132_WYG_595-38b"/>
司機置文字所在俱有善政不為赫赫之名最後用吕<lb/>
文徳等薦擢寳慶其死事之狀郡史與家之志銘稍異<lb/>
按宋黄裳所為志銘元兵將薄寶慶也公遣弟如駿歸<lb/>
曰吾既以身許國不得顧先人宗祀矣汝其圖之弟泣<lb/>
與别復取考功印紙題其上曰謹將節義二字結果印<lb/>
紙一宗了却神遊何處澄江明月清風澄江指泰和故<lb/>
鄉也事亟矣書舍生取義一章於壁以明已志城將陷<lb/>
左右請迎降公叱之登於城投<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>江死郡人義而殮厝<lb/>
<pb n="KR4h0132_WYG_595-39a"/>
之明年景炎改元太學生上書叙公功超五官贈敷文<lb/>
閣待制謚忠愍而郡史所云驅家口七人同死<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>江志<lb/>
乃不載又二年弟如龍歸櫬與夫人鍾氏同塟不言死<lb/>
地豈志銘亦少畧耶公死宋故元不為祠𢎞治丁已巡<lb/>
按御史曾公昻檄郡守馬公自然具奏下巡撫都御史<lb/>
沈公暉議戊午合祀公參政賀公祠中春秋行事著為<lb/>
令祠故在郡東門外洪武初特祀賀公賀名興隆長沙<lb/>
人甞從總制胡海洋克寶慶擒元將唐隆以功授寶慶<lb/>
<pb n="KR4h0132_WYG_595-39b"/>
指揮同知㑹元左丞周文貴復寶慶賀與力戰死中鄉<lb/>
髙皇帝聞而悼之贈行中書省參知政事而褒死之詞<lb/>
擬之巡逺榮光昭囘堂廡有秩獨公死異代莫悉其事<lb/>
故次第始末用補郡史之缺余甞悲夫䂓計後利者多<lb/>
忽持身之正誼而髙談達節者輕決維世之大閑因為<lb/>
記而寓私慨焉嗚呼後之饋奠祠下者聞二公死事低<lb/>
徊嚮慕必且得其不容解於心者而無復惑於時勢之<lb/>
變將於是非利害之際其亦尚有辨哉<lb/>
<pb n="KR4h0132_WYG_595-40a"/>
　　峽江練公祠記<hi>羅洪先</hi>
余往讀金川玉屑集不勝慨慕練公之為人然未詳其<lb/>
生何地也嘉靖癸丑登玉笥九僊臺道經廢穴土人告<lb/>
以練氏先壠徘徊久之不遽信已而入永興禪刹老僧<lb/>
自述坐累往往以練氏沒田言且曰繇此南上三里許<lb/>
瀕江有地曰三洲即其故居又南一舍至玉峽峽分為<lb/>
縣公實今峽人也聞之戄然乃令前導至則荒烟衰草<lb/>
中門堂階垣遺迹隱隱階右數塜皆赦歸之人姓名猶<lb/>
<pb n="KR4h0132_WYG_595-40b"/>
可歴指遂與趙生子良不覺痛哭流涕近隣黄氏長幼<lb/>
聚觀者亦皆相向灑泣因道其家世甚悉練本淦東東<lb/>
山人至伯尚遷三洲是生公比及第復居淦城洪熈改<lb/>
元赦其家盡復故業於是東山三洲仍歸練而以城居<lb/>
畀陳壻諸黄所言如此練故與黎黄劉三氏著聞黄隣<lb/>
練且世婣受禍獨慘其土疆犬牙相入不怨厲已乃灑<lb/>
泣吐所未聞嗚呼此豈有所利而為之乎始錢守琦因<lb/>
峽之請祠公鳳凰山巔淦之人士譁曰公淦人也何與<lb/>
<pb n="KR4h0132_WYG_595-41a"/>
於峽至為書詬詈之峽不為變當是時故老凋䘮惜未<lb/>
有以三洲告者三洲𨽻淦則淦祀𨽻峽則峽祀淦與峽<lb/>
皆公故鄉何擇焉陳喬名系廬陵臨有俎豆六一産於<lb/>
吉水廟食恩江神不可度知其在彼乎在此乎祭於廟<lb/>
繹於祊兩地交至自古已然淦人又何疑於峽也余獨<lb/>
念淦之争者譬之家寶他攘是懼以公在淦則淦重也<lb/>
峽之争者譬之宗廟執事為榮以公在峽則峽重也夫<lb/>
能為淦與峽重者止一死爾夫人孰無死公獨以死重<lb/>
<pb n="KR4h0132_WYG_595-41b"/>
淦與峽何哉忠於所事知其不得不然而又能即其心<lb/>
之所安故也故知公不得不死之心則知淦與峽不得<lb/>
不祀之心推今日不得不祀之心可以幾前日不得不<lb/>
死之心此不得不死與不得不祀之心公不能要之淦<lb/>
與峽之人淦與峽之人亦不能私於公峽之争也淦固<lb/>
有言矣不謂吾可以已也而必祀之其心葢曰彼在淦<lb/>
者何與於我哉雖䝉詬詈無避也公之難也人固有辭<lb/>
矣不謂吾可以已也而必死之其心葢曰彼在人者何<lb/>
<pb n="KR4h0132_WYG_595-42a"/>
與於我哉雖戮妻孥無避也夫是謂之自靖自靖焉者<lb/>
自盡其心而後能安也夫仁人心也盡乎心則求仁得<lb/>
仁夷齊所以見賢於夫子也夷齊餓而商不亡百世以<lb/>
下聞者莫不興起宜峽在所必争矣嗚呼淦之祀公得<lb/>
所重矣獨不思吾身亦有當重者乎峽之祀公得所安<lb/>
矣獨不思吾心尤有當安者乎夫心之不得不然不獨<lb/>
臨難有之自言動食息至於綱常倫理日與吾遇者不<lb/>
知凡幾而未有能即所安如峽之争祀者亦又何哉即<lb/>
<pb n="KR4h0132_WYG_595-42b"/>
使安之亦倐忽轉移之間耳豈足比於公之一死也哉<lb/>
不是之辨而徒慨慕於公以為重其亦末矣錢之祠曰<lb/>
自靖故事憚登涉率請主祀之行署通判何公堅行縣<lb/>
病其非禮始議改遷而知縣王君陳䇿濮君桂相繼成<lb/>
之濮移置山腹制頗湫隘何復捐俸闢其麓併倉址與<lb/>
故刹地廣之下為求仁書院峻磴紆徑直聫之祠朗豁<lb/>
𢎞深祀有常度仍亭其巔曰髙山仰止延眺其上三洲<lb/>
烟草盡入指顧嗚呼公無身與家矣豈計夫人之祀與<lb/>
<pb n="KR4h0132_WYG_595-43a"/>
祀之去三洲逺與近哉然近三洲之不祀固益無以慰<lb/>
峽人之心也因記其役偹論之告後之慨慕於公者<lb/>
　　龍塲陽明祠記<hi>羅洪先</hi>
陽明王先生掲良知之學倡於天下天下之人師其説<lb/>
而鼓舞不怠者所在祠之無問曽至其地與否龍塲故<lb/>
謫宦處當時所居皆手自築樹其栖遲詠歌之跡至今<lb/>
宛然能無思乎葺何陋軒君子亭之腐撓復亭其北龕<lb/>
主以奉之者始於憲副雪山某公某撤亭北壁夷坎剔<lb/>
<pb n="KR4h0132_WYG_595-43b"/>
穢中堂三楹旁翼兩序前為門題曰龍岡書院周垣繚<lb/>
之守以傳人者侍御麟陽趙公為先生鄉人有氣節而<lb/>
又嗜學故其勤若此祠成致侍御之命索余記者為憲<lb/>
使仰齋胡公堯時增飾未偹親視其役復自為文以祀<lb/>
且遣使速記者今巡撫都御史須野張公鶚翼與憲使<lb/>
龍山張公堯年參政楓潭萬公虞愷學憲髙泉謝公東<lb/>
山也余甞考龍塲之事於先生之學有大辨焉夫所謂<lb/>
良知云者本之孩童固有而不假於學慮雖匹夫匹婦<lb/>
<pb n="KR4h0132_WYG_595-44a"/>
之愚固與聖人無異也乃先生自叙則謂困於龍塲三<lb/>
年而後得之固有甚不易者則又何哉今夫發育之功<lb/>
天地之所固有也然天地不常有其功一氣之歛閉而<lb/>
成冬風露之撼薄霜霰之嚴凝隕穫摧敗生意蕭然其<lb/>
可謂寂寞而枯槁矣鬱極而軋雷霆奮焉百蟄啓羣卉<lb/>
茁氤氲動盪於宇宙之間者則向之風霆為之也是故<lb/>
藏不深則化不速蓄不固則致不逺屈伸剥復之際天<lb/>
地且不能違而况人乎先生以豪傑之才邁往之志振<lb/>
<pb n="KR4h0132_WYG_595-44b"/>
迅雄偉脱屣於故常於是一變而為文章冄變而為氣<lb/>
節當其倡言於逆瑾蠱政之時撻之朝而不悔其憂思<lb/>
懇欵意氣激烈議論鏗訇真足以凌駕一時而託名後<lb/>
世豈不快哉及其擯斥流離於萬里絶域荒煙深箐狸<lb/>
鼯豺虎之區形影孑立朝夕惴惴既無一可騁者而且<lb/>
疾病之與居瘴癘之與親情迫於中忘之有不能勢限<lb/>
於外去之有不可輾轉煩瞀以成動忍之益葢吾之一<lb/>
身已非吾有而又何有於吾身之外至於是而後如大<lb/>
<pb n="KR4h0132_WYG_595-45a"/>
夢之醒强者柔浮者實凡平日所挾以自快者不惟不<lb/>
可以常恃而實足以增吾之機械盜吾之聰明其塊然<lb/>
而生塊然而死與吾獨存而未始加損者則固有之良<lb/>
知也然則先生之學出之而愈長晦之而愈光鼓舞天<lb/>
下之人至於今日不怠者非雷霆之震而前日之龍場<lb/>
其風霰也哉嗟乎今之言良知者莫不曰固有問<lb/>
其致知之功亦莫不曰任其固有焉耳亦甞於枯槁寂<lb/>
寞而求之矣乎所謂盜聰明增機械者亦甞有辨於中<lb/>
<pb n="KR4h0132_WYG_595-45b"/>
否乎夫良知虚寂無體其速發而善應不啻雷霆之鼓<lb/>
其機而人之憂愉恐喜咈順拘肆之態磊礧出沒於胸<lb/>
中日不知其凡幾又不啻一龍塲也然未有知之而動<lb/>
忍者彼其根株蔓引之潜滋而勉强格禁於既發此雖<lb/>
困頓扼抑之極將亦何益於進退生於憂患死於安樂<lb/>
豈亦有待其人乎葢憂悔吝而後可以言補過齊天夀<lb/>
而後可以言修身大受而不懼者内無所係者也苦難<lb/>
而不入者近有所安者也龍塲固傳舍也先生遇之一<lb/>
<pb n="KR4h0132_WYG_595-46a"/>
以為風霰一以為雷霆非先生其人荒烟深箐狸鼯豺<lb/>
虎故區而已矣誰為過之誰為祠之世之勢位加於龍<lb/>
塲何限考其所至猶傳舍然而人之遇之者亦如逆旅<lb/>
之過目吾又未甞不有感於賢愚相逺而嘆先生厚自<lb/>
貽也先生去龍塲四十有三年而後有祠須野公持節<lb/>
來鎮夷獠底定顧乃出榛莽履幽巉徘徊其地信宿不<lb/>
能舍去果何所慕哉<lb/>
　　三功祠記<hi>鍾芳</hi>
<pb n="KR4h0132_WYG_595-46b"/>
記曰君子聞鼓鼙之聲則思將帥之臣將帥者三軍之<lb/>
司命國之所繫以為休戚存亡者也嶺南自秦政失馭<lb/>
隔為殊域漢興武帥奮庸前有路伏波博徳後有馬伏<lb/>
波援至宋又有狄武襄公青皆赫然以勲烈顯百世之<lb/>
下秩祀而無替焉博徳當武帝時與樓<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>將軍楊僕擊<lb/>
南粤軍東南摧鋒陷堅而博徳所將僅千餘人多方招<lb/>
徠功顧百之可謂得綏逺之仁援佐光武奉命討徵側<lb/>
將二萬人涉數千里若拉枯朽所過繕城郭穿渠以利<lb/>
<pb n="KR4h0132_WYG_595-47a"/>
民申明約束駱越奉行馬將軍故事者二十年可謂得<lb/>
經畧之宜青機敏沈毅宋皇祐間儂賊叛亂嶺表震<lb/>
叠而能以蕃落騎絶險破之拔身戎行名動華夏可謂<lb/>
得折衝之勇夫三子者克敵之功同而所就各異青勇<lb/>
以致義博徳仁以濟威而援也政以𢎞澤要之各有攸<lb/>
當焉儂賊暴强已甚戰不力則大事僨矣故貴剛克兵<lb/>
瞬息萬變上首功者或反堅敵慱徳敗粤人因乗其釁<lb/>
而招之此以不殺止殺也故貴柔克兵戒戰勝生驕濶<lb/>
<pb n="KR4h0132_WYG_595-47b"/>
畧後事每啟他釁援獨不鄙其民而經制之與之更生<lb/>
是兼二子之長而又有終也夫政不足而後有刑刑不<lb/>
足而後有兵兵已矣以政終焉所以生之也援其最優<lb/>
矣乎或曰青以後事付孫沔不欲專其美博徳綏定事<lb/>
史畧其文二子葢無愧於援也理或然歟梧城東舊有<lb/>
尉遲敬徳廟太守周任改祀三子名三功祠致仕太守<lb/>
石君邦柱屬芳記芳故繹其實以詔後人俾知三子所<lb/>
以為功匪酷烈多殺之為貴也<lb/>
<pb n="KR4h0132_WYG_595-48a"/>
　　常熟縣二烈祠記<hi>唐順之</hi>
昔人論女子從一於夫比於臣從一於君之義自古奸<lb/>
人簒竊而其故臣不幸以才見籍録於斯之時彼有棄<lb/>
瑕用讐之圖而我有佯合觀釁之便茍其黨有可攜事<lb/>
有可濟則逞於一擊以誅讐而復國若王司徒之於卓<lb/>
段司農之於泚此其勢逆而其事之難以必者也彼有<lb/>
棄瑕用讐之圖而我堅委質䇿名之誼寜死而不二其<lb/>
心寜死而不二其君若豫讓王蠋之説此其勢順而其<lb/>
<pb n="KR4h0132_WYG_595-48b"/>
事之可以必者也二者其所處不同而其要於自盡則<lb/>
一也是故生也而無迂身於徼倖之嫌死也而無自經<lb/>
於無濟之愧女子之於夫則亦有然者矣甞讀史所載<lb/>
孫翊妻之事而壯之當二兇貪於翊妻之色而殺翊也<lb/>
妻既見窘逼於是藏機匿哀陽許二兇以婚而緩其期<lb/>
隂結故將為援須二兇以婚入而遂刄之雪不共天之<lb/>
憤於閨闥杯酒之間斯亦可快矣若夫二烈之事則異<lb/>
於是其夫以羈旅浮寄江壖非有可以豫藉之勢環而<lb/>
<pb n="KR4h0132_WYG_595-49a"/>
指者皆兇人之黨也非有肘腋可結之援方張島之誣<lb/>
其夫以盜而沉之於江島遂欲室其婦而島之黨欲室<lb/>
其女於是婦與其女倉惶闔門自刄以死嗚呼可謂烈<lb/>
矣雖然二人者豈不欲手揕讐人之胸如孫妻之為以<lb/>
報夫與父哉而勢有不能也則一死而其事辦矣故甞<lb/>
合孫妻與二烈之事論之茍機有可乗而速忿以必死<lb/>
則殺身而無益茍事無可濟而濡忍以有俟則危逼而<lb/>
近辱此亦其所處不同而其要於自盡則一也二烈死<lb/>
<pb n="KR4h0132_WYG_595-49b"/>
時兇黨裒其尸而焚之其事祕無人能發之者後數年<lb/>
巡按陳君蕙詗得其事島與其黨始伏辜此葢足以見<lb/>
節義之氣有時而必伸淫兇之誅有時而必不能逭也<lb/>
歟二烈者固不必手揕讐人之胸而後為快矣事既畢<lb/>
於是知縣羅君鴻為之立祠以祀扁之曰二烈而無錫<lb/>
安君如石請余為之記嗚呼此義行不特所以勸節其<lb/>
亦深所以懼兇也歟是有闗於世教大矣烈婦某姓其<lb/>
夫某姓而逸其名相傳自通州而徙常熟之某鎮也<lb/>
<pb n="KR4h0132_WYG_595-50a"/>
　　董孝子祠記<hi>沈一貫</hi>
寜波府治南六十步有漢董孝子廟孝子諱黯字叔達<lb/>
江都相六世孫鄞人也少孤獨與母俱百順咸聚隣人<lb/>
王寄者富而無行董母與王母相見各言其子而寄病<lb/>
之毆董母孝子歸而母方䝉被卧孝子跪請罪母曰無<lb/>
他也我失言致寄辱也因不起孝子哀毁營塟終不言<lb/>
報讐俟王母卒且塟手刄寄以祭而自詣官請死事聞和<lb/>
帝釋弗誅加旌焉又辟為郎中不就卒初孝子母嗜大<lb/>
<pb n="KR4h0132_WYG_595-50b"/>
隱溪水孝子以逺不能致徙居之後人以慈溪名縣云<lb/>
而在鄞者即其故居祠之唐大厯間刺史崔殷修之自<lb/>
為記其母像在南郊草堂中宋祥符間錢億迎歸於廟<lb/>
而請於朝賜孝子號純徳徴君建炎初令林叔豹慶元<lb/>
間令朱堂咸修其廟我朝洪武初勑封為董孝子之神命<lb/>
有司嵗以六月六日致祭用特牲正統二年守鄭珞修<lb/>
其廟國子祭酒陳敬宗為之記今萬厯間守蔡公貴易<lb/>
謂神母處殿偏非禮謀於鄞令周君之基首斥鏹買隣<lb/>
<pb n="KR4h0132_WYG_595-51a"/>
民地而節推張君似渠捐俸拓新之其後海憲丁公此<lb/>
吕呉公鴻洙守呉公安國倅黄君鐘㑹别駕施君朝恩<lb/>
令華君士標翁君憲祥相繼成焉一貫為之記記曰昔<lb/>
之祀典甞濫矣明興髙皇帝秩正百神於吾郡獨祀孝<lb/>
子夫孝常徳也循陔戀闈無他異表見則莫駭而傳孝<lb/>
子之傳以殺寄異也雖然曷異焉古人之行非其時而<lb/>
偶值其難則異當其時而無所事難則常偉而當亦常<lb/>
耳不常可以鬨一時而不可以傳萬世今之偉孝子者<lb/>
<pb n="KR4h0132_WYG_595-51b"/>
偉孝子之處寄母有道矣吾有母人亦有母快吾母而<lb/>
不顧人之母令㷀無所依以死錫類推恩道不如是隱<lb/>
忍以塟人之母而甘心焉然則寄母固孝子養而孝子<lb/>
塟也此所為孝子重者也顧是未足以既孝子余謂若孝<lb/>
子者可謂當而無瑕矣而世未有明焉夫報仇之説禮<lb/>
雖著之節俠則名之而上者不載於令急私忿而藐其<lb/>
公則下無王曲隣人而置不問則上無王皆瑕徳也若<lb/>
孝子則當而不可瑕何則毆人至死法應死寄之當辟<lb/>
<pb n="KR4h0132_WYG_595-52a"/>
也久矣第不檢不可坐而檢非吾忍於是而聽之有司<lb/>
必以疑輕而吾終有不報之寃故寜以身易寄死而毋<lb/>
煩有司非輕其上以為不能為吾殺寄不可以殺寄祁<lb/>
之上故也然則孝子何獨善處寄母尤善處法無憾於<lb/>
親而有辭於君矣是故其赦我也可生其祀我也可饗<lb/>
葢余少而豔孝子事索之漢史無有時則妄以為漢如<lb/>
孝子者多而史不暇故焉既讀張敏傳而悟其繇當是<lb/>
時有人侮辱人父者其子殺之朝廷赦其死因定其議<lb/>
<pb n="KR4h0132_WYG_595-52b"/>
以為輕侮法而敏駁之以為開私殺之路除其令豈以<lb/>
是格孝子故不傳耶不知寄有死罪不止於侮辱孝子<lb/>
殺死罪人與殺侮辱者異非不願聽之有司而勢不可<lb/>
不為私殺孝不忘君正足傳也和帝方用敏議而於孝<lb/>
子又宥且徴之亦可謂無頗刑無失賞矣史於是乎失<lb/>
書余恐後之人有孝子之心而失其中行輕殺人以快<lb/>
其父母之私而卒不免於吏議則謂孝子之事不可法<lb/>
否則謂後世無漢史之厚而不咎其講之不精也故闡<lb/>
<pb n="KR4h0132_WYG_595-53a"/>
之<lb/>
　　二陸先生祠記<hi>屠隆</hi>
夫賤華貴實惇士之操鞶帨雕蟲太上之所不由故世<lb/>
之鉅人鴻徳厭薄浮躁謂無所用之然而椎魯之夫亦<lb/>
往往逃焉乃臧孫氏所稱三不朽不廢立言矣洪荒而<lb/>
後神聖大賢其所豎立者朗掲六合為萬世規茍不託<lb/>
之文士之竹素烏能傳之無窮與天壤共敝乎即尼父<lb/>
恂恂篤行而手定六籍告來世五千言非文章耶夫老<lb/>
<pb n="KR4h0132_WYG_595-53b"/>
氏豈不冲然𤣥素也不佞仰觀於日月之華五星之彩<lb/>
雲霞璀燦山川焜燿然後悟此道之貴也議者謂張司<lb/>
空華而不實少文者率藉口焉夫誠使徳超太上功軼<lb/>
三五焉用文為若猶未也奈何奓口而詆天下巨麗之<lb/>
業司空妙識博綜多聞寜獨辨海鳬龍鮓之屬稱神智<lb/>
雄藻哉其大者精忠奮於國家款誠信於幽𡨕通儒碩<lb/>
望彬彬質有其文故可貴也二陸先生早嵗以天才贍<lb/>
逸見賞司空所操管湧於奔泉爛於天星吾固特不論<lb/>
<pb n="KR4h0132_WYG_595-54a"/>
史稱平原伏膺儒術非禮不動即敦龎本實之士奚過<lb/>
焉士龍清識要自偉然矣或謂其周旋昏亂之朝卒與<lb/>
禍㑹為缺知幾之神夫黄鵠遊於汙池祥鸞鎩於棘林<lb/>
葢亦屬有天命非由人事豈其時若稽叔夜龍性矯舉<lb/>
薄富貴若絛籠而亦卒不免豈文章之過也觀平原臨<lb/>
收白帢從容神色自若此其氣量宏逺其於死生了矣<lb/>
夫學至於了死生豈易及哉其生也馳大譽於九州而<lb/>
其死也精魂感於二儀乃鴻麗之文兩先生霍焉競爽<lb/>
<pb n="KR4h0132_WYG_595-54b"/>
至使君苗燒硯蔡公流血呉㑹秀異之氣實發於兩公<lb/>
譬之天鷄始鳴曜靈啟途其有功於來兹大矣兩先生<lb/>
華亭人而青浦者故華亭西鄙今兩先生墓實在青浦<lb/>
則今固青浦人也不佞来令兹邑既已祀兩先生學宫<lb/>
復為之建祠專祀焉而并考其平生之操履使知不佞<lb/>
之所願執鞭從事者不獨以其文是役也不佞實捐俸<lb/>
首事終之者部民陳謨蔡論而祠墓則俞孝亷顯卿所<lb/>
捐上田皆好義有志者得並書<lb/>
<pb n="KR4h0132_WYG_595-55a"/>
　　呉孝子祠堂記<hi>王衡</hi>
呉孝子者諱璋宫保公父也孝子母陸幼孀而貧選入<lb/>
給事諸王府已隨王之饒孝子棄家求母者二十年既<lb/>
得見則毋疾已革矣孝子為刲股活之將至邸三日而<lb/>
卒孝子負骨歸塟是生宫保公呉氏以貴顯富厚者累<lb/>
世世至今嵗丙申呉之子孫始謀特為祠祀孝子屬予<lb/>
為記予詳次其事而知孝之悳果通於天也今夫人介<lb/>
然情欲之感其甚至於齊夢覺一死生然不得其願而<lb/>
<pb n="KR4h0132_WYG_595-55b"/>
死者何限而以史所載孝子之至囓指而動剖肝而活<lb/>
覔鯉鯉至祝槿槿生則何以若是捷哉天道也有天之<lb/>
天離合應違猶水中之日萑葦障之或驗或不驗而人<lb/>
之天以毛髪肉骨相屬離以精神呼吸相召取若燧之<lb/>
於日也豈有感而不應者哉呉孝子事類朱夀昌夀昌<lb/>
生不識母日昩昧焉望途而索其所不可知其為力難<lb/>
而孝子辛苦丐乞仰鼻息於尊王貴璫之手似易而猶<lb/>
難而其卒皆至於得母顧夀昌之母優游禄養者又數<lb/>
<pb n="KR4h0132_WYG_595-56a"/>
年理不宜以溝壑死而陸母之得出也距其死三日耳<lb/>
片息之視若有所待而留者使孝子猶得以肉代糜以<lb/>
申其一日之養天之祚孝子甚怪而巧不可謂之不幸<lb/>
也葢昔者唐徳宗以天子之尊物色其母四十餘年竟<lb/>
不得徒望祭追號以紓其慕思此豈其力有不足哉天<lb/>
子之意侈而匹夫之誠專天固有至有不至也彼其饑<lb/>
寒暴露足繭口吃夢啽囈而覺呻呼徙倚側息於宫牆<lb/>
咫尺之間此其一日足當四十年其可以得母無惑矣<lb/>
<pb n="KR4h0132_WYG_595-56b"/>
今天下太平之日久聖明在宥鰥寡孤獨得所父母子<lb/>
女無生而離析之憂而世多服牛絡馬射功利四方輕<lb/>
去其親而不及顧者比比也豈非人心之天見於迫窮<lb/>
而隱於豐泰歟今呉之子孫方襲榮累富不自詡其門<lb/>
世閥閲而能追惟原本於艱難困阨之時思深哉豈但<lb/>
闡揚先徳而已乎呉之不替也於此觀之矣<lb/>
　<lb/>
　文章辨體彚選巻五百九十五<lb/>
</p>
<p>
</p>
  </div>
</body>
</text>
</TEI>
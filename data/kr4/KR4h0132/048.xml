<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四十八</head> <lb/>
    <p>
<pb n="KR4h0132_WYG_048-1a"/>
欽定四庫全書<lb/>
　文章辨體彚選巻四十八<lb/>
　　　　　　　　　　　　明　賀復徵　編<lb/>
狀<lb/>
　劉勰曰狀者貌也體貌本原取其事實也<lb/>
　　自叙狀<hi>唐駱賔王</hi>
伏奉恩㫖令通狀自叙所能某本江東布衣也幸屬犬<lb/>
罏貞觀合璧光輝易彼上農叨茲下秩於今三年矣然<lb/>
<pb n="KR4h0132_WYG_048-1b"/>
而進不能談社稷之略立事寰中退不能掃丞相之門<lb/>
買名天下徒以黄離元吉白賁幽興沭少海之波瀾照<lb/>
重光之麗景雖任能尚齒載𢎞進善之規而觀過知仁<lb/>
異降自媒之㫖是用披誠瀝懇以抒愚衷若乃忘大易<lb/>
之謙光矜小人之醜行彈冠入仕釋褐登朝飾懷祿之<lb/>
心効當年之用莫不矜名養利勵朽磨鈍自謂身負管<lb/>
樂之資志懷周召之業若斯人者可勝道哉而修譽察<lb/>
能聽言觀行捨真筌而擇士沿虚談以取才將恐有其<lb/>
<pb n="KR4h0132_WYG_048-2a"/>
語而無其人得其名而䘮其實故曰知人不易人不易<lb/>
知抑又聞之知臣莫若君知子莫若父誠能簡材試劇<lb/>
攷績求功觀其所由察其所以臨大節而不可奪處至<lb/>
公而不可干冀斯言之無愧於從政乎何有若乃脂韋<lb/>
其節乾没其心說巳之長言身之善靦容冒進貪祿要<lb/>
君上以紊國家之大猷下以凟狷介之髙節此㓙人以<lb/>
為恥況吉士之為榮乎所以令衒其能斯不奉令謹狀<lb/>
　　歸吳狀<hi>五代韓熈載</hi>
<pb n="KR4h0132_WYG_048-2b"/>
熙載本貫齊州隱居嵩岳雖叨科第且晦姓名今則慕<lb/>
義來朝假身為賈既及疆境合貢行藏某聞釣巨鰲者<lb/>
不投取魚之餌斷長鯨者非用割雞之刀是故有經邦<lb/>
治亂之才可以踐股肱輔弼之位得之則佐時成績救<lb/>
萬世之焦熬失之則遁世藏名卧一山之蒼翠某爰思<lb/>
幼穉便異諸童竹馬蒿弓固罔親於好弄杏壇槐里寧<lb/>
或倦於修身但勵志以為文每棲身而學武得麟經於<lb/>
泗水寧怪異圗授豹畧於邳垠方酣勇戰占惟奇骨夢<lb/>
<pb n="KR4h0132_WYG_048-3a"/>
以生松敢期墜印之文上媿擔簦之路於是攖龍頷編<lb/>
虎鬚繕獻捷之師徒築受降之城壘爭雄筆陣決勝詞<lb/>
鋒運陳平之六奇飛魯連之一箭塲中勁敵不攻而自<lb/>
立降旗天下鴻儒遥望而盡推堅壘横行四海髙步出<lb/>
羣姓名遽列於烟霄行止遂離於塵俗且口有舌而手<lb/>
有筆腰有劍而袖有鎚時方亂離迹猶飄泛徒以術精<lb/>
韜畧氣激雲霓箕口張而隂電揺怒呼發而暑雷動神<lb/>
驅鬼殿天葢地車鬬劈厯於雲中未為蹻捷喝摴蒲於<lb/>
<pb n="KR4h0132_WYG_048-3b"/>
筵上不是酋豪藴機權而自有英雄伏勁節而豈甘貧<lb/>
賤但攘袂叱咤拔劍長嗟不偶良時孰能言志既逄昭<lb/>
代合展壯圖伏聞大吳肇基聿修文教聯顯懿於中土<lb/>
走明恩於外夷萬邦咸貞四海如砥燮和天地岩廊有<lb/>
禹稷臯陶灑掃烟塵蕃翰有韓彭衛霍豈獨漢稱三傑<lb/>
周舉十人凝王氣於神都吐祥光於丹闕急賢共理侔<lb/>
漢氏之懸科待旦旁求類周人之設學而又鄰邦接畛<lb/>
敵境連封一條雞犬相聞兩岸牛馬相望彼則待之以力<lb/>
<pb n="KR4h0132_WYG_048-4a"/>
數年而頻見傾亡此則禮之以賢一坐而更無騷動由<lb/>
是見盛衰之勢審吉凶之機得不上順天心次量人事<lb/>
且向明背暗捨短從長聖賢所圖古今一致然而出青<lb/>
山而褁足渡長淮而棄繻𣲖遥終赴於天池星逺須環<lb/>
於帝座是擕長䇿來詣天朝伏惟司空楚劍倚天秦松<lb/>
拔地言雄武則平窺絳灌語兵機則髙掩孫吳經受素<lb/>
王書傳𤣥女莫不鞭撻宇宙驅役風雷勞愁積而䏶肉<lb/>
生憤氣結而臂臠起一怒而豺狼竄攝再呼而神鬼愁<lb/>
<pb n="KR4h0132_WYG_048-4b"/>
驚搥蠻鼓而簸朱旗雷奔電走掉燕鎚而揮白刃斗落<lb/>
星飛命將拉龍使兵合虎可以力平鯨海可以拳擊鰲<lb/>
山破堅每自於先登敵無不尅策馬嘗時於後殿功乃<lb/>
非矜國家頼如股肱邊境用為保障勲藏盟府名鏤景<lb/>
鐘今則化舉六條地方千里示之以寛猛化之以温恭<lb/>
繕甲兵而耀武威緩户口而恤農事漫灑隨車之雨洗<lb/>
活嘉田輕揺逐扇之風吹消疹氣可謂仁而有斷謙而<lb/>
愈光賢豪向義以歸心姦宄望風而屏迹佇見秉旄伏<lb/>
<pb n="KR4h0132_WYG_048-5a"/>
鉞列土分茅修職貢以勤王控臨四海率諸侯而定霸<lb/>
壇壓八方遐邇具瞻威名洽著況復設庭燎以待士開<lb/>
雪宫以禮賢前席請論其韜鈐危坐願聞於興廢古今<lb/>
英傑孰可比方某才越通津已觀至化及陳上謁㒺棄<lb/>
䛕才是敢輙述行藏鋪盡毫幅況聞鳥有鳳魚有龍草<lb/>
有芝泉有醴斯皆嘉瑞出應昌期某幸處士倫謬知人<lb/>
理足以副明君之奬善恢聖代之樂賢昔婁敬布衣上<lb/>
言於漢祖曹劇草澤陳謀於魯公失范增而項氏不興<lb/>
<pb n="KR4h0132_WYG_048-5b"/>
得吕望而周朝遂霸使逺人之來格實至德之克昭謹<lb/>
具行止如前伏請准式順義六年七月歸明進士韓煕<lb/>
載狀<lb/>
　　修禮書狀<hi>宋蘇洵</hi>
右洵先奉敇編禮書後聞臣寮上言以為祖宗所行不<lb/>
能無過差不經之事欲盡芟去無使存錄洵竊見議者<lb/>
之說與敇意大異何者前所授敇其意曰纂集故事而<lb/>
使後世無忘之耳非曰制為典禮而使後世遵而行之<lb/>
<pb n="KR4h0132_WYG_048-6a"/>
也然則洵等所編者是史書之類也遇事而記之不擇<lb/>
善惡詳其曲折而使後世得知而善惡自著者是史之<lb/>
體也若夫存其善者而去其不善則是制作之事而非<lb/>
職之所及也而議者以責泃等不已過乎且又有所不<lb/>
可者今朝廷之禮雖為詳備然大抵往往亦有不安之<lb/>
處非特一二事而已而欲有所去焉不識其所去者果<lb/>
何事也既欲去之則其勢不得不盡去盡去則禮缺而<lb/>
不備茍獨去其一而不去其二則適足以為牴牾齟齬<lb/>
<pb n="KR4h0132_WYG_048-6b"/>
而不可齊一且議者之意不過欲以掩惡諱過以存臣<lb/>
子之義如是而已矣昔孔子作春秋惟其惻怛而不忍<lb/>
言者而後有隱諱葢桓公薨子般卒没而不書其實以<lb/>
為是不可書也至於成宋亂及齊狩躋僖公作丘甲用<lb/>
田賦丹桓宫楹刻桓宫桷若此之類皆書而不諱其意<lb/>
以為雖不善而尚可書也今先世之所行雖小有不善<lb/>
者猶與春秋之所書者甚遠而悉使洵等隱諱而不書<lb/>
如此將使後世不知其淺深徒見當時之臣子至於隱<lb/>
<pb n="KR4h0132_WYG_048-7a"/>
諱而不言以為有所大不可言者則無乃欲益而反損<lb/>
歟公羊之說滅紀滅項皆所以為賢者諱然其所謂諱<lb/>
者非不書也書而迂曲其文耳然則其實猶不没也其<lb/>
實猶不没者非以彰其過也以見其過之止於此也今<lb/>
無故乃取先世之事而没之後世將不知而大疑之此<lb/>
大不便者也班固作漢志凡漢之事悉載而無所擇今<lb/>
欲如之則先世之小有過差者不足以害其大明而可<lb/>
以使後世無疑之之意且使洵等為得其所職而不至<lb/>
<pb n="KR4h0132_WYG_048-7b"/>
於侵官者謹具狀申提舉叅政侍郎欲乞備錄聞奏<lb/>
　　制置三司條例司論事狀<hi>蘇轍</hi>
竊見本司近日奏遣使者八人分行天下按求農田水<lb/>
利與徭役利害以為方今職司無可信欲有興作當别<lb/>
遣使愚陋不逹竊以為國家養材如治民之官碁布海<lb/>
内興利除害豈待他人今始有事輒特遣使使者一出<lb/>
人人不安能者嫌使者之侵其官不能者畏使者之議<lb/>
其短客主相忌情又不通利害相加事多失實使者既<lb/>
<pb n="KR4h0132_WYG_048-8a"/>
知朝廷方欲造事必謂功効可以立成人懷此心誰肯<lb/>
徒返為國生事漸不可知徒使官有送迎供饋之煩民<lb/>
受更張勞擾之弊得不補失將安用之朝廷必欲興事<lb/>
以利民轍以為職司守令足矣葢勢有所便衆有所安<lb/>
今以職司治民雖其賢不肖不可知而衆所素服於勢<lb/>
為順稍加選擇足以有為是以古之賢君聞選用職司<lb/>
以責其成功未聞遣使以代職司治事者也葢自近世<lb/>
政失其舊均稅寛䘏每事遣使冠葢相望而卒無絲毫<lb/>
<pb n="KR4h0132_WYG_048-8b"/>
之益謗者至今未息不知今日之使何以異此至於遣<lb/>
使條目亦所未安何者勸課農桑墾闢田野人存則舉<lb/>
非有成法誠使職司得人守令各舉其事罷非時無益<lb/>
之役去猝暴不急之賦不奪其力不傷其財使人知農<lb/>
之可樂則將不勸而自勵今不治其本而遂遣使將使<lb/>
使者何從施之議者皆謂方今農事不修故經界可興<lb/>
農官可置某官職司以下勸農之號何異於農官嘉祐<lb/>
以來方田之利令何異於經界行之歴年末聞有益此<lb/>
<pb n="KR4h0132_WYG_048-9a"/>
農田之說轍所以未諭也天下水利雖有未興然而民<lb/>
之勞佚不同國之貧富不等因民之力而用國之富以<lb/>
興水利則其富先見茍誠知生民之勞佚與國用之貧<lb/>
富則水利之廢興可以一言定矣而况事起無漸人不<lb/>
素講未知水利之所在而先遣使使者所至必求之官<lb/>
吏官吏有不知者有知而不告者有實無可告者不得<lb/>
於官吏必求於民其勢將求於中野興事至此葢已甚<lb/>
勞此水利之說轍所以未諭也徭役之事議者甚多或<lb/>
<pb n="KR4h0132_WYG_048-9b"/>
欲使鄉户助錢而官自僱人或欲使城郭等第之民與<lb/>
鄉户均役或欲使品官之家興齊民竝事此三者皆見<lb/>
其利不見其害者也役人之不可不用鄉户猶官吏之<lb/>
不可不用士人也有田以為生故無逃亡之憂朴魯而<lb/>
少詐故無欺慢之患今乃捨此不用而用浮浪不根之<lb/>
人轍恐掌財者必有盜用之姦捕盜者必有竄逸之弊<lb/>
今國家設捕盜之吏有巡檢有縣尉然較其所獲縣尉<lb/>
常宻巡檢常疎非巡檢則愚縣尉則智葢弓手鄉户之<lb/>
<pb n="KR4h0132_WYG_048-10a"/>
人與屯駐客軍異耳今將使雇人捕盜則與獨任巡檢<lb/>
不殊盜賊縱横必自此始轍觀近歲雖使鄉户頗得雇<lb/>
人然至於所雇逃亡鄉户猶任其責今遂欲於兩稅之<lb/>
外别立一科謂之庸錢以備官雇鄉户舊法革去無餘<lb/>
雇人之責官所自任且自唐楊炎廢租庸調以為兩稅<lb/>
取大厯十四年應征賦斂之數以定兩稅之額則是租<lb/>
庸調與兩稅既兼之矣今兩稅如舊奈何復欲租庸葢<lb/>
天下郡縣上户常少下户常多少者徭役頻多者徭役<lb/>
<pb n="KR4h0132_WYG_048-10b"/>
簡是以中下之户每得休閑今不問户之髙低例使出<lb/>
錢助役上户則便下户實難顛倒失宜未見其可然議<lb/>
者皆謂助役之法要使農夫専力於耕轍觀三代之間<lb/>
務農最切而戰陣田獵皆出於農茍以徭役較之則輕<lb/>
重可見矣城郭人户雖號兼并然而緩急之際郡縣所<lb/>
頼飢饉之歲將勸之分以助民盜賊之歲將借其力以<lb/>
捍敵故財之在城郭者與在官府無異也方今雖天下<lb/>
無事而三路芻粟之費多取京師銀絹之餘配賣之民<lb/>
<pb n="KR4h0132_WYG_048-11a"/>
皆在城郭茍復充役將何以濟故不如稍加寛假使得<lb/>
休息此誠國家之利非民之利也品官之家復役已久<lb/>
議者不究其本末徒聞漢世宰相之子不免戍邊遂欲<lb/>
使衣冠之人與編户齊役夫一歲之更不過三日三日<lb/>
之雇不過三百今世三大户之役自公卿以下無得免<lb/>
者以三大户之役而較之三日之更則今世既已重矣<lb/>
安可復加哉葢自古太平之世國子俊造將用其材者<lb/>
皆復其身胥史賤吏既用其力者皆復其家聖人舊法<lb/>
<pb n="KR4h0132_WYG_048-11b"/>
皆有深意以為責之以學而奪其力用之於公而病其<lb/>
私人所難兼是以不取奈何至於官户而又將役之且<lb/>
州縣差役之法皆以丁口為之髙下今已去鄉從官則<lb/>
丁口登降其勢難詳將使差役之際以何為據必用丁<lb/>
則州縣有不能知必不用丁則官户之役比民為重今<lb/>
朝廷所以條約官户如租佃田宅斷買坊塲廢舉貨財<lb/>
與衆爭利比於平民皆有常禁茍使之與民皆役則昔<lb/>
之所禁皆當廢罷廢罷之則其弊必甚不罷則不如為<lb/>
<pb n="KR4h0132_WYG_048-12a"/>
民此徭役之說轍所以未諭也轍又聞發運之職今將<lb/>
改為均輸常平之法今將變為青苗愚鄙之人亦所未<lb/>
逹昔漢武外事四夷内興宫室財用匱竭力不能文用<lb/>
賈人桑𢎞羊之說買賤賣貴謂之均輸雖曰民不加賦<lb/>
而國用饒足然而法術不正吏緣為姦掊克日深民受<lb/>
其病孝昭既立學者爭排其說霍光順民所欲而從之天<lb/>
下歸心遂以無事不意今世此論復興衆口紛然皆謂<lb/>
其患必甚於漢何者方今聚斂之臣才智方畧未見𢎞<lb/>
<pb n="KR4h0132_WYG_048-12b"/>
羊之比而朝廷破壞䂓矩解縱繩墨使得馳騁自由惟<lb/>
利是嗜以轍觀之其害必有不可勝言者矣今立法之<lb/>
初其說甚美徒言徙貴就賤用近易逺茍誠止於此則<lb/>
似亦可為然而假以財貨許置官吏事體既大人皆疑<lb/>
之以為雖不明言販賣然既許之以變易矣變易既行<lb/>
而不與商賈爭利者未之聞也夫商賈等事曲折難行<lb/>
其買也先期而與錢其賣也後期而取貨多方相濟委<lb/>
曲相通倍稱之說由此而得然至往往敗折亦不可期<lb/>
<pb n="KR4h0132_WYG_048-13a"/>
今官買是物必先設官置吏簿書祿廪為費已厚然後<lb/>
使民各輸其所有非良不售非賄不行是以官買之價<lb/>
比民必貴及其賣也弊復如前然則商賈之利何緣可<lb/>
得徒使謗議沸騰商旅不行議者不知慮此至欲捐數<lb/>
百萬緡以為均輸之法但恐此錢一出不可復還今欲<lb/>
用忠實之人則患其拘滯不通如欲用巧智之士則患<lb/>
其出没難考委任之際尤難得其人此均輸之說轍所<lb/>
以未諭也常平條勅纎悉具存患在不行非法之弊必<lb/>
<pb n="KR4h0132_WYG_048-13b"/>
欲修明舊制不過以時斂之以利農以時散之以利末<lb/>
斂散既得物價自平貴賤之間官亦有利今乃改其成<lb/>
法雜以青苖逐路置官號為提舉别立賞罰以督増虧<lb/>
法度紛紜何至如此而况錢布於外水旱凶荒有不可<lb/>
知斂之則結怨於民捨之則官將何賴此青苖之說轍<lb/>
所以未諭也凡此數事皆議者之所詳論明公之所深<lb/>
究而轍於才性朴拙學問空疎用意不同動成違忤雖<lb/>
欲勉勵自効其勢無由茍明公見寛諒其不逮特賜敷<lb/>
<pb n="KR4h0132_WYG_048-14a"/>
奏使轍得外任一官茍免罪戾而明公選賢舉能以備<lb/>
僚佐兩獲所欲幸孰厚焉<lb/>
　　得聖語申省狀<hi>真徳秀</hi>
證㑹某今月十二日上殿奏事未出劄子先秉笏叙謝<lb/>
䝉恩召除得面清光䝉宣諭曰久聞卿名下有二語偶<lb/>
不記憶讀至第一劄貼黄口奏自古聖人無不盡倫而<lb/>
舜獨為人倫之至者緣其他帝王皆處人倫之常獨舜<lb/>
處人倫之變故也處人倫之常者易處人倫之變者難<lb/>
<pb n="KR4h0132_WYG_048-14b"/>
宣諭曰何為人倫之常某奏父慈子孝兄友弟恭此人<lb/>
倫之常也子孝而父不慈兄友而弟或不恭此人倫之<lb/>
變也人孰無父母而舜則父頑母嚚人孰無兄弟舜之<lb/>
弟象則傲人孰無夫婦舜則以匹夫娶天子之女此皆<lb/>
人所難處者而舜能處之各盡其道所以為人倫之至<lb/>
宣諭曰烝烝乂不格姦某奏此乃舜以至誠篤孝感動<lb/>
之效也如象至為不道然舜親愛之心不為少衰惜陛下<lb/>
之處濟王不如舜之處象葢舜不以象欲殺已為怨而<lb/>
<pb n="KR4h0132_WYG_048-15a"/>
封之有庳既不忘友愛之恩又使吏治其國納其貢稅象<lb/>
不得一有所為雖有虐民之心而無所施所謂仁之至<lb/>
義之盡也若陛下所以處濟王者亦如此豈不盡善盡<lb/>
美聖上正色宣諭朝廷之待濟王亦可謂至矣某奏陛<lb/>
下友愛之心可謂無所不至天下之人莫不知之但若<lb/>
謂此事處置得盡善臣實未敢仰承聖訓陛下不必看<lb/>
其他只看舜之處象者如彼陛下之處濟王者如此其<lb/>
不及舜明甚大抵人主所為當以二帝三王為師秦漢<lb/>
<pb n="KR4h0132_WYG_048-15b"/>
以下人君舉動不皆合理難以為法陛下所以待親王<lb/>
者既有媿於舜終是欠闕處宣諭曰亦是一時倉猝某<lb/>
又奏此乃既往之咎臣本不當言所以言者只欲陛下<lb/>
知得此是一大欠闕處自此益進聖學益修聖徳凡處<lb/>
人倫之際曲盡其至庶可揜葢前失異時為有宋盛德<lb/>
之君此臣區區之心也且如漢文帝亦不幸有淮南王<lb/>
之事只緣文帝所為可稱處多淮南王之死又不出其<lb/>
本意所以不失為漢之賢主然不免有此一玷不如無<lb/>
<pb n="KR4h0132_WYG_048-16a"/>
之為愈今陛下處此一事既有媿於舜自今處他事當<lb/>
益加勉勵必無媿於舜可也古之聖人亦不能無過但<lb/>
能補過則其過也如日月之食其更也如日月之復不<lb/>
害其為聖人王色微有喜意讀至第二劄尾某奏曰人<lb/>
心之所在即天心之所在宣諭曰天視自我民視天聽<lb/>
自我民聽即此意也讀至第三劄陛下誠欲收用賢之<lb/>
效臣願處伯成簡於内庭置中行於經幄某奏朝廷之<lb/>
上不可無華髪舊德之臣不獨人主頼老成之益朝列<lb/>
<pb n="KR4h0132_WYG_048-16b"/>
新進之士亦得有所矜式又奏陛下方留心典學若召<lb/>
伯咸簡中行三人置在朝廷特賜顧問所益必多如臣<lb/>
晩學恐不足仰禆聖德宣諭曰賢者在朝所益非淺又<lb/>
奏伯成簡皆年逾八十人謂雖召之必不來臣謂陛下<lb/>
若至誠招徠之豈有不至之理縱使不來必能因囊封<lb/>
以忠言上逹其益亦自不少宣諭二人何處居某奏楊<lb/>
簡四明人傅伯成泉南人讀至四方長人之官撫字不<lb/>
聞叨懫日甚一段宣諭曰監司郡守如何無一㢘者某<lb/>
<pb n="KR4h0132_WYG_048-17a"/>
奏豈可謂全無人但廉者少而貪者多愛民者少而虐<lb/>
民者多耳又宣諭曰然則何以革之某奏若朝廷於用<lb/>
舍黜陟之間示人以意亷者用而貪者黜愛民者用而<lb/>
害民者黜使士大夫知所勸懲則此習何患不革又宣<lb/>
諭卿曽見有何廉吏某奏臣自湖南來所過州郡但見<lb/>
知袁州趙䈣夫一介不取真廉吏也又奏將帥掊克軍<lb/>
士因依宣諭曰直恁地又曰軍心尤不可失讀三劄畢<lb/>
䝉玉音温然賜諭卿所陳三劄皆忠讜之論當即為施<lb/>
<pb n="KR4h0132_WYG_048-17b"/>
行某奏謝再拜訖退<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百七十五</head> <lb/>
    <p>
<pb n="KR4h0132_WYG_375-1a"/>
欽定四庫全書<lb/>
　文章辨體彚選巻三百七十五<lb/>
　　　　　　　　　　　　明　賀復徴　編<lb/>
書四<lb/>
　　書劉禹疇行孝傳後<hi>明劉基</hi>
世之所謂浮屠果何道而能使人信奉之若是哉人情<lb/>
莫不好安樂而惡憂患故惴之必於其所恒懼誘之必<lb/>
於其所恒願然後不待驅而自赴浮屠氏設為禍福<lb/>
<pb n="KR4h0132_WYG_375-1b"/>
之説其亦巧於致人與夫四海之衆林林也而無不為<lb/>
其所致何哉彼固非止惑愚昧而已也人情無不愛其<lb/>
親親歿矣哀痛之情未寘而謂㝠㝠之中欲加以罪孰<lb/>
不惕然而動於其心哉間有疑焉則羣咻之若目見其<lb/>
死者拘於囹圄受箠撻而望救者故中材之人莫不波<lb/>
馳而蟻附雖有篤行守道之親則亦文致其罪以告哀<lb/>
于土偶木俑之前彼固自以為孝而不知其為大不孝<lb/>
豈不哀哉且彼謂戕物者必償其死故有牛馬羊豕蛇<lb/>
<pb n="KR4h0132_WYG_375-2a"/>
虺之獄謂天下之蠢動者舉不可殺也今夫虎豹鷹鸇<lb/>
搏擊蜚走以食日不知其㡬何而獨無罪也哉人之殺<lb/>
物有獄矣虎豹食人而無獄何其重禽獸而輕人也彼<lb/>
又謂婦人之舉子者必有大罪故兒女子尤篤信其説<lb/>
以致㤙于其母吾不知司是獄者誰歟人必有母将舍<lb/>
其母而獄人之母歟将并與其母而獄之與獄其母不<lb/>
孝舍其母而獄人之母不公不孝不公俱不可以令二<lb/>
者必居一焉将見羣起而攻之矣雖有獄誰與治之宰<lb/>
<pb n="KR4h0132_WYG_375-2b"/>
天地者帝也彼則謂有佛焉至論佛之所謂呴呴嫗嫗<lb/>
若老婦然有呼而求救不論是非雖窮凶極惡無不引<lb/>
手援之使有罪者勿恒刑是以情破法也夫法出於帝<lb/>
而佛破之是自獲罪于天也吾知其無是事也昭昭矣<lb/>
以劉子之賢其不為所惑無足怪者吾獨悲夫天下之<lb/>
為劉子者不多也故又為之言以寤夫知愛其親而不<lb/>
知道者<lb/>
　　書斷獄記後<hi>劉基</hi>
<pb n="KR4h0132_WYG_375-3a"/>
往嵗朝廷慮天下斷獄之未審用中書御史臺議遣官<lb/>
審覆論報僕時居山間聞人言之山嶽震疊如雷雨之<lb/>
将至隂雨鳴條飛電爍目豪民猾吏竄伏如鼠俱自期<lb/>
不能免而啣寃抱痛之民莫不伸眉引項若槁葉之待<lb/>
滋潤及其至則風止雨霽望者如敗軍之歸而畏者如<lb/>
鷹隼之脱條而得扶揺也則怪而問于老成更事之人<lb/>
咸曰斷大獄必視成案茍無其隙不得而更焉因退自<lb/>
太息曰茍如是烏用是審覆者為哉于是大信刀筆之<lb/>
<pb n="KR4h0132_WYG_375-3b"/>
真能生死人矣既又聞諸人曰非朝廷意也奉命者之<lb/>
不恪耳及觀國子博士黄先生所叙御史蘇公慮囚湖<lb/>
北所平反事曷嘗拘于成案哉然後知賢人所為固與<lb/>
衆人異矣夫以一湖北之地公一廵歴而所平反者八<lb/>
事所擿豪右之持吏而泥法者又數事豈他道之無寃<lb/>
民耶無蘇公而已矣僕嘗往觀于牧民之以簡訟名者<lb/>
之其庭草生于階視其几塵積于牘徐而訪于其鄉察<lb/>
其田里之間則強梁横行怨聲盈路問其故曰官不受<lb/>
<pb n="KR4h0132_WYG_375-4a"/>
詞無所訴受之而已矣大吏至則曰官能不生事民譁<lb/>
非官罪也則皆扶出之訴者悉含垢去則轉以相告無<lb/>
復來者由是卒獲簡訟之名嗚呼輿圖廣矣不皆得蘇<lb/>
公彼上報于朝廷者又将獲偹事之賞矣然後怨憤之<lb/>
氣抝而為鬭殺激而為盗賊鬰而為灾沴上應乎天誰<lb/>
之咎哉嗚呼使人人如蘇公刑期于無刑不難矣明天<lb/>
子在上庶其見之則求諸老成以為典刑舍是編其奚<lb/>
適哉<lb/>
<pb n="KR4h0132_WYG_375-4b"/>
　　書鄒浩傳後<hi>周忱</hi>
予嘗奉詔纂集歴代名臣奏議得宋右正言鄒浩諌立<lb/>
劉后疏反覆㡬二千言讀之使人毛髪森悚又見當時<lb/>
有陽翟田畫監京城門見浩因言得罪告之曰使志完<lb/>
隱黙官京師遇寒疾不汗五日死矣豈獨嶺海之間能<lb/>
死人哉及浩之南遷人莫敢顧而宗正寺主簿王回獨<lb/>
歛交㳺錢為治装且慰安其困事覺下詔獄御史詰之<lb/>
即自服曰實曽與謀不敢欺也是三人者在當時相友<lb/>
<pb n="KR4h0132_WYG_375-5a"/>
善皆以氣節自許距今已三百餘年聞其危言讜論凛<lb/>
然若有生氣其忠肝義膽且與日月爭光可也浩之裔<lb/>
孫今為常山主簿出史傳示予因書田王二人之言以<lb/>
附于後使觀者知浩為忠臣而畫回在當時為益友也<lb/>
　　歐陽公書王彦章事<hi>徐一夔</hi>
古人為文非徒然也蓋必有為而作宋至慶厯蓋已四<lb/>
十年不用兵矣一旦趙元昊叛兵聚西陲歴四五年而<lb/>
攻守之計不决歐陽公獨持用竒取勝之議朝廷不以<lb/>
<pb n="KR4h0132_WYG_375-5b"/>
為然而邉将多失機㑹公以梁将王彦章之善於用竒<lb/>
也故於其事獨惓惓焉彦章姓王氏鄆州夀張人號王<lb/>
鐡鎗事梁至宣義軍節度使梁晉交爭河上之戰凡數<lb/>
百合彦章戰輙勝至于徳勝之戰尤竒末帝時小人段<lb/>
凝用事忌彦章功名唐兵攻兖州故與嬴卒遂至於敗<lb/>
見執於唐死之歐陽公著五代史既列彦章於死節傳<lb/>
而加感憤歎息其後在河北又得其家傳并畵像以家傳<lb/>
補舊吏之畧以畫像損壞重加補緝且為著畫像記至<lb/>
<pb n="KR4h0132_WYG_375-6a"/>
於徳勝之戰傳既書之畫像記復申言之不厭於複所<lb/>
以然者蓋致其希慕不可及之意而警發當時用兵者<lb/>
之不尚竒也議者以謂古之良将多矣歐陽公何獨惓<lb/>
惓於彦章其意蓋不足於公也夫公不舉古之良将而<lb/>
獨舉彦章非謂古之良将不善用竒也蓋舉近則人易<lb/>
知所謂殷監不逺在夏后之世是也若謂彦章事梁為<lb/>
亂賊之黨而以其死為徒知食焉不避其難之為義則<lb/>
尤大非且自古亂賊莫甚於漢之莾操梁雖倔起乗唐<lb/>
<pb n="KR4h0132_WYG_375-6b"/>
衰而取之視莾操尤當末減且揚雄嘗事莾矣荀彧嘗<lb/>
事操矣彦章起自卒伍素不知書尚得而咎之哉彦章<lb/>
之事梁政如舅以嬖妾為妻為之婦者何敢不以為姑<lb/>
乎茍其説行非特不知歐陽公之意有在且不知五季<lb/>
之世死節之臣為不多見使彦章之忠義不白于天下<lb/>
後世無以為人臣勸因著于篇<lb/>
　　書宋諸賢墨蹟後<hi>李東陽</hi>
右宋李忠定公書一張忠獻公書一趙忠簡公劄子一<lb/>
<pb n="KR4h0132_WYG_375-7a"/>
外小帖一吕太保安老李恭政泰發書各一姑蘇沈啓<lb/>
南氏所藏者吴太史原博擕至京師予得而觀之嗚呼<lb/>
天下未有不用君子而治不用小人而亂者宋之衰非<lb/>
無君子而患於不能用然其君子亦有過焉秦檜首惡<lb/>
天下所繇亂賢如忠獻實與薦之泰發雖與持議禍至<lb/>
死初不能無恭政之屈此其所憾者吕非純才仇視諸<lb/>
賢無足深論忠定再罷乃繇忠獻忠簡雖與忠獻合而<lb/>
屢惑讒間至悉變其所為則所謂君子亦不能同心戮<lb/>
<pb n="KR4h0132_WYG_375-7b"/>
力自貽矛盾之患何怪乎國勢之不昌小人之禍未殄<lb/>
也晦菴謂明大義識事理惟忠定兼之蓋雖張趙不能<lb/>
不各有短長吕李而下其器可知也然使其志論獲行<lb/>
小大畢用皆當有益於世今觀其尺書寸札皆國家天<lb/>
下事也卒令厄塞困頓齎志以歿國亡世改而其辭獨<lb/>
存哀哉<lb/>
　　書皮日休集後<hi>王鏊</hi>
予觀襲美與魯望倡和跌宕恠偉真所謂兩雄力相當<lb/>
<pb n="KR4h0132_WYG_375-8a"/>
者及讀其集所謂文藪者亦多感慨激昻六箴有檢身<lb/>
勅巳之志反招逐癘有抑邪扶正之志鹿門隱書有閔<lb/>
時病俗之志七愛三羞有傷今懷古之志文中子碑配<lb/>
享昌黎請孟子為學科又㡬于知道者及讀唐書則曰<lb/>
黄巢入闗以為翰林學士朱子綱目亦書之驚曰襲美<lb/>
乃至是耶讀其文未嘗不悲其志壮其詞惜其遭時之<lb/>
不幸也守之不固也而以為恨曽不得與王維鄭䖍為<lb/>
伍一日覽陸務觀渭南集曰襲美晩遯吴越死焉有子<lb/>
<pb n="KR4h0132_WYG_375-8b"/>
光業為吴越相四世孫公弼在慶厯間名士也方吴越<lb/>
時中原隔絶乃有妄人造謗謂襲美隳節巢賊宋景文<lb/>
喜取小説入正史公弼欲辨之于朝不及而卒尹師<lb/>
魯皮子良墓志亦云曽祖日休避廣明之難徙籍㑹稽<lb/>
及錢氏王其地遂依之官太常博士贈禮部尚書則其<lb/>
事益信矣嗚呼襲美千載之寃至是始雪矣不獨雪襲<lb/>
美之寃亦以雪吾儒之耻也曰南部新書亦載巢令日<lb/>
休作䜟語有裏頭三屈律之語遂為所害何耶此亦傳<lb/>
<pb n="KR4h0132_WYG_375-9a"/>
聞之語也然亦可見其不屈於賊矣曰後之為史則何<lb/>
如曰所聞異詞所傳異聞信以傳信疑以傳疑此春秋<lb/>
之法也<lb/>
　　閒書杜律<hi>楊慎</hi>
杜詩可以意觧而不可以辭解必不可已而解之可以<lb/>
一句一首解而不可以全帙解全帙解必有牽強不通<lb/>
反為作者之累世傳虞伯生註杜七言律本不出自伯<lb/>
生筆乃張伯成為之後人駕名於伯生耳其註首解恨<lb/>
<pb n="KR4h0132_WYG_375-9b"/>
别云杜公初至成都未得所依故以别為恨不知唐室<lb/>
板蕩故園䧟虜雖得所依豈不以别為恨公豈如江佑<lb/>
淮商風水為鄊船作宅一得醉飽不思家者乎解揺落<lb/>
深知宋玉悲云惟深知其故故千年之後且為悲歎惟<lb/>
其亦吾之師故閔其蕭條解生長明妃一首云惟其去<lb/>
紫臺故春風面不可見惟其獨留青塜故環珮聲歸月<lb/>
下聞此乃村學究腐爛講套語豈可牋杜乎解曽閔朱<lb/>
旗北斗閒云亦嘗樹旌旗於北斗城中以享安閒之富<lb/>
<pb n="KR4h0132_WYG_375-10a"/>
貴北斗閒三字而上下添十二字乃成文何異世傳怒<lb/>
揮門不報打鋪路無籠之謔謡耶織女機絲虚夜月石<lb/>
鯨鱗甲動秋風本言亂離蕭條之状而解云織女不能<lb/>
機杼故曰虚石鯨相傳有靈故曰動此何異眯目而道<lb/>
黒白者綵筆昔曽干氣象本説登山而云以文彩弄筆<lb/>
干動時貴以擬飛騰此又視老杜為鑚刺乞哀之徒矣<lb/>
幽棲地僻一首本是喜客至之意乃云亦姑以覘其誠<lb/>
意否是杜之隂險逆詐也豈所謂以小人之心而度君<lb/>
<pb n="KR4h0132_WYG_375-10b"/>
子者乎預傳籍籍新京兆青史無勞數趙張本是期以<lb/>
古賢乃註云此去朝廷定有陞擢既為京兆少尹必陞<lb/>
三輔大尹此何異星士夀書預冩賞帖耶可惡可厭其<lb/>
他尚多聊舉一二耳牽纒之長實累千里此既晦杜意<lb/>
又汚虞名曷鑱其板勿悮人也<lb/>
　　書張思欽巻<hi>王守仁</hi>
三原張思欽元相将葬其親卜有日矣南走數千里而<lb/>
來請銘於予予之不為文也乆矣辭之固而請弗已則<lb/>
<pb n="KR4h0132_WYG_375-11a"/>
與之坐而問曰子之乞銘於我也将以圖不朽於其親<lb/>
也則亦寧非孝子之心乎雖然子以為孝子之圖不朽<lb/>
於其親也盡於是而已乎将猶有進於是者也夫圖之<lb/>
於人也則曷若圖之於子乎傳之於其人之口也則曷<lb/>
若傳之於其子之身乎故子為賢人也則其父為賢人<lb/>
之父矣子為聖人也則其父為聖人之父矣其與託之<lb/>
於人之言也孰愈夫叔梁紇之名至今為不朽矣則亦<lb/>
以仲尼之為子耶抑亦以他人為之銘耶思欽蹙然而<lb/>
<pb n="KR4h0132_WYG_375-11b"/>
起稽顙而後拜曰元相非至於夫子之門則㡬失所以<lb/>
圖不朽於其親者矣明日入而問聖人之學則語以格<lb/>
致之説焉求格致之要則語之以良知之説焉思欽躍<lb/>
然而起拜而復稽曰元相茍非至於夫子之門則尚未<lb/>
知有其心又何以圖不朽於其親乎請歸葬吾親而來卒<lb/>
業於夫子之門則庶㡬其不朽之圖矣<lb/>
　　書秦風蒹葭三章後<hi>唐順之</hi>
嘉靖戊申秋七月二十五日夜雷雨大作萬艘震蕩平<lb/>
<pb n="KR4h0132_WYG_375-12a"/>
明開霽則河水増髙四五尺矣余與諸生泛小舠如陳<lb/>
渡臨流歌嘯渺然有千里江湖之思因詠秦風蒹葭三<lb/>
章則宛如目前風景而所謂伊人者猶庶㡬見之見秦<lb/>
時風俗不雄心於戈矛戰鬭則逞技於獫歇射獵至其<lb/>
聲利所驅雖豪傑亦且側足於寺人媚子之間方以為<lb/>
榮而不知愧其義士亦且沉酣豢養與君為殉而不可<lb/>
贖蓋靡然矜俠趨勢之甚矣而乃有遺世獨立澹乎埃<lb/>
壒之外若斯人者豈所謂一國之人皆若狂而此其獨<lb/>
<pb n="KR4h0132_WYG_375-12b"/>
醒者歟抑亦以秦之不足與而優㳺肥遁若後來鑿坏羊<lb/>
裘之徒者在當時固已有人歟余獨惜其風可聞而姓<lb/>
名不著不得與鑿坏羊裘之徒並列隱逸傳然鑿坏羊<lb/>
裘之徒以其身而逃之蒹葭伊人者乃并其姓名而逃<lb/>
之此又其所以為至也噫嘻士固有不慕乎當世之榮<lb/>
而亦何心於後世之名也哉因慨然為之一笑遂書以<lb/>
示諸生<lb/>
　　書黄山谷詩後<hi>唐順之</hi>
<pb n="KR4h0132_WYG_375-13a"/>
黄豫章詩真有慿虚欲仙之意此人似一生未嘗食烟<lb/>
火食者唐人蓋絶未見有到此者也雖韋蘇州之髙潔<lb/>
亦須讓出一頭地耳試具眼叅之吾若得一片静地非<lb/>
特斷葷當須絶粒矣蓋自覺與世味少緣矣然非為作<lb/>
詩計也<lb/>
　　書地理鶴岡况君巻<hi>唐順之</hi>
叩巫卜星相堪輿之家而問焉曰吉乎未必然也而聞<lb/>
者驟然喜叩巫卜星相堪輿之家而問焉曰凶乎未必<lb/>
<pb n="KR4h0132_WYG_375-13b"/>
然也而聞者驟然悲則是巫卜星相堪輿常操吉人凶<lb/>
人悲人喜人之權以奔走乎其人而其人之吉凶悲喜<lb/>
一繫于巫卜星相堪輿之口而聽焉若是何也人情常<lb/>
喜希覬乎其所不可必而常揣摩乎其所不可知而術<lb/>
家馮鬼神以自神故多言而或信巧發而竒中操希覬<lb/>
之心與揣摩之見而叩之馮鬼神之人而投之巧發竒<lb/>
中之説宜其入之深也諸家之中其尤熾者曰堪輿其<lb/>
指畫天地支離五行八卦竒中之説尤多而人尤尊之<lb/>
<pb n="KR4h0132_WYG_375-14a"/>
堪輿家吾不知其所始吾意其初本以候土驗氣測量<lb/>
水胍以寧死者而贊慈孝如是而已蓋未始有鬼䕃之<lb/>
説也自兹説之行至使子孫露其先人不葬以待吉地<lb/>
與吉日致其人而不免于水火者有矣或取土中數十<lb/>
年之陳胔非有山崩水齧而好數徙之甚者豫章饒歙<lb/>
之間盗地以葬往往至於殺人而不止然則堪輿家之<lb/>
說吾懼其不為祥而為孽也夫儒者之論殃慶歸之積<lb/>
善與惡其説至精猶或半驗半不驗則天道之逺也而<lb/>
<pb n="KR4h0132_WYG_375-14b"/>
謂既朽之骨叢禍叢福若呼谷而響答焉其亦未必然<lb/>
歟鶴岡况君精於術而能竒中者也曩余葬母實藉於<lb/>
君然余之藉君非其吉凶禍福之謂也君間嘗請文於<lb/>
余嗚呼挾君之術以㳺於世其有不能奔走乎其人而<lb/>
其人之悲喜有不惟君之為聽者歟然則余言何能輕<lb/>
重君耶君如有意乎余言也則君其務為候土驗氣以<lb/>
寧死者毋務為吉凶禍福以邀生者而孝子慈孫有溺<lb/>
於吉凶之説其亦以余言解之而已矣<lb/>
<pb n="KR4h0132_WYG_375-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_375-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻九十六</head> <lb/>
    <p>
<pb n="KR4h0132_WYG_096-1a"/>
欽定四庫全書<lb/>
　文章辨體彚選巻九十六<lb/>
　　　　　　　　　　　明　賀復徴　撰<lb/>
疏十<lb/>
　　請立學校疏<hi>東晉戴邈</hi>
臣聞天道之所大莫大於隂陽帝王之至務莫重於禮<lb/>
樂是以古之建國有明堂辟雍之制鄉有庠序黌校之<lb/>
儀皆所以抽導幽滯啟廣才思葢以六四有困䝉之吝<lb/>
<pb n="KR4h0132_WYG_096-1b"/>
君子大養正之功也昔仲尼列國之大夫耳興禮修學<lb/>
於洙泗之間四方髦俊斐然向風身達者七十餘人自<lb/>
兹以来千載絶塵豈天下小於魯衛賢哲乏於曩時勵<lb/>
與不勵故也自頃國遭無妄之禍社稷有綴旒之危宼<lb/>
羯飲馬於長江凶狡䲭張於萬里遂使神州蕭條鞠為<lb/>
茂草四海之内人跡不交霸主有旰食之憂黎元懐荼<lb/>
毒之苦戎首交拜於中原何遽籩豆之事哉然三年不<lb/>
為禮禮必壊三年不為樂樂必崩况曠載累紀如此之<lb/>
<pb n="KR4h0132_WYG_096-2a"/>
乆邪今末進後生目不覩揖讓升降之儀耳不聞鐘鼔<lb/>
管絃之音文章散滅圖䜟無遺此葢聖達之所深悼有<lb/>
識之所嗟嘆也夫平世尚文遭亂尚武文武逓用長乆<lb/>
之道譬之天地昏明之迭自古以来未有不由之者也<lb/>
今或以天下未一非興禮樂之時此言似之而不其然<lb/>
夫儒道深奥不可倉卒而成古之俊乂必三年而通一<lb/>
經比天下平泰然後修之則功成事定誰與制禮作樂<lb/>
者哉又貴游之子未必有斬將搴旗之才亦未有從軍<lb/>
<pb n="KR4h0132_WYG_096-2b"/>
征戍之役不及盛年講肄道義使明珠加磨瑩之功荆<lb/>
璞發採琢之榮不亦良可惜乎臣愚以世喪道久人情<lb/>
玩於所習純風日去華競日彰猶火之消膏而莫之覺<lb/>
也今天地告始萬物權輿聖朝以神武之徳值革命之<lb/>
運蕩近世之流弊繼千載之絶軌篤道崇儒創立大業<lb/>
明主唱之於上宰輔督之於下夫上之所好下必有過<lb/>
之者焉是故雙劔之節崇而飛白之俗成挾琴之容飾<lb/>
而赴曲之和作君子之徳風小人之徳草實在感之而<lb/>
<pb n="KR4h0132_WYG_096-3a"/>
已臣以闇淺不能逺識格言奉誦明令慷慨下風謂宜<lb/>
乘三時之隙漸就修建<lb/>
　　諌移都洛陽疏<hi>孫綽</hi>
伏見征西大將軍臣温表便當躬率三軍討除二㓂蕩<lb/>
滌河渭清灑舊京然後神旂電舒朝服濟江反皇居於<lb/>
中土正玉衡於天極斯超世之𢎞圖千載之盛事然臣<lb/>
之所懐竊有未安以為帝王之興莫不藉地利人和以<lb/>
建功業貴能以義平暴因而撫之懐愍不建淪胥秦京<lb/>
<pb n="KR4h0132_WYG_096-3b"/>
遂令胡戎交侵神州絶綱土崩之釁誠由道喪然中夏<lb/>
蕩蕩一時横流百郡千城曽無完郛者何哉亦以地不<lb/>
可守投奔有所故也天祚未革中宗龍飛非唯信順協<lb/>
於天人而已實賴萬里長江畫而守之耳易稱王公設<lb/>
險以守其國險之時義大矣哉斯已然之明效也今作<lb/>
勝談自當任道而遺險校實量分不得不保小以固存<lb/>
自喪亂已来六十餘年蒼生殄滅百不遺一河洛丘墟<lb/>
函夏蕭條井堙木刋阡陌夷滅生理茫茫永無依歸播<lb/>
<pb n="KR4h0132_WYG_096-4a"/>
流江表已經數世存者長子老孫亡者丘隴成行雖北<lb/>
風之思感其素心目前之哀實為交切若遷都旋軫之<lb/>
日中興五陵即復緬成遐域泰山之安既難以理保烝<lb/>
烝之思豈不纒於聖心哉温今此舉誠欲大覽始終為<lb/>
國逺圖向無山陵之急亦未首決大謀獨任天下之至<lb/>
難也今發憤忘食忠慨亮到凡在有心孰不致感而百<lb/>
姓震駭同懐危懼者豈不以反舊之樂賒而趣死之憂<lb/>
促哉何者植根於江外數十年矣一朝拔之頓驅踧於<lb/>
<pb n="KR4h0132_WYG_096-4b"/>
空荒之地提壺萬里踰險浮深離墳墓棄生業富者無<lb/>
三年之糧貧者無一飡之飯田宅不可復售舟車無從<lb/>
而得捨安樂之國適習亂之鄉出必安之地就累卵之<lb/>
危將頓仆道塗飄溺江川僅有達者夫國以人為本疾<lb/>
㓂所以為人衆喪而㓂除亦安所取裁此仁者所宜哀<lb/>
矜國家所宜深慮也自古今帝王之都豈有常所時隆<lb/>
則宅中而圖大勢屈則遵養以待㑹使徳不可勝家有<lb/>
三年之積然後始可謀太平之事耳今天時人事有未<lb/>
<pb n="KR4h0132_WYG_096-5a"/>
至者矣一朝欲一宇宙無乃頓而難舉乎臣之愚計以<lb/>
為且可更遣一將有威名資實者先鎮洛陽於陵所築<lb/>
二壘以奉衛山陵埽平梁許清一河南漕運之路既通<lb/>
然後盡力於開墾廣田積榖漸為徙者之資如此賊見<lb/>
亡徴勢必逺竄如其迷逆不化復欲送死者南北諸軍<lb/>
風馳電赴若身手之救痛癢率然之應首尾山陵既固<lb/>
中夏小康陛下且端委紫極増修徳政躬行漢文簡樸<lb/>
之至去小惠節游費審官人練甲兵以養士滅㓂為先<lb/>
<pb n="KR4h0132_WYG_096-5b"/>
十年行之無使隳廢則貧者殖其財怯者充其勇人知<lb/>
天徳赴死如歸以此致政猶運諸掌握何故捨百勝之<lb/>
長理舉天下而一擲哉陛下春秋方富温克壯其猷君<lb/>
臣相與𢎞養徳業括囊元吉豈不快哉今温唱髙議聖<lb/>
朝互同臣以輕㣲獨獻管見出言之難實在今日而臣<lb/>
區區必聞天聽者切以無諱之朝狂瞽進説芻蕘之謀<lb/>
聖賢所察所以不勝至憂觸冒干陳若陛下垂神温少<lb/>
留志豈非屈於一人而允億兆之願哉如以干忤罪大<lb/>
<pb n="KR4h0132_WYG_096-6a"/>
欲加顯戮使丹誠上達退受刑誅雖沒泉壤尸且不朽<lb/>
　　奏去任谷疏<hi>郭璞</hi>
任谷所為妖異無有因由陛下𤣥鑒廣覽欲知其情狀<lb/>
引之禁内供給安處臣聞為國以禮正不聞以竒邪所<lb/>
聴惟人故神降之吉陛下簡黙居正動遵典刑按周禮<lb/>
竒服怪人不入宫况谷妖詭怪人之甚者而登講肆之<lb/>
堂宻邇殿省之側塵㸃日月穢亂天聽臣之私情竊所<lb/>
以不取也陛下若以谷信為神靈所憑者則應敬而逺<lb/>
<pb n="KR4h0132_WYG_096-6b"/>
之夫神聰明正直接以人事若以谷為妖蠱作妄者則<lb/>
當投卑裔土不宜令䙝近紫闈若以谷或是神祗告譴<lb/>
為國作眚者則當克已修禮以弭其妖不宜令谷安然<lb/>
自容肆其邪變也臣愚以為隂陽陶蒸變化萬端亦是<lb/>
狐狸魍魎憑陵作慝願陛下採臣愚懐特遣谷出臣以<lb/>
人乏忝荷史任敢忘直筆惟義是規<lb/>
　　平刑疏<hi>郭璞</hi>
臣聞上古象刑而民不犯中古明刑以致刑措故立刑<lb/>
<pb n="KR4h0132_WYG_096-7a"/>
以禁刑立殺以去殺重之以死所以求其生峻之以刑<lb/>
所以輕其死死由於法輕生存乎法重此立防之成標<lb/>
也然則刑無輕重用之惟平非平法之為難恩在斷之<lb/>
為難是以子皋刑戮刖者忘痛釋之典刑民無怨色何<lb/>
者積之於誠也按癸酉詔書之㫖專為邉城實之裔土<lb/>
濟當時一切之用非為經逺之法亦是中夏全平之時<lb/>
威御足指控制故可得行之矣欲役無賴子弟驅不逞<lb/>
之人聚之於空荒四維之地將以捍固牧圉未見其利<lb/>
<pb n="KR4h0132_WYG_096-7b"/>
也且濵接鯨猾宻邇姦藪退未絶其丘窟之顧進無以<lb/>
塞其逋逃之門五流三品誠古之犯刑論之於今事實<lb/>
難行且律令以跨三代厯載所遵未易輕改者也是以<lb/>
刑法不專則名幸者興政令驟變則人志無繫子産患<lb/>
其如此故矯先政議事之制而立刑書之辟皆所以辟<lb/>
民心而正羣惑者也<lb/>
　<lb/>
　文章辨體彚選巻九十六<lb/>
</p>
<p>
</p>
  </div>
</body>
</text>
</TEI>
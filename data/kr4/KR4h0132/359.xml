<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷三百五十九</head> <lb/>
    <p>
<pb n="KR4h0132_WYG_359-1a"/>
欽定四庫全書<lb/>
　文章辨體彚選卷三百五十九<lb/>
　　　　　　　　　　　　明　賀復徵　編<lb/>
序七十九<hi>變體</hi>
傳體<lb/>
　　趙至序<hi>晉嵇紹</hi>
至字景真代郡人漢末其祖流宕客緱氏令新之官至<lb/>
年十二與母共道傍看母曰汝先世非微賤家也汝後<lb/>
<pb n="KR4h0132_WYG_359-1b"/>
能如此不至曰可爾耳歸便就師誦書蚤聞父耕叱牛<lb/>
聲釋書而泣師問之答曰自傷不能致榮華而使老父<lb/>
不免勤苦年十四入太學觀時先君在學寫石經古文<lb/>
事訖去遂隨車問先君姓名先君曰年少何以問我至<lb/>
曰觀君風器非常故問耳先君具告之至年十五陽病<lb/>
數數狂走五里三里為家追得又灸身體十數處年十<lb/>
六遂亡命徑至洛陽求索先君不得至鄴沛國史仲和<lb/>
是魏領軍史渙孫也至便依之遂名翼字陽和先君到<lb/>
<pb n="KR4h0132_WYG_359-2a"/>
鄴至具道太學中事便逐先君歸山陽經年至長三尺<lb/>
七寸潔白黑髪赤唇明目鬢鬚不多閑詳安諦體若不<lb/>
勝衣先君嘗謂之曰卿頭小而鋭瞳子白黑分明視瞻<lb/>
停諦有白起風至議論清辨有從横才然亦不以自長<lb/>
也孟元基辟為遼東從事在郡斷九獄見稱清當常自<lb/>
痛棄親逺游母亡不見吐血發病服未竟而亡<lb/>
　　夏侯稱及榮序<hi>夏侯湛</hi>
稱字叔權自孺子而好合聚童兒為之渠帥戲必為軍<lb/>
<pb n="KR4h0132_WYG_359-2b"/>
旅戰陣之事有違者輒嚴以鞭捶衆莫敢逆淵陰竒之<lb/>
使讀項羽傳及兵書不肯曰能則自為耳安能學人年<lb/>
十六淵與之田見奔虎稱驅馬逐之禁之不可一箭而<lb/>
倒名聞太祖把其手喜曰我得汝矣與文帝為布衣之<lb/>
交每讌㑹氣陵一座辨士不能屈世之髙名者多從之<lb/>
游年十八卒弟榮字幼權幼聰惠七嵗能属文誦書日<lb/>
千言經目輒識之文帝聞而請焉賓客百餘人人一奏<lb/>
刺悉書其鄉邑名氏世所謂爵里刺也客示之一寓目<lb/>
<pb n="KR4h0132_WYG_359-3a"/>
使之遍談不謬一人帝深竒之漢中之敗榮年十三左<lb/>
右提之走不肯曰君親在難焉所逃死乃奪劒而戰遂<lb/>
没陣<lb/>
記體<lb/>
　　南溪白龍洞序<hi>唐李渤</hi>
桂水灕山右滙陽江數里餘得南溪口溪左屏崕巘外<lb/>
鬭麗爭髙其孕翠曵煙邐迤如畫左連幽野園田鷄犬<lb/>
疑非人間泝流數百步至巖巖下有灣壤沮洳因尊為<lb/>
<pb n="KR4h0132_WYG_359-3b"/>
新泉山有二洞九室西南曰白龍洞横透巽維蜕骨如<lb/>
玉西北曰𤣥巖洞曲通坎隅晴眺灕水𤣥巖之上曰丹<lb/>
室白龍之右曰夕室巽維北梯險至仙窟北又有石室<lb/>
參差呀豁延景宿雲其洞室並乳溜凝化詭勢竒狀俯<lb/>
而察之如傘如軬如孌櫨支撑如蓮蔓藻井左睨右瞰<lb/>
似簾似緯似松偃竹裊似海蕩雲驚其玉池𤣥井嵐颷<lb/>
迴環交錯迷不可紀從夕室梁溪向郭四里而近去松<lb/>
衢二百步而遙余獲之若獲荆璆與隋珠焉亦疑夫大<lb/>
<pb n="KR4h0132_WYG_359-4a"/>
舜遊此而忘歸矣遂命發潜敞深磴危宅既翼之以亭<lb/>
榭又韻之以松竹似讌方丈似昇瑤䑓以溪在郡之南<lb/>
因目為南溪云<lb/>
韻體<lb/>
　　季春下旬詔宴薛王山池序<hi>張説</hi>
碧流日煖南山雪殘首獻之浹辰暮春之提日帝京形<lb/>
勝借上林而入遊戚里池臺就修竹而開宴泉賙御府<lb/>
味給天厨仙倡宥樂中貴督酒太平佳事前史未書大<lb/>
<pb n="KR4h0132_WYG_359-4b"/>
矣哉一徳日新九功惟敘運璿樞而均四氣握金鏡而<lb/>
静萬方堯舜湯文不違顔於咫尺䕫龍伊吕共接手於<lb/>
朝廷此則青門上路朱邸平臺城烟屢起而泊山野風<lb/>
時來而過水春將悵别愛落花於灑途夏如欣㑹玩峰<lb/>
雲之映沼爾其列筵授几分曹設幕艇送江鳬船迎海<lb/>
鶴魚龍九劒曼延揮霍鸞鳳鳴簫鼓作申錫開於百甕<lb/>
慈心出於三爵炮炙熏林塘醪醴厭邱壑抃急管於無<lb/>
算醉湛恩以取樂羣公賦詩俾僕題序長卿痟渇覺含<lb/>
<pb n="KR4h0132_WYG_359-5a"/>
毫之轉遲子雲壯夫見雕蟲之都廢<lb/>
追壽體<lb/>
　　為孝廉顧道通君追壽父母序<hi>明王世貞</hi>
凡人之情不假飾而發於性賢者恒任其過而不肖者<lb/>
恒任其不及自先王之禮教行不及者恒苦其勉企而<lb/>
過者恒苦於抑而不得伸然是先王之禮教雖本於財<lb/>
成而就中而其意若在伸而不在抑故夫人子之事親<lb/>
生則致其養病則致其治殁則致其哀以為是無以加<lb/>
<pb n="KR4h0132_WYG_359-5b"/>
矣養而不已而至於鬻子治而不已而至於割股哀而<lb/>
不已而至於廬墓先王尤以為近於厚也而旌之鬻子<lb/>
而無後割股而傷生廬墓而終身至犯於生人之大訓<lb/>
然先王猶以為過而不以為罪也陳於陵之不食其母<lb/>
許世子之不嘗藥原壤之歌而宰予之欲短喪彼固幸<lb/>
而免於一時之法然聖賢之所以抉其微而刑之萬世<lb/>
者何嚴也故夫律此而語彼而人子之於親寧任其過<lb/>
可也友人孝亷顧道通一日冠裳而謁予再拜肅容而<lb/>
<pb n="KR4h0132_WYG_359-6a"/>
有請曰吾二親之棄不肖也實在壯先子北山篤行君<lb/>
子顧其名施逺不能出里閈母何淑懿令人其教近不<lb/>
能出檐闥而是時不肖方稚不敢以徼鉅公長者而為<lb/>
之銘若表葢三十年如一日也計吾父母而在今歲當<lb/>
七十吾父母而七十不肖誠貧則必謁四方之醴齊醍<lb/>
盎以實吾觴則必謁四方之殽胾羶薌以實吾俎則必<lb/>
謁四方之賢士大夫歌誦敘記以實吾堂而今悉已矣<lb/>
其所致而實觴俎者度無以起吾父而薦之而至於歌<lb/>
<pb n="KR4h0132_WYG_359-6b"/>
誦敘記其文義之儁足以時寄吾思其美而傳足以嘘<lb/>
枯而肉骨而使之不朽即先生其人也不肖願有請於<lb/>
先生予怪而語之夫所謂壽者黄耉台背𤣥髪兒齒之<lb/>
年而所以壽之者崇岡茂陵川升日至之語今舉堂上<lb/>
之祝而致之冡中之陳母乃非當乎道通拜不已曰先<lb/>
生義正吾無以奪先生雖然其必有以慰吾逝者於地<lb/>
下而寓吾思余固謝不許道通之友曹生從傍説曰吾<lb/>
呉之俗薄者懸孤之宴子輒避亡胃脯酒漿責直以償<lb/>
<pb n="KR4h0132_WYG_359-7a"/>
易簀而呼去檢槖裝送塟之子哭往醉歸墓木如拱博<lb/>
進是資孰與顧君之老而慕其父母乎即厚者多作佛<lb/>
事號為宴施浮屠黄冠是依是師斥其貝璣以馳京師<lb/>
購御而施冠其豐碑孰與顧君之知乞先生文以寄其<lb/>
慕者乎曹生之説云爾嗟夫顧君之所謂請誠不經而<lb/>
吾之許誠濫顧有感於曹生之説似猶得夫先王之所<lb/>
厚而竊附於鬻子割股而廬墓者因為序而歸之<lb/>
　<lb/>
<pb n="KR4h0132_WYG_359-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷三百五十九<lb/>
</p>
<p>
</p>
  </div>
</body>
</text>
</TEI>
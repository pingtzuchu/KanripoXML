<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五十</head> <lb/>
    <p>
<pb n="KR4h0132_WYG_050-1a"/>
欽定四庫全書<lb/>
　文章辨體彚選巻五十<lb/>
　　　　　　　　　　　　明　賀復徵　編<lb/>
判<lb/>
　吳訥曰按唐制凡選人入選其選之之法有四一曰<lb/>
　身體貌豐偉二曰言言辭辨正三曰書楷法遒美四<lb/>
　曰判文理優長四事皆可取則先德行德均以才才<lb/>
　均以勞葢凡進士登第及諸科出身皆以此筌釋若<lb/>
<pb n="KR4h0132_WYG_050-1b"/>
　陸宣公既登進士又以書判拔萃補渭南尉是也宋<lb/>
　代選人試判三道若二道全通一道稍次而文翰俱<lb/>
　優為上一道全通而二道稍次為中三道全次而文<lb/>
　翰紕繆為下其上者加級超資中者依資以叙下者<lb/>
　殿一選如晦菴登第後詮試入中等始授同安主簿<lb/>
　是已國朝設科第二塲有判語以律條為題其文亦<lb/>
　用四六而以簡當為貴今錄以備一體云　徐師曽<lb/>
　曰判斷也古者折獄以五聲聴訟致之於刑而已秦<lb/>
<pb n="KR4h0132_WYG_050-2a"/>
　人以吏為師專尚刑法漢承其後雖儒吏竝進然斷<lb/>
　獄必貴引經尚有近於先王議制及春秋誅意之微<lb/>
　旨其後乃有判詞唐制選士判居其一則其用彌重<lb/>
　矣故今所傳如稱某某有姓名者則斷獄之詞也稱<lb/>
　甲乙無姓名者則選士之詞也要之執法據理叅以<lb/>
　人情雖曰彌文而去古意不遠矣<lb/>
　　誤不下鍵判<hi>唐王維</hi>
　甲司宫門遇晚上直忘下鍵鎖乙告發科罪<lb/>
<pb n="KR4h0132_WYG_050-2b"/>
設險守國金城九重迎賓遠方朱門四闢將以晝通阡<lb/>
陌宵禁奸非眷彼閽人實司是職當使秦王宫裏不失<lb/>
狐白之裘漢后廐中惟通赭馬之跡而乃不施金鍵空<lb/>
下鐵關將謂堯人可封固無狗盜之侣王者無外有輕<lb/>
魚鑰之心過自慢生䧟兹詿誤而抱關為事空欲望於<lb/>
侯嬴或犯門有人將何禦於臧紇固當無礙必寘嚴科<lb/>
　　家僮視天判<hi>貟椒</hi>
　甲於庭中作小樓令家僮更直於上視天乙告違法<lb/>
<pb n="KR4h0132_WYG_050-3a"/>
　甲云專心候業不伏<lb/>
聖人體道雖旁行而不流君子為儒亦博覽而多識甲<lb/>
誠不敏嘗窺秘文傳妙術於青猿得精符於翠鳳管公<lb/>
明之好事不寐毎踰於夜分劉子政之多能觀星或至<lb/>
於明發固當率由古道仰止先賢既非日御之官當晦風<lb/>
占之跡況門庭之内賓友相趨遂乃别構青樓迴披丹<lb/>
檻當牖異紅粧之女寓宿乃蒼頭之僕董舒災異主人<lb/>
猶且致尤雕語怪神秦帝尚令下獄既私庭竊候罪已<lb/>
<pb n="KR4h0132_WYG_050-3b"/>
良多公憲正詞刑其無赦但以考陳生之國志嘗有其<lb/>
人徵葛公之蜀科未聞斯罪古今異政夫何足疑待更<lb/>
細推方從公議<lb/>
　　為律娶妻判<hi>周之翰</hi>
　甲善筭為律娶妻生子人告其妖不伏<lb/>
甲道窮靈府藝盡數原探鄒衍之幽谷摠洛閎之妙術<lb/>
洞律吕相生之道尚隂陽更配之理推計必究其精微<lb/>
變育乃均乎造化言其孕子如逢蘭夢之徵語以好逑<lb/>
<pb n="KR4h0132_WYG_050-4a"/>
似叶揚子之慶且智殫風律尚有革於京生况妙極𤣥<lb/>
穹豈無知於鄧道稽之自古尚不為妖察之於今如何<lb/>
結罪告者無理咸從配之<lb/>
　　藏氷不固判<hi>裴寛</hi>
　所司藏氷不固訴云採氷户家不依尺樣<lb/>
正德厚生九功惟叙備物致用十翼斯崇均諸五行廢<lb/>
一不可况氣移西候日躔北陸深山窮谷涸隂沍寒狐<lb/>
絶聽而無疑雁爰飛而向暖風驚千里草木落而云黄<lb/>
<pb n="KR4h0132_WYG_050-4b"/>
氷結三河波瀾凝而不動眷言主者則有司存理宜採<lb/>
彼豳詩循芳魯䇿獻羊無闕賓祭有宜何得慢令致期<lb/>
以速官謗氣已昭於發洩罪將犯於刑書雖嫁禍於户<lb/>
家固難免於科罪<lb/>
　　燕弓矢舞判<hi>蕭昕</hi>
　燕師國子以弓矢舞樂師巡列將撻之曰眡瞭詔瞽<lb/>
　來臯<lb/>
選勞䇿勲辨樂論德師曠侍晋知崇侑食之儀士㑹平<lb/>
<pb n="KR4h0132_WYG_050-5a"/>
王頗識殽烝之禮於是小臣戒備大師辨章笙入懸間<lb/>
歌升堂上禮亦異數既加邊而稱節樂其無筭方及旅<lb/>
而揚觥率禮未見陳弓搢朴固宜行撻國子以行能不<lb/>
著版籍徒編乏周瑜之聽音同孔張之失位使仲尼忘<lb/>
味不及在齊吳札觀風還同自鄶舞師見察而不迷於<lb/>
樂章瞽人妄告請無廢於杜舉<lb/>
　　四品女樂判<hi>李仲云</hi>
　乙有女樂一部御史按之云見任四品清官仰處分<lb/>
<pb n="KR4h0132_WYG_050-5b"/>
爵以馭貴樂以報功異其四者昭以聲文既比物以飾<lb/>
節亦安德而教和乙也銀艾蟬聯朱輪焯耀名稱貴士<lb/>
位列清班家乃伐氷朝膺食肉二肆未陳於縮霤一部<lb/>
且列於曲房事等馬融義符魏絳且窈窕閑淑娥眉麗<lb/>
姿樂則備於伶人禮可嬪於君子功乃系枲舞節鏗<lb/>
鏘稽命數而合宜在法令而何爽御史糾按無乃深文<lb/>
　　同前<hi>李應</hi>
禮不與奢慎微以從事用過於儉在貴而能貧乙也不<lb/>
<pb n="KR4h0132_WYG_050-6a"/>
愆其義匪懈其位詎聞不擊不考同詩人之鼓鐘而乃<lb/>
翕如純如類文侯之冠冕東山逸態事比謝安後庭曲<lb/>
施意齊田蚡法司所舉允執厥中倘人躋通班列四備<lb/>
之嘉樂國有成命因五利以和戎理宜捨之以勸能者<lb/>
　　聚徒教授判<hi>宋少真</hi>
　甲聚徒教授每春秋享射以素木瓠葉為俎豆<lb/>
學以知道行以成德謂修已之不懈則化人而有孚甲<lb/>
括習詩書佩服忠信談經不同於稷下請益其多強學<lb/>
<pb n="KR4h0132_WYG_050-6b"/>
頗類於關西發䝉斯衆既聞講道亦見習儀且享以訓<lb/>
恭射則觀德素木瓠葉足表獻酬之教桑弧蒿矢方昭<lb/>
揖遜之容學不習而則無禮不行而斯壞刑而詰致何<lb/>
迷鄒魯之風習以見尤其如城闕之刺祭遵施之於軍<lb/>
旅尚不云非劉昆列之於家庭且未言失古則可據今<lb/>
何以疑所謂習不違經學無廢業告人昧識徒效西鄰<lb/>
之責言在甲合儀請遵東觀之故事<lb/>
　　父在杖堂判<hi>晁良真</hi>
<pb n="KR4h0132_WYG_050-7a"/>
　戊居母䘮父在杖於堂上<lb/>
居母親之䘮茹茶嬰痛踊既無節哭何常聲悲在其中<lb/>
形瘠於外口不甘味身不安美潘生園裏無復版輿顧<lb/>
氏家中空餘畫扇仙人白鶴遥投士行之前孺子隻雞<lb/>
遠赴林宗之所蔡順有繞墳之感老萊無衣綵之由喬<lb/>
枝未摧桂樹猶茂執椅桐之杖上芝蘭之堂循禮制而<lb/>
多違顧刑書而有犯請歸司敗任便科推<lb/>
　　蜡饗不祀判<hi>鄭岑</hi>
<pb n="KR4h0132_WYG_050-7b"/>
　歲十二月有司行蜡饗不祀司嗇迎猫而祭之御史<lb/>
　糾云古之君子使而必報<lb/>
大司徒以物地是事小宗伯以人神是圖我稼既同則<lb/>
田祖斯饗爾酒既旨故嗇夫載馳堯典授時羲氏成於<lb/>
歲職魯人將事宣父與於蜡賓二三有司是勤執事奚<lb/>
不薦守自以速尤且藏氷以閟猶祭司寒何殞霜既成<lb/>
獨遺司嗇雖云迎猫而祭其如避馬有辭且以德勤人<lb/>
豈三施而無報以庸食䑕將一祭而未忘况主稼則人<lb/>
<pb n="KR4h0132_WYG_050-8a"/>
食田惟獸棄人與獸雖祭何為如或不有是神無足稱<lb/>
者<hi>一作爾</hi>必也猶能為鬼不其餒而嗟呼主祠何其展事<lb/>
不如林放有問豈得季札無譏卒為漢儒尚見非於齊<lb/>
魯未聞周禮何謬居於滕薛御史執法愚所謂臧<lb/>
　　清白二渠判<hi>薛霽</hi>
　得清白二渠交口不著斗門堰府司科髙陵令罪云<lb/>
　是二月一日以前<lb/>
導水東流百川歸海甘泉北對二渠交錯灌注不息黔<lb/>
<pb n="KR4h0132_WYG_050-8b"/>
黎資上善之功奔瀉無窮生靈得下潤之廣鄭國創業<lb/>
白公繼焉秦兼十倍之資韓得數年之力決渠降雨不<lb/>
待商羊之歌荷鍤成雲寧假飛龍之氣理合克奉時令<lb/>
謹塞隄防水潦盛昌懼有奔突桃花泛溢増修及二月<lb/>
之前瓠子無<hi>疑作興</hi>謠流潤安四民之業遵乎令典誠未<lb/>
失時見彼章程不罹其咎有詞難罰無濫斯人<lb/>
　　襲代封逃判<hi>張疇</hi>
　丁長當襲代封逃主司以有兄不錄其弟<lb/>
<pb n="KR4h0132_WYG_050-9a"/>
先王有作班氏叙其家風遠代無違韋孟陳其祖德是<lb/>
知本支可重宗葉難輕丁胄望素髙勲庸夙著金柯玉<lb/>
葉冠葢之望攸崇青社白茅諸侯之業斯大上林春至<lb/>
花蕚均芳下澤秋歸鴻雁齊列既而風枝不靜星琯屢<lb/>
移何邵承家泫然流涕桓𤣥襲爵悲不自勝茍懷揖讓<lb/>
之風遂有逋逃之迹昔延陵去國今範猶存太伯辭周<lb/>
遺芳未冺必若情深讓弟義等脫身請封韋氏之次男<lb/>
無虧太伯之髙節<lb/>
<pb n="KR4h0132_WYG_050-9b"/>
　　子姪承襲判<hi>席預</hi>
　武功申將軍沛公王伯宜身死無子孫其妻陳氏遂<lb/>
　養伯宜再從姪承襲事<lb/>
辨方經野天子之疇庸開國承家諸侯之立社盟河誓<lb/>
嶽藩屏之任攸歸鏤鼎銘鐘公侯之業為大門驅駟馬<lb/>
路擁旛<hi>一作幡</hi>旗謀孫寄於衆<hi>一作象</hi>賢嗣子希於必復伯<lb/>
宜太微叅代登上將之榮階黄土白茅踐通侯之貴族<lb/>
千二百石與羣后而俱朝二十八星共功臣而竝列當<lb/>
<pb n="KR4h0132_WYG_050-10a"/>
陽侯之文武空勅髙碑孟嘗君之池臺終同下淚數奇<lb/>
興歎殊李廣之無封天道何言傷鄧攸之不嗣陳氏鸞<lb/>
傷玉鏡鶴怨瑶徽分劍匣之沉浮異椅梧之生死崩城<lb/>
一慟非無杞婦之哀染竹千行自有湘妃之泣對霜閨<lb/>
而憫黙徒念平生撫猶子而傷心空思繼絶主嫡違法<lb/>
自有全科無後國除宜從甲令<lb/>
　　當襲偽喑判<hi>湯伯曦</hi>
　甲從軍戰亡嗣子當襲偽喑讓人告訴病<lb/>
<pb n="KR4h0132_WYG_050-10b"/>
天子建國酌疇庸之典諸侯立家重延賞之業甲位居<lb/>
戎旅道在干城觀三邊之羽書獻七縱之奇䇿閫外之<lb/>
事既受命於𤓰時軍中之法㡬申號於葱嶺雖王師有<lb/>
征而胡兵尚宼甲第之歡未展庚日之悲已及逝者何<lb/>
追空怨盧龍之塞嗣子克荷爰受白茅之封眷彼雁行<lb/>
同夫鳥啄韋賢之子固是齊芳劉憲之兄宜其等列棣<lb/>
華有訓桃李無言不慚孤竹之風願守延陵之節前史<lb/>
嘉其德讓今人胡乃告論即議霜科寧符日用<lb/>
<pb n="KR4h0132_WYG_050-11a"/>
　　投牋獲弟判<hi>楊守納</hi>
　河内縣荀君林乗氷省舅氷䧟而逝兄倫求屍不獲<lb/>
　遂作牋於河伯經宿氷開獲君林執牋出鄉人告稱<lb/>
　妖惑<lb/>
風化所行德義為本煥彼經籍形諸典謨君林行著循<lb/>
良道存甥舅比韓君之不别若劉生之酷似秦渭之際<lb/>
寧止康公贈璜晉河之隂非無子犯投璧故使薄氷必<lb/>
履微軀不恡乗逝水而長往詠龍君而久辭兄倫志切<lb/>
<pb n="KR4h0132_WYG_050-11b"/>
鴒原情敦雁序散彼棣<hi>一作花</hi>蕚恨盈東注之流<hi>一作川</hi>投<lb/>
於牋牒泣下西門之淚惟德降美至誠感神芳聲列於<lb/>
緗帙雅譽標於古今執牋而出自可矜於至仁鄉人告<lb/>
妖恐或紊於常典<lb/>
　　服䘮競渡判<hi>康廷芝</hi>
　揚州申江都縣人以五月五日於江津競渡并設管<lb/>
　絃有縣人王文身居父䘮來預管絃并將錢物賭競<lb/>
　渡因爭先逐打舟人臂折<lb/>
<pb n="KR4h0132_WYG_050-12a"/>
日觀遙臨旁分震澤雷陂迴瞰近届邗溝郊連五達之<lb/>
莊地近一都之㑹人多輕剽俗尚驕奢屬以良辰纒絲<lb/>
令節江干可望俱逝白馬之濤邑屋相趨竝載飛龍之<lb/>
軸泛長波而急漿有類乗毛湧修浪以鳴舸更同浮葉<lb/>
簫吟栁吹疑傳塞北之聲棹引蓮歌即唱江南之曲王<lb/>
文閭閻賤品蓬蓽庸流名教非閑禮儀多闕三年巨痛<lb/>
無聞毁節之哀五日佳逰且預管絃之樂重以情存勝<lb/>
負志在雄豪爭馳赤馬之津競賭青蚨之貫先後由其<lb/>
<pb n="KR4h0132_WYG_050-12b"/>
不等忿爭於是遂興無思李老之言遂折羊公之臂然<lb/>
其居䘮聽樂已紊科條在服傷人一何凶險論情撫事<lb/>
深穢皇猷定罪明刑理資丹筆<lb/>
　　索肉決屠判<hi>張鷟</hi>
　右金吾郎將韋謙於清化坊屠兒劉忽索肉不得決<lb/>
　四十禁經一月忽寓於左臺云咆哮無上下禮<lb/>
韋謙五霸貴緒三轉名家忝司隂識之班謬總朱浮之<lb/>
任不能恪勤守職㢘慎當官未懸主簿之魚頻窺亭長<lb/>
<pb n="KR4h0132_WYG_050-13a"/>
之肉貪婪之性無媿於維鵜饕餮之情有同於相䑕庖<lb/>
丁之室屢被侵欺朱亥之門恒遭刻削徐秀才之耿直<lb/>
詎肯庶㡬韓安國之疎通曽何仰止馬防名德雖未可<lb/>
追崔琰芳聲去之匪逺天津橋内實歸左衛之麾清化<lb/>
坊中豈是西曹之館越司侵職自有正條不合箠拷非<lb/>
無舊式依檢騰凌無驗未可全科設令咆哮不虚止從<lb/>
凡鬬宜從犯狀據法論刑<lb/>
　　奏事口誤判<hi>張鷟</hi>
<pb n="KR4h0132_WYG_050-13b"/>
　通事舍人崔暹奏事口誤御史彈付法大理斷笞三<lb/>
　十徵銅四斤暹欵奏事雖誤不失事意不復徵銅<lb/>
崔暹風神爽俊詞彩抑揚雅調疎通清音朗徹裴楷之<lb/>
英姿肅肅朝野羽儀魏舒之容止堂堂羣寮領袖自可<lb/>
曳裾紫禁伏奏清規助朝廷之光輝賛明時之喉舌芝<lb/>
泥發彩宣鳳藻而騰文蘭檢浮香潤龍縑而動色豈容<lb/>
金馬之對未被譽稱神羊之威俄聞奏劾罰金既罹於<lb/>
疎網辯璧無捨於明珠過誤被彈止當笞罪不失事意<lb/>
<pb n="KR4h0132_WYG_050-14a"/>
自合無辜雖觸凝霜理宜清雪<lb/>
　　挾私受贓判<hi>張鷟</hi>
　御史嚴宣前任洪洞縣尉日被長史田順鞭之宣為<lb/>
　御史彈順受贓二百貫勘當是實順訴宣挾私彈事<lb/>
　勘問宣挾私有實順受贓不虚<lb/>
田順提輿晉室讓佩汾陽作貳分城㕘榮年刺性非卓<lb/>
茂酷甚崔林鞭危寗以振威辱何夏而逞志嚴宣昔為<lb/>
郊尉雌伏喬𤣥之班今踐憲司雄飛杜林之位祁奚舉<lb/>
<pb n="KR4h0132_WYG_050-14b"/>
薦不避親讎鮑永繩愆寧論貴賤許揚大辟詎顧微嫌<lb/>
振白露之清塵糾黄鳥之濁政貪殘有核贓狀非虛此<lb/>
乃為國鋤凶豈是挾私彈事二百鏹坐法有常科三千<lb/>
獄公刑兹罔捨<lb/>
　　支布易絹判<hi>張鷟</hi>
　工部員外郎趙務支蒲陜布供漁陽軍幽易絹入京<lb/>
　百姓訴不便務欵布是麤物將以供軍絹是細絹擬<lb/>
　貯官庫<lb/>
<pb n="KR4h0132_WYG_050-15a"/>
趙務鳴鶴登朝含雞伏奏轉箸之敏未見稱奇聚米之<lb/>
能無聞播美張蒼之美算國用詎肯留情馮勤之巧計<lb/>
軍儲曽何介意逥長作短異趙逵之精心變近成遥殊<lb/>
顧談之屈指蒲陜之布却入漁陽幽易之絹返歸關隴<lb/>
同北轅之適越類東走之望秦人之情乎繄獨無也細<lb/>
絹稱以納庫麤布貯以充軍非直運者苦勞抑亦兵家<lb/>
賈怨宜從削黜以肅頑愚<lb/>
　　不允放歸判<hi>張鷟</hi>
<pb n="KR4h0132_WYG_050-15b"/>
　飛騎將軍劉恭膂力強羣弓馬超衆𦕈其一目恐不<lb/>
　堪侍奉欲放歸鄉里乂惜其身材<lb/>
王上股肱是為心膂漢髙之得樊噲廓去妖氛曹公之<lb/>
有典韋克寧寰宇劉恭力齊烏獲勇若専諸非無孟恱<lb/>
之材實兼任鄙之狀登城斷布所向無前荷石投人誰<lb/>
當餘勇越稷門之宇俊健有聞舉大國之關驍雄可尚<lb/>
昔子夏䘮目猶講授於西河左丘失明亦修書於東魯<lb/>
殷堪雖眇作牧於江濱丁儀止婚興嗟於魏帝用大掩<lb/>
<pb n="KR4h0132_WYG_050-16a"/>
小棄短從長川澤納汚山藪藏疾蛇御輝乗不以細纇<lb/>
為嫌虹氣連城不以微瑕致損大材可録小疹何傷既<lb/>
要所須宜依舊定<lb/>
　　姪襲不合判<hi>張鷟</hi>
　羽林將軍王暢薨無嫡子取姪男錫爵庶子告不合<lb/>
　承<lb/>
父昭子穆千齡不易之儀繼祖承祧萬代相因之道若<lb/>
骨肉無爽鳲鳩之美克昌血屬不同螟蛉之子何寄王<lb/>
<pb n="KR4h0132_WYG_050-16b"/>
暢名叅驍衛職綰羽林俄纒風燭之災近絶烝嘗之嗣<lb/>
棄其庶子収彼姪男意既不保其家神必不歆其祀故<lb/>
荀顗令君子之子珠玉相輝韋𤣥成丞相之苗芝蘭逓<lb/>
茂枚臯孽子不廢光門裴秀傍生無妨貴族三鱣之寶<lb/>
銀黄所以挺生七貂之門金紫於焉間出側男自須紹<lb/>
𦙍猶子不合承宗詐襲者處以徒刑應續者宜從改正<lb/>
　　為子求官判<hi>張鷟</hi>
　山陽公主為子求内官親得侍衛<lb/>
<pb n="KR4h0132_WYG_050-17a"/>
山陽分輝若木𣲖浪咸池七襄之駕既嚴萬金之禮斯<lb/>
盛張敖勲舊竊湯沭之微滋竇固名宗沾脂粉之餘潤<lb/>
但任人以器有國之大經官不私親前王之令範拜官<lb/>
牀下時聞丞相之男乞衛宫中惟允左師之息燕王之<lb/>
請身入侍竟不從依館陶之為子求郎終無允許若有<lb/>
言有行胡越可以正除無德無功昆季寧容濫及宜銓<lb/>
其器識察其廉能待得實才方可詳擇<lb/>
　　誣奏祥瑞判<hi>張鷟</hi>
<pb n="KR4h0132_WYG_050-17b"/>
　禮部奏海州奏朱雁集岐州奏白麟見及薦郊廟二<lb/>
　項俱無空信州申未知合附與否<lb/>
典朕三禮大舜委於姜尼分敕六經成王任於邢伯建<lb/>
兹歲首實曰春官敦叙九睦之親欽若五常之教祀地<lb/>
郊天之典舉其宏綱朝日夕月之儀撮其機要岐州俯<lb/>
鄰八水斜瞻鸑鷟之峯海部近控三山迴瞰鯨鯢之穴<lb/>
陳敬所奏瑞雁翻朱薛泰申文祥麟孕素絶丹霞於<lb/>
日羽晃若朝輪晶白雪於霜毛皎同秋練既有狀驗空<lb/>
<pb n="KR4h0132_WYG_050-18a"/>
有奏章尋鳥迹於雲空察人形於水鏡刻猿猴於荆棘<lb/>
尚且見欺説蠶繭於天宫誰堪輒信語同捕影不可誣<lb/>
神狀等繫風如何薦廟管窺其事案記為宜<lb/>
　　妖人幻術判<hi>唐闕名</hi>
　常州申稱錢客毎以種𤓰為業遂被伶人洪崖盜食<lb/>
　其𤓰竝盡為客所擒遂作術化出滿田是𤓰客乃放<lb/>
　之去後了復無𤓰客詣縣告崖是妖賊<lb/>
錢客家臨白社業在青門米實葱花光浮五色藍皮蜜<lb/>
<pb n="KR4h0132_WYG_050-18b"/>
理美至三揺長懷洗玉之珍方有致金之望洪崖行乖<lb/>
䕫足道契狼心不能李徑遺冠翻乃𤓰田躡履循兹猿<lb/>
臂因採掇而全空眷彼龍蹄隨指揮而忽見寧勞宋灌<lb/>
自含氷谷之文不假曽鋤俄結火山之實錢既迷斯術<lb/>
化洪乃集彼回邪於是釋此妖人將殊盜者初觀蔕母<lb/>
似逐仙來後察空苗疑因夢失幻人為幻幻已去而無<lb/>
𤓰迷者知迷迷既祛而有悟論妖疑切誨盜情深雖陳<lb/>
自口之詞莫辨訛言之實洪崖不在丹筆何施錢客空<lb/>
<pb n="KR4h0132_WYG_050-19a"/>
呈真虚莫辯州縣更冝尋問方可裁量<lb/>
　　孝女立碑判<hi>唐闕名</hi>
　錢塘人孫戩少以迎濤為事因八月迎濤乗船衝濤<lb/>
　船覆至死戩女媚容巡江哭以𤓰設祭因而自投江<lb/>
　水抱父屍出縣司以為純孝欲立碑州司不許乃禁<lb/>
　媚容數日<lb/>
海水有期三秋必壯江濤可望八月須迎孫戩既曰篙<lb/>
工是稱舟子自言習水不慮驚風豈知白馬俄奔空邀<lb/>
<pb n="KR4h0132_WYG_050-19b"/>
伍相青鳬坐覆忽訪馮夷應同罔象之神頗異吕梁之<lb/>
子媚容悲纒枕草志切投牋忽以祠𤓰何殊薦芰銜心<lb/>
似石寧怕海童泣涙如珠即追泉客初均洛媛持弱態<lb/>
以凌波竟學曹娥抱沈骸而出浪論情足為純孝撫事<lb/>
不媿褒揚未題黄絹之辭先寘𤣥縲之罪州司滯獄法<lb/>
恐不然縣請立碑理應為當<lb/>
　　離任受饋判<hi>宋余靖</hi>
　丁去官而受舊屬饋與或告其違法訴云家口已離<lb/>
<pb n="KR4h0132_WYG_050-20a"/>
　本任<lb/>
食蘖養廉執心斯可及𤓰受代改撡則非安得因其去<lb/>
官遂不思於潔口丁也才髙有位秩滿將遷飛鳳銜書<lb/>
亦既榮於寵命解龜罷政遂靡讓於好羞謂行邁之有<lb/>
期曽厭私而不懼況古之循吏名列青編掛府丞之魚<lb/>
誠在蒞官之日留夀春之犢實維去任之晨何乃肆貪<lb/>
罔知守節歌鄧侯之五鼓曽是遵途持山隂之一錢當<lb/>
思勵俗徒欣茍得豈曰能謀重耳受飡葢當於旅食叔<lb/>
<pb n="KR4h0132_WYG_050-20b"/>
魚返錦益愧於公行如云不爾瑕疵則恐罔知紀極推<lb/>
恩布化未聞畫象之遺風黷貨啟奸遽恣食狼之本性<lb/>
縱離境壤終䘮㢘隅減三等以定刑乃九章之垂統<lb/>
　　不許立㦸判<hi>余靖</hi>
　丙為左僕射門立棨㦸其子封國公復請立棨㦸儀<lb/>
　曹不許<lb/>
位縻王爵固有彛儀名列子倫所宜降禮既髙閎之共<lb/>
處豈列㦸以重施丙鵲印傳家蟬聯襲寵斗樞踰貴既<lb/>
<pb n="KR4h0132_WYG_050-21a"/>
升八座之榮吐土啟封遂及一經之嗣胡為令子罔逹<lb/>
宏規以謂秩視諸公幸列分茅之位勲崇三品請頒立<lb/>
槊之儀展矣攸司詳夫大體且乗軒服冕雖同列國之<lb/>
權問寢趨庭豈有異門之制縱未該於今式宜少叶於<lb/>
謀猷况乎尊有壓卑之文備昭典册子存避父之禮綽<lb/>
著章程國有人焉古之道也恩榮沓至任旌髙熲之勲<lb/>
制度紊愆宜善栁彧之見必當固執無謂它規戴記傳<lb/>
芳車馬猶稱於不及隋書勸善棨㦸寧聞於再頒必採<lb/>
<pb n="KR4h0132_WYG_050-21b"/>
禮卿之詞勿貽侯氏之過<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五十<lb/>
</p>
<p>
</p>
  </div>
</body>
</text>
</TEI>
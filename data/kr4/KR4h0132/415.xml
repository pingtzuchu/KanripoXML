<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百十五</head> <lb/>
    <p>
<pb n="KR4h0132_WYG_415-1a"/>
欽定四庫全書<lb/>
　文章辨體彚選巻四百十五<lb/>
　　　　　　　　　　　　明　賀復徴　編<lb/>
論二十四<lb/>
　　明論<hi>宋蘓洵</hi>
天下有大知有小知人之智慮有所及有所不及聖人<lb/>
以其大知而兼其小知之功賢人以其所及而濟其所<lb/>
不及愚者不知大知而以其所不及喪其所及故聖人<lb/>
<pb n="KR4h0132_WYG_415-1b"/>
之治天下也以常而賢人之治天下也以時既不能常<lb/>
又不能時悲夫殆哉夫惟大知而後可以常以其所及<lb/>
濟其所不及而後可以時常也者無治而不治者也時<lb/>
也者無亂而不治者也日月經乎中天大可以被四海<lb/>
而小或不能入一室之下彼固無用此區區小明也故<lb/>
天下視日月之光儼然其若君父之威故自有天地而<lb/>
有日月以至於今而未嘗可以一日無焉天下嘗有言<lb/>
曰叛父母䙝神明則雷霆下擊之雷霆固不能為天下<lb/>
<pb n="KR4h0132_WYG_415-2a"/>
盡擊此等輩也而天下之所以兢兢然不敢犯者有時<lb/>
而不測也使雷霆日轟轟焉遶天下以求夫叛父母䙝<lb/>
神明之人而擊之則其人未必能盡而雷霆之威無乃<lb/>
䙝乎故夫知日月雷霆之分者可以用其明矣聖人之<lb/>
明吾不得而知也吾獨愛夫賢者之用其心約而成功<lb/>
博也吾獨怪夫愚者之用其心勞而功不成也是無他<lb/>
也專於其所及而及之則其及必精兼於其所不及而<lb/>
及之則其及必粗及之而精人將曰是惟無及及則精<lb/>
<pb n="KR4h0132_WYG_415-2b"/>
矣不然吾恐姦雄之竊笑也齊威王即位大亂三載威<lb/>
王一奮而諸侯震懼二十年是何修何營耶夫齊國之<lb/>
賢者非獨一即墨大夫明矣亂齊國者非獨一阿大夫<lb/>
與左右譽阿而毁即墨者幾人亦明矣一即墨大夫易<lb/>
知也一阿大夫易知也左右譽阿而毁即墨者幾人易<lb/>
知也從其易知而精之故用心甚約而成功博也天下<lb/>
之事譬如有物十焉吾舉其一而人不知吾之不知其<lb/>
九也厯數之至於九而不知其一不如舉一之不可測<lb/>
<pb n="KR4h0132_WYG_415-3a"/>
也而况乎不至於九也<lb/>
　　諫論上<hi>蘓洵</hi>
古今論諫常與諷而少直其說蓋出於仲尼吾以為諷<lb/>
直一也顧用之之術何如耳伍舉進隠語楚王婬益甚<lb/>
茅焦解衣危論秦帝立悟諷固不可盡與直亦未易少<lb/>
之吾故曰顧用之之術何如耳然則仲尼之說非乎曰<lb/>
仲尼之說純乎經者也吾之說參乎權而歸乎經者也<lb/>
如得其術則人君有少不為桀紂者吾百諫而百聴矣<lb/>
<pb n="KR4h0132_WYG_415-3b"/>
况虚已者乎不得其術則人君有少不若堯舜者吾百<lb/>
諫而百不聴矣况逆忠者乎然則奚術而可曰機智勇<lb/>
辨如古游說之士而已夫㳺說之士以機智勇辨濟其<lb/>
詐吾欲諫者以機智勇辨濟其忠請備論其效周衰㳺<lb/>
說熾於列國自是世有其人吾獨怪夫諫而從者百一<lb/>
說而從者十九諫而死者皆是說而死者未嘗聞然而<lb/>
抵觸忌諱說或甚於諫由是知不必乎諷諫而必乎術<lb/>
也說之術可為諫法者五理諭之勢禁之利誘之激怒<lb/>
<pb n="KR4h0132_WYG_415-4a"/>
之隠諷之之謂也觸龍以趙后愛女賢於愛子未旋踵<lb/>
而長安君出質甘羅以杜郵之死詰張唐而相燕之行<lb/>
有日趙卒以兩賢王之意語燕而立歸武臣此理而諭<lb/>
之也子貢以内憂教田常而齊不得伐魯武公以麋鹿<lb/>
脅頃襄而楚不敢圖周魯連以烹醢懼垣衍而魏不果<lb/>
帝秦此勢而禁之也田生以萬户侯啟張卿而劉澤封<lb/>
朱建以富貴餌閎孺而辟陽赦鄒陽以愛幸恱長君而<lb/>
梁王釋此利而誘之也蘇秦以牛後羞韓而惠王按劒<lb/>
<pb n="KR4h0132_WYG_415-4b"/>
太息范睢以無王恥秦而昭王長跪請教酈生以助秦<lb/>
凌漢而沛公輟洗聴計此激而怒之也蘇代以土偶笑<lb/>
田文楚人以弓繳感襄王蒯通以取婦悟齊相此隠而<lb/>
諷之也五者相傾險詖之論雖然施之忠臣足以成功<lb/>
何則理而諭之主雖昏必悟勢而禁之主雖驕必懼利<lb/>
而誘之主雖怠必奮激而怒之主雖懦必立隠而諷之<lb/>
主雖暴必容悟則明懼則恭奮則勤立則勇容則寛致<lb/>
君之道盡於此矣吾觀昔之臣言必從理必濟莫若唐<lb/>
<pb n="KR4h0132_WYG_415-5a"/>
魏鄭公其初實學縱横之說此所謂得其術者與噫龍<lb/>
逢比干不獲稱良臣無蘇秦張儀之術也蘇秦張儀不<lb/>
免為游說無龍逢比干之心也是以龍逢比干吾取其<lb/>
心不取其術蘇秦張儀吾取其術不取其心以為諫法<lb/>
　　諫論下<hi>蘓洵</hi>
夫臣能諫不能使君必納諫非真能諫之臣君能納諫<lb/>
不能使臣必諫非真能納諫之君欲君必納乎嚮之論<lb/>
備矣欲臣必諫乎吾其言之夫君之大天也其尊神也<lb/>
<pb n="KR4h0132_WYG_415-5b"/>
其威雷霆也人之不能抗天觸神忤雷霆亦明矣聖人<lb/>
知其然故立賞以勸之傳曰興王賞諫臣是也猶懼其<lb/>
選耎阿諛使一日不得聞其過故制刑以威之書曰臣<lb/>
下不正其刑墨是也人之情非病風喪心未有避賞而<lb/>
就刑者何苦而不諫哉賞與刑不設則人之情又何苦<lb/>
而抗天觸神忤雷霆哉自非性忠義不恱賞不畏罪誰<lb/>
欲以言博死者人君又安能盡得性忠義者而任之今<lb/>
有三人焉一人勇一人勇怯半一人怯有與之臨乎淵<lb/>
<pb n="KR4h0132_WYG_415-6a"/>
谷者且告之曰能跳而越此謂之勇不然為怯彼勇者<lb/>
恥怯必跳而越焉其勇怯半者與怯者則不能也又告<lb/>
之曰跳而越者與千金不然則否彼勇怯半者奔利必<lb/>
跳而越焉其怯者猶未能也須臾顧見猛虎暴然向逼<lb/>
則怯者不待告跳而越之如康莊矣然則人豈有勇怯<lb/>
哉要在以勢驅之耳君之難犯猶淵谷之難越也所謂<lb/>
性忠義不恱賞不畏罪者勇者也故無不諫焉恱賞者<lb/>
勇怯半者也故賞而後諫焉畏罪者怯者也故刑而後<lb/>
<pb n="KR4h0132_WYG_415-6b"/>
諫焉先王知勇者不可常得故以賞為千金以刑為猛<lb/>
虎使其前有所趨後有所避其勢不得不極言規矣此<lb/>
三代所以興也末世不然遷其賞於不諫遷其刑於諫<lb/>
宜乎臣之噤口巻舌而亂亡隨之也間或賢君欲聞其<lb/>
過亦不過賞之而已嗚呼不有猛虎彼怯者肯越淵谷<lb/>
乎此無他墨刑之廢耳三代之後如霍光誅昌邑不諫<lb/>
之臣者不亦鮮哉今之諫賞時或有之不諫之刑缺然<lb/>
無矣茍増其所有有其所無則諛者直佞者忠况忠直<lb/>
<pb n="KR4h0132_WYG_415-7a"/>
者乎誠如是欲聞讜言而不獲吾不信也<lb/>
　　御將論<hi>蘇洵</hi>
人君御臣相易而將難將有二有賢將有才將而御才<lb/>
將尤難御相以禮御將以術御賢將之術以信御才將<lb/>
之術以智不以禮不以信是不為也不以術不以智是<lb/>
不能也故曰御將難而御才將尤難六畜其初皆獸也<lb/>
彼虎豹能搏能噬而馬亦能蹄牛亦能觸先王知能搏<lb/>
能噬者不可以人力制故殺之殺之不能驅之而後已<lb/>
<pb n="KR4h0132_WYG_415-7b"/>
蹄者可馭以覊紲觸者可拘以楅衡故先王不忍棄其<lb/>
材而廢天下之用如曰是能蹄是能觸當與虎豹并殺<lb/>
而同驅則是天下無騏驥終無以服乗耶先王之選才<lb/>
也自非大奸劇惡如虎豹之不可以變其搏噬者未嘗<lb/>
不欲制之以術而全其才以適於用况為將者又不可<lb/>
責以廉隅細謹顧其才何如耳漢之衛霍趙充國唐之<lb/>
李靖李勣賢將也漢之韓信黥布彭越唐之薛萬徹侯<lb/>
君集盛彦師才將也賢將既不多有得才者而任之可<lb/>
<pb n="KR4h0132_WYG_415-8a"/>
也茍又曰是難御則是不肖者而後可也結以重恩示<lb/>
以赤心美田宅豐飲饌歌童舞女以極其口腹耳目之<lb/>
欲而折之以威此先王之所以御才將者也近之論者<lb/>
或曰將之所以畢智竭力犯霜露蹈白刄而不辭者冀<lb/>
賞耳為國家者不如勿先賞以邀其成功或曰賞所以<lb/>
使人不先賞人不為我用是皆一隅之說非通論也將<lb/>
之才固有大小傑然於庸將之中者才小者也傑然於<lb/>
才將之中者才大者也才小志亦小才大志亦大人君<lb/>
<pb n="KR4h0132_WYG_415-8b"/>
當觀其才之大小而為制御之術以稱其志一隅之說<lb/>
不可用也夫養騏驥者豐其芻粒潔其羈絡居之新閑<lb/>
浴之清泉而後責之千里彼騏驥者其志常在千里也<lb/>
夫豈以一飽而廢其志哉至於養鷹則不然獲一雉飼<lb/>
以一雀獲一兎飼以一䑕彼知不盡力於擊搏則其勢<lb/>
無所得食故然後為我用才大者騏驥也不先賞之是<lb/>
養騏驥者飢之而責其千里不可得也才小者鷹也先<lb/>
賞之是養鷹者飽之而求其擊搏亦不可得也是故先<lb/>
<pb n="KR4h0132_WYG_415-9a"/>
賞之說可施之才大者不先賞之說可施之才小者兼<lb/>
而用之可也昔者漢髙帝一見韓信而授以上將解衣<lb/>
衣之推食哺之一見黥布而以為淮南王供具飲食如<lb/>
王者一見彭越而以為相國當是時三人者未有功於<lb/>
漢也厥後追項籍垓下與信越期而不至捐數千里之<lb/>
地以畀之如棄敝屣項氏未㓕天下未定而三人者已<lb/>
極富貴矣何則髙帝知三人者之志大不極於富貴則<lb/>
不為我用雖極於富貴而不㓕項氏不定天下則其志<lb/>
<pb n="KR4h0132_WYG_415-9b"/>
不已也至於樊噲滕公灌嬰之徒則不然㧞一城䧟一<lb/>
陣而後増數級之爵否則終歳不遷也項氏已㓕天下<lb/>
已定樊噲滕公灌嬰之徒計百戰之功而後爵之通侯<lb/>
夫豈髙帝至此而嗇哉知其才小而志小雖不先賞不<lb/>
怨而先賞之則彼將泰然自滿而不復以立功為事故<lb/>
也噫方韓信之立於齊蒯通武渉之說未去也當是之<lb/>
時而奪之王漢其殆哉夫人豈不欲三分天下而自立<lb/>
者而彼則曰漢王不奪我齊也故齊不捐則韓信不懐<lb/>
<pb n="KR4h0132_WYG_415-10a"/>
韓信不懐則天下非漢之有嗚呼髙帝可謂知大計矣<lb/>
　　兵制論<hi>蘇洵</hi>
三代之時舉天下之民皆兵也兵民之分自秦漢始三<lb/>
代之時聞有諸侯抗天子之命矣未聞有卒伍呌呼衡<lb/>
行者也秦漢以來諸侯之患不减於三代而御卒伍者<lb/>
乃如畜虎豹圏檻一缺咆哮四出其故何也三代之兵<lb/>
耕而食蠶而衣故勞勞則善心生秦漢以來所謂兵者<lb/>
皆坐而衣食於縣官故驕驕則無所不為三代之兵皆<lb/>
<pb n="KR4h0132_WYG_415-10b"/>
齊民老幼相養疾病相救出相禮讓入相慈孝有憂相<lb/>
弔有喜相慶其風俗優柔而和易故其兵畏法而自重<lb/>
秦漢以來號齊民者比之三代則既已薄矣况其所謂<lb/>
兵者乃其齊民之中尤為凶悍桀黠者也故常慢法而<lb/>
自棄夫民耕而食蠶而衣雖不幸而不給猶不我咎也<lb/>
今謂之曰爾無耕爾無蠶為我兵吾衣食爾他日一不<lb/>
充其欲彼將曰嚮謂我無耕無蠶今而不我給也然則<lb/>
怨從是起矣夫以有善心之民畏法目重而不我咎欲<lb/>
<pb n="KR4h0132_WYG_415-11a"/>
其為亂不可得也既驕矣又慢法而自棄以怨其上欲<lb/>
其不為亂亦不可得也且夫天下之地不加於三代天<lb/>
下之民衣食乎其中者又不减於三代平居無事占軍<lb/>
籍畜妻子而仰給於斯民者則徧天下不知其數奈何<lb/>
民之不日剥月割以至於流亡而無告也其患始於廢<lb/>
井田開阡陌一壊而不可復收故雖有明君賢臣焦思<lb/>
極慮而求以救其弊卒不過開屯田置府兵使之無事<lb/>
則耕而食耳嗚呼屯田府兵其利既不足以及天下而<lb/>
<pb n="KR4h0132_WYG_415-11b"/>
後世之君又不能循而守之以至於廢陵夷及於五代<lb/>
燕帥劉守光又從而為之黥面湼手之制天下遂以為<lb/>
常法使之判然不得與齊民齒故其人益復自棄視齊<lb/>
民如越人矣太祖既受命懲唐季五代之亂聚重兵京<lb/>
師而邊境亦不曰無備損節度之權而籓鎮亦不曰無<lb/>
威周與漢唐邦鎮之兵彊秦之郡縣之兵弱兵强故末<lb/>
大不掉兵弱故天子暌孤周與漢唐則過而秦則不及<lb/>
得其中者惟吾宋也雖然置帥之方則逺過於前代而<lb/>
<pb n="KR4h0132_WYG_415-12a"/>
制兵之術吾猶有疑焉何者自漢及唐或開屯田或置<lb/>
府兵使之無事則耕而食而民猶且不勝其弊今屯田<lb/>
蓋無幾而府兵亦已廢欲民之豐阜勢不可也國家治<lb/>
平日久民之趨於農者日益衆而天下無萊田矣以此<lb/>
觀之謂斯民宜如生三代之盛時而乃戚戚嗟嗟無終<lb/>
歳之蓄者兵食奪之也三代井田雖三尺童子知其不<lb/>
可復雖然依倣古制漸而圖之則亦庶乎其可也方今<lb/>
天下之田在官者惟二職分也籍沒也職分之田募民<lb/>
<pb n="KR4h0132_WYG_415-12b"/>
耕之歛其租之半而歸之吏籍沒則鬻之否則募民耕<lb/>
之歛其租之半而歸諸公職分之田徧於天下自四京<lb/>
以降至於大藩鎮多至四十頃下及一縣亦能千畆籍<lb/>
沒之田不知其數今可勿復鬻然後量給其所募之民<lb/>
家三百畆以為率前之歛其半者今可損之三分而取<lb/>
一以歸諸吏與公使之家出一夫為兵其不欲者聴其<lb/>
歸田而他募謂之新軍毋黥其面母涅其手母拘之營<lb/>
三時縱之一時集之授之器械教之戰法而擇其技之<lb/>
<pb n="KR4h0132_WYG_415-13a"/>
精者以為長在野督其耕在陣督其戰則其人皆良農<lb/>
也皆精兵也夫籍沒之田既不復鬻則歳益多田益多<lb/>
則新軍益衆而嚮所謂仰給於斯民者雖有廢疾死亡<lb/>
可勿復補如此數十年則天下之兵新軍居十九而皆<lb/>
力田不事他業則其人必純固樸厚無呌呼衡行之憂<lb/>
而斯民不復知有餽餉供億之勞矣或曰昔者歛其半<lb/>
今三分而取一其無乃薄於吏與公乎曰古者公卿大<lb/>
夫之有田也以為禄而其取之亦不過什一今吏既禄<lb/>
<pb n="KR4h0132_WYG_415-13b"/>
矣給之田則已甚矣况三分而取一則不既優矣乎民<lb/>
之田不幸而籍沒非官之所待以為富也三分而取一<lb/>
不猶愈於無乎且不如是則彼不勝為兵故也或曰古<lb/>
者什一而稅取之薄故民勝為兵今三分而取一可乎<lb/>
曰古者一家之中一人為正卒其餘為羡卒田與追胥<lb/>
竭作今家止一夫為兵况諸古則為逸故雖取之差重<lb/>
而無害此與周制稍甸縣都役少輕而稅十二無異也<lb/>
夫民家出一夫而得安坐以食數百畆之田征徭科歛<lb/>
<pb n="KR4h0132_WYG_415-14a"/>
不及其門然則彼亦優為之矣<lb/>
　　審勢論<hi>蘇洵</hi>
治天下者定所尚所尚一定至於萬千年而不變使民<lb/>
之耳目純於一而子孫有所守易以為治故三代聖人<lb/>
其後世逺者至七八百年夫豈惟其民之不忘其功以<lb/>
至於是蓋其子孫得其祖宗之法而為據依可以永久<lb/>
夏之尚忠商之尚質周之尚文視天下之所宜尚而固<lb/>
執之以此而始以此而終不朝文而暮質以自潰亂故<lb/>
<pb n="KR4h0132_WYG_415-14b"/>
聖人者出必先定一代之所尚周之世蓋有周公為之<lb/>
制禮而天下遂尚文後世有賈誼者說漢文帝亦欲先<lb/>
定制度而其說不果用今者天下幸方治安子孫萬世<lb/>
帝王之計不可不預定於此時然萬世帝王之計常先<lb/>
定所尚使其子孫可以安坐而守其舊至於政弊然後<lb/>
變其小節而其大體卒不可革易故享世長逺而民不<lb/>
茍簡今也考之於朝野之間以觀國家之所尚者而愚<lb/>
猶有惑也何則天下之勢有强弱聖人審其勢而應之<lb/>
<pb n="KR4h0132_WYG_415-15a"/>
以權勢彊矣彊甚而不已則折勢弱矣弱甚而不已則<lb/>
屈聖人權之而使其甚不至於折與屈者威與惠也夫<lb/>
强甚者威竭而不振弱甚者惠䙝而下不以為徳故處<lb/>
弱者利用威而處强者利用惠乘强之威以行惠則惠<lb/>
尊乗弱之惠以養威則威發而天下震慄故威與惠者<lb/>
所以裁節天下强弱之勢也然而不知强弱之勢者有<lb/>
殺人之威而下不懼有生人之惠而下不喜何者威竭<lb/>
而惠䙝故也故有天下者必先審知天下之勢而後可<lb/>
<pb n="KR4h0132_WYG_415-15b"/>
與言用威惠不先審知其勢而徒曰我能用威我能用<lb/>
惠者末也故有强而益之以威弱而益之以惠以至於<lb/>
折與屈者是可悼也譬之人身將欲飲藥餌石以養其<lb/>
生必先審觀其性之為隂其性之為陽而投之以藥石<lb/>
藥石之陽而投之以隂藥石之隂而投之以陽故隂不<lb/>
至於涸而陽不至於亢茍不能先審觀巳之為隂與巳<lb/>
之為陽而以隂攻隂以陽攻陽則隂者固死於隂而陽<lb/>
者固死於陽不可救也是以善養身者先審其隂陽而<lb/>
<pb n="KR4h0132_WYG_415-16a"/>
善制天下者先審其强弱以為之謀昔者周有天下諸<lb/>
侯太盛當其盛時大者已有地五百里而畿内反不過<lb/>
千里其勢為弱秦有天下散為郡縣聚為京師守令無<lb/>
大權柄伸縮進退無不在我其勢為强然方其成康在<lb/>
上諸侯無小大莫不臣伏弱之勢未見於外及其後世<lb/>
失徳而諸侯禽奔獸遁各固其國以相侵攘而其上之<lb/>
人卒不悟區區守姑息之道而望其能以制服强國是<lb/>
謂以弱政濟弱勢故周之天下卒斃於弱秦自孝公其<lb/>
<pb n="KR4h0132_WYG_415-16b"/>
勢固已駸駸焉日趨於强大及其子孫已并天下而亦<lb/>
不悟專任法制以斬撻平民是謂以强政濟强勢故秦<lb/>
之天下卒斃於强周拘於惠而不知權秦勇於威而不<lb/>
知本二者皆不審天下之勢也吾宋制治有縣令有郡<lb/>
守有轉運使以大系小絲牽繩聯總合於上雖其地在<lb/>
萬里外方數千里擁兵百萬而天子一呼於殿陛間三<lb/>
尺䜿子馳傳捧詔召而歸之京師則解印趨走惟恐不<lb/>
及如此之勢秦之所恃以强之勢也勢强矣然天下之<lb/>
<pb n="KR4h0132_WYG_415-17a"/>
病嘗病於弱噫有可强之勢如秦而反䧟於弱者何也<lb/>
習於惠而怯於威也惠太甚而威不勝也夫其所以習<lb/>
於惠而惠太甚者賞數而加於無功也怯於威而威不<lb/>
勝者刑弛而兵不振也繇賞與刑與兵之不得其道是<lb/>
以有弱之實著於外焉何謂弱之實曰官吏曠惰職廢<lb/>
不舉而敗官之罰不加嚴也多贖數赦不問有罪而典<lb/>
刑之禁不能行也冗兵驕狂負力幸賞而維持姑息之<lb/>
恩不敢節也將帥覆軍匹馬不返而敗軍之責不加重<lb/>
<pb n="KR4h0132_WYG_415-17b"/>
也羌夷强盛凌壓中國而邀金繒増幣帛之恥不為怒<lb/>
也若此類者太弱之實也久而不治則又將有大於此<lb/>
而遂浸㣲浸消釋然而潰以至於不可救止者乗之矣<lb/>
然愚以為弱在於政不在於勢是謂以弱政敗强勢今<lb/>
夫一輿薪之火衆人之所憚而不敢犯者也舉而投之<lb/>
河則何熱之能為是以負强秦之勢而溺於弱周之弊<lb/>
而天下不知其强焉者以此也雖然政之弱非若勢弱<lb/>
之難治也借如弱周之勢必變易其諸侯而後彊可能<lb/>
<pb n="KR4h0132_WYG_415-18a"/>
也天下之諸侯固未易變易此又非一日之故也若夫<lb/>
弱政則用威而已矣可以朝改而夕定也夫齊古之强<lb/>
國也而威王又齊之賢主也當其即位委政不治諸侯<lb/>
並侵而人不知其國之為强國也一旦發怒裂萬家封<lb/>
即墨大夫召烹阿大夫與常譽阿大夫者而發兵擊趙<lb/>
魏趙魏盡走請和而齊國人人震懼不敢飾非者彼誠<lb/>
知其政之弱而能用其威以濟其弱也况今以天子之<lb/>
尊藉郡縣之勢言脫於口而四方響應其所以用威之<lb/>
<pb n="KR4h0132_WYG_415-18b"/>
資固已完具且有天下者患不為焉有為而不可者今<lb/>
誠能一留意於用威一賞罰一號令一舉動無不一切<lb/>
出於威嚴用刑法而不赦有罪力行果斷而不牽衆人<lb/>
之是非用不測之刑用不測之賞而使天下之人視之<lb/>
如風雨雷電遽然而至截然而下不知其所從發而不<lb/>
可逃遁朝廷如此然後平民益務檢慎而姦民猾吏亦<lb/>
常恐恐然懼刑法之及其身而歛其手足不敢輒犯法<lb/>
此之謂强政政强矣為之數年而天下之勢可以復强<lb/>
<pb n="KR4h0132_WYG_415-19a"/>
愚故曰乗弱之惠以養威則威發而天下震慄然則以<lb/>
當今之勢求所謂萬世為帝王而其大體卒不可革易<lb/>
者其尚威而已矣或曰當今之勢事誠無便於尚威者<lb/>
然孰知夫萬世之間其政之不變而必曰威耶愚應之<lb/>
曰威者君之所恃以為君也一日而無威是無君也久<lb/>
而政弊變其小節而參之以惠使不至若秦之甚可也<lb/>
舉而棄之過矣或者又曰王者任徳不任刑任刑覇者<lb/>
之事非所宜言此又非所謂知理者也夫湯武皆王也<lb/>
<pb n="KR4h0132_WYG_415-19b"/>
桓文皆覇也武王乗紂之暴出民於炮烙斬刖之地茍<lb/>
又遂多殺人多刑人以為治則民之心去矣故其治一<lb/>
出於禮義彼湯則不然桀之惡固無以異紂然其刑不<lb/>
若紂暴之甚也而天下之民化其風淫惰不事法度書<lb/>
曰有衆率怠弗協而又諸侯昆吾氏首為亂於是誅鋤<lb/>
其强梗怠惰不法之人以定紛亂故記曰商人先罰而<lb/>
後賞至於桓文之事則又非皆任刑也桓公用管仲管<lb/>
仲之書好言刑故桓公之治常任刑文公長者其佐狐<lb/>
<pb n="KR4h0132_WYG_415-20a"/>
趙先魏皆不說以刑法其治亦未嘗以刑為本而號亦<lb/>
為覇而謂湯非王而文非霸也得乎故用刑不必霸而<lb/>
用徳不必王各觀其勢之何所宜用而已然則今之勢<lb/>
何為不可用刑用刑何為不曰王道彼不先審天下之<lb/>
勢而欲應天下之務難矣<lb/>
　<lb/>
　<lb/>
　<lb/>
<pb n="KR4h0132_WYG_415-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百十五<lb/>
<pb n="KR4h0132_WYG_415-21a"/>
欽定四庫全書<lb/>
　文章辨體彚選巻四百十五<lb/>
　　　　　　　　　　　　明　賀復徴　編<lb/>
論二十四<lb/>
　　明論<hi>宋蘓洵</hi>
天下有大知有小知人之智慮有所及有所不及聖人<lb/>
以其大知而兼其小知之功賢人以其所及而濟其所<lb/>
不及愚者不知大知而以其所不及喪其所及故聖人<lb/>
<pb n="KR4h0132_WYG_415-21b"/>
之治天下也以常而賢人之治天下也以時既不能常<lb/>
又不能時悲夫殆哉夫惟大知而後可以常以其所及<lb/>
濟其所不及而後可以時常也者無治而不治者也時<lb/>
也者無亂而不治者也日月經乎中天大可以被四海<lb/>
而小或不能入一室之下彼固無用此區區小明也故<lb/>
天下視日月之光儼然其若君父之威故自有天地而<lb/>
有日月以至於今而未嘗可以一日無焉天下嘗有言<lb/>
曰叛父母䙝神明則雷霆下擊之雷霆固不能為天下<lb/>
<pb n="KR4h0132_WYG_415-22a"/>
盡擊此等輩也而天下之所以兢兢然不敢犯者有時<lb/>
而不測也使雷霆日轟轟焉遶天下以求夫叛父母䙝<lb/>
神明之人而擊之則其人未必能盡而雷霆之威無乃<lb/>
䙝乎故夫知日月雷霆之分者可以用其明矣聖人之<lb/>
明吾不得而知也吾獨愛夫賢者之用其心約而成功<lb/>
博也吾獨怪夫愚者之用其心勞而功不成也是無他<lb/>
也專於其所及而及之則其及必精兼於其所不及而<lb/>
及之則其及必粗及之而精人將曰是惟無及及則精<lb/>
<pb n="KR4h0132_WYG_415-22b"/>
矣不然吾恐姦雄之竊笑也齊威王即位大亂三載威<lb/>
王一奮而諸侯震懼二十年是何修何營耶夫齊國之<lb/>
賢者非獨一即墨大夫明矣亂齊國者非獨一阿大夫<lb/>
與左右譽阿而毁即墨者幾人亦明矣一即墨大夫易<lb/>
知也一阿大夫易知也左右譽阿而毁即墨者幾人易<lb/>
知也從其易知而精之故用心甚約而成功博也天下<lb/>
之事譬如有物十焉吾舉其一而人不知吾之不知其<lb/>
九也厯數之至於九而不知其一不如舉一之不可測<lb/>
<pb n="KR4h0132_WYG_415-23a"/>
也而况乎不至於九也<lb/>
　　諫論上<hi>蘓洵</hi>
古今論諫常與諷而少直其說蓋出於仲尼吾以為諷<lb/>
直一也顧用之之術何如耳伍舉進隠語楚王婬益甚<lb/>
茅焦解衣危論秦帝立悟諷固不可盡與直亦未易少<lb/>
之吾故曰顧用之之術何如耳然則仲尼之說非乎曰<lb/>
仲尼之說純乎經者也吾之說參乎權而歸乎經者也<lb/>
如得其術則人君有少不為桀紂者吾百諫而百聴矣<lb/>
<pb n="KR4h0132_WYG_415-23b"/>
况虚已者乎不得其術則人君有少不若堯舜者吾百<lb/>
諫而百不聴矣况逆忠者乎然則奚術而可曰機智勇<lb/>
辨如古游說之士而已夫㳺說之士以機智勇辨濟其<lb/>
詐吾欲諫者以機智勇辨濟其忠請備論其效周衰㳺<lb/>
說熾於列國自是世有其人吾獨怪夫諫而從者百一<lb/>
說而從者十九諫而死者皆是說而死者未嘗聞然而<lb/>
抵觸忌諱說或甚於諫由是知不必乎諷諫而必乎術<lb/>
也說之術可為諫法者五理諭之勢禁之利誘之激怒<lb/>
<pb n="KR4h0132_WYG_415-24a"/>
之隠諷之之謂也觸龍以趙后愛女賢於愛子未旋踵<lb/>
而長安君出質甘羅以杜郵之死詰張唐而相燕之行<lb/>
有日趙卒以兩賢王之意語燕而立歸武臣此理而諭<lb/>
之也子貢以内憂教田常而齊不得伐魯武公以麋鹿<lb/>
脅頃襄而楚不敢圖周魯連以烹醢懼垣衍而魏不果<lb/>
帝秦此勢而禁之也田生以萬户侯啟張卿而劉澤封<lb/>
朱建以富貴餌閎孺而辟陽赦鄒陽以愛幸恱長君而<lb/>
梁王釋此利而誘之也蘇秦以牛後羞韓而惠王按劒<lb/>
<pb n="KR4h0132_WYG_415-24b"/>
太息范睢以無王恥秦而昭王長跪請教酈生以助秦<lb/>
凌漢而沛公輟洗聴計此激而怒之也蘇代以土偶笑<lb/>
田文楚人以弓繳感襄王蒯通以取婦悟齊相此隠而<lb/>
諷之也五者相傾險詖之論雖然施之忠臣足以成功<lb/>
何則理而諭之主雖昏必悟勢而禁之主雖驕必懼利<lb/>
而誘之主雖怠必奮激而怒之主雖懦必立隠而諷之<lb/>
主雖暴必容悟則明懼則恭奮則勤立則勇容則寛致<lb/>
君之道盡於此矣吾觀昔之臣言必從理必濟莫若唐<lb/>
<pb n="KR4h0132_WYG_415-25a"/>
魏鄭公其初實學縱横之說此所謂得其術者與噫龍<lb/>
逢比干不獲稱良臣無蘇秦張儀之術也蘇秦張儀不<lb/>
免為游說無龍逢比干之心也是以龍逢比干吾取其<lb/>
心不取其術蘇秦張儀吾取其術不取其心以為諫法<lb/>
　　諫論下<hi>蘓洵</hi>
夫臣能諫不能使君必納諫非真能諫之臣君能納諫<lb/>
不能使臣必諫非真能納諫之君欲君必納乎嚮之論<lb/>
備矣欲臣必諫乎吾其言之夫君之大天也其尊神也<lb/>
<pb n="KR4h0132_WYG_415-25b"/>
其威雷霆也人之不能抗天觸神忤雷霆亦明矣聖人<lb/>
知其然故立賞以勸之傳曰興王賞諫臣是也猶懼其<lb/>
選耎阿諛使一日不得聞其過故制刑以威之書曰臣<lb/>
下不正其刑墨是也人之情非病風喪心未有避賞而<lb/>
就刑者何苦而不諫哉賞與刑不設則人之情又何苦<lb/>
而抗天觸神忤雷霆哉自非性忠義不恱賞不畏罪誰<lb/>
欲以言博死者人君又安能盡得性忠義者而任之今<lb/>
有三人焉一人勇一人勇怯半一人怯有與之臨乎淵<lb/>
<pb n="KR4h0132_WYG_415-26a"/>
谷者且告之曰能跳而越此謂之勇不然為怯彼勇者<lb/>
恥怯必跳而越焉其勇怯半者與怯者則不能也又告<lb/>
之曰跳而越者與千金不然則否彼勇怯半者奔利必<lb/>
跳而越焉其怯者猶未能也須臾顧見猛虎暴然向逼<lb/>
則怯者不待告跳而越之如康莊矣然則人豈有勇怯<lb/>
哉要在以勢驅之耳君之難犯猶淵谷之難越也所謂<lb/>
性忠義不恱賞不畏罪者勇者也故無不諫焉恱賞者<lb/>
勇怯半者也故賞而後諫焉畏罪者怯者也故刑而後<lb/>
<pb n="KR4h0132_WYG_415-26b"/>
諫焉先王知勇者不可常得故以賞為千金以刑為猛<lb/>
虎使其前有所趨後有所避其勢不得不極言規矣此<lb/>
三代所以興也末世不然遷其賞於不諫遷其刑於諫<lb/>
宜乎臣之噤口巻舌而亂亡隨之也間或賢君欲聞其<lb/>
過亦不過賞之而已嗚呼不有猛虎彼怯者肯越淵谷<lb/>
乎此無他墨刑之廢耳三代之後如霍光誅昌邑不諫<lb/>
之臣者不亦鮮哉今之諫賞時或有之不諫之刑缺然<lb/>
無矣茍増其所有有其所無則諛者直佞者忠况忠直<lb/>
<pb n="KR4h0132_WYG_415-27a"/>
者乎誠如是欲聞讜言而不獲吾不信也<lb/>
　　御將論<hi>蘇洵</hi>
人君御臣相易而將難將有二有賢將有才將而御才<lb/>
將尤難御相以禮御將以術御賢將之術以信御才將<lb/>
之術以智不以禮不以信是不為也不以術不以智是<lb/>
不能也故曰御將難而御才將尤難六畜其初皆獸也<lb/>
彼虎豹能搏能噬而馬亦能蹄牛亦能觸先王知能搏<lb/>
能噬者不可以人力制故殺之殺之不能驅之而後已<lb/>
<pb n="KR4h0132_WYG_415-27b"/>
蹄者可馭以覊紲觸者可拘以楅衡故先王不忍棄其<lb/>
材而廢天下之用如曰是能蹄是能觸當與虎豹并殺<lb/>
而同驅則是天下無騏驥終無以服乗耶先王之選才<lb/>
也自非大奸劇惡如虎豹之不可以變其搏噬者未嘗<lb/>
不欲制之以術而全其才以適於用况為將者又不可<lb/>
責以廉隅細謹顧其才何如耳漢之衛霍趙充國唐之<lb/>
李靖李勣賢將也漢之韓信黥布彭越唐之薛萬徹侯<lb/>
君集盛彦師才將也賢將既不多有得才者而任之可<lb/>
<pb n="KR4h0132_WYG_415-28a"/>
也茍又曰是難御則是不肖者而後可也結以重恩示<lb/>
以赤心美田宅豐飲饌歌童舞女以極其口腹耳目之<lb/>
欲而折之以威此先王之所以御才將者也近之論者<lb/>
或曰將之所以畢智竭力犯霜露蹈白刄而不辭者冀<lb/>
賞耳為國家者不如勿先賞以邀其成功或曰賞所以<lb/>
使人不先賞人不為我用是皆一隅之說非通論也將<lb/>
之才固有大小傑然於庸將之中者才小者也傑然於<lb/>
才將之中者才大者也才小志亦小才大志亦大人君<lb/>
<pb n="KR4h0132_WYG_415-28b"/>
當觀其才之大小而為制御之術以稱其志一隅之說<lb/>
不可用也夫養騏驥者豐其芻粒潔其羈絡居之新閑<lb/>
浴之清泉而後責之千里彼騏驥者其志常在千里也<lb/>
夫豈以一飽而廢其志哉至於養鷹則不然獲一雉飼<lb/>
以一雀獲一兎飼以一䑕彼知不盡力於擊搏則其勢<lb/>
無所得食故然後為我用才大者騏驥也不先賞之是<lb/>
養騏驥者飢之而責其千里不可得也才小者鷹也先<lb/>
賞之是養鷹者飽之而求其擊搏亦不可得也是故先<lb/>
<pb n="KR4h0132_WYG_415-29a"/>
賞之說可施之才大者不先賞之說可施之才小者兼<lb/>
而用之可也昔者漢髙帝一見韓信而授以上將解衣<lb/>
衣之推食哺之一見黥布而以為淮南王供具飲食如<lb/>
王者一見彭越而以為相國當是時三人者未有功於<lb/>
漢也厥後追項籍垓下與信越期而不至捐數千里之<lb/>
地以畀之如棄敝屣項氏未㓕天下未定而三人者已<lb/>
極富貴矣何則髙帝知三人者之志大不極於富貴則<lb/>
不為我用雖極於富貴而不㓕項氏不定天下則其志<lb/>
<pb n="KR4h0132_WYG_415-29b"/>
不已也至於樊噲滕公灌嬰之徒則不然㧞一城䧟一<lb/>
陣而後増數級之爵否則終歳不遷也項氏已㓕天下<lb/>
已定樊噲滕公灌嬰之徒計百戰之功而後爵之通侯<lb/>
夫豈髙帝至此而嗇哉知其才小而志小雖不先賞不<lb/>
怨而先賞之則彼將泰然自滿而不復以立功為事故<lb/>
也噫方韓信之立於齊蒯通武渉之說未去也當是之<lb/>
時而奪之王漢其殆哉夫人豈不欲三分天下而自立<lb/>
者而彼則曰漢王不奪我齊也故齊不捐則韓信不懐<lb/>
<pb n="KR4h0132_WYG_415-30a"/>
韓信不懐則天下非漢之有嗚呼髙帝可謂知大計矣<lb/>
　　兵制論<hi>蘇洵</hi>
三代之時舉天下之民皆兵也兵民之分自秦漢始三<lb/>
代之時聞有諸侯抗天子之命矣未聞有卒伍呌呼衡<lb/>
行者也秦漢以來諸侯之患不减於三代而御卒伍者<lb/>
乃如畜虎豹圏檻一缺咆哮四出其故何也三代之兵<lb/>
耕而食蠶而衣故勞勞則善心生秦漢以來所謂兵者<lb/>
皆坐而衣食於縣官故驕驕則無所不為三代之兵皆<lb/>
<pb n="KR4h0132_WYG_415-30b"/>
齊民老幼相養疾病相救出相禮讓入相慈孝有憂相<lb/>
弔有喜相慶其風俗優柔而和易故其兵畏法而自重<lb/>
秦漢以來號齊民者比之三代則既已薄矣况其所謂<lb/>
兵者乃其齊民之中尤為凶悍桀黠者也故常慢法而<lb/>
自棄夫民耕而食蠶而衣雖不幸而不給猶不我咎也<lb/>
今謂之曰爾無耕爾無蠶為我兵吾衣食爾他日一不<lb/>
充其欲彼將曰嚮謂我無耕無蠶今而不我給也然則<lb/>
怨從是起矣夫以有善心之民畏法目重而不我咎欲<lb/>
<pb n="KR4h0132_WYG_415-31a"/>
其為亂不可得也既驕矣又慢法而自棄以怨其上欲<lb/>
其不為亂亦不可得也且夫天下之地不加於三代天<lb/>
下之民衣食乎其中者又不减於三代平居無事占軍<lb/>
籍畜妻子而仰給於斯民者則徧天下不知其數奈何<lb/>
民之不日剥月割以至於流亡而無告也其患始於廢<lb/>
井田開阡陌一壊而不可復收故雖有明君賢臣焦思<lb/>
極慮而求以救其弊卒不過開屯田置府兵使之無事<lb/>
則耕而食耳嗚呼屯田府兵其利既不足以及天下而<lb/>
<pb n="KR4h0132_WYG_415-31b"/>
後世之君又不能循而守之以至於廢陵夷及於五代<lb/>
燕帥劉守光又從而為之黥面湼手之制天下遂以為<lb/>
常法使之判然不得與齊民齒故其人益復自棄視齊<lb/>
民如越人矣太祖既受命懲唐季五代之亂聚重兵京<lb/>
師而邊境亦不曰無備損節度之權而籓鎮亦不曰無<lb/>
威周與漢唐邦鎮之兵彊秦之郡縣之兵弱兵强故末<lb/>
大不掉兵弱故天子暌孤周與漢唐則過而秦則不及<lb/>
得其中者惟吾宋也雖然置帥之方則逺過於前代而<lb/>
<pb n="KR4h0132_WYG_415-32a"/>
制兵之術吾猶有疑焉何者自漢及唐或開屯田或置<lb/>
府兵使之無事則耕而食而民猶且不勝其弊今屯田<lb/>
蓋無幾而府兵亦已廢欲民之豐阜勢不可也國家治<lb/>
平日久民之趨於農者日益衆而天下無萊田矣以此<lb/>
觀之謂斯民宜如生三代之盛時而乃戚戚嗟嗟無終<lb/>
歳之蓄者兵食奪之也三代井田雖三尺童子知其不<lb/>
可復雖然依倣古制漸而圖之則亦庶乎其可也方今<lb/>
天下之田在官者惟二職分也籍沒也職分之田募民<lb/>
<pb n="KR4h0132_WYG_415-32b"/>
耕之歛其租之半而歸之吏籍沒則鬻之否則募民耕<lb/>
之歛其租之半而歸諸公職分之田徧於天下自四京<lb/>
以降至於大藩鎮多至四十頃下及一縣亦能千畆籍<lb/>
沒之田不知其數今可勿復鬻然後量給其所募之民<lb/>
家三百畆以為率前之歛其半者今可損之三分而取<lb/>
一以歸諸吏與公使之家出一夫為兵其不欲者聴其<lb/>
歸田而他募謂之新軍毋黥其面母涅其手母拘之營<lb/>
三時縱之一時集之授之器械教之戰法而擇其技之<lb/>
<pb n="KR4h0132_WYG_415-33a"/>
精者以為長在野督其耕在陣督其戰則其人皆良農<lb/>
也皆精兵也夫籍沒之田既不復鬻則歳益多田益多<lb/>
則新軍益衆而嚮所謂仰給於斯民者雖有廢疾死亡<lb/>
可勿復補如此數十年則天下之兵新軍居十九而皆<lb/>
力田不事他業則其人必純固樸厚無呌呼衡行之憂<lb/>
而斯民不復知有餽餉供億之勞矣或曰昔者歛其半<lb/>
今三分而取一其無乃薄於吏與公乎曰古者公卿大<lb/>
夫之有田也以為禄而其取之亦不過什一今吏既禄<lb/>
<pb n="KR4h0132_WYG_415-33b"/>
矣給之田則已甚矣况三分而取一則不既優矣乎民<lb/>
之田不幸而籍沒非官之所待以為富也三分而取一<lb/>
不猶愈於無乎且不如是則彼不勝為兵故也或曰古<lb/>
者什一而稅取之薄故民勝為兵今三分而取一可乎<lb/>
曰古者一家之中一人為正卒其餘為羡卒田與追胥<lb/>
竭作今家止一夫為兵况諸古則為逸故雖取之差重<lb/>
而無害此與周制稍甸縣都役少輕而稅十二無異也<lb/>
夫民家出一夫而得安坐以食數百畆之田征徭科歛<lb/>
<pb n="KR4h0132_WYG_415-34a"/>
不及其門然則彼亦優為之矣<lb/>
　　審勢論<hi>蘇洵</hi>
治天下者定所尚所尚一定至於萬千年而不變使民<lb/>
之耳目純於一而子孫有所守易以為治故三代聖人<lb/>
其後世逺者至七八百年夫豈惟其民之不忘其功以<lb/>
至於是蓋其子孫得其祖宗之法而為據依可以永久<lb/>
夏之尚忠商之尚質周之尚文視天下之所宜尚而固<lb/>
執之以此而始以此而終不朝文而暮質以自潰亂故<lb/>
<pb n="KR4h0132_WYG_415-34b"/>
聖人者出必先定一代之所尚周之世蓋有周公為之<lb/>
制禮而天下遂尚文後世有賈誼者說漢文帝亦欲先<lb/>
定制度而其說不果用今者天下幸方治安子孫萬世<lb/>
帝王之計不可不預定於此時然萬世帝王之計常先<lb/>
定所尚使其子孫可以安坐而守其舊至於政弊然後<lb/>
變其小節而其大體卒不可革易故享世長逺而民不<lb/>
茍簡今也考之於朝野之間以觀國家之所尚者而愚<lb/>
猶有惑也何則天下之勢有强弱聖人審其勢而應之<lb/>
<pb n="KR4h0132_WYG_415-35a"/>
以權勢彊矣彊甚而不已則折勢弱矣弱甚而不已則<lb/>
屈聖人權之而使其甚不至於折與屈者威與惠也夫<lb/>
强甚者威竭而不振弱甚者惠䙝而下不以為徳故處<lb/>
弱者利用威而處强者利用惠乘强之威以行惠則惠<lb/>
尊乗弱之惠以養威則威發而天下震慄故威與惠者<lb/>
所以裁節天下强弱之勢也然而不知强弱之勢者有<lb/>
殺人之威而下不懼有生人之惠而下不喜何者威竭<lb/>
而惠䙝故也故有天下者必先審知天下之勢而後可<lb/>
<pb n="KR4h0132_WYG_415-35b"/>
與言用威惠不先審知其勢而徒曰我能用威我能用<lb/>
惠者末也故有强而益之以威弱而益之以惠以至於<lb/>
折與屈者是可悼也譬之人身將欲飲藥餌石以養其<lb/>
生必先審觀其性之為隂其性之為陽而投之以藥石<lb/>
藥石之陽而投之以隂藥石之隂而投之以陽故隂不<lb/>
至於涸而陽不至於亢茍不能先審觀巳之為隂與巳<lb/>
之為陽而以隂攻隂以陽攻陽則隂者固死於隂而陽<lb/>
者固死於陽不可救也是以善養身者先審其隂陽而<lb/>
<pb n="KR4h0132_WYG_415-36a"/>
善制天下者先審其强弱以為之謀昔者周有天下諸<lb/>
侯太盛當其盛時大者已有地五百里而畿内反不過<lb/>
千里其勢為弱秦有天下散為郡縣聚為京師守令無<lb/>
大權柄伸縮進退無不在我其勢為强然方其成康在<lb/>
上諸侯無小大莫不臣伏弱之勢未見於外及其後世<lb/>
失徳而諸侯禽奔獸遁各固其國以相侵攘而其上之<lb/>
人卒不悟區區守姑息之道而望其能以制服强國是<lb/>
謂以弱政濟弱勢故周之天下卒斃於弱秦自孝公其<lb/>
<pb n="KR4h0132_WYG_415-36b"/>
勢固已駸駸焉日趨於强大及其子孫已并天下而亦<lb/>
不悟專任法制以斬撻平民是謂以强政濟强勢故秦<lb/>
之天下卒斃於强周拘於惠而不知權秦勇於威而不<lb/>
知本二者皆不審天下之勢也吾宋制治有縣令有郡<lb/>
守有轉運使以大系小絲牽繩聯總合於上雖其地在<lb/>
萬里外方數千里擁兵百萬而天子一呼於殿陛間三<lb/>
尺䜿子馳傳捧詔召而歸之京師則解印趨走惟恐不<lb/>
及如此之勢秦之所恃以强之勢也勢强矣然天下之<lb/>
<pb n="KR4h0132_WYG_415-37a"/>
病嘗病於弱噫有可强之勢如秦而反䧟於弱者何也<lb/>
習於惠而怯於威也惠太甚而威不勝也夫其所以習<lb/>
於惠而惠太甚者賞數而加於無功也怯於威而威不<lb/>
勝者刑弛而兵不振也繇賞與刑與兵之不得其道是<lb/>
以有弱之實著於外焉何謂弱之實曰官吏曠惰職廢<lb/>
不舉而敗官之罰不加嚴也多贖數赦不問有罪而典<lb/>
刑之禁不能行也冗兵驕狂負力幸賞而維持姑息之<lb/>
恩不敢節也將帥覆軍匹馬不返而敗軍之責不加重<lb/>
<pb n="KR4h0132_WYG_415-37b"/>
也羌夷强盛凌壓中國而邀金繒増幣帛之恥不為怒<lb/>
也若此類者太弱之實也久而不治則又將有大於此<lb/>
而遂浸㣲浸消釋然而潰以至於不可救止者乗之矣<lb/>
然愚以為弱在於政不在於勢是謂以弱政敗强勢今<lb/>
夫一輿薪之火衆人之所憚而不敢犯者也舉而投之<lb/>
河則何熱之能為是以負强秦之勢而溺於弱周之弊<lb/>
而天下不知其强焉者以此也雖然政之弱非若勢弱<lb/>
之難治也借如弱周之勢必變易其諸侯而後彊可能<lb/>
<pb n="KR4h0132_WYG_415-38a"/>
也天下之諸侯固未易變易此又非一日之故也若夫<lb/>
弱政則用威而已矣可以朝改而夕定也夫齊古之强<lb/>
國也而威王又齊之賢主也當其即位委政不治諸侯<lb/>
並侵而人不知其國之為强國也一旦發怒裂萬家封<lb/>
即墨大夫召烹阿大夫與常譽阿大夫者而發兵擊趙<lb/>
魏趙魏盡走請和而齊國人人震懼不敢飾非者彼誠<lb/>
知其政之弱而能用其威以濟其弱也况今以天子之<lb/>
尊藉郡縣之勢言脫於口而四方響應其所以用威之<lb/>
<pb n="KR4h0132_WYG_415-38b"/>
資固已完具且有天下者患不為焉有為而不可者今<lb/>
誠能一留意於用威一賞罰一號令一舉動無不一切<lb/>
出於威嚴用刑法而不赦有罪力行果斷而不牽衆人<lb/>
之是非用不測之刑用不測之賞而使天下之人視之<lb/>
如風雨雷電遽然而至截然而下不知其所從發而不<lb/>
可逃遁朝廷如此然後平民益務檢慎而姦民猾吏亦<lb/>
常恐恐然懼刑法之及其身而歛其手足不敢輒犯法<lb/>
此之謂强政政强矣為之數年而天下之勢可以復强<lb/>
<pb n="KR4h0132_WYG_415-39a"/>
愚故曰乗弱之惠以養威則威發而天下震慄然則以<lb/>
當今之勢求所謂萬世為帝王而其大體卒不可革易<lb/>
者其尚威而已矣或曰當今之勢事誠無便於尚威者<lb/>
然孰知夫萬世之間其政之不變而必曰威耶愚應之<lb/>
曰威者君之所恃以為君也一日而無威是無君也久<lb/>
而政弊變其小節而參之以惠使不至若秦之甚可也<lb/>
舉而棄之過矣或者又曰王者任徳不任刑任刑覇者<lb/>
之事非所宜言此又非所謂知理者也夫湯武皆王也<lb/>
<pb n="KR4h0132_WYG_415-39b"/>
桓文皆覇也武王乗紂之暴出民於炮烙斬刖之地茍<lb/>
又遂多殺人多刑人以為治則民之心去矣故其治一<lb/>
出於禮義彼湯則不然桀之惡固無以異紂然其刑不<lb/>
若紂暴之甚也而天下之民化其風淫惰不事法度書<lb/>
曰有衆率怠弗協而又諸侯昆吾氏首為亂於是誅鋤<lb/>
其强梗怠惰不法之人以定紛亂故記曰商人先罰而<lb/>
後賞至於桓文之事則又非皆任刑也桓公用管仲管<lb/>
仲之書好言刑故桓公之治常任刑文公長者其佐狐<lb/>
<pb n="KR4h0132_WYG_415-40a"/>
趙先魏皆不說以刑法其治亦未嘗以刑為本而號亦<lb/>
為覇而謂湯非王而文非霸也得乎故用刑不必霸而<lb/>
用徳不必王各觀其勢之何所宜用而已然則今之勢<lb/>
何為不可用刑用刑何為不曰王道彼不先審天下之<lb/>
勢而欲應天下之務難矣<lb/>
　<lb/>
　<lb/>
　<lb/>
<pb n="KR4h0132_WYG_415-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷三百十二</head> <lb/>
    <p>
<pb n="KR4h0132_WYG_312-1a"/>
欽定四庫全書<lb/>
　文章辨體彚選卷三百十二<lb/>
　　　　　　　　　　　　明　賀復徵　編<lb/>
序三十二<hi>政類</hi>
　　平賦書序<hi>唐李翺</hi>
孔子曰道千乘之國敬事而信節用而愛人使民以時<lb/>
孟子曰欲輕之於堯舜之道大貉小貉也欲重之於堯<lb/>
舜之道大桀小桀也是以什一之道公私皆足人既富<lb/>
<pb n="KR4h0132_WYG_312-1b"/>
然後可以服敎化反淳樸古之聖賢未有不善於為政<lb/>
理人而能光於後代者也故善政者莫大於理人理人<lb/>
者莫大於既富之又敎之凡人之情莫不欲富足而惡<lb/>
貧窮四人之苦者莫甚於農人麥粟布帛農人之所生<lb/>
也嵗大豐農人猶不能足衣食如有水旱之災則農人<lb/>
先受其害有若曰百姓不足君孰與足夫如是百姓之<lb/>
視其長上如仇讐安既不得享其利危又安肯盡其力<lb/>
自古之所以危亡未有不繇此者也人皆知重斂之可<lb/>
<pb n="KR4h0132_WYG_312-2a"/>
以得財而不知輕斂之得財愈多何也重斂則人貧人<lb/>
貧則流者不歸而天下之人不來繇是土地雖大有荒<lb/>
而不耕雖耕之而地力有所遺人日益困財日益匱是<lb/>
謂棄天之時遺地之利竭人之財如此者雖欲為社稷<lb/>
之臣建不朽之功誅暴逆而威四夷徒有其心豈可得<lb/>
耶故輕斂則人樂其生樂其生則居者不流而流者日<lb/>
來居者不流流者日來則土地無荒桑柘日繁盡力耕<lb/>
之地無餘利人日益富兵日益强四鄰之人歸之如父<lb/>
<pb n="KR4h0132_WYG_312-2b"/>
母雖欲驅而去之其可得耶是以與之安而居則富而<lb/>
可敎與之危而守則人皆自固孟軻所謂率其子弟攻<lb/>
其父母自有生人以來未有能濟者也嗚呼仁義之道<lb/>
章章然如大道焉人莫不知之然皆不能行何也見之<lb/>
有所未盡而人有嗜欲以害之其自任太多而任人太<lb/>
寡是以有土地者無代無之雖莫不知之然而未有一<lb/>
人能行之而功及於後代者繇此道也秦滅古法隳井<lb/>
田而夏殷周之道廢相承滋久不可卒復翺是以取可<lb/>
<pb n="KR4h0132_WYG_312-3a"/>
行於當時者為平賦書而什一之法存焉庶幾乎有能<lb/>
行之者云爾<lb/>
　　兵序<hi>杜佑</hi>
三皇無為天下以治五帝行敎兵由是興所謂大刑用<lb/>
甲兵而陳諸原野於是有涿鹿之戰阪泉之師若制得<lb/>
其宜則治安失其宜則亂危商周以前封建五等兵徧<lb/>
海内强弱相并秦氏削平罷侯置守厯代因襲委政郡<lb/>
縣緬尋制度可采唯有漢氏足徵重兵悉在京師四邊<lb/>
<pb n="KR4h0132_WYG_312-3b"/>
但設亭障又移天下豪族輳居三輔邑陵以為强幹弱<lb/>
枝之勢也或有四夷侵軼則從中令將發五營騎士六<lb/>
郡良家二師樓船伏波下瀨咸因事立稱畢事則省雖<lb/>
衞霍之勲髙績重身奉朝請兵皆散歸斯誠得其宜也<lb/>
其後若王綱解紐正權外移藩翰既從衆力自盛問鼎<lb/>
輕重無代無之如東漢之董卓袁紹晉之王敦桓𤣥宋<lb/>
謝晦劉義宣齊陳顯逹王敬則梁侯景陳華皎後魏尒朱<lb/>
榮髙歡之類是矣斯誠失其宜也國朝李靖平突厥李<lb/>
<pb n="KR4h0132_WYG_312-4a"/>
勣滅髙麗侯君集覆髙昌蘇定方夷百濟李敬𤣥王孝<lb/>
傑婁師徳劉審禮皆是卿相率兵禦戎戎平師還並無<lb/>
久鎮其在邊境惟明烽燧審斥堠立障塞備不虞而已<lb/>
實安邊之良算為國家之永圖𤣥宗御極承平嵗久天<lb/>
下乂安財殷力盛開元二十年以後邀功之將務恢封<lb/>
畧以甘上心將欲蕩滅奚契丹剪除蠻吐蕃喪師者失<lb/>
萬而言一勝敵者獲一而言萬寵錫云極驕矜遂增哥<lb/>
舒翰統西方二師安禄山統南北三師踐更之卒俱授<lb/>
<pb n="KR4h0132_WYG_312-4b"/>
官名郡縣之積罄為禄秩於是驍將銳卒善馬精金空<lb/>
於京師萃於二統邊陲勢强既如此朝廷勢弱又如彼<lb/>
姦人乘便樂禍覬覦脇之以害誘之以利禄山稱兵内<lb/>
侮未必素蓄兇謀是故地逼則勢疑力侔則亂起事理<lb/>
不得不然也昔漢祖分裂土地封建王侯吳芮獨卑弱<lb/>
而忠韓彭則强大而悖賈誼覩七國之盛獻書云治天<lb/>
下者令海内之勢如身之使臂臂之使指莫不制從若<lb/>
憚而不能改作末大本小終為禍亂文景因循莫革遂<lb/>
<pb n="KR4h0132_WYG_312-5a"/>
致誅錯之名向使制置得其宜則諸侯孰不信順姦謀<lb/>
邪計銷於胸懐豈復有干紀作亂之事乎語曰朝為伊<lb/>
周夕成桀跖形勢驅之一至於此矣又兵法曰將者人<lb/>
之司令國家安危之主用當先之以中和後之以材器<lb/>
或未馴其性茍求其用授以銛刃委之專宰利權一去<lb/>
物情隨之噬臍之喻不其然矣夫戎事有國之大者自<lb/>
昔智能之士皆立言作訓其勝也或驗之風烏七曜或<lb/>
參以陰陽日辰其敎陣也或目以天地五行或變為龍<lb/>
<pb n="KR4h0132_WYG_312-5b"/>
蛇鳥獸人之聰穎方列軒冕知吉凶冠婚之禮習慶弔<lb/>
俯仰之容稍或非精則乖常度故仲尼入廟每事皆問<lb/>
是必不免有所失也矧其萬千介夫出自閭井若使心<lb/>
存進退之令耳聴金鼓之聲手候擊刺之宜足趨鵞鸛<lb/>
之勢隨地形而變陣颷馳電發之疾因我便而乗敵勝<lb/>
負頃刻之間事繁目多應機循古得不令衆心繫名數<lb/>
而無暇安能奮勇銳而爭利哉以愚管窺徒有其說只<lb/>
恐雖敎亦難必成然其訓士也但使聞鼓而進聞金而<lb/>
<pb n="KR4h0132_WYG_312-6a"/>
止坐作舉措左旋右抽識旗幟指麾習器械利便斯可<lb/>
矣其撫士也有吮癰之恩投醪之均挾纊之感行令之<lb/>
必賞罰之當斯可矣此乃用無弱卒戰無堅敵而况以<lb/>
直伐曲以順討逆者乎若以風烏可徵則謝艾梟鳴牙<lb/>
旗而克麻秋宋武麾折沈水而破盧循若以日辰可憑<lb/>
則鄧禹因癸亥克㨗後魏乗甲子勝敵略舉一二不其<lb/>
證歟以昔賢難其道神其事令衆心之莫測俾指顧之<lb/>
皆從語有之曰天時不如地利地利不如人和誠謂得<lb/>
<pb n="KR4h0132_WYG_312-6b"/>
兵術之要也以為孫武所著十三篇㫖極斯道故知往<lb/>
昔行師制勝誠當皆精其理今輒捃摭與孫武書之義<lb/>
相協并頗相類者纂之庶披卷足見成敗在斯矣<lb/>
　　慶厯兵録序<hi>宋宋祁</hi>
世之言兵者本之軒轅時書缺有間矣夏啇以來乃能<lb/>
言之緣井田作乗車即鄉為軍因田為蒐周法則然外<lb/>
制郡國内强京師兵非虎符不得發漢法則然開府籍<lb/>
軍混兵於農使士皆土著有格死無叛上唐法則然然<lb/>
<pb n="KR4h0132_WYG_312-7a"/>
晩周力分諸侯其弊弱者常分暴者常并故公國相軋<lb/>
而亡漢衰權假强臣其弊勢侔則疑力寡則隨故僭邦<lb/>
鼎峙而立唐季亂生置帥其弊樂故羣不逞糜潰而爭<lb/>
由是觀之始未嘗不善而後稍陵遲也宋興剗五姓餘<lb/>
亂一天下之權僭藩納地梗帥嬰法經武制衆罔不精<lb/>
明凡軍有四一曰禁兵殿前馬步三司𨽻焉卒之銳而<lb/>
票者充之或挽强或蹋張或戈船突騎或投石擊刺故<lb/>
處則衞鎮出則更戌二曰廂兵諸州𨽻焉卒之力而悍<lb/>
<pb n="KR4h0132_WYG_312-7b"/>
者募之天下已定不甚持兵唯邊蠻夷者時時與禁兵<lb/>
參屯故專於服勞間亦戌更三曰役兵羣有司𨽻焉人<lb/>
之遊而惰者入之若牧置若漕輓若管庫若工技業一<lb/>
事專故處而無更凡軍有額居有營有常廩有横賜四<lb/>
曰民兵農之健而才者籍之視鄉縣大小而為之數有<lb/>
部曲無營壁闕者輒補嵗一閱焉北軍興不得擅行此<lb/>
國家制軍大抵如此然兵無常帥帥無常鎮權不外假<lb/>
力不它分此其所以維萬方憺四夷鼓行無前而對天<lb/>
<pb n="KR4h0132_WYG_312-8a"/>
下者也慶厯五年今參預貳卿濟陽丁公以壯猷宿望<lb/>
進使樞省惟是本兵柄按軍志無不在焉而樷分几閣<lb/>
非甚有紀今乃搜次首末鈎考纎微掇其攻守戰者為<lb/>
禁兵民兵兵録五篇合羣曹所分擿諸條所隠彚而聨<lb/>
之部分班如也離而併之區處戢如也彌衆而易見愈<lb/>
詳而不繁雖五符猥并邊瑣曲折嵗列廢置月比耗登<lb/>
披文指要坐帷而判蓋簡稽之決要蒐乗之總凡録成<lb/>
乃上于官且俾序作者之意謹按軍篇之首公各述所<lb/>
<pb n="KR4h0132_WYG_312-8b"/>
由前創後因聖繼神承既有第矣近衞别録示有尊也<lb/>
餘軍弗載略所緩也文約事明成一王法維公練達多<lb/>
聞以忠力自結於上處機宥不周嵗擢貳鉉台曝誠明<lb/>
翊權綱有徳有言天子之寶臣歟<lb/>
　　華戎魯衞信録總序<hi>蘇頌</hi>
臣切惟念國家奄字四海方制萬區九夷八蠻罔不率<lb/>
俾凡為獯獫早以面内章聖皇帝因其喪師請和許通<lb/>
信好嵗時問遺寖以訓偹陛下欽若成憲羈縻要荒乃<lb/>
<pb n="KR4h0132_WYG_312-9a"/>
命儒臣討論故事將欲垂於方冊副在有司其所以慮<lb/>
遠防微紆意及此者皆以偃兵息民故也顧臣愚陋不<lb/>
足以奉承明詔黽勉期月粗見綱領詮次類例皆稟聖<lb/>
謨前詔斷自通好以來以迄乎今將明作書之由故以<lb/>
叙事冠於篇首厥初講和始於繼忠書奏國主乞盟之<lb/>
請賜以諭㫖由是行成故次之以書詔既許其通好乃<lb/>
有載書以著信故次之以誓書昔之和戎則有金絮衣<lb/>
繒之賂我朝嵗致銀絹以資其費故次之以嵗幣恩意<lb/>
<pb n="KR4h0132_WYG_312-9b"/>
既通又有好貨以將之故次之以國信信好不可單往<lb/>
必有言詞以文之故次之以國書異國之情非行人莫<lb/>
達故次之以奉使之别則有接送館伴所經城邑郵亭<lb/>
次舍山川有險易道途有囘遠若非形於繢事則方嚮<lb/>
莫得而辨也故作驛程地圖前後遣到名氏非一職秩<lb/>
不同南北羣臣交相禮接年月次序散而不齊既為信<lb/>
書不可無紀故作名銜年表夫如是而使事盡矣通好<lb/>
肇於戎人我從而聴之凡問遺之事皆列北信北書於<lb/>
<pb n="KR4h0132_WYG_312-10a"/>
前朝廷所遺乃報禮也故載之於後所以著其所從來<lb/>
也凡使者之至在道則有郵館宣勞之儀入朝則有見<lb/>
辭宴賜之式禮意疏數並有節文故次之以儀式又次<lb/>
之以賜予彼待王人亦有常矩無敢違越故以持禮過<lb/>
北界及北界分物係於後使者宜通賔主之歡而贄見<lb/>
之禮不可闕也故次之以交馳問勞往返詔宣書劄體<lb/>
範存焉故受之以詔録又次之以書儀信幣則有賫操<lb/>
之勤導從則有輿𨽻之衆霑賚所及無不均通故次之<lb/>
<pb n="KR4h0132_WYG_312-10b"/>
以例物使者至都上恩顧䘏靡所不至或貿易貨財或<lb/>
須索供饋或丐求珍異許予多矣故次之以市易而供<lb/>
須求丐附焉南北將命往還約束細大之務動循前比<lb/>
故次之以條例凡此皆常使也誕辰嵗節致禮而已至<lb/>
若事干大體則有專使以導之故次之以泛使疆埸之<lb/>
虞帥守當任其責則接境司州得以公牒往復故次之<lb/>
以文移事非司州所能予奪至待命官及疆吏對議者<lb/>
代州移徒巡鋪界壕是也故次之以河東地界疆界既<lb/>
<pb n="KR4h0132_WYG_312-11a"/>
辨則邊圉不可不謹故次之以邊防其别又有州郡壁<lb/>
壘之繕完砦舖塘濼之限斷載於輿地所以示守備之<lb/>
嚴也凡為此書本於通好遼人則彼之本源所自不可<lb/>
不知遼本契丹也故次之以契丹世系彼與中國言語<lb/>
不通飲食不同習於征戰嫻於射獵難以形勢馭也朝<lb/>
廷所以能固結而柔服之蓋知其愛好之實也故次之<lb/>
以國俗耶律氏勢擬中華有年數矣爵號官稱往往多<lb/>
名故次之以官屬而宗戚俸禄三者相須並見於逺方<lb/>
<pb n="KR4h0132_WYG_312-11b"/>
之俗恃險與馬由古然矣故次之以闗口道路又次之<lb/>
以番軍馬遼之為國幅員不過三千餘里而並建都府<lb/>
兼置州縣軺車所過宜詳其處故次之以州縣彼之為<lb/>
國非有奚渤故土外接大荒之境其可見者宜兼著之<lb/>
所以示天聲之逮遠也故終於番夷雜録而經制方略<lb/>
論議奏疏附焉臣切觀前世制禦撫綏之道載籍所紀<lb/>
不過厚利和親以約結之用武克伐以張皇之或入朝<lb/>
質子以制其命漢唐之事若可信也然約結一解則凌<lb/>
<pb n="KR4h0132_WYG_312-12a"/>
暴隨之彼豈不得其術耶蓋恃一時之安而不圖經久<lb/>
之利故也淵謀碩畫何代無之至於我朝乃得上䇿年<lb/>
厯七紀而保塞無患嵗來信幣而致禮益恭行旅交通<lb/>
邊城晏閉黎民土著至老死而不知兵革自書契以來<lb/>
戢兵保定未有如今日之全勝者也聖上方恢天下之<lb/>
度以威懐遠人猶慮有司慢令取侮遂按圖籍掲為令<lb/>
典使之循守無得而踰後雖有忿鷙悍黠之師欲啓事<lb/>
端繩以章條彼當自屈若然舉遼朔之衆唯上之令則<lb/>
<pb n="KR4h0132_WYG_312-12b"/>
是書之作可謂規橅宏遠而徳施無窮矣然以今日承<lb/>
平之勢當彼百年既往之運以我涵煦大志漸萌侈極<lb/>
而微形兆兹見藁街質館行可致其來服矣姑撮其大<lb/>
要以副聖宸經遠之慮總二百卷卷有冗併則釐為上<lb/>
中下謹條事目具於左方<lb/>
　　戊午讜議序<hi>朱熹</hi>
君臣父子之大倫天之經地之義而所謂民彛也故臣<lb/>
之於君子之於父生則敬養之沒則哀送之所以致其<lb/>
<pb n="KR4h0132_WYG_312-13a"/>
忠孝之誠者無所不用其極而非虚加之也以為不如<lb/>
是則無以盡乎吾心云爾然則其有君父不幸而罹於<lb/>
横逆之故則夫為臣子者所以痛憤怨疾而求為之必<lb/>
報其仇者其志豈有窮哉故禮記者曰君父之仇不與<lb/>
共戴天寢苫枕干不與共天下也而為之說者曰復仇<lb/>
者可盡五世則又以明夫雖不當其臣子之身茍未及<lb/>
五世之外則猶在乎必報之域也雖然此特庶民之事<lb/>
耳若夫有天下者承累世無疆之統則亦有萬世必報<lb/>
<pb n="KR4h0132_WYG_312-13b"/>
之仇非若庶民五世則自髙祖以至𤣥孫親盡服窮而<lb/>
遂已也國家靖康之禍二帝北狩而不還臣子之所痛<lb/>
憤怨疾雖萬世而必報其仇者蓋有年矣太上皇帝受<lb/>
命中興誓雪父兄之辱雖其間亦或為奸謀之所共卻<lb/>
而聖志益堅至於紹興之初賢才並用綱紀復張諸將<lb/>
之兵屢以㨗告恢復之勢蓋已什八九成矣伊國於是<lb/>
始露和親之議以沮吾計而丞相秦檜歸自邊廷力主<lb/>
其事當此之時人倫尚明人心尚正天下之人無賢愚<lb/>
<pb n="KR4h0132_WYG_312-14a"/>
無貴賤交口合辭以為不可獨士大夫之頑鈍嗜利無<lb/>
恥者數輩起而和之清議不容詬詈唾斥欲食其肉而<lb/>
寢處其皮則其於檜可知矣而檜乃獨以梓宫長樂藉<lb/>
口攘却衆謀熒惑主聴然後所謂和議者翕然以定而<lb/>
不可破自是以來二十餘年國家忘仇敵之義而歡宴<lb/>
安之樂檜亦因是藉外權以專寵利竊主柄以遂奸謀<lb/>
而向者冒犯清議希意迎合之人無不夤緣驟至通顯<lb/>
或乃踵檜用事而君臣父子之大倫天之經地之義所<lb/>
<pb n="KR4h0132_WYG_312-14b"/>
謂民彛者不復聞於縉紳之間矣士大夫狃於積衰之<lb/>
俗徒見當時國家無事而檜與其人皆享成功無後患<lb/>
顧以忘仇忍辱為事理之當然主議者慕為檜游談者<lb/>
慕其徒一雄倡之百雌和之癸未之議發言盈庭其曰<lb/>
彼世仇不可和者尚書張公闡左史胡公銓而止耳自<lb/>
餘蓋亦有為不可和者而其所以為說不出乎利害之<lb/>
間又其餘則雖平時號賢士大夫慨然有六千里為仇<lb/>
人役之歎者一旦進而立乎廟堂之上顧乃惘然如醉<lb/>
<pb n="KR4h0132_WYG_312-15a"/>
幻而忘其疇昔之言厥或告之則曰此處士之大言耳<lb/>
嗚呼秦檜之罪所以上通於天萬死而不足以贖者正<lb/>
以其始則倡奸謀以誤國中則挾其勢以要君使人倫<lb/>
不明人心不正而末流之弊遺君後親至於如此之極<lb/>
也夫惟三綱不立是以衆志無所統繫而上之人亦無<lb/>
所憑藉以為安斯乃有識之士所為長慮却顧而凜然<lb/>
以寒心者而說者猶曰姑以衆論之從違而卜事理之<lb/>
可否則今日士大夫是和者之多蓋不下前日非和者<lb/>
<pb n="KR4h0132_WYG_312-15b"/>
之衆也獨安得以前日之不可而害今日之可哉嗚呼<lb/>
是未知前日人倫之明而今日之不明前日人心之正<lb/>
而今日之不正也且若必以人之衆寡為勝負則夫所<lb/>
謂士大夫是和之多者又孰若六軍萬姓之為多耶今<lb/>
六軍萬姓之言則是一公之言而已蓋君臣父子之大<lb/>
倫天之經地之義而所謂民彛者其於世也有明晦其<lb/>
在人也無存亡是以雖當頽壊廢弛之餘邪議肆起無<lb/>
復忌憚而亦不能斬伐銷鑠使之無也奈何不聴於此<lb/>
<pb n="KR4h0132_WYG_312-16a"/>
顧反決得失於前日所謂頑鈍嗜利無恥者之餘謀此<lb/>
已墮之三綱所以未能復振已隳之萬事所以未能復<lb/>
理而上之人終亦未能有所憑藉以成安疆之勢也今<lb/>
南北再懽中外無事迂愚左見所謂萬世必報之仇者<lb/>
固已無所復發其口矣竊伏田間不勝憤歎因讀魏元<lb/>
履所叙次戊午讜議為之慨然流涕蓋傷其禍殃自此<lb/>
始也懐不能已姑論其始終梗槩如此以發明元履所<lb/>
為叙次之意并以致草野孤臣畢義願忠之誠謀國者<lb/>
<pb n="KR4h0132_WYG_312-16b"/>
倘有取焉則猶足以禆廟謨之萬一而非區區所敢望<lb/>
也<lb/>
　　憲典總序<hi>元虞集</hi>
皇朝憲典之作其篇二十有二焉而各以其序也法緣<lb/>
名興令自近始故名例為法之本衞禁居令之先百官<lb/>
有司守法以奉上布令以御下故職制次之敬莫大於<lb/>
事神畏莫大於知義故祭令學規次之刑以弼敎威以<lb/>
戢暴故軍律次之禍亂式遏生聚易爭故户婚食貨次<lb/>
<pb n="KR4h0132_WYG_312-17a"/>
之爭起於無厭無厭者好犯上故大惡次之惡之初稔<lb/>
非淫即貪故姦非盜賊次之淫貪之作始於自欺故詐<lb/>
偽次之偽作於心徵於詞氣故訴訟次之辭窮則鬭氣<lb/>
暴則殘故鬭毆殺傷次之庶獄備矣庶慎興焉示為法<lb/>
者非罔民也故禁令雜犯次之知禁者罪可遠觸禁者<lb/>
罪不可逃故捕亡次之君子立法之制嚴用法之情恕<lb/>
無求民於死寧求民於生故恤刑平反赦宥又次之至<lb/>
於終之以獄空則辟以止辟之效成刑期無刑之徳至<lb/>
<pb n="KR4h0132_WYG_312-17b"/>
矣此其為序如是槩而論其為書則固五典之法書也<lb/>
治典非憲無以明黜陟賦典非憲無以吝出内禮典非<lb/>
憲無以儆傲情兵典非憲無以律驕盈工典非憲無以<lb/>
懲濫惡其事散殊其法周密故必隨事以分類隨類以<lb/>
表年綱以著其約目以致其詳初若因目以立綱久乃<lb/>
從綱而知目綱舉目張吏易遵行民易趨避而是書之<lb/>
體用庶乎其為得矣綱之所不能該目之所不能悉則<lb/>
有附録焉作憲典總序<lb/>
<pb n="KR4h0132_WYG_312-18a"/>
　　政序三篇<hi>明海瑞</hi>
服官辨志正之在始馬首東適燕者也馬首西適秦者<lb/>
也毋曰姑往焉前途而徐議之前途而徐議之者必困<lb/>
之術也物之至愚者神故龜殻知吉凶鵲知風蟻知雨<lb/>
海鷗知機小民知其上知其上者不以言也不以貌也<lb/>
黙感黙應而已矣此其效之淺者也蓋至於無感無應<lb/>
而後深然而遷徙速矣不能待也雖然用是道者身既<lb/>
去而民猶化之理民之術在於省事省之而不可得者<lb/>
<pb n="KR4h0132_WYG_312-18b"/>
存之可也若增事則不勝其擾矣窮鄉下里驚官府猶<lb/>
鬼神望胥皂若虎狼片紙所及無白手而還者彼所館<lb/>
者一室彼一室者乗之而斂其隣里利甚夥也胥皂知<lb/>
其然而厚索之索之厚則其所斂者愈厚然則輾轉為<lb/>
擾日甚也凡令行禁止之術不可必之小民亦不可必<lb/>
之大家而不可不必之於府史胥徒善御下者若將兵<lb/>
然目在旌旗耳在金鼓欲左則左欲右則右然時撫循<lb/>
之厚其賜予足其廩餼開之以為善之利而威常克厥<lb/>
<pb n="KR4h0132_WYG_312-19a"/>
愛焉彼小民者可以平易親也彼大家者可以禮節閑<lb/>
也威嚴臨之則情閡隔而不通是重利胥史而禁令愈<lb/>
壅也凡為吏至於黷貨者必左右有小人導之彼其承<lb/>
事敏㨗而愿謹以得吾之歡度其可以發言而吾不變<lb/>
色也承間以頭觸地曰死罪欲效忠言某項當沒貨若<lb/>
干無知者虛棄之以飽猾吏無為也今某事可賄行絶<lb/>
無知者也亦有藉口於家僮以通說者當此之時能變<lb/>
色按發之乎毋乃濡忍耶廉貪之路於焉判矣衣冠之<lb/>
<pb n="KR4h0132_WYG_312-19b"/>
儔亦有巧於易人之守者故交際不可不慎也素廉之<lb/>
吏然後能直人之寃抑夫直寃抑可以動天地之徳也<lb/>
不可不勉也廉不素立雖明知人之寃抑而不敢直夫<lb/>
不知猶可也知而不敢直此終身之憾也親民莫如令<lb/>
令之為循良甚易也然而有所不敢者畏與監司左也<lb/>
然則當奈何曰監司不嚴於君不尊於天吾百里之民<lb/>
吾有所受之也受之君吾畏君受之天吾畏天彼且與<lb/>
吾同畏者也彼不畏君與天然後與吾左吾又安能屈<lb/>
<pb n="KR4h0132_WYG_312-20a"/>
事夫不畏君與天之人哉古人有言曰殺人而媚人吾<lb/>
不為也然則監司之才者奈何吾欲省事而彼好煩其<lb/>
令爭之則左不爭之則民擾奉行之則力不足不奉行<lb/>
之則見謂不愛民曰必也謹行之而勿擾乎察於上下<lb/>
之情因其勢而利導之小心翼翼可也且以不擾而待<lb/>
不得已之擾民亦不病矣大抵君子之愛民也猶父母<lb/>
之愛子也吾所稱者率吾所慮思也今父母之為其子<lb/>
多有出於常情所慮思之外者矣能出於常情所慮思<lb/>
<pb n="KR4h0132_WYG_312-20b"/>
之外以愛者乃民之父母也<lb/>
　　其二<lb/>
學者内以修身外以為民爵位者所託以為民之器也<lb/>
故服所以温體也而以體温服則愚爵位所以庇民也<lb/>
而以民庇爵位則悖古之人蓋有遺其身忘其家以急<lb/>
民者矣况所重不若身與家者乎爵位者物之倘來寄<lb/>
者也身者生而有者也家者與身俱有也故爵位不若<lb/>
家與身身家重矣而古人為民輕之何也為有重於家<lb/>
<pb n="KR4h0132_WYG_312-21a"/>
與身者在也非民之獨重為心之不可解者重也故曰<lb/>
君子不以其所以養人者害人故曰殺一不辜而得天<lb/>
下不為也夫爵位者亦君子所藉以養人者也而持一<lb/>
身之爵位以比於天下若毫末之著馬體也今以爵位<lb/>
之故坐視吾民之困苦餓凍寃抑而不為之所是以所<lb/>
以養人者害人殺無辜以爭馬體之一毫也豈不左計<lb/>
矣哉於彼有毫末之得而於此有丘山之失矣自古有<lb/>
官者未有不云守也不有攻者奚事於守今猶古也無<lb/>
<pb n="KR4h0132_WYG_312-21b"/>
不攻也而縣官者衆攻之所萃也故必有墨翟之守而<lb/>
後公輸之技窮然而守之無具者豈徒坐困且開門以<lb/>
延敵矣故欲守官者守具又不可不蚤圖也或曰困之<lb/>
奈何曰否堯舜之世天下無失所之民以守官者處榮<lb/>
也桀紂之世天下無得所之民則守官者處辱也今上<lb/>
愛民之心宵旰勤恤綜名覈實奬良懲貪蓋孜孜競競<lb/>
矣未覩唐虞之民已見堯舜之君然則民之尚有失其<lb/>
所者有司未盡應也應之惟此時矣易曰比吉後夫凶<lb/>
<pb n="KR4h0132_WYG_312-22a"/>
譬彼脊令飛則鳴矣雲從龍風從虎亦各際其時也苐<lb/>
守汝官無患乎不榮此比吉之說也若夫襲故常而不<lb/>
變安宿習而不悟玩謨訓而不恤謂矯誣為可試是首<lb/>
之所嚮而足不隨心之所欲而體不從非天道也蓋必<lb/>
有隨之者矣蓋必有從之者矣吾慎夫比之不先而瞠<lb/>
乎為之後也<lb/>
　　其三<lb/>
或曰農夫勤四體利五榖商人冒險輕愛利厚逐仕人<lb/>
<pb n="KR4h0132_WYG_312-22b"/>
苦行潔名利重禄故官不顯則禄不厚禄不厚則親不<lb/>
懽族黨笑之交游嗤之子敎以毋為名髙毋蘄通顯而<lb/>
以官庇民而已矣此必不可得之數也曰吾固惡夫利<lb/>
之足以昏人智也仁者安仁智者利仁此君子之利也<lb/>
故曰心者神明竅也室之有竅以通明也嘗試以一葦<lb/>
塞之而正晝不辨矣今吾正賴此一竅以為吾用而輒<lb/>
起夫較計利禄之私此猶播糠眯目而天地四方易位<lb/>
也無惑乎吏治日隳而民生日蹙也坐視聖主憂勞於<lb/>
<pb n="KR4h0132_WYG_312-23a"/>
上而不為良有司以應於下也夫牧民不仁非忠也事<lb/>
君不忠非孝也而以族黨交游之嗤笑為解者豈族黨<lb/>
交游固嚴於親而尊於君者也故學者不可不知輕重<lb/>
也取君親與族黨交游較則君親重取位禄與吾心神<lb/>
明較則位禄輕取千萬人之生與吾一身較則一身又<lb/>
輕而千萬人之生重古之人茍可以活千萬人則迂其<lb/>
身而為之捐其身而亦為之者輕重審也夫市道君子<lb/>
之所恥也君子之所以異於彼者以其心也若夫政績<lb/>
<pb n="KR4h0132_WYG_312-23b"/>
有聲譽命下逮以吾之勤敏易朝家之位禄此理所必<lb/>
致者而吾復容心於其間則復與市道奚異焉而又奚<lb/>
以恥彼為哉故曰耕也餒在其中矣學也禄在其中矣<lb/>
君子憂道不憂貧以為一有憂貧之心則入於謀食而<lb/>
不耕而學乃其謀食之精者也然則學而期禄是農伯<lb/>
也仕而務達是市魁也君子恥之而又奚稱也或曰民<lb/>
利固有程矣國賦固有經矣循而督之無重輕矣節其<lb/>
喜怒無淫刑矣委蛇俯仰道之情矣奚必以官庇民哉<lb/>
<pb n="KR4h0132_WYG_312-24a"/>
曰以若所言是不揣本而齊末也若亦知夫喜怒之所<lb/>
為蕩而淫刑之所為出哉淫刑生於喜怒喜怒生於委<lb/>
蛇俯仰委蛇俯仰生於官官重則不難乎以民為庇以<lb/>
民為庇則亦何所不至矣里有父子負布遠出者遇盜<lb/>
欲殺其子其父延頸承刃夫頸之不難而况其布乎今<lb/>
之牧民者重布而輕子也非果輕子也視民非其子故<lb/>
也吾為天下為民牧者必視民為已子而私之然後天<lb/>
下之生可遂也<lb/>
<pb n="KR4h0132_WYG_312-24b"/>
　　謚法考序<hi>王世貞</hi>
余嘗有謚法通紀三十巻列其凡而序之所以標先王<lb/>
制謚之本㫖與厯代沿革輕重之變略備矣至明亦有<lb/>
紀而未甚詳於是徧考金匱國史之藏秘閣之籍參以<lb/>
家乗而後靡所不備凡有釋義者皆閣籍也每故事大<lb/>
臣卒禮部以謚請報俞矣則内閣以兩字者三請于上<lb/>
而自擇之是以具釋義也洪武之尚為吳也諸功臣死<lb/>
事者有勞而夭者皆榮公侯之爵而傅之謚終髙帝世<lb/>
<pb n="KR4h0132_WYG_312-25a"/>
文臣弗得也武臣即都督弗贈侯伯弗得也至建文而<lb/>
待制王禕得謚文節矣文臣之有謚自禕始也其謚小<lb/>
臣者亦自禕始永樂之制嚴矣終太宗世文臣之得者<lb/>
僅姚恭靖廣孝胡文穆廣而恭靖之爵則公也文臣之<lb/>
有謚僅文穆一也洪煕初始大合故臣凡勞於國誼於<lb/>
青宫三品而上易名者十餘人而後文臣之謚廣然宣<lb/>
英之代有斤斤焉持其柄而弗輕予且夫魯王愛子也<lb/>
秦王次嫡子也髙帝命之曰荒曰愍而登之冊曰不敢<lb/>
<pb n="KR4h0132_WYG_312-25b"/>
以子故而廢天下公其於宗室諸子王尚有評也文臣<lb/>
之有榮願也則瑕弗掩也文榮之以爵也文愍之以事<lb/>
也庶幾寓貶矣婦人之有謚也自后妃而外則死節也<lb/>
公主之有謚也自仁宗之悼愛女始也乳媼之有謚也<lb/>
自宣宗始也乳媼之夫之有謚也亦自宣宗始也方士<lb/>
之有謚也自世宗始也謚而四字淫矣而使方士得之<lb/>
則益淫矣當世宗之季吾又得二事焉夏文愍之持秉<lb/>
則同列皆中謚及身以罪死易世而後牽復所得者中<lb/>
<pb n="KR4h0132_WYG_312-26a"/>
下謚也繼而嚴氏之持秉則其子為市焉非上所甚注<lb/>
懐者必賄而後得不賄不得也即得之不腆不上謚也及身<lb/>
以罪竄削弗謚也夫謚者人主之春秋也尊則稱天以命<lb/>
之不尊則與天下共隲之而奈何為大臣修怨賈利地<lb/>
也然則如之何其必略採唐宋故事遇大臣以謚請有<lb/>
諭㫖則翰林之司篆者為議而定三謚焉以授禮科科<lb/>
詳之復議而上之閣臣復衷而取上裁凡文臣二品而<lb/>
上及勲親臣公必謚侯伯之蒞軍府加保傅必謚謚兼<lb/>
<pb n="KR4h0132_WYG_312-26b"/>
美惡二品以下自卿佐以迨庶僚有徳行政術者亦有<lb/>
謚謚則言官請之禮部裁之有美無惡可也自國初以<lb/>
至于先代勲臣若傳友徳若徐輝祖之類文臣若章溢<lb/>
若唐鐸若胡儼若魏源之類武臣若劉玉若馬永王効<lb/>
之類諫臣若楊瑄黄鞏王思楊爵之類儒林若吳與弼<lb/>
陳獻章胡居仁之類文苑若李夢陽何景明楊慎李攀<lb/>
龍之類追之以謚可也勲臣若李善長馮勝若廖永忠<lb/>
耿炳文若丘福之類文臣若陳循若徐有貞之類追之<lb/>
<pb n="KR4h0132_WYG_312-27a"/>
以謚謚而不盡蔽瑕可也又若于謙者易之以上謚可<lb/>
也萬安劉吉汪鋐張瓚者易之以下謚可也凡此數者<lb/>
皆所謂與天下共隲之操法於賞罰之外而毋使人得<lb/>
而議其後者也<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_312-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百十二<lb/>
</p>
<p>
</p>
  </div>
</body>
</text>
</TEI>
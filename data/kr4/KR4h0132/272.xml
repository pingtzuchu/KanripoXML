<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百七十二</head> <lb/>
    <p>
<pb n="KR4h0132_WYG_272-1a"/>
欽定四庫全書<lb/>
　文章辨體彚選巻二百七十二<lb/>
　　　　　　　　　　　　明　賀復徴　編<lb/>
啓七<lb/>
　　謝李郡伯建三元坊啓<hi>明商輅</hi>
三元及第今爲隔世之虚名刺史表閭又作他時之故<lb/>
事未嘗忘我何以報公昔高密爲鄭康成建通德門潁<lb/>
隂爲荀朗陵改高陽里皆邑令崇一鄉之虚譽與時流<lb/>
<pb n="KR4h0132_WYG_272-1b"/>
爲千載之美談孰若掄魁之坊出自相公之筆如坐㑹<lb/>
同館而張冰篆如游法華寺而覩邕碑波弋峙金鳯而<lb/>
欲飛閭巷疑蓍龜而再轉雖進士之科未復然化民之<lb/>
意已多某因念平生真堪一笑衮龍殿上嘗誇獨對之<lb/>
三千朱雀橋邉今作尋常之百姓進不得陳箕子之洪<lb/>
範退而發揮郭氏之中庸開山學効嘉眉之規借時文<lb/>
明孔孟之思松間倡道豈無考德問業之人花外小車<lb/>
亦有事親從兄之樂然或預司徒之役則又如舉子之<lb/>
<pb n="KR4h0132_WYG_272-2a"/>
時伐樹削迹之仇吾知免矣毁瓦畫墁之咎誰能興之<lb/>
不圖三十年金榜之名增重二千石銀鈎之字成前日<lb/>
部使欲爲之志動昔年鄉人助喜之心十字街頭如浮<lb/>
圖之起廢一千年後與華表以俱存何榮如焉可感多<lb/>
矣兹蓋伏遇某官坤維間氣河右俊人泉府培風善計<lb/>
江西之財賦翰林借逕飽㸔天上之圖書肯爲朱幡皁<lb/>
蓋而來大是碧嶂清江之福論振文誅奸之政季弟元<lb/>
兄用留耕救荒之心召父杜母使七八月遂雩壇之望<lb/>
<pb n="KR4h0132_WYG_272-2b"/>
使三百川無溱洧之憂一日而百廢俱興三年而四境<lb/>
皆治遂令迂濶亦屬作新某雖奉几筵敢忘棨㦸武陵<lb/>
太守屢許訪於桃花黎家小童竟空吹於葱葉未由晋<lb/>
晤曷盡多言某敢不佩此寸𠂻銘之百世薛少保三大<lb/>
字長如甘棠蔽芾之春楊文貞一瓣香願祝仙李蟠根<lb/>
之盛其爲皈嚮無任敷榮<lb/>
　　南都八坐賀元馭相公啓<hi>王世貞</hi>
邇者巽書洊至涣汗頻頒當九重特達之知親書上考<lb/>
<pb n="KR4h0132_WYG_272-3a"/>
覃八命穹崇之寄晉領孤卿馬鬛榮施曾祖承華之峻<lb/>
秩魚軒駢集姑婦長樂之崇班兹日之李贊皇屈從齒<lb/>
冑他時之韋都尉無忝象賢縉紳已倍恒欣鄉國尤傳<lb/>
盛事伏惟某官閣下中呉孕秀東海涵靈智崇禮卑動<lb/>
由成性言規行矩妙合自然左氏之業就素臣仍公好<lb/>
惡董生之書成繁露始對天人國士無雙褎然南宫之<lb/>
選首廷魁第二允矣太史之呈祥再領成均多士皆其<lb/>
陶冶兩裁帝紀一時賴以權衡自魯連拂萊海之衣而<lb/>
<pb n="KR4h0132_WYG_272-3b"/>
嚴陵系桐江之鼎南陽隠士獨稱爲卧龍洛下兒童皆<lb/>
知有司馬傅岩特召無藉金張之援漢殿同升共推丙<lb/>
魏之媺清標著於平日故中夜無可卻之金白麻播於<lb/>
内庭而外朝減徴聲之宴上不枉道以求合下毋養交<lb/>
而惜名人皆望之植同已排異已公不謂爾涣小羣成<lb/>
大羣爲國則舉不避讐逺嫌則恩無歸已若水若旱必<lb/>
與聖人同其憂一話一言務安社稷以爲悅當慈顔之<lb/>
底豫或少展其愁眉若睿聽之轉圜庶幾緩其歸念此<lb/>
<pb n="KR4h0132_WYG_272-4a"/>
蓋一人之有慶以致三后之協心雖臨軒之眷命有隆<lb/>
而循牆之讓德彌著謂青宫一品已堅辭於達書之辰<lb/>
彼素絲五絁實遠隃於章甫之貴匪故奪公之守殆將<lb/>
伸國之經某等素切儀型遙深踴躍惟詔功詔德自古<lb/>
則然而有君有臣於斯爲盛皇天之産名世已過五百<lb/>
餘年賢者之在中書何妨二十四考<lb/>
　　謝督府胡公啓<hi>徐渭</hi>
渭失歡帷幙動逾十年俯托絲蘿歴辭三姓過持已見<lb/>
<pb n="KR4h0132_WYG_272-4b"/>
遂駭衆聞詆之者謂矯激而近名高之者疑隠忍以有<lb/>
待明公寵以書記念及室家爲之遣幣而通媒遂使得<lb/>
婦而養母然渭於始議之日曾陳再讓之辭䝉召中軍<lb/>
託以斯事久而不報付之無縁疇知白璧之雙遺竟踐<lb/>
黄金之一諾傳聞始覺坐享其成昔孫明復號稱大儒<lb/>
以相國爲之媒而後娶杜祁公薦登高第乃孫令堅其<lb/>
議而始婚若渭則實非其人偶遭其遇夙䝉國士之待<lb/>
既思何以酬恩今受王孫之憐益愧不能自食徒知母<lb/>
<pb n="KR4h0132_WYG_272-5a"/>
在而喜頑然捧檄之情豫擬身教所先遵以齊眉之敬<lb/>
豈敢言兄弟家邦之儀法庶以答父母國人之盛心<lb/>
　　上新樂王啓<hi>徐渭</hi>
山人某頓首頓首謹奏記新樂殿下伏念某陪驂作賦<lb/>
本無梁苑之才下獄上書乃有呉宫之阨逡巡解網憔<lb/>
悴非人偃蟄自幽鄉間不齒恭惟殿下秉陳思曹氏之<lb/>
麗藻兼河間獻王之大賢待飛蓋者豈止應劉登秘函<lb/>
者悉皆經史宜其高視一世卑俯百家顧復遠攬之餘<lb/>
<pb n="KR4h0132_WYG_272-5b"/>
不遺葑菲文石之寵重以珠璣出袖迸霞入齒飛雪是<lb/>
誠東海之上與員嶠而爭竒西苑之濱偕芙蓉而並逸<lb/>
者也矧以二生頌述五夜歡娯諧笑所及風雨雜陳揮<lb/>
灑不停驊騮失驟野人聞此益復靡然遙想髙風便欣<lb/>
授簡顧兹修路曷由裁營聊布尺書託諸魚腹兼呈小<lb/>
刻真愧蟲雕<lb/>
　　啓諸南明侍郎<hi>徐渭</hi>
某生來蠢躁動輙顛迷當其在外而縱也譬如蝦蠏跳<lb/>
<pb n="KR4h0132_WYG_272-6a"/>
躑於葦蕭瞚瞚然不知遠害而全身及今戴盆而錮也<lb/>
譬如雉兔觸罥於籠牢盻盻焉不知伏處而待命是以<lb/>
過求非分屢干台嚴而寛宥有加閔憐無已垂頭傾耳<lb/>
繼之以泣蓋雉兔之待鼎鐺但知號已之急而雲雨之<lb/>
救枯槁自有乘時之施某敢不馴伏躁迷勉體德意忍<lb/>
死以待儻承照於收榆即復就烹亦安心於結草<lb/>
　　其二<lb/>
伏念渭小人立身無狀墮囚有年等諸分數愛欲其生<lb/>
<pb n="KR4h0132_WYG_272-6b"/>
不勝惡欲其死之多然在鄉人不善惡之猶有善者好<lb/>
之之幸但憐惜之心或奪於顧忌扶持之力遂阻於迴<lb/>
翔非有大慈悲具菩薩之行兼以猛擔當全龍象之雄<lb/>
豈肯舎已而耘田終於道旁之築室此盖伏遇門下霄<lb/>
表星辰朝端麟鳯一言一動而天下倚爲重輕萬舉萬<lb/>
當而斯世無所猜忌猥以死灰加之嘘息得諸秘寄感<lb/>
而涕零非曰尺箋之上敢書謝悰特以方寸之傾不能<lb/>
緘黙譬如蟲瘵在牀雖至親視爲惡疾而有共棄之謀<lb/>
<pb n="KR4h0132_WYG_272-7a"/>
迨和緩入户則病者一聞藥香而興必起之念道義所<lb/>
在天地共臨恩德罔酬結銜猶負自今已往庶幾終於<lb/>
玉成從此餘生並是付之再造<lb/>
　　謝某<hi>徐渭</hi>
百頃澄潭平鋪縠皺萬丈古木上拂雲光莾沙葦之龍<lb/>
葱紛水禽之交戞雙䦨虹卧下捧蛟鼉五彩翬飛上織<lb/>
烏兔如斯絶景豈曰人間回訊良朋始知天上宛乗槎<lb/>
以犯斗儼騎鯉以拂波網得巨鱗吸甘露之仙醖俎烹<lb/>
<pb n="KR4h0132_WYG_272-7b"/>
伏卵雜温湯之早𤓰曜靈西馳朗魄東陟乘凉殿角贈<lb/>
芍藥以言歸拂袖漁舟悵桃花之舊路高枕忽動爽夢<lb/>
莫追述之以呈不敢自快也<lb/>
　　答某<hi>徐渭</hi>
結轡西郊傾觴北海詠歌絶勝不減蘭亭花竹流光詎<lb/>
云梓澤既飛毬於歸路明月随人乃吐雪於行喉綵煙<lb/>
撲扇眷言兹㑹其樂何如迄旦尚酲欹枕裁謝<lb/>
　　答王荆石啓<hi>馮琦</hi>
<pb n="KR4h0132_WYG_272-8a"/>
祇奉王程言旋子舎當藩服投簮之日遂家庭舞綵之<lb/>
歡解組懸車未及馮唐之老賜金給驛偶同疏傅之歸<lb/>
展烏鳥於庭闈儼驂騑於道路父母倚閭而見望鄉鄰<lb/>
䇿杖以來觀若非藉東壁之光何以遂南陔之養天涯<lb/>
芳草喜遊子之初還闕下紅雲覺仙班之漸隔爰從祖<lb/>
道憶在師門千載遭逢十年教訓某在門人之内獨䝉<lb/>
國士之知至於瀕行促膝之談具悉出格推心之愛侈<lb/>
儀文而載錫枉車騎以過存更邀華衮之章如奉夜光<lb/>
<pb n="KR4h0132_WYG_272-8b"/>
之璧青黃見借謬䝉空北之稱蒼素不迷賴有指南之<lb/>
誨將永垂於琬琰愧難報於瓊瑤惟天上䕫龍永師師<lb/>
而共濟俾堂中燕雀得姁姁以相安方同薄海之民共<lb/>
仰格天之業<lb/>
　　候申相公啓<hi>馮琦</hi>
頃以驕敵渝盟衝邉告急廟畧普收於羣䇿薦章謬及<lb/>
於非才念惟九列之明揚實本三台之汲引銘心知感<lb/>
撫臆難酬舊縁塞上之驅馳粗見敵中之機變欲陳固<lb/>
<pb n="KR4h0132_WYG_272-9a"/>
陋罪莫大於侵官仰辱甄收士固伸於知已逖聽盈庭<lb/>
之議爭談出塞之師奉社稷之寵靈馮廟堂之指授雖<lb/>
使先聲所至可收不戰之功乃自上古以來未聞必征<lb/>
之䇿越從欵貢久戢干戈將吏之遷調不常邉備之廢<lb/>
弛已極剋剥四出苦役百端兵不識將而將不識兵用<lb/>
非所養而養非所用塹山湮谷尚云乘塞之難敝甲凋<lb/>
兵何遽出車之易以我軍之不教值勍敵之方張欲舉<lb/>
三年市貢而罷之一朝是盡七鎮生靈而付之一擲遽<lb/>
<pb n="KR4h0132_WYG_272-9b"/>
聲邊方之罪則助敵益堅盡罷諸部之封則犯順必速<lb/>
彼有所必爭而黨合我無所不備而力分且大興絶漠<lb/>
之師必盡轉中原之餉國虚難動民困易搖上兵惟貴<lb/>
於伐謀下䇿莫危於浪戰欲建外寧之業無如内治之<lb/>
圖秣馬厲兵椎牛饗士下見恩而後用法上持法而後<lb/>
用兵寛文網以破拘攣考功能而甄壮烈惟我兵能奮<lb/>
於固圉彼强鄰自頓於堅城先未敗而後圖功先亡害<lb/>
而後徼利進固可以制勝退亦足以自完且邉臣在賞<lb/>
<pb n="KR4h0132_WYG_272-10a"/>
罰之中然後肯盡心力廟廊在功罪之外然後能知權<lb/>
衡若借爲傾宰相之階恐遂至貽國家之禍人心若此<lb/>
政體爲何惟白日既照其精誠即青天可徴其心事社<lb/>
稷之事爲重雖髪膚其可捐邉疆之釁已開在金革而<lb/>
無避憂患忍遺之君父方畧無踰於老成在今塞上之<lb/>
范韓孰若禁中之頗牧崇論宏議決䇿當如執玉之堅<lb/>
元老大人同心乃有斷金之利是謂籌運於帷幄即可<lb/>
戰勝於朝廷則四塞之膽常寒而三軍之氣自倍矣<lb/>
<pb n="KR4h0132_WYG_272-10b"/>
　　與敬一長君中秋啓<hi>蔡復一</hi>
八公叢桂是王家招隠之山五夜月明偏帝子忘憂之<lb/>
館此讀騷所以入楚而應教在於遊梁者也况佩浦生<lb/>
風接蘭臺之秋爽洞庭觀水勝楊子之銀濤廣殿開樽<lb/>
長筵撤燭度霓裳之曲<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>别人間錬蟾杵之丸疑分天<lb/>
上十二樓臺在堆瑤之境而三千世界爲弄珠之遊矣<lb/>
不佞葭渚蒼蒼感伊人之倍遠梁蟾片片恍仙客之可<lb/>
親敢酌露尊遙供霞帳此生此夜儘教皓魄共圓明月<lb/>
<pb n="KR4h0132_WYG_272-11a"/>
明年何處紫簫相憶<lb/>
　　答武官中秋啓<hi>蔡復一</hi>
玉帳秋嚴冰壺夜淨鶴應鼗而鳴露挾爽氣於青冥龍<lb/>
爲劍以摇霜洗寒光於碧海惟桞營月霽緩帶有真將<lb/>
軍俾桂殿風清捲簾堪娯客子邉聲已靜於砧杵候宴<lb/>
遥贈於壺觴南吕律中倚蟾蜍而送醉西庚照外立鵰<lb/>
鶚以橫空慚無彩筆比照乘之蚌珠願取金精鑄封侯<lb/>
之鵲印<lb/>
<pb n="KR4h0132_WYG_272-11b"/>
　　答史心源啓<hi>蔡復一</hi>
日下譚兵馬曹久聨於伯仲星來作鎮鶉次重締於弟<lb/>
兄尋舊盟以可溫遺素書而相憶某官胷吞雁塞手闢<lb/>
龍門韻宇清雲人倫歸其水鏡韜鈐黃石材官賴以權<lb/>
衡既壯方叔之猷爰試伏波之畧陣圖飛輓一身兼領<lb/>
蕭韓控嶺襟谿千里平臨黔楚比文公之開衡岫旗巻<lb/>
蠻烟歌召伯之紀漢江車隨春雨維風貞度則令秩先<lb/>
後之庚攬勝羅竒則山窮大小之酉報國堪歌於棠芾<lb/>
<pb n="KR4h0132_WYG_272-12a"/>
懐人更贈乎梅花鸞影帶霞奚啻織襄之采鴻聲度雪<lb/>
兼賦受餐之詩某求夢頻迷依光忽近讀騷宿業時搜<lb/>
車渚之螢囊傍藥微軀欲訪牀砂之鴉井被青颸而覺<lb/>
爽傳明月以寄愁文綺合懽故人之心尚爾芷蘭共味<lb/>
公子之思何忘<lb/>
　<lb/>
　<lb/>
　<lb/>
<pb n="KR4h0132_WYG_272-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百七十二<lb/>
</p>
<p>
</p>
  </div>
</body>
</text>
</TEI>
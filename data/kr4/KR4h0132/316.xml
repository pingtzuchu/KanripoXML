<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百十六</head> <lb/>
    <p>
<pb n="KR4h0132_WYG_316-1a"/>
欽定四庫全書<lb/>
　文章辨體彚選巻三百十六<lb/>
　　　　　　　　　　　　明　賀復徵編<lb/>
序三十六<hi>圖類</hi>
　　五嶽圖序<hi>漢東方朔</hi>
五嶽真形者是山水象也磐曲迥轉陵阜形勢髙下參<lb/>
差長短舒卷波流湧於奮筆鋒釯暢乎嶺崿雲林𤣥黄<lb/>
有如書字之狀是以天真道君下觀規矩擬縱趣向因<lb/>
<pb n="KR4h0132_WYG_316-1b"/>
如字之韻隨形而名山焉昔黄帝徵師諸侯與蚩尤戰<lb/>
於涿鹿之野遂禽之諸侯咸宗軒轅為天子代神農是<lb/>
為黄帝天下有不順者從而征之破山通道未嘗寧居<lb/>
東至于海登泰山勒岱宗西至崆峒登鷄頭南至于江<lb/>
登熊湘北逮輝粥合符釡山而邑于涿鹿之野遷徙徃<lb/>
来無有常處察四岱並有佐命之山惟南嶽孤特而無<lb/>
輔乃章詞三天太上道君命霍山潛山為儲君奏可帝<lb/>
乃自造山躬寫形像連五嶽之後又命青城為丈人署<lb/>
<pb n="KR4h0132_WYG_316-2a"/>
廬山為使者形皆以次相續此適始於黄帝耳古畫五<lb/>
嶽真形首目者乃是神農前世太上八㑹羣方飛天之<lb/>
書法殆鳥跡之先代也自不得仙人釋注顯出終不可<lb/>
知<lb/>
　　禹貢九州地域圖序<hi>晉裴秀</hi>
圖書之設由來尚矣自古垂象立制而賴其用三代置<lb/>
其官使掌其職暨漢屠咸陽丞相蕭何盡收秦之圖籍<lb/>
今秘書既無古今之地圖又無蕭何所得秦圖書惟有<lb/>
<pb n="KR4h0132_WYG_316-2b"/>
漢氏所畫輿地及諸雜圖各不設分率又不考正凖望<lb/>
亦不備載名山大川其所載列雖有麤形皆不精審不<lb/>
可依據或稱外荒迂誕之言不合事實於義無取大晉<lb/>
龍興混一六合以清宇宙始於庸蜀冞入其阻文皇帝<lb/>
乃命有司撰訪吳蜀地圖蜀土既定六軍所經地域逺<lb/>
近山川險易征路迂直校驗圖記罔或有差今上考禹<lb/>
貢山河川流原隰陂澤古之九州及今之十六州郡國<lb/>
縣邑疆界鄉陬及古國盟會舊名水陸徑路為地圖十<lb/>
<pb n="KR4h0132_WYG_316-3a"/>
八篇今制地圖之體有六焉一曰分率所以辨廣輪之<lb/>
度也二曰凖望所以正彼此之體也三曰道里所以定<lb/>
所繇之數也四曰髙下五曰方邪六曰迂直此三者各<lb/>
因地而制形所以校夷險之異也有圖象而無分率則<lb/>
無以審逺近之差有分率而無凖望雖得之於一隅必<lb/>
失之於他方有凖望而無道里則施於山海絶隔之地<lb/>
不能以相通有道里而無髙下方邪迂直之校則徑路<lb/>
之數必與逺近之實相違失凖望之正故以此六者叅<lb/>
<pb n="KR4h0132_WYG_316-3b"/>
而考之然後逺近之實定於分率彼此之實定於凖望<lb/>
徑路之實定於道里度數之實定於髙下方邪迂直之<lb/>
算故雖有峻山鉅海之隔絶域殊方之迥登䧏詭曲之<lb/>
因皆可得舉而定者凖望之法既正則曲直逺近無所<lb/>
隠其形也<lb/>
　　八駿圖序<hi>唐李翺</hi>
予嘗聞有周穆王八駿之說乃今獲覽厥圖雄凌趫騰<lb/>
彪虎文螭之流與今馬髙絶懸異矣其名盗驪蜚黄騕<lb/>
<pb n="KR4h0132_WYG_316-4a"/>
裊白羲之屬也視矯首則若排雲視舉足則若乗風有<lb/>
待馭之狀有矜羣之姿若日月之所不足至若天地之<lb/>
所不足周軒軒然嶷嶷然言其真也實星䧏之精思其<lb/>
發也猶神扶其魄軾者如仙御者如夢將變化何别哉<lb/>
　　㸃戛斯朝貢圖傳序<hi>李德裕</hi>
昔越裳貢雉薦於宗廟西旅獻獒陳以典訓所以感其<lb/>
至而戒其初也仁聖文武至神大孝皇帝御歴之四年<lb/>
天瑞燦爛王道昭焯五材並用六轡斯柔布政宣室以<lb/>
<pb n="KR4h0132_WYG_316-4b"/>
張神化報兵朔野以耀威靈故得天晬而清日晏而明<lb/>
蟲螟不生嘉榖以成中㝢既安四夷來庭由是龍荒君<lb/>
長黠戛斯遣使汪吾合素等上表獻良馬二匹絶大漠<lb/>
而貢赤誠渉流沙而霑赭汗非至德所感孰能臻於此<lb/>
乎皇帝以前有鸞旂焉用驥騄不貴龍友惟駕鼔車乃<lb/>
命其使見於内殿賜以珍膳鍚之文錦謹按故相魏國<lb/>
公賈耽所撰古今四夷述黠戛斯者本堅昆國也貞觀<lb/>
二十一年其酋長入朝授以將軍印拜堅昆都督逮於<lb/>
<pb n="KR4h0132_WYG_316-5a"/>
天寶季年朝貢不絶暨中國多難為回鶻隔礙黠戛斯<lb/>
忿其桀驁乗彼薦饑於是破龍庭焚罽幕蕭條萬里地<lb/>
無種落始得出重泉而見白日披氛霧而覩青天臣伏<lb/>
見太宗謂羣臣曰南荒西域自逺而至其故何哉宰臣<lb/>
房𤣥齡對曰殊域來朝者中國乂安帝德遐被所致也<lb/>
太宗曰向中國不安亦何緣而至朕覩此懷懼何者昔<lb/>
秦始皇并吞六國漢武帝威加戎狄今殊方異類無逺<lb/>
不賓竊比秦漢想無多愧亦欲傳之子孫念二王之末<lb/>
<pb n="KR4h0132_WYG_316-5b"/>
途朕所以不能不懼爾臣伏思太宗徃日之懼致我唐<lb/>
百代之隆則聖祖詒謀可謂深矣此太宗所以永保鴻<lb/>
名為受命之祖陛下所以丕承王業為中興之主豈不<lb/>
宜哉天㫖以賈耽有陳平鎮撫之才得充國通知之敏<lb/>
其所述作該明古今乃詔太子詹事韋宗卿秘書少監<lb/>
吕述徃蒞賓館以展私覿稽合同異覼縷闕遺傳胡貃<lb/>
兠離之音載山川曲折之狀條貫周備文理洽通臣伏<lb/>
以貞觀初中書侍郎顔師古上言昔周武王天下太平<lb/>
<pb n="KR4h0132_WYG_316-6a"/>
逺國歸欵周史乃集其事為王會篇今萬國來朝蠻夷<lb/>
率服實可圖寫請撰為王會圖有詔從之臣輙因韋宗<lb/>
卿吕述所記異聞飾以繢事敢叙率服以冠篇首<lb/>
　　帝王世次圖序<hi>宋歐陽修</hi>
堯舜禹湯文武此六君子者可謂顯人矣而後世猶失<lb/>
其傳者豈非以其遠也哉是故君子之學不窮逺以為<lb/>
能而闕其不知慎所傳以惑世也方孔子時周衰學廢<lb/>
先王之道不明而異端之說並起孔子患之乃修正詩<lb/>
<pb n="KR4h0132_WYG_316-6b"/>
書史記以止紛亂之說而欲其傳之信也故畧其逺而<lb/>
詳其近於書斷自唐虞以來著其大事可以為世法者<lb/>
而已至於三皇五帝君臣世次皆未嘗道者以其世逺<lb/>
而慎所不知也孔子既没異端之說復興周室亦益衰<lb/>
亂接乎戰國秦遂焚書先王之道中絶漢興久之詩書<lb/>
稍出而不完當王道中絶之際竒書異說方充斥而盛<lb/>
行其言徃徃反自託於孔子之徒以取信於時學者既<lb/>
不備見詩書之詳而習傳盛行之異說世無聖人以為<lb/>
<pb n="KR4h0132_WYG_316-7a"/>
質而不自知其取舎真偽至有愽學好竒之士務多聞<lb/>
以為勝者於是盡集諸說而論次初無所擇而惟恐遺<lb/>
之也如司馬遷之史記是矣以孔子之學上述前世止<lb/>
於堯舜著其大略而不道其前遷逺出孔子之後而乃<lb/>
上述黄帝以來又詳悉其世次其不量力而務勝宜其<lb/>
失之多也遷所作本紀出於大戴禮世本諸書今依其<lb/>
說圖而考之堯舜夏商周皆同出於黄帝堯之崩也下<lb/>
傳其四世孫舜舜之崩也復上傳其四世祖禹而舜禹<lb/>
<pb n="KR4h0132_WYG_316-7b"/>
皆夀百歳稷契於髙辛為子乃同父異母之兄弟今以<lb/>
其世次而下之湯與王季同世湯下傳十六世而為紂<lb/>
王季下傳一世而為文王二世而為武王是文王以十<lb/>
五世祖臣事十五世孫紂而武王以十四世祖伐十四<lb/>
世孫而代之王何其繆哉嗚呼堯舜禹湯文武之道百<lb/>
王之取法也其盛德大業見於行事而後世所欲知者<lb/>
孔子皆已論著之矣其久逺難明之事後世不必知不<lb/>
知不害為君子者孔子皆不道也夫孔子所以為聖人<lb/>
<pb n="KR4h0132_WYG_316-8a"/>
者其智知所取捨皆如此<lb/>
　　序越州鑑湖圖<hi>曽鞏</hi>
鑑湖一曰南湖南並山北屬州城漕渠東西距江漢順<lb/>
帝永和五年會稽太守馬臻之所為也至今九百七十<lb/>
有五年矣其周三百五十有八里凡水之出於東南者<lb/>
皆委之州之東自城至於東江其北隄石撻二隂溝十<lb/>
有九通民田田之南屬漕渠北東西屬江者皆漑之州<lb/>
東六十里自東城至於東江其南隄隂溝十有四通民<lb/>
<pb n="KR4h0132_WYG_316-8b"/>
田田之北抵漕渠南並山西並隄東屬江者皆漑之州<lb/>
之西三十里曰柯山斗門通民田田之東並城南並隄<lb/>
北濱漕渠西屬江者皆漑之緫之漑山隂會稽兩縣十<lb/>
四鄉之田九千頃非湖能漑田九千頃而已盖田之至<lb/>
江者盡於九千頃也其東曰曹娥斗門曰槀口斗門水<lb/>
之循南隄而東者由之以入於東江其西曰廣陵斗門<lb/>
曰新逕斗門水之循北隄而西者由之以入於西江其<lb/>
北曰朱儲斗門去湖最逺盖因三江之上兩山之間疏<lb/>
<pb n="KR4h0132_WYG_316-9a"/>
為二門而以時視田中之水小溢則縱其一大溢則盡<lb/>
縱之使入於三江之口所謂湖髙於田丈餘田又髙海<lb/>
丈餘水少則泄湖漑田水多則泄田中水入海故無荒<lb/>
廢之田水旱之嵗者也由漢以來幾千載其利未嘗廢<lb/>
也宋興民始有盗湖為田者祥符之間二十七户慶厯<lb/>
之間二户為田四頃當是時三司轉運司猶下書切責<lb/>
州縣使復田為湖然自此吏益慢法而奸民寖起至於<lb/>
治平之間盗湖為田者凡八千餘户為田七百餘頃而<lb/>
<pb n="KR4h0132_WYG_316-9b"/>
湖廢幾盡矣其僅存者東為漕渠自州至於東城六十<lb/>
里南通若耶溪自樵風涇至於桐鳴十里皆水廣不能<lb/>
十餘丈毎嵗少雨田未病而湖盖已先涸矣自此以來<lb/>
人爭為計說蔣堂則謂宜有罰以禁侵耕有賞以開告<lb/>
者杜杞則謂盗湖為田者利在縱湖水一雨則放聲以<lb/>
動州縣而斗門輙發故為之立石則水一在五雲橋水<lb/>
深八尺有五寸會稽主之一在跨湖橋水深四尺有五<lb/>
寸山隂主之而斗門之鑰使皆納於州水溢則遣官視<lb/>
<pb n="KR4h0132_WYG_316-10a"/>
測而謹其閉縱又以謂宜益理隄防斗門其敢田者拔<lb/>
其苖責其力以復湖而重其罰猶以為未也又以謂宜<lb/>
加兩縣之長以提舉之名課其督察而為之殿賞吳奎<lb/>
則謂毎嵗農隙當僦人濬湖積其泥塗以為丘阜使縣<lb/>
主役而州與轉運使提㸃刑獄督攝賞罰之張次山則<lb/>
謂湖廢僅有存者難卒復宜益廣漕路及他便利處使<lb/>
可漕及注民田理置石柱以識之柱之内禁敢田者刁<lb/>
約則謂宜斥湖三之一與民為田而益隄使髙一丈則<lb/>
<pb n="KR4h0132_WYG_316-10b"/>
湖可不開而其利自復范師道施元長則謂重侵耕之<lb/>
禁猶不能使民無犯而斥湖與民則侵者孰禦又以湖<lb/>
水較之髙於城中之水或三尺有六寸或二尺有六寸<lb/>
而益隄壅水使髙則水之敗城郭廬舍可必也張伯玉<lb/>
則謂日役五千人濬湖使至五尺當十五嵗畢至三尺<lb/>
當九嵗畢然恐工起之日浮議外搖役夫内潰則雖有<lb/>
智者猶不能必其成若日役五千人益隄使髙八尺當<lb/>
一嵗畢其竹木費凡九十二萬有三千計越之户二十<lb/>
<pb n="KR4h0132_WYG_316-11a"/>
萬有六千賦之而復其租其勢易足如此則利可坐收<lb/>
而人不煩弊陳宗言趙誠得以水勢髙下難之又以謂<lb/>
宜從吳奎之議以嵗月復湖當是時都水善其言又以<lb/>
謂宜遵賞罰之令其為說如此可謂愽矣朝廷未嘗不<lb/>
聽用著刑之法故罰有自錢三百至於千又至於五萬<lb/>
刑有杖百至於徒二年其文可謂宻矣然而田者不止<lb/>
而日愈多湖不加濬而日愈廢其故何哉法令不行而<lb/>
茍且之俗勝也昔謝靈運從宋文帝求會稽回踵湖為<lb/>
<pb n="KR4h0132_WYG_316-11b"/>
田太守孟顗不聽又求休崲湖為田顗又不聽靈運至<lb/>
以語詆之則利於請湖為田越之風俗舊矣然南湖由<lb/>
漢歴吳晉以來接於唐又接於錢鏐父子之有此州其<lb/>
利未嘗廢者彼或以區區之地當天下或以数州為鎮<lb/>
或以一國自王内有供養祿廩之須外有貢輸問饋之<lb/>
奉非得晏然而已也故強水土之政以力本利農亦皆<lb/>
有数而錢鏐之法最詳至今尚多傳於人者則其利之<lb/>
不廢有以也近世則不然天下為一而安於承平之故<lb/>
<pb n="KR4h0132_WYG_316-12a"/>
在位者重舉事而樂因循而請湖為田者其言語氣力<lb/>
徃徃足以動人至於修水土之利則又費財動衆從古<lb/>
所難故鄭國之役以謂足以疲秦而西門豹之治鄴渠<lb/>
人亦以為煩苦其故如此則吾知吏孰肯任難當之怨<lb/>
來易至之責以待未然之功乎故說雖愽而未嘗行法<lb/>
雖宻而未嘗舉田者之所以日多湖之所以日廢由是<lb/>
而已故以為法令不行而茍且之俗勝者豈非然哉夫<lb/>
千嵗之湖廢興利害較然易見然自慶厯以來三十餘<lb/>
<pb n="KR4h0132_WYG_316-12b"/>
年遭吏治之因循至於既廢而世猶莫寤其所以然况<lb/>
於事之隠微難得而考者由茍簡之故而弛壊於㝠𡨕<lb/>
之中又可知其所以然乎今謂湖不必復者曰湖田之<lb/>
入既饒矣此遊談之士為利於侵耕者言之也夫湖未<lb/>
盡廢則湖下之田旱此方今之害而衆人之所覩也使<lb/>
湖盡廢則湖下為田亦旱矣此將來之害而衆人所未<lb/>
覩者故曰此㳺談之士為利於侵耕者言之而非實知<lb/>
利害者也謂湖不必濬者曰益隄壅水而已此好辯之<lb/>
<pb n="KR4h0132_WYG_316-13a"/>
士為樂聞茍簡者言之也夫以地勢較之壅水使髙必<lb/>
敗城郭此議者之所巳言也以地勢較之濬湖使下然<lb/>
後不失其舊不失其舊然後不失其宜此議之所未言<lb/>
也又山隂之石則為四尺有五寸會稽之石則幾倍之<lb/>
壅水使髙則會稽得尺山隂得半地之窪隆不並則益<lb/>
隄未為有補也故曰此好辯之士為樂聞茍簡者言之<lb/>
而又非實知利害者也二者既不可用而欲禁侵耕開<lb/>
告者則有賞罰之法矣欲謹水之蓄泄則有閉縱之法<lb/>
<pb n="KR4h0132_WYG_316-13b"/>
矣欲痛絶敢田者則拔其苖責其力以復湖而重其罰<lb/>
又有法矣或欲任其責於州縣與運使提㸃刑獄或欲<lb/>
以毎嵗農隙濬湖或欲禁田石柱之内者又皆有法矣<lb/>
欲知濬湖之淺深用工若干為日幾何欲知増堤竹木<lb/>
之費幾何使之安出欲知濬湖之泥塗積之何所又巳<lb/>
計之矣欲知工起之日或浮議外搖役夫内潰則不可<lb/>
以必其成又已論之矣誠能收衆說而考其可否用其<lb/>
可者而以在我者潤澤之令言必行法必舉則何功之<lb/>
<pb n="KR4h0132_WYG_316-14a"/>
不可成何利之不可復哉鞏初䝉恩通判此州問湖之<lb/>
廢興於人求有能言利害之實者及到官然後問圖於<lb/>
兩縣問書於州與河渠司至於叅覈之而圖成熟究之<lb/>
而書具然後利害之實明故為論次庶夫計議者有考<lb/>
焉熈寧二年冬卧龍齋<lb/>
　　捕魚圖序<hi>晁補之</hi>
古畫捕魚一巻或曰王右丞草也紙廣不充幅長丈許<lb/>
水波𣺌瀰洲渚隠隠見其背㟁水葭菼向搖落草萋然<lb/>
<pb n="KR4h0132_WYG_316-14b"/>
始黄天慘慘雲而風人物衣裘有寒意盖畫江南初冬<lb/>
欲雪時也兩人挽舟循涯一人篙而下之三人巾㡌袍<lb/>
帶而騎或馬或驢寒峙肩擁袖者前揚鞭顧後攬轡語<lb/>
袂翩然者童負囊尾馬背而倚若擁鼻者三人屈竹為<lb/>
屋三童子踞而起大網一童從旁出者縳竹跨水上一<lb/>
人立旁維舟而下有笱者方舟而下四人篙而前其舟<lb/>
坐若立者兩童子曵方罟行水間者縳竹跨水上一人<lb/>
巾而依蘧蒢坐沉大網旁笱屈竹為屋縳竹跨水上童<lb/>
<pb n="KR4h0132_WYG_316-15a"/>
子跪而起大網者一人屈竹為屋前有瓶盂可見者篙<lb/>
者槳者俛下罩者三人皆笠方舟載大網行且漁兩兒<lb/>
兩盖依蘧蒢坐有巾而䫇出網中得者<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>操楫一人縳<lb/>
竹跨水上顧而語前有杯盂者方舟載大網出網中得<lb/>
者縳竹跨水上兩兒沉大網旁維艓者兩人篙其舟甚<lb/>
力有帷幙坐而濟若婦人可見者方舟依渚一人篙一<lb/>
人小而䫇三童子若飲食若寐前有杯盂者一人推葦<lb/>
間童子俛而曵循涯者人物数十許目相望不過五六<lb/>
<pb n="KR4h0132_WYG_316-15b"/>
里若百里千里右丞妙於詩故畫意有餘世人但以語<lb/>
言粉墨追之不似也常憶楚人云帝子降兮河渚目渺<lb/>
𣺌兮愁予嫋嫋兮秋風洞庭波兮木葉下引物連類謂<lb/>
便若湖湘在目前思頃時嵗晩道吳江如此漁者男子<lb/>
婦女童稚舟楫梁笱網罟罾罩紛然在江然其業亷而<lb/>
事佚故無市㕓爭利意此與畫二大夫去國其色無别<lb/>
恨奚以異元和元年四月二十日李希孝出之欲摹寫<lb/>
無善工乃借韓退之序畫人物意識之潁川晁補之序<lb/>
<pb n="KR4h0132_WYG_316-16a"/>
　　周易旁註前圖序<hi>明朱同</hi>
愚自中年以經書授徒教子毎於本文之旁著字以明<lb/>
其意義其有不相連屬者則益之於兩字之間茍又有<lb/>
不明不盡者則又益之於本行之外學者讀本文而覽<lb/>
旁註不見其意義之不足也惟易旁註則有前圖者易<lb/>
之為易其本也圖象而已文王周公孔子之書實為圖<lb/>
象作注脚故明此經者不得不求其本也河出圖洛出<lb/>
書天不愛道泄諸象數一可已二何居作河圖洛書合<lb/>
<pb n="KR4h0132_WYG_316-16b"/>
一圖第一聖人之則之也八卦成列而又因而重之其<lb/>
傳於今也各有横圖圓圖而六十四卦圓圖中又有方<lb/>
圖則亦悉矣帝出乎震成乎艮其方位之象又何為哉<lb/>
作先天後天合一圖第二先天後天其始其終既各有<lb/>
序矣連山歸藏首艮首坤今不能知而周易首乾坤終<lb/>
既未濟經分上下其間卦序乃復如彼作周易卦序圖<lb/>
第三卦變也卦主也互體也卦数也卦位也納甲也之<lb/>
六者時雜見於經傳必各著其全使人可通攷焉可也<lb/>
<pb n="KR4h0132_WYG_316-17a"/>
作六圖第四淳安夏氏有讀易十字樞愚平日竊窺於<lb/>
易得三大義二者經傳訓釋之機要也則以附六圖之<lb/>
後聖人處憂患之道自履至巽其傳古其指深卦之名<lb/>
義殆未足以盡之也作三陳九卦圖第五揲蓍以求卦<lb/>
因變而用爻比義從長宜勿拘一說作蓍卦變占圖說<lb/>
第六夫子言蓍卦之德曰圓曰方固非直曰七竒八偶<lb/>
而已作蓍七卦八圖第七邵子天根月窟之吟非為今<lb/>
易安注脚也豫章蕭氏周易卦序之學區别於三畫六<lb/>
<pb n="KR4h0132_WYG_316-17b"/>
畫之原而象意昭融玩味乎正變始終之故而教道明<lb/>
著前纂為圖今録其全文於後而係以邵子之詩履運<lb/>
處身同一揆也作三十六宫圖說第八八圖為之前而<lb/>
後周易旁註可得而讀矣朱升序<lb/>
　　萬木圖序<hi>楊士竒</hi>
萬木圖者右春坊右庶子兼翰林侍講建安楊榮勉仁<lb/>
昭其大父達卿先生之德示其後之人也先生有孝行<lb/>
於為善施義汲汲焉然不喜以施名以為受人之施者<lb/>
<pb n="KR4h0132_WYG_316-18a"/>
恒有愧恥為辱之心而不自慊也夫施於人而使其心<lb/>
愧恥為辱而不自慊猶不施也必使受吾之施者如其<lb/>
所當得如無與於我而即乎其心之安庶幾可也元之<lb/>
季世兵戈饑饉民困窮凍餒無食至相食以茍活雖父<lb/>
子夫婦相視不能相保䘏所在皆然時先生藏榖甚富<lb/>
將發廩賑之指某山號於衆曰有能相吾力樹木者乎<lb/>
樹一木予穀若干願相吾力者先予穀於是爭願出力<lb/>
來請穀既悉飯之乃如所言願樹木多寡予之榖不籍<lb/>
<pb n="KR4h0132_WYG_316-18b"/>
識其姓名卒亦不視其功而所活不可勝計矣先生之<lb/>
樂施何其忠厚委曲而周備與居数嵗木鬰然崇茂悉<lb/>
中於材先生指以戒其子若孫曰不自意今之盛如此<lb/>
也其毋茍自為利將有為學宫為釋老之宫為橋梁及<lb/>
津渡之舟而需材者給之有貧欲為居室殁欲為棺而<lb/>
不得材者給之毋茍自利也於是所施利益多矣時福<lb/>
建行省左丞院德柔聞而髙之命工作萬木圖表之縉<lb/>
紳君子多為文若詩紀之詠之既皆失於兵而其子若<lb/>
<pb n="KR4h0132_WYG_316-19a"/>
孫佩服訓戒至於今不違然欲其後世皆佩服不違此<lb/>
圖所以繼作也嗚呼始先生知施穀而已知求受施者<lb/>
即乎其心之安而已豈計樹之木後當何如哉而受施<lb/>
者必盡力焉不可以茍盖天理之在人心有不能已也<lb/>
先生所存如此惜乎其僅施於衰亂艱虞之際畎畆之<lb/>
間而徒布衣以終其身也不然使遇治平之時得一命<lb/>
為所欲為所施利不其愽哉如其後之人能世承其訓<lb/>
推廣是心而行之不已焉其於施利固又博也是用告<lb/>
<pb n="KR4h0132_WYG_316-19b"/>
諸其來者<lb/>
　　甲申十同年圖詩序<hi>李東陽</hi>
甲申十同年圖一卷盖吾同年進士之在朝者九人與<lb/>
南京來朝者一人而十會於太子太保刑部尚書吳興<lb/>
閔公朝瑛之第而圖焉者也圖分為三曹自巻首而觀<lb/>
其髙顴多髯髯強半白袖手右嚮而側坐者為南京户<lb/>
部尚書公安王公用敬微鬚髪頒白鳶肩髙聳背若有<lb/>
負而坐中者為吏部左侍郎泌陽焦公孟陽微鬚多鬂<lb/>
<pb n="KR4h0132_WYG_316-20a"/>
白毿毿不受櫛面骨稜層起左嚮坐右手持一冊冊半<lb/>
啟閉者為禮部右侍郎掌國子祭酒事黄巖謝公鳴治<lb/>
又一曹微鬚頳面笑齒欲露左手握帶右嚮而坐者工<lb/>
部尚書柳州曽公克明虎頭方面大目豐凖鬚髯微白<lb/>
而長左手攜牙牌右握帶中左坐者閔公也白鬚黎面<lb/>
面老皺兩手握帶中右坐者工部右侍郎泰和張公時<lb/>
逹無鬚頳面聳肩袖手而危坐且左顧者都察院左都<lb/>
御史浮梁戴公廷珍又一曹為户部右侍郎益都陳公<lb/>
<pb n="KR4h0132_WYG_316-20b"/>
亷夫者面微長且頳睂濃鬚半白稍右嚮而坐為兵部<lb/>
尚書華容劉公時雍者面微方而長鬚鬢皓白左手握<lb/>
帶右手按膝而中坐予則面微長而臞髭数莖白且盡<lb/>
巾若有隠憂右手持一巻如授簡狀坐而嚮左居巻最<lb/>
後者是也十人者皆畫工面對手貌槩得其形模意態<lb/>
惟焦公奉使南國弗及會預留其舊所圖者而取之故<lb/>
僅得其半而已是日謝公倡為詩吾八人者皆和焦公<lb/>
歸亦和焉傳有之物之不齊物之情也十者数之成而<lb/>
<pb n="KR4h0132_WYG_316-21a"/>
亦數之漸以吾十人者得之於四十年之餘良不為少<lb/>
然以二百五十人者而不能二十之一則謂之多亦不<lb/>
可也以年論之閔公年七十有四張公少二嵗曽公又<lb/>
少二嵗謝焦二公又少一嵗劉戴陳王四公又逓少一<lb/>
嵗予於同年為最少今年五十有七亦已就衰追憶曩<lb/>
時之少者壯者使猝然而逢之若不相識也且以地以<lb/>
姓論之無一同者以官則六部之與都察院其署與職<lb/>
亦莫能以皆同盖所謂不齊者如此然攄志効力各執<lb/>
<pb n="KR4h0132_WYG_316-21b"/>
其事以贊揚政化則未始不同語有之人心不同有如<lb/>
其面今固不可以貌論也又何爵齒族里之足云乎茲<lb/>
九人者之才之行彚徵類聚建功業於天下固將以大<lb/>
有成惟予蹇劣無似方懼名實不副而是心也不敢以<lb/>
相負也然則今日之會豈徒為聚散離合世講之具哉<lb/>
唐九老之在香山宋五老之在睢陽歌詩宴會皆出於<lb/>
休退之後今吾十人者皆有國事吏責故其詩於和平<lb/>
優裕之間猶有思職勤事之意他日功成身退各歸其<lb/>
<pb n="KR4h0132_WYG_316-22a"/>
鄉顧不得交倡迭和鳴太平之樂以續前朝故事則是<lb/>
詩也未必非寄情寓義之地也因粹而序之以各藏於<lb/>
其家閔公名珪張公名逹曽公名鑑謝公名鐸焦公名<lb/>
芳劉公名大夏戴公名珊王公名軾陳公名清今各以<lb/>
字舉而予則太子太保户部尚書兼謹身殿大學士長<lb/>
沙李東陽賓之也進士舉於天順之八年會則於𢎞治<lb/>
十六年癸亥三月二十五日越翼日乃序<lb/>
　　萍會圖序<hi>李夢陽</hi>
<pb n="KR4h0132_WYG_316-22b"/>
萍會圖圖王官十有五人紀善一教授十二典善二十<lb/>
五人者所謂東西南北之人也生不同同王官官不同<lb/>
同地也於是十五人者約曰始吾儕生東西南北也固<lb/>
不謂同王官即知有王官知同地乎夫勢無常形止無<lb/>
定踪吾儕知自是不復散而東西南北也夫萍之未水<lb/>
也知水乎水知萍乎及飃風過焉縈花絮於連漪之曲<lb/>
於是萍者布清而根深泛精以化神綽約婷娉嬉波上<lb/>
下始與水一矣故有寤寐其求而終身無邂逅之遇而<lb/>
<pb n="KR4h0132_WYG_316-23a"/>
傾盖於塗路者非素相聞也斯所謂偶然之合也夫合<lb/>
未有不散者故君子同也必聚而酒食相樂於是乎有<lb/>
會會者所以繫情防散者也有類乎萍故稱萍會焉散<lb/>
而思必及其親又子孫所世講焉世講必曰吾祖吾父<lb/>
昔與某同王官同地盖同會云於是㑹不可不圖圖者<lb/>
所以示永而存義之道也李子先人亦嘗為王官茲地<lb/>
覽其圖而嘆曰嘉哉會也然亦時使之焉夫叔世寡安<lb/>
枕危邦鮮甘食設境内有綠林銅馬之警國無河間東<lb/>
<pb n="KR4h0132_WYG_316-23b"/>
平之譽輔之以端而拒之不信導之以良而專恣者自<lb/>
遂也諸君方背刺以憂責荷擔以謀遷非穆生逃則張<lb/>
衡去即有繫情防散示永存義之心弗暇為心矣而奚<lb/>
會之有圖故曰寜淵無焦鱗時使之耳此之謂也<lb/>
　　叙商城林泉圖<hi>何景明</hi>
商城王君與予父友相别於汴水上别且二十年矣今<lb/>
嵗夏自其鄉來訪道故舊間攜所繪林泉圖語予父曰<lb/>
人謂大隠弗居城市真隠弗識姓名若皆自逸於林泉<lb/>
<pb n="KR4h0132_WYG_316-24a"/>
而世弗得見且弗聞也吾迹弗能謝城市而亦弗能逃<lb/>
姓名於里閈奚望於若顧於若竊慕愛之而所謂林泉<lb/>
者常徃來予懐也故吾凡值林泉雖莫吾有吾得而愛<lb/>
之又從而適之已有擴吾所未見者而愛之而適之由<lb/>
是雖天下之大凡有林泉者吾無不可愛而適之者奚<lb/>
必吾有也又以遊覽有時弗可常者弗可常固有弗可<lb/>
得而愛且適者也遂為是圖凡林泉之變不窮吾圖咸<lb/>
有之一披玩而向之所謂可愛而適者咸在吾目則凡<lb/>
<pb n="KR4h0132_WYG_316-24b"/>
林泉之在天下者固吾圖中物也吾方請諸大夫之詩<lb/>
各綴於圖上敢欲得公之子中書君之文焉父諾乃召<lb/>
景明語曰王君與予遊予嘗重其人盖尚賢樂士者也<lb/>
能赴人之急者也好義而忘利者也夫人之品超逺庸<lb/>
下固焉而不可強者也氣拘於所處志執於所見其孰<lb/>
能移之王君者迹在城市而有林泉之想名在里閈而<lb/>
有隠逸之慕其言又若非世累所得係絆者則人品不<lb/>
同有不可量也吾聞之好賢樂士者昌急人之難者獲<lb/>
<pb n="KR4h0132_WYG_316-25a"/>
報好義忘利者寡患君其有後矣是圖之序爾必毋辭<lb/>
所請俾觀者亦足以考志意而得其人焉景明既受命<lb/>
退曰斯皆至論又何所序乃併記其言君名賢字崇德<lb/>
　　綵衣春燕圖序<hi>歸有光</hi>
吳粤於三代不在五服之内春秋於吳猶夷之最後秦<lb/>
取楚吳始内屬及略取陸梁皆以為郡縣然一日有事<lb/>
杜潢浦陽山湟谿之闗即與中國隔絶及漢兵下滙離<lb/>
牂牁之水然後五嶺以南遂為天子之邦至今千有餘<lb/>
<pb n="KR4h0132_WYG_316-25b"/>
嵗會稽南海其文物常勝於河洛齊魯古稱冀為中州<lb/>
盖天地之氣有所鍾即為中州則知今吳粤之盛不可<lb/>
泥古而論也余數見番禺之士徃徃秀穎古所謂中州<lb/>
不能通一日胥會京師嘗竊歎四方萬國之外彈冠結<lb/>
綬於朝國家威靈軼於三代矣南海鄭祖欽昊與余同<lb/>
榜進士同試吏大司空其貌冲然有德君子也自始興<lb/>
張文獻公余襄公皆嶺海之産至今朝丘文莊公相繼<lb/>
屹然為名臣吾於同榜中嘗私目之庶幾有復紹前哲<lb/>
<pb n="KR4h0132_WYG_316-26a"/>
而起者盖於祖欽望之一日祖欽道其尊君養新翁居<lb/>
家樂志有書史之娛有山海之觀有荔枝洲花鄔昌華<lb/>
芳春園林之勝因慨然起萬里衡陽之感又自計明年<lb/>
當得州縣便道歸可以過家上夀也余又歎當周之盛<lb/>
時士有驅馳王事不得見其父母如陟岵之詩者矣今<lb/>
番禺去京師萬里祖欽一旦思其親可以計日而還則<lb/>
士之生於今時者又何幸也會有為祖欽繪綵衣春燕<lb/>
圖者因為序之云<lb/>
<pb n="KR4h0132_WYG_316-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百十六<lb/>
</p>
<p>
</p>
  </div>
</body>
</text>
</TEI>
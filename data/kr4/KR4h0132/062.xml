<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六十二</head> <lb/>
    <p>
<pb n="KR4h0132_WYG_062-1a"/>
欽定四庫全書<lb/>
　文章辨體彚選巻六十二<lb/>
　　　　　　　　　　　　明　賀復徴　編<lb/>
說二<lb/>
　　說韓王<hi>周張儀</hi>
張儀為秦連横說韓王曰韓地險惡山居五榖所生非<lb/>
麥而豆民之所食大抵豆飯藿羮一歲不收民不饜糟<lb/>
糠地方不滿九百里無二歲之所食料大王之卒悉之<lb/>
<pb n="KR4h0132_WYG_062-1b"/>
不過三十萬而厮徒負飬在其中矣為除守徼亭障塞<lb/>
見卒不過二十萬而已秦帯甲百餘萬車千乗騎萬匹<lb/>
虎摯之士跿跔科頭貫頥奮㦸者至不可勝計也秦馬<lb/>
之良戎兵之衆探前蹶後蹄間三尋者不可勝數也山<lb/>
東之卒被甲冐胄以㑹戰秦人捐甲徒䄇以趨敵左挈<lb/>
人頭右挾生虜夫秦卒之與山東之卒也猶孟賁之與<lb/>
怯夫也以重力相壓猶烏獲之與嬰兒也夫戰孟賁烏<lb/>
獲之士以攻不服之弱國無以異於墮千鈞之重集於<lb/>
<pb n="KR4h0132_WYG_062-2a"/>
鳥卵之上必無幸矣諸侯不料兵之弱食之寡而聴從<lb/>
人之甘言好辭比周以相餙也皆奮曰聴吾計則可以<lb/>
强伯天下夫不顧社稷之長利而聴須臾之說詿誤人<lb/>
主者無過於此者矣大王不事秦秦下甲據冝陽斷絶<lb/>
韓之上地東取成臯宜陽則鴻臺之宫桑林之苑非王<lb/>
之有已夫塞成臯絶上地則王之國分矣先事秦則安<lb/>
矣不事秦則危矣夫造禍而求福計淺而怨深逆秦而<lb/>
順楚雖欲無亡不可得也故為大王計莫如事秦秦<lb/>
<pb n="KR4h0132_WYG_062-2b"/>
之所欲莫如弱楚而能弱楚者莫如韓非以韓能强於<lb/>
楚也其地勢然也今大王西靣而事秦以攻楚敝邑秦<lb/>
王必喜夫攻楚而私其地轉禍而說秦計無便於此者<lb/>
也是故秦王使使臣獻書大王御史須以决事韓王曰<lb/>
客幸而教之請比郡縣築帝宫祠春秋稱東藩効冝陽<lb/>
　　說楚王<hi>張儀</hi>
張儀為秦破從連横說楚王曰秦地半天下兵敵四國<lb/>
被山帯河以為固虎賁之士百餘萬車千乗騎萬匹粟<lb/>
<pb n="KR4h0132_WYG_062-3a"/>
如丘山法令既明士卒安難樂死主嚴以明将智以武<lb/>
雖無出兵甲席巻常山之險折天下之脊天下後服者<lb/>
先亡且夫為從者無以異於驅羣羊而攻猛虎也夫虎<lb/>
之與羊不格明矣今大王不與猛虎而與羣羊竊以為<lb/>
大王之計過矣凡天下彊國非秦而楚非楚而秦兩國<lb/>
敵侔交爭其勢不兩而大王不與秦秦下甲兵㩀冝陽<lb/>
韓之上地不通下河東取成臯韓必入臣於秦韓入臣<lb/>
魏則從風而動秦攻楚之西韓魏攻其北社稷豈得無<lb/>
<pb n="KR4h0132_WYG_062-3b"/>
危哉且夫約從者聚羣弱而攻至强也夫以弱攻强不<lb/>
料敵而輕戰國貧而驟舉兵此危亡之術也臣聞之兵<lb/>
不如者勿與挑戰粟不如者勿與持乆夫從人者餙辯<lb/>
虗辭髙主之節行言其利而不言其害卒有楚禍無及<lb/>
為已是故願大王之熟計之也秦西有巴蜀方船積粟<lb/>
起於汶山循江而下至郢三千餘里舫船載卒一舫載<lb/>
五十人與三月之糧下水而浮一日行三百餘里里數<lb/>
雖多不費汗馬之勞不至十日而距扞關扞關驚則從<lb/>
<pb n="KR4h0132_WYG_062-4a"/>
竟陵以東盡城守矣黔中巫郡非王之有已秦舉甲出<lb/>
之武關南面而攻則北地絶秦兵之攻楚也危難在三<lb/>
月之内而楚恃諸侯之救在半歲之外此其勢不相及<lb/>
也夫恃弱國之救而忘强秦之禍此臣所以為大王之<lb/>
患也且大王嘗與吴人五戰三勝而亡之陳卒盡矣有<lb/>
偏守新城而居民苦矣臣聞之攻大者易危而民敝者<lb/>
怨於上夫守易危之功而逆强秦之心臣竊為大王危<lb/>
之且夫秦之所以不出甲於函谷關十五年以攻諸侯<lb/>
<pb n="KR4h0132_WYG_062-4b"/>
者隂謀有吞天下之心也楚嘗與秦搆難戰於漢中楚<lb/>
人不勝通侯執珪死者七十餘人遂亡漢中楚王大怒<lb/>
興師襲秦與秦戰於藍田又却此所謂兩虎相搏者也<lb/>
夫秦楚相敝而韓魏以全制其後計無過<hi>一作危</hi>於此者<lb/>
矣是故願大王之熟計之也秦下兵攻衛陽晉必關扄<lb/>
天下之匈大王悉起兵以攻宋不至數月而宋可舉舉<lb/>
宋而東指則泗上十二諸侯盡王之有已凡天下所信<lb/>
約從親堅者蘇秦封為武安君而相燕即隂與燕王謀<lb/>
<pb n="KR4h0132_WYG_062-5a"/>
破齊共分其地乃佯有罪出奔入齊齊王因受而相之<lb/>
居二年而覺齊王大怒車裂蘇秦於市夫以一詐偽反<lb/>
覆之蘇秦而欲經營天下混一諸侯其不可成也亦明<lb/>
矣今秦之與楚也接境壤界固形親之國也大王誠能<lb/>
聴臣臣請秦太子入質於楚楚太子入質於秦請以秦<lb/>
女為大王箕帚之妾效萬國之都以為湯沭之邑長為<lb/>
昆弟之國終身亡相攻擊臣以謂計無便於此者故敝<lb/>
邑秦王使使臣獻書之從車下風須以决事楚王曰楚<lb/>
<pb n="KR4h0132_WYG_062-5b"/>
國僻陋託東海之上寡人年㓜不習國家之長計今上<lb/>
客幸教以明制寡人聞之敬以國從乃遣使車百乗獻<lb/>
鷄駭之犀夜光之璧於秦王<lb/>
　　說魏王<hi>張儀</hi>
張儀為秦連横說魏王曰魏地方不至千里卒不過三<lb/>
十萬人地四平諸侯四通條達輻凑亡有名山大川之<lb/>
限從鄭至梁不過百里從陳至梁二百餘里馬馳人驟<lb/>
不待倦而至梁南與楚境西與韓境北與趙境東與齊<lb/>
<pb n="KR4h0132_WYG_062-6a"/>
境卒戍四方守亭障者參列粟糧漕庾不下十萬魏之<lb/>
地勢故戰塲也魏南與楚而不與齊則齊攻其東東與<lb/>
齊而不與趙則趙攻其北不合於韓則韓攻其西不親<lb/>
於楚則楚攻其南此所謂四分五裂之道也且夫諸侯<lb/>
之為從者以安社稷尊主彊兵顯名也合從者一天下<lb/>
約為兄弟刑白馬以盟於洹水之上以相堅也夫親昆<lb/>
弟同父母尚有爭錢財而欲恃詐偽反覆蘇秦之餘謀<lb/>
其不可以成亦明矣大王不事秦秦下兵攻河外㧞巻<lb/>
<pb n="KR4h0132_WYG_062-6b"/>
衍燕酸棗刼衛取晉陽則趙不南趙不南則魏不北魏<lb/>
不北則從道絶則大王之國欲求無危不可得也秦挾<lb/>
韓而攻魏韓刼於秦不敢不聴秦韓為一國魏之亡可<lb/>
立而須也此臣之所為大王患也為大王計莫如事秦<lb/>
事秦則楚韓必不敢動無楚韓之患則大王髙枕而卧<lb/>
國必無憂矣且夫秦之所欲弱莫如楚而能弱楚者莫<lb/>
如魏楚雖有冨大之名其實空虗其卒雖衆多然而輕<lb/>
走易北不敢堅戰患魏之兵南面而伐勝楚必矣夫虧<lb/>
<pb n="KR4h0132_WYG_062-7a"/>
楚而益魏攻楚而適秦内嫁禍安國此善事也大王不<lb/>
聴臣秦甲出而東伐雖欲事秦而不可得也且夫從人<lb/>
多奮辭而寡可信說一諸侯之王出而乗其車約一國<lb/>
而成反而取封侯之基是故天下之游士莫不日夜搤<lb/>
腕瞋目切齒以言從之便以說人主人主覧其辭牽其<lb/>
說烏得無眩哉臣聞積羽沉舟羣輕折軸衆口鑠金故<lb/>
願大王之熟計之也魏王曰寡人惷愚前計失之請稱<lb/>
東藩築帝宫受冠帶祠春秋効河外<lb/>
<pb n="KR4h0132_WYG_062-7b"/>
　　說齊王<hi>張儀</hi>
張儀為秦連横說齊王曰天下强國無過齊者大臣父<lb/>
兄殷衆富樂無過齊者然而為大王計者皆為一時說<lb/>
而不顧萬世之利從人說大王者必謂齊西有强趙南<lb/>
有韓魏負海之國也地廣人衆兵强士勇雖有百秦将<lb/>
無柰我何大王覧其說而不察其至實夫從人朋黨比<lb/>
周莫不以從為可臣聞之齊與魯三戰而魯三勝國以<lb/>
危亡隨其後雖有勝名而有亡之實是何故也齊大而<lb/>
<pb n="KR4h0132_WYG_062-8a"/>
魯小今趙之與秦也猶齊之與魯也秦趙戰於河漳之<lb/>
上再戰而再勝秦戰於番吾之下再戰而再勝秦四戰<lb/>
之後趙亡卒數十萬邯鄲僅存雖有勝秦之名而國破<lb/>
矣是何故也秦强而趙弱也今秦楚嫁子取婦為昆弟<lb/>
之國韓獻宜陽魏效河外趙入朝黽池割河間以事秦<lb/>
大王不事秦秦驅韓魏攻齊之南地悉趙渉河關指博<lb/>
關臨淄即墨非王之有也國一日被攻雖欲事秦不可<lb/>
得也是故願大王熟計之齊王曰齊僻陋隐居託於東<lb/>
<pb n="KR4h0132_WYG_062-8b"/>
海之上未甞聞社稷之長利今大客幸而教之請奉社<lb/>
稷以事秦獻魚鹽之地三百於秦<lb/>
　　說趙王<hi>張儀</hi>
張儀為秦連横說趙王曰敝邑秦王使臣敢獻書於大<lb/>
王御史大王收率天下以儐秦秦兵不敢出函谷關十<lb/>
五年矣大王之威行於天下山東敝邑恐懼懾伏繕甲<lb/>
厲兵餙車騎習馳射力田積粟守四封之内愁居懾處<lb/>
不敢動揺唯大王有意督過之也今秦以大王之力西<lb/>
<pb n="KR4h0132_WYG_062-9a"/>
舉巴蜀并漢中東收兩周而西遷九鼎守白馬之津秦雖<lb/>
僻逺然而心忿悁含怒之日久矣今寡君有㣲甲鈍兵軍<lb/>
於澠池願渡河踰漳據番吾迎戰邯鄲之下願以甲子之<lb/>
日合戰以正殷紂之事敬使臣先以聞於左右凡大王之<lb/>
所信以為從者恃蘇秦之計秦熒惑諸侯以是為非以非<lb/>
為是欲反覆齊國而不能自令車裂於齊之市夫天下之<lb/>
不可一亦明矣今楚與秦為昆弟之國而韓魏稱於東藩<lb/>
齊獻魚鹽之地此斷趙之右臂也夫斷右臂而求與人鬬<lb/>
<pb n="KR4h0132_WYG_062-9b"/>
失其黨而孤居求欲無危豈可得哉今秦發三將軍一軍<lb/>
塞午道告齊使興師渡清河軍於邯鄲之東一軍軍於成<lb/>
臯敺韓魏而軍於河外一軍軍於澠池約曰四國為一以<lb/>
攻趙破趙而四分其地是故不敢匿意隠情先以聞於左<lb/>
右臣竊為大王計莫如與秦遇於澠池面相見而身相結<lb/>
也臣請按兵無攻願大王之定計趙王曰先王之時奉陽<lb/>
君相專權擅勢蔽晦先王獨制官事寡人宫居属於師傅<lb/>
不得與國謀先王棄羣臣寡人年少奉祠祭之日淺私心<lb/>
<pb n="KR4h0132_WYG_062-10a"/>
固竊疑焉以為一從不事秦非國之長利也乃且願變心<lb/>
易慮剖地謝前過以事秦方將約車趨行而適聞使者之<lb/>
明詔於是乃以車二百乗入朝澠池割河間以事秦<lb/>
　　說燕王<hi>張儀</hi>
張儀為秦破從連横謂燕王曰大王之所親莫如趙昔<lb/>
趙王以其姊為代王妻欲并代約與代王遇於勾注<lb/>
之塞乃令工人作為金斗長其尾令之可以擊人與代<lb/>
王飲而隂告厨人曰即酒酣樂進熱歠即因反斗擊之<lb/>
<pb n="KR4h0132_WYG_062-10b"/>
於是酒酣樂進取熱歠厨人進斟羮因及斗而擊代王<lb/>
殺之王腦塗地其姊聞之摩笄以自刺也故至今有摩<lb/>
笄之山天下莫不聞夫趙王之狼戾亡親大王之所明<lb/>
見知也且以趙王為可親邪趙興兵而攻燕再圍燕都<lb/>
而刼大王大王割十城乃却以謝趙王已入朝澠池効<lb/>
河間以事秦今大王不事秦秦下甲雲中九原驅趙而<lb/>
攻燕則易水長城非王之有也且今時趙之於秦猶郡<lb/>
縣也不敢妄興師以征伐今大王事秦秦王必喜而趙<lb/>
<pb n="KR4h0132_WYG_062-11a"/>
不敢妄動矣是西有强秦之援而南無齊趙之患是故<lb/>
願大王之熟計之也燕王曰寡人蠻夷僻處雖大男子<lb/>
裁如嬰児言不足以求正謀不足以決事今上客幸而<lb/>
教之請奉社稷西面而事秦獻常山之尾五城<lb/>
　　說秦攻魏<hi>張儀</hi>
張儀說秦王曰臣聞之弗知而言為不智知而不言為<lb/>
不忠為人臣不忠當死言不審亦當死雖然臣願悉言<lb/>
所聞大王裁其罪臣聞天下隂燕陽魏連荆固齊收餘<lb/>
<pb n="KR4h0132_WYG_062-11b"/>
韓成從将西南以與秦為難臣竊笑之世有三亡而天<lb/>
下得之其此之謂乎臣聞之曰以亂攻治者亡以邪攻<lb/>
正者亡以逆攻順者亡今天下之府庫不盈囷倉空虗<lb/>
悉其士民張軍數千百萬白刄在前斧質在後而皆去<lb/>
之不能死非其百姓不能死也言賞則不與言罰則不<lb/>
行賞罰不行故民不死也今秦出號令而行賞罰不攻<lb/>
耳無相攻事也出其父母懐袵之中生未嘗見冦<lb/>
也聞戰䪺足徒裼犯白刄蹈煨炭斷死於前者比比是<lb/>
<pb n="KR4h0132_WYG_062-12a"/>
也夫斷死與斷生也不同而民為之者是貴奮也一可<lb/>
以合十十可以合百百可以合千千可以合萬萬可以<lb/>
勝天下矣今秦地形斷長續短方數千里名師數百萬<lb/>
秦之號令賞罰地形利害天下莫如也以此與天下天<lb/>
下不足兼而有也是知秦戰未嘗不勝攻未嘗不取所<lb/>
當未嘗不破也開地數千里此甚大功也然而甲兵頓<lb/>
士民病蓄積索田疇荒囷倉虚四鄰諸侯不服伯王之<lb/>
名不成此無異故謀臣皆不盡其忠也臣敢言徃昔昔<lb/>
<pb n="KR4h0132_WYG_062-12b"/>
者齊南破荆中破宋西服秦北破燕中使韓魏之君地<lb/>
廣而兵强戰勝攻取詔令天下濟清河濁足以為限長<lb/>
城鉅防足以為塞齊五戰之國也一戰不勝而無齊故<lb/>
由此觀之夫戰者萬乗之存亡也且臣聞之曰削株掘<lb/>
根無與禍鄰禍乃不存秦與荆人戰大破荆襲郢取洞<lb/>
庭五都江南荆玉亡走東伏於陳當是之時隨荆以兵<lb/>
則兵可舉舉荆則其民足貪也地足利也東以强齊燕<lb/>
中陵三晉然則是一舉而伯王之名可成也四鄰諸侯<lb/>
<pb n="KR4h0132_WYG_062-13a"/>
可朝也而謀臣不為引軍而退與荆人和令荆人収亡<lb/>
國聚散民立社主<hi>為木</hi>置宗廟令率天下西面以與秦為<lb/>
難此固已無霸王之道一矣天下有比志而軍蕐下大<lb/>
王以詐破之兵至梁都圍梁數旬則梁可㧞㧞梁則魏<lb/>
可舉舉魏則荆趙之志絶荆趙之志絶則趙危趙危而<lb/>
荆孤東以强齊燕中陵三晉然則是一舉而霸王之名<lb/>
可成也四鄰諸侯可朝也而謀臣不為引軍而退與魏<lb/>
氏和令魏氏收亡國取散民立社主置宗廟此固已無<lb/>
<pb n="KR4h0132_WYG_062-13b"/>
覇王之道二矣前者穰侯之治秦也用一國之兵而欲<lb/>
以成兩國之功是故兵終身暴露於外士民潞病於内<lb/>
覇王之名不成此固已無覇王之道三矣趙氏中央之<lb/>
國也雜民之所居也其民輕而難用也號令不治賞罰<lb/>
不信地形不便上非能盡其民力彼固亡國之形也而<lb/>
不憂民氓悉其士民軍於長平之下以爭韓之上黨大<lb/>
王以詐破之㧞武安當是時趙氏上下不相親也貴賤<lb/>
不相信也然則是邯鄲不守㧞邯鄲完河間引軍而去<lb/>
<pb n="KR4h0132_WYG_062-14a"/>
西攻修武踰羊腸降代上黨代三十六縣上黨十七縣<lb/>
不用一領甲不苦一民皆秦之有也代上黨不戰而已<lb/>
為秦矣東陽河外不戰而已反為齊矣中呼沱池以北<lb/>
不戰而已為燕矣然則是舉趙則韓必亡韓亡則荆魏<lb/>
不能獨立則是一舉而壞韓蠧魏挾荆以東弱齊燕决<lb/>
白馬之口以流魏氏一舉而三晉亡從者敗大王拱手<lb/>
以須天下徧隨而伏覇王之名可成也而謀臣不為引<lb/>
軍而退與趙氏為和以大王之明秦兵之强覇王之業<lb/>
<pb n="KR4h0132_WYG_062-14b"/>
地尊不可得乃取欺於亡國是謀臣之拙也且夫趙當<lb/>
亡不亡秦當覇不覇天下固量秦之謀臣一矣乃復悉<lb/>
以攻邯鄲不能㧞也棄甲兵怒戰慄而却天下固量秦<lb/>
力二矣軍乃引退并於李下大王又并軍而致與戰非<lb/>
能厚勝之也又交罷却天下固量秦力三矣内者量吾<lb/>
謀臣外者極吾兵力由是觀之臣以天下之從豈其難<lb/>
矣内者吾甲兵頓士民病蓄積索田疇荒囷倉虚外者<lb/>
天下比志甚固願太王有以慮之也且臣聞之戰戰慄<lb/>
<pb n="KR4h0132_WYG_062-15a"/>
慄日慎一日茍慎其道天下可有也何以知其然也昔<lb/>
者紂為天子帥天下将百萬左飲於淇谷右飲於洹水<lb/>
淇水竭而洹水不流以與周武為難武王将素甲三千<lb/>
領戰一日破紂之國禽其身㩀其地而有其民天下莫<lb/>
不傷智伯帥三國之衆以攻趙襄王於晉陽决水灌之<lb/>
三年城且㧞矣襄主錯龜數策占兆以視利害何國可<lb/>
降而使張孟談於是潛行而出反智伯之約得兩國之<lb/>
衆以攻智伯之國擒其身以成襄子之功今秦地斷長<lb/>
<pb n="KR4h0132_WYG_062-15b"/>
續短方數千里名師數百萬秦國號令賞罰地形利害<lb/>
天下莫如也以此與天下天下可兼而有也臣昧死望<lb/>
見大王言所以舉破天下之從舉趙亡韓臣荆魏親齊<lb/>
燕以成覇王之名朝四鄰諸侯之道大王試聴其說一<lb/>
舉而天下之從不破趙不舉韓不亡荆魏不臣齊燕不<lb/>
親覇王之名不成四鄰諸侯不朝大王斬臣以狥於國<lb/>
以主不忠於國者<lb/>
　文章辨體彚選巻六十二<lb/>
</p>
<p>
</p>
  </div>
</body>
</text>
</TEI>
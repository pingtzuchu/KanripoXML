<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百六十八</head> <lb/>
    <p>
<pb n="KR4h0132_WYG_368-1a"/>
欽定四庫全書<lb/>
　文章辨體彚選巻三百六十八<lb/>
　　　　　　　　　　　　明　賀復徴　編<lb/>
䟦一<lb/>
　呉訥曰按蒼崖金石例云䟦者隨題以賛語於後前<lb/>
　有序引當掇其有闗大體者以表章之須明白簡嚴<lb/>
　不可墮人窠臼近世疎齋盧公云䟦取古詩狼䟦其<lb/>
　胡之義狼行則前獵其胡故䟦語不可太多多則冗<lb/>
<pb n="KR4h0132_WYG_368-1b"/>
　尾語宜峭㧞使不可加若然則䟦比題與書尤貴乎<lb/>
　簡峭也　復徴曰䟦足也申其義於下猶身之有足<lb/>
　也<lb/>
　　䟦王獻之法帖<hi>宋歐陽修</hi>
右王獻之法帖余嘗喜覽魏晉以來筆墨遺跡而想前<lb/>
人之髙致也所謂法帖者其事率皆弔哀候病叙暌離<lb/>
通訊問施於家人朋友之間不過數行而已蓋其初非<lb/>
用意而逸筆餘興淋漓揮灑或妍或醜百態横生披巻<lb/>
<pb n="KR4h0132_WYG_368-2a"/>
發函爛然在目使人驟見驚絶徐而視之其意態愈無<lb/>
窮盡故使後世得之以為竒玩而想見其人也於髙文<lb/>
大䇿何嘗用此而今人不然至或棄百事滋弊精疲力<lb/>
以學書為事業用此終老而窮年者是真可笑也<lb/>
　　䟦隋太平寺碑<hi>歐陽修</hi>
右太平寺碑不著書撰人名氏南北文章至於陳隋其<lb/>
弊極矣以唐太宗之致治㡬乎三王之盛獨於文章不<lb/>
能少變其體豈其積習之勢其來也遠非乆而衆勝之<lb/>
<pb n="KR4h0132_WYG_368-2b"/>
則不可以驟革也是以群賢奮力墾闢芟除至於元和<lb/>
然後蕪穢蕩平嘉禾秀草爭出而葩華美實爛然在目<lb/>
矣此碑在隋尤為文字淺陋者疑其俚巷庸人所為然<lb/>
視其字畫又非常俗所能蓋當時流弊以為文章止此<lb/>
為佳矣文辭既爾無取而浮圖固吾儕所貶所以錄於<lb/>
此者苐不忍棄其書爾治平元年三月十六日書<lb/>
　　䟦唐李徳裕平泉草木記<hi>歐陽修</hi>
右平泉草木記李徳裕撰余嘗讀鬼谷子書見其馳説<lb/>
<pb n="KR4h0132_WYG_368-3a"/>
諸侯之國必視其為人材性賢愚剛柔緩急而因其好<lb/>
惡喜懼憂樂而捭闔之陽開隂塞變化無窮故天下諸<lb/>
侯無不在其術中者唯不見其所好者不可得而説也<lb/>
以此知君子宜慎其所好蓋泊然無欲而禍福不能動<lb/>
其利害不能誘此鬼谷之術所不能為者聖賢之髙致<lb/>
也其次簡其所欲不溺於所好斯可矣若徳裕者處富<lb/>
貴招權利而好竒貪得之心不已至或疲弊精神於草<lb/>
木斯其所以敗也其遺戒有云壞一草一木者非吾子<lb/>
<pb n="KR4h0132_WYG_368-3b"/>
孫此又近乎愚矣<lb/>
　　䟦唐華陽頌<hi>歐陽修</hi>
右華陽頌唐𤣥宗詔附𤣥宗尊號曰聖文神武皇帝可<lb/>
謂盛矣而其自稱曰上清弟子者何其陋哉方其肆情<lb/>
奢滛以極富貴之樂蓋窮天下之力不足以贍其欲使<lb/>
神仙道家之事無不為亦非其所可冀矧其實無可得<lb/>
哉甚矣佛老之為世惑也佛之徒曰無生者是畏死之<lb/>
論也老之徒曰不死者是貪生之説也彼其所以貪畏<lb/>
<pb n="KR4h0132_WYG_368-4a"/>
之意篤則棄萬事絶人理而為之然而終於無所得者<lb/>
何哉死生天地之常理畏者不可以茍免貪者不可以<lb/>
茍得也惟積習之乆者成其邪妄之心佛之徒有臨死<lb/>
而不懼者妄意乎無生之可樂而以其所樂勝其所可<lb/>
畏也老之徒有死者則相與諱之曰彼超去矣彼觧化<lb/>
矣厚自誣而託之不可詰或曰彼術未至故死爾前者<lb/>
茍以遂其非後者從而惑之以為誠然也佛老二者同<lb/>
出於貪而所習之異然尤必棄萬事絶人事而為之其<lb/>
<pb n="KR4h0132_WYG_368-4b"/>
貪於彼者厚則捨於此者果若𤣥宗者方溺於此而又<lb/>
慕於彼不勝其勞是真可笑也<lb/>
　　䟦王晉卿所藏蓮花經<hi>蘇軾</hi>
凡世之所貴必貴其難真書難於飄揚草書難於嚴重<lb/>
大字難於結宻而無間小字難於寛綽而有餘今君所<lb/>
藏抑又可珍巻之盈握沙界已周讀未終篇目力可廢<lb/>
乃知蝸牛之角可以戰蠻觸棘荆之端可以刻沐猴嗟<lb/>
嘆之餘聊題其末<lb/>
<pb n="KR4h0132_WYG_368-5a"/>
　　䟦李伯時卜居圖<hi>蘇軾</hi>
定國求余為冩杜子美寄賛上人詩且令李伯時圖其<lb/>
事蓋有歸田意也余本田家少有志丘壑雖為縉紳奉<lb/>
養猶農夫然欲歸者蓋十年勤請不已僅乃得郡士大<lb/>
夫逢時遇合至卿相如反掌惟歸田古今難事也定國<lb/>
識之吾若歸田不亂鳥獸當如陶淵明定國若歸豪氣<lb/>
不除當如謝靈運也<lb/>
　　䟦南塘挑耳圖<hi>蘇軾</hi>
<pb n="KR4h0132_WYG_368-5b"/>
王晉卿嘗暴得耳聾意不能堪求方於僕僕答之云君<lb/>
是将種㫁頭穴胸當無所惜兩耳堪作底用割捨不得<lb/>
限三日疾去不去割取我耳晉卿洒然而悟三日病良<lb/>
已以頌示僕云老㜑心急頻相勸性難只得三日限我<lb/>
耳已效君不割且喜兩家縂平善今見定國所藏挑耳<lb/>
圖云得之晉卿聊識此<lb/>
　　䟦草書後<hi>蘇軾</hi>
僕醉後輙作草書數十行便覺酒氣拂拂從十指出去<lb/>
<pb n="KR4h0132_WYG_368-6a"/>
也<lb/>
　　䟦魯直為王晉卿所書爾雅<hi>蘇軾</hi>
魯直以平等觀作欹側字以真實相出逰戯法以磊落<lb/>
人書細碎事可謂三反<lb/>
　　䟦趙雲子畫<hi>蘓軾</hi>
趙雲子畫筆畧到而意已具工者不能然托於椎陋以<lb/>
戯侮來者此栁下惠之不恭東方朔之玩世滑稽之雄<lb/>
乎或曰雲子蓋度世者蜀人謂狂雲猶曰風雲耳<lb/>
<pb n="KR4h0132_WYG_368-6b"/>
　　䟦王慎中胡笳集句<hi>黄庭堅</hi>
湓城王寅慎中擬半山老人胡笳集句十八拍其㑹合<lb/>
宛轉道文姫中心事甚妙慎中文士孝友清修年三十<lb/>
八未嘗知女色葷饘不入口一粥一飯三十年奉身如<lb/>
山中頭陀初無玷缺山中人初不接世事故其行易持<lb/>
觀慎中詩語所道閨闥中意不應是鐡人石心然能自<lb/>
䕶持如此所以為難<lb/>
　　䟦浴室院畫六祖師<hi>黄庭堅</hi>
<pb n="KR4h0132_WYG_368-7a"/>
浴室院有蜀僧令宗畫逹摩西來六祖師人物皆妙絶<lb/>
其山川草木毛羽衣盂諸物畫工能知之至于人有懷<lb/>
道之容投機接物目擊而百體從之者未易為俗人言<lb/>
也此畫列於冠盖之㑹而湮伏不聞者數十年得蜀人<lb/>
蘇子瞻乃發之物不系于世道興衰亦有數如此此寺<lb/>
井泉甘寒汝師碾建溪茶常不落苐二故人陳季常林<lb/>
下士也寓棊簟于此蘇子瞻范子功數來從之故余過<lb/>
門必税駕焉<lb/>
<pb n="KR4h0132_WYG_368-7b"/>
　　䟦與張載熈書巻尾<hi>黄庭堅</hi>
凡學書欲先學用筆用筆之法欲雙鈎回腕掌虗指實<lb/>
以無名指倚筆則有力古人學書不盡臨摹張古人書<lb/>
於壁間觀之入神則下筆時隨人意學字既成且養於<lb/>
心中無俗氣然後可作以示人為楷式凡作字須熟觀<lb/>
魏晉人書㑹之於心自得古人筆法也欲學草書須精<lb/>
真書知下筆向背則識草書法草書不難工矣<lb/>
　　䟦法帖<hi>黄庭堅</hi>
<pb n="KR4h0132_WYG_368-8a"/>
索征西筆短意長誠不可及長沙古帖中有急就章數<lb/>
十字劣於此帖今人作字大槩筆多而意不足<lb/>
　　其二<hi>黄庭堅</hi>
余嘗評書字中有筆如禪家句中有眼至如右軍書如<lb/>
湼槃經説伊字具三眼也此事要須人自體㑹得不可<lb/>
見立論便興爭也<lb/>
　　䟦匹紙<hi>黄庭堅</hi>
建中靖國元年十月戊子荆州之沙市舟中久雨初霽<lb/>
<pb n="KR4h0132_WYG_368-8b"/>
開北軒以受凉王子飛兄弟來過適有田氏嘉醖問子<lb/>
飛子均皆不能酒而子予自賛曰能因濯予古銅瓢滿<lb/>
酌飲之曰飲此則為子書匹紙子予請盡之既而一舉<lb/>
覆瓢示予因為落筆不倦是日子予雖醉而狂語皆無<lb/>
流俗之談亦有以觀其不凡也<lb/>
　　䟦范文正公帖<hi>黄庭堅</hi>
范文正公書落筆痛快沈著極近晉宋人書往時蘇才<lb/>
翁筆法妙天下不肯一世人惟稱文正公書與樂毅論<lb/>
<pb n="KR4h0132_WYG_368-9a"/>
同法余少時得此評初不謂然以謂才翁傲睨萬物衆<lb/>
人皆側目無王法必見殺也而文正待之甚厚愛其才<lb/>
而㤀其短也故才翁評書少曲董狐之筆耳老年觀此<lb/>
書乃知用筆實處是其最工大㮣文正妙於世故想其<lb/>
鉤指回腕皆優入古人法度中今士大夫喜書當不但<lb/>
學其筆法觀其所以教戒故舊親戚皆天下長者之言<lb/>
也深愛其書則深味其意推而渉世不為古人志士吾<lb/>
不信也<lb/>
<pb n="KR4h0132_WYG_368-9b"/>
　　䟦林逋薦士書後<hi>晁補之</hi>
余嘗出錢塘門遵湖放北山一徑趨崦委曲深逺菱荇<lb/>
魚鳥可樂過林君居拜墓下塵埃榛莾山風蕭然至竹<lb/>
閣讀其棟間詩裵回彷徨有羡慕也吾師疾固見耦而<lb/>
耕者曰不可與同群至㸃鼓瑟希則喟然歎曰吾與㸃<lb/>
士亦要志之所向仕不仕何有林君遭太平可以仕豈<lb/>
其天情自疎莫可尸祝不在枯槁伏藏也其推輓後來<lb/>
欲共聞逹則反覆致志如恐不及賢哉詩曰皎皎白駒<lb/>
<pb n="KR4h0132_WYG_368-10a"/>
在彼空谷生芻一束其人如玉安得林君者而從之<lb/>
　　䟦蘭亭叙<hi>晁補之</hi>
始予㓜時讀太平廣記見唐太宗遣蕭翼購蘭亭叙事<lb/>
蓋譎以出之輙嘆息曰蘭亭叙若是貴耶至使萬乗之<lb/>
主捐信於匹夫傳稱子貢詐而全魯弦高誕而存鄭遺<lb/>
一言之細建二國之業猶不可以無常以太宗之賢巍<lb/>
巍乎近古所無奈何溺小嗜好而輕喪其所常之寳異<lb/>
於得原失信不為而去矣晩多閒居頗屏世好獨於古<lb/>
<pb n="KR4h0132_WYG_368-10b"/>
人筆墨之遺猶愛而不能置顧甚於少年喜官爵遲莫<lb/>
營田宅者與前論異矣因誦白居易七徳歌曰功成理<lb/>
定何神速速在推心致人腹怨女三千放出宫死囚四<lb/>
百來歸獄復歎曰太宗以一旅取天下惟信爾夫不吝<lb/>
三千女而放出宫自信也不若四百囚而來歸獄人信<lb/>
也晉捨原何足道哉全魯存鄭利重於譎也愛蘭亭叙<lb/>
事小於欺也其老而将傳至從其子求書從葬亦累矣<lb/>
累物鈞病於行若太宗不累者大累者小則世将曰此<lb/>
<pb n="KR4h0132_WYG_368-11a"/>
何足以論諸信不信之間士之行已亦若此而已然則<lb/>
此書雖以石刻傳可寳也崇寧丙戍前冬至五日緡東<lb/>
臯流憇洞李季良出之晁補之題記<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_368-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百六十八<lb/>
</p>
<p>
</p>
  </div>
</body>
</text>
</TEI>
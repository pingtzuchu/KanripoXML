<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百六十六</head> <lb/>
    <p>
<pb n="KR4h0132_WYG_366-1a"/>
欽定四庫全書<lb/>
　文章辨體彚選巻三百六十六<lb/>
　　　　　　　　　　　　明　賀復徵　編<lb/>
題三<lb/>
　　題衞夫人筆陣圖後<hi>晉王羲之</hi>
夫紙者陣也筆者刀稍也墨者鍪甲也水硯者城池也<lb/>
心意者將軍也本領者副將也結搆者謀畧也颺筆者<lb/>
吉凶也出入者號令也屈折者殺戮也夫欲書者先乾<lb/>
<pb n="KR4h0132_WYG_366-1b"/>
研墨凝神静思豫想字形大小偃仰平直振動令筋脉<lb/>
相連意在筆前然後作字若平直相似狀如算子上下<lb/>
方整前後齊平此不是書但得其㸃畫爾昔宋翼常作<lb/>
此書翼是鍾繇弟子繇乃叱之翼三年不敢見繇潛心<lb/>
改迹每畫一波常三過折筆每作一㸃常隱鋒而為之<lb/>
每作一横畫如列陣之排雲每作一戈如百鈞弩發每<lb/>
作一㸃如高峰墜石屈折如鋼鈎每作一牽如萬歲枯<lb/>
藤每作一放縱如驚蛇之透水翼先來書惡晉太康中<lb/>
<pb n="KR4h0132_WYG_366-2a"/>
有人於許下破鍾繇墓遂得筆勢翼乃讀之依此法學<lb/>
名遂大振欲真書及行書皆依此法若欲學草書又有<lb/>
别法須緩前急後字體形勢狀等蟲蛇相鈎連不斷仍<lb/>
須稜側起復用筆亦不得使齊平小大一等每作字須<lb/>
有㸃處且作餘字總竟然後安㸃其㸃須空中遥擲筆<lb/>
作之其草書亦須象篆勢八分古𨽻相雜亦不得急令<lb/>
墨不入紙若急作意思淺薄筆即直過雖有章草及章<lb/>
程行押等不用此勢但用擊石波而已其擊石波者缺<lb/>
<pb n="KR4h0132_WYG_366-2b"/>
波也又八分更有一波謂之準尾波其鍾公泰山銘及<lb/>
魏文帝受禪碑中已有此體夫書先須引八分章草入<lb/>
𨽻字中發人意氣若直取俗字不能先發羲之少學衞<lb/>
夫人書將謂大能及後渡江北遊名山比見李斯曹喜<lb/>
等書又之許見鍾繇梁鵠書又之洛見蔡邕石經書又<lb/>
於從兄洽處見張㫤華嶽碑始知學衞夫人書徒費年<lb/>
月爾羲之遂改本師仍於衆碑學習遂成書耳時年五<lb/>
十有三或恐風燭奄及遺教子孫耳可藏石室千金勿<lb/>
<pb n="KR4h0132_WYG_366-3a"/>
傳永和十四年四月十三日書<lb/>
　　題燕太子丹傳後<hi>唐李翺</hi>
荆軻感燕丹之義函匕首入秦刼始皇將以存燕寛諸<lb/>
侯事雖不成然亦壯士也惜其智謀不足以知變識機<lb/>
始皇之道異于齊桓曹沬功成荆軻殺身其所遭者然<lb/>
也及欲促檻車駕秦皇以如燕童子婦人且明其不能<lb/>
而軻行之其弗就也非不幸燕丹之心茍可以報秦雖<lb/>
舉燕國猶不顧况羙女哉軻不曉而當之陋矣<lb/>
<pb n="KR4h0132_WYG_366-3b"/>
　　題東漢傳後<hi>司空圖</hi>
儒衣而漢弁也人望而畏之是威其徳也必有操戈待<lb/>
之者矣君子救時也亦必相時度力以致其用不可則<lb/>
静而鎮之以道訓服茍厲鋒氣果於擊搏道不能化力<lb/>
不能制是將濟時重困故元禮之徒終致鈎黨之禍至<lb/>
於張儉又不能引决區區之身雖殘壊天下何禆於吾<lb/>
道哉陳太丘之容衆郭有道之誘人其意未嘗沮物而<lb/>
彼亦不厚其毒利害可見矣且猛獸不革其暴麟不足<lb/>
<pb n="KR4h0132_WYG_366-4a"/>
以為仁也惡鳥不息其鳴鳳不足以為瑞也况彼二三<lb/>
子甘逞於權豪呶呶以至大亂惟據正而能屈巳者庶<lb/>
可與權<lb/>
　　題栁栁州集後<hi>司空圖</hi>
金之精麤考其聲皆可辨也豈清於磬而渾於鐘哉然<lb/>
則作者為文為詩才格亦可見豈當善於彼而不善於<lb/>
此耶愚觀文人之為詩詩人之為文始見繫其所尚既<lb/>
專則搜研愈至故能衒其工於不朽亦由力巨而鬭者<lb/>
<pb n="KR4h0132_WYG_366-4b"/>
所持之器各異而皆能濟勝以為勍敵也愚嘗覽韓吏<lb/>
部歌詩累百首其驅駕氣勢若掀雷扶電撑扶於天地<lb/>
之垠物狀其變不得鼓舞而狥其呼吸也其次皇甫祠<lb/>
部文集外所作亦為遒逸非無意於深宻蓋或未遑耳<lb/>
今於華下方得栁詩味其探搜之致亦深逺矣俾其窮<lb/>
而克壽抗精極思則固非瑣瑣者輕可擬議其優劣又<lb/>
嘗觀杜子羙祭太尉房公文李太白佛寺碑贊宏拔清<lb/>
厲乃其歌詩也張曲江五言沈鬱亦其文筆也豈相傷<lb/>
<pb n="KR4h0132_WYG_366-5a"/>
哉噫後之學者褊淺片詞隻曲不能自辨已側目相詆<lb/>
訾矣痛哉因題栁集之末庶俾後之詮評者罔惑偏説<lb/>
以蓋其全工<lb/>
　　題唐氏六家書後<hi>宋蘇軾</hi>
永禪師書骨氣深穩體兼衆妙精能之至反造踈淡如<lb/>
觀陶彭澤詩初若散緩不收反覆不已乃識其竒趣今<lb/>
法帖中有云不具釋智永白者誤收在逸少部中然亦<lb/>
非禪師書也云謹此代申此唐末五代流俗之語耳而<lb/>
<pb n="KR4h0132_WYG_366-5b"/>
書亦不工歐陽率更書研𦂳拔羣尤工於小楷高麗遣<lb/>
使購其書高祖歎曰觀其書以為魁梧竒偉人也此非<lb/>
知書者凡書象其為人率更貎寒敏悟絶人今觀其書<lb/>
勁險刻厲正稱其貌爾禇河南書清逺蕭散㣲雜𨽻體<lb/>
古之論書者兼論其平生茍非其人雖工不貴也河南<lb/>
固忠臣但有譖殺劉洎一事使人怏怏然余嘗考其實<lb/>
恐劉洎末年褊忿實有伊霍之語非譖也若不然馬周<lb/>
明其無此語太宗猶誅洎而不問周何哉此殆天后朝<lb/>
<pb n="KR4h0132_WYG_366-6a"/>
許李所誣而史官不能辨也張長史草書頽然天放畧<lb/>
有㸃畫處而意態自足號稱神逸今世稱善草書者或<lb/>
不能真行此大妄也真生行行生草真如立行如行草<lb/>
如走未有未能行立而能走者也今長安猶有長史真<lb/>
書郎中石柱記作字簡逺如晉宋間人顔魯公書雄秀<lb/>
獨出一變古法如杜子羙詩格力天縱奄有漢魏晉宋<lb/>
以來風流後之作者殆難復措手栁少師書本出于顔<lb/>
而能自出新意一字百金非虛語也其言心正則筆正<lb/>
<pb n="KR4h0132_WYG_366-6b"/>
者非獨諷諫理固然也世之小人書字雖工而其神情<lb/>
終有睢盱側媚之態不知人情隨想而見如列子謂竊<lb/>
斧者乎抑真爾也然至使人見其書而猶憎之則其人<lb/>
可知矣余謫居黄州唐林夫自湖口以書遺余云吾家<lb/>
有此六人書子為我畧評之而書其後林夫之書過我<lb/>
逺矣而反求於余何哉此又未可曉也<lb/>
　　題校書圖後<hi>黄庭堅</hi>
唐右相閻君粉本北齊校書圖士大夫十二員執事者<lb/>
<pb n="KR4h0132_WYG_366-7a"/>
十三人坐榻胡床四書巻筆硯二十二投壺一琴二懶<lb/>
几三搘頥一酒榼果櫑十五一人坐胡床脱帽方落筆<lb/>
左右侍者六人似書省中官長四人共一榻陳飲具其<lb/>
一下筆疾書其一把筆若有所營其一欲逃酒為一同<lb/>
舍挽留之且使侍者著鞾兩榻對設坐者七人其一開<lb/>
巻其一捉筆顧視若有所訪問其一以手拄頰顧侍者<lb/>
行酒其一抱膝坐酒旁其一右手執巻左手據搘頥其<lb/>
一右手捉筆拄頰左手開半巻其一仰負懶几左右手<lb/>
<pb n="KR4h0132_WYG_366-7b"/>
開書筆法簡者不缺煩者不亂天下竒筆也右故奉議<lb/>
郎知富順監京兆宋元壽所藏初得之榮陽盛孟適蓋<lb/>
文肅公家舊物也建中靖國元年二月甲午江西黄庭<lb/>
堅自戎州來將下荆州泊舟漢東市始識富順君之子<lb/>
兆吉長觀此畫歎賞彌日吉長舉以見惠余不忍取為<lb/>
書其大槩使并藏之此筆墨之妙必待精鑒乃出示之<lb/>
㢘者必不取貪者必不與也趙潤甫家燭下書<lb/>
　　題東坡字後<hi>黄庭堅</hi>
<pb n="KR4h0132_WYG_366-8a"/>
東坡居士極不惜書然不可乞有乞書者正色詰責之<lb/>
或終不與一字元祐中鎖試禮部每來見過案上紙不<lb/>
擇精麄書遍乃巳性喜酒然不能四五龠已爛醉不辭<lb/>
謝而就卧鼻鼾如雷少焉蘇醒落筆如風雨雖謔弄皆<lb/>
有義味真神仙中人此豈與今世翰墨之士争衡哉<lb/>
　　題自書巻後<hi>黄庭堅</hi>
崇寜三年十一月余謫處宜州半歲矣官司謂余不當<lb/>
屏關城中乃以是月甲戍抱被入宿於城南余所僦舍<lb/>
<pb n="KR4h0132_WYG_366-8b"/>
喧寂齋雖上雨傍風無有蓋障市聲喧憒人以為不堪<lb/>
其憂余以為家本農耕使不從進士則田中廬舍如是<lb/>
又可不堪其憂耶既設卧榻焚香而坐與西隣屠牛之<lb/>
機相直為資深書此巻實用三錢買鷄毛筆書<lb/>
　　題瑞安宰董煟出蘇黄二帖後<hi>葉適</hi>
畏敗羣之民掣循吏之肘為監司帥守者通患也山谷<lb/>
此帖却當使上官見之或能為君助乎蘇書與董氏親<lb/>
書皆君家舊物源流逺矣淵明薄宦窮愁蘇公謫居安<lb/>
<pb n="KR4h0132_WYG_366-9a"/>
命法正應爾君以材名受舉治劇縣方當忍事愛民終<lb/>
成羙績恐輕懐此意他日隨機感觸將動浩然之思不<lb/>
可不先慮也<lb/>
　　題石月硯屏後<hi>葉適</hi>
歐陽文忠公石月硯屏余見於陳文惠公裔孫忠懿家<lb/>
云公昔所贈也歐公愛玩不自恃至謂兩曜分為三蘇<lb/>
子羙梅聖俞又各為説羙惡相攻反令此石受垢良可<lb/>
歎爾物之真者世不必貴常貴其似然相似之品亦多<lb/>
<pb n="KR4h0132_WYG_366-9b"/>
蓋其偶然又皆人所共見不甚異也月中有樹世莫能<lb/>
見特相傳爾石暈正圓白中涵樹文因其可見象所莫<lb/>
見雖難言之若相傳為不謬則以石似月有足異者矣<lb/>
况經諸公辯愽之論垂二百年乎陳君宜寶藏也嘉定<lb/>
癸酉<lb/>
　<lb/>
　<lb/>
　文章辨體彚選巻三百六十六<lb/>
</p>
<p>
</p>
  </div>
</body>
</text>
</TEI>
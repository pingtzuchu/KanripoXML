<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻十八</head> <lb/>
    <p>
<pb n="KR4h0132_WYG_018-1a"/>
欽定四庫全書<lb/>
　文章辨體彚選巻十八<lb/>
　　　　　　　　　　　　明　賀復徵　編<lb/>
制七<lb/>
　　元帥烏葉爾封謚制<hi>元姚燧</hi>
惟太祖之基命龍遂乘雲有良臣以樹勲魚猶得水展<lb/>
我同姓豈伊異人具官烏葉爾氣鍾光嶽之純全誠貫<lb/>
金石之堅確智足謀國勇則冠軍佐天運之維新憤人<lb/>
<pb n="KR4h0132_WYG_018-1b"/>
心之未定既降復叛必煩以行故自北而徂南首遼尾<lb/>
魏亦攘左而塞右膺齊背秦語其䟦履於四方數豈戍<lb/>
衣之百襲為庸已懋其報宜豐可當非劉氏之不王姑<lb/>
啓若魯侯之大宇併申褒典少慰英靈噫佳城之鬱年<lb/>
三千名固已昭乎白日分國於肇州十二澤期不斬於<lb/>
黄河可贈某官追封營國公諡忠勇<lb/>
　　許衡為懷孟教官制<hi>楊果</hi>
咨爾許衡天資雅厚經學精專大凡講論之間深得聖<lb/>
<pb n="KR4h0132_WYG_018-2a"/>
賢之奥受罰者恐陳君所短為盜者畏王烈之知所在<lb/>
向風真堪正俗可令於懷孟等處選揀子弟俊秀者舉<lb/>
歸教育取作範模再令董子帷前有傳授之弟子重使<lb/>
王通門下皆經濟之名臣毋喪斯文以弼予治<lb/>
　　趙與苪降封平原郡公制<hi>王構</hi>
我國家法天立統稽古象賢武定方維暨聲猷之益廣<lb/>
恩加降附宜寵數之兼隆迺睠耆英共敷制冊趙與芮<lb/>
身端而行治識逺而量夷曩在南邦屬為近戚儼若典<lb/>
<pb n="KR4h0132_WYG_018-2b"/>
刑之舊巋然位望之尊阻隣好以弗修知天心之厭楚<lb/>
棄官榮而高蹈偉王子之去殷幾年退處於鄉閭庶事<lb/>
靡聞於朝著執吾信使惟彼權姦爰興問罪之師用慰<lb/>
徯蘇之望江左之連城不守始奉表以請降浙東之遺<lb/>
老雖存亦挈族而來覲然制有上下等威之别而情無<lb/>
親疎逺近之殊分土惟三爵已崇於而主降級以兩名<lb/>
未正於爾躬是用晉以文階賁之華綬天秩亞上公之<lb/>
貴月卿躋太府之班於戲辨宗伯之九儀王者所以示<lb/>
<pb n="KR4h0132_WYG_018-3a"/>
綏懷之禮兼洪範之五福人臣所以全安養之榮茂對寵<lb/>
光徃堅素履可授金紫光禄大夫檢校大司農平原郡<lb/>
公<lb/>
　　平章李庭贈諡制<hi>張士觀</hi>
混一之期有開於真主恢攘之寄允賴於忠臣其器博<lb/>
則用迺周其才全則效斯著顧奏捷獨多於羣帥而酬<lb/>
庸豈限於彛章故榮禄大夫平章政事議樞密院事提<lb/>
調諸衞屯田事兼後衞親軍都指揮使李庭宣力襄樊<lb/>
<pb n="KR4h0132_WYG_018-3b"/>
振威嶺海甫師干之歴試俄斧鉞之升崇劒敵萬人縱<lb/>
横制變衝當一面出入如神納之牛腹而獲生載賈登<lb/>
陴之勇蔽以馬韉而捷騖疇爭執訊之能其韜鈐動合<lb/>
於昔賢故聲烈特聞於今日至於扈聖祖東降僣孽所<lb/>
向無前翼先朝西奠遐陬其猶克壯决䇿於未然而䇿<lb/>
無遺者審幾之先見而幾則灼然緬懷熊豹之姿忍聽<lb/>
鼓鼙之奏生也加封之弗逮名焉節惠以為宜於戲黼<lb/>
冕桓圭昭其文昭其度玉符麟節傳之子傳之孫精爽<lb/>
<pb n="KR4h0132_WYG_018-4a"/>
如存寵光無斁可特贈推忠翊衞功臣儀同三司太保<lb/>
上柱國追封益國公諡武毅<lb/>
　　梅思禮授大都府副使制<hi>明蘇伯衡</hi>
建庶官以臨萬國任莫重於本兵掌邦政而統六師選<lb/>
必先於碩輔具官梅思禮材資驍勇器量雄深胸襟韜<lb/>
畧之竒被服詩書之雅早登華貴作鎮藩翰保境安民<lb/>
待四方之底定提疆籍户爰一旦而來歸明炳幾光忠<lb/>
於内附蓋去留灼知乎天命肆危疑克斷以人謀辭項<lb/>
<pb n="KR4h0132_WYG_018-4b"/>
從劉知同曲逆舍囂去述識擬伏波凡我師徒束兵而<lb/>
下淮甸暨其士女安堵有如泰山靜言思之厥功懋矣<lb/>
是用擢居宥密俾贊樞機匪彰效順之勤式示輸誠之<lb/>
勸於戲立非常之功則有非常之賞既肇錫以殊恩奮<lb/>
國士之報以酬國士之知益圖臻於顯效可授大都府<lb/>
副使<lb/>
　　常遇春追封開平王制<hi>蘇伯衡</hi>
天開鴻業篤生英傑之臣星隕將營載舉哀榮之典肆<lb/>
<pb n="KR4h0132_WYG_018-5a"/>
大勲之垂集俄上將之云亡庸錫褒封誕頒渙號具官<lb/>
常某英敏而沈毅嚴肅而恢𢎞自初建於義旗即來歸<lb/>
於戎斾首從淮右揚采石之鋒旋定江東振丹陽之捷<lb/>
拓邊疆於全楚殱强敵於三呉掃河洛而奠中原指幽<lb/>
燕而平朔土功成百戰允為一世之豪氣蓋三軍豈特<lb/>
萬人之勇近報灤陽之凱益窮漠北之追攬哀訃之遽<lb/>
來知力疾而猶戰眷言忠藎深用痛傷海宇一家既已<lb/>
成於大統君臣同體期共享於太平事乃若斯情何能<lb/>
<pb n="KR4h0132_WYG_018-5b"/>
已秩庸陞於次相爵兼錫於真王雖禮數之有加於予<lb/>
心其猶歉於戲金書鐵券曷忘佐運之功衮衣繡裳尚<lb/>
服飾終之命寵靈弗替祚𦙍彌昌<lb/>
　　少傅吏部尚書文淵閣大學士許讚制<hi>高拱</hi>
鼎台重任寅亮攸資殿閣親臣平章是託乃攝儲輔再<lb/>
領銓衡眷遇之隆於斯為至匪繇英傑曷稱簡求具官<lb/>
某閎才邃學蔚為時宗亮德淵聞直追徃哲蚤以儒科<lb/>
之彦佐政名邦爰晉中臺再遷史局令猷既茂勁節尤<lb/>
<pb n="KR4h0132_WYG_018-6a"/>
堅觸忤權璫遂遭擯抑及罪人之既得屬正士之獲伸乃<lb/>
歴藩臬則威信交孚乃晉卿聮則亷勤特著掌邦禁而<lb/>
時無寃獄掌邦賦而蓄有羨財朕乃簡置天曹俾長百<lb/>
辟憸囘為之黜伏賢儁賴以登庸歴嵗滋多碩膚荐積<lb/>
朕益加悦特進揆司爾乃啓心陳帷幄之謀正色决樞<lb/>
機之務丞弼不遑於旦夕憂勤罔間於初終誠可為良<lb/>
佐也已頃建閟宫之禮實藉鈞衡之咨既有以交於神<lb/>
明宜與之共其福禄兹授爾階光禄大夫勲柱國錫之<lb/>
<pb n="KR4h0132_WYG_018-6b"/>
誥命於戲予欲典刑有位爾惟老成予欲保乂有邦爾<lb/>
惟平格其尚益輸忱悃殫竭訏謨茂崇夾輔之勲丕副<lb/>
仰成之願欽哉<lb/>
　<lb/>
　<lb/>
　<lb/>
　<lb/>
　文章辨體彚選巻十八<lb/>
</p>
<p>
</p>
  </div>
</body>
</text>
</TEI>
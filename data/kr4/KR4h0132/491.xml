<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百九十一</head> <lb/>
    <p>
<pb n="KR4h0132_WYG_491-1a"/>
欽定四庫全書<lb/>
　文章辨體彚選巻四百九十一<lb/>
　　　　　　　　　　　　明　賀復徴　編<lb/>
史傳九<lb/>
　　魏絳<hi>魯左丘明</hi>
襄三年秋叔孫豹及諸侯之大夫及陳袁僑盟晉侯之<lb/>
弟揚干亂行于曲梁魏絳戮其僕晉侯怒謂羊舌赤曰<lb/>
合諸侯以為榮也揚干為戮何辱如之必殺魏絳無失<lb/>
<pb n="KR4h0132_WYG_491-1b"/>
也對曰絳無貳志事君不辟難有罪不逃刑其將來辭<lb/>
何辱命焉言終魏絳至授僕人書將伏劍士魴張老止<lb/>
之公讀其書曰日君乏使使臣斯司馬臣聞師衆以順<lb/>
為武軍事有死無犯為敬君合諸侯臣敢不敬君師不<lb/>
武執事不敬罪莫大焉臣懼其死以及揚干無所逃罪<lb/>
不能致訓至於用鉞臣之罪重敢有不從以怒君心請<lb/>
歸死於司冦公跣而出曰寡人之言親愛也吾子之討<lb/>
軍禮也寡人有弟弗能教訓使干大命寡人之過也子<lb/>
<pb n="KR4h0132_WYG_491-2a"/>
無重寡人之過敢以為請晉侯以魏絳為能以刑佐民<lb/>
矣反役與之禮食使佐新軍張老為中軍司馬士富為<lb/>
侯奄四年冬無終子嘉父使孟樂如晉因魏莊子納虎<lb/>
豹之皮以請和諸戎晉侯曰戎狄無親而貪不如伐之<lb/>
魏絳曰諸侯新服陳新來和將觀於我我德則睦否則<lb/>
攜貳勞師於戎而楚伐陳必弗能救是棄陳也諸華必<lb/>
叛戎禽獸也獲戎失華無乃不可乎夏訓有之曰有窮<lb/>
后羿公曰后羿何如對曰昔有夏之方衰也后羿自鉏<lb/>
<pb n="KR4h0132_WYG_491-2b"/>
遷于窮石因夏民以代夏政恃其射也不修民事而淫<lb/>
於原獸棄武羅伯因熊髠尨圉而用寒浞寒浞伯明氏之<lb/>
讒子弟也伯明后寒棄之夷羿收之信而使之以為已<lb/>
相浞行媚于内而施賂于外愚弄其民而虞羿于田樹<lb/>
之詐慝以取其國家外内咸服羿猶不悛將歸自田家<lb/>
衆殺而亨之以食其子其子不忍食諸死于窮門靡奔<lb/>
有鬲氏浞因羿室生澆及豷恃其讒慝詐偽而不徳于<lb/>
民使澆用師滅斟灌及斟尋氏處澆于過處豷于戈靡<lb/>
<pb n="KR4h0132_WYG_491-3a"/>
自有鬲氏收二國之燼以滅浞而立少康少康滅澆于<lb/>
過后杼滅豷于戈有窮由是遂亡失人故也昔周辛甲<lb/>
之為太史也命百官官箴王闕於虞人之箴曰芒芒禹<lb/>
迹畫為九州經啟九道民有寢廟戰有茂草各有攸處<lb/>
徳用不擾在帝夷羿冒于原獸忘其國恤而思其麀牡<lb/>
武不可重用不恢于夏家獸臣司原敢告僕夫虞箴如<lb/>
是可不懲乎於是晉侯好田故魏絳及之公曰然則莫<lb/>
如和戎乎對曰和戎有五利焉戎狄薦居貴貨易土土<lb/>
<pb n="KR4h0132_WYG_491-3b"/>
可賈焉一也邉鄙不聳民狎其野穡人成功二也戎狄<lb/>
事晉四鄰振動諸侯威懐三也以德綏戎師徒不勤甲<lb/>
兵不頓四也鑒于后羿而用徳度逺至邇安五也君其<lb/>
圖之公説使魏絳盟諸戎修民事田以時十一年冬十<lb/>
二月鄭人賂晉侯以師悝師觸師蠲廣車軘車淳十五<lb/>
乗甲兵備凡兵車百乗歌鐘二肆及其鏄磬女樂二八<lb/>
晉侯以樂之半賜魏絳曰子教寡人和諸戎狄以正諸<lb/>
華八年之中九合諸侯如樂之和無所不諧請與子樂<lb/>
<pb n="KR4h0132_WYG_491-4a"/>
之辭曰夫和戎狄國之福也八年之中九合諸侯諸侯<lb/>
無慝君之靈也二三子之勞也臣何力之有焉抑臣願<lb/>
君安其樂而思其終也詩曰樂只君子殿天子之邦樂<lb/>
只君子福禄攸同便蕃左右亦是帥從夫樂以安徳義<lb/>
以處之禮以行之信以守之仁以厲之而後可以殿邦<lb/>
國同福禄來逺人所謂樂也書曰居安思危思則有備<lb/>
有備無患敢以此規公曰子之教敢不承命抑㣲子寡<lb/>
人無以待戎不能濟河夫賞國之典也藏在盟府不可<lb/>
<pb n="KR4h0132_WYG_491-4b"/>
廢也子其受之魏絳於是乎始有金石之樂禮也<lb/>
　　欒盈<hi>左丘明</hi>
襄十四年夏諸侯之大夫從晉侯伐秦晉人謂之遷延<lb/>
之役欒鍼曰此役也報櫟之敗也役又無功晉之耻也<lb/>
吾有二位於戎路敢不恥乎與士鞅馳秦師死焉士鞅<lb/>
反欒黶謂士匄曰余弟不欲徃而子召之余弟死而子<lb/>
來是而子殺余之弟也弗逐余亦將殺之士鞅奔秦秦<lb/>
伯問於士鞅曰晉大夫其誰先亡對曰其欒氏乎秦伯<lb/>
<pb n="KR4h0132_WYG_491-5a"/>
曰以其汰乎對曰然欒黶汰虐已甚猶可以免其在盈<lb/>
乎秦伯曰何故對曰武子之德在民如周人之思召公<lb/>
焉愛其甘棠況其子乎欒黶死盈之善未能及人武子<lb/>
所施沒矣而黶之怨實章將於是乎在秦伯以為知言<lb/>
為之請於晉而復之欒桓子娶於范宣子生懐子范鞅<lb/>
以其亡也怨欒氏故與欒盈為公族大夫而不相能桓<lb/>
子卒欒祁與其老州賓通幾亡室矣懐子患之祁懼其<lb/>
討也愬諸宣子曰盈將為亂以范氏為死桓主而專政<lb/>
<pb n="KR4h0132_WYG_491-5b"/>
矣曰吾父逐鞅也不怒而以寵報之又與吾同官而專<lb/>
之吾父死而益富死吾父而專於國有死而已吾蔑從<lb/>
之矣其謀如是懼害於主吾不敢不言范鞅為之徴懐<lb/>
子好施士多歸之宣子畏其多士也信之懐子為下卿<lb/>
宣子使城著而遂逐之二十一年秋欒盈出奔楚欒盈<lb/>
過於周周西鄙掠之辭於行人曰天子陪臣盈得罪於<lb/>
王之守臣將逃罪罪重於郊甸無所伏竄敢布其死昔<lb/>
陪臣書能輸力於王室王施惠焉其子黶不能保任其<lb/>
<pb n="KR4h0132_WYG_491-6a"/>
父之勞大君若不棄書之力亡臣猶有所逃若棄書之<lb/>
力而思黶之罪臣戮餘也將歸死於尉氏不敢還矣敢<lb/>
布四體唯大君命焉王曰尤而效之其又甚焉使司徒<lb/>
禁掠欒氏者歸所取焉使候出諸轘轅㑹於商任錮欒<lb/>
氏也知起中行喜州綽邢蒯出奔齊皆欒氏之黨也樂<lb/>
王鮒謂范宣子曰盍反州綽邢蒯勇士也宣子曰彼欒<lb/>
氏之勇也余何獲焉王鮒曰子為彼欒氏乃亦子之勇<lb/>
也二十二年秋欒盈自楚適齊冬㑹于沙隨復錮欒氏<lb/>
<pb n="KR4h0132_WYG_491-6b"/>
也欒盈猶在齊二十三年夏晉將嫁女于吳齊侯使析<lb/>
歸父媵之以藩載欒盈及其士納諸曲沃欒盈夜見胥<lb/>
午而告之對曰不可天之所廢誰能興之子必不免吾<lb/>
非愛死也知不集也盈曰雖然因子而死吾無悔矣我<lb/>
實不天子無咎焉許諾伏之而觴曲沃人樂作午言曰<lb/>
今也得欒孺子何如對曰得主而為之死猶不死也皆<lb/>
歎有泣者爵行又言皆曰得主何貳之有盈出徧拜之<lb/>
四月欒盈帥曲沃之甲因魏獻子以晝入絳初欒盈佐<lb/>
<pb n="KR4h0132_WYG_491-7a"/>
魏莊子於下軍獻子私焉故因之趙氏以原屏之難怨<lb/>
欒氏韓趙方睦中行氏以伐秦之役怨欒氏而固與范<lb/>
氏和親知悼子少而聽於中行氏程鄭嬖於公唯魏氏<lb/>
及七輿大夫與之樂王鮒侍坐於范宣子或告曰欒氏<lb/>
至矣宣子懼桓子曰奉君以走固宫必無害也且欒氏<lb/>
多怨子為政欒氏自外子在位其利多矣既有利權又<lb/>
執民柄將何懼焉欒氏所得其唯魏氏乎而可強取也<lb/>
夫克亂在權子無懈矣公有姻喪王鮒使宣子墨縗冒<lb/>
<pb n="KR4h0132_WYG_491-7b"/>
絰二婦人輦以如公奉公以如固宫范鞅逆魏舒則成<lb/>
列既乗將逆欒氏矣趨進曰欒氏帥賊以入鞅之父與<lb/>
二三子在君所矣使鞅逆吾子鞅請驂乗持帶遂超乗<lb/>
右撫劒左援帶命驅之出僕請鞅曰之公宣子逆諸階<lb/>
執其手賂之以曲沃初斐豹𨽻也著於丹書欒氏之力<lb/>
臣曰督戎國人懼之斐豹謂宣子曰茍焚丹書我殺督<lb/>
戎宣子喜曰而殺之所不請於君焚丹書者有如日乃<lb/>
出豹而閉之督戎從之踰隱而待之督戎踰入豹自後<lb/>
<pb n="KR4h0132_WYG_491-8a"/>
擊而殺之范氏之徒在臺後欒氏乗公門宣子謂鞅曰<lb/>
失及君屋死之鞅用劒以帥卒欒氏退攝車從之遇欒<lb/>
樂曰樂免之死將訟女於天樂射之不中又注則乗槐<lb/>
本而覆或以㦸鈎之斷肘而死欒魴傷欒盈奔曲沃晉<lb/>
人圍之冬晉人克欒盈于曲沃盡殺欒氏之族黨欒魴<lb/>
出奔宋書曰晉人殺欒盈不言大夫言自外也<lb/>
　　白公勝<hi>左丘明</hi>
楚大子建之遇讒也自城父奔宋又辟華氏之亂於鄭<lb/>
<pb n="KR4h0132_WYG_491-8b"/>
鄭人甚善之又適晉與晉人謀襲鄭乃求復焉鄭人復<lb/>
之如初晉人使諜於子木請行而期焉子木暴虐於其<lb/>
私邑邑人訴之鄭人省之得晉諜焉遂殺子木其子曰<lb/>
勝在呉子西欲召之葉公曰吾聞勝也詐而亂無乃害<lb/>
乎子西曰吾聞勝也信而勇不為不利舎諸邉竟使衛<lb/>
藩焉葉公曰周仁之謂信率義之謂勇吾聞勝也好復<lb/>
言而求死士殆有私乎復言非信也期死非勇也子必<lb/>
悔之弗從召之使處吳竟為白公請伐鄭子西曰楚未<lb/>
<pb n="KR4h0132_WYG_491-9a"/>
節也不然吾不忘也他日又請許之未起師晉人伐鄭<lb/>
楚救之與之盟勝怒曰鄭人在此讐不逺矣勝自厲劒<lb/>
子期之子平見之曰王孫何自厲也曰勝以直聞不告<lb/>
女庸為直乎將以殺爾父平以告子西子西曰勝如卵<lb/>
余翼而長之楚國第我死令尹司馬非勝而誰勝聞之<lb/>
曰令尹之狂也得死乃非我子西不悛勝謂石乞曰王<lb/>
與二卿士皆五百人當之則可矣乞曰不可得也曰市<lb/>
南有熊宜僚者若得之可以當五百人矣乃從白公而<lb/>
<pb n="KR4h0132_WYG_491-9b"/>
見之與之言説告之故辭承之以劒不動勝曰不為利<lb/>
諂不為威惕不洩人言以求媚者去之吳人伐慎白公<lb/>
敗之請以戰備獻許之遂作亂哀十六年秋七月殺子<lb/>
西子期于朝而刼惠王子西以袂掩面而死子期曰昔<lb/>
者吾以力事君不可以弗終抉豫章以殺人而後死石<lb/>
乞曰焚庫弑王不然不濟白公曰不可弑王不祥焚庫<lb/>
無聚將何以守矣乞曰有楚國而治其民以敬事神可<lb/>
以得祥且有聚矣何患勿從葉公在蔡方城之外皆曰<lb/>
<pb n="KR4h0132_WYG_491-10a"/>
可以入矣子高曰吾聞之以險僥倖者其求無饜偏重<lb/>
必離聞其殺齊管修也而後入白公欲以子閭為王子<lb/>
閭不可遂刼以兵子閭曰王孫若安靖楚國匡正王室<lb/>
而後庇焉啟之願也敢不聽從若將專利以傾王室不<lb/>
顧楚國有死不能遂殺之而以王如髙府石乞尹門圉<lb/>
公陽穴宫負王以如昭夫人之宫葉公亦至及北門或<lb/>
遇之曰君胡不胄國人望君如望慈父母焉盗賊之矢<lb/>
若傷君是絶民望也若之何不胄乃胄而進又遇一人<lb/>
<pb n="KR4h0132_WYG_491-10b"/>
曰君胡胄國人望君如望嵗焉日日以幾若見君面是<lb/>
得艾也民知不死其亦夫有奮心猶將旌君以徇於國<lb/>
而又掩面以絶民望不亦甚乎乃免胄而進遇箴尹固<lb/>
帥其屬將與白公子高曰㣲二子者楚不國矣棄德從<lb/>
賊其可保乎乃從葉公使與國人以攻白公白公奔山<lb/>
而縊其徒㣲之生拘石乞而問白公之死焉對曰余知<lb/>
其死所而長者使余勿言曰不言將亨乞曰此事克則<lb/>
為卿不克則亨固其所也何害乃亨石乞王孫燕奔頯<lb/>
<pb n="KR4h0132_WYG_491-11a"/>
黄氏沈諸梁兼二事國寧乃使寧為令尹使寛為司馬<lb/>
而老於葉<lb/>
　　申公巫臣<hi>左丘明</hi>
楚之討陳夏氏也莊王欲納夏姬申公巫臣曰不可君<lb/>
召諸侯以討罪也今納夏姬貪其色也貪色為淫淫為<lb/>
大罰周書曰明德慎罰文王所以造周也明德務崇之<lb/>
之謂也慎罰務去之之謂也若興諸侯以取大罰非慎<lb/>
之也君其圖之王乃止子反欲取之巫臣曰是不祥人<lb/>
<pb n="KR4h0132_WYG_491-11b"/>
也是夭子蠻殺御叔弑靈侯戮夏南出孔儀喪陳國何<lb/>
不祥如是人生實難其有不獲死乎天下多美婦人何<lb/>
必是子反乃止王以予連尹襄老襄老死於邲不獲其<lb/>
尸其子黒要烝焉巫臣使道焉曰歸吾聘女又使自鄭<lb/>
召之曰尸可得也必來逆之姬以告王王問諸屈巫對<lb/>
曰其信知罃之父成公之嬖也而中行伯之季弟也新<lb/>
佐中軍而善鄭皇戍甚愛此子其必因鄭而歸王子與<lb/>
襄老之尸以求之鄭人懼於邲之役而欲求媚於晉其<lb/>
<pb n="KR4h0132_WYG_491-12a"/>
必許之王遣夏姬歸將行謂送者曰不得尸吾不反矣<lb/>
巫臣聘諸鄭鄭伯許之及共王即位將為陽橋之役使<lb/>
屈巫聘于齊且告師期巫臣盡室以行申叔跪從其父<lb/>
將適郢遇之曰異哉夫子有三軍之懼而又有桑中之<lb/>
喜宜將竊妻以逃者也及鄭使介反幣而以夏姬行將<lb/>
奔齊齊師新敗曰吾不處不勝之國遂奔晉而因郤至<lb/>
以臣於晉晉人使為邢大夫子反請以重幣錮之王曰<lb/>
止其自為謀也則過矣其為吾先君謀也則忠忠社稷<lb/>
<pb n="KR4h0132_WYG_491-12b"/>
之固也所蓋多矣且彼若能利國家雖重幣晉將可乎<lb/>
若無益於晉晉將棄之何勞錮焉楚圍宋之役師還子<lb/>
重請取於申吕以為賞田王許之申公巫臣曰不可此<lb/>
申吕所以邑也是以為賦以御北方若取之是無申吕<lb/>
也晉鄭必至于漢王乃止子重是以怨巫臣子反欲取<lb/>
夏姬巫臣止之遂取以行子反亦怨之及共王即位子<lb/>
重子反殺巫臣之族子閻子蕩及清尹弗忌及襄老之<lb/>
子黒要而分其室子重取子閻之室使沈尹與王子罷<lb/>
<pb n="KR4h0132_WYG_491-13a"/>
分子蕩之室子反取黒要與清尹之室巫臣自晉遺二<lb/>
子書曰爾以讒慝貪惏事君而多殺不辜余必使爾罷<lb/>
於奔命以死巫臣請使於吳晉侯許之吳子壽夢説之<lb/>
乃通吳于晉以兩之一卒適吳舍偏兩之一焉與其射<lb/>
御教吳乘車教之戰陳教之叛楚寘其子狐庸焉使為<lb/>
行人於吴吳始伐楚伐巢伐徐子重奔命馬陵之㑹吳<lb/>
入州來子重自鄭奔命子重子反於是乎一嵗七奔命<lb/>
蠻夷屬於楚者吳盡取之是以始大通吳於上國<lb/>
<pb n="KR4h0132_WYG_491-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百九十一<lb/>
<pb n="KR4h0132_WYG_491-14a"/>
欽定四庫全書<lb/>
　文章辨體彚選巻四百九十一<lb/>
　　　　　　　　　　　　明　賀復徴　編<lb/>
史傳九<lb/>
　　魏絳<hi>魯左丘明</hi>
襄三年秋叔孫豹及諸侯之大夫及陳袁僑盟晉侯之<lb/>
弟揚干亂行于曲梁魏絳戮其僕晉侯怒謂羊舌赤曰<lb/>
合諸侯以為榮也揚干為戮何辱如之必殺魏絳無失<lb/>
<pb n="KR4h0132_WYG_491-14b"/>
也對曰絳無貳志事君不辟難有罪不逃刑其將來辭<lb/>
何辱命焉言終魏絳至授僕人書將伏劍士魴張老止<lb/>
之公讀其書曰日君乏使使臣斯司馬臣聞師衆以順<lb/>
為武軍事有死無犯為敬君合諸侯臣敢不敬君師不<lb/>
武執事不敬罪莫大焉臣懼其死以及揚干無所逃罪<lb/>
不能致訓至於用鉞臣之罪重敢有不從以怒君心請<lb/>
歸死於司冦公跣而出曰寡人之言親愛也吾子之討<lb/>
軍禮也寡人有弟弗能教訓使干大命寡人之過也子<lb/>
<pb n="KR4h0132_WYG_491-15a"/>
無重寡人之過敢以為請晉侯以魏絳為能以刑佐民<lb/>
矣反役與之禮食使佐新軍張老為中軍司馬士富為<lb/>
侯奄四年冬無終子嘉父使孟樂如晉因魏莊子納虎<lb/>
豹之皮以請和諸戎晉侯曰戎狄無親而貪不如伐之<lb/>
魏絳曰諸侯新服陳新來和將觀於我我德則睦否則<lb/>
攜貳勞師於戎而楚伐陳必弗能救是棄陳也諸華必<lb/>
叛戎禽獸也獲戎失華無乃不可乎夏訓有之曰有窮<lb/>
后羿公曰后羿何如對曰昔有夏之方衰也后羿自鉏<lb/>
<pb n="KR4h0132_WYG_491-15b"/>
遷于窮石因夏民以代夏政恃其射也不修民事而淫<lb/>
於原獸棄武羅伯因熊髠尨圉而用寒浞寒浞伯明氏之<lb/>
讒子弟也伯明后寒棄之夷羿收之信而使之以為已<lb/>
相浞行媚于内而施賂于外愚弄其民而虞羿于田樹<lb/>
之詐慝以取其國家外内咸服羿猶不悛將歸自田家<lb/>
衆殺而亨之以食其子其子不忍食諸死于窮門靡奔<lb/>
有鬲氏浞因羿室生澆及豷恃其讒慝詐偽而不徳于<lb/>
民使澆用師滅斟灌及斟尋氏處澆于過處豷于戈靡<lb/>
<pb n="KR4h0132_WYG_491-16a"/>
自有鬲氏收二國之燼以滅浞而立少康少康滅澆于<lb/>
過后杼滅豷于戈有窮由是遂亡失人故也昔周辛甲<lb/>
之為太史也命百官官箴王闕於虞人之箴曰芒芒禹<lb/>
迹畫為九州經啟九道民有寢廟戰有茂草各有攸處<lb/>
徳用不擾在帝夷羿冒于原獸忘其國恤而思其麀牡<lb/>
武不可重用不恢于夏家獸臣司原敢告僕夫虞箴如<lb/>
是可不懲乎於是晉侯好田故魏絳及之公曰然則莫<lb/>
如和戎乎對曰和戎有五利焉戎狄薦居貴貨易土土<lb/>
<pb n="KR4h0132_WYG_491-16b"/>
可賈焉一也邉鄙不聳民狎其野穡人成功二也戎狄<lb/>
事晉四鄰振動諸侯威懐三也以德綏戎師徒不勤甲<lb/>
兵不頓四也鑒于后羿而用徳度逺至邇安五也君其<lb/>
圖之公説使魏絳盟諸戎修民事田以時十一年冬十<lb/>
二月鄭人賂晉侯以師悝師觸師蠲廣車軘車淳十五<lb/>
乗甲兵備凡兵車百乗歌鐘二肆及其鏄磬女樂二八<lb/>
晉侯以樂之半賜魏絳曰子教寡人和諸戎狄以正諸<lb/>
華八年之中九合諸侯如樂之和無所不諧請與子樂<lb/>
<pb n="KR4h0132_WYG_491-17a"/>
之辭曰夫和戎狄國之福也八年之中九合諸侯諸侯<lb/>
無慝君之靈也二三子之勞也臣何力之有焉抑臣願<lb/>
君安其樂而思其終也詩曰樂只君子殿天子之邦樂<lb/>
只君子福禄攸同便蕃左右亦是帥從夫樂以安徳義<lb/>
以處之禮以行之信以守之仁以厲之而後可以殿邦<lb/>
國同福禄來逺人所謂樂也書曰居安思危思則有備<lb/>
有備無患敢以此規公曰子之教敢不承命抑㣲子寡<lb/>
人無以待戎不能濟河夫賞國之典也藏在盟府不可<lb/>
<pb n="KR4h0132_WYG_491-17b"/>
廢也子其受之魏絳於是乎始有金石之樂禮也<lb/>
　　欒盈<hi>左丘明</hi>
襄十四年夏諸侯之大夫從晉侯伐秦晉人謂之遷延<lb/>
之役欒鍼曰此役也報櫟之敗也役又無功晉之耻也<lb/>
吾有二位於戎路敢不恥乎與士鞅馳秦師死焉士鞅<lb/>
反欒黶謂士匄曰余弟不欲徃而子召之余弟死而子<lb/>
來是而子殺余之弟也弗逐余亦將殺之士鞅奔秦秦<lb/>
伯問於士鞅曰晉大夫其誰先亡對曰其欒氏乎秦伯<lb/>
<pb n="KR4h0132_WYG_491-18a"/>
曰以其汰乎對曰然欒黶汰虐已甚猶可以免其在盈<lb/>
乎秦伯曰何故對曰武子之德在民如周人之思召公<lb/>
焉愛其甘棠況其子乎欒黶死盈之善未能及人武子<lb/>
所施沒矣而黶之怨實章將於是乎在秦伯以為知言<lb/>
為之請於晉而復之欒桓子娶於范宣子生懐子范鞅<lb/>
以其亡也怨欒氏故與欒盈為公族大夫而不相能桓<lb/>
子卒欒祁與其老州賓通幾亡室矣懐子患之祁懼其<lb/>
討也愬諸宣子曰盈將為亂以范氏為死桓主而專政<lb/>
<pb n="KR4h0132_WYG_491-18b"/>
矣曰吾父逐鞅也不怒而以寵報之又與吾同官而專<lb/>
之吾父死而益富死吾父而專於國有死而已吾蔑從<lb/>
之矣其謀如是懼害於主吾不敢不言范鞅為之徴懐<lb/>
子好施士多歸之宣子畏其多士也信之懐子為下卿<lb/>
宣子使城著而遂逐之二十一年秋欒盈出奔楚欒盈<lb/>
過於周周西鄙掠之辭於行人曰天子陪臣盈得罪於<lb/>
王之守臣將逃罪罪重於郊甸無所伏竄敢布其死昔<lb/>
陪臣書能輸力於王室王施惠焉其子黶不能保任其<lb/>
<pb n="KR4h0132_WYG_491-19a"/>
父之勞大君若不棄書之力亡臣猶有所逃若棄書之<lb/>
力而思黶之罪臣戮餘也將歸死於尉氏不敢還矣敢<lb/>
布四體唯大君命焉王曰尤而效之其又甚焉使司徒<lb/>
禁掠欒氏者歸所取焉使候出諸轘轅㑹於商任錮欒<lb/>
氏也知起中行喜州綽邢蒯出奔齊皆欒氏之黨也樂<lb/>
王鮒謂范宣子曰盍反州綽邢蒯勇士也宣子曰彼欒<lb/>
氏之勇也余何獲焉王鮒曰子為彼欒氏乃亦子之勇<lb/>
也二十二年秋欒盈自楚適齊冬㑹于沙隨復錮欒氏<lb/>
<pb n="KR4h0132_WYG_491-19b"/>
也欒盈猶在齊二十三年夏晉將嫁女于吳齊侯使析<lb/>
歸父媵之以藩載欒盈及其士納諸曲沃欒盈夜見胥<lb/>
午而告之對曰不可天之所廢誰能興之子必不免吾<lb/>
非愛死也知不集也盈曰雖然因子而死吾無悔矣我<lb/>
實不天子無咎焉許諾伏之而觴曲沃人樂作午言曰<lb/>
今也得欒孺子何如對曰得主而為之死猶不死也皆<lb/>
歎有泣者爵行又言皆曰得主何貳之有盈出徧拜之<lb/>
四月欒盈帥曲沃之甲因魏獻子以晝入絳初欒盈佐<lb/>
<pb n="KR4h0132_WYG_491-20a"/>
魏莊子於下軍獻子私焉故因之趙氏以原屏之難怨<lb/>
欒氏韓趙方睦中行氏以伐秦之役怨欒氏而固與范<lb/>
氏和親知悼子少而聽於中行氏程鄭嬖於公唯魏氏<lb/>
及七輿大夫與之樂王鮒侍坐於范宣子或告曰欒氏<lb/>
至矣宣子懼桓子曰奉君以走固宫必無害也且欒氏<lb/>
多怨子為政欒氏自外子在位其利多矣既有利權又<lb/>
執民柄將何懼焉欒氏所得其唯魏氏乎而可強取也<lb/>
夫克亂在權子無懈矣公有姻喪王鮒使宣子墨縗冒<lb/>
<pb n="KR4h0132_WYG_491-20b"/>
絰二婦人輦以如公奉公以如固宫范鞅逆魏舒則成<lb/>
列既乗將逆欒氏矣趨進曰欒氏帥賊以入鞅之父與<lb/>
二三子在君所矣使鞅逆吾子鞅請驂乗持帶遂超乗<lb/>
右撫劒左援帶命驅之出僕請鞅曰之公宣子逆諸階<lb/>
執其手賂之以曲沃初斐豹𨽻也著於丹書欒氏之力<lb/>
臣曰督戎國人懼之斐豹謂宣子曰茍焚丹書我殺督<lb/>
戎宣子喜曰而殺之所不請於君焚丹書者有如日乃<lb/>
出豹而閉之督戎從之踰隱而待之督戎踰入豹自後<lb/>
<pb n="KR4h0132_WYG_491-21a"/>
擊而殺之范氏之徒在臺後欒氏乗公門宣子謂鞅曰<lb/>
失及君屋死之鞅用劒以帥卒欒氏退攝車從之遇欒<lb/>
樂曰樂免之死將訟女於天樂射之不中又注則乗槐<lb/>
本而覆或以㦸鈎之斷肘而死欒魴傷欒盈奔曲沃晉<lb/>
人圍之冬晉人克欒盈于曲沃盡殺欒氏之族黨欒魴<lb/>
出奔宋書曰晉人殺欒盈不言大夫言自外也<lb/>
　　白公勝<hi>左丘明</hi>
楚大子建之遇讒也自城父奔宋又辟華氏之亂於鄭<lb/>
<pb n="KR4h0132_WYG_491-21b"/>
鄭人甚善之又適晉與晉人謀襲鄭乃求復焉鄭人復<lb/>
之如初晉人使諜於子木請行而期焉子木暴虐於其<lb/>
私邑邑人訴之鄭人省之得晉諜焉遂殺子木其子曰<lb/>
勝在呉子西欲召之葉公曰吾聞勝也詐而亂無乃害<lb/>
乎子西曰吾聞勝也信而勇不為不利舎諸邉竟使衛<lb/>
藩焉葉公曰周仁之謂信率義之謂勇吾聞勝也好復<lb/>
言而求死士殆有私乎復言非信也期死非勇也子必<lb/>
悔之弗從召之使處吳竟為白公請伐鄭子西曰楚未<lb/>
<pb n="KR4h0132_WYG_491-22a"/>
節也不然吾不忘也他日又請許之未起師晉人伐鄭<lb/>
楚救之與之盟勝怒曰鄭人在此讐不逺矣勝自厲劒<lb/>
子期之子平見之曰王孫何自厲也曰勝以直聞不告<lb/>
女庸為直乎將以殺爾父平以告子西子西曰勝如卵<lb/>
余翼而長之楚國第我死令尹司馬非勝而誰勝聞之<lb/>
曰令尹之狂也得死乃非我子西不悛勝謂石乞曰王<lb/>
與二卿士皆五百人當之則可矣乞曰不可得也曰市<lb/>
南有熊宜僚者若得之可以當五百人矣乃從白公而<lb/>
<pb n="KR4h0132_WYG_491-22b"/>
見之與之言説告之故辭承之以劒不動勝曰不為利<lb/>
諂不為威惕不洩人言以求媚者去之吳人伐慎白公<lb/>
敗之請以戰備獻許之遂作亂哀十六年秋七月殺子<lb/>
西子期于朝而刼惠王子西以袂掩面而死子期曰昔<lb/>
者吾以力事君不可以弗終抉豫章以殺人而後死石<lb/>
乞曰焚庫弑王不然不濟白公曰不可弑王不祥焚庫<lb/>
無聚將何以守矣乞曰有楚國而治其民以敬事神可<lb/>
以得祥且有聚矣何患勿從葉公在蔡方城之外皆曰<lb/>
<pb n="KR4h0132_WYG_491-23a"/>
可以入矣子高曰吾聞之以險僥倖者其求無饜偏重<lb/>
必離聞其殺齊管修也而後入白公欲以子閭為王子<lb/>
閭不可遂刼以兵子閭曰王孫若安靖楚國匡正王室<lb/>
而後庇焉啟之願也敢不聽從若將專利以傾王室不<lb/>
顧楚國有死不能遂殺之而以王如髙府石乞尹門圉<lb/>
公陽穴宫負王以如昭夫人之宫葉公亦至及北門或<lb/>
遇之曰君胡不胄國人望君如望慈父母焉盗賊之矢<lb/>
若傷君是絶民望也若之何不胄乃胄而進又遇一人<lb/>
<pb n="KR4h0132_WYG_491-23b"/>
曰君胡胄國人望君如望嵗焉日日以幾若見君面是<lb/>
得艾也民知不死其亦夫有奮心猶將旌君以徇於國<lb/>
而又掩面以絶民望不亦甚乎乃免胄而進遇箴尹固<lb/>
帥其屬將與白公子高曰㣲二子者楚不國矣棄德從<lb/>
賊其可保乎乃從葉公使與國人以攻白公白公奔山<lb/>
而縊其徒㣲之生拘石乞而問白公之死焉對曰余知<lb/>
其死所而長者使余勿言曰不言將亨乞曰此事克則<lb/>
為卿不克則亨固其所也何害乃亨石乞王孫燕奔頯<lb/>
<pb n="KR4h0132_WYG_491-24a"/>
黄氏沈諸梁兼二事國寧乃使寧為令尹使寛為司馬<lb/>
而老於葉<lb/>
　　申公巫臣<hi>左丘明</hi>
楚之討陳夏氏也莊王欲納夏姬申公巫臣曰不可君<lb/>
召諸侯以討罪也今納夏姬貪其色也貪色為淫淫為<lb/>
大罰周書曰明德慎罰文王所以造周也明德務崇之<lb/>
之謂也慎罰務去之之謂也若興諸侯以取大罰非慎<lb/>
之也君其圖之王乃止子反欲取之巫臣曰是不祥人<lb/>
<pb n="KR4h0132_WYG_491-24b"/>
也是夭子蠻殺御叔弑靈侯戮夏南出孔儀喪陳國何<lb/>
不祥如是人生實難其有不獲死乎天下多美婦人何<lb/>
必是子反乃止王以予連尹襄老襄老死於邲不獲其<lb/>
尸其子黒要烝焉巫臣使道焉曰歸吾聘女又使自鄭<lb/>
召之曰尸可得也必來逆之姬以告王王問諸屈巫對<lb/>
曰其信知罃之父成公之嬖也而中行伯之季弟也新<lb/>
佐中軍而善鄭皇戍甚愛此子其必因鄭而歸王子與<lb/>
襄老之尸以求之鄭人懼於邲之役而欲求媚於晉其<lb/>
<pb n="KR4h0132_WYG_491-25a"/>
必許之王遣夏姬歸將行謂送者曰不得尸吾不反矣<lb/>
巫臣聘諸鄭鄭伯許之及共王即位將為陽橋之役使<lb/>
屈巫聘于齊且告師期巫臣盡室以行申叔跪從其父<lb/>
將適郢遇之曰異哉夫子有三軍之懼而又有桑中之<lb/>
喜宜將竊妻以逃者也及鄭使介反幣而以夏姬行將<lb/>
奔齊齊師新敗曰吾不處不勝之國遂奔晉而因郤至<lb/>
以臣於晉晉人使為邢大夫子反請以重幣錮之王曰<lb/>
止其自為謀也則過矣其為吾先君謀也則忠忠社稷<lb/>
<pb n="KR4h0132_WYG_491-25b"/>
之固也所蓋多矣且彼若能利國家雖重幣晉將可乎<lb/>
若無益於晉晉將棄之何勞錮焉楚圍宋之役師還子<lb/>
重請取於申吕以為賞田王許之申公巫臣曰不可此<lb/>
申吕所以邑也是以為賦以御北方若取之是無申吕<lb/>
也晉鄭必至于漢王乃止子重是以怨巫臣子反欲取<lb/>
夏姬巫臣止之遂取以行子反亦怨之及共王即位子<lb/>
重子反殺巫臣之族子閻子蕩及清尹弗忌及襄老之<lb/>
子黒要而分其室子重取子閻之室使沈尹與王子罷<lb/>
<pb n="KR4h0132_WYG_491-26a"/>
分子蕩之室子反取黒要與清尹之室巫臣自晉遺二<lb/>
子書曰爾以讒慝貪惏事君而多殺不辜余必使爾罷<lb/>
於奔命以死巫臣請使於吳晉侯許之吳子壽夢説之<lb/>
乃通吳于晉以兩之一卒適吳舍偏兩之一焉與其射<lb/>
御教吳乘車教之戰陳教之叛楚寘其子狐庸焉使為<lb/>
行人於吴吳始伐楚伐巢伐徐子重奔命馬陵之㑹吳<lb/>
入州來子重自鄭奔命子重子反於是乎一嵗七奔命<lb/>
蠻夷屬於楚者吳盡取之是以始大通吳於上國<lb/>
<pb n="KR4h0132_WYG_491-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百九十一<lb/>
</p>
<p>
</p>
  </div>
</body>
</text>
</TEI>
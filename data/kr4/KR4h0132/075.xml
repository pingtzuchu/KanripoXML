<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七十五</head> <lb/>
    <p>
<pb n="KR4h0132_WYG_075-1a"/>
欽定四庫全書<lb/>
　文章辨體彚選巻七十五<lb/>
　　　　　　　　　　　　明　賀復徴　編<lb/>
上書十<lb/>
　　論臺諫官言事未䝉聴允書<hi>宋歐陽修</hi>
月日具官臣歐陽某謹昧死再拜上書於體天法道欽<lb/>
文聰武聖神孝徳皇帝闕下臣聞自古有天下者莫不<lb/>
欲為治君而常至於亂莫不欲為明主而常至於昏者<lb/>
<pb n="KR4h0132_WYG_075-1b"/>
其故何哉患於好疑而自用也夫疑心動於中則視聴<lb/>
惑於外視聴惑則忠邪不分而是非錯亂是非錯亂則<lb/>
舉國之臣皆可疑盡疑其臣則必自用其所見夫以疑<lb/>
惑錯亂之意而自用則多失失則其國之忠臣必以理<lb/>
而爭之爭之不切則人主之意難囘爭之切則激其君<lb/>
之忍心而堅其自用之意然後君臣爭勝於是邪佞之<lb/>
臣得以因隙而入希㫖順意以是為非以非為是惟人<lb/>
主之所欲者徔而助之夫為人主者方與其臣爭勝而<lb/>
<pb n="KR4h0132_WYG_075-2a"/>
得順意之人樂其助已而忘其邪佞也乃與之并力以<lb/>
拒忠臣夫為人主者拒忠臣而信邪佞天下無不亂人<lb/>
主無不昏也自古人主之用心非惡忠臣而喜邪佞也<lb/>
非惡治而好亂也非惡明而欲昏也以其好疑自用而<lb/>
與下爭勝也使為人主者豁然去其疑心而回其自用<lb/>
之意則邪佞逺而忠言入忠言入則聰明不惑而萬事<lb/>
得其理使天下尊為明主萬世仰為治君豈不臣主俱<lb/>
榮而樂哉與其區區自執而與臣下爭勝用心益勞而<lb/>
<pb n="KR4h0132_WYG_075-2b"/>
事益惑者相去逺矣臣聞書載仲虺稱湯之徳曰改過<lb/>
不恡又戒湯曰自用則小成湯古之聖人也不能無過<lb/>
而能改過此其所以為勝也以湯之聰明其所為不至<lb/>
於繆戾矣然仲虺猶戒其自用則自古人主惟能改過<lb/>
而不敢自用然後得為治君明主也臣伏見宰臣陳執<lb/>
中自執政以來不恊人望累有過惡招致人言而執中<lb/>
遷延尚玷宰府陛下憂勤恭儉仁愛寛慈堯舜之用心<lb/>
也推陛下之用心天下宜至於治者久矣而紀綱日壊<lb/>
<pb n="KR4h0132_WYG_075-3a"/>
政令日乖國日益貧民日益困流民滿野濫官滿朝其<lb/>
亦何為而致此由陛下用相不得其人也近年宰相多<lb/>
以過失因言者罷去陛下不悟宰相非其人反疑言事<lb/>
者好逐宰相疑心一生視聴既惑遂成自用之意以謂<lb/>
宰相當由人主自去不可因言者而罷之故宰相雖有<lb/>
大惡顕過而屈意以容之彼雖惶恐自欲求去而屈意<lb/>
以留之雖天災水旱饑民流離死亡道路皆不暇顧而<lb/>
屈意以用之其故非它直欲沮言事者爾言事者何負<lb/>
<pb n="KR4h0132_WYG_075-3b"/>
於陛下哉使陛下上不顧天災下不恤人言以天下之<lb/>
事委一不學無識諂邪狠愎之執中而甘心焉言事者<lb/>
本欲益於陛下而反損聖徳者多矣然而言事者之用<lb/>
心本不圖至於此也由陛下好疑自用而自損也今陛<lb/>
下用執中之意益堅言事者攻之愈切陛下方思有以<lb/>
取勝於言事者而邪佞之臣得以因隙而入必有希合<lb/>
陛下之意者將曰執中宰相不可以小事逐不可使小<lb/>
臣動揺甚者則誣言事者欲逐執中而引用它人陛下<lb/>
<pb n="KR4h0132_WYG_075-4a"/>
方患言事者上忤聖聰樂聞斯言之順意不復察其奸<lb/>
邪而信之所以拒言事者益竣用執中益堅夫以萬乘<lb/>
之尊與三數言事小臣角必勝之力萬一聖意必不可<lb/>
囘則言事者亦當知難而止矣然天下之人與後世之<lb/>
議者謂陛下拒忠言庇愚相以陛下為何如主也前日<lb/>
御史論梁適罪惡陛下赫怒空臺而逐之而今日御史<lb/>
又復敢論宰相不避雷霆之威不畏權臣之禍此乃至<lb/>
忠之臣也能忘其身而愛陛下者也陛下嫉之惡之拒<lb/>
<pb n="KR4h0132_WYG_075-4b"/>
之絶之執中為相使天下水旱流亡公私困竭而又不<lb/>
學無識憎愛挾情除改差謬取笑中外家私穢惡流聞<lb/>
道路阿意順㫖專事逢君此乃諂上傲下愎戾之臣也<lb/>
陛下愛之重之不忍去之陛下睿智聰明羣臣善惡無<lb/>
不照見不應倒置如此直由言事者太切而激成陛下<lb/>
之疑惑爾執中不知亷恥復出視事此不足論陛下豈<lb/>
忍因執中上累聖徳而使忠臣直士巻舌於明時也臣<lb/>
願陛下廓然囘心釋去疑慮察言事者之忠知執中之<lb/>
<pb n="KR4h0132_WYG_075-5a"/>
過惡悟用人之非法成湯改過之聖遵仲虺自用之戒<lb/>
盡以御史前後章䟽出付外廷議正執中之過惡罷其<lb/>
政事别用賢材以康時務以拯斯民以全聖徳則天下<lb/>
幸甚臣以身叨恩遇職在論思意切言狂罪當萬死臣<lb/>
昧死再拜<lb/>
　　凖詔言事上書<hi>歐陽修</hi>
月日臣修謹昧死再拜上書於皇帝陛下臣近凖詔書<lb/>
許臣上書言事臣學識愚淺不能廣引深逺以明治亂<lb/>
<pb n="KR4h0132_WYG_075-5b"/>
之原謹採當今急務條為三弊五事以應詔書所求伏<lb/>
惟陛下裁擇臣聞自古王者之治天下雖有憂勤之心<lb/>
而不知致治之要則心愈勞而事愈乖雖有納諌之明<lb/>
而無力行之果斷則言愈多而聴愈惑故為人君者以<lb/>
細務而責人專大事而獨斷此致治之要術也納一言<lb/>
而可用雖衆說不得以沮之此力行之果斷也知此二<lb/>
者天下無難治矣伏見國家自大兵一動中外騷然陛<lb/>
下思社稷之安危念兵民之疲弊四五年來聖心憂勞<lb/>
<pb n="KR4h0132_WYG_075-6a"/>
可謂至矣然而兵日益老賊日益强併九州之力討一<lb/>
西戎小者尚無一人敢前今又北戎大者違盟而動其<lb/>
將何以禦之徔來所患者西北今西北叛矣所惡者盗<lb/>
賊今盗賊起矣所憂者水旱今水旱作矣所頼者民力<lb/>
今民力困矣所湏者財用今財用乏矣陛下之心日憂<lb/>
於一日天下之勢嵗危於一嵗此臣所謂用心雖勞不<lb/>
知求致治之要者也近年朝廷開發言路獻計之士不<lb/>
下數千然而事緒轉多支吾不暇徔前所採衆議紛紜<lb/>
<pb n="KR4h0132_WYG_075-6b"/>
至於臨事誰䇿可用此臣所謂聴言雖多不如力行之<lb/>
果斷者也伏思聖心所甚憂而當今所尚闕者不過曰<lb/>
無兵也無將也無財用也無禦戎之策也無可任之臣<lb/>
也此五者陛下憂其未有而臣謂今皆有之然陛下未<lb/>
得而用者未思其術也國家創業之初四方割據中國<lb/>
地狹兵民不多然尚能南取荆楚収偽唐定閩嶺西平<lb/>
兩蜀東下并潞北窺幽燕當時所用兵財將吏其數幾<lb/>
何惟善用之故不覺其少何况今日承百年祖宗之業<lb/>
<pb n="KR4h0132_WYG_075-7a"/>
盡有天下之富彊人衆物盛十倍國初故臣敢言有兵<lb/>
有將有財用有禦敵之策有可任之臣然陛下皆不得<lb/>
而用者其故何哉由朝廷有三大弊故也何謂三弊一<lb/>
曰不慎號令二曰不明賞罰三曰不責功實此三弊因<lb/>
循於上則萬事弛慢廢壊於下臣聞號令者天子之威<lb/>
也賞罰者天子之權也若號令不信賞罰不當則天下<lb/>
不服故又湏責臣下以功實然後號令不虚出而賞罰<lb/>
不濫行是慎號令明賞罰責功實此三者帝王之竒術<lb/>
<pb n="KR4h0132_WYG_075-7b"/>
也自古人君英雄如漢武帝聰明如唐太宗皆知用此<lb/>
三術而自執威權之柄故所求無不得所欲皆如意漢<lb/>
武好用兵則誅滅四裔立功萬里以快其心欲求將則<lb/>
有衞霍之材以供其指使欲得賢士則有公孫董汲之<lb/>
徒以稱其意唐太宗好用兵則誅突厥服遼東威振遐<lb/>
荒以逞其志欲求將則有李靖李勣之徒入其駕馭欲<lb/>
得賢士則有房杜之徒在其左右此二帝者可謂所求<lb/>
無不得所欲皆如意無他術也惟能自執威權之柄耳<lb/>
<pb n="KR4h0132_WYG_075-8a"/>
伏惟陛下以聖明之姿超出二帝又盡有漢唐之天下<lb/>
然而欲禦邊則常患無兵欲破賊則常患無將欲贍軍<lb/>
則常患無財用欲威服四夷則常患無䇿欲任使賢材<lb/>
則常患無人是所求皆不得所欲皆不如意也其故無<lb/>
他由不用威權之術也自古帝王或為强臣所制或為<lb/>
小人所惑則威權不得出於已今朝無强臣之患旁無<lb/>
小人偏任之溺内外臣庶尊陛下如天愛陛下如父傾<lb/>
耳延首願陛下之所為然何所憚而不為乎若一日赫<lb/>
<pb n="KR4h0132_WYG_075-8b"/>
然執威柄以臨之則可使萬事皆辦何患五者之無柰<lb/>
何為三弊之因循一事之不集臣請言三弊夫言多變<lb/>
則不信令頻改則難徔今出令之初不加詳審行之未<lb/>
久尋又更張以不信之言行難徔之令故每有處置之<lb/>
事州縣知朝廷未是一定之命則官吏或相謂曰且未<lb/>
要行不久必湏更改或曰備禮行下畧與應破指揮旦<lb/>
夕之間果然又變至於將吏更易道路疲於送迎符牒<lb/>
縱横上下莫能遵守中外臣庶或聞而歎息或聞而竊<lb/>
<pb n="KR4h0132_WYG_075-9a"/>
笑歎息者有憂天下之心竊笑者有輕朝廷之意號令<lb/>
如此欲威天下其可得乎此不慎號令之弊也用人之<lb/>
術不過賞罰然賞及無功則恩不足勸罰失有罪則威<lb/>
無所懼雖有人不可用矣太祖時王全斌破蜀而歸功<lb/>
不細矣犯法一貶十年不問是時方討江南故黜全斌<lb/>
與諸將立法太祖神武英斷所以能平定天下者其賞<lb/>
罰之法皆如此也昨闗西用兵四五年矣大將以無功<lb/>
罷者依舊居官軍中見無功者不妨得好官則諸將誰<lb/>
<pb n="KR4h0132_WYG_075-9b"/>
肯立功矣禆將畏懦逗留者皆當斬罪或暫貶而尋遷<lb/>
或不貶而依舊軍中見有罪者不誅則諸將誰肯用命<lb/>
矣所謂賞不足勸威無所懼賞罰如此而欲用人其可<lb/>
得乎此不明賞罰之弊也自兵動以來處置之事不少<lb/>
然多有名而無實臣請畧言其一二則其它可知數年<lb/>
以來㸃兵不絶諸路之民半為兵矣其間老弱病患短<lb/>
少怯懦者不可勝數是有㸃兵之虚名而無得兵之實<lb/>
數也新集之兵所在教習追呼上下民不安居主教者<lb/>
<pb n="KR4h0132_WYG_075-10a"/>
非將領之材所教者無旗鼔之節徃來州縣愁歎嗷嗷<lb/>
既多是老病小怯之人又無訓齊精練之法此有教兵<lb/>
之虚名而無訓兵之實藝也諸路州軍分造器械工作<lb/>
之際已勞民力輦運般送又苦道塗然而鐵刅不剛筋<lb/>
膠不固長短大小多不中度造作之所但務充數而速<lb/>
了不計所用之不堪經厯官司又無檢責此有器械之<lb/>
虚名而無器械之實用也以草草之法教老怯之兵執<lb/>
鈍折不堪之器械百戰百敗理在不疑臨事而悟何可<lb/>
<pb n="KR4h0132_WYG_075-10b"/>
及乎故事無大小悉皆鹵莽則不責功實之弊也臣故<lb/>
曰三弊因循於上則萬事弛慢廢壊於下萬事不可盡<lb/>
言臣請言大者五事其一曰兵臣聞攻人以謀不以力<lb/>
用兵鬪智不鬪多前代用兵之人多者常敗少者常勝<lb/>
漢王尋等以百萬之兵遇光武九千人而敗是多者敗<lb/>
而少者勝也苻堅以百萬之兵遇東晉二三萬人而敗<lb/>
是多者敗而少者勝也曹操以三十萬青州兵大敗於<lb/>
呂布退而歸許復以二萬人破袁紹十四五萬是用兵<lb/>
<pb n="KR4h0132_WYG_075-11a"/>
多則敗少則勝之明驗也况於今敵尤難以力爭只可<lb/>
以計取李靖破突厥於定襄只用三千人其後破頡利<lb/>
於隂山亦不過一萬葢兵不在多能以計取爾故善用<lb/>
兵者以少為多不善用兵者雖多而愈少也為今訃者<lb/>
添兵則耗國減兵則破賊今沿邊之兵不下七八十萬<lb/>
可謂多矣然訓練不精又有老弱虚數則十人不當一<lb/>
人是七八十萬之兵不當七八萬人之用加之軍無統<lb/>
制分散攴離分多為寡兵法所忌此所謂不善用兵者<lb/>
<pb n="KR4h0132_WYG_075-11b"/>
雖多而愈少故常戰而常敗也臣願陛下赫然奮威勅<lb/>
勵諸將精加訓練去其老弱七八十萬中可得五十萬<lb/>
數古人用兵以一當百今既未能但得以一當十則五<lb/>
十萬精兵可當五百萬兵之用此所謂善用兵者以少<lb/>
而為多古人所以少而常勝者以此也今不思實効但<lb/>
務添多耗國耗民積以年嵗賊雖不至天下已困矣此<lb/>
一事也其二曰將臣又聞古語曰將相無種故或出於<lb/>
奴僕或出於軍卒或出於盗賊惟能不次而用之乃為<lb/>
<pb n="KR4h0132_WYG_075-12a"/>
名將耳國家求將之意雖勞選將之路太狹今詔近臣<lb/>
舉將而限以資品則英豪之士在下位者不可得矣試<lb/>
將材者限以弓馬一夫之勇則智畧萬人之敵皆遺之<lb/>
矣山林竒傑之士召而至者以其貧賤而薄之不過與<lb/>
一主簿假職使其怏怏而去則古之屠釣飯牛之傑皆<lb/>
激怒而失之矣至於無人可用則寧用龍鍾跛躄庸懦<lb/>
暗劣之徒皆授之兵柄天下三尺童子皆為朝廷危之<lb/>
前日澶淵之卒幾為國家生事此可見也議者不知取<lb/>
<pb n="KR4h0132_WYG_075-12b"/>
將之無術但云當今之無將臣願陛下革去舊弊奮然<lb/>
精求有賢豪之士不湏限以下位有智畧之人不必試<lb/>
以弓馬有山林之傑不可薄其貧賤惟陛下能以非常<lb/>
之禮待人人臣亦將以非常之効報國此二事也其三<lb/>
曰財用臣又聞善治病者必醫其受病之處善救弊者<lb/>
必尋其起弊之源今天下財用困乏其弊安在起於用<lb/>
兵而費大故也漢武好窮兵用盡累世之財當時勒兵<lb/>
單于臺不過十八萬尚能困其國力况未若今日七八<lb/>
<pb n="KR4h0132_WYG_075-13a"/>
十萬連四五年而不罷所以罄天地之所生竭萬民之<lb/>
膏血而用不足也今雖有智者物不能増而計無所出<lb/>
矣惟有減冗卒之虚費練精兵而速戰功成兵罷自然<lb/>
足矣今兵有可減之理無人敢當其事賊有速擊之便<lb/>
無將敢奮其勇後時敗事徒耗國而耗民此三事也其<lb/>
四曰禦邉之䇿臣又聞兵法曰上兵伐謀其次伐交契<lb/>
丹與朝廷通好僅四十年不敢妄動今一旦發其狂謀<lb/>
者其意何在葢見中國頻為元昊所敗故敢啟其貪心<lb/>
<pb n="KR4h0132_WYG_075-13b"/>
伺隙而動爾今若勅勵諸將選兵秣馬疾入西界但能<lb/>
痛敗昊賊一陣則吾軍威大振而敵計沮矣此所謂上<lb/>
兵伐謀者也今論事者皆知契丹與西賊通謀欲併二<lb/>
國之力窺我河北陜西今若我能先擊敗其一國則敵<lb/>
勢減半不能獨舉此兵法所謂伐交者也元昊地狹賊<lb/>
兵不多向來攻我傳聞契丹常有助兵今若敵中自有<lb/>
㸃集之謀而元昊驟然被擊必求助於契丹契丹分兵<lb/>
助昊則可牽其南㓂之力若不助昊則二國有隙自相<lb/>
<pb n="KR4h0132_WYG_075-14a"/>
疑貳此亦伐交之策也假令二國剋期分路來冦我能<lb/>
先期大舉則元昊倉皇自救不暇豈能與契丹相為表<lb/>
裏是破其素定之約乖其剋日之期此兵法所謂親而<lb/>
離之也亦伐交之䇿也元昊叛逆以來幸而屢勝常有<lb/>
輕視諸將之心今又見朝廷北憂契丹方經營於河朔<lb/>
必謂我師不能西出今乗其驕怠正是疾驅急擊之時<lb/>
此兵法所謂出其不意者此取勝之上策也前年西將<lb/>
有請出攻者當是時賊氣力方盛我兵未練朝廷尚許其<lb/>
<pb n="KR4h0132_WYG_075-14b"/>
出師况今元昊有可攻之勢此不可失之時彼方幸吾<lb/>
憂河北而不虞我能西征出其不意此可攻之勢也自<lb/>
四路分帥今已半年訓練恩信兵已可用故近日屢奏<lb/>
小捷是我師漸振賊氣漸衂此可攻之勢也茍失此時<lb/>
而使二敵先來則吾無䇿矣臣願陛下詔執事之臣熟<lb/>
議而行之此四事也其五曰可任之臣臣又聞仲尼曰<lb/>
十室之邑必有忠信况今文武列職徧於天下其間豈<lb/>
無材智之臣而陛下總治萬機之大既不暇盡識其人<lb/>
<pb n="KR4h0132_WYG_075-15a"/>
故不能躬自進賢而退不肖執政大臣動拘舊例又不<lb/>
敢進賢而退不肖審官吏部三班之職但掌文簿差除<lb/>
而已又不敢越次進賢而退不肖是上自天子下至有<lb/>
司無一人得進賢而退不肖者所以賢愚混雜僥倖相<lb/>
容三載一遷更無旌别平居無事惟患太多而差遣不<lb/>
行一旦臨事要人常患乏人使用自古任官之法無如<lb/>
今日之繆也今議者或為舉主轉官為進賢犯罪黜責<lb/>
為退不肖此不知其弊之深也大凡善惡之人各以類<lb/>
<pb n="KR4h0132_WYG_075-15b"/>
聚故守亷慎者各舉清幹之人有贓汙者各舉貪濁之<lb/>
人好狥私者各舉請求之人性庸暗者各舉不材之人<lb/>
朝廷不問是非但見舉主數足便與改官則清幹者進<lb/>
矣貪濁者亦進矣請求者亦進矣不材者亦進矣混淆<lb/>
如此便可為進賢之法乎方今黜責官吏豈有澄清糾<lb/>
舉之術哉惟犯贓之人因民論訴者乃能黜之耳夫能<lb/>
舞弄文法而求財賂者亦强黠之吏政事必由已出故<lb/>
雖誅剥豪民尚或不及貧弱至於不材之人不能主事<lb/>
<pb n="KR4h0132_WYG_075-16a"/>
衆胥羣吏共為姦欺則民無貪富一時受弊以此而言<lb/>
則贓吏與不材之人為害等耳今贓吏因自敗者乃加<lb/>
黜責十不去其一二至於不材之人上下共知而不問<lb/>
寛緩容姦其弊如此便可為退不肖之法乎賢不肖既<lb/>
無别則宜乎設官雖多而無人可用也臣願陛下明賞<lb/>
罰責功實則材皆列於陛下之前矣臣故曰五者皆有<lb/>
然陛下不得而用者為有弊也三弊五事臣既已詳言<lb/>
之矣惟陛下擇之天下之務不過此也方今天文變於<lb/>
<pb n="KR4h0132_WYG_075-16b"/>
上地理逆於下人心怨於内四夷攻於外事勢如此矣<lb/>
非是陛下遲疑寛緩之時惟願為社稷生民留意臣修<lb/>
昧死再拜<lb/>
　<lb/>
　<lb/>
　<lb/>
　<lb/>
　文章辨體彚選巻七十五<lb/>
</p>
<p>
</p>
  </div>
</body>
</text>
</TEI>
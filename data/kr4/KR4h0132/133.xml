<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百三十三</head> <lb/>
    <p>
<pb n="KR4h0132_WYG_133-1a"/>
欽定四庫全書<lb/>
　文章辨體彚選巻一百三十三<lb/>
　　　　　　　　　　　明　賀復徴　編<lb/>
表九<lb/>
　　勸進梁元帝表<hi>陳徐陵</hi>
封唐有聖還承帝嚳之家居代維賢終纂髙皇之祚無<lb/>
為稱於革舄至治表於埀衣而撥亂反正非間前古至<lb/>
如金行重作源出東莞炎運猶昌枝分南頓豈得掩顯<lb/>
<pb n="KR4h0132_WYG_133-1b"/>
姓於軒轅非才子於顓頊莫不因時多難俱繼神宗者<lb/>
也伏惟陛下出震等於勛華鳴謙同於旦奭握圖秉鉞<lb/>
將在御天玉縢珠衡先彰元后神祇所合非惟太室之<lb/>
祥圖諜斯歸何止堯門之瑞若夫大孝聖人之心中庸<lb/>
君子之徳固以作訓生民貽風多士一日二日研覽萬<lb/>
幾允文允武包羅羣藝擬兹三大賔是四門歴試諸艱<lb/>
咸熙庶績斯無間而稱也自無妄為象鍾禍上京梟獍<lb/>
䖍劉宗社蕩墜嶙頭鐵額興暴皇年封豨修蛇行災中<lb/>
<pb n="KR4h0132_WYG_133-2a"/>
國靈心所宅下武其興望紫極而行號瞻丹陵而殞慟<lb/>
家寃將報天賜黃鳥之旗國害宜誅神奉𤣥狐之録克<lb/>
李軼於河津征陶謙於海岱滕公擁樹雄氣方嚴張繡<lb/>
交兵風神彌勇忠誠貫於日月孝義感於氷霜如雷如<lb/>
霆非貔非虎前驅效命元惡斯殱既挂膽於西州方燃<lb/>
臍於東市蚩尤三塜寜謂嚴誅王莾千剸非云明罰青<lb/>
羌赤狄同界狼豺胡服夷言咸為京觀邦畿濟濟還見<lb/>
隆平宗祀愔愔方承多福自氤氲渾沌之世驪連栗陸<lb/>
<pb n="KR4h0132_WYG_133-2b"/>
之君卦起龍圖文因鳥跡雲師火帝非無戰陣之風堯<lb/>
誓湯征咸用干戈之道星躔東井時破崤潼雷震南陽<lb/>
初平尋邑未有援三靈之已墜救四海之羣飛赫赫明<lb/>
明躬行天罰如當今之盛者也於是卿雲似蓋晨映姚<lb/>
鄉甘露如珠朝埀原寢芝芳感徳咸出銅池蓂莢司辰<lb/>
無勞銀箭重以東漸𤣥莵西踰白狼髙栁生風扶桑銜<lb/>
日莫不編名屬國歸貢鴻臚荒服來賔遐邇同慶其文<lb/>
昭武穆跗蕚也如彼天平地成功業也如此久應旁求<lb/>
<pb n="KR4h0132_WYG_133-3a"/>
掌故詢詔天官斟酌繁昌經營髙邑宗王啟霸非勞武<lb/>
徳之候清蹕無虞何事長安之邸揚龍旂以饗帝御鳳<lb/>
扆以承天厯數在躬疇咨為讓某官等至鄴伏承聖㫖<lb/>
謙冲為而不宰或云洛陽未復函谷無泥旋駕金陵方<lb/>
膺天眷愚謂大庭少昊非有定居漢祖殷宗皆無恒宅<lb/>
登封岱嶽且署明堂廵狩章陵時行司𨽻何必西瞻虎<lb/>
踞乃建王宫南望牛頭方稱天闕抑又聞之𤣥圭既錫<lb/>
蒼玉無陳乃棫樸之愆期非苞茅之不貢雲和之瑟久<lb/>
<pb n="KR4h0132_WYG_133-3b"/>
廢甘泉孤竹之管無聞方澤豈不慎歟伏願陛下因百<lb/>
姓之心振萬邦之命豈可逡巡固讓方求石户之農髙<lb/>
謝為君徒引箕山之客未知上徳之不徳惟見聖人之<lb/>
不仁率土翹瞻蒼生何望昔蘇季張儀違鄉負俗尚復<lb/>
招三方以事趙請六國以尊秦况臣等預奉皇華親承<lb/>
朝命珪璋特逹通聘河陽貂珥雍容尋盟漳水加牢貶<lb/>
館隨世汙隆瞻望鄉關誠均休戚但輕生不造命與時<lb/>
乖等一介之行人同三危之逺擯承間内殿事絶耿弇<lb/>
<pb n="KR4h0132_WYG_133-4a"/>
之因封奏邊城私等劉琨之哭不勝區區之至謹奉表<lb/>
以聞<lb/>
　　經通天臺奏武帝表<hi>沈炯</hi>
臣聞橋山雖掩鼎湖之竈可祠有魯既荒大庭之迹無<lb/>
泯伏惟陛下降徳猗蘭纂靈豐谷漢道既登神仙可望<lb/>
射之罘於海浦禮日觀而稱功橫中流於汾河指栢梁<lb/>
而髙宴何其樂也豈不然與既而運屬上仙道窮晏駕<lb/>
甲帳珠簾一朝零落茂陵玉盌遂出人間陵雲故基共<lb/>
<pb n="KR4h0132_WYG_133-4b"/>
原田而膴膴别風餘趾對陵阜而茫茫羈旅縲臣能不<lb/>
落淚昔承明既厭嚴助東歸駟馬可乘長卿西返恭聞<lb/>
故實竊有愚心黍稷非馨敢忘徼福但雀臺之弔空愴<lb/>
魏君雍丘之祠未光夏后瞻仰烟霞伏増悽戀<lb/>
　　勸進梁元帝第三表<hi>沈炯</hi>
衆軍以今月戊子緫集建康賊景鳥伏獸窮頻擊頓挫<lb/>
奸竭詐盡深溝自固臣等分勒武旅百道同趨突騎短<lb/>
兵犀函鐵楯結隊千羣持㦸百萬止紂七歩圍項三重<lb/>
<pb n="KR4h0132_WYG_133-5a"/>
轟然大潰羣㓙四滅京師少長俱稱萬嵗長安酒食於<lb/>
此價髙九縣雲開六合清朗矧伊黔首誰不載躍伏惟<lb/>
陛下咀痛茹哀嬰憤忍酷自紫庭絳闕胡塵四起壖垣<lb/>
好畤冀馬雲屯泣血臨兵甞膽誓衆而呉楚一家方與<lb/>
七國俱反管蔡流言又以三監作亂西凉義衆阻秦塞<lb/>
而不通并州遺民跨飛狐而見絶豺狼當路非止一人<lb/>
鯨鯢不梟倐焉五載英武克振怨恥並雪永尋霜露伊<lb/>
何可勝臣等輒依故實奉修社廟使者持節分告園陵<lb/>
<pb n="KR4h0132_WYG_133-5b"/>
嗣后升遐龍輴未殯承華掩曜梓宫莫測竝即隨由備<lb/>
辦禮具凶荒四海同哀六軍袒哭聖情孝友理當感慟<lb/>
日者百司岳牧仰祈宸鑒以錫珪之功既歸有道當璧<lb/>
之禮允屬聖明而優詔謙冲窅然凝邈飛龍可躋而乾<lb/>
爻在四帝閽云呌而閶闔未開謳歌載馳是用翹首所<lb/>
以越人固執熏丹穴以求君周民樂推踰岐山而事主<lb/>
漢主不即位無以貴功臣光武止蕭王豈謂紹宗廟黃<lb/>
帝迷於襄城尚訪御人之道放勲入於姑射猶使罇爼<lb/>
<pb n="KR4h0132_WYG_133-6a"/>
有歸伊此儻來豈聖人所欲帝王所應不獲已而然伏<lb/>
讀璽書尋諷制㫖領懷物外未奉慈𠂻陛下日角龍顔<lb/>
之姿表於狥齊之日彤雲素靈之瑞基於應物之初博<lb/>
學則大哉無所與名深言則曄乎文章之觀忠為令徳<lb/>
孝實動天加以英威茂略雄圖武算指麾則丹浦不戰<lb/>
顧盼則阪泉自蕩地維絶而重紐天柱傾而更植鑿河<lb/>
津於孟門百泉復啓補穹儀以五石萬物再生縱陛下<lb/>
拂袗衣而逰廣成登弇山而去東土羣臣安得仰訴兆<lb/>
<pb n="KR4h0132_WYG_133-6b"/>
庶何所歸仁况郊祀配天罍篚禮曠齋宫清廟匏竹不<lb/>
陳仰望鸞輿匪朝伊夕瞻言法駕載渇且饑豈可久稽<lb/>
衆議有曠彛則舊邦凱復函洛已平髙奴櫟陽宫館雖<lb/>
毁濁河清渭佳氣猶存臯門有伉甘泉四敞土圭測景<lb/>
仙人承露斯蓋九州之赤縣六合之樞機博士捧圖書<lb/>
而稍還太常定禮儀其巳列豈得不揚清警而赴名都<lb/>
具玉鑾而旋正寢昔東周既遷鎬京遂其不復長安一<lb/>
亂郟洛永以為居夏后以萬國朝諸侯文王以六州匡<lb/>
<pb n="KR4h0132_WYG_133-7a"/>
天下方之跡基百里劔杖三尺以殘楚之地抗拒六戎<lb/>
一旅之卒剪夷三叛坦然大定御辯東歸解五牛於冀<lb/>
州秼六馬於譙郡緬求前古其可得與對揚天命無所<lb/>
讓徳有理存焉敢重祈奏<lb/>
　　賀平鄴都表<hi>北周庾信</hi>
臣某言臣聞太山梁甫以來即有七十二代龍圖龜書<lb/>
之後又巳三千餘年雖復法制樹司禮殊樂異至於文<lb/>
離武落剡木弦弧席巻天下之心包含八荒之志其揆<lb/>
<pb n="KR4h0132_WYG_133-7b"/>
一矣伏惟皇帝陛下握天樞秉地軸駕馭風雲驅馳龍<lb/>
虎沈雄内斷不勞謀於力牧天策勇决無待問於容成<lb/>
是以威風所振烈火之遇鴻毛旗鼔所臨衝風之巻秋<lb/>
葉竊聞伊洛戎夷幽并僭偽抱圖載籍巳歸丞相之府<lb/>
銜玉繫綬並詣中軍之營百年逋誅遂窮巢窟三代敵<lb/>
怨俄然埽蕩昔周王洧水之師尚勞再駕軒轅上谷之<lb/>
戰猶須九伐未有一朝指麾獨决神武平定㝢内光宅<lb/>
天下二十八宿止餘吳越一星千二百國裁漏麟洲小<lb/>
<pb n="KR4h0132_WYG_133-8a"/>
水若夫咸康之年四方始定建武之代諸侯並朝不得<lb/>
同年而語矣雖復八風並唱未足頌其英聲六律俱陳<lb/>
無以歌其神武坐鈞臺而誓衆姒啓繼夏禹之功入商<lb/>
郊而問辠姬發成周文之志無改之道大孝也歟當今<lb/>
鹿臺巳散傾宫巳遣兵藏武庫馬入華山立明堂之制<lb/>
奏大武之樂盛矣哉上天降休未之有也政須東南一<lb/>
尉立於北景之南西北一侯置於交河之北然後命東<lb/>
后詔蒼𡨕衢壇琬碑銀繩瓊檢告厥成功差無慚德臣<lb/>
<pb n="KR4h0132_WYG_133-8b"/>
忝竊榮幸蒞政東藩不獲躬到闕庭預觀大慶不勝鳬<lb/>
藻踴躍之至<lb/>
　　為閻大將軍乞致仕表<hi>庾信</hi>
臣某言臣聞禮云大夫七十致仕於朝傳家於子膳則<lb/>
貳珍衣稱時制臣自出身奉國四十餘年遭遇風雲從<lb/>
㣲至著太祖文皇帝扶危濟難奄有關河臣實無堪中<lb/>
涓從事自洛食風塵河梁旗鼔華隂有白馬之兵河曲<lb/>
有黃沙之陣臣雖用命不能竒策功薄賞厚因人成事<lb/>
<pb n="KR4h0132_WYG_133-9a"/>
恩澤年表常以愧心仰奉周朝以揖讓登庸謳歌受命<lb/>
主貴臣遷頻煩榮寵三槐以鑄鼎象物知其神奸五等<lb/>
以桓珪飾瑞守其宫室臣以何徳兼而有之况復水土<lb/>
之職王梁以應䜟受徴兵戈之王韓信以登壇獨拜語<lb/>
其連類臣又何人當今四海未寜三方鼎峙陛下勞心<lb/>
之日羣公展効之秋而臣甲子既多耄年又及無參賔<lb/>
客之事謬逹諸侯之班尸祿素餐久紊彜典負乘致冦<lb/>
徒煩有司加以寒暑乖違節宣失序風水交侵菁華巳<lb/>
<pb n="KR4h0132_WYG_133-9b"/>
竭雖復亷頗强飯馬援據鞍求欲報恩何能為役榮啟<lb/>
期之樂適足自貽燭之武之言亡能為也特乞解所居<lb/>
官言從初服事符骸骨之請非謀几杖之賜若臣北陵<lb/>
移病東臯歸老山河茅社一反司勛公侯珪璧還封典<lb/>
瑞則朝無冒位之人臣免妨賢之責虞氏養老敢希東<lb/>
序之榮周朝如荼豈望西郊之禮但瞻仰天威方違咫<lb/>
尺徘徊城闕私増悽戀不任知止之情<lb/>
　　進象經賦表<hi>北周庾信</hi>
<pb n="KR4h0132_WYG_133-10a"/>
臣某言臣伏讀聖製象經并觀象戲私心踴躍不勝抃<lb/>
舞伏以性與天道本絶尋求直以懸諸日月遂獲瞻仰<lb/>
九州既奠近對河圖四轍中繩全觀玉策未飛𤣥鶴光<lb/>
聞金石之聲不上赤城獨見烟霞之氣置管而測光景<lb/>
愈髙沉玉而觀淵泉益逺寖不自涯課虚為賦詞非寥<lb/>
亮學無雕刻遂敢陳述誠為厚顔况復日之逺近本非<lb/>
童子所問天之渾蓋豈是書生所談冒用奏聞伏増流<lb/>
汗之至<lb/>
<pb n="KR4h0132_WYG_133-10b"/>
　　齊王進蒼烏表<hi>庾信</hi>
臣某言臣聞飛南陽之雉尚闡霸圖下建章之鵠猶調<lb/>
和氣况乃虞廷告瑞姬社呈祥咸髙識哺之心實貴能<lb/>
知之性伏惟皇帝陛下徳教百姓孝刑四海攝提從紀<lb/>
天下文明是以東海輸禽乍改黔質西山度羽或變蒼<lb/>
精臣去月三十日行到陜州獲大都督莫仁回樂列稱<lb/>
於州射堂内見一蒼烏林薄回翔循環不去駐乘木之<lb/>
精轉司風之翼即召儀同某甲等同時觀見斯實禮敬<lb/>
<pb n="KR4h0132_WYG_133-11a"/>
所覃孝慈之感理宜歸瑞秘圖書祥帝册用光至徳取<lb/>
効升平毋令赤鳳留止偏為痊玉之歌𤣥鶴徘徊獨擅<lb/>
銜珠之舞<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_133-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷五百</head> <lb/>
    <p>
<pb n="KR4h0132_WYG_500-1a"/>
欽定四庫全書<lb/>
　文章辨體彚選卷五百<lb/>
　　　　　　　　　　　　明　賀復徴　編<lb/>
史傳十八<lb/>
　　范雎蔡澤列傳<hi>漢司馬遷</hi>
范雎者魏人也字叔㳺説諸侯欲事魏王家貧無以自<lb/>
資乃先事魏中大夫湏賈湏賈爲魏昭王使於齊范雎<lb/>
從留數月未得報齊襄王聞雎辨口乃使人賜雎金十<lb/>
<pb n="KR4h0132_WYG_500-1b"/>
斤及牛酒雎辭謝不敢受湏賈知之大怒以爲雎持魏<lb/>
國隂事告齊故得此饋令雎受其牛酒還其金既歸心<lb/>
怒雎以告魏相魏相魏之諸公子曰魏齊魏齊大怒使<lb/>
舎人笞擊雎折脅摺齒雎佯死即卷以簀置厠中賓<lb/>
客飲者醉更溺雎故僇辱以懲後令無妄言者雎從簀<lb/>
中謂守者曰公能出我我必厚謝公守者乃請出棄簣<lb/>
中死人魏齊醉曰可矣范雎得出後魏齊悔復召求之<lb/>
魏人鄭安平聞之乃遂操范雎亡伏匿更名姓曰張禄<lb/>
<pb n="KR4h0132_WYG_500-2a"/>
當此時秦昭王使謁者王稽於魏鄭安平詐爲卒侍王<lb/>
稽王稽問魏有賢人可與俱西游者乎鄭安平曰臣里<lb/>
中有張禄先生欲見君言天下事其人有仇不敢晝見<lb/>
王稽曰夜與俱來鄭安平夜與張禄見王稽語未䆒王<lb/>
稽知范雎賢謂曰先生待我於三亭之南與私約而去<lb/>
王稽辭魏去過載范雎入秦至湖關望見車騎從西來范<lb/>
雎曰彼來者爲誰王稽曰秦相穰侯東行縣邑范雎曰<lb/>
吾聞穰侯專秦權惡内諸侯客此恐辱我我寕且匿車<lb/>
<pb n="KR4h0132_WYG_500-2b"/>
中有頃穰侯果至勞王稽因立車而語曰關東有何變<lb/>
曰無有又謂王稽曰謁君得無與諸侯客子俱來乎無<lb/>
益徒亂人國耳王稽曰不敢即别去范雎曰吾聞穰侯<lb/>
智士也其見事遲鄉者疑車中有人忘索之於是范雎<lb/>
下車走曰此必悔之行十餘里果使騎還索車中無客<lb/>
乃已王稽遂與范雎入咸陽已報使因言曰魏有張禄<lb/>
先生天下辯士也曰秦王之國危於累卵得臣則安然<lb/>
不可以書傳也臣故載來秦王弗信使舎食草具待命<lb/>
<pb n="KR4h0132_WYG_500-3a"/>
嵗餘當是時昭王已立三十六年南㧞楚之鄢郢楚懐<lb/>
王幽死於秦秦東破齊湣王常稱帝後去之數困三晉<lb/>
厭天下辯士無所信穰侯華陽君昭王母宣太后之弟<lb/>
也而涇陽君高陵君皆昭王同母弟也穰侯相三人者<lb/>
更将有封邑以太后故私家富重於王室及穰侯爲秦<lb/>
将且欲越韓魏而伐齊綱壽欲以廣其陶封范雎乃上<lb/>
書曰臣聞明主立政有功者不得不賞有能者不得不<lb/>
官勞大者其禄厚功多者其爵尊能治衆者其官大故<lb/>
<pb n="KR4h0132_WYG_500-3b"/>
無能者不敢當職焉有能者亦不得蔽隱使以臣之言<lb/>
爲可願行而益利其道以臣之言爲不可乆留臣無爲<lb/>
也語曰庸主賞所愛而罰所惡明主則不然賞必加於<lb/>
有功而刑必斷於有罪今臣之胷不足以當椹質而要<lb/>
不足以待斧鉞豈敢以疑事嘗試於王哉雖以臣爲賤<lb/>
人而輕辱獨不重任臣者之無反復於王邪且臣聞周<lb/>
有砥砨宋有結緑梁有懸藜楚有和璞此四寶者土之<lb/>
所生良工之所失也而爲天下名噐然則聖主之所棄<lb/>
<pb n="KR4h0132_WYG_500-4a"/>
者獨不足以厚國家乎臣聞善厚家者取之於國善厚<lb/>
國者取之於諸侯天下有明主則諸侯不得擅厚者何<lb/>
也爲其割榮也良醫知病人之死生而聖主明於成敗<lb/>
之事利則行之害則舎之疑則少嘗之雖舜禹復生弗<lb/>
能改已語之至者臣不敢載之於書其淺者又不足聽<lb/>
也意者臣愚而不概於王心邪亡其言臣者賤而不可<lb/>
用乎自非然者臣願得少賜㳺觀之閒望見顔色一語<lb/>
無効請伏斧質于是秦昭王大説乃謝王稽使以傳車<lb/>
<pb n="KR4h0132_WYG_500-4b"/>
召范雎于是范雎乃得見於離宫詳爲不知永巷而入<lb/>
其中王來而宦者怒逐之曰王至范雎繆爲曰秦安得<lb/>
王秦獨有太后穰侯耳欲以感怒昭王昭王至聞其與<lb/>
宦者爭言遂延迎謝曰寡人宜以身受命久矣㑹義渠<lb/>
之事急寡人旦暮自請太后今義渠之事已寡人乃得<lb/>
受命竊閔然不敏敬執賓主之禮范雎辭讓是日觀范<lb/>
雎之見者羣臣莫不洒然變色易容者秦王屏左右宫<lb/>
中虚無人秦王跽而請曰先生何以幸教寡人范雎曰<lb/>
<pb n="KR4h0132_WYG_500-5a"/>
唯唯有間秦王復跽而請曰先生何以幸教寡人范雎<lb/>
曰唯唯若是者三秦王跽曰先生卒不幸教寡人邪范<lb/>
雎曰非敢然也臣聞昔者吕尚之遇文王也身爲漁父<lb/>
而釣於渭濱耳若是者交疎也已説而立爲太師載與<lb/>
俱歸者其言深也故文王遂収功於吕尚而卒王天下<lb/>
鄉使文王疎吕尚而不與深言是周無天子之德而文<lb/>
武無與成其王業也今臣羇旅之臣也交疎於王而所<lb/>
願陳者皆匡君之事處人骨肉之間願効愚忠而未知<lb/>
<pb n="KR4h0132_WYG_500-5b"/>
王之心也此所以王三問而不敢對者也臣非有畏而<lb/>
不敢言也臣知今日言之於前而明日伏誅於後然臣<lb/>
不敢避也大王信行臣之言死不足以爲臣患亡不足<lb/>
以爲臣憂漆身爲厲被髪爲狂不足以爲臣恥且以五<lb/>
帝之聖焉而死三王之仁焉而死五霸之賢焉而死烏<lb/>
獲任鄙之力焉而死成荆孟賁王慶忌夏育之勇焉而<lb/>
死死者人之所必不免也處必然之勢可以少有補於<lb/>
秦此臣之所大願也臣又何患哉伍子胥槖載而出昭<lb/>
<pb n="KR4h0132_WYG_500-6a"/>
關夜行晝伏至於陵水無以餬其口膝行蒲伏稽首肉<lb/>
袒鼓腹吹箎乞食於呉市卒興呉國闔閭爲覇使臣得<lb/>
盡謀如伍子胥加之以幽囚終身不復見是臣之説行<lb/>
也臣又何憂箕子接輿漆身爲厲被髪爲狂無益於主<lb/>
假使臣得同行於箕子可以有補所賢之主是臣之大<lb/>
榮也臣有何恥臣之所恐者獨恐臣死之後天下見臣<lb/>
之盡忠而身死因以是杜口裹足莫肯鄉秦耳足下上<lb/>
畏太后之嚴下惑於姧臣之態居深宫之中不離阿保<lb/>
<pb n="KR4h0132_WYG_500-6b"/>
之手終身迷惑無與昭姦大者宗廟滅覆小者身以孤<lb/>
危此臣之所恐耳若夫窮辱之事死亡之患臣不敢畏<lb/>
也臣死而秦治是臣死賢於生秦王跽曰先生是何言<lb/>
也夫秦國辟遠寡人愚不肖先生乃幸辱至於此是天<lb/>
以寡人慁先生而存先王之宗廟也寡人得受命於先<lb/>
生是天所以幸先王而不棄其孤也先生奈何而言若<lb/>
是事無小大上及太后下至大臣願先生悉以教寡人<lb/>
無疑寡人也范雎拜秦王亦拜范雎曰大王之國四塞<lb/>
<pb n="KR4h0132_WYG_500-7a"/>
以爲固北有甘泉谷口南帶涇渭右隴蜀左關阪奮擊<lb/>
百萬戰車千乗利則出攻不利則入守此王者之地也<lb/>
民怯於私鬬而勇於公戰此王者之民也王并此二者<lb/>
而有之夫以秦卒之勇車騎之衆以治諸侯譬若馳韓<lb/>
盧而摶蹇兎也覇王之業可致也而羣臣莫敢當其位<lb/>
至今閉關十五年不敢窺兵於山東者是穰侯爲秦謀<lb/>
不忠而大王之計有所失也秦王跽曰寡人願聞失計<lb/>
然左右多竊聽者范雎恐未敢言内先言外事以觀秦<lb/>
<pb n="KR4h0132_WYG_500-7b"/>
王之俯仰因進曰夫穰侯越韓魏而攻齊綱壽非計也<lb/>
少出師則不足以傷齊多出師則害於秦臣意王之計<lb/>
欲少出師而悉韓魏之兵也則不義矣今見與國之不<lb/>
親也越人之國而攻可乎其於計疎矣且昔齊湣王南<lb/>
攻楚破軍殺将再辟地千里而齊尺寸之地無得焉者<lb/>
豈不欲得地哉形勢不能有也諸侯見齊之罷弊君臣<lb/>
之不和也興兵而伐齊大破之士辱兵頓皆咎其王曰<lb/>
誰爲此計者乎王曰文子爲之大臣作亂文子出奔故<lb/>
<pb n="KR4h0132_WYG_500-8a"/>
齊所以大破者以其伐楚而肥韓魏也此所謂借賊兵<lb/>
齎盗糧者也王不如遠交而近攻得寸則王之寸也得<lb/>
尺亦王之尺也今釋此而遠攻不亦繆乎且昔者中山<lb/>
之國地方五百里趙獨吞之功成名立而利附焉天下<lb/>
莫之能害也今夫韓魏中國之處而天下之樞也王其<lb/>
欲覇必親中國以爲天下樞以威楚趙楚强則附趙趙<lb/>
强則附楚楚趙皆附齊必懼矣齊懼必卑辭重幣以事<lb/>
秦齊附而韓魏因可虜也昭王曰吾欲親魏乆矣而魏<lb/>
<pb n="KR4h0132_WYG_500-8b"/>
多變之國也寡人不能親請問親魏奈何對曰王卑辭<lb/>
重幣以事之不可則割地而賂之不可因舉兵而伐之<lb/>
王曰寡人敬聞命矣乃拜范雎爲客卿謀兵事卒聽范<lb/>
雎謀使五大夫綰伐魏㧞懐後二嵗㧞邢丘客卿范雎<lb/>
復説昭王曰秦韓之地形相錯如繡秦之有韓也譬若<lb/>
木之有蠧也人之有腹心之病也天下無變則已天下<lb/>
有變其爲秦患者孰大於韓乎王不如収韓昭王曰吾<lb/>
固欲収韓韓不聽爲之奈何對曰韓安得無聽乎王下<lb/>
<pb n="KR4h0132_WYG_500-9a"/>
兵而攻滎陽則鞏成臯之道不通北斷太行之道則上<lb/>
黨之師不下王一興兵而攻滎陽則其國斷而爲三夫<lb/>
韓見必亡安得不聽乎若韓聽而覇事因可慮矣王曰善<lb/>
且欲發使於韓范雎日益親復説用數年矣因請間説<lb/>
曰臣居山東時聞齊之有田文不聞其有王也聞秦之<lb/>
有太后穰侯華陽高陵涇陽不聞其有王也夫擅國之<lb/>
謂王能利害之謂王制殺生之威之謂王今太后擅行<lb/>
不顧穰侯出使不報華陽涇陽等擊斷無諱高陵進<lb/>
<pb n="KR4h0132_WYG_500-9b"/>
退不請四貴偹而國不危者未之有也爲此四貴者下<lb/>
乃所謂無王也然則權安得不傾令安得從王出乎臣<lb/>
聞善治國者乃内固其威而外重其權穰侯使者操王<lb/>
之重决制於諸侯剖符於天下政適伐國莫敢不聽戰<lb/>
勝攻取則利歸於陶國弊御於諸侯戰敗則結怨於百<lb/>
姓而禍歸於社稷詩曰木實繁者披其枝披其枝者傷<lb/>
其心大其都者危其國尊其臣者卑其主崔杼淖齒管<lb/>
齊射王股擢王筋縣之於廟梁宿昔而死李兌管趙囚<lb/>
<pb n="KR4h0132_WYG_500-10a"/>
主父於沙丘百日而饑死今臣聞秦太后穰侯用事高<lb/>
陵華陽涇陽佐之卒無秦王此亦淖齒李兑之類也且<lb/>
夫三代所以亡國者君專授政縱酒馳騁弋獵不聽政事<lb/>
其所授者妬賢嫉能御下蔽上以成其私不爲主計而<lb/>
主不覺悟故失其國今自有秩以上至諸大吏下及王<lb/>
左右無非相國之人者見王獨立於朝臣竊爲王恐萬<lb/>
世之後有秦國者非王子孫也昭王聞之大懼曰善於<lb/>
是廢太后逐穰侯高陵華陽涇陽君於關外秦王乃<lb/>
<pb n="KR4h0132_WYG_500-10b"/>
拜范雎爲相収穰侯之印使歸陶因使縣官給車牛以<lb/>
徙千乗有餘到關關閲其寳噐寳噐珍怪多於王室<lb/>
秦封范雎以應號爲應侯當是時秦昭王四十一年也<lb/>
范雎既相秦秦號曰張禄而魏不知以為范雎已死<lb/>
久矣魏聞秦且東伐韓魏魏使須賈於秦范雎聞<lb/>
之爲微行敝衣閒步之邸見須賈須賈見之而驚曰范<lb/>
叔固無恙乎范雎曰然須賈笑曰范叔有説於秦邪曰<lb/>
否也雎前日得過於魏相故亡逃至此安敢説乎須賈曰<lb/>
<pb n="KR4h0132_WYG_500-11a"/>
今叔何事范雎曰臣爲人庸賃須賈意哀之留與坐飲<lb/>
食曰范叔一寒如此哉乃取其一綈袍以賜之須賈因<lb/>
問曰秦相張君公知之乎吾聞幸于王天下之事皆决<lb/>
於相君今吾事之去留在張君孺子豈有客習於相君<lb/>
者哉范雎曰主人翁習知之唯雎亦得謁雎請爲君見<lb/>
於張君須賈曰吾馬病車軸折非大車駟馬吾不出范<lb/>
雎曰願爲君借大車駟馬於主人翁范雎歸取大車駟<lb/>
馬爲須賈御之入秦相府府中望見有識者皆避匿須<lb/>
<pb n="KR4h0132_WYG_500-11b"/>
賈怪之至相舎門謂須賈曰待我我爲君先入通於相<lb/>
君須賈待門下持車良乆問門下曰范叔不出何也門<lb/>
下曰無范叔須賈曰鄉者與吾載而入者門下曰乃吾<lb/>
相張君也須賈大驚自知見賣乃肉袒膝行因門下人<lb/>
謝罪於是范雎盛帷帳侍者甚衆見之須賈頓首言死<lb/>
罪曰賈不意君能自致於青雲之上賈不敢復讀天下<lb/>
之書不敢復與天下之事賈有湯鑊之罪請自屏於胡<lb/>
貉之地唯君死生之范雎曰汝罪有幾曰擢賈之髪以<lb/>
<pb n="KR4h0132_WYG_500-12a"/>
續賈之罪尚未足范雎曰汝罪有三耳昔者楚昭王時<lb/>
而申包胥爲楚郤呉軍楚王封之以荆五千户包胥辭<lb/>
不受爲丘墓之寄於荆也今雎之先人丘墓亦在魏公<lb/>
前以雎爲有外心於齊而惡雎於魏齊公之罪一也當<lb/>
魏齊辱我於簀中公不止罪二也更醉而溺我公其何<lb/>
忍乎罪三矣然公之所以得無死者以綈袍戀戀有故<lb/>
人之意故釋公乃謝罷入言之昭王罷歸須賈須賈辭<lb/>
於范雎范雎大供具盡請諸侯使與坐堂上食飲甚設<lb/>
<pb n="KR4h0132_WYG_500-12b"/>
而坐須賈於堂下置莝豆其前令兩黥徒夾而馬食之<lb/>
數曰爲我告魏王急持魏齊頭來不然者我且屠大梁<lb/>
須賈歸以告魏齊魏齊恐亡走趙匿平原君所范雎既<lb/>
相王稽謂范雎曰事有不可知者三有不可奈何者亦<lb/>
三宫車一日晏駕是事之不可知者一也君卒然捐館<lb/>
舎是事之不可知者二也使臣卒然填溝壑是事之不<lb/>
可知者三也宫車一日晏駕君雖恨於臣無可奈何君<lb/>
卒然捐館舎君雖恨於臣亦無可奈何使臣卒然填溝<lb/>
<pb n="KR4h0132_WYG_500-13a"/>
壑君雖恨於臣亦無可奈何范雎不懌乃入言於王曰<lb/>
非王稽之忠莫能内臣於函谷關非大王之賢聖莫能<lb/>
貴臣今臣官至於相爵在列侯王稽之官尚止於謁者<lb/>
非其内臣之意也昭王召王稽拜爲河東守三嵗不上<lb/>
計又任鄭安平昭王以爲将軍范雎於是散家財物盡<lb/>
以報所嘗困戹者一飯之德必償睚眦之怨必報范雎<lb/>
相秦二年秦昭王之四十二年東伐韓少曲高平㧞之<lb/>
秦昭王聞魏齊在平原君所欲爲范雎必報其仇乃詳<lb/>
<pb n="KR4h0132_WYG_500-13b"/>
爲好書遺平原君曰寡人聞君之高義願與君爲布衣<lb/>
之友君幸過寡人寡人願與君爲十日之飲平原君畏<lb/>
秦且以爲然而入秦見昭王昭王與平原君飲數日昭<lb/>
王謂平原君曰昔周文王得吕尚以爲太公齊桓公得<lb/>
管夷吾以爲仲父今范君亦寡人之叔父也范君之仇<lb/>
在君之家願使人歸取其頭來不然吾不出君於關平<lb/>
原君曰貴而爲友者爲賤也富而爲交者爲貧也夫魏<lb/>
齊者勝之友也在固不出也今又不在臣所昭王乃遺<lb/>
<pb n="KR4h0132_WYG_500-14a"/>
趙王書曰王之弟在秦范君之仇魏齊在平原君之家<lb/>
王使人疾持其頭來不然吾舉兵而伐趙又不出王之<lb/>
弟於關趙孝成王乃發卒圍平原君家急魏齊夜亡出<lb/>
見趙相虞卿虞卿度趙王終不可説乃解其相印與魏<lb/>
齊亡間行念諸侯莫可以急抵者乃復走大梁欲因信<lb/>
陵君以走楚信陵君聞之畏秦猶豫未肯見曰虞卿何<lb/>
如人也時侯嬴在旁曰人固未易知知人亦未易也夫<lb/>
虞卿躡屩擔簦一見趙王賜白璧一䨇黄金百鎰再見<lb/>
<pb n="KR4h0132_WYG_500-14b"/>
拜爲上卿三見卒受相印封萬户侯當此之時天下争<lb/>
知之夫魏齊窮困過虞卿虞卿不敢重爵禄之尊解相<lb/>
印捐萬户侯而間行急士之窮而歸公子公子曰何如<lb/>
人人固不易知知人亦未易也信陵君大慙駕如野迎<lb/>
之魏齊聞信陵君之初難見之怒而自剄趙王聞之卒<lb/>
取其頭予秦秦昭王乃出平原君歸趙昭王四十三年<lb/>
秦攻韓汾陘㧞之因城河上廣武後五年昭王用應侯謀縱<lb/>
反閒賣趙趙以其故令馬服子代亷頗将秦大破趙於<lb/>
<pb n="KR4h0132_WYG_500-15a"/>
長平遂圍邯鄲已而與武安君白起有隙言而殺之任<lb/>
鄭安平使将擊趙鄭安平爲趙所困急以兵二萬人<lb/>
降趙應侯席藁請罪秦之法任人而所任不善者各以<lb/>
其罪罪之於是應侯罪當収三族秦昭王恐傷應侯之<lb/>
意乃下令國中有敢言鄭安平事者以其罪罪之而加<lb/>
賜相國應侯食物日益厚以順適其意後二嵗王稽爲<lb/>
河東守與諸侯通坐法誅而應侯日益以不懌昭王臨<lb/>
朝歎息應侯進曰臣聞主憂臣辱主辱臣死今大王中<lb/>
<pb n="KR4h0132_WYG_500-15b"/>
朝而憂臣敢請其罪昭王曰吾聞楚之鐡劍利而倡優<lb/>
拙夫鐡劍利則士勇倡優拙則思慮遠夫以遠思慮而<lb/>
御勇士吾恐楚之圖秦也夫物不素具不可以應卒今<lb/>
武安君既死而鄭安平等畔内無良将而外多敵國吾<lb/>
是以憂欲以激勵應侯應侯懼不知所出蔡澤聞之往<lb/>
入秦也<lb/>
蔡澤者燕人也㳺學干諸侯小大甚衆不遇而從唐舉<lb/>
相曰吾聞先生相李兑曰百日之内持國秉政有之乎<lb/>
<pb n="KR4h0132_WYG_500-16a"/>
曰有之曰若臣者何如唐舉孰視而笑曰先生曷鼻巨<lb/>
肩魋顔蹙齃膝攣吾聞聖人不相殆先生乎蔡澤知<lb/>
唐舉戯之乃曰富貴吾所自有吾所不知者壽也願聞<lb/>
之唐舉曰先生之壽從今以徃者四十三嵗蔡澤笑謝<lb/>
而去謂其御者曰吾持梁刺齒肥躍馬疾驅懐黄金之<lb/>
印結紫綬於要揖讓人主之前食肉富貴四十三年足<lb/>
矣去之趙見逐入韓魏遇奪釡鬲於塗聞應侯任鄭安<lb/>
平王稽皆負重罪於秦應侯内慚蔡澤乃西入秦将見<lb/>
<pb n="KR4h0132_WYG_500-16b"/>
昭王使人宣言以感怒應侯曰燕客蔡澤天下雄俊𢎞<lb/>
辯智士也彼一見秦王秦王必困君而奪君之位應侯<lb/>
聞曰五帝三代之事百家之説吾既知之衆口之辯吾<lb/>
皆摧之是惡能困我而奪我位乎使人召蔡澤蔡澤入<lb/>
則揖應侯應侯固不快及見之又倨應侯因讓之曰子<lb/>
嘗宣言欲代我相秦寧有之乎對曰然應侯曰請聞其<lb/>
説蔡澤曰吁君何見之晩也夫四時之序成功者退夫<lb/>
人生百體堅强手足便利耳目聰明而心聖智豈非士<lb/>
<pb n="KR4h0132_WYG_500-17a"/>
之願與應侯曰然蔡澤曰質仁秉義行道施德得志於<lb/>
天下天下懐樂敬愛而尊慕之皆願以爲君王豈不辯<lb/>
智之期與應侯曰然蔡澤復曰富貴顕榮成理萬物使<lb/>
各得其所性命壽長終其天年而不夭傷天下繼其統<lb/>
守其業傳之無窮名實純粹澤流千里世世稱之而無<lb/>
絶與天地終始豈道德之符而聖人所謂吉祥善事者<lb/>
歟應侯曰然蔡澤曰若夫秦之商君楚之呉起越之大<lb/>
夫種其卒然亦可願與應侯知蔡澤之欲困已以説復<lb/>
<pb n="KR4h0132_WYG_500-17b"/>
謬曰何爲不可夫公孫鞅之事孝公也極身無貳慮盡<lb/>
忠而不顧私設刀鋸以禁姦邪信賞罰以致治披腹心<lb/>
示情素䝉怨咎欺舊友奪魏公子卬安秦社稷利百姓<lb/>
卒爲秦禽将破敵攘地千里呉起之事悼王也使私不<lb/>
得害公䜛不得蔽忠言不取茍合行不取茍容不爲危<lb/>
易行行義不辟難然爲覇主强國不辭禍凶大夫種<lb/>
之事越王也主雖困辱悉忠而不解主雖絶亡盡能而<lb/>
弗離成功而弗矜貴富而不驕怠若此三子者固義之<lb/>
<pb n="KR4h0132_WYG_500-18a"/>
至也忠之節也是故君子以義死難視死如歸生而辱<lb/>
不如死而榮士固有殺身以成名唯義之所在雖死無<lb/>
所恨何爲不可哉蔡澤曰主聖臣賢天下之盛福也君<lb/>
明臣直國之福也父慈子孝夫信妻貞家之福也故比<lb/>
干忠而不能存殷子胥智而不能完呉申生孝而晉國<lb/>
亂是皆有忠臣孝子而國家滅亂者何也無明君賢父<lb/>
以聽之故天下以其君父爲僇辱而憐其臣子今商君呉<lb/>
起大夫種之爲人臣是也其君非也故世稱三子致功<lb/>
<pb n="KR4h0132_WYG_500-18b"/>
而不見德豈慕不遇世死乎夫待死而後可以立忠成<lb/>
名是微子不足仁孔子不足聖管仲不足大也夫人之<lb/>
立功豈不期於成全邪身與名俱全者上也名可法而<lb/>
身死者其次也名在僇辱而身全者下也於是應侯稱<lb/>
善蔡澤少得間因曰夫商君呉起大夫種其爲人臣<lb/>
盡忠致功則可願矣閎夭事文王周公輔成王也豈不<lb/>
亦忠聖乎以君臣論之商君呉起大夫種其可願孰與<lb/>
閎夭周公哉應侯曰商君呉起大夫種弗若也蔡澤曰<lb/>
<pb n="KR4h0132_WYG_500-19a"/>
然則君之主慈仁任忠惇厚舊故其賢智與有道之士<lb/>
爲膠漆義不倍功臣孰與秦孝公楚悼王越王乎應侯<lb/>
曰未知何如也蔡澤曰今主親忠臣不過秦孝公楚悼<lb/>
王越王君之設智能爲主安危修政治亂强兵批患折<lb/>
難廣地殖榖富國足家强主尊社稷顯宗廟天下莫敢<lb/>
欺犯其主主之威蓋震海内功彰萬里之外聲名光輝<lb/>
傳於千世君孰與商君呉起大夫種應侯曰不若蔡澤<lb/>
曰今主之親忠臣不忘舊故不若孝公悼王句踐而君<lb/>
<pb n="KR4h0132_WYG_500-19b"/>
之功績愛信親幸又不若商君呉起大夫種然而君之<lb/>
禄位貴盛私家之富過於三子而身不退者恐患之甚<lb/>
於三子竊爲君危之語曰日中則移月滿則虧物盛則<lb/>
衰天地之常數也進退盈縮與時變化聖人之常道也<lb/>
故國有道則仕國無道則隱聖人曰飛龍在天利見大<lb/>
人不義而富且貴於我如浮雲今君之怨已讎而德已<lb/>
報意欲至矣而無變計竊爲君不取也且夫翠鵠犀象<lb/>
其處勢非不遠死也而所以死者惑於餌也蘇秦智伯<lb/>
<pb n="KR4h0132_WYG_500-20a"/>
之智非不足以辟辱遠死也而所以死者惑於貪利不<lb/>
止也是以聖人制禮節欲取於民有度使之以時用之<lb/>
有止故志不溢行不驕常與道俱而不失故天下承而<lb/>
不絶昔者齊桓公九合諸侯一匡天下至於葵丘之㑹<lb/>
有驕矜之志畔者九國呉王夫差兵無敵於天下勇强<lb/>
以輕諸侯陵齊晉故遂以殺身亡國夏育太史噭叱呼<lb/>
駭三軍然而身死於庸夫此皆乗至盛而不返道理不<lb/>
居卑退處儉約之患也夫商君爲秦孝公明法令禁姦<lb/>
<pb n="KR4h0132_WYG_500-20b"/>
本尊爵必賞有罪必罰平權衡正度量調輕重决裂阡<lb/>
陌以靜生民之業而一其俗勸民耕農利土一室無二<lb/>
事力田稸積習戰陳之事是以兵動而地廣兵休而國<lb/>
富故秦無敵於天下立威諸侯成秦國之業功已成矣<lb/>
而遂以車裂楚地方數千里持㦸百萬白起率數萬之<lb/>
師以與楚戰一戰舉鄢郢以燒夷陵再戰南并蜀漢又<lb/>
越韓魏而攻强趙北坑馬服誅屠四十餘萬之衆盡之<lb/>
於長平之下流血成川沸聲若靁遂入圍邯鄲使秦有<lb/>
<pb n="KR4h0132_WYG_500-21a"/>
帝業楚趙天下之强國而秦之仇敵也自是之後楚趙<lb/>
皆懾服不敢攻秦者白起之勢也身所服者七十餘城<lb/>
功已成矣而遂賜劍死于杜郵呉起爲楚悼王立法卑<lb/>
减大臣之威重罷無能廢無用損不急之官塞私門之<lb/>
請一楚國之俗禁㳺客之民精耕戰之士南収揚越北<lb/>
并陳蔡破横散從使馳説之士無所開其口禁朋黨以<lb/>
勵百姓定楚國之政兵震天下威服諸侯功已成矣而<lb/>
卒枝解大夫種爲越王深謀遠計免㑹稽之危以亡爲<lb/>
<pb n="KR4h0132_WYG_500-21b"/>
存因辱爲榮墾草入邑辟地殖榖率四方之士專上下<lb/>
之力輔句踐之賢報夫差之讐卒擒勁呉令越成覇<lb/>
功已彰而信矣勾踐終負而殺之此四子者功成不去<lb/>
禍至於此此所謂信而不能詘往而不能返者也范蠡<lb/>
知之超然避世長爲陶朱公君獨不觀夫慱者乎或欲<lb/>
大投或欲分功此皆君之所明知也今君相秦計不下<lb/>
席謀不出廊廟坐制諸侯利施三川以實宜陽决羊腸<lb/>
之險塞太行之道又斬范中行之塗六國不得合從棧<lb/>
<pb n="KR4h0132_WYG_500-22a"/>
道千里通於蜀漢使天下皆畏秦秦之欲得矣君之功<lb/>
極矣此亦秦之分功之時也如是而不退則商君白公<lb/>
呉起大夫種是也吾聞之鍳於水者見面之容鑒於人<lb/>
者知吉與凶書曰成功之下不可乆處四子之禍君何<lb/>
居焉君何不以此時歸相印讓賢者而授之退而巖居<lb/>
川觀必有伯夷之亷長爲應侯世世稱孤而有許由延<lb/>
陵季子之讓喬松之壽孰與以禍終哉即君何居焉忍<lb/>
不能自離疑不能自決必有四子之禍矣易曰亢龍有<lb/>
<pb n="KR4h0132_WYG_500-22b"/>
悔此言上而不能下信而不能詘往而不能自返者也<lb/>
願君孰計之應侯曰善吾聞欲而不知止失其所以欲<lb/>
有而不知足失其所以有先生幸教雎敬受命於是乃<lb/>
延入坐爲上客後數日入朝言於秦昭王曰客新有從<lb/>
山東來者曰蔡澤其人辯士明於三王之事五伯之業<lb/>
世俗之變足以寄秦國之政臣之見人甚衆莫及臣不<lb/>
如也臣敢以聞秦昭王召見與語大説之拜爲客卿應<lb/>
侯因謝病請歸相印昭王强起應侯應侯遂稱病篤<lb/>
<pb n="KR4h0132_WYG_500-23a"/>
范雎免相昭王新説蔡澤計畫遂拜爲秦相東収周<lb/>
室蔡澤相秦數月人或惡之懼誅乃謝病歸相印號爲<lb/>
綱成君居秦十餘年事昭王孝文王荘襄王卒事始皇<lb/>
帝爲秦使於燕三年而燕使太子丹入質於秦<lb/>
　　亷頗藺相如列傳<hi>司馬遷</hi>
亷頗者趙之良将也趙惠文王十六年亷頗爲趙将伐<lb/>
齊大破之取晉陽拜爲上卿以勇氣聞於諸侯藺相如<lb/>
者趙人也爲趙宦者令繆賢舎人趙惠文王時得楚和<lb/>
<pb n="KR4h0132_WYG_500-23b"/>
氏璧秦昭王聞之使人遺趙王書願以十五城請易璧<lb/>
趙王與大将軍亷頗諸大臣謀欲予秦秦城恐不可得<lb/>
徒見欺欲勿予即患秦兵之來計未定求人可使報秦<lb/>
者未得宦者令繆賢曰臣舎人藺相如可使王問何以<lb/>
知之對曰臣嘗有罪竊計欲亡走燕臣舎人相如止臣<lb/>
曰君何以知燕王臣語曰臣嘗從大王與燕王㑹境上<lb/>
燕王私握臣手曰願結友以此知之故欲徃相如謂臣<lb/>
曰夫趙强而燕弱而君幸於趙故燕王欲結於君今君<lb/>
<pb n="KR4h0132_WYG_500-24a"/>
乃亡趙走燕燕畏趙其勢必不敢留君而束君歸趙<lb/>
矣君不如肉袒伏斧質請罪則幸得脱矣臣從其計大<lb/>
王亦幸赦臣臣竊以爲其人勇士有智謀宜可使於是<lb/>
王召見問藺相如曰秦王以十五城請易寡人之璧可<lb/>
予不相如曰秦强而趙弱不可不許王曰取吾璧不予<lb/>
我城奈何相如曰秦以城求璧而趙不許曲在趙趙予<lb/>
璧而秦不予趙城曲在秦均之二䇿寧許以負秦曲王<lb/>
曰誰可使者相如曰王必無人臣願奉璧徃使城入趙<lb/>
<pb n="KR4h0132_WYG_500-24b"/>
而留璧秦城不入臣請完璧歸趙趙王於是遂遣相如<lb/>
奉璧西入秦秦王坐章臺見相如相如奉璧奏秦王秦<lb/>
王大喜傳以示美人及左右左右皆呼萬嵗相如視秦<lb/>
王無意償趙城乃前曰璧有瑕請指示王王授璧相如<lb/>
因持璧却立倚柱怒髪上衝冠謂秦王曰大王欲得璧<lb/>
使人發書至趙王趙王悉召羣臣議皆曰秦貪負其强<lb/>
以空言求璧償城恐不可得議不欲予秦璧臣以爲布<lb/>
衣之交尚不相欺况大國乎且以一璧之故逆强秦之<lb/>
<pb n="KR4h0132_WYG_500-25a"/>
驩不可於是趙王乃齋戒五日使臣奉璧拜送書於庭<lb/>
何者嚴大國之威以修敬也今臣至大王見臣列觀禮<lb/>
節甚倨得璧傳之美人以戯弄臣臣觀大王無意償趙<lb/>
王城邑故臣復取璧大王必欲急臣臣頭今與璧俱碎<lb/>
於柱矣相如持其璧睨柱欲以擊柱秦王恐其破璧乃<lb/>
辭謝固請召有司案圖指從此以往十五都予趙相如度秦<lb/>
王特以詐佯爲予趙城實不可得乃謂秦王曰和氏璧<lb/>
天下所共傳寳也趙王恐不敢不獻趙王送璧時齋戒<lb/>
<pb n="KR4h0132_WYG_500-25b"/>
五日今大王亦宜齋戒五日設九賓於庭臣乃敢上璧<lb/>
秦王度之終不可强奪遂許齋五日舎相如廣成傳舎<lb/>
相如度秦王雖齋决負約不償城乃使其從者衣褐懐<lb/>
其璧從徑道亡歸璧於趙秦王齋五日後乃設九賓禮<lb/>
於廷引趙使者藺相如相如至謂秦王曰秦自繆公以<lb/>
來二十餘君未嘗有堅明約束者也臣誠恐見欺於王<lb/>
而負趙故令人持璧歸間至趙矣且秦强而趙弱大王<lb/>
遣一介之使至趙趙立奉璧來今以秦之强而先割十<lb/>
<pb n="KR4h0132_WYG_500-26a"/>
五都予趙趙豈敢留璧而得罪于大王乎臣知欺大王<lb/>
之罪當誅臣請就湯鑊唯大王與羣臣熟計議之秦王<lb/>
與羣臣相視而嘻左右或欲引相如去秦王因曰今殺<lb/>
相如終不能得璧也而絶秦趙之驩不如因而厚遇之<lb/>
使歸趙趙王豈以一璧之故欺秦耶卒廷見相如畢禮<lb/>
而歸之相如既歸趙王以爲賢大夫使不辱於諸侯拜<lb/>
相如爲上大夫秦亦不以城予趙趙亦終不予秦璧其<lb/>
後秦伐趙㧞石城明年復攻趙殺二萬人秦王使使者<lb/>
<pb n="KR4h0132_WYG_500-26b"/>
告趙王欲與王爲好㑹於西河外澠池趙王畏秦欲毋<lb/>
行亷頗藺相如計曰王不行示趙弱且怯也趙王遂行<lb/>
相如從亷頗送至境與王訣曰王行度道里㑹遇之禮<lb/>
畢還不過三十日三十日不還則請立太子爲王以絶<lb/>
秦望王許之遂與秦王㑹澠池秦王飲酒酣曰寡人竊<lb/>
聞趙王好音請奏瑟趙王鼓瑟秦御史前書曰某年月<lb/>
日與趙王㑹飲令趙王鼓瑟藺相如前曰趙王竊聞秦<lb/>
王善爲秦聲請奉盆缻秦王以相娯樂秦王怒不許於<lb/>
<pb n="KR4h0132_WYG_500-27a"/>
是相如前進缻因跪請秦王秦王不肯擊缻相如曰五<lb/>
步之内相如請得以頸血濺大王矣左右欲刃相如相<lb/>
如張目叱之左右皆靡於是秦王不懌爲一擊缻相如<lb/>
顧召趙御史書曰某年月日秦王爲趙王擊缻秦之羣<lb/>
臣曰請以趙十五城爲秦王壽藺相如亦曰請以秦之<lb/>
咸陽爲趙王壽秦王竟酒終不能加勝於趙趙亦盛設<lb/>
兵以待秦秦不敢動既罷歸國以相如功大拜爲上卿<lb/>
位在亷頗之右亷頗曰我爲趙将有攻城野戰之大功<lb/>
<pb n="KR4h0132_WYG_500-27b"/>
而藺相如徒以口舌爲勞而位居我上且相如素賤人吾<lb/>
羞不忍爲之下宣言曰我見相如必辱之相如聞不肯<lb/>
與㑹相如每朝時常稱病不欲與亷頗争列已而相如<lb/>
出望見亷頗相如引車避匿於是舎人相與諫曰臣所<lb/>
以去親戚而事君者徒慕君之高義也今君與亷頗同<lb/>
列亷君宣惡言而君畏匿之恐懼殊甚且庸人尚羞之<lb/>
况於将相乎臣等不肖請辭去藺相如固止之曰公之<lb/>
視亷将軍孰與秦王曰不若也相如曰夫以秦王之威<lb/>
<pb n="KR4h0132_WYG_500-28a"/>
而相如廷叱之辱其羣臣相如雖駑獨畏亷将軍哉顧<lb/>
吾念之强秦之所以不敢加兵於趙者徒以吾兩人在<lb/>
也今兩虎共鬭其勢不俱生吾所以爲此者以先國家<lb/>
之急而後私讎也亷頗聞之肉袒負荆因賓客至藺相<lb/>
如門謝罪曰鄙賤之人不知将軍寛之至此也卒相與<lb/>
驩爲刎頸之交是嵗廉頗東攻齊破其一軍居二年廉<lb/>
頗復伐齊幾㧞之後三年廉頗攻魏之防陵安陽㧞之<lb/>
後四年藺相如将而攻齊至平邑而罷其明年趙奢破<lb/>
<pb n="KR4h0132_WYG_500-28b"/>
秦軍閼與下趙奢者趙之田部吏也収租税而平原君<lb/>
家不肯出趙奢以法治之殺平原君用事者九人平原君<lb/>
怒将殺奢奢因説曰君於趙爲貴公子今縱君家而不<lb/>
奉公則法削法削則國弱國弱則諸侯加兵諸侯加兵<lb/>
是無趙也君安得有此富乎以君之貴奉公如法則上<lb/>
下平上下平則國强國强則趙固而君爲貴戚豈輕於<lb/>
天下邪平原君以爲賢言之於王王用之治國賦國賦<lb/>
大平民富而府庫實秦伐韓軍於閼與王召廉頗而<lb/>
<pb n="KR4h0132_WYG_500-29a"/>
問曰可救不對曰道遠險狹難救又召樂乗而問焉樂<lb/>
乗對如廉頗言又召問趙奢奢對曰其道遠險狹譬之<lb/>
猶兩䑕鬬於穴中捋勇者勝王乃令趙奢将救之兵去<lb/>
邯鄲三十里而令軍中曰有以軍事諫者死秦軍軍武<lb/>
安西秦軍鼓譟勒兵武安瓦屋盡振軍中候有一人言<lb/>
急救武安趙奢立斬之堅壁留二十八日不行復益増<lb/>
壘秦間來入趙奢善食而遣之間以報秦将秦将大喜<lb/>
曰夫去國三十里而軍不行乃増壘閼與非趙地也趙<lb/>
<pb n="KR4h0132_WYG_500-29b"/>
奢既已遣秦間乃卷甲而趨之二日一夜至令善射者<lb/>
去閼與五十里而軍軍壘成秦人聞之悉甲而至軍士<lb/>
許歴請以軍事諫趙奢曰内之許歴曰秦人不意趙師<lb/>
至此其來氣盛将軍必厚集其陣以待之不然必敗趙<lb/>
奢曰請受令許歴曰請就鈇質之誅趙奢曰胥後令邯<lb/>
鄲許歴復請諫曰先據北山上者勝後至者敗趙奢許<lb/>
諾即發萬人趨之秦兵後至爭山不得上趙奢縱兵擊<lb/>
之大破秦軍秦軍解而走遂解閼與之圍而歸趙惠文<lb/>
<pb n="KR4h0132_WYG_500-30a"/>
王賜奢號爲馬服君以許歴爲國尉趙奢於是與廉頗<lb/>
藺相如同位後四年趙惠文王卒子孝成王立七年秦<lb/>
與趙兵相距長平時趙奢已死而藺相如病篤趙使廉<lb/>
頗将攻秦秦數敗趙軍趙軍固壁不戰秦數挑戰廉頗<lb/>
不肯趙王信秦之間秦之間言曰秦之所惡獨畏馬服<lb/>
君趙奢之子趙括爲将耳趙王因以括爲将代廉頗藺<lb/>
相如曰王以名使括若膠柱而鼓瑟耳括徒能讀其父<lb/>
書傳不知合變也趙王不聽遂将之趙括自少時學兵<lb/>
<pb n="KR4h0132_WYG_500-30b"/>
法言兵事以天下莫能當嘗與其父奢言兵事奢不能<lb/>
難然不謂善括母問奢其故奢曰兵死地也而括易言<lb/>
之使趙不将括即已若必将之破趙軍者必括也及括<lb/>
将行其母上書言於王曰括不可使将王曰何以對曰<lb/>
始妾事其父時爲将身所奉飯飲而進食者以十數所<lb/>
友者以百數大王及宗室所賞賜者盡以予軍吏士大<lb/>
夫受命之日不問家事今括一旦爲将東向而朝軍吏<lb/>
無敢仰視之者王所賜金帛歸藏於家而日視便利田<lb/>
<pb n="KR4h0132_WYG_500-31a"/>
宅可買者買之王以爲何如其父父子異心願王勿遣<lb/>
王曰母置之吾已决矣括母因曰王終遣之即有如不<lb/>
稱妾得無随坐乎王許諾趙括既代廉頗悉更約束易<lb/>
置軍吏秦将白起聞之縱竒兵佯敗走而絶其糧道分<lb/>
斷其軍爲二士卒離心四十餘日軍餓趙括出鋭卒自<lb/>
搏戰秦軍射殺趙括括軍敗數十萬之衆遂降秦秦悉<lb/>
阬之趙前後所亡凡四十五萬明年秦兵遂圍邯鄲嵗<lb/>
餘幾不得脱頼楚魏諸侯來救乃得解邯鄲之圍趙王<lb/>
<pb n="KR4h0132_WYG_500-31b"/>
亦以括母先言竟不誅也自邯鄲圍解五年而燕用栗<lb/>
腹之謀曰趙壮者盡於長平其孤未壮舉兵擊趙趙使<lb/>
廉頗将擊大破燕軍於鄗殺栗腹遂圍燕燕割五城請<lb/>
和乃聽之趙以尉文封廉頗爲信平君爲假相國廉頗<lb/>
之免長平歸也失勢之時故客盡去及復用爲将客又<lb/>
復至廉頗曰客退矣客曰吁君何見之晩也夫天下以<lb/>
市道交君有勢我則從君君無勢則去此固其理也有<lb/>
何怨乎居六年趙使廉頗伐魏之繁陽㧞之趙孝成王<lb/>
<pb n="KR4h0132_WYG_500-32a"/>
卒子悼襄王立使樂乗代廉頗廉頗怒攻樂乗樂乗走<lb/>
廉頗遂奔魏之大梁其明年趙乃以李牧爲将而攻燕<lb/>
㧞武遂方城廉頗居梁乆之魏不能信用趙以數困於<lb/>
秦兵趙王思復得廉頗廉頗亦思復用於趙趙王使使<lb/>
者視廉頗尚可用否廉頗之讎郭開多與使者金令毁<lb/>
之趙使者既見廉頗廉頗爲之一飯斗米肉十斤被甲<lb/>
上馬以示尚可用趙使還報王曰廉将軍雖老尚善飯<lb/>
然與臣坐頃之三遺矢矣趙王以爲老遂不召楚聞廉<lb/>
<pb n="KR4h0132_WYG_500-32b"/>
頗在魏隂使人迎之廉頗一爲楚将無功曰我思用趙<lb/>
人廉頗卒死于壽春李牧者趙之北邊良将也常居代<lb/>
鴈門偹匃奴以便宜置吏市租皆輸入莫府爲士卒費<lb/>
日擊數牛饗士習射騎謹烽火多間諜厚遇戰士爲約<lb/>
曰匈奴即入盗急入収保有敢捕虜者斬匃奴每入烽<lb/>
火謹輙入収保不敢戰如是數嵗亦不亡失然匃奴以<lb/>
李牧爲怯雖趙邊兵亦以爲吾将怯趙王讓李牧李牧<lb/>
如故趙王怒召之使他人代将嵗餘匈奴每來出戰出<lb/>
<pb n="KR4h0132_WYG_500-33a"/>
戰數不利失亡多邊不得田畜復請李牧牧杜門不出<lb/>
固稱疾趙王乃復强起使将兵牧曰王必用臣臣如前<lb/>
乃敢奉令王許之李牧至如故約匈奴數嵗無所得終<lb/>
以爲怯邊士日得賞賜而不用皆願一戰於是乃具選<lb/>
車得千三百乗選騎得萬三千匹百金之士五萬人彀<lb/>
者十萬人悉勒習戰大縱畜牧人民滿野匃奴小入佯<lb/>
北不勝以數千人委之單于聞之大率衆來入李牧多<lb/>
爲竒陣張左右翼擊之大破殺匈奴十餘萬騎滅襜襤<lb/>
<pb n="KR4h0132_WYG_500-33b"/>
破東胡降林胡單于奔走其後十餘嵗匈奴不敢近趙<lb/>
邊城趙悼襄王元年廉頗既亡入魏趙使李牧攻燕㧞<lb/>
武遂方城居二年龎煖破燕軍殺劇辛後七年秦破趙<lb/>
殺将扈輙於武遂城斬首十萬趙乃以李牧爲大将軍<lb/>
擊秦軍於宜安大破秦軍走秦将桓齮封李牧爲武安<lb/>
君居三年秦攻番吾李牧擊破秦軍南距韓魏趙王遷<lb/>
七年秦使王翦攻趙趙使李牧司馬尚禦之秦多與趙<lb/>
王寵臣郭開金爲反間言李牧司馬尚欲反趙王乃使<lb/>
<pb n="KR4h0132_WYG_500-34a"/>
趙葱及齊将顔聚代李牧李牧不受命趙使人微捕得<lb/>
李牧斬之廢司馬尚後三月王翦因急擊趙大破殺趙<lb/>
葱虜趙王遷及其将顔聚遂滅趙<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_500-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷五百<lb/>
<pb n="KR4h0132_WYG_500-35a"/>
欽定四庫全書<lb/>
　文章辨體彚選卷五百<lb/>
　　　　　　　　　　　　明　賀復徴　編<lb/>
史傳十八<lb/>
　　范雎蔡澤列傳<hi>漢司馬遷</hi>
范雎者魏人也字叔㳺説諸侯欲事魏王家貧無以自<lb/>
資乃先事魏中大夫湏賈湏賈爲魏昭王使於齊范雎<lb/>
從留數月未得報齊襄王聞雎辨口乃使人賜雎金十<lb/>
<pb n="KR4h0132_WYG_500-35b"/>
斤及牛酒雎辭謝不敢受湏賈知之大怒以爲雎持魏<lb/>
國隂事告齊故得此饋令雎受其牛酒還其金既歸心<lb/>
怒雎以告魏相魏相魏之諸公子曰魏齊魏齊大怒使<lb/>
舎人笞擊雎折脅摺齒雎佯死即卷以簀置厠中賓<lb/>
客飲者醉更溺雎故僇辱以懲後令無妄言者雎從簀<lb/>
中謂守者曰公能出我我必厚謝公守者乃請出棄簣<lb/>
中死人魏齊醉曰可矣范雎得出後魏齊悔復召求之<lb/>
魏人鄭安平聞之乃遂操范雎亡伏匿更名姓曰張禄<lb/>
<pb n="KR4h0132_WYG_500-36a"/>
當此時秦昭王使謁者王稽於魏鄭安平詐爲卒侍王<lb/>
稽王稽問魏有賢人可與俱西游者乎鄭安平曰臣里<lb/>
中有張禄先生欲見君言天下事其人有仇不敢晝見<lb/>
王稽曰夜與俱來鄭安平夜與張禄見王稽語未䆒王<lb/>
稽知范雎賢謂曰先生待我於三亭之南與私約而去<lb/>
王稽辭魏去過載范雎入秦至湖關望見車騎從西來范<lb/>
雎曰彼來者爲誰王稽曰秦相穰侯東行縣邑范雎曰<lb/>
吾聞穰侯專秦權惡内諸侯客此恐辱我我寕且匿車<lb/>
<pb n="KR4h0132_WYG_500-36b"/>
中有頃穰侯果至勞王稽因立車而語曰關東有何變<lb/>
曰無有又謂王稽曰謁君得無與諸侯客子俱來乎無<lb/>
益徒亂人國耳王稽曰不敢即别去范雎曰吾聞穰侯<lb/>
智士也其見事遲鄉者疑車中有人忘索之於是范雎<lb/>
下車走曰此必悔之行十餘里果使騎還索車中無客<lb/>
乃已王稽遂與范雎入咸陽已報使因言曰魏有張禄<lb/>
先生天下辯士也曰秦王之國危於累卵得臣則安然<lb/>
不可以書傳也臣故載來秦王弗信使舎食草具待命<lb/>
<pb n="KR4h0132_WYG_500-37a"/>
嵗餘當是時昭王已立三十六年南㧞楚之鄢郢楚懐<lb/>
王幽死於秦秦東破齊湣王常稱帝後去之數困三晉<lb/>
厭天下辯士無所信穰侯華陽君昭王母宣太后之弟<lb/>
也而涇陽君高陵君皆昭王同母弟也穰侯相三人者<lb/>
更将有封邑以太后故私家富重於王室及穰侯爲秦<lb/>
将且欲越韓魏而伐齊綱壽欲以廣其陶封范雎乃上<lb/>
書曰臣聞明主立政有功者不得不賞有能者不得不<lb/>
官勞大者其禄厚功多者其爵尊能治衆者其官大故<lb/>
<pb n="KR4h0132_WYG_500-37b"/>
無能者不敢當職焉有能者亦不得蔽隱使以臣之言<lb/>
爲可願行而益利其道以臣之言爲不可乆留臣無爲<lb/>
也語曰庸主賞所愛而罰所惡明主則不然賞必加於<lb/>
有功而刑必斷於有罪今臣之胷不足以當椹質而要<lb/>
不足以待斧鉞豈敢以疑事嘗試於王哉雖以臣爲賤<lb/>
人而輕辱獨不重任臣者之無反復於王邪且臣聞周<lb/>
有砥砨宋有結緑梁有懸藜楚有和璞此四寶者土之<lb/>
所生良工之所失也而爲天下名噐然則聖主之所棄<lb/>
<pb n="KR4h0132_WYG_500-38a"/>
者獨不足以厚國家乎臣聞善厚家者取之於國善厚<lb/>
國者取之於諸侯天下有明主則諸侯不得擅厚者何<lb/>
也爲其割榮也良醫知病人之死生而聖主明於成敗<lb/>
之事利則行之害則舎之疑則少嘗之雖舜禹復生弗<lb/>
能改已語之至者臣不敢載之於書其淺者又不足聽<lb/>
也意者臣愚而不概於王心邪亡其言臣者賤而不可<lb/>
用乎自非然者臣願得少賜㳺觀之閒望見顔色一語<lb/>
無効請伏斧質于是秦昭王大説乃謝王稽使以傳車<lb/>
<pb n="KR4h0132_WYG_500-38b"/>
召范雎于是范雎乃得見於離宫詳爲不知永巷而入<lb/>
其中王來而宦者怒逐之曰王至范雎繆爲曰秦安得<lb/>
王秦獨有太后穰侯耳欲以感怒昭王昭王至聞其與<lb/>
宦者爭言遂延迎謝曰寡人宜以身受命久矣㑹義渠<lb/>
之事急寡人旦暮自請太后今義渠之事已寡人乃得<lb/>
受命竊閔然不敏敬執賓主之禮范雎辭讓是日觀范<lb/>
雎之見者羣臣莫不洒然變色易容者秦王屏左右宫<lb/>
中虚無人秦王跽而請曰先生何以幸教寡人范雎曰<lb/>
<pb n="KR4h0132_WYG_500-39a"/>
唯唯有間秦王復跽而請曰先生何以幸教寡人范雎<lb/>
曰唯唯若是者三秦王跽曰先生卒不幸教寡人邪范<lb/>
雎曰非敢然也臣聞昔者吕尚之遇文王也身爲漁父<lb/>
而釣於渭濱耳若是者交疎也已説而立爲太師載與<lb/>
俱歸者其言深也故文王遂収功於吕尚而卒王天下<lb/>
鄉使文王疎吕尚而不與深言是周無天子之德而文<lb/>
武無與成其王業也今臣羇旅之臣也交疎於王而所<lb/>
願陳者皆匡君之事處人骨肉之間願効愚忠而未知<lb/>
<pb n="KR4h0132_WYG_500-39b"/>
王之心也此所以王三問而不敢對者也臣非有畏而<lb/>
不敢言也臣知今日言之於前而明日伏誅於後然臣<lb/>
不敢避也大王信行臣之言死不足以爲臣患亡不足<lb/>
以爲臣憂漆身爲厲被髪爲狂不足以爲臣恥且以五<lb/>
帝之聖焉而死三王之仁焉而死五霸之賢焉而死烏<lb/>
獲任鄙之力焉而死成荆孟賁王慶忌夏育之勇焉而<lb/>
死死者人之所必不免也處必然之勢可以少有補於<lb/>
秦此臣之所大願也臣又何患哉伍子胥槖載而出昭<lb/>
<pb n="KR4h0132_WYG_500-40a"/>
關夜行晝伏至於陵水無以餬其口膝行蒲伏稽首肉<lb/>
袒鼓腹吹箎乞食於呉市卒興呉國闔閭爲覇使臣得<lb/>
盡謀如伍子胥加之以幽囚終身不復見是臣之説行<lb/>
也臣又何憂箕子接輿漆身爲厲被髪爲狂無益於主<lb/>
假使臣得同行於箕子可以有補所賢之主是臣之大<lb/>
榮也臣有何恥臣之所恐者獨恐臣死之後天下見臣<lb/>
之盡忠而身死因以是杜口裹足莫肯鄉秦耳足下上<lb/>
畏太后之嚴下惑於姧臣之態居深宫之中不離阿保<lb/>
<pb n="KR4h0132_WYG_500-40b"/>
之手終身迷惑無與昭姦大者宗廟滅覆小者身以孤<lb/>
危此臣之所恐耳若夫窮辱之事死亡之患臣不敢畏<lb/>
也臣死而秦治是臣死賢於生秦王跽曰先生是何言<lb/>
也夫秦國辟遠寡人愚不肖先生乃幸辱至於此是天<lb/>
以寡人慁先生而存先王之宗廟也寡人得受命於先<lb/>
生是天所以幸先王而不棄其孤也先生奈何而言若<lb/>
是事無小大上及太后下至大臣願先生悉以教寡人<lb/>
無疑寡人也范雎拜秦王亦拜范雎曰大王之國四塞<lb/>
<pb n="KR4h0132_WYG_500-41a"/>
以爲固北有甘泉谷口南帶涇渭右隴蜀左關阪奮擊<lb/>
百萬戰車千乗利則出攻不利則入守此王者之地也<lb/>
民怯於私鬬而勇於公戰此王者之民也王并此二者<lb/>
而有之夫以秦卒之勇車騎之衆以治諸侯譬若馳韓<lb/>
盧而摶蹇兎也覇王之業可致也而羣臣莫敢當其位<lb/>
至今閉關十五年不敢窺兵於山東者是穰侯爲秦謀<lb/>
不忠而大王之計有所失也秦王跽曰寡人願聞失計<lb/>
然左右多竊聽者范雎恐未敢言内先言外事以觀秦<lb/>
<pb n="KR4h0132_WYG_500-41b"/>
王之俯仰因進曰夫穰侯越韓魏而攻齊綱壽非計也<lb/>
少出師則不足以傷齊多出師則害於秦臣意王之計<lb/>
欲少出師而悉韓魏之兵也則不義矣今見與國之不<lb/>
親也越人之國而攻可乎其於計疎矣且昔齊湣王南<lb/>
攻楚破軍殺将再辟地千里而齊尺寸之地無得焉者<lb/>
豈不欲得地哉形勢不能有也諸侯見齊之罷弊君臣<lb/>
之不和也興兵而伐齊大破之士辱兵頓皆咎其王曰<lb/>
誰爲此計者乎王曰文子爲之大臣作亂文子出奔故<lb/>
<pb n="KR4h0132_WYG_500-42a"/>
齊所以大破者以其伐楚而肥韓魏也此所謂借賊兵<lb/>
齎盗糧者也王不如遠交而近攻得寸則王之寸也得<lb/>
尺亦王之尺也今釋此而遠攻不亦繆乎且昔者中山<lb/>
之國地方五百里趙獨吞之功成名立而利附焉天下<lb/>
莫之能害也今夫韓魏中國之處而天下之樞也王其<lb/>
欲覇必親中國以爲天下樞以威楚趙楚强則附趙趙<lb/>
强則附楚楚趙皆附齊必懼矣齊懼必卑辭重幣以事<lb/>
秦齊附而韓魏因可虜也昭王曰吾欲親魏乆矣而魏<lb/>
<pb n="KR4h0132_WYG_500-42b"/>
多變之國也寡人不能親請問親魏奈何對曰王卑辭<lb/>
重幣以事之不可則割地而賂之不可因舉兵而伐之<lb/>
王曰寡人敬聞命矣乃拜范雎爲客卿謀兵事卒聽范<lb/>
雎謀使五大夫綰伐魏㧞懐後二嵗㧞邢丘客卿范雎<lb/>
復説昭王曰秦韓之地形相錯如繡秦之有韓也譬若<lb/>
木之有蠧也人之有腹心之病也天下無變則已天下<lb/>
有變其爲秦患者孰大於韓乎王不如収韓昭王曰吾<lb/>
固欲収韓韓不聽爲之奈何對曰韓安得無聽乎王下<lb/>
<pb n="KR4h0132_WYG_500-43a"/>
兵而攻滎陽則鞏成臯之道不通北斷太行之道則上<lb/>
黨之師不下王一興兵而攻滎陽則其國斷而爲三夫<lb/>
韓見必亡安得不聽乎若韓聽而覇事因可慮矣王曰善<lb/>
且欲發使於韓范雎日益親復説用數年矣因請間説<lb/>
曰臣居山東時聞齊之有田文不聞其有王也聞秦之<lb/>
有太后穰侯華陽高陵涇陽不聞其有王也夫擅國之<lb/>
謂王能利害之謂王制殺生之威之謂王今太后擅行<lb/>
不顧穰侯出使不報華陽涇陽等擊斷無諱高陵進<lb/>
<pb n="KR4h0132_WYG_500-43b"/>
退不請四貴偹而國不危者未之有也爲此四貴者下<lb/>
乃所謂無王也然則權安得不傾令安得從王出乎臣<lb/>
聞善治國者乃内固其威而外重其權穰侯使者操王<lb/>
之重决制於諸侯剖符於天下政適伐國莫敢不聽戰<lb/>
勝攻取則利歸於陶國弊御於諸侯戰敗則結怨於百<lb/>
姓而禍歸於社稷詩曰木實繁者披其枝披其枝者傷<lb/>
其心大其都者危其國尊其臣者卑其主崔杼淖齒管<lb/>
齊射王股擢王筋縣之於廟梁宿昔而死李兌管趙囚<lb/>
<pb n="KR4h0132_WYG_500-44a"/>
主父於沙丘百日而饑死今臣聞秦太后穰侯用事高<lb/>
陵華陽涇陽佐之卒無秦王此亦淖齒李兑之類也且<lb/>
夫三代所以亡國者君專授政縱酒馳騁弋獵不聽政事<lb/>
其所授者妬賢嫉能御下蔽上以成其私不爲主計而<lb/>
主不覺悟故失其國今自有秩以上至諸大吏下及王<lb/>
左右無非相國之人者見王獨立於朝臣竊爲王恐萬<lb/>
世之後有秦國者非王子孫也昭王聞之大懼曰善於<lb/>
是廢太后逐穰侯高陵華陽涇陽君於關外秦王乃<lb/>
<pb n="KR4h0132_WYG_500-44b"/>
拜范雎爲相収穰侯之印使歸陶因使縣官給車牛以<lb/>
徙千乗有餘到關關閲其寳噐寳噐珍怪多於王室<lb/>
秦封范雎以應號爲應侯當是時秦昭王四十一年也<lb/>
范雎既相秦秦號曰張禄而魏不知以為范雎已死<lb/>
久矣魏聞秦且東伐韓魏魏使須賈於秦范雎聞<lb/>
之爲微行敝衣閒步之邸見須賈須賈見之而驚曰范<lb/>
叔固無恙乎范雎曰然須賈笑曰范叔有説於秦邪曰<lb/>
否也雎前日得過於魏相故亡逃至此安敢説乎須賈曰<lb/>
<pb n="KR4h0132_WYG_500-45a"/>
今叔何事范雎曰臣爲人庸賃須賈意哀之留與坐飲<lb/>
食曰范叔一寒如此哉乃取其一綈袍以賜之須賈因<lb/>
問曰秦相張君公知之乎吾聞幸于王天下之事皆决<lb/>
於相君今吾事之去留在張君孺子豈有客習於相君<lb/>
者哉范雎曰主人翁習知之唯雎亦得謁雎請爲君見<lb/>
於張君須賈曰吾馬病車軸折非大車駟馬吾不出范<lb/>
雎曰願爲君借大車駟馬於主人翁范雎歸取大車駟<lb/>
馬爲須賈御之入秦相府府中望見有識者皆避匿須<lb/>
<pb n="KR4h0132_WYG_500-45b"/>
賈怪之至相舎門謂須賈曰待我我爲君先入通於相<lb/>
君須賈待門下持車良乆問門下曰范叔不出何也門<lb/>
下曰無范叔須賈曰鄉者與吾載而入者門下曰乃吾<lb/>
相張君也須賈大驚自知見賣乃肉袒膝行因門下人<lb/>
謝罪於是范雎盛帷帳侍者甚衆見之須賈頓首言死<lb/>
罪曰賈不意君能自致於青雲之上賈不敢復讀天下<lb/>
之書不敢復與天下之事賈有湯鑊之罪請自屏於胡<lb/>
貉之地唯君死生之范雎曰汝罪有幾曰擢賈之髪以<lb/>
<pb n="KR4h0132_WYG_500-46a"/>
續賈之罪尚未足范雎曰汝罪有三耳昔者楚昭王時<lb/>
而申包胥爲楚郤呉軍楚王封之以荆五千户包胥辭<lb/>
不受爲丘墓之寄於荆也今雎之先人丘墓亦在魏公<lb/>
前以雎爲有外心於齊而惡雎於魏齊公之罪一也當<lb/>
魏齊辱我於簀中公不止罪二也更醉而溺我公其何<lb/>
忍乎罪三矣然公之所以得無死者以綈袍戀戀有故<lb/>
人之意故釋公乃謝罷入言之昭王罷歸須賈須賈辭<lb/>
於范雎范雎大供具盡請諸侯使與坐堂上食飲甚設<lb/>
<pb n="KR4h0132_WYG_500-46b"/>
而坐須賈於堂下置莝豆其前令兩黥徒夾而馬食之<lb/>
數曰爲我告魏王急持魏齊頭來不然者我且屠大梁<lb/>
須賈歸以告魏齊魏齊恐亡走趙匿平原君所范雎既<lb/>
相王稽謂范雎曰事有不可知者三有不可奈何者亦<lb/>
三宫車一日晏駕是事之不可知者一也君卒然捐館<lb/>
舎是事之不可知者二也使臣卒然填溝壑是事之不<lb/>
可知者三也宫車一日晏駕君雖恨於臣無可奈何君<lb/>
卒然捐館舎君雖恨於臣亦無可奈何使臣卒然填溝<lb/>
<pb n="KR4h0132_WYG_500-47a"/>
壑君雖恨於臣亦無可奈何范雎不懌乃入言於王曰<lb/>
非王稽之忠莫能内臣於函谷關非大王之賢聖莫能<lb/>
貴臣今臣官至於相爵在列侯王稽之官尚止於謁者<lb/>
非其内臣之意也昭王召王稽拜爲河東守三嵗不上<lb/>
計又任鄭安平昭王以爲将軍范雎於是散家財物盡<lb/>
以報所嘗困戹者一飯之德必償睚眦之怨必報范雎<lb/>
相秦二年秦昭王之四十二年東伐韓少曲高平㧞之<lb/>
秦昭王聞魏齊在平原君所欲爲范雎必報其仇乃詳<lb/>
<pb n="KR4h0132_WYG_500-47b"/>
爲好書遺平原君曰寡人聞君之高義願與君爲布衣<lb/>
之友君幸過寡人寡人願與君爲十日之飲平原君畏<lb/>
秦且以爲然而入秦見昭王昭王與平原君飲數日昭<lb/>
王謂平原君曰昔周文王得吕尚以爲太公齊桓公得<lb/>
管夷吾以爲仲父今范君亦寡人之叔父也范君之仇<lb/>
在君之家願使人歸取其頭來不然吾不出君於關平<lb/>
原君曰貴而爲友者爲賤也富而爲交者爲貧也夫魏<lb/>
齊者勝之友也在固不出也今又不在臣所昭王乃遺<lb/>
<pb n="KR4h0132_WYG_500-48a"/>
趙王書曰王之弟在秦范君之仇魏齊在平原君之家<lb/>
王使人疾持其頭來不然吾舉兵而伐趙又不出王之<lb/>
弟於關趙孝成王乃發卒圍平原君家急魏齊夜亡出<lb/>
見趙相虞卿虞卿度趙王終不可説乃解其相印與魏<lb/>
齊亡間行念諸侯莫可以急抵者乃復走大梁欲因信<lb/>
陵君以走楚信陵君聞之畏秦猶豫未肯見曰虞卿何<lb/>
如人也時侯嬴在旁曰人固未易知知人亦未易也夫<lb/>
虞卿躡屩擔簦一見趙王賜白璧一䨇黄金百鎰再見<lb/>
<pb n="KR4h0132_WYG_500-48b"/>
拜爲上卿三見卒受相印封萬户侯當此之時天下争<lb/>
知之夫魏齊窮困過虞卿虞卿不敢重爵禄之尊解相<lb/>
印捐萬户侯而間行急士之窮而歸公子公子曰何如<lb/>
人人固不易知知人亦未易也信陵君大慙駕如野迎<lb/>
之魏齊聞信陵君之初難見之怒而自剄趙王聞之卒<lb/>
取其頭予秦秦昭王乃出平原君歸趙昭王四十三年<lb/>
秦攻韓汾陘㧞之因城河上廣武後五年昭王用應侯謀縱<lb/>
反閒賣趙趙以其故令馬服子代亷頗将秦大破趙於<lb/>
<pb n="KR4h0132_WYG_500-49a"/>
長平遂圍邯鄲已而與武安君白起有隙言而殺之任<lb/>
鄭安平使将擊趙鄭安平爲趙所困急以兵二萬人<lb/>
降趙應侯席藁請罪秦之法任人而所任不善者各以<lb/>
其罪罪之於是應侯罪當収三族秦昭王恐傷應侯之<lb/>
意乃下令國中有敢言鄭安平事者以其罪罪之而加<lb/>
賜相國應侯食物日益厚以順適其意後二嵗王稽爲<lb/>
河東守與諸侯通坐法誅而應侯日益以不懌昭王臨<lb/>
朝歎息應侯進曰臣聞主憂臣辱主辱臣死今大王中<lb/>
<pb n="KR4h0132_WYG_500-49b"/>
朝而憂臣敢請其罪昭王曰吾聞楚之鐡劍利而倡優<lb/>
拙夫鐡劍利則士勇倡優拙則思慮遠夫以遠思慮而<lb/>
御勇士吾恐楚之圖秦也夫物不素具不可以應卒今<lb/>
武安君既死而鄭安平等畔内無良将而外多敵國吾<lb/>
是以憂欲以激勵應侯應侯懼不知所出蔡澤聞之往<lb/>
入秦也<lb/>
蔡澤者燕人也㳺學干諸侯小大甚衆不遇而從唐舉<lb/>
相曰吾聞先生相李兑曰百日之内持國秉政有之乎<lb/>
<pb n="KR4h0132_WYG_500-50a"/>
曰有之曰若臣者何如唐舉孰視而笑曰先生曷鼻巨<lb/>
肩魋顔蹙齃膝攣吾聞聖人不相殆先生乎蔡澤知<lb/>
唐舉戯之乃曰富貴吾所自有吾所不知者壽也願聞<lb/>
之唐舉曰先生之壽從今以徃者四十三嵗蔡澤笑謝<lb/>
而去謂其御者曰吾持梁刺齒肥躍馬疾驅懐黄金之<lb/>
印結紫綬於要揖讓人主之前食肉富貴四十三年足<lb/>
矣去之趙見逐入韓魏遇奪釡鬲於塗聞應侯任鄭安<lb/>
平王稽皆負重罪於秦應侯内慚蔡澤乃西入秦将見<lb/>
<pb n="KR4h0132_WYG_500-50b"/>
昭王使人宣言以感怒應侯曰燕客蔡澤天下雄俊𢎞<lb/>
辯智士也彼一見秦王秦王必困君而奪君之位應侯<lb/>
聞曰五帝三代之事百家之説吾既知之衆口之辯吾<lb/>
皆摧之是惡能困我而奪我位乎使人召蔡澤蔡澤入<lb/>
則揖應侯應侯固不快及見之又倨應侯因讓之曰子<lb/>
嘗宣言欲代我相秦寧有之乎對曰然應侯曰請聞其<lb/>
説蔡澤曰吁君何見之晩也夫四時之序成功者退夫<lb/>
人生百體堅强手足便利耳目聰明而心聖智豈非士<lb/>
<pb n="KR4h0132_WYG_500-51a"/>
之願與應侯曰然蔡澤曰質仁秉義行道施德得志於<lb/>
天下天下懐樂敬愛而尊慕之皆願以爲君王豈不辯<lb/>
智之期與應侯曰然蔡澤復曰富貴顕榮成理萬物使<lb/>
各得其所性命壽長終其天年而不夭傷天下繼其統<lb/>
守其業傳之無窮名實純粹澤流千里世世稱之而無<lb/>
絶與天地終始豈道德之符而聖人所謂吉祥善事者<lb/>
歟應侯曰然蔡澤曰若夫秦之商君楚之呉起越之大<lb/>
夫種其卒然亦可願與應侯知蔡澤之欲困已以説復<lb/>
<pb n="KR4h0132_WYG_500-51b"/>
謬曰何爲不可夫公孫鞅之事孝公也極身無貳慮盡<lb/>
忠而不顧私設刀鋸以禁姦邪信賞罰以致治披腹心<lb/>
示情素䝉怨咎欺舊友奪魏公子卬安秦社稷利百姓<lb/>
卒爲秦禽将破敵攘地千里呉起之事悼王也使私不<lb/>
得害公䜛不得蔽忠言不取茍合行不取茍容不爲危<lb/>
易行行義不辟難然爲覇主强國不辭禍凶大夫種<lb/>
之事越王也主雖困辱悉忠而不解主雖絶亡盡能而<lb/>
弗離成功而弗矜貴富而不驕怠若此三子者固義之<lb/>
<pb n="KR4h0132_WYG_500-52a"/>
至也忠之節也是故君子以義死難視死如歸生而辱<lb/>
不如死而榮士固有殺身以成名唯義之所在雖死無<lb/>
所恨何爲不可哉蔡澤曰主聖臣賢天下之盛福也君<lb/>
明臣直國之福也父慈子孝夫信妻貞家之福也故比<lb/>
干忠而不能存殷子胥智而不能完呉申生孝而晉國<lb/>
亂是皆有忠臣孝子而國家滅亂者何也無明君賢父<lb/>
以聽之故天下以其君父爲僇辱而憐其臣子今商君呉<lb/>
起大夫種之爲人臣是也其君非也故世稱三子致功<lb/>
<pb n="KR4h0132_WYG_500-52b"/>
而不見德豈慕不遇世死乎夫待死而後可以立忠成<lb/>
名是微子不足仁孔子不足聖管仲不足大也夫人之<lb/>
立功豈不期於成全邪身與名俱全者上也名可法而<lb/>
身死者其次也名在僇辱而身全者下也於是應侯稱<lb/>
善蔡澤少得間因曰夫商君呉起大夫種其爲人臣<lb/>
盡忠致功則可願矣閎夭事文王周公輔成王也豈不<lb/>
亦忠聖乎以君臣論之商君呉起大夫種其可願孰與<lb/>
閎夭周公哉應侯曰商君呉起大夫種弗若也蔡澤曰<lb/>
<pb n="KR4h0132_WYG_500-53a"/>
然則君之主慈仁任忠惇厚舊故其賢智與有道之士<lb/>
爲膠漆義不倍功臣孰與秦孝公楚悼王越王乎應侯<lb/>
曰未知何如也蔡澤曰今主親忠臣不過秦孝公楚悼<lb/>
王越王君之設智能爲主安危修政治亂强兵批患折<lb/>
難廣地殖榖富國足家强主尊社稷顯宗廟天下莫敢<lb/>
欺犯其主主之威蓋震海内功彰萬里之外聲名光輝<lb/>
傳於千世君孰與商君呉起大夫種應侯曰不若蔡澤<lb/>
曰今主之親忠臣不忘舊故不若孝公悼王句踐而君<lb/>
<pb n="KR4h0132_WYG_500-53b"/>
之功績愛信親幸又不若商君呉起大夫種然而君之<lb/>
禄位貴盛私家之富過於三子而身不退者恐患之甚<lb/>
於三子竊爲君危之語曰日中則移月滿則虧物盛則<lb/>
衰天地之常數也進退盈縮與時變化聖人之常道也<lb/>
故國有道則仕國無道則隱聖人曰飛龍在天利見大<lb/>
人不義而富且貴於我如浮雲今君之怨已讎而德已<lb/>
報意欲至矣而無變計竊爲君不取也且夫翠鵠犀象<lb/>
其處勢非不遠死也而所以死者惑於餌也蘇秦智伯<lb/>
<pb n="KR4h0132_WYG_500-54a"/>
之智非不足以辟辱遠死也而所以死者惑於貪利不<lb/>
止也是以聖人制禮節欲取於民有度使之以時用之<lb/>
有止故志不溢行不驕常與道俱而不失故天下承而<lb/>
不絶昔者齊桓公九合諸侯一匡天下至於葵丘之㑹<lb/>
有驕矜之志畔者九國呉王夫差兵無敵於天下勇强<lb/>
以輕諸侯陵齊晉故遂以殺身亡國夏育太史噭叱呼<lb/>
駭三軍然而身死於庸夫此皆乗至盛而不返道理不<lb/>
居卑退處儉約之患也夫商君爲秦孝公明法令禁姦<lb/>
<pb n="KR4h0132_WYG_500-54b"/>
本尊爵必賞有罪必罰平權衡正度量調輕重决裂阡<lb/>
陌以靜生民之業而一其俗勸民耕農利土一室無二<lb/>
事力田稸積習戰陳之事是以兵動而地廣兵休而國<lb/>
富故秦無敵於天下立威諸侯成秦國之業功已成矣<lb/>
而遂以車裂楚地方數千里持㦸百萬白起率數萬之<lb/>
師以與楚戰一戰舉鄢郢以燒夷陵再戰南并蜀漢又<lb/>
越韓魏而攻强趙北坑馬服誅屠四十餘萬之衆盡之<lb/>
於長平之下流血成川沸聲若靁遂入圍邯鄲使秦有<lb/>
<pb n="KR4h0132_WYG_500-55a"/>
帝業楚趙天下之强國而秦之仇敵也自是之後楚趙<lb/>
皆懾服不敢攻秦者白起之勢也身所服者七十餘城<lb/>
功已成矣而遂賜劍死于杜郵呉起爲楚悼王立法卑<lb/>
减大臣之威重罷無能廢無用損不急之官塞私門之<lb/>
請一楚國之俗禁㳺客之民精耕戰之士南収揚越北<lb/>
并陳蔡破横散從使馳説之士無所開其口禁朋黨以<lb/>
勵百姓定楚國之政兵震天下威服諸侯功已成矣而<lb/>
卒枝解大夫種爲越王深謀遠計免㑹稽之危以亡爲<lb/>
<pb n="KR4h0132_WYG_500-55b"/>
存因辱爲榮墾草入邑辟地殖榖率四方之士專上下<lb/>
之力輔句踐之賢報夫差之讐卒擒勁呉令越成覇<lb/>
功已彰而信矣勾踐終負而殺之此四子者功成不去<lb/>
禍至於此此所謂信而不能詘往而不能返者也范蠡<lb/>
知之超然避世長爲陶朱公君獨不觀夫慱者乎或欲<lb/>
大投或欲分功此皆君之所明知也今君相秦計不下<lb/>
席謀不出廊廟坐制諸侯利施三川以實宜陽决羊腸<lb/>
之險塞太行之道又斬范中行之塗六國不得合從棧<lb/>
<pb n="KR4h0132_WYG_500-56a"/>
道千里通於蜀漢使天下皆畏秦秦之欲得矣君之功<lb/>
極矣此亦秦之分功之時也如是而不退則商君白公<lb/>
呉起大夫種是也吾聞之鍳於水者見面之容鑒於人<lb/>
者知吉與凶書曰成功之下不可乆處四子之禍君何<lb/>
居焉君何不以此時歸相印讓賢者而授之退而巖居<lb/>
川觀必有伯夷之亷長爲應侯世世稱孤而有許由延<lb/>
陵季子之讓喬松之壽孰與以禍終哉即君何居焉忍<lb/>
不能自離疑不能自決必有四子之禍矣易曰亢龍有<lb/>
<pb n="KR4h0132_WYG_500-56b"/>
悔此言上而不能下信而不能詘往而不能自返者也<lb/>
願君孰計之應侯曰善吾聞欲而不知止失其所以欲<lb/>
有而不知足失其所以有先生幸教雎敬受命於是乃<lb/>
延入坐爲上客後數日入朝言於秦昭王曰客新有從<lb/>
山東來者曰蔡澤其人辯士明於三王之事五伯之業<lb/>
世俗之變足以寄秦國之政臣之見人甚衆莫及臣不<lb/>
如也臣敢以聞秦昭王召見與語大説之拜爲客卿應<lb/>
侯因謝病請歸相印昭王强起應侯應侯遂稱病篤<lb/>
<pb n="KR4h0132_WYG_500-57a"/>
范雎免相昭王新説蔡澤計畫遂拜爲秦相東収周<lb/>
室蔡澤相秦數月人或惡之懼誅乃謝病歸相印號爲<lb/>
綱成君居秦十餘年事昭王孝文王荘襄王卒事始皇<lb/>
帝爲秦使於燕三年而燕使太子丹入質於秦<lb/>
　　亷頗藺相如列傳<hi>司馬遷</hi>
亷頗者趙之良将也趙惠文王十六年亷頗爲趙将伐<lb/>
齊大破之取晉陽拜爲上卿以勇氣聞於諸侯藺相如<lb/>
者趙人也爲趙宦者令繆賢舎人趙惠文王時得楚和<lb/>
<pb n="KR4h0132_WYG_500-57b"/>
氏璧秦昭王聞之使人遺趙王書願以十五城請易璧<lb/>
趙王與大将軍亷頗諸大臣謀欲予秦秦城恐不可得<lb/>
徒見欺欲勿予即患秦兵之來計未定求人可使報秦<lb/>
者未得宦者令繆賢曰臣舎人藺相如可使王問何以<lb/>
知之對曰臣嘗有罪竊計欲亡走燕臣舎人相如止臣<lb/>
曰君何以知燕王臣語曰臣嘗從大王與燕王㑹境上<lb/>
燕王私握臣手曰願結友以此知之故欲徃相如謂臣<lb/>
曰夫趙强而燕弱而君幸於趙故燕王欲結於君今君<lb/>
<pb n="KR4h0132_WYG_500-58a"/>
乃亡趙走燕燕畏趙其勢必不敢留君而束君歸趙<lb/>
矣君不如肉袒伏斧質請罪則幸得脱矣臣從其計大<lb/>
王亦幸赦臣臣竊以爲其人勇士有智謀宜可使於是<lb/>
王召見問藺相如曰秦王以十五城請易寡人之璧可<lb/>
予不相如曰秦强而趙弱不可不許王曰取吾璧不予<lb/>
我城奈何相如曰秦以城求璧而趙不許曲在趙趙予<lb/>
璧而秦不予趙城曲在秦均之二䇿寧許以負秦曲王<lb/>
曰誰可使者相如曰王必無人臣願奉璧徃使城入趙<lb/>
<pb n="KR4h0132_WYG_500-58b"/>
而留璧秦城不入臣請完璧歸趙趙王於是遂遣相如<lb/>
奉璧西入秦秦王坐章臺見相如相如奉璧奏秦王秦<lb/>
王大喜傳以示美人及左右左右皆呼萬嵗相如視秦<lb/>
王無意償趙城乃前曰璧有瑕請指示王王授璧相如<lb/>
因持璧却立倚柱怒髪上衝冠謂秦王曰大王欲得璧<lb/>
使人發書至趙王趙王悉召羣臣議皆曰秦貪負其强<lb/>
以空言求璧償城恐不可得議不欲予秦璧臣以爲布<lb/>
衣之交尚不相欺况大國乎且以一璧之故逆强秦之<lb/>
<pb n="KR4h0132_WYG_500-59a"/>
驩不可於是趙王乃齋戒五日使臣奉璧拜送書於庭<lb/>
何者嚴大國之威以修敬也今臣至大王見臣列觀禮<lb/>
節甚倨得璧傳之美人以戯弄臣臣觀大王無意償趙<lb/>
王城邑故臣復取璧大王必欲急臣臣頭今與璧俱碎<lb/>
於柱矣相如持其璧睨柱欲以擊柱秦王恐其破璧乃<lb/>
辭謝固請召有司案圖指從此以往十五都予趙相如度秦<lb/>
王特以詐佯爲予趙城實不可得乃謂秦王曰和氏璧<lb/>
天下所共傳寳也趙王恐不敢不獻趙王送璧時齋戒<lb/>
<pb n="KR4h0132_WYG_500-59b"/>
五日今大王亦宜齋戒五日設九賓於庭臣乃敢上璧<lb/>
秦王度之終不可强奪遂許齋五日舎相如廣成傳舎<lb/>
相如度秦王雖齋决負約不償城乃使其從者衣褐懐<lb/>
其璧從徑道亡歸璧於趙秦王齋五日後乃設九賓禮<lb/>
於廷引趙使者藺相如相如至謂秦王曰秦自繆公以<lb/>
來二十餘君未嘗有堅明約束者也臣誠恐見欺於王<lb/>
而負趙故令人持璧歸間至趙矣且秦强而趙弱大王<lb/>
遣一介之使至趙趙立奉璧來今以秦之强而先割十<lb/>
<pb n="KR4h0132_WYG_500-60a"/>
五都予趙趙豈敢留璧而得罪于大王乎臣知欺大王<lb/>
之罪當誅臣請就湯鑊唯大王與羣臣熟計議之秦王<lb/>
與羣臣相視而嘻左右或欲引相如去秦王因曰今殺<lb/>
相如終不能得璧也而絶秦趙之驩不如因而厚遇之<lb/>
使歸趙趙王豈以一璧之故欺秦耶卒廷見相如畢禮<lb/>
而歸之相如既歸趙王以爲賢大夫使不辱於諸侯拜<lb/>
相如爲上大夫秦亦不以城予趙趙亦終不予秦璧其<lb/>
後秦伐趙㧞石城明年復攻趙殺二萬人秦王使使者<lb/>
<pb n="KR4h0132_WYG_500-60b"/>
告趙王欲與王爲好㑹於西河外澠池趙王畏秦欲毋<lb/>
行亷頗藺相如計曰王不行示趙弱且怯也趙王遂行<lb/>
相如從亷頗送至境與王訣曰王行度道里㑹遇之禮<lb/>
畢還不過三十日三十日不還則請立太子爲王以絶<lb/>
秦望王許之遂與秦王㑹澠池秦王飲酒酣曰寡人竊<lb/>
聞趙王好音請奏瑟趙王鼓瑟秦御史前書曰某年月<lb/>
日與趙王㑹飲令趙王鼓瑟藺相如前曰趙王竊聞秦<lb/>
王善爲秦聲請奉盆缻秦王以相娯樂秦王怒不許於<lb/>
<pb n="KR4h0132_WYG_500-61a"/>
是相如前進缻因跪請秦王秦王不肯擊缻相如曰五<lb/>
步之内相如請得以頸血濺大王矣左右欲刃相如相<lb/>
如張目叱之左右皆靡於是秦王不懌爲一擊缻相如<lb/>
顧召趙御史書曰某年月日秦王爲趙王擊缻秦之羣<lb/>
臣曰請以趙十五城爲秦王壽藺相如亦曰請以秦之<lb/>
咸陽爲趙王壽秦王竟酒終不能加勝於趙趙亦盛設<lb/>
兵以待秦秦不敢動既罷歸國以相如功大拜爲上卿<lb/>
位在亷頗之右亷頗曰我爲趙将有攻城野戰之大功<lb/>
<pb n="KR4h0132_WYG_500-61b"/>
而藺相如徒以口舌爲勞而位居我上且相如素賤人吾<lb/>
羞不忍爲之下宣言曰我見相如必辱之相如聞不肯<lb/>
與㑹相如每朝時常稱病不欲與亷頗争列已而相如<lb/>
出望見亷頗相如引車避匿於是舎人相與諫曰臣所<lb/>
以去親戚而事君者徒慕君之高義也今君與亷頗同<lb/>
列亷君宣惡言而君畏匿之恐懼殊甚且庸人尚羞之<lb/>
况於将相乎臣等不肖請辭去藺相如固止之曰公之<lb/>
視亷将軍孰與秦王曰不若也相如曰夫以秦王之威<lb/>
<pb n="KR4h0132_WYG_500-62a"/>
而相如廷叱之辱其羣臣相如雖駑獨畏亷将軍哉顧<lb/>
吾念之强秦之所以不敢加兵於趙者徒以吾兩人在<lb/>
也今兩虎共鬭其勢不俱生吾所以爲此者以先國家<lb/>
之急而後私讎也亷頗聞之肉袒負荆因賓客至藺相<lb/>
如門謝罪曰鄙賤之人不知将軍寛之至此也卒相與<lb/>
驩爲刎頸之交是嵗廉頗東攻齊破其一軍居二年廉<lb/>
頗復伐齊幾㧞之後三年廉頗攻魏之防陵安陽㧞之<lb/>
後四年藺相如将而攻齊至平邑而罷其明年趙奢破<lb/>
<pb n="KR4h0132_WYG_500-62b"/>
秦軍閼與下趙奢者趙之田部吏也収租税而平原君<lb/>
家不肯出趙奢以法治之殺平原君用事者九人平原君<lb/>
怒将殺奢奢因説曰君於趙爲貴公子今縱君家而不<lb/>
奉公則法削法削則國弱國弱則諸侯加兵諸侯加兵<lb/>
是無趙也君安得有此富乎以君之貴奉公如法則上<lb/>
下平上下平則國强國强則趙固而君爲貴戚豈輕於<lb/>
天下邪平原君以爲賢言之於王王用之治國賦國賦<lb/>
大平民富而府庫實秦伐韓軍於閼與王召廉頗而<lb/>
<pb n="KR4h0132_WYG_500-63a"/>
問曰可救不對曰道遠險狹難救又召樂乗而問焉樂<lb/>
乗對如廉頗言又召問趙奢奢對曰其道遠險狹譬之<lb/>
猶兩䑕鬬於穴中捋勇者勝王乃令趙奢将救之兵去<lb/>
邯鄲三十里而令軍中曰有以軍事諫者死秦軍軍武<lb/>
安西秦軍鼓譟勒兵武安瓦屋盡振軍中候有一人言<lb/>
急救武安趙奢立斬之堅壁留二十八日不行復益増<lb/>
壘秦間來入趙奢善食而遣之間以報秦将秦将大喜<lb/>
曰夫去國三十里而軍不行乃増壘閼與非趙地也趙<lb/>
<pb n="KR4h0132_WYG_500-63b"/>
奢既已遣秦間乃卷甲而趨之二日一夜至令善射者<lb/>
去閼與五十里而軍軍壘成秦人聞之悉甲而至軍士<lb/>
許歴請以軍事諫趙奢曰内之許歴曰秦人不意趙師<lb/>
至此其來氣盛将軍必厚集其陣以待之不然必敗趙<lb/>
奢曰請受令許歴曰請就鈇質之誅趙奢曰胥後令邯<lb/>
鄲許歴復請諫曰先據北山上者勝後至者敗趙奢許<lb/>
諾即發萬人趨之秦兵後至爭山不得上趙奢縱兵擊<lb/>
之大破秦軍秦軍解而走遂解閼與之圍而歸趙惠文<lb/>
<pb n="KR4h0132_WYG_500-64a"/>
王賜奢號爲馬服君以許歴爲國尉趙奢於是與廉頗<lb/>
藺相如同位後四年趙惠文王卒子孝成王立七年秦<lb/>
與趙兵相距長平時趙奢已死而藺相如病篤趙使廉<lb/>
頗将攻秦秦數敗趙軍趙軍固壁不戰秦數挑戰廉頗<lb/>
不肯趙王信秦之間秦之間言曰秦之所惡獨畏馬服<lb/>
君趙奢之子趙括爲将耳趙王因以括爲将代廉頗藺<lb/>
相如曰王以名使括若膠柱而鼓瑟耳括徒能讀其父<lb/>
書傳不知合變也趙王不聽遂将之趙括自少時學兵<lb/>
<pb n="KR4h0132_WYG_500-64b"/>
法言兵事以天下莫能當嘗與其父奢言兵事奢不能<lb/>
難然不謂善括母問奢其故奢曰兵死地也而括易言<lb/>
之使趙不将括即已若必将之破趙軍者必括也及括<lb/>
将行其母上書言於王曰括不可使将王曰何以對曰<lb/>
始妾事其父時爲将身所奉飯飲而進食者以十數所<lb/>
友者以百數大王及宗室所賞賜者盡以予軍吏士大<lb/>
夫受命之日不問家事今括一旦爲将東向而朝軍吏<lb/>
無敢仰視之者王所賜金帛歸藏於家而日視便利田<lb/>
<pb n="KR4h0132_WYG_500-65a"/>
宅可買者買之王以爲何如其父父子異心願王勿遣<lb/>
王曰母置之吾已决矣括母因曰王終遣之即有如不<lb/>
稱妾得無随坐乎王許諾趙括既代廉頗悉更約束易<lb/>
置軍吏秦将白起聞之縱竒兵佯敗走而絶其糧道分<lb/>
斷其軍爲二士卒離心四十餘日軍餓趙括出鋭卒自<lb/>
搏戰秦軍射殺趙括括軍敗數十萬之衆遂降秦秦悉<lb/>
阬之趙前後所亡凡四十五萬明年秦兵遂圍邯鄲嵗<lb/>
餘幾不得脱頼楚魏諸侯來救乃得解邯鄲之圍趙王<lb/>
<pb n="KR4h0132_WYG_500-65b"/>
亦以括母先言竟不誅也自邯鄲圍解五年而燕用栗<lb/>
腹之謀曰趙壮者盡於長平其孤未壮舉兵擊趙趙使<lb/>
廉頗将擊大破燕軍於鄗殺栗腹遂圍燕燕割五城請<lb/>
和乃聽之趙以尉文封廉頗爲信平君爲假相國廉頗<lb/>
之免長平歸也失勢之時故客盡去及復用爲将客又<lb/>
復至廉頗曰客退矣客曰吁君何見之晩也夫天下以<lb/>
市道交君有勢我則從君君無勢則去此固其理也有<lb/>
何怨乎居六年趙使廉頗伐魏之繁陽㧞之趙孝成王<lb/>
<pb n="KR4h0132_WYG_500-66a"/>
卒子悼襄王立使樂乗代廉頗廉頗怒攻樂乗樂乗走<lb/>
廉頗遂奔魏之大梁其明年趙乃以李牧爲将而攻燕<lb/>
㧞武遂方城廉頗居梁乆之魏不能信用趙以數困於<lb/>
秦兵趙王思復得廉頗廉頗亦思復用於趙趙王使使<lb/>
者視廉頗尚可用否廉頗之讎郭開多與使者金令毁<lb/>
之趙使者既見廉頗廉頗爲之一飯斗米肉十斤被甲<lb/>
上馬以示尚可用趙使還報王曰廉将軍雖老尚善飯<lb/>
然與臣坐頃之三遺矢矣趙王以爲老遂不召楚聞廉<lb/>
<pb n="KR4h0132_WYG_500-66b"/>
頗在魏隂使人迎之廉頗一爲楚将無功曰我思用趙<lb/>
人廉頗卒死于壽春李牧者趙之北邊良将也常居代<lb/>
鴈門偹匃奴以便宜置吏市租皆輸入莫府爲士卒費<lb/>
日擊數牛饗士習射騎謹烽火多間諜厚遇戰士爲約<lb/>
曰匈奴即入盗急入収保有敢捕虜者斬匃奴每入烽<lb/>
火謹輙入収保不敢戰如是數嵗亦不亡失然匃奴以<lb/>
李牧爲怯雖趙邊兵亦以爲吾将怯趙王讓李牧李牧<lb/>
如故趙王怒召之使他人代将嵗餘匈奴每來出戰出<lb/>
<pb n="KR4h0132_WYG_500-67a"/>
戰數不利失亡多邊不得田畜復請李牧牧杜門不出<lb/>
固稱疾趙王乃復强起使将兵牧曰王必用臣臣如前<lb/>
乃敢奉令王許之李牧至如故約匈奴數嵗無所得終<lb/>
以爲怯邊士日得賞賜而不用皆願一戰於是乃具選<lb/>
車得千三百乗選騎得萬三千匹百金之士五萬人彀<lb/>
者十萬人悉勒習戰大縱畜牧人民滿野匃奴小入佯<lb/>
北不勝以數千人委之單于聞之大率衆來入李牧多<lb/>
爲竒陣張左右翼擊之大破殺匈奴十餘萬騎滅襜襤<lb/>
<pb n="KR4h0132_WYG_500-67b"/>
破東胡降林胡單于奔走其後十餘嵗匈奴不敢近趙<lb/>
邊城趙悼襄王元年廉頗既亡入魏趙使李牧攻燕㧞<lb/>
武遂方城居二年龎煖破燕軍殺劇辛後七年秦破趙<lb/>
殺将扈輙於武遂城斬首十萬趙乃以李牧爲大将軍<lb/>
擊秦軍於宜安大破秦軍走秦将桓齮封李牧爲武安<lb/>
君居三年秦攻番吾李牧擊破秦軍南距韓魏趙王遷<lb/>
七年秦使王翦攻趙趙使李牧司馬尚禦之秦多與趙<lb/>
王寵臣郭開金爲反間言李牧司馬尚欲反趙王乃使<lb/>
<pb n="KR4h0132_WYG_500-68a"/>
趙葱及齊将顔聚代李牧李牧不受命趙使人微捕得<lb/>
李牧斬之廢司馬尚後三月王翦因急擊趙大破殺趙<lb/>
葱虜趙王遷及其将顔聚遂滅趙<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_500-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選卷五百<lb/>
</p>
<p>
</p>
  </div>
</body>
</text>
</TEI>
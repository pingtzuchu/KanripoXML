<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二十八</head> <lb/>
    <p>
<pb n="KR4h0132_WYG_028-1a"/>
欽定四庫全書<lb/>
　文章辨體彚選巻二十八<lb/>
　　　　　　　　　　　　明　賀復徴　編<lb/>
九錫文<lb/>
　復徴曰按説文錫與也賜也易云王三錫命開國承<lb/>
　家人臣至册以九錫此乃姦雄簒竊所由始而非國<lb/>
　家之利矣然其文必典雅閎肆極其鋪張錄之以存<lb/>
　一體<lb/>
<pb n="KR4h0132_WYG_028-1b"/>
　　漢愍帝册魏公九錫文<hi>潘朂</hi>
制詔使持節丞相領冀州牧武平侯朕以不徳少遭閔<lb/>
凶越在西土遷於唐衛當此之時若綴旒然宗廟乏祀<lb/>
社稷無位羣㓙覬覦連帶城邑一人尺土朕無獲焉即<lb/>
我髙祖之命將墜於地朕用夙興假寐震悼於厥心曰<lb/>
惟祖惟父股肱先正其孰恤朕躬乃誘天衷誕育丞相<lb/>
保乂我皇家𢎞濟於艱難朕實賴之今將授君典禮其<lb/>
敬聴朕命昔者董卓初興國難羣后釋位以謀王室君<lb/>
<pb n="KR4h0132_WYG_028-2a"/>
則攝進首啓戎行此君之忠於本朝也後及黄巾反易<lb/>
天常侵我三州延於平民君又討之翦除其跡以寜東<lb/>
夏此又君之功也韓暹楊奉專用威命又賴君勲克黜<lb/>
其難遂建許都造其京畿設官兆祀不失舊物天地鬼<lb/>
神於是獲乂此又君之功也袁術僣逆肆於淮南懾憚<lb/>
君靈用丕顯謀蘄陽之役橋㽔授首稜威南厲術以殞<lb/>
潰此又君之功也迴戈東指吕布就戮乘軒將反張揚<lb/>
沮斃眭固伏罪張繡稽伏此又君之功也袁紹逆常謀<lb/>
<pb n="KR4h0132_WYG_028-2b"/>
危社稷憑恃其衆稱兵内侮當此之時王師寡弱天下<lb/>
寒心莫有固志君執大節精貫白日奮其武怒運諸神<lb/>
策致屇官渡大殱醜類俾我國家拯於危墜此又君之<lb/>
功也濟師洪河拓定四州袁譚髙幹咸梟其首海盗奔<lb/>
迸黒山順軌此又君之功也烏丸三種崇亂二世袁尚<lb/>
因之逼據塞北束馬懸車一征而滅此又君之功也劉<lb/>
表背誕不供貢職王師首路威風先逝百城八郡交臂<lb/>
屈膝此又君之功也馬超成宜同惡相濟濵據河潼求<lb/>
<pb n="KR4h0132_WYG_028-3a"/>
逞所欲殄之渭南獻馘萬計遂定邊城撫和戎狄此又<lb/>
君之功也鮮卑丁令重譯而至單于白屈請吏帥職此<lb/>
又君之功也君有定天下之功重以明徳班叙海内宣<lb/>
美風俗旁施勤教恤慎刑獄吏無苛政民不回慝敦崇<lb/>
帝族援繼絶世舊徳前功罔不咸秩雖伊尹格于皇天<lb/>
周公光於四海方之蔑如也朕聞先世並建明徳胙之<lb/>
以土分之以民崇其寵章偹其禮物所以蕃衛王室左<lb/>
右厥世也其在周成管蔡不靖懲難念功乃使卲康公<lb/>
<pb n="KR4h0132_WYG_028-3b"/>
錫齊大公履東至於海西至於河南至於穆陵北至於<lb/>
無棣五侯九伯實得征之世祚太師以表東海爰及襄<lb/>
王亦有楚人不供王職又命晉文登為侯伯錫以二輅<lb/>
虎賁鈇鉞秬鬯弓矢大啓南陽世作盟主故周室之不<lb/>
壊繄二國是賴今君稱丕顯徳明保朕躬奉答天命導<lb/>
揚𢎞烈綏爰九域罔不率俾功髙乎伊周而賞卑乎齊<lb/>
晉朕甚恧焉朕以𦕈身託於兆民之上永思厥艱若涉<lb/>
淵水非君攸濟朕無任焉今以冀州之河南河内魏郡<lb/>
<pb n="KR4h0132_WYG_028-4a"/>
趙國中山鉅鹿常山安平甘陵平原凡十郡封君為魏<lb/>
公使使持節御史大夫慮授君印綬册書金虎符苐一<lb/>
至苐五竹使符第一至第十錫君𤣥土苴以白茅爰契<lb/>
余龜用建冢社昔在周室畢公毛公入為卿佐周卲師<lb/>
保出為二伯外内之任君實宜之其以丞相領冀州牧<lb/>
如故今更下傳璽肅將朕命以允華夏其上故傳武平<lb/>
侯印綬今又加君九錫其敬聴後命以君經緯禮律為<lb/>
民軌儀使安職業無或遷志是用錫君大輅戎輅各一<lb/>
<pb n="KR4h0132_WYG_028-4b"/>
𤣥牡二駟君勸分務本嗇民昬作粟帛滯積大業惟興<lb/>
是用錫君衮冕之服赤舄副焉君敦尚謙譲俾民興行<lb/>
少長有禮上下咸和是用錫君軒懸之樂八佾之舞君<lb/>
翼宣風化爰發四方逺人回面華夏充實是用錫君朱<lb/>
户以居君研其明哲思帝所難官人任賢羣善必舉是<lb/>
用錫君納陛以登君秉國之均正色處中殱毫之惡靡<lb/>
不抑退是用錫君虎賁之士三百人君糾䖍天刑章厥<lb/>
有罪犯闗干紀莫不誅殛是用錫君鈇鉞各一君龍驤<lb/>
<pb n="KR4h0132_WYG_028-5a"/>
虎視旁眺八維掩討逆節折衝四海是用錫君彤弓一<lb/>
彤矢百玈弓十玈矢千君以温恭為基孝友為徳明允<lb/>
篤誠感乎朕思是用錫君秬鬯一卣珪瓉副焉魏國置<lb/>
丞相以下羣卿百僚皆如漢初諸王之制君徃欽哉敬<lb/>
服朕命簡恤爾衆時亮庶功用終爾顯徳對揚我髙祖<lb/>
之休命<lb/>
　<lb/>
　<lb/>
<pb n="KR4h0132_WYG_028-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二十八<lb/>
</p>
<p>
</p>
  </div>
</body>
</text>
</TEI>
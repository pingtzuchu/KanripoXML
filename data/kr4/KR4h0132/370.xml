<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百七十</head> <lb/>
    <p>
<pb n="KR4h0132_WYG_370-1a"/>
欽定四庫全書<lb/>
　文章辨體彚選巻三百七十<lb/>
　　　　　　　　　　　　明　賀復徵　編<lb/>
䟦三<lb/>
　　恭䟦御製詩後<hi>明宋濓</hi>
臣聞自古人君有盛德大業者其積慮深長而貽謀悠<lb/>
久必日與文學法從之臣論道而經邦當情意洽孚之<lb/>
時或相與賡歌或褒以詩章或燕之内殿君臣之間實<lb/>
<pb n="KR4h0132_WYG_370-1b"/>
同魚水非直侈為觀美所以禮賢俊示寵恩而昭四方<lb/>
也有如唐之文皇宋之太宗其事書之簡編者可以見<lb/>
之矣皇明紀號洪武之八年秋八月甲午皇上覽川流<lb/>
之不息水容澄爽油然有感於宸衷陋尹程秋水賦言<lb/>
不契道乃親更為之賦成召禁林羣臣觀之且曰卿等<lb/>
亦各撰賦以進臣率同列研精覃思鋪叙成章詣東皇<lb/>
閣次第投獻上皆親覽焉復置品評於其間已而賜坐<lb/>
勅大官進天厨奇珍内臣行觴觴已上顧臣曰卿何不<lb/>
<pb n="KR4h0132_WYG_370-2a"/>
盡飲臣出跪奏曰臣荷陛下聖慈賜臣以醇酎敢不如<lb/>
詔第臣年衰邁恐不勝杯杓志不攝氣或愆於禮度無<lb/>
以上承寵光爾上曰卿姑試之臣即席而飲将徹上復<lb/>
顧臣曰卿更宜釂一觴臣再起固辭上曰一觴豈觧醉<lb/>
人乎卒飲之臣舉觴至口端又復瑟縮者三上笑曰男<lb/>
子何不慷慨為臣對曰天威咫尺間不敢重有所凟勉<lb/>
强一吸至盡上大悦臣顔靣變頳頓覺精神遐漂若行<lb/>
浮雲中上復笑曰卿宜自述一詩朕亦為卿賦醉歌二<lb/>
<pb n="KR4h0132_WYG_370-2b"/>
奉御捧黄綾案進上揮翰如飛湏臾成楚辭一章臣既<lb/>
醉下筆傾欹字不成行列甫綴五韻上遽召臣至命編<lb/>
修官臣右重書以遺臣遂諭臣曰卿藏之以示子孫非<lb/>
惟見朕寵愛卿亦可見一時君子道合共樂太平之盛<lb/>
也臣行五拜禮叩首以謝上更勅給事中臣善等賦醉<lb/>
學士歌云既退竊自念曰臣本越西布衣麤藉父師明<lb/>
訓弗墜箕裘之業而已一旦遭際聖明遣使聘起之踐<lb/>
歴清華地躋禁近無一朝不覲日月之光如此者凡十<lb/>
<pb n="KR4h0132_WYG_370-3a"/>
又七年叨冐恩榮夐絶前比所幸犬馬之力未衰誓将<lb/>
竭奔走之勞以圖報稱今天寵屢加雲漢之章以照燭<lb/>
下士臣竊自靖度何足以堪之雖然傳有之太山不讓<lb/>
土壤故能成其大河海不擇細流故能就其深王者不<lb/>
却衆庶故能明其徳洪惟皇上尊賢下士講求唐虞治<lb/>
道度越於唐宋逺甚雖以臣之至愚亦昭被非常之殊<lb/>
渥六合之廣其有抱藝懷才者孰不思踴躍奮厲以揚<lb/>
于王庭哉臣按南有嘉魚之詩有曰君子有酒嘉賓式<lb/>
<pb n="KR4h0132_WYG_370-3b"/>
燕以樂序曰謂太平之君子至誠樂與賢者共之也皇<lb/>
上恩寵之便蕃抑過之矣又按天保之詩有曰罄無不<lb/>
宜受天百禄降爾遐福惟日不足序者謂臣能歸美以<lb/>
報其上臣雖無所猷為願持此以頌禱於無窮哉古者<lb/>
侈君之命列諸鼎彛藏諸宗廟嗣世相傳以至於永久<lb/>
臣敢竊援此義礲玉為軸裝褫成巻什襲珍藏以顯示<lb/>
來裔給事中善等應制諸詩附録其後而賢士大夫聞<lb/>
風慕豓而有作者又別見左方云是嵗九月戊午朔具<lb/>
<pb n="KR4h0132_WYG_370-4a"/>
官臣宋濓謹記<lb/>
　　䟦樂貞婦傳後<hi>宋濓</hi>
樂貞婦陳氏早䘮夫而養姑終身撫二子至於成立予<lb/>
揆陳氏之意則曰是婦道當然爾何有他覬哉使陳氏<lb/>
所見如此毫髪有未盡瓦鐙敗帷之苦未必能甘也議<lb/>
者不察以不得旌表門閭為陳氏恨旌表朝廷事也於<lb/>
陳氏何與焉<lb/>
　　匡廬結社圖䟦<hi>宋濓</hi>
<pb n="KR4h0132_WYG_370-4b"/>
右匡廬十八賢圗一巻上有博古堂印識不知何人所<lb/>
作描法學馬和之人物布置則彷彿東林石刻而韻度<lb/>
過焉其二人相向立一人戴黄冠手持衣袂而揚眉欲<lb/>
吐言者道士陸脩静也一人斂容而聽之者法師慧逺<lb/>
也其一人冠漉酒巾披羊裘棗杖徐行而蕭𣪚之氣猶<lb/>
可掬者陶元亮也其一人躡屩摳衣笑指元亮者畢穎<lb/>
之也其一人執羽扇宴坐芭蕉林下者慧逺之弟慧持<lb/>
也其一人與持對坐合爪竪二指者僧䟦陀也其一人<lb/>
<pb n="KR4h0132_WYG_370-5a"/>
俯仰其手操麈尾斜拂坐陀下者宗少文也其一人居<lb/>
持右抵肩作禮而為貎甚恭者僧曇順也其三人皆披<lb/>
甲一人持鐡如意一人展巻讀一人美髯而反顧者則<lb/>
劉程之雷仲倫周道祖也餘則余忘之矣又頗記程之<lb/>
蓮社文云嵗在攝提格七月戊辰朔二十八日乙未慧<lb/>
逺命正信之士豫章雷次宗等百有二十三人集于廬<lb/>
山般若臺精舍修西方淨土之學今所畫止十八人取<lb/>
著名於時者也人數増減相傳有不同者所記異辭也<lb/>
<pb n="KR4h0132_WYG_370-5b"/>
或疑修静與逺公不共時者蓋晉有兩修静此正世稱<lb/>
簡寂先生者也當是時晉室日㣲上下相疑殺戮大臣<lb/>
如刈草菅士大夫徃徃不仕托為方外之逰如元亮道<lb/>
祖少文軰皆一時豪傑其沉溺山林而弗返者豈得已<lb/>
哉傳有之羣賢在朝則天下治君子入山則四海亂三<lb/>
復斯言撫圖流涕<lb/>
　　䟦張孟兼文藁序後<hi>宋濓</hi>
濓之友御史中丞劉基伯温負氣甚豪恒不可一世士<lb/>
<pb n="KR4h0132_WYG_370-6a"/>
常以倔強書生自命一日侍上於謹身殿偶以文學之<lb/>
臣為問伯温對曰當今文章第一輿論所屬實在翰林<lb/>
學士臣濓華夷無間言者次即臣基不敢他有所讓又<lb/>
次即太常臣孟兼孟兼才甚俊而竒氣偉然既退徃徃<lb/>
以此語諸人自以為確論嗚呼伯温過矣濓以無根葩<lb/>
澤之文何敢先伯温今伯温之言若此其果可信耶否<lb/>
耶縱使伯温非謬為推讓者才之優劣濓豈不自知耶伯<lb/>
温誠過矣唯言孟兼才之與氣則名稱其實爾今觀所<lb/>
<pb n="KR4h0132_WYG_370-6b"/>
造孟兼文藁序嘉其語粹而辭逹它日必耀前而光後<lb/>
其惓惓猶前意也伯温作土中人将二載俯仰今古不<lb/>
能不慨然興懷孟兼請濓題識序後因書伯温昔日之<lb/>
言以表吾愧操觚之時淚落紙上洪武十年三月二十<lb/>
有五日<lb/>
　　䟦黄魯直書後<hi>宋濓</hi>
右太史黄公書李白秋浦詩凡十七首筆勢瀟洒皆超<lb/>
軼絶塵觀公所自題謂冩此時雲日流煥移竹西牖下<lb/>
<pb n="KR4h0132_WYG_370-7a"/>
旋添新翠有擕幽禽至者時弄新音翏翏可聽則其情<lb/>
景相融盪而生意逸發于毫素間至今如玉飛動當是<lb/>
時方謫涪州别駕自常情言之必憔悴無聊所見花鳥<lb/>
濺淚驚心公乃能藉之游戯翰墨無一髪隕獲之意非<lb/>
行安節和夷險一致者有弗能也昔人稱公以草木文<lb/>
章發帝杼機花竹和氣驗人安樂雖百世之相後使人躍<lb/>
躍興起者豈欺我哉紹聖二年公年已五十二故此書<lb/>
蒼勁比舉學官丞秘書時如出二手當時錢穆父不能<lb/>
<pb n="KR4h0132_WYG_370-7b"/>
深知猶病公為拙公嘗謂李致堯云書要拙多於巧近<lb/>
時少年作字如新婦子粧梳百種㸃綴終無烈婦態嗚<lb/>
呼公言其有所感也夫<lb/>
　　䟦西臺慟哭記後<hi>劉崧</hi>
方文丞相海上被執時吾郡有王鼎翁者丞相同舍生<lb/>
也即為文生祭丞相復手書數十通遣人揭之通衢館<lb/>
舍以俟丞相過而見之以自决及聞死燕市也則又為<lb/>
酹文一通為位北望哭而祭之若幸丞相之得死者夫<lb/>
<pb n="KR4h0132_WYG_370-8a"/>
丞相之所以自處固有不待于人言而仁人用心若鼎<lb/>
翁者亦何厚哉後有張毅翁者丞相門下客也始與十<lb/>
義士者從丞相赴燕及丞相死翁以百金贖丞相首骨<lb/>
徒歩七千里負而完葬焉一日過梅溪曽氏與劉惟吉<lb/>
顔省身及先祖實存府君四人者是夕㑹于見山堂在<lb/>
梅溪上距丞相宅一舍許曽為丞相外家而堂名見山<lb/>
者寓思丞相也是夕舉酒三酹翁自賦摸魚子一闋三<lb/>
人同聲和之有千年華表㑹有鶴歸來之句每歌一再<lb/>
<pb n="KR4h0132_WYG_370-8b"/>
輙聲淚俱下至嗚咽不自勝乃相與掩袂罷去其詞至<lb/>
今可考惜新傳未及載而世亦鮮有知之者今觀張孟<lb/>
兼所注釋謝翺臯羽西臺慟哭記及冬青樹引然後知<lb/>
與鼎翁之生死祭文毅翁之摸魚子蓋彼此同一情而<lb/>
先後同一聲也因記所聞二事於先祖者附於巻末使<lb/>
知當時忠義之士最多其感激憤惋於荒閒寂寞之濱<lb/>
者不直臯羽一人而已也<lb/>
　　䟦劉府君墓碣後<hi>方孝孺</hi>
<pb n="KR4h0132_WYG_370-9a"/>
李元賓文學在當時最為韓退之所推而退之銘其墓<lb/>
不過百餘言稱其美者不過十言然非元賓莫能當也<lb/>
古人之文要而不煩也如此近世銘墓者為言多至數<lb/>
千少亦不減數百否則求者怫然有不滿之色是豈特<lb/>
文之不逮古哉習俗之弊也乆矣吾友劉君剛養浩請<lb/>
銘其父處士之墓扵太史公公為之銘辭約義該得退<lb/>
之之意蓋欲矯積弊而復諸古也養浩學古而攻其辭<lb/>
故公以古道處之由是而求處士之為人其亦古之所<lb/>
<pb n="KR4h0132_WYG_370-9b"/>
謂善士矣<lb/>
　　䟦王侍御所藏楊補之梅<hi>解縉</hi>
予鄉先軰楊君補之世家清江所居蕭洲有梅樹大如<lb/>
數間屋蒼皮蘚斑繁花如簇補之日臨畫之大得其趣<lb/>
間以進之徽廟徽廟戯曰好梅因自署奉勅村梅更作<lb/>
疎枝冷葉清意逼人而徽廟不及見矣南度後宫中以<lb/>
其梅張之壁間有蜂蝶集其上驚怪求補之而已物故<lb/>
不可得矣其平生耿介不慕榮利故不俯仰時好不得<lb/>
<pb n="KR4h0132_WYG_370-10a"/>
而知也侍郎王君得此紹興中作正其奉勅村梅已後<lb/>
晩年得意之筆重可寳也<lb/>
　　䟦胡忠簡公封事藁<hi>楊士竒</hi>
右吾郡宋胡忠簡公封事藁有周文忠公楊文節公題<lb/>
䟦在後忠簡孫搢刻于融州真仙巖劉長吾得之以惠<lb/>
余者忠簡筆法出顔魯公蓋忠義之性有相契矣揭文<lb/>
安公謂此書本左司郎中豐城范濬舜文所為将奏之<lb/>
以示忠簡忠簡曰書奏即不免南遷子有老母不可以<lb/>
<pb n="KR4h0132_WYG_370-10b"/>
累母吾以奏之遂有新州之命余近扵内府檢志書見<lb/>
豐水志載范濬事云為户部撿詳時欲與胡銓相繼論<lb/>
奏和議胡首抗章范實慫慂之胡之逐又贐其行未嘗<lb/>
云此書范所為也豐水志作於宋南渡後當得實不知<lb/>
文安何自而云然也然文安言廬陵胡氏楊氏皆國家<lb/>
之元氣故以所作楊氏忠節祠記附此帖之後<lb/>
　　䟦許石城所藏詞翰巻<hi>王維楨</hi>
今在巻者乃皆呉中長老先生之作往皆有聲詞壇者<lb/>
<pb n="KR4h0132_WYG_370-11a"/>
也彼其人骨已朽矣其言猶為石城君寳而藏之乃知<lb/>
自剖判以來未有不朽之軀誠有不朽之語也予闗以<lb/>
西人也仕宦既二十年矣乃始行遊江南覩江南之川<lb/>
嶺生物與其土風既歆然豔異之矣乃兹復讀巻中書<lb/>
詩益又悟焉則大江者固天所界宇宙限南北今各不<lb/>
相能非區區人力能勝之也且無論别即詞調亦兩之<lb/>
矣總之北尚風骨南尚色澤然人好南音則十夫而九<lb/>
也<lb/>
<pb n="KR4h0132_WYG_370-11b"/>
　　䟦東坡草書千文<hi>視允明</hi>
北鄙之夫居鄰大閲之場旬朔見大将軍帥數百士入<lb/>
場校獵數騎張弓發矢馳馬回旋㡬匝鼓進而金退頃<lb/>
刻而止曰戰陳如是已甚則彎桑折栁效之自以為不<lb/>
大相逺一旦此将軍統十萬衆出塞横行匃奴中魚麗<lb/>
鶴列噏忽開闔變化若神戈矛弓矢之具擊刺向背之<lb/>
法與向來故歩如云相闗者鄙夫見之然後魄隕魂越<lb/>
始知兵法乃如此今之學坡書者故未嘗見其槁法使<lb/>
<pb n="KR4h0132_WYG_370-12a"/>
觀此帖其隕越失措何可免也帖在練川沈文元因出<lb/>
其閲輙附此語何日相與請正於閣老延陵先生必有<lb/>
教吾二人者<lb/>
　　䟦王右丞畫真蹟<hi>祝允明</hi>
嗟乎魏晉六朝之蹟予不得而見之矣入唐固當以輞<lb/>
川為宗祖山西有摩詰四景山水石本四方方尺有咫<lb/>
薛尚功軰題識徧其上繪事豈金石所能辦亦存其骨<lb/>
肉大都耳可見在當時已希濶珍貴之至故謀及琢磨<lb/>
<pb n="KR4h0132_WYG_370-12b"/>
而况於今乎倘能見之非人生大慶快耶邇來聞有一<lb/>
軸在親軍黄君所昨者乃得捧閲大内後宰門有丹漆<lb/>
巨挺一以支北扉不知㡬何年矣成化間挺偶墮地破<lb/>
乃髹竹也中藏巻三其一即此事聞進御重瞳一閲明<lb/>
日左右請所歸掌時親軍伯父司禮侍側上遂以賜之<lb/>
親軍云爾圖用細練高尺二寸長四尺竒前後周完末<lb/>
下正書三言曰王維製<lb/>
　　䟦重勒宋陳公少陽書草石刻<hi>祝允明</hi>
<pb n="KR4h0132_WYG_370-13a"/>
陳公一死光燭千古史記其所語高宗者在留李忠定<lb/>
斥汪黄及下親征之詔罪不進兵之将毋幸金陵二事<lb/>
其後乃言忠定請都江寧初奏之誤宜從後説即此書<lb/>
也今人見其碎諌鼓臠内豎至輿櫬伺戮疑其所言必<lb/>
巉絶近訐觀此稿開陳事體展轉曲暢豈若是者哉史<lb/>
言八月壬午用黄潛善議殺東此稿書八月二十五日<lb/>
所作其日即壬午也然則具草錄進與遇禍皆一日也<lb/>
書中辭理明徹與其笑語收吏之言皆神度淵澄真善<lb/>
<pb n="KR4h0132_WYG_370-13b"/>
處死生者哉書云倘䝉賜盡扵陛下之威命則死實甘<lb/>
心或恐遭害於權臣之毒手則死不瞑目故盡言以求<lb/>
死生之决庶父母遺體不至曖昧而沒於是其死果得<lb/>
其素心矣書草石刻在鎮江郡庠四方學士猶罕見之<lb/>
太學孫育思和取拓本摹入木刻以便流布其志嘉而<lb/>
力勞天下良心之同也予與賛其事刻成因稍志其故<lb/>
正徳庚午十一月三日呉郡祝允明題<lb/>
　　䟦越絶<hi>楊慎</hi>
<pb n="KR4h0132_WYG_370-14a"/>
或問越絶不著作者姓名何也予曰姓名具在書中覽<lb/>
者苐不深考耳子不觀其絶篇之言乎曰以去為姓得<lb/>
衣乃成厥名有米覆之以庚禹來東征死葬其鄉不直<lb/>
自斥託類自明文屬辭定自於邦賢以口為姓承之以<lb/>
天楚相屈原與之同名此以隱語見其姓名也去其衣<lb/>
乃袁字也米覆以庚乃康字也禹葬之鄉則㑹稽也是<lb/>
乃㑹稽人袁康也其曰不直自斥託類自明厥㫖昭然<lb/>
後欲人知也文屬辭定自於邦賢蓋所共著非康一人<lb/>
<pb n="KR4h0132_WYG_370-14b"/>
也以口承天呉字也屈原同名平字也與康共著此書<lb/>
者乃吴平也不然此言何為而設乎或曰二人何時人<lb/>
也予曰東漢人也何以知之曰東漢之末文人好作隱<lb/>
語黄絹碑其著者也又孔融以漁父屈節水替匿方云<lb/>
隱其姓名於離合詩魏伯陽以委時去害與鬼為鄰云<lb/>
云隱其姓名於参同契融與伯陽俱漢末人故文字稍<lb/>
同則兹書之著為同時何疑焉問者喜曰二子名㣲矣<lb/>
得子言乃今顯之誰謂後世無子雲乎<lb/>
<pb n="KR4h0132_WYG_370-15a"/>
　　䟦七姬帖<hi>楊慎</hi>
國朝真行書當以宋克為第一所書七姬帖文其冠絶<lb/>
也然其事則可疑七姫之死蓋出於潘之逼謂之不幸<lb/>
則可非殉節也平居則優雜子女而漁聚之一旦有變<lb/>
恐樂他人之少年而雉經之潘之惡甚矣宋之書人多<lb/>
珍之故其帖盛傳適以播潘惡耳元末士風類如此上<lb/>
下荒滛載胥及溺欲不亡得乎余舊料其情若此近觀<lb/>
高季迪弔七姫多麗詞云倩嫦娥呼天試問如何向人<lb/>
<pb n="KR4h0132_WYG_370-15b"/>
間生成尤物等閒又把消磨揉群花亂飄塵土毁聨壁<lb/>
碎擲烟波漫説無雙傾城曽數八人少个六人多一般<lb/>
様細腰裊裊高髻峩峩奈干戈筵上艶曲翻做帳中歌<lb/>
忍鼓受項纒索帛渾忘記臂結紅羅翠被都閑玉鈿盡<lb/>
落魂逰應去馬嵬坡誰能發香囊解看帕肉尚溫和堪<lb/>
腸斷空樓月落廢院春過其事情信無疑矣吁可憐哉<lb/>
　　䟦異僧書心經碑後<hi>唐順之</hi>
余始聞江隂觀音寺有異僧書心經碑甚竒怪既欲徃<lb/>
<pb n="KR4h0132_WYG_370-16a"/>
觀之則已火矣已而麟陽趙邑侯購得摹本余驟得而<lb/>
觀之則如昌黎子從登太華之巔危峰怵目<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不能下<lb/>
怰慄欲死少焉神氣稍定又如東郭隱几而聽天籟之<lb/>
作萬竅怒號口鼻盡奮而各騁其趣之所極而後止吁<lb/>
所謂技蓋至此哉雖顛素之奔放狂譎比之此書猶為<lb/>
拘攣䋲墨而不能展矣雖然其竒怪如此而草法未嘗<lb/>
不在也世固有不反經則不合道者非圓機之士誰能<lb/>
信之此書碑既火而摹本亦絶少蓋俗眼鮮好之者麟<lb/>
<pb n="KR4h0132_WYG_370-16b"/>
陽既得此本乃付黄生道使再刻石寺中以還其舊嗚<lb/>
乎神物之顯晦固自有時哉<lb/>
　　䟦李懷琳書絶交書後<hi>唐順之</hi>
大則虞廷禹水稷穯臯刑以至䕫石益獸各致其能而<lb/>
相資以成治細則匠人審曲面勢斧斵斤削剧解鑢磨<lb/>
各致其能而相資以成室其致一也始予見文氏所刻<lb/>
帖中載李懷琳所書絶交書後乃見孫氏所藏宋刻本<lb/>
則精神相去十倍書之者非有異而刻之者異也雖有<lb/>
<pb n="KR4h0132_WYG_370-17a"/>
善書非善刻者不能發其精神而傳于世也釋氏亦云<lb/>
譬如箜篌非有妙指不發妙音字刻亦然<lb/>
　　䟦唐皇哀冊文<hi>陳琛</hi>
唐中書令河南公禇登善文學忠讜為貞觀人品第一<lb/>
觀其叩頭諌立武氏置笏殿陛乞歸田里不以祸福死<lb/>
生動其心古之所謂大臣與回視當時暖姝自恱為身<lb/>
謀者特狐䑕耳公書法之妙廼其餘事書家况之瑶臺<lb/>
青𤨏窅暎青春嬋娟美女不勝羅綺蓋状其富豔之極<lb/>
<pb n="KR4h0132_WYG_370-17b"/>
文皇哀冊覽之三嘆不已書法絶矣世鮮有知者惟米<lb/>
南宫知之米學禇最乆知之為最深宜乎虎兒一見即<lb/>
賞鑒也<lb/>
　　䟦顔魯公帖<hi>羅洪先</hi>
右中丞聶雙江先生家藏魯公手書祭季明文稿自乾<lb/>
元戊戌至于今㡬八百餘載紙墨猶新世間何物不朽<lb/>
獨此完好其故蓋可知也後有陳文三君䟦皆能明其<lb/>
書法而伯敷叙季明事根據史傳甚悉獨言杲卿之葬<lb/>
<pb n="KR4h0132_WYG_370-18a"/>
稍為失實當泉明購尸時問之行刑者云其父死時先<lb/>
斷一足故泉明啓履謙之瘞以無足者為驗此謂止獲<lb/>
一足豈未之深考耶憶嘉靖戊戌冬訪先生翠㣲荘始<lb/>
得捧讀當時留意書法徒生羡慕而已今年庚戍冬先<lb/>
生擕之舟中諦觀數過則有不勝其嘅然者人之意氣<lb/>
激烈往徃蹈險如夷不畏白刅乆之意衰氣竭瞻顧利<lb/>
害悔心繼之矣惟發於天性而又能以聖賢之學輔養<lb/>
之是以當其處變委曲審時不失之疎抗而足以成天<lb/>
<pb n="KR4h0132_WYG_370-18b"/>
下之事至於勢不可為然後從容中道視死如歸此夫<lb/>
子之所謂強孟子之所謂浩然所以塞天地也公祭季<lb/>
明時年五十一耳骨肉凋殘親黨離𣪚犯難得禍孰不<lb/>
含悲公幸脱於虎口使稍有所瞻顧尚能留念世事耶<lb/>
而希烈之難乃出於二十六年之後齒近髦矣英英如<lb/>
壯夫不少挫折此豈無其故哉議者謂公之文雜出於神<lb/>
仙浮屠以為不合於理彼神仙浮屠之於世事視聖賢<lb/>
較然殊也獨其所謂静定者則㡬於無辨漢唐以來聖<lb/>
<pb n="KR4h0132_WYG_370-19a"/>
賢之學不明故二氏者竊據以神其説公之喜談而不<lb/>
置得非以其近似而取之乎當時之人既不足以語此<lb/>
而傳史者之智又不足以發之使公之學不顯而等其<lb/>
忠義至與意氣激發者同科後之儒者亦不深究凡語<lb/>
近於二氏者輙指以為非道而迂緩自處顧謂當然何<lb/>
怪無救於世事也羡慕書法者淺矣感公之忠義莫有<lb/>
知其所由此豈善論世者耶先生之學亦本於静定故<lb/>
凡所在皆有建立今以中丞之節出鎮漁陽乃公故欲<lb/>
<pb n="KR4h0132_WYG_370-19b"/>
恢復之地而先生受知聖明遭時乆泰徼千載之威靈<lb/>
将使邉圉寧謐以伸其未遂之志矣乎<lb/>
　　䟦袁鏞傳後<hi>林環</hi>
袁鏞四明鄞邑人宋進士未受職與謝昌元趙孟傳相<lb/>
友善三人誓以身許國宋季元兵壓境鏞不屈死烈火<lb/>
中其家十七人聞變俱赴水為臣死忠者古有之矣未<lb/>
沾一命而捐軀狥國求之古則少也以一身死國者古<lb/>
有之矣而舉家聞變赴難求之古則尤少也則如袁鏞<lb/>
<pb n="KR4h0132_WYG_370-20a"/>
者其真絶無而僅有者乎然予又疑之鏞不能使謝趙<lb/>
二友不背同生死之盟而卒能使沈朱二僕保遺孤於<lb/>
既死之後而脱之於利害危急之中豈謝趙賣友之徒<lb/>
不可化而鏞之忠誠氣義其餘烈猶足以感動其僕歟<lb/>
不然天欲存鏞之後於㝠㝠之中或有隂誘其衷歟死<lb/>
二百餘年其裔方大振今其四世孫廷玉及其子忠徹<lb/>
皆躋華要則天意蓋可識矣抑不知彼謝趙者兩家子<lb/>
弟尚有廷玉君父子否乎讀是傳為之三嘆<lb/>
<pb n="KR4h0132_WYG_370-20b"/>
　　䟦于鱗詩牘<hi>汪道昆</hi>
于鱗素拙書不待發齡石七十函已有訛筆而余軰愛<lb/>
其辭更取以為嫵媚嘗戯謂子與此何必減宣示黄庭<lb/>
耶于鱗所遺余尺牘詩篇極多不無零落前年聞其訃<lb/>
始帙之為一巻手加料理時時有淚痕漬紙上余老矣<lb/>
留示兒子欲令其知前軰交誼且審一時有竒人竒語也<lb/>
　<lb/>
　文章辨體彚選巻三百七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百四十九</head> <lb/>
    <p>
<pb n="KR4h0132_WYG_249-1a"/>
欽定四庫全書<lb/>
　文章辨體彚選巻二百四十九<lb/>
　　　　　　　　　　　　明　賀復徴　編<lb/>
書四十五<hi>以下别體</hi>
　　魏武帝報蒯越書<lb/>
死者反生生者不愧孤少所舉行之多矣魂而有靈亦<lb/>
將聞孤此言也<lb/>
　　告弟僧謙靈書<hi>宋王㣲</hi>
<pb n="KR4h0132_WYG_249-1b"/>
弟年十五始居宿於外不為察慧之舉獨沈浮好書聆<lb/>
琴聞操輙有過目之能討測文典斟酌傳記寒暑未交<lb/>
便卓然可述吾長病或有小間輙稱引前載不異舊學<lb/>
自爾日就月將著名邦黨方隆夙志嗣美前賢何圖一<lb/>
旦㝠然長徃酷痛煩寃心如焚裂尋念平生裁十年中<lb/>
耳然非公事無不相對一字之書必共詠讀一句之文<lb/>
無不研賞濁酒忘愁圖藉相慰吾所以窮而不憂實賴<lb/>
此耳柰何罪酷㷀然獨坐憶徃年散處極目流涕吾不<lb/>
<pb n="KR4h0132_WYG_249-2a"/>
舍日夜又恒慮吾羸病豈圖奄忽先歸㝠㝠反覆萬慮<lb/>
無復一期音顔髣髴觸事歴然弟今何在令吾悲窮昔<lb/>
仕京師分張六旬耳其中三過誤云今日何意不來鍾<lb/>
念懸心無物能譬方欲共營林澤以送餘年念兹有何<lb/>
罪戾見此夭酷没於吾手觸事痛恨吾素好醫術不使<lb/>
弟子得全又尋思不精致有枉過念此一條特復痛酷<lb/>
痛酷柰何吾罪柰何弟為志奉親孝事兄順雖僮僕無<lb/>
所叱咄可謂君子不失色於人不失口於人沖和淹通<lb/>
<pb n="KR4h0132_WYG_249-2b"/>
内有皂白舉動尺寸吾每咨之常云兄文骨氣可推英<lb/>
麗以自許又兄為人矯介欲過宜毎中和道此猶在耳<lb/>
萬世不復一見柰何惟十紙手迹封拆儼然至於思戀<lb/>
不可懐及聞吾病肝心寸絶謂當以幅巾薄葬之事累<lb/>
汝柰何反相殯送弟由來意謂婦人雖無子不宜踐二<lb/>
庭此風若行便可家有孝婦仲長昌言亦其大要劉新<lb/>
婦以刑傷自誓必畱供養殷太妃感柏舟之節不奪其<lb/>
志僕射篤順范夫知禮求得左率第五兒廬位有主此<lb/>
<pb n="KR4h0132_WYG_249-3a"/>
必何益㝠然之痛為是存者意耳吾窮疾之人平生意<lb/>
志弟實知之端坐向牕有何慰適正賴弟耳過中未來<lb/>
巳自愒望今云何不立自省惛毒無復人理比煩寃困<lb/>
憊不能作刻石文若靈響有識不得吾文豈不為恨儻<lb/>
意慮不遂謝能思之如狂不知所告<graphic n="KR2859" url="https://raw.githubusercontent.com/kanripo/KR-Gaiji/master/images/KR2859.png" mimeType="image/png"/>明書此數紙無<lb/>
復詞理略道阡陌萬不寫一阿謙何圖至此誰復視我<lb/>
誰復憂我他日寳者三光割嗜好以祈年今也惟速化<lb/>
耳吾豈復支㝠㝠中竟復云何弟懐隨和之寳未及光<lb/>
<pb n="KR4h0132_WYG_249-3b"/>
諸文章欲收作一集不知忽忽當辦此不今巳成服吾<lb/>
臨靈取常共飲桮杓自釀酒靈有仿像不寃痛寃痛<lb/>
　　追答劉沼書<hi>梁劉峻</hi>
劉侯既重有斯難值予有天倫之慼竟未之致也尋而<lb/>
此君長逝化為異物緒言餘論藴而莫傳或有自其家<lb/>
得而示余者余悲其音徽未沬而其人巳亡青簡尚新<lb/>
而宿草將列泫然不知涕之無從也雖隙駟不畱尺波<lb/>
電謝而秋菊春蘭英華靡絶故存其梗槩更酬其㫖若<lb/>
<pb n="KR4h0132_WYG_249-4a"/>
使墨翟之言無爽宣室之談有徴冀東平之樹望咸陽<lb/>
而西靡蓋山之泉聞弦歌而赴節但懸劍空壠有恨如<lb/>
何<lb/>
　　追與故憲副宗子相書<hi>明王世貞</hi>
友人浮繫吳郡王世貞再拜隕淚移書故憲使宗君子<lb/>
相吾與子相琳宫托宿風雨如晦雞鳴絶袂不謂今者<lb/>
遂乖各天每小展念五内推磔記僕扶服奔難時得郵<lb/>
信將子相一札問僕難所從起今何狀作何策宛轉片<lb/>
<pb n="KR4h0132_WYG_249-4b"/>
語千致讀之嗚咽涕涔滛下也適會卒卒無南去之便<lb/>
因循報章今便巳矣子相雖號就奄漠然而遺藻掞發<lb/>
英聲踔踸僕遘禍屬毛銜寃刺骨塗炭以來雖綫息守<lb/>
魄而萬念蹈㝠子相如生不佞猶死則幽㝠之軌未岐<lb/>
抑塞之衷尚可暴也向僕𨽻爽鳩子相後至稱寮寀杯<lb/>
酒然諾之好而巳既當事貴人驟識賢者峻嶺藻鏡衣<lb/>
襟薦紳三事以降莫匪還徃而僕方逡巡守刀筆敗裘<lb/>
羸馬甘其俛陋乃子相不鄙從前顧尚書所得敝帚恱<lb/>
<pb n="KR4h0132_WYG_249-5a"/>
之下榻論心斷金稱利使僕忘棄援上之誡厭射鰥居<lb/>
之操濟南吳興二三君子牽挽左右亦既斐然么麽詖<lb/>
側之士謬意傅會吾黨可以獵取浮名掩疵遂欲尋響<lb/>
而來聆聲而去既戻厥望便生諍心以僕與子相為竒<lb/>
貨賣之嗜者簧鼓牙舌指搐諱忌子相既不獲安鳳池<lb/>
而僕之餘浸徑沿尊人沬血廻腸方寸蠆螫欲逝不可<lb/>
在生無術試為子相數辛丙中故五六年僕南使子相<lb/>
移告半之實得三年耳休沐之夜卒相過從撃鮮釀醇<lb/>
<pb n="KR4h0132_WYG_249-5b"/>
刻燭命題賦就輙吟吟罷輙飲飲過輙醉鼓掌掀眉談<lb/>
究古曩比興所繇之㫖上下數百千歳汙隆之調角勝<lb/>
自賢徃徃移丙連五無復知旦坐是竒聲不得盡閟時<lb/>
時有聞人間然未嘗與子相隻語及長安人事也毋論<lb/>
子相慎宻雅重僕即狂不檢獨不念家大人出没荆棘<lb/>
為于垣累乎且為文章不巳其效能使智者妬愚者厭<lb/>
弱者獻䜛力者出㧙大抵勢當然耳其所以乃在慕同<lb/>
調薄異巳䟽易親賤踰貴少加長增敖益惰遺落富勢<lb/>
<pb n="KR4h0132_WYG_249-6a"/>
脫疎寒暄親䁥麯糵倦罷禮數此數者僕不幸與子相<lb/>
間有之彼長安人事大小象蠛蠓之度太空何挂吾子<lb/>
相目也今謂吾黨日夜簸脣頰非刺長短不亦繆悖大<lb/>
寃哉至又謂僕與子相嘗為文哭竹書姓名人以聳動<lb/>
大臣今甘心我記其人自䧟梓後不佞竊以國家於法<lb/>
巳盡矣念居平游好脂肉絮酒一力助掩長揖而退當<lb/>
寛大顯信之朝即扈輙脂習可免提湯同日之誅足矣<lb/>
豈有形之翰墨以干大僇者哉子相之於斯人固未半<lb/>
<pb n="KR4h0132_WYG_249-6b"/>
面也今者謂文出僕又謂出子相謂出僕也者陽為子<lb/>
相也者謂出子相也者陽為僕也者其陽為二人解也<lb/>
是不欲吾二人一存也於乎今吾身當之易耳而以中<lb/>
吾尊人哉僕雖存故不如子相也且僕年少不更練誤<lb/>
録有司肉血躁熱氣志衡厲每多籍康嗜醉之癖而負<lb/>
斶斗抗名之傲間懐傅班投筆之志自庚戌變後尊人<lb/>
忽被非常之命洊治兵革僕虞深巢幕過目懲刈跬武<lb/>
山嶽揺吻鱗尾功名二端等之啖蠟第令大宰御史考<lb/>
<pb n="KR4h0132_WYG_249-7a"/>
吏時稱有不謹王生削職於計遂矣何圖青蠅之巧變<lb/>
白為黒迅電之濫擊蟄逮株僕不憚左手奉尺牘右手<lb/>
握歐刀於北闕之下所以拜跪乞哀延旦夕之息者冀<lb/>
日月之廻照而雷雨之有時憤激暴伉非有益於生存<lb/>
故也事本末獨子相知之僕呑聲久矣不敢白之地上<lb/>
白之地下耳嗟乎子相僕獨何心茍住世間不記單閼<lb/>
之歳西邸中語耳子相謂僕夢衣黄衣而牒者云云吾<lb/>
不復能久矣僕夢亦如是因相與詫歎惋然久之笑曰<lb/>
<pb n="KR4h0132_WYG_249-7b"/>
彼真以為能死余耶即使曹蜍李志雖至今生存何益<lb/>
也子相夢既以稍稍讐何獨難僕哉德甫來言子相則<lb/>
不能無王融中郎恨作此寂寂竟鬱拂釀病審爾子相<lb/>
不亦明珠抵鵲也居又聞子相之大人當得報投井幾<lb/>
絶救之乃解子相寕能恝然逝也若婦竒妬未有子痛<lb/>
哉吾為歌三章詩近體三章其所欲吐而不敢者固不<lb/>
啻是茲與子相約異日冀得沐恩赦奉家大人南還以<lb/>
菽水之間當徒步哭子於䢴溝之隂摉所著書籍汰㳄<lb/>
<pb n="KR4h0132_WYG_249-8a"/>
其事與子鱗序而傳之脫不諱亦欲子相治一容膝之<lb/>
室泉臺傍待我也僕與子相朝司命君詰所以拮据我<lb/>
輩之故彼而神也其寜無靦顔而枝辭也耶<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_249-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百四十九<lb/>
</p>
<p>
</p>
  </div>
</body>
</text>
</TEI>
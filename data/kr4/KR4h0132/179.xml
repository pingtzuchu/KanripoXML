<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百七十九</head> <lb/>
    <p>
<pb n="KR4h0132_WYG_179-1a"/>
欽定四庫全書<lb/>
　文章辨體彚選巻一百七十九<lb/>
　　　　　　　　　　　　明　賀復徵　編<lb/>
奏啓二<lb/>
　　上東宫請講學啓<hi>唐張説</hi>
臣某等啓臣聞安國家定社稷者武功也經天地緯禮<lb/>
俗者文教也社稷定矣固寧輯於人和禮俗興焉在刋<lb/>
正於儒範順考古道率由舊章故周文王之為太子也<lb/>
<pb n="KR4h0132_WYG_179-1b"/>
崇禮不倦魏文帝之在春宫也好古無怠愽覽史籍激<lb/>
揚令聞取髙前代垂名不朽伏維皇太子殿下英睿天<lb/>
縱聖敬日躋神筭密發雄威立斷廓清氛祲用寧國家<lb/>
兆人由是歸德六合所以推功主鬯青宫固本也分務<lb/>
紫極觀政也副羣生之望作累聖之儲殿下之於天下<lb/>
可謂不輕矣監國理人可謂至重矣莫不拭目而視清<lb/>
耳而聽冀聞異政以禆聖道臣愚伏願崇太學簡明師<lb/>
重道尊儒以養天下之士今禮經殘缺學校陵遲厯代<lb/>
<pb n="KR4h0132_WYG_179-2a"/>
經史率多紕繆實殿下闡揚之日刋定之秋伏願愽採<lb/>
文士旌求碩學表正九經刋考三史則聖賢遺範粲然<lb/>
可觀况殿下至性神聰留情國體幸以問安之暇應務<lb/>
之餘引進文儒詳觀文典啇略前載討論得失降温顔<lb/>
開讜議則政途理體日以增益繼業承祧永垂德美臣<lb/>
等行業素輕藝能寡薄頋慚端士叨侍宫闈日夜祇懼<lb/>
無以匡輔區區微誠願効塵露輕進芻蕘望垂採擇臨<lb/>
啓如失伏用兢惶謹啓手令答曰經史脫誤事資刋理<lb/>
<pb n="KR4h0132_WYG_179-2b"/>
自非通儒孰詳大義侍讀等升堂觀奥能定闕文今司<lb/>
經崇文皆有舊籍敬承來教即令考序頃日以來未暇<lb/>
數對何嘗少選而忘德音尋當聚進羣英冀聞餘論仍<lb/>
令錄留啓本以代書紳<lb/>
　　陳問安啓<hi>明楊士竒</hi>
臣未奉召命不敢違例一人獨進而有所愚見亦不敢<lb/>
黙而不言近日未嘗朝謁及問安之禮如何臣之愚誠<lb/>
伏望殿下嘉隆此禮愈勤愈敬曾䝉令㫖靣諭臣云前<lb/>
<pb n="KR4h0132_WYG_179-3a"/>
日欽奉聖㫖免朝臣退而思之固是天恩寛大之至然<lb/>
儲君於事君父未有乆而不朝之理伏望殿下自已主<lb/>
張而必行之如奉聖㫖免朝既退之後明日又往後日<lb/>
又往誠孝之心積久不已必然感格至於奉侍之際尤<lb/>
望和顔婉詞以仰承天意臣伏惟至尊仁聖如天雖臣<lb/>
下有過常䝉寛貸愛之如初何况父子至親恩愛尤重<lb/>
豈宜於奉事之禮少有未盡也昔文王所以稱聖人者<lb/>
盖自為世子之時日勤於視膳問安之禮為之根本故<lb/>
<pb n="KR4h0132_WYG_179-3b"/>
禮經載之以為萬世之法在禮又曰父母不恱起敬起<lb/>
孝此恱親之要道也伏望殿下萬萬加意臣愚無任䖍<lb/>
懇之至謹啓<lb/>
　　正統十四年九月十六日啓<hi>周叙</hi>
南京翰林院侍講學士臣周叙謹啓為安邦謹始事臣<lb/>
幸生逢聖明不意國家近日有大不可忍言之事臣雖<lb/>
兩年以來沾患脾疾醫治少效不能有為自聞令諭日<lb/>
夜撫膺揮淚寢食不寧又無才力智能可以赴難復讐<lb/>
<pb n="KR4h0132_WYG_179-4a"/>
恨不即自殞絶謹竭愚忠有可上報朝廷之萬一者不<lb/>
敢隱黙不言恭惟郕王殿下承聖母皇太后命為監國<lb/>
則天下事皆在於殿下一人之身也其所係重矣昔周<lb/>
公輔成王當承平之日今殿下輔皇太子殿下於有事<lb/>
之秋視周公之時又甚難矣雖曰日望聖駕早還以慰<lb/>
臣民之思然敵情叵測時月悠邁天下之大蒼生之衆<lb/>
易以搖惑殿下得不於此深謀熟慮之乎盖殿下於聖<lb/>
上親則兄弟誼則君臣君父之讐不共戴天宜與群臣<lb/>
<pb n="KR4h0132_WYG_179-4b"/>
如越王之卧薪嘗膽以報吳讐使智者獻謀勇者効力<lb/>
必盡殱㓙渠而後已為今之計先須愽選辨士卑詞重<lb/>
幣暫為君父屈諭以昔時通好恩待如此之厚今因奸<lb/>
臣誤國興兵搆怨遂失南北之親若能即返聖駕則結<lb/>
好和親世世利頼不然則堂堂天朝疆域萬里甲兵數<lb/>
百萬衆得不思汛掃沙漠以圖報復哉必求其人可使<lb/>
者試察遣之庶或有濟至若能返與否必當選將練兵<lb/>
慎固邊疆防其再舉恊力殱之俟上天悔禍宗社靈長<lb/>
<pb n="KR4h0132_WYG_179-5a"/>
休養生息訓甲練兵分遣良將直搗巢穴繫其酋長以<lb/>
伸萬世之憤未為晚也愚昧之誠不能自已謹陳芻蕘<lb/>
之言條列於後敬順附舎人陳亮賫捧進呈伏乞賜覽<lb/>
鑒臣犬馬之誠幸甚計開八條一曰勵剛明君上之徳<lb/>
貴於明而尤貴乎剛明則物無遁情剛則事不牽制全<lb/>
是二者乃克有濟易曰剛徤書曰欽明古昔聖哲允勵<lb/>
乎此故能駕馭英豪平治宇内前此奸臣蔽主之明制<lb/>
主之斷故權移於下致兹禍敗恭惟殿下睿質天賦至<lb/>
<pb n="KR4h0132_WYG_179-5b"/>
剛至明如斷馬順之事中外震慴稱頌伏乞益加奮勵<lb/>
不懈初終幸甚二曰親經史古今治理國家興亡具載<lb/>
典籍讀而知之可為鑒戒伏望殿下擇近内庭可延問<lb/>
羣臣之所開閤置書史其間選擇學識純正者與之講<lb/>
論義理因可詢訪時政庶聰明日益治道有資三曰修<lb/>
軍政方今切務莫逾選將練兵然思何以致之將必多<lb/>
推舉親召問以慰勉之而爵秩勿吝軍士必設法召募<lb/>
時鼓動以來之而賞賫有加勤訓練恤饑寒作之以氣<lb/>
<pb n="KR4h0132_WYG_179-6a"/>
結之以恩庶可底成功宜日夕與左右大臣及諸老將<lb/>
計議精兵足食之要不惟臨事有濟抑且國威振揚四<lb/>
曰選賢才國家治亂係於人才賢否而人才難知自古<lb/>
所病亦必思求所以知之之道夫君子難進易退小人<lb/>
易進難退二者混淆治道衰矣厥今人才布滿有位其<lb/>
賢否則不可不察數年以來權奸專政小人䝉恥冐進<lb/>
相帥成風其間卓然守冰霜之操者僅保少禍而已自<lb/>
今以往宜愼選舉以求之嚴考察以别之峻拔擢以激<lb/>
<pb n="KR4h0132_WYG_179-6b"/>
勸之庶舊習漸更且吏部正官及諸司屬職實庶官之<lb/>
本其素賢者留之不堪者選調之令在廷羣臣連章合<lb/>
詞推舉學識才行優最者分任本部俾之講求用人之<lb/>
要專其責委斯賢才可得治理有望五曰安民心夫民<lb/>
心向背國之存亡攸係不可不思所以安之今邊事方<lb/>
興用軍供饋皆資民力緩之不能集事急之必生變故<lb/>
處之可謂難矣茍不固結其心惟刑驅勢廹以用之詎<lb/>
可經久哉若得人居守令長民之職則處置適宜徭役<lb/>
<pb n="KR4h0132_WYG_179-7a"/>
有要民心服從無施不可伏乞令左右大臣計議選擇<lb/>
賢才必任守令庶事妥民安六曰廣言路在昔堯舜大<lb/>
聖詢於芻堯好問察邇故治㡳無為人樂熈皥誠以一<lb/>
人之知見有限天下之事變無窮能集衆善則舉措克<lb/>
當故也厯代君臣聽言則治諱言則亂史籍可鑒前此<lb/>
内臣王振肆權擅政拒絶人言殺害忠良中外屏息不<lb/>
敢出口兹遇殿下受監國重寄繫宗社生靈之托當明<lb/>
日逹聰之時臣若不言死有餘辜伏乞再申教令許人<lb/>
<pb n="KR4h0132_WYG_179-7b"/>
人建白不拘忌諱惟裁擇可否施行幸甚七曰謹微漸<lb/>
易曰履霜堅氷至言事當愼之於早也臣自永樂以來<lb/>
叨職班行伏見太宗仁宗宣帝列聖臨御之時早朝大<lb/>
班既退即於門上說事各衙門官輪流向前惟君臣相<lb/>
與啇確政務罄盡所言人懷畏憚而事機不泄成密勿<lb/>
廟堂之美自正統以來王振擅權獨<hi>闕</hi>在傍於是輔弼<lb/>
大臣及近侍官貟不得召對或有召對亦不敢詳盡故<lb/>
今日之禍皆由不得輪流向前說事所致恭惟殿下監<lb/>
<pb n="KR4h0132_WYG_179-8a"/>
國即同親政宜復舊章凡各衙門官務令各向前說事<lb/>
止與敷對者相知他人皆不能預聞庶得吐露肝膽陳<lb/>
布嘉謨殿下亦須秘重毋或宣露所議奉皇太后於文<lb/>
華殿埀簾或隔一日令甫輔弼大臣隨殿下於簾前奏决<lb/>
大事毋拘時刻條例以權一時之宜庶國是有歸中外<lb/>
有頼八曰修庶政天下一統萬機日臻孰非當理但事<lb/>
有重輕勢有緩急况今弊政之餘尤難為功得不思其<lb/>
𦂳切者施之哉如選任大臣以端治本嚴眀賞罰以聳<lb/>
<pb n="KR4h0132_WYG_179-8b"/>
觀聽崇奬御史以振紀綱革罷監軍以專委寄講求屯<lb/>
種以省饋餉輯睦親籓以厚宗支旌表忠節以作士氣<lb/>
限禁僧道以來召募革去罰贖以澄貪濁禁抑權貴中<lb/>
鹽以通啇賈招降各處冦盗以安反側修理水陸道路<lb/>
以便驛運整搠腹裏𦂳要城池軍馬以備不虞似此尚<lb/>
多宜令議政大臣逐一詳審條例施行則内修外攘讐<lb/>
恥可復邦國奠安<lb/>
　文章辨體彚選巻一百七十九<lb/>
</p>
<p>
</p>
  </div>
</body>
</text>
</TEI>
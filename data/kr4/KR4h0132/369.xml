<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百六十九</head> <lb/>
    <p>
<pb n="KR4h0132_WYG_369-1a"/>
欽定四庫全書<lb/>
　文章辨體彚選巻三百六十九<lb/>
　　　　　　　　　　　　明　賀復徴　編<lb/>
䟦二<lb/>
　　䟦吕侍講嵗時雜記<hi>宋陸游</hi>
承平無事之日故都節物及中州風俗人人知之若不<lb/>
必記自喪亂來七十年遺老凋落無在者然後知此書<lb/>
之不可闕吕公論著實崇寧大觀間豈前軰逹識固已<lb/>
<pb n="KR4h0132_WYG_369-1b"/>
知有後日耶然年運而往士大夫安於江左求新亭對<lb/>
泣者正未易得撫巻累欷慶元三年二月乙卯笠澤陸<lb/>
某書<lb/>
　　䟦李荘簡公家書<hi>陸游</hi>
李丈叅政罷政歸鄉里某年二十矣時時來訪先君劇<lb/>
談終日每言秦氏必曰咸陽憤切慨慷形于色辭一日<lb/>
平旦來共飯謂先君曰聞趙相過嶺悲憂出涕僕不然<lb/>
謫命下青鞵布襪行矣豈能作兒女態耶方言此時目<lb/>
<pb n="KR4h0132_WYG_369-2a"/>
如炬聲如鐘其英偉剛毅之氣使人興起後四十年偶<lb/>
讀公家書雖徙海表氣不少衰丁寧訓戒之語皆足垂<lb/>
範百世猶想見其道青鞵布襪時也淳熈戊申五月笠<lb/>
澤陸某題<lb/>
　　䟦陳伯正所藏山谷帖<hi>陸㳺</hi>
此巻不應擕在長安逆旅中亦非貴人席㡌金絡馬傳<lb/>
呼入省時所觀程子他日幅巾笻杖渡青衣江相羊喚<lb/>
魚潭瑞草橋清泉翠樾之間與山中人共小巢籠鶴菜<lb/>
<pb n="KR4h0132_WYG_369-2b"/>
飯掃石置風爐煑䝉頂紫茁然後出此巻共讀乃稱爾<lb/>
　　䟦東坡祭陳令舉文<hi>陸游</hi>
東坡前後集祭文凡四十首惟祭賢良陳公辭指最哀<lb/>
讀之使人感歎流涕其言天人予奪之際雖若出憤激<lb/>
然士抱竒材絶識沉壓擯廢不得少出一二則其肝心<lb/>
凝為金石精氣去為神明亦烏足怪彼憒憒者固不知<lb/>
也紹熈甲寅十二月二十九日笠澤陸某謹書<lb/>
　　䟦花間集<hi>陸游</hi>
<pb n="KR4h0132_WYG_369-3a"/>
唐自大中後詩家日趣淺薄其間傑出者亦不復有前<lb/>
軰閎妙渾厚之作久而自厭然梏於俗尚不能㧞出㑹<lb/>
有倚聲作詞者本欲酒間易曉頗擺落故態適與六朝<lb/>
跌宕意氣差近此集所載是也故歴唐季五代詩愈卑<lb/>
而倚聲者輙簡古可愛蓋天寳以後詩人常恨文不迨<lb/>
大中以後詩衰而倚聲作使諸人以其所長格力施<lb/>
於所短則後世孰得而議筆墨馳騁則一能此不能彼<lb/>
未易以理推也<lb/>
<pb n="KR4h0132_WYG_369-3b"/>
　　䟦劉凝之陳令舉騎牛圖<hi>陸游</hi>
公卿貴人方黄金絡馬傳呼火城中時欲如二公騎牛<lb/>
山谷蕭𣪚遺物固不可得若予者仕既齟齬及斥歸欲<lb/>
買一黄犢代歩其費二萬有畸作欄畜童又在此外遂<lb/>
一笑而止徒有此生猶著㡬兩屐之歎乃知二公風流<lb/>
亦未易追也紹興甲寅十二月二十九日陸某識<lb/>
　　䟦畫橙<hi>陸㳺</hi>
嘉泰癸亥四月十六日兩朝實錄将進書予以史官兼<lb/>
<pb n="KR4h0132_WYG_369-4a"/>
秘書監宿衛於道山堂之東直舍茶罷取此軸摩挲乆<lb/>
之覺香透指爪此物著霜時予歸鏡湖小園乆矣<lb/>
　　䟦焦伯強帖<hi>陳亮</hi>
寳元康定之間本朝極盛之時也諸公巨人踵武相接<lb/>
天下毫髪絲粟之才皆得以牽連成就况若伯強之卓<lb/>
然能自見者乎其於骨肉書翰之間㤙意藹然蓋非其<lb/>
異行也魯多君子而宓子賤稱焉事衰世之大夫友薄<lb/>
俗之士雖豪傑㧞出之才猶懼其不免是以君子論其<lb/>
<pb n="KR4h0132_WYG_369-4b"/>
世也<lb/>
　　䟦紹興辛已親征草詔<hi>辛棄疾</hi>
使此詔見於紹興之前可以無事讐之大耻使此詔行<lb/>
於隆興之後可以卒不世之大功今此詔與此敵猶俱<lb/>
存也悲夫<lb/>
　　䟦唐人暮雨牧牛圖<hi>朱熹</hi>
予老於農圃日親犂耙故雖不識畫而知此畫之為真<lb/>
牛也彼其前者却顧而徐行後者驤首而騰赴目光烱<lb/>
<pb n="KR4h0132_WYG_369-5a"/>
然真若相語以雨而相速以歸者覽者未必知也良工<lb/>
獨苦詎不信然延平余無競出示此巻巻中有劉忠定<lb/>
鄒忠公題字覽之并足使人起敬而龍山老人又先君<lb/>
所選士而余所嘗趨走焉者也俛仰存沒為之慨然因<lb/>
識其後而歸之<lb/>
　　蜀人㳺監簿慶元黨人家乗後䟦<hi>真徳秀</hi>
慶元黨人者韓侂胄所立名也夫君子羣而不黨黨之<lb/>
為言豈美名也哉侂胄以此誣當世之賢余意當世之<lb/>
<pb n="KR4h0132_WYG_369-5b"/>
賢将引避之不暇而後溪劉先生頋以是名㳺公之墓<lb/>
大理寺丞君復以是名其家乗焉何哉蓋是是非非之<lb/>
理天實為之非人力可以倒置也漢之三君八俊非黨<lb/>
也而中常侍以黨名之方其加以是名也斥辱之摧殘<lb/>
之固将使天下之人同心疾之也然天下不惟不疾而<lb/>
益鄉慕之西州豪傑耻於不與而凡𨽻名文徳之石者<lb/>
至今望之若神人然然則人心所同然者果可以力倒<lb/>
置之耶當慶元初衆賢盈庭人稱為小元祐而侂胄以<lb/>
<pb n="KR4h0132_WYG_369-6a"/>
區區鶡弁乃欲祖章蔡故智一網而空之於是姦黨之<lb/>
名以立彼其心固謂被是名者不勝其辱矣亦孰知夫<lb/>
適以榮之耶游公在當時名居餘官之首不問可知其<lb/>
人寺丞君復立志操行凛凛有父風隱徳之報将於是<lb/>
乎在予讀其所輯家乗不勝起敬而書之且嘆侂胄之<lb/>
愚欲以一手掩天下之目也建安真某書<lb/>
　　䟦吕元吉先人介軒記後<hi>文天祥</hi>
巽齋先生曰徂徕石先生名介質肅唐公名介鄭公俠<lb/>
<pb n="KR4h0132_WYG_369-6b"/>
字介夫半山老人字介甫凡有取乎介者其人必可觀<lb/>
也予嘗評之徂徠之介為孤峭質肅之介為直方鄭公<lb/>
之介為敢决荆公之介為執拗三公之介絶於天質荆<lb/>
公之介襍於客氣介則一而其所以介則不同也予獨<lb/>
悲夫強辯堅忍虛名偽行介甫以誤於其君以厲於其<lb/>
時至今天地易位人極不立皆此介之流也徂徠不得<lb/>
為諌官唐公爭新法不勝發憤死鄭以一跌碌碌州縣<lb/>
不復能自振迅介美徳也三公得其純坎坷於當世彼<lb/>
<pb n="KR4h0132_WYG_369-7a"/>
其角血氣之私竊名譽之盛而遺毒迨今日而未已嗚<lb/>
呼偽行之誤人而直道之難行乆矣吕元吉之先人名<lb/>
介軒予不及識其人諸君品題類以為言和而行果色<lb/>
溫而氣剛然則是介也視前三君子有光焉然君止於<lb/>
布衣懷其耿耿不見於用則君之所遇又為不幸者雖<lb/>
然介在我幸不幸在天吾求無怍乎本心可矣何外物<lb/>
之較風氣淺薄其能刻厲矯揉以竊毅然丈夫之名者<lb/>
已不多見若夫以直自懟而毁方為圓以就外物者多<lb/>
<pb n="KR4h0132_WYG_369-7b"/>
矣外物卒不可得而本心空自喪失是則介軒之罪人<lb/>
也元吉重念之哉<lb/>
　　䟦周一愚負母圖<hi>文天祥</hi>
已未之變周君一愚家於狗咬石之下最先遇禍君從<lb/>
其兄負母越溪以逃妻子溺死不能救也事平君為圖<lb/>
紀其状諸公嘉其臨難識所輕重褒之不絶口予謂人<lb/>
子之事其親不幸而處人事之變急所急而緩所輕本<lb/>
心之不能不爾其於天則蓋非有一毫之増益也一愚<lb/>
<pb n="KR4h0132_WYG_369-8a"/>
之處此豈其欲以為髙哉正可悲耳嗚呼自狗咬石之<lb/>
失險江右之父母妻子離𣪚不知㡬人覽君之圖豈獨<lb/>
為其一家哭哉誰謀不臧一至於此昔魏陵繪襄樊之<lb/>
戰為于禁屈伏龎徳怒罵之状将耻禁也彼禁敗事者<lb/>
見之宜發慚以死然龎徳憤憤就殞使其骨肉見所畫<lb/>
像尚復何忍君此圖一開巻當一流涕毋為自苦予将<lb/>
請之轉示前之玩敵抽戍者使誤國者死有餘愧而君<lb/>
其庶少寛乎<lb/>
<pb n="KR4h0132_WYG_369-8b"/>
　　䟦懷素藏真律公二帖後<hi>元劉因</hi>
顔魯公自其九世祖騰之至公以能書名天下者凡十<lb/>
人而頵頍不與焉其淵源已如此而其父已傳法於殷<lb/>
仲容而公又㑹意於張長史今見懷素此帖所云則知<lb/>
公之講習於師友者又如此也嗚呼書一藝也必欲其<lb/>
精而猶如是矧其大者乎帖後有文潞公吕汲公趙懿<lb/>
簡劉忠肅諸公元祐四年䟦語是年潞公以元老平章<lb/>
軍國事方辭去不得而汲公為宰相懿簡為樞宻忠肅<lb/>
<pb n="KR4h0132_WYG_369-9a"/>
公為御史吁亦盛矣哉後游師雄刻此帖於長安則八<lb/>
年九月也宣仁后實以是月崩而明年已非元祐矣宋<lb/>
之治亂於此焉分又所以發予之嘆也此雖一帖而有<lb/>
可鑒者二故併書於後以待覽者云至元丁丑七月已<lb/>
亥容城劉因書<lb/>
　　䟦金國名公書<hi>元好問</hi>
任南麓書如老法家斷獄網宻文峻不免嚴而少㤙使<lb/>
之治京兆亦當不在趙張三王之下黄山書如深山道<lb/>
<pb n="KR4h0132_WYG_369-9b"/>
人草衣木食不可以衣冠禮樂束縳逺而望之知其為<lb/>
風塵物表黄華書如東晉名流往往以風流自命如封<lb/>
胡羯末猶有蘊藉可觀閑閑公書如本色頭陀學至無<lb/>
生横説𥪡説無非般若百年以來以書名者多矣宇文<lb/>
大學升通王禮部無競蔡丞相伯堅父子呉深州彦高<lb/>
高待制子文耳目所接見行軰相後先為一時任高麓<lb/>
趙黄山趙禮部龎都運才卿史集賢季宏王都勾清卿<lb/>
許司諌道真為一時若党承㫖正書八分閑閑以為百<lb/>
<pb n="KR4h0132_WYG_369-10a"/>
年以來無與比者篆字則李陽冰以後一人郭忠恕徐<lb/>
常侍不論今巻中諸公書皆備而行溪獨見遺正如鄴<lb/>
中賓客應劉徐阮皆天下之選使無陳思王則亦不得<lb/>
不為西園清夜惜也<lb/>
　　䟦蘇氏家藏雜帖<hi>宋本</hi>
今人以行草名者多蘇伯修家藏雜帖一巻嘗試就巻<lb/>
中所有評之鮮于困學如雲間公子玉骨横秋富貴風<lb/>
流仍復度世胡紹開如拙工鑄鼎模範未精沉重孤峭<lb/>
<pb n="KR4h0132_WYG_369-10b"/>
似竒實陋姚先生如上帝隂兵舉世不識恍惚變現要<lb/>
以氣勝盧疎齋如叢祠野屋繪畫風雷雖復駭人却非<lb/>
塵俗張大經如油翁獻技錢孔不濡運杓自然不過熟<lb/>
耳茍正甫如近郊田叟老不作業意度真淳恨乏京様<lb/>
王叅政如勤婦作縑致力杼軸雖媿羅綺亦復遲壞周<lb/>
景逺如頭陀學佛頗見小乗苦行繼修或可證果予既<lb/>
品題七八人者或謂蕭叔逹身能作字故鍾繇軰遭其<lb/>
口吻子僅觧操筆詎容歴詆殊不知食前方丈具於饔<lb/>
<pb n="KR4h0132_WYG_369-11a"/>
人舉梜一嘗甘辛立辨正自不必手善烹調然後始識<lb/>
味也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_369-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百九十七</head> <lb/>
    <p>
<pb n="KR4h0132_WYG_497-1a"/>
欽定四庫全書<lb/>
　文章辨體彚選巻四百九十七<lb/>
　　　　　　　　　　　　明　賀復徴　編<lb/>
史傳十五<lb/>
　　伯夷列傳<hi>漢司馬遷</hi>
夫學者載籍極慱猶考信於六藝詩書雖缺然虞夏之<lb/>
文可知也堯将遜位讓於虞舜舜禹之間岳牧咸薦乃<lb/>
試之於位典職數十年功用既興然後授政示天下重<lb/>
<pb n="KR4h0132_WYG_497-1b"/>
器王者大統傳天下若斯之難也而説者曰堯讓天下<lb/>
於許由許由不受恥之逃隱及夏之時有卞隨務光者<lb/>
此何以稱焉太史公曰余登箕山其上蓋有許由冢云<lb/>
孔子序列古之仁聖賢人如呉太伯伯夷之倫詳矣余<lb/>
以所聞由光義至高其文辭不少概見何哉孔子曰伯<lb/>
夷叔齊不念舊惡怨是用希求仁得仁又何怨乎余悲<lb/>
伯夷之意睹軼詩可異焉其傳曰伯夷叔齊孤竹君之<lb/>
二子也父欲立叔齊及父卒叔齊譲伯夷伯夷曰父命<lb/>
<pb n="KR4h0132_WYG_497-2a"/>
也遂逃去叔齊亦不肯立而逃之國人立其中子於是<lb/>
伯夷叔齊聞西伯昌善養老盍往歸焉及至西伯卒武<lb/>
王載木主號爲文王東伐紂伯夷叔齊叩馬而諫曰父<lb/>
死不葬爰及干戈可謂孝乎以臣弑君可謂仁乎左右<lb/>
欲兵之太公曰此義人也扶而去之武王已平殷亂天<lb/>
下宗周而伯夷叔齊恥之義不食周粟隱於首陽山采<lb/>
薇而食之及餓且死作歌其辭曰登彼西山兮采其薇<lb/>
矣以暴易暴兮不知其非矣神農虞夏忽焉没兮我安<lb/>
<pb n="KR4h0132_WYG_497-2b"/>
適歸兮于嗟徂兮命之衰矣遂餓死於首陽山由此觀<lb/>
之怨耶非耶或曰天道無親常與善人若伯夷叔齊可<lb/>
謂善人者非耶積仁潔行如此而餓死且七十子之徒<lb/>
仲尼獨薦顔淵爲好學然囘也屢空糟糠不厭而卒蚤<lb/>
夭天之報施善人其何如哉盗跖日殺不辜肝人之肉<lb/>
暴戾恣睢聚黨數千人横行天下竟以壽終是遵何德<lb/>
哉此其尤大彰明較著者也若至近世操行不軌專犯<lb/>
忌諱而終身逸樂富厚累世不絶或擇地而蹈之時然<lb/>
<pb n="KR4h0132_WYG_497-3a"/>
後出言行不由徑非公正不發憤而遇禍災者不可勝<lb/>
數也余甚惑焉儻所謂天道是耶非耶子曰道不同不<lb/>
相爲謀亦各從其志也故曰富貴如可求雖執鞭之士<lb/>
吾亦爲之如不可求從吾所好嵗寒然後知松柏之後<lb/>
凋舉世混濁清士乃見豈以其重若彼其輕若此哉君<lb/>
子疾没世而名不稱焉賈子曰貪夫狥財烈士狥名夸<lb/>
者死權衆庻馮生同明相照同類相求雲從龍風從虎<lb/>
聖人作而萬物睹伯夷叔齊雖賢得夫子而名益彰顔<lb/>
<pb n="KR4h0132_WYG_497-3b"/>
淵雖篤學附驥尾而行益顯巖穴之士趨舎有時若此<lb/>
類名湮滅而不稱悲夫閭巷之人欲砥行立名者非附<lb/>
青雲之士惡能施于後世哉<lb/>
　　管晏列傳<hi>司馬遷</hi>
管仲夷吾者潁上人也少時常與鮑叔牙逰鮑叔知其<lb/>
賢管仲貧困常欺鮑叔鮑叔終善遇之不以爲言已而<lb/>
鮑叔事齊公子小白管仲事公子糾及小白立爲桓公<lb/>
公子糾死管仲囚焉鮑叔遂進管仲管仲既用任政於<lb/>
<pb n="KR4h0132_WYG_497-4a"/>
齊齊桓公以霸九合諸侯一匡天下管仲之謀也管仲<lb/>
曰吾始困時嘗與鮑叔賈分財利多自與鮑叔不以我<lb/>
爲貪知我貧也吾嘗爲鮑叔謀事而更窮困鮑叔不以<lb/>
我爲愚知時有利不利也吾嘗三仕三見逐於君鮑叔<lb/>
不以我爲不肖知我不遭時也吾嘗三戰三走鮑叔不<lb/>
以我爲怯知我有老母也公子糾敗召忽死之吾幽囚<lb/>
受辱鮑叔不以我爲無恥知我不羞小節而恥功名不<lb/>
顕於天下也生我者父母知我者鮑子也鮑叔既進管<lb/>
<pb n="KR4h0132_WYG_497-4b"/>
仲以身下之子孫世禄於齊有封邑者十餘世常爲名<lb/>
大夫天下不多管仲之賢而多鮑叔能知人也管仲既<lb/>
任政相齊以區區之齊在海濱通貨積財富國强兵與<lb/>
俗同好惡故其稱曰倉廪實而知禮節衣食足而知榮<lb/>
辱上服度則六親固四維不張國乃滅亡下令如流水<lb/>
之原令順民心故論卑而易行俗之所欲因而予之俗<lb/>
之所否因而去之其爲政也善因禍而爲福轉敗而爲<lb/>
功貴輕重慎權衡桓公實怒少姬南襲蔡管仲因而伐<lb/>
<pb n="KR4h0132_WYG_497-5a"/>
楚責包茅不入貢於周室桓公實北征山戎而管仲因<lb/>
而令燕修召公之政於柯之㑹桓公欲背曹沫之約管<lb/>
仲因而信之諸侯由是歸齊故曰知與之爲取政之寶<lb/>
也管仲富擬於公室有三歸反坫齊人不以爲侈管仲<lb/>
卒齊國遵其政常疆於諸侯後百餘年而有晏子焉<lb/>
晏平仲嬰者萊之夷維人也事齊靈公荘公景公以節<lb/>
儉力行重於齊既相齊食不重肉妾不衣帛其在朝君<lb/>
語及之即危言語不及之即危行國有道即順命無道<lb/>
<pb n="KR4h0132_WYG_497-5b"/>
即衡命以此三世顯名於諸侯越石父賢在縲紲中晏<lb/>
子出遭之塗解左驂贖之載歸弗謝入閨久之越石父<lb/>
請絶晏子戄然攝衣冠謝曰嬰雖不仁免子於厄何子<lb/>
求絶之速也石父曰不然吾聞君子詘於不知已而信<lb/>
於知已者方吾在縲紲中彼不知我也夫子既以感寤<lb/>
而贖我是知已知已而無禮固不如在縲紲之中晏子<lb/>
於是延入爲上客晏子爲齊相出其御之妻從門間而<lb/>
窺其夫其夫爲相御擁大蓋䇿駟馬意氣揚揚甚自得<lb/>
<pb n="KR4h0132_WYG_497-6a"/>
也既而歸其妻請去夫問其故妻曰晏子長不滿六尺<lb/>
身相齊國名顕諸侯今者妾觀其出志念深矣常有以<lb/>
自下者今子長八尺乃爲人僕御然子之意自以爲足<lb/>
妾是以求去也其後夫自抑損晏子怪而問之御以實<lb/>
對晏子薦以爲大夫<lb/>
　　老荘列儔<hi>司馬遷</hi>
老子者楚苦縣厲鄉曲仁里人也姓李氏名耳字伯陽<lb/>
謚曰𥅆周守藏室之史也孔子適周将問禮於老子老<lb/>
<pb n="KR4h0132_WYG_497-6b"/>
子曰子所言者其人與骨皆已朽矣獨其言在耳且君<lb/>
子得其時則駕不得其時則蓬累而行吾聞之良賈深<lb/>
藏若虚君子盛德容貌若愚去子之驕氣與多欲態色<lb/>
與淫志是皆無益於子之身吾所以告子若是而已孔<lb/>
子去謂弟子曰鳥吾知其能飛魚吾知其能㳺獸吾知其<lb/>
能走走者可以爲罔㳺者可以爲綸飛者可以爲矰至<lb/>
於龍吾不能知其乗風雲而上天吾今日見老子其猶<lb/>
龍耶老子修道德其學以自隱無名爲務居周乆之<lb/>
<pb n="KR4h0132_WYG_497-7a"/>
見周之衰廼遂去至關關令尹喜曰子将隱矣强爲我<lb/>
著書於是老子廼著書上下篇言道德之意五千餘言<lb/>
而去莫知其所終或曰老萊子亦楚人也著書十五篇<lb/>
言道家之用與孔子同時云蓋老子百有六十餘嵗或<lb/>
言二百餘嵗以其修道而飬壽也自孔子死之後百二<lb/>
十九年而史記周太史儋見秦獻公曰始秦與周合而<lb/>
離離五百嵗而復合合七十嵗而覇王者出焉或曰儋<lb/>
即老子或曰非也世莫知其然否老子隱君子也老子<lb/>
<pb n="KR4h0132_WYG_497-7b"/>
之子名宗宗爲魏将封於段干宗子注注子宮宮𤣥孫<lb/>
假假仕於漢孝文帝而假之子解爲膠西王卬太傅因<lb/>
家於齊焉世之學老子者則絀儒學儒學亦絀老子道<lb/>
不同不相爲謀豈謂是邪李耳無爲自化清浄自正<lb/>
荘子者䝉人也名周周嘗爲䝉漆園吏與梁惠王齊宣<lb/>
王同時其學無所不闚然其要本歸于老子之言故其<lb/>
著書十餘萬言大抵率寓言也作漁父盗跖胠篋以詆<lb/>
訾孔子之徒以明老子之術畏累虚亢桑子之屬皆空<lb/>
<pb n="KR4h0132_WYG_497-8a"/>
語無事實然善屬書離辭指事類情用剽剝儒墨雖<lb/>
當世宿學不能自解免也其言洗洋自恣以適已故自<lb/>
王公大人不能器之楚威王聞荘周賢使使厚幣迎之<lb/>
許以爲相荘周笑爲楚使者曰千金重利卿相尊位也<lb/>
子獨不見郊祭之犧牛乎養食之數嵗衣以文繡以入<lb/>
太廟當是之時雖欲爲孤豚豈可得乎子亟去無汚我<lb/>
我寧㳺戯汚瀆之中自快無爲有國者所覊終身不仕<lb/>
以快吾志焉<lb/>
<pb n="KR4h0132_WYG_497-8b"/>
　　司馬穰苴列傳<hi>司馬遷</hi>
司馬穰苴者田完之苖裔也齊景公時晉伐阿甄而燕<lb/>
侵河上齊師敗績景公患之晏嬰乃薦田穰苴曰穰苴<lb/>
雖田氏庻孽然其人文能附衆武能威敵願君試之景<lb/>
公召穰苴與語兵事大説之以爲将軍将兵捍燕晉之<lb/>
師穰苴曰臣素卑賤君擢之閭伍之中加之大夫之上<lb/>
士卒未附百姓不信人微權輕願得君之寵臣國之所<lb/>
尊以監軍乃可於是景公許之使荘賈往穰苴既辭與<lb/>
<pb n="KR4h0132_WYG_497-9a"/>
荘賈約曰旦日日中㑹於軍門穰苴先馳至軍立表下<lb/>
漏待賈賈素驕貴以爲將已之軍而已爲監不甚急親<lb/>
戚左右送之留飲日中而賈不至穰苴則仆表决漏入<lb/>
行軍勒兵申明約束約束既定夕時荘賈乃至穰苴曰<lb/>
何後期爲賈謝曰不佞大夫親戚送之故留穰苴曰将<lb/>
受命之日則忘其家臨軍約束則忘其親援枹鼓之急<lb/>
則忘其身今敵國深侵邦内騷動士卒暴露於境君寝<lb/>
不安席食不甘味百姓之命皆懸於君何謂相送乎召<lb/>
<pb n="KR4h0132_WYG_497-9b"/>
軍正問曰軍法期而後至者云何對曰當斬荘賈懼使<lb/>
人馳報景公請救既往未及反於是遂斬荘賈以狥三<lb/>
軍三軍之士皆振慄乆之景公遣使者持節赦賈馳入<lb/>
軍中穰苴曰将在軍君令有所不受問軍正曰軍中不<lb/>
馳今使者馳云何正曰當斬使者大懼穰苴曰君之使<lb/>
不可殺之乃斬其僕車之左駙馬之左驂以狥三軍遣<lb/>
使者還報然後行士卒次舎井竈飲食問疾醫藥身自<lb/>
拊循之悉取将軍之資糧享士卒身與士卒平分糧食<lb/>
<pb n="KR4h0132_WYG_497-10a"/>
最比其羸弱者三日而後勒兵病者皆求行争奮出爲<lb/>
之赴戰晉師聞之爲罷去燕師聞之度水而解於是追<lb/>
擊之遂取所亡封内故境而引兵歸未至國釋兵旅解<lb/>
約束誓盟而後入邑景公與諸大夫郊迎勞師成禮然<lb/>
後反歸寝既見穰苴尊爲大司馬田氏日以益尊於齊<lb/>
已而大夫鮑氏高國之屬害之譛於景公景公退穰苴<lb/>
苴發疾而死田乞田豹之徒由此怨高國等其後及田<lb/>
常殺簡公盡滅高子國子之族至常曽孫和因自立爲<lb/>
<pb n="KR4h0132_WYG_497-10b"/>
齊威王用兵行威大放穰苴之法而諸侯朝齊齊威王<lb/>
使大夫追論古者司馬兵法而附穰苴於其中因號曰<lb/>
司馬穰苴兵法<lb/>
　　田單列傳<hi>司馬遷</hi>
田單者齊諸田疏屬也湣王時單爲臨淄市掾不見知<lb/>
及燕使樂毅伐破齊齊湣王出奔已而保莒城燕師長<lb/>
驅平齊而田單走安平令其宗人盡斷其車軸末而傅<lb/>
鐡籠已而燕軍攻安平城壊齊人走争塗以轊折車敗<lb/>
<pb n="KR4h0132_WYG_497-11a"/>
爲燕所虜唯田單宗人以鐡籠故得脱東保即墨燕既<lb/>
盡降齊城唯獨莒即墨不下燕軍聞齊王在莒并兵攻<lb/>
之淖齒既殺湣王於莒因堅守距燕軍數年不下燕引<lb/>
兵東圍即墨即墨大夫出與戰敗死城中相與推田單<lb/>
曰安平之戰田單宗人以鐡籠得全習兵立以爲将軍<lb/>
以即墨距燕頃之燕昭王卒惠王立與樂毅有隙田單<lb/>
聞之乃縱反閒於燕宣言曰齊王已死城之不㧞者二<lb/>
耳樂毅畏誅而不敢歸以伐齊爲名實欲連兵南面而<lb/>
<pb n="KR4h0132_WYG_497-11b"/>
王齊齊人未附故且緩攻即墨以待其事齊人所懼唯<lb/>
恐他将之來即墨殘矣燕王以爲然使騎刼代樂毅樂<lb/>
毅因歸趙燕人士卒忿而田單乃令城中人食必先祭<lb/>
其先祖於庭飛鳥悉翔舞城中下食燕人怪之田單因<lb/>
宣言曰神來下教我乃令城中人曰當有神人爲我師<lb/>
有一卒曰臣可以爲師乎因反走田單乃起引還東鄉<lb/>
坐師事之卒曰臣欺君誠無能也田單曰子勿言也因<lb/>
師之每出約束必稱神師乃宣言曰吾唯懼燕軍之劓<lb/>
<pb n="KR4h0132_WYG_497-12a"/>
所得齊卒置之前行與我戰即墨敗矣燕人聞之如其<lb/>
言城中人見齊諸降者盡劓皆怒堅守唯恐見得單又<lb/>
縱反間曰吾懼燕人掘吾城外冢墓僇先人可爲寒心<lb/>
燕軍盡掘壟墓燒死人即墨人從城上望見皆涕泣其<lb/>
欲出戰怒自十倍田單知士卒之可用乃身操版挿與<lb/>
士卒分功妻妾編於行伍之間盡散飲食饗士令甲卒<lb/>
皆伏使老弱女子乘城遣使約降於燕燕軍皆呼萬嵗<lb/>
田單又収民金得千鎰令即墨富豪遺燕将曰即墨<lb/>
<pb n="KR4h0132_WYG_497-12b"/>
即降願無虜掠吾族家妻妾令安堵燕将大喜許之燕<lb/>
軍由此益懈田單乃収城中得千餘牛爲絳繒衣畫以<lb/>
五綵龍文束兵刃於其角而灌脂束葦於尾燒其端鑿<lb/>
城數十穴夜縱牛壮士五千人隨其後牛尾熱怒而奔<lb/>
燕軍燕軍夜大驚牛尾炬火光明炫燿燕軍視之皆龍<lb/>
文所觸盡死傷五千人因銜枚擊之而城中鼓譟從之<lb/>
老弱皆擊銅器爲聲聲動天地燕軍大駭敗走齊人遂<lb/>
夷殺其将騎刼燕軍擾亂奔走齊人追亡逐北所過城<lb/>
<pb n="KR4h0132_WYG_497-13a"/>
邑皆畔燕而歸田單兵日益多乘勝燕日敗亡卒至河<lb/>
上而齊七十餘城皆復爲齊乃迎襄王於莒入臨菑而<lb/>
聽政襄王封田單號曰安平君初淖齒之殺湣王也莒<lb/>
人求湣王子法章得之太史嬓之家爲人灌園嬓女憐<lb/>
而善遇之後法章私以情告女女遂與通及莒人共立<lb/>
法章爲齊王以莒距燕而太史氏女遂爲后所謂君王<lb/>
后也燕之初入齊聞畫邑人王蠋賢令軍中曰環畫邑<lb/>
三十里無入以王蠋之故已而使人謂蠋曰齊人多高<lb/>
<pb n="KR4h0132_WYG_497-13b"/>
子之義吾以子爲将封子萬家蠋固謝燕人曰子不聽<lb/>
吾引三軍而屠畫邑王蠋曰忠臣不事二君貞女不更<lb/>
二夫齊王不聽吾諫故退而耕于野國既破亡吾不能<lb/>
存今又刼之以兵爲君将是助桀爲虐也與其生而無<lb/>
義固不如烹遂經其頸於樹枝自奮絶脰而死齊亡大<lb/>
夫聞之曰王蠋布衣也義不北面於燕况在位食禄者<lb/>
乎乃相聚如莒求諸子立爲襄王<lb/>
　文章辨體彚選巻四百九十七<lb/>
<pb n="KR4h0132_WYG_497-14a"/>
欽定四庫全書<lb/>
　文章辨體彚選巻四百九十七<lb/>
　　　　　　　　　　　　明　賀復徴　編<lb/>
史傳十五<lb/>
　　伯夷列傳<hi>漢司馬遷</hi>
夫學者載籍極慱猶考信於六藝詩書雖缺然虞夏之<lb/>
文可知也堯将遜位讓於虞舜舜禹之間岳牧咸薦乃<lb/>
試之於位典職數十年功用既興然後授政示天下重<lb/>
<pb n="KR4h0132_WYG_497-14b"/>
器王者大統傳天下若斯之難也而説者曰堯讓天下<lb/>
於許由許由不受恥之逃隱及夏之時有卞隨務光者<lb/>
此何以稱焉太史公曰余登箕山其上蓋有許由冢云<lb/>
孔子序列古之仁聖賢人如呉太伯伯夷之倫詳矣余<lb/>
以所聞由光義至高其文辭不少概見何哉孔子曰伯<lb/>
夷叔齊不念舊惡怨是用希求仁得仁又何怨乎余悲<lb/>
伯夷之意睹軼詩可異焉其傳曰伯夷叔齊孤竹君之<lb/>
二子也父欲立叔齊及父卒叔齊譲伯夷伯夷曰父命<lb/>
<pb n="KR4h0132_WYG_497-15a"/>
也遂逃去叔齊亦不肯立而逃之國人立其中子於是<lb/>
伯夷叔齊聞西伯昌善養老盍往歸焉及至西伯卒武<lb/>
王載木主號爲文王東伐紂伯夷叔齊叩馬而諫曰父<lb/>
死不葬爰及干戈可謂孝乎以臣弑君可謂仁乎左右<lb/>
欲兵之太公曰此義人也扶而去之武王已平殷亂天<lb/>
下宗周而伯夷叔齊恥之義不食周粟隱於首陽山采<lb/>
薇而食之及餓且死作歌其辭曰登彼西山兮采其薇<lb/>
矣以暴易暴兮不知其非矣神農虞夏忽焉没兮我安<lb/>
<pb n="KR4h0132_WYG_497-15b"/>
適歸兮于嗟徂兮命之衰矣遂餓死於首陽山由此觀<lb/>
之怨耶非耶或曰天道無親常與善人若伯夷叔齊可<lb/>
謂善人者非耶積仁潔行如此而餓死且七十子之徒<lb/>
仲尼獨薦顔淵爲好學然囘也屢空糟糠不厭而卒蚤<lb/>
夭天之報施善人其何如哉盗跖日殺不辜肝人之肉<lb/>
暴戾恣睢聚黨數千人横行天下竟以壽終是遵何德<lb/>
哉此其尤大彰明較著者也若至近世操行不軌專犯<lb/>
忌諱而終身逸樂富厚累世不絶或擇地而蹈之時然<lb/>
<pb n="KR4h0132_WYG_497-16a"/>
後出言行不由徑非公正不發憤而遇禍災者不可勝<lb/>
數也余甚惑焉儻所謂天道是耶非耶子曰道不同不<lb/>
相爲謀亦各從其志也故曰富貴如可求雖執鞭之士<lb/>
吾亦爲之如不可求從吾所好嵗寒然後知松柏之後<lb/>
凋舉世混濁清士乃見豈以其重若彼其輕若此哉君<lb/>
子疾没世而名不稱焉賈子曰貪夫狥財烈士狥名夸<lb/>
者死權衆庻馮生同明相照同類相求雲從龍風從虎<lb/>
聖人作而萬物睹伯夷叔齊雖賢得夫子而名益彰顔<lb/>
<pb n="KR4h0132_WYG_497-16b"/>
淵雖篤學附驥尾而行益顯巖穴之士趨舎有時若此<lb/>
類名湮滅而不稱悲夫閭巷之人欲砥行立名者非附<lb/>
青雲之士惡能施于後世哉<lb/>
　　管晏列傳<hi>司馬遷</hi>
管仲夷吾者潁上人也少時常與鮑叔牙逰鮑叔知其<lb/>
賢管仲貧困常欺鮑叔鮑叔終善遇之不以爲言已而<lb/>
鮑叔事齊公子小白管仲事公子糾及小白立爲桓公<lb/>
公子糾死管仲囚焉鮑叔遂進管仲管仲既用任政於<lb/>
<pb n="KR4h0132_WYG_497-17a"/>
齊齊桓公以霸九合諸侯一匡天下管仲之謀也管仲<lb/>
曰吾始困時嘗與鮑叔賈分財利多自與鮑叔不以我<lb/>
爲貪知我貧也吾嘗爲鮑叔謀事而更窮困鮑叔不以<lb/>
我爲愚知時有利不利也吾嘗三仕三見逐於君鮑叔<lb/>
不以我爲不肖知我不遭時也吾嘗三戰三走鮑叔不<lb/>
以我爲怯知我有老母也公子糾敗召忽死之吾幽囚<lb/>
受辱鮑叔不以我爲無恥知我不羞小節而恥功名不<lb/>
顕於天下也生我者父母知我者鮑子也鮑叔既進管<lb/>
<pb n="KR4h0132_WYG_497-17b"/>
仲以身下之子孫世禄於齊有封邑者十餘世常爲名<lb/>
大夫天下不多管仲之賢而多鮑叔能知人也管仲既<lb/>
任政相齊以區區之齊在海濱通貨積財富國强兵與<lb/>
俗同好惡故其稱曰倉廪實而知禮節衣食足而知榮<lb/>
辱上服度則六親固四維不張國乃滅亡下令如流水<lb/>
之原令順民心故論卑而易行俗之所欲因而予之俗<lb/>
之所否因而去之其爲政也善因禍而爲福轉敗而爲<lb/>
功貴輕重慎權衡桓公實怒少姬南襲蔡管仲因而伐<lb/>
<pb n="KR4h0132_WYG_497-18a"/>
楚責包茅不入貢於周室桓公實北征山戎而管仲因<lb/>
而令燕修召公之政於柯之㑹桓公欲背曹沫之約管<lb/>
仲因而信之諸侯由是歸齊故曰知與之爲取政之寶<lb/>
也管仲富擬於公室有三歸反坫齊人不以爲侈管仲<lb/>
卒齊國遵其政常疆於諸侯後百餘年而有晏子焉<lb/>
晏平仲嬰者萊之夷維人也事齊靈公荘公景公以節<lb/>
儉力行重於齊既相齊食不重肉妾不衣帛其在朝君<lb/>
語及之即危言語不及之即危行國有道即順命無道<lb/>
<pb n="KR4h0132_WYG_497-18b"/>
即衡命以此三世顯名於諸侯越石父賢在縲紲中晏<lb/>
子出遭之塗解左驂贖之載歸弗謝入閨久之越石父<lb/>
請絶晏子戄然攝衣冠謝曰嬰雖不仁免子於厄何子<lb/>
求絶之速也石父曰不然吾聞君子詘於不知已而信<lb/>
於知已者方吾在縲紲中彼不知我也夫子既以感寤<lb/>
而贖我是知已知已而無禮固不如在縲紲之中晏子<lb/>
於是延入爲上客晏子爲齊相出其御之妻從門間而<lb/>
窺其夫其夫爲相御擁大蓋䇿駟馬意氣揚揚甚自得<lb/>
<pb n="KR4h0132_WYG_497-19a"/>
也既而歸其妻請去夫問其故妻曰晏子長不滿六尺<lb/>
身相齊國名顕諸侯今者妾觀其出志念深矣常有以<lb/>
自下者今子長八尺乃爲人僕御然子之意自以爲足<lb/>
妾是以求去也其後夫自抑損晏子怪而問之御以實<lb/>
對晏子薦以爲大夫<lb/>
　　老荘列儔<hi>司馬遷</hi>
老子者楚苦縣厲鄉曲仁里人也姓李氏名耳字伯陽<lb/>
謚曰𥅆周守藏室之史也孔子適周将問禮於老子老<lb/>
<pb n="KR4h0132_WYG_497-19b"/>
子曰子所言者其人與骨皆已朽矣獨其言在耳且君<lb/>
子得其時則駕不得其時則蓬累而行吾聞之良賈深<lb/>
藏若虚君子盛德容貌若愚去子之驕氣與多欲態色<lb/>
與淫志是皆無益於子之身吾所以告子若是而已孔<lb/>
子去謂弟子曰鳥吾知其能飛魚吾知其能㳺獸吾知其<lb/>
能走走者可以爲罔㳺者可以爲綸飛者可以爲矰至<lb/>
於龍吾不能知其乗風雲而上天吾今日見老子其猶<lb/>
龍耶老子修道德其學以自隱無名爲務居周乆之<lb/>
<pb n="KR4h0132_WYG_497-20a"/>
見周之衰廼遂去至關關令尹喜曰子将隱矣强爲我<lb/>
著書於是老子廼著書上下篇言道德之意五千餘言<lb/>
而去莫知其所終或曰老萊子亦楚人也著書十五篇<lb/>
言道家之用與孔子同時云蓋老子百有六十餘嵗或<lb/>
言二百餘嵗以其修道而飬壽也自孔子死之後百二<lb/>
十九年而史記周太史儋見秦獻公曰始秦與周合而<lb/>
離離五百嵗而復合合七十嵗而覇王者出焉或曰儋<lb/>
即老子或曰非也世莫知其然否老子隱君子也老子<lb/>
<pb n="KR4h0132_WYG_497-20b"/>
之子名宗宗爲魏将封於段干宗子注注子宮宮𤣥孫<lb/>
假假仕於漢孝文帝而假之子解爲膠西王卬太傅因<lb/>
家於齊焉世之學老子者則絀儒學儒學亦絀老子道<lb/>
不同不相爲謀豈謂是邪李耳無爲自化清浄自正<lb/>
荘子者䝉人也名周周嘗爲䝉漆園吏與梁惠王齊宣<lb/>
王同時其學無所不闚然其要本歸于老子之言故其<lb/>
著書十餘萬言大抵率寓言也作漁父盗跖胠篋以詆<lb/>
訾孔子之徒以明老子之術畏累虚亢桑子之屬皆空<lb/>
<pb n="KR4h0132_WYG_497-21a"/>
語無事實然善屬書離辭指事類情用剽剝儒墨雖<lb/>
當世宿學不能自解免也其言洗洋自恣以適已故自<lb/>
王公大人不能器之楚威王聞荘周賢使使厚幣迎之<lb/>
許以爲相荘周笑爲楚使者曰千金重利卿相尊位也<lb/>
子獨不見郊祭之犧牛乎養食之數嵗衣以文繡以入<lb/>
太廟當是之時雖欲爲孤豚豈可得乎子亟去無汚我<lb/>
我寧㳺戯汚瀆之中自快無爲有國者所覊終身不仕<lb/>
以快吾志焉<lb/>
<pb n="KR4h0132_WYG_497-21b"/>
　　司馬穰苴列傳<hi>司馬遷</hi>
司馬穰苴者田完之苖裔也齊景公時晉伐阿甄而燕<lb/>
侵河上齊師敗績景公患之晏嬰乃薦田穰苴曰穰苴<lb/>
雖田氏庻孽然其人文能附衆武能威敵願君試之景<lb/>
公召穰苴與語兵事大説之以爲将軍将兵捍燕晉之<lb/>
師穰苴曰臣素卑賤君擢之閭伍之中加之大夫之上<lb/>
士卒未附百姓不信人微權輕願得君之寵臣國之所<lb/>
尊以監軍乃可於是景公許之使荘賈往穰苴既辭與<lb/>
<pb n="KR4h0132_WYG_497-22a"/>
荘賈約曰旦日日中㑹於軍門穰苴先馳至軍立表下<lb/>
漏待賈賈素驕貴以爲將已之軍而已爲監不甚急親<lb/>
戚左右送之留飲日中而賈不至穰苴則仆表决漏入<lb/>
行軍勒兵申明約束約束既定夕時荘賈乃至穰苴曰<lb/>
何後期爲賈謝曰不佞大夫親戚送之故留穰苴曰将<lb/>
受命之日則忘其家臨軍約束則忘其親援枹鼓之急<lb/>
則忘其身今敵國深侵邦内騷動士卒暴露於境君寝<lb/>
不安席食不甘味百姓之命皆懸於君何謂相送乎召<lb/>
<pb n="KR4h0132_WYG_497-22b"/>
軍正問曰軍法期而後至者云何對曰當斬荘賈懼使<lb/>
人馳報景公請救既往未及反於是遂斬荘賈以狥三<lb/>
軍三軍之士皆振慄乆之景公遣使者持節赦賈馳入<lb/>
軍中穰苴曰将在軍君令有所不受問軍正曰軍中不<lb/>
馳今使者馳云何正曰當斬使者大懼穰苴曰君之使<lb/>
不可殺之乃斬其僕車之左駙馬之左驂以狥三軍遣<lb/>
使者還報然後行士卒次舎井竈飲食問疾醫藥身自<lb/>
拊循之悉取将軍之資糧享士卒身與士卒平分糧食<lb/>
<pb n="KR4h0132_WYG_497-23a"/>
最比其羸弱者三日而後勒兵病者皆求行争奮出爲<lb/>
之赴戰晉師聞之爲罷去燕師聞之度水而解於是追<lb/>
擊之遂取所亡封内故境而引兵歸未至國釋兵旅解<lb/>
約束誓盟而後入邑景公與諸大夫郊迎勞師成禮然<lb/>
後反歸寝既見穰苴尊爲大司馬田氏日以益尊於齊<lb/>
已而大夫鮑氏高國之屬害之譛於景公景公退穰苴<lb/>
苴發疾而死田乞田豹之徒由此怨高國等其後及田<lb/>
常殺簡公盡滅高子國子之族至常曽孫和因自立爲<lb/>
<pb n="KR4h0132_WYG_497-23b"/>
齊威王用兵行威大放穰苴之法而諸侯朝齊齊威王<lb/>
使大夫追論古者司馬兵法而附穰苴於其中因號曰<lb/>
司馬穰苴兵法<lb/>
　　田單列傳<hi>司馬遷</hi>
田單者齊諸田疏屬也湣王時單爲臨淄市掾不見知<lb/>
及燕使樂毅伐破齊齊湣王出奔已而保莒城燕師長<lb/>
驅平齊而田單走安平令其宗人盡斷其車軸末而傅<lb/>
鐡籠已而燕軍攻安平城壊齊人走争塗以轊折車敗<lb/>
<pb n="KR4h0132_WYG_497-24a"/>
爲燕所虜唯田單宗人以鐡籠故得脱東保即墨燕既<lb/>
盡降齊城唯獨莒即墨不下燕軍聞齊王在莒并兵攻<lb/>
之淖齒既殺湣王於莒因堅守距燕軍數年不下燕引<lb/>
兵東圍即墨即墨大夫出與戰敗死城中相與推田單<lb/>
曰安平之戰田單宗人以鐡籠得全習兵立以爲将軍<lb/>
以即墨距燕頃之燕昭王卒惠王立與樂毅有隙田單<lb/>
聞之乃縱反閒於燕宣言曰齊王已死城之不㧞者二<lb/>
耳樂毅畏誅而不敢歸以伐齊爲名實欲連兵南面而<lb/>
<pb n="KR4h0132_WYG_497-24b"/>
王齊齊人未附故且緩攻即墨以待其事齊人所懼唯<lb/>
恐他将之來即墨殘矣燕王以爲然使騎刼代樂毅樂<lb/>
毅因歸趙燕人士卒忿而田單乃令城中人食必先祭<lb/>
其先祖於庭飛鳥悉翔舞城中下食燕人怪之田單因<lb/>
宣言曰神來下教我乃令城中人曰當有神人爲我師<lb/>
有一卒曰臣可以爲師乎因反走田單乃起引還東鄉<lb/>
坐師事之卒曰臣欺君誠無能也田單曰子勿言也因<lb/>
師之每出約束必稱神師乃宣言曰吾唯懼燕軍之劓<lb/>
<pb n="KR4h0132_WYG_497-25a"/>
所得齊卒置之前行與我戰即墨敗矣燕人聞之如其<lb/>
言城中人見齊諸降者盡劓皆怒堅守唯恐見得單又<lb/>
縱反間曰吾懼燕人掘吾城外冢墓僇先人可爲寒心<lb/>
燕軍盡掘壟墓燒死人即墨人從城上望見皆涕泣其<lb/>
欲出戰怒自十倍田單知士卒之可用乃身操版挿與<lb/>
士卒分功妻妾編於行伍之間盡散飲食饗士令甲卒<lb/>
皆伏使老弱女子乘城遣使約降於燕燕軍皆呼萬嵗<lb/>
田單又収民金得千鎰令即墨富豪遺燕将曰即墨<lb/>
<pb n="KR4h0132_WYG_497-25b"/>
即降願無虜掠吾族家妻妾令安堵燕将大喜許之燕<lb/>
軍由此益懈田單乃収城中得千餘牛爲絳繒衣畫以<lb/>
五綵龍文束兵刃於其角而灌脂束葦於尾燒其端鑿<lb/>
城數十穴夜縱牛壮士五千人隨其後牛尾熱怒而奔<lb/>
燕軍燕軍夜大驚牛尾炬火光明炫燿燕軍視之皆龍<lb/>
文所觸盡死傷五千人因銜枚擊之而城中鼓譟從之<lb/>
老弱皆擊銅器爲聲聲動天地燕軍大駭敗走齊人遂<lb/>
夷殺其将騎刼燕軍擾亂奔走齊人追亡逐北所過城<lb/>
<pb n="KR4h0132_WYG_497-26a"/>
邑皆畔燕而歸田單兵日益多乘勝燕日敗亡卒至河<lb/>
上而齊七十餘城皆復爲齊乃迎襄王於莒入臨菑而<lb/>
聽政襄王封田單號曰安平君初淖齒之殺湣王也莒<lb/>
人求湣王子法章得之太史嬓之家爲人灌園嬓女憐<lb/>
而善遇之後法章私以情告女女遂與通及莒人共立<lb/>
法章爲齊王以莒距燕而太史氏女遂爲后所謂君王<lb/>
后也燕之初入齊聞畫邑人王蠋賢令軍中曰環畫邑<lb/>
三十里無入以王蠋之故已而使人謂蠋曰齊人多高<lb/>
<pb n="KR4h0132_WYG_497-26b"/>
子之義吾以子爲将封子萬家蠋固謝燕人曰子不聽<lb/>
吾引三軍而屠畫邑王蠋曰忠臣不事二君貞女不更<lb/>
二夫齊王不聽吾諫故退而耕于野國既破亡吾不能<lb/>
存今又刼之以兵爲君将是助桀爲虐也與其生而無<lb/>
義固不如烹遂經其頸於樹枝自奮絶脰而死齊亡大<lb/>
夫聞之曰王蠋布衣也義不北面於燕况在位食禄者<lb/>
乎乃相聚如莒求諸子立爲襄王<lb/>
　文章辨體彚選巻四百九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六十五</head> <lb/>
    <p>
<pb n="KR4h0132_WYG_065-1a"/>
欽定四庫全書<lb/>
　文章辨體彚選巻六十五<lb/>
　　　　　　　　　　　　明　賀復徴　編<lb/>
說五<lb/>
　　說高祖都關中<hi>漢婁敬</hi>
陛下都雒陽豈欲與周室比隆哉上曰然敬曰陛下取<lb/>
天下與周異周之先自后稷堯封之邰積德累善十餘<lb/>
世公劉避桀居豳太王以狄伐故去豳杖馬箠去居岐<lb/>
<pb n="KR4h0132_WYG_065-1b"/>
國人爭歸之及文王為西伯斷虞芮訟始受命吕望伯<lb/>
夷自海濵來歸之武王伐紂不期而㑹孟津上八百諸<lb/>
侯遂滅殷成王即位周公之屬傅相焉乃營成周都雒<lb/>
以為此天下中諸侯四方納貢職道里鈞矣有德則易<lb/>
以王無德則易以亡凡居此者欲令務以德致人不欲<lb/>
阻險令後世驕奢以虐民也及周之衰分而為二天下<lb/>
莫朝周周不能制非德薄形勢弱也今陛下起豐沛収<lb/>
卒三千人以之徑徃巻蜀漢定三秦與項籍戰滎陽大<lb/>
<pb n="KR4h0132_WYG_065-2a"/>
戰七十小戰四十使天下之民肝腦塗地父子暴骸中<lb/>
埜不可勝數哭泣之聲不絶傷夷者未起而欲比隆成<lb/>
康之時臣竊以為不侔矣且夫秦地被山帯河四塞以<lb/>
為固卒然有急百萬之衆可具因秦之故資甚美膏腴<lb/>
之地此所謂天府陛下入關而都之山東雖亂秦故地<lb/>
可全而有也夫與人鬭不搤其吭拊其背未能全勝今<lb/>
陛下入關而都按秦之故此亦搤天下之吭而拊其背<lb/>
也<lb/>
<pb n="KR4h0132_WYG_065-2b"/>
　　說淮南王布<hi>隨何</hi>
漢王使使臣敬進書大王御者竊怪大王與楚何親也<lb/>
淮南王曰寡人北向而臣事之隨何曰大王與項王俱<lb/>
列為諸侯北向而臣事之必以楚為强可以託國也項<lb/>
王伐齊身負版築以為士卒先大王宜悉淮南之衆身<lb/>
自将為楚軍先鋒今乃發四千人以助楚夫北面而臣<lb/>
事人者固若是乎夫漢王戰於彭城項王未出齊也大<lb/>
王宜掃淮南之衆日夜㑹戰彭城下今撫萬人之衆無<lb/>
<pb n="KR4h0132_WYG_065-3a"/>
一人渡淮者隂拱而觀其孰勝夫托國於人者固若是<lb/>
乎大王提空名以鄉楚而欲厚自託臣竊為大王不取<lb/>
也然大王不背楚者以漢為弱也夫楚兵雖强天下負<lb/>
之以不義之名以其背盟約而殺義帝也然而楚王特<lb/>
以戰勝自强漢王収諸侯還守成臯滎陽下蜀漢之粟<lb/>
深溝壁壘分卒守徼乗塞楚人還兵間以梁地深入敵<lb/>
國八九百里欲戰則不得攻城則力不能老弱轉糧千<lb/>
里之外楚兵至滎陽成臯漢堅守而不動進則不得攻<lb/>
<pb n="KR4h0132_WYG_065-3b"/>
退則不能觧故曰楚兵不足恃也使楚勝漢則諸侯自<lb/>
危懼而相救夫楚之强適足以致天下之兵耳故楚不<lb/>
如漢其勢易見也今大王不與萬全之漢而自託於危<lb/>
亡之楚臣竊為大王惑之臣非以淮南之兵足以亡楚<lb/>
也夫大王發兵而背楚項王必留留數月漢之取天下<lb/>
可以萬全臣請與大王杖劍而歸漢王漢王必裂地而<lb/>
分大王又况淮南淮南必大王有也故漢王敬使使臣<lb/>
進愚計願大王之㽞意也<lb/>
<pb n="KR4h0132_WYG_065-4a"/>
　　說韓信<hi>蒯通</hi>
蒯通以相人說韓信曰僕嘗受相人之術韓信曰先生<lb/>
相人何如對曰貴賤在於骨法憂喜在於容色成敗在<lb/>
於決斷以此叅之萬不失一韓信曰善先生相寡人何<lb/>
如對曰願少間信曰左右去矣通曰相君之面不過封<lb/>
侯又危不安相君之背貴乃不可言韓信曰何謂也蒯<lb/>
通曰天下初發難也俊雄豪傑建號一呼天下之士雲<lb/>
合霧集魚鱗雜遝熛至風起當此之時憂在亡秦而已<lb/>
<pb n="KR4h0132_WYG_065-4b"/>
今楚漢分争使天下無罪之人肝膽塗地父子暴骸骨<lb/>
於中野不可勝數楚人起彭城轉鬭逐北至於滎陽乗<lb/>
利席巻威振天下然兵困於京索之間迫西山而不能<lb/>
進者三年於此矣漢王将數十萬之衆距鞏雒阻山河<lb/>
之險一日數戰無尺寸之功折北不救敗滎陽傷成臯<lb/>
遂走宛葉之間此所謂智勇俱困者也夫銳氣挫於險<lb/>
塞而糧食竭於内府百姓罷極怨望容容無所倚以臣<lb/>
料之其勢非天下之賢聖固不能息天下之禍當今兩<lb/>
<pb n="KR4h0132_WYG_065-5a"/>
主之命懸於足下足下為漢則漢勝為楚則楚勝臣願<lb/>
披腹心輸肝膽效愚計恐足下不能用也誠能聴臣之<lb/>
計莫若兩利而俱存之三分天下鼎足而居其勢莫敢<lb/>
先動夫以足下之賢聖有甲兵之衆㨿强齊從燕趙出<lb/>
空虚之地而制其後因民之欲西鄉為百姓請命則天<lb/>
下風走而響應矣孰敢不聴割大弱强以立諸侯諸侯<lb/>
已立天下服聴而歸德於齊案齊之故有膠泗之地懐<lb/>
諸侯之德深拱揖譲則天下之君王相率而朝於齊矣<lb/>
<pb n="KR4h0132_WYG_065-5b"/>
葢聞天與弗取反受其咎時至不行反受其傷願足下<lb/>
熟慮之韓信曰漢王遇我甚厚載我以其車衣我以其<lb/>
衣食我以其食吾聞之乗人之車者載人之患衣人之<lb/>
衣者懐人之憂食人之食者死人之事吾豈可以鄉利<lb/>
倍義乎蒯生曰足下自以為善漢王欲建萬世之業臣<lb/>
竊以為誤矣夫常山王成安君為布衣時相與為刎頸<lb/>
之交後争張黶陳澤之事二人相怨常山王背項王奉<lb/>
項嬰頭而竄逃歸於漢王漢王借兵而東下殺成安君<lb/>
<pb n="KR4h0132_WYG_065-6a"/>
泜水之南頭足異處卒為天下笑此二人相與天下至<lb/>
驩也然而卒相禽者何也患生於多欲而人心難測也<lb/>
今足下欲行忠信以交於漢王必不能固於二君之相<lb/>
與也而事多大於張黶陳澤故臣以為足下必漢王之<lb/>
不危已亦誤矣大夫種范蠡存亡越覇勾踐立功成名<lb/>
而身死亡野獸已盡而獵狗烹夫以交友言之則不如<lb/>
張耳之與成安君者也以忠信言之則不過大夫種范<lb/>
蠡之於勾踐也此二人者足以觀矣願足下深慮之且<lb/>
<pb n="KR4h0132_WYG_065-6b"/>
臣聞勇略震主者身危而功葢天下者不賞臣請言大<lb/>
王功畧足下渉西河虜魏王禽夏說引兵下井陘誅成<lb/>
安君狥趙脅燕定齊南摧楚人之兵二十萬東殺龍且<lb/>
西鄉以報此所謂功無二于天下而畧不世出者也今<lb/>
足下戴震主之威挾不賞之功歸楚楚人不信歸漢漢<lb/>
人震恐足下欲持是安歸乎夫勢在人臣之位而有震<lb/>
主之威名髙天下竊為足下危之韓信謝曰先生且休<lb/>
矣吾将念之後數日蒯通復說曰夫聴者事之候也計<lb/>
<pb n="KR4h0132_WYG_065-7a"/>
者事之機也聴過計失而能乆安者鮮矣聴不失一二<lb/>
者不可亂以言計不失本末者不可紛以辭夫随厮養<lb/>
之役者失萬乗之權守儋石之禄者闕卿相之位故知<lb/>
者決之斷也疑者事之害也審毫釐之小計遺天下之<lb/>
大數智誠知之决弗敢行者百事之禍也故曰猛虎之<lb/>
猶豫不若蜂蠆之致螫騏驥之跼躅不如駑馬之安歩<lb/>
孟賁之狐疑不如庸夫之必至也雖有舜禹之智吟而<lb/>
不言不如瘖聾之指麾也此言貴能行之夫功者難成<lb/>
<pb n="KR4h0132_WYG_065-7b"/>
而易敗時者難得而易失也時乎時乎不再來願足下<lb/>
詳察之韓信猶豫不忍倍漢又自以為功多終不奪我<lb/>
齊遂謝蒯通蒯通說不聴已徉狂為巫<lb/>
　　說吳王<hi>枚乗</hi>
昔者秦西舉胡戎之難北偹榆中之關南距羌筰之塞<lb/>
東當六國之從六國乗信陵之藉明蘇秦之約厲荆軻<lb/>
之威并力一心以備秦然秦卒禽六國滅其社稷而并<lb/>
天下是何也則地利不同而民輕重不等也今漢㨿全<lb/>
<pb n="KR4h0132_WYG_065-8a"/>
秦之地兼六國之衆修戎狄之義而南朝羌筰此其與<lb/>
秦地相什而民相百大王之所明知也今夫諂諛之臣<lb/>
為大王計者不論骨月之義民之輕重國之大小以為<lb/>
吳禍此臣所以為大王患也夫舉吳兵以訾於漢譬猶<lb/>
蝇蚋之附羣牛腐肉之齒利劍鋒接必無事矣天子聞<lb/>
吳率失職諸侯願責先帝之遺約今漢親誅其三公以<lb/>
謝前過是大王之威加於天下而功越於湯武也夫吳<lb/>
有諸侯之位而實富於天子有隠匿之名而居過於中<lb/>
<pb n="KR4h0132_WYG_065-8b"/>
國夫漢并二十四郡十七諸侯方輸錯出運行數千里<lb/>
不絶於道其珍怪不如東山之府轉粟西鄉陸行不絶<lb/>
水行滿河不如海陵之倉修治上林雜以離宫積聚玩<lb/>
好圏守禽獸不如長洲之苑游曲臺臨上道不如朝夕<lb/>
之池深壁高壘副以關城不如江淮之險此臣之所為<lb/>
大王樂也今大王還兵疾歸尚得十半不然漢知吳之<lb/>
有呑天下之心也赫然加怒遣羽林黄頭循江而下襲<lb/>
大王之都魯東海絶吳之饟道梁王飭車騎習戰射積<lb/>
<pb n="KR4h0132_WYG_065-9a"/>
粟固守以偹滎陽待吾之饑大王雖欲反都亦不得已<lb/>
夫三淮南之計不負其約齊王殺身以滅其跡四國不<lb/>
得出兵其郡趙囚邯鄲此不可掩亦已明矣大王已去<lb/>
千里之國而制於千里之内矣張韓将北地弓高宿左<lb/>
右兵不得下壁軍不得下息臣竊哀之願大王熟察焉<lb/>
　　說王鳳論九女<hi>杜欽</hi>
禮壹娶九女所以極陽數廣嗣重祖也必鄉舉求窈窕<lb/>
不問華色所以助德理内也娣姪雖缺不復補所以養<lb/>
<pb n="KR4h0132_WYG_065-9b"/>
夀塞争也故后妃有貞淑之行則𦙍嗣有賢聖之君制<lb/>
度有威儀之節則人君有夀考之福廢而不由則女德<lb/>
不厭女德不厭則夀命不究於高年書云或四三年言<lb/>
失欲之生害也男子五十好色未衰婦人四十容貌改<lb/>
前以改前之容待於未衰之年而不以禮為制則其原<lb/>
不可救而後倈異態後倈異態則正后自疑而支庻有<lb/>
間適之心是以晉獻被納䜛之謗申生䝉亡罪之辜今<lb/>
聖主冨於春秋未有適嗣方鄉術入學未親后妃之議<lb/>
<pb n="KR4h0132_WYG_065-10a"/>
将軍輔政冝因始初之隆建九女之制詳擇有行義之<lb/>
家求淑女之質毋必有聲色音技能為萬世大法夫少<lb/>
戒之在色小弁之作可為寒心惟将軍常以為憂<lb/>
　　說王鳳論罽賔<hi>杜欽</hi>
前罽賔王隂末赴本漢所立後卒畔逆夫德莫大於有<lb/>
國子民罪莫大於執殺使者所以不報恩不愳誅者自<lb/>
知絶逺兵不至也有求則卑辭亡欲則嬌嫚終不可懐<lb/>
服凡中國所以為通厚蠻夷㥦快其求者為壤比而為<lb/>
<pb n="KR4h0132_WYG_065-10b"/>
寇今縣度之阸非罽賔所能越也其鄉慕不足以安西<lb/>
域雖不附不能危城郭前親逆節惡暴西域故絶而不<lb/>
通今悔過來而亡親屬貴人奉獻者皆行賈賤人欲通<lb/>
貨市買以獻為名故煩使者送至縣度恐失實見欺凡<lb/>
遣使送客者欲為防䕶冦害也起皮山南更不屬漢之<lb/>
國四五斥候士百餘人五分夜擊刁斗自守尚時為所<lb/>
侵盗驢畜負糧須諸國禀食得以自贍國或貧小不能<lb/>
食或桀黠不肯給擁漢之節餒山谷之間乞匄亡所得<lb/>
<pb n="KR4h0132_WYG_065-11a"/>
離一二旬則人畜棄捐曠埜而不反又歴大頭痛小頭<lb/>
痛之山赤土身熱之阪令人身熱亡色頭痛嘔吐驢畜<lb/>
盡然又有三池盤石阪道陿者尺六七寸長者徑三十<lb/>
里臨崢嶸不測之深行者騎歩相持䋲索相引二千餘<lb/>
里乃到縣度畜隊未半阮谷盡靡碎人墮勢不得相収<lb/>
視險阻危害不可勝言聖王分九州制五服務盛内不<lb/>
求外今遣使者承至尊之命送蠻夷之賈勞吏士之衆<lb/>
渉危難之路罷敝所恃以事亡用非乆長計也使者業<lb/>
<pb n="KR4h0132_WYG_065-11b"/>
已受節可至皮山而還<lb/>
　　說孫權<hi>諸葛亮</hi>
海内大亂将軍起兵據有江東劉豫州亦収衆漢南與<lb/>
曹操共争天下今操芟夷大難畧已平矣遂破荆州威<lb/>
震四海英雄無所用武故豫州遁逃至此将軍量力而<lb/>
䖏之若能以吳越之衆與中國抗衡不如早與之絶若<lb/>
不能當何不案兵束甲北面而事之今将軍外託服従<lb/>
之名而内懐猶豫之計事急而不斷禍至無日矣權曰<lb/>
<pb n="KR4h0132_WYG_065-12a"/>
茍如君言劉豫州何不遂事之乎亮曰田横齊之壮士<lb/>
耳猶守義不辱况劉豫州王室之胄英才葢世衆士仰<lb/>
慕若水之歸海若事之不濟此乃天也安能復為之下乎<lb/>
權勃然曰吾不能舉全吳之地十萬之衆受制於人吾<lb/>
計決矣非劉豫州莫可以當曹操者然豫州新敗之後<lb/>
安能抗此難乎亮曰豫州軍雖敗於長坂今戰士還者<lb/>
及關某水軍精甲萬人劉琦合江夏戰士亦不下萬人<lb/>
曹操之衆逺來疲敝聞追豫州一日一夜三百餘里此<lb/>
<pb n="KR4h0132_WYG_065-12b"/>
所謂强弩之末勢不能穿魯縞也故兵法忌之曰必蹶<lb/>
上将且北方之人不習水戰又荆州之民附操者逼兵<lb/>
勢耳非心服也将軍誠能命猛将統兵數萬與豫州協<lb/>
䂓同力破操軍必矣操軍破必北還如此則荆吳之勢<lb/>
强鼎足之形成成敗之機在於今日權大恱即遣周瑜<lb/>
程普魯肅等水軍三萬隨亮詣左将軍併力拒操遂破<lb/>
操於赤壁<lb/>
　文章辨體彚選巻六十五<lb/>
</p>
<p>
</p>
  </div>
</body>
</text>
</TEI>
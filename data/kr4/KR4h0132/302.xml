<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百二</head> <lb/>
    <p>
<pb n="KR4h0132_WYG_302-1a"/>
欽定四庫全書<lb/>
　文章辨體彚選巻三百二<lb/>
　　　　　　　　　　　　明　賀復徵　編<lb/>
序二十二<lb/>
　　耳伯麻姑逰詩序<hi>明湯顯祖</hi>
世總為情情生詩歌而行于神天下之聲音笑貌大小<lb/>
生死不出乎是因以憺蕩人意歡樂舞蹈悲壯哀感鬼<lb/>
神風雨鳥獸搖動草木洞裂金石其詩之傳者神情合<lb/>
<pb n="KR4h0132_WYG_302-1b"/>
至或一至焉一無所至而必曰傳者亦世所不許也予<lb/>
常以此定文章之變無解者卧痾罷客忽博綏安謝耳<lb/>
伯遊麻姑詩數葉諷之古漢魏又無虧者耳伯始属之<lb/>
溶溶英英旁魄隂煙有駘蕩逰夫之思可謂足音空谷<lb/>
循後有詩導一章亹亹自言其致亦神情之論也嘻耳<lb/>
伯其知之矣中復有記時江夫子升遐數語若以死生<lb/>
為大事嘻吁此亦神情所得用耶水月疾枯宗復何在<lb/>
唐人所云萬層山上一秋毫也偶為耳伯敘此<lb/>
<pb n="KR4h0132_WYG_302-2a"/>
　　李超無問劍集序<hi>湯顯祖</hi>
嵗往浴佛有驅烏漫刺坐我堂東揖之知其竒留之齋<lb/>
云不能㫁酒也信宿而都無所㫁偶爾破口公案二三<lb/>
則耳居常率爾成詩心有目而目有睛眉毫鼻吻間盡<lb/>
竒俠之氣一日問余何師何友更閲天下㡬何人余曰<lb/>
無也吾師明徳夫子而友達觀其人皆已朽矣達觀以<lb/>
俠故不可以竟行于世天下悠悠令人轉思明徳耳遂<lb/>
去之旴拜明徳夫子像而復過我則髪已覆頂額間矣<lb/>
<pb n="KR4h0132_WYG_302-2b"/>
曰先生言俠不可竟行于世而予之俠猝未可除因而<lb/>
說劍為天大將軍得度耳余笑曰有是哉明年秋九月<lb/>
則已雄然冒武冠帶長劍而就余有吴下諸生書乃始<lb/>
知其江隂文士李至清也曰業已去書生為頭陀去頭<lb/>
陀為將軍弓劍之餘時發憤為韻語數十首来豫章題<lb/>
曰問劍先生宜有以决之余笑而問曰既冠而娶乎曰<lb/>
未也然則劍不可得而問矣吴人而知干將乎其師鑄<lb/>
劍三年而金鐵之精不流夫妻俱入冶爐中而劍就干<lb/>
<pb n="KR4h0132_WYG_302-3a"/>
將夫妻不能自投㫁髪剪指而已今子獨雄而無雌而<lb/>
又奚鑄焉生曰先生其無戲曰非戲曰子謂必夫妻而<lb/>
劍耶莊生説天子之劍裹以四時制以五行論以刑徳<lb/>
開以隂陽隂陽者夫妻也若然者上決浮雲下絶地紀<lb/>
列子所稱視之不可見若有物存或見影而不見光乃<lb/>
是物也然鑄此劍者皆不能殺人生嘗斬髪而為僧亦<lb/>
知有不殺人之劍乎殺人者非劍也若吾豫章之劍能<lb/>
干斗柄成蛟龍終不能已世之亂不足為生道也因為<lb/>
<pb n="KR4h0132_WYG_302-3b"/>
問劍答而弁其詩<lb/>
　　樾館詩選序<hi>董其昌</hi>
漢武帝房中樂府取唐山夫人所進十五章當時枚馬<lb/>
在庭豈無雋響曽不以被管絃而摐金石抑何鑒裁之<lb/>
超也文君以白頭吟少許勝長門賦多許故相如心死<lb/>
倦逰不復走茂陵道良以逺山之黛每與時徂而才情<lb/>
麗藻千載不化彼宋玉陳王之賦摹艷質而遺修能未<lb/>
為具眼矣當今閨秀作者不得不推草衣道人觀其新<lb/>
<pb n="KR4h0132_WYG_302-4a"/>
集如貽洞汭五言古四篇綽有韋司直<hi>唐韋應物</hi>之古淡而<lb/>
代陶琴代莊蝶等命篇亦復獨創大都閨秀之詩雖饒<lb/>
于材致而儉于取境未有若道人之鑿空者豈直緣情<lb/>
綺靡為宛轉之歌十離<hi>薛濤與髙駢相失作十離歌</hi>之什已耶吾又<lb/>
聞道人䜿精進幢被忍辱鎧師月上而友南岳不欲僅<lb/>
以詩人傳何論唐山文君吾過矣吾過矣<lb/>
　　敘姜陸二公同適稿<hi>袁宏道</hi>
蘇郡人物甲于一時至𢎞正間才藝代出斌斌稱極盛<lb/>
<pb n="KR4h0132_WYG_302-4b"/>
詞林當天下之五厥後昌糓少變吳歈元美兄弟繼作<lb/>
髙自標譽務為大聲壯語吳中綺靡之習因之一變而<lb/>
剽竊成風萬口一響詩道寖弱至于今市賈傭兒争為<lb/>
謳吟遞相臨摹見人有一語出格或句法事實非所曽<lb/>
見者則極詆之為野路詩其實一字不觀雙眼如漆眼<lb/>
前㡬則爛熟故實雷仝翻複殊可厭穢故余往在吴濟<lb/>
南一派極其呵斥而所賞識皆吴中前輩詩篇後生不<lb/>
甚推重者髙季迪而上無論有以事功名而詩文清警<lb/>
<pb n="KR4h0132_WYG_302-5a"/>
者姚少師徐武功是也鑄詞命意隨所欲言寧弱無縛<lb/>
者吳文定王文恪是也氣髙才逸不就羈紲詩曠而文<lb/>
法洞庭蔡羽是也有為王李所擯斥而識見議論卓有<lb/>
可觀一時文人望之不見其崖際者武進唐荆川是也<lb/>
文詞雖不甚奥古然自闢户牖亦能言所欲言者崑山<lb/>
歸震川是也半趨時半學古立意造詞時出已見者黄<lb/>
五岳皇甫百泉是也畫苑書法精絶一時詩文之長因<lb/>
之而掩者沈石田唐伯虎祝希哲文徵仲是也其他不<lb/>
<pb n="KR4h0132_WYG_302-5b"/>
知名詩文可觀者甚多大抵慶厯以前吳中作詩者人<lb/>
各為詩人各為詩故其病至于靡弱而不害其為可傳<lb/>
慶厯以後吳中作詩者共為一詩共為一詩此詩家奴<lb/>
僕也其可傳與否吾不得而知也間有一二稍自振拔<lb/>
者每見彼中人士皆姗笑之幼學小生貶駁先輩尤甚<lb/>
揆厥所由徐王二公實為之俑然二公才亦髙學亦博<lb/>
使昌糓不中道天元美不中于鱗之毒所就當不止此<lb/>
今之為詩者才既綿薄學復孤陋中時論之毒復深于<lb/>
<pb n="KR4h0132_WYG_302-6a"/>
彼詩安得不愈卑哉姜陸二公皆吴之東洞庭人以未<lb/>
染慶厯間習氣故所為倡和詩大有吴先輩風意興所<lb/>
至隨事直書不獨與時矩異而二公亦自異雖間有靡<lb/>
弱之病要不害其可傳夫二公皆吴中不甚知名者而<lb/>
詩之簡質如此余因感詩道昔時之盛而今之衰且嘆<lb/>
時詩之流毒深也<lb/>
　　閩中二子詩序<hi>曹學佺</hi>
閩中二子皆布衣之徒也言詩者曷以多稱布衣云盖<lb/>
<pb n="KR4h0132_WYG_302-6b"/>
其窮而易苦心便一無軒冕束縛便二無俗客繁禮便<lb/>
三無典要期㑹便四挾此四者之便又懼其卑而易沒<lb/>
狎而不貴也則不得不托之游于以揆山川之形察物<lb/>
宜之變攬跡於古人尋盟于時彦使其道有所寄焉不<lb/>
至於堙沒而不稱夫有所托矣則逰逰則我與物交交<lb/>
則其情動其情動又烏已於言此二子之詩所為作也<lb/>
夫二子者亦嘗之燕矣之秦矣之齊之楚矣之吴之越<lb/>
矣其所如多不合而窮在一介行李屝屨之往来也而<lb/>
<pb n="KR4h0132_WYG_302-7a"/>
無束縛在不好干謁其天性然而無俗客繁禮在乘興<lb/>
而来盡興而返而無典要期㑹在故其賦勝也有以扼<lb/>
其竒其體物也有以奪其象其懐古也愴乎其悲其命<lb/>
侣也篤乎其誼盖不能漫然而無托則不能獨立而無<lb/>
偶不能獨立而無偶則不能塊然而無情如是而言謂<lb/>
之有孚孚則貞吉而悔亡矣而逰之時義大矣哉是故<lb/>
易損之三爻曰一人行則得其友二子似之同人之第<lb/>
五爻曰同心之言其臭如蘭是集有焉二子者林叔度<lb/>
<pb n="KR4h0132_WYG_302-7b"/>
吳元翰皆莆人<lb/>
　　朱進父飲酒雜詩序<hi>黄汝亨</hi>
古今人酒徳不同如嗣宗放其簡易元亮率乎澹漠太<lb/>
白揮洒豪達而詩亦因之少陵離愁感憤為悲壯沈鬱<lb/>
之詩而酒亦因之政所謂醉翁之意不在酒也彼意不<lb/>
在酒與詩而酒與詩無非意者所以為詩酒人之雄以<lb/>
此讀進父飲酒詩所與少陵予倡汝和者即千載下可<lb/>
見也矧余當其時覽其辭㫖者乎因以此想陳思自試<lb/>
<pb n="KR4h0132_WYG_302-8a"/>
之表中山聞樂之對不能不令豪傑欷歔涕淚也<lb/>
　　簡逺堂近詩序<hi>鍾惺</hi>
簡逺堂近詩者譚友夏近詩也簡逺二字則予近日所<lb/>
規友夏語而友夏取以自命其堂者也友夏居心託意<lb/>
本自孤迥予為刻詩南都而戒予勿乞名人一字為序<lb/>
此其意何如哉近乃頗従事汎愛容衆之㫖欲以居厚<lb/>
而免於忌浮沈周旋即其心未嘗不遙予乃欲其心跡<lb/>
併耳詩清物也其體好逸勞則否其地喜浄穢則否其<lb/>
<pb n="KR4h0132_WYG_302-8b"/>
境取幽雜則否其味宜淡濃則否其逰止貴曠拘則否<lb/>
之數者獨其心乎哉市至囂也而或云如水朱門至豔<lb/>
俗也而或云如蓬户乃簡棲遙集之夫必不於市於朱<lb/>
門而古稱名士風流必曰門庭蕭寂坐鮮雜賔至於青<lb/>
蠅為弔客豈非貴心跡之併哉夫日取不欲聞之語不<lb/>
欲見之事不欲與之人而以孤衷峭性勉強應酬使吾<lb/>
耳目形骸為之用而欲其性情淵夷神明恬寂作比興<lb/>
風雅之言其趣不巳逺乎且夫性孑而習昵則違心意<lb/>
<pb n="KR4h0132_WYG_302-9a"/>
僻而貌就則謾世初諧而中疎則變素恒親而時乖則<lb/>
示隙夫詩清物也才士為之或近薄而取忌違心謾世<lb/>
薄道也變素示隙忌媒也欲以明厚而反薄欲免於忌<lb/>
而媒之非計之得者也索居自全挫名用晦虚心直躬<lb/>
可以適已可以行世可以垂久何必浮沈周旋而後無<lb/>
失哉古今詩人最矜局者無如杜審言同時沈宋本其<lb/>
勍敵而故相輕侮不肯下想其平日論詩必有與其痛<lb/>
痒不相中者友夏少年才髙意廣勇於自信人所指摘<lb/>
<pb n="KR4h0132_WYG_302-9b"/>
茍不能相中雖其言出畏友名師不能強友夏以必聴<lb/>
而片語去留待予裁決友夏亦何私於予夫錦繡千尺<lb/>
善作者不必善裁善裁者不必善作世固有不能詩而<lb/>
知詩者予所裁決或亦有以相中乎<lb/>
　　董崇相詩序<hi>鍾惺</hi>
古詩人曰風人風之為言無意也性情所至作者或不<lb/>
自知其工詩已傳於後而姓氏或不著焉今詩人皆文<lb/>
人也文人為詩則欲有詩之名欲有詩之名則其詩不<lb/>
<pb n="KR4h0132_WYG_302-10a"/>
得不求工者勢也詩而工矣世亦何難以名予之然世<lb/>
所號一代名家始皆就其習之所近意之所趨與其所<lb/>
矯以為詩其氣魄聲援皆足以怵一代之人予之名而<lb/>
後已今讀其詩何如哉虚懐自審豈其作者之筆力皆<lb/>
出讀者目力之下然其間亦有一二先達闇然不使世<lb/>
知其為詩者今其詩反能留一代之真聲元氣而足以<lb/>
服讀者之心何也愚以為名無損益於詩而盛名之下<lb/>
能使不善處名者心為之不虚而力為之不實見詩出<lb/>
<pb n="KR4h0132_WYG_302-10b"/>
而名隨之是則詩而已矣其意常以名之所止為詩之<lb/>
所止彼闇然不使世知其為詩者常欲使吾之詩有餘<lb/>
於其名而吾所以作詩之意與力又若有餘於其詩如<lb/>
是而求詩之不工不可得也吾嘗持此意以求夫今之<lb/>
為詩者所以至不至之故皆不出此閩有董崇相先生<lb/>
者其人朴心而慧識古貌而深情所為詩似其為人非<lb/>
惟不使人知而若不敢以作詩自處者庚戌予始讀而<lb/>
選之見其力之至巧之中盖獨勝者過於同能而兼長<lb/>
<pb n="KR4h0132_WYG_302-11a"/>
者遜其専詣公亦知予不妄而詩始有集丙辰始徵予<lb/>
序而猶不欲使有聞於世盖其深心純氣如偏師探穴<lb/>
銜枚宵征業已過之猶自以為不及而往不已寧使詩<lb/>
至而名不能我追勿使名至而詩追之者也吾友蔡敬<lb/>
夫亦名人其詩其人皆似公吾輩為詩不能有名於世<lb/>
則已幸而有名於世念今之世猶有二君子其人者為<lb/>
之深省内愧焉於以虚其心而實其力其亦可也<lb/>
　　善權和尚詩序<hi>鍾惺</hi>
<pb n="KR4h0132_WYG_302-11b"/>
金陵吳越間衲子多稱詩者今遂以為風大要謂僧不<lb/>
詩則其為僧不清士大夫不與詩僧逰則其為士大夫<lb/>
不雅士大夫利與僧逰以成其為雅而僧之為詩者得<lb/>
操其權以要取士大夫纔一操觚便時時有詩僧二字<lb/>
在其鼻端眉宇間拂拂撩人而僧之鼻端眉宇反索然<lb/>
無一有矣夫僧不必為詩亦不必不為詩僧而詩焉可<lb/>
也詩而遂失其為僧則僧亦烏用詩為而詩又可無論<lb/>
也余逰金陵所接僧而詩焉者與之詩而遂失其為僧<lb/>
<pb n="KR4h0132_WYG_302-12a"/>
者吾不願見也已酉季春望友人梅子庾林子丘茂之<lb/>
要余逰天界寺㑹雨宿僧善權庵中二日無所事事拈<lb/>
韻賦詩善權與其徒摘蔬炊黍煮茗焚香洗硯伸紙二<lb/>
日中無加禮亦無倦容無論其鼻端眉宇無處著詩僧<lb/>
二字察其情貌似不識字者授之韻不受問其所作詩<lb/>
曰無有竟兩日雨霽飯畢且辭去子丘忽于承塵上索<lb/>
紙信手探得鈔詩一帙清便有致許為之序未就是嵗<lb/>
六月舟泊京口暑雨無緒偶憶此走筆成文兼以遣愁<lb/>
<pb n="KR4h0132_WYG_302-12b"/>
若善權者所謂僧而詩詩而不失其僧者也序之可也<lb/>
　　竹吹堂詩序<hi>馬之駿</hi>
余論詩取友海以内得二人焉曰吳門王亦房新都汪<lb/>
遺民亦房之詩劖削靈秀遺民之詩鮮縟菁英余婆娑<lb/>
其間歌而和之相樂也亡何亦房夭折談者微病其詩<lb/>
過于刻露謂宜不能致老夀而余獨謂不然夫轍不窮<lb/>
而意無盡使竭其刻露之力久當務所欲兼一入而苞<lb/>
蓄再入而深微度何足以限之然亦房死世無復有為<lb/>
<pb n="KR4h0132_WYG_302-13a"/>
亦房言者遺民苦思績學又數年而竹吹堂詩出其自<lb/>
舉以向余曰少日氣鋭鋒溢每廣筵巖韻取擊鉢立成<lb/>
老宿咸辟易賞服漸入而知戛戛乎難之又漸入而境<lb/>
日異心日空凡片意之近逺寸景之新故隻字之沈揚<lb/>
靡不洗臼滌窠礪斤凖墨乃至浹日始創一稿稿三四<lb/>
易卒非其本設者余披繹其帙良然向所謂鮮縟逾蒼<lb/>
淵菁英逾澹杳衷百家而取材眇衆慮而標㫖使分其<lb/>
偏長餘慧人挾之皆足壇宇自豪遺民乃能苞舉而精<lb/>
<pb n="KR4h0132_WYG_302-13b"/>
出之不佞耳目偏陋竊以為當吾之世舍遺民更無能<lb/>
為遺民言者矣今談詩之舌競起而迭新然天下得名<lb/>
之人與所以得名之故皆非有遼絶不可測而㡬也昔<lb/>
龍門之史身歿乃貴少陵之集入宋始尊余嘗謂此道<lb/>
心競力争俱無所着要須苦思績學持滿以俟之遺民<lb/>
所自舉甘苦生熟之候有味乎其言之也白太傅少與<lb/>
微之齊名稱元白晩與夢得齊名稱劉白余視二君何<lb/>
能為役然十年来筆墨風誼心口不能自欺言念亦房<lb/>
<pb n="KR4h0132_WYG_302-14a"/>
墓楊可柱兹竹吹堂詩具在不搔首問天上便須酧酒<lb/>
問地下耳<lb/>
　　阮集之詩序<hi>袁中道</hi>
國朝有功於風雅者莫如厯下其意以氣格髙華為主<lb/>
力塞大厯後之竇於時宋元近代之習為之一洗及其<lb/>
後也學之者浸成格套以浮響虚聲相髙凡胸中所欲<lb/>
言者皆鬱而不能言而詩道病矣先兄中郎矯之其意<lb/>
以發抒性靈為主始大暢其意所欲言極其韻致窮其<lb/>
<pb n="KR4h0132_WYG_302-14b"/>
變化謝華啓秀耳目為之一新及其後也學之者稍入<lb/>
俚易境無不收情無不寫未免衝口而發不復檢括而<lb/>
詩道又將病矣由此觀之凡學之者害之者也變之者<lb/>
功之者也中郎巳不忍世之害厯下也而力變之為厯<lb/>
下之功臣後之君子其可不以中郎之功厯下者功中<lb/>
郎也哉每以此語示人輒至河漢惟吾友阮集之深相<lb/>
契合集之才甚髙學甚博下筆為詩本之以慧心出之<lb/>
以深心而尤不肯以輕心慢心掉之予甚心折焉大端<lb/>
<pb n="KR4h0132_WYG_302-15a"/>
慧人才子其始也惟恐其出之不盡也其後也惟恐其<lb/>
出之盡也集之束髪為詩亦屢變矣至是雖不為法縛<lb/>
而亦不為才使竒而不囂新而不纎是力變近日濫觴<lb/>
之波而大有功于學中郎之詩者也夫昔之功厯下者<lb/>
學其氣格髙華而力塞後来浮泛之病今之功中郎者<lb/>
學其發抒性靈而力塞後来俚易之習有作始自宜有<lb/>
末流有末流自宜有鼎革此千古詩人之脈所以相禪<lb/>
于無窮者也予自度不能竟此道也微集之其誰與歸<lb/>
<pb n="KR4h0132_WYG_302-15b"/>
　　冒宗起詩草序<hi>陳仁錫</hi>
巳未識冒宗起于燈市氣不可一世而恂恂下人文特<lb/>
秀挺兹集又一變矣盖㳺蜀作也險阻増壯采嘗論文<lb/>
字如美人浮香掠影皆其側相亦須正側俱佳今文字<lb/>
曰媚日薄可斜視不可正觀如美人可臨水不可臨鏡<lb/>
宗起鏡中人也所著山水影鏡中影也宗起自此逺矣<lb/>
　　秋閨夢戍詩序<hi>譚元春</hi>
古今勞臣思婦感而生歎夫歎之于詩亦不逺矣何難<lb/>
<pb n="KR4h0132_WYG_302-16a"/>
即形之而為詩乎嘗有一言數語真篤凄婉如猿之必<lb/>
嘯而後巳者非盡係乎才也歎之至也然役或不盡于<lb/>
戍時或不及于秋情或不生于夢體或不限于七言律<lb/>
數或不至于百篇一歎而已矣吾友宋比玉客役之夜<lb/>
忽若有通焉而得秋閨夢戍七言近體一百首於荒邨<lb/>
危垣之家見其中有芳草無言路不明之句驚歎而卒<lb/>
讀之則虎闗馬氏女也凡秋来風物水月枕簟衣裳碪<lb/>
杵鐘梵其清響苦語一一搖人而至于英雄之心曲舊<lb/>
<pb n="KR4h0132_WYG_302-16b"/>
家之喬木部曲之凍餒兒女之瓢粒悲天憫人勤王恤<lb/>
私非惟膚士所不知盖亦仕宦男子博雅通儒所吟之<lb/>
而面赤者也而又皆夢中聲情步履倐去来于孤燈瘦<lb/>
影之中漁陽之道路夜經羅羃之車輪朝轉豈止鸛鳴<lb/>
于垤婦歎于室而已乎歎者不足以盡其才者也才者<lb/>
不足以盡其魂者也百首之夢無一不秋三秋之魂無<lb/>
一不香故題曰香魂集吾猶謂如此女士而以婉戀待<lb/>
之但恐不愛耳或憐其太苦余曰不然伯兮之詩曰願<lb/>
<pb n="KR4h0132_WYG_302-17a"/>
言思伯甘心首疾彼皆願在愁苦疾痛中求為一快耳<lb/>
若并禁其愁苦疾痛而不使之有夢夢餘不使之有詩<lb/>
此婦人乃真大苦矣嗟乎豈獨婦人也哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_302-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻三百二<lb/>
</p>
<p>
</p>
  </div>
</body>
</text>
</TEI>
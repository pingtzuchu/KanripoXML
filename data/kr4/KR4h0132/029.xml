<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二十九</head> <lb/>
    <p>
<pb n="KR4h0132_WYG_029-1a"/>
欽定四庫全書<lb/>
　文章辨體彚選巻二十九<lb/>
　　　　　　　　　　　　明　賀復徴　編<lb/>
鐵劵文<lb/>
　徐師曾曰按字書云劵約也契也劉熈云綣也相約<lb/>
　束繾綣以為限也史稱漢高帝定天下大封功臣剖<lb/>
　符作誓丹書鐵劵金匱石室藏之宗廟後世因此遂<lb/>
　有鐵劵文焉<lb/>
<pb n="KR4h0132_WYG_029-1b"/>
　　漢髙帝封功臣鐵劵誓詞<lb/>
　漢髙帝定天下大封功臣剖符作誓丹書鐵劵金匱<lb/>
　石室藏之宗廟其誓詞曰<lb/>
使河如帶泰山若礪國以永存爰及苖裔<lb/>
　　唐徳宗賜安西管内黄姓纛官鐵劵文<lb/>
維貞元二年嵗次丙寅八月丁已朔三日已未皇帝若<lb/>
曰咨爾四鎮節度管内黄姓纛官驃騎大將軍行左金<lb/>
吾衞大將軍員外置同正員兼試太常卿頓啜獲波支<lb/>
<pb n="KR4h0132_WYG_029-2a"/>
維爾乃祖乃父代服聲教勤勞王家勲書於鼎彛族列<lb/>
於藩籍爾克紹先祖之烈而重之以忠貞嗣守職官祗<lb/>
若朝化率其種落保我邊陲丹誠向化萬里如近是用<lb/>
稽諸令典錫以劵書若金之堅永代無變子孫繼襲作<lb/>
我藩臣爾其欽承勿替休命<lb/>
　　僖宗賜陳敬瑄太尉鐵劵文<lb/>
維中和三年皇帝賜功臣陳敬瑄鐵劵曰烹巨鼇者鼎<lb/>
大於滄海斬長鯨者劒倚於青天既立異勲勉膺殊寵<lb/>
<pb n="KR4h0132_WYG_029-2b"/>
李晟免其十死子儀成其九功鏤以金鏞錫其鐵劵後<lb/>
來繼者豈在他人嵗寒知松栢之心國難見忠貞之節<lb/>
五山鎮地一柱擎天氣壓乾坤量含宇宙自居環衛出<lb/>
擁旌幢論清政而水鏡無光吐赤誠而朝霞失色手持<lb/>
玉節身鎮錦城扶乾綱則萬國安心組坤維則百變遶<lb/>
指三川飲化一境歸仁朕以税駕襃斜省方卭屬匐匍<lb/>
而來迎鳯輦驅馳而速建龍宮百辟來朝萬方入貢夏<lb/>
禹塗山之㑹未盛於斯漢髙沛國之歡無以過此戮阡<lb/>
<pb n="KR4h0132_WYG_029-3a"/>
能疾如剪草除秀昇易若焚巢不讓武侯之勛無愧文<lb/>
翁之化海東獻欵雲南披誠九穀豐登三農務盛濟贍<lb/>
軍國拯接朝廷内竭家財外罄公帑千官感惠一國推<lb/>
功今則巨猾奔逃神州克復將歸上國即别成都致朕<lb/>
身安由卿忠藎前封公爵後賜郡王詢於衆情未愜羣<lb/>
望今賜卿鐵劵赦其十死望泰山而立誓指黃河以為<lb/>
盟山無盡時河無竭日君君臣臣父父子子永逺貴昌<lb/>
並皆如此<lb/>
<pb n="KR4h0132_WYG_029-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻八十二</head> <lb/>
    <p>
<pb n="KR4h0132_WYG_082-1a"/>
欽定四庫全書<lb/>
　文章辨體彚選巻八十二<lb/>
　　　　　　　　　　　　明　賀復徴　編<lb/>
上書十七<lb/>
　　詣闕上書<hi>宋陳亮</hi>
臣惟中國天地之正氣也天命所鍾也人心所㑹也衣<lb/>
冠禮樂所萃也百代帝王之所相承也挈中國衣冠禮<lb/>
樂而寓之偏方雖天命人心猶有所係然豈以是爲可<lb/>
<pb n="KR4h0132_WYG_082-1b"/>
久安而無事也天地之正氣欝遏而久不得騁必将有<lb/>
所發泄而天命人心固非偏方所可久係也國家二百<lb/>
年太平之基三代之所無也二聖北狩之痛漢唐之所<lb/>
未有也方南渡之初君臣上下痛心疾首誓不與之俱<lb/>
生卒能以奔敗之餘而勝百戰之敵及秦檜倡邪議力<lb/>
沮之忠臣義士斥死南方而天下之氣惰矣三十年之<lb/>
餘雖西北流寓皆抱孫長息於東南而君父之大讐一<lb/>
切不復關念自非敵人送死淮南亦不知兵戈爲何事<lb/>
<pb n="KR4h0132_WYG_082-2a"/>
也况望其憤故國之恥而相率以發一矢哉丙午丁未<lb/>
之變詎今尚以爲逺而海陵之禍葢陛下即位之前一<lb/>
年也獨陛下奮不自顧志在滅敵而天下之人安然如<lb/>
無事時方口議腹非以陛下爲喜功名而不恤後患雖<lb/>
陛下亦不能以崇髙之勢而獨勝之隠忍以至於今又<lb/>
十有七年矣昔春秋時君臣父子相戕殺之禍舉一世<lb/>
皆安之而孔子獨以爲三綱既絶則人道遂爲禽獸皇<lb/>
皇奔走義不能以一朝安然卒於無所遇而發其志於<lb/>
<pb n="KR4h0132_WYG_082-2b"/>
春秋之書猶能以懼亂臣賊子今舉一世而忘君父之<lb/>
大讐此豈人道所可安乎使學者知學孔子之道當導<lb/>
陛下以有爲决不沮陛下以苟安也南師之不出於今<lb/>
幾年矣豈無一豪傑之能自奮哉其勢必有時而發泄<lb/>
矣苟國家不能起而承之必将有承之者矣不可恃衣<lb/>
冠禮樂之舊祖宗積累之深以爲天命人心可以安坐<lb/>
而久係也皇天無親惟徳是輔民心無常惟惠之懐自<lb/>
三代聖人皆知其爲甚可畏也春秋之末齊晋秦楚皆<lb/>
<pb n="KR4h0132_WYG_082-3a"/>
衰呉越起於小邦遂覇諸侯黄池之㑹孔子所甚痛也<lb/>
可以明中國之無人矣王通嘗言及此今世儒者<lb/>
之所未講也金源之植根既久不可以一舉而遂<lb/>
滅國家之大勢未張不可以一朝而大舉而人情<lb/>
皆便於通和臣以為通和者所以成上下之茍安<lb/>
而為妄庸兩售之地宜其為人情之所便也自和<lb/>
好之成蓋已有年凡今日之指畫方畧者他日將<lb/>
用之以坐籌也今日之擊毬射鵰者他日将用之以决<lb/>
<pb n="KR4h0132_WYG_082-3b"/>
勝也府庫充滿無非財也介胄鮮明無非兵也使兵端<lb/>
一開則其跡敗矣何者人才以用而見其能否安坐而<lb/>
能者不足恃也兵食以用而見其盈虛安坐而盈者不<lb/>
足恃也朝廷方幸一旦之無事庸愚齷齪之人皆得以<lb/>
守格令行文書以奉陛下之命令而陛下亦幸其易制<lb/>
而無他也徒使度外之士擯棄而不得騁日月蹉跎而<lb/>
老将至矣臣故曰通和者所以成上下之茍安而爲妄<lb/>
庸兩售之地也東晉百年之間南北未嘗通和也故其<lb/>
<pb n="KR4h0132_WYG_082-4a"/>
臣東西馳騁多可用之才今和好一不通朝野之論常<lb/>
如敵兵之在境惟恐其不得和也雖陛下亦不得不和<lb/>
矣昔者金人草居野處往來無常能使人不知所備而<lb/>
兵無日不可出也今城郭宫室政教號令一切不異於<lb/>
中國㸃兵聚糧文移往反動渉嵗月一方有警三邊騷<lb/>
動此豈能嵗出師以擾我乎然使朝野常如敵兵之在<lb/>
境乃國家之福而英雄之用以爭天下之機也執事者<lb/>
胡爲速和以惰其心乎晋楚之戰於邲也欒書以爲楚<lb/>
<pb n="KR4h0132_WYG_082-4b"/>
自克庸以來其君無日不討國人而訓之於民生之不<lb/>
易禍至之無日戒懼之不可以怠在軍無日不討軍實<lb/>
而申儆之於勝之不可保紂之百克而卒無後晉楚之<lb/>
弭兵於宋也子罕以爲兵所以威不軌而昭文徳也聖<lb/>
人以興亂人以廢廢興存亡昏明之術皆兵之由也而<lb/>
求去之是以誣道蔽諸侯也夫人心之不可惰兵威之<lb/>
不可廢故雖成康太平猶有所謂四征不庭張皇六師<lb/>
者此李沆所以深不願真宗皇帝之與遼和親也况南<lb/>
<pb n="KR4h0132_WYG_082-5a"/>
北角立之時而廢兵以惰人心使之安於忘君父之大<lb/>
讐而置中國於度外徒以便妄庸之人則執事者之失<lb/>
策亦甚矣陛下何不明大義而慨然與金絶也貶損乗<lb/>
輿郤御正殿深自克責誓必復讐以勵羣臣以振天下<lb/>
之氣以動中原人心雖未出兵而人心不敢惰矣東西<lb/>
馳騁而人才出矣盈虛相補而兵食見矣狂妄之辭不<lb/>
攻而自息懦庸之夫不郤而自退縮矣當有度外之士<lb/>
起而惟陛下之所欲用矣是雲合響應之勢而非可安<lb/>
<pb n="KR4h0132_WYG_082-5b"/>
坐所致也臣請爲陛下陳國家立國之本末而開今日<lb/>
大有爲之畧論天下形勢之消長而决今日大有爲之<lb/>
機惟陛下幸聴之唐自肅代以後上失其柄藩鎮自相<lb/>
雄長擅其土地人民用其甲兵財賦官爵惟其所命而<lb/>
人才亦各盡心於其所事卒以成君弱臣强正統數易<lb/>
之禍藝祖皇帝一興而四方次第平定藩鎮拱手以趨<lb/>
約束使列郡各得自逹於京師以京官權知三年一易<lb/>
財歸於漕司而兵各歸於郡朝廷以一紙下郡國如臂<lb/>
<pb n="KR4h0132_WYG_082-6a"/>
之使指無有留難自筦庫微職必命於朝廷而天下之<lb/>
勢一矣故京師嘗宿重兵以爲固而郡國亦各有禁軍<lb/>
無非天子所以自守其地也兵皆天子之兵財皆天子<lb/>
之財官皆天子之官民皆天子之民紀綱總攝法令明<lb/>
備郡縣不得以一事自專也士以尺度而取官以資格<lb/>
而進不求度外之竒才不慕絶世之雋功天子蚤夜憂<lb/>
勤於其上以義理亷恥嬰士大夫之心以仁義公恕厚<lb/>
斯民之生舉天下皆由於䂓矩凖繩之中而二百年太<lb/>
<pb n="KR4h0132_WYG_082-6b"/>
平之基從此而立然北蕃遂得猖狂恣睢與中國抗衡<lb/>
儼然爲南北兩朝而頭目手足混然無别微澶淵一戰<lb/>
則中國之勢浸微根本雖厚而不可立矣故慶歴増幣<lb/>
之事富弼以爲朝廷之大恥而終身不敢自論其勞葢<lb/>
討伐征令是主上之操也天子供貢是臣下之禮也契<lb/>
丹之所以卒勝中國者其積有漸也立國之初其勢固<lb/>
必至此故我祖宗常嚴廟堂而尊大臣寛郡縣而重守<lb/>
令於文法之内未嘗折困天下之富商巨室於格律之<lb/>
<pb n="KR4h0132_WYG_082-7a"/>
外有以容奨天下之英偉竒傑皆所以助立國之勢而<lb/>
爲不虞之備也慶歴諸臣亦嘗憤中國之勢不振矣而<lb/>
其大要則使羣臣爭進其説更法易令而廟堂輕矣嚴<lb/>
按察之權邀功生事而郡縣又輕矣豈惟於立國之勢<lb/>
無所助又從而朘削之雖微章得象陳執中以排沮其<lb/>
事亦安得而不自沮哉獨其破去舊例以不次用人而<lb/>
勸農桑務寛大爲有合於因革之宜而其大要已非矣<lb/>
此所以不能洗敵人平視中國之恥而卒發神宗皇帝<lb/>
<pb n="KR4h0132_WYG_082-7b"/>
之大憤也王安石以正法度之説首合聖意而其實則<lb/>
欲籍天下之兵盡歸於朝廷别行教閲以爲強也括郡<lb/>
縣之利盡入於朝廷别行封椿以爲富也青苗之政惟<lb/>
恐富民之不困也均輸之法惟恐商賈之不折也罪無<lb/>
大小動輒興獄而士大夫緘口畏罪矣西北兩邊至使<lb/>
内臣經畫而豪傑恥於爲役矣徒使神宗皇帝見兵財<lb/>
之數既多鋭然南北征伐卒乖聖意而天下之勢實未<lb/>
嘗振也彼葢不知朝廷立國之勢正患文爲之太密事<lb/>
<pb n="KR4h0132_WYG_082-8a"/>
權之太分郡縣太輕於下而委瑣不足恃兵財太關於<lb/>
上而重遲不易舉祖宗惟用前四者以助其勢而安石<lb/>
竭之不遺餘力不知立國之本末者真不足以謀國也<lb/>
元祐紹聖一反一復而卒爲敵人侵侮之資尚何望其<lb/>
振中國以威四裔哉南渡以來大抵遵祖宗之舊雖微<lb/>
有因革増損不足爲輕重有無如趙鼎諸臣固已不究<lb/>
變通之理况秦檜盡取而沮毁之忍恥事讐飾太平於<lb/>
一隅以爲欺其罪可勝誅哉陛下憤王業之屈於一隅<lb/>
<pb n="KR4h0132_WYG_082-8b"/>
勵志復讐不免籍天下之兵以爲强括郡縣之利以爲<lb/>
富加惠百姓而富人無五年之積不重征税而大商無<lb/>
巨萬之藏國勢日以困竭臣恐尺籍之兵府庫之財不<lb/>
足以支一旦之用也陛下蚤朝晏罷冀中興日月之功<lb/>
而以繩墨取人以文法蒞事聖斷裁制中外而大臣充<lb/>
位胥吏坐行條令而百司逃責人才日以闒茸臣恐程<lb/>
文之士資格之官不足當度外之用也藝祖經畫天下<lb/>
之大畧太宗已不能盡用今其遺意豈無望於陛下也<lb/>
<pb n="KR4h0132_WYG_082-9a"/>
陛下苟推原其意而行之可以開社稷數百年之基而<lb/>
况於復故物乎不然維持之具既窮臣恐祖宗之積累<lb/>
亦不足恃也陛下試令臣畢陳於前則今日大有爲之<lb/>
畧必知所處矣夫呉蜀天地之偏氣錢塘三呉之一隅<lb/>
當唐之衰錢鏐以閭巷之雄起主其地自此不能獨立<lb/>
常朝事中國以爲重及我宋受命俶以全家入京師而<lb/>
自獻其土故錢塘終始五代被兵最少而二百年之間<lb/>
人物日以蕃盛遂甲於東南及建炎紹興之間爲六飛<lb/>
<pb n="KR4h0132_WYG_082-9b"/>
所駐之地當時論者固已疑其不足以張形勢而事恢<lb/>
復矣秦檜又從而備百司庶府以講禮樂於其中其風<lb/>
俗固已華靡士大夫又從而治園囿臺榭以樂其生於<lb/>
干戈之餘上下晏安而錢塘爲樂國矣一隙之地本不<lb/>
足以容萬乗而鎮壓且五十年山川之氣葢亦發泄而<lb/>
無餘矣故榖粟桑麻絲枲之利嵗耗於一嵗禽獸魚鼈<lb/>
草木之生日微於一日而上下不以爲異也公卿将相<lb/>
大抵多江浙閩蜀之人故人才亦日以凡下場屋之士<lb/>
<pb n="KR4h0132_WYG_082-10a"/>
以十萬數而文墨小異亦足以稱雄於其間矣陛下據<lb/>
錢塘已耗之氣用閩浙日衰之士而欲鼓東南習安脆<lb/>
弱之衆北向以爭中原臣是以知其難也荆襄之地在<lb/>
春秋時楚用以虎視齊晉而齊晉不能屈也及戰國之<lb/>
際獨能與秦爭帝其後三百餘年而光武起於南陽同<lb/>
時共事往往多南陽故人又二百餘年遂爲三國交據<lb/>
之地諸葛亮由此起輔先主荆楚之士從之如雲而漢<lb/>
氏賴以復存於蜀周瑜魯肅吕䝉陸遜陸抗鄧艾羊祜<lb/>
<pb n="KR4h0132_WYG_082-10b"/>
皆以其地顯名又百餘年而晉氏南渡荆雍常雄於東<lb/>
南而東南往往倚以爲强梁竟以此代齊及其氣發泄<lb/>
無餘而隋唐以來遂爲偏方下州五代之際髙氏獨常<lb/>
臣事諸國本朝二百年之間降爲荒落之邦北連許汝<lb/>
民居稀少土産卑薄人才之能通姓名於上國者如晨<lb/>
星之相望况至於建炎紹興之際羣盜出没於其間而<lb/>
被禍尤極以迄於今雖南北分畫交據往往又置於不<lb/>
足用民食無所從出而兵不可由此而進議者或以爲<lb/>
<pb n="KR4h0132_WYG_082-11a"/>
憂而不知其勢之足用也其地雖要爲偏方然未有偏<lb/>
方之氣五六百年而不發泄者况其東通呉㑹西連巴<lb/>
蜀南極湖湘北控關洛左右伸縮皆足以爲進取之機<lb/>
今誠能開墾其地洗濯其人以發泄其氣而用之使足<lb/>
以接關洛之氣則可以爭衡於中國矣是亦形勢消長<lb/>
之常數也陛下慨然移都建業百司庶府皆從草創軍<lb/>
國之儀皆從簡畧又作行宫於武昌以示不敢寧居之<lb/>
意常以江淮之師爲敵人侵軼之備而精擇士人之沉<lb/>
<pb n="KR4h0132_WYG_082-11b"/>
鷙有謀開豁無他者委以荆襄之任寛其文法聽其廢<lb/>
置撫摩振厲於三數年之間則國家之勢成矣石晉失<lb/>
盧龍一道以成開運之禍葢丙午丁未嵗也明年藝祖<lb/>
皇帝始從郭太祖征伐卒以平定天下其後北蕃以甲<lb/>
辰敗于澶淵而丁未戊申之間真宗皇帝東封西祀以<lb/>
告太平葢本朝極盛之時也又六十年而神宗皇帝實<lb/>
以丁未嵗即位國家之事於此一變矣又六十年丙午<lb/>
丁未遂爲靖康之禍天獨啟陛下於是年而又啟陛下<lb/>
<pb n="KR4h0132_WYG_082-12a"/>
以北向復讐之志今者去丙午丁未近在十年間矣天<lb/>
道六十年一變陛下可不有以應其變乎此誠今日大<lb/>
有爲之機不可茍安以玩嵗月也臣不佞自少有驅馳<lb/>
四方之志嘗數至行都人物如林其論皆不足以起人<lb/>
意臣是以知陛下大有爲之志孤矣辛卯壬辰之間始<lb/>
退而窮天地造化之初攷古今沿革之變以推極皇帝<lb/>
王霸之道而得漢魏晉唐長短之由天人之際昭昭然<lb/>
可考而知也始悟今世之儒士自以爲得正心誠意之<lb/>
<pb n="KR4h0132_WYG_082-12b"/>
學者皆風痺不知痛癢之人也舉一世安於君父之讐<lb/>
而方低頭拱手以談性命不知何者謂之性命乎陛下<lb/>
接之而不任以事臣於是服陛下之仁又悟今世之才<lb/>
臣自以爲得富國强兵之術者皆狂惑以肆呌呼之人<lb/>
也不以暇時講究立國之本末而方揚眉伸氣以論富<lb/>
强不知何者謂之富强乎陛下察之而不敢盡用臣於<lb/>
是服陛下之明陛下厲志復讐足以對天命篤於仁愛<lb/>
足以結民心而又明足以照臨羣臣一偏之論此百代<lb/>
<pb n="KR4h0132_WYG_082-13a"/>
之英主也今乃委任庸人籠絡小儒以遷延大有爲之<lb/>
嵗月臣不勝憤悱是以忘其賤而獻其愚陛下誠令臣<lb/>
畢陳於前豈惟臣區區之願将天地之神祖宗之靈實<lb/>
與聞之<lb/>
　　又詣闕上書<hi>陳亮</hi>
恭惟皇帝陛下厲志復讐不肯即安於一隅是有大功<lb/>
於社稷也然坐錢塘浮侈之隅以圖中原則非其地用<lb/>
東南習安之衆以行進取則非其人財止於府庫則不<lb/>
<pb n="KR4h0132_WYG_082-13b"/>
足以通天下之有無兵止於尺籍則不足以兼天下之<lb/>
勇怯是以遷延之計遂行而陛下大有爲之志乖矣此<lb/>
臣所以不勝忠憤齋沐裁書獻之闕下願得望見顔色<lb/>
陳國家立國之本末而開大有爲之畧論天下形勢之<lb/>
消長而决大有爲之機務合於藝祖經畫天下之本㫖<lb/>
然待命八日未有聞焉臣恐天下豪傑有以測陛下之<lb/>
意向而雲合響應之勢不得而成矣又上書曰臣妄意<lb/>
國家維持之具至今日而窮而藝祖皇帝經畫天下之<lb/>
<pb n="KR4h0132_WYG_082-14a"/>
大指猶可恃以長久茍推原其意而變通之則恢復不<lb/>
足爲矣然而變通之道有三有可以遷延數十年之策<lb/>
有可以爲百五六十年之計有可以復開數百年之基<lb/>
事勢昭然而効見殊絶非陛下聰明度越百代决不能<lb/>
一二以聽之臣不敢泄之大臣之前而大臣拱手稱㫖<lb/>
以問臣亦姑取其大體之可言者三事以答之其一曰<lb/>
二聖北狩之痛葢國家之大恥而天下之公憤也五十<lb/>
年之餘雖天下之氣銷鑠頺墮不復知讐之當念正在<lb/>
<pb n="KR4h0132_WYG_082-14b"/>
主上與二三大臣振作其氣以泄其憤使人人如報私<lb/>
讐此春秋書衛人殺州吁之意也其二曰國家之規模<lb/>
使天下奉規矩凖繩以從事羣臣救過之不給而何暇<lb/>
展布四體以求濟度外之功哉其三曰藝祖皇帝用天<lb/>
下之士人以易武臣之任事者故本朝以儒立國而儒<lb/>
道之振獨優於前代今天下之士熟爛委靡誠可厭惡<lb/>
正在主上與二三大臣反其道以教之作其氣而養之<lb/>
使臨事不至乏才隨才皆足有用則立國之規模不至<lb/>
<pb n="KR4h0132_WYG_082-15a"/>
戾藝祖之本㫖而東西馳騁以定禍亂不必專在武臣<lb/>
也臣所以爲大臣論者其畧如此<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_082-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻八十二<lb/>
</p>
<p>
</p>
  </div>
</body>
</text>
</TEI>
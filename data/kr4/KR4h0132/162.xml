<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百六十二</head> <lb/>
    <p>
<pb n="KR4h0132_WYG_162-1a"/>
欽定四庫全書<lb/>
　文章辨體彚選巻一百六十二<lb/>
　　　　　　　　　　　　明　賀復徴　編<lb/>
奏狀四<lb/>
　　論今年停舉選狀<hi>唐韓愈</hi>
右臣伏見今月十日敕今年諸色舉選宜權停者道路<lb/>
相傳皆云以嵗之旱陛下憐閔京師之人慮其乏食故<lb/>
權停舉選以絶其來者所以省費而足食也臣伏思之<lb/>
<pb n="KR4h0132_WYG_162-1b"/>
竊以為十口之家益之以一二人於食未有所費今京<lb/>
師之人不啻百萬都計舉者不過五七千人并其僮僕<lb/>
畜馬不當京師百萬分之一以十口之家計之誠未為<lb/>
有所損益又今年雖旱去年大豐商賈之家必有儲蓄<lb/>
舉選者皆齎持資用以有易無未見其弊今若暫停舉<lb/>
選或恐所害實深一則逺近驚惶二則人士失業臣聞<lb/>
古之求雨之詞曰人失職與然則人之失職足以致旱<lb/>
今緣旱而停舉選是使人失職而召災也臣又聞君者<lb/>
<pb n="KR4h0132_WYG_162-2a"/>
陽也臣者隂也獨陽為旱獨隂為水今者陛下聖明在<lb/>
上雖尭舜無以加之而羣臣之賢不及於古又不能盡<lb/>
心於國與陛下同心助陛下為理有君無臣是以久旱<lb/>
以臣之愚以為宜求純信之士骨鯁之臣憂國如家忘<lb/>
身奉上者超其爵位置在左右如殷高宗之用傅説周<lb/>
文王之舉太公齊桓公之拔寗戚漢武帝之取公孫𢎞<lb/>
清閑之餘時賜召問必能輔宣王化銷殄昊災臣雖非<lb/>
朝官月受俸錢嵗受祿粟茍有所知不敢不言謹詣光<lb/>
<pb n="KR4h0132_WYG_162-2b"/>
順門奉狀以聞伏聴聖㫖<lb/>
　　論淮西事宜狀<hi>韓愈</hi>
右臣伏以淮西三州之地自少陽疾病去年春夏已來<lb/>
圖為今日之事有職位者勞於計慮撫循奉所役者修<lb/>
其器械防守金帛糧畜耗於賞給執兵之卒四向侵掠<lb/>
農夫織婦擕持幼弱餉於其後雖時侵掠小有所得力<lb/>
盡筋疲不償其費又聞畜馬甚多自半年已來皆上槽<lb/>
櫪譬如有人雖有十夫之力自朝及夕常自大呼跳躍<lb/>
<pb n="KR4h0132_WYG_162-3a"/>
初雖可畏其勢不久必自委頓乗其力衰三尺童子可<lb/>
使制其死命况以三小州殘弊困劇之餘而當天下之<lb/>
全力其破敗可立而待也然所未可知者在陛下㫁與<lb/>
不㫁耳夫兵不多不足以必勝必勝之師必在速戰兵<lb/>
多而戰不速則所費必廣兩界之間疆埸之上日相攻<lb/>
刼必有殺傷近賊州縣徴役百端農夫織婦不得安業<lb/>
或時小遇水旱百姓愁苦當此之時則人人異議以惑<lb/>
陛下之聴陛下持之不堅半塗而罷傷威損費為弊必<lb/>
<pb n="KR4h0132_WYG_162-3b"/>
深所以要先决於心詳度本末事至不惑然可圖功為<lb/>
統帥者盡力行之於前而參謀議者盡心奉之於後内<lb/>
外相應其功乃成昔者殷高宗大聖之主也以天子之<lb/>
威伐背叛之國三年乃克不以為遲志在立功不計所<lb/>
費傳曰㫁而後行鬼神避之遲疑不㫁未有能成其事<lb/>
者也臣謬承恩寵獲掌綸誥地親職重不同庶寮輙竭<lb/>
愚誠以效禆補謹條次平賊事宜一一如後<lb/>
一諸道發兵或三二千人勢力單弱羇旅異鄉與賊不<lb/>
<pb n="KR4h0132_WYG_162-4a"/>
相諳委望風懾懼難便前進所在將帥以其客兵難處<lb/>
使先不存優恤待之既薄使之又苦或被分割隊伍𨽻<lb/>
屬諸頭士卒本將一朝相失心孤意怯難以有功又其<lb/>
本軍各須資遣道路遼逺勞費倍多士卒有征行之艱<lb/>
閭里懐離别之思今聞陳許安唐汝夀等州與賊界連<lb/>
接處村落百姓悉有兵器小小俘刼皆能自防習於戰<lb/>
鬭識賊深淺既是土人䕶惜鄉里比來未有分處猶願<lb/>
自備衣糧共相保聚以備冦賊若令召募立可成軍若<lb/>
<pb n="KR4h0132_WYG_162-4b"/>
要添兵自可取足賊平之後易使歸農伏請諸道先所<lb/>
追到行營者悉令却牒歸本道據行營所追人額器械<lb/>
弓矢一物已上悉送行營充給所召募人兵數既足加<lb/>
之教練三數月後諸道客軍一切可罷比之徴發逺人<lb/>
利害懸隔<lb/>
一繞逆賊州縣堡柵等各置兵馬都數雖多毎處則至<lb/>
少又相去濶逺難相應接所以數被攻刼致有損傷今<lb/>
若分為四道毎道各置三萬人擇要害地屯聚一處使<lb/>
<pb n="KR4h0132_WYG_162-5a"/>
有隠然之望審量事勢乗時逐利可入則四道一時俱<lb/>
發使其狼狽驚惶首尾不相救濟若未可入則深壁高<lb/>
壘以逸待勞自然不要諸處多置防備臨賊小縣可収<lb/>
百姓於便地作行縣以主領之使免散失<lb/>
一蔡州士卒為元濟迫脅勢不得已遂與王師交戰原<lb/>
其本根皆是國家百姓進退皆死誠可閔傷宜明勅諸<lb/>
軍使深知此意當戰鬭之際固當以盡敵為心若形勢<lb/>
已窮不能為惡者不須過有殺戮喻以聖徳放之使歸<lb/>
<pb n="KR4h0132_WYG_162-5b"/>
銷其凶悖之心貸以生全之幸自然相率棄逆歸順<lb/>
一論語曰欲速則不達見小利則大事不成比來征討<lb/>
無功皆由欲其速㨗有司計筭所費茍務因循小不如<lb/>
意即求休罷河北淮西等見承前事勢知國家必不與<lb/>
之持久併力苦戰幸其一勝即希冀恩赦朝廷無至忠<lb/>
憂國之人不惜傷損威重因其有請便議罷兵徃日之<lb/>
事患皆然也臣愚以為淮西三小州之地元濟又甚庸<lb/>
愚而陛下以聖明英武之姿用四海九州之力除此小<lb/>
<pb n="KR4h0132_WYG_162-6a"/>
冦難易可知太山壓卵未足為喻<lb/>
一兵之勝負實在賞罰賞厚可令亷士動心罰重可令<lb/>
凶人喪魄然後集事不可愛惜所費憚於行刑<lb/>
一淄青恒冀兩道與蔡州氣類畧同今聞討伐元濟人<lb/>
情必有救助之意然皆闇弱自保無暇虚張聲勢則必<lb/>
有之至於分兵出界公然為惡亦必不敢宜特下詔云<lb/>
蔡州自呉少誠已來相承為節度使亦微有功效少陽<lb/>
之役朕亦本擬與元濟恐其年少未能理事所以未便<lb/>
<pb n="KR4h0132_WYG_162-6b"/>
處置待其稍能緝綏然後許其承繼今忽自為狂悖侵<lb/>
掠不受朝命事不得已所以有此討伐至如淄青恒州<lb/>
范陽等道祖父各有功業相承命節年嵗已久朕必不<lb/>
利其土地輕有改易各宜自安如妄有疑懼敢相扇動<lb/>
朕即赦元濟不問迴軍討之自然破膽不敢妄有異説<lb/>
　　黃家賊事宜狀<hi>韓愈</hi>
一臣去年貶嶺外刺史其州雖與黃家賊不相鄰接然<lb/>
見徃來過客并諳知嶺外事人所説至精至熟其賊並<lb/>
<pb n="KR4h0132_WYG_162-7a"/>
是夷獠亦無城郭可居依山傍險自稱洞主衣服言語<lb/>
都不似人尋常亦各營生急則屯聚相保比縁邕管經<lb/>
畧使多不得人徳既不能綏懐威又不能臨制侵欺虜<lb/>
縳以致怨恨蠻夷之性易動難安遂至攻刼州縣侵暴<lb/>
平人或復私讐或貪小利或聚或散終亦不能為事近<lb/>
者征討本起於裴行立陽旻此兩人者本無深謀逺慮<lb/>
意在邀功求賞亦縁見賊未屯聚之時將謂單弱立可<lb/>
摧破爭獻謀計惟恐後時朝廷信之遂允其請自用兵<lb/>
<pb n="KR4h0132_WYG_162-7b"/>
以來已經二年前後所奏殺獲計不下一二萬人儻皆<lb/>
非虚賊已尋盡至今賊猶依舊足明欺罔朝廷邕容兩<lb/>
管因此凋敝殺傷疾患十室九空百姓怨嗟如出一口<lb/>
陽旻行立相繼身亡實由自邀功賞造作兵端人神共<lb/>
嫉以致殃咎陽旻行立事既已徃今所用嚴公素者亦<lb/>
非撫御之才不能别立規模依前還請攻討如此不已<lb/>
臣恐嶺南一道未有寧息之時<lb/>
一昨者併邕容兩管為一道深合事宜然邕州與賊逼<lb/>
<pb n="KR4h0132_WYG_162-8a"/>
近容州則甚懸隔其經畧使若置在邕州與賊隔江對<lb/>
岸兵鎮所處物力必全一則不敢輕有侵犯一則易為<lb/>
逐便控制今置在容州則邕州兵馬必少賊見勢弱易<lb/>
生姦心㐲請移經畧使於邕州其容州但置刺史實為<lb/>
至便<lb/>
一比者所發諸道南討兵馬例皆不諳山川不伏水土<lb/>
逺鄉羇旅疾疫殺傷臣自南來見説江西所發共四百<lb/>
人曾未一年其所存者數不滿百岳鄂所發都三百人<lb/>
<pb n="KR4h0132_WYG_162-8b"/>
其所存者四分纔一續添續死毎發倍難若今於邕容<lb/>
側近召募添置千人便割諸道見供行營人數糧賜均<lb/>
融充給所費既不增加而兵士又皆便習長有守備不<lb/>
同客軍守則有威攻則有利<lb/>
一自南討已來賊徒亦甚傷損察其情理厭苦必深大<lb/>
抵嶺南人稀地廣賊之所處又更荒僻假如盡殺其人<lb/>
盡得其地在於國計不為有益容貸羈縻比之禽獸來<lb/>
則捍禦去則不追亦未虧損朝廷事勢以臣之愚若因<lb/>
<pb n="KR4h0132_WYG_162-9a"/>
改元大慶赦其罪戻遣一郎官御史親徃宣諭必望風<lb/>
降伏讙呼聴命仍為擇選有材用威信諳嶺南事者為<lb/>
經畧使處置得宜自然永無侵叛之事<lb/>
　　論鹽法事宜狀<hi>韓愈</hi>
　張平叔所奏鹽法條件<lb/>
右奉勅將變鹽法事貴精詳宜令臣等各陳利害可否<lb/>
聞奏者平叔所上變法條件臣終始詳度恐不可施行<lb/>
各隨本條分析利害如後<lb/>
<pb n="KR4h0132_WYG_162-9b"/>
一件平叔請令州府差人自糶官鹽収實估匹叚省司<lb/>
凖舊例支用自然獲利一倍已上者臣今通計所在百<lb/>
姓貧多富少除城郭外有見錢糴鹽者十無二三多用<lb/>
雜物及米穀愽易鹽商利歸於已無物不取或從賖貸<lb/>
升斗約以時熟填還用此取濟兩得利便今令州縣人<lb/>
吏坐鋪自糶利不關已罪則加身不得見錢及頭叚物<lb/>
恐失官利必不敢糶變法之後百姓貧者無從得鹽而<lb/>
食矣求利未得斂怨已深自然坐失鹽利常數所云獲<lb/>
<pb n="KR4h0132_WYG_162-10a"/>
利一倍臣所未見<lb/>
一件平叔又請鄉村去州縣逺處令所由將鹽就村糶<lb/>
易不得令百姓闕鹽者臣以為鄉村逺處或三家五家<lb/>
山谷居住不可令人吏將鹽家至戸到多將則糶貨不<lb/>
盡少將則得錢無多<hi>無或作不</hi>計其徃來自充糧食不足比<lb/>
來商人或自負擔斗石徃與百姓博易所冀平價之上<lb/>
利得三錢兩錢不比所由為官所使到村之後必索百<lb/>
姓供應所利至少為弊則多此又不可行者也<lb/>
<pb n="KR4h0132_WYG_162-10b"/>
一件平叔云所務至重須令廟堂宰相充使臣以為若<lb/>
法可行不假令宰相充使若不可行雖宰相為使無益<lb/>
也又宰相者所以臨察百司考其殿最若自為使縱有<lb/>
敗闕遣誰舉之此又不可者也<lb/>
一件平叔又云法行之後停减鹽司所由課糧年可収<lb/>
錢十萬貫臣以為變法之後弊隨事生尚恐不登常數<lb/>
安得更望贏利<lb/>
一件平叔欲令府縣糶鹽毎月更加京兆尹料錢百千<lb/>
<pb n="KR4h0132_WYG_162-11a"/>
司錄及兩縣令毎月各加五十千其餘觀察及諸州刺<lb/>
史縣令錄事叅軍多至毎月五十千少至五千三千者<lb/>
臣今計此用錢已多其餘官典及巡察手力所由等糧<lb/>
課仍不在此數通計所給毎月不下十萬貫未見其利<lb/>
所費已廣平叔又云停鹽司諸色所由糧課約毎嵗合<lb/>
减得十萬貫錢今臣計其新法亦用十萬不啻减得十<lb/>
萬却用十萬所亡所得一無贏餘也平叔又請以糶鹽<lb/>
多少為刺史縣令殿最多者遷轉不拘常例如闕課利<lb/>
<pb n="KR4h0132_WYG_162-11b"/>
依條科責者刺史縣令職在布化今惟以鹽利多少為<lb/>
之升黜不復考其治行非唐虞三載考績黜陟幽明之<lb/>
義也<lb/>
一件平叔請定鹽價毎斤三十文又毎二百里毎斤價<lb/>
加収二文以充脚價量地逺近險易加至六文脚價不<lb/>
足官與出名為毎斤三十文其實已三十六文也今鹽<lb/>
價京師毎斤四十諸州則不等此變法之後祗校數文<lb/>
於百姓未有厚利也脚價用五文者官與出二文用十<lb/>
<pb n="KR4h0132_WYG_162-12a"/>
文者官與出四文是鹽一斤官糶得錢名為三十其實<lb/>
斤多得二十八少得二十六文折長補短毎斤収錢不<lb/>
過二十六七百姓折長補短毎斤用錢三十四則是公<lb/>
私之間毎斤常失七八文也下不及百姓上不歸官家<lb/>
積數至多不可遽筭以此言之不為有益平叔又請令<lb/>
所在及農隙時併召車牛般鹽送納都倉不得令有闕<lb/>
絶州縣和雇車牛百姓必無情願事須差配然後付脚錢<lb/>
百姓將車載鹽所由先皆無檢齊集之後始得載鹽及<lb/>
<pb n="KR4h0132_WYG_162-12b"/>
至院監請受又須待其輪次不用門戸皆被停留輸納<lb/>
之時人事又别凡是和雇無不皆然百姓寧為私家載<lb/>
物取錢五文不為官家載物取十文錢也不和雇則無<lb/>
可載鹽和雇則害及百姓此又不可也<lb/>
一件平叔稱停减鹽務所由収其糧課一嵗尚得十萬<lb/>
貫文<hi>尚或作計</hi>今又稱既有巡按請量閑劇留官吏於倉場<lb/>
勾當要害守捉少置人數優恤糧料嚴加把捉如有漏<lb/>
失私糶等竝凖條處分者平叔所管鹽務所由人數有<lb/>
<pb n="KR4h0132_WYG_162-13a"/>
幾量留之外収其糧課一嵗尚得十萬貫此又不近理<lb/>
也比來要害守捉人數至多尚有漏失私糶之弊今又<lb/>
减置人數謂能私鹽㫁絶此又於理不可也<lb/>
一件平叔云變法之後嵗計必有所餘日用還恐不足<lb/>
謂一年以來且未責以課利然必數倍較多者此又不<lb/>
可方今國用常言不足若一嵗頓缺課利為害已深雖<lb/>
云明年較多豈可懸保此又非公私蓄積尚少之時可<lb/>
行者也<lb/>
<pb n="KR4h0132_WYG_162-13b"/>
一件平叔又云浮寄姦猾者轉富土著守業者日貧若<lb/>
官自糶鹽不問貴賤貧富士農工商道士僧尼并兼游<lb/>
惰因其所食盡輸官錢并諸道軍諸使家口親族逓相<lb/>
影占不曾輸税若官自糶鹽此輩無一人遺漏者臣以<lb/>
此數色人等官未自糶鹽之時從來糴鹽而食不待官<lb/>
自糶然後食鹽<hi>糴上或有來字字今按文勢恐來字上更有從  今亦補足</hi>若官不<lb/>
自糶鹽此色人等不糴鹽而食官自糶鹽即糴而食之<lb/>
則信如平叔所言矣若官自糶與不自糶皆常糴鹽而<lb/>
<pb n="KR4h0132_WYG_162-14a"/>
食則今官自糶亦無利也所謂知其一而不知其二見<lb/>
其近而不見其逺也國家𣙜鹽糶與商人商人納𣙜糶<lb/>
與百姓則是天下百姓無貧富貴賤皆已輸錢於官矣<lb/>
不必與國家交手付錢然後為輸錢於官也<lb/>
一件平叔云初定兩税時絹一匹直錢三千今絹一匹<lb/>
直錢八百百姓貧虚或先取粟麥價及至収穫悉以還<lb/>
債又充官税顆粒不殘若官中糶鹽一家五口所食鹽<lb/>
價不過十錢隨日而輸不勞驅遣則必無舉債逃亡之<lb/>
<pb n="KR4h0132_WYG_162-14b"/>
患者臣以為百姓困弊不皆為鹽價貴也今官自糶鹽<lb/>
與依舊令商人糶其價貴賤所校無多通計一家五口<lb/>
所食之鹽平叔所計一日以十錢為率一月當用錢三<lb/>
百是則三日食鹽一斤一月率當十斤新法實價與舊<lb/>
毎斤不校三四錢以下通計五口之家以平叔所約之<lb/>
法計之賤於舊價日校一錢月校三十不滿五口之家<lb/>
所校更少然則改用新法百姓亦未免窮困流散也初<lb/>
定税時一匹絹三千今只八百假如特變鹽法絹價亦<lb/>
<pb n="KR4h0132_WYG_162-15a"/>
未肯貴五口之家因變鹽法日得一錢之利豈能便免<lb/>
作債収穫之時不被徴索輸官税後有贏餘也以臣所<lb/>
見百姓困弊日久不以事擾之自然漸蘇不在變鹽法<lb/>
也今絹一匹八百百姓尚多寒無衣者若使匹值三千<lb/>
則無衣者必更衆多况絹之貴賤皆不縁鹽法以此言<lb/>
之鹽法未宜變也<lb/>
一件平叔云毎州糶鹽不少長吏或有不親公事所由<lb/>
浮詞云當界無人糴鹽臣即請差清强巡官檢責所在<lb/>
<pb n="KR4h0132_WYG_162-15b"/>
實戸據口團保給一年鹽使其四季輸納鹽價口多糶<lb/>
少及鹽價遲違請停觀察使見任改散慢官其刺史已<lb/>
下貶與上佐其餘官貶逺處者平叔本請官自糶鹽以<lb/>
寛百姓令其蘇息免更流亡今令責實戸口圑保給鹽<lb/>
令其隨季輸納鹽價所謂擾而困之非前意也百姓貧家<lb/>
食鹽至少或有淡食動經旬月若據口給鹽依時徴價<lb/>
辦與不辦竝須納錢遲違及違條件觀察使已下各加<lb/>
罪譴茍官吏畏罪必用威刑臣恐因此所在不安百姓<lb/>
<pb n="KR4h0132_WYG_162-16a"/>
轉致流散此又不可之大者也<lb/>
一件平叔請限商人鹽納官後不得輙於諸軍諸使覓<lb/>
職掌把錢捉店看守荘磑以求影庇請令所在官吏嚴加<lb/>
訪察如有違犯應有資財竝令納官仍牒送府縣充所<lb/>
由者臣以為鹽商納𣙜為官糶鹽子父相承坐受厚利<lb/>
比百姓實則校優今既奪其業又禁不得求覔職事及<lb/>
為人把錢捉店看守莊磑不知其罪一朝窮蹙之也若<lb/>
必行此則富商大賈必生怨恨或収市重寳逃入反側<lb/>
<pb n="KR4h0132_WYG_162-16b"/>
之地以資冦盜此又不可不慮也<lb/>
一件平叔云行此䇿後兩市軍人富商大賈或行財賄<lb/>
邀截喧嘩請令所由切加収捉如獲頭首所在决殺連<lb/>
狀聚衆人等各决脊杖二十檢責軍司軍戸鹽如有隠<lb/>
漏竝凖府縣例科决并賞所由告人者此一件若果行<lb/>
之不惟大失人心兼亦驚動逺近不知糶鹽所獲幾何<lb/>
而害人蠧政其弊實甚<lb/>
　　論太和五年八月將故維州城歸降准詔却執送<lb/>
<pb n="KR4h0132_WYG_162-17a"/>
　　　本蕃就戮人吐蕃城副使悉怛謀狀<hi>李徳裕</hi>
右臣頃䝉先朝授劒南西川節度使其悉怛謀雖是吐<lb/>
蕃酋長久樂皇風將彼堅城降臣當道臣差行維州刺<lb/>
史虞藏儉便領兵馬入據其城飛章以聞先帝驚喜其<lb/>
時與臣讐者望風疾臣遽興疑言上罔宸聴以為與吐<lb/>
蕃盟約不可背之必恐將此為詞侵犯郊境遂詔臣却<lb/>
還此城兼執送悉怛謀等令彼自戮復降中使迫促送<lb/>
還昔白起殺降終於杜郵致禍陳湯見按是為郅支報<lb/>
<pb n="KR4h0132_WYG_162-17b"/>
讐感歎前事愧心終日今日幸逢英主忝被台司輙敢<lb/>
追論伏希省察且維州據高山絶頂三面臨江在戎瀘<lb/>
平州之衝是漢地入邉之路初河湟盡没惟此州獨存<lb/>
吐蕃潛將婦人嫁與此州門子二十年後兩男長成竊<lb/>
開壘門引兵而入遂為所㓕號無憂城從此得併力於<lb/>
西邉更無虞於南路憑陵近甸旰食累朝貞元中韋臯<lb/>
以經畧河湟此城為始盡鋭萬旅急攻數年吐蕃愛惜<lb/>
既甚遣其舅論莾熱來救雉堞高峻臨衝難及於層霄<lb/>
<pb n="KR4h0132_WYG_162-18a"/>
鳥徑屈蟠猛士多麋於<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>石莫展公輸之巧空擒莾熱<lb/>
而還及南蠻負恩掃地驅刼臣初到西蜀衆心未安外<lb/>
揚國威中緝邉備其維州熟臣信令乃送款與臣臣告<lb/>
之以須俟奏報貴探情偽其悉怛謀等尋帥城兵并州<lb/>
印甲仗塞途相繼空壘來歸臣即大出牙兵受其降禮<lb/>
南蠻在列莫敢仰視况西山八國隔在此州比帶使名<lb/>
都成虚語諸羗久苦蕃中徴役願作王人自維州降後<lb/>
皆云但得臣信牒㡌子便相率内屬其蕃界合水棲雞<lb/>
<pb n="KR4h0132_WYG_162-18b"/>
等城既失險阻自須抽歸可减八處鎮兵坐収千餘里<lb/>
舊地臣見此有莫大之利為恢復之機所以面許奏聞<lb/>
各加酬賞臣自與錦袍金帶顒俟朝㫖且吐蕃維州未<lb/>
降以前一年猶圍逼魯州以此言之豈守盟約况臣未<lb/>
甞用兵攻取彼自感化來降又沮議之人豈思事實犬<lb/>
戎遲鈍土曠人稀毎欲乗秋犯邉皆須數嵗聚食臣得<lb/>
維州逾月未有一使入疆自此之後方應破膽豈有慮<lb/>
其復怨鼓此游詞臣受降之初指天為誓寧忍將三百<lb/>
<pb n="KR4h0132_WYG_162-19a"/>
餘人性命棄信累表陳論乞垂矜含答詔嚴切竟令執<lb/>
還加以體被三木輿於竹畚及將即路寃呌鳴呼將吏<lb/>
對臣無不隕涕其部送者更遭蕃帥譏誚云既以降彼<lb/>
何須送來乃却將此降人戮於漢界之上恣行殘忍用<lb/>
固㩦離至乃擲其嬰孩承以槍槊臣聞楚靈誘殺蠻子<lb/>
春秋明譏周文収送鄧叔簡册昭垂况乎大國負此異<lb/>
族絶忠款之路快凶虐之情從古以來未有此事職由<lb/>
愚臣䧟此非罪臣所以具陳根本不憚繁細冀䝉睿鑒<lb/>
<pb n="KR4h0132_WYG_162-19b"/>
追奬忠魂㐲乞宣付中書各加褒贈冀華夷感徳幽顯<lb/>
伸寃警既徃之倖心激將來之峻節<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百六十二<lb/>
</p>
<p>
</p>
  </div>
</body>
</text>
</TEI>
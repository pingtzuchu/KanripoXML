<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七十七</head> <lb/>
    <p>
<pb n="KR4h0132_WYG_077-1a"/>
欽定四庫全書<lb/>
　文章辨體彚選巻七十七<lb/>
　　　　　　　　　　　　明　賀復徴　編<lb/>
上書十二<lb/>
　　上仁宗皇帝書<hi>宋程頤</hi>
草莽賤臣程頥謹昧死再拜上書皇帝闕下臣伏觀前<lb/>
古聖明之主無不好聞直諌博采蒭蕘故視益明而聴<lb/>
益聰紀綱正而天下治昏亂之主無不惡聞過失忽棄<lb/>
<pb n="KR4h0132_WYG_077-1b"/>
正言故視益蔽而聰益基紀綱廢而天下亂治亂之因<lb/>
未有不繇是也伏惟陛下徳侔天地明並日月寛慈仁<lb/>
聖自古無比曷嘗害一忠臣戮一正士羣臣雖有以言<lb/>
事得罪者旋復拔擢過其分際此千載一遇言事之秋<lb/>
也桀紂暴亂殘賊忠良然而義士不顧死以盡其節明<lb/>
聖在上其仁如天布衣之士雖非當言責也茍有可以<lb/>
禆聖治何忍黙嘿而不言哉臣今竭其愚忠非有斧鉞<lb/>
之虞也所慮進言者至衆豈盡有取狂愚必多而陛下<lb/>
<pb n="KR4h0132_WYG_077-2a"/>
因謂賤士之言無適用者臣雖披心腹瀝肝胆不見省<lb/>
覽祗成徒為此臣之所懼也倘或陛下少留聖慮則非<lb/>
臣之幸實天下之幸臣請自陳所學然後以臣之學議<lb/>
天下之事臣所學者天下大中之道也聖人性之為聖<lb/>
人賢者繇之為賢者堯舜用之為堯舜仲尼述之為仲<lb/>
尼其為之也至大其行之也至易三代以上莫不繇之<lb/>
自秦以下衰而不振魏晉之屬去之逺甚漢唐小康行<lb/>
之不醇自古學之者衆矣而考其得者葢寡焉道必充<lb/>
<pb n="KR4h0132_WYG_077-2b"/>
於已而後施以及人是故道非大成不茍於用然亦有<lb/>
不私其身應時而作者也出處無常惟義所在所謂道<lb/>
非大成不茍於用顔囘曽參之徒是也天之大命在夫<lb/>
子矣故彼得自善其身非至聖人則不出也在於平世<lb/>
無所用者亦然所謂不私其身應時而作者諸葛亮及<lb/>
臣是也亮感先主三顧之義閔生民塗炭之苦思致天<lb/>
下於三代義不得自安而作也如臣者生逢聖明之主<lb/>
而天下有危亂之虞義豈可苟善其身而不以一言悟<lb/>
<pb n="KR4h0132_WYG_077-3a"/>
陛下哉故曰出處無常惟義所在臣請議天下之事不<lb/>
識陛下以今天下為安乎危乎治乎亂乎烏可知危亂<lb/>
而不思救之之道如曰安且治矣則臣請明其未然方<lb/>
今之勢誠何異於抱火厝之積薪之下而寢其上火未<lb/>
及然因謂之安者乎書曰民惟邦本本固邦寜竊惟固<lb/>
本之道在於安民安民之道在於足衣食今天下民力<lb/>
匱竭衣食不足春畊而播延息以待一嵗失望便湏流<lb/>
亡以此而言本未得為固也臣料陛下仁慈愛民如子<lb/>
<pb n="KR4h0132_WYG_077-3b"/>
必不忍使之困苦一至於是臣竊疑左右前後壅蔽陛<lb/>
下聰明使陛下不得而知今國家財用常多不足不足<lb/>
則責於三司三司責諸路轉運轉運何所出誅剥於民<lb/>
爾或四方有事則多非時配率毒害尤深急令誅求竭<lb/>
民膏血<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>往破産亡業骨月離散衆人觀之猶可傷痛<lb/>
陛下為民父母豈不憫哉民無儲備官廩復空臣觀京<lb/>
師縁邉以至天下率無二年之備卒有連嵗凶災如明<lb/>
衜中不知國家何以待之坐食之卒計踰百萬既無以<lb/>
<pb n="KR4h0132_WYG_077-4a"/>
供費將重歛於民而民已散矣强敵乗隙於外姦雄生<lb/>
心於内則土崩瓦解之勢深可虞也太寧之世聖人猶<lb/>
不忘為備必有九年之蓄以待凶嵗况今百姓困苦愁<lb/>
怨之氣上衝於天災沴凶荒是所召也陛下能保其必<lb/>
無乎中民之家有十金之産子孫不能守則人皆謂之<lb/>
不孝陛下承祖宗基業而前有土崩瓦解之勢可不懼<lb/>
哉契丹强盛自古無比幸而目前尚守盟誓果能以金<lb/>
帛厭其欲乎能必料其常為今日之計乎則夫沿邉豈<lb/>
<pb n="KR4h0132_WYG_077-4b"/>
宜無備益以兵則用不足省其戍則力弗攴皆非長久<lb/>
之䇿也前者昊賊叛逆西垂用兵數年之間天下大困<lb/>
葢内外經制多失其宜陜西之民苦毒尤甚及多逃散<lb/>
重以軍法禁之以至人心天怨皆有思㓂之言悖逆之<lb/>
深不敢以聞聖聴顧恐陛下亦頗知之故曰無恒産而<lb/>
有恒心者惟士為能彼庶民者饑寒既切於内父子不<lb/>
相保尚能顧忠義哉非民無良政使然也當時秦中㓂<lb/>
盗屢起儻稽撲滅必多響應幸而旬時盡能誅剪尚頼<lb/>
<pb n="KR4h0132_WYG_077-5a"/>
社稷之福西虜亦疲彼知未可逺圖遂且詭辭稱順向<lb/>
若更相牽制未得休兵内釁將生言之可駭今天下勞<lb/>
弊不比景祐以前復有如曩時之役臣愚切恐不能堪<lb/>
矣况為患者豈止西戎臣每思之神魂飛越不知朝廷<lb/>
議者以為何如亦嘗置之慮乎其謂制之無術乎臣竊<lb/>
謂今天下猶無事人命未甚危陛下宜早警惕於𠂻思<lb/>
行王道不然臣恐嵗月易失因循不思以事勢觀之理無<lb/>
常爾雖我太祖之有天下救五代之亂不戮一人自古<lb/>
<pb n="KR4h0132_WYG_077-5b"/>
無之非漢唐可比固知趙氏之祀安於泰山然而遏陛<lb/>
下之聖明陷斯民於荼毒深可痛也臣料羣臣必未嘗<lb/>
有為陛下陳王道者以陛下聖明豈有言而不聴者乎<lb/>
竊惟王道之本仁也臣觀陛下之仁堯舜之仁也然而<lb/>
天下未治者誠繇有仁心而無仁政爾故孟子曰今有<lb/>
仁心仁聞而民不被其澤不可法於後世者不行先王<lb/>
之道也陛下精心庶政常懼一夫不獲其所未嘗以一<lb/>
喜怒殺一無辜官吏有犯入人罪者則終身棄之是陛<lb/>
<pb n="KR4h0132_WYG_077-6a"/>
下愛人之深也然而凶年饑嵗老弱轉死於溝壑壯者<lb/>
散而之四方為盗賊犯刑戮者幾千萬人矣豈陛下愛<lb/>
人之心哉必謂嵗使之然非政之罪歟則何異於刺人<lb/>
而殺之曰非我也兵也三代之民無是病也豈三代之<lb/>
政不可行於今耶州縣之吏有陷人於辟者陛下必深<lb/>
惡之然而民不知義復廹困窮放僻邪侈而入於罪者<lb/>
非陛下陷之乎必謂其自然則教化聖人之妄言邪天<lb/>
下之治繇得賢也天下不治繇失賢也世不乏賢顧求<lb/>
<pb n="KR4h0132_WYG_077-6b"/>
之之道何如耳今夫求賢本為治也治天下之道莫非<lb/>
五帝三王周公孔子治天下之道也求乎明於五帝三<lb/>
王周公孔子治天下之道者各以其所得大小而用之<lb/>
有宰相事業者使為宰相有卿大夫事業者使為卿大<lb/>
夫有為郡之術者使為刺史有治縣之政者使為縣令<lb/>
各得其任則無職不舉然而天下弗治者未之有也國<lb/>
家取士雖以數科然而賢良方正嵗止一二人而已又<lb/>
所得不過博聞强記之士爾明經之屬惟專念誦不曉<lb/>
<pb n="KR4h0132_WYG_077-7a"/>
義理尤無用者也最貴盛者惟進士科以詞賦聲律為<lb/>
工詞賦之中非有治天下之道也人學之以取科第積<lb/>
日累久至於卿相帝王之道教化之本豈嘗知之居其<lb/>
位責其事業則未嘗學之譬如胡人操舟越客為御求<lb/>
其善也不亦難乎往者丁度建言祖宗以來得人不少<lb/>
愚瞽之甚議者至今切齒使墨論墨固以墨為善矣今<lb/>
天下未治誠繇有君而無臣也豈世無人求之失其道<lb/>
爾茍欲取士必得豈無術哉王道之不行二千年矣後<lb/>
<pb n="KR4h0132_WYG_077-7b"/>
之愚者皆云時異事變不可復行此則無知之深也然<lb/>
而人主往往惑於其言今有人得物於道示玉工曰玉<lb/>
也示衆人曰石也則將以玉工為是乎以衆人為是乎<lb/>
必以玉工為是矣何則識與不識也聖人垂教思以治<lb/>
後世而愚者謂不可行於今則將守聖人之道乎徔衆<lb/>
人之言乎謂衆人以王道可行則猶詰瞽者以五色之<lb/>
鮮詢聾者以八音之美其曰不然宜也彼非憎五色而<lb/>
惡八音聞見限也臣觀陛下之心非不憂慮天下也以<lb/>
<pb n="KR4h0132_WYG_077-8a"/>
陛下憂慮天下之心行王道豈難乎哉孟子曰以齊王<lb/>
猶反手也又曰師文王大國五年小國七年必為政於<lb/>
天下矣以諸侯之位一國之地五年可以王天下况陛<lb/>
下居天子之尊令行四海如風之動茍行王政奚啻反<lb/>
手之易哉昔者大禹治水八年於外三過其門而不入<lb/>
思以利天下雖勞苦不避也今陛下行王政非有苦身<lb/>
體勞思慮之難也何憚而不為哉孝經曰立身行道揚<lb/>
名於後世以顯父母孝之終也匹夫猶當行道以顯父<lb/>
<pb n="KR4h0132_WYG_077-8b"/>
母况陛下貴為天子豈不欲發憤求治思齊堯舜納民仁<lb/>
夀上光祖考垂休無窮凡所謂孝無大於此者也臣以<lb/>
為治今天下猶理亂絲非持其端條而舉之不可得而<lb/>
治也故臣前所陳不及厯指政治之闕但見有危亂之<lb/>
虞救之當以王道也然而行王之道非可一二而言願<lb/>
得一面天顔罄陳所學如或有助陛下其置之左右使<lb/>
盡其誠苟實可用陛下其大用之若行而不效當服罔<lb/>
上之誅而不虚受陛下爵禄也陛下問羣臣羣臣必謂<lb/>
<pb n="KR4h0132_WYG_077-9a"/>
寒賤之士不可使近上側自臣思之以為不然臣髙祖<lb/>
羽太祖朝年六十餘為縣令一言遭遇聖祖特加拔擢<lb/>
攀附太宗終於兵部侍郎顧遇之厚羣臣無比備存家<lb/>
牒不敢繁述臣曽祖希振既以父任後祖遹復被推恩<lb/>
國家録先世之勛臣父珦又䝉延賞今為國子博士非<lb/>
有横草之功食君禄四世一百年矣臣料天下受國恩<lb/>
之厚無如臣家者臣自職事以來思為國家盡死未得<lb/>
其路爾則臣進見宜無疑也或者更為强詞言其不可<lb/>
<pb n="KR4h0132_WYG_077-9b"/>
此乃自負隂私懼防<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>訐者也伏望陛下出於聖斷勿<lb/>
狥衆言以王道為心以生民為念黜世俗之論期非常<lb/>
之功昔漢武笑齊宣不行孟子之説自致不王而不用<lb/>
仲舒之䇿隋文笑漢武不用仲舒之䇿不至於道而不<lb/>
聴王通之言二主之昏料陛下亦嘗笑之矣臣雖不敢<lb/>
望三子之賢然臣之所學三子之道也陛下勿使後之<lb/>
視今猶今之視昔則天下不勝幸甚望陛下特留意焉<lb/>
臣愚無任踰越狂狷恐懼之極臣頥昧死頓首謹言<lb/>
<pb n="KR4h0132_WYG_077-10a"/>
　　上太皇太后書<hi>程頥</hi>
臣愚鄙之人自少不喜進取以讀書求道為事於兹幾<lb/>
三十年矣當英宗朝暨神宗之初屢為當塗者稱薦臣<lb/>
於斯時自顧學之不足不願仕也及皇帝陛下嗣位太<lb/>
皇太后陛下臨朝求賢願治大臣上體聖意搜揚巖穴<lb/>
首及微賤䝉恩除西京學官臣於斯時未有意於仕也<lb/>
辭避方再而遽有召命臣門下學者促臣行者半勸臣<lb/>
勿行者半促臣行者則曰君命召禮不俟駕勸臣勿行<lb/>
<pb n="KR4h0132_WYG_077-10b"/>
者則曰古之儒者召之則不往臣以為召而不往惟子<lb/>
思孟軻則可葢二人者處賓師之位不徃所以規其君<lb/>
也已之㣲賤食土之毛而為王民召而不至邦有常憲<lb/>
是以奔走應命到闕䝉恩授舘職方以義辭遂䝉召對<lb/>
臣於斯時尚未有意於仕也進至簾前咫尺天光未嘗<lb/>
敢以一言及朝政陛下視臣豈求進者哉既而親奉徳<lb/>
音擢置經筵事出望外惘然驚惕臣切内思儒者得以<lb/>
道學輔人主葢非常之遇使臣自擇所處亦無過於此<lb/>
<pb n="KR4h0132_WYG_077-11a"/>
矣臣於斯時雖以不才而辭然許國之心實已萌矣尚<lb/>
慮陛下貪賢樂善果於取人知之或未審也故又進其<lb/>
狂言以覬詳察曰如小有可用則敢不就職或狂妄無<lb/>
取則乞聴辭避章再上再命祗受是陛下不以為妄也<lb/>
臣於是受命供職而來夙夜畢精竭慮惟欲主上徳如<lb/>
堯舜異日天下享堯舜之治廟社固無窮之基乃臣之<lb/>
心也臣本山埜之人禀性朴直言辭鄙拙則有之矣至<lb/>
於愛君之心事君之禮告君之道敢有不盡上頼聖明<lb/>
<pb n="KR4h0132_WYG_077-11b"/>
可以照鑒臣自惟至愚䝉陛下特達之知遭遇如此願<lb/>
効區區之誠庶幾毫髪之補惟陛下留意省覽不勝幸<lb/>
甚伏以太皇太后陛下心存至公躬行大道開納忠信<lb/>
委用耆徳不止維持大業且欲興致太平前代英主所<lb/>
不及也但能日慎一日天下之事不足慮也臣以為今<lb/>
日至大至急為宗社生靈久長之計惟是輔養上徳而<lb/>
已厯觀前古輔養幼主之道莫備於周公周公之為萬<lb/>
世之法也臣願陛下擴髙世之見以聖人之言為可必<lb/>
<pb n="KR4h0132_WYG_077-12a"/>
信先王之道為可必行勿狃滯於近規勿遷惑於衆口<lb/>
古人所謂周公豈欺我哉周公作立政之書舉言常伯<lb/>
常任至於綴衣虎賁以為知恤者鮮一篇之中丁寧重<lb/>
複惟在此一事而已書又曰僕臣正厥后克正又曰后<lb/>
徳惟臣不徳惟臣又曰侍御僕徔罔匪正人以旦夕承<lb/>
弼厥辟出入起居罔有不欽是古人之意人主跬步不<lb/>
可離正人也葢所以涵養氣質薫陶徳性故能習與智<lb/>
長化與心成後世不復知此以為人主就學所以渉書<lb/>
<pb n="KR4h0132_WYG_077-12b"/>
史覽古今也不知涉書史覽古今乃一端爾若止於如<lb/>
是則能文宮人可備勸講知書内侍可充輔道何用置<lb/>
官設職精求賢徳哉大抵人主受天之命禀賦自殊厯<lb/>
考前史帝王才質鮮不過人然而完徳有道之君至少<lb/>
其故何哉皆輔養不得其道而位勢使之然也伏惟皇<lb/>
帝陛下天資粹美徳性仁厚必為有宋令主但恨輔養<lb/>
之道有未至爾臣供職已來六侍講筵但見諸臣拱手<lb/>
黙坐當講者立案傍解釋數行而退如此雖彌年積嵗<lb/>
<pb n="KR4h0132_WYG_077-13a"/>
所益幾何與周公輔成王之道殊不同矣或以為主上<lb/>
方幼且當如此此不知本之論也古人生子能食能言<lb/>
而敎之大學之法以豫為先人之幼也知思未有所至<lb/>
便當以格言至論日陳於前雖未曉知且當薫聒使盈<lb/>
耳充腹久自安習若固有之雖以他言惑之不能入也<lb/>
若為之不豫及乎稍長私意偏好生於内衆口辯言鑠<lb/>
於外欲其純完不可得也故所急在先人豈有太早者<lb/>
乎或乂以為主上天資至美自無違道不湏過慮此尤<lb/>
<pb n="KR4h0132_WYG_077-13b"/>
非至論夫聖莫聖於舜而禹臯陶未嘗忘規戒至曰無<lb/>
若丹朱好慢遊作傲虐且舜之不為慢遊傲虐雖至愚<lb/>
亦當知之豈禹而不知乎葢處崇髙之位儆戒之道不<lb/>
得不如是也且人心豈有常哉以唐太宗之英睿躬厯<lb/>
艱難力平禍亂年亦長矣始惡隋煬侈麗毁其層觀廣<lb/>
殿不六七年復欲治乾陽殿是人心果可長乎所以聖<lb/>
賢雖明盛之際不廢規戒為慮豈不深逺也哉况沖幼<lb/>
之君閑邪拂違之道可少懈乎伏自四月末間以盛暑<lb/>
<pb n="KR4h0132_WYG_077-14a"/>
罷講比至中秋葢踰三月古人欲旦夕承弼出入起居<lb/>
而今乃三月不一見儒臣何其與古人之意異也今士<lb/>
大夫家子弟亦不肯使經時累月不親儒士初秋漸涼<lb/>
臣欲乞於内殿或後苑清涼處召見當日講官俾陳説<lb/>
道義縱然未有深益亦使天下知太皇太后用意如此<lb/>
又一人獨對與衆見不同自然情意易通不三五次便<lb/>
當習熟若不如此漸致待其自然是輔道官都不為力<lb/>
將安用之將來伏假既開且乞依舊輪次值日所貴常<lb/>
<pb n="KR4h0132_WYG_077-14b"/>
得一員獨對開發之道葢自有方朋習之益最為至切<lb/>
故周公輔成王使伯禽與之處聖人所為必無不當真<lb/>
廟使蔡伯希侍仁宗乃師古也臣欲乞擇臣僚家子弟<lb/>
十嵗已上十二已下端謹頴悟者三人侍上左右上所<lb/>
讀之書亦使讀之辯色則入昏而罷歸當令二人侍一<lb/>
人更休每人擇有年宮人内臣二人隨逐㸔承不得暫<lb/>
離常情笑語亦勿禁止唯湏言語必正舉動必莊仍使<lb/>
日至資善堂呈所習業講官常加教勒使知嚴憚年纔<lb/>
<pb n="KR4h0132_WYG_077-15a"/>
十三便令罷去嵗月之間自覺其益比來宰相十日一<lb/>
至經筵亦止於黙坐而巳又間日講讀則史官一人立<lb/>
侍史官之職言動必書施於視政時則可經筵講肄之<lb/>
所乃燕處也主上方問學之初宜心泰體舒乃能悦懌<lb/>
今則前對大臣動虞有失旁立史官言出輙書使上欲<lb/>
遊其志得乎欲發於言敢乎深妨學問不得不改欲乞<lb/>
特降指揮宰臣一月兩次與文彦博同赴經筵遇宰臣<lb/>
赴日即乞就崇政殿講説因令史官入侍崇政殿説書<lb/>
<pb n="KR4h0132_WYG_077-15b"/>
之職置來已久乃是講説之所漢唐命儒士講論亦多<lb/>
在殿上葢故事也邇英殿廹狹講讀官内臣近三十人<lb/>
在其中四月間尚未甚熱而講官巳流汗况主上氣體<lb/>
嫩弱豈得為便春夏之際人氣蒸薄深可慮也祖宗之<lb/>
時偶然在彼執為典故殊無義理欲乞今後只於延和<lb/>
殿講讀後楹垂簾簾前置御座太皇太后每遇政事稀<lb/>
簡聖體康和時至簾下觀講官進説不惟省詧主上進<lb/>
業於陛下聖聰未必無補兼講官輔導之間事意不少<lb/>
<pb n="KR4h0132_WYG_077-16a"/>
有當奏禀便得上聞亦不可煩勞聖躬限以日數但旬<lb/>
月之間意適則<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>可也今講讀官共五人四人皆兼要<lb/>
職獨臣不領别官近復差修國子監太學條制是亦兼<lb/>
它職也乃無一人專職輔道者執政之意可見也葢惜<lb/>
人才不欲使之閑爾又以為雖兼它職不妨講讀此尤<lb/>
不思之甚也不敢言告君之道只以告衆人言之夫告<lb/>
於人者非積其誠意不能感而入也聖人以蒲蘆喻教<lb/>
謂以誠化之也今夫鐘怒而擊之則武悲而擊之則哀<lb/>
<pb n="KR4h0132_WYG_077-16b"/>
誠意之感而入也告於人亦如是古人所以齋戒而告<lb/>
君者何謂也臣前後兩得進講未嘗敢不宿齋豫戒潜<lb/>
思存誠覬感動於上心若使營營於職事紛紛其思慮<lb/>
待至上前然後善其辭説徒以頰舌感人不亦淺乎此<lb/>
理非知學者不能曉也道衰學廢世俗何嘗聞此雖聞<lb/>
之必以為迂誕陛下髙識逺見當䝉鑒知以朝廷之大<lb/>
人主之重置二三臣專職輔道極非過當今諸臣所兼<lb/>
皆要官若未能遽罷且乞免臣修國子監條制俾臣夙<lb/>
<pb n="KR4h0132_WYG_077-17a"/>
夜精思竭誠專在輔道不惟事理當然且使天下知朝<lb/>
廷以為重事不以為閑所也陛下擢臣於草埜之中葢<lb/>
以其讀聖人書聞聖人道臣敢不以其所學上報聖明<lb/>
竊以聖人之學不傳久矣臣幸得之於遺經不自度量<lb/>
以身任道天下駭笑者雖多而近年信徔者亦衆方將<lb/>
區區駕其説以示學者覬能傳於後世不虞天幸之至<lb/>
得備講説於人主之側使臣得以聖人之學上沃聖聰<lb/>
則聖人之道有可行之望豈特臣之幸哉如陛下未以<lb/>
<pb n="KR4h0132_WYG_077-17b"/>
臣言為信何不一賜訪問臣當陳聖學之端緒發至道<lb/>
之淵㣲陛下聖鑒髙明必䝉照納如其妄偽願徔誅殛<lb/>
臣愚不任懇悃惶懼待辠之至<lb/>
　<lb/>
　<lb/>
　<lb/>
　<lb/>
　文章辨體彚選巻七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四十二</head> <lb/>
    <p>
<pb n="KR4h0132_WYG_042-1a"/>
欽定四庫全書<lb/>
　文章辨體彚選巻四十二<lb/>
　　　　　　　　　　　　明　賀復徴　編<lb/>
檄一<lb/>
　劉勰曰檄者皦也宣露於外皦然明白也凡檄之大<lb/>
　體或述此休明或叙彼苛虐指天時審人事筭強弱<lb/>
　角權勢標蓍龜於前騐懸盤鑑於已然雖本國信實<lb/>
　参兵詐故植義颺辭務在剛健挿羽以示迅不可使<lb/>
<pb n="KR4h0132_WYG_042-1b"/>
　辭緩露板以宣衆不可使義隠必事昭而理辨氣盛<lb/>
　而辭斷此其要也　吳訥曰按釋文檄軍書也春秋<lb/>
　時祭公謀父稱文告之辭即檄之本始至戰國張儀<lb/>
　為檄告楚相其名始著觀唐以前不用四六故辭直<lb/>
　義顯昔人謂檄以散文為得體豈不信乎　檄如水<lb/>
　之激以之行軍所以起其為也<lb/>
　　告楚相檄<hi>秦張儀</hi>
　張儀嘗從楚相飲楚相亡璧門下意張儀曰儀貧無<lb/>
<pb n="KR4h0132_WYG_042-2a"/>
　行此必盗相君之璧共執張儀掠笞數百不服醳之<lb/>
　張儀既相秦為文檄告楚相曰<lb/>
始吾從若飲我不盗而璧若笞我若善守汝國我顧且<lb/>
盗而城<lb/>
　　諭巴蜀父老檄<hi>漢司馬相如</hi>
檄曰告巴蜀太守蠻夷自擅不討之日乆矣時侵犯邊<lb/>
境勞士大夫陛下即位存撫天下輯安中國然後興師<lb/>
出兵北征匈奴單于怖駭交臂受事屈膝請和康居西<lb/>
<pb n="KR4h0132_WYG_042-2b"/>
域重譯納貢稽首來享移師東指閩越相誅右弔畨禺<lb/>
太子入朝南夷之君西僰之長常效貢職不敢怠惰延<lb/>
頸舉踵喁喁然皆鄉風慕義欲為臣妾道里遼逺山川<lb/>
阻深不能自致夫不順者已誅而為善者未賞故遣中<lb/>
郎將往賔之發巴蜀之士各五百人以奉幣衛使者不<lb/>
然靡有兵革之事戰鬬之患今聞其乃發軍興制驚懼<lb/>
子弟憂患長老郡又擅為轉粟運輸皆非陛下之意也<lb/>
當行者或亡逃自賊殺亦非人臣之節也夫邊郡之士<lb/>
<pb n="KR4h0132_WYG_042-3a"/>
聞烽舉燧燔皆攝弓而馳荷兵而走流汗相屬惟恐居<lb/>
後觸白刃冐流矢議不反顧計不旋踵人懐怒心如報<lb/>
私讐彼豈樂死惡生非編列之民而與巴蜀異主哉計<lb/>
深慮逺急國家之難而樂盡人臣之道也故有剖符之<lb/>
封析圭而爵位為通侯居列東第終則遺顯號於後世<lb/>
傳土地於子孫行事甚忠敬居位甚安佚名聲施於無<lb/>
窮功烈著而不滅是以賢人君子肝腦塗中原膏液潤<lb/>
野草而不辭也今奉幣役至南夷即自賊殺或亡逃抵<lb/>
<pb n="KR4h0132_WYG_042-3b"/>
誅身死無名謚為至愚恥及父母為天下笑人之度量<lb/>
相越豈不逺哉然此非獨行者之罪也父兄之教不先<lb/>
子弟之率不謹也寡亷鮮恥而俗不長厚也其被刑戮<lb/>
不亦冝乎陛下患使者有司之若彼悼不肖愚民之如<lb/>
此故遣信使曉諭百姓以發卒之事因數之以不忠死<lb/>
亡之罪讓三老孝弟以不教誨之過方今田時重煩百<lb/>
姓已親見近縣恐逺所谿谷山澤之民不徧聞檄到亟<lb/>
下縣道使咸知陛下之意毋忽<lb/>
<pb n="KR4h0132_WYG_042-4a"/>
　　告青徐檄<hi>伏隆</hi>
乃者猾臣王莽殺帝盗位宗室興兵除亂誅莽故羣下<lb/>
推立聖公以主宗廟而任用賊臣殺戮賢良三王作亂<lb/>
盗賊從横忤逆天心卒為赤眉所害皇天祐漢聖哲應<lb/>
期陛下神武奮發以少制衆故尋邑以百萬之軍潰散<lb/>
於昆陽王郎以全趙之師土崩於邯鄲大彤髙胡望旗<lb/>
消靡鐡脛五校莫不摧破梁王劉永幸以宗室屬籍爵<lb/>
為侯王不知厭足自求禍葉遂封爵牧守造為詐逆今<lb/>
<pb n="KR4h0132_WYG_042-4b"/>
虎牙大將軍屯營十萬已㧞睢陽劉永奔迸家已族矣<lb/>
此諸君所聞也不先自圗後悔何及<lb/>
　　告郡國檄<hi>隗囂</hi>
漢復元年七月已酉朔已巳上將軍隗囂白虎將軍隗<lb/>
崔左將軍隗義右將軍楊廣明威將軍王遵雲旗將軍<lb/>
周宗等告州牧部監郡卒正連率大尹尹尉隊大夫屬<lb/>
正屬令故新都侯王莽慢侮天地悖道逆理鴆殺孝平<lb/>
皇帝簒奪其位矯託天命偽作符書欺惑衆庶震怒上<lb/>
<pb n="KR4h0132_WYG_042-5a"/>
帝反戾飾文以為祥瑞戯弄神祗歌頌禍殃楚越之竹<lb/>
不足以書其惡天下昭然所共聞知今畧舉大端以喻<lb/>
吏民盖天為父地為母禍福之應各以事降莽明知之<lb/>
而冥昧觸冐不顧大忌詭亂天術援引史傳昔秦始皇<lb/>
毁壊謚法以一二數欲至萬世而莽下三萬六千數之<lb/>
歴言身當盡此度循亡秦之軌推無窮之數是其逆天<lb/>
之大罪也分列郡國斷截地絡田為王田賣買不得規<lb/>
錮山澤奪民本業造起九廟窮極土作發冡河東攻刦<lb/>
<pb n="KR4h0132_WYG_042-5b"/>
丘壟此其逆地之大罪也尊任殘賊信用奸佞誅僇忠<lb/>
正覆按口語赤車奔馳法冠晨夜寃繫無辜妄族衆庶<lb/>
行炮烙之刑除順時之法灌以醇醯裂以五毒政令日<lb/>
變官名月易貨幣嵗改吏民昬亂不知所從商旅窮窘<lb/>
號泣市道設為六管増重賦歛刻剥百姓厚自奉養苞<lb/>
苴流行財入公府上下貪賄莫相檢考民坐挾銅炭没<lb/>
入鍾官徒𨽻殷積數十萬人工匠饑死長安皆臭既亂<lb/>
諸夏狂心益悖北攻强胡南擾勁越西侵羌戎東摘濊<lb/>
<pb n="KR4h0132_WYG_042-6a"/>
貊使四境之外並入為害縁邊之郡江海之瀕滌地無<lb/>
類故攻戰之所敗苛法之所䧟饑饉之所夭疾疫之所<lb/>
及以萬萬計其死者則露屍不掩生者則奔亡流散㓜<lb/>
孤婦女流離係虜此其逆人之大罪也是故上帝哀矜<lb/>
降罰於莽妻子顛殞還自誅刈大臣反據亡形已成大<lb/>
司馬董忠國師劉歆衛将軍王渉皆結謀内潰司命孔<lb/>
仁納言嚴尤秩宗陳茂舉衆外降今山東之兵二百餘<lb/>
萬已平齊楚下蜀漢定宛洛據敖倉守函谷威命四布<lb/>
<pb n="KR4h0132_WYG_042-6b"/>
宣風中岳興滅繼絶封定萬國遵髙祖之舊制修孝文<lb/>
之遺徳有不從命武軍平之馳使四夷復其爵號然後<lb/>
還師振旅櫜弓卧鼔申命百姓各安其所庶無負予之<lb/>
責<lb/>
　　漢袁紹檄豫州<hi>陳琳</hi>
左將軍領豫州刺史郡國相守盖聞明主圗危以制變<lb/>
忠臣慮難以立權是以有非常之人然後有非常之事<lb/>
有非常之事然後立非常之功夫非常者固非常人所<lb/>
<pb n="KR4h0132_WYG_042-7a"/>
擬也曩者強秦弱主趙髙執柄専制朝權威福由已時<lb/>
人廹脅莫敢正言終有望夷之敗祖宗焚滅汚辱至今<lb/>
永為世鑒及臻吕后季年産禄専政内兼二軍外統梁<lb/>
趙擅斷萬機决事省禁下陵上替海内寒心於是絳侯<lb/>
朱虚興兵奮怒誅夷逆暴尊立太宗故能道化興隆光明<lb/>
顯融此則大臣立權之明表也司空曹操祖父中常侍<lb/>
騰與左悺徐璜並作妖孽饕餮放横傷化虐民父嵩乞<lb/>
匄擕養因贓假位輿金輦璧輸貨權門竊盗鼎司傾覆<lb/>
<pb n="KR4h0132_WYG_042-7b"/>
重器操贅閹遺醜本無懿徳<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡鋒協好亂樂禍幕府<lb/>
董統鷹揚掃除凶逆續遇董卓侵官暴國於是提劍揮<lb/>
鼔發命東夏收羅英雄弃瑕取用故遂與操同諮合謀<lb/>
授以禆師謂其鷹大之才爪牙可任至乃愚佻短畧輕<lb/>
進易退傷夷折衂數䘮師徒幕府輙復分兵命銳修完<lb/>
補輯表行東郡領兖州刺史被以虎文奬䠞威柄<lb/>
冀獲秦師一尅之報而操遂乗資䟦扈肆行凶忒割<lb/>
剥元元殘賢害善故九江太守邊讓英才俊偉天下知<lb/>
<pb n="KR4h0132_WYG_042-8a"/>
名直言正色論不阿謟身首被梟懸之誅妻孥受灰滅<lb/>
之咎自是士林憤痛民怨彌重一夫奮臂舉州同聲故<lb/>
躬破於徐方地奪於吕布彷徨東裔蹈據無所幕府推<lb/>
強幹弱枝之義且不登叛人之黨故復援旌擐甲席巻<lb/>
赴征金鼓響振布衆奔沮拯其死亡之患復其方伯之<lb/>
位則幕府無徳於兖土之民而大有造於操也後㑹鸞<lb/>
駕反斾羣虜冦攻時冀州方有北鄙之警匪遑離局故<lb/>
使從事中郎徐勛就發遣操使繕修郊廟翊衛㓜主操<lb/>
<pb n="KR4h0132_WYG_042-8b"/>
便放志専行脅遷當御省禁卑侮王室敗法亂紀坐領<lb/>
三臺専制朝政爵賞由心刑戮在口所愛光五宗所惡<lb/>
滅三族羣談者受顯誅腹議者䝉隠戮百寮鉗口道路<lb/>
以目尚書記朝㑹公卿充員品而已故大尉楊彪典歴<lb/>
二司享國極位操因縁眦睚被以非罪榜楚参并五毒<lb/>
備至觸情任忒不顧憲網又議郎趙彦忠諌直言義有<lb/>
可納是以聖朝含聽改容加錫操欲迷奪明時杜絶言<lb/>
路擅收立殺不俟報聞乂梁孝王先帝母昆墳陵尊顯<lb/>
<pb n="KR4h0132_WYG_042-9a"/>
桑梓松栢猶冝肅恭而操帥將校吏士親臨發掘破棺裸<lb/>
尸掠取金寳至令聖明流涕士民傷懐操又特置發丘<lb/>
中郎將摸金校尉所過隳突無骸不露身處三公之位<lb/>
而行桀虜之態汙國虐民毒施人鬼加其細政惨苛科<lb/>
防互設罾繳充蹊坑穽塞路舉手掛網羅動足觸機䧟<lb/>
是以兖豫有無聊之民帝都有吁嗟之怨歴觀載籍無<lb/>
道之臣貪殘酷烈於操為甚幕府方詰外姦未及整訓<lb/>
加緒含容冀可彌縫而操豺狼野心潛包禍謀乃欲摧<lb/>
<pb n="KR4h0132_WYG_042-9b"/>
撓棟樑孤弱漢室除滅忠正専為梟雄往者伐鼓北征<lb/>
公孫瓚彊冦桀逆拒違一年操因其未破隂交書命外<lb/>
助王師内相掩襲故引兵造河方舟北濟㑹其行人發<lb/>
露瓚亦梟夷故使鋒芒挫縮厥圗不果爾乃大軍過蕩<lb/>
西山屠各左校皆束手奉質爭為先登犬羊殘醜消淪<lb/>
山谷於是操師震慴晨夜逋遁屯據敖倉阻河為固欲<lb/>
以螗蜋之斧禦隆車之隧幕府奉漢威靈折衝宇宙長<lb/>
㦸百萬胡騎千羣奮中黄育獲之士騁良工勁努之勢<lb/>
<pb n="KR4h0132_WYG_042-10a"/>
并州越太行青州渉濟漯大軍汎黄河而角其前荆州<lb/>
下宛葉而掎其後雷震虎歩並集虜庭若舉炎火以焫<lb/>
飛蓬覆滄海以沃熛炭有何不滅者哉又操軍吏士其<lb/>
可戰者皆出自幽冀或故營部曲咸怨曠思歸流涕北<lb/>
顧其餘兖豫之民及吕布張揚之遺衆覆亡廹脅權時<lb/>
茍從各被創夷人為讐敵若廻斾方阻登髙岡而擊鼓<lb/>
吹揚素揮以啟降路必土崩丸解不俟血刃方今漢室<lb/>
陵遲綱維弛絶聖朝無一介之輔股肱無折衝之勢方<lb/>
<pb n="KR4h0132_WYG_042-10b"/>
畿之内簡練之臣皆垂頭搨翼莫所憑恃雖有忠義之<lb/>
佐脅於暴虐之臣焉能展其節又操持部曲精兵七百<lb/>
圍守宫闕外託宿衛内實拘執懼其篡逆之萌因時而<lb/>
作此乃忠臣肝腦塗地之秋烈士立功之㑹可不朂哉<lb/>
操又矯命稱制遣使發兵恐邊逺州郡過聽給與彊冦<lb/>
弱主違衆旅叛舉以䘮名為天下笑則明哲不取也即<lb/>
日幽并青冀四州並進書到荆州便勒見兵與建忠将<lb/>
軍協同聲勢州郡各整戎馬羅落境界舉師揚威並匡<lb/>
<pb n="KR4h0132_WYG_042-11a"/>
社稷則非常之功於是乎著其得操首者封五千户侯賞<lb/>
錢五千萬部曲偏禆將校諸吏降者勿有所問廣宣恩<lb/>
信班揚符賞布告天下咸使知聖朝有拘偪之難如律<lb/>
令<lb/>
　　漢荀彧檄吳將校部曲文<hi>陳琳</hi>
年月日子尚書令彧告江東諸將校部曲及孫權宗親<lb/>
中外盖聞禍福無門惟人所召夫見機而作不處凶危<lb/>
上聖之明也臨事制變困而能通智者之慮也漸漬荒<lb/>
<pb n="KR4h0132_WYG_042-11b"/>
沈往而不反愚之蔽也是以大雅君子居安思危以逺<lb/>
咎悔小人臨禍懐佚以待死亡二者之量不亦殊乎孫<lb/>
權小子未辨菽麥要領不足以膏齊斧名字不足以洿<lb/>
簡墨譬猶鷇卵始生翰毛而便陸梁放肆顧行吠主謂<lb/>
為舟楫足以距皇威江湖足以逃靈誅不知天網設張<lb/>
以在綱目㸑鑊之魚期於消爛也若使水而可恃則洞<lb/>
庭無三苖之墟子陽無荆門之敗朝鮮之壘不刋南越<lb/>
之旌不㧞昔夫差承闔閭之逺跡用申胥之訓兵棲越<lb/>
<pb n="KR4h0132_WYG_042-12a"/>
㑹稽可謂強矣及其抗衡上國與晋爭長都城屠於勾<lb/>
踐武卒散於黄池終於覆滅身罄越軍及吳王濞驕恣<lb/>
屈强猖猾始亂自以兵强國冨勢陵京城太尉帥師甫<lb/>
下滎陽則七國之軍丸解氷泮濞之罵言未絶於口而<lb/>
丹徒之刃已䧟其胸何則天威不可當而悖逆之罪重<lb/>
也且江湖之衆不可恃也自董卓作亂以迄於今將三<lb/>
十載其間豪傑縱横熊據虎跱強如二袁勇如吕布跨<lb/>
州連郡有威有名十有餘輩其餘鋒捍特起鸇視狼顧<lb/>
<pb n="KR4h0132_WYG_042-12b"/>
爭為梟雄者不可勝數然皆伏鈇嬰鉞首腰分離雲散<lb/>
原燎罔有孑遺近者闗中諸將復相合聚續為叛亂阻<lb/>
二華據河渭驅率羌胡齊鋒東向氣髙志逺似若無敵<lb/>
丞相秉鉞鷹揚順風烈火元戎啟行未鼓而破伏尸千<lb/>
萬流血漂樐此皆天下所共知也是後大軍所以臨江<lb/>
而不濟者以韓約馬超逋逸迸脫走還凉州復欲鳴吠<lb/>
逆賊宋建僭號河首同惡相救並為脣齒又鎮南將軍<lb/>
張魯負固不恭皆我王誅所當先加故且觀兵旋斾復<lb/>
<pb n="KR4h0132_WYG_042-13a"/>
整六師長驅西征致天下誅偏將渉隴則建約梟夷旍<lb/>
首萬里軍入散闗則羣氐率服王侯豪帥奔走前驅進<lb/>
臨漢中則陽平不守十萬之師土崩魚爛張魯逋竄走<lb/>
入巴中懐恩悔過委質還降巴夷王朴胡賨邑侯杜濩<lb/>
各帥種落共舉巴郡以奉王職鉦鼓一動二方俱定利<lb/>
盡西海兵不鈍鋒若此之事皆上天威明社稷神武非<lb/>
徒人力所能立也聖朝寛仁覆載允信允文大啟爵命<lb/>
以示四方魯及胡濩皆享萬户之封魯之五子各受千<lb/>
<pb n="KR4h0132_WYG_042-13b"/>
室之邑胡濩子弟部曲將校為列侯將軍以下千有餘<lb/>
人百姓安堵四民反業而建約支屬皆為鯨鯢超之妻<lb/>
孥焚首金城父母嬰孩覆尸許市非國家鍾禍於彼降<lb/>
福於此也逆順之分不得不然夫擊鳥先髙攫鷙之勢<lb/>
也牧野之威孟津之退也今者枳棘翦扞戎夏以清萬<lb/>
里肅齊六師無事故大舉天師百萬之衆與匈奴南單<lb/>
于呼完厨及六郡烏桓丁令屠各湟中羌僰霆奮席巻<lb/>
自夀春而南又使征西將軍夏侯淵等率精甲五萬及<lb/>
<pb n="KR4h0132_WYG_042-14a"/>
武都氐羌巴漢銳卒南臨汶江搤據庸蜀江夏襄陽諸<lb/>
軍横截湘沅以臨豫章樓船横海之師直指吳㑹萬里<lb/>
尅期五道並入權之期命於是至矣丞相銜奉國威為<lb/>
人除害元惡大憝必當梟夷至於支附葉從皆非詔書<lb/>
所特禽疾故每破滅強敵未嘗不務在先降後誅㧞將<lb/>
取才各盡其用是以立功之士莫不翹足引領望風響<lb/>
應昔袁術僭逆王誅將加則廬江太守劉勲先舉其<lb/>
郡還歸國家吕布作亂師臨下邳張遼侯成率衆出<lb/>
<pb n="KR4h0132_WYG_042-14b"/>
降還討眭固薛洪樛尚開城就化官渡之役則張郃髙<lb/>
奐舉事立功後討袁尚則都督將軍馬延故豫州刺史<lb/>
隂䕫射聲校尉郭昭臨陣來降圍守鄴城則將軍蘇㳺<lb/>
反為内應審配兄子開門入兵既誅袁譚則幽州大將<lb/>
焦觸攻逐袁煕舉縣來服凡此之軰數百人皆忠壯果<lb/>
力有智有仁悉與丞相叅圖畫策折衝討難芟敵搴旗<lb/>
静安海内豈輕舉措也哉誠乃天唘其心計深慮逺審<lb/>
邪正之津明可否之分勇不虚死節不茍立屈伸變化<lb/>
<pb n="KR4h0132_WYG_042-15a"/>
唯道所存故乃建丘山之功享不訾之禄朝為仇虜夕<lb/>
為上將所謂臨難知變轉禍為福者也若夫說誘甘言<lb/>
懐寳小恵泥滯茍且没而不覺隨波漂流與熛俱滅者<lb/>
亦甚衆多吉凶得失豈不哀哉昔嵗軍在漢中東西懸<lb/>
隔合肥遺守不滿五千權親以數萬之衆破敗奔走今<lb/>
乃欲當禦雷霆難以兾矣夫天道助順人道助信事上<lb/>
之謂義親親之謂仁盛孝章君也而權誅之孫輔兄也<lb/>
而權殺之賊義殘仁莫斯為甚乃神靈之逋罪下民所<lb/>
<pb n="KR4h0132_WYG_042-15b"/>
同讐辜讐之人謂之凶賊是故伊摯去夏不為傷徳飛<lb/>
亷死紂不可謂賢何者去就之道各有冝也丞相深惟<lb/>
江東舊徳名臣多在載籍近魏叔英秀出髙峙著名海<lb/>
内虞文繡砥礪清節耽學好古周㤗明當世儁彦徳行<lb/>
修明皆冝膺受多福保艾子孫而周盛門户無辜被戮<lb/>
遺類流離湮没草莽言之可為愴然聞魏周榮虞仲翔<lb/>
各紹堂構能負析薪及吳諸顧陸舊族長者世有髙位<lb/>
當報漢徳顯祖揚名又諸將校孫權婚親皆我國家良<lb/>
<pb n="KR4h0132_WYG_042-16a"/>
寳利器而並見驅迮雨絶於天有斧無柯何以自濟相<lb/>
隨顛没不亦哀乎盖鳯鳴髙岡以逺罻羅賢聖之徳也<lb/>
鸋鴂之鳥巢於葦苕苕折子破下愚之惑也今江東之<lb/>
地無異葦苕諸賢處之信亦危矣聖朝開𢎞曠蕩重惜<lb/>
民命誅在一人與衆無忌故設非常之賞以待非常之功乃<lb/>
覇夫烈士奮命之良時也可不勉乎若能翻然大舉建立元<lb/>
勲以膺顯祿福之上也如其未能笇量大小以存易亡亦其<lb/>
次也夫係蹄在足則猛虎絶其蹯蝮蛇在手則壯士㫁<lb/>
<pb n="KR4h0132_WYG_042-16b"/>
其節何則以其所全者重所棄者輕若乃樂禍懐寕迷<lb/>
而忘復闇大雅之所保背先賢之去就忽朝陽之安甘<lb/>
折苕之末日忘一日以至覆没大兵一放玉石俱碎雖<lb/>
欲救之亦無及已故令往購募爵賞科條如左檄到詳<lb/>
思至言如詔律令<lb/>
　　宋武帝討桓𤣥檄<lb/>
夫成敗相因理不常泰狡焉肆虐或遇聖明自我大晉<lb/>
屢遘陽九隆安以來皇家多故貞良弊於豺狼忠臣碎<lb/>
<pb n="KR4h0132_WYG_042-17a"/>
於虎口逆臣桓𤣥敢肆陵慢阻兵荆郢肆暴都邑天未<lb/>
忘難凶力實繁踰年之間遂傾皇祚主上播越流幸非<lb/>
所神器沈辱七廟毁墜雖是夏后之罹浞豷有漢之遭<lb/>
莽卓方之於茲未足為喻自𤣥簒逆於今歴載彌年亢<lb/>
旱人不聊生士庶疲於轉輸文武困於版築室家分析<lb/>
父子乖離豈唯大東有杼軸之悲摽梅有頃筐之怨而<lb/>
已哉仰觀天文俯察人事此而可有孰為可忘凡在有<lb/>
心誰不扼腕裕等所以叩心泣血不遑啟處者也是以<lb/>
<pb n="KR4h0132_WYG_042-17b"/>
夕寐宵興摉奬忠烈潛構﨑嶇過於履虎乗機奮發義<lb/>
不圖全輔國將軍劉毅廣武將軍何無忌鎮北主簿孟昶兗<lb/>
州主簿魏詠之寧逺將軍劉道規龍驤叅軍劉藩振武將軍<lb/>
檀憑之等忠烈斷金精貫白日荷戈俟奮志在畢命益州刺<lb/>
史毛璩萬里齊契掃定荆楚江州刺史郭昶之奉迎主<lb/>
上宫於尋陽鎮北將軍王元徳等並率部曲保據石頭<lb/>
揚武將軍諸葛長民收集義士已據歴陽征虜叅軍庾<lb/>
賾之等潛相連結以為内應同力協契所在蠭起即日<lb/>
<pb n="KR4h0132_WYG_042-18a"/>
斬偽徐州刺史安成王修青州刺史𢎞義衆既集文武<lb/>
爭先咸謂不有一統則事無以緝裕辭不獲命遂總軍<lb/>
要庶上憑祖宗之靈下罄義夫之節剪馘逋逆蕩清京<lb/>
華公侯諸君或世樹忠貞或身荷爵寵而並俛眉猾竪<lb/>
無由自效顧瞻周道寜不弔乎今日之舉良其㑹也裕<lb/>
以虚薄才非古人受任於既頽之運契接於已替之機<lb/>
丹忱未宣感慨憤激望霄漢以永懐眄山川以增佇投<lb/>
檄之日神馳賊庭<lb/>
<pb n="KR4h0132_WYG_042-18b"/>
　　移郡縣檄<hi>唐李宻</hi>
大魏永平元年四月二十七日魏公府上國公元帥府<lb/>
左長史邴元真大將軍左司馬楊徳方等布告天下人<lb/>
倫衣冠士庶等自元氣肇闢厥初生民樹之帝王以為<lb/>
司牧是以羲農軒頊之後堯舜禹湯之君靡不祗畏上<lb/>
𤣥愛育黔首乾乾終日翼翼小心馭朽索以同危履薄<lb/>
氷而自懼故一物失所若納隍而愧之一夫有罪遂下<lb/>
車而泣之謙徳軫於責躬憂勞切於罪已普天之下率<lb/>
<pb n="KR4h0132_WYG_042-19a"/>
土之濵蟠木距於流沙瀚海窮於丹穴莫不鼔腹擊壤<lb/>
鑿井耕田致之昇平驅之仁夀是以愛之若父母敬之<lb/>
若神明故能享國多年延祚長世未有暴虐臨民克終<lb/>
天位者也隋氏徃因周末預奉綴衣狐媚而圗聖寳胠<lb/>
篋而取神器及纘戎負扆狼虎其心始曀明兩之暉終<lb/>
於少陽之位先皇大漸侍疾禁中遂為裊獍便行鴆毒<lb/>
於是辠深於莒僕釁酷於商臣天地難容人神嗟憤加<lb/>
以州吁安忍閼伯日尋劒閣所以懐凶晉陽所以興亂<lb/>
<pb n="KR4h0132_WYG_042-19b"/>
甸人為罄滛刑斯逞夫九族既睦唐帝闡其欽明百世<lb/>
本支文王表其光大况乃隳壊磐石勦滅維城唇亡齒<lb/>
寒寜止虞虢欲其長乆其可得乎其罪一也禽獸之行<lb/>
在於聚麀人倫之禮别於内外而蘭陵公主逼幸告終<lb/>
誰謂敤首之賢翻見齊襄之恥逮於先皇嬪御並進銀<lb/>
環諸王子女咸貯金屋牝鷄鳴於詰旦雄雉恣其于飛<lb/>
袒服戱陳侯之朝穹廬同冐頓之寢爵賞之出女謁遽<lb/>
成公卿宣滛無復綱紀其罪二也平章百姓一日萬機<lb/>
<pb n="KR4h0132_WYG_042-20a"/>
禾曉求衣昃晷忘食是以大禹不重於尺璧漢明無隔<lb/>
於反支體此憂勤深慮幽枉而荒湎於酒俾晝作夜式<lb/>
號且呼酣嗜聲伎常居窟室每藉糟丘朝謁罕見其身<lb/>
羣臣希覩其靣斷决自爾不行敷奏於是停壅中山千<lb/>
日之飲酩酊無知襄陽三雅之杯留連詎北又廣召良<lb/>
家充選宫掖潛為九市親駕四驢自比商人見要逆旅<lb/>
殷紂之譴為小漢靈之罪更輕内外驚心遐邇失望其<lb/>
罪三也上棟下宇著在易爻茅茨采椽陳諸史籍聖人<lb/>
<pb n="KR4h0132_WYG_042-20b"/>
本意唯避風雨詎待珠玉之華寜湏綈錦之麗故璿室<lb/>
崇構商辛以之滅亡阿房崛起秦族以之傾覆而不遵<lb/>
古典不念前車廣立池臺多營宫觀金鋪玉户青𤨏丹<lb/>
墀蔽虧日月隔閡寒暑窮生人之筋力罄天下之資財<lb/>
使鬼尚難為之勞人固其不可其罪四也公田所籍不<lb/>
過十畆人力所供才止三日是以輕徭薄賦不奪農時<lb/>
寜積於人無藏於府而科稅繁猥不知紀極猛火屢燒<lb/>
漏巵難滿頭㑹箕歛逆折十年之租杼軸其空日損千<lb/>
<pb n="KR4h0132_WYG_042-21a"/>
金之費父母不保其赤子夫妻相棄於匡牀萬邦則<lb/>
城郭空虚千室則烟火斷絶西蜀王孫之室翻同原<lb/>
憲之貧東海糜竺之家俄成鄧通之鬼其罪五也古<lb/>
先哲王卜征廵狩唐虞五載周則一紀本欲親問疾苦<lb/>
觀省方俗乃復廣積薪芻多聚饔餼年年歴覽處處<lb/>
登臨從臣疲弊供頓辛苦而飄風涷雨聊竊比於前驅<lb/>
車轍馬跡遂周行於天下秦皇之心未已周穆之意難<lb/>
窮宴西母以歌雲浮東海以觀日家苦納秸之勤人阻<lb/>
<pb n="KR4h0132_WYG_042-21b"/>
來蘇之望且夫天子有道守在海外夷不亂華在徳非<lb/>
險長城之固戰國所為乃是狙詐之風非闗稽古之法<lb/>
而乃追踪秦代版築更興襲其基墟延袤萬里遂使屍<lb/>
骸蔽野血流成河積怨比於丘山號哭動於天地其罪<lb/>
六也遼水之東朝鮮之地禹貢以為荒服周王棄而不<lb/>
臣示以覊縻逹其聲教茍能愛人非求拓土又彊弩末<lb/>
矢不能穿於魯縞衝風餘力非敢動於鴻毛石田得而<lb/>
無堪雞肋食而何用而恃衆怙强窮兵黷武惟在并吞<lb/>
<pb n="KR4h0132_WYG_042-22a"/>
不務長策夫兵猶火也不戢將自焚遂使億兆夷人隻<lb/>
輪莫返夫差䘮國實為黄池之盟符堅滅身良由夀春<lb/>
之役欲捕鳴蟬於前不知黄雀於後復矢相顧髽弔成<lb/>
行義夫切齒壯士扼腕其罪七也直言啟沃王臣匪躬<lb/>
惟木從繩若金湏礪唐堯建鼔思聞獻替之言夏禹懸<lb/>
鞞時聽箴䂓之美而乃愎諌違卜妬賢嫉能直士正人<lb/>
皆由屠戮左僕射齊國公髙熲上柱國宋國公賀若弼<lb/>
或文昌上相或細栁功臣暫吐良藥之言翻加屬鏤之<lb/>
<pb n="KR4h0132_WYG_042-22b"/>
賜龍逢無罪便遭夏癸之誅王子何辜濫被商辛之戮<lb/>
遂令君子結舌賢人緘口指白日而為盛射蒼天而敢<lb/>
欺不悟國之將亡不知死之將至其罪八也設官分職<lb/>
貴在銓衡察獄問刑無聞賂鬻而錢神起論銅臭為公<lb/>
梁冀受黄金之虵孟佗薦葡萄之酒遂使彛倫攸斁政<lb/>
以賄成君子在野小人在位積薪居上騐汲黯之言囊<lb/>
錢不如傷趙壹之賦其罪九也宣尼有言無信不立用<lb/>
命賞祖義豈食言自獨夫嗣位毎嵗行幸南北廵狩東<lb/>
<pb n="KR4h0132_WYG_042-23a"/>
西征伐至如浩舋陪蹕東都守固閿鄉野戰鴈門解<lb/>
圍自外征夫不可勝記既立功勲湏酬官爵而志懐翻<lb/>
覆言亦浮詭臨危則勲賞懸授克定則絲綸不行異商<lb/>
鞅之賚金同項王之刓印芳餌之下必有懸魚惜其重<lb/>
賞求其死力走丸逆坂譬此非難凡百驍雄莫不讐<lb/>
忿至於匹夫蕞爾宿諾不虧既在乘輿二三其徳其罪<lb/>
十也有一於此未或不亡况四維不張三空總萃無小<lb/>
無大愚夫愚婦共識殷亡咸知夏滅罄南山之竹書罪<lb/>
<pb n="KR4h0132_WYG_042-23b"/>
無窮决東海之波流惡難盡是以窮竒災於上國猰㺄<lb/>
暴於中原三河縱封豕之貪四海被長虵之毒百姓殱<lb/>
亡殆無遺類十分之計才一而已蒼生凛凛咸憂杞國<lb/>
之崩赤縣嗷嗷俱愁歴陽之䧟且國祚將改必有常期<lb/>
六百䘮殷之年三十終姫之數故䜟籙皆云隋氏三十<lb/>
六年而滅此則厭徳之象已彰代終之兆先見皇天無<lb/>
親惟徳是輔况乃攙搶竟天申繻謂之除舊嵗星入井<lb/>
甘公以為義興兼以朱雀門燒正陽日食狐鳴鬼哭<lb/>
<pb n="KR4h0132_WYG_042-24a"/>
川竭山崩並是宗廟為墟之妖荆棘旅庭之事夏氏則<lb/>
災釁非多殷人則咎徴更少牽牛入漢方知大亂之期<lb/>
王良策馬始騐兵車之㑹今者順人將革先天不違<lb/>
大誓孟津陳盟景毫三千列國八百諸侯不謀而同辭<lb/>
不召而自至轟轟隠隠如電如雷雕虎嘯而谷風生<lb/>
應龍驤而景雲起我魏公聰明神武齊聖廣淵備七徳<lb/>
而在躬包九功而挺出周太保魏國公之孫上柱國蒲<lb/>
山公之子家傳盛徳武王乘季歴之基地啟元勲世祖<lb/>
<pb n="KR4h0132_WYG_042-24b"/>
嗣元皇之業篤生白水日角之相更彰載誕丹陵天表<lb/>
之文斯著加以姓符圖緯名協歌謡六合所以歸心三<lb/>
靈於焉改卜文王厄於羑里赤雀方來髙祖隠於碭山<lb/>
彤雲自起兵誅不道赤伏至自長安鋒銳難當黄星<lb/>
出於梁宋九五龍飛之始大人豹變之初歴試諸囏大<lb/>
敵彌勇上柱國司徒東郡公翟讓功宣締構翼亮經綸<lb/>
伊尹之贊成湯蕭河之輔髙帝上柱國總管歴城公孟<lb/>
讓上柱國左武侯大將軍單雄信上柱國右武侯大將<lb/>
<pb n="KR4h0132_WYG_042-25a"/>
軍徐勣柱國大將軍左長史邴元真絳國公裴行儼等<lb/>
並運籌千里勇冠三軍擊劒則截蛟斷鰲彎弧則啼<lb/>
猿落鴈韓彭絳灌成沛公之基冦賈吳馮奉蕭王之業<lb/>
復有䝉輪挾輈之士㧞距投石之夫冀馬追風吳戈照<lb/>
日魏公屬當期運撫茲億兆躬擐甲冑䟦渉山川櫛風<lb/>
沭雨豈辭勞倦遂興西伯之師将問南巢之罪百萬成<lb/>
旅四七為名呼吸則河渭絶流叱咤則嵩華自㧞以此<lb/>
攻城何城不克以此擊陣何陣不摧譬猶决滄海而灌<lb/>
<pb n="KR4h0132_WYG_042-25b"/>
殘熒舉崙崑而壓小卵鼔行而西百道俱進以四月二<lb/>
十一日届於東都而昏朝文武留守叚逹韋津皇甫無<lb/>
逸等昆吾惡稔蜚亷奸佞尚迷天數敢拒義師驅率醜<lb/>
徒衆有十萬自廻洛倉北遂來舉斧於是熊羆角逐貔<lb/>
虎争先因爾倒戈之心乘我破竹之勢曾未旋踵瓦解<lb/>
氷消坑卒則長平未多積甲則熊耳為小逹等助桀為<lb/>
虐嬰城自固梯衝亂舞徒設九拒之謀鼔角潜鳴空凭<lb/>
百樓之險鷰巢衛幕魚游宋池殄滅之期匪朝伊夕<lb/>
<pb n="KR4h0132_WYG_042-26a"/>
然興洛虎牢國家儲積我並先據為日久矣又得廻洛<lb/>
復取黎陽天下倉儲盡非隋有四方赴義萬里如雲足<lb/>
食足兵無前無敵裴光禄仁基雄才上畧受脤専征遐<lb/>
邇攸憑安危是託乃識機知變遷虞事夏袁謙擒於藍<lb/>
水張湏陁獲在滎陽竇慶戰没於睢陽郭絢授首於<lb/>
河北隋之亡候斷可知也清河公房彦藻近秉戎律略<lb/>
地東南師之所臨風行電擊安陸汝穎隨機破定淮安<lb/>
濟陽俄然送欵徐圓朗已平魯郡孟海公久破濟陽於<lb/>
<pb n="KR4h0132_WYG_042-26b"/>
是海内英雄咸來響應封民瞻取平原之境郝孝徳據<lb/>
黎陽之倉李士雄虎視於長平王徳仁鷹揚於上黨滑<lb/>
郡公李景考功郎中房孝基發自臨渝劉興祖起於白<lb/>
朔崔伯駒自頴川起房獻伯以譙郡來各擁數萬之兵<lb/>
俱期牧野之㑹滄溟之右函谷以東牛酒溢於軍前壺<lb/>
漿寜於道左諸君等並衣冠世胄杞梓良材歆神霖澤<lb/>
之秋裂地封侯之始豹變雀起今也其時鼉鳴龜應見<lb/>
機而作各冝鳩率子弟共建功名耿弇之赴光武蕭何<lb/>
<pb n="KR4h0132_WYG_042-27a"/>
之奉髙帝當以金章紫綬華盖朱輪富貴以重當年忠<lb/>
貞以傳奕葉豈不盛哉若隋代官人同夫桀犬尚荷王<lb/>
莾之恩仍懐蒯聵之禄審配死於袁氏不如張郃歸曹<lb/>
范増困於項王未若陳平從漢魏公推以赤心當加好<lb/>
爵擇木而處幸不自疑脫其猛虎猶豫舟中敵國夙沙之<lb/>
民共縳其主彭寵之僕自殺其君髙官上賞即以相授<lb/>
如暗於成事守迷不返崐岡縱火玉石俱焚爾等噬臍<lb/>
悔将何及黄河帯地明余旦旦之言皎日麗天知我勤<lb/>
<pb n="KR4h0132_WYG_042-27b"/>
勤之志布告天下咸使聞知<lb/>
　　唐徐敬業以武后臨朝移諸郡縣檄<hi>駱賔王</hi>
偽周武氏者性非和順地實寒㣲昔充太宗下陳曾以<lb/>
更衣入侍洎乎晩節穢亂春宫潛隠先帝之私隂圖後<lb/>
房之嬖入門見嫉蛾眉不肯讓人掩袖工䜛狐媚偏能<lb/>
惑主踐元后於翬翟䧟吾君於聚麀加以虺蜴為心豺<lb/>
狼成性近狎邪僻殘害忠良殺姊屠兄弑君鴆母人神<lb/>
之所同嫉天地之所不容猶復包藏禍心窺竊神器君<lb/>
<pb n="KR4h0132_WYG_042-28a"/>
之愛子幽之於别宫賊之宗盟委之以重任嗚呼霍子<lb/>
孟之不作朱虚侯之已亡燕啄皇孫知漢祚之將盡龍<lb/>
漦帝后識夏庭之遽衰敬業皇唐舊臣公侯冡子奉先<lb/>
君之成業荷本朝之厚恩宋㣲子之興悲良有以也袁<lb/>
君山之流涕豈徒然哉是用氣憤風雲志安社稷因天<lb/>
下之失望順宇内之推心爰舉義旗以清妖蠥南連百<lb/>
越北盡三河鐡騎成羣玉軸相接海陵紅粟倉儲之積<lb/>
靡窮江浦黄旗匡復之功何逺班聲動而北風起劍氣<lb/>
<pb n="KR4h0132_WYG_042-28b"/>
衝而南斗平喑嗚則山岳崩頽叱咤則風雲變色以此<lb/>
制敵何敵不摧以此圖功何功不克公等或居漢地或<lb/>
叶周親或膺重寄於話言或受顧命於宣室言猶在耳<lb/>
忠豈忘心一坏之土未乾六尺之孤何託儻能轉禍為<lb/>
福送往事居共立勤王之勲無廢大君之命凡諸爵賞<lb/>
同指山河若其眷戀窮城徘徊岐路坐昧先幾之兆必<lb/>
貽後至之誅請㸔今日之域中竟是誰家之天下<lb/>
　　唐狄仁傑檄告西楚覇王文<lb/>
<pb n="KR4h0132_WYG_042-29a"/>
唐垂拱四年安撫大使狄仁傑檄告湖州西楚覇王項<lb/>
君將校等其畧曰鴻名不可以謬假神器不可以力爭<lb/>
應天者膺樂推之名背時者非見幾之主自祖龍御宇<lb/>
横噬諸侯任趙髙以當軸棄䝉恬而齒劍沙丘作禍於<lb/>
前望夷覆滅於後七廟墮圯萬姓屠原鳥思静於飛塵<lb/>
魚豈安於沸水赫矣皇漢受命𤣥穹膺赤帝之貞符當<lb/>
四靈之欽運俯張地紐彰鳯紀之祥仰緝天網鬰龍興<lb/>
之兆而君潛逰澤國嘯聚水鄉矜扛鼎之雄逞㧞山之<lb/>
<pb n="KR4h0132_WYG_042-29b"/>
力莫測天符之所㑹不知厯數之有歸遂奮闗中之翼<lb/>
竟垂垓下之翅盖實由於人事非有屬於天亡雖驅百<lb/>
萬之兵終棄八千之子以為殷監豈不惜哉固當匿魄<lb/>
東峰收魂北極豈合虚承廟食廣費牲牢仁傑受命方<lb/>
隅循革攸寄今遣焚燎祠宇削平臺室使蕙幃消盡羽<lb/>
帳隨烟君冝速遷勿為人患檄到如律令<lb/>
　<lb/>
　文章辨體彚選巻四十二<lb/>
</p>
<p>
</p>
  </div>
</body>
</text>
</TEI>
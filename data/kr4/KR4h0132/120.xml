<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百二十</head> <lb/>
    <p>
<pb n="KR4h0132_WYG_120-1a"/>
欽定四庫全書<lb/>
　文章辨體彚選卷一百二十<lb/>
　　　　　　　　　　　　明　賀復徵　編<lb/>
疏三十四<hi>别體</hi>
　　議答北匈奴疏<hi>漢班彪</hi>
臣聞孝宣皇帝勅邊守尉曰匈奴大國多變詐交接得<lb/>
其情則却敵折衝應對失其數則反為輕欺今北匈奴<lb/>
見南單于來附懼謀其國故數乞和親又逺敺牛馬與<lb/>
<pb n="KR4h0132_WYG_120-1b"/>
漢合市重遣名王多所貢獻斯皆外示富强以相欺誕<lb/>
也臣見其獻益重知其國益虚歸親愈數為懼愈多然<lb/>
今既未獲助南則亦不宜絶北覊縻之義禮無不荅謂<lb/>
可頗加賞賜略與所獻相當明加曉告以前世呼韓邪<lb/>
郅支行事報答之辭令必有適今立槀草并上曰單于<lb/>
不忘漢恩追念先祖舊約欲脩和親以輔身安國計議<lb/>
甚高為單于嘉之往者匈奴數有乖亂呼韓邪郅支自<lb/>
相讐隙並䝉孝宣皇帝垂恩救䕶故各遣侍子稱藩保<lb/>
<pb n="KR4h0132_WYG_120-2a"/>
塞其後郅支忿戾自絶皇澤而呼韓附親忠孝彌著及<lb/>
漢滅郅支遂保國傳嗣子孫相繼今南單于携衆向南<lb/>
欵塞歸命自以呼韓嫡長次第當立而侵奪失職猜疑<lb/>
相背數請兵將歸埽北庭策謀紛紜無所不至惟念斯<lb/>
言不可獨聽又以北單于比年貢獻欲脩和親故拒而<lb/>
未許將以成單于忠孝之義漢秉威信摠率萬國日月<lb/>
所照皆為臣妾殊俗百蠻義無親疎服順者褒賞畔逆<lb/>
者誅罰善惡之効呼韓郅支是也今單于欲脩和親欵<lb/>
<pb n="KR4h0132_WYG_120-2b"/>
誠已達何嫌而欲率西域諸國俱來獻見西域國屬匈<lb/>
奴與屬漢何異單于數連兵亂國内虚耗貢物裁以通<lb/>
禮何必獻馬裘今齎雜繒五百疋弓鞬韇丸一矢四發<lb/>
遣遺單于又賜獻馬左國都侯右谷蠡王雜繒各四百<lb/>
疋斬馬劍各一單于前言先帝時所賜呼韓邪竽瑟空<lb/>
侯皆敗願復裁賜念單于國尚未安方厲武節以戰攻<lb/>
為務竽瑟之用不如良弓利劍故未以齎朕不愛小物<lb/>
於單于便宜所用遣驛以聞<lb/>
<pb n="KR4h0132_WYG_120-3a"/>
　　特薦輔臣以贊聖治疏<hi>明吕坤</hi>
訪得原任大學士王家屏兩間正氣崢崢一叚忠心藹<lb/>
藹立朝大節當與日月爭光輔世𢎞猷可使乾坤交㤗<lb/>
一自乞身之後不忘憂國之心臣以為軒轅六相虞帝<lb/>
五人貳公𢎞化之地尚未盈員一德咸有之臣豈宜在<lb/>
野至其去國心迹臣請得而備言之先是皇長子當册<lb/>
之際係皇上欽定之年科臣仰遵成命及時請行皇上<lb/>
偶震天威盡加斥逐中外臣民皆有廢長立少之疑惟<lb/>
<pb n="KR4h0132_WYG_120-3b"/>
時家屏亦以為疑而臣獨不疑也臣寄家屏書曰無激<lb/>
皇上皇上聖明廢長立少斷斷乎其不為也其可信者<lb/>
有十天生萬物皆先長而後㓜譬之於樹中枝其嫡子<lb/>
旁枝其庶子也中枝未樹不可無中心將扶高大之老<lb/>
枝乎抑扶續發之新枝乎皇上觀於萬物之理熟矣其<lb/>
必不廢長也一自有國以來有嫡立嫡無嫡立長三代<lb/>
明王未之有改也改三代明王繼立之常經於理為悖<lb/>
皇上考於哲王之事熟矣其必不廢長也二高皇帝大<lb/>
<pb n="KR4h0132_WYG_120-4a"/>
建藩封懿文太子長子也次秦王次晉王次成祖燕王<lb/>
燕王齒居第四懿文殂高皇帝欲立燕王學士劉三吾<lb/>
諫曰欲立燕王當置秦晉於何地太祖無以為辭遂止<lb/>
夫以成祖聖明逺過秦晉而高皇帝創業得以自專竟<lb/>
不敢違歴代帝王立長之義皇上孝先法祖乃敢違高<lb/>
皇帝之成法乎其必不廢長也三昔周景王欲廢庶長<lb/>
子猛而立庶幼子朝致有毛伯之難魯惠公廢長庶子<lb/>
息而立庶幼子允致有子翬之變魯莊公廢庶長子開<lb/>
<pb n="KR4h0132_WYG_120-4b"/>
而立庶幼子班致有圉人犖卜齮之禍齊桓公廢庶長<lb/>
子無虧而立庶幼子昭致五公子相殺而啓十年諸侯<lb/>
之釁晉獻公惡庶長子重耳而立庶幼子卓子致二十<lb/>
年干戈之患衛莊公惡庶長子完而寵庶幼子州吁致<lb/>
有亡人宰醜之刄春秋以來不可勝數皇上博觀前言<lb/>
往行何肯樂禍貪災其必不廢長也四人君紀綱名分<lb/>
與海内臣民共之親郡王將軍中尉等宗室公侯伯指<lb/>
揮千百户等官天下奚啻數十萬非立嫡則立長卑幼<lb/>
<pb n="KR4h0132_WYG_120-5a"/>
不得奸焉此國家定制也皇上廢長立幼親郡王以下<lb/>
皆欲廢長立幼封襲疏上該部議覆從之則天下相爭<lb/>
無巳時不從則天子作法為口實皇上者天下王侯之<lb/>
式様也式様一差四海效尤朝廷何以禁之其必不廢<lb/>
長也五昔宋太宗立真宗為太子謁廟還宫都下軍民<lb/>
數十萬踴躍歡呼皇長子者天下臣民所仰望者也萬<lb/>
一棄而不立無論天下兆民互生異議即滿京文武百<lb/>
官數十萬大小軍民未必肯服皇上知中外人心久矣<lb/>
<pb n="KR4h0132_WYG_120-5b"/>
其必不廢長也六無論中外人心即兩宫聖母欲立長<lb/>
乎立少乎九廟神靈欲立長乎立少乎皇上以孝治天<lb/>
下而傷聖母之心拂列祖之意其何以視萬方皇上何<lb/>
等聖明而肯為此哉其必不廢長也七坤聞道路之言<lb/>
皇上每見長子聰明便生歡喜國有長君乃社稷蒼生<lb/>
之福生而明睿又國家永命之基皇上有幾子寧不知<lb/>
其孰壯孰弱孰賢孰否乎其必不廢長也八皇貴妃每<lb/>
勸立長雖古賢妃何以加焉此皆明於天命察於人心<lb/>
<pb n="KR4h0132_WYG_120-6a"/>
洞觀禍福之機熟知安危之計者如此忠言皇上豈有<lb/>
不從之理乎其必不廢長也九皇上言極堅定事不更<lb/>
張坤歴官中外二十年未嘗聞聖主失一言之信數年<lb/>
以來立長綸音無慮數十下矣載之史書刋之邸報兩<lb/>
京十三省九夷八蠻千萬億兆人民莫不耳聞目覩而<lb/>
一旦更之後有詔書其誰敢信夫使臣民不信朝廷非<lb/>
社稷無疆之福其必不廢長也十葢皇上至誠真實之<lb/>
心不信於臣下已自難堪而科道忠直懇切之語又激<lb/>
<pb n="KR4h0132_WYG_120-6b"/>
於宸衷安得不怒雷霆震擊斥逐言官而天地仁慈久<lb/>
當寛宥坤何以知之昔者朱鴻謨趙世卿等以忠直得<lb/>
罪矣皇上今已顯用顧憲成黄道瞻等以忠直得罪矣<lb/>
皇上今已顯用曽乾亨董基譚希思等以忠直得罪矣<lb/>
皇上今已顯用聖主堯舜之心乾坤之度何嘗以一言<lb/>
一事深罪言官竟成棄擲哉古人云明主愛惜人才自<lb/>
為社稷計皇上不輕社稷何肯不愛仁賢徐俟天顔自<lb/>
霽耳大抵臣子之於君父迫切戇直徒足以甚其嚴威<lb/>
<pb n="KR4h0132_WYG_120-7a"/>
委曲和平乃所以成其盛德閣下大臣聖主所重倘積<lb/>
誠感動自無不囘之天惟無激幸甚彼復書曰家屏侍<lb/>
皇上左右積有歳年知皇上深皇上聖天子也家屏何<lb/>
敢疑其立少惟是皇長子春秋向盛及今不早教諭何<lb/>
繇端䝉養之功諸諫官進勸甚忠乃今貶讁過嚴誠恐<lb/>
傷虚受之量家屏忝列輔臣既不能匡救聖明又不能<lb/>
保全忠直義當引退若過激之罪家屏不敢辭倘聖恩<lb/>
浩蕩薄譴而賜之還家屏不敢一日忘内省其何敢一<lb/>
<pb n="KR4h0132_WYG_120-7b"/>
日忘聖恩臣與家屏往復之言如此臣是以知家屏忠<lb/>
貞天植獻納成聖主之明禮義自閑進退得大臣之體<lb/>
伏惟皇上持起丘園列之殿閣俾與二三輔臣同心佐<lb/>
政太平事業指日可興矣<lb/>
　　思鄉疏<hi>陳沈烱</hi>　<hi>續選</hi>
臣聞橋山雖掩鼎湖之竈可祠有魯遂荒大庭之跡無<lb/>
泯伏惟陛下降德猗蘭纂靈豐谷漢道既登神仙可望<lb/>
射之罘於海浦禮日觀而稱功横中流於河汾指栢梁<lb/>
<pb n="KR4h0132_WYG_120-8a"/>
而高宴何其樂也豈不然與既而運屬上仙道窮晏駕<lb/>
甲帳珠簾一朝零落茂陵玉盌遂出人間陵雲故基與<lb/>
原田而膴膴别風餘跡帶陵阜而芒芒覊旅縲臣豈不<lb/>
落淚昔承明見厭嚴助東歸駟馬可乗長卿西反恭聞<lb/>
故實竊有愚心黍稷非馨敢望徼福但雀臺之弔空愴<lb/>
魏君雍丘之祠未光夏后瞻仰煙霞伏増悽戀<lb/>
　　公議自存私書當毁疏<hi>明倪元璐</hi>
臣觀挺擊紅丸移宫之三議閧於清流而三朝要典之<lb/>
<pb n="KR4h0132_WYG_120-8b"/>
一書成於逆豎其議不可不兼行而其書不當不速毁<lb/>
請詳其説葢當事起議興盈庭互訟主挺擊者力䕶東<lb/>
宫爭挺擊者計安神祖主紅丸者仗義之言爭紅丸者<lb/>
原心之論主移宫者弭變於幾先爭移宫者持平於事<lb/>
後六者各有其是不可偏非以為忠悃則皆忠悃以為<lb/>
明見則為明見總在逆璫未用之先羣小未升之日雖<lb/>
甚水火不害塤箎此一局也既而楊漣二十四罪之疏<lb/>
發魏廣微此輩門户之説興于是逆璫殺人則借三案<lb/>
<pb n="KR4h0132_WYG_120-9a"/>
羣小求富貴則又借三案經此二借而三案之面目全<lb/>
非矣故凡推慈歸孝於先皇猶夫頌德稱功於義父又<lb/>
一局也網已密而猶疑有遺鱗勢極重而或憂其飜局<lb/>
於是崔魏兩奸乃始創立私編標題要典以之批根今<lb/>
日則衆正之黨碑以之免死他年即上公之鐵劵又一<lb/>
局也繇此而觀三案者天下之共議要典者魏氏之私<lb/>
書三案自三案要典自要典今為金石不刋之論者誠<lb/>
未深思若夫翻即紛囂改亦多事如臣所見惟有毁之<lb/>
<pb n="KR4h0132_WYG_120-9b"/>
而已夫以閹豎之權而屈役史臣之筆亘古未聞當毁<lb/>
一未易代而有編年不直書而加論斷若云彷彿明倫<lb/>
規模大典則是魏忠賢欲與肅皇帝爭聖崔呈秀可與<lb/>
張孚敬比賢悖逆非倫當毁二矯誣先帝偽撰宸篇既<lb/>
不可比司馬光資治通鑑之書亦不得援宋神宗手製<lb/>
序文為例假竊誣妄當毁三又况史局將開館抄具備<lb/>
七載非難稽之世實錄有本等之書何事留此駢枝供<lb/>
人唾詈當毁四故臣謂此書至今日不毁必有受其累<lb/>
<pb n="KR4h0132_WYG_120-10a"/>
者累則必非主三案者之累而爭三案者之累抑又纂<lb/>
脩三案者之累也何也爭三案諸臣其品原分三等下<lb/>
者如崔呈秀劉志選李春曄等之附和希寵不足問矣<lb/>
最上莫如黄克纘賈繼春王業浩高𢎞圖劉廷宣等始<lb/>
則特立而不為苟同既則矯挺而著其危節本末炳然<lb/>
雖有忮者莫或能加之也然而管華之席未割老韓之<lb/>
傳同編在數臣高明之觀豈不引為坐塗之辱若其次<lb/>
焉者雖非盡有撑持要亦原無濡染而特以史氏抑揚<lb/>
<pb n="KR4h0132_WYG_120-10b"/>
之過保不為後人翻駁之端至於纂修諸臣之在當日<lb/>
則更有難焉者丹鉛未下斧鑊先懸姜逢元閣筆一歎<lb/>
朝聞夕逐矣楊世芳吳士元余煌等備竭調維其於忤<lb/>
璫諸疏有匿其全文者有刪其已甚者時傳書成而獄<lb/>
又起則有寧加醜詆之詞而决不肯下一不道無將等<lb/>
字面以傅㑹爰書者凡此苦心亦多方矣而事在見聞<lb/>
之外未易可明彈章一加萬節俱䘮諸若此者皆臣之<lb/>
所謂累也累之不已元氣又必大傷當今正氣日伸方<lb/>
<pb n="KR4h0132_WYG_120-11a"/>
隅漸化自應進其平飲沃以温湯倘復剋伐不休正恐<lb/>
清寧無日然而逆璫之遺蹟一日不湮則公正之憤心<lb/>
千年不釋也伏願皇上勅下該部立將三朝要典鋟成<lb/>
書版盡行毁焚仍命閣臣擇期開館纂修天啓七年實<lb/>
録而又命纂修詞臣捐化成心編摹信史凡關三案之<lb/>
事必執兩端之中而又命三案中賜環諸臣各以聖明<lb/>
御極為再生之年勿以恩怨横胷理前身之業至於一<lb/>
切妖言市語如舊傳㸃將之謡新騰選佛之説毋許妄<lb/>
<pb n="KR4h0132_WYG_120-11b"/>
形奏牘横起風波則廓然蕩平偕於大道矣臣向以是<lb/>
非之心言是非今以史臣言史統關大計伏惟聖斷施<lb/>
行<lb/>
　<lb/>
　<lb/>
　<lb/>
　<lb/>
　文章辨體彚選巻一百二十<lb/>
</p>
<p>
</p>
  </div>
</body>
</text>
</TEI>
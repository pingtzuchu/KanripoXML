<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷一百九十一</head> <lb/>
    <p>
<pb n="KR4h0132_WYG_191-1a"/>
欽定四庫全書<lb/>
　文章辨體彚選卷一百九十一<lb/>
　　　　　　　　　　　　明　賀復徵　編<lb/>
制䇿七<lb/>
　　𢎞治壬戌科殿試䇿<hi>明康海</hi>
　制曰朕膺天命承祖宗列聖之統以臨天下于兹十<lb/>
　有五年夙夜兢兢思𢎞化理非法諸古而不可然嘗<lb/>
　考之前代繼統之君守成稱賢莫盛於夏之啓商之<lb/>
<pb n="KR4h0132_WYG_191-1b"/>
　中宗髙宗周之成康之數君者治績之美具在方冊<lb/>
　果何道以致之近世儒為之論謂聖王以求任輔相<lb/>
　為先又謂君之聖者以辨君子與小人數君子之致<lb/>
　治也其亦有待於是邪且輔相之賢否君子小人之<lb/>
　情狀未易知也兹欲簡賢為輔用君子不惑於小人<lb/>
　將安所據邪天下之務固非一端以今日之所急者<lb/>
　言之若禮樂若教化若選才課績征賦之法兵刑之<lb/>
　令皆斟酌於古然行之既久不能無弊焉祛其弊而<lb/>
<pb n="KR4h0132_WYG_191-2a"/>
　救之欲化行政舉如祖宗創制之初比隆前代何施<lb/>
　何為而得其道邪子諸生積學明經通於古今之冝<lb/>
　其具實以對毋隱言毋泛論朕將采而行之<lb/>
臣對臣聞天下有不可易之道而常獲於人主有不敢<lb/>
易之心蓋天下之事未有舍道而能集者而道固不可<lb/>
易也心之所向道之𢎞否所關一有所易則所以修於<lb/>
身者必不能實用其力而道之在我知之不眀守之不<lb/>
固甫遷於此或轉於彼雖欲勤勵以求治而弛張予奪<lb/>
<pb n="KR4h0132_WYG_191-2b"/>
一無所據窺伺媒孽之輩共起而乗之雖有賢人君子<lb/>
立於其朝漫不相信甚者或斥譴罷去不為之所天下<lb/>
之治将焉所賴而成乎惟有以真知道之不可易其心<lb/>
常憂勤惕厲而不敢以一毫茍且輕率之意雜之于中<lb/>
擇之必精執之必固使用人取善各有定則賢否莫吾<lb/>
亂而君子小人不相尤既得其人而任之以事則政無<lb/>
不舉而法無不振天下治宜無有不成者矣古之人君<lb/>
未有不達於是而能致其治者也亦未有徒達於是其<lb/>
<pb n="KR4h0132_WYG_191-3a"/>
心終有易焉而能以無弊者也洪惟皇帝陛下以至聖<lb/>
之徳撫盈成之運十五年來民安物阜雖堯舜禹湯文<lb/>
武之業亦不過此而䇿士之詔乃猶惓惓焉以化之不<lb/>
𢎞治之不洽為念陛下豈誠有未達於是而猶待於問<lb/>
哉臣有以仰窺聖心之於道固有不自易焉者也臣嘗<lb/>
謂古今豪傑之士不得所遇雖子思孟軻之流亦且徒<lb/>
爾而臣之庸昧乃際遇若此臣敢有所諱而不言哉臣<lb/>
惟天下之深患在於久安極治而機括所不見者莫為<lb/>
<pb n="KR4h0132_WYG_191-3b"/>
之虞陛下夙夜兢兢思𢎞化理此固宜也然用於已不<lb/>
若資於人求諸今莫若法乎古古之君心純乎道未嘗<lb/>
敢以為易故其用人行政有非後世之所能及如啟當<lb/>
禪授之後繼禹之業守之以敬而伯益之用終始無間<lb/>
故道之得于禹者無廢墜不舉者矣中宗髙宗一切信<lb/>
任陟扈傅説之属而又本以嚴恭寅畏恭黙思道之心<lb/>
成商之治又豈無所據邪殷之頑民雜於管蔡武庚之<lb/>
手武王之澤未洽也使非悔悟於周公篤信於召奭借<lb/>
<pb n="KR4h0132_WYG_191-4a"/>
有成康繼緒不忘之思旌别淑慝之意而禮樂之化豈<lb/>
能如詩書所道哉程頥曰聖人以求任輔相為先歐陽<lb/>
修曰君之聖者以辨君子與小人蓋政以人而舉人既<lb/>
存則政自無偏陂不舉之患而治之在天下者可成也<lb/>
陛下欲求數君致治之績獨可舍此而他務邪亦惟有<lb/>
不敢易之心而已天下之政孰有岀於人主之心者况<lb/>
用人之際又其本原所自之地哉聖制所謂簡賢為輔<lb/>
用君子不惑于小人誠灼見其必然而憂勤之心有不<lb/>
<pb n="KR4h0132_WYG_191-4b"/>
能自已者也蓋大君為天地之宗子必有大臣為宗子<lb/>
之家相相之職所以輔養君徳而贊成政化天子不可<lb/>
一日無者豈惟夏商周為然臯䕫稷契之流雖堯舜之<lb/>
世亦不可無也若其賢與否則必辨之於先而後可任<lb/>
之於後茍辨之不明用之不當則天下之禍反有不可<lb/>
言者矣何者以匹夫之賤而上與天子共事其所為操<lb/>
縱予奪者無一不為天下之所稟受使心術或有不正<lb/>
而學識或有不醇則其所壊非如有司之一節一端而<lb/>
<pb n="KR4h0132_WYG_191-5a"/>
已故必先有不敢易之心然後修之身者無往不實修<lb/>
之身者既實則岀乎我者無乎不正而人之邪正自無<lb/>
所匿于是擇其賢者而用之則輔相得矣臣於今日豈<lb/>
以不得為憂特恐所以待之者不至耳臣在草野間聞<lb/>
朝廷用一大臣必極聳動以為諮謀親信将必有出於<lb/>
恒品之外今一立京師乃或有未然者臣願陛下為之<lb/>
禮下務得其心而使盡其職凡逺猷大畧不為群議所<lb/>
詘一政一令必與之深言極論而後布則小人雖欲肆<lb/>
<pb n="KR4h0132_WYG_191-5b"/>
其無所忌憚之私以惑吾聴而其情已先覺矣蓋小人<lb/>
之情不過趨利避害去其所惡而求其所喜者而已然<lb/>
亦必掩之而不甚露故利之來或遜且謝之害之至或<lb/>
以為所分且蹈之夫辭之不力則得之不固受之不力<lb/>
則去之不決及利害至于必不可已則亟去與取之恐<lb/>
後也方其有所勉而為之也其卒不可掩者已躍然於<lb/>
甘言悦色之間即此試之小人之情可復遁乎既得其<lb/>
情則冝亟去之去之不亟則或為他巧所中而猶未免<lb/>
<pb n="KR4h0132_WYG_191-6a"/>
於有惑隨有即覺隨覺即去如是而已如是則君子小<lb/>
人不相尤君子小人不相尤則動無所妨而天下之務<lb/>
自無凝滯不舉之患矣臣請以聖諭所及數者言之禮<lb/>
樂不可以一日無此萬古不易之論然其興也雖專重<lb/>
其實而亦未嘗遂棄其文臣竊見近之所為禮者疎簡<lb/>
縱逸雖所謂儀文之末亦未之有所為樂者殘缺廢壊<lb/>
雖所謂聲容之細亦未之備蓋不得其本而安於苟且<lb/>
将就之習固如是也苟學校之敎有以振作而興起之<lb/>
<pb n="KR4h0132_WYG_191-6b"/>
則人心自無不止之欲而其情自無不和之發凡見之<lb/>
宗廟朝廷鄉黨之際自有以去其疎簡縱逸之習而補<lb/>
其殘缺廢壊之弊将不俟於進退升降而節鐘鼓羽籥<lb/>
而和矣禮樂有不興者乎至夫敎化之所在其機係於<lb/>
人主之心而其應属之天下之廣萃英俊之士使之羣<lb/>
逰於學讀書窮理且或莫為之變而欲驅天下之愚民<lb/>
使悉歸於禮讓和樂之域固已難矣莫若先以恭儉忠<lb/>
厚躬行于上不為聲色土木貨利玩好之所移易而後<lb/>
<pb n="KR4h0132_WYG_191-7a"/>
徐以示於天下天下方以前日之侈縱相安而一旦之<lb/>
所聞見乃如此其心亦必悚然以思冷然以省苟一二<lb/>
大家巨族頓悟而倡改之則人之樂從者衆矣選課之<lb/>
法則臣於此有所深惜祖宗之於士養之以道義而信<lb/>
之以賞罰其用也不為之拘而其課之也幽明殿最各<lb/>
為之等故能皆勉于其官而優于其事比者稍有兵荒<lb/>
而納粟買官之人已滿吏部之簿矣雖有才徳滯於所<lb/>
用之期用未及而顛毛已號種種能以壮節自勵者曽<lb/>
<pb n="KR4h0132_WYG_191-7b"/>
㡬人哉况又黜陟之施一惟流品是視苟不本於科甲<lb/>
之選高官重秩未肯輕與則彼無所慕於中者又安有<lb/>
所忌於外哉臣願嚴其僥倖覬覦之禁使冗懦不職之<lb/>
徒一一謝去選惟其才而不盡拘流品試之以官而課<lb/>
之以實如蘇洵所謂某人亷吏也有某事以知其亷某<lb/>
人能吏也有某事以知其能然後因其最否以加賞罰<lb/>
天下之人望以其才自見者亦将知所變矣征賦之病<lb/>
大抵冗耗過多而司㑹莫為之省非司㑹之不省勢不<lb/>
<pb n="KR4h0132_WYG_191-8a"/>
得也自京師言之食之仰于江南嵗數百萬而權勢所<lb/>
畜無籍之輩不為國家分寸之益者乃至百千借其空<lb/>
名以耗實費至有水旱饑饉之變則又加倍以取于江<lb/>
南之名臣聞土日窟則陷繼之江南之民貧甚則江北<lb/>
可晏然以不顧乎况今邊境之擾未甚妥帖前日榆林<lb/>
大同之役馬死食匱所費不知㡬千萬而無用之兵又<lb/>
坐食於邊山陜之民丁運之法無不備舉老㓜父子流<lb/>
離移析外患未除而内地已困寧不可為懼耶臣欲去<lb/>
<pb n="KR4h0132_WYG_191-8b"/>
冗耗無用之費而革權門招集之弊息江南之民以固<lb/>
根本邊境之擾但以付之良将不用統制之属帶挾僥<lb/>
倖之徒以耗軍食而又復屯田之實省丁運之苦用固<lb/>
無不足者也兵則先於生養安息之間為之深計使不<lb/>
受役於私門而得給其俯仰奮迅矯烈之氣又必常振<lb/>
勵之使之無所沮䘮今有一級之勞而大家右族訶譴<lb/>
奪去不敢仰視将何所養以自奮乎况夫新舊逃流之<lb/>
兵方以官法逼之復伍釡爨之用俱無可充又其居無<lb/>
<pb n="KR4h0132_WYG_191-9a"/>
親戚往來之接其心之欲去已甚矣衛所之官又以嚴<lb/>
刑深計鉤取其有彼方有欲去之心而此又逐之使去<lb/>
逐矣而不去豈人情哉欲兵之强而二者特不之詳臣<lb/>
所以深慮也用刑之際洞照物情而不為所誑明者皆<lb/>
足為之而法之輕重則有一定之制既得其情必為之<lb/>
斷使貴賤無異施豪右寡弱無異决則令之所岀即無<lb/>
不從天下之奸當必隨禁而革蓋天下皆天子之民刑<lb/>
期於必戮賞期於必得不待命而後知者也豪右之徒<lb/>
<pb n="KR4h0132_WYG_191-9b"/>
有所倚伏得以自脱而寡弱之人駢首就死人之情孰<lb/>
不畏死而不求所以自脱哉此尤陛下之宜置念者也<lb/>
夫數者之務酌之于古而行之于今宜有不可易者而<lb/>
其弊猶若此聖制所謂祛其弊而救之欲化行政舉如<lb/>
祖宗創業之初比隆前代者豈有他哉亦取諸人而已<lb/>
孔子曰為政在人啟以下數君不過中材之主一得其<lb/>
人且足以為治而况陛下神聖天縱岀于尋常萬萬者<lb/>
哉然臣于此竊有説焉盖政雖舉于有人而身則所以<lb/>
<pb n="KR4h0132_WYG_191-10a"/>
取人之本故孔子有曰取人以身欲得人而不先修乎<lb/>
身是其心之所存輕忽率易不能不累於愛憎之私而<lb/>
用所不當用舍所不當舍者有矣臣願陛下急於修身<lb/>
以端取人之則然所以修身者又非勉强矯拂之所能<lb/>
致必自君臣父子夫婦昆弟之間以至於動静語黙一<lb/>
事一為之際常加儆畏内省于中果當于理而不悖乎<lb/>
果非其當然之則而狃於外誘乎使天理純明私欲凈<lb/>
盡則身無有不修而道無有不盡酬酢斟酌自不謬於<lb/>
<pb n="KR4h0132_WYG_191-10b"/>
天下之是非茍用乎人其用必當苟發于政其發必精<lb/>
治功之隆能追配祖宗卓越古昔而有詩書之所不及<lb/>
載者矣彼漢唐宋區區小補之治又惡足論哉然臣又<lb/>
聞治不患于始之不得而難于終之有繼伏惟陛下常<lb/>
存不敢易之心以守此不可易之道則國家天下之幸<lb/>
非獨臣之幸也臣無任惓惓忠愛之至臣謹對<lb/>
　　正徳辛未殿試䇿<hi>楊慎</hi>
　制曰創業以武守成以文昔人有是説也然兵農一<lb/>
<pb n="KR4h0132_WYG_191-11a"/>
　致文武同方其用果有異乎文武之分始於何時兵<lb/>
　民之判起於何代嘗質諸古矣書稱堯曰乃武乃文<lb/>
　於舜稱文明禹稱文命而不及武於湯稱聖武而不<lb/>
　及文周之謨烈各専其一且三代迭尚而不言武周<lb/>
　列四民而兵不與焉何也漢唐宋之英君令主或創<lb/>
　業而兼乎文或守成而兼乎武或有未備亦足以善<lb/>
　治論者又謂天下安注意相又謂天下雖安忘戰則<lb/>
　危是治兵之道果與治民者同邪異邪我太祖髙皇<lb/>
<pb n="KR4h0132_WYG_191-11b"/>
　帝以聖神文武統一天下建官分籍各有定制列聖<lb/>
　相承率循是道百五十年治定功成實由於此然承<lb/>
　平既久玩愒乗之學校之法具存而士或失業蠲貸<lb/>
　之詔屢下而人多告饑流徙之餘化為盜賊以遺朕<lb/>
　宵旰之憂今賦税餽運民力竭矣而軍食尚未給調<lb/>
　發戰禦兵之力亦勞矣而民患尚未除或者官非其<lb/>
　人乎而銓選之制黜陟之典賞罰之令亦未始不加<lb/>
　之意也兹欲盡修攘之實謹恬嬉之戒文治舉而武<lb/>
<pb n="KR4h0132_WYG_191-12a"/>
　功成天下兵民相衛相養於無事之天以保我國家<lb/>
　久安長治之業宜何如而可子大夫志於用世方䇿<lb/>
　試之日不暇以微辭隱義為問姑舉其切于時者其<lb/>
　為朕陳之<lb/>
臣對臣聞帝王之御天下也有岀治之全徳有保治之<lb/>
全功文武並用岀治之全徳也兵農相資保治之全功<lb/>
也于並用而見其同方則天下之政岀于一而徳為全<lb/>
徳如日月之在天凡所以照臨者胥天之徳也于相資<lb/>
<pb n="KR4h0132_WYG_191-12b"/>
而見其一致則天下之治岀于一而功為全功如手足<lb/>
之在人凡所以持行者皆人之功也由是聨属天下以<lb/>
成其身綱維其道以適于治體統相承而無偏墜不舉<lb/>
之患本末具偹而無罅隙可議之疵放之四海而皆凖<lb/>
傳之萬世而無弊帝王為治之要孰有加於此哉臣自<lb/>
少讀帝王之書講帝王之道竊有志於當世之事然學<lb/>
焉而不敢言言焉而不得達今幸近咫尺之威立方寸<lb/>
之地制䇿所及者皆是道與是事也臣敢不罄一得之<lb/>
<pb n="KR4h0132_WYG_191-13a"/>
愚以為萬分之助乎伏覩聖問首曰創業以武守成以<lb/>
文而又曰文武同方兵農一致果有異乎臣惟三代而<lb/>
上同一道也勘亂則曰武守成則曰文同一民也無事<lb/>
則為農有事則為兵初未始異也在易明兩作離文明<lb/>
之象也上九王用岀征有嘉釋之者曰剛明及逺威振<lb/>
而刑不濫斯不亦可見文武之同方乎地中有水師師<lb/>
旅之象也而釋之者曰伏至險于大順藏不測于至靜<lb/>
蓋寓兵于農之意斯不亦可見兵農之一致乎是故一<lb/>
<pb n="KR4h0132_WYG_191-13b"/>
張一弛號為善道剛克柔克協於皇極周公冢宰實兼<lb/>
東征畢公為公亦總司馬武夫堪腹心之寄吉甫有文<lb/>
武之稱以天保治内而未嘗無武以采薇治外而未嘗<lb/>
無文文武固未分也自秦不師古專以武勇立國語詩<lb/>
書者有刑斬首級者進爵民勇于戰皆忘生好利之人<lb/>
士賤以拘廢干戈羽籥之習至漢襲秦制立丞相将軍<lb/>
而将相之職異唐宋以來置中書元帥樞宻而軍國之<lb/>
權偏此文武之分出于三代之後也成周之制以田賦<lb/>
<pb n="KR4h0132_WYG_191-14a"/>
岀兵一同之田岀戎馬四百匹兵車百乗一封之田岀<lb/>
戎馬四千匹兵車千乗畿方千里提封萬井岀戎馬四<lb/>
萬匹兵車萬乗自五人為伍積而為兩為卒自五卒為<lb/>
旅積而為師為軍天子之六鄉六軍諸侯之大國三軍<lb/>
次國二軍小國一軍而降殺有等焉一方有事則命將<lb/>
岀師迨功成獻俘将歸於朝即守職之吏兵散于野即<lb/>
縁畝之農兵農固未判也至管仲相齊欲速圖霸業乃<lb/>
壊周兵於内政分國中以四鄉使國中之民爲兵鄙野<lb/>
<pb n="KR4h0132_WYG_191-14b"/>
之民為農兵不服耒耜之勤農不識干戈之具以至勾<lb/>
吴之水犀秦昭之鋭士成周之制變易盡矣此兵農之<lb/>
判出于三代之衰也載質之詩書所稱古之帝王未有<lb/>
不兼文武之徳均兵農之功者稱帝堯者曰乃武乃文<lb/>
四表之被即所謂文丹水之戰則所謂武也舜之誅四<lb/>
凶禹之格有苖固可以武功名而亦文明文命之餘事<lb/>
也布昭聖武見于伊訓然聖謨嘉言謂非文武之全歟<lb/>
文謨武烈稱于君陳然整旅伐崇下車訪道二者正未<lb/>
<pb n="KR4h0132_WYG_191-15a"/>
始偏廢也三代迭尚曰忠曰質曰文而不及武者蓋言<lb/>
忠質文則武固在其中必以武言則是秦之所尚而非<lb/>
三代之治周列四民曰士農商賈而兵不與者即臣前<lb/>
所陳寓兵於農之説專以兵言是為後世之制而非成<lb/>
周之舊矣漢唐宋之君如光武之投戈講藝太宗之身<lb/>
兼將相庶㡬創業而兼乎文其未備者如漢髙之不事<lb/>
詩書而規模宏逺蓋其寛仁大度暗合乎道况能善陸<lb/>
賈文武並用之言乎孝武之封狼居胥憲宗之平淮西<lb/>
<pb n="KR4h0132_WYG_191-15b"/>
西蜀庶㡬守成而兼乎武其未備者如仁宗之時西夏<lb/>
猖獗而致四十二年之太平蓋其深仁厚澤培植國本<lb/>
况能用韓范儒者之将乎陸賈之言曰天下安注意相<lb/>
則在承平時不可不修文徳故曰人君以論相為職又<lb/>
曰將特大有司耳非相比也司馬法曰天下雖安忘戰<lb/>
必危則在承平時不可不飭武備故曰君子以除戎器<lb/>
戒不虞又曰聖人貴未然之防是知兵以衛民民以給<lb/>
兵治兵乃所以銷兵講武即所以偃武治兵之與治民<lb/>
<pb n="KR4h0132_WYG_191-16a"/>
亦異而同也漢之軍制以南北分南軍主環衛王宫北<lb/>
軍主巡綽京城有騎士有材官與夫西北之車騎東南<lb/>
之樓船臨淄之弩手荆楚之劍客皆仰給于縣官而不<lb/>
編于齊民識者惜其去古未逺而不能復此漢之治民<lb/>
與治兵異也唐府兵之立其制最善兵散於府将歸於<lb/>
朝所以弭禍亂之原二十為兵六十而免而民無久役<lb/>
之勞三時耕稼一時講武而兵無常聚之患器甲岀于<lb/>
民衣粮岀于民而國無養兵之費治民與治兵同而論<lb/>
<pb n="KR4h0132_WYG_191-16b"/>
者許其為近古良有以也宋之制有三衙四廂諸司緫<lb/>
管鈐轄諸將然終宋之世國威不振者殆兵權失之輕<lb/>
而兵民分之過也由是言之文武者其名也兵農者其<lb/>
實也三代而上兵岀於農而文武不得不合三代而下<lb/>
兵判于農而文武不得不分夫苟知文武之所以同則<lb/>
所以治民與兵者不容以異矣洪惟我太祖髙皇帝獨<lb/>
禀睿智首出庶物掃開闢所未有之汚復帝王所自立<lb/>
之地武功之盛無以加矣整人倫于用夏變夷之餘興<lb/>
<pb n="KR4h0132_WYG_191-17a"/>
文教於撥亂反正之始文徳之隆又何如哉當時之建<lb/>
官也科目則有文舉武舉官聨則有文班武班部属則<lb/>
有文選武選當時之定籍也常産則有屯田民田户籍<lb/>
則有軍籍民籍官署則有州縣衛所乾剛獨斷無威柄<lb/>
下移之失犬牙相制無尾大不掉之患有事則共與機<lb/>
密之謀無事則各掌兵民之寄在京有司馬以提督軍<lb/>
營在外有憲臣以緫制邊務臬司有兵備之權縣吏専<lb/>
巡捕之職名若分而實則相属職若判而任則相維保<lb/>
<pb n="KR4h0132_WYG_191-17b"/>
治之法蓋與三代而符也至若太宗表章經籍而外清<lb/>
朔漠之塵宣宗崇重儒臣而出平漢邸之變列聖相繼<lb/>
益懋益敦百五十年來固皆以文致治而廟筭無遺神<lb/>
武不殺偉烈宏功照耀簡冊壽國脈于箕翼安國勢於<lb/>
磐石斯世斯民蓋有由之而不知者恭惟皇帝陛下保<lb/>
富有之業思日新之圖閲歴熟而見理明涵養深而持<lb/>
志定垂衣拱手而天下嚮風動顔變色而海内震恐疆<lb/>
塲之虞撲之於方熾蕭墻之梗消之于未形君子洗心<lb/>
<pb n="KR4h0132_WYG_191-18a"/>
以承休徳小人延頸以望太平而皇心謙冲謂承平既<lb/>
久玩愒隨之臣伏讀至此有以知陛下出治之全徳保<lb/>
治之全功可因此一念而舉矣臣竊以為陛下求治之<lb/>
心甚至而奉行者或有所未至焉夫學校者風俗之首<lb/>
也程顥謂治天下以正風俗得賢才為本使主學校者<lb/>
皆得其人教之之法悉如陽城之在國學胡瑗之在湖<lb/>
學一道徳以明禮義尊經術以定習尚不荒於嬉而毁<lb/>
於隨則淳厚之風可臻而士之失業者非所憂矣民者<lb/>
<pb n="KR4h0132_WYG_191-18b"/>
國本所係邵雍謂寛一分則民受一分之賜所以寛之<lb/>
者在朝廷而近民者莫切於守令使為守令者皆得其<lb/>
人養之之法悉如黄霸之在潁川張詠之在益州遵奉<lb/>
詔條宣布徳意不以繭絲先保障不以撫字後催科則<lb/>
殷阜之俗可期而民之告饑者非所憂矣流徙之餘聚<lb/>
為盜賊亦由教之無法養之無素故也以人情言之盜<lb/>
賊亦人耳人莫不愛其筋力肌膚也莫不愛其父母妻<lb/>
子也莫不愛其田廬貲産也在上者不以無益之工役<lb/>
<pb n="KR4h0132_WYG_191-19a"/>
苦其筋力不以不中之刑罰殘其肌膚不以流離病其<lb/>
父母妻子不以誅求損其田廬貲産則彼之所愛者皆<lb/>
為所有矣不幸而死猶不捨其所愛况捨所愛以蹈必<lb/>
死之地哉今潢池弄兵緑林稱號者在在有之賦税之<lb/>
過春支秋糧餽運之弊十室九空農事在所當重也邇<lb/>
者出内帑銀二十萬兩以濟西蜀之軍儲愛民可謂深<lb/>
矣臣愚以為本土之蓄積宜自足用昔人有言兵務精<lb/>
不務多今為將者兵每務多而財餽毎患其寡兵既多<lb/>
<pb n="KR4h0132_WYG_191-19b"/>
則財餽不得不多財餽既多則民力不容以不屈是民<lb/>
以養兵而亦不可反為兵困也調發之伍動以千百戰<lb/>
禦之功十無二三兵政尤所當急也邇者發京營兵三<lb/>
千騎以平山東之反側禦患可謂切矣臣愚以為本土<lb/>
之壮士宜自可用昔漢擊匈奴用六郡良家子蓋其熟<lb/>
知險易力衛桑梓比之他方所調發一可當百况京兵<lb/>
一出既有行積居餉之勞亦有居重馭輕之戒固可權<lb/>
其宜於一時而非可繼於旬月是兵以衛民而亦不可<lb/>
<pb n="KR4h0132_WYG_191-20a"/>
過為民敺也聖問又謂或者官非其人臣愚以為一代<lb/>
之才自足以周一代之用特患用之不得其道耳用之<lb/>
誠得其道則貪可使也詐可使也况藴徳行而志功名<lb/>
者乎選舉之制公矣寧無腐儒而當事局歴濟而投散<lb/>
地者乎黜陟之典當矣寧無冗食備員之輩隱賢遺才<lb/>
之歎乎賞罰之令明矣寧無濫竽而受賞戴盆而免罰<lb/>
者乎誠使官各盡其人才各盡其用人人有忘私之忠<lb/>
事事有愛國之誠徹桑土於未陰之時徙積薪于未火<lb/>
<pb n="KR4h0132_WYG_191-20b"/>
之日一郡有警則旁郡切震鄰之憂一時有警則先時<lb/>
思噬臍之悔敵至不懼敵去不侮不因人成事而老吾<lb/>
之師不曠日持久而匱吾之財内修外攘之實必曲盡<lb/>
於條教之外文恬武嬉之弊必振起於玩習之餘則文<lb/>
徳之敷雲行雨施武功之建雷厲風行逺可以復帝王<lb/>
之善治上可以光祖宗之謨烈國家億萬年之歴可以<lb/>
配天地于無窮矣臣願陛下益崇此徳益保此功存無<lb/>
怠無荒之心為可久可大之道惟萬㡬之暇少留意焉<lb/>
<pb n="KR4h0132_WYG_191-21a"/>
則凡所以䇿臣者可次第而舉矣何暇于多言為哉臣<lb/>
干冐天威不勝戰慄之至臣謹對<lb/>
　　嘉靖壬辰殿試䇿<hi>林大欽</hi>
　制曰朕惟人君奉天命以統億兆而為之主必先之<lb/>
　以咸有樂生俾遂其安欲然後庶㡬盡父母斯民之<lb/>
　任為無愧焉夫民之所安者所欲者必首之以衣與<lb/>
　食使無衣無食未免有凍餒死亾流離困苦之害夫<lb/>
　匪耕則何以取食弗蠶則何以資衣斯二者亦王者<lb/>
<pb n="KR4h0132_WYG_191-21b"/>
　之所念而憂者也今也耕者無㡬而食者衆蠶者甚<lb/>
　稀而衣者多又加以水旱虫蝗之為災㳺惰冗雜之<lb/>
　為害邊有烟塵内有盜賊無怪乎民受其殃而日甚<lb/>
　一日也固本朕不類寡昧所致上不能參調化機下<lb/>
　不能作興治理實憂而且愧焉然時有今昔權有通<lb/>
　變不知何道可以致雨暘時若災害不生百姓足衣<lb/>
　足食力乎農而務乎職順乎道而歸乎化子諸士明<lb/>
　於理識夫時藴抱於内而有以資我者亦既久矣當<lb/>
<pb n="KR4h0132_WYG_191-22a"/>
　直陳所知備述於篇朕親覽焉勿憚勿隱<lb/>
臣對臣知識愚昧學術疎淺不足以奉大問竊惟陛下<lb/>
當亨泰之交撫盈成之運天下皆已大治四海皆已無<lb/>
虞而乃拳拳於百姓之未得所為憂是豈非文王視民<lb/>
如傷之心邪甚大美也然臣之所懼者陛下負聦明神<lb/>
智之資秉剛睿明聖之徳舉天下之事無足以難其為<lb/>
者而微臣所計議復不能有所補益於萬一陛下豈能<lb/>
以其言為未可盡棄而有所取之耶陛下臨朝䇿士凡<lb/>
<pb n="KR4h0132_WYG_191-22b"/>
有㡬矣異時莫不光揚其名聲寵綏其禄秩然未聞天<lb/>
下之人有曰天子某日降某䇿問某事因某䇿濟某功<lb/>
者是豈䇿士之言皆無可適於用者邪抑亦其言或有<lb/>
可適於用而未暇採之邪是臣之所懼也臣方欲為根<lb/>
極政要之説明切時務之論而不敢飾為迂濶空虚無<lb/>
用之文以㒺陛下陛下若以其言為可信而不悉去之<lb/>
試以臣之䇿付之有司責其可行則臣終始之願畢焉<lb/>
如或言不適用則臣有瞽愚欺天之罪俯伏以待罪譴<lb/>
<pb n="KR4h0132_WYG_191-23a"/>
誠所甘心而不辭也臣伏讀聖䇿有以見陛下拳拳以<lb/>
民生凍餒流離為憂以足民衣食為急此誠至誠惻怛<lb/>
以恵元元之念天下之所願少須㬰無死以待徳化之<lb/>
成者然臣謂陛下誠懐愛民之心而未得足衣食之道<lb/>
誠見百姓凍餒流離之形而未知百姓凍餒流離之實<lb/>
也夫陛下苟誠見夫百姓凍餒流離之實則必思所以<lb/>
富足衣食之道未有人主忍見夫民之凍餒流離而不<lb/>
思所以救援之者未有人主救援夫民之凍餒流離而<lb/>
<pb n="KR4h0132_WYG_191-23b"/>
天下卒坐於凍餒流離而不可救者也今夫匹夫之心<lb/>
可行於一家千乗之心可行於一國何者以一家一國<lb/>
固吾属也曽謂萬乗属天下者有救援天下真實懇切<lb/>
之誠而顧不效於天下者哉是臣所未信也臣觀陛下<lb/>
臨朝凡十九餘年於此矣異時勸農蠲租之詔一下天<lb/>
下莫不延頸以望更生然而恵民之言不絶夫口而利<lb/>
民之實惠至今猶未見者臣是以妄論陛下未見斯民<lb/>
凍餒流離之實未得足民衣食之道也臣聞之仁以政<lb/>
<pb n="KR4h0132_WYG_191-24a"/>
行政以誠舉王者富民非能家衣而户食也心政具焉<lb/>
而已矣夫有其心而無其政則天下將以我為徒善有<lb/>
其政而無其心則天下將以我為徒法徒法者化滯徒<lb/>
善者恩塞心法兼備此先王所以富足人之大略也臣<lb/>
觀史䇿見三代以後之能富其民者於漢得一人焉曰<lb/>
文帝當秦亂干戈之後當時之民蓋日不暇給矣文帝<lb/>
視當時之坐於困寒者蓋甚於塗炭也育之以春風沐<lb/>
之以甘雨煦煦然與天下相為休息之政而塗炭者袵<lb/>
<pb n="KR4h0132_WYG_191-24b"/>
席矣故後世稱富民者以文帝配成康亦誠有以致之<lb/>
也然而文帝固非純王者竊王者之似焉猶足以尊稱<lb/>
於後世而况夫誠於王者而顧有坐視天下於凍餒流<lb/>
離者哉臣竊謂今日陛下憂民之心不為不切愛民之<lb/>
政不為不行然臣所以敢謂陛下於斯民之凍餒流離<lb/>
而未見其實於足民之衣食而未得其道者竊恐陛下<lb/>
有愛人之仁心而未能如王者之誠怛懇至有愛人之<lb/>
仁政而未能如王者之詳悉光明臣是以敢妄論陛下<lb/>
<pb n="KR4h0132_WYG_191-25a"/>
而云云也然臣所望仁政於陛下者非欲盡變天下之<lb/>
俗也非欲復井天下之田也亦曰宜時順情而為之制<lb/>
而不失先王之意耳臣請因聖䇿所及而條對之陛下<lb/>
䇿臣曰夫民匪耕則何以取食弗蠶則何以資衣斯二<lb/>
者亦王者之所念而憂者也今耕者少而食者衆蠶者<lb/>
稀而衣者多又加之水旱虫蝗之為災㳺惰冗雜之為<lb/>
病邊有煙塵内有盜賊何怪乎民受其殃日復甚一日<lb/>
也此見陛下痛念生民之病深揆困乏之本而極思所<lb/>
<pb n="KR4h0132_WYG_191-25b"/>
以拯救之也臣謂民之所以耕蠶稀而日甚其殃者㳺<lb/>
惰起之也冗雜病之也若夫水旱虫蝗之災則雖數之<lb/>
所不能無然君人之憂不在焉何者恃吾耕蠶之具素<lb/>
修而無所耗則雖有水旱虫蝗而無所害臣聞有道之<lb/>
國天不能災地不能阨敵國盜賊不能困以恒職修而<lb/>
本業固倉廩實而備禦先也臣聞立國有三計有萬世<lb/>
不易之計有終嵗應辦之計有因時苟且之計萬世不<lb/>
易之計者大學所謂生之者衆食之者寡為之者疾用<lb/>
<pb n="KR4h0132_WYG_191-26a"/>
之者舒者也故王制三年耕則有一年之積例之則九<lb/>
年當有三年之豫其終嵗所入蓋足以自給而三年之<lb/>
蓄恒可以豫待不虞者如此所謂天不能災地不能阨<lb/>
夷狹盜賊不能困臣前所謂王者之政陛下今日所方<lb/>
切求而欲勵行之者所謂終嵗應辦之計者葢生財之<lb/>
道未甚周節財之道未甚盡一歳之入僅足以充一嵗<lb/>
之用其平居無事猶未見其甚敝偶有凶荒盜賊之變<lb/>
則未免厚斂重取以至於困敗而不能自振若此者蓋<lb/>
<pb n="KR4h0132_WYG_191-26b"/>
素備不修因時權設漢唐宋以下治天下之大率而非<lb/>
我陛下之所以奉天理物而深厚國脈者其所謂因時<lb/>
苟且之計者蓋平時之用以斂散於民者頗無其度而<lb/>
取民惟畏其不多用財惟畏其不廣方其無事百姓已<lb/>
不能自給迨其有變則不可復為之計矣此則制國無<lb/>
紀潰亂不時蓋昏亂衰世之政焉臣前所謂起於㳺惰<lb/>
病於冗雜之弊亦略有同於是陛下今所方欲改轍而<lb/>
易海内之觀者臣謂今日㳺惰之弊有二冗雜之弊有<lb/>
<pb n="KR4h0132_WYG_191-27a"/>
三此天下之所以常坐於困乏而志士至今憤惋而歎<lb/>
息者也其所謂㳺惰之弊二者一曰㳺民二曰異端㳺<lb/>
民衆則力本者少異端盛則務農者稀夫民所以樂於<lb/>
㳺惰者何也蓋起於不均不平之横征病於豪强之兼<lb/>
併小民無所利於農也以為逐藝而食猶可以為苟且<lb/>
求生之計且夫均天下之田然後可以責天下之耕今<lb/>
夫里閈之小民剥於汙吏豪强者深矣散食於四方者<lb/>
衆也大率計今天下之民其有田者一二而無田者常<lb/>
<pb n="KR4h0132_WYG_191-27b"/>
八九也以八九不耕之民坐食一二之粟其勢不得不<lb/>
困然而散一二有田之業以為八九自耕之養其勢未<lb/>
嘗不足議者病㳺民之衆也或有逐商之説然臣以為<lb/>
㳺民之商本於不得已也而又無所變置而徒為之逐<lb/>
臣懼夫商之不安於商也臣竊謂今日之弊源已深更<lb/>
化者當端其緒而緩理之理而無緒勢将驅力農之民<lb/>
而商而又將驅力商之民而盜也天下為盜國不可久<lb/>
其便莫若頒限田之法嚴兼併之禁而又擇循良仁愛<lb/>
<pb n="KR4h0132_WYG_191-28a"/>
惻怛之吏以撫勞之法以定其世業禁以防其奸貪吏<lb/>
以時其安緝㳺民其時歸乎若夫異端者葢本無超俗<lb/>
利世之智而徒竊其减額逃刑之利不工不商不農不<lb/>
士以自便其身且其倡無父無君之教於天下将使流<lb/>
風之未可已焉此其為害甚明故臣不待深辨然臣竊<lb/>
悼俗之方弊也秃首黄冠充斥道路珠宫瓊宇照耀雲<lb/>
漢此風未艾效慕者衆非所以令衆庶見也非所以端<lb/>
正風紀之要體也故臣請陛下嚴異端之禁斥道佛之<lb/>
<pb n="KR4h0132_WYG_191-28b"/>
説敕令此輩悉歸之農其有不如令者許有司罪治不<lb/>
赦蓋非惟崇力本之風抑且施教化之道此臣拳拳所<lb/>
望於陛下之至意也其所謂冗雜之弊三者一曰冗員<lb/>
二曰冗兵三曰冗費冗員之弊必澄冗兵之弊必汰冗<lb/>
費之弊必省三冗去而財裕矣夫聖人所以制禄以養<lb/>
天下之吏與兵者何也吏有治人之明則食之也兵有<lb/>
敵人之勇則食之也是其食之者以其明且勇也其或<lb/>
有不明不勇者則非耕不得食非蠶不得衣何者無事<lb/>
<pb n="KR4h0132_WYG_191-29a"/>
而禄亦先王之所儉也今天下之吏與兵何如也臣非<lb/>
欲盡天下之吏與兵而不禄之也臣徒見任州縣者固<lb/>
有軟罷不勝而坐禄者焉𨽻兵籍者固有老弱不勝而<lb/>
濫食者焉且入貲之途太多任子之官太衆簡稽之責<lb/>
不嚴練選之道有虧臣是以欲於此輩一澄且汰焉其<lb/>
所以去冗濫而寛民賜者不少也若夫冗費之弊不能<lb/>
悉舉即其大而著者論之後宫之燕賜不可不節也異<lb/>
端之奉不可太過也土木之役不可不裁也陛下端身<lb/>
<pb n="KR4h0132_WYG_191-29b"/>
以率物節已而居儉其於三者固未可議焉然竊見天<lb/>
下之大民物之衆九州四海之貢尺帛粒米之賦山林<lb/>
川澤之税日夜合萃以輸太倉可謂盛矣而國計未甚<lb/>
足以為必有所以耗之者矣且夫上之賦其下者以一<lb/>
而下之所以供夫上者常以十蓋道路之耗漕輓之費<lb/>
京師之一金田野之百金也内府之百金民家之萬金<lb/>
也以百萬民家之資費之於一燕饗一賜子一供玩者<lb/>
何限臣故曰冗費在今日亦有未盡節者蓋臣聞之以<lb/>
<pb n="KR4h0132_WYG_191-30a"/>
天下所有之財賦為天下人民之供養未有不足者特<lb/>
其有以冗而費之者則其勢将横征極取天下不至於<lb/>
饑寒涷餒大敗極弊而不已臣讀史記見周文王方其<lb/>
受命之時地方不過百里而四方君長交至於其國其<lb/>
所以燕饗勞來之典不容終無然而當時百姓各足饑<lb/>
寒不病故民誦之詩曰勉勉我王綱紀四方蓋慶之也<lb/>
傳至於其子孫以八百國之財賦自養一人宜其甚裕<lb/>
而無憂而民反流離困苦至於黄鳥此邦之咏作焉臣<lb/>
<pb n="KR4h0132_WYG_191-30b"/>
於此見君人節已以利人則易為功廣費以厚斂則難<lb/>
為力臣是以拳拳以省冗費為陛下告也陛下䇿臣曰<lb/>
固本朕不類寡昧所致上不能參調化機下不能作興<lb/>
治理實憂而且愧焉此乃陛下憂勤之言禹湯罪已之<lb/>
辭也然臣謂陛下非徒為是言也須欲勵是行也夫君<lb/>
人之言與士庶不同一或不實天下玩之後雖有美意<lb/>
善政人且駭疑不信陛下往年嘗有恤農之詔矣然而<lb/>
天下皆以為陛下之虚言何者誠見其言若是馬而未<lb/>
<pb n="KR4h0132_WYG_191-31a"/>
見其惠也今陛下復䇿臣若是焉臣以為亦致憂勤之<lb/>
實而已欲致憂勤之實須速行臣之言然臣前所陳者<lb/>
皆因聖䇿所及條對要之所以振弊利世之道猶有未<lb/>
盡於此臣請終之夫山澤之利未盡墾則天下固有無<lb/>
田之憂今夫京師以東蔡鄧齊魯之間古稱富庶强國<lb/>
三代財賦多出於此漢唐以來名臣賢守其所以興田<lb/>
利而禆國用者溝洫川澮之迹猶存而今悉為空虚茅<lb/>
葦之地此古人所謂地利猶有遺者而陛下所使守此<lb/>
<pb n="KR4h0132_WYG_191-31b"/>
土者一切苟且應職而無能為任此憂者此北人所以<lb/>
長坐仰給於東南小有凶荒不繼輒輾轉溝洫而不能<lb/>
自給以生者地利未盡也臣意陛下莫若嚴其守令重<lb/>
選有力量才幹忠誠為國之士使守其地而專一以興<lb/>
田利為事朝廷寛其禁限聴其便宜而惟以此為田利<lb/>
課則海内當有趙過者出焉不數十年之後則江北之<lb/>
田應與江南類可省江淮數百萬之財賦而舒北人饑<lb/>
寒凍餒之急一舉而利二焉大恵也陛下能㫁而行之<lb/>
<pb n="KR4h0132_WYG_191-32a"/>
大勇也或曰非不欲行也如東南異宜何臣請有以析<lb/>
之夫今日所謂空虚荒瘠無用之地者非向時所謂富<lb/>
實而所托賴以興起之本區乎昔以富實今以荒虚臣<lb/>
誠未喻其説亦曰存夫人爾魏人許下之屯可見矣方<lb/>
棗祗為屯許之畫也當時亦誠見其落落難合洎其成<lb/>
也操終賴之省粟數萬今天下之大又安知其無能為<lb/>
棗祗者乎臣是以願陛下以此為田利課則山澤墾臣<lb/>
又聞之山澤不征市梁無禁王者所以通天下大公大<lb/>
<pb n="KR4h0132_WYG_191-32b"/>
同之制也自漢桑𢎞羊以剥刻之術媚上而征榷之法<lb/>
始詳歴代因之而不革大公之制未聞也然臣終以此<lb/>
為後世衰亂苟且之政今朝廷之取民茶有征酒有榷<lb/>
山澤有租魚鹽有課自一草木以上之利莫不悉籠而<lb/>
歸之公其取下悉矣夫上取下悉則其勢窮夫獸窮則<lb/>
逐人窮則詐今陛下之民将詐矣司國議者非不知其<lb/>
勢之不可以久也然而明知其弊而冐之者誠曰國家<lb/>
利權之所在也臣以為利不勝義義苟未安利之何益<lb/>
<pb n="KR4h0132_WYG_191-33a"/>
况又有不利者在乎臣聞之王者所以總制六合而正<lb/>
服民心張大國體者固在道徳之厚薄不問財賦之有<lb/>
無臣觀征利之説不岀於豐大之國恒岀於衰亂之世<lb/>
纎纎然與民争利者匹夫之事也萬乗而下行匹夫之<lb/>
事則其國辱非豐大之時所尚也陛下何不曠然為人<lb/>
所難思大公之法去衰亂之政令天下之士争言曰惜<lb/>
乎漢唐宋不能舍匹夫之利以利人至我明天子然後<lb/>
能以天子之大體鎮服民心焉陛下何苦於此焉不為<lb/>
<pb n="KR4h0132_WYG_191-33b"/>
也臣願陛下息山林關市之征焉使大聖人所作為過<lb/>
於人萬萬也若夫悉推富民之術則平糴之法不可不<lb/>
立也常平之倉不可不設也奢侈之禁不可不嚴也凡<lb/>
若此者史册之載可考陛下可能舉而行之成典具在<lb/>
故臣不必深論之也由臣前所陳而言之均田也擇吏<lb/>
也去冗也省費也由臣後所陳而言之闢土也薄征也<lb/>
通利也禁奢也田均而業厚吏良而俗阜冗去而蠧除<lb/>
費省而用裕土闢而地廣征薄而息寛利通而財流奢<lb/>
<pb n="KR4h0132_WYG_191-34a"/>
禁而富益八政立而制備矣陛下果能行臣之言又何<lb/>
憂於百姓之凍餒流離又何至於有盜賊之警又何患<lb/>
乎不順夫道而歸乎化哉通變宜時之道其或悉備於<lb/>
此然臣以為此數者皆不足為陛下之難所患人主一<lb/>
人不能清虚寡欲以為寛民養物之要則雖有善政美<lb/>
令未暇及行蓋崇高富貴之地固易為驕奢淫逸之所<lb/>
是故眀主重内治也故古之賢王遐觀逺慮居尊而慮<lb/>
其危處富而懼其溢履滿而防其傾誠以定志慮而節<lb/>
<pb n="KR4h0132_WYG_191-34b"/>
逸欲固寅畏而禁詖邪也故堯日兢舜日業禹日孜湯<lb/>
日檢臣以為數聖人固得治心之要矣臣嘗讀漢書見<lb/>
漢武帝之為君方其臨軒䇿士奮志六經也雖三代之<lb/>
英主不能過焉洎其中年多欲一念不能自勝公孫𢎞<lb/>
桑𢎞羊張騫卜式文成五利之輩各乗其隙而售之卒<lb/>
使更變紛然天下坐是大患臣是以知人主一心不可<lb/>
使有所嗜好形於外少有沉溺為禍必大故願陛下靜<lb/>
虚恬慮以為清心節欲之本毋以深居無事而好逸豫<lb/>
<pb n="KR4h0132_WYG_191-35a"/>
毋以海宇平清而事逺畧毋以物力豐實而興土木毋<lb/>
以聦明英㫁而尚刑名毋以財賦富盛而事奢侈毋羨<lb/>
邪説而惑神仙澄心正極省慮虚涵心澄則日明慮省<lb/>
則日精精眀之運旁燭無疆舉天下功業惟吾所建者<lb/>
豈止以富民生足衣食而已哉臣始以治弊治法為陛<lb/>
下告終以虚心寡欲為陛下勉蓋非有驚世絶俗之論<lb/>
以警動陛下然直意以為陛下之所以䇿臣者蓋欲聞<lb/>
剴切時病之説故略敢盡其私憂過計之辭衷情所激<lb/>
<pb n="KR4h0132_WYG_191-35b"/>
誠不知其言之猶有所憚亦不知其言之猶有所隱惟<lb/>
陛下寛其狂易諒其朴直而一賜覽之天下幸甚臣謹<lb/>
對<lb/>
　<lb/>
　<lb/>
　<lb/>
　<lb/>
　文章辨體彚選巻一百九十一<lb/>
</p>
<p>
</p>
  </div>
</body>
</text>
</TEI>
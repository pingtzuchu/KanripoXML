<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻五百四十三</head> <lb/>
    <p>
<pb n="KR4h0132_WYG_543-1a"/>
欽定四庫全書<lb/>
　文章辨體彚選巻五百四十三<lb/>
　　　　　　　　　　　　明　賀復徵　編<lb/>
傳十六<lb/>
　　無名公傳<hi>宋邵雍</hi>
夫無名者不可得而名也凡物有形則可器可器斯可<lb/>
名然則斯人無體乎曰有體有體而無迹者也斯人無<lb/>
用乎曰有用有用而無心者也夫有跡有心者斯可得<lb/>
<pb n="KR4h0132_WYG_543-1b"/>
而知也無跡無心者雖鬼神亦不可得而知不可得而<lb/>
名而况於人乎故其詩曰思慮未起鬼神莫知不由乎<lb/>
我更由乎誰能造萬物者天地也能造天地者太極也<lb/>
太極者其可得而知乎故強名之曰太極太極者其無<lb/>
名之謂乎故嘗自為之贊曰借爾面貌假爾形骸弄丸<lb/>
餘暇閒往閒來人告之以修福對曰吾未嘗不為善人<lb/>
告之以禳災對曰吾未敢妄祭故詩曰禍如許免人須<lb/>
謟福若待求天可量又曰中孚起信寧煩禱無妄生災<lb/>
<pb n="KR4h0132_WYG_543-2a"/>
不易禳性喜飲酒常命之曰太和湯詩曰不佞禪伯不<lb/>
䛕方士不出户庭直際天地家素業為儒口未嘗不言<lb/>
儒言身未嘗不行儒行故其詩曰心無妄思足無妄走<lb/>
人無妄交物無妄受炎炎論之甘處其陋綽綽言之無<lb/>
出其右羲軒之書未嘗輟手堯舜之談未嘗虚口當中<lb/>
和天同樂易友吟自在詩飲歡喜酒百年升平不為不<lb/>
偶七十康強不為不夀此其無名公之行乎<lb/>
　　六一居士傳<hi>歐陽脩</hi>
<pb n="KR4h0132_WYG_543-2b"/>
六一居士初謫滁山自號醉翁既老而衰且病將退休<lb/>
於潁水之上則又更號六一居士客有問曰六一何謂<lb/>
也居士曰吾家藏書一萬巻集録三代以來金石遺文<lb/>
一千巻有琴一張有棋一局而常置酒一壺客曰是為<lb/>
五一爾奈何居士曰以吾一翁老於此五物之間是豈<lb/>
不為六一乎客笑曰子欲逃名者乎而屢易其號此莊<lb/>
生所誚畏影而走乎日中者也余將見子疾走大喘渴<lb/>
死而名不得逃也居士曰吾固知名之不可逃然亦知<lb/>
<pb n="KR4h0132_WYG_543-3a"/>
夫不必逃也吾為此名聊以志吾之樂爾客曰其樂如<lb/>
何居士曰吾之樂可勝道哉方其得意於五物也太山<lb/>
在前而不見疾雷破柱而不驚雖響九奏於洞庭之野<lb/>
閱大戰於涿鹿之原未足喻其樂且適也然常患不得<lb/>
極吾樂於其間者世事之為吾累者衆也其大者有二<lb/>
焉軒裳珪組勞吾形於外憂患思慮勞吾心於内使吾<lb/>
形不病而已悴心未老而先衰尚何暇於五物哉雖然<lb/>
吾自乞其身於朝者三年矣一日天子惻然哀之賜其<lb/>
<pb n="KR4h0132_WYG_543-3b"/>
骸骨使得與此五物偕返於田廬庶幾償其夙願焉此<lb/>
吾之所以志也客復笑曰子知軒裳珪組之累其形而<lb/>
不知五物之累其心乎居士曰不然累於彼者已勞矣<lb/>
又多憂累於此者既佚矣幸無患吾其何擇哉於是與<lb/>
客俱起握手大笑曰置之區區不足較也已而歎曰夫<lb/>
士少而仕老而休蓋有不待七十者矣吾素慕之宜去<lb/>
一也吾嘗用於時矣而訖無稱焉宜去二也壯猶如此<lb/>
今既老且病矣乃以難強之筋骸貪過分之榮禄是將<lb/>
<pb n="KR4h0132_WYG_543-4a"/>
違其素志而自食其言宜去三也吾負三宜去雖無五<lb/>
物其去宜矣復何道哉熈寧三年九月七日六一居士<lb/>
自傳<lb/>
　　一是居士傳<hi>鄭思肖</hi>
一是居士大宋人也生於宋長於宋死於宋今天下人<lb/>
悉以為非趙氏天下愚哉嘗貫古今六合觀之肇乎無<lb/>
天地之始亘乎有天地之終普天率土一草一木吾見<lb/>
其皆大宋天地不復知有皇帝王覇盜賊諸蠻介於其<lb/>
<pb n="KR4h0132_WYG_543-4b"/>
間大宋粹然一天也不以有疆土而存不以無疆土而<lb/>
亡行造化邁厯數母萬物而未始有極焉譬如孝子於<lb/>
其父前乎無前後乎無後滿眼與父與天同大寧以生<lb/>
為在死為不在耶又寧見有二父耶此一是之所在也<lb/>
未死書死誓其終也故曰死於宋一是者何萬古不易<lb/>
之理也由之行則我為主天地鬼神咸聴其命不然天<lb/>
地鬼神反誅之斷古今定綱常配至道立衆事自天子<lb/>
至於庶人一皆不越於斯茍能深造一是之域與天理<lb/>
<pb n="KR4h0132_WYG_543-5a"/>
周流明而不惑殺之亦不變安能以偽富偽貴芻豢之<lb/>
居士生而弗靈幾淪於朽棄長而明始感父母恩異於<lb/>
他人父母恩非數可算性愛竹嗜餐梅花又喜觀雪遇<lb/>
之過於貧人獲至寳為恱不飲酒嗜食菜薦飯得菜欣<lb/>
然飯速盡有招之者拒而不從决不妄以足跡及人門<lb/>
癖於詩不肯與人唱和懶則數嵗不作一興動達旦不<lb/>
寐作諷咏聲辭多激烈意詩成章數髙歌輙涙下若不<lb/>
能以一朝自居毎棄忘生事盡日遂幽閑之適遇癡濁<lb/>
<pb n="KR4h0132_WYG_543-5b"/>
者則急去之多逰僧舍興盡即飄然愜懐終暮坐不去<lb/>
寡與人合間數月竟無至門者獨往獨來獨處獨坐獨<lb/>
行獨吟獨笑獨哭抱貧愁居與時為仇讐或癡如哆口<lb/>
不語瞠目髙視而僵立衆環指笑良不顧常獨逰山水<lb/>
間登絶頂浩歌狂笑氣潤霄碧舉手掀舞欲空其形而<lb/>
去或告人以道俗不耳其說反嫌迂謬率恥與之偕破<lb/>
衣垢貌晝行囈語皇皇然若有求而弗獲坐成廢物尚<lb/>
確持一是之理欲衡古今天下事咸歸於正愚又甚衆<lb/>
<pb n="KR4h0132_WYG_543-6a"/>
人宜乎舉世之人不識之有識者非之識之識其人不<lb/>
識其人非識也能識一是之理則真識一是居士矣奚<lb/>
以識其精神笑貌然後謂識一是居士也與故作一是<lb/>
居士傳<lb/>
　　鐵笛道人自傳<hi>楊維楨</hi>
鐵笛道人者㑹稽人祖闗西出也初號梅花道人㑹稽<lb/>
有鐵崖山其髙百丈上有蕚緑梅花數百植層樓出梅<lb/>
花積書數萬巻是道人所居也泰定間以春秋經學擢<lb/>
<pb n="KR4h0132_WYG_543-6b"/>
進士第仕赤城令轉錢清海鹽皆不信其素志輙弃官<lb/>
將妻子逰天目山放於宛陵毘陵間霅中雲間山水最<lb/>
清逺又自九龍山渉太湖南泝大小雷之澤訪縹緲七<lb/>
十二峯東抵海登小金山脫烏巾冠鐵葉冠服褐毛寛<lb/>
博手持鐵笛一枝自稱鐵笛道人鐵笛得洞庭湖中冶<lb/>
人緱氏子嘗掘地得古莫耶無所用鎔為鐵葉筒之長<lb/>
一尺有九寸竅其九進於道人道人吹之竅皆應律竒<lb/>
聲絶人世江上老漁狎道人時時唱清江欵乃道人為<lb/>
<pb n="KR4h0132_WYG_543-7a"/>
作迴波引和之仍自歌曰小江秋大江秋美人不來生<lb/>
逺愁聴笛海西流又歌曰東飛烏西飛烏美人手弄雙<lb/>
明珠九見烏生雛城中富貴人聞道人名多載酒道人<lb/>
所幸聞笛道人為一弄畢便卧遣客即客不去卧吹笛<lb/>
自如也嘗對客云笛有君山古弄海可養蛟龍可呼非<lb/>
鈞天大人不發也晩嵗有同年者以遺才白於上用𤣥<lb/>
纁物色道人於五湖之間道人終不起道人性疎豁與<lb/>
人交無疑二雖病凶危坐不披文則弄札翰或理音樂<lb/>
<pb n="KR4h0132_WYG_543-7b"/>
素不善奕畫謂奕損閒心畫為人役見即屏去至名山<lb/>
川必登髙遐眺想見古人風節曠邁非常人所能測也<lb/>
與永嘉李孝先茅山張伯雨鍚山倪鎮昆陽顧瑛為詩<lb/>
文友碧桃叟釋臻疑歸叟釋現清容叟釋信為方外友<lb/>
其文有驚世者有三史統論五千言太平綱目二十䇿<lb/>
歴代史鉞二百巻詩有瓊臺曲洞庭雜吟五十巻藏於<lb/>
鐵崖山云贊曰有美人兮冠鐵葉之弮弮服免褐之躚<lb/>
躚雷浦之濵兮鐵崖之顛噏隂呼陽兮履坤戴乾萬竅<lb/>
<pb n="KR4h0132_WYG_543-8a"/>
不作兮全籟於天其漆園之傲吏兮緱山之逰仙也耶<lb/>
　　白牛生傳<hi>明宋濂</hi>
白牛生者金華潛溪人宋姓濓名嘗騎白牛往來溪上<lb/>
故人以白牛生目之生軀榦短小細目而疎髯性多勤<lb/>
他無所嗜惟攻學不怠存諸心著諸書六經與人言亦<lb/>
六經或厭其繁生曰吾舍此不學也六經其曜靈乎一<lb/>
日無之則㝠㝠夜行矣生學在治心道在五倫自以為<lb/>
至易至簡或笑其迂生曰我其迂哉我若迂孟子則迂<lb/>
<pb n="KR4h0132_WYG_543-8b"/>
之首矣生好著文或以文人稱之則又艴然怒曰吾文<lb/>
人乎哉天地之理欲窮之而未盡也聖賢之道欲凝之<lb/>
而未成也吾文人乎哉或求學文生曰其孝弟乎文則<lb/>
吾不知也生不肯干禄或欲挽之使出生曰禄可干耶<lb/>
仕當為道謀干之私也生安於義命未嘗妄有所為或<lb/>
疑其拙生曰我契以天不合以人是乃巧之大者拙乎<lb/>
哉生慕孔顔之樂如聆鈞天之樂如獲褭蹏之金言及<lb/>
之手足舞蹈不已或以為狂生曰吾能知之恨未能允<lb/>
<pb n="KR4h0132_WYG_543-9a"/>
蹈之奚其狂生幼多疢常行服氣法或誚其欲久生生<lb/>
曰盜跖甚夭顔子甚夀子知之乎或人不答生曰竊隂<lb/>
陽之和以私一已服氣矣運量元化節宣四時服氣乎<lb/>
生雖貧喜色常溢眉宇間或詰之生曰吾内足樂也内<lb/>
既足樂無人非無鬼責得亦樂失亦樂我何憂哉生御<lb/>
惡衣觕饌安之或慮其詐生曰錦衣與卉服雖異暖則<lb/>
一糟覈與淳熬固殊飽則均何詐為生不貴貴人不貧<lb/>
貧人或尤其無别生曰貴自貴爾於我何加焉賤自賤<lb/>
<pb n="KR4h0132_WYG_543-9b"/>
爾於我何損焉生遇物以誠三尺之童莫之敢欺或譏<lb/>
其同生曰我道蓋如是同不同弗知也生不享外神唯<lb/>
事其先甚謹或謂其報本耶生曰非惟報本也以氣感<lb/>
氣吾先以之外人何預哉生多讀台衡賢守慈恩諸家<lb/>
書或謗其偏生曰我雖口之未嘗心之也何其偏生當<lb/>
情意調適輙懸特磬於簴親擊以鐵籈瞑目側耳而聴<lb/>
自以為達制樂之原或笑之生曰此簣桴土皷之遺聲<lb/>
也五音繁㑹則末矣生好着屐登山遇境勝處注目視<lb/>
<pb n="KR4h0132_WYG_543-10a"/>
弗釋或惡其癖生曰吾於巒容川色見三代之精華不<lb/>
忍舍也生年四十有六髪無白者日坐一室中澄思終<lb/>
日或執筆立言動以聖賢自期其中之所存者人固莫<lb/>
能識也適有畫史貌生之騎白牛者生大笑以為得其<lb/>
真故自疏其事如左曰白牛生傳云<lb/>
　<lb/>
　<lb/>
　<lb/>
<pb n="KR4h0132_WYG_543-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百四十三<lb/>
<pb n="KR4h0132_WYG_543-11a"/>
欽定四庫全書<lb/>
　文章辨體彚選巻五百四十三<lb/>
　　　　　　　　　　　　明　賀復徵　編<lb/>
傳十六<lb/>
　　無名公傳<hi>宋邵雍</hi>
夫無名者不可得而名也凡物有形則可器可器斯可<lb/>
名然則斯人無體乎曰有體有體而無迹者也斯人無<lb/>
用乎曰有用有用而無心者也夫有跡有心者斯可得<lb/>
<pb n="KR4h0132_WYG_543-11b"/>
而知也無跡無心者雖鬼神亦不可得而知不可得而<lb/>
名而况於人乎故其詩曰思慮未起鬼神莫知不由乎<lb/>
我更由乎誰能造萬物者天地也能造天地者太極也<lb/>
太極者其可得而知乎故強名之曰太極太極者其無<lb/>
名之謂乎故嘗自為之贊曰借爾面貌假爾形骸弄丸<lb/>
餘暇閒往閒來人告之以修福對曰吾未嘗不為善人<lb/>
告之以禳災對曰吾未敢妄祭故詩曰禍如許免人須<lb/>
謟福若待求天可量又曰中孚起信寧煩禱無妄生災<lb/>
<pb n="KR4h0132_WYG_543-12a"/>
不易禳性喜飲酒常命之曰太和湯詩曰不佞禪伯不<lb/>
䛕方士不出户庭直際天地家素業為儒口未嘗不言<lb/>
儒言身未嘗不行儒行故其詩曰心無妄思足無妄走<lb/>
人無妄交物無妄受炎炎論之甘處其陋綽綽言之無<lb/>
出其右羲軒之書未嘗輟手堯舜之談未嘗虚口當中<lb/>
和天同樂易友吟自在詩飲歡喜酒百年升平不為不<lb/>
偶七十康強不為不夀此其無名公之行乎<lb/>
　　六一居士傳<hi>歐陽脩</hi>
<pb n="KR4h0132_WYG_543-12b"/>
六一居士初謫滁山自號醉翁既老而衰且病將退休<lb/>
於潁水之上則又更號六一居士客有問曰六一何謂<lb/>
也居士曰吾家藏書一萬巻集録三代以來金石遺文<lb/>
一千巻有琴一張有棋一局而常置酒一壺客曰是為<lb/>
五一爾奈何居士曰以吾一翁老於此五物之間是豈<lb/>
不為六一乎客笑曰子欲逃名者乎而屢易其號此莊<lb/>
生所誚畏影而走乎日中者也余將見子疾走大喘渴<lb/>
死而名不得逃也居士曰吾固知名之不可逃然亦知<lb/>
<pb n="KR4h0132_WYG_543-13a"/>
夫不必逃也吾為此名聊以志吾之樂爾客曰其樂如<lb/>
何居士曰吾之樂可勝道哉方其得意於五物也太山<lb/>
在前而不見疾雷破柱而不驚雖響九奏於洞庭之野<lb/>
閱大戰於涿鹿之原未足喻其樂且適也然常患不得<lb/>
極吾樂於其間者世事之為吾累者衆也其大者有二<lb/>
焉軒裳珪組勞吾形於外憂患思慮勞吾心於内使吾<lb/>
形不病而已悴心未老而先衰尚何暇於五物哉雖然<lb/>
吾自乞其身於朝者三年矣一日天子惻然哀之賜其<lb/>
<pb n="KR4h0132_WYG_543-13b"/>
骸骨使得與此五物偕返於田廬庶幾償其夙願焉此<lb/>
吾之所以志也客復笑曰子知軒裳珪組之累其形而<lb/>
不知五物之累其心乎居士曰不然累於彼者已勞矣<lb/>
又多憂累於此者既佚矣幸無患吾其何擇哉於是與<lb/>
客俱起握手大笑曰置之區區不足較也已而歎曰夫<lb/>
士少而仕老而休蓋有不待七十者矣吾素慕之宜去<lb/>
一也吾嘗用於時矣而訖無稱焉宜去二也壯猶如此<lb/>
今既老且病矣乃以難強之筋骸貪過分之榮禄是將<lb/>
<pb n="KR4h0132_WYG_543-14a"/>
違其素志而自食其言宜去三也吾負三宜去雖無五<lb/>
物其去宜矣復何道哉熈寧三年九月七日六一居士<lb/>
自傳<lb/>
　　一是居士傳<hi>鄭思肖</hi>
一是居士大宋人也生於宋長於宋死於宋今天下人<lb/>
悉以為非趙氏天下愚哉嘗貫古今六合觀之肇乎無<lb/>
天地之始亘乎有天地之終普天率土一草一木吾見<lb/>
其皆大宋天地不復知有皇帝王覇盜賊諸蠻介於其<lb/>
<pb n="KR4h0132_WYG_543-14b"/>
間大宋粹然一天也不以有疆土而存不以無疆土而<lb/>
亡行造化邁厯數母萬物而未始有極焉譬如孝子於<lb/>
其父前乎無前後乎無後滿眼與父與天同大寧以生<lb/>
為在死為不在耶又寧見有二父耶此一是之所在也<lb/>
未死書死誓其終也故曰死於宋一是者何萬古不易<lb/>
之理也由之行則我為主天地鬼神咸聴其命不然天<lb/>
地鬼神反誅之斷古今定綱常配至道立衆事自天子<lb/>
至於庶人一皆不越於斯茍能深造一是之域與天理<lb/>
<pb n="KR4h0132_WYG_543-15a"/>
周流明而不惑殺之亦不變安能以偽富偽貴芻豢之<lb/>
居士生而弗靈幾淪於朽棄長而明始感父母恩異於<lb/>
他人父母恩非數可算性愛竹嗜餐梅花又喜觀雪遇<lb/>
之過於貧人獲至寳為恱不飲酒嗜食菜薦飯得菜欣<lb/>
然飯速盡有招之者拒而不從决不妄以足跡及人門<lb/>
癖於詩不肯與人唱和懶則數嵗不作一興動達旦不<lb/>
寐作諷咏聲辭多激烈意詩成章數髙歌輙涙下若不<lb/>
能以一朝自居毎棄忘生事盡日遂幽閑之適遇癡濁<lb/>
<pb n="KR4h0132_WYG_543-15b"/>
者則急去之多逰僧舍興盡即飄然愜懐終暮坐不去<lb/>
寡與人合間數月竟無至門者獨往獨來獨處獨坐獨<lb/>
行獨吟獨笑獨哭抱貧愁居與時為仇讐或癡如哆口<lb/>
不語瞠目髙視而僵立衆環指笑良不顧常獨逰山水<lb/>
間登絶頂浩歌狂笑氣潤霄碧舉手掀舞欲空其形而<lb/>
去或告人以道俗不耳其說反嫌迂謬率恥與之偕破<lb/>
衣垢貌晝行囈語皇皇然若有求而弗獲坐成廢物尚<lb/>
確持一是之理欲衡古今天下事咸歸於正愚又甚衆<lb/>
<pb n="KR4h0132_WYG_543-16a"/>
人宜乎舉世之人不識之有識者非之識之識其人不<lb/>
識其人非識也能識一是之理則真識一是居士矣奚<lb/>
以識其精神笑貌然後謂識一是居士也與故作一是<lb/>
居士傳<lb/>
　　鐵笛道人自傳<hi>楊維楨</hi>
鐵笛道人者㑹稽人祖闗西出也初號梅花道人㑹稽<lb/>
有鐵崖山其髙百丈上有蕚緑梅花數百植層樓出梅<lb/>
花積書數萬巻是道人所居也泰定間以春秋經學擢<lb/>
<pb n="KR4h0132_WYG_543-16b"/>
進士第仕赤城令轉錢清海鹽皆不信其素志輙弃官<lb/>
將妻子逰天目山放於宛陵毘陵間霅中雲間山水最<lb/>
清逺又自九龍山渉太湖南泝大小雷之澤訪縹緲七<lb/>
十二峯東抵海登小金山脫烏巾冠鐵葉冠服褐毛寛<lb/>
博手持鐵笛一枝自稱鐵笛道人鐵笛得洞庭湖中冶<lb/>
人緱氏子嘗掘地得古莫耶無所用鎔為鐵葉筒之長<lb/>
一尺有九寸竅其九進於道人道人吹之竅皆應律竒<lb/>
聲絶人世江上老漁狎道人時時唱清江欵乃道人為<lb/>
<pb n="KR4h0132_WYG_543-17a"/>
作迴波引和之仍自歌曰小江秋大江秋美人不來生<lb/>
逺愁聴笛海西流又歌曰東飛烏西飛烏美人手弄雙<lb/>
明珠九見烏生雛城中富貴人聞道人名多載酒道人<lb/>
所幸聞笛道人為一弄畢便卧遣客即客不去卧吹笛<lb/>
自如也嘗對客云笛有君山古弄海可養蛟龍可呼非<lb/>
鈞天大人不發也晩嵗有同年者以遺才白於上用𤣥<lb/>
纁物色道人於五湖之間道人終不起道人性疎豁與<lb/>
人交無疑二雖病凶危坐不披文則弄札翰或理音樂<lb/>
<pb n="KR4h0132_WYG_543-17b"/>
素不善奕畫謂奕損閒心畫為人役見即屏去至名山<lb/>
川必登髙遐眺想見古人風節曠邁非常人所能測也<lb/>
與永嘉李孝先茅山張伯雨鍚山倪鎮昆陽顧瑛為詩<lb/>
文友碧桃叟釋臻疑歸叟釋現清容叟釋信為方外友<lb/>
其文有驚世者有三史統論五千言太平綱目二十䇿<lb/>
歴代史鉞二百巻詩有瓊臺曲洞庭雜吟五十巻藏於<lb/>
鐵崖山云贊曰有美人兮冠鐵葉之弮弮服免褐之躚<lb/>
躚雷浦之濵兮鐵崖之顛噏隂呼陽兮履坤戴乾萬竅<lb/>
<pb n="KR4h0132_WYG_543-18a"/>
不作兮全籟於天其漆園之傲吏兮緱山之逰仙也耶<lb/>
　　白牛生傳<hi>明宋濂</hi>
白牛生者金華潛溪人宋姓濓名嘗騎白牛往來溪上<lb/>
故人以白牛生目之生軀榦短小細目而疎髯性多勤<lb/>
他無所嗜惟攻學不怠存諸心著諸書六經與人言亦<lb/>
六經或厭其繁生曰吾舍此不學也六經其曜靈乎一<lb/>
日無之則㝠㝠夜行矣生學在治心道在五倫自以為<lb/>
至易至簡或笑其迂生曰我其迂哉我若迂孟子則迂<lb/>
<pb n="KR4h0132_WYG_543-18b"/>
之首矣生好著文或以文人稱之則又艴然怒曰吾文<lb/>
人乎哉天地之理欲窮之而未盡也聖賢之道欲凝之<lb/>
而未成也吾文人乎哉或求學文生曰其孝弟乎文則<lb/>
吾不知也生不肯干禄或欲挽之使出生曰禄可干耶<lb/>
仕當為道謀干之私也生安於義命未嘗妄有所為或<lb/>
疑其拙生曰我契以天不合以人是乃巧之大者拙乎<lb/>
哉生慕孔顔之樂如聆鈞天之樂如獲褭蹏之金言及<lb/>
之手足舞蹈不已或以為狂生曰吾能知之恨未能允<lb/>
<pb n="KR4h0132_WYG_543-19a"/>
蹈之奚其狂生幼多疢常行服氣法或誚其欲久生生<lb/>
曰盜跖甚夭顔子甚夀子知之乎或人不答生曰竊隂<lb/>
陽之和以私一已服氣矣運量元化節宣四時服氣乎<lb/>
生雖貧喜色常溢眉宇間或詰之生曰吾内足樂也内<lb/>
既足樂無人非無鬼責得亦樂失亦樂我何憂哉生御<lb/>
惡衣觕饌安之或慮其詐生曰錦衣與卉服雖異暖則<lb/>
一糟覈與淳熬固殊飽則均何詐為生不貴貴人不貧<lb/>
貧人或尤其無别生曰貴自貴爾於我何加焉賤自賤<lb/>
<pb n="KR4h0132_WYG_543-19b"/>
爾於我何損焉生遇物以誠三尺之童莫之敢欺或譏<lb/>
其同生曰我道蓋如是同不同弗知也生不享外神唯<lb/>
事其先甚謹或謂其報本耶生曰非惟報本也以氣感<lb/>
氣吾先以之外人何預哉生多讀台衡賢守慈恩諸家<lb/>
書或謗其偏生曰我雖口之未嘗心之也何其偏生當<lb/>
情意調適輙懸特磬於簴親擊以鐵籈瞑目側耳而聴<lb/>
自以為達制樂之原或笑之生曰此簣桴土皷之遺聲<lb/>
也五音繁㑹則末矣生好着屐登山遇境勝處注目視<lb/>
<pb n="KR4h0132_WYG_543-20a"/>
弗釋或惡其癖生曰吾於巒容川色見三代之精華不<lb/>
忍舍也生年四十有六髪無白者日坐一室中澄思終<lb/>
日或執筆立言動以聖賢自期其中之所存者人固莫<lb/>
能識也適有畫史貌生之騎白牛者生大笑以為得其<lb/>
真故自疏其事如左曰白牛生傳云<lb/>
　<lb/>
　<lb/>
　<lb/>
<pb n="KR4h0132_WYG_543-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百四十三<lb/>
</p>
<p>
</p>
  </div>
</body>
</text>
</TEI>
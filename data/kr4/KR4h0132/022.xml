<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二十二</head> <lb/>
    <p>
<pb n="KR4h0132_WYG_022-1a"/>
欽定四庫全書<lb/>
　文章辨體彚選巻二十二<lb/>
　　　　　　　　　　　　明　賀復徵　編<lb/>
誥四<lb/>
　　皇外考妣追封誥<hi>明王禕</hi>
朕惟歴代君天下者推恩必及於后族親親之道也皇<lb/>
后馬氏勤勞内助化家為國非其親之積德何以致此<lb/>
稽於典禮是用追封皇外考馬某為徐王皇外妣為<lb/>
<pb n="KR4h0132_WYG_022-1b"/>
徐夫人仍立廟以奉祀事於戲親之至則思逺報之至<lb/>
則禮崇尚惟幽靈歆兹䘏典<lb/>
　　趙德勝贈江西平章政事追封梁國公誥命<hi>王禕</hi>
開國之初朕賴爪牙之士執干戈以拓疆土其有捐軀<lb/>
徇國而沒於王事烏得不深念之哉具官趙德勝剛果<lb/>
有識勇毅絶倫始自滁和奮迹行伍乃從渡江拔采石<lb/>
取姑熟遂定建業克丹陽破毘陵皆預有功乃陞帥職<lb/>
從大將下宣城江隂攻呉興錢塘收青陽石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>襲宜興<lb/>
<pb n="KR4h0132_WYG_022-2a"/>
高郵而安慶九江鄂堵南昌之役其功益著及守南昌<lb/>
平山寇靖屬邑朕甚嘉之爰膺僉樞之命夫何敵兵<lb/>
侵城竭力備禦誤中矢鏑竟隕其身於戲有功而不及<lb/>
親受其報朕之念爾何能忘之是用陟以崇階列職台<lb/>
輔仍封大國建於上公以示飾終之儀以昭勸忠之道<lb/>
英靈如在尚克歆承<lb/>
　　杭琪除户部尚書誥命<hi>王禕</hi>
國家以户口土田之事徭役職貢之方與夫㑹計倉廩<lb/>
<pb n="KR4h0132_WYG_022-2b"/>
府庫經費周給之數一歸之於户部古之制也必才周<lb/>
而識精者始稱兹選具官杭琪處事詳練敭歴為久皆<lb/>
能展其所長爰佐大農遂貳户曹涖事唯謹勞績優著<lb/>
朕甚嘉之是用俾爾陞任地官之長尚其明生財之大<lb/>
道務培邦本使食貨充而國用足以稱朕節用愛人之<lb/>
意<lb/>
　　高安除給事中誥命<hi>王禕</hi>
有事殿内之臣其職為親且近是以漢有夕拜之事唐<lb/>
<pb n="KR4h0132_WYG_022-3a"/>
有塗歸之儀朕稽古建官仍置厥職雖封駁之制不沿<lb/>
於昔而論思獻納之助蓋有望焉以爾英敏之資闓偉<lb/>
之器自乃祖父奮起西土世濟其美為時名臣爾生於<lb/>
名門蚤踐華要以閥閲之子弟習臺閣之威儀朕甄錄<lb/>
遺才無間疎戚酌於衆論俾列邇聮顧方樂受盡言務<lb/>
勤庶政凡有闗於公議其毋憚於敷陳益懋嘉猷圖稱<lb/>
予望<lb/>
　　太史令劉基誥命<hi>朱升</hi>
<pb n="KR4h0132_WYG_022-3b"/>
帝王膺厯數於天順時令以頒政教建官擇人宜莫先焉<lb/>
昔在唐帝乃命羲和三代太史之職察天文紀時政占<lb/>
候紀載同出一官推天合人古之道也當斯之任者實<lb/>
在通儒劉基學貫天人資兼文武少壯之年䇿名科甲<lb/>
擾攘之際控馭一方逮從朕遊首陳逺畧為邦之本末<lb/>
用武之後先爾能言之朕能審而用之式克至於今日<lb/>
諸所建明一存成效太史之事蓋所優為是用因其舊<lb/>
官錫以新命爾其用協五紀允釐百工朂耆德納嘉猷<lb/>
<pb n="KR4h0132_WYG_022-4a"/>
以副欽天圖治之心則予以懌<lb/>
　　伏羌伯毛鋭加封太子太保誥命<hi>王鏊</hi>
朕惟自昔人臣能為國家宣力於内外者必有殊恩異<lb/>
數以示報禮之隆昭等威之重伏羌伯毛鋭乃考忠事<lb/>
我憲廟分鎮西陲將師固原捐軀徇國爰受伯爵以貽<lb/>
後昆爾鋭早閑韜畧綽有父風朕用授之齊斧徃甸南<lb/>
服蠢兹蠻夷寇攘草竊爾乃身先士卒抵觸瘴霧深入<lb/>
炎荒多所斬獲盪定逋寇朕嘉乃功是用進爾為太子<lb/>
<pb n="KR4h0132_WYG_022-4b"/>
太保爾尚一乃心靖乃守紹乃先烈俾嶺海之間逺近<lb/>
乂安乃至林蠻洞蜒罔不率服朕永無南顧之慮時乃<lb/>
之休<lb/>
　　定國公徐文璧誥命<hi>馮琦</hi>
制曰國家褒答元勲爰及苗裔載在盟府與國無極其<lb/>
恩數羣臣莫敢望焉蓋其先有非常之功非常者非常<lb/>
格所能擬也爾具官某紹休前緒綰綬戎樞當天下無<lb/>
事韜鈐無所用惟是斤斤遵禮度奉朝請以端恪謙退<lb/>
<pb n="KR4h0132_WYG_022-5a"/>
自持劒珮成行惟汝首列珪璧在設惟汝肅將念爾為<lb/>
勲臣首事朕久長特賜爾命不著為令甲於戲惟爾祖<lb/>
有大勲勞於國家當其時櫛沐風雨踐涉險阻為子孫<lb/>
開業其勤至矣爾是以及此夫惟念爾祖修厥德然後<lb/>
可對揚天子之丕顯休命爾其敬哉<lb/>
　　刑部左侍郎何源誥命<hi>馮琦</hi>
制曰朝廷所操以治天下惟三尺法耳朕痛小民無知<lb/>
而罹於文網故數詔緩天下大辟惟司寇少司寇守文<lb/>
<pb n="KR4h0132_WYG_022-5b"/>
釋滯是攝是贊以制百姓於刑之中諭朕志焉爾具官<lb/>
清謹端亮恬於聲利自邑牧更諸曹郎為天官之屬廷<lb/>
中皆稱其公平擢拜奉常拂衣高謝頃采廷論起爾田<lb/>
間踐歴卿寺以佐太宰於留都及召貳司寇而爾亦清<lb/>
白奉職察麗求中庶獄亡寃五刑惟允庶幾所稱淑問<lb/>
者焉所司計爾嵗績來奏是用授爾階通議大夫錫之<lb/>
誥命於戲爾祖喬新以大司寇表著於先朝爾紹厥家<lb/>
聲典兹邦禁惟子孫必復其始尚克時忱乃亦有終欽<lb/>
<pb n="KR4h0132_WYG_022-6a"/>
哉欽哉惟刑之恤<lb/>
　　河南開封府知府王見賔誥命<hi>馮琦</hi>
制曰開封一大都㑹也風俗雜而市獄繁非夫酌寛猛<lb/>
權緩急者弗任也爾河南開封府知府王見賔性行高<lb/>
雅明習政事出為理官入為比部中外皆稱其亷平擢<lb/>
守大邦剸理繁劇嵗數不登以政為嵗有擊强之明無<lb/>
烹鮮之擾朕甚嘉焉是用授爾階中憲大夫錫之誥命<lb/>
夫大梁當天下中四方所視效吾所以褒勞爾意不獨<lb/>
<pb n="KR4h0132_WYG_022-6b"/>
為開封也益𢎞爾猷比於潁川渤海風示百城垂則羣<lb/>
吏則予女嘉欽哉<lb/>
　　廣西梧州府鬱林州知州江龍誥命<hi>馮琦</hi>
制曰吾甚重考課而念逺方之吏非有勞無過及有任<lb/>
舉者不得考而逺方使者不時至其程功見效被璽書<lb/>
者十不得一焉爾廣西梧州府鬱林州知州江龍以鄉<lb/>
薦入官越在荒服倅我晉興守我左陽比於今三仕不<lb/>
易地十年不易節朕甚嘉之兹授爾階奉直大夫錫之<lb/>
<pb n="KR4h0132_WYG_022-7a"/>
誥命嗚呼吾何爾逖之有綜名實累功效以登進羣吏<lb/>
即萬里外不難見也爾無毁成朕不忘逺欽哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_022-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百三十一</head> <lb/>
    <p>
<pb n="KR4h0132_WYG_331-1a"/>
欽定四庫全書<lb/>
　文章辨體彚選巻三百三十一<lb/>
　　　　　　　　　　　　明　賀復徵　編<lb/>
序五十一<hi>以下遊宴類</hi>
　　金谷詩序<hi>晉石崇</hi>
余以元康六年従太僕卿出為使持節監青徐諸軍事<lb/>
征虜将軍有别廬在河南縣界金谷澗中或髙或下有<lb/>
清泉茂林衆果竹栢藥草之屬莫不畢偹又有水碓魚<lb/>
<pb n="KR4h0132_WYG_331-1b"/>
池土窟其為娱目歡心之物偹矣時征西大将軍祭酒<lb/>
王詡當還長安余與衆賢共送往澗中晝夜遊宴屢遷<lb/>
其坐或登髙臨下或列坐水濱時琴瑟笙筑合載車中<lb/>
道路並作及住令與鼔吹遞奏遂各賦詩以叙中懐或<lb/>
不能者罰酒三斗感性命之不永懼凋落之無期故具<lb/>
列時人官號姓名年紀又為詩著後後之好事者其覽<lb/>
之哉凡三十人吴王師議郎闗中侯始平武功蘇紹字<lb/>
世嗣年五十為首<lb/>
<pb n="KR4h0132_WYG_331-2a"/>
　　蘭亭序<hi>王羲之</hi>
永和九年嵗在癸丑暮春之初㑹於㑹稽山隂之蘭亭<lb/>
修禊事也羣賢畢至少長咸集此地有崇山峻嶺茂林<lb/>
修竹又有清流激湍映帶左右引以為流觴曲水列坐<lb/>
其次雖無絲竹管絃之盛一觴一詠亦足以暢叙幽情<lb/>
是日也天朗氣清惠風和暢仰觀宇宙之大俯察品類<lb/>
之盛所以遊目騁懐足以極視聴之娱信可樂也夫人<lb/>
之相與俯仰一世或取諸懷抱晤言一室之内或因寄<lb/>
<pb n="KR4h0132_WYG_331-2b"/>
所託放浪形骸之外雖趣舎萬殊静躁不同當其欣于<lb/>
所遇暫得於已快然自足曽不知老之将至及其所之<lb/>
既倦情随事遷感慨係之矣向之所欣俯仰之間已為<lb/>
陳迹猶不能不以之興懐況修短隨化終期于盡古人<lb/>
云死生亦大矣豈不痛哉每覽昔人興感之繇若合一<lb/>
契未嘗不臨文嗟悼不能喻之於懐固知一死生為虚<lb/>
誕齊彭殤為妄作後之視今亦猶今之視昔悲夫故列<lb/>
叙時人録其所述雖世殊事異所以興懐其致一也後<lb/>
<pb n="KR4h0132_WYG_331-3a"/>
之覽者亦将有感於斯文<lb/>
　　遊石門詩序<hi>廬山道人</hi>
石門在精舍南十餘里一名障山基連大嶺體絶衆阜<lb/>
闢三泉之㑹並立而開流傾巖𤣥映其上蒙形表於自<lb/>
然故因以為名此雖廬山之一隅實斯地之竒觀皆傳<lb/>
之於舊俗而未覩者衆将繇懸瀨險峻人獸迹絶逕回<lb/>
曲阜路阻行難故罕徑焉釋法師以隆安四年仲春之<lb/>
月因咏山水遂杖錫而遊於時交徒同趣三十餘人咸<lb/>
<pb n="KR4h0132_WYG_331-3b"/>
拂衣晨征悵然増興雖林壑幽邃而開途徑進雖乗危<lb/>
履石並以所悦為安既至則援木尋葛歴險窮崖猿臂<lb/>
相引僅乃造極於是擁勝倚巖詳觀其下始知七嶺之<lb/>
美藴竒於此雙門對峙其前重岩映帶其後巒阜周迴<lb/>
以為障崇巖四營而開宇其中則有石臺石池宫館之<lb/>
象觸類之形致可樂也清泉分流而合注渌淵鏡浄於<lb/>
天池文石發彩煥若披面檉松芳草蔚然光目其為神<lb/>
麗亦已偹矣斯日也衆情奔悦矚覽無厭遊觀未久而<lb/>
<pb n="KR4h0132_WYG_331-4a"/>
天氣屢變霄霧塵集則萬象隠形流光迴照則衆山倒<lb/>
影開闔之際状有靈焉而不可測也乃其将登則翔禽<lb/>
拂翮鳴猿厲響歸雲迴駕想羽人之來儀哀聲相和若<lb/>
𤣥音之有寄雖髣髴猶聞而神以之暢雖樂不期歡而<lb/>
欣以永日當其沖豫自得信有味焉而未易言也退而<lb/>
尋之夫崖谷之間㑹物無主應不以情而開典引人致<lb/>
深若此豈非以虚明朗其照閑邃篤其情耶並三復斯<lb/>
談猶昩然未盡俄而大陽告夕所存己往乃悟幽人之<lb/>
<pb n="KR4h0132_WYG_331-4b"/>
𤣥覽達恒物之大情其為神趣豈山水而已哉於是徘<lb/>
徊崇嶺流目四矚九江如帶丘阜城垤因此而推形有<lb/>
巨細智亦宜然迺喟然嘆宇宙雖遐古今一契靈鷲邈<lb/>
矣荒途日隔不有逝人風跡誰存應深悟逺慨然長懐<lb/>
各欣一隅之同歡感良辰之難再情發於中遂共詠之<lb/>
云爾<lb/>
　　㑹諸友詩序<hi>唐張説</hi>
谷子者昔與説聫務蓬山出入三載事志相得情深友<lb/>
<pb n="KR4h0132_WYG_331-5a"/>
于尋屬吾人秩遷迫吏畿劇愛而不見林也再華今説<lb/>
復謝書坊補他職窮猿之意不擇儒林喜且把袂舊筵<lb/>
解帶餘日卧玩文墨笑談平生兹歡既多後面方永沈<lb/>
沈春雨人亦淹留<lb/>
　　春夜宴桃李園序<hi>李白</hi>
夫天地者萬物之逆旅光隂者百代之過客而浮<lb/>
生若夢為歡幾何古人秉燭夜游良有以也況陽春召<lb/>
我以煙景大塊假我以文章㑹桃李之芳園序天倫之<lb/>
<pb n="KR4h0132_WYG_331-5b"/>
樂事羣季俊秀皆為惠連吾人詠歌獨慙康樂幽賞未<lb/>
已髙談轉清開瓊筵以坐花飛羽觴而醉月不有佳詠<lb/>
何伸雅懐如詩不成罰依金谷酒數<lb/>
　　奉餞十七翁二十四翁尋桃源序<hi>李白</hi>
昔祖龍滅古道嚴威刑煎熬生人若墜大火三墳五典<lb/>
散為寒灰築長城建阿房并諸侯殺豪俊自謂功髙羲<lb/>
皇國可萬世思欲凌雲氣求仙人登封太山風雨暴作<lb/>
雖五松受職草木有知而萬象乖度禮刑将弛則綺皓<lb/>
<pb n="KR4h0132_WYG_331-6a"/>
不得不遁於南山魯連不得不蹈於東海則桃源之避<lb/>
世者可謂超昇先覺夫指鹿之儔連頸而同死非吾黨<lb/>
之謂乎二翁耽老氏之言繼少卿之作文以述大雅道<lb/>
以通至精巻舒天地之心脱落神仙之境武陵遺跡可<lb/>
得而窺焉問津利往水引漁者花藏仙谿春風不知従<lb/>
來落英何許流出石洞來入晨光盡開有良田名池竹<lb/>
果森列三十六洞别為一天耶今扁舟而行笑謝人世<lb/>
阡陌未改古人依然白雲何時而歸來青山一去而誰<lb/>
<pb n="KR4h0132_WYG_331-6b"/>
往諸公賦桃源以美之<lb/>
　　夏日宴姑熟亭序<hi>李白</hi>
通驛公舘南有水亭焉四甍翬飛巉絶浦嶴葢有前攝<lb/>
令河東薛公棟而宇之今宰隴西李公明化開物成務<lb/>
又横其梁而閣之晝鳴閒琴夕酌清月葢為接輶軒祖<lb/>
逺客之佳境也製置既久莫知何名司馬武公長材博<lb/>
古獨映方外因據胡床岸幘嘯咏而謂前長史李公及<lb/>
諸公曰此亭跨姑熟之水可稱為姑熟亭焉嘉名勝槩<lb/>
<pb n="KR4h0132_WYG_331-7a"/>
自我作也且夫曹官紱冕者大賢處之若遊青山卧白<lb/>
雲逍遥偃傲何適不可小才居之窘而自拘悄若桎梏<lb/>
則清風朗月河英嶽秀皆為棄物安得稱焉所以司馬<lb/>
南隣當文章之旗鼓翰林客卿揮辭鋒以戰勝名教樂<lb/>
地無非得俊之塲也千載一時言詩紀志<lb/>
　　泛沔州郎官湖詩序<hi>李白</hi>
白遇故人尚書郎張謂出使夏口沔州牧杜公漢陽宰<lb/>
王公觴於江城之南湖樂天下之再平也方夜永月如<lb/>
<pb n="KR4h0132_WYG_331-7b"/>
練清光可掇張公殊有勝槩四望超然乃顧白曰此湖<lb/>
古來賢豪游者非一而枉踐佳景寂寥無聞夫子可為<lb/>
我標之嘉名以傳不朽因舉酒酹水號之曰郎官湖亦<lb/>
由鄭圃之有僕射陂也席上文士輔翼岑静以為知言<lb/>
乃命賦詩紀事刻石湖側将與大别山共相磨焉<lb/>
　　崔公山池後集序<hi>李翰</hi>
崔公吏於華葉再黄矣士之才也天髙其興益之以小<lb/>
山焉山臨清池峭絶孤踊岑無一仭波無一勺而洲嶼<lb/>
<pb n="KR4h0132_WYG_331-8a"/>
縈帶巒崖盤鬱則巫盧衡霍不出於庭間矣若其琴幌<lb/>
朝開書堂晚清緑筠森疎下見松雪登蕙蘭之徑諷瓊<lb/>
瑶之章則雍雍詠歌盡在丹壁又與一二文士以吟以<lb/>
賦謂之後集焉<lb/>
　　衡陽月夜讌㑹序<hi>元結</hi>
兵興已來十一年矣獲與同志歡醉達旦詠歌取適無<lb/>
一二焉乙已嵗彭城劉靈源在衡陽逢故人或有在者<lb/>
曰昔相㑹第歡逺遊始與諸公待月而笑語竟與諸公<lb/>
<pb n="KR4h0132_WYG_331-8b"/>
愛月而歡醉詠歌夜久賦詩言懐於戯文章道喪葢久<lb/>
矣時之作者煩雜過多歌兒舞女且相喜愛系之風雅<lb/>
誰道是耶諸公嘗欲變時俗之淫靡為後生之規範今<lb/>
夕豈不能道達情性成一時之美乎<lb/>
　<lb/>
　<lb/>
　<lb/>
　文章辨體彚選巻三百三十一<lb/>
</p>
<p>
</p>
  </div>
</body>
</text>
</TEI>
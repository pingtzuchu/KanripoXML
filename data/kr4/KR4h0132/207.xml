<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百七</head> <lb/>
    <p>
<pb n="KR4h0132_WYG_207-1a"/>
欽定四庫全書<lb/>
　文章辨體彚選巻二百七<lb/>
　　　　　　　　　　　　明　賀復徵　編<lb/>
書三<lb/>
　　報祁侯臝葬書<hi>漢楊貴</hi>
葢聞古之聖王縁人情不忍其親故為制禮今則越之<lb/>
吾是以臝葬將以矯世也夫厚葬誠無益於死者而俗<lb/>
人競以相高靡財單幣腐之地下或廼今日入而明日<lb/>
<pb n="KR4h0132_WYG_207-1b"/>
發此真與暴骸於中野何異且夫死者終生之化而物<lb/>
之歸者也歸者得至化者得變是物各反其真也反真<lb/>
㝠㝠亡形亡聲乃合道情夫飾外以華衆厚葬以隔真<lb/>
使歸者不得至化者不得變是使物各失其所也且吾<lb/>
聞之精神者天之有也形骸者地之有也精神離形各<lb/>
歸其真故謂之鬼鬼之為言歸也其尸塊然獨處豈有<lb/>
知哉裹以幣帛鬲以棺槨支體絡東口含玉石欲化不<lb/>
得欝為枯腊千載之後棺槨朽腐廼得歸生就其真宅<lb/>
<pb n="KR4h0132_WYG_207-2a"/>
繇是言之焉用久客昔帝堯之葬也窽木為匵葛壘為<lb/>
緘其穿下不亂泉上不泄殠故聖王生易尚死易葬也<lb/>
不加功於亡用不捐財於亡謂今費財厚葬留歸鬲至<lb/>
死者不知生者不得是謂重惑於戯吾不為也<lb/>
　　報孫㑹宗書<hi>楊惲</hi>
惲材朽行穢文質無所底幸頼先人餘業得備宿衛遭<lb/>
遇時變以獲爵位終非其任卒與禍㑹足下哀其愚矇<lb/>
賜書教督以所不及殷勤甚厚然竊恨足下不深惟其<lb/>
<pb n="KR4h0132_WYG_207-2b"/>
終始而猥隨俗之毁譽也言鄙陋之愚心則若逆指而<lb/>
文過黙而息乎恐違孔氏各言爾志之義故敢畧陳其<lb/>
愚唯君子察焉惲家方隆盛時乗朱輪者十人位在列<lb/>
卿爵為通侯總領從官與聞政事曽不能以此時有所<lb/>
建明以宣徳化又不能與羣僚同心併力陪輔朝廷之<lb/>
遺忘已負竊位素餐之責久矣懷禄貪勢不能自退遂<lb/>
遭變故横被口語身幽北闕妻子滿獄當此之時自以<lb/>
夷滅不足以塞責豈意得全首領復奉先人之丘墓乎<lb/>
<pb n="KR4h0132_WYG_207-3a"/>
伏惟聖主之恩不可勝量君子逰道樂以忘憂小人全<lb/>
軀說以忘罪竊自思念過已大矣行已虧矣長為農夫<lb/>
以没世矣是故身率妻子戮力耕桑灌園治産以給公<lb/>
上不意當復用此為譏議也夫人情所不能止者聖人<lb/>
弗禁故君父至尊親送其終也有時而旣臣之得罪已<lb/>
三年矣田家作苦歳時伏臘烹羊炰羔斗酒自勞家本<lb/>
秦也能為秦聲婦趙女也雅善鼔瑟奴婢歌者數人酒<lb/>
後耳熱仰天撫缶而呼嗚嗚其詩曰田彼南山蕪穢不<lb/>
<pb n="KR4h0132_WYG_207-3b"/>
治種一頃豆落而為萁人生行樂耳須富貴何時是日<lb/>
也拂衣而喜奮袖低昻頓足起舞誠荒淫無度不知其<lb/>
不可也惲幸有餘禄方糴賤販貴逐什一之利此賈豎<lb/>
之事汙辱之處惲親行之下流之人衆毁所歸不寒而<lb/>
慄雖雅知惲者猶隨風而靡尚何稱譽之有董生不云<lb/>
乎明明求仁義常恐不能化民者卿大夫之意也明明<lb/>
求財利常恐困乏者庶人之事也故道不同不相為<lb/>
謀今子尚安得以卿大夫之制而責僕哉夫西河魏土<lb/>
<pb n="KR4h0132_WYG_207-4a"/>
文侯所興有段干木田子方之遺風凛然皆有節槩知<lb/>
去就之分頃者足下離舊土臨安定安定山谷之間昆<lb/>
夷舊壤子弟貪鄙豈習俗之移人哉於今乃覩子之志<lb/>
矣方當盛漢之隆願勉㫋無多談<lb/>
　　與王根論災異書<hi>李尋</hi>
書云天聪明葢言紫宫極樞通位帝紀太㣲四門廣開<lb/>
大道五經六緯尊術顯士翼張舒布燭臨四海少微處<lb/>
士為比為輔故次帝廷女宫在後聖人承天賢賢易色<lb/>
<pb n="KR4h0132_WYG_207-4b"/>
取法於此天官上將上相皆顓面正朝憂責甚重要在<lb/>
得人得人之效成敗之機不可不勉也昔秦穆公說諓<lb/>
諓之言任仡仡之勇身受大戮社稷幾亡悔過自責思<lb/>
惟黄髪任用百里奚卒覇西域徳列王道二者禍福如<lb/>
此可不慎哉夫士者國家之大寳功名之本也將軍一<lb/>
門九侯二十朱輪漢興以來臣子貴盛未嘗至此夫物<lb/>
盛必衰自然之理唯有賢友彊輔庶幾可以保身命全<lb/>
子孫安國家書曰厯象日月星辰此言仰視天文俯察<lb/>
<pb n="KR4h0132_WYG_207-5a"/>
地理觀日月消息候星辰行伍揆山川變動參人民謡<lb/>
俗以制法度考禍福舉錯誖逆咎敗將至徵兆為之先<lb/>
見明君恐懼修正側身博問轉禍為福不可救者即蓄<lb/>
備以待之故社稷亡憂竊見徃者赤黄四塞地氣大發<lb/>
動土竭民天下擾亂之徴也彗星争明庶雄為桀大冦<lb/>
之引也此二者已頗效矣城中訛言大水奔走上城朝<lb/>
廷驚駭女孽入宫此獨未效間者重以水泉湧溢旁宫<lb/>
闕仍出月太白入東井犯積水缺天淵日數湛於極陽<lb/>
<pb n="KR4h0132_WYG_207-5b"/>
之色羽氣乗宫起風積雲又錯以山崩地動河不用其<lb/>
道盛冬靁電潜龍為孽繼以隕星流彗維填上見日蝕<lb/>
有背鄉此亦高下易居洪水之徴也不憂不改洪水廼<lb/>
欲盪滌流彗廼欲埽除改之則有年亡期故屬者頗有<lb/>
變改小貶邪猾日月光精時雨氣應此皇天右漢無已<lb/>
也何况致大改之宜急愽求幽隱拔擢天士任以大職<lb/>
諸闒茸佞讇抱虚求進及用殘賊酷虐聞者若此之徒<lb/>
皆嫉善憎忠壞天文敗地理涌趯邪隂湛溺太陽為主<lb/>
<pb n="KR4h0132_WYG_207-6a"/>
結怨於民宜以時廢退不當得居位誠必行之凶灾銷<lb/>
滅子孫之福不旋日而至政治感陰陽猶鐡炭之低卬<lb/>
見效可信者也及諸蓄水連泉務通利之修舊隄防省<lb/>
池澤稅以助損陰邪之盛案行事考變易訛言之效未<lb/>
嘗不至請徴韓放掾周敞王望可與圖之<lb/>
　　與揚雄求方言書<hi>劉歆</hi>
歆叩頭昨受詔宓五官郎中田儀與官婢陳徴駱驛等<lb/>
私通盜刷越巾事即其夕竟歸府詔問三代周秦軒車<lb/>
<pb n="KR4h0132_WYG_207-6b"/>
使者遒人使者以歳八月巡路□代語童謡歌戱欲得<lb/>
其最目因從事郝隆□之有日篇中但有其目無見文<lb/>
者歆先君數為孝成皇帝言當使諸儒共集訓詁爾雅<lb/>
所及五經所詁不合爾雅者詁<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為病及諸經氏之屬<lb/>
皆無證騐博士至以窮世之博學者偶有所見非徒無<lb/>
主而生是也㑹成帝未以為意先君又不能獨集至於<lb/>
歆身修軌不暇何偟更創屬聞子雲獨採集先代絶言<lb/>
異國殊語以為十五巻其所解略多矣而不知其目非<lb/>
<pb n="KR4h0132_WYG_207-7a"/>
子雲澹雅之才沈鬰之思不能經年鋭精以成此書良<lb/>
為勤矣歆雖不遘過庭亦克識先君雅訓三代之書藴<lb/>
藏於家直不計耳今聞此甚為子雲嘉之已今聖朝留<lb/>
心典誥發精於殊語欲以騐考四方之事不勞戎馬高<lb/>
車之使坐知謡俗適子雲攘義之秋也不以是時發倉<lb/>
廪以振贍殊無為明語將何獨挈之寳上以忠信明於<lb/>
上下以置恩於罷朽所謂知蓄積善布施也蓋蕭何造<lb/>
律張倉推厯皆成之於帷幕貢之於王門功列於漢室<lb/>
<pb n="KR4h0132_WYG_207-7b"/>
名流乎無窮誠以隆秋之時收藏不殆饑春之歳散之<lb/>
不疑故至於此也今謹使宻入奉手書願頗與其最目<lb/>
得使入録令聖朝留明明之典歆叩頭叩頭<lb/>
　　答劉歆書<hi>楊雄</hi>
雄叩頭賜命謹至又告以田儀事事窮竟白案顯出甚<lb/>
厚甚厚田儀與雄同鄉里幼稚為鄰長艾相愛視覬動<lb/>
精采似不為非者故舉至之雄之任也不意迹汚暴於<lb/>
官朝今舉者懷赧而低眉任者含聲而寃舌知人之徳<lb/>
<pb n="KR4h0132_WYG_207-8a"/>
堯猶病諸雄何慙焉叩頭叩頭又勅以殊言十五巻君<lb/>
何由知之謹歸誠底裏不敢違信雄少不師章句亦於<lb/>
五經之訓所不解常聞先代輶軒之使奏籍之書皆藏<lb/>
於周秦之室及其破也遺棄無見之者獨蜀人有嚴君<lb/>
平臨卭林閭翁孺者深好訓詁猶見輶軒之使所奉言<lb/>
翁孺與雄外家牽連之親又君平過誤有以私遇少而<lb/>
與雄也君平財有千言耳翁孺梗概之法畧有翁孺徃<lb/>
數歳死婦蜀郡掌氏子無子而去而雄始能草文先作<lb/>
<pb n="KR4h0132_WYG_207-8b"/>
縣邸銘王佴頌階闥銘及成都城四隅銘蜀人有楊莊<lb/>
者為郎誦之於成帝成帝好之以為似相如雄遂以此<lb/>
得外見此數者皆都水君常見故不復奏雄為郎之歳<lb/>
自奏少不得學而心好沈博絶麗之文願不受三歳之<lb/>
奉且休脫直事之繇得肆心廣意以自克就有詔可不<lb/>
奪奉令尚書賜筆墨錢六萬得觀書於石渠如是後一<lb/>
歳作繡補靈節龍骨之銘詩三章成帝好之遂得盡意<lb/>
故天下上計孝亷及内郡衛率㑹者雄常把三寸弱翰<lb/>
<pb n="KR4h0132_WYG_207-9a"/>
齎油素四尺以問其異語歸即以鈆摘次之於槧二十<lb/>
七歳於今矣而語言或交錯相反方覆論思詳悉集之<lb/>
燕其疑張伯松不好雄賦誦之文然亦有以竒之常為<lb/>
雄道言其父及其先君喜典訓屬雄以此篇目頗示其<lb/>
成者伯松曰是縣諸日月不刋之書也又言恐雄為太<lb/>
𤣥經由䑕坻之與牛場也如其用則實五稼飽邦民否<lb/>
則為抵糞棄之於道矣而雄般之伯松與雄獨何徳慧<lb/>
而君與雄獨何譛隙而當匿乎其不勞戎馬高車令人<lb/>
<pb n="KR4h0132_WYG_207-9b"/>
君坐帷幙之中知絶遐異俗之語典流於昆嗣言列於<lb/>
漢籍誠雄心之所絶極至精之所想遘也扶聖朝逺照<lb/>
之明使君求此如君之意誠雄散之之㑹也死之日則今<lb/>
之榮也不敢有貳不敢有愛少而不以行立於鄉里長<lb/>
而不以功顯於縣官著訓於帝籍但言詞博覽翰墨<lb/>
為士誠欲崇而就之不可以遺不可以怠即君必欲脅<lb/>
之以威陵之以武欲令入之於此此又未定未可以見<lb/>
今君又終之則縊死以從命也且寛假延期必不敢有<lb/>
<pb n="KR4h0132_WYG_207-10a"/>
愛雄之所為得使君輔貢於明朝則雄無恨何敢有匿<lb/>
唯執事圖之長監所規繡之就死以為小雄敢行之謹<lb/>
因還使雄叩頭叩頭<lb/>
　　與葢寛饒書<hi>王生</hi>
明主知君潔白公正不畏强禦故命君以司察之位擅<lb/>
君以奉使之權尊官厚禄已施於君矣君宜夙夜惟思<lb/>
當世之務奉法宣化憂勞天下雖日有益月有功猶未<lb/>
足以稱職而報恩也自古之治三王之術各有制度今<lb/>
<pb n="KR4h0132_WYG_207-10b"/>
君不務循職而已乃欲以太古久逺之事匡拂天子數<lb/>
進不用難聽之語以摩切左右非所以揚令名全夀命<lb/>
者也方今用事之人皆明習法令言足以飾君之辭文<lb/>
足以成君之過君不惟蘧氏之高蹤而慕子胥之末行<lb/>
用不訾之軀臨不測之險竊為君痛之夫君子直而不<lb/>
挺曲而不詘大雅云既明且哲以保其身狂夫之言聖<lb/>
人擇焉唯裁省覽<lb/>
　文章辨體彚選巻二百七<lb/>
</p>
<p>
</p>
  </div>
</body>
</text>
</TEI>
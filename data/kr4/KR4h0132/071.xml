<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻七十一</head> <lb/>
    <p>
<pb n="KR4h0132_WYG_071-1a"/>
欽定四庫全書<lb/>
　文章辨體彚選巻七十一<lb/>
上書六　　　　　　　　　明　賀復徵　編<lb/>
　　遣劉均上書<hi>後漢竇融</hi>
臣融竊伏自惟幸得託先后末屬䝉恩為外戚累世二<lb/>
千石至臣之身復備列位假歴將帥守持一隅以委質<lb/>
則易為辭以納忠則易為力書不足以深達至誠故遣<lb/>
劉均口陳肝膽自以底裏上露長無纎介而璽書盛稱<lb/>
<pb n="KR4h0132_WYG_071-1b"/>
蜀漢二主三分鼎足之權任囂尉佗之謀竊自痛傷臣<lb/>
融雖無識猶知利害之際順逆之分豈可背眞舊之主<lb/>
事姦偽之人廢忠貞之節為傾覆之事棄已成之基求<lb/>
無冀之利此三者雖問狂夫猶知去就而臣獨何以用<lb/>
心謹遣同產弟友詣闕口陳區區<lb/>
　　訟馬援書<hi>朱勃</hi>
臣聞王德聖政不忘人之功採其一美不求備於衆故<lb/>
高祖赦蒯通而以王禮葬田橫大臣曠然咸不自疑夫<lb/>
<pb n="KR4h0132_WYG_071-2a"/>
大將在外讒口在内微過輒記大功不計誠為國之所<lb/>
愼也故章邯畏口而奔楚燕將據聊而不下豈其甘心<lb/>
末規哉悼巧言之傷類也竊見故伏波將軍馬援抜自<lb/>
西州欽慕聖義間關險難觸冒萬死孤立羣貴之間傍<lb/>
無一言之佐馳深淵入虎口豈顧計哉寧自知當要七<lb/>
郡之使徼封侯之福邪八年車駕西討隗囂國計狐疑<lb/>
衆營未集援建宜進之䇿卒破西州及吳漢下隴冀路<lb/>
斷隔唯獨狄道為國堅守士民饑困寄命漏刻援奉詔<lb/>
<pb n="KR4h0132_WYG_071-2b"/>
西使鎭慰邊衆乃招集豪傑曉諭𦍑戎謀如湧泉埶如<lb/>
轉規遂救倒懸之急存幾亡之城兵全師進因糧敵人<lb/>
隴冀畧平而獨守空郡兵動有功師進輒克誅鋤先零<lb/>
緣入山谷猛怒力戰飛矢貫脛又出征交趾土多瘴氣<lb/>
援與妻子生訣無悔吝之心遂斬滅徵側克平一州間<lb/>
復南討立陷臨鄉師已有業未竟而死吏士雖疫援不<lb/>
獨存夫戰或以久而立功或以速而致敗深入未必為<lb/>
得不進未必為非人情豈樂久屯絶地不生歸哉惟援<lb/>
<pb n="KR4h0132_WYG_071-3a"/>
得事朝廷二十二年北出塞漠南渡江海觸冐害氣僵<lb/>
死軍事名滅爵絶國土不傳海内不知其過衆庶未聞<lb/>
其毁卒遇三夫之言横被誣罔之讒家屬杜門葬不歸<lb/>
墓怨隙竝興宗親怖慄死者不能自列生者莫為之訟<lb/>
臣竊傷之夫明主醲於用賞約於用刑高祖嘗與陳平<lb/>
金四萬斤以間楚軍不問出入所為豈復疑以錢穀間<lb/>
哉夫操孔父之忠而不能自免於讒此鄒陽之所悲也<lb/>
詩云取彼讒人投畀豺虎豺虎不食投畀冇北冇北不<lb/>
<pb n="KR4h0132_WYG_071-3b"/>
受投畀有昊此言欲令上天而平其惡唯陛下留思竪<lb/>
儒之言無使功臣懷恨黃泉臣聞春秋之義罪以功除<lb/>
聖王之祀臣有五義若援所謂以死勤事者也願下公<lb/>
卿平援功罪宜絶宜續以厭海内之望臣年已六十常<lb/>
伏田里竊感欒布哭彭越之義冐陳悲憤戰慄闕廷<lb/>
　　上誹謗書<hi>孔僖</hi>
臣之愚意以為凡言誹謗者謂實無此事而虚加誣之<lb/>
也至如孝武皇帝政之美惡顯在漢史坦如日月是為<lb/>
<pb n="KR4h0132_WYG_071-4a"/>
直説書傳實事非虚謗也夫帝者為善則天下之<lb/>
善咸歸焉其為不善則天下之惡亦萃焉斯皆有以致<lb/>
之故不可以誅於人也且陛下即位以來政教未過而<lb/>
德澤有加天下所具見也臣等獨何譏刺哉假使所非<lb/>
寔是則固應悛改儻其不當亦宜含容又何罪焉陛下<lb/>
不推原大數深自為計徒肆私忿以快其意臣等受戮<lb/>
死即死耳顧天下之人必回視易慮以此事闚陛下心<lb/>
自令以後茍見不可之事終莫復言者矣臣之所以不<lb/>
<pb n="KR4h0132_WYG_071-4b"/>
愛其死猶敢極言者誠為陛下深惜此大業陛下若不<lb/>
自惜則臣何賴焉齊桓公親揚其先君之惡以唱管仲<lb/>
然後羣臣得盡其心今陛下乃欲以十世之武帝遠諱<lb/>
實事豈不與桓公異哉臣恐有司卒然見搆銜恨䝉枉<lb/>
不得自叙使後世論者擅以陛下過察之明寧可復使<lb/>
子孫追掩之乎謹詣闕伏謁<lb/>
　　為兄上書<hi>班昭</hi>
妾同產兄西域都䕶定遠侯超幸得以微功爵列通侯<lb/>
<pb n="KR4h0132_WYG_071-5a"/>
超之始出志捐軀命賴䝉陛下神靈且得延命沙漠至<lb/>
今積三十年骨肉生離不復相識相隨士卒皆已物故<lb/>
超年最長今且七十衰老被病雖欲竭盡其力以報塞<lb/>
天恩迫於歲暮犬馬齒索蠻夷之性悖逆侮老而超旦<lb/>
暮入地久不見代恐開姦宄之隙生逆亂之心如有卒<lb/>
暴超之氣力不能從心上損國家累世之功下棄忠臣<lb/>
竭力之用誠可痛也超有書與妾生訣恐不復相見妾<lb/>
誠傷超以壯年竭忠孝於沙漠疲老則便捐死於曠野<lb/>
<pb n="KR4h0132_WYG_071-5b"/>
誠可哀憐如不䝉救䕶超後有一旦之變冀幸超家得<lb/>
䝉趙母衛姬先請之貸<lb/>
　　上弭災書<hi>郎顗</hi>
臣前對七事要政急務宜於今者所當施用誠知愚淺<lb/>
不合聖聽人賤言廢當受誅罰怔營惶怖靡知厝身臣<lb/>
聞刳舟剡楫將欲濟江海也聘賢選佐將以安天下也<lb/>
昔唐堯在上羣龍為用文武創德周召作輔是以能建<lb/>
天地之功增日月之耀者也詩云赫赫王命仲山甫將<lb/>
<pb n="KR4h0132_WYG_071-6a"/>
之邦國若否仲山甫明之宣王是賴以致雍熈陛下踐<lb/>
阼以來勤心衆政而三九之位未見其人是以災害屢<lb/>
臻四國未寧臣考之國典驗之聞見莫不以得賢為功<lb/>
失士為敗且賢者出處翔而後集爵以德進則其情不<lb/>
茍然後使君子恥貧賤而樂富貴矣若有德不報有言<lb/>
不醻來無所樂進無所趨則皆懷歸藪澤修其故志矣<lb/>
夫求賢者上以承天下以為人不用之則逆天統違人<lb/>
望逆天統則災眚降違人望則化不行災眚降則下呼<lb/>
<pb n="KR4h0132_WYG_071-6b"/>
嗟化不行則君道虧四始之缺五際之戹其咎繇此豈<lb/>
可不剛健篤實矜矜慄慄以守天功盛德大業乎臣㐲<lb/>
見光禄大夫江夏黃瓊耽樂道術清亮自然被褐懷寳<lb/>
含味經籍又果於從政明達變復朝廷前加優寵賔於<lb/>
上位瓊入朝日淺謀謨未就因以䘮病致命遂志老子<lb/>
曰大音希聲大器晚成善人為國三年乃立天下莫不<lb/>
嘉朝廷有此良人而復怪其不時還任陛下宜加隆崇<lb/>
之恩極養賢之禮徵反京師以慰天下又處士漢中李<lb/>
<pb n="KR4h0132_WYG_071-7a"/>
固年四十通游夏之藝履顏閔之仁潔白之節情同皦<lb/>
日忠貞之操好是正直卓冠古人當世莫及元精所生<lb/>
王之佐臣天之生固必為聖漢宜䝉特徵以示四方夫<lb/>
有出倫之才不應限以官次昔顏子十八天下歸仁子<lb/>
奇穉齒化阿有聲若還瓊徵固任以時政伊尹傅說不<lb/>
足為比則可垂景光致休祥矣臣顗明不知人伏聽衆<lb/>
言百姓所歸臧否共歎願汎問百僚覈其名行有一不<lb/>
合則臣為欺國惟留聖神不以人廢言謹復條便宜四事<lb/>
<pb n="KR4h0132_WYG_071-7b"/>
附奏於左<lb/>
一事孔子作春秋書正月者敬歲之始也王者則天之<lb/>
　象因時之序宜開發德號爵賢命士流寛大之澤垂<lb/>
　仁厚之德順助元氣含養庶類如此則天文昭爛星<lb/>
　辰顯列五緯循軌四時和睦不則太陽不光天地溷<lb/>
　濁時氣錯逆霾霧蔽日自立春以來累經旬朔未見<lb/>
　仁德有所施布但聞罪罰考掠之聲夫天之應人疾<lb/>
　於影響而自從入歲常有䝉氣月不舒光日不宣曜<lb/>
<pb n="KR4h0132_WYG_071-8a"/>
　日者太陽以象人君政變於下日應於天清濁之占<lb/>
　隨政抑揚天之見異事無虚作豈獨陛下倦於萬幾<lb/>
　帷幄之政有所闕歟何天戒之數見也臣願陛下發<lb/>
　揚乾剛援引賢能勤求機衡之寄以獲斷金之利臣<lb/>
　之所陳輒以太陽為先者明其不可久闇急當改正<lb/>
　其異雖微其事甚重臣言雖約其㫖甚廣惟陛下乃<lb/>
　眷臣章深留明思<lb/>
二事孔子曰靁之始發大壯始君弱臣强從解起今月<lb/>
<pb n="KR4h0132_WYG_071-8b"/>
　九日至十四日大壯用事消息之卦也於此六日之<lb/>
　中靁當發聲發聲則歲氣和王道興也易曰雷出地<lb/>
　奮豫先王以作樂崇德殷薦之上帝雷者所以開發<lb/>
　萌芽辟隂除害萬物須雷而解資雨而潤故經曰雷<lb/>
　以動之雨以潤之王者崇寛大順春令則雷應節不<lb/>
　則發動於冬當震反潛故易傳曰當雷不雷太陽弱<lb/>
　也令䝉氣不除日月變色則其效也天網恢恢疎而<lb/>
　不失隨時進退應政得失大人者與天地合其德與<lb/>
<pb n="KR4h0132_WYG_071-9a"/>
　日月合其明璇璣動作與天相應雷者號令其德生<lb/>
　養號令殆廢當生而殺則雷反作其時無歲陛下若<lb/>
　欲除災昭祉順天致和宜察臣下尤酷害者亟加斥<lb/>
　黜以安黎元則太皓悅和雷聲乃發<lb/>
三事去年十月二十日癸亥太白與歲星合於房心太<lb/>
　白在北歲星在南相離數寸光芒交接房心者天帝<lb/>
　明堂布政之宫孝經鉤命决曰歲星守心年穀豐尚<lb/>
　書洪範記曰月行中道移節應期德厚受福重華留<lb/>
<pb n="KR4h0132_WYG_071-9b"/>
　之重華者謂歲星在心也今太白從之交合明堂金<lb/>
　木相賊而反同合此以隂凌陽臣下專權之異也房<lb/>
　心東方其國主宋石氏經曰歲星出左有年出右無<lb/>
　年今金木俱東歲星在南是為出右恐年穀不成宋<lb/>
　人饑也陛下宜審詳明堂布政之務然後妖異可消<lb/>
　五緯順序矣<lb/>
四事易傳曰陽無德則旱隂僭陽亦旱陽無德者人君<lb/>
　恩澤不施於人也隂僭陽者禄去公室臣下專權也<lb/>
<pb n="KR4h0132_WYG_071-10a"/>
　自冬渉春訖無嘉澤數有西風反逆時節朝廷廣為<lb/>
　禱祈薦祭山川暴龍移市臣聞皇天感物不為偽動<lb/>
　災變應人要在責已若令雨可請降水可禳止則歲<lb/>
　無隔井太平可待然而災害不息者患不在此也立春<lb/>
　以來未見朝廷實録有功表顯有德存問孤寡賑息<lb/>
　貧弱而但見洛陽都官奔車東西收繫纎介牢獄充<lb/>
　盈臣聞恭陵火處比有光曜明此天災非人之咎丁<lb/>
　丑大風掩蔽天地風者號令天之威怒皆所以感悟<lb/>
<pb n="KR4h0132_WYG_071-10b"/>
　人君忠厚之戒又連月無雨將害粟麥若一穀不登<lb/>
　則饑者十三四矣陛下誠宜廣被恩澤貸贍元元若<lb/>
　堯遭九年之水人有十年之蓄者簡稅防災為其方<lb/>
　也願陛下早宣德澤以應天功若臣言不用朝廷不<lb/>
　改待立夏之後乃有澍雨於今之際未可望也若政<lb/>
　變於朝而天不雨則臣為誣上愚不知量分當鼎鑊<lb/>
　　諭宦官女寵書<hi>劉瑜</hi>
臣愚自念東國鄙陋得以豐沛枝𦙍䝉被復除不給卒<lb/>
<pb n="KR4h0132_WYG_071-11a"/>
伍故太尉楊秉知臣竊窺典籍猥見顯舉誠冀臣愚直<lb/>
有補萬一而秉忠謨不遂命先朝露臣在下土聽聞歌<lb/>
謡驕臣虐政之事遠近吁嗟之音竊為辛楚泣血漣如<lb/>
幸得引錄備荅聖問泄寫至情不敢庸回誠願陛下且<lb/>
以須臾之慮覽今往之事人何為咨嗟天曷為動變蓋<lb/>
諸侯之位上法四七垂文炳燿關之盛衰者也今中官<lb/>
邪孽比肩裂土皆競立𦙍嗣繼體傳爵或乞子疎屬或<lb/>
買兒市道殆乖開國承家之義古者天子一娶九女娣<lb/>
<pb n="KR4h0132_WYG_071-11b"/>
姪有序河圖授嗣正在九房今女嬖令色充積閨帷皆<lb/>
當盛其玩飾冗食空宫勞散精神生長六疾此國之費<lb/>
也生之傷也且天地之性隂陽正紀隔絶其道則水旱<lb/>
為幷詩云五日為期六日不詹怨曠作歌仲尼所錄况<lb/>
從㓜至長幽藏殁身又常侍黃門亦廣妻娶怨毒之氣<lb/>
結成妖眚行路之言宫發畧人女取人復置轉相驚懼<lb/>
孰有悉然無緣空生此謗鄒衍匹夫杞氏匹婦尚有城<lb/>
崩霜隕之異况乃羣輩咨怨能無感乎昔秦作阿房國<lb/>
<pb n="KR4h0132_WYG_071-12a"/>
多刑人今第舍增多窮極奇巧掘山攻石不避時令促<lb/>
以嚴刑威以正法民無罪而覆入之民有田而覆奪之<lb/>
州郡官府各自考事姦情賕賂皆為吏餌民愁鬱結起<lb/>
入賊黨官輒興兵誅討其罪貧困之民或有賣其首級<lb/>
以要酬賞父兄相代殘身妻孥相視分裂窮之如此豈<lb/>
不痛哉又陛下以北辰之尊神器之寳而微行近習之<lb/>
家私幸宦官之舍賔客市買熏灼道路因此暴縱無所<lb/>
不容今三公在位皆博達道藝而各正諸已莫或匡益<lb/>
<pb n="KR4h0132_WYG_071-12b"/>
者非不智也畏死罰也惟陛下設置七臣以廣諫道及<lb/>
開東序金縢史官之書從堯舜禹湯文武致興之道遠<lb/>
佞邪之人放鄭衛之聲則政致和平德感祥風矣臣悾<lb/>
悾推情言不足採懼忤怔營慴悸上<lb/>
　　薦謝該書<hi>孔融</hi>
臣聞高祖創業韓彭諸將征討暴亂陸賈叔孫通進說<lb/>
詩書光武中興吳耿佐命范升衛宏修述舊業故能文<lb/>
武並用成長久之計陛下聖德欽明同符二祖勞謙戹<lb/>
<pb n="KR4h0132_WYG_071-13a"/>
運三年乃讙今尚父鷹揚方叔翰飛王師雷鷙羣凶破<lb/>
殄始有櫜弓卧鼓之次宜得名儒典綜禮紀竊見故公<lb/>
車司馬令謝該體曾史之淑性兼商偃之文學博通羣<lb/>
藝周覽古今物來有應事至不惑清白異行敦悅道訓<lb/>
求之遠近少有疇匹若乃巨骨出吳隼集陳庭黃熊入<lb/>
寢亥有二首非夫洽聞者莫識其端也雋不疑定北闕<lb/>
之前夏侯勝辯常隂之驗然後朝士益重儒術今該實<lb/>
卓然比跡前列間以父母老疾棄官欲歸道路險塞無<lb/>
<pb n="KR4h0132_WYG_071-13b"/>
繇自致猥使良才抱璞而逃踰越山河沈淪荆楚所謂<lb/>
往而不反者也後日當更饋樂以鈞由余尅像以求傅<lb/>
說豈不煩哉臣愚以為可推録所在召該令還楚人止<lb/>
荀卿之去國漢朝追匡衡於平原尊儒貴學惜失賢也<lb/>
　　訟朱穆書<hi>劉陶</hi>
伏見施刑徒朱穆處公憂國拜州之日志清姦惡誠以<lb/>
常侍貴寵父兄子弟布在州郡競為虎狼噬食小人故<lb/>
穆張理天綱補綴漏目羅取殘禍以塞天意繇是内官<lb/>
<pb n="KR4h0132_WYG_071-14a"/>
咸共恚疾謗讟煩興讒隙仍作極其刑謫輸作左校天<lb/>
下有識皆以穆同勤禹稷而被共鯀之戾若死者有知<lb/>
則唐帝怒於崇山重華忿於蒼墓矣當今中官近習竊<lb/>
持國柄手握王爵口含天憲運賞則使餓𨽻富於季孫<lb/>
呼噏則令伊顏化為桀跖而穆獨亢然不顧身害非惡<lb/>
榮而好辱惡生而好死也徒感王綱之不攝懼天網之<lb/>
久失故竭心懐憂為上深計臣願黥首繫趾代穆校作<lb/>
　　上獻帝書<hi>袁紹</hi>
<pb n="KR4h0132_WYG_071-14b"/>
臣聞昔有哀歎而霜隕悲哭而崩城者每讀其書謂為<lb/>
信然於今况之乃知妄作何者臣出身為國破家立事<lb/>
至於懷忠獲釁抱信見疑晝夜長吟剖肝泣血曽無崩<lb/>
城隕霜之應故鄒衍杞婦何能感徹臣以負薪之資抜<lb/>
於陪𨽻之中奉職憲臺擢授戎校常侍張讓等滔亂天<lb/>
常侵奪朝威賊害忠德扇動奸黨故大將軍何進忠國<lb/>
疾亂一心赫怒以臣頗有一介之節可責以鷹犬之功<lb/>
故授臣以督司諮臣以方畧臣不敢畏憚强禦避禍求<lb/>
<pb n="KR4h0132_WYG_071-15a"/>
福與進合圖事亡違異忠䇿未盡而元帥受敗太后被<lb/>
質宫室焚燒陛下聖德幼冲親遭厄困時進既被害師<lb/>
徒䘮沮臣獨將家兵百餘人抽戈承明竦劒翼室虎叱<lb/>
羣司奮擊凶醜曾不浹辰罪人斯殄此誠愚臣効命之<lb/>
一驗也㑹董卓乘虚所圖不軌臣父兄親從並當大位<lb/>
不憚一室之禍茍維寧國之義故遂解節出奔創謀河<lb/>
外時卓方貪結外援招脫英豪故即臣渤海申以軍號<lb/>
則臣之與卓未有纎介之嫌若使茍欲滑泥揚波偷榮<lb/>
<pb n="KR4h0132_WYG_071-15b"/>
求利則進可以享竊祿位退無門户之患然臣愚所守<lb/>
志亡傾奪故遂引㑹英雄興師百萬飲馬孟津歃血漳<lb/>
河㑹故冀州牧韓馥懷挾逆謀欲專權勢絶臣軍糧不<lb/>
得踵繫至使猾虜肆毒害及一門尊卑大小同日幷戮<lb/>
鳥獸之情猶知號呼臣所以蕩然亡哀貌亡隱戚者誠<lb/>
以忠臣之節道不兩立顧私懷已不能全功斯亦愚臣<lb/>
破家狥國之二騐也又黃巾十萬焚燒青兖黒山張楊<lb/>
蹈籍冀城臣乃旋師奉辭伐畔金鼔未震狡敵知忌故<lb/>
<pb n="KR4h0132_WYG_071-16a"/>
韓馥懷懼謝咎歸土張楊黒山同時乞降臣時輒承制<lb/>
竊比竇融以議郎曹操權領兖州牧㑹公孫瓚師旅南<lb/>
馳陸掠北境臣即星駕席巻與瓚交鋒假天之威每戰<lb/>
輒克臣備公族子弟生長京輦頗聞爼豆不習干戈加<lb/>
自乃祖先臣以來世作輔弼咸以文德盡忠得免罪戾<lb/>
臣非與瓚角戎馬之勢爭戰陣之功者也誠以賊臣不<lb/>
誅春秋所貶茍云利國專之不疑故冐踐霜雪不憚劬<lb/>
勞實庶一捷之福以立終身之功社稷未定臣誠恥之<lb/>
<pb n="KR4h0132_WYG_071-16b"/>
太僕趙岐銜命來征宣明陛下含𢎞之施蠲除細故與<lb/>
下更新奉詔之日引師南轅是臣畏怖天威不敢怠慢<lb/>
之三騐也又臣所上將校率皆清英宿德令名顯達登<lb/>
鋒履刃死者過半勤恪之功不見書列而州郡牧守競<lb/>
盜聲名懷持二端優游顧望皆列土錫圭跨州連郡是<lb/>
以逺近狐疑議論紛擾者也臣聞守文之世德高者位<lb/>
尊倉卒之時功多者賞厚陛下播越非所洛邑乏祀海<lb/>
内傷心志士憤惋是以忠臣肝腦塗地肌膚橫分而亡<lb/>
<pb n="KR4h0132_WYG_071-17a"/>
悔心者義之所感故也今賞加亡勞以携有德杜黜忠<lb/>
功以疑衆望斯豈心腹之遠圖將乃讒慝之邪説使之<lb/>
然也臣爵為通侯位二千石殊恩厚德臣既叨之豈敢<lb/>
闚覬重禮以希彤弓玈矢之命哉誠傷偏禆列校勤不<lb/>
見紀盡忠為國翻成重愆斯䝉恬所以悲號於邊獄白<lb/>
起歔欷於杜郵也太傅日磾位為師保任配東征而耗<lb/>
亂王命寵任非所凡所舉用皆衆所捐棄而容納其䇿<lb/>
以為謀主令臣骨肉兄弟還為讎敵交鋒接刃搆難滋<lb/>
<pb n="KR4h0132_WYG_071-17b"/>
甚臣雖欲釋甲投戈事不得已誠恐陛下日月之明有<lb/>
所不照四聰之聽有所不聞乞下臣章咨之羣賢使三<lb/>
槐九棘議臣罪戾若以臣今行權為釁則桓文當有誅<lb/>
絶之刑若以衆不討賊為賢則趙盾可亡書弑之貶矣<lb/>
臣雖小人志守一介若使得申明本心不愧先帝則㐲<lb/>
首歐刀搴衣就鑊臣之願也惟陛下垂尸鳩之平絶邪<lb/>
諂之論令愚臣結恨三泉<lb/>
　文章辨體彚選巻七十一<lb/>
</p>
<p>
</p>
  </div>
</body>
</text>
</TEI>
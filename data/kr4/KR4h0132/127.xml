<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百二十七</head> <lb/>
    <p>
<pb n="KR4h0132_WYG_127-1a"/>
欽定四庫全書<lb/>
　文章辨體彚選巻一百二十七<lb/>
　　　　　　　　　　　　明　賀復徴　編<lb/>
表三<lb/>
　　讓開府表<hi>晉羊祜</hi>
臣祜言臣昨出伏聞㤙詔拔臣使同台司臣自出身以<lb/>
來適十數嵗受任内外每極顯重之地常以智力不可<lb/>
彊進恩寵不可久謬夙夜戰慄以榮爲憂臣聞古人之<lb/>
<pb n="KR4h0132_WYG_127-1b"/>
言德未爲衆所服而受高爵則使才臣不進功未爲衆<lb/>
所歸而荷厚禄則使勞臣不勸今臣身託外戚事遭運<lb/>
㑹誡在過寵不患見遺而猥超然降發中之詔加非次<lb/>
之榮臣有何功可以堪之何心可以安之以身誤陛下<lb/>
辱髙位傾覆亦尋而至願復守先人弊廬豈可得哉違<lb/>
命誠忤天威曲從即復若此葢聞古人申於見知大臣<lb/>
之節不可則止臣雖小人敢縁所䝉念存斯義今天下<lb/>
自服化已來方漸八年雖側席求賢不遺幽賤然臣等<lb/>
<pb n="KR4h0132_WYG_127-2a"/>
不能推有德進有功使聖聼知勝臣者多而未達者不<lb/>
少假令有遺德於阪築之下有隠才於屠釣之間而令<lb/>
朝議用臣不以爲非臣處之不以爲媿所失豈不大哉<lb/>
且臣忝竊雖久未若今日兼文武之極寵等宰輔之高<lb/>
位也臣所見雖狹據光禄大夫李喜秉節髙亮正身在<lb/>
朝光禄大夫魯芝潔身寡欲和而不同光禄大夫李𦙍<lb/>
莅政𢎞簡在公正色皆服事華髮以禮始終雖厯内外<lb/>
之寵不異寒賤之家而猶未䝉此選臣更越之何以塞<lb/>
<pb n="KR4h0132_WYG_127-2b"/>
天下之望少益日月是以誓心守節無茍進之志今道<lb/>
路未通方隅多事乞留前恩使臣得速還屯不爾留連<lb/>
必於外虞有闕臣不勝憂懼謹觸冒拜走惟陛下察匹<lb/>
夫之志不可以奪<lb/>
　　陳情表<hi>李宻</hi>
臣宻言臣以險釁夙遭閔凶生孩六月慈父見背行年<lb/>
四嵗舅奪母志祖母劉愍臣孤弱躬親撫養臣少多疾病<lb/>
九嵗不行零丁孤苦至於成立既無叔伯終鮮兄弟門<lb/>
<pb n="KR4h0132_WYG_127-3a"/>
衰祚薄晩有兒息外無期功彊進之親内無應門五尺<lb/>
之僮煢煢獨立形影相弔而劉夙嬰疾病常在牀蓐臣<lb/>
侍湯藥未曾廢離逮奉聖朝沐浴清化前太守臣逵察<lb/>
臣孝亷後刺史臣策舉臣秀才臣以供養無主辭不赴<lb/>
命詔書特下拜臣郎中尋䝉國恩除臣洗馬猥以微賤<lb/>
當侍東宫非臣隕首所能上報臣具以表聞辭不就職<lb/>
詔書切峻責臣逋慢郡縣逼迫催臣上道州司臨門急<lb/>
於星火臣欲奉詔奔馳則劉病日篤欲茍順私情則告<lb/>
<pb n="KR4h0132_WYG_127-3b"/>
訴不許臣之進退實爲狼狽伏惟聖朝以孝治天下凡<lb/>
在故老猶䝉矜宥况臣孤苦特爲尤甚且臣少仕僞朝<lb/>
厯職郎署本圖宦達不矜名節今臣亡國賤俘至微至<lb/>
陋過䝉拔擢寵命優渥豈敢盤桓有所希冀但以劉日<lb/>
薄西山氣息奄奄人命危淺朝不慮夕臣無祖母無以<lb/>
至今日祖母無臣無以終餘年母孫二人更相爲命是<lb/>
以區區不能廢逺臣宻今年四十有四祖母劉今年九<lb/>
十有六是臣盡節於陛下之日長報劉之日短也烏鳥<lb/>
<pb n="KR4h0132_WYG_127-4a"/>
私情願乞終養臣之辛苦非獨蜀之人士及二州牧伯<lb/>
所見明知皇天后土實所共鑒願陛下矜閔愚誠聽臣<lb/>
微志庶劉僥倖保卒餘年臣生當隕首死當結草臣不<lb/>
勝犬馬佈懼之情謹拜表以聞<lb/>
　　請保慎表<hi>華嶠</hi>
伏惟聖體漸就和平上下同慶不覺忭舞臣等愚戅竊<lb/>
有微懷以爲收功於所忽事勿無悔慮福於垂成祚乃<lb/>
日新唯願陛下深垂聖明逺思所忽之慎以成日新之<lb/>
<pb n="KR4h0132_WYG_127-4b"/>
福冲静和氣嗇養精神頥身於清簡之宇留心於虛曠<lb/>
之域無厭世俗常戒以忽羣下之言則豐慶日延天下<lb/>
幸甚<lb/>
　　進諸葛亮集表<hi>陳壽</hi>
臣夀等言臣前在著作郎侍中領中書監濟北侯臣荀<lb/>
朂中書令關内侯臣和嶠奏使臣定故蜀丞相諸葛亮<lb/>
故事亮毗佐危國負阻不賔猶然存録其言耻善有遺<lb/>
誠是大晉光明至德澤被無疆自古已來未之有倫也<lb/>
<pb n="KR4h0132_WYG_127-5a"/>
輙删除複重隨類相從凡爲二十四篇篇名如右亮少<lb/>
有逸羣之才英霸之器身長八尺容貎甚偉時人異焉<lb/>
遭漢末擾亂隨叔父𤣥避難荆州躬耕於野不求聞達<lb/>
時左將軍劉備以亮有殊量乃三顧亮於草廬之中亮<lb/>
深謂備雄姿傑出遂觧帯冩誠厚相結納及魏武帝南<lb/>
征荆州劉琮舉州委質而備失勢衆寡無立錐之地亮<lb/>
時年二十七乃建竒策身使孫權求援吳㑹權既宿服<lb/>
仰備又器亮竒雅甚敬重之即遣兵三萬人以助備備<lb/>
<pb n="KR4h0132_WYG_127-5b"/>
得用與武帝交戰大破其軍乗勝克捷江南悉平後備<lb/>
又西取益州益州既定以亮爲軍師將軍備稱尊號拜<lb/>
亮爲丞相録尚書事及備殂没嗣子幼弱事無巨細亮<lb/>
皆専之於是外連東吳内平南越立法施度整理戎旅<lb/>
工械技巧物究其極科教嚴明賞罰必信無惡不懲無<lb/>
善不顯至於吏不容奸人懷自厲道不拾遺彊不侵弱<lb/>
風化肅然也當此之時亮之素志進欲龍驤虎視包括<lb/>
四海退欲跨陵邊疆震蕩宇内又自以爲無身之日則<lb/>
<pb n="KR4h0132_WYG_127-6a"/>
未有能蹈涉中原抗衡上國者是以用兵不戢屢耀其<lb/>
武然亮才於治戎爲長竒謀爲短理民之幹優於將略<lb/>
而所與對敵或值人傑加衆寡不侔攻守異體故雖連<lb/>
年動衆未能有克昔蕭何薦韓信管仲舉王子城父皆<lb/>
忖已之長未能兼有也亮之器能政理抑亦管蕭之亞<lb/>
匹也而時之名將無城父韓信故功業陵遲大義不及<lb/>
耶蓋天命有歸不可以智力争也青龍二年春亮帥衆<lb/>
出武功分兵屯田爲久駐之基其秋病卒黎民追思以<lb/>
<pb n="KR4h0132_WYG_127-6b"/>
爲口實至今梁益之民咨述亮者言猶在耳雖甘棠之<lb/>
詠召公鄭人之歌子産足以逺譬也孟軻有云以佚道<lb/>
使民雖勞不怨以生道殺人使死不怨信矣論者或怪<lb/>
亮文彩不豔而過於丁寧周至臣愚以爲咎繇大賢也<lb/>
周公聖人也考之尚書咎繇之謩略而雅周公之誥煩<lb/>
而悉何則咎繇與舜禹共謨周公與羣下矢誓故也亮<lb/>
所與言盡衆人凡士故其文指不及得逺也然其聲教<lb/>
遺言皆經事綜物公誠之心形於文墨足以知其人之<lb/>
<pb n="KR4h0132_WYG_127-7a"/>
意理而有補於當世伏惟陛下邁縱古聖蕩然無忌故<lb/>
雖敵國誹謗之言咸肆其辭而無所革諱所以明大通<lb/>
之道也<lb/>
　　讓中書令表<hi>庾亮</hi>
臣亮言臣凡庸固陋少無檢操昔以中州多故舊邦喪<lb/>
亂隨侍先臣逺庇有道爰客逃難求食而已不悟邀時<lb/>
之福遭遇嘉運先帝龍興垂異常之顧既眷同國士又<lb/>
申之婚姻遂階親寵累忝非服弱冠濯纓沐浴𤣥風頻<lb/>
<pb n="KR4h0132_WYG_127-7b"/>
繁省闥出領六軍十餘年間位超先達無勞被遇無與<lb/>
臣比小人禄薄福過災生止足之分臣所宜守而偷榮<lb/>
昧進日爾一日謗讟既集上塵聖朝始欲自聞而先帝<lb/>
登遐區區微誠竟未上達陛下踐祚聖政維新宰輔賢<lb/>
明庶寮咸允康哉之歌實在至公而國恩不已復以臣<lb/>
領中書則示天下以私矣何者臣於陛下后之兄也姻<lb/>
婭之嫌實與骨肉中表不同雖太上至公聖德無私然<lb/>
世之喪道有自來矣悠悠六合皆私其姻者也人皆有<lb/>
<pb n="KR4h0132_WYG_127-8a"/>
私則謂天下無公矣是以前後二漢咸以抑后黨安進<lb/>
婚族危向使西京七族東京六姓皆非姻黨各以平進<lb/>
縱不悉全决不盡敗今之盡敗更由姻昵臣厯觀庶姓<lb/>
在世無黨於朝無援於時植根之本輕也薄也茍無大<lb/>
瑕猶或見容至於外戚憑託天地勢連四時根援扶踈<lb/>
重矣大矣而財居權寵四海側目事有不允罪不容誅<lb/>
身既招殃國爲之弊其故何邪直由婚媾之私羣情之<lb/>
所不能免故率其所嫌而嫌之於國是以疏附則信姻<lb/>
<pb n="KR4h0132_WYG_127-8b"/>
進則疑疑積於百姓之心則禍成重闥之内矣此皆往<lb/>
代成鑒可爲寒心者也夫萬物之所不通聖賢因而不<lb/>
奪冒親以求一才之用未若防嫌以明公道今以臣之<lb/>
才兼如此之嫌而使内處心膂外總兵權以此求治未<lb/>
之聞也以此招禍可立待也雖陛下二相明其愚欵朝<lb/>
士百寮頗識其情天下之人何可門到户説使皆坦然<lb/>
邪夫富貴寵榮臣所不能忘也刑罰貧賤臣所不能甘<lb/>
也今恭命則愈違命則苦臣雖不逮何事背時違上自<lb/>
<pb n="KR4h0132_WYG_127-9a"/>
貽患責哉仰覽殷鑒量已知敝身不足惜爲國取侮是<lb/>
以悾悾屢陳丹欵而微誠淺薄未垂察諒憂惶屏營不<lb/>
知所厝以臣今地不可以進明矣且違命已久臣之罪<lb/>
又積矣歸骸私門以待刑書願陛下垂天地之鑒察臣<lb/>
之愚則死之日猶生之年矣<lb/>
　　理劉司空表<hi>盧諶</hi>
臣聞經國之體在於崇明典刑立政之務在於固慎闗<lb/>
塞况方岳之臣殺生之柄而可不正其枉直以杜奸邪<lb/>
<pb n="KR4h0132_WYG_127-9b"/>
哉竊見故司空廣武侯琨在惠帝擾攘之際值羣后鼎<lb/>
沸之難僇力皇家義誠彌厲躬統華夷親受矢石石超<lb/>
授首吕朗面縛社稷克寧鑾輿反駕奉迎之勲琨實爲<lb/>
隆此琨效忠之一驗也其後并州刺史東羸公騰以晉<lb/>
川荒匱移鎮臨漳太原西河盡徙三魏琨受任并州屬<lb/>
承其弊到官之日遺户無幾當易危之勢處難濟之土<lb/>
鳩集傷痍撫和戎狄數年之間公私漸振㑹京都失守<lb/>
羣逆縱逸邊萌頓仆茍懷宴安咸以爲并州之地四塞<lb/>
<pb n="KR4h0132_WYG_127-10a"/>
爲固且可閉闗守險畜資養徒抗辭厲聲忠亮奮發以<lb/>
爲天子沈辱而不隕身死節情非所安遂乃跋履山川<lb/>
東西征討屠各乗虛晉陽沮潰琨父母罹屠僇之殃門<lb/>
族受纎夷之禍向使琨從州人之心爲自守之計則聖<lb/>
朝未必加誅而族黨可以不喪及猗盧敗亂晉人歸奔<lb/>
琨於平城納其初附將軍箕澹又以爲此雖晉人久在<lb/>
荒裔難以法整不可便用琨又讓之義形於色假從澹<lb/>
議偷於茍存則晏然於并土必不亡身於燕薊也琨自<lb/>
<pb n="KR4h0132_WYG_127-10b"/>
以備位方嶽綱維不舉無縁虛荷大任坐居三司是以<lb/>
陛下登祚便引愆告遜前後章表具陳誠欵尋令從事<lb/>
中郎臣續澹以章綬節傳奉還本朝與匹磾使榮邵期<lb/>
一時俱發又匹磾以琨王室大臣懼奪已威重忌琨之<lb/>
形漸張於外琨知其如此慮不可久欲遣妻息大小盡<lb/>
詣京城以其門室一委陛下有征舉之㑹則身充一卒<lb/>
若匹磾縱凶慝則妻息可免具令臣澹宻宣此㫖求詔<lb/>
勅路次令相迎衛㑹王成從平陽逃來説南陽王保稱<lb/>
<pb n="KR4h0132_WYG_127-11a"/>
號隴右士衆甚盛當移闗中匹磾聞此私懷顧望留停<lb/>
榮邵欲遣前兼鴻臚邊邈奉使詣保懼澹獨南言其此<lb/>
事遂不許引路丹誠赤心卒不上達匹磾兄眷䘮亡嗣<lb/>
子㓜弱欲因奔喪奪取其國又自以欺國凌家懷邪樂<lb/>
禍恐父母宗黨不容其罪是以巻甲櫜弓隂圖作亂欲<lb/>
害其從叔驎從弟末波等以取其國匹磾親信宻告驎<lb/>
波驎波乃遣人距之匹磾僅以身免百姓謂匹磾已没<lb/>
皆憑向琨若琨於時有害匹磾之情則居然可擒不復<lb/>
<pb n="KR4h0132_WYG_127-11b"/>
勞於人力自此之後上下並離匹磾遂欲盡勒胡晉徙<lb/>
居上谷琨深不然之勸移厭次南慿朝廷匹磾不能納<lb/>
反禍害父息四人從兄二息同時並命琨未遇害知匹<lb/>
磾必有禍心語臣等云受國厚恩不能克報雖才畧不<lb/>
及亦由遇此厄運人誰不死死生命也惟恨下不能効<lb/>
節於一方上不得誠歸於陛下辭㫖慷慨動於左右匹<lb/>
磾既害琨横加誣謗言琨欲窺神器謀圖不軌琨免述<lb/>
囂頑凶之思又無信布懼誅之情踦<graphic n="KR1764" url="https://raw.githubusercontent.com/kanripo/KR-Gaiji/master/images/KR1764.png" mimeType="image/png"/>亂亡之際夾肩<lb/>
<pb n="KR4h0132_WYG_127-12a"/>
異類之間而有如此之心哉雖臧獲之愚厮養之智猶<lb/>
不爲之況在國士之列忠節先著者乎匹磾之害琨稱<lb/>
陛下宻詔琨信有罪陛下加誅自當肆諸市朝與衆棄<lb/>
之不令殊俗之䜿僇台輔之臣亦已明矣然則擅詔有<lb/>
罪雖小必誅矯制有功雖大不論正以興替之根咸在<lb/>
於此開塞之由不可不閉故也而匹磾無所顧忌怙亂<lb/>
專殺虛假王命虐害鼎臣辱諸夏之望敗王室之法是<lb/>
可忍也孰不可忍若聖朝猶加隠忍未明大體則不逞<lb/>
<pb n="KR4h0132_WYG_127-12b"/>
之人襲匹磾之迹殺生自由好惡任意陛下將何以誅<lb/>
之哉折衝厭難惟存戰勝之將除暴討亂必須知畧之<lb/>
臣故古語云山有猛獸藜藿為之不採非虛言矣自河<lb/>
以北幽并以南醜類有所顧憚者惟琨而已琨受害之<lb/>
後羣凶欣欣莫不得意鼓行中州曽無纎介此又華夷<lb/>
小大所以長歎者也伏惟陛下叡聖之隆中興之緒方<lb/>
將平章典刑以經序萬國而琨受害非所寃痛已甚未<lb/>
聞朝廷有以甄論昔壺闗三老訟衛太子之罪谷永劉<lb/>
<pb n="KR4h0132_WYG_127-13a"/>
向辨陳湯之功下足以明功罪之分上足以悟聖主之<lb/>
懷臣等祖考以來世受殊遇入侍翠幄出簮彤管弗克<lb/>
負荷播越遐荒與琨周旋接事終始是以仰慕三臣在<lb/>
昔之義謹陳本末冒以上聞仰希聖朝曲賜哀察<lb/>
　　爲宋公至洛陽謁五陵表<hi>傅亮</hi>
臣裕言近振旅河湄揚旍西邁將届舊京威懷司雍河<lb/>
流遄疾道阻且長加以伊洛榛蕪津塗久廢伐木通徑<lb/>
奄引時月始以今月十二日次故洛水浮橋山川無改<lb/>
<pb n="KR4h0132_WYG_127-13b"/>
城闕爲墟宫廟隳頓鍾簴空列觀宇之餘鞠爲禾黍㕓<lb/>
里蕭條鷄犬罕音感舊永懷痛心在目以其月十五日<lb/>
奉謁五陵墳塋幽淪百年荒翳天衢開泰情禮獲申故<lb/>
老掩涕三軍悽感瞻拜之日憤慨交集行河南太守毛<lb/>
修之等既開剪荆棘繕修毁垣職司既偹蕃衛如舊伏惟<lb/>
聖懷逺慕兼慰不勝下情謹遣傳詔殿中中即臣某奉<lb/>
表以聞<lb/>
　　註律表<hi>張褧</hi>
<pb n="KR4h0132_WYG_127-14a"/>
夫刑者司理之官理者求情之機情者心神之使心感<lb/>
則情動於中而形於言暢於四支發於事業是故姦人<lb/>
心愧而面赤内怖而色奪論罪者務本其心審其情精<lb/>
其事近取諸身逺取諸物然後乃可以正刑仰手似乞<lb/>
俯手似奪捧手似謝擬手似訴拱臂似自首攘臂似格<lb/>
鬬矜莊似威怡悦似福喜怒憂懼貌在聲色姦貞猛弱<lb/>
候在視息出口有言當爲告下手有禁當爲賊喜子殺<lb/>
怒子怒子殺喜子當爲賊諸如此類自非至精不能極<lb/>
<pb n="KR4h0132_WYG_127-14b"/>
其理也夫理者精𤣥之妙不可以一方行也律者幽理<lb/>
之奥不可一體守也或計過以配罪或化俗以循常或<lb/>
隨事以盡情或取舍以從時或推重以立防或引輕以<lb/>
就下公私廢避是宜除削重輕之變皆所以臨時觀釁<lb/>
者用法執詮者幽於未制之中采其根牙之徴致之機<lb/>
畧之上稱輕重於毫銖考軰類於參伍然後乃可以理<lb/>
直刑正夫操刀執繩刀妄加則傷物繩妄彈則侵直王<lb/>
者立五刑所以寳君子而逼小人也故爲勅慎之經皆<lb/>
<pb n="KR4h0132_WYG_127-15a"/>
擬周易有變通之體焉夫形而上者謂之道形而下者<lb/>
謂之變推而行之謂之道舉而錯之謂之格刑殺者是<lb/>
冬震躍之象髠罪者是秋凋落之變贖失者是春陽悔<lb/>
吝之疵也五刑成章輙相依准法律之義也<lb/>
　　上三國志注表<hi>宋裴松之</hi>
臣聞智周則萬里自賔鑒逺則物無遺照雖盡性窮微<lb/>
深不可識至於緒餘所寄則必接乎麤迹是以體備之<lb/>
量猶曰好察邇言畜德之厚在於多識往行伏惟陛下<lb/>
<pb n="KR4h0132_WYG_127-15b"/>
道該淵極神超妙物暉光日新郁哉彌盛雖一貫墳典<lb/>
怡心𤣥賾猶復降懷近誠愽觀興廢將以總括前蹤貽<lb/>
誨來世臣前被詔使采三國異同以注陳夀國志夀書<lb/>
銓叙可觀事多審正誠游覽之苑囿近世之嘉史然失<lb/>
在於畧時有所脱漏臣奉㫖尋詳務在周悉上搜舊聞<lb/>
傍摭遺逸按三國雖厯年不通而事闗漢晉首尾所渉<lb/>
出入百載注記紛錯每多舛互其夀所不載事宜存録<lb/>
者則㒺不畢取以補其闕或同説一事而辭有乖雜或<lb/>
<pb n="KR4h0132_WYG_127-16a"/>
出事本異疑不能判並皆抄内以備異聞若乃紕謬顯<lb/>
然言不附理則隨違矯正以懲其妄其時事當否及夀<lb/>
之小失頗以愚意有所論辯自就撰集已垂期月寫校<lb/>
始訖謹封上呈竊惟繪事以衆色成文蜜蠭以兼采爲<lb/>
味故能使絢素有章甘踰本質臣實頑乏顧慚二物雖<lb/>
自罄勵分絶藻繢既謝淮南食時之敏又微狂簡斐然<lb/>
之作淹留無成祗穢翰墨不足以上酬聖㫖少塞愆責<lb/>
愧懼之深若墜淵谷<lb/>
<pb n="KR4h0132_WYG_127-16b"/>
　　詣闕上表<hi>宋謝靈運</hi>
臣自抱疾歸山於今三載居非郊郭事乖人間幽棲窮<lb/>
巖外縁兩絶守分養命庶畢餘年忽以去月二十八日<lb/>
得㑹稽太守臣顗二十七日䟽云此日異論蹲<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>此雖<lb/>
粗了百姓不許寂黙今微爲其防披䟽駭惋不觧所由<lb/>
便星言奔馳歸骨陛下及經山隂防衛彰赫彭排馬槍<lb/>
斷截衢巷偵邏縱横戈甲竟道不知微臣罪爲何事及<lb/>
見顗雖曰見亮而裝防如此唯有㒺懼臣昔忝近侍豫<lb/>
<pb n="KR4h0132_WYG_127-17a"/>
䝉天恩若其罪迹炳明文字有證非但顯僇司敗以正<lb/>
國典普天之下自無容身之地今虚聲爲罪何酷如之<lb/>
夫自古讒謗聖賢不免然致謗之來要有由趣或輕死<lb/>
重氣結黨聚羣或勇冠鄉邦劍客馳逐未聞爼豆之學<lb/>
欲爲逆節之辠山棲之士而搆陵上之釁今影迹無端<lb/>
假謗空設終古之酷未之或有匪吝其生實悲其痛誠<lb/>
復内省不疚而抱理莫申是以牽曵疾病束駭歸欵仰<lb/>
憑陛下天鑒曲臨則死之日猶生之年也臣憂怖彌日<lb/>
<pb n="KR4h0132_WYG_127-17b"/>
羸疾發動尸存恍惚不知所陳<lb/>
　　荅詔問四足翼鷄表<hi>北魏崔光</hi>
臣謹按漢書五行志宣帝黄龍元年未央殿路軨中雌<lb/>
鷄化爲雄毛變而不鳴不將無距元帝初元中丞相府<lb/>
史家雌鷄伏子漸化爲雄冠距鳴將永光中有獻雄鷄<lb/>
生角劉向以爲鷄者小畜主司時起居小臣執事爲政<lb/>
之象也言小臣將乗君之威以害政事猶石顯也竟寧<lb/>
元年石顯伏辜此其效也靈帝光和元年南宫寺雌鷄<lb/>
<pb n="KR4h0132_WYG_127-18a"/>
欲化爲雄一身毛皆似雄但頭冠尚未變詔以問議郎<lb/>
蔡邕邕對曰貌之不恭則有鷄禍臣竊推之頭爲元首<lb/>
人君之象也今鷄一身已變未至於頭而上知之是將<lb/>
有其事而不遂成之象也若應之不精政無所改頭冠<lb/>
或成爲患滋大是後張角作亂稱黄巾賊遂破壞四方<lb/>
疲於賦役民多叛者上不改政遂至天下大亂今之鷄<lb/>
狀雖與漢不同而其應頗相類矣向邕並愽達之士考<lb/>
物驗事信而有證可畏也臣以邕言推之翅足衆多亦<lb/>
<pb n="KR4h0132_WYG_127-18b"/>
羣下相扇助之象雛而未大脚羽差小亦其勢尚微易<lb/>
制御也臣聞灾異之見皆所以示吉凶明君覩之而懼<lb/>
乃能招福闇主視之彌慢所用致禍詩書春秋秦漢之<lb/>
事多矣此陛下所觀者也今或有自賤而貴闗預政事<lb/>
殆亦前代君房之匹比者南境死亡千計白骨横野存<lb/>
有酷恨之痛殁爲怨傷之魂義陽屯師盛夏未返荆蠻<lb/>
狡猾征人淹次東州轉輸往多無還百姓困窮絞縊以<lb/>
殞北方霜降蠶婦輟事羣生憔悴莫甚於今此亦賈誼<lb/>
<pb n="KR4h0132_WYG_127-19a"/>
哭歎谷永切諫之時司冦行戮君爲之不舉陛下爲民<lb/>
父母所宜務恤國重戎戰用兵猶火内外怨敝易以亂<lb/>
離陛下縱欲忽天下豈不仰念太祖取之艱難先帝經<lb/>
營劬勞也誠願陛下留聰明之鑒警天地之意禮處左<lb/>
右節其貴越往昔鄧通董賢之盛愛之正所以害之又<lb/>
躬饗加罕宴宗或闕時應親肅郊廟延敬諸父簡訪四<lb/>
方務加休息爰發慈旨撫賑貧瘼簡費山池减撤聲飲<lb/>
晝存政道夜以安身愽采芻蕘進賢黜佞則兆庶幸甚<lb/>
<pb n="KR4h0132_WYG_127-19b"/>
妖弭慶進禎祥集矣<lb/>
　　荅詔示秃鶖表<hi>崔光</hi>
䝉示十四日所得大鳥此即詩所謂有鶖在梁者也觧<lb/>
云秃鶖也貪惡之鳥野澤所育不應入殿庭昔魏氏黄<lb/>
初中有鵜鶘集於靈芝池文帝下詔以曹恭公逺君子<lb/>
近小人愽求賢俊太尉華歆由此遜位而讓管寧者也<lb/>
臣聞野物入舍古人以爲不善是以張臶惡鵀賈誼忌<lb/>
鵩鵜鶘暫集而去前王猶爲至誡况今親入宫禁爲人<lb/>
<pb n="KR4h0132_WYG_127-20a"/>
所獲方被畜養晏然不以爲懼凖諸往義信有殊矣且<lb/>
饕餮之禽必資魚肉菽麥稻粱時或餐啄一食之費容<lb/>
過斤鎰今春夏陽旱糓糴稍貴窮窘之家時有菜色陛<lb/>
下爲民父母撫之如傷豈可棄人養鳥留意於醜形惡<lb/>
聲哉衛侯好鶴曹伯愛雁身死國滅可爲寒心陛下學<lb/>
通春秋親覽前事何得口詠其言行違其道誠願逺師<lb/>
殷宗近法魏祖修德延賢消灾集慶放無用之物委之<lb/>
川澤取樂琴書頥養神性<lb/>
<pb n="KR4h0132_WYG_127-20b"/>
　　讓左僕射初表<hi>陳徐陵</hi>
臣聞五十之歳揚雄擬經六十之年平津對策若斯强<lb/>
壯無歎耆老臣勵則胄華軒冕才允卿相出納流譽朝<lb/>
野具瞻臣𢎞正國老儒宗情尚虛簡𤣥風勝業獨王當<lb/>
年臣種氣懷沈宻文史優裕東南貴秀朝廷親賢並見<lb/>
壯猷皆宜左執若漢武好少則微臣已老若周文愛老<lb/>
則有此羣才伏願天明更謀梓匠求其妙選稱是能官<lb/>
　　請開獻書表<hi>隋牛𢎞</hi>
<pb n="KR4h0132_WYG_127-21a"/>
經籍所興繇來尚矣爻畫肇於庖羲文字生於倉頡聖<lb/>
人所以𢎞宣教導愽通古今揚於王庭肆於時夏故堯<lb/>
稱至聖猶考古道而言舜其大智尚觀古人之象周官<lb/>
外史掌三皇五帝之書及四方之志武王問黄帝顓頊<lb/>
之道太公曰在丹書是知握符御厯有國有家者曷嘗<lb/>
不以詩書而爲教因禮樂而成功者也昔周德既衰舊<lb/>
經紊棄孔子以大聖之才開素王之業憲章祖述制禮<lb/>
刋詩正五始而修春秋闡十翼而𢎞治道治國立身作<lb/>
<pb n="KR4h0132_WYG_127-21b"/>
範垂法及秦皇馭㝢吞滅諸侯任用威力事不師古始<lb/>
下焚書之令行偶語之刑先王墳籍掃地皆盡本既先<lb/>
亡從而顛覆臣以圖䜟言之經典盛衰信有徴數此則<lb/>
書之一厄也漢興改秦之弊敦尚儒術建藏書之筴置<lb/>
校書之官屋璧山巖往往間出外有太常太史之藏内<lb/>
有延閣祕書之府至孝成之世亡逸尚多遣謁者陳農<lb/>
求遺書於天下詔劉向父子讐校篇籍漢之典文於斯<lb/>
爲盛及王莾之末長安兵起宫室圖書並從焚燼此則<lb/>
<pb n="KR4h0132_WYG_127-22a"/>
書之二厄也光武嗣興猶重經誥未及下車先求文雅<lb/>
於是鴻生鉅儒繼踵而集懷經負帙不逺斯至肅宗親<lb/>
臨講肄和帝數幸書林其蘭䑓石室鴻都東觀祕牒填<lb/>
委更倍於前及孝獻移都吏民擾亂圖書縑帛皆取爲<lb/>
帷囊所收而西裁七十餘乗屬西京大亂一時燔蕩此<lb/>
則書之三厄也魏文代漢更集經典皆藏在秘書内外<lb/>
三閣遣秘書即鄭黙刪定舊文時之論者美其朱紫有<lb/>
别晉氏承之文籍尤廣晉秘書監荀朂定魏内經更著<lb/>
<pb n="KR4h0132_WYG_127-22b"/>
新簿雖古文舊簡猶云有缺新章後録鳩集巳多足得<lb/>
恢𢎞正道訓範當世屬劉石憑陵京華覆滅朝章國典<lb/>
從而失墜此則書之四厄也永嘉之後冦竊競興因河<lb/>
據洛跨秦帶趙論其建國立家雖傳名號憲章禮樂寂<lb/>
滅無聞劉裕平姚收其圖籍五經子史纔四千巻皆赤<lb/>
軸青紙文字古拙僭僞之盛莫過三秦以此而論足可<lb/>
明矣故知衣冠軌物圖書記注播遷之餘皆歸江左晉<lb/>
宋之際學藝爲多齊梁之間經史彌盛宋袐書丞王儉<lb/>
<pb n="KR4h0132_WYG_127-23a"/>
依劉氏七略撰爲七志梁人阮孝緒亦爲七録總其書<lb/>
數三萬餘巻及侯景渡江破滅梁室祕藏經籍雖從兵<lb/>
火其文徳殿内書史宛然猶存蕭繹據有江陵遣將破<lb/>
平侯景收文徳之書及公私典籍重本七萬餘卷悉送<lb/>
荆州故江表圖書因斯盡萃於繹矣及周師入郢繹悉<lb/>
焚之於外城所收十纔一二此則書之五厄也後魏爰<lb/>
自幽方遷宅伊洛日不暇給經籍闕如周氏創基闗右<lb/>
戎車未息保定之始書止八千後加收集方盈萬巻髙<lb/>
<pb n="KR4h0132_WYG_127-23b"/>
氏據有山東初亦採訪驗其本目殘缺尤多及東夏初<lb/>
平獲其經史四部重雜三萬餘巻所益舊書五千而已<lb/>
今御書單本合一萬五千餘巻部秩之間仍有殘缺比<lb/>
梁之舊目止有其半至於隂陽河洛之篇醫方圖譜之<lb/>
説彌復爲少臣以經書自仲尼已後迄於當今年踰千<lb/>
載數遭五厄興集之期屬膺聖世伏惟陛下受天明命<lb/>
君臨區宇功無與二德冠徃初自華夏分離彛倫攸斁<lb/>
其間雖霸王遞起而世難未夷欲崇儒業時或未可今<lb/>
<pb n="KR4h0132_WYG_127-24a"/>
土宇邁於三王民黎盛於兩漢有人有時正在今日方<lb/>
當大𢎞文教納俗升平而天下圖書尚有遺逸非所以<lb/>
仰恊聖情流訓無窮者也臣史籍是司寢興懷懼昔陸<lb/>
賈奏漢祖云天下不可馬上治之故知經邦立政在於<lb/>
典籍矣爲國之本莫此攸先今袐藏見書亦足披覽但<lb/>
一時載籍須令大備不可王府所無私家乃有然士民<lb/>
殷雜求訪難知縱有知者多懷恡惜必須勒之以天威<lb/>
引之以微利若猥發明詔兼開購賞則異典必臻觀閣<lb/>
<pb n="KR4h0132_WYG_127-24b"/>
斯積重道之風超於前世不亦善乎伏願天鑒少垂昭<lb/>
察<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百二十七<lb/>
</p>
<p>
</p>
  </div>
</body>
</text>
</TEI>
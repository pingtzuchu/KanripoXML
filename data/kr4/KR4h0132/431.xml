<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百三十一</head> <lb/>
    <p>
<pb n="KR4h0132_WYG_431-1a"/>
欽定四庫全書<lb/>
　文章辨體彚選巻四百三十一<lb/>
　　　　　　　　　　　　明　賀復徴　編<lb/>
原一<lb/>
　吴訥曰按字書原者本也一說推原也義始大易原<lb/>
　始要終之訓若文體謂之原者先儒謂始扵退之之<lb/>
　五原盖推其本原之義以示人也後之作者盖亦取<lb/>
　法扵是云　復徴曰原水所發也文而曰原謂窮極<lb/>
<pb n="KR4h0132_WYG_431-1b"/>
　事物之理若水之有原也<lb/>
　　原道<hi>唐韓愈</hi>
博愛之謂仁行而宜之之謂義由是而之焉之謂道足<lb/>
乎巳無待扵外之謂徳仁與義為定名道與徳為虚位<lb/>
故道有君子小人而徳有凶有吉老子之小仁義非毁<lb/>
之也其見者小也坐井而觀天曰天小者非天小也彼<lb/>
以煦煦為仁孑孑為義其小之也則宜其所謂道道其<lb/>
所道非吾所謂道也其所謂徳徳其所徳非吾所謂徳<lb/>
<pb n="KR4h0132_WYG_431-2a"/>
也凡吾所謂道徳云者合仁與義言之也天下之公言<lb/>
也老子之所謂道徳云者去仁與義言之也一人之私<lb/>
言也周道衰孔子没火于秦黄老于漢佛于晉魏梁隋<lb/>
之間其言道徳仁義者不入于楊則入于墨不入扵老<lb/>
則入于佛入扵彼必出于此入者主之出者奴之入者<lb/>
附之出者汙之噫後之人其欲聞仁義道徳之說孰従<lb/>
而聴之老者曰孔子吾師之弟子也佛者曰孔子吾師<lb/>
之弟子也為孔子者習聞其說樂其誕而自小也亦曰<lb/>
<pb n="KR4h0132_WYG_431-2b"/>
吾師亦嘗師之云爾不惟舉之扵其口而又筆之扵其<lb/>
書噫後之人雖欲聞仁義道徳之說其孰從而求之甚<lb/>
矣人之好怪也不求其端不訊其末惟怪之欲聞古之<lb/>
為民者四今之為民者六古之敎者處其一今之教者<lb/>
處其三農之家一而食粟之家六工之家一而用器之<lb/>
家六賈之家一而資焉之家六奈之何民不窮且盗也<lb/>
古之時人之害多矣有聖人者立然後敎之以相生養<lb/>
之道為之君為之師驅其蟲蛇禽獸而處之中土寒然<lb/>
<pb n="KR4h0132_WYG_431-3a"/>
後為之衣饑然後為之食木處而顛土處而病也然後<lb/>
為之宫室為之工以贍其器用為之賈以通其有無為<lb/>
之醫藥以濟其夭死為之𦵏埋祭祀以長其恩愛為之<lb/>
禮以次其先後為之樂以宣其湮鬱為之政以率其怠<lb/>
倦為之刑以鋤其强梗相欺也為之符璽斗斛權衡以<lb/>
信之相奪也為之城郭甲兵以守之害至而為之備患<lb/>
生而為之防今其言曰聖人不死大盗不止剖斗折衡<lb/>
而民不争嗚呼其亦不思而巳矣如古之無聖人人之<lb/>
<pb n="KR4h0132_WYG_431-3b"/>
類滅久矣何也無羽毛鱗介以居寒熱也無爪牙以争<lb/>
食也是故君者出令者也臣者行君之令而致之民者<lb/>
也民者出粟米麻絲作器皿通貨財以事其上者也君<lb/>
不出令則失其所以為君臣不行君之令而致之民民<lb/>
不出粟米麻絲作器皿通貨財以事其上則誅今其法<lb/>
曰必棄而君臣去而父子禁而相生養之道以求其所<lb/>
謂清浄寂㓕者嗚呼其亦幸而出扵三代之後不見黜<lb/>
扵禹湯文武周公孔子也其亦不幸而不出扵三代之<lb/>
<pb n="KR4h0132_WYG_431-4a"/>
前不見正扵禹湯文武周公孔子也帝之與王其號各<lb/>
殊其所以為聖一也夏葛而冬裘渇飲而饑食其事殊<lb/>
其所以為智一也今其言曰曷不為太古之無事是亦<lb/>
責冬之裘者曰曷不為葛之之易也責饑之食者曰曷<lb/>
不為飲之之易也傳曰古之欲明明徳扵天下者先治<lb/>
其國欲治其國者先齊其家欲齊其家者先修其身欲<lb/>
修其身者先正其心欲正其心者先誠其意然則古之<lb/>
所謂正心而誠意者将以有為也今也欲治其心而外<lb/>
<pb n="KR4h0132_WYG_431-4b"/>
天下國家㓕其天常子焉而不父其父臣焉而不君其<lb/>
君民焉而不事其事孔子之作春秋也諸侯用夷禮則<lb/>
夷之進扵中國則中國之經曰夷狄之有君不如諸夏<lb/>
之亡詩曰戎狄是膺荆舒是懲今也舉夷狄之法而加<lb/>
之先王之教之上幾何其不胥而為夷也夫所謂先王<lb/>
之教者何也博愛之謂仁行而宜之之謂義由是而之<lb/>
焉之謂道足乎已無待扵外之謂徳其文詩書易春秋<lb/>
其法禮樂刑政其民士農工賈其位君臣父子師友賔<lb/>
<pb n="KR4h0132_WYG_431-5a"/>
主昆弟夫婦其服麻絲其居宫室其食粟米果蔬魚肉<lb/>
其為道易明而其為敎易行也是故以之為巳則順而<lb/>
祥以之為人則愛而公以之為心則和而平以之為天<lb/>
下國家無所處而不當是故生則得其情死則盡其常<lb/>
郊焉而天神假廟焉而人鬼饗曰斯道也何道也曰斯<lb/>
吾所謂道也非向所謂老與佛之道也堯以是傳之舜<lb/>
舜以是傳之禹禹以是傳之湯湯以是傳之文武周公<lb/>
文武周公傳之孔子孔子傳之孟軻軻之死不得其傳<lb/>
<pb n="KR4h0132_WYG_431-5b"/>
焉荀與楊也擇焉而不精語焉而不詳由周公而上上<lb/>
而為君故其事行由周公而下下而為臣故其說長然<lb/>
則如之何而可也曰不塞不流不止不行人其人火其<lb/>
書廬其居明先王之道以道之鰥寡孤獨廢疾者有養<lb/>
也其亦庶乎其可也<lb/>
　　原性<hi>韓愈</hi>
性也者與生俱生也情也者接扵物而生也性之品有<lb/>
三而其所以為性者五情之品有三而其所以為情者<lb/>
<pb n="KR4h0132_WYG_431-6a"/>
七曰何也曰性之品有上中下三上焉者善焉而已矣<lb/>
中焉者可導而上下者也下焉者惡焉而已矣其所以<lb/>
為性者五曰仁曰禮曰信曰義曰智上焉者之扵五也<lb/>
主扵一而行于四中焉者之扵五也一不少有焉則少<lb/>
反焉其扵四也混下焉者之扵五也反扵一而悖扵四<lb/>
性之扵情視其品情之品有上中下三其所以為情者<lb/>
七曰喜曰怒曰哀曰懼曰愛曰惡曰欲上焉者之扵七<lb/>
也動而處其中中焉者之扵七也有所甚有所亡然而<lb/>
<pb n="KR4h0132_WYG_431-6b"/>
求合其中者也下焉者之扵七也亾與甚直情而行者<lb/>
也情之於性視其品孟子之言性曰人之性善荀子之<lb/>
言性曰人之性惡揚子之言性曰人之性善惡混夫始<lb/>
善而進惡與始惡而進善與始也混而今也善惡皆舉<lb/>
其中而遺其上下者也得其一而失其二者也叔魚之<lb/>
生也其母視之知其必以賄死楊食我之生也叔向之<lb/>
母聞其號也知其必滅宗越椒之生也子文以為大戚<lb/>
知若敖氏之鬼不食也人之性果善乎后稷之生也其<lb/>
<pb n="KR4h0132_WYG_431-7a"/>
母無災其始匍匐也則岐岐然嶷嶷然文王之在母也<lb/>
母不憂既生也傅不勤既學也師不煩人之性果惡乎<lb/>
堯之朱舜之均文王之管蔡習非不善也而卒為姦瞽<lb/>
瞍之舜鯀之禹習非不惡也而卒為聖人之性善惡果<lb/>
混乎故曰三子之言性也舉其中而遺其上下者也得<lb/>
其一而失其二者也曰然則性之上下者其終不可移<lb/>
乎曰上之性就學而愈明下之性畏威而寡罪是故上<lb/>
者可敎而下者可制也其品則孔子謂不移也曰今之<lb/>
<pb n="KR4h0132_WYG_431-7b"/>
言性者異扵此何也曰今之言者雜佛老而言也雜佛<lb/>
老而言也者奚言而不異<lb/>
　　原毁<hi>韓愈</hi>
古之君子其責已也重以周其待人也輕以約重以周<lb/>
故不怠輕以約故人樂為善聞古之人有舜者其為人<lb/>
也仁義人也求其所以為舜者責扵已曰彼人也予人<lb/>
也彼能是而我乃不能是早夜以思去其不如舜者就<lb/>
其如舜者聞古之人有周公者其為人也多才與藝人<lb/>
<pb n="KR4h0132_WYG_431-8a"/>
也求其所以為周公者責扵已曰彼人也予人也彼能<lb/>
是而我乃不能是早夜以思去其不如周公者就其如<lb/>
周公者舜大聖人也後世無及焉周公大聖人也後世<lb/>
無及焉是人也乃曰不如舜不如周公吾之病也是不<lb/>
亦責扵身者重以周乎其扵人也曰彼人也能有是是<lb/>
足為良人矣能善是是足為藝人矣取其一不責其二<lb/>
即其新不究其舊恐恐然惟懼其人之不得為善之利<lb/>
一善易修也一藝易能也其扵人也乃曰能有是是亦<lb/>
<pb n="KR4h0132_WYG_431-8b"/>
足矣曰能善是是亦足矣不亦待扵人者輕以約乎今<lb/>
之君子則不然其責人也詳其待巳也亷詳故人難扵<lb/>
為善亷故自取也少已未有善曰我善是是亦足矣已<lb/>
未有能曰我能是是亦足矣外以欺扵人内以欺扵心<lb/>
未少有得而止矣不亦待其身者已亷乎其扵人也曰<lb/>
彼雖能是其人不足稱也彼雖善是其用不足稱也舉<lb/>
其一不計其十究其舊不圖其新恐恐然惟懼其人之<lb/>
有聞也是不亦責扵人者已詳乎夫是之謂不以衆人<lb/>
<pb n="KR4h0132_WYG_431-9a"/>
待其身而以聖人望扵人吾未見其尊已也雖然為是<lb/>
者有本有原怠與忌之謂也怠者不能修而忌者畏人<lb/>
修吾嘗試之矣嘗試語扵衆曰某良士某良士其應者<lb/>
必其人之與也不然則其所疎逺不與同其利者也不<lb/>
然則其畏也不若是强者必怒扵言懦者必怒扵色矣<lb/>
又嘗語扵衆曰某非良士某非良士其不應者必其人<lb/>
之與也不然則其所踈逺不與同其利者也不然則其<lb/>
畏也不若是强者必說扵言懦者必說扵色矣是故事<lb/>
<pb n="KR4h0132_WYG_431-9b"/>
修而謗興徳髙而毁来嗚呼士之處此世而望名譽之<lb/>
光道徳之行難已将有作扵上者得吾說而存之其國<lb/>
家可幾而理歟<lb/>
　　原人<hi>韓愈</hi>
形扵上者謂之天形扵下者謂之地命扵其兩間者謂<lb/>
之人形扵上日月星辰皆天也形於下草木山川皆地<lb/>
也命扵其兩間夷狄禽獸皆人也曰然則吾謂禽獸人<lb/>
可乎曰非也指山而問焉曰山乎曰山可也山有草木<lb/>
<pb n="KR4h0132_WYG_431-10a"/>
禽獸皆舉之矣指山之一草而問焉曰山乎曰山則不<lb/>
可故天道亂而日月星辰不得其行地道亂而草木山<lb/>
川不得其平人道亂而夷狄禽獸不得其情天者日月<lb/>
星辰之主也地者草木山川之主也人者夷狄禽獸之<lb/>
主也主而暴之不得其為主之道矣是故聖人一視而<lb/>
同仁篤近而舉逺<lb/>
　　原鬼<hi>韓愈</hi>
有嘯扵梁從而燭之無見也斯鬼乎曰非也鬼無聲有<lb/>
<pb n="KR4h0132_WYG_431-10b"/>
立扵堂從而視之無見也斯鬼乎曰非也鬼無形有觸<lb/>
吾躬從而執之無得也斯鬼乎曰非也鬼無聲與形安<lb/>
有氣曰鬼無聲也無形也無氣也果無鬼乎曰有形而<lb/>
無聲者物有之矣土石是也有聲而無形者物有之矣<lb/>
風霆是也有聲與形者物有之矣人獸是也無形與聲<lb/>
者物有之矣鬼神是也曰然則有怪而與民物接者何<lb/>
也曰是有二有鬼有物漠然無形與聲者鬼之常也民<lb/>
有忤扵天有違扵民有爽於物逆扵倫而感扵氣于是<lb/>
<pb n="KR4h0132_WYG_431-11a"/>
乎鬼有形扵形有憑於聲以應之而下殃禍焉皆民之<lb/>
為之也其既也又反乎其常曰何謂物曰成扵形與聲<lb/>
者土石風霆人獸是也反乎無聲與形者鬼神是也不<lb/>
能有形與聲不能無形與聲者物怪是也故其作而接<lb/>
扵民也無恒故有動扵民而為禍亦有動扵民而為福<lb/>
亦有動扵民而莫之為禍福適丁民之有是時也作原<lb/>
鬼<lb/>
　　原仁<hi>牛僧孺</hi>
<pb n="KR4h0132_WYG_431-11b"/>
救天下者皆曰仁得天下者皆曰利則可乎曰不可也<lb/>
不得已而有天下則曰仁得已而有者則曰利也善畏<lb/>
其利善决其仁皆聖也湯文王是也原意曰聖人視生<lb/>
民以天下襁穉在焚溺無不挈者然則挈而授其家乎<lb/>
将遂挈而有之乎彼家無人而有之不得已而仁矣有<lb/>
人而有之則得已而利矣夏無人也湯有以仁殷有人<lb/>
也文王畏其利前賢明湯意故無伯夷後聖明文王意<lb/>
故曰周之徳可謂至徳也已矣<lb/>
<pb n="KR4h0132_WYG_431-12a"/>
　　原十六衛<hi>杜牧</hi>
國家始踵隋制開十六衛将軍總三十員屬官總一百<lb/>
二十八員署守分部夹峙禁省厥初厯今未始替削然<lb/>
自今觀之設官言無謂者其十六衛乎本原事跡其實<lb/>
天下之大命也始自貞觀中既武遂文内以十六衛畜<lb/>
養戎臣外開折衝果毅府五百七十四以儲兵伍或有<lb/>
不幸方二三千里為冦土數十百萬人為冦兵蠻夷戎<lb/>
狄踐踏四作此時戎臣當提兵居外至如天下平一暴勃<lb/>
<pb n="KR4h0132_WYG_431-12b"/>
消削單車一符将命四走莫不信順此時戎臣當提兵<lb/>
居内當其居内也官為将軍綬有朱紫章有金銀千百<lb/>
騎趨奉朝謁第觀車馬歌兒舞女念功賞勞出扵曲賜<lb/>
所部之兵散舍諸府上府不越一千二百人三時耕稼<lb/>
襏襫耞耒一時治武騎劍兵矢禆衛以課父兄相言不<lb/>
得業他籍藏将府伍散田畆力觧勢破人人自愛雖有<lb/>
蚩尤為帥雅亦不可使為亂耳及其當居外也縁部之<lb/>
兵被檄乃来受命扵朝不見妻子斧鉞在前爵賞在後<lb/>
<pb n="KR4h0132_WYG_431-13a"/>
以首争首以力搏力飄暴交捽豈暇異略雖有蚩尤為<lb/>
帥雅亦無能為叛也自貞觀至扵開元末百三十年間<lb/>
戎臣兵伍未始逆簒此聖人所能柄統輕重制障表裏<lb/>
聖筭神術也至扵開元末愚儒奏章曰天下文勝矣請<lb/>
罷府兵詔曰可武夫奏章曰天下力强矣請搏四夷詔<lb/>
曰可扵是府兵内剷邊兵外作戎臣兵伍湍奔矢往内<lb/>
無一人矣起遼走蜀繚絡萬里事五强冦十餘年中亡<lb/>
百萬人尾大中乾成燕偏重而天下掀然根萌燼然七<lb/>
<pb n="KR4h0132_WYG_431-13b"/>
聖旰食求欲除之且不能也由此觀之戎臣兵伍豈可<lb/>
一日使出落鈐鍵哉然為國者不能無也居外則叛居<lb/>
内則簒使外不叛内不簒兵不離伍無自焚之患将保<lb/>
頸領無烹狗之諭古今已還法術最長其置府立衛乎<lb/>
近代已来扵其将也弊復為甚人囂曰廷詔命将矣名<lb/>
出視之率市兒輩盖多賂金玉負倚幽隂折劵交貨所<lb/>
能也絶不識父兄禮義之教復無慷慨感槩之氣百城<lb/>
千里一朝得之其强傑愎勃者則撓削法制不使縳巳<lb/>
<pb n="KR4h0132_WYG_431-14a"/>
斬族忠良不使違已力壹勢便㒺不為冦其隂泥巧狡<lb/>
者亦能家算口歛委扵邪倖由卿市公去郡得都四履<lb/>
所治指為别館或一夫不幸而夀則戞割生人略匝天<lb/>
下是以天下每每兵亂湧溢齊人乾耗鄉黨風俗淫窳<lb/>
衰薄敎化恩澤壅抑不下召来災沴被及牛馬嗟乎自<lb/>
愚而知之人其盡知之乎且武者任誅如天時有秋文<lb/>
者任治如天時有春是天不能倒春秋是豪傑不能總<lb/>
文武是此輩受鉞誅暴乎曰扵是乎在某人行敎乎曰<lb/>
<pb n="KR4h0132_WYG_431-14b"/>
扵是乎在欲禍蠧不作者未之有也伏惟文皇帝十六<lb/>
衛之㫖誰復而原其實天下之大命也故作原十六衛<lb/>
　　原親<hi>皮日休</hi>
能嗣其親不曰子乎吾觀夫今之世誨其子者必檟肌<lb/>
篣骨傷愛毁性以為教嗚呼孟子所謂古者易子而敎<lb/>
誠有㫖歟不能教其子者是亡其身者也不能得其親<lb/>
者是捨其族者也古者佞臣愛人之貴過乎其親必捨<lb/>
而事之公子開方是也愛人之權過乎其子必殺而狥<lb/>
<pb n="KR4h0132_WYG_431-15a"/>
之易牙是也自兹以降為夫强臣者将欲奪人之宗必<lb/>
殺巳子王莽殺子宇是也噫敎尚不可况其殺歟或曰<lb/>
均是親也均是害也則周公誅管蔡石碏殺石厚叔向<lb/>
戮叔魚漢文流淮南可乎曰均是親也賢則能嗣親凶<lb/>
則能覆族均是害也周公不誅則他人誅之石碏不殺<lb/>
則他人殺之叔向不戮則他人戮之漢文不流則他人<lb/>
流之已刑則及一人他刑則及其族此聖賢所以惜其<lb/>
族也刑也者仁在其中矣<lb/>
<pb n="KR4h0132_WYG_431-15b"/>
　　原奕<hi>皮日休</hi>
問奕之原扵或人或人曰堯敎丹朱征丹朱之為是信<lb/>
固有其道焉皮子曰夫奕之為藝也彼謀既失我謀先<lb/>
之我智既虧彼智乗之害也欲利其内必先攻外欲取<lb/>
其逺必先攻近詐也勝之勢不城池而金湯焉負之勢<lb/>
不甲兵而犇北焉勝不讓負負不讓勝争也存此免彼<lb/>
得彼失此如蘇秦之合從陳軫之逰說偽也若然者不<lb/>
害則敗不詐則亡不争則失不偽則亂是奕之必然也<lb/>
<pb n="KR4h0132_WYG_431-16a"/>
雖奕秋洊出必用吾言焉嘗試論之夫堯之有仁義禮<lb/>
智信性也如生者必能用手足任耳目者矣豈區區出<lb/>
其纎謀小智以著其術用争勝負哉堯之世三苖不服<lb/>
以堯之仁苖之慢堯兵而熠之由羅人殺鵂鶹獻人烹<lb/>
鯤鮞者矣堯不忍加兵而以命舜舜不忍伐而敷之文<lb/>
徳然後有苖格焉以有苖之慢尚不加兵豈能以害詐<lb/>
之心争偽之智用為戰法敎其子以伐國哉則奕之始<lb/>
作必起自戰國有害詐争偽之道當從横者流之作矣<lb/>
<pb n="KR4h0132_WYG_431-16b"/>
豈曰堯哉豈曰堯哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百三十一<lb/>
<pb n="KR4h0132_WYG_431-17a"/>
欽定四庫全書<lb/>
　文章辨體彚選巻四百三十一<lb/>
　　　　　　　　　　　　明　賀復徴　編<lb/>
原一<lb/>
　吴訥曰按字書原者本也一說推原也義始大易原<lb/>
　始要終之訓若文體謂之原者先儒謂始扵退之之<lb/>
　五原盖推其本原之義以示人也後之作者盖亦取<lb/>
　法扵是云　復徴曰原水所發也文而曰原謂窮極<lb/>
<pb n="KR4h0132_WYG_431-17b"/>
　事物之理若水之有原也<lb/>
　　原道<hi>唐韓愈</hi>
博愛之謂仁行而宜之之謂義由是而之焉之謂道足<lb/>
乎巳無待扵外之謂徳仁與義為定名道與徳為虚位<lb/>
故道有君子小人而徳有凶有吉老子之小仁義非毁<lb/>
之也其見者小也坐井而觀天曰天小者非天小也彼<lb/>
以煦煦為仁孑孑為義其小之也則宜其所謂道道其<lb/>
所道非吾所謂道也其所謂徳徳其所徳非吾所謂徳<lb/>
<pb n="KR4h0132_WYG_431-18a"/>
也凡吾所謂道徳云者合仁與義言之也天下之公言<lb/>
也老子之所謂道徳云者去仁與義言之也一人之私<lb/>
言也周道衰孔子没火于秦黄老于漢佛于晉魏梁隋<lb/>
之間其言道徳仁義者不入于楊則入于墨不入扵老<lb/>
則入于佛入扵彼必出于此入者主之出者奴之入者<lb/>
附之出者汙之噫後之人其欲聞仁義道徳之說孰従<lb/>
而聴之老者曰孔子吾師之弟子也佛者曰孔子吾師<lb/>
之弟子也為孔子者習聞其說樂其誕而自小也亦曰<lb/>
<pb n="KR4h0132_WYG_431-18b"/>
吾師亦嘗師之云爾不惟舉之扵其口而又筆之扵其<lb/>
書噫後之人雖欲聞仁義道徳之說其孰從而求之甚<lb/>
矣人之好怪也不求其端不訊其末惟怪之欲聞古之<lb/>
為民者四今之為民者六古之敎者處其一今之教者<lb/>
處其三農之家一而食粟之家六工之家一而用器之<lb/>
家六賈之家一而資焉之家六奈之何民不窮且盗也<lb/>
古之時人之害多矣有聖人者立然後敎之以相生養<lb/>
之道為之君為之師驅其蟲蛇禽獸而處之中土寒然<lb/>
<pb n="KR4h0132_WYG_431-19a"/>
後為之衣饑然後為之食木處而顛土處而病也然後<lb/>
為之宫室為之工以贍其器用為之賈以通其有無為<lb/>
之醫藥以濟其夭死為之𦵏埋祭祀以長其恩愛為之<lb/>
禮以次其先後為之樂以宣其湮鬱為之政以率其怠<lb/>
倦為之刑以鋤其强梗相欺也為之符璽斗斛權衡以<lb/>
信之相奪也為之城郭甲兵以守之害至而為之備患<lb/>
生而為之防今其言曰聖人不死大盗不止剖斗折衡<lb/>
而民不争嗚呼其亦不思而巳矣如古之無聖人人之<lb/>
<pb n="KR4h0132_WYG_431-19b"/>
類滅久矣何也無羽毛鱗介以居寒熱也無爪牙以争<lb/>
食也是故君者出令者也臣者行君之令而致之民者<lb/>
也民者出粟米麻絲作器皿通貨財以事其上者也君<lb/>
不出令則失其所以為君臣不行君之令而致之民民<lb/>
不出粟米麻絲作器皿通貨財以事其上則誅今其法<lb/>
曰必棄而君臣去而父子禁而相生養之道以求其所<lb/>
謂清浄寂㓕者嗚呼其亦幸而出扵三代之後不見黜<lb/>
扵禹湯文武周公孔子也其亦不幸而不出扵三代之<lb/>
<pb n="KR4h0132_WYG_431-20a"/>
前不見正扵禹湯文武周公孔子也帝之與王其號各<lb/>
殊其所以為聖一也夏葛而冬裘渇飲而饑食其事殊<lb/>
其所以為智一也今其言曰曷不為太古之無事是亦<lb/>
責冬之裘者曰曷不為葛之之易也責饑之食者曰曷<lb/>
不為飲之之易也傳曰古之欲明明徳扵天下者先治<lb/>
其國欲治其國者先齊其家欲齊其家者先修其身欲<lb/>
修其身者先正其心欲正其心者先誠其意然則古之<lb/>
所謂正心而誠意者将以有為也今也欲治其心而外<lb/>
<pb n="KR4h0132_WYG_431-20b"/>
天下國家㓕其天常子焉而不父其父臣焉而不君其<lb/>
君民焉而不事其事孔子之作春秋也諸侯用夷禮則<lb/>
夷之進扵中國則中國之經曰夷狄之有君不如諸夏<lb/>
之亡詩曰戎狄是膺荆舒是懲今也舉夷狄之法而加<lb/>
之先王之教之上幾何其不胥而為夷也夫所謂先王<lb/>
之教者何也博愛之謂仁行而宜之之謂義由是而之<lb/>
焉之謂道足乎已無待扵外之謂徳其文詩書易春秋<lb/>
其法禮樂刑政其民士農工賈其位君臣父子師友賔<lb/>
<pb n="KR4h0132_WYG_431-21a"/>
主昆弟夫婦其服麻絲其居宫室其食粟米果蔬魚肉<lb/>
其為道易明而其為敎易行也是故以之為巳則順而<lb/>
祥以之為人則愛而公以之為心則和而平以之為天<lb/>
下國家無所處而不當是故生則得其情死則盡其常<lb/>
郊焉而天神假廟焉而人鬼饗曰斯道也何道也曰斯<lb/>
吾所謂道也非向所謂老與佛之道也堯以是傳之舜<lb/>
舜以是傳之禹禹以是傳之湯湯以是傳之文武周公<lb/>
文武周公傳之孔子孔子傳之孟軻軻之死不得其傳<lb/>
<pb n="KR4h0132_WYG_431-21b"/>
焉荀與楊也擇焉而不精語焉而不詳由周公而上上<lb/>
而為君故其事行由周公而下下而為臣故其說長然<lb/>
則如之何而可也曰不塞不流不止不行人其人火其<lb/>
書廬其居明先王之道以道之鰥寡孤獨廢疾者有養<lb/>
也其亦庶乎其可也<lb/>
　　原性<hi>韓愈</hi>
性也者與生俱生也情也者接扵物而生也性之品有<lb/>
三而其所以為性者五情之品有三而其所以為情者<lb/>
<pb n="KR4h0132_WYG_431-22a"/>
七曰何也曰性之品有上中下三上焉者善焉而已矣<lb/>
中焉者可導而上下者也下焉者惡焉而已矣其所以<lb/>
為性者五曰仁曰禮曰信曰義曰智上焉者之扵五也<lb/>
主扵一而行于四中焉者之扵五也一不少有焉則少<lb/>
反焉其扵四也混下焉者之扵五也反扵一而悖扵四<lb/>
性之扵情視其品情之品有上中下三其所以為情者<lb/>
七曰喜曰怒曰哀曰懼曰愛曰惡曰欲上焉者之扵七<lb/>
也動而處其中中焉者之扵七也有所甚有所亡然而<lb/>
<pb n="KR4h0132_WYG_431-22b"/>
求合其中者也下焉者之扵七也亾與甚直情而行者<lb/>
也情之於性視其品孟子之言性曰人之性善荀子之<lb/>
言性曰人之性惡揚子之言性曰人之性善惡混夫始<lb/>
善而進惡與始惡而進善與始也混而今也善惡皆舉<lb/>
其中而遺其上下者也得其一而失其二者也叔魚之<lb/>
生也其母視之知其必以賄死楊食我之生也叔向之<lb/>
母聞其號也知其必滅宗越椒之生也子文以為大戚<lb/>
知若敖氏之鬼不食也人之性果善乎后稷之生也其<lb/>
<pb n="KR4h0132_WYG_431-23a"/>
母無災其始匍匐也則岐岐然嶷嶷然文王之在母也<lb/>
母不憂既生也傅不勤既學也師不煩人之性果惡乎<lb/>
堯之朱舜之均文王之管蔡習非不善也而卒為姦瞽<lb/>
瞍之舜鯀之禹習非不惡也而卒為聖人之性善惡果<lb/>
混乎故曰三子之言性也舉其中而遺其上下者也得<lb/>
其一而失其二者也曰然則性之上下者其終不可移<lb/>
乎曰上之性就學而愈明下之性畏威而寡罪是故上<lb/>
者可敎而下者可制也其品則孔子謂不移也曰今之<lb/>
<pb n="KR4h0132_WYG_431-23b"/>
言性者異扵此何也曰今之言者雜佛老而言也雜佛<lb/>
老而言也者奚言而不異<lb/>
　　原毁<hi>韓愈</hi>
古之君子其責已也重以周其待人也輕以約重以周<lb/>
故不怠輕以約故人樂為善聞古之人有舜者其為人<lb/>
也仁義人也求其所以為舜者責扵已曰彼人也予人<lb/>
也彼能是而我乃不能是早夜以思去其不如舜者就<lb/>
其如舜者聞古之人有周公者其為人也多才與藝人<lb/>
<pb n="KR4h0132_WYG_431-24a"/>
也求其所以為周公者責扵已曰彼人也予人也彼能<lb/>
是而我乃不能是早夜以思去其不如周公者就其如<lb/>
周公者舜大聖人也後世無及焉周公大聖人也後世<lb/>
無及焉是人也乃曰不如舜不如周公吾之病也是不<lb/>
亦責扵身者重以周乎其扵人也曰彼人也能有是是<lb/>
足為良人矣能善是是足為藝人矣取其一不責其二<lb/>
即其新不究其舊恐恐然惟懼其人之不得為善之利<lb/>
一善易修也一藝易能也其扵人也乃曰能有是是亦<lb/>
<pb n="KR4h0132_WYG_431-24b"/>
足矣曰能善是是亦足矣不亦待扵人者輕以約乎今<lb/>
之君子則不然其責人也詳其待巳也亷詳故人難扵<lb/>
為善亷故自取也少已未有善曰我善是是亦足矣已<lb/>
未有能曰我能是是亦足矣外以欺扵人内以欺扵心<lb/>
未少有得而止矣不亦待其身者已亷乎其扵人也曰<lb/>
彼雖能是其人不足稱也彼雖善是其用不足稱也舉<lb/>
其一不計其十究其舊不圖其新恐恐然惟懼其人之<lb/>
有聞也是不亦責扵人者已詳乎夫是之謂不以衆人<lb/>
<pb n="KR4h0132_WYG_431-25a"/>
待其身而以聖人望扵人吾未見其尊已也雖然為是<lb/>
者有本有原怠與忌之謂也怠者不能修而忌者畏人<lb/>
修吾嘗試之矣嘗試語扵衆曰某良士某良士其應者<lb/>
必其人之與也不然則其所疎逺不與同其利者也不<lb/>
然則其畏也不若是强者必怒扵言懦者必怒扵色矣<lb/>
又嘗語扵衆曰某非良士某非良士其不應者必其人<lb/>
之與也不然則其所踈逺不與同其利者也不然則其<lb/>
畏也不若是强者必說扵言懦者必說扵色矣是故事<lb/>
<pb n="KR4h0132_WYG_431-25b"/>
修而謗興徳髙而毁来嗚呼士之處此世而望名譽之<lb/>
光道徳之行難已将有作扵上者得吾說而存之其國<lb/>
家可幾而理歟<lb/>
　　原人<hi>韓愈</hi>
形扵上者謂之天形扵下者謂之地命扵其兩間者謂<lb/>
之人形扵上日月星辰皆天也形於下草木山川皆地<lb/>
也命扵其兩間夷狄禽獸皆人也曰然則吾謂禽獸人<lb/>
可乎曰非也指山而問焉曰山乎曰山可也山有草木<lb/>
<pb n="KR4h0132_WYG_431-26a"/>
禽獸皆舉之矣指山之一草而問焉曰山乎曰山則不<lb/>
可故天道亂而日月星辰不得其行地道亂而草木山<lb/>
川不得其平人道亂而夷狄禽獸不得其情天者日月<lb/>
星辰之主也地者草木山川之主也人者夷狄禽獸之<lb/>
主也主而暴之不得其為主之道矣是故聖人一視而<lb/>
同仁篤近而舉逺<lb/>
　　原鬼<hi>韓愈</hi>
有嘯扵梁從而燭之無見也斯鬼乎曰非也鬼無聲有<lb/>
<pb n="KR4h0132_WYG_431-26b"/>
立扵堂從而視之無見也斯鬼乎曰非也鬼無形有觸<lb/>
吾躬從而執之無得也斯鬼乎曰非也鬼無聲與形安<lb/>
有氣曰鬼無聲也無形也無氣也果無鬼乎曰有形而<lb/>
無聲者物有之矣土石是也有聲而無形者物有之矣<lb/>
風霆是也有聲與形者物有之矣人獸是也無形與聲<lb/>
者物有之矣鬼神是也曰然則有怪而與民物接者何<lb/>
也曰是有二有鬼有物漠然無形與聲者鬼之常也民<lb/>
有忤扵天有違扵民有爽於物逆扵倫而感扵氣于是<lb/>
<pb n="KR4h0132_WYG_431-27a"/>
乎鬼有形扵形有憑於聲以應之而下殃禍焉皆民之<lb/>
為之也其既也又反乎其常曰何謂物曰成扵形與聲<lb/>
者土石風霆人獸是也反乎無聲與形者鬼神是也不<lb/>
能有形與聲不能無形與聲者物怪是也故其作而接<lb/>
扵民也無恒故有動扵民而為禍亦有動扵民而為福<lb/>
亦有動扵民而莫之為禍福適丁民之有是時也作原<lb/>
鬼<lb/>
　　原仁<hi>牛僧孺</hi>
<pb n="KR4h0132_WYG_431-27b"/>
救天下者皆曰仁得天下者皆曰利則可乎曰不可也<lb/>
不得已而有天下則曰仁得已而有者則曰利也善畏<lb/>
其利善决其仁皆聖也湯文王是也原意曰聖人視生<lb/>
民以天下襁穉在焚溺無不挈者然則挈而授其家乎<lb/>
将遂挈而有之乎彼家無人而有之不得已而仁矣有<lb/>
人而有之則得已而利矣夏無人也湯有以仁殷有人<lb/>
也文王畏其利前賢明湯意故無伯夷後聖明文王意<lb/>
故曰周之徳可謂至徳也已矣<lb/>
<pb n="KR4h0132_WYG_431-28a"/>
　　原十六衛<hi>杜牧</hi>
國家始踵隋制開十六衛将軍總三十員屬官總一百<lb/>
二十八員署守分部夹峙禁省厥初厯今未始替削然<lb/>
自今觀之設官言無謂者其十六衛乎本原事跡其實<lb/>
天下之大命也始自貞觀中既武遂文内以十六衛畜<lb/>
養戎臣外開折衝果毅府五百七十四以儲兵伍或有<lb/>
不幸方二三千里為冦土數十百萬人為冦兵蠻夷戎<lb/>
狄踐踏四作此時戎臣當提兵居外至如天下平一暴勃<lb/>
<pb n="KR4h0132_WYG_431-28b"/>
消削單車一符将命四走莫不信順此時戎臣當提兵<lb/>
居内當其居内也官為将軍綬有朱紫章有金銀千百<lb/>
騎趨奉朝謁第觀車馬歌兒舞女念功賞勞出扵曲賜<lb/>
所部之兵散舍諸府上府不越一千二百人三時耕稼<lb/>
襏襫耞耒一時治武騎劍兵矢禆衛以課父兄相言不<lb/>
得業他籍藏将府伍散田畆力觧勢破人人自愛雖有<lb/>
蚩尤為帥雅亦不可使為亂耳及其當居外也縁部之<lb/>
兵被檄乃来受命扵朝不見妻子斧鉞在前爵賞在後<lb/>
<pb n="KR4h0132_WYG_431-29a"/>
以首争首以力搏力飄暴交捽豈暇異略雖有蚩尤為<lb/>
帥雅亦無能為叛也自貞觀至扵開元末百三十年間<lb/>
戎臣兵伍未始逆簒此聖人所能柄統輕重制障表裏<lb/>
聖筭神術也至扵開元末愚儒奏章曰天下文勝矣請<lb/>
罷府兵詔曰可武夫奏章曰天下力强矣請搏四夷詔<lb/>
曰可扵是府兵内剷邊兵外作戎臣兵伍湍奔矢往内<lb/>
無一人矣起遼走蜀繚絡萬里事五强冦十餘年中亡<lb/>
百萬人尾大中乾成燕偏重而天下掀然根萌燼然七<lb/>
<pb n="KR4h0132_WYG_431-29b"/>
聖旰食求欲除之且不能也由此觀之戎臣兵伍豈可<lb/>
一日使出落鈐鍵哉然為國者不能無也居外則叛居<lb/>
内則簒使外不叛内不簒兵不離伍無自焚之患将保<lb/>
頸領無烹狗之諭古今已還法術最長其置府立衛乎<lb/>
近代已来扵其将也弊復為甚人囂曰廷詔命将矣名<lb/>
出視之率市兒輩盖多賂金玉負倚幽隂折劵交貨所<lb/>
能也絶不識父兄禮義之教復無慷慨感槩之氣百城<lb/>
千里一朝得之其强傑愎勃者則撓削法制不使縳巳<lb/>
<pb n="KR4h0132_WYG_431-30a"/>
斬族忠良不使違已力壹勢便㒺不為冦其隂泥巧狡<lb/>
者亦能家算口歛委扵邪倖由卿市公去郡得都四履<lb/>
所治指為别館或一夫不幸而夀則戞割生人略匝天<lb/>
下是以天下每每兵亂湧溢齊人乾耗鄉黨風俗淫窳<lb/>
衰薄敎化恩澤壅抑不下召来災沴被及牛馬嗟乎自<lb/>
愚而知之人其盡知之乎且武者任誅如天時有秋文<lb/>
者任治如天時有春是天不能倒春秋是豪傑不能總<lb/>
文武是此輩受鉞誅暴乎曰扵是乎在某人行敎乎曰<lb/>
<pb n="KR4h0132_WYG_431-30b"/>
扵是乎在欲禍蠧不作者未之有也伏惟文皇帝十六<lb/>
衛之㫖誰復而原其實天下之大命也故作原十六衛<lb/>
　　原親<hi>皮日休</hi>
能嗣其親不曰子乎吾觀夫今之世誨其子者必檟肌<lb/>
篣骨傷愛毁性以為教嗚呼孟子所謂古者易子而敎<lb/>
誠有㫖歟不能教其子者是亡其身者也不能得其親<lb/>
者是捨其族者也古者佞臣愛人之貴過乎其親必捨<lb/>
而事之公子開方是也愛人之權過乎其子必殺而狥<lb/>
<pb n="KR4h0132_WYG_431-31a"/>
之易牙是也自兹以降為夫强臣者将欲奪人之宗必<lb/>
殺巳子王莽殺子宇是也噫敎尚不可况其殺歟或曰<lb/>
均是親也均是害也則周公誅管蔡石碏殺石厚叔向<lb/>
戮叔魚漢文流淮南可乎曰均是親也賢則能嗣親凶<lb/>
則能覆族均是害也周公不誅則他人誅之石碏不殺<lb/>
則他人殺之叔向不戮則他人戮之漢文不流則他人<lb/>
流之已刑則及一人他刑則及其族此聖賢所以惜其<lb/>
族也刑也者仁在其中矣<lb/>
<pb n="KR4h0132_WYG_431-31b"/>
　　原奕<hi>皮日休</hi>
問奕之原扵或人或人曰堯敎丹朱征丹朱之為是信<lb/>
固有其道焉皮子曰夫奕之為藝也彼謀既失我謀先<lb/>
之我智既虧彼智乗之害也欲利其内必先攻外欲取<lb/>
其逺必先攻近詐也勝之勢不城池而金湯焉負之勢<lb/>
不甲兵而犇北焉勝不讓負負不讓勝争也存此免彼<lb/>
得彼失此如蘇秦之合從陳軫之逰說偽也若然者不<lb/>
害則敗不詐則亡不争則失不偽則亂是奕之必然也<lb/>
<pb n="KR4h0132_WYG_431-32a"/>
雖奕秋洊出必用吾言焉嘗試論之夫堯之有仁義禮<lb/>
智信性也如生者必能用手足任耳目者矣豈區區出<lb/>
其纎謀小智以著其術用争勝負哉堯之世三苖不服<lb/>
以堯之仁苖之慢堯兵而熠之由羅人殺鵂鶹獻人烹<lb/>
鯤鮞者矣堯不忍加兵而以命舜舜不忍伐而敷之文<lb/>
徳然後有苖格焉以有苖之慢尚不加兵豈能以害詐<lb/>
之心争偽之智用為戰法敎其子以伐國哉則奕之始<lb/>
作必起自戰國有害詐争偽之道當從横者流之作矣<lb/>
<pb n="KR4h0132_WYG_431-32b"/>
豈曰堯哉豈曰堯哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻四百四十六</head> <lb/>
    <p>
<pb n="KR4h0132_WYG_446-1a"/>
欽定四庫全書<lb/>
　文章辨體彚選巻四百四十六<lb/>
　　　　　　　　　　　　明　賀復徵　編<lb/>
箴三<lb/>
　　酒箴<hi>漢揚雄</hi>
子猶缾矣觀缾之居居井之眉處高臨深動常近危酒<lb/>
醪不入口藏水滿懷不得左右牽於纆徽一旦叀礙為<lb/>
瓽所轠身提黄泉骨肉為泥自用如此不如䲭夷鴟夷<lb/>
<pb n="KR4h0132_WYG_446-1b"/>
滑稽腹如大壺盡日盛酒人復借酤常為國器託於屬<lb/>
車出入兩宫經營公家繇是言之酒何過乎<lb/>
　　學箴<hi>晉李充</hi>
老子云絶仁棄義家復孝慈豈仁義之道絶然後孝慈<lb/>
迺生哉葢患乎修仁義者寡而利仁義者衆也道徳喪<lb/>
而仁義彰仁義彰而名利作禮教之弊直在兹也先王<lb/>
以道徳之不行故以仁義化之行仁義之不篤故以禮<lb/>
律檢之檢之彌繁而偽亦愈廣老莊是乃明無為之益<lb/>
<pb n="KR4h0132_WYG_446-2a"/>
塞爭欲之門夫極靈智之妙總㑹通之和者莫尚乎聖<lb/>
人革一代之𢎞制垂千載之遺風則非聖不立然則聖<lb/>
人之在世吐言則為訓辭莅事則為物軌運通則與時<lb/>
隆理喪則與世弊矣是以大為之論以標其㫖物必有<lb/>
宗事必有主寄責於聖人而遺累乎陳迹也故化之以<lb/>
絶聖棄智鎮之以無名之樸聖教救其未老莊明其本<lb/>
本末之塗殊而為教一也人之迷也其日久矣見形者<lb/>
衆及道者尠不覿千仞之門而逐適物之迹逐迹愈篤<lb/>
<pb n="KR4h0132_WYG_446-2b"/>
離本逾逺遂使華端與薄俗俱興妙緒與淳風並絶所<lb/>
以聖人長潛而迹未嘗滅矣懼後進惑其如此將越禮<lb/>
棄學而希無為之風見義教之殺而未嘗觀其隆矣畧<lb/>
言所懷以補其闕引道家之𢎞㫖㑹世教之適當義不<lb/>
違本言不流放庶以祛困䝉之蔽悟一往之惑乎其辭<lb/>
曰<lb/>
茫茫太初悠悠鴻荒蚩蚩萬物與道兼忘聖迹未顯賢<lb/>
名不彰怡此鼔腹率我猖狂資生既廣羣塗思通闇實<lb/>
<pb n="KR4h0132_WYG_446-3a"/>
師明匪予求䝉遺已濟物而天下為公大庭唱基羲農<lb/>
宏賛六位時成離暉大觀澤洽雨濡化流風散比屋同<lb/>
塵而人罔僣亂爰暨中古哲王胥承質文代作禮統迭<lb/>
興事藉用以繁化因阻而凝動非性擾靜豈神澄名之<lb/>
攸彰道之攸廢乃損所隆乃崇所替刑作由於徳衰三<lb/>
辟興乎叔世既敦既誘乃矯乃厲敦亦既備矯亦既深<lb/>
雕琢生文抑揚成音羣能騁技衆巧竭心野無陸馬山<lb/>
無散林風罔不動化罔不移人之失徳反正作竒乃放<lb/>
<pb n="KR4h0132_WYG_446-3b"/>
欲以越禮不知希競之為病違彼夷塗而遵此險徑狡<lb/>
兔陵岡遊魚遁川至賾深妙大象幽𤣥棄餌收罝而責<lb/>
功蹄筌先統喪歸而寄㫖忘言政異徵辭拔本塞源遁<lb/>
迹永日尋響窮年刻意離性而失其常然世有險夷運<lb/>
有通圯損益適時升降惟理道不可以一日廢亦不可<lb/>
以一朝擬禮不可為千載制亦不可以當年止非仁無<lb/>
以長物非義無以齊恥仁義固不可逺去其害仁義者而<lb/>
已力行猶懼不逮希企邈以逺矣室有善言應在千里<lb/>
<pb n="KR4h0132_WYG_446-4a"/>
况乎行止復禮克己風人司箴敬貽君子<lb/>
　　口箴<hi>唐姚元崇</hi>
君子欲訥吉人寡辭利口作戒長舌為詩斯言不善千<lb/>
里違之勿謂可復駟馬難追惟靜惟黙澄神之極去甚<lb/>
去泰居物之外多言多失多事多害聲繁則淫音希則<lb/>
大室本無暗垣亦有耳何言者天成蹊者李似不能言<lb/>
為世所尊言不出口冠時之首無掉爾舌以速爾咎無<lb/>
易爾言亦孔之醜敬之慎之可大可久敬之伊何三命<lb/>
<pb n="KR4h0132_WYG_446-4b"/>
而走慎之伊何三緘其口朂哉夫子行矣勉旃書之屋<lb/>
壁以代韋弦<lb/>
　　五箴<hi>韓愈</hi>
人患不知其過既知之不能改是無勇也余生三十有<lb/>
八年髪之短者日益白齒之搖者日益脱聰明不及於<lb/>
前時道徳日負於初心其不至於君子而卒為小人也<lb/>
昭昭矣作五箴以訟其惡云<lb/>
　　游箴<lb/>
<pb n="KR4h0132_WYG_446-5a"/>
余少之時將求多能蚤夜以孜孜余今之時既飽而嬉<lb/>
蚤夜以無為鳴呼余乎其無知乎君子之棄而小人之<lb/>
歸乎<lb/>
　　言箴<lb/>
不知言之人烏可與言知言之人黙然而其意已傳幕<lb/>
中之辯人反以汝為叛臺中之評人反以汝為傾汝不<lb/>
懲邪而呶呶以害其生邪<lb/>
　　行箴<lb/>
<pb n="KR4h0132_WYG_446-5b"/>
行與義乖言與法違後雖無害汝可以悔行也無邪言<lb/>
也無頗死而不死汝悔而何宜悔而休汝惡曷瘳宜休<lb/>
而悔汝善安在悔不可追悔不可為思而斯得汝則弗<lb/>
思<lb/>
　　好惡箴<lb/>
無善而好不觀其道無悖而惡不詳其故前之所好今<lb/>
見其尤從也為比捨也為讐前之所惡今見其臧從也<lb/>
為愧捨也為狂維讎維比維狂維愧於身不祥於徳不<lb/>
<pb n="KR4h0132_WYG_446-6a"/>
義不義不祥維惡之大幾如是為而不顛沛齒之尚少<lb/>
庸有不思今其老矣不慎胡為<lb/>
　　知名箴<lb/>
内不足者急於人知霈焉有餘厥聞四馳今日告汝知<lb/>
名之法勿病無聞病其曄曄昔者子路惟恐有聞赫然<lb/>
千載徳譽愈尊矜汝文章負汝言語乗人不能揜以自<lb/>
取汝非其父汝非其師不請而教誰云不欺欺以賈憎<lb/>
揜以媒怨汝曽不寤以及於難小人在辱亦克知悔及<lb/>
<pb n="KR4h0132_WYG_446-6b"/>
其既寧終莫能戒既出汝心又銘汝前汝如不顧禍亦<lb/>
宜然<lb/>
　　憂箴<hi>柳宗元</hi>
憂可無乎無誰以寧子如不憂憂日以生憂不可常常<lb/>
則誰懌子常其憂乃小人戚敢問憂方吾將告子有聞<lb/>
不行有過不徙宜言不言不宜而煩宜退而勇不宜而<lb/>
恐中之誠懇過又不及憂之大方唯是焉急内不自得<lb/>
甚泰為憂省而不疚雖死優游所憂在道不在乎禍吉<lb/>
<pb n="KR4h0132_WYG_446-7a"/>
之先見乃可無過告子如斯守之勿墮<lb/>
　　暗室箴<hi>歐陽詹</hi>
夫行以檢身非以為人無淫無佚其處宜一孜孜室人<lb/>
冥冥暗室罔縱爾神罔輕爾質逺兹小惡念彼元吉勿<lb/>
謂傍帷上葢天鑒無外勿謂前掩後扃神在無形天不<lb/>
長慝神實正直神怒天誅未始有極昔者趙盾假寐矜<lb/>
莊天迴厥害鉏麑已亡又有苻堅竊為制度神敗其類<lb/>
蒼蠅以呼天窺神窺人無不知神忿天忿身無所隱澗<lb/>
<pb n="KR4h0132_WYG_446-7b"/>
松抱節幽蘭以薫嵗寒不變無人亦芬草木猶爾人其<lb/>
曷云戒慎乎其所不見恐懼乎其所不聞先師有言敢<lb/>
告大君<lb/>
　　行已箴<hi>李翺</hi>
人之愛我我度于義義則為朋否則為利人之惡我我<lb/>
思其由過寧不改否又何仇仇實生怨利實害徳我如<lb/>
不思乃陷于惑内省不足愧形于顔中心無他曷畏多<lb/>
言唯咎在躬若市于戮慢謔自他匪汝之辱昔者君子<lb/>
<pb n="KR4h0132_WYG_446-8a"/>
唯禮自持自小及大曷莫從斯茍逺於此其何不為事<lb/>
之在人昧者亦知遷焉及已則莫之思造次不戒禍焉<lb/>
可期書之在側以作我師<lb/>
　　酒箴<hi>皮日休</hi>
皮子性嗜酒雖行止窮泰非酒不能適居襄陽之鹿門<lb/>
山以山税之餘繼日而釀終年荒醉自戯曰醉士居襄<lb/>
陽之洞湖以舶䑿載醇酎一甔往來湖上遇興將酌因<lb/>
自諧曰醉民於戲吾性至荒而嗜于此其亦為聖哲之<lb/>
<pb n="KR4h0132_WYG_446-8b"/>
罪人也又自戲曰醉士自諧曰醉民將天地至廣不能<lb/>
容醉士醉民哉又何必厠絲竹之筵粉黛之座也襄陽<lb/>
元侯聞醉士醉民之稱也訂皮子曰子躭飲之性於喧<lb/>
靜豈異耶皮子曰酒之道豈止於充口腹樂悲歡而已<lb/>
哉甚則化上為淫溺化下為酗禍是以聖人節之以酬<lb/>
酢諭之以誥訓然尚有上為淫溺所化化為亡國下為<lb/>
酗禍所化化為殺身且不見前世之飲禍耶潞酆舒有<lb/>
五罪其一嗜酒為晉所殺慶封易内而躭飲則國朝遷<lb/>
<pb n="KR4h0132_WYG_446-9a"/>
鄭伯窒室而躭飲終犇於駟氏之甲欒高嗜酒而信内<lb/>
卒敗於陳鮑氏衛侯飲於籍圃卒為大夫所惡嗚呼吾<lb/>
不賢者性實嗜酒尚懼為酆舒之僇過此吾不為也又<lb/>
焉能俾喧為靜乎俾靜為喧乎不為靜中淫溺乎不為<lb/>
酗禍之波乎既淫溺酗禍作於心得不為慶封乎鄭伯<lb/>
乎欒高乎葢中性不能自節因箴以自符箴曰<lb/>
酒之所樂樂其全真寧能我醉不醉於人<lb/>
　　食箴<hi>皮日休</hi>
<pb n="KR4h0132_WYG_446-9b"/>
皮子少且賤至於食自甘粢糲而已未嘗食於鄉里食<lb/>
於親戚食於州鄙有鄧邑大夫嚮皮子之名曽未相贄<lb/>
具厚羞以賔之皮子辭大夫許之曰子自甘粢糲則可<lb/>
矣於鄉里親戚州鄙何有皮子曰一杯之食至鮮矣茍<lb/>
專其味必不能自抑既不能自抑日須豐其羞既日須<lb/>
豐其羞則貧也不能無不足因是妄求茍欲之心生窮<lb/>
貪極嗜之名生且大夫不見前世之味禍乎故羊斟不<lb/>
及華元受其謀黿羮不均子家肆其禍熊蹯不熟殺宰<lb/>
<pb n="KR4h0132_WYG_446-10a"/>
夫而趙穿弑雙雞易鶩饋子雅而慶舍死鳴呼吾不仁<lb/>
者乎誠賴其用所欲不可求所嗜不可得方自甘粢糲<lb/>
而已使我生於鍾鼎之家膏粱之門日縱異嗜年成奇<lb/>
欲未必不為御者之犇華元也子家之伐靈公也晉靈<lb/>
之殺宰夫也盧蒲癸之殺慶舍也此猶之禽獸争食<lb/>
而死者矣故食於天子者則死其天下食於諸侯者則<lb/>
死其國食於大夫者則死其邑食於士者則死其家又<lb/>
焉能以鄉里親戚州鄙為讓乎大夫曰善自惟食之性<lb/>
<pb n="KR4h0132_WYG_446-10b"/>
不能自節亦猶酒之性也復箴以自符箴曰<lb/>
寧能我食不食於人復食於人是食其身<lb/>
　　讓箴<hi>宋劉敞</hi>
資政富公始讓樞密直學士又讓翰林學士又讓樞密<lb/>
副使凡三讓所讓益尊所守益堅粲然有古人之遺風<lb/>
故作讓箴以矯世厲俗云<lb/>
讓如何其讓非為名欲先信吾道於天下氓讓如何其<lb/>
讓非為利欲天下之人咸信吾義世有常患患其欲速<lb/>
<pb n="KR4h0132_WYG_446-11a"/>
枉尺直尋卒附於辱世有常患患其在得辭小受大卒<lb/>
没於直公皆咈之公既述之啓之闢之俾世則之曰吾<lb/>
豈惡富貴富貴維徳人以厚已我以厚國時豈無人昏<lb/>
夜乞憐縱或得之何如其賢時豈無人乗機射利縱或<lb/>
得之何如其智嗟此富公直哉優優孰視富公而能勿<lb/>
羞孰持富公攜手以游昔宋考父三命益恭嗟以富公<lb/>
千世與同作詩載美穆如清風<lb/>
　　畏言箴<hi>劉敞</hi>
<pb n="KR4h0132_WYG_446-11b"/>
吾甚畏言言可畏也而不能黙然吾言悃悃倡而後和<lb/>
人猶以為過吾言繩繩譽而不訾人猶以為非非吾言之<lb/>
畏維人之多忌非吾之不能嘿然而人實多言若是者<lb/>
其止乎其已乎其勿問而唯乎譬之於物其為石不為<lb/>
水乎水之滔滔往而不來有陷而淵有壅而洄有激而<lb/>
在山椒曰水哉水哉<lb/>
　　四箴<hi>程頥</hi>
顔淵問克已復禮之目夫子曰非禮勿視非禮勿聽非<lb/>
<pb n="KR4h0132_WYG_446-12a"/>
禮勿言勿動四者身之用繇乎中而應乎外制乎外所<lb/>
以養其中也顔子事斯語所以進於聖人後之學聖人<lb/>
者宜服膺而勿失也因箴以自警<lb/>
　　視箴<lb/>
心兮本虛應物無迹操之有要視為之則蔽交於前其<lb/>
中則遷制之於外以安其内克已復禮久而誠矣<lb/>
　　聽箴<lb/>
人有秉彝本乎天性知誘物化遂忘其正卓彼先覺知<lb/>
<pb n="KR4h0132_WYG_446-12b"/>
止有定閑邪存誠非禮勿聽<lb/>
　　言箴<lb/>
人心之動因言以宣發禁躁妄内斯靜專矧是樞機興<lb/>
戎出好吉凶榮辱惟其所召傷易則誕傷煩則支已肆<lb/>
物忤出悖來違非法不道欽哉訓辭<lb/>
　　動箴<lb/>
哲人知幾誠之於思志士勵行守之於為順理則裕從<lb/>
欲惟危造次克念戰兢自持習與性成聖賢同歸<lb/>
<pb n="KR4h0132_WYG_446-13a"/>
　　敬齋箴<hi>朱熹</hi>
草廬曰箴凡十章章四句其一言靜無違其二言動無<lb/>
違其三言表之正其四言裏之正其五言心之無適而<lb/>
達於事其六言事之主一而本於心其七總前六章其<lb/>
八言心不能無適之病其九言事不能主一之病其十<lb/>
總結一章其言持敬工夫周且悉矣<lb/>
正其衣冠尊其瞻視潜心以居對越上帝足容必重手<lb/>
容必恭擇地而蹈折旋蟻封出門如賔承事如祭戰戰<lb/>
<pb n="KR4h0132_WYG_446-13b"/>
兢兢罔敢或易守口如瓶防意如城洞洞屬屬㒺敢或<lb/>
輕不西以東不南以北當事而存靡他其適弗貳于二<lb/>
弗叅以三惟心惟一萬變是監從事於斯是曰持敬動<lb/>
靜無違表裏交正須臾有間私欲萬端不火而熱不氷<lb/>
而寒毫釐有差天壤易處三綱既淪九灋亦斁於乎小<lb/>
子念哉敬哉墨卿司戒敢告靈臺<lb/>
　　磨兠堅箴<hi>明宋濓</hi>
昔李侍郎敦立嘗揭磨兠堅三字於坐隅磨兠堅者古<lb/>
<pb n="KR4h0132_WYG_446-14a"/>
之慎言人也其善於自防者哉為著箴曰<lb/>
磨兠堅慎勿言口為禍門昔人之云磨兠堅人各有心<lb/>
山高海深磨兠堅高不知極深不可測磨兠堅言出諸<lb/>
口禍隨其後磨兠堅鍾鼔之聲因扣而鳴磨兠堅不扣<lb/>
而鳴必駭衆聴磨兠堅唯口之則守之以黙守之以黙<lb/>
是曰𤣥徳磨兠堅磨兠堅慎勿言<lb/>
　　三箴<hi>祝允明</hi>
余以禍福非聖哲所趣辟然有自召之者葢亦有其機<lb/>
<pb n="KR4h0132_WYG_446-14b"/>
矣士之機多由三者心舌筆也因各為之箴<lb/>
　　心<lb/>
倐然而人智聖賢神而與天地均非斯曷存忽然而物<lb/>
姦宄盗賊而作萬物螣非斯曷出人用斯殺我我亦用<lb/>
斯殺人以逮其身人不可察而我可戒戒之哉戒之哉<lb/>
禍福曰心<lb/>
　　舌<lb/>
倐然而譽仁賢智儒而游揚誕孚非斯曷居忽然而毁<lb/>
<pb n="KR4h0132_WYG_446-15a"/>
暴慢鄙倍而憎逺棄罪非斯曷起蔑用斯殺予予亦用<lb/>
斯殺蔑以偕其孽蔑不可察而予可戒戒之哉戒之哉<lb/>
禍福曰舌<lb/>
　　筆<lb/>
倐然而襃華衮立朝而炙竹耿昭非斯曷操忽然而貶<lb/>
象服黥臉而流汚刀簡非斯曷典物用斯殺已巳亦用<lb/>
斯殺物以幷其謫物不可察而已可戒戒之哉戒之哉<lb/>
禍福曰筆<lb/>
<pb n="KR4h0132_WYG_446-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百四十六<lb/>
<pb n="KR4h0132_WYG_446-16a"/>
欽定四庫全書<lb/>
　文章辨體彚選巻四百四十六<lb/>
　　　　　　　　　　　　明　賀復徵　編<lb/>
箴三<lb/>
　　酒箴<hi>漢揚雄</hi>
子猶缾矣觀缾之居居井之眉處高臨深動常近危酒<lb/>
醪不入口藏水滿懷不得左右牽於纆徽一旦叀礙為<lb/>
瓽所轠身提黄泉骨肉為泥自用如此不如䲭夷鴟夷<lb/>
<pb n="KR4h0132_WYG_446-16b"/>
滑稽腹如大壺盡日盛酒人復借酤常為國器託於屬<lb/>
車出入兩宫經營公家繇是言之酒何過乎<lb/>
　　學箴<hi>晉李充</hi>
老子云絶仁棄義家復孝慈豈仁義之道絶然後孝慈<lb/>
迺生哉葢患乎修仁義者寡而利仁義者衆也道徳喪<lb/>
而仁義彰仁義彰而名利作禮教之弊直在兹也先王<lb/>
以道徳之不行故以仁義化之行仁義之不篤故以禮<lb/>
律檢之檢之彌繁而偽亦愈廣老莊是乃明無為之益<lb/>
<pb n="KR4h0132_WYG_446-17a"/>
塞爭欲之門夫極靈智之妙總㑹通之和者莫尚乎聖<lb/>
人革一代之𢎞制垂千載之遺風則非聖不立然則聖<lb/>
人之在世吐言則為訓辭莅事則為物軌運通則與時<lb/>
隆理喪則與世弊矣是以大為之論以標其㫖物必有<lb/>
宗事必有主寄責於聖人而遺累乎陳迹也故化之以<lb/>
絶聖棄智鎮之以無名之樸聖教救其未老莊明其本<lb/>
本末之塗殊而為教一也人之迷也其日久矣見形者<lb/>
衆及道者尠不覿千仞之門而逐適物之迹逐迹愈篤<lb/>
<pb n="KR4h0132_WYG_446-17b"/>
離本逾逺遂使華端與薄俗俱興妙緒與淳風並絶所<lb/>
以聖人長潛而迹未嘗滅矣懼後進惑其如此將越禮<lb/>
棄學而希無為之風見義教之殺而未嘗觀其隆矣畧<lb/>
言所懷以補其闕引道家之𢎞㫖㑹世教之適當義不<lb/>
違本言不流放庶以祛困䝉之蔽悟一往之惑乎其辭<lb/>
曰<lb/>
茫茫太初悠悠鴻荒蚩蚩萬物與道兼忘聖迹未顯賢<lb/>
名不彰怡此鼔腹率我猖狂資生既廣羣塗思通闇實<lb/>
<pb n="KR4h0132_WYG_446-18a"/>
師明匪予求䝉遺已濟物而天下為公大庭唱基羲農<lb/>
宏賛六位時成離暉大觀澤洽雨濡化流風散比屋同<lb/>
塵而人罔僣亂爰暨中古哲王胥承質文代作禮統迭<lb/>
興事藉用以繁化因阻而凝動非性擾靜豈神澄名之<lb/>
攸彰道之攸廢乃損所隆乃崇所替刑作由於徳衰三<lb/>
辟興乎叔世既敦既誘乃矯乃厲敦亦既備矯亦既深<lb/>
雕琢生文抑揚成音羣能騁技衆巧竭心野無陸馬山<lb/>
無散林風罔不動化罔不移人之失徳反正作竒乃放<lb/>
<pb n="KR4h0132_WYG_446-18b"/>
欲以越禮不知希競之為病違彼夷塗而遵此險徑狡<lb/>
兔陵岡遊魚遁川至賾深妙大象幽𤣥棄餌收罝而責<lb/>
功蹄筌先統喪歸而寄㫖忘言政異徵辭拔本塞源遁<lb/>
迹永日尋響窮年刻意離性而失其常然世有險夷運<lb/>
有通圯損益適時升降惟理道不可以一日廢亦不可<lb/>
以一朝擬禮不可為千載制亦不可以當年止非仁無<lb/>
以長物非義無以齊恥仁義固不可逺去其害仁義者而<lb/>
已力行猶懼不逮希企邈以逺矣室有善言應在千里<lb/>
<pb n="KR4h0132_WYG_446-19a"/>
况乎行止復禮克己風人司箴敬貽君子<lb/>
　　口箴<hi>唐姚元崇</hi>
君子欲訥吉人寡辭利口作戒長舌為詩斯言不善千<lb/>
里違之勿謂可復駟馬難追惟靜惟黙澄神之極去甚<lb/>
去泰居物之外多言多失多事多害聲繁則淫音希則<lb/>
大室本無暗垣亦有耳何言者天成蹊者李似不能言<lb/>
為世所尊言不出口冠時之首無掉爾舌以速爾咎無<lb/>
易爾言亦孔之醜敬之慎之可大可久敬之伊何三命<lb/>
<pb n="KR4h0132_WYG_446-19b"/>
而走慎之伊何三緘其口朂哉夫子行矣勉旃書之屋<lb/>
壁以代韋弦<lb/>
　　五箴<hi>韓愈</hi>
人患不知其過既知之不能改是無勇也余生三十有<lb/>
八年髪之短者日益白齒之搖者日益脱聰明不及於<lb/>
前時道徳日負於初心其不至於君子而卒為小人也<lb/>
昭昭矣作五箴以訟其惡云<lb/>
　　游箴<lb/>
<pb n="KR4h0132_WYG_446-20a"/>
余少之時將求多能蚤夜以孜孜余今之時既飽而嬉<lb/>
蚤夜以無為鳴呼余乎其無知乎君子之棄而小人之<lb/>
歸乎<lb/>
　　言箴<lb/>
不知言之人烏可與言知言之人黙然而其意已傳幕<lb/>
中之辯人反以汝為叛臺中之評人反以汝為傾汝不<lb/>
懲邪而呶呶以害其生邪<lb/>
　　行箴<lb/>
<pb n="KR4h0132_WYG_446-20b"/>
行與義乖言與法違後雖無害汝可以悔行也無邪言<lb/>
也無頗死而不死汝悔而何宜悔而休汝惡曷瘳宜休<lb/>
而悔汝善安在悔不可追悔不可為思而斯得汝則弗<lb/>
思<lb/>
　　好惡箴<lb/>
無善而好不觀其道無悖而惡不詳其故前之所好今<lb/>
見其尤從也為比捨也為讐前之所惡今見其臧從也<lb/>
為愧捨也為狂維讎維比維狂維愧於身不祥於徳不<lb/>
<pb n="KR4h0132_WYG_446-21a"/>
義不義不祥維惡之大幾如是為而不顛沛齒之尚少<lb/>
庸有不思今其老矣不慎胡為<lb/>
　　知名箴<lb/>
内不足者急於人知霈焉有餘厥聞四馳今日告汝知<lb/>
名之法勿病無聞病其曄曄昔者子路惟恐有聞赫然<lb/>
千載徳譽愈尊矜汝文章負汝言語乗人不能揜以自<lb/>
取汝非其父汝非其師不請而教誰云不欺欺以賈憎<lb/>
揜以媒怨汝曽不寤以及於難小人在辱亦克知悔及<lb/>
<pb n="KR4h0132_WYG_446-21b"/>
其既寧終莫能戒既出汝心又銘汝前汝如不顧禍亦<lb/>
宜然<lb/>
　　憂箴<hi>柳宗元</hi>
憂可無乎無誰以寧子如不憂憂日以生憂不可常常<lb/>
則誰懌子常其憂乃小人戚敢問憂方吾將告子有聞<lb/>
不行有過不徙宜言不言不宜而煩宜退而勇不宜而<lb/>
恐中之誠懇過又不及憂之大方唯是焉急内不自得<lb/>
甚泰為憂省而不疚雖死優游所憂在道不在乎禍吉<lb/>
<pb n="KR4h0132_WYG_446-22a"/>
之先見乃可無過告子如斯守之勿墮<lb/>
　　暗室箴<hi>歐陽詹</hi>
夫行以檢身非以為人無淫無佚其處宜一孜孜室人<lb/>
冥冥暗室罔縱爾神罔輕爾質逺兹小惡念彼元吉勿<lb/>
謂傍帷上葢天鑒無外勿謂前掩後扃神在無形天不<lb/>
長慝神實正直神怒天誅未始有極昔者趙盾假寐矜<lb/>
莊天迴厥害鉏麑已亡又有苻堅竊為制度神敗其類<lb/>
蒼蠅以呼天窺神窺人無不知神忿天忿身無所隱澗<lb/>
<pb n="KR4h0132_WYG_446-22b"/>
松抱節幽蘭以薫嵗寒不變無人亦芬草木猶爾人其<lb/>
曷云戒慎乎其所不見恐懼乎其所不聞先師有言敢<lb/>
告大君<lb/>
　　行已箴<hi>李翺</hi>
人之愛我我度于義義則為朋否則為利人之惡我我<lb/>
思其由過寧不改否又何仇仇實生怨利實害徳我如<lb/>
不思乃陷于惑内省不足愧形于顔中心無他曷畏多<lb/>
言唯咎在躬若市于戮慢謔自他匪汝之辱昔者君子<lb/>
<pb n="KR4h0132_WYG_446-23a"/>
唯禮自持自小及大曷莫從斯茍逺於此其何不為事<lb/>
之在人昧者亦知遷焉及已則莫之思造次不戒禍焉<lb/>
可期書之在側以作我師<lb/>
　　酒箴<hi>皮日休</hi>
皮子性嗜酒雖行止窮泰非酒不能適居襄陽之鹿門<lb/>
山以山税之餘繼日而釀終年荒醉自戯曰醉士居襄<lb/>
陽之洞湖以舶䑿載醇酎一甔往來湖上遇興將酌因<lb/>
自諧曰醉民於戲吾性至荒而嗜于此其亦為聖哲之<lb/>
<pb n="KR4h0132_WYG_446-23b"/>
罪人也又自戲曰醉士自諧曰醉民將天地至廣不能<lb/>
容醉士醉民哉又何必厠絲竹之筵粉黛之座也襄陽<lb/>
元侯聞醉士醉民之稱也訂皮子曰子躭飲之性於喧<lb/>
靜豈異耶皮子曰酒之道豈止於充口腹樂悲歡而已<lb/>
哉甚則化上為淫溺化下為酗禍是以聖人節之以酬<lb/>
酢諭之以誥訓然尚有上為淫溺所化化為亡國下為<lb/>
酗禍所化化為殺身且不見前世之飲禍耶潞酆舒有<lb/>
五罪其一嗜酒為晉所殺慶封易内而躭飲則國朝遷<lb/>
<pb n="KR4h0132_WYG_446-24a"/>
鄭伯窒室而躭飲終犇於駟氏之甲欒高嗜酒而信内<lb/>
卒敗於陳鮑氏衛侯飲於籍圃卒為大夫所惡嗚呼吾<lb/>
不賢者性實嗜酒尚懼為酆舒之僇過此吾不為也又<lb/>
焉能俾喧為靜乎俾靜為喧乎不為靜中淫溺乎不為<lb/>
酗禍之波乎既淫溺酗禍作於心得不為慶封乎鄭伯<lb/>
乎欒高乎葢中性不能自節因箴以自符箴曰<lb/>
酒之所樂樂其全真寧能我醉不醉於人<lb/>
　　食箴<hi>皮日休</hi>
<pb n="KR4h0132_WYG_446-24b"/>
皮子少且賤至於食自甘粢糲而已未嘗食於鄉里食<lb/>
於親戚食於州鄙有鄧邑大夫嚮皮子之名曽未相贄<lb/>
具厚羞以賔之皮子辭大夫許之曰子自甘粢糲則可<lb/>
矣於鄉里親戚州鄙何有皮子曰一杯之食至鮮矣茍<lb/>
專其味必不能自抑既不能自抑日須豐其羞既日須<lb/>
豐其羞則貧也不能無不足因是妄求茍欲之心生窮<lb/>
貪極嗜之名生且大夫不見前世之味禍乎故羊斟不<lb/>
及華元受其謀黿羮不均子家肆其禍熊蹯不熟殺宰<lb/>
<pb n="KR4h0132_WYG_446-25a"/>
夫而趙穿弑雙雞易鶩饋子雅而慶舍死鳴呼吾不仁<lb/>
者乎誠賴其用所欲不可求所嗜不可得方自甘粢糲<lb/>
而已使我生於鍾鼎之家膏粱之門日縱異嗜年成奇<lb/>
欲未必不為御者之犇華元也子家之伐靈公也晉靈<lb/>
之殺宰夫也盧蒲癸之殺慶舍也此猶之禽獸争食<lb/>
而死者矣故食於天子者則死其天下食於諸侯者則<lb/>
死其國食於大夫者則死其邑食於士者則死其家又<lb/>
焉能以鄉里親戚州鄙為讓乎大夫曰善自惟食之性<lb/>
<pb n="KR4h0132_WYG_446-25b"/>
不能自節亦猶酒之性也復箴以自符箴曰<lb/>
寧能我食不食於人復食於人是食其身<lb/>
　　讓箴<hi>宋劉敞</hi>
資政富公始讓樞密直學士又讓翰林學士又讓樞密<lb/>
副使凡三讓所讓益尊所守益堅粲然有古人之遺風<lb/>
故作讓箴以矯世厲俗云<lb/>
讓如何其讓非為名欲先信吾道於天下氓讓如何其<lb/>
讓非為利欲天下之人咸信吾義世有常患患其欲速<lb/>
<pb n="KR4h0132_WYG_446-26a"/>
枉尺直尋卒附於辱世有常患患其在得辭小受大卒<lb/>
没於直公皆咈之公既述之啓之闢之俾世則之曰吾<lb/>
豈惡富貴富貴維徳人以厚已我以厚國時豈無人昏<lb/>
夜乞憐縱或得之何如其賢時豈無人乗機射利縱或<lb/>
得之何如其智嗟此富公直哉優優孰視富公而能勿<lb/>
羞孰持富公攜手以游昔宋考父三命益恭嗟以富公<lb/>
千世與同作詩載美穆如清風<lb/>
　　畏言箴<hi>劉敞</hi>
<pb n="KR4h0132_WYG_446-26b"/>
吾甚畏言言可畏也而不能黙然吾言悃悃倡而後和<lb/>
人猶以為過吾言繩繩譽而不訾人猶以為非非吾言之<lb/>
畏維人之多忌非吾之不能嘿然而人實多言若是者<lb/>
其止乎其已乎其勿問而唯乎譬之於物其為石不為<lb/>
水乎水之滔滔往而不來有陷而淵有壅而洄有激而<lb/>
在山椒曰水哉水哉<lb/>
　　四箴<hi>程頥</hi>
顔淵問克已復禮之目夫子曰非禮勿視非禮勿聽非<lb/>
<pb n="KR4h0132_WYG_446-27a"/>
禮勿言勿動四者身之用繇乎中而應乎外制乎外所<lb/>
以養其中也顔子事斯語所以進於聖人後之學聖人<lb/>
者宜服膺而勿失也因箴以自警<lb/>
　　視箴<lb/>
心兮本虛應物無迹操之有要視為之則蔽交於前其<lb/>
中則遷制之於外以安其内克已復禮久而誠矣<lb/>
　　聽箴<lb/>
人有秉彝本乎天性知誘物化遂忘其正卓彼先覺知<lb/>
<pb n="KR4h0132_WYG_446-27b"/>
止有定閑邪存誠非禮勿聽<lb/>
　　言箴<lb/>
人心之動因言以宣發禁躁妄内斯靜專矧是樞機興<lb/>
戎出好吉凶榮辱惟其所召傷易則誕傷煩則支已肆<lb/>
物忤出悖來違非法不道欽哉訓辭<lb/>
　　動箴<lb/>
哲人知幾誠之於思志士勵行守之於為順理則裕從<lb/>
欲惟危造次克念戰兢自持習與性成聖賢同歸<lb/>
<pb n="KR4h0132_WYG_446-28a"/>
　　敬齋箴<hi>朱熹</hi>
草廬曰箴凡十章章四句其一言靜無違其二言動無<lb/>
違其三言表之正其四言裏之正其五言心之無適而<lb/>
達於事其六言事之主一而本於心其七總前六章其<lb/>
八言心不能無適之病其九言事不能主一之病其十<lb/>
總結一章其言持敬工夫周且悉矣<lb/>
正其衣冠尊其瞻視潜心以居對越上帝足容必重手<lb/>
容必恭擇地而蹈折旋蟻封出門如賔承事如祭戰戰<lb/>
<pb n="KR4h0132_WYG_446-28b"/>
兢兢罔敢或易守口如瓶防意如城洞洞屬屬㒺敢或<lb/>
輕不西以東不南以北當事而存靡他其適弗貳于二<lb/>
弗叅以三惟心惟一萬變是監從事於斯是曰持敬動<lb/>
靜無違表裏交正須臾有間私欲萬端不火而熱不氷<lb/>
而寒毫釐有差天壤易處三綱既淪九灋亦斁於乎小<lb/>
子念哉敬哉墨卿司戒敢告靈臺<lb/>
　　磨兠堅箴<hi>明宋濓</hi>
昔李侍郎敦立嘗揭磨兠堅三字於坐隅磨兠堅者古<lb/>
<pb n="KR4h0132_WYG_446-29a"/>
之慎言人也其善於自防者哉為著箴曰<lb/>
磨兠堅慎勿言口為禍門昔人之云磨兠堅人各有心<lb/>
山高海深磨兠堅高不知極深不可測磨兠堅言出諸<lb/>
口禍隨其後磨兠堅鍾鼔之聲因扣而鳴磨兠堅不扣<lb/>
而鳴必駭衆聴磨兠堅唯口之則守之以黙守之以黙<lb/>
是曰𤣥徳磨兠堅磨兠堅慎勿言<lb/>
　　三箴<hi>祝允明</hi>
余以禍福非聖哲所趣辟然有自召之者葢亦有其機<lb/>
<pb n="KR4h0132_WYG_446-29b"/>
矣士之機多由三者心舌筆也因各為之箴<lb/>
　　心<lb/>
倐然而人智聖賢神而與天地均非斯曷存忽然而物<lb/>
姦宄盗賊而作萬物螣非斯曷出人用斯殺我我亦用<lb/>
斯殺人以逮其身人不可察而我可戒戒之哉戒之哉<lb/>
禍福曰心<lb/>
　　舌<lb/>
倐然而譽仁賢智儒而游揚誕孚非斯曷居忽然而毁<lb/>
<pb n="KR4h0132_WYG_446-30a"/>
暴慢鄙倍而憎逺棄罪非斯曷起蔑用斯殺予予亦用<lb/>
斯殺蔑以偕其孽蔑不可察而予可戒戒之哉戒之哉<lb/>
禍福曰舌<lb/>
　　筆<lb/>
倐然而襃華衮立朝而炙竹耿昭非斯曷操忽然而貶<lb/>
象服黥臉而流汚刀簡非斯曷典物用斯殺已巳亦用<lb/>
斯殺物以幷其謫物不可察而已可戒戒之哉戒之哉<lb/>
禍福曰筆<lb/>
<pb n="KR4h0132_WYG_446-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻四百四十六<lb/>
</p>
<p>
</p>
  </div>
</body>
</text>
</TEI>
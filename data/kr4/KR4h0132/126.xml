<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百二十六</head> <lb/>
    <p>
<pb n="KR4h0132_WYG_126-1a"/>
欽定四庫全書<lb/>
　文章辨體彚選巻一百二十六<lb/>
　　　　　　　　　　　　明　賀復徵　編<lb/>
表二<lb/>
　　出師表<hi>蜀漢諸葛亮</hi>
臣亮言先帝創業未半而中道崩殂今天下三分益州<lb/>
罷弊此誠危急存亡之秋也然侍衛之臣不懈於内忠<lb/>
志之士亡身於外者葢追先帝之遇欲報之於陛下也<lb/>
<pb n="KR4h0132_WYG_126-1b"/>
誠宜開張聖聽以光先帝遺德恢志士之氣不宜妄自<lb/>
菲薄引喩失義以塞忠諫之路也宫中府中俱爲一體<lb/>
陟罰臧否不宜異同若有作姦犯科及爲忠善者宜付<lb/>
有司論其刑賞以昭陛下平明之治不宜偏私使内外<lb/>
異法也侍中侍郎郭攸之費禕董允等此皆良實志慮<lb/>
忠純是以先帝簡㧞以遺陛下愚以爲宫中之事事無<lb/>
大小悉以咨之然後施行必能禆補闕漏有所廣益也<lb/>
將軍向寵性行淑均曉暢軍事試用於昔日先帝稱之<lb/>
<pb n="KR4h0132_WYG_126-2a"/>
曰能是以衆議舉寵爲督愚以爲營中之事悉以咨之<lb/>
必能使行陣和穆優劣得所也親賢臣逺小人此先漢<lb/>
所以興隆也親小人逺賢士此後漢所以傾頽也先帝<lb/>
在時每與臣論此事未嘗不歎息痛恨於桓靈也侍中<lb/>
尚書長史參軍此悉貞亮死節之臣也願陛下親之信<lb/>
之則漢室之隆可計日而待也臣本布衣躬耕於南陽<lb/>
茍全性命於亂世不求聞達於諸侯先帝不以臣卑鄙<lb/>
猥自枉屈三顧臣於草廬之中諮臣以當世之事由是<lb/>
<pb n="KR4h0132_WYG_126-2b"/>
感激遂許先帝以驅馳後值傾覆受任於敗軍之際奉<lb/>
命於危難之間爾來二十有一年矣先帝知臣謹慎故<lb/>
臨崩寄臣以大事也受命以來夙夜憂歎恐託付不效<lb/>
以傷先帝之明故五月渡瀘深入不毛今南方已定兵<lb/>
甲已足當奬帥三軍北定中原庶竭駑鈍攘除姦凶興<lb/>
復漢室還於舊都此臣之所以報先帝而忠陛下之職<lb/>
分也至於斟酌䂓益進盡忠言則攸之禕允之任也願<lb/>
陛下託臣以討賊興復之效不效則治臣之罪以告先<lb/>
<pb n="KR4h0132_WYG_126-3a"/>
帝之靈若無興德之言則戮允等以彰其慢陛下亦宜<lb/>
自謀以咨諏善道察納雅言深追先帝遺詔臣不勝受<lb/>
恩感激今當逺離臨表涕泣不知所云<lb/>
　　後出師表<hi>諸葛亮</hi>
先帝慮漢賊不兩立王業不偏安故託臣以討賊也以<lb/>
先帝之明量臣之才故知臣伐賊才弱敵彊也然不伐<lb/>
賊王業亦亡惟坐待亡孰與伐之是故託臣而弗疑也<lb/>
臣受命之日寢不安席食不甘味思惟北征宜先入南<lb/>
<pb n="KR4h0132_WYG_126-3b"/>
故五月渡瀘深入不毛并日而食臣非不自惜也顧王<lb/>
業不可得偏安於蜀都故冒危難以奉先帝之遺意也<lb/>
而議者謂爲非計今賊適疲於西又務於東兵法乗勞<lb/>
此進趨之時也謹陳其事如左髙帝明並日月謀臣淵<lb/>
深然涉險被創危然後安今陛下未及髙帝謀臣不如<lb/>
良平而欲以長計取勝坐定天下此臣之未觧一也劉<lb/>
繇王朗各據州郡論安言計動引聖人羣疑滿腹衆難<lb/>
塞胸今嵗不戰明年不征使孫䇿坐大遂并江東此臣<lb/>
<pb n="KR4h0132_WYG_126-4a"/>
之未觧二也曹操智計殊絶於人其用兵也髣髴孫吳<lb/>
然困於南陽險於烏巢危於祁連逼於黎陽幾敗北山<lb/>
殆死潼闗然後僞定一時耳况臣才弱而欲以不危而<lb/>
定之此臣之未解三也曹操五攻昌霸不下四越巢湖<lb/>
不成任用李服而李服圖之委夏侯而夏侯敗亡先帝<lb/>
每稱操爲能猶有此失况臣駑下何能必勝此臣之未<lb/>
解四也自臣到漢中中間期年耳然喪趙雲陽羣馬玉<lb/>
閻芝丁立白壽劉郃鄧銅等及曲長屯將七十餘人突<lb/>
<pb n="KR4h0132_WYG_126-4b"/>
將無前寳叟青羌散騎武騎一千餘人此皆數十年之内所<lb/>
紏合四方之精鋭非一州之所有若復數年則損三分<lb/>
之二也當何以圖敵此臣之未解五也今民窮兵疲而<lb/>
事不可息事不可息則住與行勞費正等而不及今圖<lb/>
之欲以一州之地與賊持久此臣之未解六也夫難平<lb/>
者事也昔先帝敗軍於楚當此時曹操拊手謂天下已<lb/>
定然後先帝東連吳越西取巴蜀舉兵北征夏侯授首<lb/>
此操之失計而漢事將成也然後吳更違盟闗侯毁敗<lb/>
<pb n="KR4h0132_WYG_126-5a"/>
秭歸蹉跌曹丕稱帝凡事如是難可逆見臣鞠躬盡力<lb/>
死而後已至於成敗利鈍非臣之明所能逆覩也<lb/>
　　彈李平表<hi>諸葛亮</hi>
自先帝崩後平所在治家尚爲小惠安身求名亡憂國<lb/>
之志臣當北出欲得平兵以鎮漢中平窮難從横無有<lb/>
來意而求以五郡爲巴州刺史去年臣欲西征欲令平<lb/>
主督漢中平説司馬懿等開府辟召臣知平鄙情欲因<lb/>
行之際偪臣取利也是以表平子豐督主江州隆崇其<lb/>
<pb n="KR4h0132_WYG_126-5b"/>
遇以取一時之務平至之日都委諸事羣臣上下皆怪<lb/>
臣待平之厚也正以大事未定漢室傾危伐平之短莫<lb/>
若褒之然謂平情在於榮利而已不意平心顛倒乃爾<lb/>
若是稽留將至禍敗是臣不敏言多増咎<lb/>
　　目劾表<hi>諸葛亮</hi>
臣以弱才叨竊非據親秉旄鉞以厲三軍不能訓章明<lb/>
法臨事而懼至有街亭違命之闕箕谷不戒之失咎皆<lb/>
在臣授任亡方臣明不知人䘏事多闇春秋責帥臣職<lb/>
<pb n="KR4h0132_WYG_126-6a"/>
是當請自貶三等以督厥咎<lb/>
　　遺表<hi>諸葛亮</hi>
成都有桑八百株薄田十五頃子孫衣食自有餘饒至<lb/>
於臣在外任别亡調度隨身衣食悉仰於官不必治生<lb/>
以長尺寸若臣死之日不使内有餘帛外有贏財以負<lb/>
陛下<lb/>
　　辭先主表<hi>孟逹</hi>
伏惟殿下將建伊吕之業追桓文之功大事草創假勢<lb/>
<pb n="KR4h0132_WYG_126-6b"/>
吳楚是以有爲之士深覩歸趣臣委質已來愆戾山積<lb/>
臣猶自知況於君乎今王朝以興英俊鱗集臣内無輔<lb/>
佐之器外無將領之才列次功臣誠自醜也臣聞范蠡<lb/>
識微浮於五湖舅犯謝罪逡廵於河上夫際㑹之間請<lb/>
命乞身何則欲潔去就之分也况臣卑鄙無元功巨勲<lb/>
自繫於時竊慕前賢早思逺耻昔申生至孝見疑於親<lb/>
子胥至忠見誅於君䝉恬拓境而被大刑樂毅破齊而<lb/>
遭讒佞臣每讀其書未嘗不慷慨流涕而親當其事益<lb/>
<pb n="KR4h0132_WYG_126-7a"/>
以傷絶何者荆州覆敗大臣失節百無一還惟臣尋事<lb/>
自致房陵上庸而復乞身自放於外伏想殿下聖恩感<lb/>
悟愍臣之心悼臣之舉臣誠小人不能始終知而爲之<lb/>
敢謂非罪臣每聞交絶無惡聲去臣無怨辭臣過奉教<lb/>
於君子願君王勉之也<lb/>
　　乞立諸葛亮廟表<hi>習隆</hi>
臣聞周人懷召伯之德甘棠爲之不伐越王思范蠡之<lb/>
功鑄金以存其像自漢興以來小善小德而圖形立廟<lb/>
<pb n="KR4h0132_WYG_126-7b"/>
者多矣况亮德範遐邇勲蓋季世興王室之不壞實斯<lb/>
人是賴而烝嘗止於私門廟像闕而莫立使百姓巷祭<lb/>
戎夷野祀非所以存德念功述追在昔者也今若盡順<lb/>
民心則瀆而無典建之京師又逼宗廟此聖懷所以惟<lb/>
疑也臣愚以爲宜因近其墓立之於沔陽使所親屬以<lb/>
時賜祭凡其臣故吏欲奉祠者皆限至廟斷其私祀以<lb/>
崇正禮<lb/>
　　求自試表<hi>魏曹植</hi>
<pb n="KR4h0132_WYG_126-8a"/>
臣植言臣聞士之生世入則事父出則事君事父尚於<lb/>
榮親事君貴於興國故慈父不能愛無益之子仁君不<lb/>
能畜無用之臣夫論徳而授官者成功之君也量能而<lb/>
受爵者畢命之臣也故君無虛授臣無虛受虚授謂之<lb/>
謬舉虛受謂之尸禄詩之素餐所由作也昔二虢不辭<lb/>
兩國之任其德厚也旦奭不讓燕魯之封其功大也今<lb/>
臣䝉國重恩三世於今矣正值陛下升平之際沐浴聖<lb/>
澤潛潤德教可謂厚幸矣而位竊東藩爵在上列身被<lb/>
<pb n="KR4h0132_WYG_126-8b"/>
輕煖口厭百味目極華靡耳倦絲竹者爵重禄厚之所<lb/>
致也退念古之受爵禄者有異於此皆以功勤濟國輔<lb/>
主惠民今臣無德可述無功可紀若此終年無益國朝<lb/>
將挂風人彼其之譏是以上慚𤣥冕俯媿朱紱方今天<lb/>
下一統九州晏如顧西尚有違命之蜀東有不臣之吳<lb/>
使邊境未得税甲謀士未得高枕者誠欲混同宇内以<lb/>
致太和也故啓㓕有扈而夏功昭成克商奄而周德著<lb/>
今陛下以聖明統世將欲卒文武之功繼成康之隆簡<lb/>
<pb n="KR4h0132_WYG_126-9a"/>
良授能以方叔召虎之臣鎮衛四境爲國爪牙者可謂<lb/>
當矣然而髙鳥未挂於輕繳淵魚未懸於鉤餌者恐釣<lb/>
射之術或未盡也昔者耿弇不俟光武亟擊張步言不<lb/>
以賊遺於君父也故車右伏劍於鳴轂雍門刎首於齊<lb/>
境若此二子豈惡生而尚死哉誠忿其慢主而陵君也<lb/>
夫君之寵臣欲以除患興利臣之事君必殺身静亂以<lb/>
功報主也昔賈誼弱冠求試屬國請係單于之頸而制<lb/>
其命終軍以妙年使越欲得長纓占其王羈致北闕此<lb/>
<pb n="KR4h0132_WYG_126-9b"/>
二臣豈好爲誇主而燿世俗哉志或鬰結欲逞才力輸<lb/>
能於明君也昔漢武爲霍去病治第辭曰匈奴未滅臣<lb/>
無以家爲夫憂國忘家捐軀濟難忠臣之志也今臣居<lb/>
外非不厚也而寢不安席食不遑味者伏以二方未剋<lb/>
爲念伏見先帝武臣宿兵年耆即世者有聞矣雖賢不<lb/>
乏世宿將舊卒由習戰也竊不自量志在效命庶立毛<lb/>
髪之功以報所受之恩若使陛下出不世之詔效臣錐<lb/>
刀之用使得西屬大將軍當一校之隊若東屬大司馬<lb/>
<pb n="KR4h0132_WYG_126-10a"/>
統偏師之任必乘危躡險騁舟奮驪突刃觸鋒爲士卒<lb/>
先雖未能禽權馘亮庶將虜其雄率殱其醜類必效須<lb/>
臾之捷以㓕終身之愧使名挂史筆事列朝榮雖身分<lb/>
蜀境首懸吳闕猶生之年也如微才不試没世無聞徒<lb/>
榮其身而豐其體生無益於事死無損於數虛荷上位<lb/>
而忝重禄禽息鳥視終於白首此徒圏牢之養物非臣<lb/>
之所志也流聞東軍失備師徒小衂輟食棄餐奮袂攘<lb/>
袵撫劍東顧而心已馳於吳㑹矣臣昔從先武皇帝南<lb/>
<pb n="KR4h0132_WYG_126-10b"/>
極赤㟁東臨滄海西望玉門北出𤣥塞伏見所以行軍<lb/>
用兵之勢可謂神妙矣故兵者不可豫言臨難而制變<lb/>
者也志欲自效於明時立功於聖世每覽史籍觀古忠<lb/>
臣義士出一朝之命以殉國家之難身雖屠裂而功銘<lb/>
著於景鐘名稱埀於竹帛未嘗不拊心而歎息也臣聞<lb/>
明主使臣不廢有辠故奔北敗軍之將用秦魯以成其<lb/>
功絶纓盗馬之臣赦楚趙以濟其難臣竊感先帝早崩<lb/>
威王棄世臣獨何人以堪長久常恐先朝露填溝壑墳<lb/>
<pb n="KR4h0132_WYG_126-11a"/>
土未乾而身名並㓕臣聞騏驥長鳴伯樂昭其能盧狗<lb/>
悲號韓國知其才是以效之齊楚之路以逞千里之任<lb/>
試之狡兎之捷以驗搏噬之用今臣志狗馬之㣲功竊<lb/>
自惟度終無伯樂韓國之舉是以於邑而竊自痛者也<lb/>
夫臨愽而企竦聞樂而竊抃者或有賞音而識道也昔<lb/>
毛遂趙之陪𨽻猶假錐囊之喻以寤主立功何况巍巍<lb/>
大魏多士之朝而無慷慨死難之臣乎夫自衒自媒者<lb/>
士女之醜行也干時求進者道家之明忌也而臣敢陳<lb/>
<pb n="KR4h0132_WYG_126-11b"/>
聞於陛下者誠與國分形同氣憂患共之者也冀以塵<lb/>
露之微補益山海螢燭末光增輝日月是以敢冒其醜<lb/>
而獻其忠知必爲朝士所笑聖王不以人廢言伏惟陛<lb/>
下少垂神聼臣則幸矣<lb/>
　　求通親親表<hi>曹植</hi>
臣植言臣聞天稱其高者以無不覆地稱其廣者以無<lb/>
不載日月稱其明者以無不照江海稱其大者以無不<lb/>
容故孔子曰大哉堯之爲君惟天爲大惟堯則之夫天<lb/>
<pb n="KR4h0132_WYG_126-12a"/>
德之於萬物可謂𢎞廣矣葢堯之爲教先親後踈自近<lb/>
及逺其傳曰克明俊德以親九族九族既睦平章百姓<lb/>
及周之文王亦崇厥化其詩曰刑於寡妻至於兄弟以<lb/>
御於家邦是以雍雍穆穆風人詠之昔周公弔管蔡之<lb/>
不咸廣封懿親以蕃屏王室傳曰周之宗盟異姓爲後<lb/>
誠骨肉之恩爽而不離親親之義實在敦固未有義而<lb/>
後其君仁而遺其親者也伏惟陛下咨帝唐欽明之德<lb/>
體文王翼翼之仁惠洽椒房恩昭九親羣臣百寮番休<lb/>
<pb n="KR4h0132_WYG_126-12b"/>
遞上執政不廢於公朝下情得展於私室親理之路通<lb/>
慶弔之情展誠可謂恕已治人推恩施惠者矣至於臣<lb/>
者人道絶緒禁固明時臣竊自傷也不敢乃望交氣類<lb/>
修人事叙人倫近且婚媾不通兄弟永絶吉凶之問塞<lb/>
慶弔之禮廢恩紀之違甚於路人隔閡之異殊於胡越<lb/>
今臣以一切之制永無朝覲之望至於注心皇極結情<lb/>
紫闥神明知之矣然天實爲之謂之何哉退省諸王常<lb/>
有戚戚具爾之心願陛下沛然垂詔使諸國慶問四節<lb/>
<pb n="KR4h0132_WYG_126-13a"/>
得展以叙骨肉之歡恩全怡怡之篤義妃妾之家膏沭<lb/>
之遺嵗得再通齊義於貴宗等惠於百司如此則古人<lb/>
之所歎風雅之所詠復存於聖世矣臣伏自惟省無錐<lb/>
刀之用及觀陛下之所拔授若以臣爲異姓竊自料度<lb/>
不後於朝士矣若得辭逺遊戴武弁觧朱綬佩青紱駙<lb/>
馬奉車趣得一號安宅京室執鞭珥筆出從華蓋入侍<lb/>
輦轂承答聖問拾遺左右乃臣丹情之至願不離於夣<lb/>
想者也逺慕鹿鳴君臣之宴中詠棠棣匪他之誠下思<lb/>
<pb n="KR4h0132_WYG_126-13b"/>
伐木友生之義終懷蓼莪㒺極之哀每四節之㑹塊然<lb/>
獨處左右唯僕𨽻所對唯妻子高談無所與陳發義無<lb/>
所與展未嘗不聞樂而拊心臨觴而歎息也臣伏以爲<lb/>
犬馬之誠不能動人譬人之誠不能動天崩城隕霜臣<lb/>
初信之以臣心況徒虛語耳若葵藿之傾葉太陽雖不<lb/>
爲之廽光終向之者誠也臣竊自比葵藿若降天地之<lb/>
施垂三光之明者實在陛下臣聞文子曰不爲福始不<lb/>
爲禍先今之否隔友于同憂而臣獨唱言者何也竊不<lb/>
<pb n="KR4h0132_WYG_126-14a"/>
願於聖代使有不䝉施之物必有慘毒之懷故柏舟有<lb/>
天只之怨谷風有棄予之歎伊尹恥其君不爲堯舜孟<lb/>
子曰不以舜之所以事堯事其君者不敬其君者也臣<lb/>
之愚蔽固非虞伊至於欲使陛下崇光被時雍之美宣<lb/>
緝熈章明之德者是臣慺慺之誠竊所獨守實懷鶴立<lb/>
企佇之心敢復陳聞者冀陛下儻發天聰而垂神聽也<lb/>
　　諫伐遼東表<hi>曹植</hi>
臣伏以遼東負阻之國勢便形固帶以遼海今輕軍逺<lb/>
<pb n="KR4h0132_WYG_126-14b"/>
攻師疲力屈彼有其備所謂以逸待勞以飽待饑者也<lb/>
以臣觀之誠未易攻也若國家攻而或尅屠襄平之城<lb/>
懸公孫之首得其地不足以償中國之費虜其民不足<lb/>
以補三軍之失是我所獲不如所喪也若其不拔曠日<lb/>
持久暴師於野然天時不測水濕無常彼我之兵連於<lb/>
城下進則有髙城深池無所施其功退則有歸塗不通<lb/>
道路瀐洳東有待釁之吳西有伺隙之蜀吳越東南則<lb/>
荆揚騷動蜀應西境則雍凉三分兵不觧於外民罷困<lb/>
<pb n="KR4h0132_WYG_126-15a"/>
於内促耕不觧其饑疾蠶不救其寒夫渴而後穿井饑<lb/>
而後殖種可以圖逺難以應卒也臣以爲當今之務在<lb/>
於省徭役薄賦歛勸農桑三者既備然後令伊管之臣<lb/>
得施其術孫吳之將得奮其力若此則太平之基可立<lb/>
而待康哉之歌可坐而聞曽何憂於二敵何懼於公孫<lb/>
乎今不䘏邦畿之内而勞神於蠻貊之域竊爲陛下不<lb/>
取也<lb/>
　　薦劉邵表<hi>夏侯忠</hi>
<pb n="KR4h0132_WYG_126-15b"/>
伏見常侍劉邵深忠篤思體周於數凡所錯綜源流𢎞<lb/>
逺是以羣才大小咸取所同而斟酌焉故性直之士服<lb/>
其和平良正清静之士慕其𤣥虚退讓文學之士嘉其<lb/>
推步詳宻法理之士明其分數精比意思之士知其沈<lb/>
深篤固文章之士愛其著論屬辭制度之士貴其化畧<lb/>
較要策謀之士贊其明思通微凡此諸論皆取適已所<lb/>
長而舉其支流者也臣數聽其清談覽其篤論漸積厯<lb/>
年服膺彌久實爲朝廷竒其器量以爲若此人者宜輔<lb/>
<pb n="KR4h0132_WYG_126-16a"/>
翼機事内謀帷幄當與國道俱隆此非世俗之所常有<lb/>
也惟陛下垂優游之聽使邵承清問之歡得自盡於前<lb/>
則德音上通輝耀日新者矣<lb/>
　　理張温表<hi>吳駱統</hi>
伏惟殿下天生明德神啟聖心招髦秀於四方置俊乂<lb/>
於宫朝多士既受普薦之恩張温又䝉最隆之施而温<lb/>
自招罪譴孤負榮遇念其如此誠可悲疚然臣周旋之<lb/>
間爲國觀聼深知其狀故宻陳其理温實心無他情事<lb/>
<pb n="KR4h0132_WYG_126-16b"/>
無逆迹但年紀尚少鎮重尚淺而戴赫烈之寵體卓偉<lb/>
之才亢臧否之譚効褒貶之議於是務勢者妒其寵争<lb/>
名者嫉其才𤣥黙者非其譚瑕釁者諱其議此臣下所<lb/>
當詳辨明朝所當究察者也夫賈誼至忠之臣也漢文<lb/>
大明之君也然而絳灌一言賈誼逺退何者疾之者深<lb/>
譖之者巧也然而誤聞於天下失彰於後世孔子曰爲<lb/>
君難爲臣不易也温雖智非縱横武非虓虎然其𢎞雅<lb/>
之素英秀之德文章之采論議之辨卓躒冠羣煒曄曜<lb/>
<pb n="KR4h0132_WYG_126-17a"/>
世世人未有踰之者也故論温才即可惜言罪則可恕<lb/>
若忍威烈以赦盛徳宥賢才以敦大業固明朝之休光<lb/>
四方之麗觀也國家之於曁豔不内之忌族猶等之平<lb/>
民是故先見用於朱治次見舉於衆人中見任於明朝<lb/>
亦見交於温也君臣之義義之最重朋友之交交之最<lb/>
輕者也國家不嫌與豔爲最重之義是以温亦不嫌與<lb/>
豔爲最輕之交也時世寵之於上温竊親之於下也夫<lb/>
宿惡之民放逸山險則爲勁冦將置平土則爲健兵故<lb/>
<pb n="KR4h0132_WYG_126-17b"/>
温念在欲取宿惡以除勁冦之害而増健兵之鋭也但<lb/>
自錯落功不副言然計其送兵以此許晏數之多少温<lb/>
不减之用之强贏温不下之至於遲速温不後之故得<lb/>
及秋冬之月赴有警之期不敢忘恩而遺力也温之到<lb/>
蜀共譽殷禮雖臣無境外之交亦有可原也境外之交<lb/>
謂無君命而私相從非國事而隂相聞者也若以命行<lb/>
既修君好因叙已情亦使臣之道也故孔子使鄰國則<lb/>
有私覿之禮季子聘諸夏亦有燕譚之義也古人有言<lb/>
<pb n="KR4h0132_WYG_126-18a"/>
欲知其君觀其所使見其下之明明知其上之赫赫温<lb/>
若譽禮能使彼歎之誠所以昭我臣之多良明使之得<lb/>
其人顯國美於異境楊君命於他邦是以晉趙文子之<lb/>
盟於宋也稱隨㑹於屈建楚王孫圉之使於晉也譽左<lb/>
史於趙鞅亦向他國之輔而歎本邦之臣經傳美之以<lb/>
光國而不譏之以外交也王靖内不憂時外不趨事温<lb/>
彈之不私推之不假於是與靖遂爲大怨此其盡節之<lb/>
明驗也靖兵衆之勢幹任之用皆勝於賈原蔣康温尚<lb/>
<pb n="KR4h0132_WYG_126-18b"/>
不容私以安於靖豈敢賣恩以恊原康耶又原在職不<lb/>
勤當事不堪温數對以醜色彈以急聲若其誠欲賣恩<lb/>
作亂則亦不必貪原也凡此數者校之於事既不合參<lb/>
之於衆亦不驗臣竊念人君雖有聖哲之咨非常之智<lb/>
然以一人之身御兆民之衆從層宫之内瞰四國之外<lb/>
炤羣下之情求萬機之理猶未易周也固當聼察羣下<lb/>
之言以廣聰明之烈今者人非温既殷勤臣是温又契<lb/>
闊辭則俱巧意則俱至各自言欲爲國誰其言欲爲私<lb/>
<pb n="KR4h0132_WYG_126-19a"/>
倉卒之間猶難即别然以殿下之聰叡察講論之曲直<lb/>
若潜神留意纎麤研核情何嫌而不宣事何昧而不昭<lb/>
哉温非親臣臣非愛温者也昔之君子皆抑私忿以增<lb/>
君明彼獨行之於前臣耻廢之於後故遂發宿懷於今<lb/>
日納愚言於聖聽實盡心於明朝非有念於温身也<lb/>
　<lb/>
　<lb/>
　<lb/>
<pb n="KR4h0132_WYG_126-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百二十六<lb/>
</p>
<p>
</p>
  </div>
</body>
</text>
</TEI>
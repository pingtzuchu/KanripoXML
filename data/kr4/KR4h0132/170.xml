<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百七十</head> <lb/>
    <p>
<pb n="KR4h0132_WYG_170-1a"/>
欽定四庫全書<lb/>
　文章辨體彚選巻一百七十<lb/>
　　　　　　　　　　　　明　賀復徴　編<lb/>
劄子一<lb/>
　徐師曽曰按劄者刺也宋人奏䟽有狀有書有表有<lb/>
　封事而劄子之用居多盖本唐人牓子録子之制而<lb/>
　更其名也<lb/>
　　論皇城司巡察親事官劄子<hi>宋司馬光</hi>
<pb n="KR4h0132_WYG_170-1b"/>
臣等伏聞皇城司親事官奏報有百姓殺人私用財物<lb/>
休和事下開封府推鞫皆無事實欲勾元初巡察人照<lb/>
勘其皇城司庇䕶不肯交付臣等竊以祖宗開基之始<lb/>
人心未安恐有大奸陰謀無狀所以躬自選擇左右親<lb/>
信之人使之周流民間宻行伺察當是之時萬一有挾<lb/>
私誣枉者則斧鉞隨之是以此屬皆知畏懼莫敢為非<lb/>
今海内承平已踰百年上下安固人無異望世變風移<lb/>
宜有釐革而因循舊貫更成大弊乃至帝室姻親諸司<lb/>
<pb n="KR4h0132_WYG_170-2a"/>
倉庫悉委此屬亷其過失廣作威福公受貨賂所愛則<lb/>
雖有大惡掩而不問所憎則舉動語言皆見掎摭臣等<lb/>
常病國家擇天下賢才以為公卿百官而猶不可信顧<lb/>
任此厮役小人以為耳目豈足恃哉今乃妄執平民加<lb/>
之死罪使人幽繫囹圄横罹楚毒幸而不自誣服僅能<lb/>
辨明若更不聴有司詰問元初巡察之人少加懲戒臣<lb/>
恐此屬無復畏憚愈加恣横使京師吏民無所措其手<lb/>
足此豈合祖宗之意哉伏望朝廷指揮皇城司令送元<lb/>
<pb n="KR4h0132_WYG_170-2b"/>
初巡察人下開封府推問本情或别有仇嫌或察訪鹵<lb/>
莽各隨其狀依法施行仍自今後永為定制庶可以塞<lb/>
欺㒺之源絶侵寃之門以全國家至公之道取進止<lb/>
　　論正家上殿劄子<hi>司馬光</hi>
臣先曾上言為前管句兖國公主宅内臣等過惡至大<lb/>
乞不召還臣聞傳宣入内内侍省令管上件内臣梁懷<lb/>
吉赴宫室而依舊勾當外議諠譁無不駭異臣聞太宗<lb/>
皇帝時姚坦為兖王宫翼善王有過失坦輒盡言諌正<lb/>
<pb n="KR4h0132_WYG_170-3a"/>
王及左右皆患之左右教王詐疾踰月不朝太宗甚憂<lb/>
之召王乳母入宫問王起居狀乳母曰王本無疾但以<lb/>
翼善姚坦簡束太嚴王舉動不得自由鬱鬱成疾耳太<lb/>
宗怒曰朕選端士為王僚屬固欲教王為善今既不能<lb/>
納用䂓諫而又詐疾欲朕逐去正人以求自便其可得<lb/>
乎且王年少不知出此皆汝輩教之耳命捽至後園杖<lb/>
之數十召坦慰勉之太宗非不愛其子也誠以愛之則<lb/>
莫若納之於善若縱其所欲不得譴訶適所以害之也<lb/>
<pb n="KR4h0132_WYG_170-3b"/>
齊國獻穆大長公主太宗皇帝之子真宗皇帝之妹陛<lb/>
下之姑於天下可謂貴矣然獻穆公主仁孝讓恭有如<lb/>
寒族奉李氏宗䂓備盡婦道愛重其夫無妬忌之行至<lb/>
於天下稱婦德者以獻穆公主為首獻穆公主豈不自<lb/>
知其身之貴哉誠以貴而行教然後能保其福禄全其<lb/>
令名故也臣謂陛下教子以義宜以太宗皇帝為法公<lb/>
主事夫以禮宜以獻穆公主為法則風俗流於四方名<lb/>
譽施於後世今陛下曲狥公主之意不復裁之禮法使<lb/>
<pb n="KR4h0132_WYG_170-4a"/>
之無所畏憚陷入於惡觸情任性以邀君父憎賤其夫<lb/>
不執婦道將何以形四方之風垂來世之則易曰家人<lb/>
嗃嗃悔厲吉婦子嘻嘻終吝此言家道尚嚴不可專用<lb/>
恩治也伏望陛下近逐梁懷吉等復歸前來貶竄之處<lb/>
其公主左右之人欲使陛下召還梁懷吉等者皆教導<lb/>
公主為不善之人也悉宜治其罪而逐之别擇柔和謹<lb/>
愿者以補其缺仍戒勅公主以法者天下之公器若屢<lb/>
奉詔命不遵䂓矩雖天子之子亦不可得而私庶㡬有<lb/>
<pb n="KR4h0132_WYG_170-4b"/>
所戒懼率循善道可以永保福禄不失善名不然衆人<lb/>
所云甚可畏也取進止<lb/>
　　乞簡省細務不必盡闗聖覽上殿劄子<hi>司馬光</hi>
臣聞臯陶贊於舜曰元首明哉股肱良哉庶事康哉盖<lb/>
言人君明則百官得其人百官得其人則衆事無不美<lb/>
也又曰元首叢脞哉股肱墮哉萬事隳哉盖言人君細<lb/>
碎無大畧則羣臣不盡力羣臣不盡力則萬事皆廢壞<lb/>
也此二者治亂之至要也荀子曰明主好要闇主好詳<lb/>
<pb n="KR4h0132_WYG_170-5a"/>
主好要則百事詳主好詳則百事荒故為人君者自有<lb/>
職事固不當詳察細務也然則人君之職謂何臣愚以<lb/>
為量材而授官一也度功而加賞二也審罪而行罰三<lb/>
也材有長短故官有能否功有高下故賞有厚薄罪有<lb/>
大小故罰有輕重此三者人君所當用心其餘皆不足<lb/>
言也臣伏見國家舊制百司細事如三司鞭一胥史開<lb/>
封府補一廂鎮之類往往皆須奏聞崇政殿所引公事<lb/>
有軍人武藝國馬芻秣之類皆一一躬親閱視此盖國<lb/>
<pb n="KR4h0132_WYG_170-5b"/>
初艱難權時之制施於今日頗傷煩碎陛下龍興撫運<lb/>
聖政惟新臣愚以為宜令中書樞密院檢詳中外百司<lb/>
自來公事須申奏取㫖及後殿所引公事其間不繫大<lb/>
體非人君所宜身親者悉從簡省委之有司陛下養性<lb/>
安身以專念人君之三職足以法天地之易簡致虞舜<lb/>
之無為誠天下幸甚取進止<lb/>
　　辭賜金第二劄子<hi>司馬光</hi>
臣前日蒙恩賜金五十兩並銀合臣以所賜過厚尋問<lb/>
<pb n="KR4h0132_WYG_170-6a"/>
永昭陵禮儀使范鎮知舊例所無不敢當受遂具奏陳<lb/>
乞許令回納伏蒙聖慈特降中使宣諭令受臣上荷恩<lb/>
遇至深至重螻蟻微命不足為報愧懼流汗無所容措<lb/>
然臣竊聞昔韓昭侯有弊袴命藏之侍者曰君仁君也<lb/>
不以賜左右而藏之昭侯曰吾聞明主愛一嚬一笑嚬<lb/>
有為嚬笑有為笑今袴豈特嚬笑哉吾必待有功者彼<lb/>
一弊袴猶不可以與無功之人况數十兩之金乎魏太<lb/>
祖之為政有功宜賞不吝千金無功妄施分毫不與我<lb/>
<pb n="KR4h0132_WYG_170-6b"/>
太祖太宗之御臣下亦然故能驅駕英豪光啓大業夫<lb/>
明主之不妄賞賜非吝之也誠以賜一無功則天下無<lb/>
功之人皆有徼覬之心有功之人皆懷怨望故也借使<lb/>
一人有功而人主賜之一金無功者不得其有功者必<lb/>
喜何則衆人不得而我獨得之是人主知我之功也其<lb/>
榮多矣如是則智者獻其謀勇者竭其力雖使之赴湯<lb/>
火猶將甘而樂之若有功者賜千金無功者亦賜千金<lb/>
其有功者必不恱何則彼無功而我與之鈞是人主待<lb/>
<pb n="KR4h0132_WYG_170-7a"/>
我無以異於彼也其辱深矣如是則有功者莫不解體<lb/>
誰肯竭其智力觸冒死亡以狥國家之亟哉故官爵金<lb/>
帛者人主所以鼓舞羣情使之奔走左右而不自知者<lb/>
也然則明主愛一嚬一笑豈為過論哉仁宗皇帝天性<lb/>
寛仁承累世餘烈府庫充實身雖節儉而好施於人羣<lb/>
臣左右貪求無厭賜予之例因兹寖廣府庫之積日益<lb/>
減耗不幸又於五年之中再遭大䘮左藏内藏奉宸等<lb/>
庫率皆空竭當此之時舊例所有猶宜䥴減以救其弊<lb/>
<pb n="KR4h0132_WYG_170-7b"/>
况可以例外横賜無功之人乎且陛下以國用不足之<lb/>
故永厚陵猶遵遺制比永昭陵事事裁減而所賜羣臣<lb/>
之物反更多於永昭陵之時臣雖小人貪昧財賂揣循<lb/>
此理能自安乎此臣所以日夜憂惶無以自處者也况<lb/>
府庫之物乃天下萬民之物也自非有功於民者皆不<lb/>
宜得之臣所以仰違詔命堅辭賜物至於再三者非自<lb/>
以飾小亷也乃欲助陛下成治道也伏望聖慈察其誠<lb/>
懇依臣前奏許令將所賜金并銀合回納入庫取進止<lb/>
<pb n="KR4h0132_WYG_170-8a"/>
　　乞改求諫詔書劄子<hi>司馬光</hi>
臣先於三月三十日上言乞下詔書廣開言路不以有<lb/>
官無官之人並許進實封狀仍頒下諸路州軍於要閙<lb/>
處出牓曉示鼓院檢院州軍長吏不得抑退臣昨奉聖<lb/>
㫖令入見於今月二十三日到京蒙降中使以五月五<lb/>
日詔書賜臣看閱臣狂瞽妄言曲荷采納豈獨㣲臣之<lb/>
幸抑亦天下之幸此乃聖主之先務太平之本原也然<lb/>
臣伏讀詔書其間有愚心未安者不敢不冒萬死極竭<lb/>
<pb n="KR4h0132_WYG_170-8b"/>
以聞竊見詔書始末之言固盡善矣中間有云若乃陰<lb/>
有所懷犯非其分或扇揺事機之重或迎合已行之令<lb/>
上則觀望朝廷之意以徼倖希進下則衒惑流俗之情<lb/>
以干取虚譽審出於此茍不懲艾必能亂俗害治然則<lb/>
黜罰之行是亦不得已也臣聞明主推心以待其下而<lb/>
無所疑忌忠臣竭誠以事其上而無所畏避故情無不<lb/>
通言無不盡今詔書求諫而逆以六事防之臣以為人<lb/>
臣唯不上言上言則皆可以六事罪之矣其所言或於<lb/>
<pb n="KR4h0132_WYG_170-9a"/>
羣臣有所褒貶則可以謂之陰有所懷本職之外㣲有<lb/>
所涉則可以謂之犯非其分陳國家安危大計則可以<lb/>
謂之扇揺事機之重或與朝㫖暗合則可以謂之迎合<lb/>
已行之令言新法之不便當改則可以謂之觀望朝廷<lb/>
之意言民間之愁苦可閔則可以謂之衒惑流俗之情<lb/>
然則天下之事無復可言者矣是詔書始於求諫而終<lb/>
於拒諫也臣恐天下之士益箝口結舌非國家之福也<lb/>
又止令御史臺出牓朝堂自非趨朝之人莫之得見所<lb/>
<pb n="KR4h0132_WYG_170-9b"/>
狥者狹伏望聖明於詔書中刪去中間一節如臣三月<lb/>
三十日所奏頒布天下使天下之人曉然知陛下務在<lb/>
求諫無拒諌之心各盡所懷不憂黜罰如此則中外之<lb/>
事逺近之情如指諸掌矣取進止<lb/>
　　乞省覽農民封事劄子<hi>司馬光</hi>
臣伏覩近降農民訴疾苦實封奏狀王嗇等一百五十<lb/>
道除所訴重復外俱已簽帖進入竊惟四民之中惟農<lb/>
最苦農夫寒耕熱耘霑體塗足戴星而作戴星而息蠶<lb/>
<pb n="KR4h0132_WYG_170-10a"/>
婦育蠶治繭績麻紡緯縷縷而積之寸寸而成之其勤<lb/>
極矣而又水旱霜雹蝗<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>間為之灾幸而收成則公私<lb/>
之債交争互奪穀未離場帛未下機已非已有矣農夫<lb/>
蠶婦所食者糠籺而不足所衣者綈褐而不完直以世<lb/>
服田畝不知捨此之外更有可生之路故其子弟游市<lb/>
井者食甘服美目覩盛麗則不復肯歸南畝矣至使世<lb/>
俗俳諧共以農為嗤鄙誠可哀也又况聚歛之臣於租<lb/>
税之外巧取百端以邀功賞青苗則強散重歛給陳納<lb/>
<pb n="KR4h0132_WYG_170-10b"/>
新免役則刻剥窮民收養浮食保甲則勞於非業之作<lb/>
保馬則困於無益之費可不念哉夫農蠶者天下衣食<lb/>
之原人之所仰以生也是以聖王重之臣不敢逺引前<lb/>
古竊聞太宗皇帝嘗游金明池召田婦數十人於殿上<lb/>
賜席使坐問以民間疾苦田婦愚戇無所隱避賜帛遣<lb/>
之太宗興於側微民間事固無不知所以然者恐富貴<lb/>
而忘之也故每臨朝無一日不言及稼穡真宗皇帝乳<lb/>
母秦國夫人劉氏本農家也喜言農家之事真宗皇帝<lb/>
<pb n="KR4h0132_WYG_170-11a"/>
自幼聞之故為開封尹以善政著聞及踐大位咸平景<lb/>
德之治為有宋隆平之極景德農田敕至今稱為精當<lb/>
昔周公相成王作無逸曰先知稼穡之艱難乃逸則知<lb/>
小民之依盖以一盂之飯一尺之帛莫不出於艱難人<lb/>
主既知之則不肯用之於無益散之於無功驕侈之心<lb/>
無自而生矣伏惟太皇太后陛下深居九重皇帝陛下<lb/>
富於春秋自非今者濬發德音大開言路使畎畝之民<lb/>
皆得上封事則此曹疾苦何由有萬分之一得達於天<lb/>
<pb n="KR4h0132_WYG_170-11b"/>
聴哉其文辭鄙俚語言叢雜皆身受實患直貢其誠不<lb/>
可忽也伏望太皇太后陛下與皇帝陛下同賜省覽庶<lb/>
以開廣聰明資益聖性於民間情偽靡不周知異日太<lb/>
平之業由此為始矣取進止<lb/>
　　乞罷刺陜西義勇第二上殿劄子<hi>司馬光</hi>
臣近曾上言乞罷刺陜西義勇事未審朝廷曽與不曾<lb/>
别為商量臣前次上殿乞陛下留意備邊所謂備者非<lb/>
但添屯軍馬積貯糧草而已在於擇將帥而修軍政今<lb/>
<pb n="KR4h0132_WYG_170-12a"/>
將帥不才者未聞有所更改軍政頺弊者未聞有所振<lb/>
舉而忽取腹内州軍之民盡刺以為兵外人聞之無不<lb/>
駭愕今陜西沿邊正軍動以萬數朝廷若能擇有方略<lb/>
膽勇之人以為將帥使之簡去疲弱選取精銳勤加教<lb/>
習明行賞罰則雖欲取銀夏而稅其地擒趙諒祚而制<lb/>
其命有何所難况但止其鈔盜乎今朝廷不孜孜以將<lb/>
帥軍政為急而無故籍耕桑之民使之執兵徒有驚擾<lb/>
而實無所用臣不知誰為陛下畫此䇿也昔康定慶厯<lb/>
<pb n="KR4h0132_WYG_170-12b"/>
之間朝廷以元昊犯邊官軍不利已曾籍陜西之民以<lb/>
為鄉弓手始者明出勅牓云但欲使之守䕶鄉里必不<lb/>
刺充正軍屯戍邊境牓猶未收而朝廷盡刺充保捷指<lb/>
揮令於邊州屯戍當是之時臣丁憂在陜備見其事民<lb/>
皆生長太平不識金革一旦調發為兵自陜以西閭閻<lb/>
之間如人人有䘮户户被掠號哭之聲彌天亘野天地<lb/>
為之慘悽日月為之無色往往逃避於外官中縶其父<lb/>
母妻子急加追捕鬻賣田園以充購賞暨刺面之後人<lb/>
<pb n="KR4h0132_WYG_170-13a"/>
員教頭利其家富百端誅剥衣糧不足以自贍須至取<lb/>
於私家或屯戍在邊則更須千里供送祖父財産日銷<lb/>
月鑠以至於盡况其平生所習者惟桑麻耒耜至於甲<lb/>
胄弩槊雖日加教閱不免生踈而又資性戇愚加之畏<lb/>
懦臨敵之際得便即思退走不惟自䘮其身更且拽動<lb/>
大陣自後官中知其無用遂大加沙汰給與公憑放令<lb/>
逐便而惰游已久不復肯服稼穡之勞兼田産已空無<lb/>
所復歸皆流落凍餒不知所在長老至今言之猶長歎<lb/>
<pb n="KR4h0132_WYG_170-13b"/>
出涕其為失䇿較然可知足以為後來之戒而不足以<lb/>
為法也今朝廷雖云所籍之民止刺手背農隙之時委<lb/>
州縣召集教閱只在鄉里不令戍邊而民間懲往年之<lb/>
事必大興訛言互相驚擾朝廷號令失信前後已多雖<lb/>
州縣之吏徧至民家靣加曉諭亦終不肯信逃亡避匿<lb/>
刑獄必繁怨嗟之聲周徧一方足以動揺羣心感傷和<lb/>
氣若使分毫有益於國亦無所顧此有害無益顯然明<lb/>
白近在目前設使教習得成一旦諒祚大舉入寇邊臣<lb/>
<pb n="KR4h0132_WYG_170-14a"/>
不能捍禦而使之深入三輔東過潼闗乃欲驅此烏合<lb/>
村民以拒之不亦難乎此適足以取戎狄之笑而已伏<lb/>
望陛下軫念生民深察得失其刺義勇事早賜寢罷取<lb/>
進止<lb/>
　　乞聴宰臣等辭免郊賜劄子<hi>司馬光</hi>
臣伏覩宰臣曽公亮等奏以河朔菑沴調用䌓冗欲望<lb/>
將來大禮畢兩府臣寮更不賜銀絹奉聖㫖送學士院<lb/>
取㫖議者或以為兩府所賜無多納之不足以富國而<lb/>
<pb n="KR4h0132_WYG_170-14b"/>
於待遇大臣之禮太薄頗為傷體臣愚竊以為不然古<lb/>
者冢宰制國用視年之豐耗量入以為出固不可於饑<lb/>
饉之時守豐登之法也是故嵗㓙年榖不登君膳不祭<lb/>
肺大夫不食粱士飲酒不樂明君臣上下皆當深自貶<lb/>
損以救民急也臣竊惟國家帑藏素已空虛重以今嵗<lb/>
河北之地災害特甚曏者慶厯之末河決商胡民田雖<lb/>
傷官倉無損而河北父子相食飢殍蔽野今河決之外<lb/>
加以地震官府民居蕩為糞壤繼以霖雨倉粟朽腐軍<lb/>
<pb n="KR4h0132_WYG_170-15a"/>
食且乏何暇及民冬夏之交民必大困甚於慶厯之時<lb/>
國家豈可坐而視之不加賑救乎况復城櫓須修河防<lb/>
應塞百役並興所廢不貲當此之際朝廷上下安得不<lb/>
同心恊力痛加裁損以狥一方之急凡宣布惠澤則宜<lb/>
以在下為先樽節用度則宜以在上為始今欲裁損諸<lb/>
費不先於貴者近者則疏逺之人安肯甘心而無怨乎<lb/>
必若為臣有大勲於天下雖錫之山川土田附庸何為<lb/>
不可若止因郊禮陪臣而受數百萬之賞臣竊有所不<lb/>
<pb n="KR4h0132_WYG_170-15b"/>
安矣臣前所謂賞賜無節者此亦其一也雖臣下不辭<lb/>
猶應裁減况其自辭裁之何損乎儻若但務因循姑息<lb/>
度日欲裁損乘輿供奉之物則曰所減於制度大為削弱<lb/>
非所以華國欲裁損大臣無功之賞則曰所減無多虧<lb/>
傷大體非所以養賢欲裁損臣下浮冗之費則曰人情<lb/>
不恱恐致生事非所以安衆如此則是國用永無可省<lb/>
之日下民永無蘇息之期必至於涸竭窮極然後止也<lb/>
且君子之所尚者義也小人之所狥者利也為國者當<lb/>
<pb n="KR4h0132_WYG_170-16a"/>
以義褒君子以利恱小人今大臣以災害之故辭錫賚<lb/>
以佐百姓之急義之可褒者也陛下從而聴之乃所以<lb/>
為厚非所以為薄也雖然兩府銀絹止於二萬匹兩未<lb/>
足以救今日之災又國家舊制每遇郊禋大賚四海下<lb/>
逮行伍無不霑洽不可於公卿大夫全無賜予臣愚以<lb/>
為文臣自大兩省以上武臣及宗室自正任刺史以上<lb/>
内臣自押班以上將來大禮畢所賜竝宜減半俟他年<lb/>
豐稔自依舊制其文武朝臣以下一切更不減似為酌<lb/>
<pb n="KR4h0132_WYG_170-16b"/>
中臣亦知此物未能富國誠冀國家因此漸思減損其<lb/>
餘浮費自今日為始耳臣素愚戇識慮膚淺所言者皆<lb/>
目前之實狀非竒偉之高論也伏望陛下更賜裁察若<lb/>
果有可取乞斷自聖志勿為衆言所移則天下辛甚取<lb/>
進止<lb/>
　<lb/>
　<lb/>
　文章辨體彚選巻一百七十<lb/>
</p>
<p>
</p>
  </div>
</body>
</text>
</TEI>
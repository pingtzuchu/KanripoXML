<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選卷五百四十九</head> <lb/>
    <p>
<pb n="KR4h0132_WYG_549-1a"/>
欽定四庫全書<lb/>
　文章辨體彚選卷五百四十九<lb/>
　　　　　　　　　　　　明　賀復徵　編<lb/>
實録二<lb/>
　　皇祖實録<hi>唐李翺</hi>
公諱楚金諮議詔第二子明經出身初授衛州叅軍又<lb/>
授貝州司法叅軍夫人清河崔氏父球兖鄆懐三州刺<lb/>
史公伯兄惟慎太原府壽陽縣丞性曠達樂酒不理家<lb/>
<pb n="KR4h0132_WYG_549-1b"/>
産每日齎錢一千出遊求飲酒者必盡所齎然後歸其<lb/>
飲酒徒善草𨽻書張旭其人也公事壽陽如父在每事<lb/>
必請於壽陽壽陽曰汝年亦長矣若都不能自治立然<lb/>
每事必擾我何為公曰不請非不能為此也不滿乎人<lb/>
心其請如初及在貝州刺史嚴正晦禁官吏於其界市<lb/>
易所無公至官之日飬生之具皆自衛州車以来又以<lb/>
二千萬錢入曰吾食貝州水而已及正晦黜官百姓舊<lb/>
不樂其政将俟其出也羣聚號呼斃之以丸石揚言無<lb/>
<pb n="KR4h0132_WYG_549-2a"/>
所畏忌録事叅軍不敢禁懼謂公曰若之何公曰録事<lb/>
必不能當請假歸攝録事叅軍斯可矣乃如之公告正<lb/>
晦曰君以威强不便於百姓百姓俟使君行加害於使<lb/>
君使君更期出某為使君任其患於是集州縣小吏得<lb/>
百餘人皆持兵無兵者持朴埋長木於道中令曰使君<lb/>
出百姓敢有出觀者杖殺大木下及正晦出百姓莫敢<lb/>
動或曰刺史出可作矣如李司法何貝州震恐後刺史<lb/>
至委政於公奸吏皆務以情告不敢隠貝州於是大理<lb/>
<pb n="KR4h0132_WYG_549-2b"/>
夀陽之夫人鄭氏賢知於族嘗謂壽陽曰某觀叔賢於<lb/>
君某之質不敢與叔母比髙下君之家和子孫必有興<lb/>
者壽陽之第一子為户部侍郎初户部氏兄弟五人妹<lb/>
一人其䘮母也皆幼公每日必抱置膝下或泣而傷諸<lb/>
姪之安于叔母也如未失母時有子三人曰某祇承父<lb/>
業不敢或失夫人清河崔氏能以柔順接於親族其来<lb/>
歸也皆自以為已親焉翺生不及祖不得偹聞其景行<lb/>
其貝州事業親受之於先子其餘皆聞之於户部叔父<lb/>
<pb n="KR4h0132_WYG_549-3a"/>
伏以皇祖之為子弟時若不能自任也及涖官行事其<lb/>
剛勇不同也如此其行事皆可以傳於後世為子孫法<lb/>
葢聞先祖有善而不知不明也知而不傳不仁也翺欲<lb/>
傳懼文章不足以稱頌道徳光耀来世是以頓首願假<lb/>
辭於執事者亦惟不棄其愚而為之傳焉<lb/>
　　江西按察司副使周君行實<hi>明李夢陽</hi>
正徳七年閏五月二十六日江西按察使副使周君攻<lb/>
華林賊戰死之其子幹救之戰亦死時予在泰和聞之<lb/>
<pb n="KR4h0132_WYG_549-3b"/>
驚而疑巳而實然則痛哭曰勇哉周君見危而授命已<lb/>
哀其子曰幹死于孝矣言是日君以賊食盡㑹兵三面<lb/>
夾攻君攻自北門三戰射輒中賊少却君與其子先登<lb/>
逼之㑹賊滚其牆石下如雨軍潰被執君頭中刀血流<lb/>
滿面左髀中槍不能行猶大罵賊不絶口賊怒支觧之<lb/>
以殉其子幹前救君中槍也然猶力戰竟墜崖死敗兵<lb/>
先舁其屍囘營翌日諭賊求君屍賊裯裹屍還焉先是<lb/>
制兵者以馬腦華林賊劇滑諸山賊則日又竊發憂之<lb/>
<pb n="KR4h0132_WYG_549-4a"/>
㑹君到即檄君勦之君首擒廬山左湖盆塘賊百數軍<lb/>
為之振乃移君奉新計擒飛王胡雪二馬腦寨平華林<lb/>
賊恐分立仙女寨以拒我君㧞之賊又立寨鷄公嶺君<lb/>
又㧞之先後斬獲以千數於是進壁華林絶其出道塹<lb/>
之而守久之賊窘遣諜者言賊饑餓匍匐状君信之遂<lb/>
移檄㑹兵夾攻然它兵實觀望不大進而君獨與其子<lb/>
進逼之坐是敗而死於乎哀哉屢勝者驕邪抑命與君<lb/>
登𢎞治六年毛澄榜進士歴刑部員外郎謫兖州府通<lb/>
<pb n="KR4h0132_WYG_549-4b"/>
判正徳改元復其官歴郎中大理府知府拜今官官一<lb/>
年而死夫逆豎之亂炎荒瘴海之濱死者屢矣君不之<lb/>
死也乃今死以此君為主事也檢獄政日蒞視獄中人<lb/>
藥其病者員外郎則坐請貸言疑獄者罪貶官兩在郡<lb/>
無不得民也所至則又善剖疑獄此皆足不死乃竟死<lb/>
也君系出元總管思後貌魁梧性侃侃不阿善星命之<lb/>
學談星命十中八九然不諳自命初華林之役有星命<lb/>
者實賊黨來談君星命已再拜賀曰美哉動罔不利君<lb/>
<pb n="KR4h0132_WYG_549-5a"/>
曰我刑殺大重無制其人曰夫刑殺者利於兵者也議<lb/>
遂決故曰天有大數世有大運人有大命故京房郭璞<lb/>
皆不免殺身由是觀之命可識矣君生天順四年閏十<lb/>
一月十一日午時年五十有三嵗配宋氏封宜人四子<lb/>
金州學生娶黄氏紈娶馬氏幹死于孝者也娶劉氏春<lb/>
聘髙氏二女長適劉槊舉人次適李瞳州學生君父諱<lb/>
止大同府知府止父貴封滁州知州貴父復復父添祥<lb/>
添祥始居長沙後徙安陸州<lb/>
<pb n="KR4h0132_WYG_549-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百四十九<lb/>
<pb n="KR4h0132_WYG_549-6a"/>
欽定四庫全書<lb/>
　文章辨體彚選卷五百四十九<lb/>
　　　　　　　　　　　　明　賀復徵　編<lb/>
實録二<lb/>
　　皇祖實録<hi>唐李翺</hi>
公諱楚金諮議詔第二子明經出身初授衛州叅軍又<lb/>
授貝州司法叅軍夫人清河崔氏父球兖鄆懐三州刺<lb/>
史公伯兄惟慎太原府壽陽縣丞性曠達樂酒不理家<lb/>
<pb n="KR4h0132_WYG_549-6b"/>
産每日齎錢一千出遊求飲酒者必盡所齎然後歸其<lb/>
飲酒徒善草𨽻書張旭其人也公事壽陽如父在每事<lb/>
必請於壽陽壽陽曰汝年亦長矣若都不能自治立然<lb/>
每事必擾我何為公曰不請非不能為此也不滿乎人<lb/>
心其請如初及在貝州刺史嚴正晦禁官吏於其界市<lb/>
易所無公至官之日飬生之具皆自衛州車以来又以<lb/>
二千萬錢入曰吾食貝州水而已及正晦黜官百姓舊<lb/>
不樂其政将俟其出也羣聚號呼斃之以丸石揚言無<lb/>
<pb n="KR4h0132_WYG_549-7a"/>
所畏忌録事叅軍不敢禁懼謂公曰若之何公曰録事<lb/>
必不能當請假歸攝録事叅軍斯可矣乃如之公告正<lb/>
晦曰君以威强不便於百姓百姓俟使君行加害於使<lb/>
君使君更期出某為使君任其患於是集州縣小吏得<lb/>
百餘人皆持兵無兵者持朴埋長木於道中令曰使君<lb/>
出百姓敢有出觀者杖殺大木下及正晦出百姓莫敢<lb/>
動或曰刺史出可作矣如李司法何貝州震恐後刺史<lb/>
至委政於公奸吏皆務以情告不敢隠貝州於是大理<lb/>
<pb n="KR4h0132_WYG_549-7b"/>
夀陽之夫人鄭氏賢知於族嘗謂壽陽曰某觀叔賢於<lb/>
君某之質不敢與叔母比髙下君之家和子孫必有興<lb/>
者壽陽之第一子為户部侍郎初户部氏兄弟五人妹<lb/>
一人其䘮母也皆幼公每日必抱置膝下或泣而傷諸<lb/>
姪之安于叔母也如未失母時有子三人曰某祇承父<lb/>
業不敢或失夫人清河崔氏能以柔順接於親族其来<lb/>
歸也皆自以為已親焉翺生不及祖不得偹聞其景行<lb/>
其貝州事業親受之於先子其餘皆聞之於户部叔父<lb/>
<pb n="KR4h0132_WYG_549-8a"/>
伏以皇祖之為子弟時若不能自任也及涖官行事其<lb/>
剛勇不同也如此其行事皆可以傳於後世為子孫法<lb/>
葢聞先祖有善而不知不明也知而不傳不仁也翺欲<lb/>
傳懼文章不足以稱頌道徳光耀来世是以頓首願假<lb/>
辭於執事者亦惟不棄其愚而為之傳焉<lb/>
　　江西按察司副使周君行實<hi>明李夢陽</hi>
正徳七年閏五月二十六日江西按察使副使周君攻<lb/>
華林賊戰死之其子幹救之戰亦死時予在泰和聞之<lb/>
<pb n="KR4h0132_WYG_549-8b"/>
驚而疑巳而實然則痛哭曰勇哉周君見危而授命已<lb/>
哀其子曰幹死于孝矣言是日君以賊食盡㑹兵三面<lb/>
夾攻君攻自北門三戰射輒中賊少却君與其子先登<lb/>
逼之㑹賊滚其牆石下如雨軍潰被執君頭中刀血流<lb/>
滿面左髀中槍不能行猶大罵賊不絶口賊怒支觧之<lb/>
以殉其子幹前救君中槍也然猶力戰竟墜崖死敗兵<lb/>
先舁其屍囘營翌日諭賊求君屍賊裯裹屍還焉先是<lb/>
制兵者以馬腦華林賊劇滑諸山賊則日又竊發憂之<lb/>
<pb n="KR4h0132_WYG_549-9a"/>
㑹君到即檄君勦之君首擒廬山左湖盆塘賊百數軍<lb/>
為之振乃移君奉新計擒飛王胡雪二馬腦寨平華林<lb/>
賊恐分立仙女寨以拒我君㧞之賊又立寨鷄公嶺君<lb/>
又㧞之先後斬獲以千數於是進壁華林絶其出道塹<lb/>
之而守久之賊窘遣諜者言賊饑餓匍匐状君信之遂<lb/>
移檄㑹兵夾攻然它兵實觀望不大進而君獨與其子<lb/>
進逼之坐是敗而死於乎哀哉屢勝者驕邪抑命與君<lb/>
登𢎞治六年毛澄榜進士歴刑部員外郎謫兖州府通<lb/>
<pb n="KR4h0132_WYG_549-9b"/>
判正徳改元復其官歴郎中大理府知府拜今官官一<lb/>
年而死夫逆豎之亂炎荒瘴海之濱死者屢矣君不之<lb/>
死也乃今死以此君為主事也檢獄政日蒞視獄中人<lb/>
藥其病者員外郎則坐請貸言疑獄者罪貶官兩在郡<lb/>
無不得民也所至則又善剖疑獄此皆足不死乃竟死<lb/>
也君系出元總管思後貌魁梧性侃侃不阿善星命之<lb/>
學談星命十中八九然不諳自命初華林之役有星命<lb/>
者實賊黨來談君星命已再拜賀曰美哉動罔不利君<lb/>
<pb n="KR4h0132_WYG_549-10a"/>
曰我刑殺大重無制其人曰夫刑殺者利於兵者也議<lb/>
遂決故曰天有大數世有大運人有大命故京房郭璞<lb/>
皆不免殺身由是觀之命可識矣君生天順四年閏十<lb/>
一月十一日午時年五十有三嵗配宋氏封宜人四子<lb/>
金州學生娶黄氏紈娶馬氏幹死于孝者也娶劉氏春<lb/>
聘髙氏二女長適劉槊舉人次適李瞳州學生君父諱<lb/>
止大同府知府止父貴封滁州知州貴父復復父添祥<lb/>
添祥始居長沙後徙安陸州<lb/>
<pb n="KR4h0132_WYG_549-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻五百四十九<lb/>
</p>
<p>
</p>
  </div>
</body>
</text>
</TEI>
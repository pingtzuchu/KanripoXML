<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻三百七十九</head> <lb/>
    <p>
<pb n="KR4h0132_WYG_379-1a"/>
欽定四庫全書<lb/>
　文章辨體彚選巻三百七十九<lb/>
　　　　　　　　　　　　明　賀復徵　編<lb/>
募縁䟽一<hi>散體</hi>
　賀復徵曰募縁之有䟽也諸選俱不載值神廟初年<lb/>
　名公鉅卿多喜禪悦剙建精藍而䟽文始盛今選數<lb/>
　篇與薦亡文同列焉以備一體<lb/>
　　重修積慶寺募縁䟽<hi>明董其昌</hi>
<pb n="KR4h0132_WYG_379-1b"/>
江以南列刹相望未有稱坐化庵者惟吾郡積慶寺元<lb/>
壽堂祖師之肉身在焉是以得名自元至今三百餘年<lb/>
矣夫以地水火風之幻軀靈光巋若而宴坐經行之浄<lb/>
域風雨漂揺豈壽師䕶法𢎞誓之願乎宿桒非至人所<lb/>
戀而茇樹亦後代遐思瞻祖容者既作希有想皈敬想<lb/>
則此寺之栴檀瑞像即師之七寳臺此寺之苔蘚閒房<lb/>
即祖之方丈室忍視其日就傾圮而使詩人有禪宫亦<lb/>
銷歇之篇與世尊亦塵埃之歎耶且其求易供其出易<lb/>
<pb n="KR4h0132_WYG_379-2a"/>
核無王珣捨武丘之千間龎藴擲湘流之百萬證明功<lb/>
徳有壽堂祖師良足起信非若他方興作始則建鼔而<lb/>
招後乃空華不實敢以諗於檀施者<lb/>
　　建石殿疏<hi>董其昌</hi>
近時法師有造銅殿者有造法華鐘者皆已成就為震<lb/>
旦希有功徳至為石殿而四壁刻法華經者其事尤勝<lb/>
何則銅殿可欲石殿無可欲無可欲則其傳永也壁經<lb/>
易讀鐘經不易讀易讀則其教普也是為萬縁和尚之<lb/>
<pb n="KR4h0132_WYG_379-2b"/>
法心余為手冩序品第一又以詫於諸同心者書且刻<lb/>
之此經此石此因此縁此開示此悟入盡未來際無有<lb/>
窮盡是舉也雖謂靈山一㑹可矣<lb/>
　　重修新橋募縁䟽<hi>董其昌</hi>
范龍圖詩云一棹危於葉旁觀亦損神他時在平地莫<lb/>
忘險中人余頃度婁水之新橋頗念斯語觀其柱欹材<lb/>
朽無風自揺承足之處支離不屬垂垂欲墮刹那失足<lb/>
便入魚腸吁嗟險巇乎危哉彭祖懸絚而觀井王陽望<lb/>
<pb n="KR4h0132_WYG_379-3a"/>
棧而廽車尊生之人不過此橋過橋者復不念險中人<lb/>
當誰望耶余故稍為捐貲且以諭於同心者<lb/>
　　朱錬師募請道藏疏<hi>陳繼儒</hi>
余從弇州諸孫授經勅園丁日進道藏一函讀之凡三<lb/>
年稍竟其中符籙科儀烹煉居半而兵法醫方老荘易<lb/>
僅得十之三若天文星緯皆稱是語録稍稍而已大都<lb/>
佛藏五千四十八巻多而汰之者也道藏五千四十八<lb/>
巻少而附之者也其為幽秘巨麗等也余毎欲山中結<lb/>
<pb n="KR4h0132_WYG_379-3b"/>
樓分為三楹中庋儒書旁列二藏恨家貧不能具貲而<lb/>
錬師朱玉陽亦将縛茒溪上募請道家言諷讀展禮吾<lb/>
友周公美實贊輔之昔王右軍謝靈運許旌陽楊羲共<lb/>
締碧落之㳺所書黄庭隂符為歴代所寳若淵明之於<lb/>
陸靜修子瞻之於葆光倪元鎮之於張伯雨麈尾杖頭<lb/>
皆山澤逍遥之㳺長生難老之事今世為浮屠禍福所<lb/>
刼不復向玉宸案前禮一瓣香至問其絳簡緑字都付<lb/>
之亡是公即有舊藏非飽老蠧則轉授酒家唐告身僅<lb/>
<pb n="KR4h0132_WYG_379-4a"/>
博一醉而已余以為釋道宜並扶不當有左右袒若使<lb/>
各募法寳焚香披玩雖不敢希沖舉飛㧞之術然清虗<lb/>
靖深以無欲治心以無事治國抑亦有識度者之所不<lb/>
能廢也公美今之王謝楊許也試以齒牙間片語作刀<lb/>
圭雲霄笙鶴去人不逺矣<lb/>
　　遷三茅真君文䟽<hi>陳繼儒</hi>
余嘗厭世俗喧㳫毎欲黄冠白壁相與蜉蝣於沙青水<lb/>
碧之間招栁絲之丈人呼桃花之漁父爛醉寒霜踏歌<lb/>
<pb n="KR4h0132_WYG_379-4b"/>
明月豈不甚快願言斯盟同志者寡毎思古人如茅仲<lb/>
初兄弟舉家修煉共入名山句曲青松華陽瑶草至今<lb/>
有丹爐泉井及遺像存焉四方士女願匍匐而從於茅<lb/>
峯之麓者至今如鴈行蟻聚也道里頗遥水陸䟦涉貧<lb/>
士或困於餱粮老人至艱於杖屨往往卧對白雲空占<lb/>
紫氣而已今城中舊有真君法堂在廟中之東廡金銀<lb/>
黄碧宛然茅峰之像雖天池一隅不足當地肺之諸勝<lb/>
四方長者若欲瞻謁祈禱則不必擊槳牽車從事數百<lb/>
<pb n="KR4h0132_WYG_379-5a"/>
里之外而此固可一褰衣相就也但像居樓下所處卑<lb/>
褻而四方賢豪扶短笻著高屐以登斯樓者毎為悚顔<lb/>
禁足而返故道士龔君欲徙而上之仰簮星辰俯瞰城<lb/>
闕浮埃不到聖馭可招庶幾所謂神仙好樓居者耶不<lb/>
然溷處上尊罪垢不小既非龔君奉傳香火之意亦非<lb/>
諸長者永壽祈福之初心也况龔君修髯玉骨有山猿<lb/>
野鶴之致又余之所雅信而許與之為雲朋霞友者是<lb/>
以喜助其事而願樂為之疏<lb/>
<pb n="KR4h0132_WYG_379-5b"/>
　　婁江報本寺塑西方景疏<hi>陳繼儒</hi>
余聞雲棲老人淨土之説曰人生有識神因有識業有<lb/>
識業因有行業有行業因有因果欲臻三淨先除六塵<lb/>
欲種八徳先消五惡欲消五惡先懴地獄欲懴地獄先<lb/>
修西方此理確然無可疑者報本寺僧永齡夙有戒行<lb/>
緇俗皈依今於本寺西南舊址重建大殿塑西方景使<lb/>
善者頓生信心塑十王像使惡者頓改舊習即此一念<lb/>
非目連地獄不空不願成佛者耶髙皇帝云佛説因果<lb/>
<pb n="KR4h0132_WYG_379-6a"/>
所以助帝王刑賞之不及此殿是已逺近檀那幸相與<lb/>
助成之<lb/>
　　甃路疏<hi>袁宏道</hi>
從斗堤而來儒而舘者行脚而庵者傭而灌者甕而汲<lb/>
者皆道此巷巷凹雨則滯乆則洫人趾之所踐牛羊之<lb/>
所蹂踏漬若膠沒脛少者至臀計紈其衣者一春當費<lb/>
鞮二緉市人雖赤足其裲襠衫裙汚浣之費一日工色<lb/>
且脱傭不灌則減其直汲者迂道則饔飱不時婦女跣<lb/>
<pb n="KR4h0132_WYG_379-6b"/>
至見其晳則不雅或傾費則仆且屣故議者欲甃此巷<lb/>
以便往來蓋非獨巾衫者當惜其革至於閭里屠估下<lb/>
逮賣菜傭兒女子䕶其褌而醜見其脛者亦當以數錢<lb/>
見與是亦減費之道是可施也已<lb/>
　　募作板橋䟽<hi>袁宏道</hi>
十一月杠十二月梁車蹄格格以驅以行維兹紅板軌<lb/>
不得方木糟塊圮水逺道長稽首哲人開箱啟嚢無偏<lb/>
無頗來者堂堂題籍伊誰曰東省郎厥嵗在寅厥律始<lb/>
<pb n="KR4h0132_WYG_379-7a"/>
商<lb/>
　　洪山寺起十方堂䟽<hi>曹學佺</hi>
洪山寺施茶圓滿住持惺安與余議及上層左臂結數<lb/>
椽安单以處雲㳺者一餐一宿甘苦共之予讃歎曰此<lb/>
僧家本等事也即大乗宿植福徳之根也或議洪山水<lb/>
聲灌耳門路走瀉以形家法䋲之不能招賢聚衆恐是<lb/>
舉徒勞而罔功予笑謂之曰水聲灌耳正喜其清門路<lb/>
走㵼正喜其野人惟此心為五欲所局則三界五行皆<lb/>
<pb n="KR4h0132_WYG_379-7b"/>
得而局之順者吉逆者凶其大較然也茍發一大乗心<lb/>
即超於三界五行之外山川鬼神安得禍福之政如無<lb/>
邊身菩薩望佛頂了不可得耳予願住持者以此為本<lb/>
等事業勿憚煩勿偏見他人粥飯即自家粥飯又願檀<lb/>
越以此為無上因縁勿分别勿倦勤今生福徳即多生<lb/>
福徳如此不能聚衆不能持乆則予先受三世諸佛之<lb/>
誑而還以誑世間當得犂舌之報纔為風水先生一吐<lb/>
氣耳書此以劵來日<lb/>
<pb n="KR4h0132_WYG_379-8a"/>
　　石頭庵募米䟽<hi>曹學佺</hi>
石頭庵有竹盈畆有水半溪有髙人韻士來往愚公日<lb/>
坐竹林澗水急則響緩則文與髙人韻士睡聼無窮亹<lb/>
亹酬酢不勌而後樂可知也假令犂竹徑為田以水灌<lb/>
之易髙人韻士而為庸俗有金錢之人來往則師所不<lb/>
樂也夫使師日樂其中揮麈談道學人數百而不苦于<lb/>
乏絶則其徒之事也其徒某有威儀法可以勸縁者<lb/>
　　宻印上人焦山㕘禪䟽<hi>曹學佺</hi>
<pb n="KR4h0132_WYG_379-8b"/>
夫山在水中浮而不浮也舟行水上過而不過也雪落<lb/>
洞口鐘鳴巖際若無聲之聲無色之色也經云應無所<lb/>
往而生于心夫不住於有不住於無無處非心心未嘗<lb/>
住以無住故常生不滅于山水寂寞之間而遇風㠶瞬<lb/>
息之頃心在何處境在何處㕘學者是第一着也夫心<lb/>
生智慧不離自性即是福田則有以饋資上人使之明<lb/>
心見性者其福田何如<lb/>
　　鷲峰寺前修路䟽<hi>曹學佺</hi>
<pb n="KR4h0132_WYG_379-9a"/>
龍江𢎞濟寺有守心禪師行菩薩行受人供養即供養<lb/>
人受人布施即布施人四方糧艘集于岸傍喜施之米<lb/>
日不匱絶師必簡其精上者以待四方之僧衆故人呼<lb/>
為白米和尚云上人真桂者其徒也余今年室人不禄<lb/>
延之誦經修諸法事上人耆宿敬慎有加其箱中衣履<lb/>
遇僧不給任彼開取大有家風一旦請曰弟子住鷲峯<lb/>
寺門前之地雨則溢晴則陂竊欲剗而平之左至於城<lb/>
右至於橋公其草一䟽以将勸焉余曰善哉是言鷲峯<lb/>
<pb n="KR4h0132_WYG_379-9b"/>
余所常遊之地門前栁色殊勝白日生幽雨過增潤每<lb/>
一覽觀輙為忘返不復知其徑路之傾危也金陵寺刹<lb/>
僧寮不知其凡幾但往往好通文雅而鄙戒律為㝷常<lb/>
此事外而忘内者也又精居處而視殿廡為秦越此事<lb/>
内而忘外者也譬之于人垢其身體而粉諸頭面潔其<lb/>
衣服而立諸泥塗為美觀乎為受用乎桂上人之戒臈<lb/>
老而彌慎一切所有公之於人絶無二者之弊矣余聞<lb/>
其師守心六十懴壁上紅光為人受記瞽者復明此皆<lb/>
<pb n="KR4h0132_WYG_379-10a"/>
天王龍神䕶衛應令不偶而然今上人之有是舉将見<lb/>
歡喜者道路之軰讃歎者關梁之神既以紹其師之教<lb/>
又以破僧俗之癡不為衆善備也哉余故樂為之言乙<lb/>
已嵗端陽日<lb/>
　　書華嚴閣䟽<hi>湯賔尹</hi>
初入湯院即歩至蓮華菴菴去湯院二里許天都以下<lb/>
諸峯取次相面翠黛綽約屬引清逺此入山第一境也<lb/>
菴僧印我精戒律刺血寫華嚴經将閣華嚴於庵之右<lb/>
<pb n="KR4h0132_WYG_379-10b"/>
隙而後先䟽倡者曩有袁了凡馮具區近有黄貞父相<lb/>
左以右實惟潘景升諸公皆予所敬愛交平生好者遊<lb/>
覽之際存歿興懐於乎閣之建除人之存亡聚散於天<lb/>
地山川中不啻一瞬誰能使千百載後知黄山有湯院<lb/>
湯院有蓮華庵蓮華庵有華嚴閣者斯亦乆長不朽之<lb/>
盛業也<lb/>
　　黄山蓮華庵募䟽<hi>黄汝亨</hi>
黄山峯壁如削玉巖岫錯繡絫髙無際出竒無窮海内<lb/>
<pb n="KR4h0132_WYG_379-11a"/>
名區所絶少余友呉學憲毎向余讃歎云豈有此理此<lb/>
言是戲足為此山知已然而斷崖縣磴風霧作苦人烟<lb/>
佛宇曠絶無所學士艱於三過衲子不堪一宿亦豈理<lb/>
之所有也予登臨快暢為此不無缺陷之歎有蓮華庵<lb/>
在蓮峰之前天都峰之下因得過而小憩望水簾聴飛<lb/>
雨斯亦林中之殊勝巢居之極樂矣而庵右有地一方<lb/>
峯環壑抱羣勝所集庵僧某公持律食淡誓發宏願欲<lb/>
即此地搆華嚴閣一座焚修朝暮上為寳函下列䋲牀<lb/>
<pb n="KR4h0132_WYG_379-11b"/>
山屐可棲行鉢斯託可謂造無而有肩理𢎞法者矣然<lb/>
世人種慳既深布金匪易誰為長者猛發舍心開般若<lb/>
之妙門作丹巖之上首見作隨喜聚十為千猶勝撒手<lb/>
無将寳山空回者也<lb/>
　　募造五百尊者䟽<hi>張鼐</hi>
有納縷垂綏芒鞵而過吾門者窶矣而貌堅質類能成<lb/>
其所祈願也吾喜而問之對曰吾将以十方佛因縁造<lb/>
五百羅漢公其為我䟽之予曰凡神通變化者凡眼所<lb/>
<pb n="KR4h0132_WYG_379-12a"/>
不可見也即其所為神通流傳者猶是口實權説耳而<lb/>
顯之為相荘嚴之為金碧琉璃法身特以示夫凡眼而<lb/>
作菩提鄉導即苐二機且不可言况第一機也爾以荘<lb/>
嚴像作神通變化不幾逐影而欲令十方衆生施者盡<lb/>
皈五百羅漢神通變化中不幾影之影乎對曰目今吾<lb/>
口能説布施眼能看布施耳能聽布施一切能圓滿受<lb/>
用布施者誰非影也離影吾能有布施著落矣乎凡五<lb/>
百羅漢離此法像則安所顯神通變化令十方衆生荘<lb/>
<pb n="KR4h0132_WYG_379-12b"/>
嚴也心生故種種法生是五百羅漢徧滿一切衆生矣<lb/>
法生故種種心生是一切衆生不具足五百羅漢耶子<lb/>
能不住羅漢相便能不住布施相今日且須假借羅漢<lb/>
相則又何妨假借布施相也且吾一窶僧耳巷呼而巷<lb/>
之人無不忻且應應且捨者是五百羅漢神通又在巷<lb/>
之人也今指而稽首稱之曰尊者其人退不敢居引而<lb/>
過荘嚴羅漢之前則頂禮不已佛禮佛尊者禮尊者人<lb/>
誰知之今吾勸大衆以像布施實非以像布施要與衆<lb/>
<pb n="KR4h0132_WYG_379-13a"/>
生共于光景現滅中證神通本性金屑泥屑盡是功徳<lb/>
聚慈威二相盡是智慧藏看不破一堂古佛看得破泥<lb/>
胎粉碎今日老僧行脚只替大衆自顯神通大衆若真<lb/>
實信得各各荘嚴自已法相這是老僧第一機就凡眼<lb/>
上轉出法眼來也余作禮讃之曰貎子堅質聽子言神<lb/>
通矣持此以告大衆當今五百羅漢道場一時圓成也<lb/>
吾以其意為之䟽<lb/>
　　題三明和尚募積經䟽<hi>鍾惺</hi>
<pb n="KR4h0132_WYG_379-13b"/>
僧誦經未必觧有經未必誦有經不誦誦而不觧故其<lb/>
經曰積積之為言近於無用猶積錢不必使而或有使<lb/>
之積書者不必讀而或有讀之或有使之或有讀之則<lb/>
雖不必使不必讀而不可不積也明矣今檀施者雖有<lb/>
志心信向見其積而無用則施之念不期怠而自怠不<lb/>
知寺有經使人望而知其為寺有經而僧能誦使人望<lb/>
而知其為僧如金銀土石膠漆作佛形像瞻禮者以為<lb/>
佛而忘其為金銀土石膠漆則其用亦大矣故積經者<lb/>
<pb n="KR4h0132_WYG_379-14a"/>
象教之意也誦經不觧賢於不誦有經不誦賢於無經<lb/>
則雖知其積而無用亦可以慨然施之而不疑矣况僧<lb/>
如三明者信敏人也非誦經而不觧及有經而不誦者<lb/>
乎<lb/>
　　比丘尼海義補陀齋僧募縁䟽<hi>賀復徵</hi>
大地盡風波耳與之浮與之沉淪胥以溺者有之誰駕<lb/>
慈航誰登彼岸其托足在于願之發之之力耳比丘尼<lb/>
海義出自予家皈心佛土十年前發兹𢎞願恭製雙旛<lb/>
<pb n="KR4h0132_WYG_379-14b"/>
繡補陀大士三十二相相相荘嚴越十年披剃今又十<lb/>
年欲掛旛海外報佛齋僧唯祈十方檀那同具至心圓<lb/>
此善果則我相人相了無間隔是又今日之寳筏也亦<lb/>
何異補陀大士以楊枝一滴洒作清淨大海顯示法身<lb/>
更以一滴度無量衆生之有色身者悉杯渡錫飛越幽<lb/>
津而直登覺路也哉是為䟽<lb/>
　<lb/>
　文章辨體彚選巻三百七十九<lb/>
</p>
<p>
</p>
  </div>
</body>
</text>
</TEI>
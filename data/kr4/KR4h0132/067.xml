<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻六十七</head> <lb/>
    <p>
<pb n="KR4h0132_WYG_067-1a"/>
欽定四庫全書<lb/>
　文章辨體彚選巻六十七<lb/>
上書二　　　　　　　　　明　賀復徵　編<lb/>
　　上秦昭王書<hi>楚黄歇</hi>
天下莫彊於秦楚今聞大王欲伐楚此猶兩虎相與鬭<lb/>
兩虎相與鬭而駑犬受其弊不如善楚臣請言其說臣<lb/>
聞物至則反冬夏是也致至則危累棊是也今大國之<lb/>
地徧天下有其二垂此從生民已來萬乘之地未嘗有<lb/>
<pb n="KR4h0132_WYG_067-1b"/>
也先帝文王武王之身三世不忘接地於齊以絶從親<lb/>
之要今王使盛橋守事於韓盛橋以其地入秦是王不<lb/>
用甲不信威而得百里之地王可謂能矣王又舉甲而<lb/>
攻魏杜大梁之門舉河内拔燕酸棗虛桃人邢魏之兵<lb/>
雲翔而不敢捄王之功亦多矣王休甲息衆三年而後<lb/>
復之又并蒲衍首垣以臨仁平丘黃濟陽嬰城而魏氏<lb/>
服王又割濮磨之北注齊秦之要絶楚趙之脊天下五<lb/>
合六聚而不敢救王之威亦單矣王若能持功守威絀<lb/>
<pb n="KR4h0132_WYG_067-2a"/>
攻取之心而肥仁義之地使無後患三王不足四五伯<lb/>
不足六也王若負人徒之衆伏兵革之彊乘毁魏之威<lb/>
而欲以力臣天下之主臣恐其有後患也詩曰靡不有<lb/>
初鮮克有終易曰狐渉水濡其尾此言始之易終之難<lb/>
也何以知其然也昔智氏見伐趙之利而不知榆次之<lb/>
禍吳見伐齊之便而不知干隧之敗此二國者非無大<lb/>
功也没利於前而易患於後也吳之信越也從而伐齊<lb/>
既勝齊人於艾陵還為越王禽三渚之浦智氏之信韓<lb/>
<pb n="KR4h0132_WYG_067-2b"/>
魏也從而伐趙攻晉陽城勝有日矣韓魏畔之殺智伯<lb/>
瑤於鑿臺之下今王妬楚之不毁也而忘毁楚之彊韓<lb/>
魏也臣為王慮而不取也詩曰大武遠宅而不渉從此<lb/>
觀之楚國援也鄰國敵也詩云趯趯毚兔遇犬獲之他<lb/>
人有心予忖度之今王中道而信韓魏之善王也此正<lb/>
吳之信越也臣聞之敵不可假時不可失臣恐韓魏卑<lb/>
辭除患而實欲欺大國也何則王無重世之德於韓魏<lb/>
而有累世之怨焉夫韓魏父子兄弟接踵而死於秦者<lb/>
<pb n="KR4h0132_WYG_067-3a"/>
將十世矣本國殘社稷壞宗廟毁刳腹絶膓折頸摺頥<lb/>
身首分離暴骸骨於草澤頭顱僵仆相望於境父子老<lb/>
弱係脰束手為羣虜者相及於路鬼神孤傷無所血食<lb/>
人民不聊生族類離散流亡為僕妾者盈滿海内矣故<lb/>
韓魏之不亡秦社稷之憂也今王資之與攻楚不亦過<lb/>
乎且王攻楚將惡出兵王將借路於仇讐之韓魏乎兵<lb/>
出之日而王憂其不返也是王以兵資於仇讐之韓魏<lb/>
也王若不借路於仇讐之韓魏必攻隨水右壤隨水右<lb/>
<pb n="KR4h0132_WYG_067-3b"/>
壤此皆廣川大水山林谿谷不食之地也王雖有之不<lb/>
為得地是王有毁楚之名而無得地之實也且王攻楚<lb/>
之日四國必悉起兵以應王秦楚之兵搆而不離魏氏<lb/>
將出而攻畱方與銍湖陵碭蕭相故宋必盡齊人南面<lb/>
攻楚泗上必舉此皆平原四達膏腴之地而使獨攻王<lb/>
破楚以肥韓魏於中國而勁齊韓魏之强足以校於秦<lb/>
齊南以泗水為境東負海北倚河而無後患天下之國<lb/>
莫彊於齊魏齊魏得地葆利而詳事下吏一年之後為<lb/>
<pb n="KR4h0132_WYG_067-4a"/>
帝未能其於禁王之為帝有餘矣夫以王壤土之博人<lb/>
徒之衆兵革之彊一舉事而樹怨於楚遲令韓魏歸帝<lb/>
重於齊是王失計也臣為王慮莫如善楚秦楚合而為<lb/>
一以臨韓韓必歛手王施以山東之險帶以河曲之利<lb/>
韓必為關内之侯若是而王以十萬戍鄭梁氏寒心許<lb/>
鄢陵嬰城而上蔡召陵不往來也如此而魏亦關内侯<lb/>
矣王一善楚而關内兩萬乘之主注地於齊齊右壤可<lb/>
拱手而取也王之地一經兩海要約天下是燕趙無齊<lb/>
<pb n="KR4h0132_WYG_067-4b"/>
楚齊楚無燕趙也然後危動燕趙直揺齊楚此四國者<lb/>
不待痛而服矣<lb/>
　　獻秦昭王書<hi>魏范睢</hi>
臣聞明主蒞政有功者不得不賞有能者不得不官勞<lb/>
大者其祿厚功多者其爵尊能治衆者其官大故不能<lb/>
者不敢當其職焉能者亦不得蔽隱使以臣之言為可<lb/>
則行而益利其道若將弗行則久畱臣無謂也語曰人<lb/>
主賞所愛而罰所惡明主則不然賞必加於有功刑必<lb/>
<pb n="KR4h0132_WYG_067-5a"/>
斷於有罪今臣之胸不足以當椹質要不足以待斧鉞<lb/>
豈敢以疑事嘗試於王乎雖以臣為賤而輕辱臣獨不<lb/>
重任臣者後無反覆於前者耶臣聞周有砥厄宋有結<lb/>
綠梁有懸黎楚有和璞此四寳者工之所失也而為天<lb/>
下名器然則世主之所棄者獨不足厚國家乎臣聞善<lb/>
厚家者取之於國善厚國者取之於諸侯天下有明主<lb/>
則諸侯不得擅厚矣是何也為其凋榮也良醫知病人<lb/>
之死生聖主明於成敗之事利則行之害則舍之疑則<lb/>
<pb n="KR4h0132_WYG_067-5b"/>
少嘗之雖堯舜禹湯復生弗能改已語之至者臣不敢<lb/>
載之於書其淺者又不足聽也意者臣愚而不槩於王<lb/>
心邪亡其言臣者將賤而不足聽耶自非然者則臣之<lb/>
志願少賜游觀之間望見顔色一語無效請伏斧質書<lb/>
上秦王說之因謝王稽使人持車召之<lb/>
　　初見秦王上書<hi>韓韓非</hi>
臣聞之弗知而言為不智知而不言為不忠為人臣不<lb/>
忠當死言不審亦當死雖然臣願悉言所聞大王裁其<lb/>
<pb n="KR4h0132_WYG_067-6a"/>
罪臣聞天下隂燕陽魏連荆固齊收餘韓成從將西面<lb/>
以與秦為難臣竊笑之世有三亡而天下得之其此之<lb/>
謂乎臣聞之曰以亂攻治者亡以邪攻正者亡以逆攻<lb/>
順者亡今天下之府庫不盈囷倉空虚悉其士民張軍<lb/>
數十百萬白刃在前斧質在後而皆怯而却走不能死<lb/>
也非其百姓不能死也言賞則不與言罰則不行賞罰<lb/>
不行故民不死也今秦出號令而行賞罰不攻耳無相<lb/>
攻事也出其父母懷袵之中生未嘗見冦也聞戰頓足<lb/>
<pb n="KR4h0132_WYG_067-6b"/>
徒裼犯白刃蹈煨炭斷死於前者比比是也夫斷死與<lb/>
斷生也不同而民為之者是貴奮也一可以合十十可<lb/>
以合百百可以合千千可以合萬萬可以勝天下矣今<lb/>
秦地形斷長續短方數千里名師數百萬秦之號令賞<lb/>
罰地形利害天下莫如也以此與天下天下不足兼而<lb/>
有也是知秦戰未嘗不勝攻未嘗不取所當未嘗不破<lb/>
也開地數千里此甚大功也然而甲兵頓士民病蓄積<lb/>
索田疇荒囷倉虛四鄰諸侯不服霸王之名不成此無<lb/>
<pb n="KR4h0132_WYG_067-7a"/>
異故謀臣皆不盡其忠也臣敢言往昔昔者齊南破荆<lb/>
中破宋西服秦北破燕中使韓魏之君地廣而兵强戰<lb/>
勝攻取詔令天下清濟濁河足以為限長城鉅防足以<lb/>
為塞齊五戰之國也一戰不勝而無齊故由此觀之夫<lb/>
戰者萬乘之存亡也且臣聞之曰削株掘根無與禍鄰<lb/>
禍乃不存秦與荆人戰大破荆襲郢取洞庭五都江南<lb/>
荆王亡走東伏於陳當是之時隨荆以兵則荆可舉舉<lb/>
荆則其民足食也地足利也東以弱齊燕中陵三晉然<lb/>
<pb n="KR4h0132_WYG_067-7b"/>
則是一舉而霸王之名可成也四鄰諸侯可朝也而謀<lb/>
臣不為引軍而退與荆人和令荆人收亡國聚散民立<lb/>
社主置宗廟令帥天下西面以與秦為難此固已無霸<lb/>
王之道一矣天下有比志而軍華下大王以詐破之兵<lb/>
至梁都圍梁數旬則梁可拔拔梁則魏可舉舉魏則荆<lb/>
楚之志絶荆楚之志絶則趙危趙危而荆孤東以弱齊<lb/>
燕中陵三晉然則是一舉而霸王之名可成也四鄰諸<lb/>
侯可朝也而謀臣不為引軍而退與魏氏和令魏氏收<lb/>
<pb n="KR4h0132_WYG_067-8a"/>
亡國取散民立社主置宗廟此固已無霸王之道二矣前<lb/>
者穰侯之治秦也用一國之兵而欲以成兩國之功是故<lb/>
兵終身暴露於外士民潞病於内霸王之名不成此固已<lb/>
無霸王之道三矣趙氏中央之國也雜民之所居也其民<lb/>
輕而難用也號令不治賞罰不信地形不便上非能盡其<lb/>
民力彼固亡國之形也而不憂民氓悉其士民軍於長<lb/>
平之下以爭韓之上黨大王以詐破之拔武安當是時<lb/>
趙氏上下不相親也貴賤不相信也然則是邯鄲不守<lb/>
<pb n="KR4h0132_WYG_067-8b"/>
拔邯鄲筦河間引軍而去西攻修武踰羊腸降代上黨<lb/>
代三十六縣上黨十七縣不用一領甲不苦一民皆秦<lb/>
之有也代上黨不戰而已為秦矣東陽河外不戰而已<lb/>
反為齊矣中山呼沱以北不戰而已為燕矣然則是舉<lb/>
趙則韓必亡韓亡則荆魏不能獨立則是一舉而壤韓<lb/>
蠧魏挾荆以東弱齊燕决白馬之口以流魏氏一舉而<lb/>
三晉亡從者敗大王拱手以須天下徧隨而伏霸王之<lb/>
名可成也而謀臣不為引軍而退與趙氏為和以大王<lb/>
<pb n="KR4h0132_WYG_067-9a"/>
之明秦兵之彊霸王之業地曾不可得乃取欺於亡國<lb/>
是謀臣拙也且夫趙當亡不亡秦當霸不霸天下固量<lb/>
秦之謀臣一矣乃復悉士卒以攻邯鄲不能拔也棄甲<lb/>
兵怒戰慄而却天下固量秦力二矣軍乃引退并於李<lb/>
下大王又并軍而致與戰非能厚勝之也又交罷却天<lb/>
下固量秦力三矣内者量吾謀臣外者極吾兵力由是<lb/>
觀之臣以天下之從豈其難矣内者吾甲兵頓士民病<lb/>
蓄積索田疇荒困倉虛外者天下比志甚固願大王有<lb/>
<pb n="KR4h0132_WYG_067-9b"/>
以慮之也且臣聞之戰戰慄慄日愼一日茍愼其道天<lb/>
下可有也何以知其然也昔者紂為天子帥天下甲百<lb/>
萬左飲於淇谷右飲於洹水淇水竭而洹水不流以與<lb/>
周武為難武王將素甲三千領戰一日破紂之國禽其身<lb/>
據其地而有其民天下莫傷智伯帥三國之衆以攻趙<lb/>
襄主於晉陽决水灌之三年城且拔矣襄主錯龜數䇿<lb/>
占兆以視利害何國可降而使張孟談於是潛行而出<lb/>
反智伯之約得兩國之衆以攻智伯之國禽其身以成<lb/>
<pb n="KR4h0132_WYG_067-10a"/>
襄子之功今秦地絶長續短方數千里名師數百萬秦<lb/>
國號令賞罰地形利害天下莫如也以此與天下天下<lb/>
可兼而有也臣昧死望見大王言所以舉破天下之從<lb/>
舉趙亡韓臣荆魏親齊燕以成霸王之名朝四鄰諸侯<lb/>
之道大王試聽其說一舉而天下之從不破趙不舉韓<lb/>
不亡荆魏不臣齊燕不親霸王之名不成四鄰諸侯不<lb/>
朝大王斬臣以徇於國以主不忠於國者<lb/>
　　上秦王諫逐客書<hi>秦李斯</hi>
<pb n="KR4h0132_WYG_067-10b"/>
臣聞吏議逐客竊以為過矣昔繆公求士西取由余於<lb/>
戎東得百里奚於宛迎蹇叔於宋求丕豹公孫枝於晉<lb/>
此五子者不產於秦而繆公用之并國二十遂霸西戎<lb/>
孝公用商鞅之法移風易俗民以殷盛國以富强百姓<lb/>
樂用諸侯親服獲楚魏之師舉地千里至今治彊惠王<lb/>
用張儀之計拔三川之地西并巴蜀北收上郡南取漢<lb/>
中抱九夷制鄢郢東據成臯之險割膏腴之壤遂散六<lb/>
國之從使之西面事秦功施到今昭王得范雎廢穰侯<lb/>
<pb n="KR4h0132_WYG_067-11a"/>
逐華陽强公室杜私門蠶食諸侯使秦成帝業此四君<lb/>
者皆以客之功由此觀之客何負於秦哉向使四君却<lb/>
客而不内疏士而不用是使國無富利之實而秦無强<lb/>
大之名也今陛下致崑山之玉有隋和之寳垂明月之<lb/>
珠服太阿之劒乗纎離之馬建翠鳯之旗樹靈鼉之鼓<lb/>
此數寳者秦不生一焉而陛下說之何也必秦國之所<lb/>
生然後可則是夜光之璧不飾朝廷犀象之器不為玩<lb/>
好鄭衞之女不充後宫而駿良駃騠不實外廐江南金<lb/>
<pb n="KR4h0132_WYG_067-11b"/>
錫不為用西蜀丹青不為采所以飾後宫充下陳娛心<lb/>
意說耳目者必出於秦然後可則是宛珠之簪傳璣之<lb/>
珥阿縞之衣錦繡之飾不進於前而隨俗雅化佳冶窈<lb/>
窕趙女不立於側也夫擊甕叩缶彈箏拊髀而歌呼嗚<lb/>
嗚快耳者眞秦之聲也鄭衞桑間韶虞舞象者異國之<lb/>
樂也今棄擊甕叩缶而就鄭衞退彈箏而取韶虞若是<lb/>
者何也快意當前適觀而已矣今取人則不然不問可<lb/>
否不論曲直非秦者去為客者逐然則是所重者在乎<lb/>
<pb n="KR4h0132_WYG_067-12a"/>
色樂珠玉而所輕者在乎人民也此非所以跨海内制<lb/>
諸侯之術也臣聞地廣者粟多國大者人衆兵强則士<lb/>
勇是以泰山不讓土壤故能成其大河海不擇細流故<lb/>
能就其深王者不却衆庶故能明其德是以地無四方<lb/>
民無異國四時充美鬼神降福此五帝三王之所以無<lb/>
敵也今不能然棄黔首以資敵國却賔客以業諸侯使<lb/>
天下之士退而不敢西向裹足不入秦此所謂藉冦兵<lb/>
而齎盗糧者也夫物不產於秦可寳者多士不產於秦<lb/>
<pb n="KR4h0132_WYG_067-12b"/>
而願忠者衆今逐客以資敵國損民以益讎内自虛而<lb/>
外樹怨於諸侯求國無危不可得也<lb/>
　　說二世行督責之術書<hi>李斯</hi>
　李斯子由為三川守羣盜吳廣等西略地過去弗能<lb/>
　禁章邯已破逐廣等兵使者覆案三川相屬誚讓斯<lb/>
　居三公位如何令盜如此李斯恐懼重爵祿不知所<lb/>
　出乃阿二世意欲求容故以書對<lb/>
夫賢主者必且能全道而行督責之術者也督責之則<lb/>
<pb n="KR4h0132_WYG_067-13a"/>
臣不敢不竭能以狥其主矣此臣主之分定上下之義<lb/>
明則天下賢不肖莫敢不盡力竭任以狥其君矣是故主<lb/>
獨制於天下而無所制也能窮樂之極矣賢明之主也<lb/>
可不察焉故申子曰有天下而不恣睢命之曰以天下<lb/>
為桎梏無他焉不能督責而顧以其身勞於天下之民<lb/>
若堯禹然故謂之桎梏也夫不能修申韓之明術行督<lb/>
責之道專以天下自適也而徒務苦形勞神以身狥百姓<lb/>
則是黔首之役非畜天下者也何足貴哉夫以人狥已<lb/>
<pb n="KR4h0132_WYG_067-13b"/>
則已貴而人賤以已狥人則已賤而人貴故狥人者賤<lb/>
而人所狥者貴自古及今未有不然者也凡古之所為<lb/>
尊賢者為其貴也而所為惡不肖者為其賤也而堯禹<lb/>
以身狥天下者也因隨而尊之則亦失所為尊賢之心<lb/>
矣夫可謂大謬矣謂之為桎梏不亦宜乎不能督責之<lb/>
過也故韓子曰慈母有敗子而嚴家無格虜者何也則<lb/>
能罰之加焉必也故商君之法刑棄灰於道者夫棄灰<lb/>
薄罪也而被刑重罰也彼惟明主為能深督輕罪夫罪<lb/>
<pb n="KR4h0132_WYG_067-14a"/>
輕且督深而况有重罪乎故民不犯也是故韓子曰布<lb/>
帛尋常庸人不釋鑠金百鎰盜跖不搏者非庸人之心<lb/>
重尋常之利深而盜跖之欲淺也又不以盜跖之行為<lb/>
輕百鎰之重也搏必隨手刑則盜跖不搏百鎰而罰不<lb/>
必行也則庸人不釋尋常是故城高五丈而樓季不輕<lb/>
犯也泰山之高百仞而跛䍧牧其上夫樓季也而難五<lb/>
丈之限豈跛䍧也而易百仞之高哉峭壍之勢異也明<lb/>
主聖王之所以能久處尊位長執重勢而獨擅天下之<lb/>
<pb n="KR4h0132_WYG_067-14b"/>
利者非有異道也能獨斷而審督責必深罰故天下不<lb/>
敢犯也今不務所以不犯而事慈母之所以敗子也則<lb/>
亦不察於聖人之論矣夫不能行聖人之術則舍為天<lb/>
下役何事哉可不哀耶且夫節儉仁義之人立於朝則<lb/>
荒肆之樂輟矣陳說論理之臣開於側則流漫之志詘<lb/>
矣烈士死節之行顯於世則淫康之虞廢矣故明主能<lb/>
廢外此三者而獨操主術以制聽從之臣而修其明法<lb/>
故身尊而勢重也凡賢主者必將能拂世摩俗而廢其<lb/>
<pb n="KR4h0132_WYG_067-15a"/>
所惡立其所欲故生則有尊重之勢死則有賢明之諡<lb/>
也是以明君獨斷故權不在臣也然後能滅仁義之塗<lb/>
揜馳說之口困烈士之行塞聰揜明内獨視聽故外不<lb/>
可傾以仁義烈士之行而内不可奪以諫說忿爭之辨<lb/>
故能犖然獨行恣睢之心而莫之敢逆者若此然後可<lb/>
謂能明申韓之術而修商君之法法修術明而天下亂<lb/>
者未之聞也故曰王道約而易操也唯明主為能行之<lb/>
若此則謂督責之誠則臣無邪臣無邪則天下安天下<lb/>
<pb n="KR4h0132_WYG_067-15b"/>
安則主嚴尊主嚴尊則督責必督責必則所求得所求<lb/>
得則國家富國家富則君樂豐故督責之術設則所欲<lb/>
無不得矣羣臣百姓救過不給何變之敢圖若此則帝<lb/>
道備而可謂能明君臣之術矣雖申韓復生不能加也<lb/>
　　獄中上書<hi>秦李斯</hi>
臣為丞相治民三十餘年矣逮秦地之陜隘先王之時<lb/>
秦地不過千里兵數十萬臣盡薄材謹奉法令隂行謀<lb/>
臣資之金玉使游說諸侯隂修甲兵飾政教官鬭士尊<lb/>
<pb n="KR4h0132_WYG_067-16a"/>
功臣盛其爵祿故終以脇韓弱魏破燕趙夷齊楚卒兼<lb/>
六國虜其王立秦為天子罪一矣地非不廣又北逐胡<lb/>
貉南定百越以見秦之彊罪二矣尊大臣順其爵位以<lb/>
固其親罪三矣立社稷修宗廟以明主之賢罪四矣更<lb/>
尅畫平斗斛度量文章布之天下以樹秦之名罪五矣<lb/>
治馳道興游觀以見主之得意罪六矣緩刑罰薄賦歛<lb/>
以遂主得衆之心萬民戴主死而不忘罪七矣若斯之<lb/>
為臣者罪足以死固久矣上幸盡其能力乃得至今願<lb/>
<pb n="KR4h0132_WYG_067-16b"/>
陛下察之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻六十七<lb/>
</p>
<p>
</p>
  </div>
</body>
</text>
</TEI>
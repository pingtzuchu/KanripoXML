<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百八十四</head> <lb/>
    <p>
<pb n="KR4h0132_WYG_284-1a"/>
欽定四庫全書<lb/>
　文章辨體彚選巻二百八十四<lb/>
　　　　　　　　　　　　明　賀復徵　編<lb/>
序四<lb/>
　　異姓諸侯王表序<hi>漢班固</hi>
昔詩書述虞夏之際舜禹受䄠積德累功洽於百姓攝<lb/>
位行政考之於天經數十年然後在位殷周之王乃繇<lb/>
卨稷修仁行義歴十餘世至於湯武然後放殺秦起襄<lb/>
<pb n="KR4h0132_WYG_284-1b"/>
公章文繆獻孝昭嚴稍蠶食六國百有餘載至始皇乃<lb/>
并天下以徳若彼用力如此其囏難也秦既稱帝患周<lb/>
之敗以為起於處士横議諸侯力爭四夷交侵以弱見<lb/>
奪於是削去五等墮城銷刅箝語燒書内鋤雄俊外攘<lb/>
胡粤用一威權為萬世安然十餘年間猛敵横發乎不<lb/>
虞適戍强於伍伯閭閻偪於夷狄嚮應㿊於謗議奮臂<lb/>
威於甲兵鄉秦之禁適所以資豪傑而速自斃也是以<lb/>
漢無尺土之階繇一劍之任五載而成帝業書傳所記<lb/>
<pb n="KR4h0132_WYG_284-2a"/>
未嘗有焉何則古世相革皆承聖王之烈今漢獨収孤<lb/>
秦之弊鐫金石者難為功摧枯朽者易為力其勢然也<lb/>
故據漢受命譜十八王月而列之天下一統廼以年數<lb/>
訖於孝文異姓盡矣<lb/>
　　諸侯王表序<hi>班固</hi>
昔周監於二代三聖制法立爵五等封國八百同姓五<lb/>
十有餘周公康叔建於魯衛各數百里太公於齊亦五<lb/>
侯九伯之地詩載其制曰价人維藩大師維垣大邦維<lb/>
<pb n="KR4h0132_WYG_284-2b"/>
屏大宗維翰懷德維寧宗子維城毋俾城壞毋獨斯畏<lb/>
所以親親賢賢褒表功德關諸盛衰深根固本為不可<lb/>
㧞者也故盛則周召相其治致刑錯衰則五伯扶其弱<lb/>
與共守自幽平之後日以陵夷至虖阸䧢河洛之間分<lb/>
為二周有逃責之臺被竊鈇之言然天下謂之共主强<lb/>
大弗之敢傾歴載八百餘年數極德盡既於王赧降為<lb/>
庻人用天年終號位已絶於天下尚猶枝葉相持莫得<lb/>
居其虛位海内無主三十餘年秦據勢勝之地騁狙詐<lb/>
<pb n="KR4h0132_WYG_284-3a"/>
之兵蠶食山東一切取勝因矜其所習自任私知姗笑<lb/>
三代盪滅古法竊自號為皇帝而子弟為匹夫内亡骨<lb/>
肉本根之輔外亡尺土藩翼之衛陳吳奮其白挺劉項<lb/>
隨而斃之故曰周過其歴秦不及期國勢然也漢興之<lb/>
初海内新定同姓寡少懲戒亡秦孤立之敗於是割裂<lb/>
疆土立二等之爵功臣侯者百有餘邑尊王子弟大啟<lb/>
九國自雁門以東盡遼陽為燕代常山以南太行左轉<lb/>
渡河濟漸于海為齊趙穀泗以往奄有龜䝉為梁楚東<lb/>
<pb n="KR4h0132_WYG_284-3b"/>
帶江湖薄㑹稽為荆吳北界淮瀕略廬衡為淮南波漢<lb/>
之陽亘九嶷為長沙諸侯北境周帀三垂外接胡越天<lb/>
子自有三河東郡潁川南陽自江陵以西至巴蜀北自<lb/>
雲中至隴西與京師内史凡十五郡公主列侯頗邑其<lb/>
中而藩國大者夸州兼郡連城數十宫室百官同制京<lb/>
師可謂矯枉過其正矣雖然高祖創業日不暇給孝惠<lb/>
享國又淺高后女主攝位而海内晏如亡狂狡之憂卒<lb/>
折諸吕之難成大宗之業者亦頼之於諸侯也然諸侯<lb/>
<pb n="KR4h0132_WYG_284-4a"/>
原本以大末流濫以致溢小者淫荒越法大者暌孤横<lb/>
逆以害身喪國故文帝采賈生之議分齊趙景帝用晁<lb/>
錯之計削吳楚武帝施主父之冊下推恩之令使諸侯<lb/>
王得分户邑以封子弟不行黜陟而藩國自析自此以<lb/>
來齊分為七趙分為六梁分為五淮南分為三皇子始<lb/>
立者大國不過十餘城長沙燕代雖有舊名皆亡南北<lb/>
邊矣景遭七國之難抑損諸侯减黜其官武有衡山淮<lb/>
南之謀作左官之律設附益之法諸侯惟得衣食租税<lb/>
<pb n="KR4h0132_WYG_284-4b"/>
不與政事至於哀平之際皆繼體苗裔親屬疎逺生於<lb/>
帷牆之中不為士民所尊勢與富室亡異而本朝短世<lb/>
國統三絶是故王莽知漢中外殫微本末俱弱亡所忌<lb/>
憚生其姦心因母后之權假伊周之稱顓作威福廟堂<lb/>
之上不降階序而運天下詐謀既成遂據南靣之尊分<lb/>
遣五威之吏馳傳天下班行符命漢諸侯王厥角稽首<lb/>
奉上璽韍惟恐在後或乃稱美頌德以求容媚豈不哀<lb/>
哉是以究其終始强弱之變明鑒戒焉<lb/>
<pb n="KR4h0132_WYG_284-5a"/>
　　王子侯表序上<hi>班固</hi>
大哉聖祖之建業也後嗣承序以廣親親至於孝武以<lb/>
諸侯王疆土過制或僭差失軌而子弟為匹夫輕重不<lb/>
相凖於是制詔御史諸侯王或欲推恩分子弟邑者令<lb/>
各條上朕且臨定其號名自是支庶畢侯矣詩云文王<lb/>
孫子本支百世信矣哉<lb/>
　　王子侯表序下<hi>班固</hi>
孝元之世亡王子侯者盛衰終始豈非命哉元始之際<lb/>
<pb n="KR4h0132_WYG_284-5b"/>
王莽擅朝偽褒宗室侯及王之孫焉居攝而愈多非其<lb/>
正故弗録旋踵亦絶悲夫<lb/>
　　高惠高后文功臣表序<hi>班固</hi>
自古帝王之興曷嘗不建輔弼之臣所與共成天功者<lb/>
乎漢興自秦二世元年之秋楚陳之歳初以沛公總帥<lb/>
雄俊三年然後西滅秦立漢王之號五年東克項羽即<lb/>
皇帝位八載而天下迺平始論功而定封訖十二年侯<lb/>
者百四十有三人時大城名都民人散亡户口可得而<lb/>
<pb n="KR4h0132_WYG_284-6a"/>
數裁十二三是以大侯不過萬家小者五六百户封爵<lb/>
之誓曰使黄河如帶泰山若礪國以永存爰及苗裔於<lb/>
是申以丹書之信重以白馬之盟又作十八侯之位次<lb/>
高后二年復詔丞相陳平盡差列侯之功録第下竟藏<lb/>
諸宗廟副在有司始未嘗不欲固根本而枝葉稍落也<lb/>
故逮文景四五世間流民既歸户口亦息列侯大者至<lb/>
三四萬户小國自倍富厚如之子孫驕逸忘其先祖之<lb/>
艱難多䧟法禁隕命亡國或亡子孫訖於孝武後元之<lb/>
<pb n="KR4h0132_WYG_284-6b"/>
年靡有孑遺耗矣罔亦少宻焉故孝宣皇帝愍而録之<lb/>
乃開廟藏覽舊籍詔令有司求其子孫咸出庸保之中<lb/>
並受復除或加以金帛用章中興之德降及孝成復加<lb/>
䘏問稍益衰微不絶如綫善乎杜業之納說也曰昔唐<lb/>
以萬國致時雍之政虞夏以之多羣后饗共已之治湯<lb/>
法三聖殷氏太平周封八百重譯來賀是以内恕之君<lb/>
樂繼絶世隆名之主安立亡國至於不及下車德念深<lb/>
矣成王察牧野之克顧羣后之勤知其恩結於民心功<lb/>
<pb n="KR4h0132_WYG_284-7a"/>
光於王府也故追述先父之志録遺老之筞高其位大<lb/>
其㝢愛敬飭盡命賜備厚大孝之隆於是為至至其沒<lb/>
也世主歎其功無民而不思所息之樹且猶不伐况其<lb/>
廟乎是以燕齊之祀與周並傳子繼弟及歴載不墮豈<lb/>
無刑辟繇祖之竭力故支庶頼焉迹漢功臣亦皆割符<lb/>
世爵受山河之誓存以著其號亡以顯其魂賞亦不細<lb/>
矣百餘年間而襲封者盡或絶失姓或乏無主朽骨孤<lb/>
於墓苗裔流於道生為愍𨽻死為轉屍以往况今甚可<lb/>
<pb n="KR4h0132_WYG_284-7b"/>
悲傷聖朝憐憫詔求其後四方忻忻靡不歸心岀入數<lb/>
年而不省察恐議者不思大義設言虛亡則厚德掩息<lb/>
遴柬布章非所以視化勸後也三人為衆雖難盡繼宜<lb/>
從尤功於是成帝復紹蕭何哀平之世增修曹參周勃<lb/>
之屬得其宜矣以綴續前紀究其本末並序位次盡於<lb/>
孝文以昭元功之侯籍云<lb/>
　　景武昭宣元成功臣表序<hi>班固</hi>
昔書稱蠻夷帥服詩云徐方既倈春秋列潞子之爵許<lb/>
<pb n="KR4h0132_WYG_284-8a"/>
其慕諸夏也漢興至於孝文時乃有弓高襄城之封雖<lb/>
自外來本功臣後故至孝景始欲侯降者丞相周亞夫<lb/>
守約而爭帝黜其議初開封賞之科又有吳楚之事武<lb/>
興胡越之伐將帥受爵應本約矣後世承平頗有勞臣<lb/>
輯而序之續元功次云<lb/>
　　西域傳序<hi>班固</hi>
西域以孝武時始通本三十六國其後稍分至五十餘<lb/>
皆在匈奴之西烏孫之南南北有大山中央有河東西<lb/>
<pb n="KR4h0132_WYG_284-8b"/>
六千餘里南北千餘里東則接漢阸以玉門陽闗西則<lb/>
限以葱嶺其南山東出金城與漢南山屬焉其河有兩<lb/>
原一岀葱嶺山一出于闐于闐在南山下其河北流與<lb/>
葱嶺河合東注蒲昌海蒲昌海一名鹽澤者也去玉門<lb/>
陽闗三百餘里廣袤三百里其水亭居冬夏不增减皆<lb/>
以為潛行地下南岀於積石為中國河云自玉門陽闗<lb/>
出西域有兩道從鄯善傍南山北波河西行至莎車為<lb/>
南道南道西踰䓤嶺則出大月氏安息自車師前王庭<lb/>
<pb n="KR4h0132_WYG_284-9a"/>
隨北山波河西行至䟽勒為北道北道西踰葱嶺則出<lb/>
大宛康居奄蔡焉耆西域諸國大率土著有城郭田畜<lb/>
與匈奴烏孫異俗故皆役屬匈奴匈奴西邊日逐王置<lb/>
僮僕都尉使領西域常居焉耆危須尉黎間賦稅諸國<lb/>
取富給焉自周衰戎狄錯居涇渭之北及秦始皇攘卻<lb/>
戎狄築長城界中國然西不過臨洮漢興至於孝武事<lb/>
征四夷廣威徳而張騫始開西域之迹其後驃騎將軍<lb/>
擊破匈奴右地降渾邪休屠王遂空其地始築令居以<lb/>
<pb n="KR4h0132_WYG_284-9b"/>
西初置酒泉郡後稍發徙民充實之分置武威張掖敦<lb/>
煌列四郡據兩闗焉自貳師將軍伐大宛之後西域震<lb/>
懼多遣使來貢獻漢使西域者益得職於是自敦煌西<lb/>
至鹽澤往往起亭而輪臺渠犂皆有田卒數百人置使<lb/>
者校尉領䕶以給使外國者至宣帝時遣衛司馬使䕶<lb/>
鄯善以西數國及破姑師未盡殄分以爲車師前後王<lb/>
及山北六國時漢獨䕶南道未能盡并北道也然匈奴<lb/>
不自安矣其後日逐王畔單于將衆來降䕶鄯善以西<lb/>
<pb n="KR4h0132_WYG_284-10a"/>
使者鄭吉迎之既至漢封日逐王為歸德侯吉為安逺<lb/>
侯是歳神爵三年也乃因使吉並䕶北道故號曰都䕶<lb/>
都䕶之起自吉置矣僮僕都尉由此罷匈奴益弱不得<lb/>
近西域於是徙屯田田於北胥鞬披莎車之地屯田校<lb/>
尉始屬都䕶都䕶督察烏孫康居諸外國動靜有變以<lb/>
聞可安輯安輯之可擊擊之都䕶治烏壘城去陽闗二<lb/>
千七百三十八里與渠犂田官相近土地肥饒於西域<lb/>
為中故都䕶治焉至元帝時復置戊已校尉屯田車師<lb/>
<pb n="KR4h0132_WYG_284-10b"/>
前王庭是時匈奴東蒲類王兹力支將人衆千七百餘<lb/>
人降都䕶都䕶分車師後王之西為烏貪訾離地以處<lb/>
之自宣元後單于稱藩臣西域服從其土地山川王侯<lb/>
户數道里逺近翔實矣<lb/>
　　貨殖傳叙<hi>班固</hi>
昔先王之制自天子公侯卿大夫士至於皁𨽻抱闗擊<lb/>
柝者其爵禄奉養宫室車服棺槨祭祀死生之制各有<lb/>
差品小不得僣大賤不得踰貴夫然故上下序而民志<lb/>
<pb n="KR4h0132_WYG_284-11a"/>
定於是辨其土地川澤丘陵衍沃原隰之宜教民樹種<lb/>
畜養五穀六畜及至魚鼈鳥獸雚蒲材幹器械之資所<lb/>
以養生送終之具靡不皆育育之以時而用之有節草<lb/>
木未落斧斤不入於山林豺獺未祭罝網不布於壄澤<lb/>
鷹隼未擊矰弋不施於徯隧既順時而取物然猶山不<lb/>
茬蘖澤不伐夭蝝魚麛卵咸有常禁所以順時宣氣蕃<lb/>
阜庶物稸足功用如此之備也然後四民因其土宜各<lb/>
任智力夙興夜寐以治其業相與通功易事交利而俱<lb/>
<pb n="KR4h0132_WYG_284-11b"/>
贍非有徵發期㑹而逺近咸足故易曰后以財成輔相<lb/>
天地之宜以左右民備物致用立成器以為天下利莫<lb/>
大乎聖人此之謂也管子云古之四民不得雜處士相<lb/>
與言仁義於閒晏工相與議技巧於官府商相與語財<lb/>
利於市井農相與謀稼穡於田壄朝夕從事不見異物<lb/>
而遷焉故其父兄之教不肅而成子弟之學不勞而能<lb/>
各安其居而樂其業甘其食而美其服雖見竒麗紛華<lb/>
非其所習辟猶戎翟之與于越不相入矣是以欲寡而<lb/>
<pb n="KR4h0132_WYG_284-12a"/>
事節財足而不爭於是在民上者道之以德齊之以禮<lb/>
故民有恥而且敬貴誼而賤利此三代之所以直道而<lb/>
行不嚴而治之大略也及周室衰禮法墮諸侯刻桷丹<lb/>
楹大夫山節藻棁八佾舞於庭雍徹於堂其流至乎士<lb/>
庶人莫不離制而棄本稼穡之民少商旅之民多穀不<lb/>
足而貨有餘陵夷至乎桓文之後禮誼大壞上下相冒<lb/>
國異政家殊俗耆欲不制僭差亡極於是商通難得之<lb/>
貨工作亡用之器士設反道之行以追時好而取世資<lb/>
<pb n="KR4h0132_WYG_284-12b"/>
偽民背實而要名姦夫犯害而求利簒弑取國者為王<lb/>
公圉奪成家者為雄桀禮義不足以拘君子刑戮不足<lb/>
以威小人富者木土被文錦犬馬餘肉粟而貧者裋褐<lb/>
不完唅菽飲水其為編户齊民同列而以財力相君雖<lb/>
為僕虜猶亡愠色故夫飾變詐為姦軌者自足乎一世<lb/>
之間守道循理者不免於饑寒之患其教自上興繇法<lb/>
度之無限也故列其行事以傳世變云<lb/>
　　游俠傳叙<hi>班固</hi>
<pb n="KR4h0132_WYG_284-13a"/>
古者天子建國諸侯立家自卿大夫以至於庶人各有<lb/>
等差是以民服事其上而下無覬覦孔子曰天下有道<lb/>
政不在大夫百官有司奉法承令以修所職失職有誅<lb/>
侵官有罰夫然故上下相順而庶事理焉周室既微禮<lb/>
樂征伐自諸侯出桓文之後大夫世權陪臣執命陵夷<lb/>
至於戰國合從連衡力政爭强繇是列國公子魏有信<lb/>
陵趙有平原齊有孟嘗楚有春申皆藉王公之勢競為<lb/>
游俠雞鳴狗盗無不賓禮而趙相虞卿棄國捐君以周<lb/>
<pb n="KR4h0132_WYG_284-13b"/>
窮交魏齊之厄信陵無忌竊符矯命戮將專師以赴平<lb/>
原之急皆以取重諸侯顯名天下搤掔而游談者以四<lb/>
豪為稱首於是背公死黨之議成守職奉上之義廢矣<lb/>
及至漢興禁網疏濶未之匡改也是故代相陳豨從車<lb/>
千乘而吳濞淮南皆招賓客以千數外戚大臣魏其武<lb/>
安之屬競逐於京師布衣游俠劇孟郭解之徒馳騖於<lb/>
閭閻權行州域力折公侯衆庶榮其名迹覬而慕之雖<lb/>
其陷於刑辟自與殺身成名若季路仇牧死而不悔也<lb/>
<pb n="KR4h0132_WYG_284-14a"/>
故曽子曰上失其道民散久矣非明王在上視之以好<lb/>
惡齊之以禮法民曷繇知禁而反正乎古之正法五霸<lb/>
三王之辠人也而六國五霸之辠人也夫四豪者又六<lb/>
國之辠人也况於郭解之倫以匹夫之細竊殺生之權<lb/>
其罪已不容於誅矣觀其温良泛愛振窮周急謙退不<lb/>
伐亦皆有絶異之姿惜乎不入於道徳茍放縱於末流<lb/>
殺身亡宗非不幸也自魏其武安淮南之後天子切齒<lb/>
衛霍改節然郡國豪傑處處各有京師親戚冠蓋相望<lb/>
<pb n="KR4h0132_WYG_284-14b"/>
亦古今常道莫足言者唯成帝時外家王氏賓客為盛<lb/>
而樓䕶為帥及王莽時諸公之間陳遵為雄閭里之俠<lb/>
原涉為魁<lb/>
　　叙傳<hi>班固</hi>
班氏之先與楚同姓令尹子文之後也子文初生棄於<lb/>
瞢中而虎乳之楚人謂乳穀謂虎於檡故名穀於檡字<lb/>
子文楚人謂虎班其子以為號秦之滅楚遷晉代之間<lb/>
因氏焉始皇之末班壹避墬於樓煩致馬牛羊數千羣<lb/>
<pb n="KR4h0132_WYG_284-15a"/>
值漢初定與民無禁當孝惠髙后時以財雄邊岀入弋<lb/>
獵旌旗鼓吹年百餘歲以壽終故北方多以壹為字者<lb/>
壹生孺孺為任俠州郡歌之孺生長官至上谷守長生<lb/>
囘以茂材為長子令囘生况舉孝亷為郎積功勞至上<lb/>
河農都尉大司農奏課連最入為左曹越騎校尉成帝<lb/>
之初女為倢伃致仕就第貲累千金徙昌陵昌陵後罷<lb/>
大臣名家皆占數於長安况生三子伯斿穉伯少受詩<lb/>
於師丹大將軍王鳯薦伯宜勸學召見宴昵殿容貌甚<lb/>
<pb n="KR4h0132_WYG_284-15b"/>
麗誦説有法拜為中常侍時上方鄉學鄭寛中張禹朝<lb/>
夕入説尚書論語於金華殿中詔伯受焉既通大義又<lb/>
講異同於許商遷奉車都尉數年金華之業絶出與王<lb/>
許子弟為羣在於綺襦紈絝之間非其好也家本北邊<lb/>
志節忼慨數求使匈奴河平中單于來朝上使伯持節<lb/>
迎於塞下㑹定襄大姓石季羣輩報怨殺追捕吏伯上<lb/>
狀因自請願試守期月上遣侍中中郎將王舜馳傳代<lb/>
伯䕶單于並奉璽書印綬即拜伯為定襄太守定襄聞<lb/>
<pb n="KR4h0132_WYG_284-16a"/>
伯素貴年少自請治劇畏其下車作威吏民竦息伯至<lb/>
請問耆老父祖故人有舊恩者迎延滿堂日為供具執<lb/>
子孫禮郡中益弛諸所賓禮皆名豪懐恩醉酒共諌伯<lb/>
宜頗攝録盗賊具言本謀亡匿處伯曰是所望於父師<lb/>
矣迺召屬縣長吏選精進掾史分部収捕及他隠伏旬<lb/>
日盡得郡中震栗咸稱神明歳餘上徵伯伯上書願過<lb/>
故郡上父祖塚有詔太守都尉以下㑹因召宗族各以<lb/>
親疎加恩施散數百金北州以為榮長老紀焉道病中<lb/>
<pb n="KR4h0132_WYG_284-16b"/>
風既至以侍中光禄大夫養病賞賜甚厚數年未能起<lb/>
㑹許皇后廢班倢伃供養東宫進侍者李平為倢伃而<lb/>
趙飛燕為皇后伯遂稱篤久之上出過臨候伯伯惶恐<lb/>
起眂事自大將軍薨後富平定陵侯張放淳于長等始<lb/>
愛幸出為微行行則同輿執轡入侍禁中設宴飲之㑹<lb/>
及趙李諸侍中皆引滿舉白談笑大噱時乗輿幄坐張<lb/>
畫屏風畫紂醉踞妲已作長夜之樂上以伯新起數目<lb/>
禮之因顧指畫而問伯紂為無道至於是乎伯對曰書<lb/>
<pb n="KR4h0132_WYG_284-17a"/>
云迺用婦人之言何有踞肆於朝所謂衆惡歸之不如<lb/>
是之甚者也上曰茍不如此此圖何戒伯曰沈湎於酒<lb/>
微子所以告去也式號式呼大雅所以流連也詩書淫<lb/>
亂之戒其原皆在於酒上乃喟然歎曰吾久不見班生<lb/>
今日復聞讜言放等不懌稍自引起更衣因罷出時長<lb/>
信庭林表適使來聞見之後上朝東宫太后泣曰帝間<lb/>
顔色瘦黒班侍中本大將軍所舉宜寵異之益求其庇<lb/>
以輔聖徳宜遣富平侯且就國上曰諾車騎將軍王音<lb/>
<pb n="KR4h0132_WYG_284-17b"/>
聞之以風丞相御史奏富平侯罪過上乃出放為邊都<lb/>
尉後復徵入太后與上書曰前所道尚未效富平侯反<lb/>
復來其能黙乎上謝曰請合奉詔是時許商為少府師<lb/>
丹為光禄勲上於是引商丹入為光禄大夫伯遷水衡<lb/>
都尉與兩師並侍中皆秩中二千石每朝東宫常從及<lb/>
有大政俱使諭指於公卿上亦稍薄游宴復修經書之<lb/>
業太后甚悦丞相方進復奏富平侯竟就國㑹伯病卒<lb/>
年三十八朝廷愍惜焉斿博學有俊才左將軍史丹舉<lb/>
<pb n="KR4h0132_WYG_284-18a"/>
賢良方正以對䇿為議郎遷諫大夫右曹中郎將與劉<lb/>
向校秘書每奏事斿以選受詔進讀羣書上器其能賜<lb/>
以秘書之副時書不布自東平思王以叔父求太史公<lb/>
諸子書大將軍白不許語在東平王傳斿亦早卒有子<lb/>
曰嗣顯名當世穉少為黄門郎中常侍方直自守成帝<lb/>
季年立定陶王為太子數遣中盾請問近臣穉獨不敢<lb/>
答哀帝即位出穉為西河屬國都尉遷廣平相王莽少<lb/>
與穉兄弟同列友善兄事斿而弟畜穉斿之卒也修緦<lb/>
<pb n="KR4h0132_WYG_284-18b"/>
麻賻賵甚厚平帝即位太后臨朝莽秉政方欲文致太<lb/>
平使使者分行風俗采頌聲而穉無所上琅琊太守公<lb/>
孫閎言災害於公府大司空甄豐遣屬馳至兩郡諷吏<lb/>
民而劾閎空造不祥穉絶嘉應嫉害聖政皆不道太后<lb/>
曰不宣徳美宜與言災害者異罰且後宮賢家我所哀<lb/>
也閎獨下獄誅穉愳上書陳恩謝罪願歸相印入補延<lb/>
陵園郎太后許焉食故禄終身繇是班氏不顯莽朝亦<lb/>
不罹咎初成帝性寛進入直言是以王音翟方進等繩<lb/>
<pb n="KR4h0132_WYG_284-19a"/>
法舉過而劉向杜鄴王章朱雲之徒肆意犯上故自帝<lb/>
師安昌侯諸舅大將軍兄弟及公卿大夫後宫外屬史<lb/>
許之家有貴寵者莫不被文傷詆唯谷永嘗言建始河<lb/>
平之際許班之貴傾動前朝熏灼四方賞賜無量空虚<lb/>
内臧女寵至極不可尚矣今之後起天所不饗什倍於<lb/>
前永指以駁譏趙李亦無間云穉生彪彪字叔皮幼與<lb/>
從兄嗣共遊學家有賜書内足於財好古之士自逺方<lb/>
至父黨揚子雲以下莫不造門嗣雖修儒學然貴老嚴<lb/>
<pb n="KR4h0132_WYG_284-19b"/>
之術桓生欲借其書嗣報曰若夫嚴子者絶聖棄智修<lb/>
生保真清虚澹泊歸之自然獨師友造化而不為世俗<lb/>
所役者也漁釣於一壑則萬物不奸其志棲遲於一丘<lb/>
則天下不易其樂不絓聖人之罔不齅驕君之餌蕩然<lb/>
肆志談者不得而名焉故可貴也今吾子已貫仁誼之<lb/>
羈絆繫名聲之韁鎻伏周孔之軌躅馳顔閔之極摰既<lb/>
繫攣於世教矣何用大道為自眩矅昔有學步於邯鄲<lb/>
者曽未得其髣髴又復失其故步遂匍匐而歸耳恐似<lb/>
<pb n="KR4h0132_WYG_284-20a"/>
此類故不進嗣之行已持論如此叔皮唯聖人之道然<lb/>
後盡心焉年二十遭王莽敗世祖即位於冀州時隗囂<lb/>
據壟擁衆招輯英俊而公孫述稱帝於蜀漢天下雲擾<lb/>
大者連州郡小者據縣邑囂問彪曰往者周亡戰國並<lb/>
爭天下分裂數世然後迺定其抑者從横之事復起於<lb/>
今乎將承運迭興在於一人也願先生論之對曰周之<lb/>
廢興與漢異昔周立爵五等諸侯從政本根既微枝葉<lb/>
强大故其末流有從横之事其勢然也漢家承秦之制<lb/>
<pb n="KR4h0132_WYG_284-20b"/>
並立郡縣主有專已之威臣無百年之柄至於成帝假<lb/>
借外家哀平短祚國嗣三絶危自上起傷不及下故王<lb/>
氏之貴輕擅朝廷能竊號位而不根於民是以即真之<lb/>
後天下莫不引領而嘆十餘年間外内騷擾逺近俱發<lb/>
假號雲合咸稱劉氏不謀而同辭方今雄桀帶州城者<lb/>
皆無七國世業之資詩云皇矣上帝臨下有赫鑒觀四<lb/>
方求民之莫今民皆謳吟思漢鄉仰劉氏已可知矣囂<lb/>
曰先生言周漢之勢可也至於但見愚民習識劉氏姓<lb/>
<pb n="KR4h0132_WYG_284-21a"/>
號之故而謂漢家復興疏矣昔秦失其鹿劉季逐而掎<lb/>
之時民復知漢乎既感囂言又愍狂狡之不息迺著王<lb/>
命論以救時難知隗囂終不寤乃避墬於河西河西大<lb/>
將軍竇融嘉其美徳訪問焉舉茂材為徐令以病去官<lb/>
後數應三公之召仕不為禄所如不合學不為人博而<lb/>
不俗言不為華述而不作有子曰固弱冠而孤作幽通<lb/>
之賦以致命遂志固以為唐虞三代詩書所及世有典<lb/>
籍故雖堯舜之盛必有典謨之篇然後揚名於後世冠<lb/>
<pb n="KR4h0132_WYG_284-21b"/>
徳於百王故曰巍巍乎其有成功煥乎其有文章也漢<lb/>
紹堯運以建帝業至於六世史臣乃追述功徳私作本<lb/>
紀編於百王之末厠於秦項之列太初以後闕而不録<lb/>
故探纂前記綴輯所聞以述漢書起於髙祖終於孝平<lb/>
王莽之誅十有二世二百三十年綜其行事旁貫五經<lb/>
上下洽通為春秋考紀表志傳凡百篇<lb/>
　<lb/>
　文章辨體彚選巻二百八十四<lb/>
</p>
<p>
</p>
  </div>
</body>
</text>
</TEI>
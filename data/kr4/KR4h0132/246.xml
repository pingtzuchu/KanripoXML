<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻二百四十六</head> <lb/>
    <p>
<pb n="KR4h0132_WYG_246-1a"/>
欽定四庫全書<lb/>
　文章辨體彚選巻二百四十六<lb/>
　　　　　　　　　　　　明　賀復徴　編<lb/>
書四十二<lb/>
　　答利西泰<hi>明虞淳熙</hi>
不佞熈陳留人也越故有蠻夷之虞而不佞自陳留徙<lb/>
越稱中國之虞越人君子數爲不佞言利西泰先生非<lb/>
中國人然賢者也又精天文方技握算之術何公露少<lb/>
<pb n="KR4h0132_WYG_246-1b"/>
參得其一二欲傳不佞㑹病結轖眩瞀不果學亦不果<lb/>
來學時時神徃左右恍石交矣既而翁太守周野出畸<lb/>
人十篇令序弁首慙非𤣥晏妄譏𤣥白負弩播粃聊爾<lb/>
前引故當轉尤醯鷄障耳不佞生三歲許時便知有三<lb/>
聖人之教聲和影隨至今坐鼎足上不得下側聞先生<lb/>
降神西域眇少釋迦將無類我魯人詆仲尼東家丘忽<lb/>
於近耶及受讀天堂地獄短長之說又似未繙其書未<lb/>
了其義者豈不聞佛書有云入無間地獄窮刼不出他<lb/>
<pb n="KR4h0132_WYG_246-2a"/>
化自在天尊一晝夜爲人間一千六百歲乎推此而論<lb/>
定有遺矚夫不全窺其秘而輒施攻具舍衛之堅寧遽<lb/>
能破敢請徧閱今上所頒佛藏角其同異摘其瑕釁更<lb/>
出一書懸之國門俾左袒瞿曇者恣所弹射萬一鵠無<lb/>
飲羽人徒空箙斯非千古一快事哉見不出此僅出謏<lb/>
聞資彼匿笑一何爲計之疏也藉令孜孜汲汲日温時<lb/>
習無暇盡閱其書請先閱宗鏡録戒疏發隠及西域記<lb/>
神僧傳法苑珠林諸書探微稽實亦足開聲罪之端不<lb/>
<pb n="KR4h0132_WYG_246-2b"/>
然者但曰我國向輕此人此人生處吾盡識之安知非<lb/>
别一西天别亦釋迦如此間三鄒二老良史所不辨者<lb/>
乎古今異時方域遼邈未可以一人之疑疑千人之信<lb/>
也原夫白馬東來香象西駕信使重譯徃來不絶一夫<lb/>
可欺萬衆難惑堂堂中國賢聖總萃謂二千餘年之人<lb/>
盡爲五印諸戒所愚有是事哉兹無論其人之輕重直<lb/>
議其書之是非象山陽明傳燈宗門列俎孔廟其書近<lb/>
理概可知矣且太祖文皇竝崇刹像名卿察相咸峙金<lb/>
<pb n="KR4h0132_WYG_246-3a"/>
湯火書廬居談何容易幸毋以西人攻西人一遭敗蹶<lb/>
教門頓圯天主有靈寧忍授甲推轂於先生自隳聖城<lb/>
失定吉界耶不佞固知先生奉天主戒堅於金石斷無<lb/>
倍師渝盟之理第六經子史既足取徴彼三藏十二部<lb/>
者其意毎與先生合轍一寓目語便相襲詎知讀畸人<lb/>
十篇者掩卷而起曰了不異佛意乎遼豕野芹竊爲先<lb/>
生不取也嗟乎羣生蠕蠕果核之内不知有膚安知有<lb/>
殻况復膚殻外事存而不論是或一道惟先生擇焉倚<lb/>
<pb n="KR4h0132_WYG_246-3b"/>
枕騰口深愧謙占穹量鴻包應弗標外<lb/>
　　與焦弱侯<hi>李贄</hi>
人猶水也豪杰猶巨魚也欲求巨魚必須異水欲求豪<lb/>
杰必須異人此的然之理也今夫井非不清潔也味非<lb/>
不甘美也日用飲食非不甚切於人若不可缺以一旦<lb/>
也然持任公之釣者則未嘗井焉求之矣何也以井不<lb/>
生魚也欲求三寸之魚亦了不可得矣今夫海未嘗清<lb/>
潔也未嘗甘㫖也然非萬斛之舟不可入非長生於海<lb/>
<pb n="KR4h0132_WYG_246-4a"/>
者不可以履于海蓋能活人亦能殺人能富人亦能貧<lb/>
人其不可恃之以爲安倚之以爲常也明矣然而鵾鵬<lb/>
化焉蛟龍藏焉萬寳之都而吞舟之魚所樂而遊遨也<lb/>
彼但一開口而百丈風㠶並流以入曾無所礙則其腹<lb/>
中固已江漢若矣此其爲物豈豫且之所能制網罟之<lb/>
所能牽耶自生自死自去自來水族千億惟有驚怪長<lb/>
太息而已而况人未之見乎予家泉海海邉人謂予言<lb/>
有大魚入港潮去不得去呼集數十百人持刀斧直上<lb/>
<pb n="KR4h0132_WYG_246-4b"/>
魚背恣意斫割連數十百石是魚猶恬然如故也俄而<lb/>
潮至復乗之而去矣然此猶其小者也乗潮入港港可<lb/>
容身則兹魚亦苦不大也予友有莫姓者住雷海之濱<lb/>
同官滇中親爲我言有大魚如山初視猶以爲雲若霧<lb/>
也中午霧盡收果見一山在海中連亘若太行自東徙<lb/>
西直至半月日乃休則是魚也其長又奚啻三千餘里<lb/>
者哉嗟乎豪杰之士亦若此焉爾矣今若索豪士於鄉<lb/>
人皆好之中是猶釣魚於井也胡可得也則其人可謂<lb/>
<pb n="KR4h0132_WYG_246-5a"/>
智者歟何也豪杰之士次非鄉人之所好而鄉人之中<lb/>
亦不生豪杰古今賢聖皆豪傑爲之非豪杰而能爲聖<lb/>
賢自古無之矣今日夜汲汲欲與天下之豪杰共爲賢<lb/>
聖而乃索豪杰於鄉人則非但失却豪杰亦且失却賢<lb/>
聖之路矣所謂北轅而南其轍亦又安可得也吾見其<lb/>
人决非豪傑亦决非有爲聖賢之真志者何也若是真<lb/>
豪杰决無有不識豪杰之人若是真志要爲聖賢决無<lb/>
有不知賢聖之路者尚安有坐井釣魚之理也<lb/>
<pb n="KR4h0132_WYG_246-5b"/>
　　答馮次牧書<hi>陳繼儒</hi>
儒擲青衫以來毎欲絶塵自上從方外異人先生浪遊<lb/>
名山神魚乘浪靈鰲戴岳安徃而不得所之也老親在<lb/>
侍束脰羈笯強爲門生受經博糈以供朝夕於是復買<lb/>
書糈不足取酒於是復賣文親沒營𦵏偶得數弓地於<lb/>
余峰櫛沐風雨栽挿松杉穿坎其側以附容棺之墟於<lb/>
是復入山結數椽茅屋歌斯哭斯圉圉殆盡非有皇甫<lb/>
著述之癖又非有盧鴻乙草堂司空表聖之王官谷也<lb/>
<pb n="KR4h0132_WYG_246-6a"/>
田牧徃來浪相指目足下排盪先賢且欲引而置之千<lb/>
古竒人之上兹言大非所敢任獨所謂不任俠不標榜<lb/>
竊嘗勸之同志而鮮有應者夫有教無類非不擇其類<lb/>
蓋無類聚也危行言遜非危峩之危蓋臨深履薄之危<lb/>
也儒嘗閱徐孺子傳本豫章南昌人也徒步走江夏弔<lb/>
太尉黃瓊又走太原㑹𦵏郭林宗母僕僕千里意欲何<lb/>
爲當時標榜之風攙入士大夫膏肓骨髓中東京之禍<lb/>
那得不烈惟袁閎申屠蟠差覺清穏從此長養得管遼<lb/>
<pb n="KR4h0132_WYG_246-6b"/>
東龎襄陽二老出來而二老又絶無毫髪語言文字逗<lb/>
漏人間使後世無聲可尋無楷可梯潛龍勿用吾師乎<lb/>
吾師乎食芹而甘願以分獻第足下代興文苑獨步江<lb/>
東麗典新聲繹絡奔㑹濯五湖之濤采奪萬象之寒芒<lb/>
大業方新修塗伊始俟他年揖讓䕫龍退尋綺皓僕於<lb/>
此同炊黍未熟蒸梨正香不妨拭冷涕撥寒灰共話出<lb/>
世法於苕帚菴中也箋引記叙弟心口俱折所謂當今<lb/>
不得不以此事推卿懐中一瓣香遥向天益堂禮却其<lb/>
<pb n="KR4h0132_WYG_246-7a"/>
亦收我於嬾榜末後否謝忱更具别楮<lb/>
　　與孫立亭太宰書<hi>袁宏道</hi>
職以謭劣謬辱老先生知遇天髙地厚未足爲比古人<lb/>
云感恩易知已難竭其爝光以助日月之萬一職之至<lb/>
願而故例見格初非本心寸功莫効五内若割一則感<lb/>
時事之多虞一則歎知已之難逢回首國門唯有飛涕<lb/>
而已今正論雖伸隂機猶伏崇正之本在於擇人抑隂<lb/>
之道在於速斷然以職揆之事理今之急務在補大僚<lb/>
<pb n="KR4h0132_WYG_246-7b"/>
而大僚未可必得莫若委曲補其小而易下者如光禄<lb/>
太僕之類萬一有變則其人近而其位次亦相宜猶不<lb/>
至中流乞壺也所謂變者一曰内二曰外在内非臣子<lb/>
之所忍言然不可一日不熟慮也在外則東北之敵是已<lb/>
爲今之計莫若起一二曉暢軍事曾經戰陣者分領薊<lb/>
遼毋以寸朽爲棄而又取監司五品以上才望出類者<lb/>
盡補京卿以實朝廷有闕則實補無闕則添註無補大<lb/>
僚之名而有人賢之實庶幾得㫖猶易夫添註非舊制<lb/>
<pb n="KR4h0132_WYG_246-8a"/>
也然不愈於國之空虚乎處今日之時正古人所謂權<lb/>
以濟事者似亦不當拘拘矣目今考選一事尤爲吃𦂳<lb/>
詢之宜周而行之宜速其人當取其心地平而議論正<lb/>
者若但取赫赫之名而不論其心以才濟佞其奸乃毒<lb/>
是不可不亟辨也所謂擇人者此也今之議論紛紜以<lb/>
極除奸之道在辨其魁而斷之獨所言爲國家者正也<lb/>
所言爲家身者奸也論人有實迹不傷厚道者正也論<lb/>
人而牽枝帶蔓語幽隠而意傾險者奸也直言時事無<lb/>
<pb n="KR4h0132_WYG_246-8b"/>
所依違者雖偏亦正也假借題目預爲迎合者雖正亦<lb/>
奸也所謂抑隂者此也又有一種奸邪本非族類自知<lb/>
彌天之罪不容于世則又強附正論揑造書札以恐嚇<lb/>
鄉曲其言似忠其計甚詭尤當急辨職言止此臨書惆<lb/>
悵不知所云<lb/>
　　與友人論時文<hi>袁宏道</hi>
當代以文取士謂之舉業士雖借以取世資弗貴也厭<lb/>
其時也走獨謬謂不然夫以後視今今猶古也以文取<lb/>
<pb n="KR4h0132_WYG_246-9a"/>
士文猶詩也後千百年安知不瞿唐而盧駱之顧奚必<lb/>
古文詞而後不朽哉且公所謂古文者至今日而敝極<lb/>
矣何也優於漢謂之文不文矣奴於唐謂之詩不詩矣<lb/>
取宋元諸公之餘沫而潤色之謂之詞曲諸家不詞曲<lb/>
諸家矣大約愈古愈近愈似愈<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>天地間真文澌滅殆<lb/>
盡獨博士家言猶有可取其體無沿襲其詞必極才之<lb/>
所至其調年變而月不同手眼各出機軸亦異二百年<lb/>
來上之所以取士與士子之伸其獨往者僅有此文而<lb/>
<pb n="KR4h0132_WYG_246-9b"/>
卑今之士反以爲文不類古至擯斥之不見齒於詞林<lb/>
嗟夫彼不知有時也安知有文夫沈之畫祝之字今也<lb/>
然有偽爲呉興之筆永和之書者不敢與之論高下矣<lb/>
宣之陶方之金今也然有偽爲古鐘鼎及哥柴等窰者<lb/>
不得與之論輕重矣何則貴其真也今之所謂可傳者<lb/>
大抵皆假骨董<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>法帖類也彼聖人賢者理雖近腐而<lb/>
意則常新詞雖近卑而調則無前以彼較此孰傳而孰<lb/>
不可傳也哉<lb/>
<pb n="KR4h0132_WYG_246-10a"/>
　　與呉敦之書<hi>袁宏道</hi>
東南山川秀媚不可言如少女時花婉弱可愛楚中非<lb/>
無名山大川然終是大漢將軍鹽商婦耳自春徂夏游<lb/>
殆三月由越返呉山行殆二千餘里山則飛來南屏五<lb/>
雲南北高峰㑹稽禹穴青口天目黃山白嶽水則西湖<lb/>
湘湖鑑湖錢塘江新安江而五泄爲最勝在諸暨縣百<lb/>
里外百幅鮫綃自天而挂洞則玉京煙霞水樂呼猿之<lb/>
屬玉京竒甚泉則龍井虎跑真珠之屬其他不記名者<lb/>
<pb n="KR4h0132_WYG_246-10b"/>
尚多友則陶周望公望虞長孺僧孺王靜虛皆禪友也<lb/>
然皆禪而詩汪仲嘉梅季豹潘景升方子公皆詩友也<lb/>
然皆詩而雋就中唯周望與弟相終始相依三月僧則<lb/>
雲棲戒山湛然立玉雲棲古佛戒山法王湛然立玉禪<lb/>
伯也其他𤨏𤨏者固不暇辱紙筆所可喜者過越於亂<lb/>
文集中識出徐渭殆是我朝第一詩人王李爲之短氣<lb/>
所可恨者杭州假髻太濶紹興搽粉太多岳墳無十里<lb/>
朱樓蘭亭一破敗亭子袁中郎趣高而不飲酒潘景升<lb/>
<pb n="KR4h0132_WYG_246-11a"/>
愛客而囊無一錢其浪游之趣非筆所能描冩兄見帖<lb/>
自當㑹之弟游覽詩章近亦成帙其中非驚人語則嗔<lb/>
人語嗔人者爲人所嗔也昨長洲公已覔去發刋弟嘗<lb/>
謂天下有大敗興事三而破國亡家不與焉山水朋友<lb/>
不相凑一敗興也朋友忙相聚不及二敗興也游非其<lb/>
時或花落山枯三敗興也弟兹游可謂兼之豈非前生<lb/>
報縁哉<lb/>
　　與友人論文<hi>焦竑</hi>
<pb n="KR4h0132_WYG_246-11b"/>
竊謂君子之學凡以致道也道致矣而性命之深窅與<lb/>
事功之曲折無不瞭然於中者此豈待索之外哉吾取<lb/>
其瞭然者而抒冩之文從生焉故性命事功其實也而<lb/>
文特所以文之而已惟文以文之則意不能無首尾語<lb/>
不能無呼應格不能無結構者詞與法也而不能離實<lb/>
以爲詞與法也六經四子無論已即莊老申韓管晏之<lb/>
書豈至如後世之空言哉莊老之於道申韓管晏之於<lb/>
事功皆心之所契身之所履無絲粟之疑而其爲言也<lb/>
<pb n="KR4h0132_WYG_246-12a"/>
如倒囊出物借書於手而天下之至文在焉其實勝也<lb/>
漢世蒯通隋何酈生陸賈游說之文也而宗戰國晁錯<lb/>
賈誼經濟之文也而宗申韓管晏司馬相如東方朔吾<lb/>
丘夀王譎諌之文也而宗楚詞董仲舒匡衡揚雄劉向<lb/>
說理之文也而宗六經司馬遷班固荀悦紀載之文也<lb/>
而宗春秋左氏其詞與法可謂盛矣而華實相副猶爲<lb/>
近古至於今稱焉唐之文實不勝法宋之文法不勝詞<lb/>
蓋去古遠矣而總之實未澌盡也近世之文吾不知之<lb/>
<pb n="KR4h0132_WYG_246-12b"/>
矣彼其所有者道耶德耶事功耶蔑其實而欲妄爲之<lb/>
詞身居一室而指顧寰海之圖家蓋屢空而侈談崇高<lb/>
之饗非獨實不中窽乃其中疑似影響方不自快又安<lb/>
能瞭然於口與手乎夫詞非文之急也而古之詞又不<lb/>
以相襲爲美書不借采於易詩非假塗於春秋也至於<lb/>
馬班韓栁乃不能無本祖顧如花在蜜蘖在酒始也不<lb/>
能不藉二物以胎之而脱葉陳骸自標靈采實者虚之<lb/>
死者活之臭腐者神竒之如光弼入子儀之軍而旗旌<lb/>
<pb n="KR4h0132_WYG_246-13a"/>
壁壘皆爲變色斯不謂善法古者哉近世不求其先於<lb/>
文者而獨詞之知乃曰以古之詞屬今之事此爲古文<lb/>
云爾韓子不云乎惟古於詞必已出降而不能乃剽賊<lb/>
夫古以爲賊今以爲程故學者類取殘膏剰馥以相鱗<lb/>
次天呉紫鳯顛倒短褐而以炫盲者之觀可不可也蘇<lb/>
子云錦繡綺縠服之美者也然尺寸而割之錯維而紐<lb/>
之則綈繒之不若今之敝何以異此以一二陋者爲之<lb/>
不足怪也乃悉羣盲以趨之謬種流傳浸以成習至有<lb/>
<pb n="KR4h0132_WYG_246-13b"/>
作者當其前反忽視而不顧斯可怪矣學古者知有道<lb/>
而已道之能致文不文皆無意也而况茍以冀人之知<lb/>
乎僕雅不能文又力薄塗遠方圖其大者而奚暇於此<lb/>
輒因執事之論一出其狂言惟有以教之幸甚<lb/>
　　上沈龍江<hi>許獬</hi>
某自少時伏讀公爲宗伯時所爲舉業式頒行天下者<lb/>
則已知當朝有沈龍江先生鋭意斯文以世教爲已責<lb/>
既壯守其轍不敢變遂叨一售官中秘未數月而公膺<lb/>
<pb n="KR4h0132_WYG_246-14a"/>
天下之新命入贊大政爲天下宰某私喜自語賢者固<lb/>
不負其位位宗伯也宗伯主文章風教即以文章風教<lb/>
爲已責宰臣知天下政獨不以天下政爲已責乎而釋<lb/>
之乎文章雖係世道汚隆於天下之利病安危要不甚<lb/>
急若大政一失則所闗於天下甚大所闗於公之出處<lb/>
亦甚大自古大臣以禮進退始終其節不汙者世多有<lb/>
之其去而復起而能厭人望者鮮矣其復起爲天子之<lb/>
宰而能厭人望使無憾者則又鮮蓋非獨任大責重者<lb/>
<pb n="KR4h0132_WYG_246-14b"/>
之未易爲力也亦以望方新則難塞一不如意而苛論<lb/>
我者倍常時始爰立之命下人曰上以人望用公有曰<lb/>
非也利其衰且弱不爭事可以惟吾所欲爲又有非之<lb/>
曰否果若此曷若無之之爲愈也閣位闕不偹者乆矣<lb/>
果若此曷爲獨畀公蓋以公忠勤可屬又久居田間習<lb/>
知天下人情所苦樂行且視公所引當否爲舉罷及公<lb/>
之辭也人謂公必不來夫公嘗謂上卿致政功立名成<lb/>
年七十餘老矣復何求而來有應之曰然公功立名成<lb/>
<pb n="KR4h0132_WYG_246-15a"/>
又老矣復何求而來倘其來必不茍又有曰然來而茍<lb/>
不如不來有謂今天下有一事乃舉世所共毒而上心<lb/>
所甚甘曩欲罷而不忍罷也公雖爭必不聽來何益有<lb/>
謂上久虚大位待公必有以異公且既嘗欲罷之矣公<lb/>
爭之或聽其可以來嗟乎聽與不聽於公何所重輕獨<lb/>
所謂爭不爭與爭之力不力則天下之所爲覘公而高<lb/>
下其議者盡在於是昔里革罟正也而斷魯公之罟屠<lb/>
蒯膳夫也而徹晉侯之膳張釋之公車令也追止太子<lb/>
<pb n="KR4h0132_WYG_246-15b"/>
梁王之車且劾治其大不敬狀至使人主爲屈已謝過<lb/>
而後得釋郅鄆門尉也死拒車駕毋得夜入所轄門至<lb/>
移從他門乃得入此皆卑官小吏能舉其職卒光史籍<lb/>
令名無窮矧上此什伯者乎故職茍舉矣雖以罟正膳<lb/>
夫公車令門尉之官卑寵薄而猶爲道行職茍不舉雖<lb/>
貴爲公相而猶爲道不行也茍足以行其道雖以罟正<lb/>
膳夫公車令門尉之官卑寵薄而人猶願爲之茍不足<lb/>
以行其道雖貴爲公相而人猶耻之而不爲若曰吾自<lb/>
<pb n="KR4h0132_WYG_246-16a"/>
有潛移黙奪之術無事乎悻悻决去就若小丈夫者之<lb/>
見則非庸愚所能知也某淺陋無知識惟習聞孔子所<lb/>
謂大臣以道事君之義謹拭目觀公之所爲惟公審所<lb/>
處幸甚<lb/>
　　答鹿門先生<hi>黃汝亨</hi>
不肖時有師心之僻每怪世之經生家露才弔詭暗於<lb/>
文章宗匠之㫖深悔曩者刻意之誤而務思折𠂻于道<lb/>
其合不合所不敢遽信而明公今且題之以太羮𤣥酒<lb/>
<pb n="KR4h0132_WYG_246-16b"/>
黃鍾大吕有賢子婿之託而寵之登壇蓋不勝沾沾而<lb/>
亦不勝次且也已而三復所諭科場應試之文如走馬<lb/>
泝流令人應接不暇此屬决拾穿楊之䇿所以愛不肖<lb/>
而妨其過以爲賢子婿慮者甚至然不肖有心不敢匿<lb/>
其烱烱一念以誑大賢惟明公垂聽大都士之遇不遇<lb/>
有命而天之生才未嘗無用人第枉其才而用之用之<lb/>
雕鐫用之詭合其意氣揚詡差亦勝於聲伎狗馬紈袴<lb/>
之習總之皆天壤浮游之物昔人所謂異趨均亡羊者<lb/>
<pb n="KR4h0132_WYG_246-17a"/>
殊可痛悼故竊謂父兄之所以教子弟者與先生之所<lb/>
以教門人當以醇靜心體爲第一義即次明白經術即<lb/>
次博秦漢間之粹而近道者與大蘇之流暢程朱之真<lb/>
實而就其才之所近以自求其至得其時則駕不得其<lb/>
時則蓬蔂而行故子弟門人有鄒魯之行而卒未嘗不<lb/>
收風雲之略其罪在有司而不在學士其志慮專一可<lb/>
以成議擬而行變化而其父兄先生第日論其文之是<lb/>
不是不復責其有司之遇不遇如其是也烏能遷心易<lb/>
<pb n="KR4h0132_WYG_246-17b"/>
慮以揣摩不可知之有司如其非是謂之詭遇而他日<lb/>
居官爲理亦多有不可踪跡而與草木俱腐販者其始<lb/>
不可不慎如少陵所謂語不驚人死不休此詞人之雄<lb/>
作欺漫一世語而子雲之𤣥也亦子雲之所謂寂寂寞寞<lb/>
於世俗人者耳豈道家之所貴哉而柰何以之自好且<lb/>
以嘗試於名利之塲者乎然欲醇靜心體令如水止鏡<lb/>
明非少離家係幽棲靜室則不可欲明白經書義博覧<lb/>
古人之文而證其㫖非良友觀摩互生疑辨則不可决<lb/>
<pb n="KR4h0132_WYG_246-18a"/>
不敢以不經之文不類之友爲俗師自誤而遺門牆之<lb/>
玷也乞明公以廣大心采末議而必行之而他有才子<lb/>
弟潛心斯文者即貧士亦爲收之爲千里道遠之具不<lb/>
肖當慨然如命爲王守溪爲唐荆川爲顧中江皆吾家<lb/>
藥籠中物矣雖然藉以三子之文而出於諸生未遇者<lb/>
之手恐世亦未必有九方氏也仲尼不云乎狂者進取<lb/>
况既有來約爲計良遠明公勿以爲迂勿以爲不遜而<lb/>
熟計審處焉幸甚<lb/>
<pb n="KR4h0132_WYG_246-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻二百四十六<lb/>
</p>
<p>
</p>
  </div>
</body>
</text>
</TEI>
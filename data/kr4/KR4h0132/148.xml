<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百四十八</head> <lb/>
    <p>
<pb n="KR4h0132_WYG_148-1a"/>
欽定四庫全書<lb/>
　文章辨體彚選巻一百四十八<lb/>
　　　　　　　　　　　明　賀復徴　編<lb/>
奏對四<lb/>
　　雨雹對<hi>漢董仲舒</hi>
元光元年二月京師雨雹鮑敞問董仲舒曰雹何物也<lb/>
何氣而生之仲舒曰隂氣脅陽氣天地之氣隂陽相半<lb/>
和氣周迴朝夕不息陽徳用事則和氣皆陽建巳之月<lb/>
<pb n="KR4h0132_WYG_148-1b"/>
是也故謂之正陽之月隂徳用事則和氣皆隂建亥之<lb/>
月是也故謂正隂之月十月隂雖用事而隂不孤立此<lb/>
月純隂疑於無陽故謂之陽月詩人所謂日月陽止者<lb/>
也四月陽雖用事而陽不獨存此月純陽疑於無隂故<lb/>
亦謂之隂月自十月以後陽氣始生於地下漸冉流散<lb/>
故言息也隂氣轉收故言消也日夜滋生遂至四月純<lb/>
陽用事自四月以後隂氣始生於天上漸冉流散故云<lb/>
息也陽氣轉收故言消也日夜滋生遂至十月純隂用<lb/>
<pb n="KR4h0132_WYG_148-2a"/>
事二月八月隂陽正等無多少也以此推移無有差忒<lb/>
運動抑揚更相動蕩則薰蒿歊蒸而風雨雲霧電雷雪<lb/>
雹生焉氣上薄為雨下薄為霧風其噫也雲其氣也雷<lb/>
其相擊之聲也電其相擊之光也二氣之初蒸也若有<lb/>
若無若實若虚若方若圎攅聚相合其體稍重故雨乗<lb/>
虚而墜風多則合速故雨大而疎風少則合遲故雨細<lb/>
而宻其寒月則雨凝於上體尚輕㣲而因風相襲故成<lb/>
雪焉寒有髙下上暖下寒則上合為大雨下凝為冰霰<lb/>
<pb n="KR4h0132_WYG_148-2b"/>
雪是也雹霰之流也隂氣暴上雨則凝結成雹焉太平<lb/>
之世則風不鳴條開甲散萌而已雨不破塊潤葉津莖<lb/>
而已雷不驚人號令啟發而已電不眩目宣示光耀而<lb/>
已霧不塞望浸淫被泊而已雪不封條凌殄毒害而已<lb/>
雲則五色而為慶三色而成矞露則結味而成甘結潤<lb/>
而成膏此聖人之在上則隂陽和風雨時也政多紕繆<lb/>
則隂陽不調風發屋雨溢河雪至牛目雹殺驢馬此皆<lb/>
隂陽相盪而為䘲沴之妖也敞曰四月無隂十月無陽<lb/>
<pb n="KR4h0132_WYG_148-3a"/>
何以明隂不孤立陽不獨存耶仲舒曰隂陽雖異而所<lb/>
資一氣也陽用事此則氣為陽隂用事此則氣為隂陽<lb/>
隂之時雖異二體常存猶如一鼎之水而未加火純隂<lb/>
也加火極熱純陽也純陽則無隂氣息火水寒則更隂<lb/>
矣純隂則無陽加火水熱則更陽矣然則建巳之月為<lb/>
純陽不容都無復隂也但是陽家用事陽氣之極耳薺<lb/>
麥枯由隂殺也建亥之月為純隂不容都無復陽也但<lb/>
是隂家用事隂氣之極耳薺麥始生由陽升也其尤者<lb/>
<pb n="KR4h0132_WYG_148-3b"/>
葶藶死於盛夏欵冬花於嚴寒水極隂而有温泉火至<lb/>
陽而有凉焰故知隂不得無陽陽不容都無隂也敞曰<lb/>
冬雨必煖夏雨必凉何也曰冬氣多寒陽氣自上躋故<lb/>
人得其煖而下蒸成雪矣夏氣多煖隂氣自下昇故人<lb/>
得其凉而上蒸成雨矣敞曰雨既隂陽相蒸四月純陽<lb/>
十月純隂斯則無二氣相薄則不雨乎曰然純陽純隂<lb/>
雖在四月十月但月中之一日耳敞曰月中何日曰純<lb/>
陽用事未夏至一日純隂用事未冬至一日朔旦夏至<lb/>
<pb n="KR4h0132_WYG_148-4a"/>
冬至其正氣也敞曰然則未至一日其不雨乎曰然頗<lb/>
有之則妖也和氣之中自生災沴能使隂陽改節暖凉<lb/>
失度敞曰災沴之氣其常存耶曰無也時生耳猶乎人<lb/>
四支五臟中也有時及其病也四支五臟皆病也敞遷<lb/>
延負牆俛揖而退<lb/>
　　對臺詰辭<hi>郎顗</hi>
臺詰顗曰對云白虹貫日政變常也朝廷率由舊章何<lb/>
所變易而言變常又言當大蠲法令革易官號或云變<lb/>
<pb n="KR4h0132_WYG_148-4b"/>
常以致災或改舊以除異何也又陽嘉初建復欲改元<lb/>
據何經典其以實對顗對曰方春東作布徳之元陽氣<lb/>
開發養導萬物王者因天視聽奉順時氣宜務崇温柔<lb/>
遵其行令而今立春之後考事不息秋冬之政行乎春<lb/>
夏故白虹春見掩蔽日曜凡邪氣乗陽則虹蜺在日斯<lb/>
皆臣下執事刻急所致殆非朝廷優寛之本此其變常<lb/>
之咎也又今選舉皆歸三司毎有選用輒參之掾屬公<lb/>
府門巷賔客填集送往迎來財貨無巳其當遷者競相<lb/>
<pb n="KR4h0132_WYG_148-5a"/>
薦謁各遣子弟充塞道路開長姦門興致浮偽非所謂<lb/>
率由舊章也尚書職在機衡宫禁嚴宻私曲之意元不<lb/>
得通偏黨之私或無所用選舉之任不如還在機宻臣<lb/>
誠愚戇不知折中斯固逺近之論當今之宜又孔子曰<lb/>
漢三百載計厯改憲二百四嵗為一徳五徳千五百二<lb/>
十歳五行更用王者随天譬猶自春徂夏改青服絳者<lb/>
也自文帝省刑適三百年而輕㣲之禁漸以殷積王者<lb/>
之法譬猶江河當使易避而難犯故易曰易則易知簡<lb/>
<pb n="KR4h0132_WYG_148-5b"/>
則易從易簡而天下之理得矣今去奢即儉以先天下<lb/>
改易名號隨事稱謂易曰君子之道或出或處同歸殊<lb/>
途一致百慮是知變常而善可以除災變常而惡必致<lb/>
於異今年仲竟來年入季仲終季始厯運變改故可改<lb/>
元所以順天道也臣顗愚蔽不足以答聖問<lb/>
　　對鍾繇詰辭<hi>魏毛玠</hi>
鍾繇詰毛玠曰司徒之職男子入於罪𨽻女子入於舂<lb/>
槀漢律罪人妻子没為奴婢黥墨之刑入於古典此何<lb/>
<pb n="KR4h0132_WYG_148-6a"/>
以負於神明之意而當致旱按典謨急恒寒若豫恒燠<lb/>
若寛則亢陽所以為旱玠之吐言以為寛邪以為急邪<lb/>
急當隂霖何以反旱成湯聖世野無生草周宣令主旱<lb/>
魃為虐亢旱以來積三十年歸婢黥面為相值不玠譏<lb/>
謗之言流於下民不恱之聲上聞聖聽且以狀對玠曰<lb/>
臣聞蕭生縊死困於石顯賈子放外䜛在絳灌白起賜<lb/>
劍於杜郵晁錯致誅於東市伍員絶命於吴都斯數子<lb/>
者或妬其前或害其後臣垂髫執簡累勤取官職在機<lb/>
<pb n="KR4h0132_WYG_148-6b"/>
近人事所竄屬臣以私亡執不絶語臣以寃亡理不細<lb/>
人情淫利為法所禁法禁於利埶能害之青蠅横生為<lb/>
臣作謗謗臣之人執不在它昔王叔陳生争政王廷宣<lb/>
子平理命舉其契是非有宜曲直有所春秋嘉焉是以<lb/>
書之臣不言此無有時人說臣此言必有徴要乞䝉宣<lb/>
子之辨而求王叔之對若臣以曲聞即刑之日方之安<lb/>
駟之贈賜劍之來比之重賞之惠謹以狀對<lb/>
　　西邊患對<hi>唐沈亞之</hi>
<pb n="KR4h0132_WYG_148-7a"/>
元和十有二年夏六月亞之西出咸陽行岐隴之間採<lb/>
其風得西土亡降故老為余言邊之所以為患可痛之<lb/>
狀辭甚條悉或短曰㣲叟以西戎蠕蠕之旅而為邉出<lb/>
若言使聞壮塞匈奴雜虜之風叟曾不哭也葢天子之<lb/>
憂甚勤與師長分節符給所用以事邊何困對曰不然<lb/>
今言所以為患者非一因此而邊兵不得習伎險不得<lb/>
為固百姓不可為生如此吏尚輕易之然則壮蕃匈奴<lb/>
雖以逸馬强弓乗嚴寒時南馳其來衆不過數千其所<lb/>
<pb n="KR4h0132_WYG_148-7b"/>
掠民財貨一人所舉而已猶鷙隼不能止屯兵留塞且<lb/>
北迥千里而屬烽望其興塵知奔蹄之幾視其狀則烽<lb/>
燧次發然後收民畜嚴壁而待之且每嵗八月戍有清<lb/>
野之火使其馬無所食彼縱至不暇解鞍而旋矣而西<lb/>
戎則不然其衆蟻聚多包山川沮陸之利其兵材雖不<lb/>
能當唐人然其䇿甚逺力戰不患死所守必險所取必<lb/>
地而唐人軍中以為材不能皆易之故自安西以東河<lb/>
蘭尹甘及西凉至於㑹寜天水萬三千里凡六鎮十五<lb/>
<pb n="KR4h0132_WYG_148-8a"/>
軍皆為西戎有由易而見亡也聞其始下凉城時圍兵厚<lb/>
百里伺其城既窘乃令能通唐者告曰吾所欲城耳城<lb/>
中人無少長即能東吾亦謹兵無令有傷去者城中争<lb/>
號曰能圍即解其後取他城盡如凉城之事由此人人<lb/>
皆顧生無堅城意自得其策以來為語相傳尚近柰何<lb/>
客獨不聞其說乎岐隴所以可固者以隴山為阻也昔<lb/>
其林比繁故戎不得為便道今盡於斬伐矣而蹈者無<lb/>
不達且又虚兵號與實十五又有非戰鬬而役入山林<lb/>
<pb n="KR4h0132_WYG_148-8b"/>
伐麞鹿麂麏麝豪豕是徭者居十之三窮嵒障芟繁取<lb/>
材斤聲合呌不息於寒暑是徭者居十之四發畜粟金<lb/>
繒文松大梓竒藥珍禽薰臭之具挽轅於陸浮筏於渭<lb/>
東抵咸陽入長安部署相属是徭者居十之二其餘兵<lb/>
當守烽擊柝晝夜捕候者則皆困於饑寒衣食或經時<lb/>
不振顧其心怨望幸非常尚能當戎邪是皆賴主上聖<lb/>
神彼戎畏其化而不敢東刃今岐隴之土甚饒而農食<lb/>
不充粃稗衣結縷無完布其租稅納粟官一而耗倍細<lb/>
<pb n="KR4h0132_WYG_148-9a"/>
吏慿法而要賂賂厚者雖逋亦寛之雖粟後至必亟與<lb/>
符賂薄者或稽一日即白吏笞之粟當輸則曰次當某<lb/>
人又當某人故有累日而不得者其他征徭放此農盡<lb/>
所獲不能出其費尚無不忍吏是民由蓬息而處又何<lb/>
聊生今所患衆多其畧可痛如此長吏終不省尚輕易<lb/>
之噫奈何為不困<lb/>
　<lb/>
　<lb/>
<pb n="KR4h0132_WYG_148-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百四十八<lb/>
</p>
<p>
</p>
  </div>
</body>
</text>
</TEI>
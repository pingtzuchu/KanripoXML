<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章辨體彚選巻一百七十七</head> <lb/>
    <p>
<pb n="KR4h0132_WYG_177-1a"/>
欽定四庫全書<lb/>
　文章辨體彚選巻一百七十七<lb/>
　　　　　　　　　　　　明　賀復徴　編<lb/>
劄子七<lb/>
　　初政第二劄<hi>明霍韜</hi>
臣聞漢文帝入蒞大統首問每嵗决獄㡬何每嵗錢糓<lb/>
出入㡬何陳平對曰有主者司馬光謂平所對為非非<lb/>
也大臣惟擇夫主刑獄錢糓者而已責大臣知刑獄錢<lb/>
<pb n="KR4h0132_WYG_177-1b"/>
糓之數非也或者又云文帝非所宜問亦非也葢知刑<lb/>
獄之數可以覘風化矣知錢糓之數可以知經費矣此<lb/>
文帝之問實人君初政之首務也臣願陛下推廣此問<lb/>
可乎如䝉首召户部問之曰祖宗朝嵗計賦税所入㡬<lb/>
何各省存留㡬何内府需費㡬何百官廪糧幾何軍士<lb/>
糧餉㡬何三邊供億幾何藩封禄米㡬何内宦月糧幾<lb/>
何較之今日嵗計所増幾何所减幾何然後從而思之<lb/>
曰賦税所入猶夫昔也所費所出不有倍於昔者乎年<lb/>
<pb n="KR4h0132_WYG_177-2a"/>
代愈深流弊愈極盍有以處之乎次召吏部問之曰祖<lb/>
宗朝外任百官㡬何京任百官㡬何薦舉㡬何科貢㡬<lb/>
何雜流幾何較之今日冗員所增㡬何衙門添設㡬何<lb/>
然後從而思之曰輿圖政事猶夫昔也冗員冗食不有<lb/>
加於昔乎官添弊冗政紛多門盍有以處之乎次召兵<lb/>
部問之曰祖宗朝天下軍職㡬何京衛帶俸㡬何外衛<lb/>
帶俸㡬何天下軍士㡬何在京勇士㡬何校尉㡬何較<lb/>
之今日所增㡬何所减㡬何虚名無實勢豪包辦月糧<lb/>
<pb n="KR4h0132_WYG_177-2b"/>
幾何然後從而思之曰天下疆圉猶夫昔也冗員冗兵<lb/>
不有倍於昔者乎愈久愈冗愈冗愈極糧食無措盍有<lb/>
以處之乎次召禮部問之曰祖宗朝天下親藩㡬何鎮<lb/>
國奉國將軍中尉㡬何儀賔㡬何内臣㡬何較之今日<lb/>
所増㡬何所减㡬何然後從而思之曰嵗計賦入猶夫<lb/>
昔也宗藩内宦不有倍於昔者乎勢窮則變變則通通<lb/>
則久盍有以處之乎次召工部問之曰祖宗朝嵗計物<lb/>
料所入㡬何恒年修理㡬何上用所需㡬何各監局所<lb/>
<pb n="KR4h0132_WYG_177-3a"/>
需㡬何軍器修理㡬何工匠㡬何柴炭㡬何較之今日<lb/>
所増㡬何所减㡬何然後從而思之曰天下課料猶夫<lb/>
昔也浮費不經不有倍於昔者乎繁費日滋帑藏日竭<lb/>
天下日困國計日艱盍有以處之乎次召刑部問之曰<lb/>
祖宗朝嵗决大辟幾何較之今日天下决大辟㡬何情<lb/>
真着監㡬何可疑見監㡬何然後從而思之曰好生惡<lb/>
死人心猶夫昔也嗜利忘死不有倍於昔者乎經奏處<lb/>
决有此數也敲椎寃死不有萬於此者乎民無恒産斯<lb/>
<pb n="KR4h0132_WYG_177-3b"/>
無恒心刑酷民寃國本攸係盍有以處之乎是故天下<lb/>
一大家也處天下猶夫處家也今夫千金之家一人享<lb/>
之其百費饒洽也固宜再世有五人焉則為二百金之<lb/>
家矣以二百金之家復圖千金之費不日就窮促已乎<lb/>
雖然二百金之家儉以圖存其不墮先業也亦宜再世<lb/>
再有五人焉則為四十金之家矣以四十金之家復圖<lb/>
千金之費不立墮先業已乎雖然四十金之家猶可擴<lb/>
之為二百金之家也二百金之家猶可擴之為千金之<lb/>
<pb n="KR4h0132_WYG_177-4a"/>
家也存乎人者也天下一大家不再擴焉者也限於勢<lb/>
者也我祖宗剙業之初猶夫億萬金之家也宗藩之分<lb/>
封猶夫子孫也百官猶夫工作也内臣猶夫臧獲也軍<lb/>
士猶夫守家之犬也嵗費供億猶夫家之調度也率是<lb/>
數者皆如祖宗之舊猶勢窮弊生尚宜思所以救夫末<lb/>
流之患以適夫時宜之制奈之何年積月冗於是數者<lb/>
不知㡬倍於祖宗之舊浮費百出日益日甚不知幾倍<lb/>
於祖宗之舊是猶承千金之後者不知其已落二百金<lb/>
<pb n="KR4h0132_WYG_177-4b"/>
之家矣復妄意夫千金之費也若之何其不窮乎陛下<lb/>
思而及此尚早圖之猶内臣外臣恊心同憂兢業十年<lb/>
乃克有濟失今不圖後無及矣今縱未大更張陛下只<lb/>
時念及此或命六部開具大數揭帖朝夕觀覽則所以<lb/>
恐懼樽節之意自不能已矣内臣勲戚亦使之盡心思<lb/>
慮以防夫日後之患以紓夫目前之急國家得宏久之<lb/>
圖内臣亦享綿長之福陛下亦能日慎一日心由此正<lb/>
慾由此窒天理常存邪佞退聴克己復禮之力由此益<lb/>
<pb n="KR4h0132_WYG_177-5a"/>
堅祈天永命之道由此馴致潛消黙運之中自致夫聖<lb/>
德神功之盛矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0132_WYG_177-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章辨體彚選巻一百七十七<lb/>
</p>
<p>
</p>
  </div>
</body>
</text>
</TEI>
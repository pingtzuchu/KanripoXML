<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_020-1a"/>
王文成公全書卷之二十五<lb/>
　外集<hi>七墓誌銘/碑/賛/墓表/箴/墓碑/祭文傳</hi>
　　易直先生墓誌<hi>壬戌</hi>
易直先生卒鄊之人相與哀思不已從而纂述其<lb/>
行以誄之曰嗚呼先生之道諒易平直内篤扵孝<lb/>
友外孚扵忠實不戚戚扵窮不欣欣扵得翦徹厓<lb/>
幅扵物無牴于于施施率意任眞而亦不干扵禮<lb/>
藝學積行將施于邦六舉扵鄉竟弗一獲以死嗚<lb/>
呼傷㢤自先生之沒鄊之子弟無所式爲善者無<lb/>
<pb n="KR4e0157_SBCK_020-1b"/>
所倚談經䆒道者莫與考論含章秘迹林棲而澤<lb/>
遁者莫與遨遊以處天胡奪吾先生之速耶先生<lb/>
姓王名衮字徳章古者賢士死則有以易其號今<lb/>
先生沒且三年而猶襲其常稱其謂鄊人何盍相<lb/>
與私謚之曰易直扵是先生之姪守仁聞而泣曰<lb/>
叔父有善吾子姪弗能紀述而以辱吾之鄕老亦<lb/>
奚爲扵子姪請得誌諸墓嗚呼吾宗江左以来世<lb/>
不乏賢自吾祖竹軒府君以上凡積徳累仁者數<lb/>
世而始發扵吾父龍山先生叔父生而勤修砥礪<lb/>
<pb n="KR4e0157_SBCK_020-2a"/>
䏻協成吾父之志人謂相繼而興以昌王氏者必<lb/>
在叔父而又竟止扵此天意果安在㢤叔母葉孺<lb/>
人先叔父十有三年卒生二子守禮守信繼孺人<lb/>
方氏生一子守恭叔父之生以正統已已十月戊<lb/>
午得壽四十有九而以弘治戊午之八月廿三卒<lb/>
卒之歲太夫人岑氏方就養扵京泣曰湏吾歸視<lb/>
其柩扵是壬戌正月太夫人自京歸始克以十月<lb/>
甲子葬叔父扵邑東穴湖山之陽南去竹軒府君<lb/>
之墓十武而近去葉孺人之墓十武而遥未合葬<lb/>
<pb n="KR4e0157_SBCK_020-2b"/>
盖有所俟也<lb/>
　　陳處士墓誌銘<hi>癸亥</hi>
處士諱泰字思易父剛祖仲彰曾祖勝一世居山<lb/>
隂之錢清剛戍遼左娶馬氏生處士正統甲子處<lb/>
士生十二年矣始從其父自遼来歸當是時陳雖<lb/>
巨族然已三世外戍基業凋廢殆盡處士歸與其<lb/>
弟耕扵淸江之上數年遂復其故處士狷介純篤<lb/>
處其郷族親黨無内外少長戚踈朴直無委曲又<lb/>
好面折人過不以毛髪假借不爲斬險刻削故其<lb/>
<pb n="KR4e0157_SBCK_020-3a"/>
生也人爭信憚其死也莫不哀思之處士扵書史<lb/>
僅渉獵不專扵文敦典崇禮務在躬行郡中名流<lb/>
以百數皆雕繪藻飾熻熠以賈聲譽然稱隱逸之<lb/>
良必扵處士皆以爲有先太丘之風焉弘治癸亥<lb/>
正月庚寅以疾卒年七十二九月已丑其子琢卜<lb/>
葬于郡西之廽龍山初處士與同郡羅周管士弘<lb/>
朱張弟涎友以善交稱成化間涎以歲貢至京某<lb/>
時爲童子聞涎道處士心竊慕之至是歸求其廬<lb/>
則旣死矣涎姪孫節與予遊以世交之誼爲處士<lb/>
<pb n="KR4e0157_SBCK_020-3b"/>
請銘且曰先生扵處士心與之久矣即爲之銘亦<lb/>
延陵掛劍之意耶予曰諾明日與琢以狀来請惟<lb/>
陳氏世有顯聞剛之代父戍遼也甫年十四主帥<lb/>
壯其爲人召與語大説遂留參幙下累立戰功出<lb/>
竒計當封賞輒爲當事者沮抑竟死牖下處士亦<lb/>
状貌魁岸㓜習邊機論議根核的然可施扵用性<lb/>
孝友屬其家多難収養其弟姪之孤掇拾扶持不<lb/>
忍舍去遂終其身琢亦能詩有行次子玠三孫徕<lb/>
衝彶皆向扵學夫屢抑其進其後將必有昌者銘<lb/>
<pb n="KR4e0157_SBCK_020-4a"/>
曰嗟惟處士敦朴厚堅猶玉在璞其輝熠然秉義<lb/>
掲仁鄉之司直邈矣太丘其孫孔式胡溘而逝其<lb/>
人則亡徳音孔邇鄉人相告母或而弛無寧處士<lb/>
愧其孫子廽龍之岡其鬱有蒼毋爾芻伐處士所<lb/>
藏<lb/>
　　平樂同知尹公墓誌銘<hi>癸亥</hi>
尹自春秋爲著姓降及漢唐代不乏賢至宋而太<lb/>
常博士源中書舍人洙及其孫焞皆以道學爲世<lb/>
名儒其後有爲點檢者自洛徙越之山隂迨公七<lb/>
<pb n="KR4e0157_SBCK_020-4b"/>
世矣公父逹祖性中曾祖齊賢皆有聞扵鄉公生<lb/>
十八年選爲郡庠弟子以詩學知名逺近從之逰<lb/>
者數十往往取髙第躋顯級而公乃七試有司不<lb/>
偶天順年　詔求遺才可經濟大用者扵是有司<lb/>
以公應　詔而公亦適當貢遂卒業大學成化某<lb/>
甲子授廣西南寧通判時郡中久苦猺患方議發<lb/>
兵人情洶洶公至請守得緩旬日稍圖之乃單騎<lb/>
入猺峒呼酋長與語諸酋倉卒不暇集謀相與就<lb/>
公問所由来公曰斯行爲爾曹乞生無他疑也因<lb/>
<pb n="KR4e0157_SBCK_020-5a"/>
爲具陳禍福言辨爽慨諸酋感動顧謂其黨曰何<lb/>
如皆曰願從使君言遂相率羅拜定約而出尋督<lb/>
諸軍討木頭等峒皆捷大臣交章薦公可大用庚<lb/>
子擢同知平樂府事平樂地皆嶃山互壑猺慿險<lb/>
出沒深翳非時剽掠居民如處穽中動慮機觸不<lb/>
敢輕往来農末俱廢聞公至喜曰南寧尹使君来<lb/>
吾無恐耳巳居月餘公從土著間行巖谷盡得其<lb/>
形勢縦火悉焚林薄猺失籍潰散公因盡築城堡<lb/>
要害據守猺来無所匿從髙巓逺覘嘆息踟蹰而<lb/>
<pb n="KR4e0157_SBCK_020-5b"/>
去盖自是平樂遂爲安土居三年屢以老請輒爲<lb/>
民所留弘治改元以慶賀赴京師力求致仕以歸<lb/>
家居十四年乃卒得夀若干公性孝友淳篤自其<lb/>
貧賤時即委産三弟拾取其遺少壮衰老雖盛暑<lb/>
急遽未嘗見其不以祗服與物熈然無牴至其蒞<lb/>
官當事奮毅敢直析法繩理勢悍無所撓避庻㡬<lb/>
古長者而今亡矣先後娶陳氏朱氏殷氏子騏孫<lb/>
公貴公榮卒之又明年癸亥将葬騏以幣状来姚<lb/>
請銘某㓜去其鄕聞公之爲人恨未嘗從之逰銘<lb/>
<pb n="KR4e0157_SBCK_020-6a"/>
固不辭也公諱浦字文淵葬在郡東保山合殷氏<lb/>
之兆銘曰赫赫尹氏望扵宗周源洙比潁焞暢厥<lb/>
休自洛徂越公啓其闇君子之澤十世未斬篤敬<lb/>
忠信蠻貊以行一言之烈雄扵九軍豈惟威儀式<lb/>
其黨里豈惟友睦篤其昆弟彼保之陽維石巖巖<lb/>
尹公之墓今人所瞻<lb/>
　　徐昌國墓誌<hi>辛未</hi>
正徳辛未三月丙寅太學博士徐昌國卒年三十<lb/>
三士夫聞而哭之者皆曰嗚呼是何促也或曰孔<lb/>
<pb n="KR4e0157_SBCK_020-6b"/>
門七十子顔子最好學而其年獨不永亦三十二<lb/>
而亡說者謂顔子好學精力瘁焉夫顔雖旣竭吾<lb/>
才然終日如愚不改其樂也此與世之謀聲利苦<lb/>
心焦勞患得患失逐逐終其身耗勞其神氣奚啻<lb/>
百倍而皆老死黃馘此何以辨㢤天扵羙質何生<lb/>
之甚寡而壞之特速也夫鼪鼯以夜出凉風至而<lb/>
玄鳥逝豈非凡物之盛衰以時乎夫嘉苗難植而<lb/>
易稿芝榮不踰旬蔓草薙而益繁鴟梟虺蝮遍天<lb/>
下而麟鳯之出間世一覩焉商周以䧏清淑日澆<lb/>
<pb n="KR4e0157_SBCK_020-7a"/>
而濁穢薫積天地之氣則有然矣扵昌國何疑焉<lb/>
始昌國與李夢陽何景明數子友相與砥礪扵辭<lb/>
章旣殫力精思傑然有立矣一旦諷道書若有所<lb/>
得歎曰弊精扵無益而忘其軀之斃也可謂知乎<lb/>
巧辭以希俗而捐其親之遺也可謂仁乎扵是習<lb/>
飬生有道士自西南来昌國與語恱之遂䆒心玄<lb/>
虚益與世泊自謂長生可必至正徳庚午冬陽眀<lb/>
王守仁至京師守仁故善數子而亦嘗沒溺扵僊<lb/>
釋昌國喜馳徃省與論攝形化氣之術當是時增<lb/>
<pb n="KR4e0157_SBCK_020-7b"/>
城湛元明在坐與昌國言不恊意沮去異日復来<lb/>
論如初守仁笑而不應因留宿曰吾授異人五金<lb/>
八石之秘服之冲舉可得也子且謂何守仁復笑<lb/>
而不應廼曰吾隳黜吾昔而㳺心高玄塞兊歛華<lb/>
而靈株是固斯亦去之競競扵世逺矣而子猶余<lb/>
拒然何也守仁復笑而不應扵是黙然者久之曰<lb/>
子以予爲非耶抑又有所秘耶夫居有者不足以<lb/>
超無踐器者非所以融道吾將去知故而宅扵埃<lb/>
壒之表子其語我乎守仁曰謂吾爲有秘道固無<lb/>
<pb n="KR4e0157_SBCK_020-8a"/>
形也謂吾謂子非子未吾是也雖然試言之夫去<lb/>
有以超無無將奚超矣外器以融道道器爲偶矣<lb/>
而固未嘗超乎而固未嘗融乎夫盈虚消息皆命<lb/>
也纎巨内外皆性也隱微寂感皆心也存心盡性<lb/>
順夫命而已矣而奚所趨舍扵其間乎昌國首肯<lb/>
良久曰冲舉有諸守仁曰盡鳶之性者可以冲扵<lb/>
天矣盡魚之性者可以泳扵川矣曰然則有之曰<lb/>
盡人之性者可以知化育矣昌國俛而思蹶然而<lb/>
起曰命之矣吾且爲萌甲吾且爲流澌子其煦然<lb/>
<pb n="KR4e0157_SBCK_020-8b"/>
屬我以陽春㢤數日復来謝曰道果在是而奚以<lb/>
外求吾不遇子㡬亡人矣然吾疾且作懼不足以<lb/>
致逺則何如守仁曰悸乎曰生寄也死歸也何悸<lb/>
津津然旣有志扵斯已而不見者踰月忽有人来<lb/>
訃昌國逝矣王湛二子馳往哭盡哀因商其家事<lb/>
其長子伯虬言昌國垂殁整袵端坐託徐子容以<lb/>
後事子容泣昌國笑曰常事耳謂伯虬曰墓銘其<lb/>
請諸陽明氣益微以指畫伯虬掌作冥冥漠漠四<lb/>
字餘遂不可辨而神氣不亂嗚呼吾未竟吾説以<lb/>
<pb n="KR4e0157_SBCK_020-9a"/>
時昌國之及而昌國乃止扵是吾則有憾焉臨殁<lb/>
之託又可負之昌國名禎卿世姑蘇人始舉進士<lb/>
爲大理評事不能其職扵是以親老求改便地爲<lb/>
養當事者目爲好異抑之已而䧏爲五經博士故<lb/>
雖爲京官數年卒不獲封其親以爲憾所著有談<lb/>
藝錄古今詩文若干首然皆非其至者昌國之學<lb/>
凡三變而卒乃有志扵道墓在虎丘西麓銘曰惜<lb/>
也昌國吾見其進未見其至早攻聲詞中廼謝棄<lb/>
脱淖垢濁修形鍊氣守静致虚恍若有際道㡬朝<lb/>
<pb n="KR4e0157_SBCK_020-9b"/>
聞遐夕先逝不足者命有餘者志璞之未琢豈方<lb/>
頑礪隱埋山澤有虹其氣後千百年曷考斯誌<lb/>
　　凌孺人楊氏墓誌銘<hi>乙亥</hi>
古之葬者不封不樹葬之有銘非古矣然必其賢<lb/>
者也然世之皆有銘也亦非古矣而婦人不特銘<lb/>
婦人之特銘也則又非古矣然必其賢者也賢而<lb/>
銘雖婦人其可㢤是故非其人而銘之君子不與<lb/>
也銘之而非其實君子不爲也吾扵銘人之墓也<lb/>
未嘗敢以易至扵婦人而加審焉必有其證矣凌<lb/>
<pb n="KR4e0157_SBCK_020-10a"/>
孺人楊氏之銘也曷證㢤證扵其夫之状證扵其<lb/>
子之言證扵其鄕人之所傳其賢者也孺人之夫<lb/>
爲封監察御史凌公石巖諱雲者也石巖之状謂<lb/>
孺人爲通懷逺將軍之曾孫女茂年十八而未歸<lb/>
姑舅愛之族黨稱之鄉閭則之不悉數其行則賢<lb/>
可知矣子僉憲相與同年賢也地官員外郎楷又<lb/>
賢也孺人之慈訓存焉相嘗爲予言孺人之賢十<lb/>
餘年矣與今石巖之状同也吾鄕之士逰業扵通<lb/>
者以十數稱通之巨族以凌氏爲最凌氏之賢以<lb/>
<pb n="KR4e0157_SBCK_020-10b"/>
石巖爲最則因及扵孺人之内助其所稱舉與今<lb/>
之状又同也夫夫或溺譽焉子或溢羡焉吾鄉人<lb/>
之言不要而實契斯又何疑矣孺人之生以正統<lb/>
丁卯十二月九日卒扵正徳癸酉十一月九日夀<lb/>
盖六十七男四長即相次棋早卒次即楷次栻女<lb/>
二孫男八女三曾孫男一女一相将以乙亥正月<lb/>
内丙寅附葬孺人扵祖塋之左而格扵其次廼以<lb/>
石巖之状来請銘且問葬合葬非古也周公以来<lb/>
未之有改也先孺人附扵祖塋之左昭也家君百<lb/>
<pb n="KR4e0157_SBCK_020-11a"/>
嵗後將合焉葬左則疑扵陽虚右則疑扵隂若之<lb/>
何則可予曰附也則祖爲之尊左陽右隂也陽兼<lb/>
隂而主變者也隂從陽而主常者也陽在左則居<lb/>
左而在右則居右隂在左則從左而在右則從右<lb/>
其虚右而從左乎扵是孺人之葬虚右而從左銘<lb/>
曰孺人之賢予豈䆒知知子若夫鄕議是符如彼<lb/>
作室則觀其隅彼昏懵懵謂予盡誣狼山之西祖<lb/>
塋是依左藏右虚孺人之居<lb/>
　　文橘菴墓誌<hi>乙亥</hi>
<pb n="KR4e0157_SBCK_020-11b"/>
髙吾之丘兮胡然其巋巋兮鄉人所培兮髙吾之<lb/>
木兮胡然其賾賾兮鄉人所植兮髙吾之行兮胡<lb/>
然其砥砥兮鄉人所履兮陽明子曰嗚呼兹橘菴<lb/>
文子之墓耶冀元亨曰昔陽明子自貴移廬陵道<lb/>
出辰常間遇文子扵武陵溪上與之語三夕而不<lb/>
輟旬有五日而未能去門人問曰夫子何意之深<lb/>
耶陽明子曰人也朴而理直而虚篤學審問比耄<lb/>
而不衰吾聞其蒞官矣執而恕惠而節其張叔之<lb/>
儔歟吾聞其居鄉矣勵行飭已不言而俗化其太<lb/>
<pb n="KR4e0157_SBCK_020-12a"/>
丘之儔歟嗚呼扵今時爲難得也矣别以其墓銘<lb/>
屬陽明子心許之而不諾門人曰文子之是請也<lb/>
殆猶未逹歟陽明子曰逹也曰逹何以不諾也曰<lb/>
古之葬者不封不樹銘非古也後世則有銘旣葬<lb/>
而後具豫不可也曰然則惡在其爲逹矣曰死生<lb/>
之變大而若人盡夜視之不以諱非逹歟盖晉之<lb/>
末有陶潜者嘗自誌其墓文子旣殁其子棐棠東<lb/>
集栻葬之髙吾之原陽明子乃掇其所状而爲之<lb/>
銘文子名澍字汝霖號橘菴舉進士歷官刑部郎<lb/>
<pb n="KR4e0157_SBCK_020-12b"/>
中出爲重慶守巳而忤時貴改思州遂謝病去文<lb/>
子之先爲南昌人曾祖均玉始避地桃源門人有<lb/>
閔廷圭者爲之行状甚悉<lb/>
　　登仕郎馬文重墓誌銘<hi>丙子</hi>
沛漢臺里有馬翁者長身而多知渉書史少喜談<lb/>
兵交四方之賢指畫山川道里弛張闔闢自謂功<lb/>
業可掉臂取嘗登芒碭山左右眺望嘻吁慷慨時<lb/>
人莫測也中年從縣司辟爲掾巳得選忽不愜復<lb/>
<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>棄去授登仕郎歸與家人力耕致饒富輒以散<lb/>
<pb n="KR4e0157_SBCK_020-13a"/>
其族黨鄕鄰葬死恤孤賑水旱修橋梁惟恐有間<lb/>
旣老乃益循飾邑人望而尊之以爲大賔焉年八<lb/>
十六正徳丙子四月三日無疾而卒長子思仁時<lb/>
爲鴻臚司儀署丞勤而有禮予旣素愛之至是聞<lb/>
父䘮慟毁㡬絶以状来請予銘又哀而力遂不能<lb/>
辭按状翁名珎字文重父某祖某曾某皆有隱徳<lb/>
子男若干人女若干人以是年某月某日葬祖塋<lb/>
之側爲之銘曰豐沛之間自昔多魁若漢之蕭曹<lb/>
使不遇髙祖乘風雲之會固將老終其身扵刀筆<lb/>
<pb n="KR4e0157_SBCK_020-13b"/>
之間世之懐奇不偶無以自見於時名湮沒而不<lb/>
著者何可勝數若翁者亦其人非耶然考其爲迹<lb/>
亦異矣嗚呼千里之足困扵伏櫪連城之珎或混<lb/>
瓦礫不琢其章扵璧何傷不駕以驤奚損扵良嗚<lb/>
呼馬翁兹焉允臧<lb/>
　　明封刑部主事浩齋陸君墓碑誌<hi>丙子</hi>
封君之葬也子澄毁甚失明病不能事事以問扵<lb/>
陽明子曰吾湖俗之葬也咸竭資以盛賔主至扵<lb/>
毁家不則以爲儉其親也不肖孤則何費之敢靳<lb/>
<pb n="KR4e0157_SBCK_020-14a"/>
大懼疾之不任遂底扵顚殞以重其不孝敢請巳<lb/>
之如何陽明子曰不亦善乎棺椁衣衾之得爲也<lb/>
者君子不以儉其親狥湖俗之所尚是以其親遂<lb/>
非而導侈也又况以殆其遺體乎吾子巳之旣葬<lb/>
而以禮告人豈有非之者將湖俗之變必自吾子<lb/>
始矣一舉而三善吾子其已之旣而復以誌墓之<lb/>
文請陽明子辭之不得則謂之曰誌墓非古也古<lb/>
之葬者不封不樹孔子之葬其親也自以爲東西<lb/>
南北之人不可以無識也而封之崇四尺其扵季<lb/>
<pb n="KR4e0157_SBCK_020-14b"/>
札之葬則爲之識曰有呉延陵季子之墓後之誌<lb/>
者若是焉可矣而内以誣其親外以誣扵人是故<lb/>
君子恥之吾子志扵賢聖之學茍卒爲賢聖之歸<lb/>
是使其親爲賢聖者之父也誌孰大焉吾子曷巳<lb/>
之封君之存也甞以其田二頃給吾黨之貧者以<lb/>
資學是扵斯文爲有襄也而又重以吾子之好無<lb/>
已則如夫子之扵札也乎因爲之題其識墓之石<lb/>
曰　皇明封刑部主事浩齋陸君之墓而書其事<lb/>
扵石之隂君諱璩字文華湖之歸安人墓在樊澤<lb/>
<pb n="KR4e0157_SBCK_020-15a"/>
子澄舉進士方爲刑部員外郎澄之兄曰津<lb/>
　　謚襄惠兩峰洪公墓誌銘<lb/>
特進光祿大夫柱國太子太保刑部尚書兼都察<lb/>
院左都御史致仕洪公以嘉靖二年四月十九日<lb/>
薨時年八十有一矣訃聞　天子遣官九諭祭錫<lb/>
謚襄惠　賜葬錢塘東穆塢之原其嗣子澄將以<lb/>
明年乙酉月日舉葬事以幣以狀来請銘維洪氏<lb/>
世顯扵鄱陽自宋太師忠宣公皓始賜第扵錢塘<lb/>
西湖之葛嶺三子景伯景嚴景盧皆以名徳相承<lb/>
<pb n="KR4e0157_SBCK_020-15b"/>
遂爲錢塘望族八世祖諱其二仕宋爲浙東安撫<lb/>
使元興避地上虞曾祖諱榮甫祖諱有恒迨　皇<lb/>
朝建國廼復還家錢塘有恒初名洪武昌忌者上<lb/>
書言其名犯年號　髙皇帝親錄之曰此朕興之<lb/>
兆耳　御書有恒易之父諱薪徽州街口批驗所<lb/>
大使自曾祖以下皆以公貴　贈太子太保刑部<lb/>
尚書妣皆贈一品夫人公諱鐘字宣之自㓜岐嶷<lb/>
不凡成化戊子年二十六以易經領鄕薦乙未舉<lb/>
進士授官刑部主事諳習憲典時相繼爲大司㓂<lb/>
<pb n="KR4e0157_SBCK_020-16a"/>
者皆耆徳宿望咸器重禮信之委總諸司章奏疑<lb/>
議大獄取裁扵公聲聞驟起庚子陞員外郎仍領<lb/>
諸司事癸卯丁内囏丙午起復陞郎中尋慮囚山<lb/>
西乙已江西福建流賊甫定公承　命往審處之<lb/>
歸言福建之武平上抗清流永定江西之安逺龍<lb/>
南廣東之程鄕皆流移混雜習扵鬪爭以武力相<lb/>
尚是以易閧而亂譬若羣豺虎而激怒之欲其無<lb/>
相攫噬難矣宜及其平時令有司多立社學以訓<lb/>
誨其子弟銷其兵器易之以詩書禮讓庶㡬濳化<lb/>
<pb n="KR4e0157_SBCK_020-16b"/>
其奸宄時以爲知本之論弘治已酉陞江西按察<lb/>
副使癸丑陞四川按察使所在發奸擿伏無所撓<lb/>
避而聽決如流庭無宿訟由是横豪屏息自土官<lb/>
宣慰使皆懔懔奉約束安氏世有馬湖恃力驕僭<lb/>
爲地方患公從容畫䇿去之請吏于　朝遂以帖<lb/>
定丙辰入　覲陞江西右布政使丁已轉福建左<lb/>
布政使著績兩省戊午陞都察院右副都御史廵<lb/>
撫順天等府兼整飭薊州諸邊備時朶顔虜勢日<lb/>
猖獗公以邊備積弛乃建議增築邊墻自山海關<lb/>
<pb n="KR4e0157_SBCK_020-17a"/>
界嶺口西北至宻雲古北口黃花鎭直抵居庸延<lb/>
亘千餘里繕復城堡三百七十悉城沿邊諸縣官<lb/>
無浪費而民不知勞自是緩急有頼又奏減防秋<lb/>
官兵六千人嵗省輓輸犒賞之費以數萬創建浮<lb/>
橋扵通州以利病渉毁永平陶窰以息軍民横役<lb/>
之苦奪民産及牧圉草塲之入扵權貴者而悉還<lb/>
之逺近大悅名稱籍甚然權貴人之扼勢失利者<lb/>
數短公扵　上遂改雲南廵撫再改貴州頃之<lb/>
召還督理漕運兼廵撫鳯陽諸處正徳丁卯陞右<lb/>
<pb n="KR4e0157_SBCK_020-17b"/>
都御史仍董漕政戊辰　命掌南京都察院事尋<lb/>
陞南京刑部尚書已巳改北京工部復改刑部兼<lb/>
都察院左都御史加太子少保　賜玉帶庚午<lb/>
特命出總川陜湖河四省軍務時沔陽洞庭水㓂<lb/>
丘仁楊清等攻掠城邑其鋒甚銳官軍屢失利公<lb/>
至以計擒滅之藍五起蜀與鄢老人等聚衆徃来<lb/>
㓂暴川陜間逺近騷動公渉<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>險阻深入賊巢運<lb/>
謀設奇躬冐矢石前後斬獲招䧏以十數萬擒其<lb/>
渠酋二十八人露布以聞土官楊友楊愛相仇激<lb/>
<pb n="KR4e0157_SBCK_020-18a"/>
爲變衆至三萬餘流刼重慶保寜諸州縣公隨調<lb/>
兵剿平之復其故業　朝廷七䧏勅獎勵　賜白<lb/>
金麒麟服進太子太保公辭不獲則引年懇䟽乞<lb/>
歸章七上始　允之　聖諭優奬　賜馳驛還仍<lb/>
進光禄大夫錄其孫一人入胄監公旣歸築兩峰<lb/>
書院扵西湖之上自號兩峰居士日與朋舊徜徉<lb/>
詩酒以爲樂如是者十有一年嘉靖改元之壬午<lb/>
朝廷念公夀耉　詔進公階特進光祿大夫柱國<lb/>
賜玄纁羊酒遣有司勞問士夫之議者咸以公<lb/>
<pb n="KR4e0157_SBCK_020-18b"/>
先朝之老抱負經濟年雖若邁而精力未衰優之<lb/>
廊廟足倚以爲重思復起公扵家而公巳不可作<lb/>
矣公元娶鄭氏累　贈一品夫人繼周氏徐氏又<lb/>
繼魏氏南京吏部尚書文靖公之女女卒贈一品<lb/>
夫人二子魏出長澄鄉進士才識英敏方向扵用<lb/>
次濤廕授南京都察院都事先卒女二側岀長適<lb/>
漕運叅將張奎次適國子生李綦孫男四楩楠橋<lb/>
檀女七墓合魏夫人之兆銘曰桓桓襄惠嶷然人<lb/>
傑自其始仕聲聞已掲于臬于藩益弘以騫畧于<lb/>
<pb n="KR4e0157_SBCK_020-19a"/>
西陲寔屏寔垣旣荒南服圻漕是督亟　命于南<lb/>
亟　召于北司空司㓂邦憲是肅　帝曰司㓂爾<lb/>
總子師㓂賊奸宄維爾子治旣獀旣遏豕斃狐逸<lb/>
曁其成功卒以老乞　天子曰俞可長爾劬西湖<lb/>
之湄徉徉于于聖化維新聿懷舊臣公巳不作維<lb/>
時之屯　天子曰咨謚錫有隮哀榮終始其疇則<lb/>
如穆塢之原有鬱其阡詩此貞石垂千萬年<lb/>
　　贈翰林院編修湛公墓表<hi>壬申</hi>
嗚呼聖學晦而中行之士鮮矣世方弇阿爲工方<lb/>
<pb n="KR4e0157_SBCK_020-19b"/>
特爲厲紛縦倒置孰定是非之歸㢤盖公冶長在<lb/>
縲絏之中仲尼明非其罪匡章通國稱不孝孟子<lb/>
辯之夫然後在所禮貌焉剛狷振礪之士獨行違<lb/>
俗爲世所<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉卒以傾廢踣墮又凂以非其罪者<lb/>
可勝道㢤予讀恰菴誌而悲之怡菴湛公英者廣<lb/>
之增城人介直方嚴刻行砥俗鄉之善良咸服信<lb/>
取則倚以扶弱禦侮然不辭色少貸人面斥人過<lb/>
惡至無所容狡獪之徒動見矯拂嫉視如讐聚謀<lb/>
必覆公扵惡毋使抗吾爲公直行其心不顧竟爲<lb/>
<pb n="KR4e0157_SBCK_020-20a"/>
所搆誣憤發病以死公旣死其徒惡益行鄉之人<lb/>
遂皆謂湛公行義顧報戾其施而惡者自若吾儕<lb/>
何以善爲後十餘年爲奸者貫盈翦滅浸盡而公<lb/>
子若水求濂洛之學爲世名儒舉進士官國史編<lb/>
修推原㝷繹公徳益用表著　朝廷贈官如子日<lb/>
顯赫竦耀鄉人相與追嗟慕嘆爲善之報何如向<lb/>
特未定耳嗚呼古有狷介特行之士直志犯衆惡<lb/>
之死靡悔湛公殆其人非邪向使得志立朝當大<lb/>
節其肯俛首爲奸人僕役呴濡喘息以蘄緩湏臾<lb/>
<pb n="KR4e0157_SBCK_020-20b"/>
死其不䏻矣夫脂韋佞恱亦何能緩急有毫毛之<lb/>
頼爲國者當何取㢤予悲斯人之不遇而因重有<lb/>
所感也昔者君子顯微闡幽以明世警瞶信暴者<lb/>
無庸揚矣彼忞然就抑䝉溷垢而弗雪其可以無<lb/>
表而出之<lb/>
　　節菴方公墓表<hi>乙酉</hi>
蘇之崑山有節菴方翁麟者始爲士業舉子巳而<lb/>
棄去從其妻家朱氏居朱故業商其友曰子乃去<lb/>
士而從商乎翁笑曰子烏知士之不爲商而商之<lb/>
<pb n="KR4e0157_SBCK_020-21a"/>
不爲士乎其妻家勸之從事遂爲郡從事其友曰<lb/>
子又去士而從從事乎翁笑曰子又烏知士之不<lb/>
爲従事而從事之不爲士乎居久之嘆曰吾憤世<lb/>
之碌碌者刀錐利祿而屑爲此以矯俗振頽乃今<lb/>
果不能爲益也又復棄去會歲歉盡出其所有以<lb/>
賑饑乏　朝廷義其所爲榮之冠服後復遥授建<lb/>
寧州吏目翁視之蕭然若無與與其配朱竭力農<lb/>
耕植其家以士業授二子鵬鳯皆舉進士<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>官方<lb/>
面翁旣老日與其鄕士爲詩酒會鄕人多能道其<lb/>
<pb n="KR4e0157_SBCK_020-21b"/>
平生皆磊落可異顧太史九和云吾嘗見翁與其<lb/>
二子書亹亹皆忠孝節義之言出扵流俗類古之<lb/>
知道者陽明子曰古者四民異業而同道其盡心<lb/>
焉一也士以修治農以具養工以利器商以通貨<lb/>
各就其資之所近力之所及者而業焉以求盡其<lb/>
心其歸要在扵有益扵生人之道則一而已士農<lb/>
以其盡心扵修治具養者而利器通貨猶其士與<lb/>
農也工商以其盡心扵利器通貨者而修治具養<lb/>
猶其工與商也故曰四民異業而同道盖昔舜敘<lb/>
<pb n="KR4e0157_SBCK_020-22a"/>
九官首稷而次契垂工益虞先扵䕫龍商周之代<lb/>
伊尹耕扵莘野傅說板築扵巖膠鬲舉扵魚鹽吕<lb/>
望釣扵磻渭百里奚處扵市孔子爲乘田委吏其<lb/>
諸儀封晨門荷蕢斵輪之徒皆古之仁聖英賢髙<lb/>
潔不羣之士書傳所稱可考而信也自王道熄而<lb/>
學術乖人失其心交騖扵利以相驅軼扵是始有<lb/>
歆士而卑農榮宦遊而恥工賈夷考其實射時罔<lb/>
利有甚焉特異其名耳極其所趨駕浮辭詭辨以<lb/>
誣世惑衆比之具養器貨之益罪浮而實反不逮<lb/>
<pb n="KR4e0157_SBCK_020-22b"/>
吾觀方翁士商從事之喻隱然有當扵古四民之<lb/>
義若有激而云者嗚呼斯義之亡也久矣翁殆有<lb/>
所聞歟抑其天質之羙而黙有契也吾扵是而重<lb/>
有所感焉吾嘗獲交扵翁二子皆潁然敦古道敏<lb/>
志扵學其居官臨民務在濟世及物求盡其心吾<lb/>
以是得其源流故爲之論著之云耳翁旣殁葬扵<lb/>
於邑西馬鞍山之麓配朱孺人有賢行合葬焉鄕<lb/>
人爲表其墓曰明贈禮部主事節菴方公之墓嗚<lb/>
呼若公者其亦可表也矣<lb/>
<pb n="KR4e0157_SBCK_020-23a"/>
　　湛賢母陳太孺人墓碑<hi>甲戌</hi>
湛子之母卒扵京師塟扵增城陽明子迎而弔諸<lb/>
龍江之滸已湛子泣曰若水之辱扵吾子盖人莫<lb/>
不聞吾母殁而子無一言人将以病子陽明子曰<lb/>
名者爲之銘矣表者爲之表矣某何言雖然良亦<lb/>
無以紓吾情吾聞太孺人之生七十有九其在孀<lb/>
居者餘四十年端靖嚴潔如一日旣老雖其至親<lb/>
卑㓜之請謁見之未嘗踰閾也不亦貞乎績庥舂<lb/>
粱敎其子以顯嘗使從白沙之門曰寧學聖人而<lb/>
<pb n="KR4e0157_SBCK_020-23b"/>
未至也不亦知乎恤其庻姑與其庶叔化厲爲順<lb/>
撫孤與女愛不違訓不亦慈乎巳膺封錫祿養備<lb/>
至而縞衣䟽食不改其𥘉不亦儉乎貞知慈儉老<lb/>
而彌堅不亦賢乎請著其石曰湛賢母之墓湛子<lb/>
拜泣而受之旣行人曰湛母之賢信矣若湛子之<lb/>
賢則吾猶有疑焉湛子始以其母之老不試者十<lb/>
有三年是也復出而取上第爲羙官則何居母亦<lb/>
老矣又去其郷而迎養旣歸復往卒扵旅則何居<lb/>
陽明子曰是烏足以疑湛子矣夫湛子純孝人也<lb/>
<pb n="KR4e0157_SBCK_020-24a"/>
事親以老扵畎畆其志也其出而仕母命之也其<lb/>
迎之也母欲之也旣歸而復往母泣而強之也是<lb/>
能無從乎無大拂扵義將東西南北之惟命彼湛<lb/>
子者亦豈以人之譽毁扵外者以易其愛親之誠<lb/>
乎曰湛子而是則湛母非歟曰烏足以非湛母矣<lb/>
夫湛父之早世也屬其子曰必以顯吾世故命之<lb/>
出者行其夫之志也就之養者安其子之心也強<lb/>
之往者勉其子之忠以卒其夫之願也昔者孟母<lb/>
斷機以勵其子盖不歸者㡬年君子不以孟子爲<lb/>
<pb n="KR4e0157_SBCK_020-24b"/>
失養孟母爲非訓今湛母之心亦若此而湛子又<lb/>
未嘗違乎養也故湛母賢母也湛子孝子也然猶<lb/>
不免扵世惑吾雖欲無言也可得乎<lb/>
　　程守夫墓碑<hi>甲申</hi>
吾友程守夫以弘治丁巳之春卒扵京去今嘉靖<lb/>
甲申二十有八年矣嗚呼朋友之墓有宿草則勿<lb/>
哭而吾扵君尚不能無澘然也君之父味道公與<lb/>
家君爲同年進士相知甚厚故吾與君有通家之<lb/>
誼弘治壬子又同舉扵鄕巳而又同卒業扵北雍<lb/>
<pb n="KR4e0157_SBCK_020-25a"/>
宻邇居者四年有餘凡風雪之晨花月之夕山水<lb/>
郊園之遊無不與共盖爲時甚久而爲迹甚宻也<lb/>
而未甞見君有憤詞忤色情日益篤禮日以恭其<lb/>
在家庭雍雍于于内外無間交海内之士無貴賤<lb/>
少長咸敬而愛之雖粗鄙暴悍遇君未有不薫然<lb/>
而心醉者當是時予方馳騖扵舉業詞章以相矜<lb/>
髙爲事雖知愛重君而尚未知其天資之難得也<lb/>
其後君旣殁予亦入仕往往以粗浮之氣得罪扵<lb/>
人稍知創艾始思君爲不可及尋謪貴陽獨居幽<lb/>
<pb n="KR4e0157_SBCK_020-25b"/>
寂窮苦之鄉困心衡慮乃從事扵性情之學方自<lb/>
苦其勝心之難克而客氣之易動又見夫世之學<lb/>
者率多<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉險隘不能去其有我之私以共明天<lb/>
下之學成天下之務皆起扵勝心客氣之爲患也<lb/>
扵是愈益思君之美質盖天然近道者惜乎當時<lb/>
莫有以聖賢之學啓之有啓之者其油然順道将<lb/>
如決水之赴壑矣嗚呼惜㢤乃今稍見端緒有足<lb/>
以啓君者而君已不可作也已君之子國子生烓<lb/>
致君臨沒之言欲予與林君利瞻爲之表誌林君<lb/>
<pb n="KR4e0157_SBCK_020-26a"/>
旣爲之表而君之葬巳乆誌已無所及則爲書其<lb/>
墓之碑聊以識吾之哀思夫君者不徒嬉遊征逐<lb/>
之好而巳君諱文楷世居嚴之淳安其詳已具扵<lb/>
墓表<lb/>
　　太傅王文恪公傳<hi>丁亥</hi>
公諱鏊字濟之王氏其先自汴扈宋南渡諱百八<lb/>
者始居呉之洞庭山曾祖伯英祖惟道考光化知<lb/>
縣朝用皆　贈光祿大夫柱國少傅兼太子太傅<lb/>
戸部尚書武英殿大學士妣三代皆一品夫人公<lb/>
<pb n="KR4e0157_SBCK_020-26b"/>
自㓜潁悟不凡十六隨父讀書太學太學諸生争<lb/>
傳誦其文一時先逹名流咸屈年行求爲友侍郎<lb/>
葉文莊提學御史陳士賢咸有重望于時見而奇<lb/>
之曰天下士扵是名聲動逺邇成化甲午應天鄕<lb/>
試第一主司異其文曰蘇子瞻之流也錄其論䇿<lb/>
不易一字乙未會試復第一入奉　廷對衆望翕<lb/>
然執政忌其文乃置一甲第三時論以爲屈授翰<lb/>
林編修閉門力學避逺權勢若將浼焉九載陞侍<lb/>
講　憲廟實錄成陞右諭徳尋薦爲侍講學士兼<lb/>
<pb n="KR4e0157_SBCK_020-27a"/>
日講官每進講至天理人欲之辯君子小人之用<lb/>
舍必反覆規諭務盡啓沃方春　上遊後苑左右<lb/>
諌不聽公講文王不敢盤于遊田　上爲罷遊講<lb/>
罷常召所幸廣戒之曰今日講官所指殆爲若等<lb/>
好爲之時　東宫將出閣大臣請選正人以端國<lb/>
本首薦用公以本官兼諭徳尋陞少詹事兼侍講<lb/>
學士旣而吏部闕侍郎又遂以爲吏部時北虜入<lb/>
㓂公上籌邊八事雖忤權倖而卒多施行公輔之<lb/>
望日隆扵是尖異内閣謝公引咎求退遂舉公以<lb/>
<pb n="KR4e0157_SBCK_020-27b"/>
自代　武宗在亮闇内侍八人荒遊亂政臺諌交<lb/>
章中外洶洶公協韓司徒率文武大臣伏閣以請<lb/>
上大驚怒有㫖召公等至左順門中官傳諭甚厲<lb/>
衆相視莫敢發言公曰八人不去亂本不除天下<lb/>
何由而治議論侃侃韓亦危言繼之中官語塞一<lb/>
時國論倚以爲重然自是八人者竟分布要路瑾<lb/>
入柄司禮而韓公遂逐内閣劉謝二公亦去矣<lb/>
詔𥙷内閣缺瑾意欲引冢宰焦衆議推公瑾雖中<lb/>
忌而外難公論遂與焦俱入閣瑾方威鉗士類按<lb/>
<pb n="KR4e0157_SBCK_020-28a"/>
索徴瑕輙枷械之㡬死者累累公亟言扵瑾曰士<lb/>
大夫可殺不可辱今既辱之又殺之吾尚何顔扵<lb/>
此由是類從寛釋瑾啣韓不已必欲置之死無敢<lb/>
言者又欲以他事中内閣劉謝二公前後力救之<lb/>
乃皆得免大司馬華容劉公以瑾舊怨逮至京將<lb/>
坐以激變土官岑氏罪死公曰岑氏未叛何名爲<lb/>
激變乎劉得減死或惡石淙楊公扵瑾謂其築邊<lb/>
太費屢以爲言公曰楊有髙才重望爲國修邊乃<lb/>
可以功爲罪乎瑾議焚廢后呉氏之䘮以滅迹曰<lb/>
<pb n="KR4e0157_SBCK_020-28b"/>
不可以成服公曰服可以不成葬不可以苟景泰<lb/>
汪妃薨疑其禮公曰妃廢不以罪宜復其故號葬<lb/>
以妃祭以后皆從之當是時瑾權傾中外雖意不<lb/>
在公然見公開誠與言𥘉亦間聴及焦專事媕阿<lb/>
議彌不協而瑾驕悖日甚毒流縉紳公遏之不能<lb/>
得居常戚然瑾曰王先生居髙位何自苦乃爾耶<lb/>
公日求去瑾意愈咈衆虞禍且不測公曰吾義當<lb/>
去不去乃禍耳瑾使伺公無所得且聞交贄亦絶<lb/>
乃笑曰過矣扵是懇䟽三上許之賜璽書乘傳嵗<lb/>
<pb n="KR4e0157_SBCK_020-29a"/>
夫月米以歸時方危公之求去咸以爲異數云公<lb/>
旣歸呉屏謝紛囂翛然山水之間䆒心理性尚友<lb/>
千古至其與人淸而不絶扵俗和而不淆扵時無<lb/>
貴賤少長咸敬慕恱服有所興起平生嗜欲澹然<lb/>
呉中士夫所好尚珎賞觀遊之具一無所入惟喜<lb/>
文辭翰墨之事至是亦皆脫落雕繪出之自然中<lb/>
年嘗作明理克已二箴以進徳砥行及充養旣久<lb/>
晚益純明凡有著述必有所發其論性善云欲知<lb/>
性之善乎盍反而内觀乎寂然不動之中而有至<lb/>
<pb n="KR4e0157_SBCK_020-29b"/>
虚至靈者存焉湛兮其非有也窅兮其非無也不<lb/>
墮扵中邊不離扵聲臭當是時也善且未形而惡<lb/>
有所謂惡者㢤惡有所謂善惡混者㢤惡有所謂<lb/>
三品者㢤性其猶鑑乎鑑者善應而不留物来則<lb/>
應物去則空鑑何有焉性惟虚也惟靈也惡安從<lb/>
生其生扵蔽乎氣質者性之所寓也亦性之所由<lb/>
蔽也氣質異而性隨之譬之珠焉䃍扵澄淵則明<lb/>
䃍扵濁水則昏䃍扵汚穢則穢澄淵上智也濁水<lb/>
凡庶也汚穢下愚也天地間腷塞充滿皆氣也氣<lb/>
<pb n="KR4e0157_SBCK_020-30a"/>
之靈皆性也人得氣以生而靈隨之譬之月在天<lb/>
物各隨其分而受之江湖淮海此月也池沼此月<lb/>
也溝渠此月也坑塹亦此月也豈必物物而授之<lb/>
心者月之魄也性者月之光也情者光之發扵物<lb/>
者也其所論造後儒多未之及居閑十餘年海内<lb/>
士夫交章論薦不輟及　今上即位始遣官優禮<lb/>
歲時存問將復起公而公巳沒時嘉靖三年三月<lb/>
十一日夀七十五矣贈太傅謚文恪祭葬有加禮<lb/>
四子延喆中書舍人延素南京中軍都督府都事<lb/>
<pb n="KR4e0157_SBCK_020-30b"/>
延陵郡學生延昭尚㓜皆彬彬世其家　史臣曰<lb/>
世所謂完人若震澤先生王公者非邪内𥙿倫常<lb/>
無俯仰之憾外際明良極祿位聲光之顯自爲童<lb/>
子至扵耆耋自　廟朝下逮閭巷至扵偏隅或師<lb/>
其文學或慕其節行或仰其徳業隨所見異其稱<lb/>
莫或有瑕疵之者所謂夀福康寧攸好徳而考終<lb/>
命公殆無媿爾矣無錫邵尚書國賢與公婿徐學<lb/>
士子容皆文名冠一時其稱公之文規模昌黎以<lb/>
及㤗漢純而不流于弱奇而不渉于怪雄偉俊潔<lb/>
<pb n="KR4e0157_SBCK_020-31a"/>
體裁截然振起一代之衰得法扵孟子論辯多古<lb/>
人未發詩蕭散淸逸有王岑風格書法清勁自成<lb/>
得晋唐筆意天下皆以爲知言陽明子曰王公所<lb/>
深造世或未之能盡也然而言之亦難矣著其性<lb/>
善之說以微見其槩使後世之求公者以是觀之<lb/>
　　平茶寮碑<hi>丁丑</hi>
正徳丁丑猺㓂大起江廣湖郴之家騷然且三四<lb/>
年矣扵是三省奉　命會征乃十月辛亥予督江<lb/>
西之兵自南康入甲寅破横水左溪諸巢賊敗奔<lb/>
<pb n="KR4e0157_SBCK_020-31b"/>
庚申復連戰奔桶岡十一月癸酉攻桶岡大戰西<lb/>
山界甲戌又戰賊大潰丁亥盡殪之凡破巢八十<lb/>
有四擒斬三千餘俘三千六百有奇釋其脅從千<lb/>
有餘衆歸流亡使復業度地居民鑿山開道以夷<lb/>
險阻辛丑師旋扵乎兵惟凶器不得已而後用刻<lb/>
茶寮之石匪以羙成重舉事也提督軍務都御史<lb/>
王某書<lb/>
　　平浰頭碑<hi>丁丑</hi>
四省之㓂惟浰尤黠擬官僣號潜圖孔烝正徳丁<lb/>
<pb n="KR4e0157_SBCK_020-32a"/>
丑冬輋猺旣殄益機險阱毒以虞王師我乃休士<lb/>
歸農戊寅正月癸卯計擒其魁遂進兵撃其懈丁<lb/>
未破三浰乘勝歸北大小三十餘戰滅巢三十有<lb/>
八俘斬三千餘三月丁未囬軍壺漿迎道耕夫遍<lb/>
野父老咸懽農器不陳扵今五年復我常業還我<lb/>
室廬伊誰之力赫赫　皇威匪威曷慿爰伐山石<lb/>
用紀厥成提督軍務都御史王某書<lb/>
　　田州立碑<hi>丙戌</hi>
嘉靖丙戌夏官兵伐田隨與思恩之人相比復煽<lb/>
<pb n="KR4e0157_SBCK_020-32b"/>
集軍四省洶洶連年于時　皇帝憂憫元元容有<lb/>
無辜而死者乎廼　命新建伯王守仁曷徃視師<lb/>
其以徳綏勿以兵䖍班師撤旅信義大宣諸夷感<lb/>
慕旬日之間自縳来歸者七萬一千悉放之還農<lb/>
兩省以安昔有苗徂征七旬来格今未朞月而蠻<lb/>
夷率服綏之斯来速扵郵傳舞干之化何以加焉<lb/>
爰告思田毋忘　帝徳爰勒山石昭此赫赫　文<lb/>
武聖神率土之濵凡有血氣莫不尊親<lb/>
　　田州石刻<lb/>
<pb n="KR4e0157_SBCK_020-33a"/>
田石平田州寧<hi>民謡如此</hi>田水縈田山迎<hi>府治新向</hi>千萬世<lb/>
鞏皇明嘉靖嵗戊子春新建伯王守仁勒此石<lb/>
告後人<lb/>
　　陳直夫南宫像賛<lb/>
夫子稱史魚曰直㢤邦有道如矢邦無道如矢謂<lb/>
祝鮀宋朝曰非斯人難免乎今之世矣予甞三復<lb/>
而悲之直道之難行而謟䛕之易合也豈一日㢤<lb/>
魚之直信乎後世其在當時不若朝與鮀之易容<lb/>
也悲夫吾越直夫陳先生嚴毅端潔其正言直氣<lb/>
<pb n="KR4e0157_SBCK_020-33b"/>
放蕩佞䛕之士嫉視若讐彼寜無知之卒扵已非<lb/>
便也故先生舉進士不久輒致仕而歸屢薦復起<lb/>
又不久輒退以是也㢤然天下之言直者必先生<lb/>
與焉始予拜先生扵錢淸江上歡然甚得先生奚<lb/>
取扵予殆空谷之足音也世日趨扵下先生而在<lb/>
雖執鞭之事吾亦爲之今旣没矣其子子欽以先<lb/>
生南宫圖像請識一言先生常塵視軒冕豈一第<lb/>
之爲榮聞之子欽盖初第時有以相遺者受而存<lb/>
之先生沒子欽始装潢將藏諸廟則又爲子者宜<lb/>
<pb n="KR4e0157_SBCK_020-34a"/>
爾也詩曰有服䄡䄡有冠翼翼在彼周行其容孔<lb/>
式秉笏端弁中温且栗旣醉以酒旣飽以徳彼何<lb/>
人斯邦之司直邦之司直宜公宜孤旣来旣徂爲<lb/>
冠爲模孰久其道衆聽且孚如江如河其趨彌汙<lb/>
邦之司直今也則亡<lb/>
　　三箴<lb/>
嗚呼小子曾不知警尭詎未聖猶日兢兢旣墜于<lb/>
淵猶恬履薄旣拆爾股猶邁奔蹶人之冥頑則疇<lb/>
與汝不見壅腫砭廼斯愈不見瘘痺劑廼斯起人<lb/>
<pb n="KR4e0157_SBCK_020-34b"/>
之毁詬皆汝砭劑汝曾不知反以爲怒匪怒伊色<lb/>
亦反其語汝之冥頑則疇之比嗚呼小子告爾不<lb/>
一旣四十有五而曾是不憶<lb/>
嗚呼小子愼爾出話懆言維多吉言維寡多言何<lb/>
益徒以取禍徳黙而成仁者言訒孰黙而譏孰訒<lb/>
而病譽人之善過情猶恥言人之非罪曷有巳嗚<lb/>
呼多言亦惟汝心汝心而存將日欽欽豈遑多言<lb/>
上帝汝臨<lb/>
嗚呼小子辭章之習爾工何爲不以釣譽不以蠱<lb/>
<pb n="KR4e0157_SBCK_020-35a"/>
愚佻彼優伶爾視孔醜覆蹈其術爾顔不厚日月<lb/>
踰邁爾胡不恤棄爾天命昵爾讐賊昔皇多士亦<lb/>
胥兹溺爾獨不鑒自抵伊亟<lb/>
　　南鎭禱雨文<hi>癸亥</hi>
惟神秉靈毓秀作鎭扵南實與五嶽分服而治維<lb/>
是揚州之域咸頼神休以生以養凡其疾疫災青<lb/>
之不時雨暘寒暑之弗若無有逺近莫不引頸企<lb/>
足惟神是望怨有歸功有底神固不得而辭也而<lb/>
况紹興一郡又神之宫牆輦轂之下乎謂宜風雨<lb/>
<pb n="KR4e0157_SBCK_020-35b"/>
節而寒暑當民無疾而五榖昌特先諸郡以霑神<lb/>
惠而乃入夏以来亢陽爲虐連月弗雨泉源告竭<lb/>
黍苗荐稿歲且不登民將無食農夫相與咨扵野<lb/>
商賈相與憾扵市行旅相與怨扵途守土之官帥<lb/>
其吏民奔走呼號維是祈禱告請亦無不至矣而<lb/>
猶雨澤未應旱烈益張是豈吏之不職而貪墨者<lb/>
衆歟賦歛繁刻而獄訟冤滯歟祀典有弗修歟民<lb/>
怨有弗平歟夫是數者皆吏之讁而民何咎之有<lb/>
夫怒吏之不臧而移其讁扵民又知神之所不忍<lb/>
<pb n="KR4e0157_SBCK_020-36a"/>
也不然豈民之冥頑妄作者衆將奢滛暴殄以怒<lb/>
神威神將罰而懲之歟夫薄罰以示戒神之威靈<lb/>
亦旣彰矣百姓震懼憂惶請罪無所遂棄而絶之<lb/>
使無噍類神之慈仁固應不爲若是之甚也夫民<lb/>
之所頼者神神之食于兹土亦非一日矣今民不<lb/>
得巳有求扵神而神無以應之然則民將何恃而<lb/>
神亦何以信扵民乎某生長兹土猶鄉之人也鄉<lb/>
之人以某嘗讀書學道繆以爲是鄉人之傑者其<lb/>
有得扵山川之秀爲多藉之以爲吾愚民之不能<lb/>
<pb n="KR4e0157_SBCK_020-36b"/>
自逹者通誠扵山川之神其宜有感夫某非其人<lb/>
也而冐有其名人而冐以其名加我我旣不得而<lb/>
辭矣又何敢獨辭其責耶是以冐昧輒爲之請固<lb/>
知明神亦有所不得而辭也謹告<lb/>
　　瘞旅文<hi>戊辰</hi>
維正徳四年秋月三日有吏目云自京来者不知<lb/>
其名氏携一子一僕將之任過龍塲投宿土苗家<lb/>
予從籬落間望見之隂雨昏黒欲就問訊北来事<lb/>
不果明早遣人覘之巳行矣薄午有人自蜈蚣坡<lb/>
<pb n="KR4e0157_SBCK_020-37a"/>
来云一老人死坡下傍兩人哭之哀予曰此必吏<lb/>
目死矣傷㢤薄暮復有人来云坡下死者二人傍<lb/>
一人坐嘆詢其状則其子又死矣明日復有人来<lb/>
云見坡下積尸三焉則其僕又死矣嗚呼傷㢤念<lb/>
其暴骨無主將二童子持畚鍤徃瘞之二童子有<lb/>
難色然予曰嘻吾與爾猶彼也二童憫然涕下請<lb/>
徃就其傍山麓爲三坎埋之又以隻雞飯三盂嗟<lb/>
吁涕洟而告之曰嗚呼傷㢤繄何人繄何人吾龍<lb/>
塲驛丞餘姚王守仁也吾與爾皆中土之産吾不<lb/>
<pb n="KR4e0157_SBCK_020-37b"/>
知爾郡邑爾烏爲乎来爲兹山之鬼乎古者重去<lb/>
其鄉遊宦不踰千里吾以竄逐而来此宜也爾亦<lb/>
何辜乎聞爾官吏目耳俸不能五斗爾率妻子躬<lb/>
耕可有也烏爲乎以五斗而易爾七尺之軀又不<lb/>
足而益以爾子與僕乎嗚呼傷㢤爾誠戀兹五斗<lb/>
而来則宜欣然就道烏爲乎吾昨望見爾容蹙然<lb/>
盖不任其憂者夫衝冐霧露扳援崖壁行萬峰之<lb/>
頂饑渴勞頓筋骨疲憊而又瘴厲侵其外憂鬱攻<lb/>
其中其能以無死乎吾固知爾之必死然不謂若<lb/>
<pb n="KR4e0157_SBCK_020-38a"/>
是其速又不謂爾子爾僕亦遽爾奄忽也皆爾自<lb/>
取謂之何㢤吾念爾三骨之無依而来瘞爾乃使<lb/>
吾有無窮之愴也嗚呼痛㢤縦不爾瘞幽崖之狐<lb/>
成羣隂壑之虺如車輪亦必能葬爾扵腹不致乆<lb/>
暴露爾爾旣巳無知然吾何能爲心乎自吾去父<lb/>
母鄕國而来此二年矣<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>瘴毒而苟能自全以吾<lb/>
未嘗一日之戚戚也今悲傷若此是吾爲爾者重<lb/>
而自爲者輕也吾不宜復爲爾悲矣吾爲爾歌爾<lb/>
聽之歌曰連峰際天兮飛鳥不通遊子懷鄉兮莫<lb/>
<pb n="KR4e0157_SBCK_020-38b"/>
知西東莫知西東兮維天則同異域殊方兮環海<lb/>
之中逹觀隨寓兮奚必予宫魂兮魂兮無悲以恫<lb/>
又歌以慰之曰與爾皆鄉土之離兮蠻之人言語<lb/>
不相知兮性命不可期吾茍死扵兹兮率爾子僕<lb/>
来從予兮吾與爾遨以嬉兮驂𬗋彪而乘文螭兮<lb/>
登望故鄉而嘘唏兮吾苟獲生歸兮爾子爾僕尚<lb/>
爾隨兮無以無侣悲兮道傍之塜累累兮多中土<lb/>
之流離兮相與呼嘯而徘徊兮飱風飲露無爾饑<lb/>
兮朝友麋鹿暮猿與栖兮爾安爾居兮無爲厲扵<lb/>
<pb n="KR4e0157_SBCK_020-39a"/>
兹墟兮<lb/>
　　祭鄭朝朔文<hi>甲戌</hi>
維正徳九年歲次甲戌七月壬戌朔越十有六日<lb/>
丁丑南京鴻臚寺卿王守仁馳奠于監察御史亡<lb/>
友鄭朝朔之墓嗚呼道之將行其命也與道之將<lb/>
廢其命也與嗚呼朝朔命實爲之將何如㢤將何<lb/>
如㢤辛未之冬朝扵　京師君爲御史余留銓司<lb/>
君因世傑謬予是資予辭不獲抗顔以尸君嘗問<lb/>
予聖學可至余曰然㢤克念則是隱辭奥義相與<lb/>
<pb n="KR4e0157_SBCK_020-39b"/>
剖析探本窮原夜以繼日君喜謂予昔迷今悟昔<lb/>
䧟多岐今由大路嗚呼絶學㡬年于兹孰沿就繹<lb/>
君獨奮而古稱豪傑無文猶興有如君者無媿斯<lb/>
稱當是之時君疾已搆忍痛扶孱精微日究人或<lb/>
勸君盍亦休只君曰何㢤夕死可矣君遂疾告我<lb/>
亦南行君與世傑訪予陽明君疾亦篤遂留杭城<lb/>
天不與道善類云傾嗚呼痛㢤嗚呼痛㢤時予祖<lb/>
母亦嬰危疾湯藥自湏風江阻渉君䘮遂行靡由<lb/>
一訣扶櫬而南事在世傑負恨負愧予復何說嗟<lb/>
<pb n="KR4e0157_SBCK_020-40a"/>
予顓弱實頼友朋砥礪切磋庶㡬有成死者生者<lb/>
索居離羣静言永懷中心若焚墓草再靑甫兹馳<lb/>
奠遥望嶺雲有淚如霰嗚呼哀㢤予復何言尚饗<lb/>
　　祭浰頭山神文<hi>戊寅</hi>
維正徳十三年戊寅二月十五日甲申提督軍務<lb/>
都御史王某謹以剛鬛柔毛昭告于浰頭山川之<lb/>
神惟廣谷大川阜財興物以域民畜衆故古者諸<lb/>
侯祭封内山川亦惟其有功扵民然地靈則人傑<lb/>
人之無良亦足以爲山川之羞兹土爲盗賊所盤<lb/>
<pb n="KR4e0157_SBCK_020-40b"/>
據且數十年逺近之稱浰頭者皆曰賊巢恥莫大<lb/>
焉是豈山川之罪㢤雖然清洌之井糞穢而不除<lb/>
久則同扵厠溷矣丹鳯之穴鴟狐聚而不去久則<lb/>
化爲妖窟矣糞穢之所過者揜鼻妖孽之窟人將<lb/>
持刅燔燎環而攻之何者其積聚招致使然也誠<lb/>
使除其糞穢刮剜滌蕩將不終朝而復其淸洌鴟<lb/>
狐逐而鸞鳯歸妖孽之窟還爲孕祥育瑞之所矣<lb/>
今兹土之山川亦何以異扵是守仁奉　天子明<lb/>
命来鎮四陲憤浰賊之兇悖民苦荼毒無所控籲<lb/>
<pb n="KR4e0157_SBCK_020-41a"/>
故邇者計擒渠魁提兵搗其巢穴所向克捷動獲<lb/>
如志斯固人怨神怒天人順應之理將或兹土山<lb/>
川之神厭惡兇殘思欲洗其積辱隂有以相協假<lb/>
手扵予今駐兵扵此彌月餘旬雖巢穴悉巳掃蕩<lb/>
擒斬十且八九然漏殄之徒尚有潜逃小民不能<lb/>
無怨于山川之神爲之逋逃主萃淵藪也今子提<lb/>
兵深入豈獨除民之害亦爲山川之神雪其恥夫<lb/>
安舊染棄新圖非中人之情而况扵鬼神乎今此<lb/>
殘徒勢窮力屈亦方遣人投招將順而撫之則慮<lb/>
<pb n="KR4e0157_SBCK_020-41b"/>
其無革心之誠復遺患扵日後逆而弗受又恐其<lb/>
或出扵誠心殺之有不忍也神其隂有以相協使<lb/>
此殘㓂而果誠心邪即隂佑其衷俾盡携其黨類<lb/>
自縳来投若水之赴壑予將隄沿停畜之如其設<lb/>
詐懷奸即隂奪其魄張我軍威風驅電掃一鼓而<lb/>
殱之兹惟下民之福亦惟神明之休壇而祀之神<lb/>
亦永永無怍惟神實鑒圖之尚饗<lb/>
　　祭徐曰仁文<hi>戊寅</hi>
嗚呼痛㢤曰仁吾復何言爾言在吾耳爾貌在吾<lb/>
<pb n="KR4e0157_SBCK_020-42a"/>
目爾志在吾心吾終可柰何㢤記爾在湘中還嘗<lb/>
語予以夀不䏻長久予詰其故云嘗遊衡山夢一<lb/>
老瞿曇撫曰仁背謂曰子與顔子同徳俄而曰亦<lb/>
與顔子同夀覺而疑之予曰夢耳子疑之過也曰<lb/>
仁曰此亦可柰何但今得告疾早歸林下冀從事<lb/>
扵先生之教朝有所聞夕死可矣嗚呼吾以爲是<lb/>
固夢耳孰謂乃今而竟如所夢邪向之所云其果<lb/>
夢邪今之所傳其果眞邪今之所傳亦果夢邪向<lb/>
之所夢亦果妄邪嗚呼痛㢤曰仁嘗語予道之不<lb/>
<pb n="KR4e0157_SBCK_020-42b"/>
明㡬百年矣今幸有所見而又卒無所成不亦尤<lb/>
可痛乎願先生早歸陽明之麓與二三子講明斯<lb/>
道以誠身淑後予曰吾志也自轉官南贛即欲過<lb/>
家堅卧不出曰仁曰未可紛紛之議方馳先生且<lb/>
一行爰與二三子姑爲饘粥計先生了事而歸嗚<lb/>
呼孰謂曰仁而乃先止扵是乎吾今縦歸陽明之<lb/>
麓孰與予共此志矣二三子又且離羣而索居吾<lb/>
言之而孰聽之吾倡之而孰和之吾知之而孰問<lb/>
之吾疑之而孰思之嗚呼吾無與樂餘生矣吾巳<lb/>
<pb n="KR4e0157_SBCK_020-43a"/>
無所進曰仁之進未量也天而䘮予也則䘮予矣<lb/>
而又䘮吾曰仁何㢤天胡酷且烈也嗚呼痛㢤朋<lb/>
友之中能復有知予之深信予之篤如曰仁者乎<lb/>
夫道之不明也由扵不知不信使吾道而非邪則<lb/>
已矣吾道而是邪吾能無蘄扵人之不予知予信<lb/>
乎自得曰仁訃盖哽咽而不能食者兩日人皆勸<lb/>
予食嗚呼吾有無窮之志恐一旦遂死不克就將<lb/>
以托之曰仁而曰仁今則已矣曰仁之志吾知之<lb/>
幸未即死又忍使其無成乎扵是復強食嗚呼痛<lb/>
<pb n="KR4e0157_SBCK_020-43b"/>
㢤吾今無復有意扵人世矣姑俟冬夏之交兵革<lb/>
之役稍定即拂袖而歸陽明二三子苟有予從者<lb/>
尚與之切磋砥礪務求如平日與曰仁之所云縦<lb/>
舉世不以予爲然者亦且樂而忘其死惟百世以<lb/>
俟聖人而不惑耳曰仁有知其尚能啓予之昬而<lb/>
警予之惰邪鳴呼痛㢤予復何言<lb/>
　　祭孫中丞文<hi>已卯</hi>
嗚呼弇阿苟容生也何庸慷慨激烈死也何恫勤<lb/>
勞施扵　國而惠澤𬒳於民孰謂公之死而非生<lb/>
<pb n="KR4e0157_SBCK_020-44a"/>
乎守臣節以無虧秉大義而不屈孰謂公之歸而<lb/>
非全乎方逆熖之已炎公盖力撲其燎原之勢而<lb/>
不能屢䟽乞免又不獲請則旁行曲成冀緩其怒<lb/>
而徐爲之圖盖公處事之權而人或未之盡知也<lb/>
比其當危臨難伏節申忠之死靡囬然後見公守<lb/>
道之常心迹如靑天白日而天下之人始洞然無<lb/>
疑矣嗚呼逆藩之謀積之十有餘年而敗之旬日<lb/>
豈守仁之智謀才力能及此乎是固　祖宗之徳<lb/>
澤　朝廷之神武而公之精忠憤烈隂助黙相扵<lb/>
<pb n="KR4e0157_SBCK_020-44b"/>
冥冥之中是亦未可知也公之子挾刃赴仇奔走<lb/>
千里至則逆賊已擒遂得改殯正殮扶公櫬而還<lb/>
父子之間忠孝兩無所愧矣亦何憾㢤守仁扵公<lb/>
旣親且友同舉扵鄕同官扵部今又同遭是難豈<lb/>
偶然㢤靈輈將發薄奠冩哀言有盡而意無窮嗚<lb/>
呼<lb/>
　　祭外舅介菴先生文<hi>
                        <graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>巳</hi>
嗚呼自公之葬兹土逮今二十有六年乃始復一<lb/>
拜墓下中間盛衰之感死生之戚險夷之變聚散<lb/>
<pb n="KR4e0157_SBCK_020-45a"/>
之情可悲可愕可扼腕而流涕者何可勝道嗚呼<lb/>
傷㢤死者日以逺生者日以謝而少者日以老矣<lb/>
自今以往其可悲可愕可扼腕而流涕者其又可<lb/>
勝道耶二十六年而始獲一拜自今以往獲拜公<lb/>
之墓下者知復䏻㡬嗚呼傷㢤惟是公之子姓羣<lb/>
然集扵墓下皆鸞停鶴峙振羽翮而翺乎雲霄未<lb/>
巳也所以報純徳而慰公于地下者庶亦在兹巳<lb/>
乎某奉召北行便道歸省甫申展謁輒巳告辭言<lb/>
有盡而意無窮顧瞻丘壠豈勝凄斷尚饗<lb/>
<pb n="KR4e0157_SBCK_020-45b"/>
　　祭文相文<lb/>
嗚呼文相邁往直前之氣足以振頽靡而起退懦<lb/>
通敏果決之才足以應煩劇而解紛拏激昻奮迅<lb/>
之談足以破支辭而折多口此文相之所以超然<lb/>
特出乎等夷而世之人亦方以是而稱文相者也<lb/>
然吾之所望扵文相則又寧止扵是而巳乎與文<lb/>
相别數年矣去嵗始復一㑹扵江滸握手半日之<lb/>
談豁然遂破百年之惑一何快也吾方日望文相<lb/>
反其邁往直前之氣以内充其寛𥙿温厚之仁歛<lb/>
<pb n="KR4e0157_SBCK_020-46a"/>
其通敏果決之才以自昭其文理宻察之智收其<lb/>
奮迅激昻之辨以自全其發強剛毅之徳固將日<lb/>
趨扵和平而大會扵中正斯乃聖賢之德之歸矣<lb/>
豈徒文章氣節之士而已乎惜乎吾見其進而未<lb/>
見其止也一疾奄逝豈不痛㢤聞訃實欲渡江一<lb/>
慟以舒永訣之哀暑病且冗欲往不能臨風長號<lb/>
有淚如雨嗚呼文相予復何言<lb/>
　　又祭徐曰仁文<hi>甲申</hi>
嗚呼曰仁别我而逝兮十年于今葬兹丘兮宿草<lb/>
<pb n="KR4e0157_SBCK_020-46b"/>
㡬靑我思君兮一来尋林木拱兮山日深君不見<lb/>
兮窅嵯峨之雲岑四方之英賢兮日来臻君獨胡<lb/>
爲兮與鶴飛而猿吟憶麗澤兮欷歆奠椒醑兮松<lb/>
之隂良知之說兮聞不聞道無間扵隱顯兮豈幽<lb/>
明而異心我歌白雲兮誰同此音<lb/>
　　祭國子助敎薛尚哲文<hi>甲申</hi>
嗚呼良知之學不眀扵天下㡬百年矣世之學者<lb/>
蔽扵見聞習染莫知天理之在吾心而無假扵外<lb/>
也皆舍近求逺舍易求難紛紜交騖以私智相髙<lb/>
<pb n="KR4e0157_SBCK_020-47a"/>
客氣相競日䧟扵禽獸夷狄而不知間有獨覺其<lb/>
非而畧知反求其本源者則又羣相詬笑斥爲異<lb/>
學嗚呼可哀也巳盖自十餘年来而海内同志之<lb/>
士稍知講求扵此則亦如晨星之落落乍明乍㓕<lb/>
未見其能光大也潮陽在南海之濵聞其間亦有<lb/>
特然知向之士而未及與見間有来相見者則又<lb/>
去来無常自君之弟尚謙始從予扵留都朝夕相<lb/>
與者三年歸以所聞扵予者語君君欣然樂聽不<lb/>
厭至忘寢食脱然棄其舊業如敝屣君素篤學髙<lb/>
<pb n="KR4e0157_SBCK_020-47b"/>
行爲鄉邦子弟所宗依尚謙自㓜受業焉至是聞<lb/>
尚謙之言遂不知已之爲兄尚謙之爲弟巳之嘗<lb/>
爲尚謙師而尚謙之嘗師扵已也盡使其羣子弟<lb/>
姪来學扵予而君亦躬枉辱焉非天下之大勇能<lb/>
自勝其有我之私而果扵徙義者孰能與扵此㢤<lb/>
自是其邑之士若楊氏兄弟與諸後進之来者源<lb/>
源以十數海内同志之盛莫有先扵潮陽者則實<lb/>
君之昆弟之爲倡也其有功扵斯道豈小小㢤方<lb/>
將因藉毘頼以共明此學而君忽逝矣其爲同志<lb/>
<pb n="KR4e0157_SBCK_020-48a"/>
之痛何可言㢤雖然君扵斯道亦旣有聞則夕死<lb/>
無憾矣其又奚悲乎吾之所爲長號涕洟而不能<lb/>
自巳者爲吾道之失助焉耳天也可如何㢤相望<lb/>
千里靡由走哭因風寄哀言有盡而意無窮嗚呼<lb/>
哀㢤<lb/>
　　祭朱守忠文<hi>甲申</hi>
嗚呼聖學之不明也久矣予不自量犯天下之詆<lb/>
笑而冐非其任恃以無恐者謂海内之同志若守<lb/>
忠者爲之胥附先後終將必有所濟也而自十餘<lb/>
<pb n="KR4e0157_SBCK_020-48b"/>
年来若吾姚之徐曰仁潮陽之鄭朝朔楊仕徳武<lb/>
陵之冀惟乾者乃皆相繼物故其餘諸同志之尚<lb/>
存足可倚頼者又皆離羣索居不能朝夕相與以<lb/>
資切磋砥礪之益今守忠又復棄我而逝天其或<lb/>
者旣無意扵斯文巳乎何其善類之難合而易暌<lb/>
善人之難成而易䘮也嗚呼痛㢤守忠之扵斯道<lb/>
旣巳識其大者又䏻樂善不倦旁招博采引接同<lb/>
志而趨之同歸扵善若飢渴之扵飲食視天下之<lb/>
務不啻其家事每欲以身殉之今兹之沒也實以<lb/>
<pb n="KR4e0157_SBCK_020-49a"/>
驅賊山東晝夜勞瘁至隕其身而不顧嗚呼痛㢤<lb/>
始守忠之赴山東也過予而告别云節扵先生之<lb/>
學誠有終身几席之願顧事功之心猶有未能脱<lb/>
然者先生將何以裁之予曰君子之事進徳修業<lb/>
而巳雖位天地育萬物皆已進徳之事故徳業之<lb/>
外無他事功矣乃若不由天徳而求騁扵功名事<lb/>
業之塲則亦希髙慕外後世髙明之士雖知向學<lb/>
而未䏻不爲才力所使者猶不免焉守忠旣巳心<lb/>
覺其非固當不爲所累矣嗚呼豈知竟以是而忘<lb/>
<pb n="KR4e0157_SBCK_020-49b"/>
其身乎守忠之死盖禦災捍患而死勤事能爲忠<lb/>
臣志士之所難能矣而吾猶以是爲憾者痛吾道<lb/>
之失助爲海内同志之不幸焉耳嗚呼痛㢤靈輀<lb/>
云邁一奠永訣豈無良朋孰知我心之悲嗚呼痛<lb/>
㢤<lb/>
　　祭洪襄惠公文<lb/>
嗚呼公以雄特之才豪邁之氣際明良之會致位<lb/>
公孤勲業振扵當時聲光被扵逺邇功成身退全<lb/>
節令終若公眞可謂有濟時之具而爲一世之傑<lb/>
<pb n="KR4e0157_SBCK_020-50a"/>
矣悲夫才之難成也干雲合抱豈歲月所能致任<lb/>
之棟梁已不爲不見用矣又輟而置之閒散者十<lb/>
餘年不亦大可惜也乎天豈以公有克肖之子將<lb/>
歛其所未盡者而大發諸其後人也乎　公優游<lb/>
林下以樂太平之盛其沒也　天子錫之祭葬褒<lb/>
以羙謚生榮死哀亦復何憾矣而予獨不䏻無悲<lb/>
且感者方公之生人皆知　公之才羙而忌者抑<lb/>
之使不得盡用時之人顧亦槩然視之曾不知以<lb/>
爲意嗚呼豈知其沒也遂一仆而不可復起矣老<lb/>
<pb n="KR4e0157_SBCK_020-50b"/>
成典刑爲世道計者能無悲傷乎㢤先君子素與<lb/>
扵　公守仁雖晚亦辱　公之知愛公子嘗以<lb/>
公之墓銘見屬曾不能發揚盛羙兹　公之葬又<lb/>
不䏻奔走執紼馳奠一觴聊以寓其不盡之衷焉<lb/>
爾嗚呼哀㢤尚饗<lb/>
　　祭楊士鳴文<hi>丙戌</hi>
嗚呼士鳴吾見其進也而遽見其止邪往年士徳<lb/>
之殁吾已謂天道之無知矣今而士鳴又相繼以<lb/>
逝吾安所歸咎乎嗚呼痛㢤忠信明睿之資一郡<lb/>
<pb n="KR4e0157_SBCK_020-51a"/>
一邑之中不能一二見而顧萃扵一家之兄弟又<lb/>
皆與聞斯道以承千載之絶學此豈出扵偶然者<lb/>
固宜使之得志大行發聖學之光輝翼斯文扵悠<lb/>
逺而乃栽培長養則若彼其艱而傾覆摧折又如<lb/>
此其易其果出扵偶然倐聚倐散而天亦畧無主<lb/>
宰扵其間邪嗚呼痛㢤潮郡在南海之涯一郡耳<lb/>
一郡之中有薛氏之兄弟子姪旣足盛矣而又有<lb/>
士鳴之昆季其餘聰明特逹毅然任道之器後先<lb/>
頡頑而起者以數十其山川靈秀之氣殆不能若<lb/>
<pb n="KR4e0157_SBCK_020-51b"/>
是其淑且厚則亦宜有盈虚消息扵其間矣乎士<lb/>
鳴兄弟雖皆中道而逝然今海内善類孰不知南<lb/>
海之濵有楊士徳士鳴者爲成徳之士如祥麟瑞<lb/>
鳳争一睹之爲快因而向風興起者比比則士鳴<lb/>
昆季之生其潜啓黙相以有績扵斯道豈其微㢤<lb/>
彼黃馘稿斃與草木同腐者又何可勝數求如士<lb/>
鳴昆季一日之生以死又安可得乎嗚呼道無生<lb/>
死無去来士鳴則旣聞道矣其生也奚以喜其死<lb/>
也奚以悲獨吾黨之失助而未及見斯道之大行<lb/>
<pb n="KR4e0157_SBCK_020-52a"/>
也則吾亦安能以無一慟乎嗚呼痛㢤<lb/>
　　祭元山席尚書文<hi>丁亥</hi>
嗚呼元山眞可謂豪傑之士社稷之臣矣世方沒<lb/>
溺扵功利辭章不復知有身心之學而公獨超然<lb/>
逺覽知求絶學于千載之上世方黨同伐異狥俗<lb/>
苟容以鈎聲避毁而公獨卓然定見惟是之從盖<lb/>
有舉世非之而不顧世方植私好利依違反覆以<lb/>
壟斷相與而公獨世道是憂義之所存冐孤危而<lb/>
必吐心之所宜經百折而不囬盖其所論雖或亦<lb/>
<pb n="KR4e0157_SBCK_020-52b"/>
有動扵氣激扵忿而其心事磊磊則如靑天白日<lb/>
洞然可以信其無他世方<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>
                    <graphic n="KR3460" url="https://raw.githubusercontent.com/kanripo/KR-Gaiji/master/images/KR3460.png" mimeType="image/png"/>讒險排勝巳以嫉<lb/>
髙明而公獨誠心樂善求以伸人之才而不自知<lb/>
其身之爲屈求以進賢扵　國而不自知怨謗之<lb/>
集扵其身盖所謂斷斷休休人之有技若已有之<lb/>
者此大臣之盛徳自古以爲難非獨近世之所未<lb/>
見也嗚呼世固有有君而無臣亦有有臣而無君<lb/>
者矣以公之賢而又遭逢　主上之神聖知公之<lb/>
深而信公之篤不啻金石之固膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之投非所謂<lb/>
<pb n="KR4e0157_SBCK_020-53a"/>
明良相逢千載一時者歟是何天意之不可測其<lb/>
行之也方若巨艦之遇順風而其傾之也忽中流<lb/>
而折檣舵其植之也方爾枝葉之敷榮而摧之也<lb/>
遂根株而蹶㧞其果無意扵斯世斯人也乎嗚呼<lb/>
痛㢤嗚呼痛㢤某之不肖屢屢辱公過情之薦自<lb/>
度終不能有濟扵時而徒以爲公知人之累每切<lb/>
私懷慚愧又憶往年與公論學扵貴州受公之知<lb/>
實深近年以来覺稍有所進思得與公一面少叙<lb/>
其愚以求質正斯亦千古之一快而公今復巳矣<lb/>
<pb n="KR4e0157_SBCK_020-53b"/>
嗚呼痛㢤聞公之訃不能奔哭千里設位一慟割<lb/>
心自今以往進吾不能有益于君國退將益修吾<lb/>
學期終不負知已之報而已矣嗚呼痛㢤言有盡<lb/>
而意無窮嗚呼痛㢤<lb/>
　　祭呉東湖文<hi>丁亥</hi>
嗚呼呉公吾不可得而見之矣公之才如干將莫<lb/>
邪隨其所試皆迎刃而解公之志如長川逝河信<lb/>
其所趣雖百折不囬公之節如堅松古栢必嵗寒<lb/>
而後見公之學如深林䆳谷必窮探而始知自其<lb/>
<pb n="KR4e0157_SBCK_020-54a"/>
筮仕迄扵退休敭<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>中外㡬扵四十年而天下皆<lb/>
以爲未能盡公之才登陟崇顯至扵大司空而天<lb/>
下皆以爲未能行公之志雖未甞捐軀䘮元而天<lb/>
下信其有成仁死義之勇雖未嘗講學論道而天<lb/>
下知其有闢邪衛正之心嗚呼若公者眞可謂一<lb/>
世之豪傑無所待而興者矣某扵公未獲傾蓋而<lb/>
向慕滋切未獲識公之面而久已知公之心公扵<lb/>
某其教愛勤惓不特篇章之稠疊而過情推引亦<lb/>
復薦剡之頻煩長愧菲薄何以承公之教而懼其<lb/>
<pb n="KR4e0157_SBCK_020-54b"/>
終不免爲知人之累也今兹承乏是土而来正可<lb/>
登堂請謝論心求益而公則避我長逝巳一年矣<lb/>
嗚呼傷㢤幸與公並生斯世而復終身不及一面<lb/>
茫茫天壤竟成千古之神交豈不痛㢤薄奠一觴<lb/>
以哭我私公神有知尚来格斯<lb/>
　　祭永順寳靖土兵文<hi>戊子</hi>
維湖廣永順寳靖二司之土兵多有物故扵南寧<lb/>
諸處者嘉靖七年六月十五日乙卯　欽差總制<lb/>
四省軍務尚書左都御史新建伯王委南寧府知<lb/>
<pb n="KR4e0157_SBCK_020-55a"/>
府蔣山卿等告扵　南寧府城隍之神使號召諸<lb/>
物故者之魂魄以牛二羊四豕四祭而告之曰嗚<lb/>
呼諸湖兵壯士傷㢤爾等皆勤　國事而来死扵<lb/>
兹土山谿阻絶不能一旦歸見其父母妻子旅魂<lb/>
飄颻扵異域無所依倚嗚呼痛㢤三年之間兩次<lb/>
調發使爾絡繹奔走扵道途不獲顧其家室竟死<lb/>
客鄉此我等上官之罪也復何言㢤復何言㢤古<lb/>
者不得巳而後用兵先王不忍一夫不獲其所况<lb/>
忍羣驅無辜之赤子而塡之扵溝壑且兵之爲患<lb/>
<pb n="KR4e0157_SBCK_020-55b"/>
非獨鋒鏑死傷之酷而已也所過之地皆爲荆棘<lb/>
所住之處遂成塗炭民之毒苦傷心慘目可盡言<lb/>
乎邇者思田之役予所以必欲招撫之者非但以<lb/>
思田之人無可勦之罪扵義在所當撫亦正不欲<lb/>
無故而驅爾等扵兵刃之下也而爾等竟又以疾<lb/>
病物故扵此則豈非命耶嗚呼傷㢤人孰無死豈<lb/>
必窮鄉絶域能死人乎今人不出户庭或飲食傷<lb/>
多或逸欲過節醫治不痊亦死矣今爾等之死乃<lb/>
因驅馳　國事捍患禦侮而死盖得其死所矣古<lb/>
<pb n="KR4e0157_SBCK_020-56a"/>
之人固有願以馬革褁尸不願死扵婦人女子之<lb/>
手者若爾等之死眞無媿扵馬革褁尸之言矣嗚<lb/>
呼壯士爾死何憾乎今爾等徒侣皆巳班師去矣<lb/>
爾等游魂漂泊正可隨之西歸爾等尚知之乎爾<lb/>
等其收爾游魂歛爾精魄駕風逐霧隨爾徒侣去<lb/>
歸其鄉依爾祖宗之墳墓以棲爾魂享爾妻子之<lb/>
蒸嘗以庇爾後爾等徒侣或有征調之役則爾等<lb/>
尚鼓爾生前義勇之氣以隂助爾徒侣立功報國<lb/>
爲民除患豈不生爲壯烈之夫而沒爲忠義之士<lb/>
<pb n="KR4e0157_SBCK_020-56b"/>
也乎予因疾作不䏻親臨祭所一哭爾等以舒予<lb/>
傷感之懷臨文悽愴涕下沾臆今委知府布告予<lb/>
衷爾等有靈尚知之乎嗚呼傷㢤<lb/>
　　祭軍牙六纛之神文<hi>戊子</hi>
惟神秉揚神武三軍司命今制度聿新威靈丕振<lb/>
伏惟仰鎭國家緝定禍亂平服蠻夷以永無窮之<lb/>
休尚饗<lb/>
　　祭南海文<hi>戊子</hi>
天下之水萃于南海利濟四方涵濡萬類自有天<lb/>
<pb n="KR4e0157_SBCK_020-57a"/>
地厥功爲大今　皇聖明露䧏河淸我實受命南<lb/>
荒以平隂陽表裏維海効靈乃陳牲帛厥用告成<lb/>
尚饗<lb/>
　　祭六世祖廣東叅議性常府君文<hi>戊子</hi>
於維我祖效節於　髙皇之世肇禋兹土嵗久淪<lb/>
蕪無寧有司之不遑實我子孫門祚衰微弗克靈<lb/>
承顯揚盖㝠迷昏隔者八九十年言念愴惻子孫<lb/>
之心亦徒有之恭惟我祖晦迹長遁迫而出仕務<lb/>
盡其忠豈曰有身沒之祀父死扵忠子殫其孝各<lb/>
<pb n="KR4e0157_SBCK_020-57b"/>
安其心白刃不見又知有一祀之榮乎顧表揚忠<lb/>
孝樹之風聲實良有司修舉　國典以宣流　王<lb/>
化之盛羙我祖之烈因以復彰見人心之不泯我<lb/>
子孫亦藉是獲申其愴鬱永有無窮之休焉及兹<lb/>
廟成而末孫某適獲来蒸事若有不偶然者我祖<lb/>
之道其殆自兹而昌乎某承　上命来撫是方上<lb/>
無補扵　君國下無益扵生民循例省績實懐多<lb/>
慚至扵心之不敢以不自盡則亦求無忝扵我祖<lb/>
而已矣承事之餘敢告不忘以五世祖秘湖漁隱<lb/>
<pb n="KR4e0157_SBCK_020-58a"/>
先生彦逹府君配　尚饗<lb/>
<pb n="KR4e0157_SBCK_020-58b"/>
</p>
<p>
王文成公全書卷之二十五終<lb/>
<pb n="KR4e0157_SBCK_020-59a"/>
</p>
<p>
</p>
  </div>
</body>
</text>
</TEI>
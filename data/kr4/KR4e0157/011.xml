<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_011-1a"/>
王文成公全書卷之十六<lb/>
　　别録<hi>八</hi>公移<lb/>
　　廵撫南贛欽奉　敕諭通行各屬<hi>正徳十二年正月</hi>
節該欽奉　敕諭江西福建廣東湖廣各布政司<lb/>
地方交界去處累有盗賊生發因地連各境事無<lb/>
統屬特命爾前去巡撫江西南安贛州福建汀州<lb/>
漳州廣東南雄韶州惠州潮州各府及湖廣郴州<lb/>
地方安撫軍民修理城池禁革奸弊一應地方賊<lb/>
情軍馬錢糧事宜小則徑自區畫大則奏請定奪<lb/>
<pb n="KR4e0157_SBCK_011-1b"/>
但有盗賊生發即便嚴督各該兵備守禦守巡并<lb/>
各軍衞有司設法勦捕選委廉能屬官宻切體訪<lb/>
及簽所在大戸并𬒳害之家有智力人丁多方追<lb/>
襲量加犒賞或募知因之人隂爲鄉導或購賊徒<lb/>
自相斬捕或聴脅從并亡命窩主人等自首免罪<lb/>
其軍衞有司官員中政務修舉者量加旌奬其有<lb/>
貪殘畏縮誤事者徑自拏問發落爾風憲大臣湏<lb/>
廉正剛果肅清奸弊以副　朝廷之委任欽此欽<lb/>
遵照得撫屬地方界連四省山谿峻險林木茂深<lb/>
<pb n="KR4e0157_SBCK_011-2a"/>
盗賊潜處其間不時出沒剽刼東追則西竄南捕<lb/>
則北奔各省巡捕等官彼此推調觀望不肯恊力<lb/>
追勦遂至延蔓日多當職猥以菲才濫膺重寄大<lb/>
懼職業鰥廢仰負　朝廷委託為照前項地方延<lb/>
袤廣逺未能遍歷其間綏撫之方随時殊制攻守<lb/>
之䇿因地異宜若非的確詢訪難以臆見裁度為<lb/>
此仰抄案囬司著落當該官吏照依案騐内事理<lb/>
即行本司該道分巡分守兵備守備等官并所屬<lb/>
大小衙門各該官吏公同逐一㑹議要見即今各<lb/>
<pb n="KR4e0157_SBCK_011-2b"/>
處城堡關隘有無堅完軍兵民快曾否操練某處<lb/>
賊方猖獗作何擒勦某處賦已退散作何撫緝某<lb/>
賊怙終必湏撲㓕某賊𬒳誘尚可招徠何等人役<lb/>
堪為鄉導何等大戸可令追襲軍不足恃或湏别<lb/>
募精強財不足用或可别為經畫某處或有閒田<lb/>
可興屯以足食某處或多浮費可節省以供軍何<lb/>
地湏添寨堡以㫁賊之徃來何地堪建城邑以扼<lb/>
賊之要害姑息隠忍固非乆安之圖㑹舉夾攻果<lb/>
得萬全之䇿一應足財飬兵弭㓂安民之術皆宜<lb/>
<pb n="KR4e0157_SBCK_011-3a"/>
悉心計慮折裏惟求山川道路之險易必湏親切<lb/>
畫圖賊壘民居之錯雜皆可按實開注近者一月<lb/>
以裏逺者一月以外凢有所見備寫掲帖各另呈<lb/>
來以慿採擇非獨以匡當職之不逮亦将以驗各<lb/>
官之所存務求實用毋事虗言各該官吏俱要守<lb/>
法奉公長廉逺恥祛患衞民竭誠報　國毋以各<lb/>
省而分彼此務湏恊力以濟艱難果有忠勇清勤<lb/>
績行顯著者旌勸自有常典當職不敢蔽賢其或<lb/>
奸貪畏縮志行卑汚者黜罸亦有明條當職亦不<lb/>
<pb n="KR4e0157_SBCK_011-3b"/>
敢同惡深惟昧劣庶頼匡襄凢我有官各宜知悉<lb/>
　　選揀民兵<lb/>
照得府屬地方界連四省山谷險隘林木茂深盗<lb/>
賊所盤三居其一乗間刼掠大為民患本院繆當<lb/>
巡撫專以弭盗安民為職欽奉　敕諭一應軍馬<lb/>
錢糧事宜得以徑自區畫蒞任以來甫及旬日雖<lb/>
未遍歷各屬且就贛州一府觀之財用耗竭兵力<lb/>
脆寡衛所軍丁止存故藉府縣機快半應虗文禦<lb/>
寇之方百無足恃以此例彼餘亦可知夫以羸卒<lb/>
<pb n="KR4e0157_SBCK_011-4a"/>
而當強冦猶驅羣羊而攻猛虎必有所不敢矣是<lb/>
以毎遇盗賊猖獗輒復㑹　奏請兵非調土軍即<lb/>
倩狼逹徃返之際輒巳經年糜費所湏動逾數萬<lb/>
逮至集兵舉事即巳魍魎潜形曾無可勦之賊稍<lb/>
俟班師旋旅則又䑕狐聚黨復皆不軌之羣良由<lb/>
素不練兵倚人成事是以機宜屢失備禦益弛徴<lb/>
發無救於瘡痍供饋適增其荼毒羣盗習知其然<lb/>
愈肆無憚百姓謂莫可恃競亦從非夫事緩則坐<lb/>
縦烏合勢急迺動調狼兵一皆苟且之謀此豈可<lb/>
<pb n="KR4e0157_SBCK_011-4b"/>
常之䇿古之善用兵者驅市人而使戰假閭戊以<lb/>
興師豈以一州八府之地遂無奮勇敢戰之夫事<lb/>
豫則立人存政舉近據江西分巡嶺北道兵備副<lb/>
使楊璋呈將所屬各縣機快通行揀選委官統領<lb/>
操練即其處分當亦漸勝於前但此等機快止可<lb/>
護守城郭隄備關隘至於搗巢深入摧鋒䧟陣恐<lb/>
亦未堪為此案仰四省名兵備官於各屬弩手打<lb/>
手機快等項挑選驍勇絶羣膽力出衆之士毎縣<lb/>
多或十餘人少或八九軰務求魁傑異材缺則懸<lb/>
<pb n="KR4e0157_SBCK_011-5a"/>
賞召募大約江西福建二兵備各以五六百名爲<lb/>
率廣東湖廣二兵備各以四五百名爲率中間若<lb/>
有力能扛鼎勇敵千人者優其廩餼署爲将領召<lb/>
募犒賞等費皆查各屬商稅贓罸等銀支給各縣<lb/>
機快除南贛兵備已行編選外餘四兵備仍於毎<lb/>
縣原額數内揀選精壮可用者量留三分之二就<lb/>
委該縣能官統練專以守城防隘爲事其餘一分<lb/>
揀退疲弱不堪者免其着役止出工食追解該道<lb/>
以益召募犒賞之費所募精兵專随各兵備官屯<lb/>
<pb n="KR4e0157_SBCK_011-5b"/>
劄别選素有膽畧屬官員分隊統押教習之方随<lb/>
材異技噐械之備因地異宜日逐操演聼候徴調<lb/>
各官常加考校以核其進止金皷之節本院間一<lb/>
調遣以習其徃來道途之勤資裝素具遇警即發<lb/>
聲東擊西舉動由巳運機設伏呼吸從心如此則<lb/>
各縣屯戍之兵既足以護防守截而兵備募召之<lb/>
士又可以應變出奇盗賊漸知所畏而格心平良<lb/>
益有所恃而無恐然後聲罪之義克振撫綏之仁<lb/>
可施弭盗之方斯惟其要本院所見如此其間尚<lb/>
<pb n="KR4e0157_SBCK_011-6a"/>
有知慮未周措置猶缺者又在各官酌量潤色務<lb/>
在盡善期於可乆亮愛民憂國之心既無不同則<lb/>
拯溺救焚之圖自不容緩案至即便舉行或有政<lb/>
務相妨未能一一親詣先行各屬精為選發先將<lb/>
召募所得姓名及措置支費銀糧陸續呈報事完<lb/>
之日通造文冊以憑查考<lb/>
　　十家牌法告諭各府父老子弟<lb/>
本院奉　命巡撫是方惟欲剪除盗賊安飬小民<lb/>
所限才力短淺智慮不及雖挾愛民之心未有愛<lb/>
<pb n="KR4e0157_SBCK_011-6b"/>
民之政父老子弟凢可以匡我之不逮苟有益於<lb/>
民者皆有以告我我當商度其可以次舉行今為<lb/>
此牌似亦煩勞爾衆中間固多詩書禮義之家吾<lb/>
亦豈忍以狡詐待爾良民便欲防奸革弊以保安<lb/>
爾良善則又不得不然父老子弟其體此意自今<lb/>
各家務要父慈子孝兄愛弟敬夫和婦随長惠㓜<lb/>
順小心以奉官法勤謹以辦　國課恭儉以守家<lb/>
業謙和以處鄉里心要平恕毋得輕意忿争事要<lb/>
含忍毋得輒興詞訟見善互相勸勉有悪互相懲<lb/>
<pb n="KR4e0157_SBCK_011-7a"/>
戒務興禮讓之風以成敦厚之俗吾愧徳政未敷<lb/>
而徒以言教父老子弟其勉體吾意毋忽<lb/>
　輪牌人毎日仍将告諭省曉各家一番<lb/>
　十家牌式<lb/>
　某縣某坊<lb/>
　某人某籍<lb/>
　某人某籍<lb/>
　某人某籍<lb/>
　某人某籍<lb/>
<pb n="KR4e0157_SBCK_011-7b"/>
　某人某籍<lb/>
　某人某籍<lb/>
　某人某籍<lb/>
　某人某籍<lb/>
　某人某籍<lb/>
　某人某籍<lb/>
　右甲尾某人<lb/>
　右甲頭某人<lb/>
　此牌就仰同牌十家輪日收掌毎日酉牌時分<lb/>
<pb n="KR4e0157_SBCK_011-8a"/>
　持牌到各家照粉牌查審某家今夜少某人徃<lb/>
　某處幹某事某日當囬某家今夜多某人是某<lb/>
　姓名從某處來幹某事務要審問的確仍通報<lb/>
　各家知㑹若事有可疑即行報官如或隠蔽事<lb/>
　發十家同罪各家牌式<lb/>
　某縣某坊民戸某人<lb/>
　某坊都里長某下甲首軍戸則云某所總旗小<lb/>
　旗某下匠户則云某里甲下某色匠客户則云<lb/>
　原籍某處某里甲下某色人見作何生理當某<lb/>
<pb n="KR4e0157_SBCK_011-8b"/>
　處差役有寄庄田在本縣某都原買某人田親<lb/>
　徴保住人某某若官户則云某衙門某官下舎<lb/>
　人舎餘<lb/>
　若客戸不報寫庄田在牌者日後來告有庄田<lb/>
　皆不准不報寫原籍里甲即係來歷不明即湏<lb/>
　查究<lb/>
　　男子㡬丁<lb/>
　某<hi>某項官見任致仕在京聴選或在家</hi>某<hi>某處生員吏典</hi>
　某<hi>治何生業成丁未成丁或徃何處經營</hi>某<hi>見當某差役</hi>
<pb n="KR4e0157_SBCK_011-9a"/>
　某<hi>有何技能或患廢疾</hi>某<lb/>
　某　某<lb/>
　見在家㡬丁　若人丁多者牌許增闊量添行<lb/>
　格填寫<lb/>
　一婦女㡬口<lb/>
　一門面屋㡬間<hi>係自己屋或典賃某人屋</hi>
　一寄歇客人<hi>某人係某處人到此作何生理一名名開寫浮票寫帖客去則掲票</hi>
<hi>無則云無</hi>
　　　案行各分巡道督編十家牌<lb/>
<pb n="KR4e0157_SBCK_011-9b"/>
照得本院巡撫地方盗賊充斥因念禦外之䇿必<lb/>
以治内為先顧蒞事未乆尚昧土俗永惟撫緝之<lb/>
宜懵然未有所措訪得所屬軍民之家多有規圖<lb/>
小利寄住來歴不明之人同為狡偽欺竊之事甚<lb/>
者私通輋賊而與之傳逓消息窩藏奸宄而為之<lb/>
盤㨿夤縁盗賊不靖職此其由合就行令所屬府<lb/>
縣在城居民毎家各置一牌備寫門户籍貫及人<lb/>
丁多寡之數有無寄住暫宿之人掲扵各家門首<lb/>
以慿官府查考仍編十家為一牌開列各户姓名<lb/>
<pb n="KR4e0157_SBCK_011-10a"/>
背寫本院告諭日輪一家沿門按牌審察動静但<lb/>
有面目生踈之人踪跡可疑之事即行報官究理<lb/>
或有隠慝十家連罪如此庻居民不敢縦惡而奸<lb/>
偽無所潜形為此仰抄案囬道即行各屬府縣着<lb/>
落各掌印官照依頒去牌式沿街逐巷挨次編排<lb/>
務在一月之内了事該道亦要嚴加督察期於着<lb/>
實施行毋使虚應故事仍令各将編置過人户姓<lb/>
名造冊繳院以慿查考非但因事以别勤惰且将<lb/>
旌罰以示勸懲<lb/>
<pb n="KR4e0157_SBCK_011-10b"/>
　　　告諭各府父老子弟<lb/>
告諭父老子弟今兵荒之餘困苦良甚其各休飬<lb/>
生息相勉於善父慈子孝兄友弟恭夫和婦從長<lb/>
惠㓜順勤儉以守家業謙和以處鄉里心要平恕<lb/>
毋懐險譎事貴含忍母輕闘争父老子弟曾見有<lb/>
温良遜譲卑己尊人而人不敬愛者乎曾見有凶<lb/>
狠貪暴利己侵人而人不疾怨者乎夫嚚訟之人<lb/>
争利而未必得利求伸而未必能伸外見疾於官<lb/>
府内破敗其家業上辱父祖下累兒孫何苦而為<lb/>
<pb n="KR4e0157_SBCK_011-11a"/>
此乎此邦之俗争利徤訟故吾言懇懇於此吾愧<lb/>
無徳政而徒以言教父老其勉聴吾言各訓戒其<lb/>
子弟毋忽<lb/>
　　　勦捕漳宼方畧牌<hi>正月</hi>
㨿福建廣東布按二司叅議等官張簡等各呈勦<lb/>
捕事宜巳經行仰遵照案騐施行所有方畧恐致<lb/>
泄露不欲備開案内為此另行牌仰廣東嶺東福<lb/>
建汀漳等處兵備僉事顧應祥胡璉宻切㑹同守<lb/>
巡紀功賛畫等官於公文至日便可揚言本院新<lb/>
<pb n="KR4e0157_SBCK_011-11b"/>
有明文謂天氣向煖農務方新兼之山路﨑險林<lb/>
木蓊翳若雨水洊至瘴霧驟興軍馬深入實亦非<lb/>
便莫若於要緊地方量留打手機兵操練隄備其<lb/>
餘軍馬逐漸抽回待秋收之後風氣凉冷然後三<lb/>
省㑹兵齊進或宣示逺近或曉諭下人此聲既揚<lb/>
却乃大饗軍士陽若犒勞給賞為散軍之状實則<lb/>
感激衆心作興士氣一面亦将不甚緊關人馬抽<lb/>
放一處兩處以信其事其實所散人馬亦可不逺而<lb/>
復預遣間諜探賊虗實有間可乗即便齎糗<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>枚<lb/>
<pb n="KR4e0157_SBCK_011-12a"/>
連夜速發當此之時却湏捨却身家有死無生有<lb/>
進無退若一念轉動便成大害勁卒當前重兵繼<lb/>
後伺至其地鼓噪而入仍戒當先之士惟在摧鋒<lb/>
破陣不許斬取首級後繼重兵止許另分五六十<lb/>
騎沿途收斬其餘亦不得輙亂行次違者就便以<lb/>
軍法斬首重兵之後紀功賛畫等官各率數隊相<lb/>
繼而進嚴整行伍務令鼓噪之聲連亘不絶使諸<lb/>
賊迯遯山谷者聞之不得復聚若賊首未盡探其<lb/>
所如分兵速躡不得稍緩使賊復得為計巳獲渠<lb/>
<pb n="KR4e0157_SBCK_011-12b"/>
魁其餘解散黨與平日罪惡不大可招納者還與<lb/>
招納不得貪功一㮣屠戮乗勝之餘尤要振兵肅<lb/>
旅如𥘉遇敵不得恃勝懈弛恐生他虞歸途仍将<lb/>
巳破賊巢悉與掃蕩經過寨堡村落務禁摽掠宜<lb/>
撫恤者即加撫恤宜處分者即與處分毋速一時<lb/>
之歸復遺他日之悔本院奉　命而來專以節制<lb/>
四省沿邉軍職為務即今進兵一應機宜悉宜禀<lb/>
聴本院庶㡬事有總領舉動齊一授去方畧敢有<lb/>
故違悉以軍法論處各官知㑹之後即連名開具<lb/>
<pb n="KR4e0157_SBCK_011-13a"/>
遵依掲帖宻切囬報<lb/>
　　　案行廣東福建領兵官進剿事宜<lb/>
據福建廣東按察司等衙門備呈到院看得兩省<lb/>
剿捕事宜設施布置頗巳詳備誠使諸将齊心軍<lb/>
士用命並舉夾攻巳有必克之勢但事干各省舉<lb/>
動難一頓兵既乆變故旋生則謀筭機宜旬日頓<lb/>
異亦難各守𥘉議執為定說照得福建軍務整緝<lb/>
既乆兼有海滄演城政和諸處打手足可濟事諸<lb/>
将咸有以功贖罪之心意氣頗銳當道亦皆恊謀<lb/>
<pb n="KR4e0157_SBCK_011-13b"/>
并力期收克捷之功利在速戰若當集謀之始掩<lb/>
賊不備奮撃而前成功可必今既曠日持乆聲勢<lb/>
彰聞各巢賊黨必有連絡紏合阻阱設械以禦我<lb/>
師其為奸黨當亦日加險宻至於今日巳為持乆<lb/>
之師且宜示以寛懈待間而發而猶執其乗機之<lb/>
說張皇於外以堅賊志是謂知吾卒之可擊而不<lb/>
知敵之未可撃也廣東之兵集謀稍緩聲威未震<lb/>
意在倚重狼逹土軍然後舉事利於持乆是亦慎<lb/>
重周悉之謀諸賊聞之雖相結聚尚候土兵之集<lb/>
<pb n="KR4e0157_SBCK_011-14a"/>
以卜戰期其備必猶懈弛若因而形之以緩乗此<lb/>
機候正可奮怯為勇變弱為強而猶執其持重之<lb/>
說必候土軍之至以坐失事機是徒知吾卒之未<lb/>
可撃而不知敵之正可撃也善用兵者因形而借<lb/>
勝於敵故其戰勝不復而應形於無窮勝負之筭<lb/>
間不容髪烏可執滯除江西南贛地方凡通賊關<lb/>
隘巳行兵備副使楊璋委官隄備截殺及将進剿<lb/>
方畧各另差人封付福建僉事胡璉廣東僉事顧<lb/>
應祥㑹同守巡等官宻切遵依行事外仰抄案囬<lb/>
<pb n="KR4e0157_SBCK_011-14b"/>
司即行各官務要同心恊徳乗間而動毋得各守<lb/>
一見縻軍僨事一應進止不必呈禀以致誤事領<lb/>
軍等官随機應變就便施行一面呈報如復彼此<lb/>
偏執失誤軍機定行従重叅拏决不輕貸其軍馬<lb/>
錢糧紀功給賞等項已行有成規不再更定<lb/>
　　　案行漳南道守巡官戴罪督兵剿賊<lb/>
據福建漳南道右叅政艾洪等呈准左叅政陳䇿<lb/>
副使唐澤手本該三司遵依議委各職随軍紀功<lb/>
運謀經畧依蒙前詣南靖縣小溪中營住扎查理<lb/>
<pb n="KR4e0157_SBCK_011-15a"/>
軍情審驗功次大約賊衆以四分為率一分就擒<lb/>
一分聴撫俱巳審驗查處明白一分逺遯廣東境<lb/>
界一分深藏本處山谷狼子野心絶巖峻嶺易以<lb/>
計破難以兵碎必湏通将調募見在官軍二萬二<lb/>
千餘名再加議處减冗兵以省費留精兵以守險<lb/>
待賊饑疲随加撫勦庶幾軍餉不缺農業不廢節<lb/>
據各哨委官連日禀報各賊恃居險阻公然拒敵<lb/>
官軍不聴招撫合無繼處本省錢糧以堅自守之<lb/>
謀催請廣東狼兵以助夾攻之計等因随據叅政<lb/>
<pb n="KR4e0157_SBCK_011-15b"/>
陳策等呈據鎮海衞指揮髙偉呈指揮覃桓縣丞<lb/>
紀鏞𬒳大傘賊衆突出馬䧟深泥𬒳傷身死等因<lb/>
到院簿查先據叅政陳䇿等呈已經批各官酌量<lb/>
事機公同㑹議如是賊雖據險而守尚可出其不<lb/>
趋掩其不備則用鄧艾破蜀之䇿從問道以出竒<lb/>
若果賊已盤據得地可以計困難以兵克則用充<lb/>
國破羗之謀减冗兵以省費務在防隱禍於顯利<lb/>
之中絶深奸於意料之外萬全無失僉謀皆同然<lb/>
後呈來定奪去後今㨿前因叅照指揮髙偉既奉<lb/>
<pb n="KR4e0157_SBCK_011-16a"/>
差委督哨自合與覃桓等相度機宜恊謀並進却<lb/>
乃孤軍輕率中賊奸計雖稱督兵救援先亦頗有<lb/>
斬獲終是功㣲罪大難以贖凖廣東通判陳䇿指<lb/>
揮黄春千百戸陳洪鄭芳等既與覃桓等面議夾<lb/>
攻眼見摧敗畧不應援挫損軍威壞事匪細俱屬<lb/>
違法各該領兵守備兵備守巡等官督提欠嚴亦<lb/>
屬有違合就通行叅究但在緊急用人之際姑且<lb/>
記罪查勘督剿及查添調狼兵一節案查該省節<lb/>
呈兵糧預備巳乆惟俟尅日進攻今始成軍而出<lb/>
<pb n="KR4e0157_SBCK_011-16b"/>
一遇小挫輙求濟師况動調狼兵徃返數月非但<lb/>
臨渇掘井緩不及事兼據見在官兵二千有餘數<lb/>
已不少兵貴善用豈在徒多况稱糧餉缺乏正宜<lb/>
减兵省費安可益軍匱財除廣東坐視官員及應<lb/>
否動調狼兵另行查議外仰抄案囬道查勘指揮<lb/>
覃桓縣丞紀鏞是否領兵夾攻被傷身死各官原<lb/>
領軍兵若干見在若干其指揮仲欽推官胡寕道<lb/>
知事曾瑶知縣施祥等縁何不行策應是否畏避<lb/>
退縮俱要備查明白従實開報其覃桓等所統軍<lb/>
<pb n="KR4e0157_SBCK_011-17a"/>
兵就仰髙偉管領戴罪殺賊立功自贖仍仰福建<lb/>
布政司作急查處堪以動友銀兩就呈鎮廵衙門<lb/>
知會差官領觧軍前接濟一面備數呈來以慿查<lb/>
考不許稽遲致悮軍機各該官員俱要奮勇恊心<lb/>
乗機進剿毋頓兵遥制以失機宜毋坐待狼兵以<lb/>
自懈弛務湏連營犄角以壮我軍之威更休迭出<lb/>
以蓄我軍之銳多方以誤賊人之謀分攻以疲賊<lb/>
人之守掃蕩巢穴靖安地方則東隅可收於桑榆<lb/>
大捷不計其小挫事完之日通查功罪呈來以慿<lb/>
<pb n="KR4e0157_SBCK_011-17b"/>
酌量叅奏<lb/>
　　　案行領兵官搜剿餘賊<lb/>
據福建左叅政陳䇿副使唐澤㑹案呈准漳南道<lb/>
叅政艾洪僉事胡璉手本督據委官指揮徐麒等<lb/>
呈稱督領軍兵粘踪迫賊至象湖山賊寨連營拒<lb/>
守遵奉本院宻諭佯言犒衆退兵俟秋再舉宻切<lb/>
部勒諸軍乗懈奮擊云云除将擒斬功次審驗監<lb/>
候梟掛外呈乞照詳等因到院卷查先准兵部咨<lb/>
前事已經備行福建廣東二省漳南嶺東二道守<lb/>
<pb n="KR4e0157_SBCK_011-18a"/>
巡兵備守備等官欽遵調兵上緊相機剿撫并将<lb/>
進兵方畧行仰各官宻切遵照施行敢有故違悉<lb/>
以軍法論處去後續據福建布按二司守巡漳南<lb/>
道右叅政等官艾洪等呈據委指揮髙偉呈稱督<lb/>
同指揮等官覃桓等領兵剋期夾攻不意大賊衆<lb/>
突出䧟入深泥𬒳傷身死廣東官兵在彼坐視不<lb/>
行䇿救呈詳到院叅看得各官頓兵日乆老師費<lb/>
財致此敗<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>顕是不奉節制故違方畧正行查勘<lb/>
叅提間随據廣東按察司等衙門僉事顧應祥等<lb/>
<pb n="KR4e0157_SBCK_011-18b"/>
官㑹呈前事開稱約㑹福建官兵剋期進攻間瓜<lb/>
探福建官軍𬒳大<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>賊徒殺死指揮覃桓等情各<lb/>
職随即統兵䇿應當獲賊人一名審係賊首羅聖<lb/>
欽執稱餘賊潜入箭灌巢内率領官兵直抵地名<lb/>
白上村遇賊交戰斬獲賊級俘獲賊屬等因呈報<lb/>
前來看得象湖箭灌最為峻絶諸巢賊首悉遁其<lb/>
間賊之精悍盡聚於此自來兵卒所不能攻今各<lb/>
官雖有前挫随能宻遵方畧奮勇恊力竟破難克<lb/>
之寨以收桑榆之功計其大捷足盖小挫但象湖<lb/>
<pb n="KR4e0157_SBCK_011-19a"/>
雖破而可塘猶存賊首頗已就擒而餘猾尚多迯<lb/>
遁若不乗此機㑹速行剿撲薙草存根恐復滋蔓<lb/>
狡兎入穴獲之益難除将功次另行查奏外爲此<lb/>
仰抄案囬道查照先行方畧乗此勝鋒急攻可塘<lb/>
破竹之勢不可復緩仍一面分兵搜斬餘猾毋令<lb/>
復聚爲奸罪惡未稔可招納者還與招納毋縦貪<lb/>
功一槩屠戮務收一簣之功勿爲九仞之棄本院<lb/>
即日自漳州起程前來各營督戰仍與各官備歷<lb/>
已破諸賊巢壘共議經乆之䇿抄案<lb/>
<pb n="KR4e0157_SBCK_011-19b"/>
　　　奬勵福建官巡漳南道廣東守巡嶺東道<lb/>
　　　領兵官<lb/>
據福建叅政陳䇿艾洪副使唐澤僉事胡璉都指<lb/>
揮僉事李㣧廣東叅議張簡僉事顧應祥都指揮<lb/>
僉事楊𢡟各呈稱據委官知府通判等官鍾湘徐<lb/>
璣等率領軍兵夾攻象湖可塘箭灌大傘等處賊<lb/>
巢前後擒斬賊首詹師富羅宗旺等共計一千五<lb/>
百餘名顆及俘獲賊屬牛馬器械等數到院看得<lb/>
象湖箭灌諸寨皆係極險最深賊巢自來官兵所<lb/>
<pb n="KR4e0157_SBCK_011-20a"/>
不能下今各官乃能運謀設䇿恊力夾攻旬月之<lb/>
間擒斬賊首掃蕩巢穴謀勇顯著功勞可嘉除将<lb/>
功次查奏外通合先行奬勵為此牌仰汀州府上<lb/>
杭縣即便動支商稅銀兩買辦綵段銀花羊酒委<lb/>
官分投領齎備用皷樂迎送各官處用旌勤勞以<lb/>
明奬勵之典其餘領哨有功官員知府鍾湘等就<lb/>
行該道照依定去賞格酌量輕重徑自支給官錢<lb/>
買辦花紅等項一體賞勞仍具由囬報以慿查考<lb/>
　　　告諭新民<lb/>
<pb n="KR4e0157_SBCK_011-20b"/>
爾等各安生理父老教訓子弟頭日人等撫緝下<lb/>
人俱要勤爾農業守爾門户愛爾身命保爾室家<lb/>
孝順爾父毋撫飬爾子孫無有為善而不蒙福無<lb/>
有為惡而不受殃毋以衆暴寡毋以強凌弱爾等<lb/>
務興禮義之習永為良善之民子弟羣小中或有<lb/>
不遵教誨出外生事為非者父老頭目即與執送<lb/>
官府明正典刑一則彰明爾等為善去惡之誠一<lb/>
則剪除莨莠免致延蔓貽累爾等良善吾今奉<lb/>
命巡撫是方惟欲爾等小民安居樂業共享太平<lb/>
<pb n="KR4e0157_SBCK_011-21a"/>
所恨才識短淺雖懐愛民之心未有愛民之政近<lb/>
因督征象湖可塘諸處賊巢悉巳擒斬掃蕩住軍<lb/>
於此當兹春耕甚欲親至爾等所居鄉村面問疾<lb/>
苦又恐跟随人衆或至勞擾爾民特遣官耆諭告<lb/>
及以布疋頒賜父老頭目人等見吾勤勤撫恤之<lb/>
心餘人衆多不能遍及各宜體悉此意<lb/>
　　　欽奉　敕諭切責失機官員通行各屬<lb/>
照得本院於本年六月十五日節該欽奉　敕近<lb/>
該巡按福建監察御史程昌奏今年正月内𬒳漳<lb/>
<pb n="KR4e0157_SBCK_011-21b"/>
州南靖地方流賊殺死領軍指揮覃桓縣丞紀鏞<lb/>
射死軍人打手一十五名叅稱指揮髙偉叅政陳<lb/>
䇿艾洪副使唐澤僉事胡璉都指揮李㣧失機誤<lb/>
事俱各有罪及稱爾膺兹重寄責亦難辭等因下<lb/>
兵部議謂前項賊情自去年七月巳　敕彼處撫<lb/>
巡等官相機撫剿日乆未見成功今反堕賊計䘮<lb/>
師失事欲将髙偉陳䇿等姑免提問各令住俸戴<lb/>
罪殺賊并降　敕切責令爾立效贖罪朕皆從之<lb/>
敕至爾宜親詣潮漳二府地方申嚴號令詳審機<lb/>
<pb n="KR4e0157_SBCK_011-22a"/>
宜督同守巡領軍等官調集官軍民快打手人役<lb/>
儧運糧餉指授方畧随賊向徃設法剿捕其福建<lb/>
廣東江西官員悉聴爾節制有急督令互相䇿應<lb/>
約㑹夾攻不許自分彼此執抝誤事如有不用命<lb/>
及遲誤供軍者宜照原奉　敕内事理徑自拏問<lb/>
施行事有應與兩廣并江西巡撫等官議處者公<lb/>
同計議而行務要處置得宜賊徒殄㓕以靖地方<lb/>
欽此欽遵外照得本院於本年正月十六日抵贛<lb/>
蒞事當據福建叅政陳䇿僉事胡璉等呈為急報<lb/>
<pb n="KR4e0157_SBCK_011-22b"/>
賊情事已經宻具方畧行各官遵照約㑹廣東官<lb/>
兵剋期夾攻随據各官呈稱指揮覃桓縣丞紀鏞<lb/>
在廣東大傘地方遇賊突出抵戰身死又稱象湖<lb/>
可塘等寨係極髙絶險自來官兵所不能攻乞添<lb/>
調狼兵俟秋再舉等因到院叅看各官頓兵不進<lb/>
致此敗<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>顯是不奉節制故違方畧正宜恊憤同<lb/>
奮因敗求勝豈可輙自退阻倚調狼兵坐失機㑹<lb/>
本院即於當日選兵二千自贛起程進屯汀州一<lb/>
面督令各官宻照方畧火速進剿立功自贖一面<lb/>
<pb n="KR4e0157_SBCK_011-23a"/>
查勘失事縁由另行叅　奏間随據各官續呈遵<lb/>
奉本院𥿄牌宻諭佯言犒衆班師乗賊怠弛衘枚<lb/>
直搗攻破象湖等寨又經行令各官乗此勝鋒速<lb/>
攻可塘破竹之勢不可復緩仍一面分兵搜擒餘<lb/>
猾毋令復聚為奸本院亦自汀州進軍上杭期至<lb/>
賊寨親自督戰随據各官復呈為捷音事開稱攻<lb/>
破賊巢三十餘處擒斬首從賊人一千四百二十<lb/>
餘名顆俘獲賊屬五百七十餘名口燒毁房屋二<lb/>
千餘間奪獲牛馬贓仗無筭即今餘黨悉願聴撫<lb/>
<pb n="KR4e0157_SBCK_011-23b"/>
出給告示招撫得脇從賊人一千二百三十五名<lb/>
家口二千八百二十八名口乞要班師等因已經<lb/>
具本奏報去後今奉　敕諭切責不勝惶恐待罪<lb/>
然猶幸其因人成事偶獲收功愧雖難當罪或可<lb/>
免随又訪得各賊徒黨尚多迯遁諸巢餘蘖又復<lb/>
萌芽果爾則憂患方興罪累日重深思其故恐是<lb/>
各官急於成功不能掃蕩或是憚於乆役為此隠<lb/>
瞞本院聞此實切慚懼即欲遵奉　敕諭事理親<lb/>
至漳州體勘查處但今南贛盗贼猖獗方奉欽<lb/>
<pb n="KR4e0157_SBCK_011-24a"/>
依來勦師期緊迫軍馬錢糧必湏調度勢難逺出<lb/>
又前項事情出於傳聞未委虗的合行查勘為此<lb/>
仰抄捧囬司照依備奉　敕諭及查照先今案驗<lb/>
内事理即委本司公正堂上官一員㑹同守巡該<lb/>
道官親詣漳州地方督同知府等官将巳破賊巢<lb/>
逐一查勘前項強賊曾否盡絶所獲賊首是否真<lb/>
正徒黨有無迯遁餘蘖有無萌芽是否各官苟且<lb/>
隠瞞惟復别賊各另生發若賊首果已擒獲巢穴<lb/>
果已掃蕩是實取具各官不致遺患重甘結状具<lb/>
<pb n="KR4e0157_SBCK_011-24b"/>
由呈來如或有所規避欺蔽俱要明白聲說以憑<lb/>
叅究施行若有脫漏殘黨或是别項流賊乗間嘯<lb/>
聚事出意外亦要從實開報就将防剿機宜作急<lb/>
議處停當相機行事一面呈來定奪無得畏難推<lb/>
咎以致貽患地方　國典具存取罪愈大俱無違<lb/>
錯遲延<lb/>
　　　兵符節制<hi>五月</hi>
先據該道具呈計處武備以便經乆事議将原選<lb/>
聴調人役如寕都殺手廖仲噐之屬盡行查出頂<lb/>
<pb n="KR4e0157_SBCK_011-25a"/>
𥙷各縣選退機兵通拘贛城操演以備征調已經<lb/>
批仰施行去後看得習戰之方莫要於行伍治衆<lb/>
之法莫先於分數所據各兵既集部曲行伍合先<lb/>
預定為此仰抄案囬道照依定去分數将調集各<lb/>
兵毎二十五人編為一伍伍有小甲五十人為一<lb/>
隊隊有總甲二百人為一哨哨有長恊哨二人四<lb/>
百人為一營營有官有叅謀二人一千二百人為<lb/>
一陣陣有偏将二千四百人為一軍軍有副将偏<lb/>
将無定員臨陣而設小甲於各伍之中選材力優<lb/>
<pb n="KR4e0157_SBCK_011-25b"/>
者為之總甲於小甲之中選材力優者為之哨長<lb/>
於千百戸義官之中選材識優者為之副将得以<lb/>
罰偏将偏将得以罰營官營官得以罰哨長哨長<lb/>
得以罰總甲總甲得以罰小甲小甲得以罰伍衆<lb/>
務使上下相維大小相承如身之使臂臂之使指<lb/>
自然舉動齊一治衆如寡庶㡬有制之兵矣編選<lb/>
既定仍毎五人給一牌備列同伍二十五人姓名<lb/>
使之連絡習熟謂之伍符毎隊各置兩牌編立字<lb/>
號一付總甲一藏本院謂之隊符毎哨各置兩牌<lb/>
<pb n="KR4e0157_SBCK_011-26a"/>
編立字號一付哨長一藏本院謂之哨符毎營各<lb/>
置兩牌編立字號一付營官一藏本院謂之營符<lb/>
凡遇征調發符比號而行以防奸偽其諸緝飬訓<lb/>
練之方旗皷進退之節要皆逐一講求務濟實用<lb/>
以收成績事完備造花名手冊送院以慿查考發<lb/>
遣<lb/>
　　　預整操練<lb/>
案照先經批仰将聴調人役查拘操演以備征調<lb/>
即今兵威士氣以覺漸有可觀但諸色人内尚有<lb/>
<pb n="KR4e0157_SBCK_011-26b"/>
遺才亦合通拘操演看得龍南等縣捕盗老人葉<lb/>
秀芳等部下兵衆亦多經戰陣况各役向化日乆<lb/>
皆有竭忠報効之心但其勇力雖有而節制未諳<lb/>
向慕雖誠而情意未洽一時調用亦恐兵違将意<lb/>
将拂士情信義既未交孚心志豈能齊一為此仰<lb/>
抄案囬道通将所屬向化義民人等悉行查出照<lb/>
依先行定去分數行令各選部下驍勇之士多者<lb/>
二三百人少者一百人或五十人順從其便分定<lb/>
班次各役若無别故自行統領或有事故相妨許<lb/>
<pb n="KR4e0157_SBCK_011-27a"/>
令推選親屬為衆所服者代領前來贛城皆於教<lb/>
塲内操演除耕種之月放令歸農其餘農隙俱要<lb/>
輪班上操仍於教塲起盖營房使各有捿息之地<lb/>
人給口粮使皆無供饋之勞効有功勤者厚加犒<lb/>
賞違犯約束者時與懲戒如此則號令素習自然<lb/>
如身臂手指之便㤙義素行自然興父兄子弟之<lb/>
愛居則有禮動則有威以是征誅将無不可矣<lb/>
　　　選募将領牌<lb/>
看得所屬地方盗賊充斤一應撫剿事宜各該兵<lb/>
<pb n="KR4e0157_SBCK_011-27b"/>
備等官既以地方責任勢難頻來面議若專以公<lb/>
文徃來非惟事情不能該悉兼恐機宜多致瀉漏<lb/>
為此牌仰郴州兵備道即於所屬軍衛有司官或<lb/>
義官耆老推選素有膽略才堪将領熟知賊寨險<lb/>
夷備暁盗情向背忠慎周宻可相信任者一二人<lb/>
前來軍門凡遇地方機務即與宻切商度徃來計<lb/>
議庶幾事可周悉機無踈虞<lb/>
　　　批留嶺北道楊璋給由呈<lb/>
據副使楊璋呈給由事看得　朝廷設官本因保<lb/>
<pb n="KR4e0157_SBCK_011-28a"/>
障臣子盡職匪專給由副使楊璋才力精敏識見<lb/>
練逹乆在軍中習知戎務見今盗賊猖熾方爾請<lb/>
兵㑹剿一應軍馬錢糧皆倚賛畫方有次弟若因<lb/>
給由遽爾輕動更代之人豈免事多生踈交承之<lb/>
際必至弊乗間隙遂有出柙之虞何益噬臍之悔<lb/>
仰本官勿以循例給由為急惟以効忠盡職為先<lb/>
益展謀猷仍舊供職地方安靖足申體　國之勤<lb/>
懋績彰聞豈俟天曹之考仍行撫按衙門知㑹呈繳<lb/>
　　　批廣東韶州府留兵防守申<lb/>
<pb n="KR4e0157_SBCK_011-28b"/>
㸔得本院募兵選士𣣔弭盗安民正恐地利不能<lb/>
齊一措置或有未周故期各官酌量潤色務求盡<lb/>
善可乆今據該府各縣所呈非惟不能弭盗而適<lb/>
以啓盗非徒不能安民而又以擾民此豈本院立<lb/>
法之初意㢤行仰各縣掌印官務體本院立法不<lb/>
得已之意各要酌量事勢通融審䖏苟無不盡之<lb/>
心自無難䖏之事兵法謂守則不足攻則有餘今<lb/>
各縣所留之兵止於防守而兵備所選之士將以<lb/>
剿襲防守之兵雖老弱皆可以備數而張威剿襲<lb/>
<pb n="KR4e0157_SBCK_011-29a"/>
之士非精銳不可以摧鋒而䧟陣况各縣所留尚<lb/>
有三分之二而兵備所取止得三分之一其於大<lb/>
勢未便虧損今取三分之一而遂以為地方不復<lb/>
可守假使原數止此亦将别無措置之方耶又况<lb/>
剿襲之兵既集則兵威日振聲東撃西倐來忽徃<lb/>
賊将瞻前顧後自然不敢輕出各縣防守愈易為<lb/>
力此於事理亦皆明白易見各官類皆狃於因循<lb/>
憚於振作惟知取私便之為利而不知妨大計之<lb/>
為害宜各除去偏小之見共為公溥之謀若復推<lb/>
<pb n="KR4e0157_SBCK_011-29b"/>
調遲延夾攻在邇巳經　奏有成命苟誤軍機定<lb/>
以軍法從事<lb/>
　　咨報湖廣巡撫右副都御史秦防賊奔竄<hi>八月</hi>
准巡撫湖廣都御史奏　咨云云已經一體欽遵<lb/>
施行續據江西嶺北道副使楊璋看得朱廣寨等<lb/>
處係桂陽樂平二縣界内賊奔要路今夾攻在邇<lb/>
要行各道預發精兵把截又經備行廣東湖廣各<lb/>
官起集驍勇機快父子鄉兵選委素有能幹官員<lb/>
統領各於賊行要路晝夜嚴加把截或遇前賊奔<lb/>
<pb n="KR4e0157_SBCK_011-30a"/>
迯就便詳察險易相機截捕或先於朱廣魚黄賊<lb/>
所潜迯諸山寨多張疑兵使賊不敢奔徃務要慮<lb/>
出萬全不得墮賊奸計各道仍湏分投瓜探出竒<lb/>
設伏先事預防但得賊中虗實差人飛報軍門大<lb/>
抵防㓂如水四面隄防既固但有一處渗漏必致<lb/>
併力潰決賊所奔迯尚恐不止前項諸處仍行各<lb/>
道再加詢訪但有罅隙即便行文知㑹互相關防<lb/>
必使皆無蟻穴之漏庶可全收草薙之功今准前<lb/>
因為照前項各賊屢經夾攻狡猾有素今聞大舉<lb/>
<pb n="KR4e0157_SBCK_011-30b"/>
預将妻子搬寄此亦勢所必有照得咨開龔福全<lb/>
李斌皆巳搬送妻子近徃桶岡親識人家除行領<lb/>
北道宻行擒拏一面行文湖廣各官将前項窩户<lb/>
姓名宻切知㑹或住近桂陽或住近上猶就仰各<lb/>
該守把官兵相機剿捕外擬合咨報云云<lb/>
　　欽奉　敕諭提督軍務新　命通行各屬<hi>九月</hi>
正徳十二年九月十一日節該欽奉　敕諭江西<lb/>
南安贛州地方與福建汀漳二府廣東南韶潮惠<lb/>
四府及湖廣彬州桂陽縣壤地相接山嶺相連其<lb/>
<pb n="KR4e0157_SBCK_011-31a"/>
間盗賊不時生發東追則西竄南捕則北奔盖因<lb/>
地分各省事無統屬彼此推調難爲處置先年以<lb/>
此之故嘗設有都御史一員廵撫前項地方就令<lb/>
督剿盗賊但責任不專類多因循苟且不䏻申明<lb/>
賞罰以勵人心致令盗賊滋多地方受禍今因爾<lb/>
所奏及該部覆奏事理特改命爾提督軍務常在<lb/>
贛州或汀州住劄仍徃前各處撫安軍民修理城<lb/>
池禁革奸弊一應軍馬錢粮事宜俱聴便宜區畫<lb/>
以足軍餉但有盗賊生發即便嚴督各該兵備守<lb/>
<pb n="KR4e0157_SBCK_011-31b"/>
備守廵并各軍衞有司設法調兵剿殺不許踵襲<lb/>
舊弊招撫蒙蔽重為民患其管領兵快人等官員<lb/>
不拘文職武職若在軍前違期并逗遛退縮者俱<lb/>
聴以軍法從事生擒盗賊鞫問明白亦聴就行斬<lb/>
首示衆斬獲賊級行令各該兵備守備官即時紀<lb/>
驗明白備行江西按察司造冊奏繳查照南方剿<lb/>
殺蛮賊事例陞賞激勸仍要選委廉䏻官員宻切<lb/>
體訪或僉所在大户并被害之家及素有智力人<lb/>
丁多方追襲量加糧賞或募知因之人隂為鄉導<lb/>
<pb n="KR4e0157_SBCK_011-32a"/>
或購令賊徒自相斬捕或許令脅從并亡命窩主<lb/>
人等自行出首免罪皆聴爾随宜處置不必執定<lb/>
一說其應捕人員尤要嚴加戒約不許妄挐平人<lb/>
及容賊挾讐攀引因而嚇詐財物擾害良善軍衛<lb/>
有司官員中政務修舉者量加奨勸其有貪殘畏<lb/>
縮誤事者文職五品以下武職三品以下徑自孥<lb/>
問發落事有應與各該鎮廵官計議者亦湏計議<lb/>
而行爾為風憲大臣受兹新命尤宜廉能剛果肅<lb/>
清積弊以副　朝廷委任之意如違責亦有所歸<lb/>
<pb n="KR4e0157_SBCK_011-32b"/>
焉爾其欽承之毋忽故敕欽此欽遵擬合通行為<lb/>
此仰抄捧回司照依案驗備奉　敕諭内事理并<lb/>
行該道守廵兵備守備等官及府衞等官及府衛<lb/>
所縣大小衙門一體欽遵施行都司呈鎮守布政<lb/>
司呈廵撫按察司呈廵按衙門各查照施行<lb/>
　　咨報湖廣廵撫右副都御史秦夾攻事宜<lb/>
准廵撫湖廣都御史秦　咨内開夾攻江西該分<lb/>
哨道并把截之路及各該官軍不無追剿徃來過<lb/>
境必湏各給旗號識别以防錯誤凢遇賊勢縱撗<lb/>
<pb n="KR4e0157_SBCK_011-33a"/>
及攻堅去處各領哨官即便發兵䇿應同舟共濟<lb/>
又稱各省窩賊之家今既各有指實必湏從長計<lb/>
處絶其禍本以收全功煩爲參酌行止并将合行<lb/>
事宜咨報以憑轉行各該領兵等官遵守等因准<lb/>
此先該本院訪得大庾南康上猶三縣近附賊巢<lb/>
良民村寨甚多徃年大征不曾分别善惡給與良<lb/>
民旗號及撥兵護守以致狼土官兵貪功妄殺玉<lb/>
石不分亦有一二良民村寨給與旗號撥兵護守<lb/>
又𬒳不才領兵官員并良民寨主受賊重賄及将<lb/>
<pb n="KR4e0157_SBCK_011-33b"/>
有名賊首隠藏其家事定仍復還巢至今貽患及<lb/>
有吉安府龍泉萬安泰和三縣并南安府所屬大<lb/>
庾等三縣居民無籍者徃徃携帶妻女入輋為盗<lb/>
行刼則指引道路征剿則通報消息尤為可惡即<lb/>
今聞有大兵夾攻俱各潜行囬家遇有盤詰輙稱<lb/>
被虜迯歸因而得脫誅戮若不通行挨究将來事<lb/>
定仍復入巢地方之患何時可已就預行上猶等<lb/>
三縣着落當該掌印官員查出附近賊巢居民村<lb/>
寨通計若干圖畫申報以憑毎寨給與良善旗號<lb/>
<pb n="KR4e0157_SBCK_011-34a"/>
臨期撥兵護守仍取各寨主并地方總甲甘結在<lb/>
官如有應剿賊徒來投希圖隠匿者許其擒斬送<lb/>
官照例重賞容隠者事發一寨之人通行坐以奸<lb/>
細重罪其大庾龍泉等六鄉各給告示曉諭鄉村<lb/>
里老人等但有平昔入輋為盗即今潜出許其舉<lb/>
首亦行照例給賞容隠事發本家并四鄰一體坐<lb/>
罪如此庶良善免於玉石俱焚而盗賊得以根株<lb/>
悉㧞俱經牌仰該道遵照施行外又據委官知府<lb/>
等官季斆等呈稱依奉本院方畧分兵於上猶南<lb/>
<pb n="KR4e0157_SBCK_011-34b"/>
康等處防遏𬒳賊兩次紏衆出攻南安俱幸我兵<lb/>
克捷即今賊勢略已衰敗若乗此機㑹直搗其巢<lb/>
旬月之間可期掃蕩云云本院看得三省夾攻事<lb/>
宜集兵有先後期約有遲速如上猶大庾之賊江<lb/>
西先與湖廣夾攻止令廣東之兵于仁化把截候<lb/>
廣東兵力已齊聴湖廣廣東約㑹夾攻江西之兵<lb/>
止于大庾把截通候廣東湖廣夾攻已畢廣東之<lb/>
兵移于惠州江西之兵移于龍南又行約㑹夾攻<lb/>
如此庶先後有序事機不失兵力不竭粮餉可省<lb/>
<pb n="KR4e0157_SBCK_011-35a"/>
又經移咨貴院查照施行外今准前因看得官軍<lb/>
過境必湏各給旗號識别以防錯誤攻堅去處必<lb/>
湏各領哨官即便發兵䇿應庶得成功持論既極<lb/>
公平所處又甚詳悉除行領哨等官遵照施行外<lb/>
惟守備指揮李璋所呈窩賊之家傳聞之言未必<lb/>
皆實巳行該道再行查訪務求的實㧞絶禍源其<lb/>
進攻次第惟桶岡一處該與湖廣之兵㑹合若長<lb/>
流坑左溪等處皆深入南安府所屬三縣腹心之<lb/>
内見今不次擁衆奔衝勢難止遏本院欲将前項<lb/>
<pb n="KR4e0157_SBCK_011-35b"/>
賊巢以次相機剿撲候貴治之兵齊集㑹合夾攻<lb/>
桶岡如此則江西腹心之害已除而二省夾攻之<lb/>
舉得以併力從事擬合移咨前去煩爲查照定處<lb/>
咨報施行<lb/>
　　征剿横水桶岡分委統哨牌<lb/>
㨿守把金坑等處領兵縣丞舒富等申稱探得各<lb/>
輋賊首聞知湖廣土兵将到集衆刼掠猖熾日甚<lb/>
鑿山開塹爲備益堅又聞於桶岡後山陡絶崖壁<lb/>
結構飛梯自此直入范陽大山延袤千里自來人<lb/>
<pb n="KR4e0157_SBCK_011-36a"/>
迹所不能到今皆搬運粮榖設有機隘意在悉力<lb/>
拒戰戰而不勝即奔入此中截㫁飛梯雖有十萬<lb/>
之衆亦無所施其力乞要急爲區處等因到院随<lb/>
将各輋擒獲賊徒備細研審亦與所呈略同照得<lb/>
先經具　題及備行両省将各處賊巢以次攻剿<lb/>
先約湖廣官兵㑹攻上猶諸賊未報但南贛兵力<lb/>
自來疲弱爲賊所輕必資湖廣土兵然後行事賊<lb/>
見土兵未至必以爲夾攻尚逺雖若出其不意奮<lb/>
兵合撃先以一哨急趋其後奪其隘口賊既失勢<lb/>
<pb n="KR4e0157_SBCK_011-36b"/>
殆可盡殪若必俟土兵之至果如各官所呈䧟賊<lb/>
計中老師費財復為他日之患追悔何及本院節<lb/>
准兵部咨題奉　欽依南贛地方賊情著都御史<lb/>
王守仁自行量調官軍設法剿捕及近奉　敕諭<lb/>
云云俱聴以軍法從事欽此欽遵除監督守巡官<lb/>
員外令分投先徃上猶大庾等處調度催督外本<lb/>
院身督中軍直搗横水大巢所據各哨官兵合就<lb/>
分委督發依期進剿<lb/>
一仰贛州府知府邢珣統領後開官兵自上猶石<lb/>
<pb n="KR4e0157_SBCK_011-37a"/>
坑進由上稍石溪入磨刀坑過白封龍一面分兵<lb/>
搜茶潭窵井𣏌州坑正兵經過朱坑早坑入楊梅<lb/>
村攻白藍横水與都司許清指揮謝昶姚壐知縣<lb/>
王天與等兵㑹合共結爲一大營及各選精銳用<lb/>
鄉導兵引齎乾粮三日四搜附近各山寨如茶潭<lb/>
窵井𣏌州坑寨下等處多方瓜探務期盡絶互相<lb/>
援應毋致踈虞左溪諸賊既盡然後分哨起營過<lb/>
背烏坑穿牛角窟踰梅伏坑過長流坑渉果木口<lb/>
搜芒背上思順過烏地入上新地中新地下新地<lb/>
<pb n="KR4e0157_SBCK_011-37b"/>
攻桶岡峒諸賊與知府唐淳指揮余㤙謝昶等兵<lb/>
合勢夾撃賊既敗散遂㑹各營連絡掎角爲一大<lb/>
營各營精銳開合縦横分布搜扒必噍類無遺候<lb/>
有班師期日方許囬兵領哨各官及兵快人等敢<lb/>
有臨陣退縮違犯號令者仰遵照本院欽奉　敕<lb/>
諭内事理聴以軍法從事本官務要竭忠効命益<lb/>
展才猷嚴督諸軍奮勇前進蕩除羣醜以靖地方<lb/>
如或怠忽乖繆致有踈虞　國典具存罪難輕貸<lb/>
本院即日進屯南康親臨督戰一應進止機宜宻<lb/>
<pb n="KR4e0157_SBCK_011-38a"/>
切差人俱赴營所禀白牌候事完日繳<lb/>
　計開　安逺縣新民義官某某等名下打手<lb/>
八百名乾字營哨長趙某某等名下機兵四百名<lb/>
弓箭手一隊銃手八名鄉導二十名火藥八十斤<lb/>
地圖一張軍令八十張號色布一千五百件兵旗<lb/>
大小九十面令字藍絹大旗一面<hi>竒兵搜扒用為先導尋常皆捲</hi>
<hi>遇各營兵始開</hi>令字黄絹大旗一面<hi>正兵行動用為先導尋常皆捲遇各營兵</hi>
<hi>始開</hi>
軍令　失誤軍機者斬臨陣退縮者斬違犯號令<lb/>
<pb n="KR4e0157_SBCK_011-38b"/>
者斬經過宿歇去處敢有攬擾居民及取人一草<lb/>
一木者斬劄營起隊取火作食後時遲慢者照軍<lb/>
法治因而誤事者斬安營住隊常如對敵不許私<lb/>
相徃來及輙去衣甲噐仗違者照軍法治因而誤<lb/>
事者斬凡安營訖非給有各隊信牌及非營門而<lb/>
輙出入者皆斬守門人不舉告者同罪其出營樵<lb/>
牧汲水方便而擅過營門外者杖一百軍中呼號<lb/>
奔走驚衆者斬雖遇賊乗暗攻營将士輙呼動者<lb/>
斬軍中卒遇火起除奉軍令救火人外敢有喧呼<lb/>
<pb n="KR4e0157_SBCK_011-39a"/>
及擅離本隊者斬軍中守夜巡夜之人毎夜各有<lb/>
號色號色不應者即便收縛軍中不許私議軍機<lb/>
及妄言禍福休咎惑亂衆心違者皆斬凡入賊境<lb/>
哨探可徃而畏難不徃托故推調及囬報不實者<lb/>
斬軍行遇敵人徃衝及有埋伏在傍者不許輙動<lb/>
即便整隊向賊牢把相機殺剿違者斬軍行遇賊<lb/>
乞衆降恐有奸謀即要駐軍嚴備一面飛禀中軍<lb/>
令其逺退自縛來投不許輙與相近遇有自稱官<lb/>
吏及地方里老來迎接者亦不許輙與相近即便<lb/>
<pb n="KR4e0157_SBCK_011-39b"/>
駐軍嚴備一面飛禀中軍審實發落違者皆斬賊<lb/>
使入營及來降之人将士敢與私語及問賊中事<lb/>
宜凡漏泄軍情者斬凡臨陣對敵一隊失全伍皆<lb/>
斬鄰隊不救鄰隊皆斬賊敗追奔不得太逺一聴<lb/>
號令聞鼓方進聞金即止違者斬賊巢財物並聴<lb/>
殺賊已畢差官勘驗給賞敢有臨陣擅取者斬乗<lb/>
勝逐賊不許争取首給路有遺下金銀寳物不許<lb/>
低頭拾取違者皆斬<lb/>
一仰統兵官汀州府知府唐淳統領後開官兵前<lb/>
<pb n="KR4e0157_SBCK_011-40a"/>
徃南安府自百歩橋浮江合村等處進屯聶都㑹<lb/>
同把隘推官徐文英将點集守把鄉夫於内選取<lb/>
堪為鄉導者一百名分引哨路進襲上關破下關<lb/>
乃分兵為三哨中一大哨踰相見嶺撲宻溪徑攻<lb/>
左溪右一小哨從下關分道搜絲茅<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>復從中大<lb/>
哨於宻溪進攻左溪左一小哨自宻溪搜羊牯腦<lb/>
山復自宻溪從中大哨進攻左溪三哨復合為一<lb/>
與本院㑹於横水遂㑹同守備郟文知府季斆指<lb/>
揮余㤙縣丞舒富等兵五營犄角合為一大營乃<lb/>
<pb n="KR4e0157_SBCK_011-40b"/>
各選精銳用鄉導分引齎乾粮二三日四搜山寨<lb/>
多方瓜探務期盡絶互相援應毋致踈虞左溪諸<lb/>
賊既盡聴候本院再授方畧然後分哨起營復自<lb/>
宻溪囬關田推官徐文英仍於關田厚集營陣以<lb/>
待奔竄遺賊勿輕散動本官自關田率兵由古亭<lb/>
進屯上保復自上保歴茶坑由十八磊依期進於<lb/>
木㘭攻桶岡諸賊與知府邢珣指揮余㤙等兵合<lb/>
勢夾撃賊既敗散遂㑹各營連絡掎角為一大營<lb/>
各選精銳開合縦横分布搜扒必使噍類無遺候<lb/>
<pb n="KR4e0157_SBCK_011-41a"/>
有班師之日方許囬兵領哨各官及兵快人等敢<lb/>
有臨陣退縮違犯號令者仰即遵照本院云云<lb/>
計開<hi>云云下同</hi>
一仰南安府知府季斆統領後開官兵自南安府<lb/>
石人背進破義安分兵搜朱雀坑入西峰分兵搜<lb/>
狐狸坑進船厰分兵搜李家坑屯穏下分兵搜李<lb/>
坑遂踰狗脚嶺搜隂木坑攻左溪與本院㑹於横<lb/>
水遂與守備郟文知府邢珣唐淳指揮余㤙縣丞<lb/>
舒富等兵合連為一大營乃各選精銳齎乾粮三<lb/>
<pb n="KR4e0157_SBCK_011-41b"/>
日用鄉導分引四搜附近山寨多方瓜探務期盡<lb/>
絶互相援應毋致踈虞左溪諸賊既盡然後分哨<lb/>
起營過宻溪搜羊牯腦踰相見嶺歷上關下關關<lb/>
田經古亭分屯上保茶坑㫁胡蘆洞等處賊路四<lb/>
面設伏以待桶岡奔賊為都指揮許清之繼探候<lb/>
緩急相機應援必使根株悉㧞噍類無遺候有班<lb/>
師期日方許囬兵領兵各官及兵快人等敢有臨<lb/>
陣退縮違犯號令者仰即遵照本院云云<lb/>
一仰江西都司都指揮僉事許清統領後開官兵<lb/>
<pb n="KR4e0157_SBCK_011-42a"/>
自南康進破雞湖撲新地襲楊梅坑攻白藍與本<lb/>
院㑹於横水遂與知府邢珣等兵㑹合共結為一<lb/>
大營乃各選精銳用鄉導分引齎乾粮二三日四<lb/>
搜附近各山寨多方瓜探務期盡絶互相援應毋<lb/>
致踈虞横水諸賊既盡聴候本院再授方略然後<lb/>
分哨起營自横水穿牛角窟搜川抝隂木潭㑹左<lb/>
溪入宻溪過相見嶺歷下關上關關田上華山過<lb/>
鱗潭屯左泉分㫁西山界胡蘆洞等賊路四面設<lb/>
伏以待桶岡奔賊仍歸屯横水控制諸巢遥與知<lb/>
<pb n="KR4e0157_SBCK_011-42b"/>
府季斆相機應援必使根株悉㧞噍類無遺候有<lb/>
班師日期方許囬兵領哨各官及兵快人等敢有<lb/>
臨陣退縮違犯號令者仰即遵照本院云云<lb/>
一仰守備南贛二府地方以都指揮體統行事指<lb/>
揮使郟文統領後開官兵前徃南安府自石人坑<lb/>
度湯瓶嶺破義安上西峰過鉛厰破苦竹坑剿長<lb/>
河洞搜狐狸坑攻左溪與本院㑹於横水遂與知<lb/>
府唐淳季斆指揮余恩縣丞舒富等兵營營連絡<lb/>
爲一大營乃各選精銳用鄉導分引齎乾糧二三<lb/>
<pb n="KR4e0157_SBCK_011-43a"/>
日四搜附近山寨如天台菴獅子山絲茅<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>等處<lb/>
多方爪探務期盡絶互相援應毋致踈虞左溪附<lb/>
近諸賊既盡聴候本院再授方略然後分哨起營<lb/>
自左溪過宻溪分兵搜絲茅<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>㑹下關入關田過<lb/>
古亭踰上保搜茶坑屯於十八磊分兵㫁下章設<lb/>
伏以待桶岡奔賊為知府唐淳之繼使人探候消<lb/>
息相機應援必使遠近各賊噍類無遺候有班師<lb/>
期日方許囬兵領兵各官及兵快人等敢有臨陣<lb/>
退縮違犯號令者仰即遵照本院云云<lb/>
<pb n="KR4e0157_SBCK_011-43b"/>
一仰贛州衞指揮余㤙統領後開官兵自上猶官<lb/>
隘踰獨孤嶺至營前進金坑屯過歩破長流坑分<lb/>
兵入梅伏坑破牛角窟撲川抝隂木潭與正兵合<lb/>
攻左溪與本院㑹於横水遂與縣丞舒富知府唐<lb/>
淳季斆守備郟文等兵連絡為一大營乃各選精<lb/>
銳齎乾糧二三日用鄉導分引四搜附近各山寨<lb/>
多方爪探務期盡絶互相援應毋致踈虞左溪諸<lb/>
賊既盡聴候本院再授方略然後分哨起營過宻<lb/>
溪搜羊牯腦踰相見嶺歷下關上關關田經華山<lb/>
<pb n="KR4e0157_SBCK_011-44a"/>
鱗潭網夾裏從左溪人西山界攻桶岡諸賊與知<lb/>
府邢珣唐淳指揮謝昶等兵合勢夾撃賊既敗散<lb/>
遂㑹各營連絡掎角為一大營各選精銳開合縦<lb/>
横分布搜扒必使噍類無遺候有班師期日方許<lb/>
囬兵領兵各官及兵快人等敢有臨陣退縮違犯<lb/>
號令者仰即遵照本院云云<lb/>
一仰寕都縣知縣王天與督同典史梁儀統領後<lb/>
開官兵自上猶官隘員坑過琴江口由白面寨至<lb/>
長潭經杰<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>屯石玉分兵搜樟木坑正兵自黄泥<lb/>
<pb n="KR4e0157_SBCK_011-44b"/>
坑過大湾入員分與本院㑹於横水遂與知府邢<lb/>
珣都司許清等兵㑹合四營共結為一大營乃各<lb/>
選精銳用鄉導分引齎乾糧二三日四搜附近各<lb/>
山寨多方爪探務期盡絶互相援應毋致踈虞横<lb/>
水等處諸賊既盡聴候本院再授方略然後分哨<lb/>
起營過背烏坑牛角窟梅伏坑渉長流渡果木口<lb/>
搜芒背上思順入烏地經上新地中新地分屯下<lb/>
新地分兵搜扒㫁絶要路四面設伏以待桶岡之<lb/>
賊為知府邢珣之繼使人探候緩急乃與縣丞舒<lb/>
<pb n="KR4e0157_SBCK_011-45a"/>
富聲息相接應援必使噍類無遺候有班師期日<lb/>
方許囬兵領兵各官及兵快人等敢有臨陣退縮<lb/>
違犯號令者仰即遵照本院云云<lb/>
一仰南康縣縣丞舒富統領後開官兵自上猶營<lb/>
前金坑進屯過歩破長流坑徑攻左溪與本院㑹<lb/>
於横水遂與知府邢珣唐淳季斆守備郟文等兵<lb/>
合四營共結為一大營乃分選精銳齎乾糧用鄉<lb/>
導分引四搜附近賊巢如鱉坑箬坑赤坑觀音山<lb/>
奄塲仙鶴頭源陂左溪等處諸賊既盡聴候本院<lb/>
<pb n="KR4e0157_SBCK_011-45b"/>
再授方略然後分哨起營復自長流坑過果木口<lb/>
搜芒背搜鐵木里狥上池遍搜東桃坑山源竹<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>
泉大王嶺板嶺諸巢遂屯鎻匙龍外四面埋伏以<lb/>
待桶岡奔賊仍與知縣王天與聲息相接彼此相<lb/>
機應援必使噍類無遺候有班師期日方許囬兵<lb/>
領兵各官及兵快人等敢有臨陣退縮違犯號今<lb/>
者仰即遵照本院云云<lb/>
一仰吉安府知府伍文定統領後開官兵前去屯<lb/>
劄穏下㑹同守備郟文併謀恊力搜剿稽蕪等處<lb/>
<pb n="KR4e0157_SBCK_011-46a"/>
賊巢進屯横水聴候本院再授方略然後進攻桶<lb/>
岡諸峒本官仍湏詳察地理險易相度機宜恊和<lb/>
行事毋得爾先我後力散勢分致失事機　國典<lb/>
具存决不輕貸其領哨各官及兵快人等敢有臨<lb/>
陣退縮違犯號令者許即以軍法從事軍中一應<lb/>
事宜亦聴随宜應變應呈報者仍呈軍門施行<lb/>
一仰廣東潮州府程鄉縣知縣張戩統領部下新<lb/>
民打手鄉夫人等搜剿稽蕪黄雀抝新地等處賊<lb/>
巢進屯横水聴候本院再授方略然後進攻桶岡<lb/>
<pb n="KR4e0157_SBCK_011-46b"/>
諸峒本官仍湏詳察云云<lb/>
一仰中軍營叅随官<lb/>
　　案行分守嶺北道官兵戴罪剿賊<lb/>
叅看稽蕪大山不係進兵隘路若使郁文季斆等<lb/>
遵依本院方略直趨左溪與諸軍連營合勢兵威<lb/>
既振然後分兵四剿則稽蕪等巢自然聞風而靡<lb/>
今乃不遵約束頓兵僻路以攻險絶堅小之㓂反<lb/>
致損威挫銳非但有乖節制抑且違誤師期若使<lb/>
各哨官兵皆若季斆等後期不進則左溪横水賊<lb/>
<pb n="KR4e0157_SBCK_011-47a"/>
巢根本腹心之地何由攻破諸軍何由得有今日<lb/>
之勝論情定罪俱合處以軍法但今各營皆已乗<lb/>
勝追逐賊徒四散奔潰正係緊關搜節之際姑令<lb/>
戴罪剿絶以贖前辜為此仰抄案囬道速督各官<lb/>
分投把截搜剿俱要勵志奮勇毋徒退縮以自全<lb/>
毋以小挫而自餒務奮澠池之翼以收桑榆之功<lb/>
如復仍前畏縮違誤軍令具存難再容恕仍将陣<lb/>
亡千户劉彪及𬒳傷兵夫人等查驗紀録量加優<lb/>
恤<lb/>
<pb n="KR4e0157_SBCK_011-47b"/>
　　搜剿餘黨牌<lb/>
照得本院於本月十二日親督諸軍進破横水等<lb/>
巢諸軍皆奮勇敢死奪險䧟陣賊乃大敗擒斬功<lb/>
次數多良巳可嘉但聞餘黨徃徃復相嘯聚千百<lb/>
為羣設柵阻險復為抗拒官兵之備所據各兵進<lb/>
攻之日攀崖縁壁下上險阻疲困巳極兼之隂雨<lb/>
連日瘴霧咫尺不辯故且容令各兵暫爾休息今<lb/>
天氣漸開兵力巳蘓若不乗此破竹之勢疾速急<lb/>
撃使諸賊聲勢復得連絡用力益難為此牌仰該<lb/>
<pb n="KR4e0157_SBCK_011-48a"/>
道官吏嚴督各營官兵星夜速進務在三日之内<lb/>
掃蕩餘蘖必使噍類無遺敢有狃於一勝怠忽因<lb/>
循逗遛不進致誤軍機者仰即遵照　敕諭事理<lb/>
當時以軍法從事該道亦要身督各官奮勇前進<lb/>
毋虧一簣務在萬全<lb/>
　　奨勵湖廣統兵叅将史春牌<lb/>
㨿副使楊璋呈稱遵奉本院牌案監督各營官兵<lb/>
照依二省刻定日期於十一月𥘉十日午時攻破<lb/>
桶岡大峒賊徒皆已擒斬巢穴悉巳掃蕩但湖廣<lb/>
<pb n="KR4e0157_SBCK_011-48b"/>
官兵未知恐仍復前來非但無賊可剿抑且徒勞<lb/>
逺渉乞将湖廣官兵留屯彼地免其過境實為彼<lb/>
此兩便等因到院看得桶岡天險先經夾剿圍困<lb/>
半年終不能下乃今一鼓而破斯固諸将用命軍<lb/>
士效力實亦湖廣兵威大震有以懾服其心故破<lb/>
巢之日不敢四散奔潰以克收兹全功訪得湖廣<lb/>
統兵叅将史春紀律嚴明行陣肅整故能逺揚威<lb/>
武致兹克捷雖兵不接刄而先聲以張相應差官<lb/>
奬勵為此牌差千戸髙睿齎領後開花紅禮物前<lb/>
<pb n="KR4e0157_SBCK_011-49a"/>
去湖廣郴州親送本官營内傳布本院奬勵之意<lb/>
以彰本官不顯之功<lb/>
　　設立荼寮隘所<lb/>
照得撫屬上猶等縣所轄桶岡天險四面青壁萬<lb/>
仭中盤二百餘里連峰叅天深林絶谷不睹日月<lb/>
賊衆屯據其間東出西没逰刼殆遍人民遭其荼<lb/>
毒地方受其擾害先年亦嘗用兵夾剿坐困數月<lb/>
不能俘其一卒竟以招撫為名而罷近該本院奉<lb/>
命征剿仗頼　天威悉巳掃蕩但恐官兵撤後四<lb/>
<pb n="KR4e0157_SBCK_011-49b"/>
方流賊乗間復聚必湏於緊關去處設立隘所分<lb/>
撥軍兵委官防禦庶使地方得以永寕本院見屯<lb/>
茶寮親督知府邢玽唐淳等徧歷各處險要相視<lb/>
得茶寮正當桶岡之中自來盗賊據以為險西通<lb/>
桂東桂陽南連仁化樂昌北接龍泉永新東入萬<lb/>
安興國堪以設隘保障當因湖廣官兵未至各營<lb/>
屯兵坐候因以其暇責委千户孟俊等督領兵夫<lb/>
先行開填基址伐木立柵起盖營房見今規模草<lb/>
創巳具本院即欲移營上猶必湏委官督工庻幾<lb/>
<pb n="KR4e0157_SBCK_011-50a"/>
垂成之功不致廢弛及照茶寮既設隘所就合摘<lb/>
撥官兵防禦查得皮𫀆洞隘兵原非緊要合改移<lb/>
茶寮及於鄰近上保古亭赤水鮮潭金坑編選隘<lb/>
夫兼同防守庶一勞永逸事可經乆為此仰抄案<lb/>
囘道坐委能幹縣官一員前去茶寮督工完造務<lb/>
要堅固永乆不得因循遲延一靣查照本院欽奉<lb/>
敕諭隨宜䖏置事理即将原撥守把皮𫀆洞隘官<lb/>
兵盡數移就茶寮住劄一靣於上保赤水古亭鮮<lb/>
潭金坑等寨量丁多寡毎寨抽選精壯者一二百<lb/>
<pb n="KR4e0157_SBCK_011-50b"/>
名兼同防禦其合用匠作工食等項行令上猶南<lb/>
康大庾三縣量支官錢給用完日具數及起撥官<lb/>
兵數目一併囘報查考仍呈撫鎮廵按衙門知㑹<lb/>
　　牌行招撫官<hi>正徳十三年二月</hi>
㩀縣丞舒富禀稱横水等䖏新民廖成廖滿廖斌<lb/>
等前來投招隨又招出别山餘黨唐貴安等一百<lb/>
四十二名口俱稱原係𬒳脅無辜乞要安挿照例<lb/>
糧差等因到院照得横水桶岡諸賊已經本院親<lb/>
調官兵将賊首藍天鳳等悉已擒勦奏捷去後近<lb/>
<pb n="KR4e0157_SBCK_011-51a"/>
准兵部咨奏奉　敕㫖横水桶岡等䖏賊首謝志<lb/>
山藍天鳳蕭貴模等既巳擒勦地方寜靖有功官<lb/>
兵俱陞一級不願陞者照例給賞此後但有未盡<lb/>
餘黨務要曲加招撫毋得再行勦戮有傷天地之<lb/>
和其横水建立縣治俱依所奏施行備咨准此除<lb/>
查照通行外㸔得新民廖成等誠心投撫意已可<lb/>
嘉又能招出餘黨非但洗其既徃之罪亦當錄其<lb/>
圖新之功况今奉有　敕㫖方欲大普弘仁而廖<lb/>
成等投順適當其時相應量加陞賞一以見　朝<lb/>
<pb n="KR4e0157_SBCK_011-51b"/>
廷之寛仁一以勵将來之向化為此牌仰縣丞舒<lb/>
富即将新民廖成授以領哨義官廖滿廖斌等各<lb/>
與廵捕老人名目令其分統招出新民編立牌甲<lb/>
聴候調遣殺賊更立新効以贖舊愆就於横水新<lb/>
建縣城内立屋居住分撥田土令其照例納糧當<lb/>
差本官務加撫恤毋令失所有虧信義仍仰諭各<lb/>
新民俱要洗心滌慮永為良善毋得聼信讐家恐<lb/>
嚇妄生驚疑自取罪累及照見今農時已逼新民<lb/>
人等牛具田種尚未能備今特發去啇稅銀一百<lb/>
<pb n="KR4e0157_SBCK_011-52a"/>
兩就仰本官置買耕牛農器分給各民督令上緊<lb/>
趂時布種其有見缺食用者亦與量給鹽米一應<lb/>
撫安綏來之䇿有可施行俱仰本官悉心議䖏呈<lb/>
來<lb/>
　　批留兵搜捕呈<lb/>
㸔得樂昌等䖏賊徒構怨連年流毒三省今兵備<lb/>
僉事王大用等乃能身歷險阻設謀調度數月之<lb/>
内致此克平論厥功勞良可嘉尚除具本　奏報<lb/>
及一靣先行犒奬外所㩀各哨賊徒穴巢雖巳底<lb/>
<pb n="KR4e0157_SBCK_011-52b"/>
定而漏殄難保必無况聞湖兵撤後各該巢穴多<lb/>
復嘯聚河源龍川諸䖏殘賊亦復招群集黨連結<lb/>
漸多逆其将來必復熾盛今雖役乆兵疲且宜班<lb/>
師息衆但留兵搜捕亦不可茍毋謂斬木之不蘖<lb/>
死灰之不然苟涓涓之不塞将江河之莫禦其狼<lb/>
兵既已罷散難復追留若機快鄉兵之屬暫令歸<lb/>
休即可起集爲輪畨迭出之計務使搜剿之兵若<lb/>
農夫之耘耨庶㡬盗賊之種如莨莠之可除該道<lb/>
仍備行搜捕各官務體此意悉㧞根苗無遺後患<lb/>
<pb n="KR4e0157_SBCK_011-53a"/>
批呈繳<lb/>
　　批将士爭功呈<lb/>
㩀兵備僉事王大用呈樂昌縣知縣李増緝獲大<lb/>
賊首李斌等審驗明白續㩀湖廣永州府推官王<lb/>
瑞之呈稱廣東差人邀奪等情已拘知縣見在人<lb/>
役追出原得獲李斌金簮銀兩荷包見在顯是湖<lb/>
廣兵快計擒不得妄報掩餙看得邇者大征之舉<lb/>
湖廣實首其謀江廣亦恊其力既名夾攻事同一<lb/>
體湖兵有失是亦廣兵之罪廣人有獲斯亦湖人<lb/>
<pb n="KR4e0157_SBCK_011-53b"/>
之功况今賊首既擒則湖廣領哨之官亦復何咎<lb/>
雖云因虞得鹿而廣東計誘之人亦非無功但求<lb/>
共成厥事何必巳專其伐矧各呈詞亦無相逺就<lb/>
如湖廣各官所呈即廣人乗機捕獲之功居然自<lb/>
見就如廣東各官所呈則湖官運謀驅逐之勞亦<lb/>
自不掩獲級者匹夫之所能争功者君子之大耻<lb/>
仰該道備行湖廣守廵等官彼此同心易氣各自<lb/>
㩀實造冊<lb/>
　　告諭浰頭巢賊<hi>正徳十二年五月</hi>
<pb n="KR4e0157_SBCK_011-54a"/>
本院廵撫是方專以弭盗安民為職蒞任之始即<lb/>
聞爾等積年流刼鄉村殺害良善民之𬒳害來告<lb/>
者月無虚日本欲即調大兵勦除爾等隨徃福建<lb/>
督征漳㓂意待囬軍之日勦蕩巢穴後因漳㓂既<lb/>
平紀驗斬獲功次七千六百有餘審知當時倡惡<lb/>
之賊不過四五十人黨惡之徒不過四千餘衆其<lb/>
餘多係一時𬒳脅不覺惨然興哀因念爾等巢穴<lb/>
之内亦豈無脅從之人况聞爾等亦多大家子弟<lb/>
其間固有識逹事勢頗知義理者自吾至此未嘗<lb/>
<pb n="KR4e0157_SBCK_011-54b"/>
遣一人撫諭爾等豈可遽爾興師翦㓕是亦近於<lb/>
不教而殺異日吾終有憾於心故今特遣人告諭<lb/>
爾等勿自謂兵力之強更有兵力強者勿自謂巢<lb/>
穴之險更有巢穴險者今皆悉已誅㓕無存爾等<lb/>
豈不聞見夫人情之所共耻者莫過於身𬒳為盗<lb/>
賊之名人心之所共憤者莫甚於身遭刼掠之苦<lb/>
今使有人罵爾等為盗爾必怫然而怒爾等豈可<lb/>
心惡其名而身蹈其實又使有人焚爾室廬刼爾<lb/>
財貨掠爾妻女爾必懐恨切骨寧死必報爾等以<lb/>
<pb n="KR4e0157_SBCK_011-55a"/>
是加人人其有不怨者乎人同此心爾寜獨不知<lb/>
乃必欲為此其問想亦有不得已者或是為官府<lb/>
所迫或是為大户所侵一時錯起念頭誤入其中<lb/>
後遂不敢出此等苦情亦甚可憫然亦皆由爾等<lb/>
悔悟不切爾等當初去從賊時乃是生人尋死路<lb/>
尚且要去便去今欲改行從善乃是死人求生路<lb/>
乃反不敢何也若爾等肯如當初去從賊時拚死<lb/>
出來求要改行從善我官府豈有必要殺汝之理<lb/>
爾等乆習惡毒忍於殺人心多猜疑豈知我上人<lb/>
<pb n="KR4e0157_SBCK_011-55b"/>
之心無故殺一鷄犬尚且不忍况於人命關天若<lb/>
輕易殺之冥冥之中㫁有還報殃禍及於子孫何<lb/>
苦而必欲爲此我毎爲爾等思念及此輙至於終<lb/>
夜不能安寝亦無非欲爲爾等尋一生路惟是爾<lb/>
等冥頑不化然後不得已而興兵此則非我殺之<lb/>
乃天殺之也今謂我全無殺爾之心亦是誑爾若<lb/>
謂我必欲殺爾又非吾之本心爾等今雖從悪其<lb/>
始同是　朝廷赤子譬如一父毋同生十子八人<lb/>
爲善二人背逆要害八人父毋之心湏除去二人<lb/>
<pb n="KR4e0157_SBCK_011-56a"/>
然後八人得以安生均之為子父毋之心何故必<lb/>
欲偏殺二子不得已也吾於爾等亦正如此若此<lb/>
二子者一旦悔惡遷善號泣投誠為父母者亦必<lb/>
哀憫而收之何者不忍殺其子者乃父母之本心<lb/>
也今得遂其本心何喜何幸如之吾於爾等亦正<lb/>
如此聞爾等辛苦為賊所得苦亦不多其間尚有<lb/>
衣食不充者何不以爾為賊之勤苦精力而用之<lb/>
於耕農運之於商賈可以坐致饒富而安享逸樂<lb/>
放心縦意遊觀城市之中優游田野之内豈如今<lb/>
<pb n="KR4e0157_SBCK_011-56b"/>
日擔驚受怕出則畏官避讐入則防誅懼勦潜形<lb/>
遁迹憂苦終身卒之身㓕家破妻子戮辱亦有何<lb/>
好爾等好自思量若䏻聴吾言改行從善吾即視<lb/>
爾為良民撫爾如赤子更不追咎爾等既徃之罪<lb/>
如葉芳梅南春王受謝鉞軰吾今只與良民一槩<lb/>
㸔待爾等豈不聞知爾等若習性已成難更改動<lb/>
亦由爾等任意為之吾南調兩廣之狼逹西調湖<lb/>
湘之土兵親率大軍圍爾巢穴一年不盡至於兩<lb/>
年兩年不盡至於三年爾之財力有限吾之兵糧<lb/>
<pb n="KR4e0157_SBCK_011-57a"/>
無窮縦爾等皆爲有翼之虎諒亦不能迯於天地<lb/>
之外嗚呼吾豈好殺爾等哉爾等苦必欲害吾良<lb/>
民使吾民寒無衣饑無食居無廬耕無牛父毋死<lb/>
亡妻子離散吾欲使吾民避爾則田業𬒳爾等所<lb/>
侵奪巳無可避之地欲使吾民賄爾則家資爲爾<lb/>
等所擄掠已無可賄之財就使爾等今爲我謀亦<lb/>
必湏盡殺爾等而後可吾今特遣人撫諭爾等賜<lb/>
爾等牛酒銀錢布疋與爾妻子其餘人多不能通<lb/>
及各與暁諭一道爾等好自爲謀吾言巳無不盡<lb/>
<pb n="KR4e0157_SBCK_011-57b"/>
吾心已無不盡如此而爾等不聼非我負爾乃爾<lb/>
負我我則可以無憾矣嗚呼民吾同胞爾等皆吾<lb/>
赤子吾終不能撫恤爾等而至於殺爾痛㢤痛哉<lb/>
興言至此不覺淚下<lb/>
　　進剿浰賊方畧<lb/>
照得撫屬龍川縣地名浰頭積年老賊池大鬢等<lb/>
不時紏衆突出河源翁源安遠龍南信豐等䖏攻<lb/>
打城池殺擄人口先年亦嘗征剿皆因預失防禦<lb/>
以致漏網後雖陽為聼招其實隂圖不軌班師未<lb/>
<pb n="KR4e0157_SBCK_011-58a"/>
㡬肆出刼掠數年以來民受荼毒控告紛紜有不<lb/>
忍言若不趂時計剿地方何以寜謐為此仰抄案<lb/>
回道㑹同分守守備等官即行該府知府陳祥速<lb/>
將合用糧餉等項一面從長議䖏一面即於所屬<lb/>
選集精壯驍勇曾經戰陣機快兵壯人等三千名<lb/>
少或二千名各備鋒利器械編成隊伍坐委素能<lb/>
謀勇官員統領一面宻行龍川河源等附近賊巢<lb/>
等縣亦各選募慣戰殺賊兵快二千名委官分押<lb/>
督同近巢知因𬒳害義官新民頭目人等分截要<lb/>
<pb n="KR4e0157_SBCK_011-58b"/>
路就仰知府陳祥總督諸軍親至賊巢去䖏指畫<lb/>
方畧剋期進剿仍行先取知因鄊導數十人令其<lb/>
備将賊巢道路險易畫圖貼說要見某䖏平坦人<lb/>
馬可以直搗某䖏險阻可以把截某䖏係賊必遁<lb/>
之路可以設伏邀撃某䖏賊所不備可以間道撲<lb/>
掩各要一一詳察停當務盡機宜具由連圖差人<lb/>
馬上齎報以慿差官齎執令旗令牌剋期倂力進<lb/>
攻必使根株悉㧞噍類無遺以靖地方<lb/>
　　剋期進剿牌<hi>正徳十三年正月</hi>
<pb n="KR4e0157_SBCK_011-59a"/>
案照浰頭老賊池大鬢等不時紏衆攻打城池殺<lb/>
擄人口屢征屢叛近年以來隂圖不軌惡熖益熾<lb/>
除将賊首池仲容設計擒獲外其餘在巢賊黨若<lb/>
不趂機速剿不無禍變愈大地方何由安息本院<lb/>
已先密切分布哨道行仰知府陳祥統領典史姚<lb/>
思衡驛丞何春廵檢張行報効生員陳經世新民<lb/>
盧琢等官軍從何平入攻熱水巢五花障巢鐵石<lb/>
障巢直搗中浰大巢知府邢珣統領知縣王天與<lb/>
典史梁儀并老人葉秀芳黄啓濟義官呉明等官<lb/>
<pb n="KR4e0157_SBCK_011-59b"/>
兵從太平入攻艻竹湖巢白沙巢黄田㘭巢中村<lb/>
巢直搗上浰大巢指揮姚璽統領新民梅南春等<lb/>
兵從烏虎鎮入攻淡方巢石門由巢直搗岑岡大<lb/>
巢指揮余恩統領百長王受黄金巢等兵從龍子<lb/>
嶺入攻溪尾巢塘涵洞巢古地巢空背巢直搗下<lb/>
浰大巢千戸孟俊統領義官陳英鄭志髙新民盧<lb/>
琢等官兵從和平入攻平地水巢大門山巢黄狗<lb/>
㘭巢直搗中浰大巢推官危壽統領義民葉芳百<lb/>
長孫洪舜等官兵從南歩入攻脱頭石巢鎮里寨<lb/>
<pb n="KR4e0157_SBCK_011-60a"/>
巢羊角山巢直搗中浰大巢知府季斆兵從信豐<lb/>
縣黄田岡入攻新山逕巢古地巢縣丞舒富兵從<lb/>
信豐縣烏逕入攻旗嶺巢頓岡巢及行仰守備指<lb/>
揮郟文監督指揮姚璽余恩千户孟俊等三哨官<lb/>
兵分路進剿本院亦自行督領帳下隨征官屬兵<lb/>
快人等從冷水逕直搗下浰大巢親自督戰刻期<lb/>
俱於本年正月初七日寅時四路並進外牌仰兵<lb/>
備副使楊璋不妨本道事務遵照本院欽奉　敕<lb/>
諭事理前去軍前紀驗㓛次䖏置糧餉及行催督<lb/>
<pb n="KR4e0157_SBCK_011-60b"/>
各哨官兵依期進剿所獲功次務要審驗明白從<lb/>
實紀録仍候廵按紀功御史至日覆實照例造冊<lb/>
奏繳及造青冊一本送完查考其軍中一應進止<lb/>
機宜俱仰宻切呈來定奪<lb/>
　　批汀州知府唐淳乞休申<lb/>
㩀知府唐淳申稱患病乞賜放歸㸔得知府唐淳<lb/>
沉勇多智精敏有爲兼之持守能謹制事以勤近<lb/>
因本院調委領兵征剿南安諸賊効勞備至斬獲<lb/>
居多雖克捷之奏已舉而賞功之典未頒况汀州<lb/>
<pb n="KR4e0157_SBCK_011-61a"/>
所屬多係新民投招未乆反側無常正頼本官威<lb/>
懐緝撫以為保障縦有㣲疾不便起居即其才能<lb/>
豈妨卧治仰該府即行本官不妨養疾照舊管事<lb/>
安心職務善求藥餌務竭委身之忠勿動乞休之<lb/>
念申繳<lb/>
　　告諭<lb/>
告諭百姓風俗不羙亂所由興今民窮苦已甚而<lb/>
又競為滛侈豈不重自困乏夫民習染既乆亦難<lb/>
一旦盡變吾姑就其易改者漸次誨爾吾民居䘮<lb/>
<pb n="KR4e0157_SBCK_011-61b"/>
不得用鼓樂為佛事竭貲分帛費財於無用之地<lb/>
而儉於其親之身投之水火亦獨何心病者宜求<lb/>
醫藥不得聼信邪術專事巫禱嫁娶之家豐儉稱<lb/>
貲不得計論聘財装奩不得大㑹賔客酒食連朝<lb/>
親戚隨時相問惟貴誠心實禮不得徒飾虚文為<lb/>
送節等名目奢靡相尚街市村坊不得迎神賽㑹<lb/>
百千成群凡此皆靡費無益有不率敎者十家牌<lb/>
鄰互相紏察容隱不舉正者十家均罪爾民之中<lb/>
豈無忠信循理之人顧一齊衆楚寡不勝衆不知<lb/>
<pb n="KR4e0157_SBCK_011-62a"/>
違棄禮法之可耻而惟慮市井小人之非笑此亦<lb/>
豈獨爾民之罪有司者教導之不明與有責焉至<lb/>
於孝親敬長守身奉法講信修睦息訟罷争之類<lb/>
已嘗屢有告示懇切開諭爾民其聼吾誨爾益敦<lb/>
毋怠<lb/>
　　仰南安贛州府印行告諭牌<lb/>
照得有司之政風俗爲首習俗侈靡亂是用生本<lb/>
院近因地方多盗民遭荼毒驅馳兵革朝夕不遑<lb/>
所謂救死不贍奚睱責民以禮義㢤今幸盗賊稍<lb/>
<pb n="KR4e0157_SBCK_011-62b"/>
平民困漸息一應移風易俗之事雖亦未能盡舉<lb/>
姑先就其淺近易行者開道訓誨為此牌仰本府<lb/>
官吏即将發去告諭照式翻刋多用𥿄張印發所<lb/>
屬各縣查照十家牌甲毎家給與一通其鄉村山<lb/>
落亦照屯堡里甲分散務遵依告諭互相戒勉共<lb/>
興恭儉之風以成淳厚之俗該府仍行各縣於城<lb/>
郭鄉村推選素行端方人所信服者幾人不時廵<lb/>
行暁諭各要以禮優待作興良善以勵末俗毋得<lb/>
違錯<lb/>
<pb n="KR4e0157_SBCK_011-63a"/>
　　禁約榷商官吏<lb/>
照得商人比諸農夫固爲逐末然其終嵗棄離家<lb/>
室辛苦道途以營什一之利良亦可憫但因南贛<lb/>
軍資無所措備未免加賦於民不得已而爲此本<lb/>
亦寛恤貧民之意柰何奉行官吏不能防禁奸弊<lb/>
以致牙行橋子之屬騷擾客啇求以寛民反以困<lb/>
啇啇獨非吾民乎除另行訪拏禁約外仰抄案回<lb/>
道即便備行收稅官吏今後啇稅遵照　奏行事<lb/>
例抽收不許多取毫釐其餘雜貨俱照舊例三分<lb/>
<pb n="KR4e0157_SBCK_011-63b"/>
抽一若資本㣲細柴炭雞鴨之類一槩免抽橋子<lb/>
人等止許關口把守開放不得擅登商船假以查<lb/>
盤為名侵凌騷擾違者許赴軍門口告照依軍法<lb/>
拏問其客啇人等亦要従實開報不得聼信哄誘<lb/>
隱匿規避因小失大事發照例問罪客貨入官及<lb/>
照船稅一事亦被總甲侵擾今後官府合行船隻<lb/>
俱要實價給顧就行抽分厰查給票帖以防詐偽<lb/>
該道仍將應抽免抽逐一查議則例呈來<lb/>
　　批贛州府賑濟石城縣申<lb/>
<pb n="KR4e0157_SBCK_011-64a"/>
看得所申賑濟既該府議許中户糴買下户給散<lb/>
准如所議施行今出糴之數止及二千而坐濟之<lb/>
民不知㡬許附郭者得遂先獲之圖逺鄊者必有<lb/>
不霑之惠近日贛縣發倉其弊可見仰行知縣林<lb/>
順㑹同先委縣丞雷仁先選該縣殷實忠信可托<lb/>
者十數軰不拘生貟耆老義民各給斗斛候遠鄊<lb/>
之民一至即便分曹給散仍選公直㢘明之人數<lb/>
軰在傍紏察如有夤縁頂冐即時擒拏照議罰治<lb/>
庶㡬小民得蒙救急之惠而逺鄊可免乆候之難<lb/>
<pb n="KR4e0157_SBCK_011-64b"/>
　　議䖏河源餘賊<lb/>
㸔得河源等䖏賊情本院屢經批仰該道㑹同守<lb/>
廵等官従長計議相機剿捕今復㩀呈㸔得賊勢<lb/>
漸盛民患日深該道既以兵力勞憊勢未能克即<lb/>
湏㑹同守廵守備等官或親至賊巢或於附近賊<lb/>
巢䖏所屯劄選差知因通賊暁事人役齎執告示<lb/>
榜文權且撫諭各賊委曲開譬或姑賜以牛酒銀<lb/>
布耕具種子之類令其收衆入巢趂時耕作因使<lb/>
吾民亦得蹔免防截之役及時盡力農畞一靣選<lb/>
<pb n="KR4e0157_SBCK_011-65a"/>
兵勵士密切分布哨道候收歛已畢各巢亦積有<lb/>
糧米然後的探虚實剋期並舉出其不趨掩其不<lb/>
備是乃籍兵於民因糧於賊非獨可以稍紓日前<lb/>
之急亦因得以永除日後之患矣今若兵力不足<lb/>
既未能剿又不従權撫挿任其出没徃來則非惟<lb/>
民不安生窮困愈甚抑且賊亦失其農業衣食不<lb/>
給若非擄掠何以爲生是所謂益重吾民之苦而<lb/>
愈長群賊之奸兵糧日耗後𣣔圖之功愈難矣仰<lb/>
該道㑹同守廵守備等官上緊議䖏施行囬報毋<lb/>
<pb n="KR4e0157_SBCK_011-65b"/>
得徒事徃復致醸後艱其各該官司兵快人等不<lb/>
論或撫或剿俱要時時操練整束密切隄備不得<lb/>
縦弛致有踈虞<lb/>
　　告諭父老子弟<hi>正徳十四年二月</hi>
頃者頑卒倡亂震驚逺邇父老子弟甚憂苦騷動<lb/>
彼冥頑無知逆天叛倫自求誅戮究言思之實足<lb/>
憫悼然亦豈獨此冥頑之罪有司者撫飬之有缺<lb/>
訓廸之無方均有責焉雖然父老之所以倡率飭<lb/>
勵於平日無乃亦有所未至歟今倡亂渠魁皆就<lb/>
<pb n="KR4e0157_SBCK_011-66a"/>
擒㓕脅従無辜悉已寛貸地方雖已甯復然創今<lb/>
圖後父老所以教約其子弟者自此不可以不預<lb/>
故今特為保甲之法以相警戒聮屬父老其率子<lb/>
弟慎行之務和爾鄰里齊爾姻族徳義相勸過失<lb/>
相規敦禮讓之風成淳厚之俗本院奉　命撫廵<lb/>
兹土屬有哀疚未遑匍匐來問父老疾苦㢘有司<lb/>
之不職究民之利弊而興除之故先遣諭父老子<lb/>
弟使各知悉方春父老善相保愛督子弟及時農<lb/>
作毋惰<lb/>
<pb n="KR4e0157_SBCK_011-66b"/>
　　行龍川縣撫諭新民<lb/>
先㩀推官危壽并龍川縣各申依奉本院鈞牌将<lb/>
新民盧源陳秀堅謝鳳勝等安挿和平及撥田地<lb/>
耕種并拘仇家當靣開釋各安生理毋相搆害縁<lb/>
由近訪得各民因聞廣東征剿従化等賊自生疑<lb/>
惑東迯西竄致令和平居民因而驚擾似此互相<lb/>
扇惑地方何時寧靖本當拏究為首之人綁赴軍<lb/>
門斬首示衆但念各民意亦無他姑且記罪曉諭<lb/>
為此牌仰龍川縣掌印官即将投城居民諭以前<lb/>
<pb n="KR4e0157_SBCK_011-67a"/>
項聼撫新民俱已改惡従善止因廣東調兵征剿<lb/>
居民素懐仇隙者因而假此恐嚇致令東奔西竄<lb/>
各民意在避兵本非叛招出刼爾等毋得妄生驚<lb/>
疑及差人拘集新民盧珂陳秀堅等諭以廣東官<lb/>
兵征剿各有界限爾等縁何輕信恐嚇妄自驚竄<lb/>
俱各省令回原村寨安居樂業趂此春和各務農<lb/>
作仍諭盧源陳秀堅謝鳳勝等各要嚴束手下甲<lb/>
衆各念死中得生之幸悔罪畏法保爾首領如或<lb/>
靣従心異外托驚懼之名内懐反覆之計自求誅<lb/>
<pb n="KR4e0157_SBCK_011-67b"/>
戮悔後何及<lb/>
　　優奨致仕縣丞龍韜牌<lb/>
訪得贛縣致仕縣丞龍韜平素居官清謹迨其老<lb/>
年歸休遂致貧乏不能自存薄俗愚鄙反相譏笑<lb/>
夫貪汙者乗肥衣輕揚揚自以爲得志而愚民競<lb/>
相歆羡清謹之士至無以爲生鄊黨鄰里不知以<lb/>
爲周恤又從而笑之風俗薄惡如此有司者豈獨<lb/>
不能辭其責孟子云使饑餓於我土地吾耻之是<lb/>
亦有司者之耻也爲此牌仰贛州府官吏即便措<lb/>
<pb n="KR4e0157_SBCK_011-68a"/>
置無礙官銀十兩米二石羊酒一付掌印官親送<lb/>
本官家内以見本院優恤奬待之意仍仰贛縣官<lb/>
吏歳時常加存問量資柴米毋令困乏嗚嘑養老<lb/>
周貧王政首務况清謹之士既貧且老有司坐視<lb/>
而不顧其可乎逺近父老子弟仍各暁諭務洗貪<lb/>
鄙之俗共敦㢘讓之風具依准拜措送過繳牌<lb/>
<pb n="KR4e0157_SBCK_011-68b"/>
<pb n="KR4e0157_SBCK_011-68b"/>
<pb n="KR4e0157_SBCK_011-1a"/>
王文成公全書卷之二十八<lb/>
續編<hi>三</hi>
　　自劾不職以眀　聖治事䟽<lb/>
臣聞之主聖則臣直上易知而下易治今　聖主<lb/>
在上澤壅而未宣怨積而不聞臣等曽無一言是<lb/>
甘為容悦而上無以張　主之聖下無以解扵百<lb/>
姓之惑也伏惟　陛下神眀英武自居春宮萬姓<lb/>
仰德及登大寳四夷向風不幸賊臣劉瑾竊弄威<lb/>
柄流毒生靈潜謀僣逆㡬危郊社頼　祖宗上天<lb/>
<pb n="KR4e0157_SBCK_011-1b"/>
之靈俾張永等早發其奸　陛下奮雷霆之斷誅<lb/>
滅黨與剗滌兇穢復　祖宗之舊章吊黎元之疾<lb/>
苦任贒脩政與民更始天下莫不懽忻鼓舞謂<lb/>
陛下固愛民之主而前此皆賊瑾之荼毒知　陛<lb/>
下固有為之君而前此皆賊瑾之蒙蔽日夜跂足<lb/>
延頸以朢大平柰何積暴所加民痍未復餘烈所<lb/>
煽妖孽連興㡬及二年愈肆愈橫兵屯不解民困<lb/>
日深賊勢相連殆遍財匱粮竭旦夕洶洶臣等備<lb/>
位大臣不能展一籌以紓患害寛一縳以蘇倒懸<lb/>
<pb n="KR4e0157_SBCK_011-2a"/>
撫心反已自知之罪莫可究言至其暴揚扵天下<lb/>
訾詈扵道途而尤難掩飾者大罪有三請自陳其<lb/>
畧以伏厥辜夫朝以出政政以成事　陛下每月<lb/>
視　朝朔朢之外不過一二豈不以臣等分職扵<lb/>
下事苟無廢不朝奚損乎然群臣百司願時一覩<lb/>
　聖顔而不獲則憂思徬徨漸以懈弛逺近之民<lb/>
遂疑　陛下不復念其困苦而日興怨懟四方盗<lb/>
賊亦謂　陛下未嘗有意剪除而益猖獗夫昧爽<lb/>
臨　朝不過頃刻　陛下何憚而不為所以若此<lb/>
<pb n="KR4e0157_SBCK_011-2b"/>
則實由臣等不能備言天下洶洶之情以悟　陛<lb/>
下是其大罪一也　陛下日扵後苑訓練兵事皷<lb/>
噪之聲震駭城域豈不以㓂盗未平思𣣔奮威講<lb/>
武乎然此本亦将卒之事兼非　宫禁所宜况今<lb/>
　前星朱燿　震位猶虗而乃勞力扵掣肘耗氣<lb/>
扵馳逐群臣惶惑兩宮憂危宗社大本無急扵是<lb/>
而臣等不能力勸　陛下蓄精養神以衍皇儲之<lb/>
慶思患預防以為燕翼之謀是其大罪二也夫日<lb/>
近儒臣講論道德涵泳義理以培養本原開發志<lb/>
<pb n="KR4e0157_SBCK_011-3a"/>
意則耳目日以聰明血氣日以和暢窮天地之化<lb/>
盡萬物之情優㳺泮渙以與古先神聖為伍此亦<lb/>
天下之至樂矣　陛下苟知此則將樂之終身而<lb/>
不能以湏臾舎奚暇逰戲之娯乎今　陛下自即<lb/>
位以來　經筵之御未能四五而悦心扵騎射疲<lb/>
勞之事皆由臣等不能備陳　至樂以易　陛下<lb/>
之所好是其大罪三也　陛下有堯舜之資臣等<lb/>
不能導　陛下扵三代而使天下之民疾首蹙額<lb/>
相告歸咎懐憤若漢唐之季臣等死有餘罪矣伏<lb/>
<pb n="KR4e0157_SBCK_011-3b"/>
願　陛下繼自今昧爽以視朝勵精而圖治端拱<lb/>
玄黙以養天和正關雎之風毓麟趾之祥日御經<lb/>
筵講求治道悦理義之悦心去逰宴之敗度正臣<lb/>
等不職之罪罷歸田里舉耆德宿望之賢與共天<lb/>
職使天下暁然皆知　陛下憂憫元元之本心由<lb/>
臣等不能極言切諌以至扵　斯自兹以徃務在<lb/>
休養生息無復有所騷擾躬脩　聖政以弭天下<lb/>
之艱屯廣　聖嗣以定天下之危疑勤　聖學以<lb/>
立天下之大本其餘習染以次洗刷則民生自遂<lb/>
<pb n="KR4e0157_SBCK_011-4a"/>
若陽氣至而萬物春㓂盗自消若白日出而魍魎<lb/>
滅上以承　祖宗之鴻休下以垂子孫之統緒近<lb/>
以慰臣庶之憂惶逺以荅四方之觀向臣等雖死<lb/>
之日猶生之年不勝激切顛隕待罪之至具䟽上<lb/>
聞<lb/>
　　乞　恩表揚先德䟽<lb/>
竊照臣父致仕南京吏部尚書王華以今年二月<lb/>
十二日病故臣時𥘉䘮荼苦氣息奄奄不省人事<lb/>
有司以臣父忝在大臣之列特爲奏　聞兼乞塟<lb/>
<pb n="KR4e0157_SBCK_011-4b"/>
祭贈謚事下該部以臣父爲禮部侍郎時嘗爲言<lb/>
官所論謂臣父扵暮夜受金而自首清議難明承<lb/>
朝廷遣告而乞歸誠意安在又為南京吏部尚書<lb/>
時因禮部尚書李傑乞　恩認罪囘話事奉　欽<lb/>
依李傑王華彼時共同商議如何獨言張昇顯是<lb/>
飾詞本當重治姑從輕都着致仕伏遇　聖慈覆<lb/>
載寛容不輕絶物然猶　賜之葬祭感激浩蕩之<lb/>
恩闔門粉骨無以為報竊念臣父始淂暗投之金<lb/>
若使其時秘而不宣人誰知者而必以自首其扵<lb/>
<pb n="KR4e0157_SBCK_011-5a"/>
心迹可謂清矣乞便道省母扵旣行祭告之後其<lb/>
扵遣祀之誠自無妨矣當時論者不察其詳而輒<lb/>
以爲言臣父盖嘗具本六乞退休請究其事當時<lb/>
朝廷特爲暴白屢　賜温㫖慰諭勉留其事固已<lb/>
明白乆矣乃不意身沒之後而尚以此爲罪也臣<lb/>
切痛之正德𥘉年逆瑾肇亂威行中外其時臣爲<lb/>
兵部主事因瑾綁拿科道官員臣不勝義憤斥瑾<lb/>
罪惡瑾怒臣因而怒及臣父旣而使人諷臣父令<lb/>
岀其門臣父不徃瑾益怒然臣父乃無可加之罪<lb/>
<pb n="KR4e0157_SBCK_011-5b"/>
後遂推㝷禮部舊事與臣父無干者因傳　㫖并<lb/>
令臣父致仕以泄其怒此則臣父以守正不阿觸<lb/>
忤權奸而為所擯抑人皆知之人皆冤之乃不知<lb/>
身沒之後而反以此為咎也臣尤痛之臣父以一<lb/>
甲進士授官翰林院脩撰歷陞春坊諭德翰林院<lb/>
學士詹事府少詹事禮部侍郎南京吏部尚書其<lb/>
間充　經筵官　經筵講官　日講官又選充<lb/>
東宫輔導官　東官講讀官與脩　憲廟實錄及<lb/>
大眀㑹典通鑑纂要等書積勞乆而𬒳遇深矣故<lb/>
<pb n="KR4e0157_SBCK_011-6a"/>
事侍從日講輔導等官身沒之後類得優以　殊<lb/>
恩榮以羙謚而臣父獨以無實之謗不附權奸之<lb/>
義生𬒳誣抑而沒有餘耻此臣之所以割心痛骨<lb/>
不得不從　陛下而求一表暴者也夫人子之孝<lb/>
莫大扵顯親其不孝亦莫大扵辱親臣以犬馬㣲<lb/>
勞躐致卿位故事在卿佐之列者親沒之後皆得<lb/>
為之乞請　恩典臣今未敢有所陳乞以求顯其<lb/>
親而反以無實之詬辱其親扵身沒之後不孝之<lb/>
罪復何以自立扵天地間乎此臣之所尤割心痛<lb/>
<pb n="KR4e0157_SBCK_011-6b"/>
骨不得不從　陛下而求一表暴者也臣自去歲<lb/>
乞　恩便道歸省　陛下垂憫烏鳥且念臣父係<lb/>
侍從舊臣特　推非常之恩賜之存問臣父先扵<lb/>
正德九年嘗蒙　朝廷推恩進階臣伏覩　制詞<lb/>
有云直道見沮扵權奸晚節遂安扵静退則當時<lb/>
先帝固已洞知臣父之枉矣臣又伏覩　陛下即<lb/>
位詔書内開自弘治十八年五月十八日以後大<lb/>
小官貟有因忠直諌諍及守正𬒳害去任等項各<lb/>
該衙門備查奏請大臣量進階級并與應得　恩<lb/>
<pb n="KR4e0157_SBCK_011-7a"/>
廕臣父以守正觸怒逆瑾無故𬒳害去任此固<lb/>
恩詔之所憫錄正在量進階級之列臣父旣耻扵<lb/>
自陳而有司又未爲奏請乃今身没之後而反猶<lb/>
以爲詬臣竊自傷痛其無以自明也臣父中遭屈<lb/>
抑晚遇　聖明庶㡬沐浴　恩澤以一雪其拂鬰<lb/>
而忽復逝矣豈不痛㢤今又反以爲辱豈不冤㢤<lb/>
臣又查得先年吏部尚書馬文昇屠滽等皆嘗屢<lb/>
𬒳論劾其後　朝廷推原其事卒賜之以贈謚臣<lb/>
父才猷雖或不逮扵二臣而無故𬒳誣實有深扵<lb/>
<pb n="KR4e0157_SBCK_011-7b"/>
二臣者惟　陛下矜而察之臣以功㣲賞重深憂<lb/>
覆敗方爾冐死辭免封爵前後　恩典巳懼不克<lb/>
勝荷故扵臣父之沒斷巳不敢更有乞請乃不意<lb/>
蒙此誣辱臣又安能含羞飲泣不為臣父一致其<lb/>
辯乎夫人臣之扵國也主辱則臣死子之扵父也<lb/>
亦然今臣父辱矣臣何以生為㢤夫　朝廷恩典<lb/>
所以報有功而彰有德豈下臣所敢倖乞顧臣父<lb/>
𬒳無實之耻扵身後　陛下不為一明其事自此<lb/>
播之天下傳之後代孝子慈孫將有所不䏻改而<lb/>
<pb n="KR4e0157_SBCK_011-8a"/>
臣父之目不瞑扵地下矣豈不冤㢤夫飾非以欺<lb/>
其上者不忠矯辭以誣扵世者無耻不忠無耻亦<lb/>
所以為不孝若使臣父果有纎毫可愧扵心而臣<lb/>
乃為之文飾矯誣以欺　陛下以罔天下後世縱<lb/>
幸逃扵　國憲天地鬼神實臨殛之臣雖庸劣之<lb/>
甚不忠無耻之事義不忍為也惟　陛下哀而察<lb/>
之臣不勝含哀抱痛戰慄惶懼激切控籲之至謹<lb/>
具本令舎人王宗海代賫奏　聞伏候　敕㫖<lb/>
　　辯誅遺奸正大法以清朝列䟽<lb/>
<pb n="KR4e0157_SBCK_011-8b"/>
丁憂南京兵部尚書臣王某謹奏為誅遺奸正大<lb/>
法以清朝列事嘉靖元年十月𥘉十等日准南京<lb/>
兵部咨准都察院咨該廵按廣西監察御史張鉞<lb/>
奏為前事題奉　聖㫖是這所劾張子麟事情還<lb/>
着王守仁伍希儒伍文定看了上緊開具明白奏<lb/>
來定奪欽此又准該部咨准都察院咨該丁憂刑<lb/>
部尚書張子麟奏為辯汚枉清名節以雪大冤事<lb/>
題奉　聖㫖是張子麟所奏事情着王守仁等一<lb/>
併看了來説欽此俱欽遵外方在哀經之中憂病<lb/>
<pb n="KR4e0157_SBCK_011-9a"/>
哀苦神思荒憒一切世務悉已昏迷恍惚奉　命<lb/>
震悚旋復追惟臣先正徳十四年六月𥘉六日奉<lb/>
敕前徃福建查䖏聚衆謀反等事本月十五日行<lb/>
至豐城地方適遇寧藩之變倉卒脫身誓死討賊<lb/>
十八日囘至吉安督同知府伍文定等起兵七月<lb/>
二十日引兵收復南昌二十三日宸濠還救二十<lb/>
六日宸濠就擒其時餘黨尚有未盡百務叢集臣<lb/>
因先令各官分兵守視王府各門至月𥘉五六間<lb/>
始克率同御史伍希儒知府伍文定等入府按視<lb/>
<pb n="KR4e0157_SBCK_011-9b"/>
宫殿庫藏諸䖏其間未經燒毀者重加封識以俟<lb/>
朝命已𬒳殘壊者分令各官逐一整檢有刑部尚<lb/>
書張子麟啓本一封衆共開視云是胡世寧招詞<lb/>
臣當與各官啇説此等公文書啓之類皆在宸濠<lb/>
未反數年前事雖私與交徃不為無罪而反逆之<lb/>
舉未必曽與通謀况此交通之人今或多居禁近<lb/>
分布聮絡若存此等形迹恐彼心懐疑懼將生意<lb/>
外不測之變且慮憸人因而點綴掇拾異時根究<lb/>
牽引奸黨未必能懲而忠良或反𬒳害昔人有焚<lb/>
<pb n="KR4e0157_SBCK_011-10a"/>
吏民交關文書數千章以安反側之心者今亦宜<lb/>
從其䖏以息禍端遂議與各官公同燒毀後奉刑<lb/>
部題奉　欽依原搜簿籍旣未送官封記收掌又<lb/>
事發日乆别生事端委的真偽難辯無慿查考着<lb/>
原搜獲之人盡行燒毀欽此欽遵外臣等莫不仰<lb/>
嘆　聖主包含覆幬之量範圍曲成之仁可謂思<lb/>
深而慮逺也已以是臣等不復爲言且謂　朝廷<lb/>
扵此等事旣已一槩宥畧與天下洗滌更始矣今<lb/>
御史張鉞風聞其事復有論列是亦防閑爲臣之<lb/>
<pb n="KR4e0157_SBCK_011-10b"/>
大義效忠扵　陛下之心也尚書張子麟力辯其<lb/>
事而都察院覆奏以為世寧之獄悉由該院與子<lb/>
麟無干則　誠亦曖昧難明之跡今臣等亦不過<lb/>
㩀事直言其實耳豈能别有所查訪然以臣愚度<lb/>
之嘗聞昔年宸濠奸黨為之經營布置扵外徃徃<lb/>
亦有詐為他人書啓歸以欺濠而罔利者則此子<lb/>
麟之啓無乃亦是類歟不然子麟身為執法大臣<lb/>
非一日矣縱使與濠交通豈畧不知有畏忌而數<lb/>
年之前輙以肆然稱臣扵濠耶夫人臣而懐二心<lb/>
<pb n="KR4e0157_SBCK_011-11a"/>
此豈可以輕貸然亦加人以不忠之罪則亦非細<lb/>
故矣此在　朝廷必有眀斷臣偶有所見亦不敢<lb/>
不一言之緣奉　欽依這所劾張子麟事情還着<lb/>
王守仁伍希儒伍文定看了上緊開具眀白奏來<lb/>
定奪及張子麟所奏事情着王守仁等一併看了<lb/>
來說事理為此具本差舎人李昇親賫　奏<lb/>
聞伏候<lb/>
敕㫖<lb/>
　　書同門科舉題名錄後<lb/>
<pb n="KR4e0157_SBCK_011-11b"/>
嘗讀文中子見唐初諸名臣若房杜王魏之流大<lb/>
抵皆岀其門而論者猶以文中子之書乃其徒偽<lb/>
爲之而托焉者未必其實然也今以䆳庵先生之<lb/>
徒觀之則文中子之門又奚足異乎予嘗論文中<lb/>
子盖後世之大儒也自孔孟旣沒而周程未興董<lb/>
韓諸子未或有先焉者先生自爲童子即以神奇<lb/>
薦入翰林未弱冠而已爲人師其頴悟之蚤文學<lb/>
之懿比之文中實無所愧而政事之敏卓才識之<lb/>
超偉文中未有見焉文中之在當時嘗以策干隋<lb/>
<pb n="KR4e0157_SBCK_011-12a"/>
文不及一試而又蚤死先生少發科第入中書督<lb/>
學政典禮太常經畧邊陲弭奸戢亂陟司徒登冡<lb/>
宰晉位師相威名振扵夷狄聲光𬒳扵海宇功成<lb/>
身退優㳺未老之年以身係天下安危　聖天子<lb/>
且將復起之以恢中興之烈而海内之士日翹首<lb/>
跂足焉則天之厚扵先生者殆文中子所不䏻有<lb/>
也文中之徒雖顯扵唐然皆異代隔世若先生之<lb/>
門具體而㣲者亦且㡬人其餘或得其文學或得<lb/>
其政事或得其噐識亦各彬彬成章足為名士布<lb/>
<pb n="KR4e0157_SBCK_011-12b"/>
列中外不下數十又皆同朝共事並耀扵時其間<lb/>
喬靳諸公遂與先生同升相位相繼為冡宰若此<lb/>
者文中子之門益有所不敢望矣且　文中子之<lb/>
門其親經指受若董常程元之流多不及顯而章<lb/>
眀扵世徃徃或請益扵片言邂逅扵一接非若今<lb/>
之題名所載皆出扵先生之陶冶其岀扵陶冶而<lb/>
不顯扵世若常元之徒殆未暇悉數也先生之在<lb/>
吏部守仁常為之屬受知受教蓋不止扵片言一<lb/>
接者然以未嘗親岀陶冶不敢憾扵兹錄之不與<lb/>
<pb n="KR4e0157_SBCK_011-13a"/>
若其岀扵陶冶而有若常元者焉或亦未可以其<lb/>
不顯扵世而遂使之不與也續兹錄者且以為何<lb/>
如嘉靖甲申季冬望<lb/>
　　書宋孝子朱夀昌孫敎讀源卷<lb/>
敎讀朱源見其先世所遺翰墨知其為宋孝子夀<lb/>
昌之裔也旣弊爛矣使工為装緝之因諭之曰孝<lb/>
人之性也置之而塞乎天地溥之而橫乎四海施<lb/>
之後世而無朝夕保爾先世之翰墨則有時而弊<lb/>
保爾先世之孝無時而或弊也人孰無是孝豈保<lb/>
<pb n="KR4e0157_SBCK_011-13b"/>
爾先世之孝保爾之孝耳保先世之翰墨亦保其<lb/>
孝之一事充是心而已矣源歸其以吾言遍諭鄉<lb/>
鄰苟有慕夀昌之孝者各充其心焉皆夀昌也已<lb/>
正德已卯春三月晦書䖍臺之靜觀軒<lb/>
　　書汪進之卷<lb/>
程先生云有求爲聖人之志然後可與共學夫苟<lb/>
有必爲聖人之志然後能加爲已謹獨之功能加<lb/>
爲已謹獨之功然後扵天理人𣣔之辨日精日宻<lb/>
而扵古人論學之得失孰爲支離孰爲空寂孰爲<lb/>
<pb n="KR4e0157_SBCK_011-14a"/>
似是而非孰為似誠而偽不待辯説而自眀何者<lb/>
其心必𣣔實有諸已也必𣣔實有諸已則殊途而<lb/>
同歸其非且偽者自不得而強入不然終亦忘已<lb/>
逐物徒弊精力扵文句之間而曰吾以眀道非惟<lb/>
有捕風捉影之弊抑且有執指為月之病辯析愈<lb/>
多而去道愈逺矣故某扵朋友論學之際惟舉立<lb/>
志以相切礪其扵議論同異之間姑且置諸未辯<lb/>
非不𣣔辯也本之未立雖𣣔辯之無從辯也夫志<lb/>
猶木之根也講學者猶栽培灌漑之也根之未植<lb/>
<pb n="KR4e0157_SBCK_011-14b"/>
而徒以栽培灌漑其所滋者皆蕭艾也進之勉之<lb/>
　　書趙孟立卷<lb/>
趙仲立之判辰也問政扵陽眀子陽眀子曰郡縣<lb/>
之職以親民也親民之學不眀而天下無善治矣<lb/>
敢問親民曰眀其眀德以親民也敢問眀眀德曰<lb/>
親民以明其明德也曰眀德親民一乎君子之言<lb/>
治也如斯而已乎曰親吾之父以及人之父而孝<lb/>
之德眀矣親吾之子以及人之子而慈之德眀矣<lb/>
眀德親民也而可以二乎惟夫眀其眀徳以親民<lb/>
<pb n="KR4e0157_SBCK_011-15a"/>
也故䏻以一身為天下親民以眀其眀德也故能<lb/>
以天下為一身夫以天下為一身也則八荒四表<lb/>
皆吾支體而况一郡之治心腹之間乎<lb/>
　　書李白騎鯨<lb/>
李太白狂士也其謪夜郎放情詩酒不戚戚扵困<lb/>
窮蓋其性本自豪放非若有道之士真能無入而<lb/>
不自得也然其才華意氣足蓋一時故旣沒而人<lb/>
憐之騎鯨之説亦後世好事者為之極怪誕眀者<lb/>
所不待辨因閱此間及之爾<lb/>
<pb n="KR4e0157_SBCK_011-15b"/>
　　書三酸<lb/>
人言鼻吸五斗醋方可作宰相東坡平生自謂放<lb/>
逹然一滴入口便爾閉目攅眉宜其不見容扵時<lb/>
也偶披此圖書此發一笑<lb/>
　　書韓昌黎與太顛坐敘<lb/>
退之與孟尚書書云潮州有一老僧號太顛頗聰<lb/>
眀識道理與之語雖不盡解要自胸中無滯礙因<lb/>
與來徃及祭神扵海上遂造其廬來袁州留衣服<lb/>
為别乃人情之常非崇信其法求福田利益退之<lb/>
<pb n="KR4e0157_SBCK_011-16a"/>
之交太顛其大意不過如此而後世佛氏之徒張<lb/>
大其事徃徃見之圖畫真若弟子之事嚴師者則<lb/>
其誣退之甚矣然退之亦自有以取此者故君子<lb/>
之與人不可以不慎也<lb/>
　　春郊賦别引<lb/>
錢君世恩之将歸養也厚扵世恩者皆不忍其去<lb/>
先行三日會扵天官郎杭世卿之第以聚别眀日<lb/>
再會扵地官秦國聲與者六人守仁與秋官徐成<lb/>
之天官楊名父及世卿之弟進士東卿也世恩以<lb/>
<pb n="KR4e0157_SBCK_011-16b"/>
其歸也以疾告也皆不至扵是惜别之懐無所扵<lb/>
發而托之詩前後共得詩十首六人者以世恩之<lb/>
猶在也而且再會而不一見其旣去也又可以㡬<lb/>
乎乃相與約為郊餞必期與世恩一面以别至日<lb/>
成之以候　㫖東卿以待選世卿名父以各有部<lb/>
事皆勢不容岀及餞者守仁與國聲兩人而已世<lb/>
恩旣去之眀日復會扵守仁各言所以相與感歎<lb/>
咨嗟復成二詩世卿曰世恩之行也終不及一餞<lb/>
雖發之扵詩而不以致之世恩吾心有缺也盍亦<lb/>
<pb n="KR4e0157_SBCK_011-17a"/>
章次而将之何如皆曰諾國聲得小卷使世卿書<lb/>
首會之作國聲與名父東卿分書再會成之書末<lb/>
會謂守仁弱也宜為諸公執筆硯之役以敘嗟乎<lb/>
一别之間而事之叅錯者凡㡬雖吾與世恩復期<lb/>
扵來歲之秋以為必得重聚扵此然又何可以逆<lb/>
定乎惟是相勉以道義而相期扵徳業沒之汙塗<lb/>
之中而質之天日之表則雖斷金石曠百世而可<lb/>
以自信其常合然則未忘扵言語之間者其亦相<lb/>
厚之私歟考功正郎喬希大聞之來題其卷端曰<lb/>
<pb n="KR4e0157_SBCK_011-17b"/>
春郊賦别給事陳惇賢復為之圖皆曰吾亦厚扵<lb/>
世恩也聊以致吾私<lb/>
　　告諭廬陵父老子弟<lb/>
廬陵文獻之地而以徤訟稱甚為吾民羞之縣令<lb/>
不明不䏻聽斷且氣弱多疾今與吾民約自今非<lb/>
有迫扵軀命大不得已事不得輙興詞興詞但訴<lb/>
一事不得牽連不得過兩行每行不得過三十字<lb/>
過是者不聽故違者有罰縣中父老謹厚知禮法<lb/>
者其以吾言歸告子弟務在息争興讓嗚呼一朝<lb/>
<pb n="KR4e0157_SBCK_011-18a"/>
之忿忘其身以及其親破敗其家遺禍扵其子孫<lb/>
孰與和巽自䖏以良善稱扵鄉族為人之所敬愛<lb/>
者乎吾民其思之<lb/>
今灾疫大行無知之民惑扵漸染之説至有骨肉<lb/>
不相顧療者湯藥饘粥不繼多飢餓以死乃歸咎<lb/>
扵疫夫鄉鄰之道宜出入相友守望相助疾病相<lb/>
扶持乃今至扵骨肉不相顧縣中父老豈無一二<lb/>
敦行孝義為子弟倡率者乎夫民䧟扵罪猶且三<lb/>
宥致刑今吾無辜之民至扵闔門相枕籍以死為<lb/>
<pb n="KR4e0157_SBCK_011-18b"/>
民父母何忍坐視言之痛心中夜憂惶思所以救<lb/>
療之道惟在諸父老勸告子弟興行孝弟各念爾<lb/>
骨肉母忍背棄洒掃爾室宇具爾湯藥時爾饘粥<lb/>
貧弗能者宫給之藥雖已遣醫生老人分行鄕井<lb/>
恐亦虗文無實父老凡可以佐令之不逮者悉巳<lb/>
見告有能興行孝義者縣令當親拜其廬凡此灾<lb/>
疫實由令之不職乖愛養之道上干天和以至扵<lb/>
此縣令亦方有疾未能躬問疾者父老其為我慰<lb/>
勞存恤諭之以此意<lb/>
<pb n="KR4e0157_SBCK_011-19a"/>
諭告父老為吾訓戒子弟吾所以不放告者非獨<lb/>
為吾病不任事以今農月爾民方宜力田苟春時<lb/>
一失則終歲無望放告爾民将牽連而出荒爾田<lb/>
畆棄爾室家老㓜失養貧病莫全稱貸營求奔馳<lb/>
供送愈長刁風為害滋甚昨見爾民號呼道路若<lb/>
真有大苦而莫伸者姑一放告爾民之來訟者以<lb/>
數干披閱其詞類虗妄取其近似者窮治之亦多<lb/>
憑空架揑曾無實事甚㢤爾民之難喻也自今吾<lb/>
不復放告爾民果有大冤抑人人所共憤者終必<lb/>
<pb n="KR4e0157_SBCK_011-19b"/>
彰聞吾自䏻訪而知之有不盡知者鄕老㩀實呈<lb/>
縣不實則反坐鄉老以其罪自餘宿憾小忿自宜<lb/>
互相容忍夫容忍羙德衆所悦愛非獨全身保家<lb/>
而已嗟乎吾非無嚴刑峻罰以懲爾民之誕顧吾<lb/>
為政之日淺爾民未吾信未有德澤及爾而先槩<lb/>
治以法是雖為政之常然吾心尚有所未忍也姑<lb/>
申敎爾申敎爾而不復吾聽則吾亦不能復貸爾<lb/>
矣爾民其熟思之母遺悔<lb/>
一應公差人貟經過河下驗有關文即行照關應<lb/>
<pb n="KR4e0157_SBCK_011-20a"/>
付母得留難取罪其無關文及雖有關文而分外<lb/>
需求生事者先將装載<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>户摘拏送縣取供<lb/>
即與搜盤行李上驛封貯仍将本人綁拿送縣以<lb/>
憑叅究懲治其公差人安分守法以禮自䖏而在<lb/>
官人役輒行辱慢者體訪得出倍加懲究不恕<lb/>
借辦銀兩本非正法然亦上人行一時之急計出<lb/>
扵無聊也今上人有急難在爾百姓亦宜與之周<lb/>
旋寧忍坐視不顧又從而怨詈訕訐之則已過矣<lb/>
夫忘身爲民此在上人之自䖏至扵全軀保妻子<lb/>
<pb n="KR4e0157_SBCK_011-20b"/>
則亦人情之常耳爾民母責望太過吾豈不願爾<lb/>
民安居樂業無此等騷擾事乎時勢之所值亦不<lb/>
得已也今急難已過本府決無復行追求之理此<lb/>
必奸偽之徒假府為名私行需索自後但有下鄉<lb/>
征取者爾等第與俱來吾有以䖏之母遽洶洶<lb/>
今縣境多盗良由有司不䏻撫緝民間又無防禦<lb/>
之法是以盗起益橫近與父老豪傑謀居城郭者<lb/>
十家為甲在鄉村者村自為保平時相與講信脩<lb/>
睦㓂至務相救援庶㡬出入相友守望相助之義<lb/>
<pb n="KR4e0157_SBCK_011-21a"/>
今城中畧巳編定父老其各寫鄉村為圖付老人<lb/>
呈來子弟平日染扵薄惡者固有司失扵撫緝亦<lb/>
父老素缺教誨之道也今亦不追咎其各改行為<lb/>
善老人去宜諭此意母有所擾<lb/>
諭示鄉頭粮長人等上司奏定水次兊運正恐爾<lb/>
軰在縣拖延不即起運茍錢粮無虧先期完事豈<lb/>
有必以水次責爾之理縱罪不免比之後期不納<lb/>
者獲罪必輕昨呼兊運軍旗面語亦皆樂從不敢<lb/>
有異爾軰第扵水次速兊茍有益扵民吾當身任<lb/>
<pb n="KR4e0157_SBCK_011-21b"/>
其咎不以累上官但後期誤事則吾必爾罰定限<lb/>
二十九日未時完報<lb/>
今天時亢旱火灾流行水泉枯竭民無屋廬歲且<lb/>
不稔實由令之不職獲怒神人以致扵此不然爾<lb/>
民何罪今方齋戒省咎請罪扵山川社稷停催征<lb/>
縱輕罪爾民亦宜觧訟罷争息心火無助烈熖禁<lb/>
民間母宰殺<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>飲前已遣老人遍行街巷其益脩<lb/>
火備察奸民之因火爲盗者縣令政有不平身有<lb/>
缺失其各赴縣直言吾不憚改<lb/>
<pb n="KR4e0157_SBCK_011-22a"/>
昨行𬒳火之家不下千餘實切痛心何延燒至是<lb/>
皆由衢道太狹居室太宻架屋太髙無磚瓦之間<lb/>
無火巷之隔是以一遇火起即不可救撲昨有人<lb/>
言民居夾道者各退地五尺以闢衢道相連接者<lb/>
各退地一尺以拓火巷此誠至計但小民惑近利<lb/>
迷逺圖孰肯為乆長之慮徒徃徃臨難追悔無及<lb/>
今與吾民約凡南北夾道居者各退地三尺為街<lb/>
東西相連接者每間讓地二寸為巷又間岀銀一<lb/>
錢助邊巷者為墻以斷風火沿街之屋髙不過一<lb/>
<pb n="KR4e0157_SBCK_011-22b"/>
丈五六廂樓不過二丈一二違者各有罰地方父<lb/>
老及子弟之諳逹事體者其即赴縣議䖏母忽<lb/>
昨呉魁昊石洪等軍民互争火巷魁昊等赴縣騰<lb/>
告以為軍強民弱已乆在縣之人皆請抑軍扶民<lb/>
何爾民視吾之小也夫民吾之民軍亦吾之民也<lb/>
其田業吾賦税其室宇吾井落其兄弟宗族吾役<lb/>
使其祖宗墳墓吾土地何彼此乎今古安之軍比<lb/>
之邊塞雖有間然其差役亦甚繁難月粮不得食<lb/>
者半年矣吾方憫其窮又可抑乎今法度嚴厲一<lb/>
<pb n="KR4e0157_SBCK_011-23a"/>
䧟扵罪即投諸邉裔岀樂土離親戚墳墓不保其<lb/>
守領國典具在吾得而繩之何強之能為彼為之<lb/>
官長者平心一視未嘗少有同異而爾民先倡為<lb/>
是説使我負愧扵彼多矣今姑未責爾敎爾以敦<lb/>
睦其各息争安分母相侵陵火巷吾将親視一不<lb/>
得其吾罪爾矣訴状諸軍眀早先行赴縣面審<lb/>
諭告父老子弟縣令到任且七月以多病之故未<lb/>
能為爾民興利去弊中間局扵時勢且復未免催<lb/>
科之擾德澤無及扵民負爾父老子弟多矣今兹<lb/>
<pb n="KR4e0157_SBCK_011-23b"/>
又當北覲私計徃返與父老且有半年之别兼亦<lb/>
行蔵靡定父老其各訓戒子弟息忿罷争講信脩<lb/>
睦各安爾室家保爾産業務為善良使人愛樂勿<lb/>
作兇頑下取怨惡扵鄉里上招刑<hi>戮扵</hi>有司嗚呼言<lb/>
有盡而意無窮縣令且行矣吾民其聽之<lb/>
　　廬陵縣公移<lb/>
廬陵縣為乞蠲免以蘇民困事准本縣知縣王<lb/>
關查得正德四年十一月二十六日本縣抄蒙本<lb/>
府𥿄牌抄奉　欽差鎮守江西等䖏太監王　鈞<lb/>
<pb n="KR4e0157_SBCK_011-24a"/>
牌差吏龔彰賫原發銀一百兩到縣備仰掌印官<lb/>
督同主簿宋海拘集通縣粮里收買葛紗比因知<lb/>
縣貟缺主簿宋海官徵錢粮典史林嵩部粮止有<lb/>
縣丞楊融署印又蒙上司絡繹行委催提勘合人<lb/>
犯印信更替不一正徳五年三月十八日本職方<lb/>
纔到任随蒙府差該吏郭孔茂到縣守併當拘粮<lb/>
里陳江等着令領價收買㩀各稱本縣地方自來<lb/>
不産葛布原派歲額亦不曽開有葛布名色惟扵<lb/>
正德二年蒙　欽差鎮守太監姚　案行本布政<lb/>
<pb n="KR4e0157_SBCK_011-24b"/>
司備查岀産葛布縣分行令依時採辦無産縣分<lb/>
量地方大小出銀觧送收買本縣奉派折銀一百<lb/>
五兩當時百姓呶呶衆口騰沸江等迫扵徵催一<lb/>
時無由控訴只得各自岀辦賠貱正德四年仍前<lb/>
一百五兩又復忍苦陪解今來復蒙催督買辦又<lb/>
在前項加派一百五兩之外百姓愈加驚惶恐自<lb/>
此永為定額遺累無窮兼之歲辦料杉楠木炭牲<lb/>
口等項舊額三千四百九十八兩今年增至一萬<lb/>
餘兩比之原派㡬扵三倍其餘公差徃來騷擾刻<lb/>
<pb n="KR4e0157_SBCK_011-25a"/>
剥日甚一日江等自去年以來前後賠貱七十餘<lb/>
兩皆有實數可查民産已窮征求未息况有旱災<lb/>
相仍疾疫大作比巷連村多至闔門而死骨肉奔<lb/>
散不相顧療幸而生者又爲征求所迫弱者逃竄<lb/>
流離強者群聚爲盗攻刼鄕村日無虗夕今來若<lb/>
不呈乞寛免切恐衆情忿怨一旦激成大變爲此<lb/>
連名具呈乞爲轉申祈免等情㩀此欲爲備由申<lb/>
請間驀有鄕民千數擁入縣門號呼動地一時不<lb/>
辯所言大意欲求寛貸倉卒誠恐變生只得權辭<lb/>
<pb n="KR4e0157_SBCK_011-25b"/>
慰解諭以知縣自當為爾等申請上司悉行蠲免<lb/>
衆始退聽徐徐散歸本月𥘉七日復蒙鎮守府𥿄<lb/>
牌催督前事并提當該官吏看得前項事件旣已<lb/>
與民相約豈容復肆科歛非惟心所不忍兼亦勢<lb/>
有難行叅照本職自到任以來即以多病不出未<lb/>
免有妨職務坐視民困而不能救心切時弊而不<lb/>
敢言至扵物情忿激擁衆呼號始以權辭慰諭又<lb/>
復擅行蠲免論情雖亦紓一時之急㩀理則亦非<lb/>
萬全之謀旣不能善事上官又何以安䖏下位苟<lb/>
<pb n="KR4e0157_SBCK_011-26a"/>
欲全信扵民其䏻免禍扵已除将原發銀兩解府<lb/>
轉解外合關本縣當道垂憐小民之窮苦俯念時<lb/>
勢之難為特賜寛容悉與蠲免其有遲違等罪止<lb/>
坐本職一人即行罷歸田里以為不職之戒中心<lb/>
所甘死且不杇等因備關到縣准此理合就行<lb/>
　　教塲石碑<lb/>
正德丁丑猺㓂大起江廣湖郴之間騷然且四三<lb/>
年矣扵是三省奉　命會征乃十月辛亥予督江<lb/>
西之兵自南康入甲寅破橫水左溪諸巢賊敗奔<lb/>
<pb n="KR4e0157_SBCK_011-26b"/>
庚辛復連戰賊奔桶岡十一月癸酉攻桶岡大戰<lb/>
西山界甲戌又戰賊大潰丁亥盡殪之凡破巢八<lb/>
十有四擒斬三千餘俘三千六百有竒釋其脅從<lb/>
千有餘衆歸流亡使復業度地居民鑿山開道以<lb/>
夷險阻辛丑師旋於乎兵惟㐫噐不得已而後用<lb/>
刻茶寮之石匪以羙成重舉事也<lb/>
戊寅正月癸卯計擒其魁遂進兵撃其懈丁未破<lb/>
三浰乗勝追北大小三十餘戰㓕巢三十有八俘<lb/>
斬三千餘三月丁未回軍壼漿迎道耕夫遍野父<lb/>
<pb n="KR4e0157_SBCK_011-27a"/>
老咸<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>農噐不陳於今五年復我常業還我室家<lb/>
伊誰之力四省之㓂惟浰尤黠擬官僣號潜圖孔<lb/>
烝正德丁丑冬輋賊旣殄盖機險阱毒以虞王師<lb/>
我乃休士歸農赫赫　皇威匪威曷慿爰伐山石<lb/>
用紀厥成<lb/>
　　銘一首<lb/>
來爾同志古訓爾陳惟古為學在求放心心苟或<lb/>
放學乃徒勤勿憂文辭之不富惟慮此心之未純<lb/>
勿憂名譽之不顯惟慮此心之或湮斯湏不敬鄙<lb/>
<pb n="KR4e0157_SBCK_011-27b"/>
慢入造次不謹放僻成反觀而内照虗已以受人<lb/>
言勿傷扵煩易志勿惰扵因循勿以亡而為有勿<lb/>
以虗而為盈勿遂非而文過勿務外而狥名温温<lb/>
恭人允惟基徳堂堂張也難與為仁卓爾在如愚<lb/>
之囬一貫乃質魯之參終身可行惟一恕三年之<lb/>
功去一矜不貴其辨貴其訥不患其鈍患其輕惟<lb/>
黽焉而時敏乃闇然而日新凡我同志宜鑒兹銘<lb/>
　　箴一首<lb/>
古之教者莫難嚴師師嚴道尊教乃可施嚴師維<lb/>
<pb n="KR4e0157_SBCK_011-28a"/>
何荘敬自持外内若一匪徒威儀施教之道在勝<lb/>
已私孰義孰利辨析毫釐源之弗潔厥流孔而毋<lb/>
忽其細慎獨謹㣲毋事扵言以身先之教不由誠<lb/>
曰惟自欺施不以序孰云匪愚庶予知新患在好<lb/>
爲凡我師士宜鑒扵兹<lb/>
　　陽朔知縣楊君墓誌銘<lb/>
陽明子謫居貴陽有齊衰而杖者因鄉進士鄭鑾<lb/>
氏而來請曰陽朔令楊尚文卒其孤姪卿來謂鑾<lb/>
曰先伯父死無嗣子所知我後人又不競非得當<lb/>
<pb n="KR4e0157_SBCK_011-28b"/>
世名贒朂一言扵墓将先德其泯廢無日子辱扵<lb/>
伯父乆亦宜所甚憫其若之何敢遂以卿奉其先<lb/>
人之遺幣再拜階下以請陽明子曰嘻予擯人懼<lb/>
僇辱之弗遑奚取以銘人之墓為其改圖諸卿伏<lb/>
階下泣弗興鄭為之請益固則登其状與幣扵席<lb/>
而揖使歸曰吾徐思之明日卿來伏階下泣又明<lb/>
日復來曰不得命無以即䘮次舘下之士多為之<lb/>
請且言尚文之為人曰尚文敦信狷直其居鄉不<lb/>
苟與所交必名士巨人視儕軰之弗臧者若凂焉<lb/>
<pb n="KR4e0157_SBCK_011-29a"/>
嘗召其友飲狂士有因其友願納歡者與偕徃尚<lb/>
文拒弗受曰吾爲某不爲若其峻絶如是陽明子<lb/>
曰其然斯亦難得矣今之人惟同汙逐垢弗自振<lb/>
立故風俗靡靡至此若斯人又易得耶因取其状<lb/>
視之多若舘下士之言焉乃許爲之誌維楊氏之<lb/>
先居楊之㤗州祖㢘爲監察御史擢叅議貴陽卒<lb/>
遂家焉考祥終昭化縣尹生三子伯斆仲敞即尚<lb/>
文季敬宰荆門之建陽驛尚文始從同郡都憲徐<lb/>
公授易㝷舉鄉薦中進士乙榜三爲司訓廬江溧<lb/>
<pb n="KR4e0157_SBCK_011-29b"/>
陽平樂總試事扵蜀末用大臣薦擢尹桂林陽朔<lb/>
縣猺頑弗即工者累年尚文諭以威德皆相率來<lb/>
受約束供賦税流移聞之歸復業者以千數部使<lb/>
者以聞将加擢用而尚文死矣得年僅五十有五<lb/>
又無嗣天扵善人何㢤然尚文所歷三庠之士思<lb/>
其教陽朔之民懷其惠鄉之後進髙其行其與身<lb/>
沒而名踣又為人所穢鄙者雖有子若孫何如㢤<lb/>
娶同郡阮氏瑞新昌主簿君女尚文雖無子有卿<lb/>
存焉猶子也銘曰獅山之麓有封若斧左岡右砠<lb/>
<pb n="KR4e0157_SBCK_011-30a"/>
栩栩其樹爰有周行于封之下鄉人過者來視其<lb/>
䖏曰嗚呼斯楊尹之墓耶<lb/>
　　劉子青墓表<lb/>
此浙江按察僉事劉子青之墓嗚呼子青㓗其行<lb/>
不㓗其名有其實不宏其聲寧藩之討子青在師<lb/>
相知甚悉吾每歎其才敏而世或訾之以無䏻吾<lb/>
每稱其㢘慎而世或詬之以不清豈非命耶安常<lb/>
委命其徃而休人謂子青為憤抑不平以卒殆其<lb/>
不然旣以奠扵子青復以識其墓石<lb/>
<pb n="KR4e0157_SBCK_011-30b"/>
　　祭劉仁徴主事<lb/>
維正德三年嵗次戊辰十一月十八日友生王某<lb/>
謹以清酌庶羞致奠于亡友劉君嗚呼仁者必夀<lb/>
吾敢謂斯言之予欺乎作善而降殃吾竊扵君而<lb/>
有疑乎蹠蹻之得志在徃昔而旣有夷平之餒以<lb/>
稱也亦寧獨無扵今之時乎人謂君之死瘴癘為<lb/>
之噫嘻彼封豕長蛇膏人之髓肉人之肌者何啻<lb/>
千百曾不彼厄而惟君是罹斯言也吾𥘉不以為<lb/>
是人又謂瘴癘蓋不正之氣其與人相遭扵幽昧<lb/>
<pb n="KR4e0157_SBCK_011-31a"/>
邅難之區也在憸邪為同類而君子為非宜則斯<lb/>
言也吾又安得而盡非之乎於乎死也者人之所<lb/>
不免名也者人之所不可期雖修短枯榮變態萬<lb/>
状而終必歸扵一盡君子亦曰朝聞道夕死可矣<lb/>
視若夜旦其生也奚以喜其死也奚以悲乎其視<lb/>
不義之物若將凂已又肯從而奔趨之乎而彼認<lb/>
為巳有戀而弗能舎因以沉酗扵其間者近不出<lb/>
三四年或八九年逺及一二十年固巳化為塵埃<lb/>
蕩為沙泥矣而君子之獨存者乃彌乆而益輝嗚<lb/>
<pb n="KR4e0157_SBCK_011-31b"/>
呼彼龜鶴之長年蜉蝣亦何自而知之乎属有足<lb/>
疾弗能走哭寄奠一觴有淚盈掬復何言㢤復何<lb/>
言㢤嗚呼尚饗<lb/>
　　祭陳判官文<lb/>
維嘉靖七年月日欽差總制四省軍務新建伯兵<lb/>
部尚書兼都察院左都御史王差南寧府推官馮<lb/>
衡南寧衛指揮王佐致祭于已故德慶州陳判官<lb/>
之墓徃年羅滂渌水諸賊為地方患害判官嘗與<lb/>
巳故指揮李松議設墟塲以制禦賊黨安靖地方<lb/>
<pb n="KR4e0157_SBCK_011-32a"/>
殫心竭力盡忠國事人皆知之然其時百姓雖稍<lb/>
頼以寧而各賊之不得肆其兇虐者嫉恨日深其<lb/>
後不幸判官與李松竟為賊首趙木子等所害以<lb/>
忠受禍心事未由暴白連年官府亦欲為之討賊<lb/>
雪憤然以地方多事之故又恐鋒刅所加玉石無<lb/>
分濫及良善是以因循未即進兵今賊首趙木子<lb/>
等已為該道官兵用計擒獲眀正典刑松與判官<lb/>
之忠勤益以彰著已特遣官以趙木子等各賊首<lb/>
級祭告于李松之墓矣今復遣南寧府衛官祭告<lb/>
<pb n="KR4e0157_SBCK_011-32b"/>
于判官之墓死而有知亦可以少泄連年忠憤不<lb/>
平之氣也夫<lb/>
　　祭張廣溪司徒<lb/>
嗚呼留都之别倐焉二載詎謂迄今遂成永訣嗚<lb/>
呼傷㢤悼朋儕之零落悲嵗月之遄逝感時事之<lb/>
艱難歎老成之彫謝傷心觸目有淚如瀉靈柩南<lb/>
還維江之湄聊奠一觴以寄我悲嗚呼傷㢤<lb/>
王文成公全書卷之二十八終<lb/>
<pb n="KR4e0157_SBCK_011-33a"/>
</p>
<p>
</p>
  </div>
</body>
</text>
</TEI>
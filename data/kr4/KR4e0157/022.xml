<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_022-1a"/>
王文成公全書卷之三十三<lb/>
　附録二　年譜二<lb/>
十有四年巳卯先生四十八歲在江西<lb/>
　正月疏謝陞廕<lb/>
　　以三浰九連功廕子錦衣衛世襲副千戸上<lb/>
　　疏辭免謂廕子實非常典私心終有未安疾<lb/>
　　病已纒圖報無日疏入不允<lb/>
　疏乞致仕不允<lb/>
　　以祖母疾亟故也上書王晋溪瓊曰郴衡諸<lb/>
<pb n="KR4e0157_SBCK_022-1b"/>
　　䖏群孽漏殄尚多盖縁進勦之時彼省土兵<lb/>
　　不甚用命廣兵防夾稍遅是以致此閩中之<lb/>
　　變亦由積漸所致始扵延平繼扵邵武又發<lb/>
　　扵建寧扵汀漳扵沿海諸衛所将来之禍不<lb/>
　　可勝言固非迂劣如某所能辦此也又况近<lb/>
　　日祖母病危日夜痛苦方寸已亂望改授使<lb/>
　　全首領以歸<lb/>
　六月奉<lb/>
敕　勘䖏福建叛軍十五日丙子至豐城聞宸濠<lb/>
<pb n="KR4e0157_SBCK_022-2a"/>
　反遂返吉安起義兵<lb/>
　時福州三衛軍人進貴等脇衆謀叛奉　敕<lb/>
　徃勘以六月𥘉九日啓行十五日午至豐城<lb/>
　　知縣顧佖迎告濠反先生遂返舟○先是寧<lb/>
　　藩世蓄異志至濠奸惡尤甚正徳𥘉與瑾納<lb/>
　　結嘗風南昌諸生呈舉孝行撫按諸司表奏<lb/>
　　以張聲譽安成舉人劉養正素有詩文名屈<lb/>
　致皷衆株連富民朘剥財産縦大賊閔念四<lb/>
　凌十一等四出劫掠以佐妄費按察使陸完<lb/>
<pb n="KR4e0157_SBCK_022-2b"/>
　　因濠器重遂相傾附及為本兵首復護衛樹<lb/>
　　羽翼而濠欲隂入第二子為　武宗後其内<lb/>
　　官閻順等潜至京師發奏　朝廷置不問且<lb/>
　　謫順等孝陵净軍濠益無忌完改吏部王瓊<lb/>
　　代為本兵度濠必反乃申軍律督責撫臣脩<lb/>
　　武備以待不虞而諸路戒嚴捕盗甚急凌十一<lb/>
　　繋獄刼逃瓊責期必獲濠始恐復風諸生頌<lb/>
　　巳賢孝挾當道奏之　武宗見奏驚曰保官<lb/>
　　好陞保寕王賢孝欲何為耶是時江彬方寵<lb/>
<pb n="KR4e0157_SBCK_022-3a"/>
　　倖太監張忠欲附彬以傾錢寧聞是言乃宻<lb/>
　　應曰錢寜臧賢交通寜王其意未可測也太<lb/>
　　監張銳𥘉通濠復用南昌人張儀言附忠彬<lb/>
　　自固而御史熊蘭居南昌素讐濠少師楊廷<lb/>
　　和亦欲革䕶衞免患交爲内主　上廼令太<lb/>
　　監韋霦傳㫖故事王府奏事人辭見有常今<lb/>
　　稽違非制於是試御史蕭淮上䟽曰近奉<lb/>
　　勑㫖王人無事不得延留京師臣有以仰窺<lb/>
　　陛下㣲意矣臣不忍隱黙竊見寜王不遵<lb/>
<pb n="KR4e0157_SBCK_022-3b"/>
　　祖訓包藏禍心多殺無辜横奪民産虐害忠<lb/>
　　良招納亡命私造兵器潜謀不軌交通官校<lb/>
　　有年如致仕侍郎李仕實前鎭守太監畢真<lb/>
　　及諸前後附勢者皆今日亂臣賊子關係宗<lb/>
　　社安危非細故也或逮繋至京或坐名罷削<lb/>
　　布政使鄭岳副使胡世寕皆守正䝉害宜亟<lb/>
　　起用庶㡬人知順逆禍變可彌矣䟽入忠彬<lb/>
　　等賛之欲内閣䧏勅責鎭廵而給事中徐之<lb/>
　　鸞御史沈約等又具奏其不法廷和恐禍及<lb/>
<pb n="KR4e0157_SBCK_022-4a"/>
　　欲濠上䕶衞自贖同官外廷不知也一日駙<lb/>
　　馬都尉崔元遣問瓊曰適聞宣召明早赴闕<lb/>
　　何事瓊問廷和廷和佯驚曰何事瓊㣲笑曰<lb/>
　　公勿欺我廷和忸怩徐曰宣德中有疑于趙<lb/>
　　嘗命駙馬袁泰徃諭竟得釋或此意也明旦<lb/>
　　瓊至左順門見元領勅謂曰此大事何不廷<lb/>
　　宣乃留當廷領之勑有曰蕭淮所言關係<lb/>
　　宗社大計朕念親親不忍加兵特遣太監頼<lb/>
　　義駙馬都尉崔元都御史顔頥夀徃諭革其<lb/>
<pb n="KR4e0157_SBCK_022-4b"/>
　　䕶衞元領勅旣行廷和復令兵部發兵觀變<lb/>
　　瓊曰此不可洩近給事中孫懋易讃建議選<lb/>
　　兵操江爲江西流賊設備䟽入留中日乆第<lb/>
　　請如擬行之備兵之方無出此矣廷和黙然<lb/>
　　㑹濠偵卒林華者聞朝議二三不得實晝夜<lb/>
　　奔告値濠生辰宴諸司聞言大驚以爲詔使<lb/>
　　此來必用昔日蔡震擒荆藩故事且舊制凢<lb/>
　　抄觧宫眷始遣駙馬親臣固不記趙王事也<lb/>
　　宴罷宻召士實劉吉等謀之飬正曰事急矣<lb/>
<pb n="KR4e0157_SBCK_022-5a"/>
　　明旦諸司入謝即可行事是夜集兵以俟比<lb/>
　　旦諸司入謝濠出立露䑓宣言于衆曰汝等<lb/>
　　知大義否都御史孫燧對曰不知濠曰太后<lb/>
　　有宻㫖令我起兵監國汝保駕否燧曰天無<lb/>
　　二日民無二王此是大義不知其他濠怒令<lb/>
　　縳之按察司副使許逵從下大呼曰　朝廷<lb/>
　　所遣大臣反賊敢擅殺耶罵不絶口校尉火<lb/>
　　信曵出惠民門外同遇害是時日午天忽隂<lb/>
　　曀遂劫鎮廵諸司下獄奪其印扵是太監王<lb/>
<pb n="KR4e0157_SBCK_022-5b"/>
　　宏御史王金公差主事馬思聰金山布政使<lb/>
　　胡濂叅政陳杲劉斐叅議許效亷黄宏僉事<lb/>
　　顧鳳都指揮許清白昻皆在繋思聦宏不食<lb/>
　　死濠乃偽置官屬以吉暨余欽萬鋭等為太<lb/>
　　監迎士實為太師先期迎養正南浦驛為國<lb/>
　　師閔念四等各為都指揮叅政王倫為兵部<lb/>
　　尚書季斆暨僉事潘鵬師䕫軰俱聽役脇布<lb/>
　　政使梁宸按察使楊璋副使唐錦都指揮馬<lb/>
　　驥移咨府部傳檄逺近革年號斥乗輿分遣<lb/>
<pb n="KR4e0157_SBCK_022-6a"/>
　　所親婁伯王春等四出收兵○始濠聞　武<lb/>
　　宗嬖伶官臧賢乃遣秦榮就學音樂餽萬金<lb/>
　　及金絲寳壺一日　武宗幸賢賢以壺注酒<lb/>
　　訝其精澤巧麗曰何從得此賢吐實　武宗<lb/>
　　曰寧叔何不獻我是時小劉新得幸濠失賄<lb/>
　　深啣之比罷歸小劉咲曰　爺爺尚思寧王<lb/>
　　物寕王不思　爺爺物足矣不記薦䟽乎<lb/>
　　武宗乃益疑忠彬因賛蕭䟽遂及賢賢不知<lb/>
　　也濠遣人留賢家多複璧外鑰木橱開則長<lb/>
<pb n="KR4e0157_SBCK_022-6b"/>
　　巷後通屋甚隱人無覺者有　㫖大索賢家<lb/>
　　林華遽走㑹同舘得馬故速歸○𥘉寧獻王<lb/>
　　臞仙傳惠靖康三王康王乆無子宫人南昌<lb/>
　　馮氏以成化丁酉生濠康王夣蛇入宫啖人<lb/>
　　殆盡心惡之𣣔弗舉以内人争免遂匿優人<lb/>
　　家與秦濚同寝䖏稍長淫宫中康王憂憤且<lb/>
　　死不令入訣弘治丙辰襲位通書史歌詞至<lb/>
　　是謀逆期以八月十五日因入試官吏生校<lb/>
　　舉事比林華至始促反<lb/>
<pb n="KR4e0157_SBCK_022-7a"/>
　十九日疏上變<lb/>
　　濠既戕害守臣因劫諸司據㑹城乃悉拘護<lb/>
　　衛集亡命括丁壮號兵十萬奪運船順下戊<lb/>
　　寅襲南康知府陳霖等遁已卯襲九江兵備<lb/>
　　曹雷知府汪頴指揮劉勲等遁属縣聞風皆<lb/>
　　潰濠𥘉謀𣣔徑襲南京遂犯北京故乗勝剋<lb/>
　　期東下先生聞變返舟値南風急舟弗䏻前<lb/>
　　乃焚香拜泣告天曰天若哀憫生靈許我匡<lb/>
　　扶社稷願即反風若無意斯民守仁無生望<lb/>
<pb n="KR4e0157_SBCK_022-7b"/>
　　矣湏臾風漸止北帆盡起濠遣内官喻才領<lb/>
　　兵追急是夜乃與幕士蕭禹雷濟等潜入魚<lb/>
　　舟得脱然念两京倉卒無備欲沮撓之使遅<lb/>
　　留旬月扵是故為两廣機宻大牌備兵部咨<lb/>
　　及都御史顔咨云率領狼逹官兵四十八萬<lb/>
　　江西公幹令雷濟等飛報揺之濠見檄果疑<lb/>
　　懼遅延未發先生四晝夜至吉安明日庚辰<lb/>
　　上䟽告變乃與知府伍文定等計傳檄四方<lb/>
　　暴發逆濠罪状檄列郡起兵以勤王䟽留復<lb/>
<pb n="KR4e0157_SBCK_022-8a"/>
　　命廵按御史謝源伍希儒紀功張疑兵于豐<lb/>
　　城又故張接濟官軍公移備云兵部咨題准<lb/>
　　令許㤗郤永分領邉軍四萬從鳳陽陸路進<lb/>
　　劉暉桂勇分領京邉官軍四萬從徐淮水陸<lb/>
　　並進王守仁領兵二萬楊旦等領兵八萬陳<lb/>
　　金等領兵陸萬分道並進尅期夾攻南昌且<lb/>
　　以原奉機宻勅㫖為據故令各兵徐行待其<lb/>
　　出城遮擊前後以誤之又為李士實劉養正<lb/>
　　内應偽書賊将凌十一閔念四投降宻状令<lb/>
<pb n="KR4e0157_SBCK_022-8b"/>
　　濟光等親人計入于濠濠乃留兵㑹城以觀<lb/>
　　變至七月三日諜知非實乃属宗支栱樤與<lb/>
　　萬銳等留兵萬餘守南昌遣潘鵬持檄説安<lb/>
　　慶季斆說吉安而自與宗支栱栟士實養正<lb/>
　　等東下賊衆六萬人號十萬以劉吉為監軍<lb/>
　　王綸叅賛軍務指揮葛江為偽都督總一百<lb/>
　　四十餘隊分五哨出鄱陽過九江令師䕫守<lb/>
　　之直趨安慶時欽凌等攻圍雖已浹旬知府<lb/>
　　張文錦守備都指揮楊銳指揮使崔文同守<lb/>
<pb n="KR4e0157_SBCK_022-9a"/>
　　不下○按是時廵撫南畿都御史李克嗣飛<lb/>
　　章告變瓊請㑹議左順門衆觀望猶不敢斥<lb/>
　　言濠反瓊獨曰竪子素行不義今倉卒舉亂<lb/>
　　殆不足慮都御史王守仁據上㳺躡之成擒<lb/>
　　必矣乃從直房頃刻覆十三䟽首請下詔削<lb/>
　　濠属籍正賊名次請命将出師趨南都命伯<lb/>
　　方夀祥防江都御史俞諌率淮兵翊南都尚<lb/>
　　書王鴻儒主給餉次請命守仁率南贛兵由<lb/>
　　臨吉都御史秦金率湖兵由荆瑞㑹南昌充<lb/>
<pb n="KR4e0157_SBCK_022-9b"/>
　　嗣鎮鎮江許廷光鎮浙江叢蘭鎮儀真遏賊<lb/>
　　衝傳檄江西諸路但有忠臣義士能倡義旅<lb/>
　　以擒反者封侯又請南京守備操江武職并<lb/>
　　五府掌印僉書官各自陳取上裁務在得人<lb/>
　　以固根本　詔悉從之○先生在吉安守益<lb/>
　　趨見曰聞濠誘葉芳兵夾攻吉安先生曰芳<lb/>
　　必不叛諸賊舊以茅為屋叛則焚之我過其<lb/>
　　巢許其伐鉅木創屋萬餘今其黨各千餘不<lb/>
　　肯焚矣益曰彼從濠望封拜可以尋常計乎<lb/>
<pb n="KR4e0157_SBCK_022-10a"/>
　　先生黙然良乆曰天下盡反我軰固當如此<lb/>
　　做益惕然一時胸中利害如洗次早復見曰<lb/>
　　昨夜思之濠若遣逮老父柰何已遣報之急<lb/>
　　避他所<lb/>
　壬午再告變<lb/>
　　叛黨方盛恐中途有阻故再上<lb/>
　疏乞便道省葬不乆<lb/>
　　先生起兵未奉成　命上便道省葬疏意示<lb/>
　　遭變暫留姑為牽制攻討俟　命師之至即<lb/>
<pb n="KR4e0157_SBCK_022-10b"/>
　　從𥘉心時奉　㫖着督兵討賊所奏省親事<lb/>
　待賊平之日来説<lb/>
　疏上偽檄<lb/>
　六月二十二日叅政季斆同南昌府學教授<lb/>
　趙承芳旗校十二人齎偽檄榜諭吉安府至<lb/>
　墨潭領哨官縳送軍門先生即固封以進其<lb/>
　　疏畧曰陛下在位一十四年屢經變難民心<lb/>
　騷動尚爾　廵逰不已致使宗室謀動干戈<lb/>
　冀竊大寳且今天下之覬覦豈特一寧王<lb/>
<pb n="KR4e0157_SBCK_022-11a"/>
　　天下之奸雄豈特在宗室言念及此懔骨寒<lb/>
　　心昔漢武帝有輪臺之悔而天下向治唐徳<lb/>
　　宗下奉天之詔而士民感泣伏望　皇上痛<lb/>
　　自克責易轍改絃罷出奸䛕以回天下豪傑<lb/>
　　之心絶迹廵逰以杜天下奸雄之望則太平<lb/>
　　尚有可圖群臣不勝幸甚<lb/>
　甲辰義兵發吉安丙午大㑹于樟樹已酉誓師<lb/>
　庚戍次市汊辛亥㧞南昌<lb/>
　　先生聞濠兵既出乃促列郡兵尅期㑹于樟<lb/>
<pb n="KR4e0157_SBCK_022-11b"/>
　　樹自督知府伍文定等及通判談儲推官王<lb/>
　　暐以十三日甲辰發吉安扵是臨江知府戴<lb/>
　　徳孺袁州知府徐璉贛州知府邢珣瑞州通<lb/>
　　判胡尭元童琦南安推官徐文英贛州都指<lb/>
　　揮余恩新淦知縣李美㤗和知縣李楫寕都<lb/>
　　知縣王天與萬安知縣黄冕各以其兵来赴<lb/>
　　已酉誓師于樟樹次豐城諜知賊設伏于新<lb/>
　　舊厰以爲省城之應乃遣奉新知縣劉守緒<lb/>
　　領兵從間道夜襲破之庚戍發市汊分布既<lb/>
<pb n="KR4e0157_SBCK_022-12a"/>
　　定薄暮齊發辛亥黎明各至信地先是城中<lb/>
　　為備甚嚴及厰賊潰奔入城一城皆驚又見<lb/>
　　我師驟集益奪其氣衆乗之呼譟梯絙而登<lb/>
　　遂入城擒栱樤萬銳等千有餘人所遺宫眷<lb/>
　　縦火自焚先生乃撫定居民分釋脇從封府<lb/>
　　庫收印信人心始寧扵是胡濓劉裴許效亷<lb/>
　　唐錦頼鳳王玘等皆自投首𥘉㑹兵樟樹衆<lb/>
　　以安慶𬒳圍急宜引兵赴之先生曰今南康<lb/>
　　九江皆為賊據我兵若越二城直趨安慶賊<lb/>
<pb n="KR4e0157_SBCK_022-12b"/>
　　必囬軍死闘是我腹背受敵也莫若先破南<lb/>
　　昌賊失内據勢必歸援如此則安慶之圍自<lb/>
　　解而賊成擒矣卒如計云<lb/>
　遂促兵追濠甲寅始接戰乙卯戰于黄家渡丙<lb/>
　辰戰于八字腦丁已獲濠樵舎江西平<lb/>
　　𥘉濠聞南昌告急即𣣔歸援遂解安慶圍移<lb/>
　　沅子港先分兵二萬趨南昌身旋繼之二十<lb/>
　　二日先生偵知其故問衆計安出多以賊勢<lb/>
　　强盛宜堅壁觀釁徐圖進止先生曰賊勢雖<lb/>
<pb n="KR4e0157_SBCK_022-13a"/>
　　强未逄大敵惟以爵賞誘人今進不得逞退<lb/>
　　無所歸衆巳消沮若出竒擊惰不戰自潰所<lb/>
　　謂先人有奪人之氣也㑹撫州知府陳槐進<lb/>
　　賢知縣劉源清提兵亦至乃遣伍文定邢珣<lb/>
　　徐璉戴徳孺各領兵五百分道並進撃其不<lb/>
　　意又遣余恩以兵四百徃来湖上誘致之陳<lb/>
　　槐胡尭元童琦談儲王暐徐文英李美李揖<lb/>
　　王冕王軾劉守緒劉源清等各引兵百餘四<lb/>
　　面張疑設伏候文定等合撃之分布既定甲<lb/>
<pb n="KR4e0157_SBCK_022-13b"/>
　　寅乗夜急進文定以正兵當賊鋒恩繼之珣<lb/>
　　遶出賊後璉徳孺張两翼以分其勢乙卯賊<lb/>
　　兵皷譟乗風逼黄家渡氣驕甚文定恩佯北<lb/>
　　以致之賊争趨利前後不相及珣從後横擊<lb/>
　　直貰其中文定恩乗之夾以兩翼四面伏起<lb/>
　　賊大潰退保八字腦濠懼厚賞勇者且令盡<lb/>
　　發九江南康守城兵益之是日建昌知府曽<lb/>
　　璵兵亦至先生以為九江不破則湖無外援<lb/>
　　南康不復則我難後躡乃遣槐領兵四百合<lb/>
<pb n="KR4e0157_SBCK_022-14a"/>
　　饒州知府林瑊兵攻九江以廣信知府周朝<lb/>
　　佐取南康丙辰賊復併力挑戰我兵少却文<lb/>
　　定立鋭砲間火燎其鬚殊死戰砲入濠副舟<lb/>
　　賊大敗擒斬二千餘溺死者無算乃聚樵舎<lb/>
　　連舟為方陣盡出金銀賞士先生乃宻為火<lb/>
　　攻具使珣擊其左璉徳孺出其右恩等設伏<lb/>
　　期火發以合丁巳濠方晨朝群臣責不用命<lb/>
　　者将引出斬之争論未决我兵掩至火及濠<lb/>
　　副舟衆遂奔散妃嬪與濠泣别多赴水死濠<lb/>
<pb n="KR4e0157_SBCK_022-14b"/>
　　為知縣王冕所執與其世子眷屬及偽黨士<lb/>
　　實養正劉吉余欽王綸熊瓊盧衍盧橫丁樻<lb/>
　　王春吳十三秦榮葛江劉勲何塘王行呉七<lb/>
　　火信等數百復執脇從官王宏王金楊璋金<lb/>
　　山王疇程杲潘鵬梁宸郟文馬驥白昻等擒<lb/>
　　斬三千落水二萬餘衣甲器械財物與浮尸<lb/>
　　横十餘里餘賊數百艘逃潰乃分兵追剿戊<lb/>
　　午及于昌邑大破之至呉城復斬擒千餘死<lb/>
　　水中殆盡已未得槐等報各擒斬復千餘盖<lb/>
<pb n="KR4e0157_SBCK_022-15a"/>
　　自起兵至破賊曾不旬日紀功凡一萬一千<lb/>
　　有竒𥘉先生屢䟽力疾赴閩値寧藩變臣子<lb/>
　　義不容舎又闔省方面並無一人事勢㡬㑹<lb/>
　　閒不容髪故復圖爲牽制攻守以俟命師之<lb/>
　　至䟽入未報即以捷聞○洪嘗見龍光述張<lb/>
　　疑行間事甚悉嘗問曰事濟否先生曰未論<lb/>
　　濟與不濟且言疑與不疑光曰疑固不免曰<lb/>
　　但得渠一疑事濟矣後遇河圖爲武林驛丞<lb/>
　　又言公𣣔稽留宸濠何時非間何事非間嘗<lb/>
<pb n="KR4e0157_SBCK_022-15b"/>
　　問光曰曾㑹劉養正否光對曰熟識即使光<lb/>
　　行間移養正家屬城内善飲食之縳齎檄人<lb/>
　　欲斬濟躡足遂不問一日發牌票二百餘左<lb/>
　　右莫知所徃臨省城先以順逆禍福之理諭<lb/>
　　官民聞銳與瑞昌王助逆遣其心腹胡景隆<lb/>
　　招囬各兵以離其黨人徒見成功之易而不<lb/>
　　知其伐謀之神也黄弘綱聞安吉居人疑曰<lb/>
　　王公之戈未知何向亟入告先生笑而不答<lb/>
　　出兵誓師斬失律者殉營中軍士股慄不敢<lb/>
<pb n="KR4e0157_SBCK_022-16a"/>
　　仰視不知即前齎檄人也後賊平張許謗議<lb/>
　　百出天下是非益亂非先生自信于心烏能<lb/>
　　遽白㢤○先是先生思豫備㑹汀漳兵備僉<lb/>
　　事周期雍以公事抵贛知可與謀且官異省<lb/>
　　屏左右語之雍歸即隂募驍勇部勒以俟故<lb/>
　　晨奉檄而夕就道福建左布政使席書嶺東<lb/>
　　兵備僉事王大用亦以兵来道聞賊平乃還<lb/>
　　致仕都御史林俊聞變夜範錫為佛狼機銃<lb/>
　　并火藥法遣僕從間道来遺勉以討賊〇先<lb/>
<pb n="KR4e0157_SBCK_022-16b"/>
　　生入城日坐都察院開中門令可見前後對<lb/>
　　士友論學不輙報至即登堂遣之有言伍焚<lb/>
　　髪状暫如側席遣牌斬之還坐衆咸色怖驚<lb/>
　　問先生曰適聞對敵小却此兵家常事不足<lb/>
　　介意後聞濠已擒問故行賞訖還坐咸色喜<lb/>
　　驚問先生曰適聞寧王已擒想不偽但傷死<lb/>
　　者衆耳理前語如常傍觀者服其學○濠就<lb/>
　　擒乗馬入望見逺近街衢行伍整肅笑曰此<lb/>
　　我家事何勞費心如此一見先生輙託曰婁<lb/>
<pb n="KR4e0157_SBCK_022-17a"/>
　　妃賢妃也自始事至今苦諌未納適投水死<lb/>
　望遣葬之比使徃果得屍盖周身皆𥿄䋲内<lb/>
　　結極易辯婁爲諒女有家學故䖏變能自全<lb/>
　八月疏諌　親征<lb/>
　是時兵部㑹議命將討賊　武宗詔曰不必<lb/>
　命将朕當親率六師奉天征討扵是假威武<lb/>
　大将軍鎮國公行事命太監張永張忠安邉<lb/>
　伯許㤗都督劉暉率京邉官軍萬餘給事祝<lb/>
　續御史張綸隨軍紀功雖捷音久上不發皆<lb/>
<pb n="KR4e0157_SBCK_022-17b"/>
　　云元悪雖擒逆黨未盡不捕必遺後患先生<lb/>
　　具䟽諌止畧曰臣扵告變之後選将集兵振<lb/>
　　威揚武先攻省城虚其巢穴繼戰鄱湖撃其<lb/>
　　惰歸今宸濠已擒謀黨已獲從賊已掃閩廣<lb/>
　　赴調軍士已散地方驚攪之民已帖竊惟宸<lb/>
　　濠擅作辟威睥睨神器隂謀乆蓄招納叛亡<lb/>
　　輦轂之動静探無遺跡廣置姦細臣下之奏<lb/>
　　白百不一通發謀之始逆料大駕必将親征<lb/>
　　先扵沿途伏有姦黨期為博浪荆軻之謀今<lb/>
<pb n="KR4e0157_SBCK_022-18a"/>
　　逆不旋踵遂已成摛法宜解赴闕門式昭天<lb/>
　　討然欲付之部下各官誠恐潜布之徒乗隙<lb/>
　　竊發或虞意外臣死有餘憾矣盖時事方艱<lb/>
　　賊雖擒亂未已也○是月　疏免江西稅<lb/>
　　益王　淮王餉軍留　朝覲官恤重刑以實<lb/>
　　軍伍䖏置署印府縣從逆人叅九江南康矢<lb/>
　　事便道省葬前後凡九上<lb/>
　再乞便道省葬不允<lb/>
　　與王晉溪書曰始懇疏乞歸以祖母鞠育之<lb/>
<pb n="KR4e0157_SBCK_022-18b"/>
　　恩思一面爲訣後竟牽滯兵戈不及一見卒<lb/>
　　抱終天之痛今老父衰疾又復日亟而地方<lb/>
　　已幸無事何惜一舉手投足之勞而不以曲<lb/>
　　全之乎<lb/>
　九月壬寅獻俘錢塘以病留<lb/>
　　九月十一日先生獻俘發南昌忠㤗等𣣔追<lb/>
　　還之議将縦之鄱湖俟　武宗親與遇戰而<lb/>
　　後奏凱論功連遣人追至廣信先生不聼乗<lb/>
　　夜過玉山草萍驛張永候扵杭先生見永謂<lb/>
<pb n="KR4e0157_SBCK_022-19a"/>
　　曰江西之民乆遭濠毒今經大亂繼以旱災<lb/>
　　又供京邉軍餉困苦既極必逃聚山谷爲亂<lb/>
　　昔助濠尚爲脇從今爲窮迫所激奸黨群起<lb/>
　　天下遂成土崩之勢至是興兵定亂不亦難<lb/>
　　乎永深然之乃徐曰吾之此出爲群小在君<lb/>
　　側𣣔調護左右以黙輔聖躬非爲掩功来也<lb/>
　　但　皇上順其意而行猶可挽囬萬一若逆<lb/>
　　其意徒激群小之怒無救扵天下大計矣扵<lb/>
　　是先生信其無他以濠付之稱病西湖浄慈<lb/>
<pb n="KR4e0157_SBCK_022-19b"/>
　　寺○武宗嘗以威武大将軍牌遣錦衣千戸<lb/>
　　追取宸濠先生不肯出迎三司苦勸先生曰<lb/>
　　人子扵父母亂命若可告語當涕泣以從忍<lb/>
　　從䛕乎不得已令叅隨負勅同迎以入有司<lb/>
　　問勞錦衣禮先生曰止可五金錦衣怒不納<lb/>
　　次日来辭先生執其手曰我在正徳間下錦<lb/>
　　衣獄甚乆未見輕財重義有如公者昨薄物<lb/>
　　出區區意只求備禮聞公不納令我惶愧我<lb/>
　　無他長止善作文字他日當為表章令錦衣<lb/>
<pb n="KR4e0157_SBCK_022-20a"/>
　　知有公也扵是復再拜以謝其人竟不䏻出<lb/>
　　他語而别<lb/>
　奉　勅兼廵撫江西<lb/>
　十一月返江西<lb/>
　　先生稱病欲堅卧不出聞　武宗南廵已至<lb/>
　　淮揚群姦在側人情洶洶不得已從京口将<lb/>
　　徑趨行在大學士楊一清固止之㑹奉　㫖<lb/>
　　兼廵撫江西遂從湖口還○忠等方挾宸濠<lb/>
　　搜羅百出軍馬屯聚糜費不堪續綸等望風<lb/>
<pb n="KR4e0157_SBCK_022-20b"/>
　　附㑹肆為飛語時論不平先生既還南昌北<lb/>
　　軍肆坐慢罵或故衝導起釁先生一不爲動<lb/>
　　務待以禮豫令廵捕官諭市人移家于鄉而<lb/>
　　以老羸應門始欲犒賞北軍㤗等預禁之令<lb/>
　　勿受乃傳示内外諭北軍離家苦楚居民當<lb/>
　　敦主客禮毎出遇北軍喪必停車問故厚與<lb/>
　　之櫬嗟嘆乃去乆之北軍咸服㑹冬至節近<lb/>
　　預令城市舉奠時新經濠亂哭亡酹酒者聲<lb/>
　　聞不絶北軍無不思家泣下求歸先生與忠<lb/>
<pb n="KR4e0157_SBCK_022-21a"/>
　　等語不稍狥漸巳知畏忠㤗自居所長與先<lb/>
　　生較射于教塲中意先生必大屈先生勉應<lb/>
　　之三發三中毎一中北軍在傍哄然舉手嘖<lb/>
　　嘖忠㤗大懼曰我軍皆附王都耶遂班師<lb/>
十有五年庚辰先生四十九歲在江西<lb/>
　正月赴　召次蕪湖尋得　㫖返江西<lb/>
　　忠㤗在南都讒先生必反惟張永持正保全<lb/>
　　之　武宗問忠等曰以何驗反對曰召必不<lb/>
　　至有　詔面見先生即行忠等恐語相違復<lb/>
<pb n="KR4e0157_SBCK_022-21b"/>
　　拒之蕪湖半月不得已入九華山毎日宴坐<lb/>
　　草菴中適　武宗遣人覘之曰王守仁學道<lb/>
　　人也召之即至安得反乎乃有返江西之命<lb/>
　　始忠等屢矯偽命先生不赴至是永有幕士<lb/>
　　順天檢校錢秉直急遣報故得實○先生赴<lb/>
　　召至上新河為諸幸讒阻不得見中夜黙坐<lb/>
　　見水波拍岸泊泊有聲思曰以一身蒙謗死<lb/>
　　即死耳如老親何謂門人曰此時若有一孔<lb/>
　　可以竊父而逃吾亦終身長徃不悔矣○江<lb/>
<pb n="KR4e0157_SBCK_022-22a"/>
　　彬欲不利扵先生先生私計彬有他即計執<lb/>
　　彬　武宗前數其圖危宗社罪以死相抵亦<lb/>
　　稍償天下之忿徐得永解其後刑部判彬有<lb/>
　　曰虎旅夜驚巳幸寢謀于牛首宫車宴駕那<lb/>
　　堪遺恨扵豹房若代先生言之者○以晦日<lb/>
　　重過開先寺留石刻讀書臺後詞曰正徳已<lb/>
　　卯六月乙亥寧藩濠以南昌叛稱兵向闕破<lb/>
　　南康九江攻安慶逺近震動七月辛亥臣守<lb/>
　　仁以列郡之兵復南昌宸濠擒餘黨悉定當<lb/>
<pb n="KR4e0157_SBCK_022-22b"/>
　　此時　天子聞變赫怒親統六師臨討遂俘<lb/>
　宸濠以歸扵赫皇威神武不殺如霆之震靡<lb/>
　擊而折神器有歸孰敢窺竊天鑒扵宸濠式<lb/>
　　昭　皇靈嘉靖我邦國正徳庚辰正月晦提<lb/>
　督軍務都御史王守仁書從征官屬列扵左<lb/>
　方明日逰白鹿洞徘徊久之多所題識<lb/>
　二月如九江<lb/>
　先生以車駕未還京心懐憂惶是月出觀兵<lb/>
　九江因逰東林天池講經臺諸䖏<lb/>
<pb n="KR4e0157_SBCK_022-23a"/>
　是月還南昌<lb/>
　三月請寛租<lb/>
　　江西自巳卯三月不雨至七月禾苗枯死繼<lb/>
　　遭濠亂小民乗隙爲亂先生盡心安戢許乞<lb/>
　　優恤至是部使數至督促日迫先生上䟽畧<lb/>
　　曰日者流移之民聞官軍将去稍稍脇息延<lb/>
　　望歸㝷故業足未入境而頸巳繋扵追求者<lb/>
　　之手矣夫荒旱極矣而因之以變亂變亂極<lb/>
　矣而又加之以師旅師旅極矣而又加之以<lb/>
<pb n="KR4e0157_SBCK_022-23b"/>
　　供饋益之以誅求亟之以徴歛當是之時有<lb/>
　　目者不忍觀有耳者不忍聞又從而　其膏<lb/>
　　血有人心者尚忍乎寛恤之虚文不若蠲租<lb/>
　　之實惠賑濟之難及不若免税之易行今不<lb/>
　　免租稅不息誅求而徒曰寛恤賑濟是奪其<lb/>
　　口中之食而曰吾将療汝之饑刳其腹腎之<lb/>
　　肉而曰吾将救汝之死凢有血氣者皆将不<lb/>
　　信之矣○按是年與廵按御史唐龍朱節上<lb/>
　　䟽計䖏寕藩變産官銀代民上納民困稍蘓<lb/>
<pb n="KR4e0157_SBCK_022-24a"/>
　三䟽省葬不允<lb/>
　五月江西大水疏自劾<lb/>
　是年四月江西大水漂溺公私廬舍田野崩<lb/>
　䧟先生上疏自劾四罪且曰自春入夏雨水<lb/>
　連綿江湖漲溢經月不退自贛吉臨瑞廣撫<lb/>
　南昌九江南康沿江諸路無不𬒳害黍苗淪<lb/>
　沒室廬漂蕩魚鱉之民聚棲扵木杪商旅之<lb/>
　舟經行扵閭巷潰城决堤千里為壑烟火㫁<lb/>
　絶惟聞哭聲詢之父老皆謂數十年所未有<lb/>
<pb n="KR4e0157_SBCK_022-24b"/>
　　也伏惟　皇上軫災恤變别選賢能代臣廵<lb/>
　　撫即不以臣為顯戮削其禄秩黜還田里以<lb/>
　　爲人臣不職之戒庶亦有位知警民困可息<lb/>
　　天變可弭人怒可泄而臣亦死無憾矣○按<lb/>
　　是時　武宗猶覊南畿進諌無由姑叙地方<lb/>
　　災異以自劾冀君心開悟而加意黎元也<lb/>
　六月如贛<lb/>
　十四日從章口入玉笥大秀宫十五日宿雲<lb/>
　　儲十八日至吉安逰青原山和黄山谷詩遂<lb/>
<pb n="KR4e0157_SBCK_022-25a"/>
　　書碑行至泰和少宰羅欽順以書問學先生<lb/>
　　答曰来教訓某大學古本之復以人之學但<lb/>
　　當求之扵内而程朱格物之説不免求之扵<lb/>
　　外遂去朱子之分章而削其所𥙷之傳非敢<lb/>
　　然也學豈有内外乎大學古本乃孔門相傳<lb/>
　　舊本耳朱子疑其有脱誤而改正𥙷緝之在<lb/>
　　某則謂其本無脱誤悉從其舊而已矣失在<lb/>
　　過信孔子則有之非故去朱子之分章而削<lb/>
　　其傳也夫學貴得之心求之扵心而非也雖<lb/>
<pb n="KR4e0157_SBCK_022-25b"/>
　　其言之出扵孔子不敢以爲是也而况其未<lb/>
　　及孔子者乎求之扵心而是也雖其言之出<lb/>
　　扵庸常不敢以爲非也而况其出扵孔子者<lb/>
　　乎且舊本之傳數千載矣今讀其文辭既<lb/>
　　明白而可通論其功夫又易簡而可入亦何<lb/>
　　所按據而㫁其此叚之必在扵彼彼叚之必<lb/>
　　在扵此與此之如何而缺彼之如何而誤而<lb/>
　　遂改正𥙷緝之無乃重扵背朱而輕扵叛孔<lb/>
　　已乎来教謂如必以學不資扵外求但當反<lb/>
<pb n="KR4e0157_SBCK_022-26a"/>
　　觀内省以為務則正心誠意四字亦何不盡<lb/>
　　之有何必入門之際使困以格物一叚工夫<lb/>
　　也誠然誠然若語其要則脩身二字亦足矣<lb/>
　　何必又言正心正心二字亦足矣何必又言<lb/>
　　誠意誠意二字亦足矣何必又言致知又言<lb/>
　　格物惟其工夫之詳宻而要之只是一事所<lb/>
　　以為精一之學此正不可不思者也夫理無<lb/>
　　内外性無内外故學無内外講習討論未甞<lb/>
　　非内也反觀内省未甞遺外也夫謂學必資<lb/>
<pb n="KR4e0157_SBCK_022-26b"/>
　　扵外求是以已性爲有外也是義外也用智<lb/>
　　者也謂反觀内省爲求之扵内是以已性爲<lb/>
　　有内也是有我也自私者也是皆不知性之<lb/>
　　無内外也故曰精義入神以致用也利用安<lb/>
　　身以崇徳也性之徳也合内外之道也此可<lb/>
　　以知格物之學矣格物者大學之實下手䖏<lb/>
　　徹首徹尾自始學至聖人只此工夫而已非<lb/>
　　但入門之際有此一叚也夫正心誠意致知<lb/>
　　格物皆所以脩身而格物者其所以用力日<lb/>
<pb n="KR4e0157_SBCK_022-27a"/>
　　可見之地故格物者格其心之物也格其意<lb/>
　　之物也格其知之物也正心者正其物之心<lb/>
　　也誠意者誠其物之意也致知者致其物之<lb/>
　　知也此豈有内外彼此之分㢤理一而已以<lb/>
　　其理之凝聚而言則謂之性以其主宰而言<lb/>
　　則謂之心以其主宰之發動而言則謂之意<lb/>
　　以其發動之明覺而言則謂之知以其明覺<lb/>
　　之感應而言則謂之物故就物而言謂之格<lb/>
　　就知而言謂之致就意而言謂之誠就心而<lb/>
<pb n="KR4e0157_SBCK_022-27b"/>
　　言謂之正正者正此也誠者誠此也致者致<lb/>
　　此也格者格此也皆所謂窮理以盡性也天<lb/>
　　下無性外之理無性外之物學之不明皆由<lb/>
　　世之儒者認理爲外認物為外而不知義外<lb/>
　　之説孟子盖嘗闢之乃至襲䧟其内而不覺<lb/>
　　豈非亦有似是而難明者歟不可以不察也<lb/>
　　凡執事所以致疑扵格物之説者必謂其是<lb/>
　　内而非外也必謂其專事扵反觀内省之為<lb/>
　　而遺棄其講習討論之功也必謂其一意扵<lb/>
<pb n="KR4e0157_SBCK_022-28a"/>
　　綱領本原之約而脱畧扵支條節目之詳也<lb/>
　　必謂其沉溺扵枯槁虚寂之偏而不盡扵物<lb/>
　　理人事之變也審如是豈但獲罪扵聖門獲<lb/>
　　罪扵朱子是邪説誣民叛道亂正人得而誅<lb/>
　　之也而况扵執事之正直㢤審如是世之稍<lb/>
　　明訓詁聞先哲之緒綸者皆知其非也而况<lb/>
　　執事之髙明乎㢤凢某之所謂格物其扵朱<lb/>
　　子九條之説皆包羅統括扵其中但為之有<lb/>
　　要作用不同正所謂毫釐之差耳然毫釐之<lb/>
<pb n="KR4e0157_SBCK_022-28b"/>
　　差而千里之謬實起扵此不可不辯<lb/>
　是月至贛<lb/>
　　先生至贛大閱士卒教戰法江彬遣人来覘<lb/>
　　動静相知者俱請囬省無蹈危疑先生不從<lb/>
　　作啾啾吟解之有曰東家老翁防虎患虎夜<lb/>
　　入室㗸其頭西家小兒不識虎持竿驅虎如<lb/>
　　驅牛且曰吾在此與童子歌詩習禮有何可<lb/>
　　疑門人陳九川等亦以為言先生曰公等何<lb/>
　　不講學吾昔在省城䖏權竪禍在目前吾亦<lb/>
<pb n="KR4e0157_SBCK_022-29a"/>
　　帖然縦有大變亦避不得吾所以不輕動者<lb/>
　　亦有深慮焉耳○洪昔葺師疏便道歸省與<lb/>
　　再報濠反疏同日而上心疑之豈當國家危<lb/>
　急存亡之日而暇及此也當是時倡義興師<lb/>
　　濠且旦夕擒矣猶疏請命将出師若身不與<lb/>
　　其事者至諌止　親征䟽乃嘆古人䖏成功<lb/>
　　之際難矣㢤<lb/>
　七月重上江西捷音<lb/>
　　武宗留南都既乆群黨𣣔自獻俘襲功張永<lb/>
<pb n="KR4e0157_SBCK_022-29b"/>
　　曰不可昔未出京宸濠已擒獻俘北上過玉<lb/>
　　山渡錢塘經人耳目不可襲也扵是以大将<lb/>
　　軍鈞帖令重上捷音先生乃節畧前奏入諸<lb/>
　　人名于䟽内再上之始議北旋○尚書霍韜<lb/>
　　曰是役也罪人已執猶動衆出師地方已寧<lb/>
　　乃殺民奏捷誤先朝扵過舉揺國是扵将危<lb/>
　　盖忠泰之攘功賊義厥罪滔天而續綸之詭<lb/>
　　隨敗類其黨惡不才亦甚矣御史黎龍曰平<lb/>
　　藩事不難于成功而難扵倡義盖以逆濠之<lb/>
<pb n="KR4e0157_SBCK_022-30a"/>
　　反實有内應人懐觀望而一時勤王諸臣皆<lb/>
　　捐軀亡家以赴國難其後忌者搆為飛語欲<lb/>
　　甘心之人心何由服乎後有事變誰復肯任<lb/>
　　之者費文獻公宏送張永還朝序曰兹行也<lb/>
　　定禍亂而不必功出扵已開主知而不使過<lb/>
　　歸乎上節財用不欲久困乎民扶善類而不<lb/>
　　𣣔罪移非辜且先是發瑾罪狀首以規護衛<lb/>
　　為言實以逆謀之成萌扵護衛之復其早辯<lb/>
　　預防非有體國愛民之心不能及此○洪謂<lb/>
<pb n="KR4e0157_SBCK_022-30b"/>
　　平藩事不難扵倡義而難扵䖏忠㤗之變盖<lb/>
　　忠㤗挾　天子以偕亂莫敢誰何豹房之謀<lb/>
　　無日不在畏即㨿上㳺不敢騁卒能保　乗<lb/>
　　輿還宫以𧺫　世宗之正始開先勒石所謂<lb/>
　　神器有歸孰敢窺竊又曰嘉靖我邦國則改<lb/>
　　元之兆先徴扵兹矣噫豈偶然㢤<lb/>
　　○先生在贛時有言萬安上下多武士者先<lb/>
　　生令叅隨徃紀之命之曰但多膂力不問武<lb/>
　　藝已而得三百餘人龍光問曰宸濠既平紀<lb/>
<pb n="KR4e0157_SBCK_022-31a"/>
　此何為曰吾聞交阯有内難出其不意而搗<lb/>
　之一機㑹也後二十年有登庸之役人皆相<lb/>
　傳先生有預事謀而不知當時計有所在也<lb/>
　八月咨部院雪冀元亨冤狀<lb/>
　先是宸濠攬結名士助已凢仕江右者多隆<lb/>
　禮際武陵冀元亨為公子正憲師忠信可託<lb/>
　故遣徃謝徉與濠論學濠大咲曰人癡乃至<lb/>
　此耶立與絶比返贛述故先生曰禍在兹矣<lb/>
　乃衛之間道歸及是張許等索釁不得遂建<lb/>
<pb n="KR4e0157_SBCK_022-31b"/>
　　元亨備受考掠無片語阿順扵是科道交疏<lb/>
　　論辯先生備咨部院白其冤<lb/>
　　世宗登極詔将釋前已得疾後五日卒扵獄<lb/>
　　同門陸澄應典軰備棺殮訃聞先生爲位慟<lb/>
　　哭之元亨字惟乹舉鄉試其學以務實不欺<lb/>
　　為主而謹扵一念在獄視諸囚不異一體諸<lb/>
　　囚日涕泣至是稍稍聽學自慰湖廣逮其家<lb/>
　　妻李與二女俱不怖曰吾夫平生尊師講學<lb/>
　　肯有他乎手治麻枲不輟暇則誦書歌詩事<lb/>
<pb n="KR4e0157_SBCK_022-32a"/>
　　白守者𣣔出之李曰不見吾夫何歸按察諸<lb/>
　　僚婦欲相㑹辭不敢赴已乃潔一室就視則<lb/>
　　囚服不釋麻枲有問者答曰吾夫之學不出<lb/>
　　閨門袵席間聞者悚愧元亨既卒先生移文<lb/>
　　恤其家○羅洪先贈女兄夫周汝方序畧曰<lb/>
　　憶龍岡嘗自贛病歸附廬陵劉子吉舟劉與<lb/>
　　陽明先生素厚善曽母死徃請墓誌實濠事<lb/>
　　暗相邀結不合而返至舟顧龍岡呻吟昏瞀<lb/>
　　意其熟寝也呼門人王儲嘆曰𥘉意專倚陽<lb/>
<pb n="KR4e0157_SBCK_022-32b"/>
　　明两日數調以言若不喻意更不得一肯綮<lb/>
　　不上此船明矣此事将遂巳乎且吾安得以<lb/>
　　一身當重擔也儲拱手曰先生氣弱今天下<lb/>
　　屬先生先生安所退託陽明何足爲有無㢤<lb/>
　　劉曰是固在我多得數人更好陽明曾經用<lb/>
　　兵爾儲曰先生以陽明為才乎吾見其怯也<lb/>
　　劉曰誠然贛州峒賊髦頭耳乃終日練兵若<lb/>
　　對大敵何其張皇㢤相與大笑而罷龍岡反<lb/>
　　舎語予若此已卯二月也其年六月濠反子<lb/>
<pb n="KR4e0157_SBCK_022-33a"/>
　　吉與儲附之七月陽明先生以兵討賊八月<lb/>
　　俘濠是時議者紛然予與龍岡竊嘆莫能辯<lb/>
　　比見詆先生者問之曰吾惡其言是而行非<lb/>
　　盖其偽也龍岡舌尚在至京師見四方人士<lb/>
　　猶有為前言者否乎盍以語予者語之其後<lb/>
　　養正既死先生過吉安令有司葬其母復為<lb/>
　　文以奠辭曰嗟嗟劉生子吉母死不葬爰及<lb/>
　　干戈一念之差遂至于此嗚呼哀㢤今吾葬<lb/>
　　子之母聊以慰子之魂盖君臣之義雖不得<lb/>
<pb n="KR4e0157_SBCK_022-33b"/>
　　私于子之身而朋友之情猶得以盡扵子之<lb/>
　　母也嗚呼哀哉其事在是年六月<lb/>
　閏八月四疏省葬不允<lb/>
　　𥘉先生在贛聞祖母岑太夫人訃及海日翁<lb/>
　　病欲上䟽乞歸㑹有福州之命比中途遭變<lb/>
　　疏請　命将討賊因乞省葬　朝廷許以賊<lb/>
　　平之日来説至是凢四請嘗聞海日翁病危<lb/>
　　𣣔棄職逃歸後報平復乃止一日問諸友曰<lb/>
　　我𣣔逃囬何無一人賛行門人周仲曰先生<lb/>
<pb n="KR4e0157_SBCK_022-34a"/>
　　思歸一念亦似着相先生良乆曰此相安能<lb/>
　　不着<lb/>
　九月還南昌<lb/>
　　先生再至南昌　武宗駕尚未還宫百姓<lb/>
　嗷嗷乃興新府工役檄各院道取濠廢地逆<lb/>
　産改造貿易以濟饑代税境内稍甦甞遺守<lb/>
　益書曰自到省城政務紛錯不復有相講習<lb/>
　如<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>中者雖自已舵柄不敢放手而灘流悍<lb/>
　急湏仗有力如吾謙之者持篙而来庶能相<lb/>
<pb n="KR4e0157_SBCK_022-34b"/>
　　助更上一難耳㤗州王銀服古冠服執木簡<lb/>
　　以二詩為贄請見先生異其人降階迎之既<lb/>
　　上坐問何冠曰有虞氏冠問何服曰老莱子<lb/>
　　服曰學老莱子乎曰然曰將止學服其服未<lb/>
　　學上堂詐趺掩面啼哭也銀色動坐漸側及<lb/>
　　論致知格物悟曰吾人之學飾情抗節矯諸<lb/>
　　外先生之學精深極微得之心者也遂反服<lb/>
　　執弟子禮先生易其名為艮字以汝止○進<lb/>
　　賢舒芬以翰林謫官市舶自恃慱學見先生<lb/>
<pb n="KR4e0157_SBCK_022-35a"/>
　　問律吕先生不答且問元聲對曰元聲制度<lb/>
　　頗詳特未置宻室經試耳先生曰元聲豈得<lb/>
　　之管灰黍石間㢤心得養則氣自和元氣所<lb/>
　　由出也書云詩言志志即是樂之本歌永言<lb/>
　　歌即是制律之本永言和聲俱本扵歌歌本<lb/>
　　扵心故心也者中和之極也芬遂躍然拜弟<lb/>
　　子○是時陳九川夏良勝萬潮歐陽徳魏良<lb/>
　　弼李遂舒芬及裘衍日侍講席而廵按御史<lb/>
　　唐龍督學僉事邵鋭皆守舊學相疑唐復以<lb/>
<pb n="KR4e0157_SBCK_022-35b"/>
　　徹講擇交相勸先生答曰吾真見得良知人<lb/>
　　人所同特學者未得啓悟故甘隨俗習非今<lb/>
　　苟以是心至吾又為一身疑謗拒不與言于<lb/>
　　心忍乎求真才者譬之淘沙而得金非不知<lb/>
　　沙之汰者十去八九然未能舎沙以求金為<lb/>
　　也當唐邵之疑人多畏避見同門方巾中衣<lb/>
　　而来者俱指為異物獨王臣魏良政良器鍾<lb/>
　　文奎吳子金等挺然不變相依而𧺫者日衆<lb/>
十有六年辛巳先生五十歲在江西<lb/>
<pb n="KR4e0157_SBCK_022-36a"/>
　正月居南昌<lb/>
　　是年先生始掲致良知之教先生聞前月十<lb/>
　日　武宗駕入宫始舒憂念自經宸濠忠泰<lb/>
　之變益信良知真足以忘患難出生死所謂<lb/>
　考三王建天地質鬼神俟後聖無弗同者乃<lb/>
　遺書守益曰近来信得致良知三字真聖門<lb/>
　　正法眼藏徃年尚疑未盡今自多事以来只<lb/>
　此良知無不具足譬之操舟得舵平瀾淺瀬<lb/>
　無不如意雖遇顛風逆浪舵柄在手可免沒<lb/>
<pb n="KR4e0157_SBCK_022-36b"/>
　　溺之患矣一日先生喟然發嘆九川問曰先<lb/>
　　生何嘆也曰此理簡易明白若此乃一經沉<lb/>
　　埋數百年九川曰亦為宋儒從知解上入認<lb/>
　　識神為性體故聞見日益障道日深耳今先<lb/>
　　生拈出良知二字此古今人人真靣目更復<lb/>
　　奚疑先生曰然譬之人有冐别姓墳墓為祖<lb/>
　　墓者何以為辯只得開壙将子孫滴血真偽<lb/>
　　無可逃矣我此良知二字實千古聖聖相傳<lb/>
　　一點滴骨血也○又曰某扵此良知之説從<lb/>
<pb n="KR4e0157_SBCK_022-37a"/>
　　百死千難中得来不得巳與人一口說盡只<lb/>
　　恐學者得之容易把作一種光景玩弄不實<lb/>
　　落用功負此知耳先生自南都以来凢示學<lb/>
　　者皆令存天理去人欲以爲本有問所謂則<lb/>
　　令自求之未嘗指天理爲何如也間語友人<lb/>
　　曰近欲發揮此只覺有一言發不出津津然<lb/>
　　如含諸口莫能相度乆乃曰近覺得此學更<lb/>
　　無有他只是這些子了比更無餘矣旁有徤<lb/>
　　羡不已者則又曰連這些子亦無放䖏今經<lb/>
<pb n="KR4e0157_SBCK_022-37b"/>
　變後始有良知之説<lb/>
　録陸象山子孫<lb/>
　先生以象山得孔孟正傳其學術乆抑而未<lb/>
　彰文廟尚缺配享之典子孫未沾褒崇之澤<lb/>
　　牌行撫州府金谿縣官吏将陸氏嫡派子孫<lb/>
　　彷各䖏聖賢子孫事例免其差役有俊秀子<lb/>
　弟具名提學道送學肄業○按象山與晦翁<lb/>
　同時講學自天下崇朱説而陸學遂泯先生<lb/>
　刻象山文集為序以表彰之席元山甞聞先<lb/>
<pb n="KR4e0157_SBCK_022-38a"/>
　生論學扵龍塲深病陸學不顯作鳴冤録以<lb/>
　寄先生稱其身任斯道庶幾天下非之而不<lb/>
　　顧<lb/>
　五月集門人扵白鹿洞<lb/>
　是月先生有歸志欲同門乆聚共明此學適<lb/>
　南昌府知府呉嘉聰欲成府誌時蔡宗兖為<lb/>
　南康府教授主白鹿洞事遂使開局扵洞中<lb/>
　集夏良勝舒芬萬潮陳九川同事焉先生遺<lb/>
　書促鄒守益曰醉翁之意盖有在不專以此<lb/>
<pb n="KR4e0157_SBCK_022-38b"/>
　　煩勞也區區歸遁有日　聖天子新政英明<lb/>
　　如謙之亦宜束装北上此㑹宜急圖之不當<lb/>
　　徐徐而来也○庚辰春甘泉湛先生避地髪<lb/>
　　履塜下與霍兀厓韜方叔賢同時家居為㑹<lb/>
　　先生聞之曰英賢之生何幸同時共地又可<lb/>
　　虚度光隂失此機㑹耶是秋兀厓過洪都論<lb/>
　　大學輙持舊見先生曰若傳習書史考正古<lb/>
　　今以廣吾見聞則可若𣣔以是求得入聖門<lb/>
　　路譬之採摘枝葉以綴本根而𣣔通其血脉<lb/>
<pb n="KR4e0157_SBCK_022-39a"/>
　　盖亦難矣至是甘泉寄示學庸測叔賢寄大<lb/>
　　學洪範先生遺書甘泉曰隨意體認天理是<lb/>
　　真實不誑語究兄命意發端却有毫釐未恊<lb/>
　　脩齊治平總是格物但𣣔如此節節分䟽亦<lb/>
　　覺說話太多且語意務為簡古比之本文反<lb/>
　　更深晦莫若淺易其詞畧指路徑使人自思<lb/>
　　得之更覺意味深長也遺書叔賢曰道一而<lb/>
　　已論其大本一原則六經四書無不可推之<lb/>
　　而同者又不特洪範之扵大學而已譬之草<lb/>
<pb n="KR4e0157_SBCK_022-39b"/>
　　木其同者生意也其花實之疏宻枝葉之髙<lb/>
　　下亦𣣔盡比而同之吾恐化工不如是之雕<lb/>
　　刻也君子論學固惟是之從非以必同為貴<lb/>
　　至扵入門下手䖏則有不容扵不辯者先是<lb/>
　　倫彦式以訓嘗過䖍中問學是月遣弟以諒<lb/>
　　遺書問曰學無静根感物易動䖏事多悔如<lb/>
　　何先生曰三言者病亦相因惟學而别求静<lb/>
　　根故感物而懼其易動感物而懼其易動足<lb/>
　　故䖏事而多悔也心無動静者也故君子之<lb/>
<pb n="KR4e0157_SBCK_022-40a"/>
　　學其静也常覺而未嘗無也故常應常寂動<lb/>
　　静皆有事焉是之謂集義集義故䏻無祇悔<lb/>
　　所謂動亦定静亦定者也心一而已静其體<lb/>
　　也而復求静根焉是撓其體也動其用也而<lb/>
　　懼其易動焉是廢其用也故求静之心即動<lb/>
　　也惡動之心非静也是之謂動亦動静亦動<lb/>
　　将迎起伏相迎扵無窮矣故循理之謂静從<lb/>
　　𣣔之謂動<lb/>
　六月赴　内召尋止之陞南京兵部尚書叅賛<lb/>
<pb n="KR4e0157_SBCK_022-40b"/>
　機務遂疏乞便道省葬<lb/>
　　六月十六日奉　世宗敕㫖以爾昔䏻勦平<lb/>
　　亂賊安静地方　朝廷新政之𥘉特兹召用<lb/>
　　敕至爾可馳驛来京毋或稽遅先生即扵是<lb/>
　　月二十日𧺫程道由錢塘輔臣阻之潜諷科<lb/>
　　道建言以為　朝廷新政　武宗國䘮資費<lb/>
　　浩繁不宜行宴賞之事先生至錢塘上疏懇<lb/>
　　乞便道歸省　朝廷准令歸省陞南京兵部<lb/>
　尚書叅賛機務按乞歸省䟽畧曰臣自两年<lb/>
<pb n="KR4e0157_SBCK_022-41a"/>
　　以来四上歸省奏皆以親老多病懇乞暫歸<lb/>
　　省視復權姦讒嫉恐罹曖昧之禍故其時雖<lb/>
　　以暫歸爲請而實有終身丘壑之念矣既而<lb/>
　　天啓神聖入承大統親賢任舊向之爲讒嫉<lb/>
　　者皆以誅斥陽徳興而公道顯臣扵斯時若<lb/>
　　出䧟穽而登之春臺也豈不欲朝發夕至一<lb/>
　　快其拜舞踴躍之私乎顧臣父老且病頃遭<lb/>
　　讒搆朝夕常有父子不相見之痛今幸脫洗<lb/>
　　殃咎復覩天日父子之情固思一見顔面以<lb/>
<pb n="KR4e0157_SBCK_022-41b"/>
　　叙其悲慘離隔之懐况臣取道錢塘迂程鄉<lb/>
　　土止有一日此在親交之厚将不䏻巳扵情<lb/>
　　而况父子乎然不以之明請扵　朝而私竊<lb/>
　　行之是欺　君也懼稽延之戮而忍割情扵<lb/>
　　所生是忘父也欺君者不忠忘父者不孝故<lb/>
　　臣敢冐罪以請○與陸澄論養生京中人回<lb/>
　　聞以多病之故将從事扵養生區區徃年盖<lb/>
　　嘗斃力扵此矣後乃知養徳養身只是一事<lb/>
　　元静所云真我者果䏻戒謹恐懼而專心扵<lb/>
<pb n="KR4e0157_SBCK_022-42a"/>
　　是則神住氣住精住而仙家所謂長生乆視<lb/>
　　之説亦在其中矣老子彭籛之徒乃其禀賦<lb/>
　　有若此者非可以學而至後世如白玉蟾丘<lb/>
　　長春之屬皆是彼所稱述以為祖師者其得<lb/>
　　夀皆不過五六十則所謂長生之説當必有<lb/>
　　所指也元静氣弱多病但宜清心寡慾一意<lb/>
　　聖賢如前所謂真我之說不宜輕信異道徒<lb/>
　　自惑亂聰明斃精竭神無益也<lb/>
　八月至越<lb/>
<pb n="KR4e0157_SBCK_022-42b"/>
　九月歸餘姚省祖塋<lb/>
　先生歸省祖塋訪瑞雲樓指藏胎衣地抆淚<lb/>
　乆之盖痛母生不及養祖母死不及殮也日<lb/>
　與宗族親友宴逰隨地指示良知徳洪昔聞<lb/>
　先生講學江右乆思及門鄉中故老猶執先<lb/>
　生徃跡為疑洪獨潜伺動支深信之乃排衆<lb/>
　議請親命率二姪大經應揚及鄭寅俞大本<lb/>
　因王正心通贄請見明日夏淳范引年吳仁<lb/>
　柴鳳孫應奎諸陽徐珊管州谷鍾秀黄文煥<lb/>
<pb n="KR4e0157_SBCK_022-43a"/>
　　周于徳楊珂等凢七十四人<lb/>
　十有二月封新建伯<lb/>
　　制曰江西反賊勦平地方安定各該官員功<lb/>
　　績顯著你部裏既㑹官集議分别等第明白<lb/>
　　王守仁封新建伯奉天翊衛推誠宣力守正<lb/>
　　文臣特進光禄大夫柱國還兼两京兵部尚<lb/>
　　書照舊叅賛機務嵗支禄米壹千石三代并<lb/>
　　妻一體追封給與誥劵子孫世世承襲正徳<lb/>
　　十六年十二月十九日准兵部吏部題差行<lb/>
<pb n="KR4e0157_SBCK_022-43b"/>
　　人齎白金文綺慰勞兼下　温㫖存問父華<lb/>
　　扵家賜以羊酒至日適海日翁誕辰親朋咸<lb/>
　　集先生捧觴為夀翁蹙然曰寧濠之變皆以<lb/>
　　汝為死矣而不死皆以事難平矣而卒平䜛<lb/>
　　搆朋興禍機四發前後二年岌乎知不免矣<lb/>
　　天開日月顯忠遂良穹官高爵濫冐封賞父<lb/>
　　子復相見扵一堂茲非其幸歟然盛者衰之<lb/>
　　始福者禍之基雖以爲幸又以為懼也先生<lb/>
　　洗爵而跪曰大人之教兒所日夜切心者也<lb/>
<pb n="KR4e0157_SBCK_022-44a"/>
　　　聞者皆歎㑹遇之隆感盈成之戒<lb/>
<pb n="KR4e0157_SBCK_022-44b"/>
<pb n="KR4e0157_SBCK_022-44b"/>
</p>
<p>
</p>
  </div>
</body>
</text>
</TEI>
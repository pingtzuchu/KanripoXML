<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_017-1a"/>
王文成公全書卷之二十二<lb/>
　外集<hi>四序</hi>
　　羅履素詩集序<hi>壬戌</hi>
履素先生詩一帙為篇二百有竒浙大叅羅公某<lb/>
以授陽明子某而告之曰是吾祖之作也今詩文<lb/>
之傳皆其崇髙顯赫者也吾祖隱扵草野其所存<lb/>
要無愧扵古人然世未有知之者而所為詩文又<lb/>
皆淪落止是某将梓而傳焉懼人之以我為僣也<lb/>
吾子以為奚若某曰無傷也孝子仁孫之扵其父<lb/>
<pb n="KR4e0157_SBCK_017-1b"/>
祖雖其服玩嗜好之微猶将謹守而弗忍廢况乎<lb/>
詩文其精神心術之所寓有足以發聞扵後者㢤<lb/>
夫先祖有美而弗傳是弗仁也夫孰得而議之蓋<lb/>
昔者夫子之取扵詩也非必其皆有聞扵天下彰<lb/>
彰然明著者而後取之滄浪之歌採之孺子萍實<lb/>
之謡得諸兒童夫固若是其寛慱也然至扵今其<lb/>
傳者不過數語而止則亦豈必其多之貴㢤今詩<lb/>
文之傳則誠富矣使有刪述者而去取之其合扵<lb/>
道也能㡬履素之作吾誠不足以知之顧亦豈無<lb/>
<pb n="KR4e0157_SBCK_017-2a"/>
一言之合扵道乎夫有一言之合扵道是其扵世<lb/>
也亦有一言之訓矣又况其不止扵是也而又奚<lb/>
為其不可以傳㢤吾觀大叅公之治吾浙寛而不<lb/>
縦仁而有勇温文藴藉居然稠衆之中固疑其先<lb/>
必有以開之者乃今觀履素之作而後知其所從<lb/>
来者之逺也世之君子茍未知大叅公之所自吾<lb/>
請觀扵履素之作茍未知履素之賢吾請觀扵大<lb/>
叅公之賢無疑矣然則是集也固羅氏之文獻係<lb/>
焉其又可以無傳乎㢤大叅公起拜曰某固将以<lb/>
<pb n="KR4e0157_SBCK_017-2b"/>
為羅氏之書也請遂以吾子之言序之大叅公名<lb/>
鑒字某由進士累今官有厚徳長才向用未艾大<lb/>
叅之父某亦起家進士而以文學政事顯羅氏之<lb/>
文獻扵此益為有證云<lb/>
　　兩浙觀風詩序<hi>壬戌</hi>
兩浙觀風詩者浙之士夫為僉憲陳公而作也古<lb/>
者天子廵狩而至諸侯之國則命太師陳詩以觀<lb/>
民風其後廵狩廢而陳詩亡春秋之時列國之君<lb/>
大夫相與盟㑹問遣猶各賦詩以言巳志而相祝<lb/>
<pb n="KR4e0157_SBCK_017-3a"/>
頌今觀風之作蓋亦祝頌意也王者之廵狩不獨<lb/>
陳詩觀風而巳其始至方岳之下則望秩扵山川<lb/>
朝見茲土之諸侯同律暦禮樂制度衣服納價以<lb/>
觀民之好惡就見百年者而問得失賞有功罰有<lb/>
罪蓋所以布王政而興治功其事亦大矣哉漢之<lb/>
直指循行唐宋之觀察㢘訪採訪之屬及今之按<lb/>
察雖皆謂之觀風而其實代天子以行廵狩之事<lb/>
故觀風王者事也陳公起家名進士自秋官郎擢<lb/>
僉浙臬執操縦予奪生死榮辱之柄而代天子觀<lb/>
<pb n="KR4e0157_SBCK_017-3b"/>
風扵一方其亦榮且重㢤吁亦難矣公之始至吾<lb/>
浙適歲之旱民不聊生飢者仰而待哺懸者呼而<lb/>
望解病者呻鬰者怨不得其平者鳴弱者强者蹶<lb/>
者囓者梗而孽者狡而竊者乗間投隙沓至而環<lb/>
起當是之時而公無以䖏之吾見其危且殆也賴<lb/>
公之才明知神武不震不激撫柔摩剔以克有濟<lb/>
期月之間而飢者飽懸者解呻者歌怨者樂不平<lb/>
者申蹶者起囓者馴孽者順竊者靖滌蕩剖刷而<lb/>
率以無事扵是乎修廢舉墜問民之疾苦而休息<lb/>
<pb n="KR4e0157_SBCK_017-4a"/>
之勞農勸學以興教化然後上㑹稽登天姥入鴈<lb/>
蕩陟金娥覽觀江山之形勝嘅然太息吊子胥之<lb/>
忠誼禮嚴光之髙節希遐躅扵隆龎挹流風扵彷<lb/>
彿固亦大丈夫得志行道之一樂哉然公之始其<lb/>
憂民之憂也亦旣無所不至矣公唯憂民之憂是<lb/>
以民亦樂公之樂而相與懽欣皷舞以頌公徳然<lb/>
則今日觀風之作豈獨見吾人之厚公抑以見公<lb/>
之厚扵吾人也雖然公之憂民之憂其惠澤則既<lb/>
無日而可忘矣民之樂公之樂其愛慕亦既與日<lb/>
<pb n="KR4e0157_SBCK_017-4b"/>
而俱深矣以公之才噐　天子其䏻乆容扵外乎<lb/>
則公固有時而去也然則其可樂者能㡬而可憂<lb/>
者終誰任之則夫今日觀風之作又不徒以頌公<lb/>
之厚扵吾人将遂因公而致望扵繼公者亦如公<lb/>
焉則公雖去而所以憂其民者尚亦永有所托而<lb/>
因以不墜也<lb/>
　　山東鄉試録序<hi>甲子</hi>
山東古齊魯宋衛之地而吾夫子之鄉也嘗讀夫<lb/>
子家語其門人髙弟大抵皆出扵齊魯宋衛之葉<lb/>
<pb n="KR4e0157_SBCK_017-5a"/>
固碩一至其地以觀其山川之靈秀竒特将必有<lb/>
如古人者生其間而吾無從得之也今年為弘治<lb/>
甲子天下當復大比山東廵按監察御史陸偁軰<lb/>
以禮與幣来請守仁為考試官故事司考校者惟<lb/>
務得人𥘉不限以職任其後三四十年来始皆一<lb/>
用學職遂致應名取具事歸外簾而糊名易書之<lb/>
意微自頃言者頗以為不便大臣上其議　天子<lb/>
曰然其如故事扵是聘禮考校盡如　國𥘉之舊<lb/>
而守仁得以部属来典試事扵茲土雖非其人寧<lb/>
<pb n="KR4e0157_SBCK_017-5b"/>
不自慶其邅際又况夫子之鄉固其平日所願一<lb/>
至焉者而乃得以盡觀其所謂賢士者之文而考<lb/>
校之豈非平生之大幸歟雖然亦竊有大懼焉夫<lb/>
委重扵考校将以求才也求才而心有不盡是不<lb/>
忠也心之盡矣而真才之弗得是弗明也不忠之<lb/>
責吾知盡吾心爾矣不明之罪吾終且柰何哉蓋<lb/>
昔者夫子之時及門之士嘗三千矣身通六藝者<lb/>
七十餘人其尤卓然而顯者徳行言語則有顔閔<lb/>
予賜之徒政事文學則有由求㳺夏之属今所取<lb/>
<pb n="KR4e0157_SBCK_017-6a"/>
士其始㧞自提學副使陳某者蓋三千有竒而得<lb/>
千有四百既而試之得七十有五人焉嗚呼是三<lb/>
千有竒者其皆夫子鄉人之後進而獲㳺扵門墻<lb/>
者乎是七十有五人者其皆身通六藝者乎夫今<lb/>
之山東猶古之山東也雖今之不逮扵古顧亦寧<lb/>
無一二人如昔賢者而今之所取苟不與焉豈非<lb/>
司考校者不明之罪歟雖然某扵諸士亦願有言<lb/>
者夫有其人而弗取是誠司考校者不明之罪矣<lb/>
司考校者以是求之以是取之而諸士之中茍無<lb/>
<pb n="KR4e0157_SBCK_017-6b"/>
其人焉以應其求以不負其所取是亦諸士者之<lb/>
耻也雖然予豈敢謂果無其人哉夫子嘗曰魯無<lb/>
君子者斯焉取斯顔淵曰舜何人也予何人也有<lb/>
爲者亦若是夫爲夫子之鄉人苟未䏻如昔人焉<lb/>
而不耻不若又不知所以自勉是自暴自棄也其<lb/>
名曰不肖夫不肖之與不明其相去何逺乎然則<lb/>
司考校者之與諸士亦均有責焉耳矣嗟夫司考<lb/>
校者之責自今不䏻以無懼而不可以有爲矣若<lb/>
夫諸士之責其不能者猶可以自勉而又懼其或<lb/>
<pb n="KR4e0157_SBCK_017-7a"/>
以自畫也諸士無亦曰吾其朂㢤無使司考校者<lb/>
終不免扵不明也斯無媿扵是舉無媿扵夫子之<lb/>
鄉人也矣是舉也某某同事扵考校而御史偁實<lb/>
司監臨某某司提調某某司監試某某某又相與<lb/>
翊賛防範扵外皆與有勞焉不可以不書自餘百<lb/>
執事則已具列于錄矣<lb/>
　　氣候圖序<hi>戊辰</hi>
天地一元之運為十二萬九千六百年分而為十<lb/>
二㑹㑹分而為三十運運分而為十二世世分而<lb/>
<pb n="KR4e0157_SBCK_017-7b"/>
為三十年年分而為十二月月分而為二氣氣分<lb/>
而為三候候分為五日日分為十二時積四千三<lb/>
百二十時三百六十日而為七十二候㑹者元之<lb/>
候也世者運之候也月者歲之候也候者月之候<lb/>
也天地之運日月之明寒暑之代謝氣化人物之<lb/>
生息終始盡扵此矣月證扵月者也氣證扵氣者<lb/>
也候證扵物者也若孟春之月其氣為立春為雨<lb/>
水其候為東風解凍為蟄䖝始振為魚負氷獺祭<lb/>
魚之類月令諸書可考也氣候之運行雖出扵天<lb/>
<pb n="KR4e0157_SBCK_017-8a"/>
時而實有關扵人事是以古之君臣必謹修其政<lb/>
令以奉若夫天道致察乎氣運以警惕夫人爲故<lb/>
至治之世天無疾風肓雨之愆而地無昆䖝草木<lb/>
之孽孔子之作春秋也大雨震電大雨雪則書大<lb/>
水則書無水則書無麥苗則書多麋則書<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚雨<lb/>
螽蝝生則書六鷁退飛則書隕霜不殺草李梅實<lb/>
則書春無水則書鸜鵒采巢則書凡以見氣候之<lb/>
愆變失常而世道之興衰治亂人事之汙隆得失<lb/>
皆扵是乎有證焉所以示世之君臣者恐惧修省<lb/>
<pb n="KR4e0157_SBCK_017-8b"/>
之道也大總兵懐柔伯施公命繪工為七十二候<lb/>
圗遣使以幣走龍埸属守仁叙一言扵其間守仁<lb/>
謂使者曰此公臨政之本也善端之發也戒心之<lb/>
萌也使者曰何以知之守仁曰人之情必有所不<lb/>
敢忽也而後著扵其念必有所不敢忘也而後存<lb/>
扵其心著扵其念存扵其心而後見之扵顔色言<lb/>
論志之扵弓矢几杖盤盂劍席繪之扵圗畫而日<lb/>
省之扵其心是故思馳騁者愛觀夫射獵逰田之<lb/>
物甘逸樂者喜親夫慱局燕飲之具公之見扵圗<lb/>
<pb n="KR4e0157_SBCK_017-9a"/>
繪者不扵彼而扵此吾是以知其爲善端之發也<lb/>
吾是以知其爲戒心之萌也其殆警惕夫人爲而<lb/>
謹修其政令也歟其殆致察乎氣運而奉若夫天<lb/>
道也歟夫警惕者萬善之本而衆美之基也公克<lb/>
念扵是其可以爲賢乎由是因人事以逹扵天道<lb/>
因一月之候以觀夫世運㑹元以探萬物之幽賾<lb/>
而窮天地之始終皆扵是乎始吾是以喜聞而樂<lb/>
道之爲之叙而不辭也<lb/>
　　送毛憲副致仕歸桐江書院序<hi>戊辰</hi>
<pb n="KR4e0157_SBCK_017-9b"/>
正徳已巳夏四月貴州按察司副使毛公承上之<lb/>
命得致其仕而歸先是公嘗卜桐江書院扵子陵<lb/>
釣臺之側者㡬年矣至是将歸老焉謂其志之始<lb/>
獲遂也甚喜而同僚之良惜公之去乃相與咨嗟<lb/>
不忍集而餞之南門之外酒既行有起而言扵公<lb/>
者曰君子之道出與䖏而巳其出也有所為其䖏<lb/>
也有所樂公始以名進士從政南部理繁治劇頎<lb/>
然已有公輔之望及為方面扵雲貴之間者十餘<lb/>
年内厘其軍民外撫諸戎蠻夷政務舉而徳威著<lb/>
<pb n="KR4e0157_SBCK_017-10a"/>
雖或以是召嫉取謗而名稱亦用是益顯建立暴<lb/>
扵天下斯不謂之有所為乎今茲之歸脫屣聲利<lb/>
垂竿讀書樂泉石之清幽就烟霞而屏迹寵辱無<lb/>
所與而世累無所加斯不謂之有所樂乎公扵出<lb/>
䖏之際其亦無憾焉耳巳公起拜謝復有言者曰<lb/>
雖然公之出而仕也太夫人老矣先大夫忠襄公<lb/>
又遺未盡之志欲仕則違其母𣣔養則違其父不<lb/>
得已權二者之輕重出而自奮扵功業人徒見公<lb/>
之憂勞為國而忘其家不知凡以成忠襄之志而<lb/>
<pb n="KR4e0157_SBCK_017-10b"/>
未嘗一日不在扵太夫人之養也今而歸告成扵<lb/>
忠襄之廟拜太夫人扵膝下旦夕承懽伸色養之<lb/>
孝公之願遂矣而其勞國勤民拳拳不舎之念又<lb/>
何䏻釋然而忘之則公雖𣣔一日遂歸休之樂蓋<lb/>
亦有所未能也公復起拜謝又有言者曰雖然君<lb/>
子之道用之則行舎之則藏用之而不行者徃而<lb/>
不返者也舎之而不藏者溺而不止者也公之用<lb/>
也既有以行之其舎之也有弗能藏者乎吾未見<lb/>
夫有其用而無其體者也公又起拜遂行陽明山<lb/>
<pb n="KR4e0157_SBCK_017-11a"/>
人聞其言而論之曰始之言道其事也而未及扵<lb/>
其心次之言者得公之心矣而未盡扵道終之言<lb/>
者盡扵道矣不可以有加矣斯公之所允蹈者乎<lb/>
諸大夫皆曰然子盍書之以贈從者<lb/>
　　恩夀雙慶詩後序<hi>戊辰</hi>
正徳丙寅丹徒沙隱王公夀七十配孺人嚴六十<lb/>
有九其年　天子以厥子侍御君貴封公監察御<lb/>
史配爲孺人在朝之彦咸爲歌詩侈　上之徳以<lb/>
祝公夀美侍御君之賢又明年侍御君奉命廵<lb/>
<pb n="KR4e0157_SBCK_017-11b"/>
按貴陽以王事之靡盬将厥父母之弗遑也載是<lb/>
冊以俱毎陟屺岵望飛雲徘徊瞻戀喟然而興嘆<lb/>
黯然而長思輒取是冊而披之而微諷之而長歌<lb/>
詠嘆之以舒其懐見其志雖身在萬里固若稱觴<lb/>
膝下聞詩禮而趨扵庭也大夫士之有事扵貴陽<lb/>
者自都憲王公而下復相與歌而和之聮爲巨帙<lb/>
属守仁叙扵其後夫孝子之扵親固有不必捧觴<lb/>
戯彩以爲夀不必柔滑㫖甘以爲養不必候起居<lb/>
奔走扶携以爲勞者非子之心謂不必如是也子<lb/>
<pb n="KR4e0157_SBCK_017-12a"/>
之心碩如是而親以為不必如是必如彼而後吾<lb/>
之心始樂也子必為是不為彼以拂其情而曰吾<lb/>
以為孝其得為養志乎孝莫大乎養志親之願扵<lb/>
其子者曰弘乃徳逺乃猶嘻嘻旦夕孰與名垂簡<lb/>
冊以顯我扵無盡飲食口體孰與澤𬒳生民以張<lb/>
我之能施服勞奔走孰與比迹䕫皐以明我之能<lb/>
教非必親之願扵其子者咸若是也親以是碩其<lb/>
子而子弗䏻焉弗可得而碩也子能之而親弗以<lb/>
碩其子焉弗可得而䏻也以是碩其子者賢父母<lb/>
<pb n="KR4e0157_SBCK_017-12b"/>
也以是承扵其父母者賢子也二者恒百不一遇<lb/>
焉其庸可冀乎侍御君之在　朝則忠愛逹扵上<lb/>
其廵按扵茲也則徳威敷扵下凡其宣布恩惠摩<lb/>
赤子起其疾而乳哺之者孰非公與孺人之慈凡<lb/>
其懾大奸使不得肆祛大弊使不復作<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>梳調服<lb/>
撫諸夷而納之夏以免　天子一方之顧慮者孰<lb/>
非侍御君之孝而凡若此者亦孰非侍御君之所<lb/>
以夀扵公與孺人之夀哉公孺人之賢靳太史之<lb/>
序詳矣其所以修其身教其家誠可謂有是父有<lb/>
<pb n="KR4e0157_SBCK_017-13a"/>
是子是詩之作不為虚與䛕故為序之云爾<lb/>
　　重刋文章軌範序<hi>戊辰</hi>
宋謝枋得氏取古文之有資扵埸屋者自漢迄宋<lb/>
凡六十有九篇標掲其篇章句字之法名之曰文<lb/>
章軌範蓋古文之奥不止扵是是獨為舉業者設<lb/>
耳世之學者傳習已乆而貴陽之士獨未之多見<lb/>
侍御王君汝楫扵按歴之暇手録其所記憶求善<lb/>
本而校是之謀諸方伯郭公軰相與捐俸廩之資<lb/>
鋟之梓将以嘉惠貴陽之士曰枋得為宋忠臣固<lb/>
<pb n="KR4e0157_SBCK_017-13b"/>
以舉業進者是吾微有訓焉属守仁叙一言扵簡<lb/>
首夫自百家之言興而後有六經自舉業之習起<lb/>
而後有所謂古文古文之去六經逺矣由古文而<lb/>
舉業又加逺焉士君子有志聖賢之學而專求之<lb/>
扵舉業何啻千里然中世以是取士士雖有聖賢<lb/>
之學尭舜其君之志不以是進終不大行扵天下<lb/>
蓋士之始相見也必以贄故舉業者士君子求見<lb/>
扵君之羔雉耳羔雉之弗飾是謂無禮無禮無所<lb/>
庸扵交際矣故夫求工扵舉業而不事扵古作弗<lb/>
<pb n="KR4e0157_SBCK_017-14a"/>
可工也弗工扵舉業而求扵倖進是偽飾羔雉以<lb/>
罔其君也雖然羔雉飾矣而無恭敬之實焉其如<lb/>
羔雉何㢤是故飾羔雉者非以求媚扵主致吾誠<lb/>
焉耳工舉業者非以要利扵君致吾誠焉耳世徒<lb/>
見夫由科第而進者類多狥私媒利無事君之實<lb/>
而遂歸咎扵舉業不知方其業舉之時惟𣣔釣聲<lb/>
利弋身家之腴以苟一旦之得而𥘉未嘗有其誠<lb/>
也鄒孟氏曰恭敬者幣之未将者也伊川曰自洒<lb/>
掃應對可以至聖人夫知恭敬之實在扵飾羔雉<lb/>
<pb n="KR4e0157_SBCK_017-14b"/>
之前則知尭舜其君之心不在扵習舉業之後矣<lb/>
知洒掃應對之可以進扵聖人則知舉業之可以<lb/>
逹扵伊傳周召矣吾懼貴陽之士謂二公之為是<lb/>
舉徒以資其希寵禄之筌蹄也則二公之志荒矣<lb/>
扵是乎言<lb/>
　　五經臆說序<hi>戊辰</hi>
得魚而忘筌醪盡而糟粕棄之魚醪之未得而曰<lb/>
是筌與糟粕也魚與醪終不可得矣五經聖人之<lb/>
學具焉然自其已聞者而言之其扵道也亦筌與<lb/>
<pb n="KR4e0157_SBCK_017-15a"/>
糟粕耳竊嘗怪夫世之儒者求魚扵筌而謂糟粕<lb/>
之為醪也夫謂糟粕之為醪猶近也糟粕之中而<lb/>
醪存求魚扵筌則筌與魚逺矣龍埸居南夷萬山<lb/>
中書卷不可携日坐石穴黙記舊所讀書而録之<lb/>
意有所得輒為之訓釋期有七月而五經之㫖畧<lb/>
遍名之曰臆說蓋不必盡合扵先賢聊寫其胸臆<lb/>
之見而因以娛情養性焉耳則吾之為是固又忘<lb/>
魚而釣寄興扵麯蘖而非誠㫖扵味者矣嗚呼觀<lb/>
吾之說而不得其心以為是亦筌與糟粕也從而<lb/>
<pb n="KR4e0157_SBCK_017-15b"/>
求魚與醪焉則失之矣夫說凡四十六卷經各十<lb/>
而禮之說尚多缺僅六卷云<lb/>
　　潘氏四封録序<hi>辛未</hi>
歙潘氏之仕扵　朝者户部主事君選大理寺副<lb/>
君珎戸部員外君旦南大理評事君鑑凡四人正<lb/>
徳五年冬珎旦以上三載㝡選鑑以　兩宫徽號<lb/>
旬月之間皆得推恩封其親如其官焉扵是叙八<lb/>
制為録修上之賜以光其族裔而来謂某曰徳下<lb/>
寵浮若之何其可請一言以永我潘氏某曰一族<lb/>
<pb n="KR4e0157_SBCK_017-16a"/>
而四顯来者相望也其盛哉夫一月之間而均𬒳<lb/>
榮渥則又何難也蓋吾聞之大山之木千仞而四<lb/>
幹垂而四峰之巔飛鳥之鳴聲不相及也春氣至<lb/>
而四幹之杪花葉若一則其所出之根同有不期<lb/>
致焉潘氏之在婺聞望自宋元而来其培本則厚<lb/>
四子者固亦潘氏之四幹矣是惟否塞閉晦苟際<lb/>
明期而諧景㑹其軒竦條逹孰禦則夫　寵命之<lb/>
沾暨不約而同也其又足異㢤雖然木之生風霆<lb/>
之皷舞炎暑之酷烈隂寒氷雪之嚴沍剥落俾堅<lb/>
<pb n="KR4e0157_SBCK_017-16b"/>
其質而完其氣非獨雨露之沾濡生成之也夫恩<lb/>
寵爵禄雨露也號令宣播風霆也法度政事之苛<lb/>
宻煩困炎暑也時之險阨患難顛沛隂寒氷雪之<lb/>
嚴沍剥落也何莫而非生成四子蓋亦畧嘗歷之<lb/>
其材中楹柱而任梁棟矣吾願潘氏之益培其根<lb/>
也四子拜而起曰吾其益培之以忠孝乎溉之以<lb/>
誠敬乎植之以義而防之以禮乎某曰然則潘氏<lb/>
之軒竦條逹其益無窮爾已矣某不為應酬詩文<lb/>
餘四年矣寺副君之為暨陽也予嘗許之文未及<lb/>
<pb n="KR4e0157_SBCK_017-17a"/>
爲而有南北之别今兹復見扵京師而以是責償<lb/>
焉故不得而辭也<lb/>
　　送章逹徳歸東雁序<hi>辛未</hi>
章達徳将歸東雁石龍山人為之請扵是甘泉子<lb/>
托以考槃陽明子為之賦衡門客有在坐者啞然<lb/>
曰異哉二夫子之言吾不能知之夫閟爾形無瑩<lb/>
爾精也其可矣今兹将惟職業之弗遑而顧雁蕩<lb/>
之懐乎彼章子者雁蕩之産矣則又可以居而弗<lb/>
居依依扵京師者數年而未返是二者交相慕乎<lb/>
<pb n="KR4e0157_SBCK_017-17b"/>
其外也夫苟㳺心恬淡而栖神扵流俗塵囂之外<lb/>
環諸之間其無屏霞天柱乎雁蕩又奚必造而後<lb/>
至不然托踪泉石而利禄羾其中雖廬常雲之頂<lb/>
其得而居諸扵是陽明子仰而喟俯而黙卒無以<lb/>
應之也志其言以遺章子曰客見吾杜權焉行矣<lb/>
子毋忘客之言亦無以客之言而忘甘泉于之托<lb/>
　　夀湯雲谷序<hi>甲戌</hi>
弘治壬戌春某西尋句曲與丹陽湯雲谷偕當是<lb/>
時雲谷方為行人留意神仙之學為予談呼吸屈<lb/>
<pb n="KR4e0157_SBCK_017-18a"/>
伸之術凝神化氣之道蓋無所不至及與之登三<lb/>
茅之巔下探葉陽休玉宸感陶隠君之遺迹慨嘆<lb/>
穢濁飄然有脱屣人間之志予時皆未之許也雲<lb/>
谷意不然之曰子豈有見扵吾乎予曰然子之眉<lb/>
間慘然猶有怛世之色是道也遅之十年庶㡬矣<lb/>
雲谷曰子見吾之貌而吾信吾之心旣别雲谷尋<lb/>
入爲給事中又遷爲右給事殫心職務驅逐瘁勞<lb/>
竟以直道抵權奸斥外而予亦以言事得罪奔走<lb/>
謫鄉不相見者十餘年至是正徳癸酉某月予自<lb/>
<pb n="KR4e0157_SBCK_017-18b"/>
吏部徙官南太僕再過丹陽而雲谷已家居三年<lb/>
矣訪之迎謂予曰尚憶眉間之說乎吾信吾之心<lb/>
而不若子之見吾貌何也今果十年而始出扵泥<lb/>
塗是則信矣然謂古之庶㡬也則貌益衰年益逝<lb/>
去道益逺獨是若未之盡然耳予曰乃今則㡬矣<lb/>
今吾又聞子之言見子之貌矣又見子之廬矣又<lb/>
見子之鄉人矣雲谷曰異哉言貌既逺矣廬與鄉<lb/>
人亦可以見我乎曰古之有道之士外槁而中澤<lb/>
䖏隘而心廣累釋而無所撓其精機忘而無所忤<lb/>
<pb n="KR4e0157_SBCK_017-19a"/>
扵俗是故其色愉愉其居于于其所邅若清風之<lb/>
披物而莫知其所從徃也今子之歩徐髪改而貌<lb/>
若益憊然而其精藏矣言下意懇而氣若益衰然<lb/>
而其神守矣室廬無所増益扵舊而志意擴然其<lb/>
累釋矣鄉之人相忘扵賢愚貴賤且以為慈母且<lb/>
以為嬰兒其機忘矣夫精藏則太和流神守則天<lb/>
光發累釋則怡愉而靜機忘則心純而一四者道<lb/>
之證也夫道無在而神無方安常䖏順其至矣而<lb/>
又何人間之脱屣乎雲谷曰有是㢤吾信吾之心<lb/>
<pb n="KR4e0157_SBCK_017-19b"/>
乃不若子之見吾廬與吾鄉人也扵是雲谷年七<lb/>
十矣是月值其懸弧鄉人方謀所以祝夀者聞予<lb/>
至皆来請言子曰嘻子之鄉先生旣㡬扵道而尚<lb/>
以夀為賀乎夫夀不足以為子之鄉先生賀子之<lb/>
鄉而有有道之士若子之鄉先生者使爾鄉人之<lb/>
子弟皆有所矜式視傚出而事君則師其道以用<lb/>
世入而家居則師其道以善身若射之有的各中<lb/>
乃所向則是先生之夀乃扵爾鄉之人復有足賀<lb/>
也巳明年三月予再官鴻臚而鄉之人復以書来<lb/>
<pb n="KR4e0157_SBCK_017-20a"/>
請遂追書之<lb/>
　　文山别集序<hi>甲戌</hi>
文山别集者宋丞相文山先生自述其勤王之所<lb/>
經歴後人因而採集之以成者也其間所值險阻<lb/>
艱難顛沛萬状非先生之述固無從而盡知者先<lb/>
生忠節蓋宇宙皆扵是而有據後之人因詞考迹<lb/>
感先生之大義油然興起其忠君愛國之心固有<lb/>
泫然泣下裂眥扼腕思䘮元首之無地者是集之<lb/>
有益扵臣道豈小小㢤古之君子之忠扵其君求<lb/>
<pb n="KR4e0157_SBCK_017-20b"/>
盡吾心焉以自慊而已亦豈屑屑言之以蘄知扵<lb/>
世然而仁人之心忠扵其君亦𣣔夫人之忠扵其<lb/>
君也忠扵其君則盡心焉已欲夫人忠扵其君而<lb/>
思以吾之忠扵其君者啓其良心固有人弗及知<lb/>
之者非自言之何由以及人乎斯先生之所為自<lb/>
述将以教世之忠也當其時仗節死義之士無不<lb/>
備載亦因是以有傳是又與人為善者也是集也<lb/>
在先生之自盡若嫌扵蘄世之知以先生之教人<lb/>
則吾惟恐其知之不盡也在先生之自盡若可以<lb/>
<pb n="KR4e0157_SBCK_017-21a"/>
無傳以先生之與人為善則吾惟恐其傳之不逺<lb/>
也先生之裔孫今太僕少卿公宗巖復刻是集而<lb/>
属某為之序某之為廬陵也公之族弟某嘗以序<lb/>
謀茲故不可得而辭嗚呼當顛沛之心而不忘乎<lb/>
與人為善者節之𥙿也致自盡之心而欲人同歸<lb/>
扵善者忠之推也不以蘄知為嫌而行其教人之<lb/>
誠者仁之篤也象賢崇徳以章其先世之美之謂<lb/>
孝明訓述事以廣其及人之敎之謂義吾扵是集<lb/>
之序無愧辭耳矣<lb/>
<pb n="KR4e0157_SBCK_017-21b"/>
　　金壇縣志序<hi>乙亥</hi>
麻城劉君天和之尹金壇也三月而政成考邑之<lb/>
故而創志焉曰扵乎艱㢤吾𣣔觀風氣之所宜民<lb/>
俗之所向而無所證也以諏扵鄉老有遺聽焉吾<lb/>
欲觀徃昔之得失民俗之急緩弛張先後之無所<lb/>
稽也以詢扵閭野有遁情焉吾欲觀山川之條理<lb/>
疆域之所際道路井邑之徃来聚散制其經適其<lb/>
變而無所裁也則以之闢荒穢入林麓有遺厯焉<lb/>
亦惟文獻之未足也而爾已矣嗚呼古君子之忠<lb/>
<pb n="KR4e0157_SBCK_017-22a"/>
也舊政以告扵新尹吾何以盡吾心㢤夫政有時<lb/>
而或息焉告有時而或窮焉書之冊而世守之斯<lb/>
其為告也不亦逺乎志成使来請序吾觀之秩然<lb/>
其有倫也錯然其有章也天也物之祖也地也物<lb/>
之妣也故先之以天文而次之以地理地必有所<lb/>
産故次之以食貨物産而事興故次之以官政政<lb/>
行而齊之以禮則敎立故次之以學校學以興賢<lb/>
故次之以選舉賢興而後才可論也故次之以人<lb/>
物人物必有所居故次之以宫室居必有所事事<lb/>
<pb n="KR4e0157_SBCK_017-22b"/>
窮則變變則通故次之以雜志終焉嗚呼此豈獨<lb/>
以志其邑之故君子可以觀政矣夫經之天文所<lb/>
以立其本也紀之地理所以順其利也叅之食貨<lb/>
所以遂其養也綜之官政所以均其施也節之典<lb/>
禮所以成其俗也逹之學校所以新其徳也作之<lb/>
選舉所以用其才也考之人物所以辨其等也修<lb/>
之宫室所以安其居也通之雜志所以盡其變也<lb/>
故本立而天道可睹矣利順而地道可因矣養遂<lb/>
而民生可厚矣施均而民政可平矣俗成而民志<lb/>
<pb n="KR4e0157_SBCK_017-23a"/>
可立矣徳新而民性可復矣才用等辨而民治可<lb/>
乆矣居安盡變而民義不匱矣修此十者以治逹<lb/>
之邦國天下可也而况扵邑乎故曰君子可以觀<lb/>
政矣<lb/>
　　送南元善入覲序<hi>乙酉</hi>
渭南南侯之守越也越之敝數十年矣巨奸元憝<lb/>
窟據根盤良牧相尋未之䏻去政積事隳俗因隳<lb/>
靡至是乃斬然翦剔而一新之兇惡貪殘禁不得<lb/>
行而狡偽淫侈㳺惰茍安之徒亦皆拂戾失常有<lb/>
<pb n="KR4e0157_SBCK_017-23b"/>
所不便相與斐斐緝緝搆讒騰誹城狐社䑕之奸<lb/>
又從而黨比翕張之謗遂大行士夫之為元善危<lb/>
者沮之曰謗甚矣盍已諸元善如不聞也而持之<lb/>
彌堅行之彌决且曰民亦非無是非之心而蔽昧<lb/>
若是固學之不講而敎之不明也吾寧無責而獨<lb/>
以咎歸扵民則日至學宫進諸生而作之以聖賢<lb/>
之志啓之以身心之學士亦蔽扵習染閧然疑恠<lb/>
以駭曰是迂闊之談将廢吾事則又相與斐斐緝<lb/>
緝訾毀而詆議之士夫之為元善危者沮之曰民<lb/>
<pb n="KR4e0157_SBCK_017-24a"/>
之謗若火之始炎士又從而膏之孰能以無燼乎<lb/>
蓋遂巳諸元善如不聞也而持之彌堅行之彌决<lb/>
則又緝稽山書院萃其秀潁而日與之諄諄焉亹<lb/>
亹焉越月踰時誠感而意孚三學泊各邑之士亦<lb/>
漸以動日有所覺而月有所悟矣扵是爭相奮曰<lb/>
吾乃今知聖賢之必可爲矣非侯之至吾其已夫<lb/>
侯真吾師也扵是民之謗者亦漸消沮其始猶曰<lb/>
侯之扵我利害半我之扵侯恩愛半至是惠洽澤<lb/>
流而政益便相與悔曰吾始不知侯之愛我也而<lb/>
<pb n="KR4e0157_SBCK_017-24b"/>
反以為殃我也吾始不知侯之拯我也而反以為<lb/>
勞我也我其無人之心乎侯真吾之嚴父也慈母<lb/>
也扵是侯且入覲百姓皇皇請留不得相與謀之<lb/>
多士曰吾去慈母吾将安哺乎嚴父吾去吾将安<lb/>
恃乎士曰吁嗟維父與母則生爾身維侯我師實<lb/>
生我心吾寧可以一日而無吾師之臨乎則相與<lb/>
假重扵陽明子而乞留焉陽明子曰三年之覲大<lb/>
典也侯焉可留乎雖然此在爾士爾民之心夫承<lb/>
志而無違子之善養也離師友而不背弟子之善<lb/>
<pb n="KR4e0157_SBCK_017-25a"/>
學也不然雖居膝下而侍几杖猶為不善養而操<lb/>
戈入室者也奚必以留侯為㢤衆皆黙然良乆曰<lb/>
公之言是也相顧逡廵而退明日復師生相率而<lb/>
来請曰無以輸吾之情願以公言致之扵侯庶侯<lb/>
之遄其来旋而有以速諸生之化慰吾民之延頸<lb/>
也<lb/>
　　送聞人邦允序<lb/>
聞人言邦允者陽明子之表弟也将之官閩之嵢<lb/>
峽而請言陽明子謂之曰重矣勿以進非科第而<lb/>
<pb n="KR4e0157_SBCK_017-25b"/>
自輕榮矣勿以官卑而自慢夫進非科第則人之<lb/>
待之也易以輕從而自輕者有矣官卑則人之待<lb/>
之也易以慢從而自慢者有矣夫科第以致身而<lb/>
恃以爲暴是厲階也髙位以行道而遽以媒利是<lb/>
盗資也扵吾何有㢤吾所謂重吾有良貴焉耳非<lb/>
矜與敖之謂也吾所謂榮吾職易舉焉耳非顯與<lb/>
耀之謂也夫以良貴爲重舉職爲榮則夫人之輕<lb/>
與慢之也亦扵吾何有哉行矣吾何言<lb/>
　　送别省吾林都憲序<hi>戊子</hi>
<pb n="KR4e0157_SBCK_017-26a"/>
嘉靖丁亥冬守仁奉　命視師思田省吾林君以<lb/>
廣西右轄實與有司既思田来格謀所以緝綏之<lb/>
道咸以爲非得寛厚仁恕徳威素爲諸夷所信服<lb/>
者父臨而母鞠之殆未可以強力詭計劫制扵一<lb/>
時而能乆扵無變者也則莫有踰扵省吾者遂以<lb/>
省吾之名上　請乞加憲職委之重權以留撫扵<lb/>
兹土蓋一年二年而化洽心革　朝廷永可以無<lb/>
一方顧也乎則又以爲　聖天子方側席勵精求<lb/>
卓越之才湏更化善治則如省吾之成徳夙望大<lb/>
<pb n="KR4e0157_SBCK_017-26b"/>
臣且交章論薦或者請未及　上而先已有隆委<lb/>
峻擢恐未肯爲區區兩府之遺黎淹歲月而借之<lb/>
以重也䟽去未踰月而廵撫鄖陽之命果下矣當<lb/>
是時八寨之徭積禍千里且數十年方議進兵討<lb/>
罪省吾将率思田報效之民以先之報聞衆咸為<lb/>
省吾賀且謂得免兵革驅馳之勞也省吾曰不然<lb/>
當事而中輟之仁者忍之乎遇難而茍避之義者<lb/>
為之乎吾既身任其責幸有改命而亟去之以為<lb/>
吾心吾能如是哉遂弗停驅而徃冐暑雨犯瘴毒<lb/>
<pb n="KR4e0157_SBCK_017-27a"/>
乗危破險竟成八寨之伐而出嗟乎今世士夫計<lb/>
逐功名甚扵市井刀錐之較稍有患害可相連及<lb/>
輒設機阱立黨援以巧脫幸免一不遂其私瞋目<lb/>
攘臂以相抵捍鈎摘公然為之曾不以為耻而人<lb/>
亦莫有非之者蓋士風之衰薄至扵此而亦極矣<lb/>
而省吾所存獨與時俗相反若是古所謂托孤寄<lb/>
命臨大節而不可奪者省吾有焉正徳𥘉某以武<lb/>
選郎抵逆瑾逮錦衣獄而省吾亦以大理評觸時<lb/>
諱在繫相與講易扵桎梏之間者彌月蓋晝夜不<lb/>
<pb n="KR4e0157_SBCK_017-27b"/>
怠忘其身之為拘囚也至是别已餘二十年而始<lb/>
復㑹扵此省吾貌益充氣益粹議論益平實而其<lb/>
孜孜講學之心則固如昔加懇切焉公事之餘相<lb/>
與訂舊聞而考新得予自近年偶有見扵良知之<lb/>
學遂具以告扵省吾而省吾聞之沛然若决江河<lb/>
可謂平生之一快無負扵二十年之别也矣今夫<lb/>
天下之不治由扵士風之衰薄而士風之衰薄由<lb/>
扵學術之不明學術之不明由扵無豪傑之士者<lb/>
為之倡焉耳省吾忠信仁厚之質得之于天者既<lb/>
<pb n="KR4e0157_SBCK_017-28a"/>
與人殊而其好學之心又能老而不倦若此其徳<lb/>
之日以新而業之日以廣也何疑乎自此而明學<lb/>
術變士風以成天下治将不自省吾為之倡也乎<lb/>
扵省吾之别庸書此以致切劘之意若夫期望扵<lb/>
聲位之間而繫情扵去留之際是奚足為省吾道<lb/>
之㢤<lb/>
<pb n="KR4e0157_SBCK_017-28b"/>
</p>
<p>
王文成公全書卷二十二終<lb/>
<pb n="KR4e0157_SBCK_017-29a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_008-1a"/>
王文成公全書卷之十三<lb/>
　　别錄<hi>五奏䟽</hi>
　奏疏五<lb/>
　　乞寛免稅糧急救民困以弭災變疏<hi>十五年三</hi>
<hi>月二十五日</hi>
照得正徳十四年七月内節據吉安等一十三府<lb/>
所屬廬陵等縣各申為旱災事開稱本年自三月<lb/>
至于秋七月不雨禾苗未及發生盡行枯死夏稅<lb/>
秋糧無從辦納人民愁嘆将及流離申乞轉逹寛<lb/>
<pb n="KR4e0157_SBCK_008-1b"/>
免等因到臣節差官吏老人踏勘前項地方委百<lb/>
三月以来雨澤不降禾苗枯死續該寜王謀反乗<lb/>
釁鼓亂傳播偽命優免租稅小人惟利是趨洶洶<lb/>
思亂臣因通行告示許以奏聞優免稅糧諭以臣<lb/>
子大義申　祖宗休養生息之澤暴寧王誅求無<lb/>
厭之惡由是人心稍稍安集背逆趨順老弱居守<lb/>
丁壯出征團保饋餉邑無遺户家無遺夫就使雨<lb/>
暘時若江西之民亦已廢耕耘之業事征戰之苦<lb/>
况軍旅旱乾一時併作雖富室大户不免饑饉下<lb/>
<pb n="KR4e0157_SBCK_008-2a"/>
戸小民得無轉死溝壑流散四方乎設或饑寒所<lb/>
迫徴輸所苦人自爲亂將若之何如蒙乞　敕該<lb/>
部暫將正徳十四年分稅糧通行優免以救殘傷<lb/>
之民以防變亂之階伏望　皇上罷冗員之俸損<lb/>
不急之賞止無名之徴節用省費以足軍國之需<lb/>
天下幸甚縁由於本年七月三十日具題請　㫖<lb/>
未奉明降隨蒙　大駕親征京邉官軍前後萬數<lb/>
㳫至并臨填城塞郭百姓戍守鋒鏑之餘未及息<lb/>
肩弛擔又復救死扶傷呻吟奔走以給厮養一應<lb/>
<pb n="KR4e0157_SBCK_008-2b"/>
誅求妻孥鬻於草料骨髓竭於徴輸當是之時鳥<lb/>
驚魚散貧民老弱流離棄委溝壑狡健者逃竄山<lb/>
澤群聚為盗獨遺其稍有家業與良善守死者十<lb/>
之二三又皆顛頓號呼於挺刅捶撻之下郡縣官<lb/>
吏咸赴省城與兵馬住屯之所奔命聼役不復得<lb/>
親民事上下洶洶如駕漏船於風濤顛沛之中惟<lb/>
懼覆溺之不暇豈遑復顧其他為日後之慮憂及<lb/>
稅賦之不免征科之未完乎當是之時雖臣等亦<lb/>
皆奔走道路危疑倉皇恐不能為小民請一旦之<lb/>
<pb n="KR4e0157_SBCK_008-3a"/>
命豈遑為歲月之慮憂及賦稅之不免征課之未<lb/>
完而暇為之復請乎若是者又數月京邉官軍始<lb/>
將有旅歸之期而户部歲額之徵已下漕運交兊<lb/>
之文已促督催之使切責之檄已交馳四集矣流<lb/>
移之民聞官軍之將去稍稍脇息延望歸尋其故<lb/>
業足未入境而頸已繋於追求者之手矣夫荒旱<lb/>
極矣而又因之以變亂變亂極矣而又加之以師<lb/>
旅師旅極矣而又竭之以供饋益之以誅求亟之<lb/>
以征歛當是之時有目者不忍睹有耳者不忍聞<lb/>
<pb n="KR4e0157_SBCK_008-3b"/>
又從而　其膏血有人心者而尚忍為之乎今逺<lb/>
近軍民號呼匍匐訴告喧騰求　朝廷出帑藏以<lb/>
賑濟乆而未獲反有追征之令閧然興怨謂臣等<lb/>
昔日蠲賦之言為詒已竊相傷嗟謂宸濠叛逆獨<lb/>
知優免租稅以要人心我軰　朝廷赤子皆嘗竭<lb/>
骨髄出死力以勤　國難今困窮巳極獨不蒙少<lb/>
加優恤又從而追征之將何以自全是以令之而<lb/>
益不信撫之而益憤憤諭之而益呶呶甫懐收復<lb/>
之望又為流徙之圖計窮勢迫匿而為奸肆而為<lb/>
<pb n="KR4e0157_SBCK_008-4a"/>
宼兩月以来有司之以鼠竊警報者月無虚日無<lb/>
恠也彼無家業衣食之資無父母妻子之戀而又<lb/>
旁有追呼之苦上有捶剥之災自非禮義之士孰<lb/>
肯閉口枵腹坐以待死乎今　朝廷亦嘗有寛恤<lb/>
之令矣亦嘗有賑濟之典矣然寛恤賑濟内無帑<lb/>
蔵之發外無官府之儲而徒使有司措置措置者<lb/>
豈能神輸而鬼運必將取諸富民今富民則又皆<lb/>
貧民矣削貧以濟貧猶割心臠肉以啖口口未飽<lb/>
而身先斃且又有侵尅之弊又有漁獵之奸民之<lb/>
<pb n="KR4e0157_SBCK_008-4b"/>
賴以生者不能什一民之坐而死者常十九矣故<lb/>
寛恤之虚文不若蠲租之實惠賑濟之難及不若<lb/>
免租之易行今不免租稅不息誅求而徒曰寛恤<lb/>
賑濟是奪其口中之食而曰吾將療汝之饑刳其<lb/>
腹腎之肉而曰吾將救汝之死凢有血氣皆將不<lb/>
信之矣夫戸部以　國計為官漕運以轉輸為任<lb/>
今歲額之催交兊之促皆其職之使然但民者邦<lb/>
之本邦本一揺雖有粟吾得而食諸伏望　皇上<lb/>
軫念地方塗炭之餘小民困苦已極思邦本之當<lb/>
<pb n="KR4e0157_SBCK_008-5a"/>
固慮禍變之可憂乞　敕該部速將正徳十四十<lb/>
五年該省錢糧悉行寛免其南昌南康九江等府<lb/>
殘破尤甚者重加寛貸使得漸囬喘息脩復生理<lb/>
非但解江西一省之倒懸臣等無地方變亂之禍<lb/>
得免於誅戮實天下之幸宗社之福也夫免江西<lb/>
一省之糧稅不過四十萬石今吝四十萬石而不<lb/>
肯蠲異時禍變卒起即出數百萬石既已無救於<lb/>
難矣此其形迹巳見事理甚明者臣等上不能㑹<lb/>
計征歛以足　國用下不能建謀設䇿以濟民窮<lb/>
<pb n="KR4e0157_SBCK_008-5b"/>
徒痛哭流涕一言小民疾苦之狀惟　陛下速將<lb/>
臣等黜歸田里早賜施行以紓禍變緣係寛免稅<lb/>
糧急救民困以弭災變事理爲此具本請　㫖<lb/>
　　計䖏地方䟽<hi>十五年五月十五日</hi>
臣惟財者民之心也財散則民聚民者邦之本也<lb/>
本固則邦寧故文帝以賜租致富樂之效太宗以<lb/>
𥙿民成給足之風君民一體古今同符臣㑹同廵<lb/>
按江西監察御史唐龍議照寜賊宸濠志窮荒度<lb/>
謀肆併吞其於民間田地山塘房屋等項或用勢<lb/>
<pb n="KR4e0157_SBCK_008-6a"/>
強占或减價賤買或因官本准折或摭别事抄收<lb/>
有中人之家者一遭其毒即無棲身之所有上農<lb/>
之田者一中其奸即無用鋤之地尤且虚填契書<lb/>
以杜人言私置簿籍以增租額利歸一已害及萬<lb/>
家故先有副使胡世寜直言指陳續該科道等官<lb/>
交章舉發言皆有據事非無徴近奉　詔書曰宸<lb/>
濠天性兇惡自作不靖強奪官民田産動以萬計<lb/>
則　陛下明以燭姦深知宸濠田産皆奪諸百姓<lb/>
者也又曰占奪田産悉還本主則　陛下仁以憫<lb/>
<pb n="KR4e0157_SBCK_008-6b"/>
下盡𣣔舉百姓之田産而給還之也　聖言猶在<lb/>
昭如日星國信不移堅如金石始者宸濠既敗該<lb/>
臣等已行守巡等官將該府及各賊黨田地房屋<lb/>
許令府縣等官俱抄没在官造報在册矣但委官<lb/>
查勘之時正事變搶攘之際業主驚散俱未寧家<lb/>
上司督責急𣣔了事依契溷查慿人浪報多寡是<lb/>
較占買未分　明詔雖有給主之條小民猶抱失<lb/>
業之恨昔之居不得而居也昔之田不得而食也<lb/>
澤未下究怨徒上歸况屋無主則毀地不耕則荒<lb/>
<pb n="KR4e0157_SBCK_008-7a"/>
故兵馬之後瓦柱僅存田野之間草莱漸長兼以<lb/>
勢室豪強恣行包侵之計奸徒私竊動開埋没之<lb/>
端及今審䖏不早將来遺失益多再照前項田産<lb/>
多在南昌新建二縣受害獨深人人𬒳其誅求家<lb/>
家𬒳其檢括且賊師起事抄掠尤慘官兵破圍傷<lb/>
殘未蘇財盡巳極民困莫加查得二縣額派兊軍<lb/>
淮安京庫三項糧米共十一萬九千石有零　淮<lb/>
益二府禄米共四千二石節奏寛免未奉停徴運<lb/>
官守催旗校逼取勢急若火案積如山民納不前<lb/>
<pb n="KR4e0157_SBCK_008-7b"/>
官宜為䖏及照一方之統會在於省城各府之錢<lb/>
糧併於司庫查得本布政司官庫先𬒳賊兵劫搶<lb/>
繼因軍餉動支官吏徒守乎空櫃𥿄筆亦賖于舖<lb/>
家大兵必有荒年民窮必有盗賊萬一變生無常<lb/>
釁起不測則寸兵尺鐵皆無所需束芻斗糧亦不<lb/>
能辦公私失恃緩急可憂再照省城各門城樓窩<lb/>
鋪及諸司衙門先是王府占據多屬踈隘近因兵<lb/>
火蔓延半遭蕩焚夫城樓者一方防禦之所關衙<lb/>
門者諸司政令之所出託始創新固無民力因陋<lb/>
<pb n="KR4e0157_SBCK_008-8a"/>
就簡見有官房如蒙乞　敕該部查議將前項抄<lb/>
沒過寍府及各賊黨下田地山塘房屋等項行令<lb/>
布政司會同按察司各掌印官及分守分巡官并<lb/>
府縣官從實覆行查勘明白委係占奪百姓者遵<lb/>
照　詔書内事理給還本主管業及將於内官房<lb/>
酌量移改城樓窩鋪衙門餘外無碍田地山塘房<lb/>
屋仍令各官公同照依時估變價銀入官先儘撥<lb/>
𥙷南新二縣兊軍淮安京庫折銀糧米及王府禄<lb/>
米外有羡餘收貯布政司官庫用備緩急仍禁約<lb/>
<pb n="KR4e0157_SBCK_008-8b"/>
勢豪之家不得用強占買各委官亦不得畏勢市<lb/>
恩致招物議九撥給變賣事情若有勢豪強占強<lb/>
買及委官畏勢市恩各情弊許撫按衙門指實紏<lb/>
劾懲究施行事完該司將各項數目徑自造冊奏<lb/>
報并呈該部查考是盖以百姓之業納百姓之糧<lb/>
以地方之財還地方之用民沾惠而國不費事就<lb/>
緒而財不傷書曰守邦在衆易曰聚人曰財惟<lb/>
陛下留意焉縁係計䖏地方事理未敢擅便為此<lb/>
具本請　㫖<lb/>
<pb n="KR4e0157_SBCK_008-9a"/>
　　水災自劾䟽<hi>十五年五月十五日</hi>
臣惟有官守者不得其職則去受人之牛羊而為<lb/>
之牧者求牧與蒭而不得則反諸其人臣以匪才<lb/>
繆膺江西廵撫之寄今且數月曾未能有分毫及<lb/>
民之政而地方日以多故民日益困財日益匱災<lb/>
變日興禍患日促自春入夏雨水連綿江湖漲溢<lb/>
經月不退自贛吉臨瑞廣撫南昌九江南康沿江<lb/>
諸郡無不被害黍苗淪沒室廬漂蕩魚鱉之民聚<lb/>
棲於木杪商旅之舟經行於閭巷潰城决隄千里<lb/>
<pb n="KR4e0157_SBCK_008-9b"/>
為壑煙火㫁絶惟聞哭聲詢諸父老皆謂數十年<lb/>
来所未有也除行各該司府州縣脩省踏勘具<lb/>
奏外夫變不虚生縁政而起政不自弊因官而作<lb/>
官之失職臣實其端何所逃罪夫以江西之民遭<lb/>
歷宸濠之亂脂膏已竭而又因之以旱荒繼之以<lb/>
師旅遂使豐稔連年曲加賑恤尚恐生理未易完<lb/>
復今又重以非常之災危亟若此當是之時雖使<lb/>
稷契為牧周召作監亦恐計未有措况病廢昏劣<lb/>
如臣之尤者而畀之倀然坐尸其間譬使盲夫駕<lb/>
<pb n="KR4e0157_SBCK_008-10a"/>
敗舟於顛風巨海中而責之以濟險不待智者知<lb/>
其覆溺無所矣又况部使之催徴益急意外之誅<lb/>
求未已在昔一方𬒳災鄰省尚有接濟之望今湖<lb/>
湘連歳兵荒閩淛頻年旱潦兩廣之征剿未息南<lb/>
畿之供餽日窮淮徐以北山東河南之間聞亦饑<lb/>
饉相屬由此言之自全之䇿既無所施而四鄰之<lb/>
濟又巳絶望悠悠蒼天誰任其咎静言思究臣罪<lb/>
實多何者宸濠之變臣在接境不能圖於未形致<lb/>
令猖突震驚逺邇乃勞聖駕親征師徒暴於原<lb/>
<pb n="KR4e0157_SBCK_008-10b"/>
野百姓殆於道路　朝廷之政令因而閼隔四方<lb/>
之困憊由是日深臣之大罪一也徒避形迹之嫌<lb/>
苟爲自全之計隱忍觀望幸而脫禍不能直言極<lb/>
諌以悟　主聼臣之大罪二也徒以逢迎附和爲<lb/>
忠而不知日䧟於有過徒以變更遷就爲權而不<lb/>
知日紊於舊章徒以掇拾羅織爲能而不知日離<lb/>
天下之心徒以聚歛征索爲計而不知日積小民<lb/>
之怨此臣之大罪三也上不能有禆於　國下不<lb/>
能有濟於民坐視困窮淪胥以溺臣之大罪四也<lb/>
<pb n="KR4e0157_SBCK_008-11a"/>
且臣憂悸之餘百病交作尫羸衰眊視息僅存以<lb/>
前四者之罪人臣有一於此亦足以召災而致變<lb/>
况備而有之其所以速天神之怒深下民之憤而<lb/>
致災沴之集又何疑乎伏惟　皇上軫災恤變别<lb/>
選賢能代臣巡撫即以臣為顯戮彰大罰於天下<lb/>
臣雖隕首亦云幸也即不以之為顯戮削其禄秩<lb/>
黜還田里以為人臣不職之戒庶亦有位知警民<lb/>
困可息人怒可泄天變可弭而臣亦死無所憾<lb/>
　　重上江西捷音疏<hi>十五年七月十七日遵奉大将軍鈞帖</hi>
<pb n="KR4e0157_SBCK_008-11b"/>
照得先因宸濠圗危　宗社興兵作亂已經具奏<lb/>
請兵征勦間蒙　欽差總督軍務威武大將軍總<lb/>
兵官後軍都督府太師鎮國公朱　鈞帖欽奉<lb/>
制敕内開一遇有警務要互相傳報彼此通知設<lb/>
伏勦捕務俾地方寧靖軍民按堵蒙此臣㸔得宸<lb/>
濠虐熖張熾臣以百數疲弱之卒未敢輕舉驟進<lb/>
乃退保吉安一面督率吉安府知府伍文定等調<lb/>
集軍民兵快召募四方報効義勇之士會計一應<lb/>
解留錢粮支給粮餉造作軍器戰船　奏留囬任<lb/>
<pb n="KR4e0157_SBCK_008-12a"/>
監察御史謝源伍希儒分職任事一面約會該府<lb/>
鄊官致仕都御史王懋中飬病痊可編脩鄒守益<lb/>
刑部郎中曾直評事羅僑丁憂御史張鰲山先任<lb/>
淛江僉事今赴部調用劉藍依親進士郭持平軍<lb/>
門叅謀驛丞王思李中致仕按察使劉遜叅政黃<lb/>
繡閑住知府劉昭等相與激發忠義七月𥘉二日<lb/>
宸濠探知臣等兵尚未集乃留兵萬餘屬其心腹<lb/>
宗支郡王儀賔内官并偽授都督都指揮等官使<lb/>
守江西省城而日引兵向　闕臣晝夜促各郡兵<lb/>
<pb n="KR4e0157_SBCK_008-12b"/>
期以本月十五日會臨江之樟樹而嚴督知府等<lb/>
官伍文定等各領兵於十八日遂至豐城分布伍<lb/>
文定等攻廣閠等七門是日得報宸濠伏兵千餘<lb/>
於新舊墳厰以備省城之援臣遣知縣劉守緒等<lb/>
領兵從間道夜襲破之十九日申布　朝廷之威<lb/>
再暴宸濠之惡約諸將二十日黎明各至信地我<lb/>
兵四面驟集遂破江西擒其居守宜春王拱樤及<lb/>
偽太監萬銳等千有餘人宸濠宫中眷屬聞變縦<lb/>
火自焚延及居民房屋臣當令各官分道救火撫<lb/>
<pb n="KR4e0157_SBCK_008-13a"/>
定居民散釋脅從搜獲原𬒳刼收大小衙門印信<lb/>
九十六顆三司脅從布政使胡濂叅政劉斐叅議<lb/>
許效廉副使唐錦僉事賴鳳都指揮王玘等皆自<lb/>
首投罪除將擒斬功次發御史謝源伍希儒權令<lb/>
審驗紀錄及一面分兵四路追躡宸濠向徃相機<lb/>
擒剿二十二日臣等駐兵省城督同知府伍文定<lb/>
等各領兵分道並進撃其不意都指揮余恩領兵<lb/>
徃来湖上誘致賊兵知府等官陳槐等各領兵四<lb/>
面設伏二十三日復得諜報宸濠先鋒已至樵舍<lb/>
<pb n="KR4e0157_SBCK_008-13b"/>
風帆蔽江前後數十里不能計其數二十四日早<lb/>
賊兵鼓噪乗風而前逼黄家渡臣督各兵四面撃<lb/>
賊遂大潰擒斬二千餘級落水死者萬數二十五<lb/>
日又督各兵殊死並進砲及宸譹舟宸濠退走遂<lb/>
大敗擒斬二千餘級溺水死者不計其數二十六<lb/>
日臣夜督伍文定等為火攻之具四面而集火及<lb/>
宸濠副舟衆逐奔敗宸濠與其妃嬪泣別妃嬪宫<lb/>
人皆赴水死我兵遂執宸濠并其世子郡王將軍<lb/>
儀賔及偽太師國師元帥叅賛尚書都督都指揮<lb/>
<pb n="KR4e0157_SBCK_008-14a"/>
指揮千百户等官李士實劉養正劉吉屠欽王綸<lb/>
熊瓊盧珩羅璜丁瞶王春呉十三秦榮葛江劉勲<lb/>
何鏜王信呉國七火信等數百餘人𬒳執脅從太<lb/>
監王宏御史王金主事金山按察使楊璋僉事王<lb/>
疇潘鵬叅政程杲布政梁宸都指揮郟文馬驥白<lb/>
昻等擒斬賊黨三千餘落水死者萬餘棄其衣甲<lb/>
器仗財物與浮尸積聚横亘十餘里餘賊數百艘<lb/>
四散逃潰二十七日戰樵舍等處又復擒斬千餘<lb/>
落水死者殆盡二十八日知府陳槐等各與賊戰<lb/>
<pb n="KR4e0157_SBCK_008-14b"/>
於沿湖諸䖏擒斬各千餘級除將宸濠并其世子<lb/>
郡王將軍儀賔偽授太師國師元帥叅賛尚書都<lb/>
督都指揮指揮等官各另監覊候解𬒳執脅從等<lb/>
官并各宗室别行議　奏及將擒斬俘獲功次一<lb/>
萬一千有奇發御史謝源伍希儒暫令審驗紀錄<lb/>
另行造册繳報外照得臣節該欽奉　敕諭但有<lb/>
盗賊生發即便嚴督各該兵備守備守巡各軍衞<lb/>
有司設法調兵勦殺其管領兵快人等官員不問<lb/>
文職武職若在軍前違期并逗遛退縮俱聼以軍<lb/>
<pb n="KR4e0157_SBCK_008-15a"/>
法從事生擒盗賊鞫問明白亦聼就行斬首示衆<lb/>
斬獲賊級行令各該兵備守巡官即時紀驗明白<lb/>
備行江西按察司造册奏繳查照陞賞激勸欽此<lb/>
及准兵部咨為飛報賊情事該本部題稱合無本<lb/>
部通行申明今後但有草賊生發事情緊急該管<lb/>
官司即便依律調撥官軍乗機勦捕應合㑹捕者<lb/>
亦就調發䇿應如有仍前朦朧隱蔽不即申報以<lb/>
致聚衆滋蔓貽害地方從重叅究决不輕貸等因<lb/>
題奉　欽依備咨前来又蒙　欽差總督軍門發<lb/>
<pb n="KR4e0157_SBCK_008-15b"/>
遣太監張永前到江西查勘宸濠反叛事情安邊<lb/>
伯朱㤗太監張忠左都督朱暉各領兵亦到南京<lb/>
江西征勦續䝉　欽差總督軍務威武大將軍總<lb/>
兵官後軍都督府太師鎮國公朱　統率六師奉<lb/>
天征討及統提督等官司禮監太監魏彬平虜伯<lb/>
朱彬等并督理糧餉兵部左侍郎等官王慮等亦<lb/>
各繼至南京臣續又節該奉　敕如或江西别府<lb/>
報有賊情緊急移文至日爾要及時遣兵䇿應毋<lb/>
得違誤欽此俱經欽遵外臣竊照宸濠烝淫姦暴<lb/>
<pb n="KR4e0157_SBCK_008-16a"/>
腥穢彰聞數其罪惡世所未有不軌之謀已踰一<lb/>
紀積威所刼逺𬒳四方而旬月之間遂克堅城俘<lb/>
擒元惡是皆　欽差總督威徳指示方畧之所致<lb/>
也及照御史謝源伍希儒監軍督哨謀畫居多知<lb/>
府伍文定邢珣徐璉戴徳孺陳槐曽璵林珹周朝<lb/>
佐署都指揮僉事余恩通判胡堯元童琦談儲推<lb/>
官王暐徐文英知縣李楫李羙王冕王軾劉源清<lb/>
劉守緒傅南喬通判楊昉陳旦指揮麻璽髙睿孟<lb/>
俊知縣張淮應恩王庭顧佖萬士賢馬津等雖効<lb/>
<pb n="KR4e0157_SBCK_008-16b"/>
績輸能亦有等列然皆首從義師共收全功其伍<lb/>
文定邢珣徐璉戴徳孺等冒險衝鋒功烈尤懋鄊<lb/>
官都御史王懋中編脩鄒守益御山張鰲山郎中<lb/>
曽直評事羅僑僉事劉藍進士郭持平驛丞王思<lb/>
李中按察使劉遜叅政黄繡知府劉昭等仗義興<lb/>
兵恊張威武以上各官功勞雖在尋常征勦亦已<lb/>
難得伏望　皇上論功朝錫之餘普加爵賞旌擢<lb/>
以勸天下之忠義以勵將来之懦怯縁係捷音事<lb/>
理為此具本請　㫖<lb/>
<pb n="KR4e0157_SBCK_008-17a"/>
　　四乞省葬䟽<hi>十五年閏八月二十日</hi>
照得先准吏部咨該臣奏稱以父老祖䘮屢䟽乞<lb/>
休未䝉憐准近者奉　命扶疾赴閩意圖了事即<lb/>
從彼地冒罪逃歸旬月之前亦已具　奏不意行<lb/>
至中途遭値寧府反叛此係　國家大變臣子之<lb/>
義不容舍之而去又闔省巡撫方面等官無一人<lb/>
見在者天下事機間不容髮故復忍死暫留於此<lb/>
爲牽制攻討之圗俟　命帥之至即從𥘉心死無<lb/>
所避臣思祖母自㓜鞠育之恩不及一面爲訣毎<lb/>
<pb n="KR4e0157_SBCK_008-17b"/>
一號痛割裂昏殞日加尫瘠僅存殘喘母䘮權厝<lb/>
祖母之側今葬祖母亦𣣔因此改葬臣父衰老日<lb/>
甚近因祖䘮哭泣過節見亦病卧苫廬臣今扶病<lb/>
驅馳兵革徃来於廣信南昌之間廣信去家不數<lb/>
日𣣔從其地不時乗間抵家一哭畧為經畫葬事<lb/>
一省父病臣區區報　國血誠上通於天不辭㓕<lb/>
宗之禍不避形迹之嫌冒非其任以勤　國難亦<lb/>
望　朝廷鍳臣此心不以法例繩縛使臣得少伸<lb/>
烏鳥之痛臣之感　恩死且圖報搶攘哀控不知<lb/>
<pb n="KR4e0157_SBCK_008-18a"/>
所云等因具本奏奉　聖㫖王守仁奉命巡視福<lb/>
建行至豐城一聞宸濠反叛忠憤激烈即便倡率<lb/>
所在官司起集義兵合謀勦殺氣節可嘉巳有<lb/>
㫖著督兵討賊兼巡撫江西地方所奏省親事情<lb/>
待賊平之日来說該部知道欽此備咨到臣除欽<lb/>
遵外近照寧王逆黨皆已仰頼　皇上神武廟堂<lb/>
成筭悉就擒獲地方亦已平靖百姓室家相慶得<lb/>
免徴調之苦復有更生之樂莫不感激　洪恩沾<lb/>
𬒳徳澤獨臣以父病日深母䘮未葬之故日夜哀<lb/>
<pb n="KR4e0157_SBCK_008-18b"/>
苦憂疾轉劇犬馬驅馳之勞不足齒錄而烏鳥迫<lb/>
切之情實可矜憫已蒙前　㫖許待賊平之日来<lb/>
說故敢不避斧鉞復申前請伏望　皇上仁覆曲<lb/>
成容臣暫歸田里一省父病經紀葬事臣不勝苦<lb/>
切祈望之至等因又經具本於正徳十四年八月<lb/>
二十五日差舍人来儀齎奏去後迄今已踰八月<lb/>
未奉　明㫖臣旦暮惶惶延頸以待内積悲痛之<lb/>
鬱外遭窘局之苦新患交乗舊病彌篤方寸既亂<lb/>
神氣益昏目眩耳聵一切世事皆如夢寐今雖抑<lb/>
<pb n="KR4e0157_SBCK_008-19a"/>
情強䖏不過閉門伏枕呻吟喘息而已豈能供職<lb/>
盡分為　陛下巡撫一方乎夫人臣竭忠委命以<lb/>
赴　國事及事之定乃故使之不得一省其親之<lb/>
疾是沮義士之志而傷孝子之心也且　陛下既<lb/>
以許之又復拘之亦何以信於後臣素貪戀官爵<lb/>
志在進取亦非髙潔獨行甘心寂寞者徒以疾患<lb/>
纒體哀苦切心不得已而為此今亦未敢便求休<lb/>
退惟乞暫回田里一省父疾經營母葬臣亦因得<lb/>
就醫調理少延喘息苟情事稍伸病不至甚即當<lb/>
<pb n="KR4e0157_SBCK_008-19b"/>
奔走赴　闕終效犬馬昔人所謂報劉之日短盡<lb/>
忠扵　陛下之日長也臣不勝哀痛號呼懇切控<lb/>
籲之至具本又於正徳十五年三月二十五日差<lb/>
舍人王鼐齎奏去後迄今復六月未奉　明㫖臣<lb/>
之痛苦刻骨剜心憂病纒結與死為鄰已無足論<lb/>
而臣父衰疾日亟呻吟牀蓆思臣一見晝夜涕洟<lb/>
毎得家書號慟顛殞蘓而復絶夫虎狼惡獸尚知<lb/>
父子烏鳥㣲禽猶懷反哺今臣父病狼狽至此惟<lb/>
欲望臣一歸而臣乃依依貪戀官爵未能决然迯<lb/>
<pb n="KR4e0157_SBCK_008-20a"/>
去是禽獸之不若何以立身於天地乎夫人之大<lb/>
倫内則父子外則君臣事君以忠事父以孝不忠<lb/>
不孝為天下之大戮縦復幸免　國憲然既辱於<lb/>
禽獸則生不如死臣之歸省父疾在　朝廷視之<lb/>
則一人之私情自臣身言之則一生之大節徃者<lb/>
寍藩之變臣時欲歸省父疾然　宗社危急呼吸<lb/>
之間存亡攸係故臣捐九族之誅委身以死　國<lb/>
難時則君臣之義為重今　國難已平兵戈巳息<lb/>
臣待罪廵撫不過素餐尸位以苟歲月而臣父又<lb/>
<pb n="KR4e0157_SBCK_008-20b"/>
衰老病篤若此尚爾貪戀禄位而不去此尚可以<lb/>
為子乎不可以爲子者尚可以為臣乎臣今待罪<lb/>
廵撫若不請而迯竊恐傳聞逺邇驚駭視聼夫人<lb/>
臣死　君之難則捐其九族之誅而不恤至其急<lb/>
父之危則亦捐其一身之戮而不顧今復候　命<lb/>
不至臣必冒死逃歸若　朝廷憫其前後懇迫之<lb/>
請赦而不戮臣死且圖<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>結若遂正以　國典臣<lb/>
獲一見老父而死亦瞑目於地下矣臣不勝痛隕<lb/>
苦切號控哀祈之至除冒死一而移疾舟次沿途<lb/>
<pb n="KR4e0157_SBCK_008-21a"/>
問醫待罪候　命外縁係四乞　天恩歸省父疾<lb/>
囬籍待罪事理為此具本奏　聞<lb/>
　　開豁軍前用過錢糧疏<hi>十五年九月𥘉四日</hi>
照得先因寜王變亂該臣備行南贛等府起調各<lb/>
項官軍兵快人等追勦合用粮餉等項就仰聼將<lb/>
在官錢粮支給間隨據吉安府申為䖏置軍餉事<lb/>
開稱動調兵快數萬本府錢粮數少乞為急䖏等<lb/>
情已經通行各府速將見貯不拘何項錢粮以三<lb/>
分為率内將二分解赴軍前接濟外續為地方事<lb/>
<pb n="KR4e0157_SBCK_008-21b"/>
臣又㸔得各䖏軍兵雖已起調但前項事情係<lb/>
國家大難存亡所關誠恐兵力不敷未免誤事又<lb/>
行牌仰各該官司即選父子鄊兵在官操練聼將<lb/>
官錢支作口粮候臣另有明文一至隨即啓行去<lb/>
後續照前項首惡并其謀黨俱已擒斬原調各䖏<lb/>
軍兵乆巳散歸就經備行江西布政司通將各府<lb/>
州縣自用兵日起至於掣兵日止用過一應在官<lb/>
錢糧等項逐一查明造報以慿施行未報查催間<lb/>
又據江西按察司呈爲緊急軍情事開稱先准江<lb/>
<pb n="KR4e0157_SBCK_008-22a"/>
西布政司照會正徳十四年十月𥘉一日該䝉户<lb/>
部貟外郎黄著案驗内開䝉本部題奉　欽依差<lb/>
在軍前整理糧草今照各哨官軍俱集江西省城<lb/>
又聞　聖駕亦將征討跟随官軍未知數目駐劄<lb/>
月日未知乆近所有粮料草束合仰備行本司掌<lb/>
印等官從長設法䖏置或支動在官銀兩選委能<lb/>
幹官員趂早多買粮草預備支應庶無失誤等因<lb/>
到司彼時廵按御史唐龍未到本院押解逆犯宸<lb/>
濠等在途查得江西省城司府及南新二縣并南<lb/>
<pb n="KR4e0157_SBCK_008-22b"/>
康二府庫蔵俱𬒳寍賊搶刼空虚無從措置誠恐<lb/>
臨期失誤就經㑹同江西布政司一面議借軍門<lb/>
發候觧京贓銀及南昌府縣追到官本等銀給發<lb/>
委官汪憲等各領買辦粮草供應一面議將各府<lb/>
派銀接濟縁由㑹呈本院奉批俱准議造册繳報<lb/>
查考等因依奉除南康九江南昌三府縣殘破未<lb/>
派備行撫州等十府動支在官銀兩接濟續因起<lb/>
解首惡宸濠等并逆黨宫眷等項及𥙷還原借解<lb/>
京賊銀官本等銀緊急又經㑹呈議行各該府縣<lb/>
<pb n="KR4e0157_SBCK_008-23a"/>
暫借在官銀兩前来應濟共計用過銀九千七百<lb/>
七十一兩四錢其餘見存銀兩俱係該解之數悉<lb/>
行各府差人領囬聼其收解外呈乞施行等因到<lb/>
臣㸔得所呈前項供應粮料買辦草料及自臣起<lb/>
兵以来費用過錢粮中間多係京庫折銀及兊准<lb/>
粮米等項俱係支給賞勞兵快人等及供應北来<lb/>
官軍并犒賑軍民緊急支用計出無聊事非得已<lb/>
别無浪費分文據法似應措𥙷但今兵荒殘破之<lb/>
餘庫蔵無不空虚小民無不凋敝逺近人情洶洶<lb/>
<pb n="KR4e0157_SBCK_008-23b"/>
方求公帑賑濟若復派𥙷必致變生不測其聼解<lb/>
賊贓官本等銀實係寧賊搶刼官庫積蓄刻剥小<lb/>
民脂膏相應存留以救困竭今又盡數觧京地方<lb/>
空匱委果巳極查得各䖏用兵請給　内帑或借<lb/>
别省錢粮接濟邇者寧賊非常之變事起倉卒雖<lb/>
𣣔請給　内帑勢有不及後蒙該部議准許於廣<lb/>
東軍餉銀内支取十萬隨幸賊勢平定前項准借<lb/>
銀兩亦遂停止分毫不曾取用伏望　皇上憫念<lb/>
地方師旅饑饉之餘民窮財盡困苦已極近又加<lb/>
<pb n="KR4e0157_SBCK_008-24a"/>
以水災為患流離益甚乞　敕該部查照轉行江<lb/>
西布按二司將自用兵以来支取用費過各該府<lb/>
縣京庫折銀及兊准糧米等項通行查明各計若<lb/>
干照數開豁免行追𥙷仍仰備造文册<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>部查考<lb/>
庶軍民得以少蘇而地方可免於意外之虞矣<lb/>
　　徴收秋糧稽遅待罪䟽<hi>十五年十二月𥘉十日</hi>
據江西布政司呈准布政使陳䇿等咨照得正徳<lb/>
十四年稅糧先准叅議周文光奉户部勘合派屬<lb/>
徴解隨因　聖駕南巡各府州縣官俱集省城聼<lb/>
<pb n="KR4e0157_SBCK_008-24b"/>
用前項錢糧不暇追徴正徳十五年正月𥘉二日<lb/>
蒙巡按江西監察御史唐龍案驗爲乞救兵燹窮<lb/>
民以固邦本事該巡撫蘇松都御史李充嗣題稱<lb/>
江西變亂南昌南康九江等府首𬒳燒刼其餘府<lb/>
縣大軍臨省供應浩繁要將該年稅粮盡行停免<lb/>
等因備行分守南昌五道勘議得南昌府南新二<lb/>
縣𬒳害深重應免糧差三年其餘州縣并瑞州等<lb/>
一十二府屬縣俱應免粮差二年囬報到司即轉<lb/>
呈本院具題外本年二月内續蒙　欽差户部貟<lb/>
<pb n="KR4e0157_SBCK_008-25a"/>
外郎龍誥案驗爲儧運粮儲事備行本司督催該<lb/>
年兊淮錢粮交兊遵依節行催徴間本年三月𥘉<lb/>
五日隨准漕運衙門照劄坐到兊軍本色米八萬<lb/>
石折色米三十二萬石改兊米一十七萬石毎石<lb/>
連耗折銀七錢備行作急徴完起運本月二十八<lb/>
日又䝉撫按衙門案驗爲地方極疲速賜　恩恤<lb/>
以安邦本事該南京工科給事中王紀等奏奉<lb/>
欽依自正徳十四年以前一應錢粮果係小民拖<lb/>
欠未完的俱准暫且停徴還着各該官司設法賑<lb/>
<pb n="KR4e0157_SBCK_008-25b"/>
濟毋視虚文欽遵通行外又䝉貟外郎龍誥案牌<lb/>
將粮里嚴加杖併急如星火小民紛紛援例赴司<lb/>
告豁呈蒙撫按衙門批行本司給示曉諭納粮人<lb/>
户先將兊軍徴解小民方肯完納轉行叅議魏彦<lb/>
昭督運續因本官去任又經呈批叅政邢珣暫管<lb/>
督兊本官於五月二十日徧歷催儧通將徴完本<lb/>
色米八萬石兊完起運訖其折色銀兩催據廣信<lb/>
等府屬縣陸續徴解近於十一月十三等日抄奉<lb/>
漕運衙門照劄備行本司將兊運折色銀三十四<lb/>
<pb n="KR4e0157_SBCK_008-26a"/>
萬三千兩務要徴完足數差官恊同運官解部等<lb/>
因依奉通行外今照該年稅粮委因事變兵荒經<lb/>
理不前及專管提督官貟更代不常况奉部院明<lb/>
文徴免不一小民不服輸納官府掣肘難行因而<lb/>
稽延若不預將前情轉逹誠恐查究罪及未便等<lb/>
因備呈到臣竊照江西錢粮小民所以不肯輸納<lb/>
與有司所以難於追徴者其故各有三而究其罪<lb/>
歸則責實在臣何者宸濠之叛首以偽檄除租要<lb/>
結人心臣時起兵旁郡恐其扇惑即時移文逺近<lb/>
<pb n="KR4e0157_SBCK_008-26b"/>
宣布　朝廷恩徳蠲其租賦許以奏免諭以君臣<lb/>
之分激其忠義之心百姓丁壯出戰老弱居守既<lb/>
而旱災益熾民困益迫然而小民不即離散者以<lb/>
臣既為奏請雖　明㫖未下皆謂　朝廷必能免<lb/>
其租稅尚可忍死以待也夫危急之際則㗖之免<lb/>
租以竭其死力事平之後又罔民而刻取之人懐<lb/>
怨忿不平此其不肯輸納之故一也及宸濠之亂<lb/>
稍定而大軍隨至供饋愈煩誅求愈急其顛連困<lb/>
踣之狀臣於前　奏巳畧言之百姓不任其苦強<lb/>
<pb n="KR4e0157_SBCK_008-27a"/>
者竄而為宼弱者匿而為奸繼而水災助禍千里<lb/>
之民皆為魚鼈號哭載途喧騰求賑其時臣等既<lb/>
無帑藏之儲又無倉廪可發所以綏勞撫定之者<lb/>
更無别計惟以　奏免租稅為言百姓睊睊胥䜛<lb/>
謂命在旦夕不能救我而徒曰免稅免稅豈可待<lb/>
邪蓋其心以爲免稅巳不待言尚恨其無以賑之<lb/>
也已而旣不能賑又從而追納之人怨益深不平<lb/>
愈甚此其不肯輸納之故二也當大軍之駐省臣<lb/>
等趨走奔命日不暇給亦以爲既有前奏則賦稅<lb/>
<pb n="KR4e0157_SBCK_008-27b"/>
必在所免不復申請其時廵撫蘇松等䖏都御史<lb/>
李充嗣奏稱江西首𬒳宸濠之害乞將該年稅糧<lb/>
軍需等項俱行停免該户部覆題奉　聖㫖是各<lb/>
𬒳害地方著撫按官嚴督所屬用心設法賑濟欽<lb/>
此又該給事中王紀奏本部覆題奉　聖㫖是這<lb/>
地方委的疲因已極自正徳十四年以前一應錢<lb/>
粮果係小民拖欠未完的俱准暫且停徴還着各<lb/>
該官司設法賑濟毋視虚文欽此俱欽遵該部備<lb/>
咨前来臣等正苦百姓呶呶咨文一至如解倒懸<lb/>
<pb n="KR4e0157_SBCK_008-28a"/>
即時宣布百姓聞之歡聲雷動逓相傳告旦夕之<lb/>
間深山窮谷無不畢逹自是而後堅守蠲免之說<lb/>
雖部使督臨或遣人下鄊催促小民悉以爲詐妄<lb/>
群起而驅縛之催徴之令不復可行此其不肯輸<lb/>
納之故三也郡縣之官親見百姓之困苦又當震<lb/>
蕩顛危之日懼其爲變其始惟恐百姓不信免租<lb/>
之說指天畫地誓以必不食言既而時事稍平則<lb/>
盡反其說而徴之固巳不能出諸其口矣况從而<lb/>
鞭笞捶撻之其遽忍乎此其難於追徴之故一也<lb/>
<pb n="KR4e0157_SBCK_008-28b"/>
三司各官舊者既𬒳驅脅新者陸續而至至則正<lb/>
當優攘分投供應四出送迎官離其職吏失其守<lb/>
紏結紛拏事無專責如羣手雜繰於亂絲之中東<lb/>
牽西絆莫知端緒既而部使驟臨𣣔於旬月之間<lb/>
督併完集神輸鬼運有不能矣此其難於追徴之<lb/>
故二也夫背信而行勢巳不順若使民間尚有可<lb/>
徴之粟必不得巳剜剥而取之忍心者尚或能辦<lb/>
也而民之瘡痍巳極矣實無可輸之物矣别夫離<lb/>
婦棄子鬻女有耳者不忍聞有目者不忍睹也如<lb/>
<pb n="KR4e0157_SBCK_008-29a"/>
是而必𣣔驅之死地其將可行乎此其難於追徴<lb/>
之故三也夫小民之不肯輸納既如彼而有司之<lb/>
難於追徴又如此後値部使身臨坐併急於風火<lb/>
百姓怨謗紛騰洶洶思亂復如將潰之隄臣於其<lb/>
時慮恐變生不測謂各官與其激成地方之禍無<lb/>
益　國事身膏草野以貽　朝廷之憂孰若姑靖<lb/>
地方寧以一身當遅慢之戮乎因諭各官追徴毋<lb/>
急以紓民怨各官内迫於部使外窘於窮民上調<lb/>
下輯如居顛屋之下東撑則西頽前文則後圯強<lb/>
<pb n="KR4e0157_SBCK_008-29b"/>
顔陵詬之辱掩耳怨憝之言身營閭閻之下口說<lb/>
田野之間曉以京儲之不可缺諭以　國計之不<lb/>
得巳或轉爲借貸或敎之典拆忍心於捶骨剥脂<lb/>
之痛而浚其血閉目於析骸食子之惨而責其逋<lb/>
共計江西十四年分兊軍本色米八萬石折色米<lb/>
三十二萬石改兊米一十七萬石臣始度其勢以<lb/>
爲决無可完之理其後數月之間亦復陸續起解<lb/>
完納是皆出於意料之外在各官誠窘局艱苦疲<lb/>
瘁巳極亦可謂之勞而有功矣今聞部使叅奏且<lb/>
<pb n="KR4e0157_SBCK_008-30a"/>
將不免於罪臣竊寃之昔之人固有催科政拙而<lb/>
自署下考者亦有矯制發廪而願受其辜者各官<lb/>
之以此獲罪固亦其所甘心但始之因叛亂旱荒<lb/>
而為之　奏免者臣也繼之因水災兵困而復爲<lb/>
申　奏者臣也又繼之因　朝廷兩有停徴賑貸<lb/>
之　㫖而為之宣布於衆者亦臣也又繼之慮恐<lb/>
激成禍變而諭令各官從權緩徴者又臣也是各<lb/>
官之罪皆臣之罪也今使各官當遅慢之責而臣<lb/>
獨幸免臣竊恥之夫司國計者慮京儲之空匱𣣔<lb/>
<pb n="KR4e0157_SBCK_008-30b"/>
重徴收後期者之罪而有罰俸降級之議此蓋切<lb/>
於謀國忠於事君者之不得已也亦豈不念江西<lb/>
小民之困苦與各官之難為㢤顧𣣔警衆集事創<lb/>
前而戒後固有不得不然者正所謂救焚身之患<lb/>
不遑恤毛髮之焦攻心腹之疾不得避針灼之苦<lb/>
耳伏望　皇上憫各官之罪出於事勢之無已特<lb/>
從青災肆赦之典寛而宥之則法雖若屈而理亦<lb/>
未枉必謂行令之始不𣣔苟撓則各官之罪實由<lb/>
於臣即請貶削臣之禄秩放還田里以伸　國議<lb/>
<pb n="KR4e0157_SBCK_008-31a"/>
如此則不惟情法兩得而臣亦可以藉口江西之<lb/>
民免於欺上罔下之耻矣臣不勝惶懼待罪之至<lb/>
縁係徴收秋粮稽遅待罪事理為此具本請　㫖<lb/>
　　巡撫地方疏<hi>十五年四月二十五日</hi>
據江西布政司呈奉臣案驗照得本院前任巡撫<lb/>
衙門近遭兵火廢毁兼以地址僻隘低窪毎遇淋<lb/>
雨潢潦浸灌見今本院在於都司貢院諸䖏衙門<lb/>
寄駐遷徙不常居無定止人無定向妨政失體深<lb/>
為未便合行議取為此仰抄案囬司即便㑹同都<lb/>
<pb n="KR4e0157_SBCK_008-31b"/>
按二司官從長議查省城官民沒官房屋及革毀<lb/>
一應衙門可以拆脩改造者會議停當呈来定奪<lb/>
毋得違錯等因依奉㑹同都指揮僉事王繼善按<lb/>
察使伍文定議得前項衙門先年建於永和門内<lb/>
僻在一隅地勢低窪切近東湖一遇淫雨輙遭浸<lb/>
漫近因大軍駐劄人馬作踐俱各倒塌及查巡按<lb/>
衙門亦皆年乆朽爛偪側俱難居住𣣔擇地蓋造<lb/>
縁今地方兵荒之後取之於官則官庫空竭歛之<lb/>
於民則民窮財盡反覆思惟無従措置查得承奉<lb/>
<pb n="KR4e0157_SBCK_008-32a"/>
司并織造機房各一所係是没官之數俱各空閒<lb/>
地勢頗髙規模頗廣合無呈請將呈奉司暫改為<lb/>
都察院衙門機房改為巡按衙門委官相度趂時<lb/>
脩理如此則工費不繁民力少節實為兩便縁由<lb/>
呈詳到臣查得先為計䖏地方事該臣㑹同廵按<lb/>
御史唐龍議奏乞將抄沒寜府及各賊黨田地房<lb/>
屋令布按二司掌印及守巡并府縣官員從實覆<lb/>
查委係占奪百姓遵照　詔書内事理各給還本<lb/>
主管業及將於内官房酌量移改城樓窩鋪衙門<lb/>
<pb n="KR4e0157_SBCK_008-32b"/>
餘外田地山塘房屋仍令各官公同照依時估變<lb/>
賣價銀入官先儘撥𥙷南新二縣兊軍淮安京庫<lb/>
折銀粮米及王府禄米外有餘羡收貯布政司官<lb/>
庫用備緩急縁由㑹本具題去後未奉　明㫖今<lb/>
呈前来為照各項衙門果已廢毀當玆兵火之餘<lb/>
民窮財盡改創實難今該司議將前項没官房屋<lb/>
暫改不費於官不勞於民工省事易誠亦兩便似<lb/>
應准議除行該司一面委官趂時脩改暫且移駐<lb/>
以便聼理候民困既蘇財用充給之日力可改創<lb/>
<pb n="KR4e0157_SBCK_008-33a"/>
再行議䖏<lb/>
　　勦平安義叛黨䟽<hi>十六年五月十五日</hi>
據江西按察司按察使伍文定關稱奉臣批據南<lb/>
康府通判林寛安義縣知縣熊价奉新縣典史徐<lb/>
誠呈開俱奉本院𥿄牌及廵按御史唐龍朱節等<lb/>
計委追勦逆賊楊本榮等依奉前後誘捕及於沿<lb/>
湖各䖏敵戰擒斬共一百二十六名顆并於楊子<lb/>
橋巢内搜獲伊原助逆領授南昌䕶衛中千戸所<lb/>
印信一顆合就解呈奉批仰按察司會同都布二<lb/>
<pb n="KR4e0157_SBCK_008-33b"/>
司官將解到賊級紀驗賊犯鞫審明白解赴軍門<lb/>
以慿遵照欽奉　敕諭事理就行斬首示衆有功<lb/>
貟役分别等第呈来給賞施行并蒙巡按江西監<lb/>
察御史唐龍批按察司㑹同各掌印官審究及將<lb/>
有功官役并陣亡之人查明具招呈報又䝉巡按<lb/>
江西監察御史朱節批㸔得各犯罪惡貫盈致勤<lb/>
提督衙門調兵擒勦事情重大按察司㑹勘明白<lb/>
中間如有事出脅從情可矜疑者通具呈報等因<lb/>
依奉會同都指揮僉事髙厚左布政使陳䇿等議<lb/>
<pb n="KR4e0157_SBCK_008-34a"/>
得賊犯楊正賢等累世窮兇鄱湖劇患近復從逆<lb/>
幸而漏網嘯聚刼囚敵殺官兵滔天之罪逺近播<lb/>
聞通判林寛等克承方畧首事緝捕雖有小衂竟<lb/>
收成功知縣熊价到任甫及半月倉卒偶當其衝<lb/>
終能有備多所擒獲典史徐誠奉調領兵破賊適<lb/>
中機㑹署都指揮僉事馮勲鼓勇而前賊遂奔潰<lb/>
其典史周祐隂謀散黨隱然之蹟未可冺棄合無<lb/>
呈乞鈞裁将署都指揮僉事馮勲通判林寛知縣<lb/>
熊价典史徐誠俱優加犒奨林寛熊价仍旌其除<lb/>
<pb n="KR4e0157_SBCK_008-34b"/>
暴安民之勞典史周祐另行賞賚随征南昌前衛<lb/>
千戸馬喜新建縣縣丞黃仲仁南昌縣主簿陳紀<lb/>
安義縣主簿崔錠建昌縣稅課局大使江象安義<lb/>
縣領哨義官楊震七恊守縣治安義縣縣丞何全<lb/>
典史陳恒昭把截九里三渡南昌前衛指揮梁端<lb/>
千户周鎮俱量行犒勞其餘獲賊吏兵哨長保長<lb/>
總小甲人等查照近日告示事理分别等第一一<lb/>
給賞陣亡陣傷義兵程碧程魁七等俱各優恤其<lb/>
家給賞湯藥之費如此庶使有功者録而人知所<lb/>
<pb n="KR4e0157_SBCK_008-35a"/>
勸死事者酬而人無所憾矣仍行該府縣將逆賊<lb/>
楊正賢等妻男財産估變價銀脩築縣城尤為便<lb/>
益縁由同查過功次文册關繳到司備由轉呈到<lb/>
臣簿查正徳十五年十一月𥘉十日據江西按察<lb/>
司副使陳槐關稱原問犯人胡順并楊子橋等家<lb/>
屬財産通該查抄解報呈詳已批該司查照施行<lb/>
務得的實母致虧枉外續據安義縣申稱依奉拏<lb/>
獲楊子橋妻周氏男楊華五華七華八月保并伊<lb/>
同居親弟楊子樓收監起解間十二月二十二日<lb/>
<pb n="KR4e0157_SBCK_008-35b"/>
辰時不期子樓未獲男楊本榮統集百十餘徒各<lb/>
持鎗刀衝縣當同巡捕主簿崔錠督領機兵防禦<lb/>
彼賊勢勇打入獄門刼去楊華五等并原監楊正<lb/>
江楊紹鑑及别犯胡清等一十八名燒燬總甲張<lb/>
惟勝房屋刼掠鋪戸傅甫七等貨物随即起集哨<lb/>
長陳魁四等屯兵設法擒獲楊華五等仍舊收監<lb/>
一面追獲餘賊楊子樓等合行申報等情又據通<lb/>
判林寛呈稱首惡楊子榮楊華二等照舊立寨嘯<lb/>
聚批仰按察司㑹同各官議䖏随據該司呈稱依<lb/>
<pb n="KR4e0157_SBCK_008-36a"/>
奉㑹同署都指揮僉事王繼善左布政使陳䇿副<lb/>
使顧應祥等議得楊本榮等罪惡據法即當督兵<lb/>
擒捕但訪得楊姓一族稔惡從亂者有數若使兵<lb/>
刄一加未免玉石未辨合行該縣再諭楊本榮等<lb/>
作急投首庶㡬楊紹鑑等之罪可辨楊本榮之情<lb/>
可原若使負固不服即將稔惡賊黨指實申来議<lb/>
䖏呈詳到臣照得本院前年駐兵省城擒勦叛賊<lb/>
之後即𣣔移兵撲㓕逆黨楊子橋等彼因訪得各<lb/>
犯親族亦多良善連居若大兵一臨未免玉石俱<lb/>
<pb n="KR4e0157_SBCK_008-36b"/>
焚方爾遅疑當據楊子橋等自行投赴軍門本院<lb/>
仰體　朝廷好生之徳正𣣔保全一方之生靈當<lb/>
即遵照　詔書黄榜事理將子橋等量加杖責釋<lb/>
放囬家諭令改惡遷善其餘黨惡悉不根究外後<lb/>
因解京逆黨劉吉陳賢等供攀不巳　朝廷之意<lb/>
將復發兵加誅則恐失信於下將遂置而不問則<lb/>
一般從逆之人乃至極刑抄没而子橋等獨不畧<lb/>
加懲創亦何以警戒將来故照舊釋其黨從以示<lb/>
信獨行拘子橋以明罰其遷徙抄沒亦止及於子<lb/>
<pb n="KR4e0157_SBCK_008-37a"/>
橋一身　朝廷之䖏可謂仁至義盡矣為之親族<lb/>
黨與者正宜感激　朝廷浩蕩再生之恩皆宜争<lb/>
出到官輸誠効欵自相分别洗滌其既徃之愆而<lb/>
顯明其維新之善却乃畧不改創輒敢抗逆官府<lb/>
衝縣刼囚自求誅㓕據法論情已在必誅無赦但<lb/>
念中間良善尚多止因楊子橋同居稔惡之徒繆<lb/>
以危言激誘族黨扇惑鼓動以至於此恐亦非其<lb/>
本心今據三司各官呈議亦與所訪畧同准依所<lb/>
議姑且未即加兵就經批行該道守廵官先行分<lb/>
<pb n="KR4e0157_SBCK_008-37b"/>
别善惡令其親族素非同惡者自行告明官司各<lb/>
另屯住其被脅之人若能投首到官亦准免罪有<lb/>
能并力擒捕首惡送官者仍一體給賞俱限一月<lb/>
之内投首輸服若過期不出即將各犯背叛情由<lb/>
備細呈来以慿發兵勦㓕一面行仰該縣及各附<lb/>
近官司整集兵快義勇固守把截聼候本院進止<lb/>
仍備出告示曉諭逺近外續據通判林寛呈稱遵<lb/>
照明文宻喚楊姓良善户丁楊庸楊邦十五等七<lb/>
名到職示以禍福給以犒賞着令分别良善止捕<lb/>
<pb n="KR4e0157_SBCK_008-38a"/>
衝縣逆賊送官隨該楊庸等誘擒逆賊九名到縣<lb/>
又獲賊犯一十七名隨給牌面令通縣老人分投<lb/>
撫諭而各賊仍前立寨不服續又擒獲賊犯四名<lb/>
後聞官司要搗巢穴連夜鼓挾鄰族約有百十餘<lb/>
徒擄船奔入鄱陽湖𣣔即率兵追勦緣該縣空虚<lb/>
誠恐賊計中途囬鋒衝突未可輕出除差人飛報<lb/>
沿河保長立寨防勦一面牒府督率星子建昌都<lb/>
昌兵沿湖巡捕外呈乞施行等因據呈臣㑹同廵<lb/>
按御史等官㸔得賊既入湖良善已分正可四面<lb/>
<pb n="KR4e0157_SBCK_008-38b"/>
合兵追勦除行南昌守廵兵備點選兵快就行都<lb/>
司馮勲統領星夜前去跟躡賊踪設法勦捕就經<lb/>
批仰按察司即便通行該道守廵官及沿湖各該<lb/>
官司地方保甲人等一體集兵防勦追捕毋令逺<lb/>
竄貽患臣等又慮安義縣治單弱恐各賊乗虚歸<lb/>
刼另行牌調奉新縣典史徐誠選兵四百宻從間<lb/>
道星夜前去該縣㑹同知縣熊价恊力防勦又行<lb/>
牌仰各官於九姓良善之中挑選義勇武藝及於<lb/>
沿湖諸䖏起集習水壮健慣戰之人各官身自督<lb/>
<pb n="KR4e0157_SBCK_008-39a"/>
領宻取知因鄉導四路爪探或躡賊踪或截要路<lb/>
或歸防縣治張疑設伏聲東撃西一應事機俱聼<lb/>
從宜施行合用粮賞就於司府庫内原貯軍餉銀<lb/>
内支給及差官齎執　令旗令牌前去督押行事<lb/>
軍兵人等但有軍前不聼號令及退縮逗遛侵優<lb/>
良善者遵照　敕諭事理就以軍法從事各官俱<lb/>
要竭忠盡力慎重勇果殺賊立功以靖地方若畏<lb/>
避輕忽致賊滋蔓貽患地方軍令具存决難輕貸<lb/>
完日通將擒斬功次獲功人員等項一併開報以<lb/>
<pb n="KR4e0157_SBCK_008-39b"/>
慿施行去後今呈前因照得臣先節該欽奉　敕<lb/>
諭但有盗賊生發即便設法調兵勦殺聼爾随宜<lb/>
䖏置欽此欽遵除將前項有功官貟支兵人等及<lb/>
陣亡𬒳傷等項俱准議於南昌府動支本院貯庫<lb/>
支剰軍餉銀兩除已犒奨給賞優恤外其未經奨<lb/>
犒給賞優恤者批仰該司查照等第逐一𥙷給賊<lb/>
屬男婦估價變賣銀兩亦准脩築該縣城垣支用<lb/>
擒獲賊犯鞫問明白仍解軍門斬首示衆斬獲賊<lb/>
級行令造册繳報并行巡按衙門知㑹外臣等議<lb/>
<pb n="KR4e0157_SBCK_008-40a"/>
照叛黨楊正賢等肆其兇獷之習恃其族類之繁<lb/>
稔惡一方流刼逺近既積有世代比復興兵助逆<lb/>
脫漏誅殄畧無悔創乃敢攻縣刼獄聚衆稱亂惡<lb/>
貫滿盈天怒人怨遂爾一旦掃㓕在　朝廷固猶<lb/>
疥癬之搔爬在江西實亦疽癰之潰决巡按御史<lb/>
唐龍朱節運謀監督而按察使伍文定布政使陳<lb/>
䇿等相與恊議賛畫都指揮馮勲及通判林寛知<lb/>
縣熊价等又各趨事効命并力于下論各勞績皆<lb/>
宜旌録臣守仁卧病待罪之餘僅存喘息幸賴諸<lb/>
<pb n="KR4e0157_SBCK_008-40b"/>
臣苟免咎愆縁係勦平叛黨事理為此具本題<lb/>
知<lb/>
　　乞便道歸省䟽<lb/>
臣於正徳十六年六月十六日欽奉　敕㫖以爾<lb/>
昔能勦平亂賊安靖地方朝廷新政之𥘉特玆<lb/>
召用　敕至爾可馳驛来京毋或稽遅欽此欽遵<lb/>
巳於本月二十日馳驛起程外竊念臣自兩年以<lb/>
来四上歸省之　奏皆以親老多病懇乞暫歸省<lb/>
視實皆出於人子迫切之至情而其時復以權姦<lb/>
<pb n="KR4e0157_SBCK_008-41a"/>
當事䜛嫉交興非獨臣之愚悃無由自明且慮變<lb/>
起不測身罹曖昧之禍冀得因事退歸父子苟全<lb/>
首領於牖下故其時雖以暫歸為請而實有終身<lb/>
丘壑之念矣既而　宗社有靈天啓　神聖入承<lb/>
大統華故鼎新親賢任舊向之為讒嫉者皆巳誅<lb/>
斥畧盡陽徳興而公道顯臣於斯時固已欣然改<lb/>
易其退遁之心矣當明良之㑹　聖人作而萬物<lb/>
睹天下之士孰不顒然有觀光之願而况臣之方<lb/>
在憂危驟獲申雪者若出䧟穽而登之春臺其為<lb/>
<pb n="KR4e0157_SBCK_008-41b"/>
喜幸感激何啻百倍豈不𣣔朝發夕至以一快其<lb/>
拜舞踴躍之私歸戴向徃之誠乎顧臣父既老且<lb/>
病頃遭䜛搆之厄危疑震恐洶洶朝夕常有父子<lb/>
不及相見之痛今幸脫洗殃咎復睹天日父子之<lb/>
情固思一見顔面以叙其悲惨離隔之懐以盡菽<lb/>
水懽欣之樂况臣取道錢塘迂程鄉土止有一日<lb/>
此在親交之厚將不能已於情而况父子天性之<lb/>
愛重以連年苦切之思乎故臣之此行其冒罪歸<lb/>
省亦情理之所必不容巳者然不以之明請於<lb/>
<pb n="KR4e0157_SBCK_008-42a"/>
朝而私竊行之是欺　君也懼稽延之戮而忍割<lb/>
情於所生是忘父也欺　君者不忠忘父者不孝<lb/>
世固未有不孝於父而能忠於其　君者也故臣<lb/>
敢冒罪以請伏望　皇上以孝為治範圍曲成特<lb/>
寛稽命之誅使臣得以少伸烏鳥之私臣死且圖<lb/>
㗸結臣不勝惶懼懇切之至<lb/>
　　辭封爵普　恩賞以彰國典䟽<hi>嘉靖元年正月𥘉十</hi>
<hi>日</hi>
南京兵部尚書王守仁謹　奏為辭免封爵普<lb/>
<pb n="KR4e0157_SBCK_008-42b"/>
恩賞以彰國典事臣於正徳十六年十二月十九<lb/>
等日節准兵部吏部咨俱為捷音事節該題奉<lb/>
聖㫖江西反賊勦平地方安定各該官貟功績顯<lb/>
著你部裏既㑹官集議分别等第明白王守仁封<lb/>
伯爵給與誥劵子孫世世承襲照舊參賛機務欽<lb/>
此王守仁封新建伯奉天翊衛推誠宣力守正文<lb/>
臣特進光禄大夫柱國還兼南京兵部尚書照舊<lb/>
參賛機務歳支禄米一千石三代并妻一體追封<lb/>
欽此前後備咨到臣俱欽遵外臣聞　命驚惶莫<lb/>
<pb n="KR4e0157_SBCK_008-43a"/>
知攸措竊念臣以凢庸誤受　國恩在正徳𥘉年<lb/>
以狂言𬒳譴　先帝察其無他隨加收錄荐陟清<lb/>
顯繆膺軍旅之寄猥承廵撫之令後値寜藩肇變<lb/>
臣時適嬰禍鋒義當死難不量勢力與之掎角賴<lb/>
朝廷威靈幸無覆敗既而䜛言朋興㡬䧟不測臣<lb/>
之心事未及自明　先帝登遐無階控籲乃幸天<lb/>
啓　神聖　陛下龍飛開臣於覆盆之下而照之<lb/>
以日月憫惻慰勞至勤　詔㫖憐其烏鳥之情使<lb/>
得歸省推　大孝之仁優之以存問超歷常資授<lb/>
<pb n="KR4e0157_SBCK_008-43b"/>
以留都本兵之任懇䟽辭免　慰㫖益勤在昔名<lb/>
臣碩輔鮮有獲是於其君者而况於臣之卑鄙淺<lb/>
劣亦將何以堪此乎今又加以封爵之崇臣懼功<lb/>
微賞重無其實而冒其名憂禍敗之將及也夫人<lb/>
主於嚬笑之微不以假於匪人而况爵賞之重乎<lb/>
人臣之事君也先其事而後其食食且不可而况<lb/>
於封爵乎且臣之所以不敢受爵其說有四然亦<lb/>
不敢不為　陛下一陳其實矣寜藩不軌之謀積<lb/>
之十數年矣持滿應機而發不旬月而敗此非人<lb/>
<pb n="KR4e0157_SBCK_008-44a"/>
力所及也上天之意厭亂思治將啓　陛下之神<lb/>
聖以中興太平之業故蹶其謀而奪之魄斯固上<lb/>
天之為之也而臣𣣔冒之是叨天之功矣其不敢<lb/>
受者一也先寧藩之未變　朝廷固已隂覺其謀<lb/>
故改臣以提督之任假臣以便宜之權使據上游<lb/>
以制其勢故臣雖倉卒遇難而得以從宜調兵與<lb/>
之從事當時帷幄謀議之臣則有若大學士楊廷<lb/>
和等該部調度之臣則有若尚書王瓊等是皆有<lb/>
先事禦備之謀所謂發縦指示之功也今諸臣未<lb/>
<pb n="KR4e0157_SBCK_008-44b"/>
蒙顯褒而臣獨冒膺重賞是掩人之善矣其不敢<lb/>
受者二也變之𥘉起勢熖焻熾人心疑懼退沮當<lb/>
時首從義師自伍文定邢珣徐璉戴徳孺諸人之<lb/>
外又有知府陳槐曾璵胡堯元等知縣劉源清馬<lb/>
津傅南喬李羙李楫及楊材王冕顧佖劉守緒王<lb/>
軾等鄉官都御史王懋中編脩鄒守益御史張鰲<lb/>
山伍希儒謝源等諸人臣今不能悉數其間或摧<lb/>
鋒䧟陣或遮邀伏撃或賛畫謀議監録經紀雖其<lb/>
平日人品或有清濁髙下然就玆一事而言固亦<lb/>
<pb n="KR4e0157_SBCK_008-45a"/>
咸有捐軀効死之忠戮力勤王之績所謂同功一<lb/>
體者也今賞當其功者固已有之然施不酬勞之<lb/>
人尚多也其帳下之士若聼選官雷濟已故義官<lb/>
蕭禹致仕縣丞龍光指揮髙睿千戸王佐等或詐<lb/>
為兵檄以撓其進止壊其事機或偽書反間以離<lb/>
其心腹散其黨與隂謀秘計盖有諸將士所不與<lb/>
知而辛苦艱難亦有諸部領所未嘗歷者臣於捷<lb/>
奏本内既不敢瑣瑣煩瀆今聞紀功文册復為改<lb/>
造者多所刪削其餘或力戰而死於鋒鏑或犯難<lb/>
<pb n="KR4e0157_SBCK_008-45b"/>
而委於溝渠陳力効能者尤不可以枚舉是皆一<lb/>
時號召之人臣於顛沛搶攘之際今巳多不能記<lb/>
憶其姓名籍貫復有舉人冀元亨者為臣勸說寧<lb/>
濠反為奸黨搆䧟竟死獄中以忠受禍為賊報讎<lb/>
抱冤齎恨實由於臣雖盡削臣職移報元亨亦無<lb/>
以贖此痛此尤傷心惨目負之於㝠㝠之中者夫<lb/>
倡義調兵雖起於臣然猶有先事者為之指措而<lb/>
戮力成功必賴於衆則非臣一人之所能獨濟也<lb/>
乃今諸將士之賞尚多未稱而臣獨蒙冒重爵是<lb/>
<pb n="KR4e0157_SBCK_008-46a"/>
襲下之能矣其不敢受者三也夫周公之功大矣<lb/>
亦臣子之分所當爲况區區犬馬之㣲勞又皆偶<lb/>
逢機㑹幸而集事者奚足以爲功乎臣世受　國<lb/>
恩虀身粉骨亦無以報繆當提督重任承乏戎行<lb/>
苟免鰥曠况又超擢本兵既已叨冒踰分且臣近<lb/>
年以来憂病相仍神昏志散目眩耳聾無復可用<lb/>
於世兼之親族顛危命在朝夕又不度徳量分自<lb/>
知止足乃冒昧貪進據非其有是忘已之耻矣其<lb/>
不敢受者四也夫殃莫大於叨天之功罪莫甚於<lb/>
<pb n="KR4e0157_SBCK_008-46b"/>
掩人之善惡莫深於襲下之能辱莫重於忘已之<lb/>
耻四者備而禍全故臣之不敢受爵非敢以辭榮<lb/>
也避禍焉爾已伏願　陛下鑒臣之辭出於誠懇<lb/>
收還　成命容臣以今職終飬老親苟全餘喘於<lb/>
林下以所以濫施於臣者普於衆以明賞罰之典<lb/>
以彰大小之功以慰不均之望以勵將来効忠赴<lb/>
義之臣臣死且不朽矣不勝受　恩感激懇切願<lb/>
望之至縁係辭免封爵普　恩賞以彰國典事理<lb/>
謹具本題<lb/>
<pb n="KR4e0157_SBCK_008-47a"/>
　　再辭封爵普　恩賞以彰國典疏<hi>嘉靖元年</hi>
臣於正徳十六年十二月節准兵部吏部咨節該<lb/>
題奉　聖㫖江西反賊勦平地方安静各該官貟<lb/>
功績顯著你部裏既㑹官集議分别等第明白王<lb/>
守仁封伯爵給與誥劵子孫世世承襲照舊參賛<lb/>
機務欽此王守仁封新建伯奉天翊運推誠宣力<lb/>
守正文臣特進光禄大夫柱國還兼南京兵部尚<lb/>
書照舊參賛機務歳支禄米一千石三代并妻一<lb/>
體追封欽此臣聞命驚惶竊懼功㣲賞重禍敗將<lb/>
<pb n="KR4e0157_SBCK_008-47b"/>
及已經具本辭免去後隨於嘉靖元年七月十九<lb/>
日准吏部咨該臣奏前事節奉　聖㫖論功行賞<lb/>
古今令典詩書所載具可考見卿倡義督兵勦除<lb/>
大患盡忠報國勞績可嘉特加封爵以昭公義宜<lb/>
勉承恩命所辭不允該部知道欽此欽遵臣以積<lb/>
惡深重禍延先人臣方㷀然瘠疚僅未殞絶聞<lb/>
命悸慄魂魄散亂已而伏塊沉思臣以㣲勞冐膺<lb/>
重賞所謂叨天之功掩人之善襲下之能忘已之<lb/>
耻者臣於前奏已具陳之矣然而　聖㫖殷優獨<lb/>
<pb n="KR4e0157_SBCK_008-48a"/>
加於臣餘皆未䝉採録者豈以江西之功果臣一<lb/>
人之所能獨辦乎　朝廷爵賞本以公於天下而<lb/>
臣以一身掠衆羙而獨承之是臣擁閼　朝廷之<lb/>
大澤而使天下有不均之望也罪不滋重已乎夫<lb/>
廟堂之賞　朝廷之議也臣不敢僣及至於臣所<lb/>
相與恊力同事之人則有不得不為一申白者古<lb/>
者賞不踰時𣣔人速得為善之報也今効忠赴義<lb/>
之士延頸而待已三年矣此而更不一言事日已<lb/>
逺而意日已衰誰復有為之論列者故臣輒敢割<lb/>
<pb n="KR4e0157_SBCK_008-48b"/>
痛忍哀冐斧鉞而控籲氣息奄奄之中忽不自覺<lb/>
其言之躁妄亦其事有所感於昔而情有所激於<lb/>
其中也竊惟宸濠之變實起倉卒其氣勢張皇積<lb/>
威凌刼雖在數千里外無不震駭失措而况江西<lb/>
諸郡縣近切剥牀觸目皆賊兵隨䖏有賊黨當此<lb/>
之時臣以逆旅孤身舉事其間雖仰仗　威靈以<lb/>
號召逺近然而未受廵撫之　命則各官非統屬<lb/>
也未奉討賊之　㫖其事乃義倡也若使其時郡<lb/>
縣各官果懐畏死偷生之心但以未有成命各保<lb/>
<pb n="KR4e0157_SBCK_008-49a"/>
土地為辭則臣亦可何如㢤然而聞臣之調即皆<lb/>
感激奮勵或提兵而至或挺身而来是非真有捐<lb/>
軀赴難之義戮力報主之忠孰肯甘粉虀之禍從<lb/>
赤族之誅蹈必死之地以希萬一難冀之功乎然<lb/>
則凢在與臣共事者皆有忠義之誠者也夫均秉<lb/>
忠義之誠以同赴　國難而功成行賞臣獨當之<lb/>
人將不食其餘矣此臣所為不敢受也且宸濠之<lb/>
變天實隂奪其魄而摧敗之速是以功成之後不<lb/>
復以此同事諸人者為庸使其時不幸而一蹶塗<lb/>
<pb n="KR4e0157_SBCK_008-49b"/>
地則粉身㓕族之慘亦同事諸人者自當之乎將<lb/>
猶可以藉衆議之解救而除免之乎夫下之人犯<lb/>
必死之難以赴義則上之人有必行之賞以報功<lb/>
今臣獨崇爵而此同事諸人者乃或賞或否或不<lb/>
行其賞而并削其績或賞未及播而罰已先行或<lb/>
虚受陞職之名而因使退閒或冒蒙不忠之號而<lb/>
隨以廢斥由此言之亦何苦捐身赴義以来此呶<lb/>
呶之口而自求無實之殃乎乃不若退縮引避反<lb/>
可以全身逺害安䖏富貴而逭於衆口之誹也夫<lb/>
<pb n="KR4e0157_SBCK_008-50a"/>
披堅執銳身親行伍以及期赴難而猶不免於不<lb/>
忠之罰則容有托故推奸坐而觀望者又將何以<lb/>
加之今不彼之議而獨此之察則已過矣昔人有<lb/>
蹊田而奪牛者君子以為蹊田固有責而奪牛則<lb/>
已甚今人驅牛以耕我之田既種且獲矣而追究<lb/>
其耕之未盡善也復從而奪之牛無乃太逺於人<lb/>
情乎方今議者或以某也素貪而鄙某也素躁而<lb/>
狂故雖有功而當抑其賞雖有勞而不贖其罪噫<lb/>
是亦過矣當宸濠之變撫按三司等官咸𬒳驅縛<lb/>
<pb n="KR4e0157_SBCK_008-50b"/>
或死或從其餘大小之職近者就縻逺者逃潰矣<lb/>
當此之時苟知有從我者皆可以為忠義之士尚<lb/>
得追論其平時邪况所謂若貪與鄙者或出於䜛<lb/>
嫉之口而未皆真邪若居常䖏易選擇而使猶不<lb/>
免於失人况一時烏合之衆而顧以此㮣之其責<lb/>
於人終無已乎夫考素行别賢否以激揚士風者<lb/>
考課之常典較功力信賞罰以振作士氣者軍旅<lb/>
之大權故鄙猥之行平時不耻於士列而使貪使<lb/>
詐軍事有所不廢也急難呼吸之際要在摧鋒克<lb/>
<pb n="KR4e0157_SBCK_008-51a"/>
敵而已而暇逆計其他乎當此之時雖有禦人國<lb/>
門之宼苟能効其智力以恊濟吾事亦將用之用<lb/>
之而事果有成亦必賞之况乎均在士人之列同<lb/>
有勤事之忠者乎人於平居無事扼腕抵掌而談<lb/>
孰不曰我能臨大節死大難及當小小利害未必<lb/>
至於死也而或有倉皇失措者有矣又况矢石之<lb/>
下劒刅之間前有必死之形而後有夷㓕之禍人<lb/>
亦何不設以身䖏其地而少亮之乎夫考課之典<lb/>
軍旅之政固並行而不相悖然亦不可以混而施<lb/>
<pb n="KR4e0157_SBCK_008-51b"/>
之今人方有可録之功吾且遂行其賞可矣縱有<lb/>
既徃之愆亦得以今而贖但據其顯然可見者毋<lb/>
深求其隱然不可見者賞行矣而其人之過猶未<lb/>
改也則從而行其黜謪人將曰昔以功而賞今以<lb/>
罪而黜功罪顯而勸懲彰矣今也將明軍旅之賞<lb/>
而隂以考課之意行於其間人但見其賞未施而<lb/>
罰已及功不録而罪有加不能創奸警惡而徒以<lb/>
阻忠義之氣快䜛嫉之心譬之投杯醪於河水而<lb/>
曰是有醪焉亦可飲而醉也非易牙之口將不能<lb/>
<pb n="KR4e0157_SBCK_008-52a"/>
辯之矣而求飲者之醉可得乎人臣於　國家之<lb/>
難凢其心之可望力之可為塗肝腦而膏髄骨皆<lb/>
其職分所當然則此同事諸臣者遂敢以此自爲<lb/>
之功而邀賞於其　上乎顧臣與之同事同功今<lb/>
賞積於臣而彼有未逮臣復抗顔直受而不以一<lb/>
言是使　朝廷之上果以其功獨歸於臣而此諸<lb/>
人者之績因臣之為蔽而䘚無以自顯於世也且<lb/>
自平難以来此同事諸人者非獨為已斥諸權奸<lb/>
之所誣搆挫辱而巳也群憎衆嫉惟事指摘搜羅<lb/>
<pb n="KR4e0157_SBCK_008-52b"/>
以為快曽未見有鳴其不平而伸其屈抑者幸而<lb/>
陛下龍飛赫然開日月之光英賢輔翼廓清風而<lb/>
鼓震電於是隂氣始散而魍魎潜消然而覆盆之<lb/>
下尚或有未能自露者也故臣敢不避矜誇僣妄<lb/>
之戮而輒為諸臣者一訴其艱難抑鬱之情昔漢<lb/>
臣趙充國破羌而歸人有諷之謙譲功能者充國<lb/>
曰吾老矣爵位巳極豈嫌伐一時事以欺明主㢤<lb/>
兵政國之大事當為後法老臣不以餘命一為主<lb/>
上明言其利害䘚使誰當復言之者䘚以實對夫<lb/>
<pb n="KR4e0157_SBCK_008-53a"/>
人之忠於國也殺身夷族有不避而乃避其自矜<lb/>
功伐之嫌乎臣始遇變於豐城也盖舉事於倉卒<lb/>
茫昧之中其時豈能逆睹其功之必就謂有今日<lb/>
爵賞之榮而爲㢤徒以事關　宗社是以不計成<lb/>
敗利鈍捐身家棄九族但以輸忠憤而死節是臣<lb/>
之𥘉心也至於號告三軍則雖激之以忠義而實<lb/>
歆之以爵禄延世之榮勵之以名節而復動之以<lb/>
恩賞絢耀之羙是非敢以虚言誘之也以爲功而<lb/>
克成則此爵禄恩賞亦有國之常典理所必有也<lb/>
<pb n="KR4e0157_SBCK_008-53b"/>
今臣受殊賞而衆有未逮是臣以虚言罔誘其下<lb/>
竭衆人之死而共成之掩衆人之羙而獨取之見<lb/>
利忘信始之以忠信終之以貪鄙外以欺其下而<lb/>
内失其𥘉心亦何顔面以視其人乎故臣之不敢<lb/>
獨當殊賞者非不知封爵之爲榮也所謂有重於<lb/>
封爵者故不爲苟得耳伏願　陛下鑒臣之言不<lb/>
以爲誇也而因以察諸臣之隱允臣之辭不以爲<lb/>
偽也而因以普諸臣之施果以其賞在所薄與則<lb/>
臣亦不得而獨厚果以其賞或可厚與則諸臣亦<lb/>
<pb n="KR4e0157_SBCK_008-54a"/>
不得而遂薄也江西同事諸臣臣於前奏亦巳畧<lb/>
舉且該部具有成册可查不敢復有所塵瀆臣在<lb/>
衰絰憂苦之中非可有言之日事不容巳而有是<lb/>
舉不勝受　恩感激含哀冒死戰慄惶懼懇切祈<lb/>
禱之至<lb/>
<pb n="KR4e0157_SBCK_008-54b"/>
<pb n="KR4e0157_SBCK_008-54b"/>
<pb n="KR4e0157_SBCK_008-1a"/>
王文成公全書卷之八<lb/>
　　文錄五<hi>雜著</hi>
　　書汪汝成格物卷<hi>癸酉</hi>
予於汝成格物致知之說博文約禮之說博學篤<lb/>
行之說一貫忠恕之說蓋不獨一論再論五六論<lb/>
數十論不止矣汝成於吾言始而駭以拂旣而疑<lb/>
焉又旣而大疑焉又旣而稍釋焉而稍喜焉而又<lb/>
疑焉最後與予遊於玉泉蓋論之連日夜而始快<lb/>
然以釋油然以喜㝠然以契不知予言之非汝成<lb/>
<pb n="KR4e0157_SBCK_008-1b"/>
也不知汝成之言非予言也於戲若汝成可謂不<lb/>
苟同於予亦非茍異於予者矣卷首汝成之請蓋<lb/>
其時尚有疑於予今既釋然予可以無言也已叙<lb/>
其所以而歸之<lb/>
　　書石川卷<hi>甲戌</hi>
先儒之學得有淺深則其爲言亦不能無同異學<lb/>
者惟當反之於心不必苟求其同亦不必故求其<lb/>
異要在於是而已今學者於先儒之說苟有未合<lb/>
不妨致思思之而終有不同固亦未爲甚害但不<lb/>
<pb n="KR4e0157_SBCK_008-2a"/>
當因此而遂加非毁則其為罪大矣同志中徃徃<lb/>
似有此病故特及之程先生云賢且學他是䖏未<lb/>
須論他不是䖏此言最可以自警　見賢思齊焉<lb/>
見不賢而内自省則不至於責人已甚而自治嚴<lb/>
矣　議論好勝亦是今時學者大病今學者於道<lb/>
如管中窺天少有所見即自足自是傲然居之不<lb/>
疑與人言論不待其辭之終而已先懐輕忽非笑<lb/>
之意訑訑之聲音顔色拒人於千里之外不知有<lb/>
道者從傍視之方為之踈息汗顔若無所容而彼<lb/>
<pb n="KR4e0157_SBCK_008-2b"/>
悍然不顧畧無省覺斯亦可哀也已近時同軰中<lb/>
徃徃亦有是病者相見時可出此以警勵之　某<lb/>
之於道雖亦畧有所見未敢盡以為是也其於後<lb/>
儒之說雖亦時有異同未敢盡以為非也朋友之<lb/>
来問者皆相愛者也何敢以不盡吾所見正期體<lb/>
之於心務期真有所見其孰是孰非而身發明之<lb/>
庶有益於斯道也若徒入耳岀口互相標立門戸<lb/>
以為能學則非某之𥘉心其所以見罪之者至矣<lb/>
近聞同志中亦有類此者切須戒勉乃為無負孔<lb/>
<pb n="KR4e0157_SBCK_008-3a"/>
子云黙而識之學而不厭斯乃深望於同志者也<lb/>
　　與傅生鳳<hi>甲戌</hi>
祁生傅鳳志在養親而苦於貧徐曰仁之為祁也<lb/>
憫其志嘗育而敎之及曰仁去祁生乃来京師謁<lb/>
予遂從予而南聞予言若有省將從事於學然痛<lb/>
其親之貧且老其繼母弟又瞽而愚無所資以為<lb/>
養乃記誦訓詁學文辭冀以是干升斗之祿日夜<lb/>
不息遂以是得危疾㡬不可救同門之士百計寛<lb/>
譬之不能已乃以質於予予曰嘻若生者亦誠可<lb/>
<pb n="KR4e0157_SBCK_008-3b"/>
憐者也生之志誠岀於孝親然已䧟於不孝而不<lb/>
之覺矣若生者亦誠可憐者也生聞之悚然来問<lb/>
曰家貧親老而不為祿仕得為孝乎予曰不得為<lb/>
孝矣𣣔求祿仕而至於成疾以殞其軀得為孝乎<lb/>
生曰不得為孝矣殞其軀而𣣔讀書學文以求祿<lb/>
仕祿仕可得乎生曰不可得祿仕矣曰然則爾何<lb/>
以能免於不孝於是泫然泣下甚悔且曰鳯何如<lb/>
而可以免於不孝予曰保爾精毋絶爾生正爾情<lb/>
毋辱爾親盡爾職毋以得失為爾惕安爾命毋以<lb/>
<pb n="KR4e0157_SBCK_008-4a"/>
外物戕爾性斯可以免矣其父聞其疾危来視遂<lb/>
𣣔携之同歸予憐鳯之志而不能成也哀鳯之貧<lb/>
而不能賑也憫鳯之去而不能留也臨别書此遺<lb/>
之<lb/>
　　書王天宇卷<hi>甲戌</hi>
徐曰仁數為予言天宇之為人予既知之矣今年<lb/>
春始與相見於姑蘇話通宵益信曰仁之言天宇<lb/>
誠忠信者也才敏而沉潜者也於是乎慨然有志<lb/>
於聖賢之學非豪傑之士能然㢤出玆卷請予言<lb/>
<pb n="KR4e0157_SBCK_008-4b"/>
予不敢虛則為誦古人之言曰聖誠而巳矣君子<lb/>
之學以誠身格物致知者立誠之功也譬之植焉<lb/>
誠其根也格致其培壅而灌溉之者也後之言格<lb/>
致者或異於是矣不以植根而徒培壅焉灌溉焉<lb/>
弊精勞力而不知其終何所成矣是故聞日愽而<lb/>
心日外識益廣而僞益増渉獵考究之愈詳而所<lb/>
以緣飾其奸者愈深以甚是其為弊亦既可覩矣<lb/>
顧猶泥其說而莫之察也獨何歟今之君子或疑<lb/>
予言之為禪矣或疑子言之求異矣然吾不敢苟<lb/>
<pb n="KR4e0157_SBCK_008-5a"/>
避其說而内以誣於己外以誣於人也非吾天宇<lb/>
之髙明其孰與信之<lb/>
　　書王嘉秀請益卷<hi>甲戌</hi>
仁者以天地萬物爲一體莫非已也故曰己𣣔立<lb/>
而立人己欲逹而逹人古之人所以能見人之善<lb/>
若已有之見人之不善則惻然若已推而納諸溝<lb/>
中者亦仁而已矣今見善而妬其勝己見不善而<lb/>
疾視輕蔑不復比數者無乃自䧟於不仁之甚而<lb/>
弗之覺者邪夫可欲之謂善人之秉彛好是懿徳<lb/>
<pb n="KR4e0157_SBCK_008-5b"/>
故凢見惡於人者必其在己有未善也瑞鳳祥麟<lb/>
人爭快覩虎狼蛇蝎見者持挺刅而向之矣夫虎<lb/>
狼蛇蝎未必有害人之心而見之必惡爲其有虎<lb/>
狼蛇蝎之形也今之見惡於人者雖其自取未必<lb/>
盡惡無亦在外者猶有惡之形歟此不可以不自<lb/>
省也　君子之學爲己之學也爲己故必克己克<lb/>
己則無己無己者無我也世之學者執其自私自<lb/>
利之心而自任以爲爲己<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>焉入於墮墮㫁㓕之<lb/>
中而自任以爲無我者吾見亦多矣嗚呼自以爲<lb/>
<pb n="KR4e0157_SBCK_008-6a"/>
有志聖人之學乃墮於末世佛老邪僻之見而弗<lb/>
覺亦可哀也夫有一言而可以終身行之者其恕<lb/>
乎強恕而行求仁莫近焉恕之一言最學者所喫<lb/>
緊其在吾子則猶對病之良藥宜時時勤服之也<lb/>
見賢思齊焉見不賢而内自省夫能見不賢而内<lb/>
自省則躬自厚而薄責於人矣此逺怨之道也<lb/>
　　書孟源卷<hi>乙亥</hi>
聖賢之學坦如大路但知所從入苟循循而進各<lb/>
隨分量皆有所至後學厭常喜異徃徃時入㫁蹊<lb/>
<pb n="KR4e0157_SBCK_008-6b"/>
曲徑用力愈勞去道愈逺向在滁陽論學亦懲末<lb/>
俗卑汚未免專就髙明一路開導引接蓋矯枉救<lb/>
偏以拯時弊不得不然若終迷陋習者已無所責<lb/>
其間亦多興起感發之士一時趨向皆有可喜近<lb/>
来又復漸流空虚為脫落新奇之論使人聞之甚<lb/>
為足憂雖其人品髙下若與終迷陋習者亦微有<lb/>
間然究其歸極相去能㡬何㢤孟源伯生復来金<lb/>
陵請益察其意向不為無進而説談之獘亦或未<lb/>
免故因其歸而告之以此遂使歸告同志務相勉<lb/>
<pb n="KR4e0157_SBCK_008-7a"/>
於平實簡易之道庶無負相期云耳<lb/>
　　書楊思元卷<hi>乙亥</hi>
楊生思元自廣来學既而告歸曰夫子之敎思元<lb/>
既畧聞之懼不克任請所以砭其疾者而書諸紳<lb/>
予曰子強明者也警敏者也強明者病於矜髙是<lb/>
故亢而不能下警敏者病於淺陋是故浮而不能<lb/>
實砭子之疾其謙黙乎謙則虛虚則無不容是故<lb/>
受而不溢徳斯聚矣黙則慎慎則無不宻是故積<lb/>
而愈堅誠斯立矣彼少得而自盈者不知謙者也<lb/>
<pb n="KR4e0157_SBCK_008-7b"/>
少見而自衒者不知黙者也自盈者吾必惡之自<lb/>
衒者吾必耻之而人有不我惡者乎有不吾耻者<lb/>
乎故君子之觀人而必自省也其謙黙乎<lb/>
　　書玄黙卷<hi>乙亥</hi>
玄黙志於道矣而猶有詩文之好何耶奕小技也<lb/>
不專心致志則不得况君子之求道而可分情於<lb/>
他好乎孔子曰詞逹而巳矣盖世之為詞章者莫<lb/>
不以是藉其口亦獨不曰有徳者必有言有言者<lb/>
不必有徳乎徳猶根也言猶枝葉也根之不植而<lb/>
<pb n="KR4e0157_SBCK_008-8a"/>
徒以枝葉爲者吾未見其能生也予别玄黙乆友<lb/>
朋得玄黙所爲詩者見其辭藻日益以進其在玄<lb/>
黙固所爲根盛而枝葉茂者耶玄黙過留都示予<lb/>
以斯卷書此而遺之玄黙尚有以告我矣<lb/>
　　書顧維賢卷<hi>辛巳</hi>
維賢以予將逺去持此卷求書警戒之辭只此警<lb/>
戒二字便是予所最丁寍者今時朋友大患不能<lb/>
立志是以因循懈弛散漫度日若立志則警戒之<lb/>
意當自有不容巳故警戒者立志之輔能警戒則<lb/>
<pb n="KR4e0157_SBCK_008-8b"/>
學問思辯之功切磋琢磨之益将日新又新沛然<lb/>
莫之能禦矣程先生云學者為氣所勝習所奪只<lb/>
好責志又云凢為詩文亦䘮志又言且省外事但<lb/>
明乎善惟盡誠心其文章雖不中不逺矣所守不<lb/>
約泛濫無功學問之道四書中備矣後儒之論未<lb/>
免互有得失其得者不能出於四書之外失者遂<lb/>
有毫釐千里之謬故莫如專求之四書四書之言<lb/>
簡實苟以忠信進徳之心求之亦自明白易見與<lb/>
不善人居如入鮑魚之肆乆而不覺其臭則與之<lb/>
<pb n="KR4e0157_SBCK_008-9a"/>
俱化孔子大聖尚賴三益之資致三損之戒吾儕<lb/>
從事於學顧随俗同汙不思輔仁之友欲求致道<lb/>
恐無是理矣非笑詆毁聖賢所不免伊川有涪州<lb/>
之行孔子尚㣲服過宋今日風俗益偷人心日以<lb/>
淪溺苟𣣔自立違俗拂衆指摘非笑紛然而起勢<lb/>
所必至亦多由所養未深髙自標榜所致學者便<lb/>
不當自立門户以招謗速毁亦不當故避非毁同<lb/>
流合汚維賢温雅朋友中最為難得似非㣲失之<lb/>
弱恐詆笑之来不能無動讒為所動即依阿隱忍<lb/>
<pb n="KR4e0157_SBCK_008-9b"/>
乆将淪胥以溺毎到此便須反身痛自切責為巳<lb/>
之志未能堅定亦便志氣激昻奮發但知明巳之<lb/>
善立巳之誠以求快足乎巳豈暇顧人非笑指摘<lb/>
故學者只須責自家為巳之志未能堅定志苟堅<lb/>
定則非笑詆毁不足動揺反皆為砥礪切磋之地<lb/>
矣今時人多言人之非毀亦當顧恤此皆随俗習<lb/>
非之乆相沿其說莫知以為非不知裡許盡是私<lb/>
意為害不小不可以不察也<lb/>
　　壁帖<hi>壬午</hi>
<pb n="KR4e0157_SBCK_008-10a"/>
守仁鄙劣無所知識且在憂病奄奄中故凢四方<lb/>
同志之辱臨者皆不敢相見或不得已而相見亦<lb/>
不敢有所論說各請歸而求諸孔孟之訓可矣夫<lb/>
孔孟之訓昭如日月凢支離决裂似是而非者皆<lb/>
異說也有志於聖人之學者外孔孟之訓而他求<lb/>
是舍日月之明而希光於螢爝之㣲也不亦繆乎<lb/>
有負逺来之情聊此以謝荒迷不次<lb/>
　　書王一為卷<hi>癸未</hi>
王生一為自惠負笈來學居數月皆隨衆參謁黙<lb/>
<pb n="KR4e0157_SBCK_008-10b"/>
然未嘗有所請視其色津津若有所喜然一日衆<lb/>
皆退乃獨復入堂下而請曰致知之訓千聖不傳<lb/>
之秘也一為既領之矣敢請益予曰千丈之木起<lb/>
於膚寸之萌芽子謂膚寸之外無所益歟則何以<lb/>
至於千丈子謂膚寸之外有所益歟則膚寸之外<lb/>
子將何以益之一爲躍然起拜曰聞敎矣又三月<lb/>
思其母老於家告歸省視因書以與之<lb/>
　　書朱守諧卷<hi>甲申</hi>
守諧問為學予曰立志而巳問立志予曰為學而<lb/>
<pb n="KR4e0157_SBCK_008-11a"/>
已守諧未逹予曰人之學為聖人也非有必為聖<lb/>
人之志雖𣣔為學誰為學有其志矣而不日用其<lb/>
力以為之雖𣣔立志亦烏在其為志乎故立志者<lb/>
爲學之心也為學者立志之事也譬之奕焉奕者<lb/>
其事也專心致志者其心一也以為鴻鵠將至者<lb/>
其心二也惟奕秋之為聴其事專也思援弓繳而<lb/>
射之其事分也守諧曰人之言曰知之未至行之<lb/>
不力予未有知也何以能行乎予曰是非之心知<lb/>
也人皆有之子無患其無知惟患不肯知耳無患<lb/>
<pb n="KR4e0157_SBCK_008-11b"/>
其知之未至惟患不致其知耳故曰知之非艱行<lb/>
之惟艱今執途之人而告之以凢為仁義之事彼<lb/>
皆能知其為善也告之以凢為不仁不義之事彼<lb/>
皆能知其為不善也途之人皆能知之而子有弗<lb/>
知乎如知其為善也致其知為善之知而必爲之<lb/>
則知至矣如知其為不善也致其知為不善之知<lb/>
而必不為之則知至矣知猶水也人心之無不知<lb/>
猶水之無不就下也决而行之無有不就下者决<lb/>
而行之者致知之謂也此吾所謂知行合一者也<lb/>
<pb n="KR4e0157_SBCK_008-12a"/>
吾子疑吾言乎夫道一而已矣<lb/>
　　書諸陽卷<hi>甲申</hi>
妻姪諸陽伯復請學既告之以格物致知之說矣<lb/>
他日復請曰致知者致吾心之良知也是既聞敎<lb/>
矣然天下事物之理無窮果惟致吾之良知而可<lb/>
盡乎抑尚有所求於其外也乎復告之曰心之體<lb/>
性也性即理也天下寧有心外之性寕有性外之<lb/>
理乎寧有理外之心乎外心以求理此告子義外<lb/>
之說也理也者心之條理也是理也發之於親則<lb/>
<pb n="KR4e0157_SBCK_008-12b"/>
為孝發之於君則為忠發之於朋友則為信千變<lb/>
萬化至不可窮竭而莫非發於吾之一心故謂端<lb/>
莊静一為養心而以學問思辯為窮理者析心與<lb/>
理而為二矣若吾之說則端荘静一亦所以窮理<lb/>
而學問思辯亦所以養心非謂養心之時無有所<lb/>
謂理而窮理之時無有所謂心也此古人之學所<lb/>
以知行並進而收合一之功後世之學所以分知<lb/>
行為先後而不免於支離之病者也曰然則朱子<lb/>
所謂如何而為温凊之節如何而為奉養之宜者<lb/>
<pb n="KR4e0157_SBCK_008-13a"/>
非致知之功乎曰是所謂知矣而未可以為致知<lb/>
也知其如何而為温凊之節則必實致其温凊之<lb/>
功而後吾之知始至知其如何而為奉養之宜則<lb/>
必實致其奉養之力而後吾之知始至如是乃可<lb/>
以為致知耳若但空然知之為如何温凊奉養而<lb/>
遂謂之致知則孰非致知者耶易曰知至至之知<lb/>
至者知也至之者致知也此孔門不易之敎百世<lb/>
以俟聖人而不惑者也<lb/>
　　書張思欽卷<hi>乙酉</hi>
<pb n="KR4e0157_SBCK_008-13b"/>
三原張思欽元相將葬其親卜有日矣南走數千<lb/>
里而来請銘於予予之不為文也乆矣辭之固而<lb/>
請弗已則與之坐而問曰子之乞銘於我也将以<lb/>
圗不朽於其親也則亦寍非孝子之心乎雖然子<lb/>
以為孝子之圗不朽於其親也盡於是而已乎將<lb/>
猶有進於是者也夫圗之於人也則曷若圖之於<lb/>
子乎傳之於其人之口也則曷若傳之於其子之<lb/>
身乎故子為賢人也則其父為賢人之父矣子為<lb/>
聖人也則其父為聖人之父矣其與托之於人之<lb/>
<pb n="KR4e0157_SBCK_008-14a"/>
言也孰愈夫叔梁紇之名至今為不朽矣則亦以<lb/>
仲尼之為子耶抑亦以他人為之銘耶思欽蹙然<lb/>
而起稽顙而後拜曰元相非至於夫子之門則幾<lb/>
失所以圗不朽於其親者矣明日入而問聖人之<lb/>
學則語以格致之說焉求格致之要則語之以良<lb/>
知之說焉思欽躍然而起拜而復稽曰元相苟非<lb/>
至於夫子之門則尚未知有其心又何以圗不朽<lb/>
於其親乎請歸葬吾親而来卒業於夫子之門則<lb/>
庶㡬其不朽之圗矣<lb/>
<pb n="KR4e0157_SBCK_008-14b"/>
　　書中天閣勉諸生<hi>乙酉</hi>
雖有天下易生之物一日暴之十日寒之未有能<lb/>
生者也承諸君之不鄙毎予来歸咸集於此以問<lb/>
學爲事甚盛意也然不能旬日之留而旬日之間<lb/>
又不過三四㑹一别之後輒復離群索居不相見<lb/>
者動經年歲然則豈惟十日之寒而已乎若是而<lb/>
求萌蘖之暢茂條逹不可得矣故予切望諸君勿<lb/>
以予之去留爲聚散或五六日八九日雖有俗事<lb/>
相妨亦須破冗一㑹於此務在誘掖奬勸砥礪切<lb/>
<pb n="KR4e0157_SBCK_008-15a"/>
磋使道徳仁義之習日親日近則世利紛華之染<lb/>
亦日逺日踈所謂相觀而善百工居肆以成其事<lb/>
者也相㑹之時尤須虛心遜志相親相敬大抵朋<lb/>
友之交以相下為益或議論未合要在従容涵育<lb/>
相感以誠不得動氣求勝長傲遂非務在黙而成<lb/>
之不言而信其或矜己之長攻人之短粗心浮氣<lb/>
矯以沽名訐以為直挾勝心而行憤嫉以圯族敗<lb/>
群為志則雖日講時習於此亦無益矣諸君念之<lb/>
念之<lb/>
<pb n="KR4e0157_SBCK_008-15b"/>
　　書朱守乾卷<hi>乙酉</hi>
黃州朱生守乾請學而歸為書致良知三字夫良<lb/>
知者即所謂是非之心人皆有之不待學而有不<lb/>
待慮而得者也人孰無是良知乎獨有不能致之<lb/>
耳自聖人以至於愚人自一人之心以逹於四海<lb/>
之逺自千古之前以至於萬代之後無有不同是<lb/>
良知也者是所謂天下之大本也致是良知而行<lb/>
則所謂天下之逹道也天地以位萬物以育將富<lb/>
貴貧賤患難夷狄無所入而弗自得也矣<lb/>
<pb n="KR4e0157_SBCK_008-16a"/>
　　書正憲扇<hi>乙酉</hi>
今人病痛大叚只是傲千罪百惡皆從傲上来傲<lb/>
則自高自是不肯屈下人故為子而傲必不能孝<lb/>
為弟而傲必不能弟為臣而傲必不能忠象之不<lb/>
仁丹朱之不肖皆只是一傲字便結果了一生做<lb/>
箇極惡大罪的人更無解救得䖏汝曹為學先要<lb/>
除此病根方纔有地歩可進傲之反為謙謙字便<lb/>
是對症之藥非但是外貌卑遜須是中心恭敬撙<lb/>
節退譲常見自己不是真能虛己受人故為子而<lb/>
<pb n="KR4e0157_SBCK_008-16b"/>
謙斯能孝為弟而謙斯能弟為臣而謙斯能忠尭<lb/>
舜之聖只是謙到至誠䖏便是允恭克譲温恭允<lb/>
塞也汝曹勉之敬之其毋若伯魯之簡㢤<lb/>
　　書魏師孟卷<hi>乙酉</hi>
心之良知是謂聖聖人之學惟是致此良知而巳<lb/>
自然而致之者聖人也勉然而致之者賢人也自<lb/>
蔽自昧而不肯致之者愚不肖者也愚不肖者雖<lb/>
其蔽昧之極良知又未嘗不存也苟能致之即與<lb/>
聖人無異矣此良知所以為聖愚之同具而人皆<lb/>
<pb n="KR4e0157_SBCK_008-17a"/>
可以為尭舜者以此也是故致良知之外無學矣<lb/>
自孔孟既没此學失傳幾千百年賴天之靈偶復<lb/>
有見誠千古之一快百世以俟聖人而不惑者也<lb/>
毎以啓夫同志無不躍然以喜者此亦可以驗夫<lb/>
良知之同然矣間有聼之而疑者則是支離之習<lb/>
没溺既乆先横不信之心而然使能姑置其舊見<lb/>
而平氣以繹吾說蓋亦未有不憣然而悔悟者也<lb/>
南昌魏氏兄弟舊學於予既皆有得於良知之說<lb/>
矣其季良貴師孟因其諸兄而来請其資禀甚頴<lb/>
<pb n="KR4e0157_SBCK_008-17b"/>
而意向甚篤然以偕計北上不得乆従於此吾雖<lb/>
畧以言之而未能悉也故特書此以遺之<lb/>
　　書朱子禮卷<hi>甲申</hi>
子禮為諸暨宰問政陽明子與之言學而不及政<lb/>
子禮退而者其身懲己之忿而因以得民之所惡<lb/>
也窒己之慾而因以得民之所好也舍己之利而<lb/>
因以得民之所趨也惕己之易而因以得民之所<lb/>
忽也去己之蠧而因以得民之所患也明巳之性<lb/>
而因以得民之所同也三月而政舉嘆曰吾乃今<lb/>
<pb n="KR4e0157_SBCK_008-18a"/>
知學之可以為政也巳他日又見而問學陽明子<lb/>
與之言政而不及學子禮退而脩其職平民之所<lb/>
惡而因以懲巳之忿也從民之所好而因以窒巳<lb/>
之慾也順民之所趨而因以舍巳之利也警民之<lb/>
所忽而因以惕巳之易也拯民之所患而因以去<lb/>
巳之蠧也復民之所同而因以明己之性也朞年<lb/>
而化行嘆曰吾乃今知政之可以為學也巴他日<lb/>
又見而問政與學之要陽明子曰明徳親民一也<lb/>
古之人明明徳以親其民親民所以明其明徳也<lb/>
<pb n="KR4e0157_SBCK_008-18b"/>
是故明明徳體也親民用也而止至善其要矣子<lb/>
禮退而求至善之說烱然見其良知焉曰吾乃今<lb/>
知學所以為政而政所以為學皆不外乎良知焉<lb/>
信乎止至善其要也矣<lb/>
　　書林司訓卷<hi>丙戊</hi>
林司訓年七十九矣走數千里謁予於越予憫其<lb/>
既老且貧媿無以為濟也嗟乎昔王道之大行也<lb/>
分田制祿四民皆有定制壮者脩其孝弟忠信老<lb/>
者衣帛食肉不負戴於道路死徙無出鄉出入相<lb/>
<pb n="KR4e0157_SBCK_008-19a"/>
友疾病相扶持烏有耄耋之年而猶走衣食於道<lb/>
路者乎周衰而王迹熄民始有無恒産者然其時<lb/>
聖學尚明士雖貧困猶有固窮之節里閭族黨猶<lb/>
知有相恤之義逮其後世功利之說日浸以盛不<lb/>
復知有明徳親民之實士皆巧文博詞以飾詐相<lb/>
規以偽相軋以利外冠裳而内禽獸而猶或自以<lb/>
爲従事於聖賢之學如是而𣣔挽而復之三代嗚<lb/>
呼其難㢤吾爲此懼掲知行合一之說訂致知格<lb/>
物之謬思有以正人心息邪說以求明先聖之學<lb/>
<pb n="KR4e0157_SBCK_008-19b"/>
庶㡬君子聞大道之要小人蒙至治之澤而嘵嘵<lb/>
者皆視以為狂惑䘮心詆笑訾怒予亦不自知其<lb/>
力之不足日擠於顛危莫之救以死而不顧也不<lb/>
亦悲夫予過彭澤時嘗憫林之窮使邑令延為社<lb/>
學師至是又失其業於歸也不能有所資給聊書<lb/>
此以遺之<lb/>
　　書黄夢星卷<hi>丁亥</hi>
潮有䖏士黄翁保號坦夫者其子夢星来越従予<lb/>
學越去潮數千里夢星居數月輒一告歸省其父<lb/>
<pb n="KR4e0157_SBCK_008-20a"/>
去二三月輒復来如是者屢屢夢星質性温然善<lb/>
人也而甚孝然禀氣差弱若不任於勞者竊怪其<lb/>
乃不憚道途之阻逺而勤苦無巳也因謂之曰生<lb/>
既聞吾說可以家居養親而従事矣奚必徃来跋<lb/>
渉若是乎夢星跽而言曰吾父生長海濱知慕聖<lb/>
賢之道而無所従求入既乃獲見吾鄉之薛楊諸<lb/>
子者得夫子之學與聞其說而樂之乃以責夢星<lb/>
曰吾衰矣吾不希汝業舉以干禄汝但能若數子<lb/>
者一聞夫子之道焉吾雖啜粥飲水死填溝壑無<lb/>
<pb n="KR4e0157_SBCK_008-20b"/>
不足也矣夢星是以不逺數千里而来従毎歸省<lb/>
求為三月之留以奉菽水不許則求為踰月之留<lb/>
亦不許居未旬日即已具資糧戒童僕促之啓行<lb/>
夢星涕泣以請則責之曰唉兒女子𣣔以是為孝<lb/>
我乎不能黄鵠千里而思為翼下之雛徒使吾心<lb/>
益自苦故亟遊夫子之門者固夢星之本心然不<lb/>
能乆留於親側而倐徃倐来吾父之命不敢違也<lb/>
予曰賢㢤䖏士之為父孝㢤夢星之為子也勉之<lb/>
㢤卒成乃父之志斯可矣今年四月上旬其家忽<lb/>
<pb n="KR4e0157_SBCK_008-21a"/>
使人来訃云䖏士没矣嗚呼惜哉嗚呼惜㢤聖賢<lb/>
之學其乆見棄於世也不啻如土苴苟有言論及<lb/>
之則衆共非笑詆斥以為怪物惟世之號稱賢士<lb/>
大夫者乃始或有以之而相講究然至考其立身<lb/>
行己之實與其平日家庭之間所以訓督期望其<lb/>
子孫者則又未嘗不汲汲焉惟功利之為務而所<lb/>
謂聖賢之學者則徒以資其談論粉飾文具於其<lb/>
外如是者常十而八九矣求其誠心一志實以聖<lb/>
賢之學督敎其子如䖏士者可多得乎而今亡矣<lb/>
<pb n="KR4e0157_SBCK_008-21b"/>
豈不惜㢤豈不惜㢤阻逺無由徃哭遥寄一奠以<lb/>
致吾傷悼之懐而叙其遣子来學之故若此以風<lb/>
勵夫世之為父兄者亦因以益勵夢星使之務底<lb/>
於有成以無忘乃父之志<lb/>
王文成公全書卷之八終<lb/>
</p>
<p>
</p>
  </div>
</body>
</text>
</TEI>
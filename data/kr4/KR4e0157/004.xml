<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_004-1a"/>
王文成公全書卷之九<lb/>
　　别錄<hi>一奏䟽</hi>
　奏䟽一<lb/>
　　陳言邉務䟽<hi>弘治十二年時進士</hi>
邇者竊見　皇上以彗星之變警戒脩省又以虜<lb/>
宼猖獗命將出師　宵旰憂勤不遑寧䖏此誠<lb/>
聖主遇灾䏻警臨事而懼之盛心也當兹多故主<lb/>
憂臣辱孰敢愛其死况有一二之見而忍不以上<lb/>
聞耶臣愚以為今之大患在於為大臣者外託慎<lb/>
<pb n="KR4e0157_SBCK_004-1b"/>
重老成之名而内為固祿希寵之計為左右者内<lb/>
挾交蟠蔽壅之資而外肆招權納賄之惡習以成<lb/>
俗互相為奸憂世者謂之迂狂進言者目以浮躁<lb/>
沮抑正大剛直之氣而飬成怯懦因循之風故其<lb/>
衰耗頺塌將至於不可支持而不自覺今幸上天<lb/>
仁愛適有邊陲之患是憂慮警省易轅改轍之機<lb/>
也此在　陛下必宜自有所以痛革弊源懲艾而<lb/>
振作之者矣新進小臣何敢僣聞其事以干出位<lb/>
之誅至於軍情之利害事機之得失苟有所見是<lb/>
<pb n="KR4e0157_SBCK_004-2a"/>
固芻蕘之所可進卒伍之所得言者也臣亦何為<lb/>
而不可之有雖其所陳未必盡合時論然私心竊<lb/>
以為必宜如此則又不可以苟避乖刺而遂巳於<lb/>
言也謹陳便宜八事以備採擇一曰蓄材以備急<lb/>
二曰舎短以用長三曰簡師以省費四曰屯田以<lb/>
足食五曰行法以振威六曰敷恩以激怒七曰捐<lb/>
小以全大八曰嚴守以乗弊何謂蓄材以備急臣<lb/>
惟將者三軍之所恃以動得其人則克以勝非其<lb/>
人則敗以亡其可以不豫蓄㢤今者邉方小㓂曾<lb/>
<pb n="KR4e0157_SBCK_004-2b"/>
未足以辱偏裨而　朝廷㑹議推舉固已倉皇失<lb/>
措不得已而思其次一二人之外曽無可以繼之<lb/>
者矣如是而求其克敵致勝其將何恃而䏻乎夫<lb/>
以南宋之偏安猶且宗澤岳飛韓世忠劉錡之徒<lb/>
以為之將李綱之徒以為之相尚不䏻止金人之<lb/>
衝突今以一統之大求其任事如數子者曾未見<lb/>
有一人萬如虜宼長驅而入不知　陛下之臣孰<lb/>
可使以禦之若之何其猶不寒心而早圖之也臣<lb/>
愚以為今之武舉僅可以得騎射搏撃之士而不<lb/>
<pb n="KR4e0157_SBCK_004-3a"/>
足以收韜畧統馭之才今公侯之家雖有敎讀之<lb/>
設不過虚應故事而實無所禆益誠使公侯之子<lb/>
皆聚之一所擇文武兼濟之才如今之提學之職<lb/>
者一人以教育之習之以書史騎射授之以韜畧<lb/>
謀猷又於武學生之内歲升其超異者於此使之<lb/>
相與磨礲砥礪日稽月考别其才否比年而校試<lb/>
三年而選舉至於兵部自尚書以下其兩侍郎使<lb/>
之毎歲更迭廵邉於科道部屬之内擇其通變特<lb/>
逹者二三人以從因使之得以周知道里之逺近<lb/>
<pb n="KR4e0157_SBCK_004-3b"/>
邉関之要害虜情之虚實事勢之緩急無不深諳<lb/>
熟察於平日則一旦有急所以遥度而徃蒞之者<lb/>
不慮無其人矣孟軻有云苟為不畜終身不得臣<lb/>
願自今畜之也何謂舎短以用長臣惟人之才䏻<lb/>
自非聖賢有所長必有所短有所明必有所蔽而<lb/>
人之常情亦必有所懲於前而後有所警於後呉<lb/>
起殺妻忍人也而稱名將陳平受金貪夫也而稱<lb/>
謀臣管仲被囚而建覇孟明三北而成功顧上之<lb/>
所以駕馭而鼓動之者何如耳故曰用人之仁去<lb/>
<pb n="KR4e0157_SBCK_004-4a"/>
其貪用人之智去其詐用人之勇去其怒夫求才<lb/>
於倉卒艱難之際而必𣣔拘於規矩䋲墨之中吾<lb/>
知其必不克矣臣嘗聞諸道路之言曩者邉關將<lb/>
士以驍勇強悍稱者多以過失罪名擯棄於閑散<lb/>
之地夫有過失罪名其在平居無事誠不可使䖏<lb/>
於人上至於今日之多事則彼之驍勇強悍亦誠<lb/>
有足用也且𬒳擯棄之乆必且悔艾前非以思奮<lb/>
勵今誠委以數千之衆使得立功自贖彼又素熟<lb/>
於邊事加之以積慣之餘其與不習地利志圖保<lb/>
<pb n="KR4e0157_SBCK_004-4b"/>
守者功宜相逺矣古人有言使功不如使過是所<lb/>
謂使過也何謂簡師以省費臣聞之兵法曰日費<lb/>
千金然後十萬之師舉夫古之善用兵者取用於<lb/>
國因糧於敵猶且日費千金今以中國而禦夷虜<lb/>
非漕輓則無粟非征輸則無財是故固不可以言<lb/>
因糧於敵矣然則今日之師可以輕出乎臣以公<lb/>
差在外甫歸旬日遥聞出師竊以為不必然者何<lb/>
則圵地多寒今炎暑漸熾虜性不耐我得其時一<lb/>
也虜恃弓矢今大兩時行觔膠觧弛二也虜逐水<lb/>
<pb n="KR4e0157_SBCK_004-5a"/>
草以為居射生畜以爲食今巳蜂屯兩月邊草殆<lb/>
盡野無所獵三也以臣料之官軍甫至虜迹遁矣<lb/>
夫兵固有先聲而後實者今師旅既行言已無及<lb/>
惟有簡師一事猶可以省虚費而得實用夫兵貴<lb/>
精不貴多今速　詔諸將宻於萬人之内取精徤<lb/>
足用者三分之一而餘皆歸之京師萬人之聲既<lb/>
揚矣今宻歸京師邉関固不知也是萬人之威猶<lb/>
在也而其實又可以省無窮之費豈不為兩便㢤<lb/>
况今官軍之出戰則退後功則爭先亦非邊將之<lb/>
<pb n="KR4e0157_SBCK_004-5b"/>
所喜彼之請兵徒以事之不濟則責有所分焉耳<lb/>
今誠於邊塞之卒以其所以飬京軍者而飬之以<lb/>
其所以賞京軍者而賞之旬日之間數萬之衆可<lb/>
立募於帳下奚必自京而出㢤何謂屯田以給食<lb/>
臣惟兵以食為主無食是無兵也邉関轉輸水陸<lb/>
千里踣頓捐棄十而致一故兵法曰國之貧於師<lb/>
者逺輸逺輸則百姓貧近師貴賣貴賣則百姓財<lb/>
竭此之謂也今之軍官既不堪戰陣又使無事坐<lb/>
食以益邊困是與敵為謀也三邉之戍方以戰守<lb/>
<pb n="KR4e0157_SBCK_004-6a"/>
不暇耕農誠使京軍分屯其地給種授器待其秋<lb/>
成使之各食其力宼至則授甲歸屯遥為聲勢以<lb/>
相掎角冦去仍復其業因以其暇繕完虜所拆毁<lb/>
邉墻亭堡以遏衝突如此雖未䏻盡給塞下之食<lb/>
亦可以少息輸餽矣此誠持乆俟時之道王師出<lb/>
於萬全之長䇿也何謂行法以振威臣聞李光弼<lb/>
之代子儀也張用濟斬於轅門狄青之至廣南也<lb/>
陳曙戮於戯下是以皆䏻振疲散之卒而摧方強<lb/>
之虜今邊臣之失機者徃徃以計倖脫朝䘮師於<lb/>
<pb n="KR4e0157_SBCK_004-6b"/>
東陲暮調守於西鄙罰無所加兵因縦弛如此則<lb/>
是陛下不惟不寘之罪而復為曲全之地也彼亦<lb/>
何憚而致其死力㢤夫法之不行自上犯之也今<lb/>
總兵官之頭目動以一二百計彼其誠以武勇而<lb/>
收録之也則亦何不可之有然而此軰非勢家之<lb/>
子弟即豪門之夤縁皆以權力而強委之也彼且<lb/>
需求刻剥騷擾道路仗勢以奪功無勞而冐賞懈<lb/>
戰士之心興邊戎之怨為總兵者且復資其權力<lb/>
以相後先其委之也敢以不受乎其受之也其肯<lb/>
<pb n="KR4e0157_SBCK_004-7a"/>
以不庇乎苟戾於法又敢斬之以殉乎是將軍之<lb/>
威固已因此軰而索然矣其又何以臨師服衆㢤<lb/>
臣願　陛下手敕提督等官發令之日即以先所<lb/>
䘮師者斬於轅門以正軍法而所謂頭目之屬悉<lb/>
皆禁令發回毋使瀆擾侵冐以撓將權則士卒奮<lb/>
勵軍威振肅克敵制勝皆原於此不然雖有百萬<lb/>
之衆徒以虛國勞民而亦無所用之也何謂敷恩<lb/>
以激怒臣聞殺敵者怒也今師方失利士氣消沮<lb/>
三邉之戍其死亡者非其父母子弟則其宗族親<lb/>
<pb n="KR4e0157_SBCK_004-7b"/>
戚也今誠撫其瘡痍問其疾苦恤其孤寡振其空<lb/>
乏其死者皆無怨尤則生者自冝感動然後簡其<lb/>
強壯宣以　國恩喻以虜讐明以天倫激以大義<lb/>
懸賞以鼓其勇暴惡以深其怒痛心疾首日夜淬<lb/>
礪務與之俱殺父兄之讐以報　朝廷之徳則我<lb/>
之兵勢日張士氣日奮而區區醜虜有不足破者<lb/>
矣何謂捐小以全大臣聞之兵法曰將欲取之必<lb/>
固與之又曰佯圵勿從餌兵勿食皆捐小全大之<lb/>
謂也今虜勢方張我若按兵不動彼必出銳以挑<lb/>
<pb n="KR4e0157_SBCK_004-8a"/>
戰挑戰不已則必設詐以致師或捐棄牛馬而偽<lb/>
迯或揜匿精悍以示弱或詐潰而埋伏或潜軍而<lb/>
請和是皆誘我以利也信而從之則堕其計矣然<lb/>
今邉關守帥人各有心虜情虛實事難卒辦當其<lb/>
挑誘之時畜而不應未免必有剽掠之虞一以為<lb/>
當救一以為可邀從之則必䧟於危亡之地不從<lb/>
則又懼於坐視之誅此王師之所以奔逐疲勞損<lb/>
失威重而醜虜之所以得志也今若恣其操縱許<lb/>
以便宜其縦之也不以其坐視其捐之也不以為<lb/>
<pb n="KR4e0157_SBCK_004-8b"/>
失機養威為憤惟欲責以大成而小小挫失皆置<lb/>
不問則我師常逸而兵威無損此誠勝敗存亡之<lb/>
機也何謂嚴守以乗弊臣聞古之善戰者先為不<lb/>
可勝以待敵之可勝盖中國工於自守而胡虜長<lb/>
於野戰今邉卒新破虜勢方劇若復與之交戰是<lb/>
投其所長而以勝予敵也為今之計惟宜嬰城固<lb/>
守逺斥候以防奸勤間諜以謀虜熟訓練以用長<lb/>
嚴號令以肅惰而又頻加犒享使皆畜力養鋭譬<lb/>
之積水俟其盈滿充溢而後乗怒急决之則其勢<lb/>
<pb n="KR4e0157_SBCK_004-9a"/>
并力驟至於崩山漂石而未已昔李牧備邉日以<lb/>
牛酒享士士皆樂為一戰而牧屢抑止之至其不<lb/>
可禁遏而始奮威并出若不得已而後從之是以<lb/>
一戰而破強胡今我食既足我威既盛我怒既深<lb/>
我師既逸我守既堅我氣既銳則是周悉萬全而<lb/>
所謂不可勝者既在於我矣由是我足則虜日以<lb/>
匱我盛則虜日以衰我怒則虜日以曲我逸則虜<lb/>
日以勞我堅則虜日以虚我銳則虜日以鈍索情<lb/>
較計必將疲罷奔逃然後用竒設伏悉師振旅出<lb/>
<pb n="KR4e0157_SBCK_004-9b"/>
其所不趨趨其所不意迎邀夾攻首尾横撃是乃<lb/>
以足當匱以盛敵衰以怒加曲以逸撃勞以堅破<lb/>
虚以銳攻鈍所謂勝於萬全立於不敗之地而不<lb/>
失敵之敗者也右臣所陳非有竒特出人之見固<lb/>
皆兵家之常談今之爲將者之所共見也但今邉<lb/>
關將帥雖或知之而不䏻行類皆視爲常談漫不<lb/>
加省勢有所軼則委於無可柰何事憚煩難則爲<lb/>
因循苟且是以玩習弛廢一至於此　陛下不忽<lb/>
其微乞　敕兵部將臣所奏熟議可否轉行提督<lb/>
<pb n="KR4e0157_SBCK_004-10a"/>
等官即爲斟酌施行毋使視爲虚文務欲責以實<lb/>
効庶於軍機必有少𥙷臣不勝爲　國惓惓之至<lb/>
　　乞養病䟽<hi>十五年八月時官刑部主事</hi>
臣原籍浙江紹興府餘姚縣人由弘治十二年二<lb/>
甲進士弘治十三年六月除授前職弘治十四年<lb/>
八月奉　命前徃直隷淮安等府會同各該廵按<lb/>
御史審决重囚已行遵奉　奏報外切縁臣自去<lb/>
歲三月忽患虚弱咳嗽之疾劑炙交攻入秋稍愈<lb/>
遽欲謝去藥石醫師不可以爲病根既植當復萌<lb/>
<pb n="KR4e0157_SBCK_004-10b"/>
芽勉強服飲頗亦臻效及奉　命南行漸益平復<lb/>
遂以為無復他慮竟廢醫言捐棄藥餌衝冐風寒<lb/>
恬無顧忌内耗外侵舊患仍作及事峻北上行至<lb/>
揚州轉増煩熱遷延三月尫羸日甚心雖戀　闕<lb/>
勢不䏻前追誦醫言則既晚矣先民有云忠言逆<lb/>
耳利於行良藥苦口利於病臣之致此則是不信<lb/>
醫者逆耳之言而畏難苦口之藥之過也今雖悔<lb/>
之其可䏻乎臣自惟田野竪儒粗通章句遭遇<lb/>
聖明竊禄部署未效答於㳙埃懼遂填於溝壑螻<lb/>
<pb n="KR4e0157_SBCK_004-11a"/>
蟻之私期得暫離職任投養幽閒荀全餘生庶申<lb/>
𥘉志伏望　聖恩垂憫乞　敕吏部容臣暫歸原<lb/>
籍就醫調治病痊之日仍赴前項衙門辦事以圖<lb/>
𥙷報臣不勝迫切願望之至<lb/>
　　乞　宥言官去權姦以章　聖徳䟽<hi>正徳元年</hi>
<hi>時官兵部主事</hi>
臣聞君仁則臣直大舜之所以聖以䏻隱惡而揚<lb/>
善也臣邇者竊見　陛下以南京户科給事中戴<lb/>
銑等上言時事持　敕錦衣衛差官校拿觧赴京<lb/>
<pb n="KR4e0157_SBCK_004-11b"/>
臣不知所言之當理與否意其間必有觸冒忌諱<lb/>
上干雷霆之怒者但以銑等職居諌司以言爲責<lb/>
其言而善自宜嘉納施行如其未善亦宜包容隠<lb/>
覆以開忠讜之路乃今赫然下令逺事拘囚在<lb/>
陛下之心不過少示戀創使其後日不敢輕率妄<lb/>
有論列非果有意怒絶之也下民無知妄生疑懼<lb/>
臣切惜之今在廷之臣莫不以此舉為非宜然而<lb/>
莫敢為　陛下言者豈其無憂國愛君之心㢤懼<lb/>
陛下復以罪銑等者罪之則非惟無𥙷於國事而<lb/>
<pb n="KR4e0157_SBCK_004-12a"/>
徒足以增　陛下之過舉耳然則自是而後雖有<lb/>
上關　宗社危疑不制之事　陛下孰從而聞之<lb/>
陛下聰明超絶苟念及此寜不寒心况今天時凍<lb/>
沍萬一差去官校督束過嚴銑等在道或致失所<lb/>
遂填溝壑使　陛下有殺諌臣之名興群臣紛紛<lb/>
之議其時　陛下必將追咎左右莫有言者則既<lb/>
晚矣伏願　陛下追收前㫖使銑等仍舊供職擴<lb/>
太公無我之仁明改過不吝之勇　聖徳昭布逺<lb/>
邇人民胥悅豈不休㢤臣又惟君者元首也臣者<lb/>
<pb n="KR4e0157_SBCK_004-12b"/>
耳目手足也　陛下思耳目之不可使壅塞手足<lb/>
之不可使痿痺必將惻然而有所不忍臣承乏下<lb/>
僚僣言實罪伏覩　陛下明㫖有政事得失許諸<lb/>
人直言無隱之條故敢昧死為　陛下一言伏惟<lb/>
俯垂宥察不勝干冒戰慄之至<lb/>
　　自劾乞休䟽<hi>十年時官鴻臚寺卿</hi>
臣由弘治十二年進士歴任今職蓋叨位竊禄十<lb/>
有六年中間鰥曠之罪多矣邇者　朝廷舉考察<lb/>
之典㨂汰群僚臣反顧内省點檢其平日正合擯<lb/>
<pb n="KR4e0157_SBCK_004-13a"/>
廢之列雖以階資稍崇偶幸漏網然其不職之罪<lb/>
臣自知之不敢重以欺　陛下况其氣體素弱近<lb/>
年以来疾病交攻非獨才之不堪亦且力有不任<lb/>
夫幸人之不知而䑕竄苟免臣之所甚耻也淑慝<lb/>
混淆使勸懲之典不明臣之所甚懼也伏惟　陛<lb/>
下明燭其罪以之為顯罰使天下暁然知不肖者<lb/>
之不得以倖免臣之願死且不朽若從末减罷歸<lb/>
田里使得自附於乞休之末臣之大幸亦死且不<lb/>
朽臣不勝惶恐待罪之至<lb/>
<pb n="KR4e0157_SBCK_004-13b"/>
　　乞養病䟽<hi>十年八月</hi>
頃者臣以　朝廷舉行考察自陳不職之狀席藁<lb/>
待罪其時臣疾已作然不敢以疾請者人臣鰥矌<lb/>
廢職自宜擯逐以彰　國法疾非所言矣　陛下<lb/>
寛恩曲成留使供職臣雖冥頑亦寜不知感激自<lb/>
奮及其壯齒陳力就列少效犬馬然臣病侵氣弱<lb/>
力不能從其心臣自徃歲投竄荒夷徃来道路前<lb/>
後五載蒙犯瘴霧魑魅之與游蠱毒之與䖏其時<lb/>
雖未即死而病勢因仍漸肌入骨日以深積後值<lb/>
<pb n="KR4e0157_SBCK_004-14a"/>
聖恩汪濊掩瑕納垢復玷清班收歛精魂旋回光<lb/>
澤其實内病潜滋外強中稿頃来南都寒暑失節<lb/>
病遂大作且臣自㓜失毋鞠於祖毋岑今年九十<lb/>
有六耄甚不可迎侍日夜望臣一歸為訣臣之疾<lb/>
痛抱此苦懷萬無生理　陛下至仁天覆惟恐一<lb/>
物不遂其生伏乞放臣暫回田里就醫調治使得<lb/>
目見祖毋之終臣雖殞越下土永㗸犬馬惟盖之<lb/>
恩倘得因是苟延殘喘復為完人臣齒未甚衰暮<lb/>
猶有圖効之日臣不勝懇切願望之至<lb/>
<pb n="KR4e0157_SBCK_004-14b"/>
　　諌迎佛䟽<hi>稿具未上</hi>
臣自七月以来切見道路流傳之言以爲　陛下<lb/>
遣使外夷逺迎佛敎郡臣紛紛進　諌皆斥而不<lb/>
納臣始聞不信既知其實然獨竊喜幸以爲此乃<lb/>
陛下聖智之開明善端之萌蘖郡臣之諌雖亦出<lb/>
於忠愛至情然而未䏻推原　陛下此念之所從<lb/>
起是乃爲善之端作聖之本正當將順擴充遡流<lb/>
求原而乃狃於世儒崇正之說徒爾紛爭力沮宜<lb/>
乎　陛下之有所拂而不受忽而不省矣愚臣之<lb/>
<pb n="KR4e0157_SBCK_004-15a"/>
見獨異於是乃惟恐　陛下好佛之心有所未至<lb/>
耳誠使　陛下好佛之心果巳真切懇至不徒好<lb/>
其名而必務得其實不但好其末而必務求其本<lb/>
則尭舜之聖可至三代之盛可復矣豈非天下之<lb/>
幸　宗社之福㢤臣請爲　陛下言其好佛之實<lb/>
陛下聰明聖知昔者青宫固巳播傳四海即位以<lb/>
来偶值多故未暇講求五帝三王神聖之道雖或<lb/>
時御　經筵儒臣進說不過日襲故事就文敷衍<lb/>
立談之間豈䏻遽有所開發　陛下聼之以爲聖<lb/>
<pb n="KR4e0157_SBCK_004-15b"/>
賢之道不過如此則亦有何可樂故漸移志於騎<lb/>
射之䏻縦觀於遊心之樂蓋亦無所用其聰明施<lb/>
其才力而偶託寄於此　陛下聰明豈固遂安於<lb/>
是而不知此等皆無益有損之事也㢤馳逐困憊<lb/>
之餘夜氣淸明之際固將厭倦日生悔悟日切而<lb/>
左右前後又莫有以神聖之道為　陛下言者故<lb/>
遂逺思西方佛氏之教以為其道䏻使人清心絶<lb/>
欲求全性命以出離生死又䏻慈悲普愛濟度群<lb/>
生去其苦惱而躋之快樂今災害日興盗賊日熾<lb/>
<pb n="KR4e0157_SBCK_004-16a"/>
財力日竭天下之民困苦巳極使誠身得佛氏之<lb/>
道而拯救之豈徒息精養氣保全性命豈徒一身<lb/>
之樂將天下萬民之困苦亦可因是而蘓息故遂<lb/>
特降　綸音發幣遣使不憚數萬里之遥不愛數<lb/>
萬金之費不惜數萬生靈之困斃不厭數年徃返<lb/>
之遲乆逺迎學佛之徒是盖　陛下思欲一洗舊<lb/>
習之非而幡然於髙明光大之業也　陛下試以<lb/>
臣言反而思之　陛下之心豈不如此乎然則<lb/>
聖知之開明善端之萌蘖者亦豈過爲䛕言以佞<lb/>
<pb n="KR4e0157_SBCK_004-16b"/>
陛下㢤　陛下好佛之心誠至則臣請毋好其名<lb/>
而務得其實毋好其末而務求其本　陛下誠欲<lb/>
得其實而求其本則請毋求諸佛而求諸聖人毋<lb/>
求諸外夷而求諸中國此又非臣之苟爲遊說之<lb/>
談以誑　陛下臣又請得而備言之夫佛者夷狄<lb/>
之聖人聖人者中國之佛也在彼夷狄則可用佛<lb/>
氏之敎以化導愚頑在我中國自當用聖人之道<lb/>
以叅賛化育猶行陸者必用車馬渡海者必以舟<lb/>
舤今居中國而師佛教是猶以車馬渡海雖使造<lb/>
<pb n="KR4e0157_SBCK_004-17a"/>
父為御王良為右非但不䏻利渉必且有況溺之<lb/>
患夫車馬本致逺之具豈不利器乎然而用非其<lb/>
地則技無所施　陛下若謂佛氏之道雖不可以<lb/>
平治天下或亦可以脫離一身之生死雖不可以<lb/>
參賛化育而時亦可以導群品之囂頑就此二說<lb/>
亦復不過得吾聖人之餘緒　陛下不信則臣請<lb/>
比而論之臣亦切嘗學佛最所尊信自謂悟得其<lb/>
藴奥後乃窺見聖道之大始遂棄置其説臣請毋<lb/>
言其短言其長者夫西方之佛以釋迦為最中國<lb/>
<pb n="KR4e0157_SBCK_004-17b"/>
之聖人以尭舜為最臣請以釋迦與尭舜比而論<lb/>
之夫世之最所索慕釋迦者莫尚於脫離生死超<lb/>
然獨存於世今佛氏之書具載始末謂釋迦住世<lb/>
說法四十餘年壽八十二歲而没則其壽亦誠可<lb/>
謂髙矣然舜年百有十歲尭年一百二十歲其壽<lb/>
比之釋迦則又髙也佛䏻慈悲施捨不惜頭目腦<lb/>
髓以救人之急難則其仁愛及物亦誠可謂至矣<lb/>
然必苦行於雪山奔走於道路而後䏻有所濟若<lb/>
尭舜則端拱無為而天下各得其所惟克明峻徳<lb/>
<pb n="KR4e0157_SBCK_004-18a"/>
以親九族則九族既睦平章百姓則百姓昭明恊<lb/>
和萬邦則黎民於變時雍極而至於上下草木鳥<lb/>
獸無不咸若其仁愛及物比之釋迦則又至也佛<lb/>
䏻方便說法開悟群迷戒人之酒止人之殺去人<lb/>
之貪絶人之嗔其神通妙用亦誠可謂大矣然必<lb/>
耳提靣誨而後䏻若在尭舜則光𬒳四表格於上<lb/>
下其至誠所運自然不言而信不動而變無為而<lb/>
成盖與天地合其徳與日月合其明與四時合其<lb/>
序與鬼神合其吉㓙其神化無方而妙用無體比<lb/>
<pb n="KR4e0157_SBCK_004-18b"/>
之釋迦則又大也若乃詛呪變幻眩怪揑妖以欺<lb/>
惑愚冥是故佛氏之所深排極詆謂之外道邪魔<lb/>
正與佛道相反者不應好佛而乃好其所相反求<lb/>
佛而乃求其所排詆者也　陛下若以尭舜既没<lb/>
必欲求之於彼則釋迦之亡亦已乆矣若謂彼中<lb/>
學佛之徒䏻傳釋迦之道則吾中國之大顧豈無<lb/>
人䏻傳尭舜之道者乎　陛下未之求耳　陛下<lb/>
試求大臣之中苟其䏻明尭舜之道者日日與之<lb/>
推求講究乃必有䏻明神聖之道致　陛下於尭<lb/>
<pb n="KR4e0157_SBCK_004-19a"/>
舜之域者矣故臣以為　陛下好佛之心誠至則<lb/>
請毋好其名而務得其實毋好其末而務求其本<lb/>
務得其實而求其本則請毋求諸佛而求諸聖人<lb/>
毋求諸夷狄而求諸中國者果非妄為遊説之談<lb/>
以誑　陛下者矣　陛下果䏻以好佛之心而好<lb/>
聖人以求釋迦之誠而求諸尭舜之道則不必渉<lb/>
數萬里之遥而西方極樂只在目前則不必縻數<lb/>
萬之費斃數萬之命歴數年之乆而一塵不動彈<lb/>
指之間可以立躋聖地神通妙用隨形隨足此又<lb/>
<pb n="KR4e0157_SBCK_004-19b"/>
非臣之繆為大言以欺　陛下必𣣔討究其說則<lb/>
皆鑿鑿可證之言孔子云我𣣔仁斯仁至矣一日<lb/>
克己復禮而天下歸仁孟軻云人皆可以為尭舜<lb/>
豈欺我㢤　陛下反而思之又試以詢之大臣詢<lb/>
之群臣果臣言出於虛繆則丼受欺妄之戮臣不<lb/>
知　諱忌伏見　陛下善心之萌不覺踊躍喜幸<lb/>
輙進其將順擴充之說惟　陛下垂察則　宗社<lb/>
幸甚天下幸甚萬世幸甚臣不勝祝望懇切殞越<lb/>
之至專差舎人某具䟽奏上以　聞<lb/>
<pb n="KR4e0157_SBCK_004-20a"/>
　　辭新任乞以舊職致仕䟽<hi>十一年十月時陞南贛僉都御史</hi>
臣原任南京鴻臚寺卿去嵗四月嘗以不職自劾<lb/>
求退後至八月又以舊疾交作復乞　天恩赦回<lb/>
調理皆未蒙　准允黽勉尸素因循日月至今年<lb/>
九月十四日忽接吏部咨文䝉　恩陞授前職聞<lb/>
命驚惶感泣之餘莫知攸措竊念臣才本庸劣性<lb/>
復迂踈兼以疾病多端氣體羸弱待罪鴻臚閒散<lb/>
之地猶懼不稱况兹廵撫重任其將何才以堪夫<lb/>
因才器使　朝廷之大政也量力受任人臣之大<lb/>
<pb n="KR4e0157_SBCK_004-20b"/>
分也膴仕顯官臣心豈獨不願一時貪倖苟受後<lb/>
至潰政僨事臣一身戮辱亦奚足惜其如　陛下<lb/>
之事何况臣疾病未已精力益衰平居無事尚爾<lb/>
奄奄軍旅驅馳豈復堪任臣在少年粗心浮氣狂<lb/>
誕自居自後渉歴漸乆稍知慚沮逮今思之悔創<lb/>
靡及人或未考其實臣之自知則既審矣又何敢<lb/>
崇餙舊惡以誤　國事伏願　陛下念　朝廷之<lb/>
大政不可輕地方之重寄不可苟體物情之有短<lb/>
長憫凡愚之所不逮别選賢䏻委以兹任憫臣之<lb/>
<pb n="KR4e0157_SBCK_004-21a"/>
愚不加謫逐容令仍以鴻臚寺卿退歸田里以免<lb/>
負乗之誅臣雖顛殞敢忘㗸結臣自㓜失慈鞠於<lb/>
祖母岑今年九十有七旦暮思臣一見為訣去歲<lb/>
乞休雖迫疾病實亦因此臣敢輒以蝼螘苦切之<lb/>
情控於　陛下冀得便道先歸省視岑疾少伸反<lb/>
哺之私以俟矜允之　命臣衷情迫切不自知其<lb/>
觸昧條憲臣不勝受　恩感激瀆冐戰懼哀懇祈<lb/>
望之至<lb/>
　　謝　恩䟽<hi>十二年正月二十六日</hi>
<pb n="KR4e0157_SBCK_004-21b"/>
臣原任南京鴻臚寺卿正徳十一年九月十四日<lb/>
准吏部咨爲缺官事該部題奉　聖㫖王守仁陞<lb/>
都察院左僉都御史廵撫南贛汀漳等䖏地方寫<lb/>
敕與他欽此欽遵臣自以菲才多病懼不勝任以<lb/>
致僨事當具本乞　恩辭免容令原職致仕隨於<lb/>
十月二十四日節該欽奉　敕諭爾前去廵撫江<lb/>
西南安贛州福建汀州漳州廣東南雄韶州惠州<lb/>
潮州各府及湖廣郴州地方撫安軍民修理城池<lb/>
禁革奸弊一應地方賊情軍馬錢糧事宜小則徑<lb/>
<pb n="KR4e0157_SBCK_004-22a"/>
自區畫大則奏請定奪欽此欽遵外十一月十四<lb/>
日續准兵部咨為緊急賊情事内開都御史文森<lb/>
遷延誤事見奉　敕書切責乃敢託疾避難奏回<lb/>
養病見今盗賊刼掠民遭荼毒萬一王守仁因見<lb/>
地方有事假託辭免不無愈加誤事該本部題奉<lb/>
聖㫖既地方有事王守仁着上緊去不許辭避遲<lb/>
誤欽此聞報憂慙不遑寕䖏一靣扶疾候　㫖至<lb/>
浙江杭州府地方於十二月𥘉二日復准吏部咨<lb/>
該臣　奏為乞　恩辭免新任仍照舊職致仕事<lb/>
<pb n="KR4e0157_SBCK_004-22b"/>
奏奉　聖㫖王守仁不准休致南贑地方見今多<lb/>
事着上緊前去用心廵撫欽此備咨到臣感　恩<lb/>
懼罪之餘不敢冐昧復　請隨於本月𥘉三日起<lb/>
程至次年正月十六日已抵贛州接管廵撫外伏<lb/>
念臣氣體羸弱質性迂踈聊為口耳之學本非折<lb/>
衝之才鴻臚閒散尚以疾病而不堪廵撫繁難豈<lb/>
其精力之可任但前官以辭疾招議適踵效尤之<lb/>
嫌而　聖㫖以多事為言恐蹈避難之罪遂爾冐<lb/>
於負乗不睱虞於覆餗黽勉蒞事忽已踰旬受<lb/>
<pb n="KR4e0157_SBCK_004-23a"/>
恩思效毎廢寝食顧兵糧耗竭之餘加之以師旅<lb/>
而盗賊殘破之後方苦於瘡痍尚爾一籌之未展<lb/>
敢云期月而可觀况炎毒舊侵懼復中於瘴癘尫<lb/>
衰日積憂不任於驅馳心有餘而才不逮足欲進<lb/>
而力不前徒切感　恩之報莫申效死之誠臣敢<lb/>
不勉其智之所不足竭砥礪於巳盡其力之所可<lb/>
為付利鈍於天亮無𥙷於河嶽亦少致其㳙埃稍<lb/>
俟狐䑕巢穴之平終遂麋鹿山林之請臣不勝受<lb/>
恩感激<lb/>
<pb n="KR4e0157_SBCK_004-23b"/>
　　給由䟽<hi>十二年二月二十五日</hi>
臣見年四十六歲係浙江紹興府餘姚縣民籍由<lb/>
進士弘治十三年二月内除授刑部雲南清吏司<lb/>
主事弘治十五年八月内告回原籍養病弘治十<lb/>
七年七月内病痊赴部改除兵部武選清吏司主<lb/>
事正徳元年十二月内為宥言官去權奸以彰<lb/>
聖徳事蒙　恩降授貴州龍塲驛驛丞正徳五年<lb/>
三月内蒙陞江西吉安府廬陵縣知縣本年十月<lb/>
内陞南京刑部四川清吏司主事正徳六年正月<lb/>
<pb n="KR4e0157_SBCK_004-24a"/>
内調吏部驗封清吏司主事本年十月内陞本部<lb/>
文選清吏司員外郎正徳七年三月内陞本部考<lb/>
功清吏司郞中本年十二月𥘉八日䝉陞南京太<lb/>
僕寺少卿正徳八年十月二十二日到任至正徳<lb/>
九年四月二十一日止歴俸六箇月本日到任吏<lb/>
部劄付䝉陞南京鴻臚寺卿本月二十五日到任<lb/>
至正徳十一年九月十四日止連閠歷俸二十九<lb/>
箇月零十二日本日准吏部咨䝉　恩陞都察院<lb/>
右僉都御史廵撫南贑汀漳等府於正徳十二年<lb/>
<pb n="KR4e0157_SBCK_004-24b"/>
正月十六日前到地方行事支俸起扣至本月二<lb/>
十五日止又歷俸十日連前共輳歷俸三十六箇<lb/>
月三年考满例應給由縁臣係廵撫官員見在福<lb/>
建漳州等府地方督調官軍夾剿漳浦等䖏流賊<lb/>
未敢擅離縁係三年給由事理為此具本奏　聞<lb/>
　　叅失事官員䟽<hi>十二年三月十五日</hi>
據江西按察司整飾兵備帶管分廵嶺北道副使<lb/>
楊璋呈據贛州府信豐縣及信豐守禦千户所各<lb/>
報稱正徳十二年二月𥘉七日有龍南强賊突来<lb/>
<pb n="KR4e0157_SBCK_004-25a"/>
地名崇僊屯劄已經差委興國縣義民蕭承㑹同<lb/>
信豐龍南官兵相機勦捕續㩀申報強賊突来本<lb/>
縣小河住劄離縣約有四十餘里乞要發兵䇿應<lb/>
又據申報本月𥘉九日有龍南流賊六百餘人突<lb/>
至城下除嚴督軍兵固守城池縁本所縣無兵禦<lb/>
敵誠恐前賊攻城卒難止遏乞調峰山拏手并該<lb/>
縣兵夫救護又經差委南安府經歷王祚南康縣<lb/>
縣丞舒富統領弩手殺手前去約㑹二縣掌印官<lb/>
并領官兵相機攻圍去後續據縣丞舒富呈本月<lb/>
<pb n="KR4e0157_SBCK_004-25b"/>
𥘉十日䝉委統領殺手陳禮魴打手呉尚䏻等共<lb/>
五百名經歷王祚義民蕭承統領峰山加善雙秀<lb/>
弩手各三百名先後到於信豐縣㑹剿至十一日<lb/>
止有該所管屯千户林節帶兵四十餘名出城㩀<lb/>
鄉導馬客等報稱止有強賊六百餘人在地名花<lb/>
園屯劄當同各官將兵分布劄定只見前賊一陣<lb/>
止有百十餘徒先出有前哨義民蕭承領兵就與<lb/>
敵殺斬獲賊級四顆奪獲白旗一面頃刻衆賊出<lb/>
營分為三哨約有二千餘徒瞰知龍南反招賊首<lb/>
<pb n="KR4e0157_SBCK_004-26a"/>
黄秀魁紏合廣東龍川縣浰頭賊首池大鬢賊首<lb/>
池大安新總并池大昇共為一陣賊首楊金巢自<lb/>
為一陣勢甚猖獗卑職督統本哨兵快奮勇交鋒<lb/>
殺死賊徒二十餘人不意賊衆一湧前衝殺手陳<lb/>
禮魴百長鍾徳昇等見勢難當俱各不聼約束先<lb/>
行漫散有南康縣報効義士楊習舉等仍與前賊<lb/>
死敵不退俱𬒳戮傷身死及有經歷王祚上馬不<lb/>
便亦𬒳執去賊勢得勝仍要攻城隨與蕭承林節<lb/>
等收集衆兵退至南營山把截遇蒙本道親臨該<lb/>
<pb n="KR4e0157_SBCK_004-26b"/>
縣督剿各賊聞知退至牛州離城少逺至十二日<lb/>
前賊差人告招十三日蒙本道差蕭承前去招撫<lb/>
就將經歴王祚放回賊徃原巢去訖等因到道備<lb/>
呈到臣隨㩀龍南縣知縣盧鳯呈稱本縣捕盗主<lb/>
簿周政㑹同鎮撫劉鏜千户洪恩統領機兵旗軍<lb/>
於本月十八日前去信豐縣截捕探得強賊池大<lb/>
鬢黄秀魁等從鴉鵲隘越過安逺縣住劄本職督<lb/>
兵追截前賊已徃廣東龍川縣復回原巢浰頭去<lb/>
訖據安逺縣知縣劉瑀禀稱於本月十九日統領<lb/>
<pb n="KR4e0157_SBCK_004-27a"/>
水元大石等保民兵弩手前去龍泉等保截剿各<lb/>
賊遯回原巢去訖難以窮追以此掣兵回縣縁由<lb/>
查得先㩀該道及信豐縣所各禀報前事已經批<lb/>
仰該道兵備等官急調招撫義官葉芳恊同石背<lb/>
兵夫㫁賊歸路及調峯山弩手與南康打手人等<lb/>
責委縣丞舒富統領前後夾撃又㸔得此賊既離<lb/>
巢穴利在速戰仍仰該府急行所屬隣近官司俱<lb/>
要乗險設伏厚集以待及於各鄉村徃来路徑多<lb/>
張疑兵使賊不敢輕易奔突仍調安逺縣知縣劉<lb/>
<pb n="KR4e0157_SBCK_004-27b"/>
瑀星夜起集水元大石等保民兵一千横接龍南<lb/>
邀其不備若賊猶屯信豐急自龍南直趨浰頭搗<lb/>
其巢穴賊進無所獲退無所䖏不過句日可以坐<lb/>
擒仰各遵照施行去後今㩀前因叅㸔得縣丞舒<lb/>
富承委督剿不䏻相度機宜輕率驟進以致殺傷<lb/>
兵快原其心雖出奮勇責以師律均為敗事經歷<lb/>
王祚臨陣潰奔為賊所執後雖倖免終係失機信<lb/>
豐所縣知縣黄天爵千户鄭鐸廵捕副千户朱誠<lb/>
惟知固城自守不肯發兵應援龍南知縣盧鳳捕<lb/>
<pb n="KR4e0157_SBCK_004-28a"/>
盗主簿周政隄備鎮撫劉鏜千户洪恩地當関隘<lb/>
正可防遏坐視前賊徃来畧不出兵邀撃千户林<lb/>
節即其兵力之寡似難全責究其失律之罪亦宜<lb/>
分受安逺縣知縣劉瑀承調追襲緩不及事俱屬<lb/>
違法南康縣百長鍾徳昇等臨陣不前故違約束<lb/>
先行潰散失誤軍機應合䖏以軍法該道兵備副<lb/>
使楊璋守備都指揮同知王泰俱屬提督欠嚴但<lb/>
楊璋徃来調度卒䏻招撫前賊計其功勞可以贖<lb/>
罪及照廣東龍川縣掌印捕盗等官明知首賊池<lb/>
<pb n="KR4e0157_SBCK_004-28b"/>
大鬢等在彼地方為巢却亦不行時嘗廵邏縦其<lb/>
過境刼掠又各不行乗機追捕俱屬故違所㩀前<lb/>
項失事官貟俱屬遵奉　敕諭事理即行提問但<lb/>
前項賊徒擁衆數千變詐百出命雖陽受招撫其<lb/>
實隂懐異圖况其黨與根連三省萬一乗間復岀<lb/>
為患必大正係緊關用人隄備之際除將百長鍾<lb/>
徳昇等查勘的確䖏以軍法及方靣軍職另行參<lb/>
究外其餘前項各官且量加督責姑令戴罪隄備<lb/>
各自相機行事勉圖後功以贖前罪仍一靣委官<lb/>
<pb n="KR4e0157_SBCK_004-29a"/>
前去信豐縣地方查勘前項殺死兵快數目及有<lb/>
無隠匿别項事情另行參　奏縁係地方緊急賊<lb/>
情及參失事官員事理未敢擅便為此具本請<lb/>
㫖<lb/>
　　閩廣捷音䟽<hi>十二年五月初八日</hi>
㩀福建按察司整飾兵備兼管分廵漳南道僉事<lb/>
胡璉呈㑹同分守右參政艾洪經理軍務左參政<lb/>
陳䇿副使唐澤將領都指揮僉事李㣧督㩀河頭<lb/>
等哨委官指揮徐麒知縣施祥知事曾瑶等呈稱<lb/>
<pb n="KR4e0157_SBCK_004-29b"/>
各職統領軍兵五千餘人進至長富村等䖏見得<lb/>
賊衆地險巢穴數多兼且四路裝伏勢甚猖獗尅<lb/>
期於正徳十二年正月十八日等各分哨路從長<lb/>
富村至闊竹洋新洋大豐五雷大小峯等䖏與賊<lb/>
交鋒前後大戰數合擒斬首從賊犯黄燁等共計<lb/>
四百三十二名顆俘獲賊屬一百四十六名口燒<lb/>
燬房屋四百餘間奪獲馬牛等項𬒳賊殺死老人<lb/>
許六打手黄富璘等六名餘賊俱各奔聚象湖山<lb/>
拒守各職又統官兵追至蓮花石與賊對劄誠恐<lb/>
<pb n="KR4e0157_SBCK_004-30a"/>
賊衆我寡呈乞添兵䇿應等因到道行㩀大溪哨<lb/>
指揮髙偉呈報統兵約㑹蓮花石官兵攻打象湖<lb/>
山適遇廣東委官指揮王春等領兵亦至彼境大<lb/>
傘地方卑職與指揮覃桓縣丞紀鏞領兵前去㑹<lb/>
剿不意大傘賊徒突出卑職等奮勇抵戰覃桓紀<lb/>
鏞馬陷深泥與軍人易成等七名兵快李崇靜等<lb/>
八名俱𬒳賊傷身死卑職亦𬒳戳二鎗勢難抵敵<lb/>
只得收兵暫回聼候縁象湖山係極髙絶險自来<lb/>
官兵所不䏻攻今賊勢日盛若不添調狼兵稍俟<lb/>
<pb n="KR4e0157_SBCK_004-30b"/>
秋冬㑹舉夾攻恐生他變通行呈禀間續奉本院<lb/>
𥿄牌為進兵方畧事俻行各職遵奉宻諭佯言犒<lb/>
衆退師俟秋再舉宻切部勒諸軍乗懈奮撃依䝉<lb/>
宻差義官曽崇秀瓜探虚實乗賊怠弛㑹選精兵<lb/>
一千五百名當先重兵四千二百名繼後分作三<lb/>
路各職統領俱於二月十九日夜㗸枚直趨三路<lb/>
並進直搗象湖山奪其隘口各賊雖已失險但其<lb/>
間賊徒類皆驍勇精悍猶䏻凌塹絶谷超躍如飛<lb/>
復據上層峻險四靣飛打衮木礧石以死拒敵我<lb/>
<pb n="KR4e0157_SBCK_004-31a"/>
兵奮勇鏖戰自辰至午呼聲震天撼揺山谷三司<lb/>
所發竒兵復從間道鼓噪突登賊始驚潰大敗我<lb/>
兵乗勝追殺擒斬大賊首黄猫狸㳺四并廣東大<lb/>
賊首蕭細弟郭虎等二百九十一名顆俘獲賊屬<lb/>
一百三十三名口其間墜崖堕壑死者不可勝計<lb/>
奪囬水黄牛贓銀鎗刀等物燒燬房屋五百餘間<lb/>
餘賊潰散復入流恩山岡等巢與諸賊合勢亦𬒳<lb/>
各賊殺死頭目頼頥打手楊縁等一十四名次早<lb/>
各職分兵追剿指揮髙偉推官胡寜道亦由大豐<lb/>
<pb n="KR4e0157_SBCK_004-31b"/>
領兵来㑹仍與前賊交鋒大戰擒斬首從賊犯巫<lb/>
姐旺等一百六十三名顆俘獲賊属一百六名口<lb/>
餘賊敗走各又遯入廣東交界黄蠟溪上下樟溪<lb/>
大山去訖又據金豐三團哨委官指揮王鎧李誠<lb/>
通判龔震等各呈稱賊首詹師富等恃居可塘洞<lb/>
山寨聚粮守險勢甚強固各職依奉㑹議分兵五<lb/>
路連日攻打生擒大賊首詹師富江嵩范克起羅<lb/>
招賢等四名餘賊敗走復入竹子洞等䖏大山嘯<lb/>
聚隨又分兵追襲與賊連戰擒首從賊犯范興長<lb/>
<pb n="KR4e0157_SBCK_004-32a"/>
等二百三十五名顆俘獲賊屬八十二名口奪囬<lb/>
𬒳虜男婦五名口奪獲馬牛等物亦𬒳各賊殺死<lb/>
老人胡文政一名戳傷鄉夫葉永旺等五名又㩀<lb/>
指揮徐麒等呈稱黄蠟溪上下漳溪與廣東饒平<lb/>
縣并本省永定縣山界相連遵依約㑹廣東官兵<lb/>
并金豐哨指揮韋鑑大溪哨推官胡寕道等於三<lb/>
月二十一日子時發兵齊至黄蠟廣東義民饒四<lb/>
等領兵亦至㑹合我兵三路進攻賊出拒戰甚鋭<lb/>
我兵奮勇大噪而前擒斬首從賊犯温宗富等九<lb/>
<pb n="KR4e0157_SBCK_004-32b"/>
十一名顆俘獲賊屬一十三名口餘賊敗走各兵<lb/>
乗勝追至赤石巖仍與大戰良乆賊復大敗又擒<lb/>
斬首從賊犯游宗成等一百四十六名顆俘獲賊<lb/>
屬九十名口又據中營委官指揮張鉞百户吕希<lb/>
良等呈稱領兵追趕黄蠟溪等䖏逃賊至地名陳<lb/>
吕村遇賊拒戰當陣擒斬首從賊犯朱老叔等六<lb/>
十六名顆俘獲賊屬八名口各另呈觧到道轉觧<lb/>
審驗紀功外續據委官知府鍾湘呈稱蒙調官兵<lb/>
先後兩月之間攻破長富村等䖏巢穴三十餘䖏<lb/>
<pb n="KR4e0157_SBCK_004-33a"/>
擒斬首從賊犯一千四百二十餘名顆俘獲賊屬<lb/>
五百七十餘名口奪囬𬒳虜男婦五名口焼燬房<lb/>
屋二千餘間奪獲牛馬贓仗無算即今脅從餘黨<lb/>
悉願携帶家口出官投首聴撫安揷本職遵照兵<lb/>
部　奏行勘合并廵撫都察院節行案牌事理出<lb/>
給告示發委知縣施祥縣丞余道招撫脅從賊人<lb/>
朱宗玉翁景璘等一千二百三十五名家口二千<lb/>
八百二十八名口俱經審驗安揷復業縁由呈報<lb/>
到道轉呈到臣及㩀廣東按察司分廵嶺東道兵<lb/>
<pb n="KR4e0157_SBCK_004-33b"/>
備僉事等官顧應祥等㑹呈遵依本院案驗委官<lb/>
統領軍兵㑹同福建尅期進剿隨奉本院進兵方<lb/>
畧當即遵依揚言班師一面出其不意從牛皮石<lb/>
嶺脚隘等䖏分為三哨鼓噪並進賊瞻顧不暇望<lb/>
風瓦觧節㩀指揮楊昻王春通判徐璣陳䇿義官<lb/>
余黄孟等各報稱於本年正月二十四等日尅破<lb/>
古村未窖禾村大水山柘林等巢生擒大賊首張<lb/>
大背劉烏嘴蕭乾爻范端蕭王即蕭五顯薊釗蘓<lb/>
瑢頼隆等并擒斬首從賊犯乗勝前進㑹同福建<lb/>
<pb n="KR4e0157_SBCK_004-34a"/>
官軍尅期夾攻間探知大<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>賊徒潰圍殺死指揮<lb/>
覃相縣丞紀鏞等情當即進兵䇿應各賊畏我兵<lb/>
勢焼巢奔走生擒賊首羅聖欽餘賊退入箭灌大<lb/>
寨合勢乗險併力拒敵䝉委知縣張戬督同指揮<lb/>
張天杰分哨由别路進兵攻破白土村赤口巖等<lb/>
巢直搗箭灌大寨諸賊迎戰我兵奮勇合撃遂破<lb/>
箭灌當陣斬獲首從賊犯共計二百二十四名顆<lb/>
俘獲賊屬八十四名口及牛馬贓仗等物各寨賊<lb/>
黨聞風奔竄已散復聚愈相連結各設機險以死<lb/>
<pb n="KR4e0157_SBCK_004-34b"/>
拒守各職統兵分兵並進於三月二十等日攻破<lb/>
水竹大重坑苦宅溪靖泉溪白羅南山等巢直搗<lb/>
洋竹洞三角湖等䖏前後大戰十餘生擒賊首温<lb/>
火燒張大背雷振蔡晟賴英等并擒斬賊犯共一<lb/>
千四十八名顆俘獲賊屬八百三十八名口奪獲<lb/>
馬牛贓銀銅錢衣帛器仗蕉紗等物前後共計生<lb/>
擒大賊首一十四名擒斬賊犯一千二百五十八<lb/>
名顆俘獲賊屬九百二十二名口奪獲水黄牛馬<lb/>
一百三十九頭匹贓仗衣布等物共二千一百五<lb/>
<pb n="KR4e0157_SBCK_004-35a"/>
十七件疋葛蕉紗九十六斤一兩贓銀三十二兩<lb/>
四錢八分銅錢一百四十二文各開報到道收審<lb/>
縁由呈報前来卷查先為急報賊情事准兵部咨<lb/>
該本部題已經福建廣東總鎮廵按等衙門都御<lb/>
史陳金御史胡文靜等㑹議區畫各該守廵兵備<lb/>
等官欽遵整備糧餉起調軍兵約㑹進剿間臣於<lb/>
本年正月十六日始抵贛州地方行事先於本月<lb/>
𥘉三日於南昌地方㩀兩省各官呈禀師期不同<lb/>
事體參錯誠恐彼此推調致誤軍機當臣備遵該<lb/>
<pb n="KR4e0157_SBCK_004-35b"/>
部咨来事理具開進兵方畧行仰各官恊同上緊<lb/>
宻切施行去後續㩀福建右參政等官艾洪等㑹<lb/>
呈指揮覃桓縣丞紀鏞被大傘賊衆突出馬䧟深<lb/>
泥𬒳傷身死及㩀各哨呈稱賊寨險惡天氣漸暄<lb/>
我兵遭挫賊勢日甚乞要奏添狼兵候秋再舉備<lb/>
呈到臣叅㸔得各官頓兵不進致此敗<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>顯是不<lb/>
奉節制故違方畧及照奏調狼兵非惟日乆路遥<lb/>
緩不及事兼恐師老財費别生他虞且勝敗由人<lb/>
兵貴善用當此挫折各官正宜恊憤同奮因敗求<lb/>
<pb n="KR4e0157_SBCK_004-36a"/>
勝豈可輒自退阻倚調狼兵坐失機㑹臣當日即<lb/>
自贛州起程親率諸軍進屯長汀上杭等䖏一面<lb/>
督令各官宻照方畧火速進勦立功自贖敢有支<lb/>
吾推調定以軍法論䖏一靣查勘失事緣由另行<lb/>
叅奏間隨㩀各呈捷音到臣參照閩廣賊首詹師<lb/>
富温火燒等恃險從逆巳将十年黨惡聚徒動以<lb/>
萬計䑕狐得肆跳梁蛇豕漸無紀極刼剽焚驅數<lb/>
郡遭其荼毒轉輸征調三省爲之騷然臣等奉行<lb/>
誅剿三月之内遂克殱取渠魁掃蕩巢穴百姓觧<lb/>
<pb n="KR4e0157_SBCK_004-36b"/>
倒懸之苦列郡獲再生之安此非　朝廷威徳廟<lb/>
堂成算何以及此及照福建領兵各官始雖踈於<lb/>
警備稍損軍威終䏻戮力恊謀大致克捷論過雖<lb/>
有計功亦多其間福建如僉事胡璉參政陳䇿副<lb/>
使唐澤知府鍾湘廣東如僉事顧應祥都指揮僉<lb/>
事楊懋知縣張戬才調俱優勞勩尢著伏乞俯從<lb/>
惟重之典以作敢戰之風除将二省兵快量留防<lb/>
守其餘悉令歸農及将功次另行勘報外原係捷<lb/>
音事理為此具本題　奏<lb/>
<pb n="KR4e0157_SBCK_004-37a"/>
　　申明賞罰以厲人心䟽<hi>十二年五月初八日</hi>
㩀江西按察司整飾兵傋帶管分廵嶺北道副使<lb/>
楊璋呈伏覩　大明律内該載失誤軍事條領兵<lb/>
官巳承調遣不依期進兵䇿應若承差告報軍期<lb/>
而違限因而失誤軍機者並斬從軍違期條若軍<lb/>
臨敵境託故違期三日不至者斬主將不固守調<lb/>
官軍臨陣先退及圍困越城而逃者斬此皆罰典<lb/>
也及查得原擬直隷山東江西等䖏征勦流賊陞<lb/>
賞事例一人并二人為首就陣擒斬以次劇賊一<lb/>
<pb n="KR4e0157_SBCK_004-37b"/>
名者五兩二名者十兩三名者賞實授一級不願<lb/>
者賞十兩陣亡者陞一級俱世襲不願者賞十兩<lb/>
擒斬從賊六名以上至九名者止陞實授二級餘<lb/>
功加賞不及六名除陞一級之外扣算賞銀三人<lb/>
四人五人以上共擒斬以次劇賊一名者賞銀十<lb/>
兩均分従賊一名者賞五兩均分領軍把總等官<lb/>
自斬賊級不准陞賞部下獲功七十名以上者陞<lb/>
署一級五百名者陞實授一級不及數者量賞一<lb/>
人捕獲従賊一名者賞銀四兩二名者賞八兩三<lb/>
<pb n="KR4e0157_SBCK_004-38a"/>
名者陞一級以次劇賊一名者陞署一級俱不准<lb/>
世襲不願者賞五兩此皆賞格也賞罰如此宜乎<lb/>
人心激勸功無不立然而有未䏻者盖以賞罰之<lb/>
典雖備然罰典止行於參提之後而不行於臨陣<lb/>
對敵之時賞格止行於大軍征勦之日而不行於<lb/>
尋常用兵之際故也且以嶺北一道言之四省連<lb/>
絡盗賊淵藪近年以来如賊首謝志珊髙快馬黄<lb/>
秀魁池大鬢之屬不時攻城掠鄊動輒數千餘徒<lb/>
毎毎督兵追勦不過遥為聲勢俟其觧圍退散卒<lb/>
<pb n="KR4e0157_SBCK_004-38b"/>
不䏻取决一戰者以無賞罰為之激勸耳合無申<lb/>
明賞罰之典今後但遇前項賊情領兵官不拘軍<lb/>
衛有司所領兵衆有退縮不用命者許領兵官軍<lb/>
前以軍法従事領兵官不用命者許總統兵官軍<lb/>
前以軍法従事所統兵衆有䏻對敵擒斬功次或<lb/>
赴敵陣亡從實開報覆勘是實轉逹奏聞一體陞<lb/>
賞至若生擒賊徒鞫問明白即時押赴市曹斬首<lb/>
示衆庶使人知警畏亦與見行事例决不待時無<lb/>
相悖戾如此則賞罰既明人心激勵盗賊生發得<lb/>
<pb n="KR4e0157_SBCK_004-39a"/>
以即時撲㓕糧餉可省事功可見矣具呈到臣卷<lb/>
查三省賊盗二三年前總計不過三千有餘今㩀<lb/>
各府州縣兵備守備等官所報巳將數萬蓋已不<lb/>
啻十倍於前臣嘗深求其故詢諸官僚訪諸父老<lb/>
采諸道路驗諸田野皆以為盗賊之日滋由於招<lb/>
撫之太濫招撫之太濫由於兵力之不足兵力之<lb/>
不足由於賞罰之不行誠有如副使楊璋所議者<lb/>
臣請因是為　陛下畧言其故盗賊之性雖皆兇<lb/>
頑固亦未嘗不畏誅討夫惟為之而誅討不及又<lb/>
<pb n="KR4e0157_SBCK_004-39b"/>
従而招撫之然後肆無所忌盖招撫之議但可偶<lb/>
行於無辜脅従之民而不可常行於長惡怙終之<lb/>
宼可一施於回心向化之徒而不可屢施於隨招<lb/>
隨叛之黨南贛之盗其始也𬒳害之民恃官府之<lb/>
威令猶或聚衆而與之角鳴之於官而有司者以<lb/>
爲既招撫之則皆置之不問盗賊習知官府之不<lb/>
彼與也益従而讐脅之民不任其苦知官府之不<lb/>
足恃亦遂靡然而従賊由是盗賊益無所畏而出<lb/>
刼日頻知官府之必將已招也百姓益無所恃而<lb/>
<pb n="KR4e0157_SBCK_004-40a"/>
從賊日衆知官府之必不䏻為己地也夫平良有<lb/>
冤苦無伸而盗賊乃無求不遂為民者困征輸之<lb/>
劇而為盗者獲犒賞之勤則亦何苦而不彼従乎<lb/>
是故近賊者為之戰守逺賊者為之鄉導䖏城郭<lb/>
者為之交援在官府者為之間諜其始出於避禍<lb/>
其卒也従而利之故曰盗賊之日滋由於招撫之<lb/>
太濫者此也夫盗賊之害神怒人怨孰不痛心而<lb/>
獨有司者必欲招撫之亦豈得已㢤誠使強兵悍<lb/>
卒足以殲渠魁而蕩巢穴則百姓之憤雪地方之<lb/>
<pb n="KR4e0157_SBCK_004-40b"/>
患除功成名立豈非其所欲㢤然而南贛之兵素<lb/>
不練養類皆脆弱驕惰毎遇征發追呼拒攝旬日<lb/>
而始集約束齎遣又旬日而始至則賊已稇載歸<lb/>
巢矣或猶遇其未退望賊塵而先奔不及交鋒而<lb/>
已敗以是禦寇猶驅群羊而攻猛虎也安得不以<lb/>
招撫為事乎故凡南贑之用兵不過文移調遣以<lb/>
苟免坐視之罰應名剿捕聊為招撫之媒求之實<lb/>
用㫁有不敢何則兵力不足則剿捕未必䏻克剿<lb/>
捕不克則必有失律之咎則必征調日繁督責日<lb/>
<pb n="KR4e0157_SBCK_004-41a"/>
至紏舉論劾者四靣而起徃徃坐視而至於落職<lb/>
敗名者有之招撫之䇿行則可以安居而無事可<lb/>
以無調發之勞可以無戴罪殺賊之責無地方多<lb/>
事不得遷轉之滯夫如是孰不以招撫爲得計是<lb/>
故寧使百姓之荼毒而不敢出一卒以抗方張之<lb/>
虜寜使孤兒寡婦之號哭顚連疾苦之無告而不<lb/>
敢提一旅以忤反招之賊盖招撫之議其始也出<lb/>
於不得巳其卒也遂守以爲常䇿故曰招撫之太<lb/>
濫由於兵力之不足者此也古之善用兵者驅市<lb/>
<pb n="KR4e0157_SBCK_004-41b"/>
人而使戰收散亡之卒以抗強虜今南贑之兵尚<lb/>
足以及數千豈盡無可用乎然而金之不止鼓之<lb/>
不進未見敵而亡不待戰而北何者進而效死無<lb/>
爵賞之勸退而奔逃無誅戮之及則進有必死而<lb/>
退有幸生也何苦而求必死乎吳起有云法令不<lb/>
明賞罰不信雖有百萬何益於用凡兵之情畏我<lb/>
則不畏敵畏敵則不畏我今南贛之兵皆畏敵而<lb/>
不畏我欲求其用安可得乎故曰兵力之不足由<lb/>
於賞罰之不行者此也今　朝廷賞罰之典固未<lb/>
<pb n="KR4e0157_SBCK_004-42a"/>
嘗不具但未申明而舉行耳古者賞不踰時罰不<lb/>
後事過時而賞與無賞同後事而罰與不罰同況<lb/>
過時而不賞後事而不罰其亦何以齊一人心而<lb/>
作興士氣是雖使韓白爲將亦不䏻有所成況如<lb/>
臣等腐儒小生才識昧劣而素不知兵者亦復何<lb/>
所冀乎議者以南贛諸䖏之賊連絡數郡蟠㩀四<lb/>
省非奏調狼兵入舉夾攻恐不足以掃蕩巢穴是<lb/>
固一說也然臣以爲狼兵之調非獨所費不貲兼<lb/>
其所過殘掠不下於盗大兵之興曠日持乆聲勢<lb/>
<pb n="KR4e0157_SBCK_004-42b"/>
彰聞比及舉亊諸賊渠魁悉已迯遯所可得者不<lb/>
過老弱脅従無知之氓於是乎有橫罹之慘於是<lb/>
乎有妄殺之弊班師未㡬而山林之間復已呼嘯<lb/>
成群此皆徃亊之已驗者臣亦近揀南贛之精銳<lb/>
得二千有餘部勤操演畧有可觀誠使得以大軍<lb/>
誅討之賞罰而行之平時假臣等以便宜行事不<lb/>
限以時而惟成功是責則比於大軍之舉臣竊以<lb/>
為可省半費而收倍功臣請以近事證之臣於本<lb/>
年正月十五日抵贛卷查兵部所咨申明律例今<lb/>
<pb n="KR4e0157_SBCK_004-43a"/>
後地方但有草賊生發事情緊急該管官可即便<lb/>
依律調撥官軍乗機勦捕應合㑹捕者亦就調發<lb/>
䇿應但係軍情火速差人申奏敢有遲延隱匿廵<lb/>
撫廵按三司官即便參問依律罷職充軍等項發<lb/>
落雖不係聚衆草賊但係有名強盗肆行刼掠賊<lb/>
勢兇惡或白晝攔截或明火持杖不拘人數多少<lb/>
一靣設法緝捕即時差人申報合干上司并具申<lb/>
本部知㑹䖏置如有仍前朦朧隱蔽不即申報以<lb/>
致聚衆滋蔓貽患地方從重參究决不輕貸等因<lb/>
<pb n="KR4e0157_SBCK_004-43b"/>
題奉　欽依備行前来時以前官乆缺未及施行<lb/>
臣即刋印數千百𥿄通行所屬布告逺近未及一<lb/>
月而大小衙門以賊情来報者接踵亦遂屢有斬<lb/>
獲一二人或五六人七八人者何者兵得隨時調<lb/>
用而官無觀望執肘則自然無可推託逃避思効<lb/>
其力由此言之律例具存前此惟不申明而舉行<lb/>
耳今使賞罰之典悉従而申明之其獲效亦未必<lb/>
不如是之速也伏望　皇上念盗賊之日熾哀民<lb/>
生之日蹙憫地方荼毒之愈甚痛百姓冤憤之莫<lb/>
<pb n="KR4e0157_SBCK_004-44a"/>
伸特　敕兵部俯采下議特假臣等　令旗令牌<lb/>
使得便宜行事如是而兵有不精賊有不㓕臣等<lb/>
亦無以逃其死夫任不專權不重賞罰不行以致<lb/>
於僨軍敗事然後選重臣假以總制之權而徃拯<lb/>
之縦善其後已無救於其所失矣臣才識淺昧且<lb/>
體弱多病自度不足以辦此行従　陛下乞骸骨<lb/>
苟全餘喘於林下但今方待罪於此心知其弊不<lb/>
敢不爲　陛下盡言　陛下従臣之請使後来者<lb/>
得効其分寸收討賊之功臣亦得以少逭死罪於<lb/>
<pb n="KR4e0157_SBCK_004-44b"/>
萬一縁係申明賞罰以勵人心事理爲此具本請<lb/>
㫖<lb/>
　　攻治盗賊二䇿䟽<hi>十二年五月二十八日</hi>
㩀江西按察司整飾兵備帶管分廵嶺北道副使<lb/>
楊璋呈奉臣批㩀南安府申大庾縣報正徳十二<lb/>
年四月内𬒳輋賊四百餘人前来打破下南等寨<lb/>
續𬒳上猶横水等賊七百餘徒截路打寨刼殺居<lb/>
民又㩀南康縣報輋賊一夥突来龍句保虜刼居<lb/>
民續𬒳輋賊三百餘徒突来坊民郭加瓊等家擄<lb/>
<pb n="KR4e0157_SBCK_004-45a"/>
捉男婦八十餘口耕牛一百餘頭又有輋賊一陣<lb/>
虜刼上長龍鄉耕牛三百餘頭男婦子女不知其<lb/>
數又㩀上猶縣中𬒳横水等村輋賊紏同逃民四<lb/>
㪚虜刼人財續據三門總甲蕭俊報輋賊與逃民<lb/>
約有數百在於地名梁灘虜牽人牛本月十六日<lb/>
准本縣捕盗主簿利星牒報輋賊刼打頭里茶坑<lb/>
等䖏駐劄未散已関統兵官縣丞舒富等前去追<lb/>
剿賊已退回横水等巢去訖各申本院批兵備道<lb/>
議䖏回報案照四月𥘉五日㩀南康府呈同前事<lb/>
<pb n="KR4e0157_SBCK_004-45b"/>
彼時本院見在福建漳州督兵未回未知前賊向<lb/>
徃行查未報續㩀龍南縣禀𬒳廣東浰頭等䖏強<lb/>
賊池大鬢等三千餘徒突来攻圍總甲王受寨所<lb/>
又經㑹委義官蕭承調兵前去㑹剿隨㩀本縣呈<lb/>
前賊退去訖等因又查得先㩀南康縣申呈上猶<lb/>
賊首謝志珊紏合廣東賊首髙快馬統衆二千餘<lb/>
徒攻圍南康縣治殺損官兵已經議委知府邢珣<lb/>
等查勘失事縁由呈報外續該兵部題咨廵撫都<lb/>
御史孫燧㑹同南贛都御史王守仁將前項賊犯<lb/>
<pb n="KR4e0157_SBCK_004-46a"/>
謝志珊等量調官軍設法剿捕務期盡絶應該㑹<lb/>
同両廣鎮廵官行事照例約㑹施行題奉　欽依<lb/>
轉行查勘前賊見今有無出沒及曽否集有兵糧<lb/>
相度機宜即今可否勦捕惟復應㑹兩廣調集軍<lb/>
馬待時而動務要查議明白䖏置停當具由呈報<lb/>
仍督各該地方牢固把截用心防守以備不虞等<lb/>
因隨奉本院案驗議照前賊連絡三省盤㩀千里<lb/>
必湏三省之兵尅期並進庶可成功伹今湖廣已<lb/>
有偏橋苗賊之征廣東又有府江猺獞之伐雖欲<lb/>
<pb n="KR4e0157_SBCK_004-46b"/>
約㑹夾攻目今已是春深雨水連綿草木茂盛非<lb/>
惟緩不及事抑且虚糜糧餉合無一靣募兵練武<lb/>
防守愈嚴積榖貯糧軍需大備告招者撫順其情<lb/>
暫且招安肆惡者乗其間隙量搗其穴候三省約<lb/>
㑹停當然後大舉庶有備無患事出萬全通行呈<lb/>
詳去後今奉前因隨會同分守左叅議黄宏守備<lb/>
都指揮同知王泰查勘得南安府所屬大庾南康<lb/>
上猶三縣除賊巢小者未計其大者總計三十餘<lb/>
䖏有名大賊首有謝志珊志海志全楊積榮頼文<lb/>
<pb n="KR4e0157_SBCK_004-47a"/>
英藍瑶陳曰能蔡積昌頼文聰劉通劉受蕭居謨<lb/>
陳尹誠簡永廣蔡積慶蔡西薛文髙洪祥徐華張<lb/>
祥劉清才譚曰真蘓景祥藍淸竒朱積厚黄金瑞<lb/>
藍天鳳藍文亨鍾鳴鍾法官王行雷明聰唐洪劉<lb/>
元滿所統賊衆約有八千餘徒且與湖廣之桂陽<lb/>
桂東魚黄聶水老虎神仙秀才等巢廣東之樂昌<lb/>
巢穴相聮盤㩀流刼三省為害多年贛州之龍南<lb/>
因與廣東之龍川浰頭賊巢接境𬒳賊首池大鬢<lb/>
大安大升紏合龍南賊首黄秀魁賴振祿鍾萬光<lb/>
<pb n="KR4e0157_SBCK_004-47b"/>
王金巢鍾萬貴古興鳳陳倫鍾萬璇杜思碧孫福<lb/>
榮黄萬珊黄秀珏羅積善王金曽子柰王金柰王<lb/>
洪羅鳳璇黎用璇黄本瑞鄭文鉞陳秀玹陳珪劉<lb/>
經藍斌黄積秀等所統賊衆約有五千餘徒不時<lb/>
越境流刼信豐龍南安逺等縣已經夾攻三次俱<lb/>
𬒳漏網所㩀前賊占㩀居民田土數千萬頃殺虜<lb/>
人民尤難數計攻圍城池敵殺官兵焚焼屋廬姦<lb/>
汙妻女其為荼毒有不忍言神人之所共怒天討<lb/>
所當必加者也今聞廣湖二省用兵將畢夾攻之<lb/>
<pb n="KR4e0157_SBCK_004-48a"/>
舉亦惟其時但深山茂林東奔西竄兼之本道兵<lb/>
糧寡弱必湏那借京庫折銀三萬餘兩動調狼兵<lb/>
數千前来恊力約㑹三省並進夾攻庶可噍類無<lb/>
遺等因又㩀廣東樂昌縣知縣李增禀稱本年二<lb/>
月内有東山賊首髙快馬等八百餘徒在地名櫃<lb/>
頭村行刼又㩀乳源縣禀報賊徒千餘在洲頭街<lb/>
等䖏打刼備申照詳及㩀湖廣整飾郴桂等䖏兵<lb/>
備副使陳璧呈稱夲年二月内㩀黄砂保走報廣<lb/>
東強賊三百餘徒突出攻刼又㩀宜章所飛報樂<lb/>
<pb n="KR4e0157_SBCK_004-48b"/>
昌縣山峒苗賊二千餘衆出到九陽等䖏搜山捉<lb/>
人未散又報東西二山首賊發票㑹集四千餘徒<lb/>
聲言要出桂陽等䖏攻城又報江西長流等峒輋<lb/>
賊六百餘徒又一起四百餘徒各出刼掠及㩀桂<lb/>
東縣申報強賊一起七百餘徒前到本縣殺人祭<lb/>
旗捉擄男婦未散又㩀桂陽縣報強賊六百餘徒<lb/>
聲言要来攻寨等因各禀報到道㸔得前項苗賊<lb/>
四山㑹集報到之數將及萬餘我兵寡弱防守尚<lb/>
且不足敵戰將何以支況郴桂所屬永興等縣原<lb/>
<pb n="KR4e0157_SBCK_004-49a"/>
無城池防守地方重計實難爲䖏伏望軫念荼毒<lb/>
請軍追捕等因又㩀郴州桂陽縣申本縣四靣俱<lb/>
係賊巢正徳三年以来賊首龔福全等作耗殺死<lb/>
守備都指揮鄧旻雖蒙征剿惡黨猶存正徳七年<lb/>
兵備衙門計將賊首龔福全招撫給與冠帶設為<lb/>
猺官賊首髙仲仁李賓黎穩梁景聰扶道全劉付<lb/>
興李玉景陳賔李聰曹永通謝志珊給與衣巾設<lb/>
為老人未及兩月已出要路刼殺軍民動輒百千<lb/>
餘徒號稱髙快馬遊山虎金錢豹過天星宻地蜂<lb/>
<pb n="KR4e0157_SBCK_004-49b"/>
總兵等名目隨䖏流刼正徳十一年七月内龔福<lb/>
全張打旗號僣稱延溪王李賓黎穩梁景聰僣稱<lb/>
總兵都督將軍名目各穿大紅虜民撎轎展打凉<lb/>
傘擺列頭踏響噐其餘<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>賊俱乗馬匹千數餘徒<lb/>
出刼樂昌及江西南康等縣拒敵官軍後蒙撫諭<lb/>
將賊首髙仲仁李賓給與冠帶重設<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>官未寍半<lb/>
月仍前出刼本年正月十六日一起八百餘徒岀<lb/>
刼樂昌縣虜捉知縣韓宗尭刼庫刼獄又一起七<lb/>
百餘徒打刧生貟譚明浩家一起六百餘徒從老<lb/>
<pb n="KR4e0157_SBCK_004-50a"/>
虎等峒出刼一起五百餘徒從興寍等縣出刼切<lb/>
思前賊陽從隂背隨撫隨叛目今猺賊萬餘聚集<lb/>
山峒聲言要造吕公大車攻打州縣城池官民徬<lb/>
徨呈乞轉逹請調三省官軍夾剿等情各備申到<lb/>
臣除備行江西廣東湖廣三省該道守廵兵備守<lb/>
備等官嚴督各該府州縣所掌印廵捕廵司把隘<lb/>
隄備等官起集兵快人等加謹防禦相機截捕去<lb/>
後查得先因地方盗賊日熾民𬒳荼毒竊計兵力<lb/>
寡弱既不足以防遏賊勢事權輕撓復不足以齊<lb/>
<pb n="KR4e0157_SBCK_004-50b"/>
一人心乞要申明賞罰假臣等　令旗令牌使得<lb/>
便宜行事庻㡬舉動如意而事功可成已經具題<lb/>
間今復㩀各呈申前因臣等參㸔得前項賊徒惡<lb/>
貫巳盈神怒人怨譬之疽癰之在人身若不速加<lb/>
攻治必至潰肺决腸然而攻治之方亦有二說若<lb/>
　陛下假臣等以賞罰重權使得便宜行事期於<lb/>
成功不限以時則兵衆既練號令既明人知激勵<lb/>
事無掣肘可以伸縮自由相機而動一寨可攻則<lb/>
攻一寨一巢可撲則撲一巢量其罪惡之淺深而<lb/>
<pb n="KR4e0157_SBCK_004-51a"/>
爲撫剿度其事勢之緩急以爲後先如此亦可以<lb/>
省供饋之費無征調之擾日剪月削使之澌盡灰<lb/>
㓕此則如昔人㧞齒之喻日漸動揺齒拔而兒不<lb/>
覺者也然而今此下民之情莫不欲大舉夾攻以<lb/>
快一朝之忿蓋其怨恨所激不復計慮其他必湏<lb/>
南調兩廣之狼逹西調湖湘之土兵四路並進一<lb/>
鼓成擒庶㡬數十年之大患可除千萬人之積冤<lb/>
可雪然此以兵法十圍五攻之例計賊二萬湏兵<lb/>
十萬日費千金殆於道路不得操事者七十萬家<lb/>
<pb n="KR4e0157_SBCK_004-51b"/>
積粟料財数月而事始集刻期舉謀又數月而兵<lb/>
始交聲迹彰聞賊強者設險以拒敵黠者挾類而<lb/>
深逃迨於鋒刃所加不過老弱脅從且狼兵所過<lb/>
不减於盗轉輸之苦重困於民近年以来江西有<lb/>
姚源之役瘡痍甫起福建有汀漳之㓂軍旅未旋<lb/>
府江之師方集於兩廣偏橋之討未息於湖湘兼<lb/>
之杼柚已輕種不入土而營建所輸四征未已誅<lb/>
求之刻百出方新若復加以大兵民將何以堪命<lb/>
此則一㧞去齒而兒亦隨斃者也夫由前之說則<lb/>
<pb n="KR4e0157_SBCK_004-52a"/>
如臣之昧劣實懼不足以堪事必釋能者任之而<lb/>
後可若大舉夾攻誠可以分咎而薄責然臣不敢<lb/>
以身謀而廢國議惟　陛下擇其可否㫁而行之<lb/>
縁係地方緊急賊情事理為此具本請　㫖<lb/>
　　類奏擒斬功次䟽<hi>十二年五月二十八日</hi>
㩀江西按察司整飭兵備帯管分廵嶺北道副使<lb/>
楊璋呈正徳十二年二月二十等日㩀贛州府龍<lb/>
南縣申總甲王受等呈䝉差各役領兵與同已招<lb/>
大賊首黄秀璣等前徃安逺截捕流賊頼振禄等<lb/>
<pb n="KR4e0157_SBCK_004-52b"/>
行至地名湖江背不料黄秀璣反招主令伊弟黄<lb/>
大滿黄細滿等沿途打搶民財放火燒燬民人劉<lb/>
必甫等房屋仍與賊首頼振禄等連謀行刼本役<lb/>
督率兵快人等前到地名黎坑際下與賊對敵當<lb/>
陣殺獲賊首黄秀璣黄大滿黄細滿黄積瑜首級<lb/>
四顆奪獲黄黒旗二靣殺死賊徒三十餘名本年<lb/>
四月初九日又有廣東浰頭老賊首池大鬢串同<lb/>
反招賊首黄秀魁陳秀顕等紏衆四百餘徒打刼<lb/>
千長何甫等家本役又率兵夫至地名陳坑水與<lb/>
<pb n="KR4e0157_SBCK_004-53a"/>
賊交鋒殺獲首從賊人陳秀顕等一十二顆奪獲<lb/>
紅旗一靣大小黄牛五頭餘賊歸巢去訖及㩀南<lb/>
安府申㩀大庾縣隘長張徳報稱湖廣桂陽縣魚<lb/>
黃峒輋賊首唐飛劔總兵嚴宗清千總頼必等紏<lb/>
衆刼虜當起兵夫追至界首南流抝與賊對敵殺<lb/>
獲唐飛劔嚴宗清首級二顆及南安縣申准縣丞<lb/>
舒富関輋賊三百餘人出刼當有保長王萬湖等<lb/>
帶領鄉兵擒捕殺獲賊級一顆生擒賊二名奪回<lb/>
𬒳虜人口三名口奪獲黄牛二頭各觧報到道審<lb/>
<pb n="KR4e0157_SBCK_004-53b"/>
驗明白等因又㩀廣東按察司分廵嶺南道僉事<lb/>
黄昭呈韶州府乳源縣知縣沈淵申稱本年二月<lb/>
十八日有東山猺賊首髙快馬等衆突来城外并<lb/>
附近鄉村打刼欲行攻䧟南城當即起集鄉兵及<lb/>
打手民壯固守城池及相機與敵射傷賊徒三名<lb/>
各賊退在圵城外劄營隨調深峒等䖏土兵恊力<lb/>
奮勇與賊交鋒射傷賊徒二十餘名射死賊徒一<lb/>
十六名奪回𬒳虜人口三十二名口又㩀捕盗老<lb/>
人梁真等殺獲賊級二顆生擒賊徒一名及㩀樂<lb/>
<pb n="KR4e0157_SBCK_004-54a"/>
昌縣知縣李増申強賊六百餘徒出刼當集打手<lb/>
兵壯前去截捕到地名雲門寺與賊交鋒斬獲賊<lb/>
級二十四顆生擒賊徒二名奪獲馬七匹又㩀曲<lb/>
江縣猺總盤宗興等擒獲賊徒一名奪獲馬一匹<lb/>
各呈觧到道審驗是實等因并㩀潮州府掲陽縣<lb/>
申流賊刼長樂海豐等縣黄義官等家隨調兵快<lb/>
行至地名長門徑與賊對敵擒獲賊徒張宏福王<lb/>
本四等一十六名俘獲賊婦二口及據惠州府申<lb/>
准捕盗通判徐璣牒稱流賊一夥約有八十餘徒<lb/>
<pb n="KR4e0157_SBCK_004-54b"/>
圍刼新地屯徐百户等家當督兵快打手追殺至<lb/>
地名馬<g n="騣-凶+_鬯-匕">]□</g>逕擒獲賊徒杜棟等四名殺獲賊級一<lb/>
顆又督總甲鄭全等在地名葵頭障擒獲賊徒張<lb/>
仔等一十二名及千長彭伯璿等率兵擒獲賊徒<lb/>
黃貴等一十五名殺獲賊級一顆俘獲賊婦一口<lb/>
又有總甲黄廷珠追獲賊徒雷進保等八名俱觧<lb/>
赴嶺東道審驗等因及㩀湖廣郴桂等䖏兵備副<lb/>
使陳璧守備指揮同知李璋各呈廣東苗賊一千<lb/>
餘徒出刼興寍等䖏當起郴州殺手令閑住千戸<lb/>
<pb n="KR4e0157_SBCK_004-55a"/>
孔世傑等管領追襲至地名大田橋遇賊當陣擒<lb/>
斬首從賊人龎廣等三十二名顆奪獲贓仗四十<lb/>
七件馬騾五匹奪回𬒳虜人口二百五十名口并<lb/>
㩀老人劉宣等捕獲賊徒雷克恕等六名俘獲婦<lb/>
女三口申報到道審驗明白各備由呈申開報到<lb/>
臣先為廵撫地方事節該欽奉　敕命爾廵撫江<lb/>
西南安贛州福建汀州漳州廣東南雄韶州惠州<lb/>
潮州各府及湖廣郴州地方但有賊盗生發即便<lb/>
設法剿捕欽此欽遵已經備行各道守廵兵備守<lb/>
<pb n="KR4e0157_SBCK_004-55b"/>
備等官嚴督府衛所州縣掌印捕盗等官集起父<lb/>
子鄉兵及顧募打手殺手弩手人等各於賊行要<lb/>
路去䖏加謹防禦遇有盗賊出沒就便相機截捕<lb/>
獲功呈報以靖地方今㩀各呈除行各該兵備等<lb/>
官將斬獲賊級閱驗明白發仰梟首生擒賊犯問<lb/>
招回報俘獲賊屬并牛馬贓物俱變賣價銀入官<lb/>
與噐械俱貯庫𬒳虜人口給親完聚獲功人員照<lb/>
例量行給賞外縁係擒獲功次事理爲此具本題<lb/>
知<lb/>
<pb n="KR4e0157_SBCK_004-56a"/>
　　添設清平縣治䟽<hi>十二年五月二十八日</hi>
㩀福建按察司兵備僉事胡璉呈奉本院批據漳<lb/>
州府呈准知府鍾湘關㩀南靖縣儒學生員張浩<lb/>
然等連名呈稱南靖縣治僻在一隅相離盧溪平<lb/>
和長樂等䖏地里遥逺政敎不及小民罔知法度<lb/>
不時刼掠鄉村肆無忌憚釀成大禍今日動三軍<lb/>
之衆合二省之威雖曰殲厥渠魁掃除黨類此特<lb/>
一時之計未為乆逺之規乞於河頭中營䖏所添<lb/>
設縣治引帯汀潮喉襟淸寍人煙輳集道路適均<lb/>
<pb n="KR4e0157_SBCK_004-56b"/>
政敎既敷盗賊自息考之近日龍巖添設漳平而<lb/>
㓂盗以靖上杭添設永定而地方以寍此皆明驗<lb/>
今若添設縣治可以永保無虞等情又㩀南靖縣<lb/>
義民鄊老曽敦立林大俊等呈稱河頭地方北與<lb/>
盧溪流恩山岡接境西南與平和象湖山接境而<lb/>
平和等鄉又與廣東饒平縣大<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>箭灌等鄉接境<lb/>
皆係窮險賊巢兩省民居相距所屬縣治各有五<lb/>
日之程名雖分設都圖實則不聞政教徃徃相誘<lb/>
出刼一呼數千所過荼毒有不忍言正徳二年雖<lb/>
<pb n="KR4e0157_SBCK_004-57a"/>
蒙統兵剿捕未曾設有縣治不過數月遺黨復興<lb/>
今蒙調兵勦撫雖少寍息誠恐漏網之徒復踵前<lb/>
弊呈乞添設縣治以控制賊巢建立學校以移易<lb/>
風俗庶得乆安長治等因䝉漳南道督同本職與<lb/>
南靖縣知縣施祥帶領耆民曾敦立等并山人洪<lb/>
欽順等親詣河頭地方踏得大洋陂背山靣水地<lb/>
勢寛平周圍量度可六百餘丈西接廣東饒平北<lb/>
聮三團盧溪堪以建設縣治合將南靖縣清寍新<lb/>
安等里漳浦縣二三等都分割管攝隨地糧差及<lb/>
<pb n="KR4e0157_SBCK_004-57b"/>
㸔得盧溪枋頭坂地勢頗雄宜立廵檢司以為防<lb/>
禦就將小溪廵檢司移建仍量加編弓兵點選鄉<lb/>
夫恊同廵邏遇有盗賊隨即撲捕再三審㩀通都<lb/>
民人合詞執稱南靖地方極臨邊境盗賊易生上<lb/>
䇿莫如設縣况今奏凱之後軍餉錢糧尚有餘剩<lb/>
各人亦願鑿山採石挑土築城砍伐樹木燒造甎<lb/>
瓦數月之内工可告成為照南靖縣相離盧溪等<lb/>
䖏委的窵逺難以隄防管束今欲於河頭添設縣<lb/>
治枋頭坂移設廵檢司外足以控制饒平隣境内<lb/>
<pb n="KR4e0157_SBCK_004-58a"/>
足以壓服盧溪諸巢又且民皆樂從不煩官府督<lb/>
責誠亦一勞永逸事頗相應具呈到道呈乞照詳<lb/>
等因奉批㸔得開建縣治控制兩省猺寨以奠數<lb/>
邑民居實亦一勞永逸之圗但未經查勘奏請仍<lb/>
仰該道㑹同始議各官再行該府拘集父老子弟<lb/>
及地方新舊居民審度事體斟酌利害如果逺近<lb/>
無不稱便軍民又皆樂従事已舉興勢難中輟即<lb/>
便具由呈来以慿奏請定奪仍一靣俯順民情相<lb/>
度地勢就於建縣地内預行區畫街衢井巷務要<lb/>
<pb n="KR4e0157_SBCK_004-58b"/>
均適端方可以永乆無弊聴從願徙新舊人民各<lb/>
先占地建屋任便居住其縣治學校倉場及一應<lb/>
該設衙門姑且規留空址待奏准　命下之日以<lb/>
次建立仍一靣通行鎮廵等衙門公同㑹議此係<lb/>
設縣安民地方重事各官務要計䖏周悉經畫審<lb/>
當毋得苟且雷同致貽後悔批呈作急勘報等因<lb/>
依䝉拘集坊郭父老及河頭新舊居民再三詢訪<lb/>
各交口稱便有地者願歸官丈量以建城池有山<lb/>
者願聼上砍伐以助木石有人力者又皆忻然相<lb/>
<pb n="KR4e0157_SBCK_004-59a"/>
聚挑築土基業已垂成惟恐上議中止下情難遂<lb/>
等情具呈到臣爲照建立縣治固係禦盗安民之<lb/>
長䇿但當大兵之後繼以重役竊恐民或不堪臣<lb/>
時督兵其地親行訪詢父老輒咨道路衆口一詞<lb/>
莫不舉首願望仰心樂從旦夕皇皇惟恐或阻臣<lb/>
隨遣人私視其地官府未有敎令先已伐木畚上<lb/>
雜然並作裹糧趨事相望於道究其所以皆縁數<lb/>
邑之民積苦盗賊設縣控禦之議父老相沿已乆<lb/>
人心冀望甚渇皆以爲必湏如此而後百年之盗<lb/>
<pb n="KR4e0157_SBCK_004-59b"/>
可散數邑之民可安故其樂事勸工不令而速臣<lb/>
觀河頭形勢實係兩省賊寨咽喉今象湖可塘大<lb/>
<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>箭灌諸巢雖已破蕩而遺孽殘黨亦寍無有逃<lb/>
遯山谷者舊因縣治不立征剿之後浸復歸㩀舊<lb/>
巢亂亂相承皆原於此今誠於其地開設縣治正<lb/>
所謂撫其背而扼其喉盗將不觧自散行且化為<lb/>
善良不然不過年餘必將復起其時再聚兩省之<lb/>
兵又糜數萬之費圗之已無及矣臣竊以為開縣<lb/>
治於河頭以控制群巢於勢為便雖使民甚不𣣔<lb/>
<pb n="KR4e0157_SBCK_004-60a"/>
猶將強而従之况其祝望欣趨若此亦何憚而不<lb/>
為至於移廵司於枋頭坂亦於事勢有不容已盖<lb/>
河頭者諸巢之咽喉枋頭者河頭之唇齒勢必相<lb/>
湏兼其事體已有成規不過遷移之勞所費無㡬<lb/>
臣等皆巳經畫區䖏大畧已備不過数月可無督<lb/>
促而成民之所未敢擅為者惟縣治學校湏　命<lb/>
下之日乃舉行耳伏碩　陛下俯念一方荼毒之<lb/>
乆深惟百姓永遠之圗下臣等所議於該部採而<lb/>
行之設縣之後有不如議臣無所逃其責今新撫<lb/>
<pb n="KR4e0157_SBCK_004-60b"/>
之民群聚於河頭者二千有餘皆待此以息其反<lb/>
側若失今不圖衆心一散不可以復合事機一去<lb/>
不可以復追後有噬臍之悔徒使臣等得以爲辭<lb/>
然已無救於事矣縁係添設縣治永保地方事理<lb/>
為此具本請　㫖<lb/>
　　䟽通塩法䟽<hi>十二年六月十五日</hi>
㩀江西按察司整飾兵備帶管分廵嶺北道副使<lb/>
楊璋呈奉廵撫江西右副都御史孫燧案驗准兵<lb/>
部咨行移各該廵撫官貟今歲俱免赴京議事各<lb/>
<pb n="KR4e0157_SBCK_004-61a"/>
要在彼修舉職業若有重大軍務應議事件益於<lb/>
政體便於軍民者明白條陳聼㑹官計議奏請等<lb/>
因已經行仰所屬查訪去後隨㩀吉安臨江袁州<lb/>
等府萬安泰和清江宜春等縣啇民彭拱劉常郭<lb/>
閠彭秀連名狀告正徳六年蒙上司明文行令贛<lb/>
州府起立抽分鹽厰告示啇民但有販到閩廣塩<lb/>
課由南雄府曾經折梅亭納過勸借銀兩止在贛<lb/>
州府發賣者免其抽稅碩裝至袁臨吉三府賣者<lb/>
毎十引抽一引閩塩自汀州過㑹昌羊角水廣塩<lb/>
<pb n="KR4e0157_SBCK_004-61b"/>
自黃田江九渡水来者未經折梅亭在贛州府發<lb/>
賣毎十引抽一引碩裝至袁臨吉三府發賣毎十<lb/>
引又抽一引䟽通四年官商両便正徳九年十月<lb/>
内又䝉贛州府告示該奉勘合開稱廣塩止許南<lb/>
贛二府發賣其袁臨吉不係舊例行塩地方不許<lb/>
越境以致數年廣塩禁絶淮塩因怯河道逆流灘<lb/>
石險阻止於省城三府居民受其髙價之苦客商<lb/>
阻塞買賣之源乞賜俯念吉臨等府與贛州地里<lb/>
相連自昔至今惟食廣塩一向未經禁革況廣塩<lb/>
<pb n="KR4e0157_SBCK_004-62a"/>
許于南贛二府發賣原亦不係洪武舊制乃是正<lb/>
統年間爲建言民情事奉總督兩廣衙門奏行新<lb/>
例如䝉將廣塩查照南贛事例照舊䟽通下流發<lb/>
賣萬民幸甚等因又㩀贛州府抽分厰委官照磨<lb/>
汪徳進呈近奉勘合禁止廣鹽止許南贛發賣不<lb/>
許下流但贛州吉安地理相連水路不過一日之<lb/>
程今年夏驟雨泛漲雖有橋船阻隔水勢洶惡衝<lb/>
㫁橋索以致奸商計乗水勢聚積百船執持兇噐<lb/>
用強越過後雖拏獲數起問罪不過十之一二又<lb/>
<pb n="KR4e0157_SBCK_004-62b"/>
有投託勢要官豪夾帶下流發賣者又有挑擔䭾<lb/>
載從興國贛縣南康等䖏小路越過發賣者其弊<lb/>
多端不禁則違事例禁止則勢所難行呈乞議䖏<lb/>
等因卷查正徳六年奉總制江西等處地方軍務<lb/>
左都御史陳金批㩀江西布政司呈准本司右布<lb/>
政使任漢咨稱查得江西十三府俱係兩淮行鹽<lb/>
地方湖西嶺北二道灘石險惡淮鹽因而不到商<lb/>
人徃徃越境私販廣鹽射利肥巳先䝉總督衙門<lb/>
奏准廣鹽許行南贛二府發賣仰令南雄照引追<lb/>
<pb n="KR4e0157_SBCK_004-63a"/>
米納價類觧梧州軍門官商兩便軍餉充足當時<lb/>
止是奏行南贛不曾開載袁臨吉三府合無遵照<lb/>
敕諭便宜䖏置暫許廣鹽得下袁臨吉三府地方<lb/>
發賣立厰盤掣以助軍餉及㩀江西按察司兵備<lb/>
副使王秩亦呈前事隨該三司布政等官劉杲等<lb/>
議得委果於事有益於法無礙呈詳批允前来遵<lb/>
照立厰照例抽稅外正徳九年十月内准户部咨<lb/>
該廵撫都御史周南題該本部覆議内開廣東鹽<lb/>
課仍照正徳三年題奉　欽依事理有引官鹽許<lb/>
<pb n="KR4e0157_SBCK_004-63b"/>
於南贛二府發賣不許再行抽稅袁臨吉不係舊<lb/>
例行鹽地方不許到彼如有犯者不分有引無引<lb/>
俱照律例問罪沒官又經行仰禁革去後今㩀前<lb/>
因随查得正徳六年十一月二十七日設立抽分<lb/>
厰起至正徳九年五月終止共抽過稅銀四萬八<lb/>
百四十餘兩陸續奉撫鎮衙門明文支發三省夾<lb/>
攻大帽山等䖏賞功軍餉并犒勞過狼兵官軍土<lb/>
兵口糧并取赴饒州征剿姚源軍前應用及起造<lb/>
抽八厰㕔浮橋脩理城池買穀上倉預備賬濟及<lb/>
<pb n="KR4e0157_SBCK_004-64a"/>
遵廵撫軍門批申借支贛州衛官軍月糧等項支<lb/>
過稅銀三萬八千二百九十餘兩由此觀之則地<lb/>
方糧餉之用歲費不貲而仰給於商稅獨重前項<lb/>
商稅所入諸貨雖有而取足於鹽利獨多及查得<lb/>
近為緊急賊情事該兵部題奉　欽依轉行議䖏<lb/>
停當具由呈報該本道㑹同分守守備衙門議得<lb/>
賊首謝志珊有名大寨三十餘䖏擁衆數萬盤㩀<lb/>
三省窮兇極惡神怒人怨已經呈詳轉逹奏　聞<lb/>
動調三省官兵㑹剿去後及議得本省動調官兵<lb/>
<pb n="KR4e0157_SBCK_004-64b"/>
以三萬為率半年為期糧餉等費約用數萬查得<lb/>
贛州府庫收貯前項稅銀除支用外止餘二千九<lb/>
百餘兩又是節催起觧赴部之數續收銀兩止有<lb/>
一千六百餘兩但恐不日　命下尅期進剿軍行<lb/>
糧食所當預䖏及查得廣東所奏前項鹽法准行<lb/>
南贛二府販賣果係一時權宜不係洪武年間舊<lb/>
例合無查照先年總制都御史陳金便宜事例一<lb/>
靣行令前商許於袁臨吉三府販賣所收銀兩少<lb/>
為助給一靣别行議䖏以備軍餉庶使有備無患<lb/>
<pb n="KR4e0157_SBCK_004-65a"/>
不致臨期缺乏候事少寍另行具題禁止庶袁臨<lb/>
吉三府居民無乏鹽之苦南贛二府軍門得軍餉<lb/>
之利而関津把截去䖏免阻隔意外之變誠為一<lb/>
舉而三得矣等因已經備由呈奉廵撫都御史孫<lb/>
燧批㸔得所議鹽稅既不重累商人抑且有禆軍<lb/>
餉輿情允恊事體頗宜但其至贛州府十取其一<lb/>
吉臨等府十而取二似乎過重仰行再加詳議斟<lb/>
酌適中囬報依奉訪得商民販鹽下至三府發賣<lb/>
者倍取其利既許越境販賣乃其心悦誠服並無<lb/>
<pb n="KR4e0157_SBCK_004-65b"/>
稅重之辭又經呈詳奉批㸔得所議鹽稅事情商<lb/>
賈䟽通軍餉有頼一舉兩得合遵照欽奉　敕諭<lb/>
便宜䖏置事理仰行各道并該府縣遵奉仍禁革<lb/>
奸徒不許乗機作弊因而瞞官射利擾害地方具<lb/>
由繳申今照本院撫臨理合再行呈請照詳等因<lb/>
㩀呈到臣看得贛南二府閩廣喉襟盗賊淵藪即<lb/>
今具題夾攻不日且将命下糧餉之費委果缺乏<lb/>
計無所措必湏仰給他省但聞廣東以府江之師<lb/>
庫藏漸竭湖廣以偏橋之討稱貸既多亦皆自給<lb/>
<pb n="KR4e0157_SBCK_004-66a"/>
不贍恐無羡餘可推若不請發内帑未免重科貧<lb/>
民然内帑以營建方新力或不逮貧民則窮困已<lb/>
極勢難復征及照前項塩稅商人既已心服公私<lb/>
又皆兩便庶亦所謂不加賦而財足不擾民而事<lb/>
辦臣除遵照　敕諭徑自區畫事理批行該道暫<lb/>
且照議施行候地方平定之日将抽過稅銀支用<lb/>
過數目另行具奏抽分事宜照例仍舊停止外縁<lb/>
係地方事理為此具本題　知<lb/>
<pb n="KR4e0157_SBCK_004-66b"/>
<pb n="KR4e0157_SBCK_004-66b"/>
<pb n="KR4e0157_SBCK_004-1a"/>
王文成公全書卷之四<lb/>
　　文錄<hi>一書</hi>
　書一<hi>始正徳已已至庚辰</hi>
　　與辰中諸生<hi>已已</hi>
謫居兩年無可與語者歸途乃得諸友何幸何幸<lb/>
方以為喜又遽爾别去極怏怏也絶學之餘求道<lb/>
者少一齊衆楚最易摇奪自非豪傑鮮有卓然不<lb/>
變者諸友宜相砥礪夾持務期有成近世士夫亦<lb/>
有稍知求道者皆因實徳未成而先掲標榜以来<lb/>
<pb n="KR4e0157_SBCK_004-1b"/>
世俗之謗是以徃徃隳墮無立反爲斯道之梗諸<lb/>
友宜以是爲鑒刋落聲華務於切已䖏着實用力<lb/>
前在寺中所云静坐事非欲坐禪入定蓋因吾軰<lb/>
平日爲事物紛拏未知爲已欲以此𥙷小學收放<lb/>
心一段功夫耳明道云纔學便湏知有着力處旣<lb/>
學便湏知有得力處諸友宜於此處着力方有進<lb/>
歩異時始有得力處也學要鞭辟近裏着已君子<lb/>
之道闇然而日章爲名與爲利雖清濁不同然其<lb/>
利心則一謙受益不求異於人而求同於理此數<lb/>
<pb n="KR4e0157_SBCK_004-2a"/>
語宜書之壁間常目在之舉業不患妨功惟患奪<lb/>
志只如前日所約循循爲之亦自兩無相礙所謂<lb/>
知得洒掃應對便是精義入神也<lb/>
　　答徐成之<hi>辛未</hi>
汝華相見於逆旅聞成之啓居甚悉然無因一面<lb/>
徒增悒怏吾鄉學者幾人求其篤信好學如吾成<lb/>
之者誰歟求其喜聞過忠告善道如吾成之者誰<lb/>
歟過而莫吾告也學而莫吾與也非吾成之之思<lb/>
而誰思歟嗟吾成之幸自愛重自人之失其所好<lb/>
<pb n="KR4e0157_SBCK_004-2b"/>
仁之難成也乆矣向吾成之在鄉黨中刻厲自立<lb/>
衆皆非笑以爲迂腐成之不爲少變僕時雖稍知<lb/>
愛敬不從衆非笑然尚未知成之之難得如此也<lb/>
今知成之之難得則又不獲朝夕相與豈非大可<lb/>
憾歟修已治人本無二道政事雖劇亦皆學問之<lb/>
地諒吾成之随在有得然何從一聞至論以洗凢<lb/>
近之見乎愛莫為助近為成之思進學之功㣲覺<lb/>
過苦先儒所謂志道懇切固是誠意然急迫求之<lb/>
則反爲私已不可不察也日用間何莫非天理流<lb/>
<pb n="KR4e0157_SBCK_004-3a"/>
行但此心常存而不放則義理自熟孟子所謂勿<lb/>
忘勿助深造自得者矣學問之功何可緩但恐著<lb/>
意把持振作縱復有得居之恐不能安耳成之之<lb/>
學想亦正不如此以僕所見㣲覺其有近似者是<lb/>
以不敢不盡亦以成之平日之樂聞且欲以是求<lb/>
教也<lb/>
　　答黃宗賢應原忠<hi>辛未</hi>
昨晚言似太多然遇二君亦不得不多耳其間以<lb/>
造詣未熟言之未瑩則有之然郤自是吾儕一段<lb/>
<pb n="KR4e0157_SBCK_004-3b"/>
的實工夫思之未合請勿輕放過當有豁然處也<lb/>
聖人之心纎翳自無所容自不消磨刮若常人之<lb/>
心如斑垢駁雜之鏡湏痛加刮磨一畨盡去其駁<lb/>
蝕然後纎塵即見纔拂便去亦自不消費力到此<lb/>
已是識得仁體矣若駁雜未去其間固自有一點<lb/>
明處塵埃之落固亦見得亦纔拂便去至於堆積<lb/>
於駁蝕之上終弗之能見也此學利困勉之所由<lb/>
異幸弗以爲煩難而疑之也凢人情好易而惡難<lb/>
其間亦自有私意氣習纏蔽在識破後自然不見<lb/>
<pb n="KR4e0157_SBCK_004-4a"/>
其難矣古之人至有出萬死而樂為之者亦見得<lb/>
耳向時未見得向裏面意思此工夫自無可講處<lb/>
今已見此一層却恐好易惡難便流入禪釋去也<lb/>
昨論儒釋之異明道所謂敬以直内則有之義以<lb/>
方外則未畢竟連敬以直内亦不是者已說到八<lb/>
九分矣<lb/>
　　答汪石潭内翰<hi>辛未</hi>
承批教連日瘡甚不能書未暇請益來教云昨日<lb/>
所論乃是一大疑難又云此事關係頗大不敢不<lb/>
<pb n="KR4e0157_SBCK_004-4b"/>
言僕意亦以爲然是以不能遽已夫喜怒哀樂情<lb/>
也既曰不可謂未發矣喜怒哀樂之未發則是指<lb/>
其本體而言性也斯言自子思非程子而始有執<lb/>
事既不以爲然則當自子思中庸始矣喜怒哀樂<lb/>
之與思與知覺皆心之所發心統性情性心體也<lb/>
情心用也程子云心一也有指體而言者寂然不<lb/>
動是也有指用而言者感而遂通是也斯言既無<lb/>
以加矣執事姑求之體用之說夫體用一源也知<lb/>
體之所以爲用則知用之所以爲體者矣雖然體<lb/>
<pb n="KR4e0157_SBCK_004-5a"/>
㣲而難知也用顯而易見也執事之云不亦宜乎<lb/>
夫謂自朝至暮未嘗有寂然不動之時者是見其<lb/>
用而不得其所謂體也君子之於學也因用以求<lb/>
其體凢程子所謂既思即是已發既有知覺即是<lb/>
動者皆爲求中於喜怒哀樂未發之時者言也非<lb/>
謂其無未發者也朱子於未發之說其始亦嘗疑<lb/>
之今其集中所與南軒論難辯析者盖徃復數十<lb/>
而後決其說則今之中庸註䟽是也其於此亦非<lb/>
苟矣獨其所謂自戒懼而約之以至於至静之中<lb/>
<pb n="KR4e0157_SBCK_004-5b"/>
自謹獨而精之以至於應物之處者亦若過於剖<lb/>
析而後之讀者遂以分爲兩節而疑其别有寂然<lb/>
不動静而存飬之時不知常存戒慎恐懼之心則<lb/>
其工夫未始有一息之間非必自其不睹不聞而<lb/>
存飬也吾兄且於動處加工勿使間㫁動無不和<lb/>
即静無不中而所謂寂然不動之體當自知之矣<lb/>
未至而揣度之終不免於對㙮說相輪耳然朱子<lb/>
但有知覺者在而未有知覺之說則亦未瑩吾兄<lb/>
疑之蓋亦有見但其所以疑之者則有因噎廢食<lb/>
<pb n="KR4e0157_SBCK_004-6a"/>
之過不可以不審也君子之論苟有以異於古姑<lb/>
毋以為决然宜且循其說而䆒之極其說而果有<lb/>
不逹也然後從而㫁之是以其辯之也明而析之<lb/>
也當盖在我者有以得其情也今學如吾兄聦明<lb/>
超特如吾兄深潜縝宻如吾兄而猶有未悉如此<lb/>
何邪吾兄之心非若世之立異自髙者要在求其<lb/>
是而已故敢言之無諱有所未盡不惜教論不有<lb/>
益於兄必有益於我也<lb/>
　　寄諸用明<hi>辛未</hi>
<pb n="KR4e0157_SBCK_004-6b"/>
得書足知邇来學力之長甚喜君子惟患學業之<lb/>
不修科第遅速所不論也况吾平日所望於賢弟<lb/>
固有大於此者不識亦嘗有意於此否耶便中時<lb/>
報知之階陽諸姪聞去歲皆出投試非不喜其年<lb/>
少有志然私心切不以爲然不幸遂至於得志豈<lb/>
不誤却此生耶凢後生羙質湏令晦飬厚積天道<lb/>
不翕聚則不能發散况人乎花之千葉者無實為<lb/>
其華羙太發露耳諸賢姪不以吾言為迂便當有<lb/>
進歩處矣書来勸吾仕吾亦非㓗身者所以汲汲<lb/>
<pb n="KR4e0157_SBCK_004-7a"/>
於是非獨以時當歛晦亦以吾學未成嵗月不待<lb/>
再過數年精神益弊雖欲勉進而有所不能則将<lb/>
終於無成皆吾所以勢有不容已也但老祖而下<lb/>
意皆不恱今亦豈能决然行之徒付之浩嘆而已<lb/>
　　答王虎谷<hi>辛未</hi>
承示别後㸔得一性字親切孟子云盡其心者知<lb/>
其性也知其性則知天矣此吾道之幸也喜慰何<lb/>
可言弘毅之說極是但云既不可以棄去又不可<lb/>
以減輕既不可以住歇又不可以不至則是猶有<lb/>
<pb n="KR4e0157_SBCK_004-7b"/>
不得已之意也不得已之意與自有不能已者尚<lb/>
隔一層程子云知之而至則循理為樂不循理為<lb/>
不樂自有不能已者循理為樂者也非真能知性<lb/>
者未易及此知性則知仁矣仁人心也心體本自<lb/>
弘毅不弘者蔽之也不毅者累之也故燭理明則<lb/>
私欲自不能蔽累私欲不能蔽累則自無不弘毅<lb/>
矣弘非有所擴而大之也毅非有所作而強之也<lb/>
盖本分之内不加毫末焉曾子弘毅之說為學者<lb/>
言故曰不可以不弘毅此曽子窮理之本真見仁<lb/>
<pb n="KR4e0157_SBCK_004-8a"/>
體而後有是言學者徒知不可不弘毅不知窮理<lb/>
而惟擴而大之以爲弘作而強之以爲毅是亦出<lb/>
於一時意氣之私其去仁道尚逺也此寔公私義<lb/>
利之辯因執事之誨而并以請正<lb/>
　　與黄宗賢<hi>辛未</hi>
所喻皆近思切問足知爲功之宻也甚慰夫加諸<lb/>
我者我所不欲也無加諸人我所欲也岀乎其心<lb/>
之所欲皆自然而然非有所強勿施於人則勉而<lb/>
後能此仁恕之别也然恕求仁之方正吾儕之所<lb/>
<pb n="KR4e0157_SBCK_004-8b"/>
有事也子路之勇而夫子未許其仁者好勇而無<lb/>
所取裁所勇未必皆出天理之公也事君而不避<lb/>
其難仁者不過如是然而不知食輙之禄為非義<lb/>
則勇非其所冝勇不得為仁矣然勇為仁之資正<lb/>
吾儕之所尚欠也鄙見如此明者以為何如未盡<lb/>
望便示<lb/>
　　二<hi>壬申</hi>
使至知近來有如許忙想亦因是大有淂力處也<lb/>
僕到家即欲與曰仁成鴈蕩之約宗族親友相牽<lb/>
<pb n="KR4e0157_SBCK_004-9a"/>
絆時刻弗能自由五月終决意徃值烈暑阻者益<lb/>
衆且堅復不果時與曰仁稍㝷傍近諸小山其東<lb/>
南林壑最勝絶處與數友相期候宗賢一至即徃<lb/>
又月餘曰仁憑限過甚乃翁督促勢不可復待乃<lb/>
從上虞入四明觀白水㝷龍溪之源登杖錫至於<lb/>
雪竇上千丈巖以望天姥華頂若可睹焉欲遂従<lb/>
奉化取道至赤城適彼中多旱山田盡龜裂道傍<lb/>
人家徬徨望雨意慘然不樂遂自寕波買舟還餘<lb/>
姚徃返亦半月餘相従諸友亦㣲有所淂然無大<lb/>
<pb n="KR4e0157_SBCK_004-9b"/>
發明其最所歉然宗賢不同兹行耳歸又半月曰<lb/>
仁行去使來時已十餘日思徃時在京毎恨不淂<lb/>
還故山徃返當益易乃今益難自後精神意氣當<lb/>
日不逮前不知囬視今日又何如也念之可嘆可<lb/>
懼留居之説竟成虗約親友以曰仁既徃催促日<lb/>
至滁陽之行難更遅遅亦不能出是月聞彼中山<lb/>
水頗佳勝事亦閒散宗賢有惜隂之念明春之期<lb/>
亦既後矣此間同徃者後軰中亦三四人習氣已<lb/>
深雖有羙質亦消化漸盡此事正如淘沙㑹有見<lb/>
<pb n="KR4e0157_SBCK_004-10a"/>
金時但目下未可必得耳<lb/>
　　三<hi>癸酉</hi>
滁陽之行相従者亦二三子兼復山水清逺勝事<lb/>
閑曠誠有足樂者故人不忘乆要果能乗興一來<lb/>
耶得應元忠書誠如其言亦大可喜牽制文義自<lb/>
宋儒巳然不獨今時學者遂求脫然洗滌恐亦甚<lb/>
難但得漸能疑辯當亦終有覺悟矣自歸越後時<lb/>
時黙念年來交逰益覺人才難得如元忠者豈易<lb/>
得哉京師諸友邇來畧無消息毎因已私難克輙<lb/>
<pb n="KR4e0157_SBCK_004-10b"/>
為諸友憂慮一畨誠得相聚一堂早晚當有多少<lb/>
砥礪切磋之益然此在各人非可願望得<lb/>
　　四<hi>癸酉</hi>
春𥘉姜翁自天台來得書聞山間况味懸企之極<lb/>
且承結亭相待既感深誼復媿其未有以副也甘<lb/>
泉丁乃堂夫人憂近有書來索銘不乆且還增城<lb/>
道途邈絶草亭席虗相聚尚未有日僕雖相去伊<lb/>
邇而家累所牽遅遅未决所舉遂成北山之移文<lb/>
矣應原忠乆不得音問想數㑹聚聞亦北上果然<lb/>
<pb n="KR4e0157_SBCK_004-11a"/>
否此間徃來極多友道則實寥落敦夫雖住近不<lb/>
甚講學純甫近改北騐封且行曰仁又公差未還<lb/>
宗賢之思靡日不切又得草堂報益使人神魂飛<lb/>
越若不能一日留此也如何如何去冬解冊吏到<lb/>
承欲與原忠來訪此誠千里命駕矣喜慰之極日<lb/>
切瞻望然又自度鄙劣不足以承此曰仁入夏當<lb/>
道越中來此其時得與共載何樂如之<lb/>
　　五<hi>癸酉</hi>
書來及純甫事<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>不一而足足知朋友忠愛之<lb/>
<pb n="KR4e0157_SBCK_004-11b"/>
至世衰俗降友朋中雖平日最所愛敬者亦多改<lb/>
頭換面持兩端之説以希俗取容意思殊為衰颯<lb/>
可憫若吾兄真可謂信道之篤而執徳之弘矣何<lb/>
幸何幸僕在留都與純甫住宻邇或一月一見或<lb/>
間月不一見輙有所規切皆發扵誠愛懇惻中心<lb/>
未嘗懷纎毫較計純甫或有所踈外此心直可質<lb/>
諸鬼神其後純甫轉官北上始覺其有恝然者㝷<lb/>
亦痛自悔責以為吾人相與豈宜有如此芥蔕却<lb/>
是堕入世間較計坑䧟中亦成何等胸次當下氷<lb/>
<pb n="KR4e0157_SBCK_004-12a"/>
消霧釋矣其後人言屢屢而至至有為我憤辭厲<lb/>
色者僕皆惟以前意處之實是未忍一日而忘純<lb/>
甫盖平日相愛之極情之所鍾自如此也旬月間<lb/>
復有相知自北京來備傳純甫所論僕竊疑有浮<lb/>
薄之徒幸吾黨間隙皷弄交構增飾其間未必盡<lb/>
出於純甫之口僕非矯為此說實是故人情厚不<lb/>
忍以此相疑耳僕平日之厚純甫本非私厚縦純<lb/>
甫今日薄我當亦非私薄然則僕未嘗厚純甫純<lb/>
甫未嘗薄僕也亦何所容心於其間哉徃徃見世<lb/>
<pb n="KR4e0157_SBCK_004-12b"/>
俗朋友易生嫌隙以為彼盖苟合扵外而非有性<lb/>
分之契是以如此私竊嘆間自謂吾黨數人縦使<lb/>
散處敵國仇家當亦㫁不至是不謂今日亦有此<lb/>
等議論此亦惟冝自反自責而已孟子云愛人不<lb/>
親反其仁行有不得者皆反求諸巳自非履渉親<lb/>
切應未識斯言味永而意懇也僕近時與朋友論<lb/>
學惟説立誠二字殺人湏就咽喉上著刀吾人為<lb/>
學當従心髄入㣲處用力自然篤實光輝雖私欲<lb/>
之萌真是洪爐點雪天下之大本立矣若就標末<lb/>
<pb n="KR4e0157_SBCK_004-13a"/>
粧綴比擬凢平日所謂學問思辯者適足以為長<lb/>
傲遂非之資自以為進於髙明光大而不知䧟於<lb/>
狼戾險嫉亦誠可哀也巳以近事觀之益見得吾<lb/>
儕徃時所論自是向裏此蓋聖學的傳惜乎淪落<lb/>
堙埋已乆往時見得猶自恍惚僕近来無所進只<lb/>
扵此䖏㸔較分曉直是痛快無復可疑但與吾兄<lb/>
别乆無告語䖏耳原忠數聚論否近嘗得渠一書<lb/>
所見逈然與舊不同殊慰殊慰今亦寄一簡不能<lb/>
詳細見時望并出此歸計尚未遂旬月後且圖再<lb/>
<pb n="KR4e0157_SBCK_004-13b"/>
舉㑹期未定臨楮耿耿<lb/>
　　六<hi>丙子</hi>
宅老數承逺来重以嘉貺相念之厚媿何以堪令<lb/>
兄又辱書惠禮恭而意篤意家庭旦夕之論必扵<lb/>
此學有相發明者是以波及扵僕喜幸之餘媿何<lb/>
以堪别後工夫無因一扣如書中所云大畧知之<lb/>
用力習熟然後居山之說昔人嘗有此然亦須得<lb/>
其源吾軰通患正如池面浮萍隨開隨蔽未論江<lb/>
海但在活水浮萍即不能蔽何者活水有源池水<lb/>
<pb n="KR4e0157_SBCK_004-14a"/>
無源有源者由已無源者從物故凢不息者有源<lb/>
作輟者皆無源故耳<lb/>
　　七<hi>戊寅</hi>
得書見相念之厚所引一詩尤懇惻至情讀之既<lb/>
感且媿㡬欲涕下人生動多牽滯反不若他流外<lb/>
道之脫然也奈何奈何近收甘泉書頗同此憾士<lb/>
風日偷素所目為善類者亦皆雷同附和以學為<lb/>
諱吾人尚栖栖未即逃避真䖏堂之燕雀耳原忠<lb/>
聞且北上恐亦非其本心仕途如爛泥坑勿入其<lb/>
<pb n="KR4e0157_SBCK_004-14b"/>
中鮮易復出吾人便是失脚様子不可不鑒也承<lb/>
欲枉顧幸甚幸甚好事多阻恐亦未易如願努力<lb/>
圗之籠中病翼或能附㝠鴻之末而歸未可知也<lb/>
　　與王純甫<hi>壬申</hi>
别後有人自武城来云純甫始到家尊翁頗不喜<lb/>
歸計尚多牴牾始聞而惋然已而復大喜乆之又<lb/>
有人自南都来者云純甫已蒞任上下多不相能<lb/>
始聞而惋然已而復大喜吾之惋然者世俗之私<lb/>
情所爲大喜者純甫當自知之吾安能小不忍扵<lb/>
<pb n="KR4e0157_SBCK_004-15a"/>
純甫不使動心忍性以大其所就乎譬之金之在<lb/>
冶經烈熖受鉗錘當此之時為金者甚苦然自他<lb/>
人視之方喜金之益精煉而惟恐火力錘煅之不<lb/>
至既其出冶金亦自喜其挫折煅煉之有成矣某<lb/>
平日亦毎有傲視行軰輕忽世故之心後雖稍知<lb/>
懲創亦惟支持抵塞扵外而已及謫貴州三年百<lb/>
難備嘗然後能有所見始信孟氏生扵憂患之言<lb/>
非欺我也嘗以為君子素其位而行不碩乎其外<lb/>
素富貴行乎富貴素貧賤行乎貧賤素患難行乎<lb/>
<pb n="KR4e0157_SBCK_004-15b"/>
患難故無入而不自得後之君子亦當素其位而<lb/>
學不願乎其外素富貴學䖏乎富貴素貧賤患難<lb/>
學䖏乎貧賤患難則亦可以無入而不自得向嘗<lb/>
為純甫言之純甫深以為然不審迩来用力郤如<lb/>
何耳近日相與講學者宗賢之外亦復數人毎相<lb/>
聚輒嘆純甫之髙明今復遭時磨勵若此其進益<lb/>
不可量純甫勉之汪景顔近亦出宰大名臨行請<lb/>
益某告以變化氣質居常無所見惟當利害經變<lb/>
故遭屈辱平時憤怒者到此能不憤怒憂惶失措<lb/>
<pb n="KR4e0157_SBCK_004-16a"/>
者到此能不憂惶失措始是能有得力處亦便是<lb/>
用力處天下事雖萬變吾所以應之不岀乎喜怒<lb/>
哀樂四者此為學之要而為政亦在其中矣景顔<lb/>
聞之躍然如有所得也甘泉近有書來巳卜居蕭<lb/>
山之湘湖去陽明洞方數十里耳書屋亦将落成<lb/>
聞之喜極誠得良友相聚㑹共進此道人間更復<lb/>
有何樂區區在外之榮辱得䘮又足掛之齒牙間<lb/>
哉<lb/>
　　二<hi>癸酉</hi>
<pb n="KR4e0157_SBCK_004-16b"/>
純甫所問辭則謙下而語意之間實自以為是矣<lb/>
夫既自以為是則非求益之心矣吾𥘉不𣣔荅恐<lb/>
荅之亦無所入也故前書因發其端以俟明春渡<lb/>
江而悉既而思之人生聚散無常純甫之自是盖<lb/>
其心尚有所惑而然亦非自知其非而又故為自<lb/>
是以要我者吾何可以遂已故復備舉其説以告<lb/>
純甫來書云學以明善誠身固也但不知何者謂<lb/>
之善原従何處得來今在何處其明之之功當何<lb/>
如入頭當何如與誠身有先後次第否誠是誠箇<lb/>
<pb n="KR4e0157_SBCK_004-17a"/>
甚的此等處細㣲曲折儘欲扣求啓發而因獻所<lb/>
疑以自附扵助我者反覆此語則純甫近來得力<lb/>
處在此其受病處亦在此矣純甫平日徒知存心<lb/>
之説而未嘗實加克治之功故未能動静合一而<lb/>
遇事輙有紛優之患今乃能推䆒若此必以漸悟<lb/>
徃日之堕空虗矣故曰純甫近來用功得力處在<lb/>
此然已失之支離外馳而不覺矣夫心主扵身性<lb/>
具於心善原於性孟子之言性善是也善即吾之<lb/>
性無形體可指無方所可定夫豈自為一物可従<lb/>
<pb n="KR4e0157_SBCK_004-17b"/>
何處得來者乎故曰受病處亦在此純甫之意盖<lb/>
未察夫聖門之實學而尚狃於後世之訓詁以為<lb/>
事事物物各有至善必湏従事事物物求箇至善<lb/>
而後謂之明善故有原従何處得來今在何處之<lb/>
語純甫之心殆亦疑我之或堕於空虗也故假是<lb/>
説以發我之蔽吾亦非不知感純甫此意其實不<lb/>
然也夫在物為理處物為義在性為善因所指而<lb/>
異其名實皆吾之心也心外無物心外無事心外<lb/>
無理心外無義心外無善吾心之處事物純乎理<lb/>
<pb n="KR4e0157_SBCK_004-18a"/>
而無人偽之雜謂之善非在事物有定所之可求<lb/>
也處物為義是吾心之得其冝也義非在外可襲<lb/>
而取也格者格此也致者致此也必曰事事物物<lb/>
上求箇至善是離而二之也伊川所云纔用彼即<lb/>
曉此是猶謂之二性無彼此理無彼此善無彼此<lb/>
也純甫所謂明之之功當何如入頭處當何如與<lb/>
誠身有先後次第否誠是誠箇甚的且純甫之意<lb/>
必以明善自有明善之功誠身又有誠身之功也<lb/>
若區區之意則以明善為誠身之功也夫誠者無<lb/>
<pb n="KR4e0157_SBCK_004-18b"/>
妄之謂誠身之誠則欲其無妄之謂誠之之功則<lb/>
明善是也故慱學者學此也審問者問此也慎思<lb/>
者思此也明辯者辯此也篤行者行此也皆所以<lb/>
明善而為誠之之功也故誠身有道明善者誠身<lb/>
之道也不明乎善不誠乎身矣非明善之外别有<lb/>
所謂誠身之功也誠身之始身猶未誠也故謂之<lb/>
明善明善之極則身誠矣若謂自有明善之功又<lb/>
有誠身之功是離而二之也難乎免於毫釐千里<lb/>
之謬矣其間𣣔為純甫言者尚多純筆未能詳悉<lb/>
<pb n="KR4e0157_SBCK_004-19a"/>
尚有未合不妨往復<lb/>
　　三<hi>甲戌</hi>
得曰仁書知純甫近来用工甚力可喜可喜學以<lb/>
明善誠身只兀兀守此昏昧雜優之心却是坐禪<lb/>
入定非所謂必有事焉者矣聖門寧有是㢤但其<lb/>
毫釐之差千里之謬非實地用功則亦未易辯别<lb/>
後世之學瑣屑支離正所謂採摘汲引其間亦寧<lb/>
無小𥙷然終非積本求原之學句句是字字合然<lb/>
而終不可入堯舜之道也<lb/>
<pb n="KR4e0157_SBCK_004-19b"/>
　　四<hi>甲戌</hi>
屢得汪叔憲書又兩得純甫書備悉相念之厚感<lb/>
媿多矣近丈見與曰仁書貶損益至三復赧然夫<lb/>
趍向同而論學或異不害其為同也論學同而趍<lb/>
向或異不害其為異也不能積誠反躬而徒騰口<lb/>
說此僕往年之罪純甫何尤乎因便布此區區臨<lb/>
楮傾念無已<lb/>
　　寄希淵<hi>壬申</hi>
所遇如此希淵歸計良是但稍傷急迫若再遅二<lb/>
<pb n="KR4e0157_SBCK_004-20a"/>
三月托<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>而行彼此形迹冺然既不激怒於人亦<lb/>
不失已之介矣聖賢處末世待人應物有時而委<lb/>
曲其道未嘗不直也若已為君子而使人為小人<lb/>
亦非仁人忠恕惻怛之心希淵必以區區此説為<lb/>
太周旋然道理實如此也區區叨厚禄有地方之<lb/>
責𣣔脱身潜逃固難若希淵所處自冝進退綽然<lb/>
今亦牽制若此乃如古人掛冠觧綬其時亦不易<lb/>
值也<lb/>
　　二<hi>壬申</hi>
<pb n="KR4e0157_SBCK_004-20b"/>
向得林蘇州書知希顔在蘇州其時守忠在山隂<lb/>
矣近張山隂來知希顔已還山隂矣而守忠又有<lb/>
金華之出徃嵗希顔居鄉而守忠客祁今兹復爾<lb/>
二友之毎毎相違豈亦有數存焉邪為仁由已固<lb/>
非他人所能與而相觀砥礪之益則友誠不可一<lb/>
日無者外是子雍明徳軰相去數十里决不能朝<lb/>
夕継見希顔無亦有獨立無與之嘆歟曩評半圭<lb/>
誠然誠然方今山林枯槁之士要亦未可多得去<lb/>
之奔走聲利之塲者則逺矣人品不齊聖賢亦因<lb/>
<pb n="KR4e0157_SBCK_004-21a"/>
材成就孔門之敎言人人殊後世儒者始有歸一<lb/>
之論然而成徳逹材者鮮又何居乎希顔試於此<lb/>
思之定以爲何如也<lb/>
　　三<hi>癸酉</hi>
希顔㷀然在疚道逺無因一慰聞友朋中多言希<lb/>
顔孝心純篤哀傷過節其素知希顔者宜爲終身<lb/>
之慕毋從毀傷爲也守忠来承手札喻及出䖏此<lb/>
見希顔愛我之深他人無此也然此義亦惟希顔<lb/>
有之他人無此也牽扵世故未能即日引决爲愧<lb/>
<pb n="KR4e0157_SBCK_004-21b"/>
爲怍然亦終須如希顔所示耳患難憂苦莫非實<lb/>
學今雖倚廬意思亦須有進向見季明徳書觀其<lb/>
意向甚正但未及與之細講耳學問之道無他求<lb/>
其放心而已蓋一言而足至其功夫節目則愈講<lb/>
而愈無窮者孔子猶曰學之不講是吾憂也今世<lb/>
無志扵學者無足言幸有一二篤志之士又爲無<lb/>
師友之講明認氣作理㝠悍自信終身勤苦而卒<lb/>
無所得斯誠可哀矣讀禮之餘與明徳相論否幸<lb/>
以其所造者示知某無大知識亦非好爲人言者<lb/>
<pb n="KR4e0157_SBCK_004-22a"/>
顧今之時人心䧟溺已乆得一善人惟恐其無成<lb/>
期與諸君共明此學固不以自任為嫌而避之譬<lb/>
之婚姻聊為諸君之媒妁而已鄉里後進中有可<lb/>
言者即與接引此本分内事勿謂不暇也樓居已<lb/>
完否糊口之出非得已然其間亦有說聞朋友中<lb/>
多欲希顔髙尚不出就中亦湏權其輕重使親老<lb/>
饘粥稍可繼則不必言髙尚自不宜出不然却恐<lb/>
正其私心不可不察也<lb/>
　　四<hi>已卯</hi>
<pb n="KR4e0157_SBCK_004-22b"/>
正月𥘉二得家信祖母於去冬十月皆棄痛割之<lb/>
極縻扵職守無由歸遁今復懇䟽若終不可得將<lb/>
遂為徑徃之圖矣近得鄭子冲書聞與當事者頗<lb/>
相牴牾希淵徳性謙厚和平其於世間榮辱炎凉<lb/>
之故視之何異飄風浮靄豈得尚有芥蔕於其中<lb/>
耶即而詢之果然出於意料之外非賢者之所自<lb/>
取也雖然有人於此其待我以横逆則君子必自<lb/>
反曰我必無禮自反而有禮又自反曰我必不忠<lb/>
希淵克已之功日精日切其肯遂自以為忠乎徃<lb/>
<pb n="KR4e0157_SBCK_004-23a"/>
年區區謫官貴州横逆之加無月無有迄今思之<lb/>
㝡是動心忍性砥礪切磋之地當時亦止搪塞排<lb/>
遣竟成空過甚可惜也聞教下士甚有興起者莆<lb/>
故文獻之區其士人素多根噐今得希淵為之師<lb/>
真如時雨化之而已吾道幸甚近有責委不得巳<lb/>
不乆且入閩苟求了事或能乗便至莆一間語不<lb/>
盡不盡<lb/>
　　與戴子良<hi>癸酉</hi>
汝成相見於滁知吾兄之質温然純粹者也今兹<lb/>
<pb n="KR4e0157_SBCK_004-23b"/>
乃得其為志盖将従事於聖人之學不安於善人<lb/>
而巳也何幸何幸有志者事竟成吾兄勉之學之<lb/>
不明已非一日皆由有志者少好徳民之秉彛可<lb/>
謂盡無其人乎然不能勝其私𣣔竟淪䧟於習俗<lb/>
則亦無志而已故朋友之間有志者甚可喜然志<lb/>
之難立而易墜也則亦深可懼也吾兄以為何如<lb/>
宗賢已南還相見且未有日京師友朋如貴同年<lb/>
陳佑卿顧惟賢其他如汪汝成梁仲用王舜卿蘇<lb/>
天秀皆嘗相見従事於此者其餘尚三四人吾見<lb/>
<pb n="KR4e0157_SBCK_004-24a"/>
與諸友當自識之自古有志之士未有不求助扵<lb/>
師友匆匆别来所欲爲吾兄言者百未及一沿途<lb/>
歆嘆雅意誠切怏怏相㑹未卜惟勇徃直前以遂<lb/>
成此志是望<lb/>
　　與胡伯忠<hi>癸酉</hi>
某徃在京雖極歆慕彼此以事未及從容一叙别<lb/>
去以爲憾期異時相遇决當盡意劇談一畨耳昨<lb/>
未出京師即已預期彭城之㑹謂所未决扵心在<lb/>
玆行矣及相見又復匆匆而别别又復以爲恨不<lb/>
<pb n="KR4e0157_SBCK_004-24b"/>
知執事之心亦何如也君子與小人居决無苟同<lb/>
之理不幸勢窮理極而爲彼所中傷則安之而已<lb/>
䖏之未盡扵道或過扵疾惡或傷扵憤激無益扵<lb/>
事而致彼之怨恨讐毒則皆君子之過也昔人有<lb/>
言事之無害扵義者從俗可也君子豈輕扵從俗<lb/>
獨不以異俗為心耳與惡人居如以朝衣朝冠坐<lb/>
扵塗炭者伯夷之清也雖袒禓祼裎扵我側彼焉<lb/>
䏻凂我㢤柳下惠之和也君子以變化氣質為學<lb/>
則惠之和似亦執事之所宜從者不以三公易其<lb/>
<pb n="KR4e0157_SBCK_004-25a"/>
介彼固未嘗無伯夷之清也徳輶如毛民鮮克舉<lb/>
之我儀圖之惟仲山甫舉之愛莫助之僕扵執事<lb/>
之謂矣正人難得正學難明流俗難變直道難容<lb/>
臨筆惘然如有所失言不盡意惟心亮<lb/>
　　與黃誠甫<hi>癸酉</hi>
立志之說已近煩瀆然為知巳言竟亦不能舍是<lb/>
也志扵道徳者功名不足以累其心志扵功名者<lb/>
富貴不足以累其心但近世所謂道徳功名而已<lb/>
所謂功名富貴而已仁人者正其誼不謀其利明<lb/>
<pb n="KR4e0157_SBCK_004-25b"/>
其道不計其功一有謀計之心則雖正誼明道亦<lb/>
功利耳諸友既索居曰仁又將逺别㑹中須時相<lb/>
警發庶不就弛靡誠甫之足自當一日千里任重<lb/>
道逺吾非誠甫誰望邪臨別數語彼此闇然終䏻<lb/>
不忘乃為深愛<lb/>
　　二<hi>丁丑</hi>
區區正月十八日始抵贑即兵事紛紛二月徃征<lb/>
漳冦四月班師中間曽無一日之暇故音問缺然<lb/>
然雖擾優中意念所在未嘗不在諸友也飬病之<lb/>
<pb n="KR4e0157_SBCK_004-26a"/>
舉恐巳蹔停此亦順親之心未為不是不得以此<lb/>
日縈扵懐無益扵事徒使為善之念不專何䖏非<lb/>
道何䖏非學豈必山林中耶希顔尚謙清伯登第<lb/>
聞之喜而不寐近嘗寄書云非為今日諸君喜為<lb/>
陽明山中異日得良伴喜也吾扵誠甫之未歸亦<lb/>
然<lb/>
　　答天宇書<hi>甲戌</hi>
書来見平日為學用功之㮣深用喜慰今之時䏻<lb/>
稍有志聖賢之學已不可多見况又果䏻實用其<lb/>
<pb n="KR4e0157_SBCK_004-26b"/>
力者是豈易得㢤辱推擬過當誠有所不敢居然<lb/>
求善自輔則鄙心實亦未嘗不切切也今乃又得<lb/>
吾天宇其為喜幸可勝言㢤厚意之及良不敢虚<lb/>
然又自嘆愛莫為助聊就来諭商確一二天宇自<lb/>
謂有志而不䏻篤不知所謂志者果何如其不䏻<lb/>
篤者又誰也謂聖賢之學䏻静可以制動不知若<lb/>
何而能静静與動有二心乎謂臨政行事之際把<lb/>
捉摸擬強之使歸扵道固亦䘚有所未䏻然造次<lb/>
顛沛必扵是者不知如何其為功謂𨳩卷有得接<lb/>
<pb n="KR4e0157_SBCK_004-27a"/>
賢人君子便自觸發不知所觸發者何物又賴二<lb/>
事而後觸發則二事之外所作何務當是之時所<lb/>
謂志者果何在也凢此數語非天宇實用其力不<lb/>
能有然亦足以見講學之未明故尚有此耳或思<lb/>
之有得不厭寄示<lb/>
　　二<hi>甲戌</hi>
承書惠感感中間問學之意懇切有加扵舊足知<lb/>
進扵斯道也喜幸何如但其間猶有未盡區區之<lb/>
意者既承不鄙何敢不竭然望詳察庶扵斯道有<lb/>
<pb n="KR4e0157_SBCK_004-27b"/>
所發明耳<lb/>
　来書云誠身以格物乍讀不䏻無疑既而細詢<lb/>
　之希顔始悉其說<lb/>
區區未嘗有誠身格物之說豈出扵希顔邪鄙意<lb/>
但謂君子之學以誠意為主格物致知者誠意之<lb/>
功也猶饑者以求飽為事飲食者求飽之事也希<lb/>
顔頗悉鄙意不應有此或恐一時言之未瑩耳幸<lb/>
更細講之<lb/>
　又云大學一書古人為學次第朱先生謂窮理<lb/>
<pb n="KR4e0157_SBCK_004-28a"/>
　之極而後意誠其與所謂居敬窮理非存心無<lb/>
　以致知者固相為矛盾矣盖居敬存心之說𥙷<lb/>
　扵傳文而聖經所指直謂其窮理而後心正初<lb/>
　學之士執經而不考傳其流之弊安得不至扵<lb/>
支離邪<lb/>
大學次第但言物格而后知至知至而后意誠若<lb/>
窮理之極而後意誠此則朱先生之說如此其間<lb/>
亦自無大相矛盾但扵大學本㫖却恐未盡合耳<lb/>
非存心無以致知此語不獨扵大學未盡就扵中<lb/>
<pb n="KR4e0157_SBCK_004-28b"/>
庸尊徳性而道問學之㫖亦或有未盡然此等䖏<lb/>
言之甚長非面悉不可後之學者附㑹扵𥙷傳而<lb/>
不深考扵經㫖牽制扵文義而不體認扵身心是<lb/>
以徃徃失之支離而䘚無所得恐非執經而不考<lb/>
傳之過也<lb/>
　又云不由窮理而遽加誠身之功怨誠非所誠<lb/>
　適足以為偽而已矣<lb/>
此言甚善但不知誠身之功又何如作用耳幸體<lb/>
認之<lb/>
<pb n="KR4e0157_SBCK_004-29a"/>
　又言譬之行道者如大都為所歸宿之地猶所<lb/>
　謂至善也行道者不辭險阻艱難决意向前猶<lb/>
　存心也如使斯人不識大都所在而泛焉𣣔徃<lb/>
　其不南走越而北走呉㡬希矣<lb/>
此譬大畧皆是但以不辭險阻艱難决意向前别<lb/>
為存心未免牽合之苦而不得其要耳夫不辭險<lb/>
阻艱難决意向前此正是誠意之意審如是則其<lb/>
所以問道途具資斧戒舟車皆有不容已者不然<lb/>
又安在其為决意向前而亦安所前乎夫不識大<lb/>
<pb n="KR4e0157_SBCK_004-29b"/>
都所在而泛焉𣣔徃則亦欲徃而已未嘗真徃也<lb/>
惟其𣣔徃而未嘗真徃是以道途之不問資斧之<lb/>
不具舟車之不戒若决意向前則真徃矣真徃者<lb/>
䏻如是乎此最工夫切要者以天宇之髙明篤實<lb/>
而反求之自當不言而喻矣<lb/>
　又云格物之說昔人以扞去外物為言矣扞去<lb/>
　外物則此心存矣心存則所以致知者皆是為<lb/>
　已<lb/>
如此說却是扞去外物為一事致知又為一事扞<lb/>
<pb n="KR4e0157_SBCK_004-30a"/>
去外物之說亦未為甚害然止捍禦扵其外則亦<lb/>
未有㧞去病根之意非所謂克巳求仁之功矣區<lb/>
區格物之說亦不如此大學之所謂誠意即中庸<lb/>
之所謂誠身也大學之所謂格物致知即中庸之<lb/>
所謂明善也博學審問慎思明辯篤行皆所謂明<lb/>
善而為誠身之功也非明善之外别有所謂誠身<lb/>
之功也格物致知之外又豈别有所謂誠意之功<lb/>
乎書之所謂精一語之所謂博文約禮中庸之所<lb/>
謂尊徳性而道問學皆若此而已是乃學問用功<lb/>
<pb n="KR4e0157_SBCK_004-30b"/>
之要所謂毫釐之差千里之謬者也心之精微口<lb/>
莫能述亦豈筆端所能盡已喜榮擢圵上有期矣<lb/>
倘能迂道江濵謀一夕之話庶㡬能有所發明冗<lb/>
遽中不悉<lb/>
　　寄李道夫<hi>乙亥</hi>
此學不講乆矣鄙人之見自謂扵此頗有發明而<lb/>
聞者往往詆以爲異獨執事傾心相信確然不疑<lb/>
其爲喜慰何啻空谷之足音别後時聞士夫傳說<lb/>
近又徐曰仁自西江還益得備聞執事任道之勇<lb/>
<pb n="KR4e0157_SBCK_004-31a"/>
執徳之堅令人起躍奮迅士不可以不弘毅任重<lb/>
而道逺誠得弘毅如執事者二三人自足以爲天<lb/>
下倡彼依阿僂儞之徒雖多亦奚以爲㢤幸甚幸<lb/>
甚比聞列郡之始即𣣔以此學爲敎仁者之心自<lb/>
然若此僕誠甚爲執事喜然又甚爲執事憂也學<lb/>
絶道䘮俗之䧟溺如人在大海波濤中且須援之<lb/>
登岸然後可授之衣而與之食若以衣食投之波<lb/>
濤中是適重其溺彼将不以爲徳而反以爲尤矣<lb/>
故凢居今之時且須隨機導引因事啟沃寛心平<lb/>
<pb n="KR4e0157_SBCK_004-31b"/>
氣以薫陶之俟其感發興起而後𨳩之以其說是<lb/>
故為力易而收效溥不然將有扞格不勝之患而<lb/>
且為君子愛人之累不知尊意以為何如耶病䟽<lb/>
已再上尚未得報果遂此圖舟過嘉禾面話有日<lb/>
　　與陸元静<hi>丙子</hi>
書来知貴恙已平復甚喜書中勤勤問學惟恐失<lb/>
墜足知進脩之志不怠又甚喜異時發揮斯道使<lb/>
来者有所興起非吾子誰望乎所問大學中庸註<lb/>
向嘗畧具草稿自以所養未純未免務外𣣔速之<lb/>
<pb n="KR4e0157_SBCK_004-32a"/>
病尋已焚毀近雖覺稍進意亦未敢便以為至姑<lb/>
俟異日山中與諸賢啇量共成之故皆未有書其<lb/>
意㫖大畧則固平日已為清伯言之矣因是益加<lb/>
體認研究當自有見汲汲求此恐猶未免舊日之<lb/>
病也博學之說向巳詳論今猶牽制若此何邪此<lb/>
亦恐是志不堅定為世習所撓之故使在我果無<lb/>
功利之心雖錢穀兵甲搬柴運水何徃而非實學<lb/>
何事而非天理况子史詩文之類乎使在我尚存<lb/>
功利之心則雖日談道徳仁義亦只是功利之事<lb/>
<pb n="KR4e0157_SBCK_004-32b"/>
况子史詩文之類乎一切屏絶之說是猶泥扵舊<lb/>
習平日用功未有得力䖏故云爾請一洗俗見還<lb/>
復初志更思平日飲食飬身之喻種樹栽培灌溉<lb/>
之喻自當釋然融解矣物有本末事有終始知所<lb/>
先後則近道矣吾子之言是猶未是終始本末之<lb/>
一致也是不循本末終始天然之序而𣣔以私意<lb/>
速成之也<lb/>
　　二<hi>戊寅</hi>
尚謙至聞元静志堅信篤喜慰莫踰人在仕途如<lb/>
<pb n="KR4e0157_SBCK_004-33a"/>
馬行淖田中縦復馳逸足起足䧟其在駑下坐見<lb/>
淪沒耳乃今得還故鄉此亦譬之小歇田塍若自<lb/>
此急尋平路可以直去康荘馳騁萬里不知到家<lb/>
工夫却如何也自曰仁沒後吾道益孤致望元静<lb/>
者亦不淺子夏聖門髙弟曾子數其失則曰吾過<lb/>
矣吾離群而索居亦已乆矣夫離群索居之在昔<lb/>
賢已不能無過况吾儕乎以元静之英敏自應未<lb/>
即摧墮山間切磋砥礪還復㡬人深造自得便間<lb/>
亦可寫寄否尚謙至此日有所進自去年十二月<lb/>
<pb n="KR4e0157_SBCK_004-33b"/>
到今已八踰月尚未肯歸視其室非其志有所專<lb/>
宜不能聲音笑貌及此也區區兩䟽辭乞尚未得<lb/>
報决意兩不允則三三不允則五則六必得而後<lb/>
已若再一舉輒須三月二舉則又六七月矣計吾<lb/>
舟東抵呉越元静之斾當已北指幽冀㑹晤未期<lb/>
如之何則可<lb/>
　　與希顔台仲明徳尚謙原静<hi>丁丑</hi>
聞諸友皆登第喜不自勝非為諸友今日喜為野<lb/>
夫異日山中得良伴喜也入仕之始意况未免搖<lb/>
<pb n="KR4e0157_SBCK_004-34a"/>
動如絮在風中若非粘泥貼網恐自張主未得不<lb/>
知諸友却何如想平時工夫亦須有得力䖏耳野<lb/>
夫失脚落渡船未知何時得到彼岸且南贛事極<lb/>
多掣肘緣地連四省各有撫鎮乃今亦不過因仍<lb/>
度日自古未有事權不一而能有成者告病之興<lb/>
雖動恐成虚文未敢輕舉𣣔俟地方稍靖今又得<lb/>
諸友在吾終有望矣曰仁春来頗病聞之極憂念<lb/>
昨書来𣣔與二三友去田霅上因寄一詩今錄去<lb/>
聊同此懐也<lb/>
<pb n="KR4e0157_SBCK_004-34b"/>
　　與楊仕徳薛尚誠<hi>丁丑</hi>
即日巳抵龍南明日入巢四路兵皆已如期並進<lb/>
賊有必破之勢某向在横水嘗寄書仕徳云破山<lb/>
中賊易破心中賊難區區翦除䑕竊何足為異若<lb/>
諸賢掃蕩心腹之冦以收廓清平定之功此誠大<lb/>
丈夫不世之偉績數日来諒已得必勝之䇿捷奏<lb/>
有期矣何喜如之日孚羙質誠可與共學此時計<lb/>
巳發舟倘未行出此同致意𪠘中事以累尚謙想<lb/>
不厭煩瑣小兒正憲猶望時賜督責<lb/>
<pb n="KR4e0157_SBCK_004-35a"/>
　　寄聞人邦英邦正<hi>戊寅</hi>
昆季敏而好學吾家兩弟得以朝夕親資磨勵聞<lb/>
之甚喜得書備見向徃之誠尤極浣慰家貧親老<lb/>
豈可不求祿仕求禄仕而不工舉業却是不盡人<lb/>
事而徒責天命無是理矣但能立志堅定随事盡<lb/>
道不以得失動念則雖勉習舉業亦自無妨聖賢<lb/>
之學若是原無求為聖賢之志雖不業舉日談道<lb/>
徳亦只成就得務外好髙之病而已此昔人所以<lb/>
有不患妨功惟患奪志之說也夫謂之奪志則已<lb/>
<pb n="KR4e0157_SBCK_004-35b"/>
有志可奪若尚未有可奪之志却又不可以不深<lb/>
思疑省而早圖之每念賢弟資質之羙未嘗不切<lb/>
拳拳夫羙質難得而易壊至道難聞而易失盛年<lb/>
難遇而易過習俗難革而易流昆玉勉之<lb/>
　　二<hi>戊寅</hi>
得書見昆季用志之不凢此固區區所深望者何<lb/>
幸何幸世俗之見豈足與論君子惟求其是而已<lb/>
仕非爲貧也而有時乎爲貧古之人皆用之吾何<lb/>
爲獨不然然謂舉業與聖人之學相戾者非也程<lb/>
<pb n="KR4e0157_SBCK_004-36a"/>
子云心苟不忘則雖應接俗事莫非實學無非道<lb/>
也而况扵舉業乎謂舉業與聖人之學不相戾者<lb/>
亦非也程子云心苟忘之則雖終身由之只是俗<lb/>
事而况扵舉業乎忘與不忘之間不能以髪要在<lb/>
深思黙識所指謂不忘者果何事耶知此則知學<lb/>
矣賢弟精之熟之不使有毫釐之差千里之謬可<lb/>
也<lb/>
　　三<hi>庚辰</hi>
書来意思甚懇切足慰逺懐持此不懈即吾立志<lb/>
<pb n="KR4e0157_SBCK_004-36b"/>
之說矣源泉混混不舍晝夜盈科而後進放乎四<lb/>
海有本者如是立志者其本也有有志而無成者<lb/>
矣未有無志而能有成者也賢弟勉之色養之暇<lb/>
怡怡切切可想而知交脩罔怠庶吾望之不孤矣<lb/>
地方稍平退休有日預想山間講習之樂不覺先<lb/>
已欣然<lb/>
　　與薛尚謙<hi>戊寅</hi>
沿途意思如何得無亦有走作否數年切磋只得<lb/>
立志辯義利若扵此未有得力䖏却是平日所講<lb/>
<pb n="KR4e0157_SBCK_004-37a"/>
盡成虚語平日所見皆非實得不可以不猛省也<lb/>
經一蹶者長一智今日之失未必不爲後日之得<lb/>
但已落第二義須從第一義上着力一真一切真<lb/>
若這些子既是更無討不是䖏矣此間朋友聚集<lb/>
漸衆比舊頗覺興起尚謙既去仕徳又徃歐陽崇<lb/>
一病歸獨惟乾留此精神亦不足諸友中未有倚<lb/>
靠得者苦扵接濟乏人耳乞休本至今未囬未免<lb/>
坐待尚謙更静養㡬月若進歩欠力更来火坑中<lb/>
乗凉如何<lb/>
<pb n="KR4e0157_SBCK_004-37b"/>
　　二<lb/>
得書知日孚停舟鬱孤遅遅未發此誠出扵意望<lb/>
之外日孚好學如此豪傑之士必有聞風而起者<lb/>
矣何喜如之何喜如之昨見太和報効人知歐王<lb/>
二生者至不識曾與一言否歐生有一書可謂有<lb/>
志中間述子晦語頗失真恐亦子晦一時言之未<lb/>
瑩爾大抵工夫須實落做去始能有見料想臆度<lb/>
未有不自誤誤人者矣此間賊巢乃與廣東山後<lb/>
諸賊相連餘黨徃徃有從遁者若非斬絶根株意<lb/>
<pb n="KR4e0157_SBCK_004-38a"/>
恐日後必相聮而起重為兩省之患故須更遅遅<lb/>
旬日與之剪除兵難遙度不可預料大抵如此小<lb/>
兒勞諸公勤勤開誨多感多感昔人謂敎小兒有<lb/>
四益驗之果何如耶正之聞已到何因復歸區區<lb/>
乆頓扵外徒勞諸友往返念之極切懸懸今後但<lb/>
有至者須諸君為我盡意吐露縦彼不乆留亦無<lb/>
負其来可也<lb/>
　　三<lb/>
日来因兵事紛優賤軀怯弱以此益見得工夫有<lb/>
<pb n="KR4e0157_SBCK_004-38b"/>
得力䖏只是從前大段未曾實落用力虚度虚說<lb/>
過了自今當與諸君努力鞭䇿誓死進歩庶亦收<lb/>
之桑榆耳日孚停舘鬱孤恐風氣太髙數日之留<lb/>
則可倘更稍乆終恐早晚寒煖欠適區區初擬日<lb/>
下即囬因從前征勦徹兵太速致遺今日之患故<lb/>
且示以乆屯之形正恐後之罪今亦猶今之罪昔<lb/>
耳但從征官屬已萌歸心更相倡和巳有不必乆<lb/>
屯之說天下事不能盡如人意大抵皆坐此軰可<lb/>
歎可歎聞仕徳失調意思何如大抵心病愈則身<lb/>
<pb n="KR4e0157_SBCK_004-39a"/>
病亦自易去縦血氣衰弱未便即除亦自不能為<lb/>
心患也小兒勞𨳩敎駑駘之質無復望其千里但<lb/>
得帖然扵皂櫪之間斯已矣門戸勤早晚得無亦<lb/>
厭瑣屑否不一<lb/>
　　寄諸弟<hi>戊寅</hi>
屢得弟軰書皆有悔悟奮發之意喜慰無盡但不<lb/>
知弟軰果出扵誠心乎亦謾為之說云爾本心之<lb/>
明皎如白日無有有過而不自知者但患不能改<lb/>
耳一念改過當時即得本心人孰無過改之為貴<lb/>
<pb n="KR4e0157_SBCK_004-39b"/>
蘧伯玉大賢也惟曰欲寡其過而未能成湯孔子<lb/>
大聖也亦惟曰改過不吝可以無大過而已人皆<lb/>
曰人非堯舜安能無過此亦相沿之說未足以知<lb/>
堯舜之心若堯舜之心而自以為無過即非所以<lb/>
為聖人矣其相授受之言曰人心惟危道心惟㣲<lb/>
惟精惟一允執厥中彼其自以為人心之惟危也<lb/>
則其心亦與人同耳危即過也惟其兢兢業業嘗<lb/>
加精一之功是以能允執厥中而免扵過古之聖<lb/>
賢時時自見已過而改之是以能無過非其心果<lb/>
<pb n="KR4e0157_SBCK_004-40a"/>
與人異也戒慎不睹恐懼不聞者時時自見已過<lb/>
之功吾近来實見此學有用力䖏但為平日習染<lb/>
深痼克治欠勇故切切預為弟軰言之毋使亦如<lb/>
吾之習染既深而後克治之難也人方少時精神<lb/>
意氣既足鼓舞而身家之累尚未切心故用力頗<lb/>
易迨其漸長世累日深而精神意氣亦日漸以减<lb/>
然能汲汲奮志扵學則猶尚可有為至扵四十五<lb/>
十即如下山之日漸以微㓕不復可挽矣故孔子<lb/>
云四十五十而無聞焉斯亦不足畏也已又曰及<lb/>
<pb n="KR4e0157_SBCK_004-40b"/>
其老也血氣既衰戒之在得吾亦近来實見此病<lb/>
故亦切切預為弟軰言之宜及時勉力毋使過時<lb/>
而徒悔也<lb/>
　　與安之<hi>己卯</hi>
聞安之肯向學不勝欣願得奮勵如此庶不負彼<lb/>
此相愛之情也留都時偶因饒舌遂致多口攻之<lb/>
者環四面取朱子晚年悔悟之說集為定論聊藉<lb/>
以觧紛耳門人軰近刻之雩都初聞甚不喜然士<lb/>
夫見之乃往往遂有𨳩發者無意中得此一助亦<lb/>
<pb n="KR4e0157_SBCK_004-41a"/>
頗省頰舌之勞近年篁墩諸公嘗有道一等編見<lb/>
者先懐黨同伐異之念故䘚不能有入反激而怒<lb/>
今但取朱子所自言者表章之不加一辭雖有𥚹<lb/>
心將無所施其怒矣尊意以為何如耶聊往數册<lb/>
有志向者一出指示之所須文字非不欲承命荒<lb/>
踈既乆無下筆䖏耳貧漢作事大難富人豈知之<lb/>
　　答甘泉<hi>己卯</hi>
旬日前楊仕徳人来領手敎及答子莘書具悉造<lb/>
詣用功之詳喜躍何可言蓋自是而吾黨之學歸<lb/>
<pb n="KR4e0157_SBCK_004-41b"/>
一矣此某之幸後學之幸也来簡勤勤訓責僕以<lb/>
乆無請益此吾兄愛僕之厚僕之罪也此心同此<lb/>
理同苟知用力扵此雖百慮殊途同歸一致不然<lb/>
雖字字而證句句而求其始也毫釐其末也千里<lb/>
老兄造詣之深涵養之乆㒒何敢望至其向徃直<lb/>
前以求必得乎此之志則有不約而契不求而合<lb/>
者其間所見時或不能無小異然吾兄既不屑屑<lb/>
扵㒒而㒒亦不以汲汲於兄者正以志向既同如<lb/>
兩人同適京都雖所由之途間有迂直知其異日<lb/>
<pb n="KR4e0157_SBCK_004-42a"/>
之歸終同耳向在龍江舟次亦嘗進其大學舊本<lb/>
及格物諸說兄時未以為然而㒒亦遂置不復強<lb/>
聒者知兄之不乆自當釋然扵此也乃今果獲所<lb/>
願喜躍何可言崑崙之源有時而伏流終必逹扵<lb/>
海也㒒窶人也雖獲夜光之璧人將不信必且以<lb/>
謂其為妄為偽金璧入於猗頓之室自此至寳得<lb/>
以昭明於天下僅亦免於遺璧之罪矣雖然是喻<lb/>
猶二也夜光之璧外求而得也此則扵吾所固有<lb/>
無待扵外也偶遺忘之耳未嘗遺忘也偶䝉翳之<lb/>
<pb n="KR4e0157_SBCK_004-42b"/>
耳叔賢所進超卓海内諸友實罕其儔同䖏西樵<lb/>
又資麗澤所造可量乎僕年未半百而衰疾已如<lb/>
六七十翁日夜思歸陽明爲夕死之圖䟽三上而<lb/>
未遂𣣔棄印長往以從大夫之後恐形迹大駭必<lb/>
俟允報則須冬盡春𥘉乃可遂也一一世事如狂<lb/>
風驟雨中落葉倐忽之間寧復可定所耶兩承楚<lb/>
人之誨此非骨肉念不及此感刻祖母益耄思一<lb/>
見老父亦書来促歸扵是情思愈惡所幸吾兄道<lb/>
明徳立宗盟有人用此可以自慰其諸所𣣔請仕<lb/>
<pb n="KR4e0157_SBCK_004-43a"/>
徳能有述有所未當便間不惜指示<lb/>
　　二<hi>庚辰</hi>
得正月書知大事已畢當亦稍慰純孝之思矣近<lb/>
承避地髮履塜下進徳脩業善類幸甚傳聞貴邑<lb/>
盗勢方張果爾則逺去家室獨留曠寂之野恐亦<lb/>
未可長也某告病未遂今且蹙告歸省去住亦未<lb/>
可必悠悠塵世畢竟作何稅駕當亦時時念及幸<lb/>
以敎之叔賢志節逺出流俗渭先雖未乆䖏一見<lb/>
知為忠信之士乃聞不時一相見何耶英賢之生<lb/>
<pb n="KR4e0157_SBCK_004-43b"/>
何幸同時共地又可虚度光隂容易失却此大機<lb/>
㑹是使後人而復惜後人也二君曾各寄一書托<lb/>
宋以道轉致相見幸問之<lb/>
　　答方叔賢<hi>己卯</hi>
近得手敎及與甘泉往復兩書快讀一過洒然如<lb/>
熱者之濯清風何子之見超卓而速也真可謂一<lb/>
日千里矣大學舊本之復功尤不小幸甚幸甚其<lb/>
論象山䖏舉孟子放心數條而甘泉以為未足復<lb/>
舉東西南北海有聖人出此心此理同及宇宙内<lb/>
<pb n="KR4e0157_SBCK_004-44a"/>
事皆已分内事數語甘泉所舉誠得其大然吾獨<lb/>
愛西樵子之近而切也見其大者則其功不得不<lb/>
近而切然非實加切近之功則所謂大者亦虚見<lb/>
而已耳自孟子道性善心性之原世儒往往能言<lb/>
然其學䘚入扵支離外索而不自覺者正以其功<lb/>
之未切耳此吾所以獨有喜扵西樵之言固今時<lb/>
對証之藥也古人之學切實為已不徒事扵講說<lb/>
書札往来終不若面語之能盡且易使人溺情扵<lb/>
文辭崇浮氣而長勝心求其說之無病而不知其<lb/>
<pb n="KR4e0157_SBCK_004-44b"/>
心病之已多矣此近世之通患賢知者不免焉不<lb/>
可以不察也楊仕徳去草草復此諸所𣣔言仕徳<lb/>
能悉<lb/>
　　與陳國英<hi>庚辰</hi>
别乆矣雖彼此音問闊踈而消息動静時時及聞<lb/>
國英天資篤厚加以静養日乆其所造當必大異<lb/>
扵疇昔惜無因一面叩之耳凢人之學不日進者<lb/>
必日退譬諸草木生意日滋則日益暢茂苟生意<lb/>
日息則亦日就衰落矣國英之扵此學且十餘年<lb/>
<pb n="KR4e0157_SBCK_004-45a"/>
矣其日益暢茂者乎其日就衰落者乎君子之學<lb/>
非有同志之友日相規切則亦易以悠悠度日而<lb/>
無有乎激勵警發之益山中友朋亦有以此學日<lb/>
相講求者乎孔子云徳之不脩學之不講是吾憂<lb/>
也而况扵吾儕乎㢤<lb/>
　　復唐虞佐<hi>庚辰</hi>
承示詩二韻五章語益工興寄益無盡深歎多才<lb/>
但不欲以是為有道者稱頌耳撤講慎擇之喻愛<lb/>
我良多深知感怍但區區之心亦自有不容巳者<lb/>
<pb n="KR4e0157_SBCK_004-45b"/>
聖賢之道坦若大路夫婦之愚可以與知而後之<lb/>
論者忽近求逺舍易圖難遂使老師宿儒皆不敢<lb/>
輕議故在今時非獨其庸下者自分以為不可爲<lb/>
雖髙者特逹皆以此學為長物視之為虚談贅說<lb/>
亦許時矣當此之時苟有一念相尋扵此真所謂<lb/>
空谷足音見似人者喜矣况其章縫而来者寧不<lb/>
忻忻然以接之乎然要其間亦豈無濫竽假道之<lb/>
弊但在我不可以此意逆之亦將扵此以求其真<lb/>
者耳正如淘金扵沙非不知沙之汰而去者且十<lb/>
<pb n="KR4e0157_SBCK_004-46a"/>
九然亦未能即舎沙而别以淘金為也孔子云與<lb/>
其進也不與其退也唯何甚孟子云君子之設科<lb/>
也来者不拒徃者不追苟以是心至斯受之而已<lb/>
矣蓋不憤不啟者君子施敎之方有敎無類則其<lb/>
本心焉耳多病之軀重為知已憂惓惓惠喻及此<lb/>
感愛何有窮巳然區區之心亦不敢不為知已一<lb/>
傾倒也行且㑹面悉所未盡<lb/>
<pb n="KR4e0157_SBCK_004-46b"/>
</p>
<p>
</p>
  </div>
</body>
</text>
</TEI>
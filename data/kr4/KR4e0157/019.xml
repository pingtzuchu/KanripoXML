<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_019-1a"/>
王文成公全書卷之二十四<lb/>
　外集<hi>六</hi>說　雜著<lb/>
　　白說字貞夫說<hi>乙亥</hi>
白生說常太保康敏公之孫都憲敬齋公之長子<lb/>
也敬齋賔予而冠之阼旣醮而請曰是兒也嘗辱<lb/>
子之門又辱臨其冠敢請字而教諸曰字而教諸<lb/>
說也吾何以字而教諸吾聞之天下之道說而已<lb/>
天下之說貞而巳乾道變化扵穆流行無非說也<lb/>
天何心焉坤徳闔闢順成化生無非說也坤何心<lb/>
<pb n="KR4e0157_SBCK_019-1b"/>
焉仁理惻怛感應和平無非說也人亦何心焉故<lb/>
說也者貞也貞也者理也全乎理而無所容其心<lb/>
焉之謂貞本扵心而無所拂扵理焉之謂說故天<lb/>
得貞而說道以亨地得貞而說道以成人得貞而<lb/>
說道以生貞乎貞乎三極之體是謂無巳說乎說<lb/>
乎三極之用是謂無動無動故順而化無巳故誠<lb/>
而神誠神剛之極也順化柔之則也故曰剛中而<lb/>
柔外說以利貞是以順乎天而應乎人說之時義<lb/>
大矣㢤非天下之至貞其孰能與扵斯乎請字說<lb/>
<pb n="KR4e0157_SBCK_019-2a"/>
曰貞夫敬齋曰廣矣子之言固非吾兒所及也請<lb/>
問其次曰道一而巳孰精粗焉而以次爲君子之<lb/>
徳不出乎性情而其至塞乎天地故說也者情也<lb/>
貞也者性也說以正情之性也貞以說性之命也<lb/>
性情之謂和性命之謂中致其性情之徳而三極<lb/>
之道備矣而又何二乎吾姑語其畧而詳可推也<lb/>
本其事而功可施也目而色也耳而聲也口而味<lb/>
也四肢而安逸也說也有貞焉君子不敢以或過<lb/>
也貞而已矣仁而父子也義而君臣也禮而夫婦<lb/>
<pb n="KR4e0157_SBCK_019-2b"/>
也信而朋友也說也有貞焉君子不敢以不致也<lb/>
貞而巳矣故貞者說之幹也說者貞之枝也故貞<lb/>
以養心則心說貞以齊家則家說貞以治國平天<lb/>
下則國天下說說必貞未有貞而不說者也貞必<lb/>
說未有說而不貞者也說而不貞小人之道君子<lb/>
不謂之說也不偽則欲不佞則邪奚其貞也㢤夫<lb/>
夫君子之稱也貞君子之道也宇說曰貞夫勉以<lb/>
君子而已矣敬齋起拜曰子以君子之道訓吾兒<lb/>
敢不拜嘉顧謂說曰再拜稽首書諸紳以蚤夜祗<lb/>
<pb n="KR4e0157_SBCK_019-3a"/>
承夫子之命<lb/>
　　劉氏三子字說<hi>乙亥</hi>
劉毅齋之子三人當毅齋之始入學也其孟生名<lb/>
之曰甫學始舉扵鄊也其仲生名之曰甫登始從<lb/>
政也其季生名之曰甫政毅齋将冠其三子而問<lb/>
其字扵予予曰君子之學也以成其性學而不至<lb/>
扵成性不可以爲學字甫學曰子成要其終也學<lb/>
成而登庸登者必以漸故登髙必自卑字甫登曰<lb/>
子漸戒其驟也登庸則漸以從政矣政者正也未<lb/>
<pb n="KR4e0157_SBCK_019-3b"/>
有已不正而䏻正人者字甫政曰子正反其本也<lb/>
毅齋起拜曰乾也旣承教豈獨以訓吾子<lb/>
　　南岡說<hi>丙戌</hi>
浙大叅朱君應周居莆之壺公山下應周之名曰<lb/>
鳴陽盖取詩所謂鳳皇鳴矣于彼朝陽之義也莆<lb/>
人之言曰應周則誠吾莆之鳯矣其居青瑣進讜<lb/>
言而天下仰望其風采則誠若鳯之鳴扵朝陽者<lb/>
矣夫鳯之棲必有髙岡則壺公者固其所從而棲<lb/>
鳴也扵是號壺公曰南岡盖亦取詩所謂鳯皇鳴<lb/>
<pb n="KR4e0157_SBCK_019-4a"/>
矣于彼髙岡之義也應周聞之曰嘻因予名而擬<lb/>
之以鳯焉其名也人固非鳯也因壺公而號之以<lb/>
南岡焉其實也固亦岡也吾方愧其名之虚而思<lb/>
以求其號之實也因以南岡而自號大夫鄊士爲<lb/>
之詩歌序記以咏嘆揄揚其羙者旣巳連篇累牘<lb/>
而應周猶若未足勤勤焉以蘄扵予必欲更爲之<lb/>
一言是其心殆不以<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>譽稱頌之爲喜而以樂聞<lb/>
規切砥礪之爲益也吾何以答應周之意乎姑請<lb/>
就南岡而與之論學夫天地之道誠焉而已耳聖<lb/>
<pb n="KR4e0157_SBCK_019-4b"/>
人之學誠焉而已耳誠故不息故久故徴故悠逺<lb/>
故博厚是故天惟誠也故常清地惟誠也故常寧<lb/>
日月惟誠也故常眀今夫南岡亦拳石之積耳而<lb/>
其廣大悠久至與天地而無疆焉非誠而能若是<lb/>
乎故觀夫南岡之厓石則誠厓石爾矣觀夫南岡<lb/>
之溪谷則誠溪谷爾矣觀夫南岡之峰巒巖壑則<lb/>
誠峰巒巖壑爾矣是皆實理之誠然而非有所虚<lb/>
假文飾以偽為扵其間是故草木生焉禽獸居焉<lb/>
寳藏興焉四時之推<graphic n="KR3360" url="https://raw.githubusercontent.com/kanripo/KR-Gaiji/master/images/KR3360.png" mimeType="image/png"/>寒暑晦眀煙嵐霜雪之變<lb/>
<pb n="KR4e0157_SBCK_019-5a"/>
態而南岡若無所與焉鳯皇鳴矣而南岡不自以<lb/>
爲瑞也乕豹藏焉而南岡不自以爲威也養生送<lb/>
死者資焉而南岡不自以爲徳雲霧興焉而見光<lb/>
怪而南岡不自以爲靈是何也誠之無所為也誠<lb/>
之不容巳也誠之不可揜也君子之學亦何以異<lb/>
扵是是故以事其親則誠孝爾矣以事其兄則誠<lb/>
弟爾矣以事其君則誠忠爾矣以交其友則誠信<lb/>
爾矣是故藴之為徳行矣措之為事業矣發之為<lb/>
文章矣是故言而民莫不信矣行而民莫不悦矣<lb/>
<pb n="KR4e0157_SBCK_019-5b"/>
動而民莫不化矣是何也一誠之所發而非可以<lb/>
聲音笑貌幸而致之也故曰誠者天之道也思誠<lb/>
者人之道也應周之有取扵南岡而将以求其實<lb/>
者殆亦無出扵斯道也矣果若是則知應周豈非<lb/>
思誠之功歟夫思誠之功精矣微矣應周盖嘗從<lb/>
事扵斯乎異時来過稽山之麓尚能為我一言其<lb/>
詳<lb/>
　　悔齋說<hi>癸酉</hi>
悔者善之端也誠之復也君子悔以遷扵善小人<lb/>
<pb n="KR4e0157_SBCK_019-6a"/>
悔以不敢肆其惡惟聖人而後能無悔無不善也<lb/>
無不誠也然君子之過悔而弗改焉又從而文焉<lb/>
過将日入扵惡小人之惡悔而益深巧焉益憤譎<lb/>
焉則惡極而不可解矣故悔者善惡之分也誠偽<lb/>
之關也吉凶之機也君子不可以頻悔小人則幸<lb/>
其悔而或不甚焉耳吾友崔伯欒氏以悔名其齋<lb/>
非曰吾将悔而巳矣将以求無悔者也故吾爲之<lb/>
說如是<lb/>
　　題湯大行　殿試䇿問下<hi>壬戌</hi>
<pb n="KR4e0157_SBCK_019-6b"/>
士之登名禮部而進于　天子之廷者　天子臨<lb/>
軒而問之則錫之以制皆得受而歸藏之扵廟以<lb/>
輝榮其遭際之盛盖今世士人皆爾也丹陽湯君<lb/>
某登弘治進士方爲行人以其嘗所受之制屬某<lb/>
䟦數語扵其下嗟夫眀試以言自虞廷而然乃言<lb/>
底可績則三代之下吾見亦罕矣君之始進也<lb/>
天子之所以咨之者何如耶而君之所以對之者<lb/>
何如耶夫矯言以求進君之所不爲也巳進而遂<lb/>
忘其言焉又君之所不忍也君扵是乎朝夕焉顧<lb/>
<pb n="KR4e0157_SBCK_019-7a"/>
諟　聖天子之眀命其将曰是　天子之所以咨<lb/>
詢我者也始吾旣如是其對揚之矣而今之所以<lb/>
持其身以事吾君者其亦果如是耶抑其亦未踐<lb/>
耶夫伊尹之所以告成湯者數言而終身踐之太<lb/>
公之所以告武王者數言而終身踐之推其心也<lb/>
君其志扵伊吕之事乎夫輝榮其一時之遭際以<lb/>
誇世君所不屑矣不然則是制也者君之所以鑑<lb/>
也昔人有惡形而惡鑑者遇之則揜袂却走君将<lb/>
揜袂却走之不暇而又烏揭之焉日以示人其志<lb/>
<pb n="KR4e0157_SBCK_019-7b"/>
扵伊吕之事奚疑㢤君其勉矣上帝臨汝母貳爾<lb/>
心某亦常繆承眀問雖其所以對揚與其所以爲<lb/>
志者不可以望君然亦何敢忘自朂<lb/>
　　示徐曰仁應試<hi>丁卯</hi>
君子窮逹一聽扵天但旣業舉于便須入塲亦人<lb/>
事宜爾若期在必得以自窘辱則大惑矣入塲之<lb/>
日切勿以得失横在胸中令人氣餒志分非徒無<lb/>
益而又害之塲中作文先湏大開心目見得題意<lb/>
大槩了了即放膽下筆縦昧出處詞氣亦條暢今<lb/>
<pb n="KR4e0157_SBCK_019-8a"/>
人入塲有志氣局促不舒展者是得失之念爲之<lb/>
病也夫心無二用一念在得一念在失一念在文<lb/>
字是三用矣所事寧有成耶只此便是執事不敬<lb/>
便是人事有未盡處雖或幸成君子有所不貴也<lb/>
将進塲十日前便須練習調養盖尋常不曾起早<lb/>
得慣忽然當之其日必精神恍惚作文豈有佳思<lb/>
須每日鷄初鳴即起盥櫛整衣端坐抖藪精神勿<lb/>
使昏惰日日習之臨期不自覺辛苦矣今之調養<lb/>
者多是厚食濃味劇酣謔浪或竟日偃臥如此是<lb/>
<pb n="KR4e0157_SBCK_019-8b"/>
撓氣昏神長傲而召疾也豈攝養精神之謂㢤務<lb/>
須絶飲食薄滋味則氣自清寡思慮屏嗜欲則精<lb/>
自明㝎心氣少眠睡則神自澄君子未有不如此<lb/>
而能致力扵學問者兹特以科塲一事而言之耳<lb/>
每日或倦甚思休少偃即起勿使昏睡旣晚即睡<lb/>
勿使久坐進塲前兩日即不得翻閱書史雜亂心<lb/>
目每日止可㸔文字一篇以自娛若心勞氣耗莫<lb/>
如勿㸔務在怡神適趣忽充然滚滚若有所得勿<lb/>
便氣輕意滿益加含蓄醖釀若江河之浸泓衍泛<lb/>
<pb n="KR4e0157_SBCK_019-9a"/>
濫驟然決之一瀉千里矣每日閑坐時衆方囂然<lb/>
我獨淵黙中心融融自有眞樂盖出乎塵垢之外<lb/>
而與造物者㳺非吾子槩嘗聞之宜未足以與此<lb/>
也<lb/>
　　龍塲生問荅<hi>戊辰</hi>
龍塲生問扵陽眀子曰夫子之言扵朝侣也愛不<lb/>
忘乎君也今者譴扵是而汲汲扵求去殆有所渝<lb/>
乎陽眀子曰吾今則有間矣今吾又病是以欲去<lb/>
也龍塲生曰夫子之以病也則吾旣聞命矣敢問<lb/>
<pb n="KR4e0157_SBCK_019-9b"/>
其所以有間何謂也昔為其貴而今為其賤昔處<lb/>
扵内而今處扵外歟夫乗田委吏孔子嘗為之矣<lb/>
陽眀子曰非是之謂也君子之仕也以行道不以<lb/>
道而仕者竊也今吾不得爲行道矣雖古之有祿<lb/>
仕未嘗奸其職也曰牛羊茁壮會計當也今吾不<lb/>
無愧焉夫祿仕爲貧也而吾有先世之田力耕足<lb/>
以供朝夕子且以吾爲道乎以吾爲貧乎龍塲生<lb/>
曰夫子之来也譴也非仕也子扵父母惟命之從<lb/>
臣之扵君同也不曰事之如一而可以拂之無乃<lb/>
<pb n="KR4e0157_SBCK_019-10a"/>
爲不恭乎陽眀子曰吾之来也譴也非仕也吾之<lb/>
譴也乃仕也非役也役者以力仕者以道力可屈<lb/>
也道不可屈也吾萬里而至以承譴也然猶有職<lb/>
守焉不得其職而去非以譴也君猶父母事之如<lb/>
一固也不曰就養有方乎惟命之從而不以道是<lb/>
妾婦之順非所以爲恭也龍塲生曰聖人不敢忘<lb/>
天下賢者而皆去君誰與爲國矣曰賢者則忘天<lb/>
下乎夫出溺扵波濤者沒人之䏻也陸者冐焉而<lb/>
胥溺矣吾懼扵胥溺也龍塲生曰吾聞賢者之有<lb/>
<pb n="KR4e0157_SBCK_019-10b"/>
益扵人也惟所用無擇扵小大焉若是亦有所不<lb/>
利歟曰賢者之用扵世也行其義而已義無不宜<lb/>
無不利也不得其宜雖有廣業君子不謂之利也<lb/>
且吾聞之人各有能有不能惟聖人而後無不能<lb/>
也吾猶未得為賢也而子責我以聖人之事固非<lb/>
其擬矣曰夫子不屑扵用也夫子而苟屑扵用蘭<lb/>
蕙榮扵堂階而芬馨被扵几席萑葦之刈可以覆<lb/>
垣草木之微則亦有然者而况賢者乎陽眀子曰<lb/>
蘭蕙榮扵堂階也而後芬馨被扵几席萑葦也而<lb/>
<pb n="KR4e0157_SBCK_019-11a"/>
後可刈以覆垣今子将刈蘭蕙而責之以覆垣之<lb/>
用子為愛之耶抑為害之耶<lb/>
　　論元年春王正月<hi>戊辰</hi>
聖人之言眀白簡實而學者每求之扵艱深隱奥<lb/>
是以為論愈詳而其意益晦春秋書元年春王正<lb/>
月盖仲尼作經始筆也以予觀之亦何有扵可疑<lb/>
而世儒之為說者或以為周雖建子而不改月或<lb/>
以為周改月而不改時其最為有㨿而為世所宗<lb/>
者則以夫子嘗欲行夏之時此以夏時冠周月盖<lb/>
<pb n="KR4e0157_SBCK_019-11b"/>
見諸行事之實也紛紛之論至不可勝舉遂使聖<lb/>
人眀易簡實之訓反為千古不決之疑嗟夫聖人<lb/>
亦人耳豈獨其言之有逺扵人情乎㢤而儒者以<lb/>
為是聖人之言而必求之扵不可窺測之地則巳<lb/>
過矣夫聖人之示人無隱若日月之垂象扵天非<lb/>
有變怪恍惚有目者之所覩而及其至也巧曆有<lb/>
所不能計精扵理者有弗能盡知也如是而巳矣<lb/>
若世儒之論是後世任情用智拂理亂常者之爲<lb/>
而謂聖人為之耶夫子嘗曰吾從周又曰非天子<lb/>
<pb n="KR4e0157_SBCK_019-12a"/>
不議禮不制度生乎今之世反古之道災及其身<lb/>
者也仲尼有聖徳無其位而改周之正朔是議禮<lb/>
制度自巳出矣其得為從周乎聖人一言世為天<lb/>
下法而身自違之其何以訓天下夫子患天下之<lb/>
夷狄横諸侯強背不復知有天王也扵是乎作春<lb/>
秋以誅僣亂尊周室正一王之大法而已乃首改<lb/>
周之正朔其何以服亂臣賊子之心春秋之法變<lb/>
舊章者必誅若宣公之稅畆紊王制者必誅若鄭<lb/>
荘之歸祊無王命者必誅若莒人之入向是三者<lb/>
<pb n="KR4e0157_SBCK_019-12b"/>
之有罪固猶未至扵變易天王正朔之甚也使魯<lb/>
宣鄭荘之徒舉是以詰夫子則将何辭以對是攘<lb/>
鄰之雞而惡其為盗責人之不弟而自毆其兄也<lb/>
豈春秋忠恕先自治而後治人之意乎今必泥扵<lb/>
行夏之時之一言而曲為之說以為是固見諸行<lb/>
事之驗又引孟子春秋天子之事罪我者其惟春<lb/>
秋之言而證之夫謂春秋為天子之事者謂其時<lb/>
天王之法不行扵天下而夫子作是以眀之耳其<lb/>
賞人之功罰人之罪誅人之惡與人之善盖亦據<lb/>
<pb n="KR4e0157_SBCK_019-13a"/>
事直書而褒貶自見若士師之㫁獄辭具而獄成<lb/>
然夫子猶自嫌扵侵史之職眀天子之權而謂天<lb/>
下後世且将以是而罪我固未嘗取無罪之人而<lb/>
論㫁之曰吾以眀法扵天下取時王之制而更易<lb/>
之曰吾以垂訓扵後人法未及眀訓未及乘而巳<lb/>
自䧟扵殺人比扵亂逆之黨矣此在中世之士稍<lb/>
知忌憚者所不為而謂聖人而為此亦見其隂黨<lb/>
扵亂逆誣聖言而助之攻也巳或曰子言之則然<lb/>
耳為是說者以伊訓之書元祀十有二月而證周<lb/>
<pb n="KR4e0157_SBCK_019-13b"/>
之不改月以史記之稱元年冬十月而證周之不<lb/>
改時是亦未爲無㩀也子之謂周之改月與時也<lb/>
獨何㩀乎曰吾㩀春秋之文也夫商而改月則伊<lb/>
訓必不書曰元紀十有二月秦而改時則史記必<lb/>
不書曰元年冬十月周不改月與時也則春秋亦<lb/>
必不書曰春王正月春秋而書曰春王正月則其<lb/>
改月與時巳何疑焉况禮記稱正月七月日至而<lb/>
前漢律曆至武王伐紂之嵗周正月辛卯朔合辰<lb/>
在斗前一度戊午師度孟津眀日巳未冬至考之<lb/>
<pb n="KR4e0157_SBCK_019-14a"/>
太誓十有三年春武成一月壬辰之說皆足以相<lb/>
為發眀證周之改月與時而予意直㩀夫子春秋<lb/>
之筆有不必更援是以為之證者今舍夫子眀白<lb/>
無疑之直筆而必欲傍引曲㩀證之扵穿鑿可疑<lb/>
之地而後巳是惑之甚也曰如子之言則冬可以<lb/>
為春乎曰何為而不可陽生扵子而極扵巳午隂<lb/>
生扵午而極扵亥子陽生而春始盡扵寅而猶夏<lb/>
之春也隂生而秋始盡扵申而猶夏之秋也自一<lb/>
陽之復以極扵六陽之乾而為春夏自一隂之姤<lb/>
<pb n="KR4e0157_SBCK_019-14b"/>
以極扵六隂之坤而爲秋冬此文王之所演而周<lb/>
公之所係武王周公其論之審矣若夫仲尼夏時<lb/>
之論則以其關扵人事者比之建子為尤切而非<lb/>
謂其為不可也啓之征有扈曰怠棄三正則三正<lb/>
之用在夏而巳然非始扵周而後有矣曰夏時冠<lb/>
周月此安㝎之論而程子亦嘗云爾曾謂程子之<lb/>
賢而不及是也何㢤曰非謂其知之不及也程子<lb/>
盖泥扵論語行夏之時之言求其說而不得從而<lb/>
為之辭盖推求聖言之過耳夫論語者夫子議道<lb/>
<pb n="KR4e0157_SBCK_019-15a"/>
之書而春秋者魯國紀事之史議道自夫子則不<lb/>
可以不盡紀事在魯國則不可以不實道並行而<lb/>
不相悖者也且周雖建子而不改時與月則固夏<lb/>
時矣而夫子又何以行夏之時云乎程子之云盖<lb/>
亦推求聖言之過耳庸何傷夫子嘗曰君子不以<lb/>
人廢言使程子而猶在也其殆不廢予言矣<lb/>
　　書東齋風雨卷後<hi>癸酉</hi>
悲喜憂快之形扵前初亦何嘗之有㢤向之以為<lb/>
愁苦凄鬱之鄊而今以為樂事者有矣向之歌舞<lb/>
<pb n="KR4e0157_SBCK_019-15b"/>
歡愉之地今過之而歎息咨嗟泫然而泣下者有<lb/>
矣二者之相尋扵無窮亦何以異扵不䏻崇朝之<lb/>
風雨而顧執而留之扵胸中無乃非逹者之心歟<lb/>
吾觀東齋風雨之作固亦寫其一時之所感遇風<lb/>
止雨息而感遇之懐亦不知其所如矣而猶諷咏<lb/>
嗟嘆扵十年之後得非類扵夢為僕役覺而涕泣<lb/>
者歟夫其隱几扵蓬窓之下聽芹波之春響而咏<lb/>
夜簷之寒聲自今言之但覺其有幽閒自得之趣<lb/>
殊不見其有所苦也借使東齋主人得時居顯要<lb/>
<pb n="KR4e0157_SBCK_019-16a"/>
一旦失勢退䖏寂寞其感念疇昔之懐當與今日<lb/>
何如㢤然則錄而追味之無亦將有洒然而樂廓<lb/>
然而忘言者矣而和者以為眞有所苦而類為垂<lb/>
楚不任之辭是又不可與言夢者而扵東齋主人<lb/>
之意失之逺矣<lb/>
　　竹江劉氏族譜䟦<hi>甲戌</hi>
劉氏之盛散扵天下其在安成者出長沙定王發<lb/>
今昔所傳有自来矣竹江之譜斷自竹溪翁而下<lb/>
不及扵㝎王見素子曰大夫不敢祖諸侯禮也夫<lb/>
<pb n="KR4e0157_SBCK_019-16b"/>
大夫之不祖諸侯也盖言祭也若其支系之所自<lb/>
則魯三桓之屬是實不可得而翦孔子曰吾猶及<lb/>
史之闕文也盖孔子之時史之闕疑者旣鮮矣竹<lb/>
江之不及定王闕疑也可以為譜法也巳王道不<lb/>
明人偽滋而風俗壞上下相罔以詐人無實行家<lb/>
無信譜天下無信史三代以降吾觀其史若江河<lb/>
之波濤焉聊以知其起伏之槩而巳爾士夫不務<lb/>
誠身立徳而徒誇詡其先世以為重冐昧攀緣適<lb/>
以絶其類亂其宗不知桀紂幽厲之出扵禹湯文<lb/>
<pb n="KR4e0157_SBCK_019-17a"/>
武而顔閔曾孟之先未始有顯者也若竹江之譜<lb/>
其可以為世法也㢤孔子曰斯民也三代之所以<lb/>
直道而行充是心雖以復三代之淳可也且竹溪<lb/>
翁之後其聞扵世者厯厯爾至其十一祖敬齋公<lb/>
而遂以淸節大顯扵當代錄名臣者以首廉吏敬<lb/>
齋之孫南峯公又以清節文學顯徳業聲光方為<lb/>
天下所屬望竹江之後祖敬齋而宗南峰焉亦不<lb/>
一足矣况其世賢之多也而又奚必長沙之為重<lb/>
也大<lb/>
<pb n="KR4e0157_SBCK_019-17b"/>
　　書察院行臺壁<hi>丁丑</hi>
正徳丁丑三月奉　命征漳㓂駐車上杭旱甚禱<lb/>
扵行臺雨日夜民以為未足四月戊午㓂平旋師<lb/>
是日大雨明日又雨又明日復雨登城南之樓以<lb/>
觀農事遂謁晦翁祠扵水南覽七星之勝槩夕歸<lb/>
志其事扵察院行臺<lb/>
　　諭俗四條<hi>丁丑</hi>
為善之人非獨其宗族親戚愛之朋友鄉黨敬之<lb/>
雖鬼神亦隂相之為惡之人非獨其宗族親戚惡<lb/>
<pb n="KR4e0157_SBCK_019-18a"/>
之朋友鄉黨怨之雖鬼神亦隂殛之故積善之家<lb/>
必有餘慶積不善之家必有餘殃<lb/>
見人之為善我必愛之我能為善人豈有不愛我<lb/>
者乎見人之為不善我必惡之我苟為不善人豈<lb/>
有不惡我者乎故凶人之為不善至扵隕身亡家<lb/>
而不悟者由其不䏻自反也<lb/>
今人不忍一言之忿或争銖兩之利遂相搆訟夫<lb/>
我欲求勝扵彼則彼亦欲求勝扵我讐讐相報遂<lb/>
至破家蕩産禍貽子孫豈若含忍退讓使鄉里稱<lb/>
<pb n="KR4e0157_SBCK_019-18b"/>
為善人長者子孫亦䝉其庇乎<lb/>
今人為子孫計或至謀人之業奪人之産日夜營<lb/>
營無所不至昔人謂為子孫作馬牛然身沒未寒<lb/>
而業巳屬之他人讐家羣起而報復子孫反受其<lb/>
殃是殆為子孫作蛇蝎也吁可戒㢤<lb/>
　　題遥祝圖<hi>戊寅</hi>
薛母太孺人曾方就其長子俊養于玉山仲子侃<lb/>
旣舉進士告歸来省孺人曰吾安而兄養子出而<lb/>
仕侃曰吾斯之未能信曰然則盍往學扵是擕其<lb/>
<pb n="KR4e0157_SBCK_019-19a"/>
弟僑姪宗鎧来就予于䖍其室在掲陽别且數年<lb/>
未遑歸視踰年五月望日為孺人初誕之晨以命<lb/>
不敢往遥拜而祝其友正之廷仁崇一軰相與語<lb/>
曰薛母之敎其子可謂賢矣薛子之養其親可謂<lb/>
孝矣吾儕與薛子同學因各勵其所以事親之孝<lb/>
可謂益矣而不獲登其堂申其敬乃命工繪遥祝<lb/>
之圖寓諸玉山以致稱觴之意請扵予予為題其<lb/>
事<lb/>
　　書諸陽伯卷<hi>戊寅</hi>
<pb n="KR4e0157_SBCK_019-19b"/>
諸陽伯偁從予而問學將别請言予曰相與數月<lb/>
而未嘗有所論别而後言也不旣晚乎曰數月而<lb/>
未敢有所問知夫子之無隱扵我而冀或有所得<lb/>
也别而後請言已自知其無所得而慮夫子之或<lb/>
隱扵我也予曰吾何所隱㢤道若日星然子惟不<lb/>
用目力焉耳無弗覩者也子又何求乎道在邇而<lb/>
求諸逺事在易而求諸難天下之通患也子歸而<lb/>
立子之志竭子之目力若是而有所弗覩則吾為<lb/>
隱扵子矣<lb/>
<pb n="KR4e0157_SBCK_019-20a"/>
　　書陳世傑卷<hi>庚辰</hi>
堯允恭克讓舜温恭允塞禹不自滿假文王微柔<lb/>
懿恭小心翼翼望道而未之見孔子温良恭儉讓<lb/>
盖自古聖賢未有不篤扵謙恭者向見世傑以足<lb/>
恭為可恥故遂入扵簡抗自是簡抗自是則傲矣<lb/>
傲凶徳也不可長足恭也者有所為而為之者也<lb/>
無所為而為之者謂之謙謙徳之柄温温恭人惟<lb/>
徳之基堂堂乎張也難與並為仁矣仲尼贊易之<lb/>
謙曰謙尊而光卑而不可踰君子之終也故地不<lb/>
<pb n="KR4e0157_SBCK_019-20b"/>
謙不足以載萬物天不謙不足以覆萬物人不謙<lb/>
不足以受天下之益昔者顔子以䏻問扵不能有<lb/>
而若無盖得夫謙道也愼獨致知之說旣嘗反覆<lb/>
扵世傑則百凡私意之萌自當退聽矣復嚽嚽扵<lb/>
是盖就世傑氣質之所急者言之躬自厚而薄責<lb/>
扵人則逺怨見賢思齊見不賢而内自省則徳修<lb/>
母謂巳爲已知而輒以誨人母謂人爲不知而輒<lb/>
以忽人終日但見巳過黙而識之學而不厭則扵<lb/>
道也其庻矣乎<lb/>
<pb n="KR4e0157_SBCK_019-21a"/>
　　諭泰和楊茂<hi>其人聾瘂自候門求見先生以字問茂以字荅</hi>
你口不䏻言是非你耳不能聽是非你心還能知<lb/>
是非否<hi>答曰知是非</hi>如此你口雖不如人你耳雖不如<lb/>
人你心還與人一般<hi>茂時首肯拱謝</hi>大凡人只是此心此<lb/>
心若䏻存天理是箇聖賢的心口雖不䏻言耳雖<lb/>
不䏻聽也是箇不䏻言不能聽的聖賢心若不存<lb/>
天理是箇禽獸的心口雖能言耳雖䏻聽也只是<lb/>
箇䏻言能聽的禽獸<hi>茂時扣胸指天</hi>你如今扵父母但盡<lb/>
你心的孝扵兄長但盡你心的敬扵鄉黨鄰里宗<lb/>
<pb n="KR4e0157_SBCK_019-21b"/>
族親戚但盡你心的謙和恭順見人怠慢不要嗔<lb/>
怪見人財利不要貪圖但在裏面行你那是的心<lb/>
莫行你那非的心縦使外面人說你是也不湏聽<lb/>
說你不是也不湏聽<hi>茂時首肯拜謝</hi>你口不䏻言是非省<lb/>
了多少閑是非你耳不能聽是非省了多少閑是<lb/>
非凡說是非便生是非生煩惱聽是非便添是非<lb/>
添煩惱你口不能說你耳不能聽省了多少閑是<lb/>
非省了多少閑煩惱你比别人到快活自在了許<lb/>
多<hi>茂時扣胷指天躃地</hi>我如今敎你但終日行你的心不消<lb/>
<pb n="KR4e0157_SBCK_019-22a"/>
口裏說但終日聽你的心不消耳裏聽<hi>茂時頓首再拜而巳</hi>
　　書欒惠卷<hi>庚辰</hi>
欒子仁訪子扵䖍舟遇扵新淦嗟乎子仁久别之<lb/>
懷兹亦不足為慰乎顧兹簿領紛沓之地雖固道<lb/>
無不在然非所以從容下上其議時也子仁歸矣<lb/>
乞骸之䟽已數上行且得報子仁其候我扵桐江<lb/>
之滸將與子盤桓扵雲門若耶間有日也聞子仁<lb/>
之居鄉嘗以鄉約善其族黨固亦仁者及物之心<lb/>
然非子仁所汲汲孔子云言忠信行篤敬雖蠻貊<lb/>
<pb n="KR4e0157_SBCK_019-22b"/>
之邦行矣然惟立則見其參扵前在輿則見其倚<lb/>
扵衡也而後行子仁其務立參前倚衡之誠乎至<lb/>
誠而不動者未之有也不誠未有能動者也聊以<lb/>
是爲子仁别去之贈<lb/>
　　書佛郎機遺事<hi>庚戌</hi>
見素林公聞寧濠之變即夜使人範錫爲佛郎機<lb/>
銃并抄火藥方手書勉予竭忠討賊時六月毒暑<lb/>
人多道暍死公遣兩僕裹糧從間道冐暑晝夜行<lb/>
三千餘里以遺予至則濠巳就擒七日予發書爲<lb/>
<pb n="KR4e0157_SBCK_019-23a"/>
之感激涕下盖濠之擒以七月二十六距其始事<lb/>
六月十四僅月有十九日耳世之君子當其任能<lb/>
不畏難巧避者鮮矣况已致其事而能急國患踰<lb/>
其家如公者乎盖公之忠誠根扵天性故老而彌<lb/>
篤身退而憂愈深節愈勵嗚呼是豈可以聲音笑<lb/>
貌爲㢤嘗欲列其事于朝顧非公之心也爲作佛<lb/>
郎機私詠君子之同聲者將不能已扵言耳矣<lb/>
佛郎機誰所爲截取比干腸褁以鴟夷皮萇弘之<lb/>
血釁不足睢陽之怒恨有遺老臣忠憤寄所洩震<lb/>
<pb n="KR4e0157_SBCK_019-23b"/>
驚百里賊膽披徒請尚方劍空聞魯陽揮段公笏<lb/>
板不在兹佛郎機誰所爲<lb/>
　正徳戊寅之冬福建按察僉事周期雍以公事<lb/>
　抵贛時逆濠奸謀日稔逺近洶洶予思預爲之<lb/>
　備而濠黨伺覘左右揺手動足朝聞暮逹以期<lb/>
　雍官異省當非濠所計及因屏左右語之故遂<lb/>
　與定議期雍歸即隂募驍勇具械束裝部勒以<lb/>
　俟予檄晨到而期雍夕發故當濠之變外援之<lb/>
　兵惟期雍先至適當見素公書至之日距濠始<lb/>
<pb n="KR4e0157_SBCK_019-24a"/>
　事亦僅月有十九日耳初予嘗使門人冀元亨<lb/>
　者因講學說濠以君臣大義或格其奸豪不懌<lb/>
　巳而滋怒遣人隂購害之冀辭予曰濠必反先<lb/>
　生宜早計遂遁歸至是聞變知予必起兵即日<lb/>
　濳行赴難亦適以是日至見素公在莆陽周官<lb/>
　上杭冀在常徳去南昌各三千餘里乃皆同日<lb/>
　而至事若有不偶然者輒附錄扵此聊以識予<lb/>
　之耿耿云<lb/>
　　題夀外母蟠桃圖<hi>庚辰</hi>
<pb n="KR4e0157_SBCK_019-24b"/>
某之妻之母諸太夫人張今年夀八十十二月二<lb/>
十有二日其設帨辰也某縻扵官守不能歸捧一<lb/>
觴扵堂下幕下之士有郭詡者因爲作王母蟠桃<lb/>
之圖以獻夫王母蟠桃之說雖出扵僊經異典未<lb/>
必其事之有無然今世之人多以之祝願其所親<lb/>
愛固亦古人岡陵松栢之意也吾從衆可乎遂用<lb/>
之以寄遥祝之私而詩以歌之云維彼蟠桃千嵗<lb/>
一華夫人之夀兹維始葩維彼蟠桃千歲一實夫<lb/>
人之壽益堅孔碩維華維實厥根彌植維夫人孫<lb/>
<pb n="KR4e0157_SBCK_019-25a"/>
子亦昌衍靡極<lb/>
　　書徐汝佩卷<hi>癸未</hi>
壬午之冬汝佩别予北上赴南宫試已而門下士<lb/>
有自京来者告予以汝佩因南宫䇿問若隂詆夫<lb/>
子之學者不對而出遂浩然東歸行且至矣予聞<lb/>
之黯然不樂者久之士曰汝佩斯舉有志之士莫<lb/>
不欽仰歆服以爲自尹彦明之後至今而始再見<lb/>
者也夫人離去其骨肉之愛齎糧束装走數千里<lb/>
以赴三日之試將竭精弊力惟有司之好是投以<lb/>
<pb n="KR4e0157_SBCK_019-25b"/>
蘄一日之得希終身之榮斯人人之同情也而汝<lb/>
佩扵此獨能不爲其所不爲不欲其所不欲斯非<lb/>
其有見得思義見危授命之勇其孰能聲音笑貌<lb/>
而為此乎是心也固富貴不能滛貧賤不能移威<lb/>
武不能屈者矣將夫子聞之躍然而喜顯然而嘉<lb/>
與之也而顧黯然而不樂也何居乎予曰非是之<lb/>
謂也士曰然則汝佩之爲是舉也尚亦有未至歟<lb/>
豈以汝佩骨肉之養且旦暮所不給無亦隨時順<lb/>
應以少蘇其貧困也乎若是則汝佩之志荒矣予<lb/>
<pb n="KR4e0157_SBCK_019-26a"/>
曰非是之謂也士曰然則何居乎予黙然不應士<lb/>
不得問而退他日汝佩旣歸士往問扵汝佩曰向<lb/>
吾以子之事問扵夫子矣夫子黯然而不樂予云<lb/>
云而夫子云云也子以爲奚居汝佩曰始吾見發<lb/>
䇿者之隂詆吾夫子之學也盖怫然而怒憤然而<lb/>
不平以爲吾夫子之學則若是其簡易廣大也吾<lb/>
夫子之言則若是其眞切著明也吾夫子之心則<lb/>
若是其仁恕公普也夫子憫人心之䧟溺若已之<lb/>
墮扵淵壑也冐天下之非笑詆詈而日諄諄焉亦<lb/>
<pb n="KR4e0157_SBCK_019-26b"/>
豈何求扵世乎而世之人曾不覺其爲心而相嫉<lb/>
<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>詆毀之若是若是而吾尚可與之並立乎巳矣<lb/>
吾將從夫子而長往扵深山窮谷耳不與之相聞<lb/>
而目不與之相見斯已矣故遂浩然而歸歸途無<lb/>
所事事始復專心致志沉潛扵吾夫子致知之訓<lb/>
心平氣和而良知自發然後黯然而不樂曰嘻吁<lb/>
乎吾過矣士曰然則子之爲是也果尚有所不可<lb/>
歟汝佩曰非是之謂也吾之爲是也亦未不可而<lb/>
所以爲是者則有所不可也吾語子始吾未見夫<lb/>
<pb n="KR4e0157_SBCK_019-27a"/>
子也則聞夫子之學而亦嘗非笑之矣詆毁之矣<lb/>
及見夫子親聞良知之誨恍然而大窹醒油然而<lb/>
生意融始自痛悔切責吾不及夫子之門則㡬死<lb/>
矣今雖知之甚深而未能實諸巳也信之甚篤而<lb/>
未能孚諸人也則猶未免扵身謗者也而遽爾責<lb/>
人若是之峻且彼盖未嘗親承吾夫子之訓也使<lb/>
得親承焉又焉知今之非笑詆毁者異日不如我<lb/>
之痛悔切責乎不如我之深知而篤信乎何忘巳<lb/>
之困而責人之速也夫子冐天下之非笑詆毁而<lb/>
<pb n="KR4e0157_SBCK_019-27b"/>
日諄諄然惟恐人之不入扵善而我則反之其間<lb/>
不䏻以寸矣夫子之黯然而不樂也盖所以愛珊<lb/>
之至而憂珊之深也雖然夫子之心則又廣矣大<lb/>
矣微矣㡬矣不覩不聞之中吾豈䏻盡以語子也<lb/>
汝佩見備以其所以告扵士者爲問予頷之而弗<lb/>
答默然者乆之汝佩悚然若有省也明日以此卷<lb/>
入請曰昨承夫子不言之敎珊傾耳而聽若震驚<lb/>
百里粗心浮氣一時俱䘮矣請遂書之<lb/>
　　題夢槎奇遊詩卷<hi>乙酉</hi>
<pb n="KR4e0157_SBCK_019-28a"/>
君子之學求盡吾心焉爾故其事親也求盡吾心<lb/>
之孝而非以爲孝也事君也求盡吾心之忠而非<lb/>
以爲忠也是故夙興夜寐非以爲勤也剸繁理劇<lb/>
非以爲䏻也嫉邪袪蠧非以爲剛也規切諌諍非<lb/>
以爲直也臨難死義非以爲節也吾心有不盡焉<lb/>
是謂自欺其心心盡而後吾之心始自以爲快也<lb/>
惟夫求以自快吾心故凡富貴貧賤憂戚患難之<lb/>
来莫非吾所以致知求快之地苟富貴貧賤憂戚<lb/>
患難而莫非吾致知求快之地則亦寧有所謂富<lb/>
<pb n="KR4e0157_SBCK_019-28b"/>
貴貧賤憂戚患難者足以動其中㢤世之人徒知<lb/>
君子之扵富貴貧賤憂戚患難無入而不自得也<lb/>
而皆以爲獨䏻人之所不可及不知君子之求以<lb/>
自快其心而巳矣林君汝桓之名吾聞之盖久然<lb/>
皆以爲聰明特逹者也文章氣節者也今年夏聞<lb/>
君以直言被謪果信其爲文章氣節者矣又踰月<lb/>
君取道錢塘則以書来道其相愛念之厚病不能<lb/>
一往爲恨且惓惓以聞道爲急問學爲事嗚呼君<lb/>
盖知學者也志扵道徳者也寧可專以文章氣節<lb/>
<pb n="KR4e0157_SBCK_019-29a"/>
稱之巳而郡守南君元善示予以夢槎竒遊卷盖<lb/>
京師士友贈之南行者予讀之終篇嘆曰君知學<lb/>
者也志扵道徳者也則將以求自快其心者也則<lb/>
其奔走扵郡縣之末也猶其従容扵部署之間也<lb/>
則將地官郎之議國事未嘗以爲抗而徐聞丞之<lb/>
親民務未嘗以爲瑣也則夢槎未嘗以爲異而南<lb/>
遊未嘗以爲奇也君子樂道人之善則張大而從<lb/>
䛕之是固贈行者之心乎予亦以病不及與君一<lb/>
面感君好學之篤因論君子之所以爲學者以爲<lb/>
<pb n="KR4e0157_SBCK_019-29b"/>
君贈<lb/>
　　爲善最樂文<hi>丁亥</hi>
君子樂得其道小人樂得其欲然小人之得其欲<lb/>
也吾亦但見其苦而巳耳五色令人目盲五聲令<lb/>
人耳聾五味令人口爽馳騁田獵令人心發狂營<lb/>
營戚戚憂患終身心勞而日拙欲縦惡積以亡其<lb/>
生烏在其爲樂也乎若夫君子之爲善則仰不愧<lb/>
俯不怍明無人非幽無鬼責優優蕩蕩心逸日休<lb/>
宗族稱其孝鄉黨稱其弟言而人莫不信行而人<lb/>
<pb n="KR4e0157_SBCK_019-30a"/>
莫不恱所謂無入而不自得也亦何樂如之妻弟<lb/>
諸用明積徳勵善有可用之才而不求仕人曰子<lb/>
獨不樂仕乎用明曰爲善最樂也因以四字扁其<lb/>
退居之軒率二子階陽日與鄕之俊彦讀書講學<lb/>
扵其中巳而二子學日有成登賢薦秀鄕人嘖嘖<lb/>
皆曰此亦爲善最樂之效矣用明笑曰爲善之樂<lb/>
大行不加窮居不損豈顧扵得失榮辱之間而論<lb/>
之聞者心服僕夫治圃得一鏡以獻扵用明刮土<lb/>
而視之背亦適有爲善最樂四字坐客嘆異皆曰<lb/>
<pb n="KR4e0157_SBCK_019-30b"/>
此用明爲善之符誠若亦不偶然者也相與詠其<lb/>
事而来請扵予以書之用以訓其子孫遂以朂夫<lb/>
鄊之後進<lb/>
　　客坐私祝<hi>丁亥</hi>
但願温恭直諒之友来此講學論道示以孝友謙<lb/>
和之行徳業相勸過失相規以教訓我子弟使毋<lb/>
䧟扵非僻不願狂懆惰慢之徒来此博奕飲酒長<lb/>
傲飾非導以驕奢淫蕩之事誘以貪財黷貨之謀<lb/>
㝠頑無恥扇惑鼓動以益我子弟之不肖嗚呼由<lb/>
<pb n="KR4e0157_SBCK_019-31a"/>
前之說是謂良士由後之說是謂凶人我子弟苟<lb/>
逺良士而近凶人是謂逆子戒之戒之嘉靖丁亥<lb/>
八月將有兩廣之行書此以戒我子弟并以告夫<lb/>
士友之辱臨扵斯者請一覽教之<lb/>
<pb n="KR4e0157_SBCK_019-31b"/>
</p>
<p>
王文成公全書卷之二十四終<lb/>
</p>
<p>
</p>
  </div>
</body>
</text>
</TEI>
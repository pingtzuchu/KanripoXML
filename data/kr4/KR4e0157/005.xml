<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_005-1a"/>
王文成公全書卷之十<lb/>
　　别録<hi>二奏䟽</hi>
　　議夾剿兵糧䟽<hi>正徳十二年七月𥘉五日</hi>
准兵部咨該本部題職方清吏司案呈奉本部送<lb/>
兵科抄出巡撫湖廣地方兼賛理軍務都察院右<lb/>
副都御史秦金題稱㑹同巡按御史王度督同都<lb/>
布按三司掌印署都指揮僉事文㳟左布政使周<lb/>
季鳳副使惲巍等議照湖廣郴桂等䖏所屬地方<lb/>
與廣東樂昌江西上猶等䖏縣猺賊宻爾聮絡彼<lb/>
<pb n="KR4e0157_SBCK_005-1b"/>
䖏有名賊首龔福全髙仲仁李斌龎文亮藍友貴<lb/>
等素恃巢穴險固聚衆行刼先年用兵征剿各賊<lb/>
漏殄未除遂致禍延今日臣等仰體　皇上好生<lb/>
之心設法撫䖏冀圖靖安以成止戈之武柰犬羊<lb/>
之性變詐不同豺狼之心貪噬無厭陽雖聼招隂<lb/>
實肆毒今乃攻打縣堡虜官殺人窮兇極惡神人<lb/>
共憤雖經各官兵擒斬數輩稍懼歸巢緣其種類<lb/>
繁多出沒尚未可料若非三省合兵大彰　天討<lb/>
惡孽終不殄除疆宇何由寍謐所㩀各官會呈乞<lb/>
<pb n="KR4e0157_SBCK_005-2a"/>
要大舉臣等再三籌議非敢輕啓兵端但審時度<lb/>
勢誠有不容巳者況彼巢峒既多賊黨亦衆東追<lb/>
西竄此出彼藏必湏調發本省土漢官軍民兵殺<lb/>
手人等共三萬貟名分立哨道刻期進剿其兩廣<lb/>
南贛仍湏各調官軍狼兵把截夾攻恊濟大事臣<lb/>
等計算兵糧重大區䖏艱難抑且本省兵荒相繼<lb/>
財力匱乏前項合用錢糧預湏計䖏今将應調土<lb/>
漢官軍數目供給糧餉事宜及戰攻方界開坐具<lb/>
奏該本部覆稱閫外兵權貴在專委征伐事宜切<lb/>
<pb n="KR4e0157_SBCK_005-2b"/>
忌遥制今郴桂猺賊為害日熾既該湖廣鎮廵三<lb/>
司官會議兵不可已要行尅期進剿　朝廷若復<lb/>
猶預不决徃返會議必致誤事但七月進兵天氣<lb/>
尚炎况今五月将中三省約會期限太迫再請<lb/>
敕兩廣總督等官左都御史陳金等及請　敕廵<lb/>
撫南贛左僉都御史王守仁各照議定事理欽遵<lb/>
㑹合行事不許違期失誤及改擬九月中取齊進<lb/>
兵庶三省路逺不誤約會本年五月十一日少保<lb/>
兼　太子太保本部尚書王瓊等具題奉　欽依<lb/>
<pb n="KR4e0157_SBCK_005-3a"/>
備咨到臣除欽遵外卷查先㩀江西嶺北道副使<lb/>
楊璋及湖廣郴桂兵備副使陳璧并廣東韶州府<lb/>
各呈申前事臣參㸔得前賊惡貫已盈神怒人怨<lb/>
天討在所必加但近年以来江西有桃源之役瘡<lb/>
痍甫起福建有汀漳之㓂軍旅未旋府江之師方<lb/>
集於兩廣偏橋之討未息於湖湘若復繼以大兵<lb/>
惟恐民不堪命合無申明賞罰容臣等徐為之圖<lb/>
惟復約㑹三省並舉夾攻已經開陳兩端具本上<lb/>
請去後今准前因則巡撫湖廣右副都御史秦金<lb/>
<pb n="KR4e0157_SBCK_005-3b"/>
所題夾攻事理既奉有　成命矣臣謹将南贛二<lb/>
府議䖏兵糧事宜開坐縁係地方緊急賊情事理<lb/>
為此具本請　㫖<lb/>
　計開<lb/>
　一南安府所屬大庾南康上猶三縣各有賊巢<lb/>
　聮絡盤㩀有衆數千西接湖廣桂陽等縣南接<lb/>
　廣東韶州府樂昌等縣三省夾攻必湏湖廣自<lb/>
　桂陽桂東等䖏進廣東自樂昌縣進在南安者<lb/>
　必湏三縣地方並進贛州府所屬惟龍南縣賊<lb/>
<pb n="KR4e0157_SBCK_005-4a"/>
　巢與廣東惠州府龍川縣浰頭接境浰頭係大<lb/>
　賊池大鬢等巢穴有衆數千比之他賊勢尤猖<lb/>
　獗前此二次夾攻俱𬒳漏網龍南雖有賊徒數<lb/>
　夥除之稍易但其倚籍浰頭兵力以為聲援攻<lb/>
　之則奔入浰頭兵退則復出為害必湏廣東兵<lb/>
　自龍川進贛州兵自龍南進庶可使無奔潰<lb/>
　一上猶去龍南㡬四百里兩䖏進兵必湏一時<lb/>
　並舉庶無驚潰之患大約計之亦湏用兵一萬<lb/>
　二千名今擬調南康上猶二縣機兵打手一千<lb/>
<pb n="KR4e0157_SBCK_005-4b"/>
　二百名大庾縣機兵打手一千二百名贛州府<lb/>
　所屬除石城縣外寍都信豊二縣機兵打手各<lb/>
　一千名其餘七縣機兵打手三千名龍泉縣機<lb/>
　兵打手一千名安逺縣招安義民葉芳老人梅<lb/>
　南春等龍南縣招安新民王受謝鉞等兵共二<lb/>
　千名汀州府上杭縣打手一千名潮州府程鄉<lb/>
　縣打手一千名共輳一萬二千之數但廣湖兩<lb/>
　省之兵皆狼土精悍賊所素畏勢必偏奔江西<lb/>
　江西之兵最為怯懦望賊而潰乃其素習今所<lb/>
<pb n="KR4e0157_SBCK_005-5a"/>
　擬調皆新習未練若使嚴以軍法䖏治庶㡬人<lb/>
　心齊一事功可成<lb/>
　一兵一萬二千餘名毎名日給米三升一日該<lb/>
　米三百七十餘石間日折支銀一分五釐一日<lb/>
　該銀一百八十餘兩以六箇月爲率約用米三<lb/>
　萬三十餘石用銀二萬餘兩領哨統兵旗牌等<lb/>
　官并使客合用廪給及賞功犒勞牛酒銀牌花<lb/>
　紅魚鹽火藥等費約用銀二萬餘兩通前二項<lb/>
　約共用銀五萬兩二府啇稅銀兩集兵以来日<lb/>
<pb n="KR4e0157_SBCK_005-5b"/>
　有所費見存銀止有四千餘兩二府并贛縣大<lb/>
　庾南康上猶四縣積穀約計有七八萬石但貯<lb/>
　積年乆恐舂米不及其數見在前銀不足支用<lb/>
　就欲别項區䖏但恐緩不及事查得江西布政<lb/>
　司并各府縣别無蓄積止有該觧南京折糧銀<lb/>
　兩貯庫未觧并一應𥿄米贓罰銀兩合無行廵<lb/>
　撫江西都御史孫燧轉行布政司并行各府照<lb/>
　數借給應用候事寍之日或将以後抽掣啇稅<lb/>
　或開中鹽引另爲計䖏奏請𥙷還庶克有濟<lb/>
<pb n="KR4e0157_SBCK_005-6a"/>
　一合用本省巡按御史隨軍紀功管理錢糧及<lb/>
　統兵領哨官貟除本省三司分守分巡兵備守<lb/>
　備并南贛二府官貟臨時定委外訪得九江府<lb/>
　知府汪賴吉安府知府伍文定汀州府知府唐<lb/>
　淳惠州府知府陳祥俱各才識練逹程鄉縣知<lb/>
　縣張戬撫州府東鄉縣知縣黄堂建昌府新城<lb/>
　縣知縣黄文鸑袁州府萍鄉縣知縣髙桂吉安<lb/>
　府龍泉縣知縣陳允諧俱有才名俱各堪以領<lb/>
　兵候　命下之日聼臣等取用臣等竊照師期<lb/>
<pb n="KR4e0157_SBCK_005-6b"/>
　已迫自今七月上旬至九月中旬僅餘兩月中<lb/>
　間合用前項錢糧噐仗及擬調兵快應委官員<lb/>
　之類悉皆百未有措又事干各省道途相去近<lb/>
　者半月逺者月餘萬一各官之中違抗推託不<lb/>
　肯遵依約束臨期誤事罪將安歸乞照湖廣廵<lb/>
　撫都御史秦金所奏該部題准事理各官之中<lb/>
　敢有抗違失誤者許臣等即以軍法從事庶㡬<lb/>
　警懼事可易集<lb/>
　　南贛擒斬功次䟽<hi>十二年七月𥘉五日</hi>
<pb n="KR4e0157_SBCK_005-7a"/>
據江西按察司整飭兵備帶管分巡嶺北道副使<lb/>
楊璋呈據統兵等官南安府知府季斆呈觧生擒<lb/>
大賊首一名陳曰能從賊林杲等二十七名斬獲<lb/>
首級十六顆俘獲賊屬男女十三口及馬牛等物<lb/>
并開稱搗過禾沙坑船坑石圳上龍狐狸朱雀黄<lb/>
石等賊巢七䖏燒死賊徒不計其數并房屋禾倉<lb/>
三百餘間南康縣縣丞舒富呈觧生擒大賊首一<lb/>
名鍾明貴從賊曾能志等二十一名斬獲首級四<lb/>
十五顆殺死未取首賊一百一十七名俘獲賊屬<lb/>
<pb n="KR4e0157_SBCK_005-7b"/>
男女一十六名口及牛馬驢等物并開稱搗過石<lb/>
路坑白水峒杞州坑旱坑茶潭竹<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>皮𫀆樟木坑<lb/>
等賊巢八䖏焼死賊徒三百四十六名并焼毀房<lb/>
屋禾倉四百七十餘間贛縣義官蕭庾呈觧生擒<lb/>
大賊首一名唐洪從賊蒲仁祥等六名斬獲首級<lb/>
并射死賊從一百三十八名燒毀賊巢房屋禾倉<lb/>
一百二十間及俘獲牛羊器械等物并開稱搗過<lb/>
長龍鷄湖楊梅新溪等䖏賊巢四䖏各縁由到道<lb/>
隨據統兵官員并鄉導人等各呈稱自本年正月<lb/>
<pb n="KR4e0157_SBCK_005-8a"/>
蒙本院撫臨以来募兵練卒各賊探知消息將家<lb/>
屬婦女什物俱各寄屯山寨林木茂宻之䖏其各<lb/>
精壯賊徒晝則下山耕作夜則各遯山寨依奉本<lb/>
院方畧於六月二十日子時各哨尅期進剿每巢<lb/>
止有二三十人或四五十人㸔守巢穴見兵舉火<lb/>
奮撃俱各驚潰間有射傷藥弩即時身死墜於深<lb/>
巖及據縣丞舒富義官蕭庾各回呈止有上猶縣<lb/>
白水峒石路坑二巢南康縣鷄湖一巢險峻巢内<lb/>
賊屬頗多𬒳兵四靣放火進攻賊無出路燒死數<lb/>
<pb n="KR4e0157_SBCK_005-8b"/>
多天明㸔視止存骸骨頭靣燒毀莫辨以此難取<lb/>
首級等因案照先為緊急賊情事據上猶縣申稱<lb/>
四月間𬒳輋巢賊徒不時虜掠耕牛人口請兵追<lb/>
剿鄉民稍得蒔挿今早榖將登又聞各巢修整戰<lb/>
具出刼乞為防遏庶得收割聊生等因并㩀縣丞<lb/>
舒富及南安府呈大庾縣申同前事該本道查得<lb/>
上猶縣隣近巢穴則有旱坑茶潭杞州坑樟木坑<lb/>
石路坑白水峒竹潭川㘭隂木潭等巢南安縣則<lb/>
有長龍鷄湖楊梅新溪等巢大庾縣則有狐狸坑<lb/>
<pb n="KR4e0157_SBCK_005-9a"/>
船坑禾沙坑石圳上龍朱雀黄石坑等巢多則三<lb/>
五百名少則七八十名合無將本院選集之兵委<lb/>
官統領分投剿遏等因已經呈奉本院批㸔得各<lb/>
賊名號日漸僣擬惡毒日加縦肆若果遂其奸謀<lb/>
得以乗虚入廣其為患害關繋匪輕除宻行南韶<lb/>
等府分兵防截外仰該道即便部勒諸軍定哨分<lb/>
委仍宻召各巢附近𬒳害知因之人堪為郷導者<lb/>
前来分引各兵出城之時不得張揚今正當換班<lb/>
之月就令俱以下班為名晝伏夜行尅期各至分<lb/>
<pb n="KR4e0157_SBCK_005-9b"/>
地掩賊不備同時舉事分領各官務要嚴宻奮勇<lb/>
竭忠以副委託如或推奸誤事及軍士之中敢有<lb/>
後期退縮者悉以軍法從事决不輕貸該道亦要<lb/>
親帥重兵隨後繼進宻屯賊巢要害䖏所相機接<lb/>
應以防不測一應機宜務湏慎宻周悉仍要嚴緝<lb/>
各兵所獲真正賊徒不許濫加良善等因遵奉統<lb/>
領各兵刻期進剿及加謹防遏今㩀復呈前因通<lb/>
查得各哨共計生擒大賊首三名首從賊徒五十<lb/>
四名斬獲首級六十八顆殺死射死賊徒二百四<lb/>
<pb n="KR4e0157_SBCK_005-10a"/>
十餘名燒死賊徒二百餘名搗過巢穴一十九䖏<lb/>
燒毀房屋禾倉八百九十餘間俘獲賊屬男女二<lb/>
十九名口水黄牛馬騾羊一百四十四頭匹隻所<lb/>
據各該領兵等官所報擒斬之賊數固不多而巢<lb/>
穴已空無可捿身積聚已焚無可仰給就使屯集<lb/>
横水桶岡大巢將来人多食少大舉夾攻為力已<lb/>
易等因轉呈到臣卷查先㩀副使楊璋呈稱㩀南<lb/>
安府并上猶等縣及縣丞舒富各呈申訪得大賊<lb/>
首謝志珊號征南王紏率大賊首鍾明貴蕭規模<lb/>
<pb n="KR4e0157_SBCK_005-10b"/>
陳曰䏻唐洪劉允昌等約㑹樂昌髙快馬等大修<lb/>
戰具并造吕公車𣣔先将南康縣打破聞知廣東<lb/>
官兵盡調征勦府江就行乗虚入廣等因已經批<lb/>
仰該道部勒諸軍酌量賊巢強弱派定哨分選委<lb/>
謀勇屬官統兵宻召知因向導引領晝伏夜行刻<lb/>
定於六月二十日子時入各賊巢同時舉火併力<lb/>
奮擊務使噍類無遺去後今㩀前因覆勘得前項<lb/>
賊巢委果蕩平殆盡蓄積委果焚燬無遺獲功觧<lb/>
報雖少殺傷燒死實多猖熾之勢少摧不軌之謀<lb/>
<pb n="KR4e0157_SBCK_005-11a"/>
暫阻居民得以秋獲地方亦為一寍此皆遵依兵<lb/>
部申明律例事理仰仗　天威官兵用命之所致<lb/>
非臣之知謀所能及也臣惟南贛之兵素不練養<lb/>
見賊而奔則其常態今各官乃能夜入賊巢奮勇<lb/>
追擊在他所未為可異之功於南贛則實創見之<lb/>
事及照副使楊璋區畫賛理比於各官勞勩尤多<lb/>
今夾攻在邇伏乞　皇上特加勸賞以作興勇敢<lb/>
之風庶㡬日後大舉臣等得以激勵人心除将獲<lb/>
功人員量加犒賞生擒賊徒監候審决首級梟示<lb/>
<pb n="KR4e0157_SBCK_005-11b"/>
俘獲賊屬領養牛馬賞兵有功人員查審的確造<lb/>
冊奏繳外縁係斬獲功次事理為此具本題　知<lb/>
　　議夾剿方畧䟽<hi>十二年九月十五日</hi>
㩀江西嶺北道副使楊璋呈奉臣案驗准兵部咨<lb/>
該廵撫湖廣都御史秦金題為緊急賊情事備行<lb/>
計䖏兵糧約㑹三省將上猶縣等䖏賊巢尅期九<lb/>
月中進剿等因遵依隨將本道兵糧事宜計呈本<lb/>
院轉逹奏　聞定奪外隨據南安府上猶大庾等<lb/>
縣申稱各縣鄉民早穀將登各巢輋賊修整戰具<lb/>
<pb n="KR4e0157_SBCK_005-12a"/>
要行出刼并據南康縣縣丞舒富呈訪得大賊首<lb/>
謝志珊號征南王紏率桶岡等巢賊首鍾明貴等<lb/>
約㑹廣東大賊首髙快馬等大修戰具并吕公車<lb/>
𣣔要先將南康縣打破聞知廣東官兵盡調府江<lb/>
就行乗虚入廣流刼乞要早為撲剿等因已經呈<lb/>
䝉本院宻受方畧行委知府季斆縣丞舒富等領<lb/>
兵分剿共生擒大賊首陳曰能等三名首從賊徒<lb/>
五十四名斬獲賊首級六十八顆殺死射死賊徒<lb/>
二百四十餘名燒死賊徒二百餘名搗過巢穴一<lb/>
<pb n="KR4e0157_SBCK_005-12b"/>
十九䖏燒燬房屋禾倉八百九十餘間俘獲賊屬<lb/>
二十九名口水黄牛馬羊騾一百四十四頭匹通<lb/>
經呈報又蒙本院慮賊必將乗間復出行委知府<lb/>
季斆指揮来春等統兵屯南安指揮姚璽縣丞舒<lb/>
富統兵屯上猶指揮謝昶千户林節統兵屯南康<lb/>
各於要害去䖏徃来防剿至七月二十五日賊首<lb/>
謝志珊果復統衆一千五百餘徒攻打南安府城<lb/>
各官督兵迎敵生擒賊犯楊鑾等七名斬獲首級<lb/>
四十五顆賊衆大敗而去八月二十五日賊首謝<lb/>
<pb n="KR4e0157_SBCK_005-13a"/>
志珊又統領二千餘徒復来攻打南安府城各官<lb/>
督兵迎敵生擒賊犯龍正等四十二名斬獲首級<lb/>
一百五十七顆賊又大敗而去即今賊勢少挫若<lb/>
乗此機㑹直搗其巢旬月之間可期掃蕩但聞湖<lb/>
廣之兵既已齊集而廣東因府江班師未乆復調<lb/>
狼兵未有定期謹按地圖江西之南安有上猶大<lb/>
庾桶岡等䖏賊巢與湖廣桂東桂陽接境夾攻之<lb/>
舉止該江西與湖廣㑹合而廣東止于仁化縣要<lb/>
害把截夾攻不與焉贛州之龍南有浰頭賊巢與<lb/>
<pb n="KR4e0157_SBCK_005-13b"/>
廣東龍川接境夾攻之舉止該江西與廣東會合<lb/>
而湖廣不與焉廣東樂昌乳源賊巢與湖廣宜章<lb/>
縣接境惠州賊巢與湖廣臨武縣接境仁化縣賊<lb/>
巢與湖廣桂陽縣接境夾攻之舉止該湖廣廣東<lb/>
二省㑹合而江西止於大庾縣要害把截夾攻不<lb/>
與焉名雖三省大舉其實自有先後舉動次第不<lb/>
相妨礙若不此之察必欲通待三省之兵齊集然<lb/>
後進剿則老師廢財為害匪細合將前項事宜約<lb/>
㑹二省以次漸舉庶兵力不竭糧餉可省等因㩀<lb/>
<pb n="KR4e0157_SBCK_005-14a"/>
呈到臣㸔得三省夾攻必湏彼此尅期定日同時<lb/>
並舉斯乃事體之常然兵無定勢謀貴從時苟勢<lb/>
或因地而異便則事宜量力以乗機三省賊巢連<lb/>
絡千里雖聲勢相因而其間亦自有種類之分界<lb/>
限之隔利則爭趨患不相顧乃其性習誠使三省<lb/>
之兵皆巳齊備㑹約並進夫豈不善但今廣東狼<lb/>
兵方自府江班師而歸𣣔復調集恐非旬月所䏻<lb/>
兩省之兵既集乆䪺而不進賊必驚疑愈生其奸<lb/>
悍者奔突黠者潜迯老師費財意外之虞乗間而<lb/>
<pb n="KR4e0157_SBCK_005-14b"/>
起雖有智者難善其後誠使先合湖廣江西之兵<lb/>
併力而舉上猶諸賊建事之畢廣東之兵亦且集<lb/>
矣則又合湖廣廣東之兵併力而舉樂昌諸䖏逮<lb/>
事之畢江西之兵又得以少息矣則又合廣東江<lb/>
西之兵併力而舉龍川方其併力於上猶則姑遣<lb/>
人佯撫樂昌諸賊以安其心彼見廣東既未有備<lb/>
而湖廣之兵又不及已苟幸旦夕之生必不敢越<lb/>
界以援上猶及夫上猶既舉而湖廣移兵以合廣<lb/>
東則樂昌諸賊其勢已孤二省兵力益專其舉之<lb/>
<pb n="KR4e0157_SBCK_005-15a"/>
益易當是之時龍川賊巢相去遼絶自以為風馬<lb/>
牛不相及彼見江西之兵又撤意必不疑班師之<lb/>
日出其不意回軍合擊蔑有不濟者矣臣竊以為<lb/>
因地之宜先後合擊之便除臣遵照兵部咨来題<lb/>
奉　欽依會兵征勦亦聼隨宜㑹議施行事理已<lb/>
將前項事宜移咨廣東湖廣總督巡撫等官知㑹<lb/>
一靣相機行事外縁係地方緊急賊情事理為此<lb/>
具本題　知<lb/>
　　換　敕謝　恩䟽<hi>十二年九月十五日</hi>
<pb n="KR4e0157_SBCK_005-15b"/>
近准兵部咨為申明賞罰以勵人心事該臣奏該<lb/>
本部覆題節奉　聖㫖是王守仁着提督南贛汀<lb/>
漳等䖏軍務換敕與他欽此備咨到臣本年九月<lb/>
十一日節該欽奉　勅諭江西南安贛州地方與<lb/>
福建汀漳二府廣東南韶潮惠四府及湖廣郴州<lb/>
桂陽縣壤地相接山嶺相連其間盗賊不時生發<lb/>
東追則西竄南捕則北奔盖因地分各省事無統<lb/>
屬彼此推調難為䖏置先年嘗設有都御史一員<lb/>
巡撫前項地方就令督剿盗賊但責任不專類多<lb/>
<pb n="KR4e0157_SBCK_005-16a"/>
因循苟且不䏻申明賞罰以勵人心致令盗賊滋<lb/>
多地方受禍今因所奏及該部覆奏事理特改命<lb/>
爾提督軍務撫安軍民修理城池禁革奸弊一應<lb/>
軍馬錢糧事宜俱聼便宜區畫以足軍餉但有盗<lb/>
賊生發即便設法調兵剿殺不許踵襲舊弊招撫<lb/>
蒙蔽重為民患其管領兵快人等官員不問文職<lb/>
武職若在軍前違期并逗遛退縮者俱聼軍法從<lb/>
事生擒盗賊鞫問明白亦聼就行斬首示衆斬獲<lb/>
賊級行令各該兵備守巡官即時紀驗明白備行<lb/>
<pb n="KR4e0157_SBCK_005-16b"/>
江西按察司造冊奏繳查照陞賞激勧欽此俱欽<lb/>
遵外竊念臣以凡庸繆膺重寄思逃罪責深求禍<lb/>
源始知盗賊之日熾由於招撫之太濫招撫之太<lb/>
濫由於兵力之不足兵力之不足由於賞罰之不<lb/>
明輙敢忘其僣妄為　陛下一陳其梗㮣其實言<lb/>
不量力請非其分方虞戮辱之及　陛下特採該<lb/>
部之議不惟不加咎謫而又悉與施行不惟悉與<lb/>
施行而又隆以新命是蓋曲從試可之請不忍以<lb/>
人廢言也　敕諭宣布之日百姓塡衢塞道悚然<lb/>
<pb n="KR4e0157_SBCK_005-17a"/>
改觀易慮以為聖天子明見萬里動察幽㣲占群<lb/>
䇿之畢舉知國議之有人莫不警懼振發強息其<lb/>
暴偽息其奸怯者思奮而勇後者思効而前三軍<lb/>
之氣自倍群盗之謀自阻所謂舞干格苗運於廟<lb/>
堂之上而震乎蠻貊之中者也夫過其言而不酬<lb/>
有志者之所耻也冐寵榮而不顧自好者不為也<lb/>
臣固譾劣亦寍草木無知不思鞭䇿以報　知遇<lb/>
雖其才力有所難強而螻蟻之誠决能自盡雖於<lb/>
利鈍不可逆睹而狐兎之穴㫁期掃平臣不勝感<lb/>
<pb n="KR4e0157_SBCK_005-17b"/>
　恩激切之至<lb/>
　　交收旗牌䟽<hi>十二年九月二十五日</hi>
准工部咨該本部題稱㸔得兵部咨開都御史王<lb/>
守仁奉　敕提督軍務應合照例給與旗牌以振<lb/>
軍威一節既查有例又奉　欽依合無於本部收<lb/>
有内給與旗牌八靣副就令原来百户尹麟前去<lb/>
交與本官督軍應用務加愛惜不得輕意損壊候<lb/>
到先将收領過日期號數徑自奏報查考等因具<lb/>
題奉　聖㫖是欽此欽遵備咨到臣隨於本年九<lb/>
<pb n="KR4e0157_SBCK_005-18a"/>
月十六日㩀百户尹麟領齎令旗令牌八副靣前<lb/>
来除照數收領調度軍馬應用務加愛惜不敢輕<lb/>
意損壊外縁係交收旗牌事理為此今将收領過<lb/>
日期縁由并號數開坐具本題　知<lb/>
　　議南贛啇稅䟽<hi>十二年九月二十五日</hi>
㩀江西按察司分巡嶺北道兵備副使楊璋呈奉<lb/>
巡撫江西地方右副都御史孫燧案驗備行各道<lb/>
兵備等官有地方重大軍務益於政體便於軍民<lb/>
果係應議事件即便條列呈報以慿施行等因隨<lb/>
<pb n="KR4e0157_SBCK_005-18b"/>
㩀南安府呈繳本年春季分折梅亭抽分啇税循<lb/>
環文簿㸔得該府造報冊内某日共抽稅銀若干<lb/>
不見開有某啇人某貨若干抽銀若干中間不無<lb/>
任意抽報情弊及㸔得一季總數倍少于前原其<lb/>
所自盖因抽分官員止是典史倉官義民等項不<lb/>
惜名節惟嗜貪汚兼以官職卑㣲人心玩視以致<lb/>
過徃客啇或假稱權要而挾放或買求官吏而帶<lb/>
過及𬒳店牙通同客商買求書算以多作少以有<lb/>
作無奸弊百端卷查前項抽分創於巡撫都御史<lb/>
<pb n="KR4e0157_SBCK_005-19a"/>
金澤一則甦大庾過山之夫一則濟南贛軍餉之<lb/>
用題奉　欽依遵行年乆及查贛州龜角尾設立<lb/>
抽分厰建白于總制都御史陳金自正徳六年十<lb/>
一月二十七日起至九年七月終止共抽過啇稅<lb/>
銀四萬二千六百八十六兩六錢三分七毫五忽<lb/>
本省大㡌山姚源華林盗賊四起大舉夾攻一應<lb/>
軍餉俱仰給於此並未奏動　内帑之積亦未科<lb/>
派小民之財以此而觀則啇稅之有益地方多矣<lb/>
縁贛州之稅正徳十一年該給事中黄重奏稱廣<lb/>
<pb n="KR4e0157_SBCK_005-19b"/>
貨自南雄經南安折梅亭已兩稅矣贛州之稅不<lb/>
無重復已經勘明停止贛河之稅近復大舉夾攻<lb/>
軍餉仰給全在折梅亭之稅今所入如此非惟軍<lb/>
餉無益實惟奸宄是資随㑹同分守左參議黄宏<lb/>
議照合将南安之稅移於龜角尾抽分既有分巡<lb/>
道之監臨又有巡撫之統馭訪察數多奸弊自少<lb/>
其大庾縣顧夫銀兩合令該縣毎季具印信領狀<lb/>
赴道批行贛州府支領支盡查算准令復支如此<lb/>
非惟大庾過嶺之夫不缺而軍餉之用大増合就<lb/>
<pb n="KR4e0157_SBCK_005-20a"/>
㑹案呈詳等因㩀呈到臣㸔得南贛二府啇稅皆<lb/>
因給軍餉𥙿民力而設折梅亭之稅名雖為夫役<lb/>
而實以給軍餉龜角尾之稅事雖重軍餉而亦以<lb/>
𥙿民力兩稅雖若二事其實殊途同歸但折梅亭<lb/>
雖已抽分而龜角尾不復致詰未免有脫漏之弊<lb/>
若折梅亭既已抽分而龜角尾又復致詰未免有<lb/>
留滯之優況監司既逺胥猾得以恣其侵漁頭緒<lb/>
既多彼此得以容其奸隙若革去折梅亭之抽分<lb/>
而總稅於龜角尾則事體歸一奸弊自消非但有<lb/>
<pb n="KR4e0157_SBCK_005-20b"/>
資軍餉抑且便利客啇盖分合雖異而於啇稅事<lb/>
體無改纎毫轉移之間而於民啇利害相去倍蓰<lb/>
除臣欽遵節奉　敕諭一應軍馬錢糧事宜俱聼<lb/>
便宜區畫事理将副使楊璋等所議行令該府一<lb/>
靣查照施行外縁係地方事理為此具本題　知<lb/>
　　陞賞謝　恩䟽<hi>正德十二年十月𥘉日</hi>
節該欽奉　敕得爾奏該福建兵備僉事等官胡<lb/>
璉等統領軍兵各分哨路於今年正月十八等日<lb/>
先後攻破長富村象湖山可塘洞等䖏巢穴擒斬<lb/>
<pb n="KR4e0157_SBCK_005-21a"/>
首從賊級一千四百二十九名顆及該廣東兵備僉<lb/>
事等官顧應祥等統領軍兵分哨並進於今年正<lb/>
月二十四等日克破古村箭灌水竹等寨斬賊級<lb/>
一千二百七十二名顆各俘獲賊屬奪回人口頭<lb/>
畜器械等數多賊害既除良民安堵盖由爾申嚴<lb/>
號令䖏置有方以致各該官員奉行成算有此成<lb/>
功捷奏来聞朕心嘉悦除有功官軍民快人等待<lb/>
查勘至日陞賞外陞爾俸一級賞銀二十兩紵絲<lb/>
二表裏仍降　敕奨勵爾其益竭心力大展才猷<lb/>
<pb n="KR4e0157_SBCK_005-21b"/>
脩明武備多方計畫務使四省交界之區數年嘯<lb/>
聚之黨撫勦盡絶地方永獲安靖斯稱朕委任之<lb/>
意毋或狃于此捷遽生息玩致有他虞欽此　欽<lb/>
遵臣惟賞及㣲勞則有功者益勸罰行親暱則有<lb/>
罪者益警近者閩廣之師幸而成功其方畧議於<lb/>
該部成算出於　朝廷用命存於諸将戮力因於<lb/>
士卒臣不過申嚴號令敷布督促之而巳曾有何<lb/>
功而乃冐䝉　褒賞增其禄秩錫以金幣臣實不<lb/>
勝慚汗惶恐之至然臣嘗有申明賞罰之奏矣嘗<lb/>
<pb n="KR4e0157_SBCK_005-22a"/>
有願　陛下俯從惟重之典以作敢勇之風之請<lb/>
矣巨之㣲勞懼不免於罪而　陛下曲從該部之<lb/>
議特　賜優渥之恩者所謂賞及㣲勞将以激勸<lb/>
有功也昔人有云死馬且買之千里馬将至矣臣<lb/>
敢畏避冐賞之戮苟為遜譲以仰辜　陛下激勵<lb/>
作興之盛心乎受　命之餘感懼交集誓竭犬馬<lb/>
之力以効㳙埃之報臣不勝受　恩感激之至<lb/>
　　横水桶岡捷音䟽<hi>十二年閠十二月𥘉二日</hi>
㩀江西布按二司巡守嶺北道兵備副使楊璋左<lb/>
<pb n="KR4e0157_SBCK_005-22b"/>
叅議黄宏㑹呈㩀一哨統兵贛州府知府邢珣呈<lb/>
督同興國縣典史區澄等官兵於十月十二等日<lb/>
攻破磨刀坑等巢十一月𥘉一等日攻破桶岡洞<lb/>
等巢二十三日會兵擊賊于上新地寨共十四䖏<lb/>
共擒斬大賊首雷鳴聰藍文亨梁伯安等六名顆<lb/>
賊從王禮生等二百四十一名顆俘獲賊屬并奪<lb/>
回𬒳虜男婦二百五十七名口燒毀賊巢房屋一<lb/>
百七十七間及奪馬牛贓仗等項二哨統兵福建<lb/>
汀州府知府唐淳呈督同上杭縣縣丞陳秉等官<lb/>
<pb n="KR4e0157_SBCK_005-23a"/>
兵於十月十二等日攻破左溪等巢十一月𥘉一<lb/>
等日攻破十八磊等巢共十二䖏共擒斬大賊首<lb/>
藍天鳳藍八蘓景祥等四名顆賊從廖歐保等二<lb/>
百六十四名顆俘獲賊屬并奪回𬒳虜男婦五百<lb/>
四十四名口燒毀賊巢房屋七百一十二間及奪<lb/>
獲馬牛器械贓銀等項三哨統兵南安府知府季<lb/>
斆呈督同同知朱憲推官徐文英等官兵於十月<lb/>
十二等日攻破穩下等巢十二月𥘉三日擊賊於<lb/>
朱雀坑等巢共八䖏生擒大賊首髙文輝何文秀<lb/>
<pb n="KR4e0157_SBCK_005-23b"/>
等五名擒斬賊從楊禮等三百六十一名顆俘獲<lb/>
賊屬并奪回𬒳虜男婦一百七十一名口燒毀賊<lb/>
巢房屋五百七十八間奪獲牛馬贓仗等物及先<lb/>
於七月二十五等日二次𬒳賊擁衆攻打本府城<lb/>
池統領本營官兵㑹同指揮来春馮翔與賊對敵<lb/>
本職下官兵舎人共擒斬賊從龍正等一百三名<lb/>
顆来春下官兵擒斬賊從王伯崇等二十五名顆<lb/>
馮翔下官兵擒斬賊從劉保等一百三十五名顆<lb/>
四哨統兵江西都司都指揮僉事許清開稱督領<lb/>
<pb n="KR4e0157_SBCK_005-24a"/>
千戸林節等官兵於十月十二等日攻破鷄湖等<lb/>
巢共九䖏共擒斬大賊首唐洪劉允昌葉志亮譚<lb/>
祐李斌等共一十名顆賊從王志成等一百四十<lb/>
六名顆俘獲賊屬并奪回𬒳虜男婦一百三名口<lb/>
燒毁賊巢房屋二百間及奪獲牛馬贓仗等物五<lb/>
哨統兵守備南贛二府地方以都指揮體統行事<lb/>
指揮使郟文呈督領安逺縣義官唐廷華官兵於<lb/>
十月十二等日攻破獅子寨等巢二十三日㑹兵<lb/>
擊賊於上新地寨斬獲首賊藍文昭等三名顆擒<lb/>
<pb n="KR4e0157_SBCK_005-24b"/>
斬賊從許受仔等一百六十六名顆俘獲賊屬并<lb/>
奪回𬒳虜男婦九十八名口燒毀賊巢房屋四百<lb/>
一十二間及奪獲牛馬器械等項六哨統兵贛州<lb/>
衞指揮余恩呈統領龍南縣新民王受等兵於十<lb/>
月十二等日攻破長流坑等巢共五䖏擒斬大賊<lb/>
首陳貴誠薛文髙劉必深三名顆賊從郭彦秀等<lb/>
一百七十七名顆俘獲賊屬并奪回𬒳虜男婦九<lb/>
十九名口燒毀賊巢房屋五百一十七間及奪獲<lb/>
馬驢器械贓銀等物七哨統兵寍都縣知縣王天<lb/>
<pb n="KR4e0157_SBCK_005-25a"/>
與呈督同典史梁儀等官兵於十月十二等日攻<lb/>
破樟木坑等巢共　䖏擒斬大賊首鄧崇㤗王孔<lb/>
洪等八名顆擒斬賊從陳榮漢等一百三十九名<lb/>
顆俘獲賊屬并奪回𬒳虜男婦二百七十五名口<lb/>
燒毀賊巢房屋一百六間及奪獲牛馬贓物等項<lb/>
八哨統兵南康縣縣丞舒富呈統領上猶縣義官<lb/>
胡述等兵於十月十二等日攻破箬坑等巢共五<lb/>
䖏擒斬賊從康仲榮等四百一十九名顆俘獲賊<lb/>
屬并奪回𬒳虜男婦一百八十三名口燒毀賊巢<lb/>
<pb n="KR4e0157_SBCK_005-25b"/>
房屋九百九十三間及奪獲牛馬贓銀等項及先<lb/>
於九月二十一等日大賊首謝志田等攻打白靣<lb/>
寨隨督發寨長廖惟道等擒斬首從賊徒謝志田<lb/>
等三十五名顆九哨統兵廣東潮州府程鄉縣知<lb/>
縣張戩呈統領本縣新民等兵於十月二十四日<lb/>
等攻破杞州坑等巢十一月𥘉一等日攻破西山<lb/>
界桶岡等巢共九䖏擒斬大賊首蕭貴富鍾得昌<lb/>
等六名顆賊從何景聰等二百五十七名顆俘獲<lb/>
賊屬并奪回𬒳虜男婦一百五十七名口及奪獲<lb/>
<pb n="KR4e0157_SBCK_005-26a"/>
牛馬器械贓銀等物十哨統兵吉安府知府伍文<lb/>
定呈統領廬陵縣等官兵劉顯等於十月二十四<lb/>
等日攻破寨下等巢十一月𥘉一等日攻破上池<lb/>
等巢二十日擊賊於穩下等巢共十二䖏擒斬大<lb/>
賊首謝志珊葉三等二十名顆賊從王福兒等二<lb/>
百三十八名顆俘獲賊屬并奪回被虜男婦二百<lb/>
八十四名口燒毀賊巢房屋一百三十三間及奪<lb/>
獲贓仗等物中營随征參随等官推官危受指揮<lb/>
謝昶等各呈蒙提督軍門親統各職等官兵於十<lb/>
<pb n="KR4e0157_SBCK_005-26b"/>
月十二等日攻破長龍横水大巢及菴背等巢共<lb/>
七䖏生擒大賊首蕭貴模等一十四名擒斬賊從<lb/>
蕭容等四百六十五名顆俘獲賊屬并奪回𬒳虜<lb/>
男婦二百四十八名口燒毀賊巢房屋二百二間<lb/>
及奪獲牛馬金銀贓仗等項各呈報到道查得先<lb/>
為地方緊急賊情事節奉提督軍門案驗備仰本<lb/>
道計䖏兵糧約會三省官兵將上猶等䖏賊巢尅<lb/>
期進剿奏請定奪外本年六月𥘉五日據大庾上<lb/>
猶等縣申并據南康縣縣丞舒富呈稱大賊首謝<lb/>
<pb n="KR4e0157_SBCK_005-27a"/>
志珊號征南王紏率桶岡等巢賊首鍾明貴等約<lb/>
會廣東大賊首髙快馬等大脩戰具并造吕公車<lb/>
𣣔要先将南康縣打破就行乗虚入廣乞早為撲<lb/>
捕等因備呈本院行委知府季斆等分兵剿捕獲<lb/>
功呈報奏　聞訖又經本院行委知府季斆指揮<lb/>
来春姚壐謝昶馮翔縣丞舒富千户林節各於要<lb/>
害防遏擒斬功次俱發仰本道紀驗觧送本院梟<lb/>
示外隨該本道會同分守參議黄宏議照江西地<lb/>
方惟桶岡一䖏該與湖廣約㑹夾攻龍川一縣該<lb/>
<pb n="KR4e0157_SBCK_005-27b"/>
與廣東約㑹夾攻其餘三縣腹心之賊不時奔衝<lb/>
難以止遏合無以次剿捕等因具呈本院移文廣<lb/>
東湖廣鎮巡衙門約㑹以次攻勦間隨奉本院分<lb/>
定哨道指授方畧將知府邢珣等刻期進勦備仰<lb/>
各道不妨職事照舊軍前紀驗賛畫等因依奉催<lb/>
督各營官兵進攻去後今呈前因除将擒斬賊徒<lb/>
首級俱類送廵按衙門㑹審紀驗明白生擒仍觧<lb/>
提督軍門䖏决并賊級照例梟示𬒳虜人口給親<lb/>
完聚賊屬男女并牛馬騾變賣銀兩收候賞功支<lb/>
<pb n="KR4e0157_SBCK_005-28a"/>
用器械贓物俱發贛縣貯庫外職等議照上猶等<lb/>
縣横水等巢大賊首謝志珊謝志田謝志富謝志<lb/>
海蕭貴模蕭貴富徐華譚曰志雷俊臣桶岡大賊<lb/>
首藍天鳳藍八蘓藍文昭胡觀雷明聰藍文亨鷄<lb/>
湖大賊首唐洪新溪大賊首劉允昌楊梅大賊首<lb/>
葉志亮左溪大賊首薛文髙髙誦馮祥朱雀坑大<lb/>
賊首何文秀下関大賊首蘓景祥義安大賊首髙<lb/>
文輝宻溪大賊首髙玉瑄康永三絲茅<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>大賊首<lb/>
唐曰富劉必深長河<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>大賊首蔡積富葉三梅伏<lb/>
<pb n="KR4e0157_SBCK_005-28b"/>
坑大賊首陳貴誠鼈坑大賊首藍通海赤坑大賊<lb/>
音譚曰榮雙<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>大賊首譚祐李斌等㝠頑兇毒恃<lb/>
險為惡僣擬王號偽稱總兵聚集黨類數千肆行<lb/>
流毒三省攻圍南安南康府縣城池殺害千户主<lb/>
簿等官流刼湖廣桂陽酃縣宜章吉安府龍泉萬<lb/>
安泰和永新等縣良民子女𬒳其奴戮房屋倉廪<lb/>
𬒳其焚焼道路田土𬒳其阻荒占奪者以千萬頃<lb/>
賦稅屯糧負累軍民陪納者以千萬石其大賊首<lb/>
謝志珊藍天鳳各又自稱盤皇子孫收有傳流寳<lb/>
<pb n="KR4e0157_SBCK_005-29a"/>
印畫像蠱惑群賊悉歸約束即其妖狐酷鼠之軰<lb/>
固知决無所就而原其封豕長蛇之心實已有不<lb/>
可言比之姚源之王浩八華林之胡雪二東鄉之<lb/>
徐仰四建昌之徐九齡均為賊首而奸雄實倍之<lb/>
今則渠魁授首巢穴蕩平擒斬既多俘獲亦盡數<lb/>
十年之禍害已除三省之冤憤䪺釋悉皆仰仗<lb/>
朝廷憐念地方之荼毒大興征討之　王師并提<lb/>
督軍門指授成算號令嚴明親臨督陣身先士卒<lb/>
以致各哨官兵用命爭先捐軀赴敵或臻是捷擬<lb/>
<pb n="KR4e0157_SBCK_005-29b"/>
合㑹案呈詳施行等因據呈到臣卷查先准兵部<lb/>
咨為申明賞罰以勵人心事該本部覆議請　敕<lb/>
南贛等䖏都御史假以提督軍務名目給與旗牌<lb/>
應用以振軍威一應軍馬錢糧事宜徑自便宜區<lb/>
畫文職五品以下武職三品以下徑自拿問發落<lb/>
如遇盗賊入境即便調兵剿殺不許踵襲舊弊招<lb/>
撫重為民患所部官軍若在軍前違期逗遛退縮<lb/>
俱聼以軍法從事題奉　聖㫖是王守仁着提督<lb/>
南贛汀漳等䖏軍務換敕與他其餘事宜各依擬<lb/>
<pb n="KR4e0157_SBCK_005-30a"/>
行欽此及為地方緊急賊情事准兵部咨看得所<lb/>
奏攻治賊盗二說合無行文交與都御史王守仁<lb/>
悉依前項申明賞罰事理便宜行事期於成功不<lb/>
限以時等因題奉　聖㫖是這申明賞罰事宜還<lb/>
行與王守仁知道欽此又准兵部咨該巡撫湖廣<lb/>
都御史秦金題該本部覆題看得郴桂等䖏與廣<lb/>
東江西所轄猺峒宻邇聮絡若非三省會兵夾攻<lb/>
賊必遁散合無請敕兩廣并南贛總督巡撫等官<lb/>
㑹同行事尅期進兵等因節奉　聖㫖是都依擬<lb/>
<pb n="KR4e0157_SBCK_005-30b"/>
行欽此又該巡按江西監察御史屠僑奏要㑹同<lb/>
湖廣江西撫鎮等官各量起兵約會尅期夾剿又<lb/>
該本部覆題奉　聖㫖是這南贛地方賊情只照<lb/>
依恁部裏原擬事宜着都御史王守仁自行量調<lb/>
官軍設法剿捕如有該與江西兩廣廵撫總督等<lb/>
官㑹兵征剿的聼隨宜會議施行欽此續准兵部<lb/>
咨該臣題開計䖏南贛二府兵糧事宜及合用本<lb/>
省巡按御史紀功縁由該本部覆題奉　聖㫖是<lb/>
都依擬行欽此俱　欽遵陸續備咨到臣俱經行<lb/>
<pb n="KR4e0157_SBCK_005-31a"/>
江西廣東湖廣各道兵備守巡等官一體欽遵調取<lb/>
官軍兵快尅期夾攻及咨巡撫江西都御史孫燧<lb/>
并行巡按御史屠僑各查照外續㩀領兵縣丞舒<lb/>
富等呈稱各輋賊首聞知湖廣土兵將到集衆㩀<lb/>
險四出殺掠猖熾日甚乞爲急䖏等因到臣當將<lb/>
進兵機宜督同兵備副使楊璋分守參議黄宏統<lb/>
兵知府等官邢珣等議得桶岡横水左溪諸賊荼<lb/>
毒三省其患雖同而事勢各異以湖廣言之則桶<lb/>
岡諸巢爲賊之咽喉而横水左溪諸巢爲之腹心<lb/>
<pb n="KR4e0157_SBCK_005-31b"/>
以江西言之則横水左溪諸巢為賊之腹心而桶<lb/>
岡諸巢為之羽翼今不先去横水左溪腹心之患<lb/>
而𣣔與湖廣夾攻桶岡進兵兩宼之間腹背受敵<lb/>
勢必不利今議者紛紛皆以為必湏先攻桶岡而<lb/>
湖廣尅期乃在十一月𥘉一日賊見我兵未集而<lb/>
師期尚逺且以為必先桶岡勢必觀望未備今若<lb/>
出其不意進兵速擊可以得志已破横水左溪移<lb/>
兵而臨桶岡破竹之勢篾不濟矣於是臣等乃决<lb/>
意先攻横水左溪宻切分布哨道使都指揮僉事<lb/>
<pb n="KR4e0157_SBCK_005-32a"/>
許清率兵千餘自南康縣所溪入知府邢珣率兵<lb/>
千餘自上猶縣石人坑入知縣王天與率兵千餘<lb/>
自上猶縣白面入令其皆㑹横水使守備指揮郟<lb/>
文率兵千餘自大庾縣義安入知府唐淳率兵千<lb/>
餘自大庾縣聶都入知府季斆率兵千餘自大庾<lb/>
縣穩下入縣丞舒富率兵千餘自上猶縣金坑入<lb/>
令其皆會左溪知府伍文定知縣張戬候各兵齊<lb/>
集令其亦從上猶南康分入以遏奔衝臣亦親率<lb/>
兵千餘自南康進屯至坪期直搗横水以與諸軍<lb/>
<pb n="KR4e0157_SBCK_005-32b"/>
㑹而使兵備副使楊璋分守參議黄宏監督各營<lb/>
官兵徃来給餉以促其後分布既定乃於十月𥘉<lb/>
七日夜各哨齊發𥘉九日臣兵至南康𥘉十日進<lb/>
屯至坪使間諜四路分探皆以為諸賊不虞官兵<lb/>
猝進各巢皆鳴鑼聚衆<graphic n="KR3119" url="https://raw.githubusercontent.com/kanripo/KR-Gaiji/master/images/KR3119.png" mimeType="image/png"/>来呼噪奔走為分投禦<lb/>
敵之狀勢甚張皇然巳於各險隘皆設有滚木礧<lb/>
石度此時賊已㩀險勢未可近臣兵乗夜遂進十<lb/>
一日小餉未至賊巢三十里止舎使人伐木立栅<lb/>
開塹設堠示以乆屯之形夜使報効聴選官雷濟<lb/>
<pb n="KR4e0157_SBCK_005-33a"/>
義民蕭庾分率鄉兵及樵竪善登山者四百人各<lb/>
與一旗齎銃砲鉤䥥使由間道攀崖懸壁而上分<lb/>
列逺近極髙山頂以覘賊張立旗幟爇茅爲數千<lb/>
竈度我兵且至險則舉砲燃火相應十二日早臣<lb/>
兵進至十八靣隘賊方據險迎敵驟聞逺近山頂<lb/>
砲聲如雷煙熖四起我兵復呼噪奮逼銃箭齊發<lb/>
賊皆驚潰失措以爲我兵已盡入破其巢穴遂棄<lb/>
險退走臣預遣千户陳偉髙睿分率壯士數十縁<lb/>
崖上奪賊險盡發其滚木礧石我兵乗勝驟進呼<lb/>
<pb n="KR4e0157_SBCK_005-33b"/>
聲震天地指揮謝昶馮廷瑞兵由間道先入盡焚<lb/>
賊巢賊退無所㩀乃大敗奔潰遂破長龍巢破入<lb/>
八靣隘巢破先鵞頭巢破狗脚嶺巢破菴背巢破<lb/>
白藍横水大巢先是大賊首謝志珊蕭貴模等皆<lb/>
以横水居衆險之中倚以為固聞官兵四進倉卒<lb/>
分衆扼險出禦甚力至是見横水煙熖障天銃砲<lb/>
之聲撼摇山谷亦各失勢棄險走各哨官兵乗之<lb/>
皆奮勇力戰而入知府邢珣遂破磨刀坑巢破荼<lb/>
坑巢破荼潭巢知縣王天與破樟木坑巢破石王<lb/>
<pb n="KR4e0157_SBCK_005-34a"/>
巢都指揮許清破鷄湖巢破新溪巢破楊梅巢俱<lb/>
至横水知府唐淳破羊牯腦巢破上關巢破下關<lb/>
巢破左溪大巢守備指揮郟文破獅寨巢破義安<lb/>
巢破苦竹坑巢指揮余恩破長流坑巢破牛角窟<lb/>
巢破鼈坑巢縣丞舒富破箬坑巢破赤坑巢破竹<lb/>
<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>巢知府季斆破上西峰巢破狐狸坑巢破鉛厰<lb/>
巢俱至左溪守巡各官亦隨後督兵而至是日擒<lb/>
斬首從賊人賊級并俘獲賊屬男婦奪回𬒳虜人<lb/>
口牛馬贓仗數多其餘自相蹂踐堕岸填谷而死<lb/>
<pb n="KR4e0157_SBCK_005-34b"/>
者不可勝計當是時賊路所由入皆刋崖倒樹設<lb/>
阱埋簽不可行我兵盡夜渉深澗蹈叢棘遇險絶<lb/>
則掛繩崖樹魚貫而上猿臂而下徃徃失足墮深<lb/>
谷幸而不死經數日始能出各兵已至横水左溪<lb/>
皆困甚不復䏻驅逐㑹日已暮遂令收兵屯劄次<lb/>
日大霧雨咫尺不辯連數日不開乃令各營休兵<lb/>
享士而使鄉導數十人分探潰賊所徃并未破巢<lb/>
穴動静十五日得各鄉導報謂諸賊分陣預於各<lb/>
山絶險崖壁立有柵寨為退保之計有復合聚於<lb/>
<pb n="KR4e0157_SBCK_005-35a"/>
未破之巢者俱不意我兵驟入未及搬運糧榖若<lb/>
分兵四散追擊可以盡獲臣等竊計湖廣夾攻在<lb/>
十一月𥘉一期已漸迫此去桶岡尚百餘里山路<lb/>
嶮峻三日始能逹若此中之賊圍之不克而移兵<lb/>
桶岡勢分備多前後顧瞻非計之得乃令各營皆<lb/>
分兵為竒正二哨一攻其前一襲其後冐霧速進<lb/>
分投急撃十六日知府邢珣攻破旱坑巢窵井巢<lb/>
知府季斆守備指揮郟文攻破穩下巢李家巢十<lb/>
七日知府唐淳攻破絲茅<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>巢十八日都指揮許<lb/>
<pb n="KR4e0157_SBCK_005-35b"/>
清攻破朱雀坑巢村頭坑巢黄竹㘭巢觀音山巢<lb/>
十九日指揮余恩攻破梅伏坑巢石頭坑巢二十<lb/>
日知府邢珣又攻破白封龍巢芒背巢知縣王天<lb/>
與攻破黄泥坑巢大富湾巢二十二日縣丞舒富<lb/>
攻破白水洞巢本日知府伍文定知縣張戩兵亦<lb/>
至二十四日知府伍文定攻破寨下巢知縣張戩<lb/>
攻破杞州坑巢二十五日知縣張戩又破朱坑巢<lb/>
知府伍文定破楊家山巢二十六日知府季斆又<lb/>
破李坑巢都指揮許清又破川㘭巢二十七日守<lb/>
<pb n="KR4e0157_SBCK_005-36a"/>
備指揮郟文又破長河洞巢連日各擒斬首從賊<lb/>
人賊級并俘獲賊屬男婦奪回𬒳虜人口牛馬贓<lb/>
仗數多是日各營官兵請乗勝進攻桶岡臣復議<lb/>
得桶岡天險四靣青壁萬仞中盤百餘里連峯参<lb/>
天深林絶谷不睹日月中所産旱榖薯蕷之類足<lb/>
餉㐫歲徃者亦嘗夾攻坐困數月不能俘其一卒<lb/>
竟以招撫爲名而罷及詢訪鄉導其所由入惟鎻<lb/>
匙龍葫蘆洞茶坑十八磊新地五䖏然皆架棧梯<lb/>
壑夤懸絶壁而上賊使數人於崖巔坐發鑘石可<lb/>
<pb n="KR4e0157_SBCK_005-36b"/>
無執兵而禦我師惟上章一路稍平然深入湖廣<lb/>
迂回取道半月始至湖兵既從彼入而我師復徃<lb/>
事皆非便今横水左溪餘賊皆已奔入其中同難<lb/>
合勢為守必力善戰者其勢險其節短今我𣣔乗<lb/>
全勝之鋒兼三日之程長驅百餘里而爭利彼若<lb/>
拒而不前䪺兵幽谷之底所謂強弩之末不能穿<lb/>
魯縞矣今若移屯近地休兵養銳振揚威聲先使<lb/>
人諭以禍福彼必懼而請服其或有不從者乗其<lb/>
猶豫襲而擊之乃可以逞乃使素與賊通戴罪義<lb/>
<pb n="KR4e0157_SBCK_005-37a"/>
官李正巖醫官劉福泰釋其罪并縦所獲桶岡賊<lb/>
鍾景於二十八日夜懸壁而入期以𥘉一日早使<lb/>
人於鎻匙龍受降賊方甚恐見三人至皆喜乃集<lb/>
衆㑹議而横水左溪奔入之賊果堅持不可徃復<lb/>
遲疑不睱爲備臣遣縣丞舒富率數百人屯鎻匙<lb/>
龍促使出<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>而使知府邢珣入茶坑知府伍文定<lb/>
入西山界知府唐淳入十八磊知縣張戩入葫蘆<lb/>
洞皆於三十日乗夜各至分地遇大雨不得進𥘉<lb/>
一日早冐雨疾登大賊首藍天鳳方就鎻匙龍聚<lb/>
<pb n="KR4e0157_SBCK_005-37b"/>
議聞各兵已入險皆驚愕散亂猶驅其衆男婦千<lb/>
餘人㩀内隘絶壁隔水爲陣以拒知府邢珣之兵<lb/>
渡水前擊張戩之兵衝其右伍文定之兵自張戩<lb/>
右懸崖而下遶賊傍擊賊不能支且戰且却及午<lb/>
雨霽各兵鼓奮而前乃敗走縣丞舒富知縣王天<lb/>
與所領兵聞前山兵已入亦從鎻匙龍並登各軍<lb/>
乗勝擒斬賊悉奔十八磊知府唐淳之兵復嚴陣<lb/>
迎賊又敗然㑹日晚猶扼險相持次早諸軍復合<lb/>
勢併擊大戰良乆遂大敗知府邢珣破桶岡大巢<lb/>
<pb n="KR4e0157_SBCK_005-38a"/>
破梅伏巢破烏池巢知縣張戩破西山界巢鎻匙<lb/>
龍巢破黃竹坑巢知府唐淳破十八磊巢知府伍<lb/>
文定破鐵木里巢破土池巢破葫蘆洞巢知縣王<lb/>
天與破員分巢破背水坑巢縣丞舒富破太王嶺<lb/>
巢擒斬首從賊人賊級并俘獲賊屬男婦奪回𬒳<lb/>
虜人口牛馬贓仗數多賊大勢雖敗結陣分遁者<lb/>
尚多是日聞湖廣土兵將至臣使知府邢珣屯葫<lb/>
蘆洞知府唐淳屯十八磊知府伍文定屯大水守<lb/>
備指揮郟文屯下新地知縣張戩屯磜頭縣丞舒<lb/>
<pb n="KR4e0157_SBCK_005-38b"/>
富屯荼坑指揮姚璽知縣王天與屯板嶺而使副<lb/>
使楊璋巡行磜頭荼坑諸營監督進止以継其糧<lb/>
餉又使知府季斆分屯聶都以防賊之南奔都指<lb/>
揮許清留屯横水指揮余恩留屯左溪以備腹心<lb/>
遺漏之賊而使參議黄宏留劄南安給糧餉以為<lb/>
聶都之繼臣亦躬率帳下屯茶寮使各營分兵與<lb/>
湖兵相㑹夾勦遁賊𥘉五日知府邢珣又破上新<lb/>
地巢破中新地巢破下新地巢初七日知府唐淳<lb/>
又破杉木㘭巢破原陂巢破木里巢十一日知縣<lb/>
<pb n="KR4e0157_SBCK_005-39a"/>
張戩破板嶺巢破天台菴巢十三日又破東挑坑<lb/>
巢破龍背巢連日各擒斬俘獲數多其間巖谷溪<lb/>
壑之内饑餓病疹顚仆死者不可以數於是桶岡<lb/>
之賊畧盡臣以其暇親行相視形勢㩀險立隘使<lb/>
卒數百斬木棧崖鑿山開道又使典史梁儀領卒<lb/>
數百相視横水創築土城周圍千餘丈亦設隘以<lb/>
奪其險議以其地請建縣治控制三省諸猺㫁其<lb/>
徃来之路事方經營十六日㩀防遏推官徐文英<lb/>
呈稱廣東魚黄等巢𬒳湖兵攻破賊黨男婦千餘<lb/>
<pb n="KR4e0157_SBCK_005-39b"/>
突徃鷄湖新地穩下朱雀坑等䖏臣復遣知府季<lb/>
斆分兵趨朱雀坑等䖏知府伍文定趨穩下鷄湖<lb/>
等䖏守備指揮郟文知府邢珣趨上新等䖏各相<lb/>
機急勦二十日知府伍文定兵擊賊於穩下寨西<lb/>
峯寨苦竹坑寨長河<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>巢黎坑巢二十三日守備<lb/>
指揮郟文知府邢珣擊賊於上新地巢知府伍文<lb/>
定又追擊于鷄湖巢十二月𥘉三日知府季斆擊<lb/>
賊於朱雀坑寨狐狸坑巢擒斬首從賊徒俘獲賊<lb/>
屬奪獲贓仗數多於是奔遁之賊始盡然以湖廣<lb/>
<pb n="KR4e0157_SBCK_005-40a"/>
二省之兵方合雖近境之賊悉以掃蕩而四逺奔<lb/>
突之虞難保必無乃留兵二千餘分屯茶寮横水<lb/>
等隘而以是月𥘉九日回軍近縣以休息疲勞候<lb/>
二省夾攻盡絶然後班師兩月之閒通計搗過巢<lb/>
穴八十餘䖏擒斬大賊首謝志珊藍天鳳等八十<lb/>
六名顆從賊首級三千一百六十八名顆俘獲賊<lb/>
屬二千三百三十六名口奪回𬒳虜男婦八十三<lb/>
名口牛馬騾六百八隻匹贓仗二千一百三十一<lb/>
件金銀一百一十三兩八錢一分總計首從賊徒<lb/>
<pb n="KR4e0157_SBCK_005-40b"/>
賊屬牛馬贓仗共八千五百二十五名顆口隻件<lb/>
俱經行令轉觧紀功官䖏審驗紀錄去後今呈前<lb/>
因參照大賊首藍天鳳謝志珊等盤㩀千里荼毒<lb/>
數郡僣擬王號圖謀不軌基禍種惡且将數十餘<lb/>
年而虐熖之熾盛毒流之慘極亦已數年于兹前<lb/>
此亦嘗夾勦曾不能損其一毛屡加招撫適足以<lb/>
長其桀驁乃今驅卒不過萬餘用費不滿三萬兩<lb/>
月之間俘獲六千有竒破巢八十有四渠魁授首<lb/>
噍類無遺此豈臣等能賢於昔人是皆仰仗　朝<lb/>
<pb n="KR4e0157_SBCK_005-41a"/>
廷威徳之被廟堂䖏置得宜既假臣以賞罰之權<lb/>
復專臣以提督之任故臣等得以伸縮自由舉動<lb/>
如志奉　成算以行事循方畧而指揮将士有用<lb/>
命之羙進止無掣肘之虞則是追獲獸兔之捷實<lb/>
由發縦指示之功臣等偶叨任使亦安敢冐非其<lb/>
績夫謀定於帷幄之中而勝决於千里之外　命<lb/>
出於廟堂之上而威行於百蠻之表臣等敢為<lb/>
朝廷國議有人賀且自幸其所遭得以苟免覆餗<lb/>
之戮也及照監軍副使楊璋參議黄宏領兵都指<lb/>
<pb n="KR4e0157_SBCK_005-41b"/>
揮僉事許清都指揮使行事指揮使郟文知府邢<lb/>
珣季斆伍文定唐淳知縣王天與張戩指揮余恩<lb/>
馮翔縣丞舒富隨征參謀等官指揮謝昶馮廷瑞<lb/>
姚璽明徳同知朱憲推官危壽徐文英知縣陳允<lb/>
諧黄文鸑宋瑢陸璥千户陳偉髙睿等以上各官<lb/>
或監軍督餉或領兵隨征悉皆深歷危險備嘗艱<lb/>
難各効勤苦之力共成克捷之功俱合甄録以勵<lb/>
將来伏願　皇上普彰廟堂之大賞兼收行伍之<lb/>
㣲勞激勸既行功庸益集自然賊盗寢息百姓安<lb/>
<pb n="KR4e0157_SBCK_005-42a"/>
生則地方幸甚臣等幸甚<lb/>
　　立崇義縣治䟽<hi>十二年閏十二月𥘉五日</hi>
據江西巡守嶺北道兵備副使楊璋左參議黄宏<lb/>
㑹呈㩀南安府知府季斆呈備所屬致仕省祭義<lb/>
官監生楊仲貴等呈稱上猶等縣横水左溪長流<lb/>
桶岡關田鷄湖等䖏賊巢共計八十餘䖏界乎三<lb/>
縣之中東西南北相去三百餘里號令不及人跡<lb/>
罕到其𥘉輋賊原係廣東流来先年奉巡撫都御<lb/>
史金澤行令安挿於此不過砍山耕活年深日乆<lb/>
<pb n="KR4e0157_SBCK_005-42b"/>
生長日蕃羽翼漸多居民受其殺戮田地𬒳其占<lb/>
㩀又且潜引萬安龍泉等縣避役逃民并百工技<lb/>
藝遊食之人雜䖏於内分群聚黨動以萬計始漸<lb/>
虜掠鄉村後乃攻刼郡縣近年肆無忌憚遂立總<lb/>
兵僣擬王號罪惡貫盈神人共怒今幸奏　聞征<lb/>
勦䝉本院親率諸軍搗其巢穴擒其首惡妖氛爲<lb/>
之掃蕩地方爲之底寍三縣之民歡欣鼓舞如獲<lb/>
更生訪得各縣流来之賊自聞夾攻消息陸續逃<lb/>
出頗衆但恐大兵撤後未免復聚爲患合無三縣<lb/>
<pb n="KR4e0157_SBCK_005-43a"/>
適中去䖏建立縣治實為乆安長治之策等因到<lb/>
道隨取各縣鄉導干軍營研深查得前項賊巢係<lb/>
上猶大庾南康三縣所屬上猶縣崇義上保鴈湖<lb/>
三里先年多𬒳賊殺戮田地𬒳其占㩀大庾縣義<lb/>
安三里人户間𬒳殺傷田地賊占一半南康縣至<lb/>
坪一里人户皆居縣城田地𬒳賊阻荒總計賊占<lb/>
田地六里有半隨䝉本院委領兵知府邢珣知縣<lb/>
王天與黄文鸑親歷賊巢踏勘三縣之中適均去<lb/>
䖏無如横水原係上猶縣崇義里垉方山水合地<lb/>
<pb n="KR4e0157_SBCK_005-43b"/>
土地平坦堪以設縣隨㑹同分守左參議黄宏議<lb/>
得合無於此建立縣治盡将三縣賊人占㩀阻荒<lb/>
田地通行割出縁里分人户數少查得南康縣上<lb/>
龍一里崇徳一里亦與至坪相接縁至坪三都雖<lb/>
非全里然而地方廣闊錢糧數多堪以拆作一里<lb/>
合割併屬新縣其間人户數少者田粮尚存招人<lb/>
伯買可以復全縣治既設東去南康尚有一百二<lb/>
十里要害去䖏則有長龍西去湖廣桂陽縣界二<lb/>
百餘里要害去䖏則有土保南去大庾縣一百二<lb/>
<pb n="KR4e0157_SBCK_005-44a"/>
十餘里要害去䖏則有鉛厰俱該設立巡檢司查<lb/>
得上猶縣過歩巡檢司路僻無用宜改移上保備<lb/>
由呈詳奉批㸔得横水開建縣治實亦事不容已<lb/>
但未經奏請湏候　命下方可决議兼之工程浩<lb/>
大一時恐未易就今賊勢雖平漏殄尚有且宜遵<lb/>
照本院欽奉　敕諭随宜䖏置事理先於横水建<lb/>
立隘所以備目前不測之虞除委典史梁儀等一<lb/>
靣■立木柵脩築土城脩建營房外查得横水附<lb/>
近隘所如至坪鴈湖賴塘等䖏盗賊既平巳為虚<lb/>
<pb n="KR4e0157_SBCK_005-44b"/>
設其附近村寨如白靣長潭杰潭不玉過歩果木<lb/>
鳥溪水眼等䖏居民訪得多係通賊窩主及各縣<lb/>
城郭村寨亦多有通賊之人合將各隘隘夫悉行<lb/>
撥守横水其通賊人户盡數查出編充隘夫水逺<lb/>
守把其不係通賊者量丁多寡抽選編僉輪班更<lb/>
替務足一千餘名之數責委屬官一員統領常川<lb/>
守把遇有殘黨嘯聚出沒即便相機剿捕候縣治<lb/>
既立人煙輳集地方果巳寕靖再行議䖏裁損其<lb/>
開建縣治本院親行踏勘再四籌度固知事不可<lb/>
<pb n="KR4e0157_SBCK_005-45a"/>
巳但舉大事湏順民情兵革之後尤宜存恤仲該<lb/>
道㑹同分守等官再行拘集地方父老子弟多方<lb/>
詢訪必湏各縣人民踴躍鼓舞爭先趨事然後興<lb/>
工庻㡬事舉而人有子来之羙工成而民享偕樂<lb/>
之休仍呈撫按等衙門公同計譏施行等因依奉<lb/>
㑹同參議黄宏遵照批呈事理先於横水設立隘<lb/>
所防範不虞及行該府再行拘集詢訪外隨㩀府<lb/>
縣各申拘集父老到官各交口歡欣鼓舞趨事别<lb/>
無民情不便等因備呈到道覆審無異轉呈到臣<lb/>
<pb n="KR4e0157_SBCK_005-45b"/>
㑹同巡撫江西等䖏地方都察院右副都御史孫<lb/>
燧巡按江西監察御史屠僑譏照前項地方大賊<lb/>
既已平蕩後患所當預防今譏立縣治并廵司等<lb/>
衙門懲前慮後杜漸防微實皆地方至計及查得<lb/>
横水議建縣治䖏所原係上猶縣崇義里因地名<lb/>
縣亦為相應如蒙　皇上憫念地方屢遭荼毒乞<lb/>
　敕該部俯順民情從長議䖏早賜施行并儒學<lb/>
巡司等衙門一體銓選官員鑄給印信如此則三<lb/>
省殘孽有控制之所而不敢聚三省奸民無潜匿<lb/>
<pb n="KR4e0157_SBCK_005-46a"/>
之所而不敢逃變盗賊強梁之區為禮義冠裳之<lb/>
地乆安長治無出於此<lb/>
<pb n="KR4e0157_SBCK_005-46b"/>
<pb n="KR4e0157_SBCK_005-1a"/>
王文成公全書卷之五<lb/>
　　文錄<hi>二</hi>書<hi>始正徳辛巳至嘉靖乙酉</hi>
　　與鄒謙之<hi>辛巳</hi>
别後徳聞日至雖不相面嘉慰殊深近来此意見<lb/>
得益親切國裳亦已篤信得謙之更一来愈當沛<lb/>
然矣適呉守𣣔以府志奉瀆同事者于中國裳汝<lb/>
信惟濬遂令𨳩舘扵白鹿醉翁之意蓋有在不專<lb/>
以此煩勞也區區歸遯有日　聖天子新政英明<lb/>
如謙之亦宜束装北上此㑹宜急圖之不當徐徐<lb/>
<pb n="KR4e0157_SBCK_005-1b"/>
而来也蔡希淵近已主白鹿諸同志須僕已到山<lb/>
却来相講尤妙此時却匆匆不能盡意也幸以語<lb/>
之<lb/>
　　二<hi>乙酉</hi>
鄉人自廣徳来時常得聞動履兼悉政敎之善殊<lb/>
慰傾想逺使弔賻尤感憂念之深所喻猝臨盤錯<lb/>
盖非獨以别利器正以精吾格致之功耳又能以<lb/>
怠荒自懼其進可知矣近時四方来逰之士頗衆<lb/>
其間雖甚魯鈍但以良知之說畧加點掇無不郎<lb/>
<pb n="KR4e0157_SBCK_005-2a"/>
有開悟以是益信得此二字真吾聖門正法眼蔵<lb/>
謙之近来所見不審又如何矣南元善益信此學<lb/>
日覺有進其見諸施設亦大非其舊便間更相奨<lb/>
掖之固朋友切磋之心也方治葬事使還草草䟽<lb/>
謝不盡<lb/>
　　與夏敦夫<hi>辛巳</hi>
不相見者幾時毎念吾兄忠信篤厚之資學得其<lb/>
要㫁能一日千里惜無因亟㑹親睹其所謂歷塊<lb/>
過都者以為快耳昔夫子謂子貢曰賜也汝以予<lb/>
<pb n="KR4e0157_SBCK_005-2b"/>
為多學而識之者與對曰然非與子曰非也予一<lb/>
以貫之然則聖人之學乃不有要乎彼釋氏之外<lb/>
人倫遺物理而堕扵空寂者固不得謂之明其心<lb/>
矣若世儒之外務講求考索而不知本諸其心者<lb/>
其亦可以謂窮理乎此區區之心深𣣔就正扵有<lb/>
道者因便輒及之幸有以敎我也區區兩年来血<lb/>
氣亦漸衰無復用世之志近始奉　敕北上将遂<lb/>
便道歸省老親為終養之圖矣冗次不盡所懐<lb/>
　　與朱守忠<hi>辛巳</hi>
<pb n="KR4e0157_SBCK_005-3a"/>
乍别忽旬餘沿途人事擾擾毎得稍暇或遇景感<lb/>
觸輒復興懐齎詔官来承手札知警省不懈幸甚<lb/>
幸甚此意不忘即是時時相見雖别非别矣道之<lb/>
不明皆由吾軰明之於口而不明之於身是以徒<lb/>
騰頰舌未能不言而信要在立誠而已向日謙虚<lb/>
之說其病端亦起於不誠使能如好好色如惡惡<lb/>
臭亦安有不謙不虚時邪虞佐相愛之情甚厚别<lb/>
後益見其真切所恨愛莫為助但願渠實落做箇<lb/>
聖賢以此為報而已相見時以此意規之謙之當<lb/>
<pb n="KR4e0157_SBCK_005-3b"/>
已不可留國裳亦時時相見否學問之益莫大於<lb/>
朋友切磋聚㑹不厭頻數也明日當發玉山到家<lb/>
漸可計日但與守忠相去益逺臨𥿄悵然<lb/>
　　與席元山<hi>辛巳</hi>
向承敎札及鳴冤錄讀之見别後學力所到卓然<lb/>
斯道之任庶㡬乎天下非之而不顧非獨與世之<lb/>
附和雷同從人悲笑者相去萬萬而已喜幸何極<lb/>
中間乃有須面論者但恨無因一㑹近聞内臺之<lb/>
擢决知必從鉛山取道而僕亦有歸省之便庶得<lb/>
<pb n="KR4e0157_SBCK_005-4a"/>
停舟途次為信宿之談使人候於分水乃未有前<lb/>
驅之報駐信城者五日悵怏而去天之不假緣也<lb/>
可如何㢤大抵此學之不明皆由吾人入耳出口<lb/>
未嘗誠諸其身譬之談飲說食何由得見醉飽之<lb/>
實乎僕自近年来始實見得此學真有百世以俟<lb/>
聖人而不惑者朋友之中亦漸有三數軰篤信不<lb/>
囬其疑信相半顧瞻不定者多以舊說沈痼且有<lb/>
得失毀譽之虞未能專心致志以聼亦坐相䖏不<lb/>
乆或交臂而别無從與之細說耳象山之學簡易<lb/>
<pb n="KR4e0157_SBCK_005-4b"/>
直截孟子之後一人其學問思辯致知格物之說<lb/>
雖亦未免沿襲之累然其大本大原㫁非餘子所<lb/>
及也執事素能深信其學此亦不可不察正如求<lb/>
精金者必務煆煉足色勿使有纎毫之雜然後可<lb/>
無虧損變動蓋是非之懸絶所争毫釐耳用熈近<lb/>
聞巳赴京知公故舊之情極厚倘猶未出亦勸之<lb/>
學問而已存心養性之外無别學也相見時亦望<lb/>
遂以此言致之<lb/>
　　答甘泉<hi>辛巳</hi>
<pb n="KR4e0157_SBCK_005-5a"/>
世傑来承示學庸測喜幸喜幸中間極有發明䖏<lb/>
但於鄙見尚大同小異耳随䖏體認天理是真實<lb/>
不誑語鄙說初亦如是及根究老兄命意發端䖏<lb/>
郤似有毫釐未恊然亦終當殊途同歸也脩齊治<lb/>
平緫是格物但欲如此節節分䟽亦覺說話太多<lb/>
且語意務為簡古比之本文反更深晦讀者愈難<lb/>
尋求此中不無亦有心病莫若明白淺易其詞畧<lb/>
指路徑使人自思得之更覺意味深長也髙明以<lb/>
為何如致知之說鄙見恐不可易亦望老兄更一<lb/>
<pb n="KR4e0157_SBCK_005-5b"/>
致意便間示知之此是聖學傳心之要於此既明<lb/>
其餘皆洞然矣意到懇切䖏不得不直幸不罪其<lb/>
僣妄也叔賢大學洪範之說其用力巳深一時恐<lb/>
難轉移此須面論始有可辯正耳㑹間先一及之<lb/>
去冬有方叟者過此傳示髙文其人習扵神仙之<lb/>
說謂之志扵聖賢之學恐非其本心人便草草不<lb/>
盡<lb/>
　　答倫彦式<hi>辛巳</hi>
徃歲仙舟過贛承不自滿足執禮謙而下問懇古<lb/>
<pb n="KR4e0157_SBCK_005-6a"/>
所謂敏而好學扵吾彦式見之别後連冗不及以<lb/>
時奉問極切馳想近令弟過省復承惠敎志道之<lb/>
篤趨向之正勤惓有加淺薄何以當此悚息悚息<lb/>
諭及學無静根感物易動䖏事多悔即是三言尤<lb/>
見近時用工之實㒒罔所知識何足以辱賢者之<lb/>
問大抵三言者病亦相因惟學而别求静根故感<lb/>
物而懼其易動感物而懼其易動是故䖏事而多<lb/>
悔也心無動静者也其静也者以言其體也其動<lb/>
也者以言其用也故君子之學無間於動静其静<lb/>
<pb n="KR4e0157_SBCK_005-6b"/>
也常覺而未嘗無也故常應其動也常定而未嘗<lb/>
有也故常寂常應常寂動静皆有事焉是之謂集<lb/>
義集義故能無祗悔所謂動亦定静亦定者也心<lb/>
一而巳静其體也而復求静根焉是撓其體也動<lb/>
其用也而懼其易動焉是廢其用也故求静之心<lb/>
即動也惡動之心非静也是之謂動亦動静亦動<lb/>
將迎起伏相尋扵無窮矣故循理之謂静從𣣔之<lb/>
謂動𣣔也者非必聲色貨利外誘也有心之私皆<lb/>
𣣔也故循理焉雖酬酢萬變皆静也濂溪所謂主<lb/>
<pb n="KR4e0157_SBCK_005-7a"/>
静無𣣔之謂也是謂集義者也從𣣔焉雖心齋坐<lb/>
忘亦動也告子之強制正助之謂也是外義者也<lb/>
雖然僕盖從事扵此而未之能焉聊為賢者陳其<lb/>
所見云爾以為何如便間示知之<lb/>
　　與唐虞佐侍御<hi>辛巳</hi>
相與兩年情日益厚意日益真此皆彼此所心喻<lb/>
不以言謝者别後又承雄文追送稱許過情末又<lb/>
重以傅說之事所擬益非其倫感怍何既雖然故<lb/>
人之賜也敢不拜受果如是非獨進以有為將退<lb/>
<pb n="KR4e0157_SBCK_005-7b"/>
而隱扵巖穴之下要亦不失其為賢也巳敢不拜<lb/>
賜昔人有言投我以木桃報之以瓊瑶今投我以<lb/>
瓊瑶矣我又何以報之報之以其所賜可乎說之<lb/>
言曰學扵古訓乃有獲夫謂學扵古訓者非謂其<lb/>
通於文辭講說於口耳之間義襲而取諸其外也<lb/>
獲也者得之扵心之謂非外鑠也必如古訓而學<lb/>
其所學焉誠諸其身所謂黙而成之不言而信乃<lb/>
為有得也夫謂遜志務時敏者非謂其飾情卑禮<lb/>
於其外汲汲扵事功聲譽之間也其遜志也如地<lb/>
<pb n="KR4e0157_SBCK_005-8a"/>
之下而無所不承也如海之虚而無所不納也其<lb/>
時敏也一於天徳戒懼扵不睹不聞如太和之運<lb/>
而不息也夫然百世以俟聖人而不惑溥博淵泉<lb/>
而時出之言而民莫不信行而民莫不恱施及蠻<lb/>
貊而道徳流於無窮斯固說之所以爲說也以是<lb/>
爲報虞佐其能以郤我乎孟氏云責難之謂恭吾<lb/>
其敢以後世文章之士期虞佐乎顔氏云舜何人<lb/>
也予何人也虞佐其能不以說自期乎人還燈下<lb/>
草草為謝相去益逺臨楮怏悒<lb/>
<pb n="KR4e0157_SBCK_005-8b"/>
　　答方叔賢<hi>辛巳</hi>
承示大學原知用心於此深宻矣道一而已論其<lb/>
大本大原則六經四書無不可推之而同者又不<lb/>
特洪範之於大學而已此意亦㒒平日於朋友中<lb/>
所常言者譬之草木其同者生意也其花實之䟽<lb/>
宻枝葉之髙下亦𣣔盡比而同之吾恐化工不如<lb/>
是之雕刻也今吾兄方自喜以為獨見新得銳意<lb/>
主張是說雖素䝉信愛如鄙人者一時論說當亦<lb/>
未能遽入且願吾兄以所見者實體諸身必將有<lb/>
<pb n="KR4e0157_SBCK_005-9a"/>
疑果無疑必將有得果無得又必有見然後鄙說<lb/>
可得而進也學之不明㡬百年矣近幸同志如甘<lb/>
泉如吾兄者相與切磋講求頗有端緒而吾兄忽<lb/>
復牽滯文義若此吾又將誰望乎君子論學固惟<lb/>
是之從非以必同為貴至於入門下手䖏則有不<lb/>
容於不辯者所謂毫釐之差千里之謬矣致知格<lb/>
物甘泉之說與僕尚微有異然不害其為大同若<lb/>
吾兄之說似又與甘泉異矣相去逺恐辭不足以<lb/>
逹意故言語直冐不復有所遜譲近與甘泉書亦<lb/>
<pb n="KR4e0157_SBCK_005-9b"/>
道此當不以爲罪也<lb/>
　　二<hi>癸未</hi>
此學蓁蕪今幸吾儕復知講求於此固宜急急遑<lb/>
遑并心同志務求其實以身明道學雖所入之途<lb/>
稍異要其所志而同斯可矣不肖之謬劣已無足<lb/>
論若叔賢之於甘泉亦乃牽制於文義紛爭扵辯<lb/>
說益重世人之惑以啓呶呶者之口斯誠不能無<lb/>
憾焉憂病中不能數奉問偶有所聞因謙之去輒<lb/>
附此言無倫次渭先相見望併出此<lb/>
<pb n="KR4e0157_SBCK_005-10a"/>
　　與楊仕鳴<hi>辛巳</hi>
差人来知令兄已於去冬安厝墓有宿草矣無由<lb/>
一哭傷㢤所委誌銘既病且冗須朋友中相知深<lb/>
者一爲之始能有發耳喻及日用講求功夫只是<lb/>
各依自家良知所及自去其障擴充以盡其本體<lb/>
不可遷就氣習以趨時好幸甚幸甚果如是方是<lb/>
致知格物方是明善誠身果如是徳安得而不日<lb/>
新業安得而不富有謂毎日自檢未有終日渾成<lb/>
片段者亦只是致知工夫間㫁夫仁亦在乎熟之<lb/>
<pb n="KR4e0157_SBCK_005-10b"/>
而已又云以此磨勘先軰文字同異工夫不合常<lb/>
生疑慮又何為其然㢤區區所論致知二字乃是<lb/>
孔門正法眼蔵於此見得真的直是建諸天地而<lb/>
不悖質諸鬼神而無疑考諸三王而不謬百世以<lb/>
俟聖人而不惑知此者方謂之知道得此者方謂<lb/>
之有徳異此而學即謂之異端離此而說即謂之<lb/>
邪說迷此而行即謂之冥行雖千魔萬恠眩瞀變<lb/>
幻於前自當觸之而碎迎之而解如太陽一出而<lb/>
鬼魅魍魎自無所逃其形矣尚何疑慮之有而何<lb/>
<pb n="KR4e0157_SBCK_005-11a"/>
異同之足惑乎所謂此學如立在空中四面皆無<lb/>
倚靠萬事不容染着色色信他本来不容一毫増<lb/>
减若渉些安排着些意思便不是合一功夫雖言<lb/>
句時有未瑩亦是仕鳴見得䖏足可喜矣但須切<lb/>
實用力始不落空若只如此說未免亦是議擬倣<lb/>
象已後只做得一箇弄精魄的漢雖與近世格物<lb/>
者症候稍有不同其爲病痛一而已矣詩文之習<lb/>
儒者雖亦不廢孔子所謂有徳者必有言也若着<lb/>
意安排組織未有不起於勝心者先軰號爲有志<lb/>
<pb n="KR4e0157_SBCK_005-11b"/>
斯道而亦復如是亦只是習心未除耳仕鳴旣知<lb/>
致知之說此等䖏自當一勘而破瞞他些子不得<lb/>
也<lb/>
　　二<hi>癸未</hi>
别後極想念向得尚謙書知仕鳴功夫日有所進<lb/>
殊慰所期大抵吾黨既知學問頭腦已不慮無下<lb/>
手䖏只恐客氣為患不肯實致其良知耳後進中<lb/>
如柯生軰亦頗有力量可進只是客氣為害亦不<lb/>
小行時嘗與痛說一畨不知近来果能克去否書<lb/>
<pb n="KR4e0157_SBCK_005-12a"/>
至来相見出此共勉之前軰之於後進無不欲其<lb/>
入於善則其規切砥勵之間亦容有直情過當者<lb/>
却恐後學未易承當得起既不我徳反以我為仇<lb/>
者有矣往往無益而有損故莫若且就其力量之<lb/>
所可及者誘掖奨勸之往時亦嘗與仕鳴論及此<lb/>
想能不忘也<lb/>
　　三<hi>癸未</hi>
前者是備錄區區之語或未盡區區之心此册乃<lb/>
直述仕鳴所得反不失區區之見可見學貴乎自<lb/>
<pb n="KR4e0157_SBCK_005-12b"/>
得也古人謂得意忘言學苟自得何以言為乎若<lb/>
𣣔有所記札以為日後印證之資則直以已意之<lb/>
所得者書之而已不必一一拘其言辭反有所不<lb/>
逹也中間詞語時有未瑩病中不暇細為點檢<lb/>
　　與陸元静<hi>辛巳</hi>
齎奏人囬得佳稿及手札殊慰聞以多病之故將<lb/>
從事於養生區區往年蓋嘗弊力於此矣後乃知<lb/>
其不必如是始復一意扵聖賢之學大抵養徳養<lb/>
身只是一事元静所云真我者果能戒謹不暏恐<lb/>
<pb n="KR4e0157_SBCK_005-13a"/>
懼不聞而專志於是則神住氣住精住而仙家所<lb/>
謂長生乆視之說亦在其中矣神仙之學與聖人<lb/>
異然其造端托始亦惟𣣔引人於道悟真篇後序<lb/>
中所謂黄老悲其貪着乃以神仙之術漸次導之<lb/>
者元静試取而觀之其微㫖亦自可識自堯舜禹<lb/>
湯文武至於周公孔子其仁民愛物之心蓋無所<lb/>
不至苟有可以長生不死者亦何惜以示人如老<lb/>
子彭籛之徒乃其禀賦有若此者非可以學而至<lb/>
後世如白玉蟾丘長春之屬皆是彼學中所稱述<lb/>
<pb n="KR4e0157_SBCK_005-13b"/>
以為祖師者其得夀皆不過五六十則所謂長生<lb/>
之說當必有所指矣元静氣弱多病但遺棄聲名<lb/>
清心寡慾一意聖賢如前所謂真我之說不宜輕<lb/>
信異道徒自惑亂聰明弊精勞神廢靡歲月乆而<lb/>
不返將遂為病狂䘮心之人不難矣昔人謂三折<lb/>
肱為良醫區區非良醫盖嘗三折肱者元静其慎<lb/>
聼毋忽區區省親本聞部中已准覆但得　㫖即<lb/>
當長遯山澤不乆　朝廷且大賚則元静推封亦<lb/>
有日果能訪我於陽明之麓當能為元静决此大<lb/>
<pb n="KR4e0157_SBCK_005-14a"/>
疑也<lb/>
　　二<hi>壬午</hi>
某不孝不忠延禍先人酷罰未敷致玆多口亦其<lb/>
宜然乃勞賢者觸冒忌諱為之辯雪雅承道誼之<lb/>
愛深切懇至甚非不肖孤之所敢望也無辯止謗<lb/>
嘗聞昔人之敎矣况今何止於是四方英傑以講<lb/>
學異同之故議論方興吾儕可勝辯乎惟當反求<lb/>
諸已苟其言而是歟吾斯尚有所未信歟則當務<lb/>
求其是不得輒是已而非人也使其言而非歟吾<lb/>
<pb n="KR4e0157_SBCK_005-14b"/>
斯既已自信歟則當益致其踐履之實以務求於<lb/>
自謙所謂黙而成之不言而信者也然則今日之<lb/>
多口孰非吾儕動心忍性砥礪切磋之地乎且彼<lb/>
議論之興非必有所私怨於我彼其爲說亦將自<lb/>
以爲衞夫道也况其說本自出於先儒之緒論固<lb/>
各有所慿據而吾儕之言驟異於昔反若鑿空杜<lb/>
撰者乃不知聖人之學本来如是而流傳失真先<lb/>
儒之論所以日益支離則亦由後學沿習乖謬積<lb/>
漸所致彼既先横不信之念莫肯虚心講究加以<lb/>
<pb n="KR4e0157_SBCK_005-15a"/>
吾儕議論之間或為勝心浮氣所乗未免過為矯<lb/>
激則固宜其非笑而駭惑矣此吾儕之責未可專<lb/>
以罪彼為也嗟乎吾儕今日之講學將求異其說<lb/>
於人邪亦求同其學於人邪將求以善而勝人邪<lb/>
亦求以善而養人邪知行合一之學吾儕但口說<lb/>
耳何嘗知行合一邪推尋所自則如不肖者為罪<lb/>
尤重盖在平時徒以口舌講解而嘗嘗體諸其身<lb/>
名浮於實行不掩言已未嘗實致其知而謂昔人<lb/>
致知之說未有盡如貧子之說金乃未免從人乞<lb/>
<pb n="KR4e0157_SBCK_005-15b"/>
食諸君病於相信相愛之過好而不知其惡遂乃<lb/>
共成今日紛紛之議皆不肖之罪也雖然昔之君<lb/>
子盖有舉世非之而不顧千百世非之而不顧者<lb/>
亦求其是而已矣豈以一時毀譽而動其心邪惟<lb/>
其在我者有未盡則亦安可遂以人言為盡非伊<lb/>
川晦菴之在當時尚不免於詆毀斥逐况在吾軰<lb/>
行有所未至則夫人之詆毀斥逐正其宜耳凢今<lb/>
争辯學術之士亦必有志於學者也未可以其異<lb/>
巳而遂有所踈外是非之心人皆有之彼其但蔽<lb/>
<pb n="KR4e0157_SBCK_005-16a"/>
於積習故於吾說卒未易解就如諸君初聞鄙說<lb/>
時其間寧無非笑詆毀之者乆而釋然以悟甚至<lb/>
反有激爲過當之論者矣又安知今日相詆之力<lb/>
不爲異時相信之深者乎衰絰哀苦中非論學時<lb/>
而道之興廢乃有不容於冺黙者不覺叨叨至此<lb/>
言無倫次幸亮其心也致知之說向與惟濬及崇<lb/>
一諸友極論於江西近日楊仕鳴来過亦嘗一及<lb/>
頗爲詳悉今原忠宗賢二君復徃諸君更相與細<lb/>
心體究一畨當無餘藴矣孟子云是非之心知也<lb/>
<pb n="KR4e0157_SBCK_005-16b"/>
是非之心人皆有之即所謂良知也孰無是良知<lb/>
乎但不能致之耳易謂知至至之知至者知也至<lb/>
之者致知也此知行之所以一也近世格物致知<lb/>
之說只一知字尚未有下落若致字工夫全不曽<lb/>
道著矣此知行之所以二也<lb/>
　　答舒國用<hi>癸未</hi>
来書足見為學篤切之志學患不知要知要矣患<lb/>
無篤切之志國用既知其要又能立志篤切如此<lb/>
其進也孰禦中間所疑一二節皆工夫未熟而𣣔<lb/>
<pb n="KR4e0157_SBCK_005-17a"/>
速助長之爲病耳以國用之所志向而去其𣣔速<lb/>
助長之心循循日進自當有至前所疑一二節自<lb/>
將渙然氷釋矣何俟於予言譬之飲食其味之羙<lb/>
惡食者當自知之非人之能以其羙惡告之也雖<lb/>
然國用所疑一二節者近時同志中往往皆有之<lb/>
然吾未嘗以告也今且姑爲國用一言之夫謂敬<lb/>
畏之増不能不爲灑落之累又謂敬畏爲有心如<lb/>
何可以無心而出於自然不疑其所行凢此皆吾<lb/>
所謂𣣔速助長之爲病也夫君子之所謂敬畏者<lb/>
<pb n="KR4e0157_SBCK_005-17b"/>
非有所恐懼憂患之謂也乃戒慎不睹恐懼不聞<lb/>
之謂耳君子之所謂灑落者非曠蕩放逸縦情肆<lb/>
意之謂也乃其心體不累於𣣔無入而不自得之<lb/>
謂耳夫心之本體即天理也天理之昭明靈覺所<lb/>
謂良知也君子之戒慎恐懼惟恐其昭明靈覺者<lb/>
或有所昬昧放逸流於非僻邪妄而失其本體之<lb/>
正耳戒慎恐懼之功無時或間則天理常存而其<lb/>
昭明靈覺之本體無所虧蔽無所牽擾無所恐懼<lb/>
憂患無所好樂忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>無所意必固我無所歉餒愧<lb/>
<pb n="KR4e0157_SBCK_005-18a"/>
怍和融瑩徹充塞流行動容周旋而中禮從心所<lb/>
𣣔而不踰斯乃所謂真灑落矣是灑落生於天理<lb/>
之常存天理常存生於戒慎恐懼之無間孰謂敬<lb/>
畏之増乃反為灑落之累耶惟夫不知灑落為吾<lb/>
心之體敬畏為灑落之功岐為二物而分用其心<lb/>
是以互相牴牾動多拂戾而流於𣣔速助長是國<lb/>
用之所謂敬畏者乃大學之恐懼憂患非中庸戒<lb/>
慎恐懼之謂矣程子常言人言無心只可言無私<lb/>
心不可言無心戒慎不睹恐懼不聞是心不可無<lb/>
<pb n="KR4e0157_SBCK_005-18b"/>
也有所恐懼有所憂患是私心不可有也堯舜之<lb/>
兢兢業業文王之小心翼翼皆敬畏之謂也皆出<lb/>
乎其心體之自然也出乎心體非有所為而為之<lb/>
者自然之謂也敬畏之功無間於動静是所謂敬<lb/>
以直内義以方外也敬義立而天道逹則不疑其<lb/>
所行矣所寄詐說大意亦好以此自勵可矣不必<lb/>
以責人也君子不蘄人之信也自信而已不蘄人<lb/>
之知也自知而已因先塋未畢功人事紛㳫来使<lb/>
立候凍筆潦草無次<lb/>
<pb n="KR4e0157_SBCK_005-19a"/>
　　與劉元道<hi>癸未</hi>
来喻𣣔入坐窮山絶世故屏思慮養吾靈明必自<lb/>
驗至於通晝夜而不息然後以無情應世故且云<lb/>
扵静求之似爲徑直但勿流於空寂而已觀此足<lb/>
見任道之剛毅立志之不凢且前後所論皆不爲<lb/>
無見者矣可喜可喜夫良醫之治病隨其疾之虚<lb/>
實強弱寒熱内外而斟酌加减調理𥙷泄之要在<lb/>
去病而已初無一定之方不問證候之如何而必<lb/>
使人人服之也君子養心之學亦何以異於是元<lb/>
<pb n="KR4e0157_SBCK_005-19b"/>
道自量其受病之深淺氣血之強弱自可如其所<lb/>
云者而斟酌爲之亦自無傷且專𣣔絶世故屏思<lb/>
慮偏於虚静則恐既已養成空寂之性雖𣣔勿流<lb/>
於空寂不可得矣大抵治病雖無一定之方而以<lb/>
去病爲主則是一定之法若但知随病用藥而不<lb/>
知因藥發病其失一而已矣閒中且將明道定性<lb/>
書熟味意况當又不同憂病不能一一信筆草草<lb/>
無次<lb/>
　　答路賔陽<hi>癸未</hi>
<pb n="KR4e0157_SBCK_005-20a"/>
憂病中逺使惠問哀感何已守忠之訃方爾痛心<lb/>
而復　不起惨割如何可言死者巳矣生者益<lb/>
孑立寡助不及今奮發砥礪坐待澌盡燈㓕固將<lb/>
抱恨無窮自来山間朋友逺近至者百餘人因此<lb/>
頗有警發見得此學益的確簡易真是考諸三王<lb/>
而不謬百世以俟聖人而不惑者惜無因復與賔<lb/>
陽一面語耳郡務雖繁然民人社稷莫非實學以<lb/>
賔陽才質之羙行之以忠信堅其必為聖人之志<lb/>
勿為時議所摇近名所動吾見其徳日進而業日<lb/>
<pb n="KR4e0157_SBCK_005-20b"/>
廣矣荒憒不能多及心亮<lb/>
　　與黄勉之<hi>甲申</hi>
屢承書惠兼示述作足知才識之邁向道懇切之<lb/>
難得也何幸何幸然未由一面鄙心之所𣣔效者<lb/>
尚爾鬱而未申有負盛情多矣君子學以為已成<lb/>
已成物雖本一事而先後之序有不容紊孟子云<lb/>
學問之道無他求其放心而已矣誦習經史本亦<lb/>
學問之事不可廢者而忘本逐末明道尚有玩物<lb/>
䘮志之戒若立言垂訓尤非學者所宜汲汲矣所<lb/>
<pb n="KR4e0157_SBCK_005-21a"/>
示格物說脩道註誠荷不鄙之盛切深慚悚然非<lb/>
淺劣之所敢望於足下者也且其為說亦於鄙見<lb/>
㣲有未盡何時合并當悉其義碩且勿以示人孔<lb/>
子云五十以學易可以無大過矣充足下之才志<lb/>
當一日千里何所不可到而不勝駿逸之氣急於<lb/>
馳驟奔放抵突若此將恐自蹶其足非任重致逺<lb/>
之道也古本之釋不得已也然不敢多為辭說正<lb/>
恐葛藤纏繞則枝幹反為蒙翳耳短序亦嘗三易<lb/>
稿石刻其最後者今各徃一本亦足以知初年之<lb/>
<pb n="KR4e0157_SBCK_005-21b"/>
見未可據以爲定也<lb/>
　　二<hi>甲申</hi>
勉之别去後家人病益狼狽賤軀亦咳逆泄瀉相<lb/>
仍曾無間日人事紛㳫未論也用是大學古本曽<lb/>
無下筆䖏有辜勤勤之意然此亦自可徐徐圖之<lb/>
但古本白文之在吾心者未能時時發明却有可<lb/>
憂耳来問數條實亦無暇作答締觀簡末懇懇之<lb/>
誠又自不容己於言也<lb/>
　来書云以良知之敎涵泳之覺其徹動徹静徹<lb/>
<pb n="KR4e0157_SBCK_005-22a"/>
　晝徹夜徹古徹今徹生徹死無非此物不假纎<lb/>
　毫思索不得纎毫助長亭亭當當靈靈明明觸<lb/>
　而應感而通無所不照無所不覺無所不逹千<lb/>
　聖同途萬賢合轍無他如神此即為神無他希<lb/>
　天此即為天無他順帝此即為帝本無不中本<lb/>
　無不公終日酬酢不見其有動終日閑居不見<lb/>
　其有静真乾坤之靈體吾人之妙用也竊又以<lb/>
　為中庸誠者之明即此良知為明誠之者之戒<lb/>
　慎恐懼即此良知爲戒慎恐懼當與惻隱羞惡<lb/>
<pb n="KR4e0157_SBCK_005-22b"/>
　一般俱是良知條件知戒慎恐懼知惻隱知羞<lb/>
　惡通是良知亦即是明云云<lb/>
此節論得已甚分曉知此則知致知之外無餘功<lb/>
矣知此則知所謂建諸天地而不悖質諸鬼神而<lb/>
無疑百世以俟聖人而不惑者非虚語矣誠明戒<lb/>
懼効驗功夫本非兩義既知徹動徹静徹死徹生<lb/>
無非此物則誠明戒懼與惻隱羞惡人安得别有<lb/>
一物爲之歟<lb/>
　来書云隂陽之氣訢合和暢而生萬物物之有<lb/>
<pb n="KR4e0157_SBCK_005-23a"/>
　生皆得此和暢之氣故人之生理本自和暢本<lb/>
　無不樂觀之鳶飛魚躍鳥鳴獸舞草木欣欣向<lb/>
　榮皆同此樂但為客氣物𣣔攪此和暢之氣始<lb/>
　有間㫁不樂孔子曰學而時習之便立箇無間<lb/>
　㫁功夫恱則樂之萌矣朋来則學成而吾性本<lb/>
　體之樂復矣故曰不亦樂乎在人雖不我知吾<lb/>
　無一毫愠怒以間㫁吾性之樂聖人恐學者樂<lb/>
　之有息也故又言此所謂不怨不尤與夫樂在<lb/>
　其中不改其樂皆是樂無間㫁否云云<lb/>
<pb n="KR4e0157_SBCK_005-23b"/>
樂是心之本體仁人之心以天地萬物為一體訢<lb/>
合和暢原無間隔来書謂人之生理本自和暢本<lb/>
無不樂但為客氣物𣣔攪此和暢之氣始有間㫁<lb/>
不樂是也時習者求復此心之本體也恱則本體<lb/>
漸復矣朋来則本體之訢合和暢充周無間本體<lb/>
之訢合和暢本来如是初未嘗有所増也就使無<lb/>
朋来而天下莫我知焉亦未嘗有所减也来書云<lb/>
無間㫁意思亦是聖人亦只是至誠無息而已其<lb/>
工夫只是時習時習之要只是謹獨謹獨即是致<lb/>
<pb n="KR4e0157_SBCK_005-24a"/>
良知良知即是樂之本體此節論得大意亦皆是<lb/>
但不宜便有所執着<lb/>
来書云韓昌黎愽愛之謂仁一句㸔来大段不<lb/>
　錯不知宋儒何故非之以爲愛自是情仁自是<lb/>
　性豈可以愛為仁愚意則曰性即未發之情情<lb/>
　即已發之性仁即未發之愛愛即已發之仁如<lb/>
　何喚愛作仁不得言愛則仁在其中矣孟子曰<lb/>
　惻隱之心仁也周子曰愛曰仁昌黎此言與孟<lb/>
　周之㫖無甚差别不可以其文人而忽之也云<lb/>
<pb n="KR4e0157_SBCK_005-24b"/>
　云<lb/>
愽愛之說本與周子之㫖無大相逺樊遅問仁子<lb/>
曰愛人愛字何嘗不可謂之仁歟昔儒㸔古人言<lb/>
語亦多有因人重輕之病正是此等處耳然愛之<lb/>
本體固可謂之仁但亦有愛得是與不是者須愛<lb/>
得是方是愛之本體方可謂之仁若只知愽愛而<lb/>
不論是與不是亦便有差處吾嘗謂愽字不若公<lb/>
字為盡大抵訓釋字義亦只是得其大槩若其精<lb/>
㣲奥藴在人思而自得非言語所能喻後人多有<lb/>
<pb n="KR4e0157_SBCK_005-25a"/>
泥文著相專在字眼上穿求却是心從法華轉也<lb/>
来書云大學云如好好色如惡惡臭所謂惡之<lb/>
　云者凢見惡臭無䖏不惡固無妨礙至於好色<lb/>
　無䖏不好則將凢羙色之經於目也亦盡好之<lb/>
乎大學之訓當是借流俗好惡之常情以喻聖<lb/>
賢好善惡惡之誠耳抑將好色亦為聖賢之所<lb/>
　同好經於目雖知其姣而思則無邪未嘗少累<lb/>
其心體否乎詩云有女如雲未嘗不知其姣也<lb/>
　其姣也匪我思存言匪我見存則思無邪而不<lb/>
<pb n="KR4e0157_SBCK_005-25b"/>
　累其心體矣如見軒冕金玉亦知其為軒冕金<lb/>
　玉也但無歆羡希覬之心則可矣如此㸔不知<lb/>
　通否云云<lb/>
人於尋常好惡或亦有不真切䖏惟是好好色惡<lb/>
惡臭則皆是發於真心自求快足曾無纎假者大<lb/>
學是就人人好惡真切易見䖏指示人以好善惡<lb/>
惡之誠當如是耳亦只是形容一誠字今若又於<lb/>
好色字上生如許意見却未免有執指為月之病<lb/>
昔人多有為一字一句所牽蔽遂致錯解聖經者<lb/>
<pb n="KR4e0157_SBCK_005-26a"/>
正是此症候耳不可不察也中間云無䖏不惡固<lb/>
無妨礙亦便有受病䖏更詳之<lb/>
来書云有人因薛文清過思亦是暴氣之說乃<lb/>
　欲截然不思者竊以孔子曰吾嘗終日不食終<lb/>
　夜不寝以思亦將謂孔子過而暴其氣乎以愚<lb/>
　推之惟思而外於良知乃謂之過若念念在良<lb/>
　知上體認即如孔子終日終夜以思亦不爲過<lb/>
　不外良知郎是何思何慮尚何過㢤云云<lb/>
過思亦是暴氣此語說得亦是若遂𣣔截然不思<lb/>
<pb n="KR4e0157_SBCK_005-26b"/>
却是因噎而廢食者也来書謂思而外於良知乃<lb/>
謂之過若念念在良知上體認即終日終夜以思<lb/>
亦不為過不外良知即是何思何慮此語甚得鄙<lb/>
意孔子所謂吾嘗終日不食終夜不寝以思無益<lb/>
不如學也者聖人未必然乃是指出徒思而不學<lb/>
之病以誨人耳若徒思而不學安得不謂之過思<lb/>
與<lb/>
　　答劉内重<hi>乙酉</hi>
書来警發良多知感知感腹疾不𣣔作答但内重<lb/>
<pb n="KR4e0157_SBCK_005-27a"/>
為學工夫尚有可商量者不可以虚来意之辱輒<lb/>
復書此耳程子云所見所期不可不逺且大然而<lb/>
為之亦須量力有漸志大心勞力小任重恐終敗<lb/>
事夫學者既立有必為聖人之志只消就自已良<lb/>
知明覺處朴實頭致了去自然循循日有所至原<lb/>
無許多門面摺數也外面是非毀譽亦好資之以<lb/>
為警切砥礪之地却不得以此稍動其心便將流<lb/>
於心勞日拙而不自知矣内重強剛篤實自是任<lb/>
道之器然於此等處向須與謙之從容一商量又<lb/>
<pb n="KR4e0157_SBCK_005-27b"/>
當有見也眼前路逕須放開闊才好容人来徃若<lb/>
太拘窄恐自已亦無展足之地矣聖人之行初不<lb/>
逺於人情魯人獵較孔子亦獵較鄕人儺朝服而<lb/>
立於阼階難言之互鄕亦與進其童子在當時固<lb/>
不能無惑之者矣子見南子子路且有不恱夫子<lb/>
到此如何更與子路說得是非只好矢之而已何<lb/>
也若要說見南子是得多少氣力来說且若依着<lb/>
子路認箇不是則子路終身不識聖人之心此學<lb/>
終將不明矣此等苦心䖏惟顔子便能識得故曰<lb/>
<pb n="KR4e0157_SBCK_005-28a"/>
於吾言無所不恱此正是大頭腦䖏區區舉似内<lb/>
重亦𣣔内重謙虚其心宏大其量去人我之見絶<lb/>
意必之私則此大頭腦䖏自將卓爾有見當有雖<lb/>
𣣔從之末由也已之嘆矣大扺竒特斬絶之行多<lb/>
後世希髙慕大者之所喜聖賢不以是為貴也故<lb/>
索隱行怪則後世有述焉依乎中庸固有遯世不<lb/>
見知者矣學絶道䘮之餘苟有以講學来者所謂<lb/>
空谷之足音得似人者可矣必如内重所云則今<lb/>
之可講學者止可如内重軰二三人而止矣然如<lb/>
<pb n="KR4e0157_SBCK_005-28b"/>
内重者亦不能時時来講也則法堂前草深一丈<lb/>
矣内重有進道之資而㣲失之於隘吾固不敢避<lb/>
飾非自是之嫌而叨叨至此内重宜悉此意弗徒<lb/>
求之言語之間可也<lb/>
　　與王公弼<hi>乙酉</hi>
前王汝止家人去因在妻䘮中草草未能作書人<lb/>
来逺承問惠得聞動履殊慰殊慰書中所云斯道<lb/>
廣大無䖏欠缺動静窮逹無徃非學自到任以来<lb/>
錢榖獄訟事上接下皆不敢放過但反觀於獨猶<lb/>
<pb n="KR4e0157_SBCK_005-29a"/>
未是夭壽不二根基毀譽得䘮之間未能脫然足<lb/>
知用功之宻只此自知之明便是良知致此良知<lb/>
以求自慊便是致知矣殊慰殊慰師伊師顔兄弟<lb/>
乆居於此黃正之来此亦已兩月餘何廷仁到亦<lb/>
數日朋友聚此頗覺有益惟齊不得力而歸此友<lb/>
性氣殊别變化甚難殊為可憂爾閒及之<lb/>
　　答董澐蘿石<hi>乙酉</hi>
　問某賦性平直守分毎遇能言之士則以已之<lb/>
　遅鈍爲慚恐是根噐弱甚<lb/>
<pb n="KR4e0157_SBCK_005-29b"/>
此皆未免有外重内輕之患若平日能集義則浩<lb/>
然之氣至大至公充塞天地自然富貴不能淫貧<lb/>
賤不能移威武不能屈自然能知人之言而凢詖<lb/>
淫邪遁之詞皆無所施於前矣况肯自以爲慚乎<lb/>
集義只是致良知心得其宜為義致良知則心得<lb/>
其宜矣<lb/>
　問某因親弟糧役與之謀敗致累多人因思皆<lb/>
　不老實之過也如何<lb/>
謂之老實須是實致其良知始得不然却恐所謂<lb/>
<pb n="KR4e0157_SBCK_005-30a"/>
老實者正是老實不好也昔人亦有爲手足之情<lb/>
受汙辱者然不致知此等事於良知亦自有不安<lb/>
　問某因海寧縣丞盧珂居官㢘甚而極貧饑寒<lb/>
餓死遂走拜之贈以詩襪歸而胸次帖帖然自<lb/>
　以爲得也只此自以爲得也恐亦不宜<lb/>
知得自以爲得之非宜只此便是良知矣民之秉<lb/>
彞也故好是懿徳又多着一分意思不得多着一<lb/>
分意思便是私矣<lb/>
　問某見人有善行毎好録之時以展閱常見二<lb/>
<pb n="KR4e0157_SBCK_005-30b"/>
　醫一姓韓一姓郭者以利相讓亦必錄之<lb/>
錄善人以自勉此亦多聞多見而識乃是致良知<lb/>
之功此等人只是欠學問恐不能到頭如此吾軰<lb/>
中亦未易得也<lb/>
　　與黃宗賢<hi>癸未</hi>
南行想亦從心所欲職守閒静益得專志於學聞<lb/>
之殊慰賤軀入夏来山中感暑痢歸卧兩月餘變<lb/>
成痰咳今雖稍平然咳尚未已也四方朋友来去<lb/>
無定中間不無切磋砥礪之益但真有力量能擔<lb/>
<pb n="KR4e0157_SBCK_005-31a"/>
荷得亦自少見大抵近世學者只是無有必為聖<lb/>
人之志近與尚謙子莘誠甫講孟子鄊原狂狷一<lb/>
章頗覺有所省發相見時試更一論如何聞接引<lb/>
同志孜孜不怠甚善甚善但論議之際必須謙虚<lb/>
簡明為佳若自䖏過任而詞意重復却恐無益有<lb/>
損在髙明㫁無此因見舊時友朋徃徃不免斯病<lb/>
謾一言之<lb/>
　　寄薛尚謙<hi>癸未</hi>
承喻自咎罪疾只緣輕傲二字累倒足知用力懇<lb/>
<pb n="KR4e0157_SBCK_005-31b"/>
切但知得輕傲䖏便是良知致此良知除郤輕傲<lb/>
便是格物致知二宇是千古聖學之秘向在䖍時<lb/>
終日論此同志中尚多有未徹近於古本序中改<lb/>
數語頗發此意然見者徃徃亦不能察今寄一𥿄<lb/>
幸熟味此是孔門正法眼藏從前儒者多不曽悟<lb/>
到故其說卒入於支離仕鳴過䖍常與細說不審<lb/>
閒中曽論及否諭及甘泉論仕徳䖏殆一時意有<lb/>
所向而云益亦未見其止之嘆耳仕徳之學未敢<lb/>
便以為至郎其信道之篤臨死不貳眼前曽有㡬<lb/>
<pb n="KR4e0157_SBCK_005-32a"/>
人所云心心相持如髠如鉗正恐同軰中亦未見<lb/>
有能如此者也書来謂仕鳴海崖大進此學近得<lb/>
數友皆有根力䖏乆當能發揮幸甚聞之喜而不<lb/>
寐也海崖爲誰氏便中寄知之<lb/>
王文成公全書卷之五終<lb/>
<pb n="KR4e0157_SBCK_005-32b"/>
<pb n="KR4e0157_SBCK_005-32b"/>
</p>
<p>
</p>
  </div>
</body>
</text>
</TEI>
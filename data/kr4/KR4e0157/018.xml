<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0157_SBCK_018-1a"/>
王文成公全書卷之二十三<lb/>
　外集五<hi>記</hi>
　　興國守胡孟登生像記<hi>壬戌</hi>
弘治十年胡公孟登以地官副郎謫貳興國越三<lb/>
年㩴知州事公旣久扵其治乃奸鋤利植而民以<lb/>
大和又眀年壬戌擢浙江按察司僉事以去民旣<lb/>
留公不可則相率祀公之像以報公徳而學宮之<lb/>
左有疉山祠以祀宋臣謝枋得者舊矣其士曰合<lb/>
祀公像扵是嗚呼吾州違胡元之亂以入扵<lb/>
<pb n="KR4e0157_SBCK_018-1b"/>
皇朝雖文風稍振而陋習未除士之登名科甲以<lb/>
顯扵四方者相望如晨天之星數不能以一二盖<lb/>
至于今遂茫然絶響者凡㡬科矣自公之来斬山<lb/>
斥地以恢學宫洗垢摩鈍以新士習然後人知敦<lb/>
禮興樂而文采蔚然扵湖湘之間薦扵鄊者一嵗<lb/>
而三人蓋夫子之道大明扵興國實自公始公之<lb/>
徳惠固無庸言而化民成俗扵是爲大祀公扵此<lb/>
其宜㢤民曰不可其爲公别立一廟公之未来也<lb/>
吾民外苦扵盗賊内殘扵苛政濱湖之民死扵魚<lb/>
<pb n="KR4e0157_SBCK_018-2a"/>
課者數千餘家自公之至而盗不敢履興國之界<lb/>
民違猛虎魚鼈之患而始釋戈而安寢歌呼相慰<lb/>
以嬉扵里巷公之惠澤吾獨不能出諸口耳嗚呼<lb/>
公有大造扵吾民乃不能别立一廟而使並食扵<lb/>
謝公扵吾心有未足也士曰不然公與謝公皆以<lb/>
遷謪而至吾州謝公以文章節義爲宋忠臣而公<lb/>
之氣㮣風聲實相輝映祀公扵此所以見公之庇<lb/>
吾民者不獨以其政事而吾民之所以懐公扵不<lb/>
忘者又有在扵長養恩恤之外也其扵尊嚴崇重<lb/>
<pb n="KR4e0157_SBCK_018-2b"/>
不滋爲大乎扵是其民相顧喜曰果如是我亦無<lb/>
所憾矣然其誰紀諸石以傳之士曰公之經厯四<lb/>
方也久矣四方之人其聞公之賢亦既有年矣然<lb/>
而屢遭讒嫉而未暢厥猷意亦知公之深者難也<lb/>
公嘗令扵餘姚以吾人之知公則其人宜扵公爲<lb/>
悉乃走幣數千里而来請扵某且告之故某曰是<lb/>
姚人之願不獨興國也公之去吾姚巳二十餘年<lb/>
民之思公如其始去每有自公而来者必相與環<lb/>
聚問公之起居飲食及其履<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>之險夷丰采狀貌<lb/>
<pb n="KR4e0157_SBCK_018-3a"/>
鬚髪之蒼白與否退則相傳告以爲欣戚以吾姚<lb/>
之思公知興國之爲是舉亦其情之有不得巳也<lb/>
然公之始去吾姚既嘗有去思之碑以紀公徳今<lb/>
不可以重複其說而興國之績吾雖聞之甚詳然<lb/>
扵其民爲逺雖極意揄揚之恐亦未足以當其心<lb/>
也姑述其請記之辭而詩以系之公諱瀛河南之<lb/>
羅山人有文武長才而方嚮扵用詩曰扵維胡公<lb/>
允毅孔直惟直不撓以来興國惟此興國實荒有<lb/>
年自公之来闢爲良田㓂乘于垣死課于澤公曰<lb/>
<pb n="KR4e0157_SBCK_018-3b"/>
吁嗟兹惟予譴勤爾桑禾謹爾室家歳豐時和民<lb/>
謡以歌乃築泮宮敎以禮讓弦誦詩書溢于里巷<lb/>
庶民諄諄庶士彬彬公亦欣欣曰惟家人維公我<lb/>
父惟公我母自公之去奪我恃怙維公之政不專<lb/>
扵寛雨暘維若時其燠寒維公文武亦周于藝射<lb/>
御工力展也不器我拜公像從我父兄率我子弟<lb/>
集于泮宫父兄相謂毋爾敢望天子用公訓于四<lb/>
方<lb/>
　　新建預備倉記<hi>癸亥</hi>
<pb n="KR4e0157_SBCK_018-4a"/>
倉廪以儲國用而民之不給亦扵是乎取故三代<lb/>
之時上之人不必其盡輸之官府下之人不必其<lb/>
盡藏扵私室後世若常平義倉盖猶有所以爲民<lb/>
者而先王之意亦既衰矣及其大弊而倉廪之蓄<lb/>
遂邈然與民無復相關其遇凶荒水旱民餓莩相<lb/>
枕藉茍上無賑貸之令雖良有司亦坐守鍵閉不<lb/>
敢彂升合以拯其下民之視其官廪如仇人之壘<lb/>
無以事其刃爲也嗚呼倉廪之設豈固如是也㢤<lb/>
紹興之倉目如坻大有之屬凡三四區中所積亦<lb/>
<pb n="KR4e0157_SBCK_018-4b"/>
不下數十萬然而民之饑餒稍不稔即無免焉嵗<lb/>
癸亥春融風日作星火宵隕太守佟公曰是旱徵<lb/>
也不可以無備既命民間積穀謹藏則復鳩工度<lb/>
地得舊太積庫地扵郡治之東而建以爲預備倉<lb/>
扵是四月不雨至扵八月農工大壞比室磬懸民<lb/>
陸走數百里轉嘉湖之粟以自療市火間作貿遷<lb/>
無所居公帥僚吏遍禱扵山川社稷廼八月已酉<lb/>
大雨洽旬禾稿復穎民始有十一之望漸用蘇息<lb/>
公曰嗚呼予所建今兹之旱雖誠無補扵後患其<lb/>
<pb n="KR4e0157_SBCK_018-5a"/>
將有裨廼益遂厥營九月丁卯工畢凡爲廪三面<lb/>
廿有六楹約受榖十萬㡬千斛前爲廳事以司出<lb/>
納而以其無事時則凡賓客部使之徃来而無所<lb/>
寓者又皆可以館之扵是極南阻民居限以髙垣<lb/>
東折爲門出之大衢並門爲屋廿有八楹自南亘<lb/>
北以居商旅之貿遷者而月取其值以實廪粟又<lb/>
扵其間區畫而綜理之蓋積三嵗而可以有一年<lb/>
之備矣二守錢君謂其僚曰公之是舉其惠扵民<lb/>
豈有窮乎夫後之民食公之徳而弗知其所自是<lb/>
<pb n="KR4e0157_SBCK_018-5b"/>
吾儕無以<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>公扵今日而又以泯其績扵後也扵<lb/>
是相率来屬某以記某曰唯唯夫憫災而恤患庇<lb/>
民之仁也未患而預防先事之知也已患而不怠<lb/>
臨事之勇也創今以圖後敷徳之誠也行一事而<lb/>
四善備焉是而可以無紀也乎某雖不文也願與<lb/>
執事而從事<lb/>
　　平山書院記<hi>癸亥</hi>
平山在酆陵之北三里今杭郡守楊君温甫蚤嵗<lb/>
嘗讀書其下鄷人之舉進士者自温甫之父僉憲<lb/>
<pb n="KR4e0157_SBCK_018-6a"/>
公始而温甫承之温甫既貴建以爲書院曰使吾<lb/>
鄊之秀與吾楊氏之子弟誦讀其間翹翹焉相繼<lb/>
而興以無亡吾先君之澤扵是其鄊多文士而温<lb/>
甫之子晉復學成有器識將紹温甫而起盖書院<lb/>
爲有力焉温甫始爲秋官郎予時實爲僚佐相懐<lb/>
甚得也温甫時時爲予言平山之勝聳秀奇特比<lb/>
扵峩嵋望之巖厲壁削若無所容而其上乃寛衍<lb/>
平博有老氏宮焉殿閣魁傑偉麗聞扵天下俯覽<lb/>
大江煙雲杳靄暇輒從朋儕徃遊其間鳴湍絶壑<lb/>
<pb n="KR4e0157_SBCK_018-6b"/>
拂雲千仞之木隂翳虧蔽書院當其麓其髙可以<lb/>
眺其䆳可以隱其芳可以采其清可以濯其幽可<lb/>
以棲吾因而望之以含逺之樓蟄之以寒香之摀<lb/>
揭之以秋芳之亭澄之以洗月之池息之以棲雲<lb/>
之窩四時交變風雪晦暝之朝花月澄芬之夕光<lb/>
景超忽千態萬状而吾誦讀扵其間盖冥然與世<lb/>
相忘若將終身焉而不知其他也今吾汩沒扵簿<lb/>
書案牘思平山之勝而庶㡬夢寐焉何可得耶旣<lb/>
而某以病告歸陽眀温甫㝷亦出守杭郡錢塘波<lb/>
<pb n="KR4e0157_SBCK_018-7a"/>
濤之洶怪西湖山水之秀麗天下之言名勝者無<lb/>
過焉噫温甫之居是地當無憾扵平山耳矣今年<lb/>
與温甫相見扵杭而亹亹扵平山者猶昔也吁亦<lb/>
異矣豈其沉溺扵兹山果有不能忘情也㢤温甫<lb/>
好學不倦其爲文章追古人而並之方其讀書扵<lb/>
平山也優游自得固将發爲事業以顯扵世及其<lb/>
施諸政事沛然有餘矣則又益思致力扵問學而<lb/>
其間又自有不暇者則其眷戀扵兹山也有以㢤<lb/>
温甫既巳成已則不能忘扵成物而建爲書院以<lb/>
<pb n="KR4e0157_SBCK_018-7b"/>
倡其鄊人處行義之時則不能忘其隱居之地而<lb/>
拳拳扵求其志者無窮巳也古人有言成已仁也<lb/>
成物知也温甫其仁且知者歟又曰隱居以求其<lb/>
志行義以逹其道吾聞其語矣未見其人也温甫<lb/>
殆其人也非歟温甫屬予記予未嘗一至平山而<lb/>
平山巖巖之氣象斬然壁立而不可犯者固可想<lb/>
而知其不異扵温甫之爲人也以温甫之語予者<lb/>
記之<lb/>
　　何陋軒記<hi>戊辰</hi>
<pb n="KR4e0157_SBCK_018-8a"/>
昔孔子欲居九夷人以爲陋孔子曰君子居之何<lb/>
陋之有守仁以罪謪龍塲龍塲古夷蔡之外扵今<lb/>
爲要綏而習類尚因其故人皆以予自上國徃將<lb/>
陋其地弗能居也而予處之旬月安而樂之求其<lb/>
所謂甚陋者而莫得獨其結題鳥言山棲羝服無<lb/>
軒裳宮室之觀文儀揖讓之縟然此猶淳龎質素<lb/>
之遺焉蓋古之<graphic n="KR4175" url="https://raw.githubusercontent.com/kanripo/KR-Gaiji/master/images/KR4175.png" mimeType="image/png"/>法制未備則有然矣不得以爲<lb/>
陋也夫愛憎面背亂白<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>丹浚奸窮黠外良而中<lb/>
螫諸夏蓋不免焉若是而彬郁其容宋甫魯掖折<lb/>
<pb n="KR4e0157_SBCK_018-8b"/>
旋矩矱將無爲陋乎夷之人廼不能此其好言惡<lb/>
詈直情率遂則有矣世徒以其言辭物采之眇而<lb/>
陋之吾不謂然也始予至無室以止居扵叢棘之<lb/>
間則鬱也遷扵東峯就石穴而居之又隂以濕龍<lb/>
塲之民老稚日来視予喜不予陋益予比予嘗圃<lb/>
扵叢棘之右民謂予之樂之也相與伐木閣之材<lb/>
就其地爲軒以居予予因而翳之以檜竹蒔之以<lb/>
卉藥列堂階辯室奥琴編圖史講誦逰適之道畧<lb/>
具學士之来逰者亦稍稍而集扵是人之及吾軒<lb/>
<pb n="KR4e0157_SBCK_018-9a"/>
者若觀扵通都焉而予亦忘予之居夷也因名之<lb/>
曰何陋以信孔子之言嗟夫諸夏之盛其典章禮<lb/>
樂<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>聖修而傳之夷不能有也則謂之陋固宜扵<lb/>
後蔑道徳而專法令搜抉鈎縶之術窮而狡匿譎<lb/>
詐無所不至渾朴盡矣夷之民方若未琢之璞未<lb/>
繩之木雖粗礪頑梗而椎斧尚有施也安可以陋<lb/>
之斯孔子所爲欲居也歟雖然典章文物則亦胡<lb/>
可以無講今夷之俗崇巫而事鬼凟禮而任情不<lb/>
中不節卒未免扵陋之名則亦不講扵是耳然此<lb/>
<pb n="KR4e0157_SBCK_018-9b"/>
無損扵其質也誠有君子而居焉其化之也盖易<lb/>
而予非其人也記之以俟来者<lb/>
　　君子亭記<hi>戊辰</hi>
陽眀子既爲何陋軒復因軒之前營駕楹爲亭環<lb/>
植以竹而名之曰君子曰竹有君子之道四焉中<lb/>
虚而静通而有間有君子之徳外節而直貫四時<lb/>
而柯葉無所改有君子之操應蟄而出遇伏而隱<lb/>
雨雪晦眀無所不宜有君子之時清風時至玉聲<lb/>
珊然中采齊而恊肆夏揖遜俯仰若洙泗羣賢之<lb/>
<pb n="KR4e0157_SBCK_018-10a"/>
交集風止籟静挺然特立不撓不屈若虞廷羣后<lb/>
端冕正笏而列扵堂陛之側有君子之容竹有是<lb/>
四者而以君子名不愧扵其名吾亭有竹焉而因<lb/>
以竹名名不愧扵吾亭門人曰夫子盖自道也吾<lb/>
見夫子之居是亭也持敬以直内静虚而若愚非<lb/>
君子之徳乎遇屯而不懾處困而能亨非君子之<lb/>
操乎昔也行扵朝今也行扵夷順應物而能當雖<lb/>
守方而弗拘非君子之時乎其交翼翼其處雍雍<lb/>
意適而匪懈氣和而䏻恭非君子之容乎夫子盖<lb/>
<pb n="KR4e0157_SBCK_018-10b"/>
謙扵自名也而假之竹雖然亦有所不容隱也夫<lb/>
子之名其軒曰何陋則固以自居矣陽眀子曰嘻<lb/>
小子之言過矣而又弗及夫是四者何有扵我㢤<lb/>
抑學而未能則可云爾耳昔者夫子不云乎汝爲<lb/>
君子儒無爲小人儒吾之名亭也則以竹也人而<lb/>
嫌以君子自名也将爲小人之歸矣而可乎小子<lb/>
識之<lb/>
　　逺俗亭記<hi>戊辰</hi>
憲副毛公應奎名其退食之所曰逺俗陽眀子爲<lb/>
<pb n="KR4e0157_SBCK_018-11a"/>
之記曰俗習與古道爲消長塵囂溷濁之旣逺則<lb/>
必髙眀清曠之是宅矣此逺俗之所由名也然公<lb/>
以提學爲職又兼理夫獄訟軍賦則彼舉業辭章<lb/>
俗儒之學也簿書期㑹俗吏之務也二者公皆不<lb/>
免焉舎所事而曰吾以逺俗俗未逺而曠官之責<lb/>
近矣君子之行也不逺扵微近纎曲而盛徳存焉<lb/>
廣業著焉是故誦其詩讀其書求古聖賢之心以<lb/>
蓄其徳而逺諸用則不逺扵舉業辭章而可以得<lb/>
古人之學是逺俗也巳公以處之眀以决之寛以<lb/>
<pb n="KR4e0157_SBCK_018-11b"/>
居之恕以行之則不逺扵簿書期會而可以得古<lb/>
人之政是逺俗也巳苟其心之凡鄙猥瑣而徒閒<lb/>
散踈放之是托以爲逺俗其如逺俗何㢤昔人有<lb/>
言事之無害扵義者從俗可也君子豈輕扵絶俗<lb/>
㢤然必曰無害扵義則其從之也爲不茍矣是故<lb/>
苟同扵俗以爲通者固非君子之行必逺扵俗以<lb/>
求異者尤非君子之心<lb/>
　　象祠記<hi>戊辰</hi>
靈博之山有象祠焉其下諸苗夷之居者咸神而<lb/>
<pb n="KR4e0157_SBCK_018-12a"/>
事之宣慰安君因諸苗夷之請新其祠屋而請記<lb/>
扵予予曰毁之乎其新之也曰新之新之也何居<lb/>
乎曰斯祠之肇也盖莫知其原然吾諸蠻夷之居<lb/>
是者自吾父吾祖遡曾髙而上皆尊奉而禋祀焉<lb/>
舉之而不敢廢也予曰胡然乎有庳之祠唐之人<lb/>
盖嘗毁之象之道以爲子則不孝以爲弟則傲斥<lb/>
扵唐而猶存扵今毁扵有庳而猶盛扵兹土也胡<lb/>
然乎我知之矣君子之愛若人也推及扵其屋之<lb/>
烏而况扵聖人之弟乎㢤然則祀者爲舜非爲象<lb/>
<pb n="KR4e0157_SBCK_018-12b"/>
也意象之死其在干羽既格之後乎不然古之鷔<lb/>
桀者豈少㢤而象之祠獨延扵世吾扵是益有以<lb/>
見舜徳之至入人之深而流澤之逺且久也象之<lb/>
不仁盖其始焉爾又烏知其終之不見化扵舜也<lb/>
書不云乎克諧以孝烝烝乂不格姦瞽瞍亦允若<lb/>
則已化而爲慈父象猶不弟不可以爲諧進治扵<lb/>
善則不至扵惡不抵扵姦則必入扵善信乎象盖<lb/>
巳化扵舜矣孟子曰天子使吏治其國象不得以<lb/>
有爲也斯盖舜愛象之深而慮之詳所以扶持輔<lb/>
<pb n="KR4e0157_SBCK_018-13a"/>
導之者之周也不然周公之聖而管蔡不免焉斯<lb/>
可以見象之既化扵舜故能任賢使能而安扵其<lb/>
位澤加扵其民旣死而人懷之也諸侯之卿命扵<lb/>
天子盖周官之制其殆倣扵舜之封象歟吾扵是<lb/>
益有以信人性之善天下無不可化之人也然則<lb/>
唐人之毁之也㨿象之始也今之諸夷之奉之也<lb/>
承象之終也斯義也吾将以表扵世使知人之不<lb/>
善雖若象焉猶可以改而君子之修徳及其至也<lb/>
雖若象之不仁而猶可以化之也<lb/>
<pb n="KR4e0157_SBCK_018-13b"/>
　　卧馬塚記<hi>戊辰</hi>
卧馬塚在宣府城西北十餘里有山隆然来自蒼<lb/>
茫若涌若滀若奔若伏布爲層裀擁爲覆釜漫衍<lb/>
陂迤環抱涵逈中凝外完内缺門若合流泓洄髙<lb/>
岸屏塞限以重河敷爲廣野桑乾燕尾逺泛近挹<lb/>
今都憲懷来王公實葬厥考大卿扵是方公之卜<lb/>
兆也禱扵大卿然後出從事屢如未迪末廼来兹<lb/>
顧瞻徘徊心契神得将歸而加諸卜爰視公馬眷<lb/>
然跽卧嚔嗅盤旋缱綣嘶秣若故以啓公之意者<lb/>
<pb n="KR4e0157_SBCK_018-14a"/>
公曰嗚呼其弗歸卜先公則旣命扵此矣就其地<lb/>
窆焉厥土五色厥石四周融潤喣㳤面勢環拱旣<lb/>
葬弗震弗崩安靖妥謐植樹蓊蔚庶草芬茂禽鳥<lb/>
哺集風氣凝毓産祥萃休祉福駢降鄊人謂公孝<lb/>
感所致相與名其封曰卧馬以志厥祥從而歌之<lb/>
七大夫之聞者又從而和之正徳戊辰守仁謪貴<lb/>
陽見公扵廵撫臺下出聞是扵公之鄊人客有在<lb/>
坐者曰公其休服扵無疆㢤昔在士行牛眠協兆<lb/>
峻陟三公公兹實類扵是守仁曰此非公意也公<lb/>
<pb n="KR4e0157_SBCK_018-14b"/>
其慎厥終惟安親是圖以庶㡬無憾焉耳巳豈以<lb/>
徼福扵躬利其嗣人也㢤雖然仁人孝子則天無<lb/>
弗比無弗祐匪自外得也親安而誠信竭心斯安<lb/>
矣心安則氣和和氣致祥其多受祉福以流衍扵<lb/>
無盡固理也㢤他日見扵公以鄊人之言問焉公<lb/>
曰信以守仁之言正焉公曰嗚呼是吾之心也子<lb/>
知之其遂志之以訓扵我子孫母替我先公之徳<lb/>
　　賔陽堂記<hi>戊辰</hi>
傳之堂東向曰賔陽取尭興寅賔出日之義志向<lb/>
<pb n="KR4e0157_SBCK_018-15a"/>
也賔日羲之職而傳冐焉傳職賔賔羲以賔賔之<lb/>
寅而賔日傳以賔日之寅而賔賔也不曰日乃陽<lb/>
之屬爲日爲元爲善爲吉爲亨治其扵人也爲君<lb/>
子其義廣矣備矣内君子而外小人爲泰曰賔自<lb/>
外而内之傳将以賔君子而内之也傳以賔君子<lb/>
而容有小人焉則如之何曰吾知以君子而賔之<lb/>
耳吾以君子而賔之也賔其甘爲小人乎㢤爲賔<lb/>
日之歌日出而歌之賔至而歌之歌曰日出東方<lb/>
再拜稽首人曰予狂匪日之寅吾其怠荒東方日<lb/>
<pb n="KR4e0157_SBCK_018-15b"/>
出稽首再拜人曰予憊匪日之愛吾其荒怠其翳<lb/>
其暳其日惟霽其昫其霧其日惟雨勿忭其昫倐<lb/>
焉以霧勿謂終翳或時其暳暳其光矣其光熈熈<lb/>
與爾偕作與爾偕宜倐其霧矣或時以熈或時以<lb/>
熈孰知我悲<lb/>
　　重修月潭寺建公館記<hi>戊辰</hi>
隆興之南有巖曰月潭壁立千仞簷垂數百尺其<lb/>
上澒洞玲瓏浮者若雲霞亘者若虹霓豁若樓殿<lb/>
門闕懸若鼓鐘編磬幨幢纓絡若摶風之鵬飜集<lb/>
<pb n="KR4e0157_SBCK_018-16a"/>
翔鵠螭虺之紏蟠猱猊之駭攫譎竒變幻不可具<lb/>
状而其下澄潭邃谷不測之洞環秘囬伏喬林秀<lb/>
木垂䕃蔽虧鳴瀑清谿停洄引映天下之山萃扵<lb/>
雲貴連亘萬里際天無極行旅之徃来日攀緣下<lb/>
上扵窮崖絶壑之間雖雅有泉石之癖者一入雲<lb/>
貴之途莫不困踣煩厭非復夙好而惟至扵兹巖<lb/>
之下則又皆灑然開豁心洗目醒雖庸儔俗侣素<lb/>
不知有山水之逰者亦皆徘徊顧盻相與延戀而<lb/>
不忍去則兹巖之勝盖不言可知矣巖界興隆偏<lb/>
<pb n="KR4e0157_SBCK_018-16b"/>
橋之間各數十里行者至是皆憊頓飢悴宜有休<lb/>
息之所而巖麓故有寺附巖之戍卒官吏與凡苗<lb/>
夷犵狇之種連屬而居者歲時令節皆扵是焉釐<lb/>
祝寺漸蕪廢行禮無所憲副滇南朱君文瑞按部<lb/>
至是樂兹巖之勝憫行旅之艱而從士民之請也<lb/>
乃捐資化材新其寺扵巖之右以爲釐祝之所曰<lb/>
吾聞爲民者順其心而趨之善今苗夷之人知有<lb/>
尊君親上之禮而憾扵弗伸也吾從而利道之不<lb/>
亦可乎則又因寺之故材與址架樓三楹以爲部<lb/>
<pb n="KR4e0157_SBCK_018-17a"/>
使者休食之館曰吾聞爲政者因勢之所便而成<lb/>
之故事適而民逸今旅無所舍而使者之出師行<lb/>
百里飢不得食勞不得息吾圖其可久而兩利之<lb/>
不亦可乎使逰僧正觀任其勞指揮逖逺度其工<lb/>
千户某某相其役逺近之施捨勤助者欣然而集<lb/>
不両月而工告畢自是飢者有所炊勞者有所休<lb/>
逰觀者有所舍釐祝者有所瞻依以爲竭䖍效誠<lb/>
之地而兹巖之竒若増而益勝也正觀将記其事<lb/>
扵石適予過而請焉予惟君子之政不必專扵法<lb/>
<pb n="KR4e0157_SBCK_018-17b"/>
要在宜扵人君子之敎不必泥扵古要在入扵善<lb/>
是舉也盖得之矣况當法綱嚴宻之時衆方喘息<lb/>
憂危動虞牽觸而乃能從容扵山水泉石之好行<lb/>
其心之所不愧者而無求免扵俗焉斯其非見外<lb/>
之輕而中有㝎者能若是乎是誠不可以不志也<lb/>
矣寺始扵戍卒周齋公成扵道僧徳彬增治扵指<lb/>
揮劉瑄常智李勝及其屬王威韓儉之徒至是凡<lb/>
三緝而公館之建則自今日始<lb/>
　　玩易窩記<hi>戊辰</hi>
<pb n="KR4e0157_SBCK_018-18a"/>
陽眀子之居夷也穴山麓之窩而讀易其間始其<lb/>
未得也仰而思焉俯而疑焉函六合入無微茫乎<lb/>
其無所指孑乎其若株其或得之也沛兮其若决<lb/>
瞭兮其若徹菹<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>出焉精蕐入焉若有相者而莫<lb/>
知其所以然其得而玩之也優然其休焉充然其<lb/>
喜焉油然其春生焉精粗一外内翕視險若夷而<lb/>
不知其夷之爲阨也扵是陽眀子撫几而嘆曰嗟<lb/>
乎此古之君子所以甘囚奴忘拘幽而不知其老<lb/>
之将至也夫吾知所以終吾身矣名其窩曰玩易<lb/>
<pb n="KR4e0157_SBCK_018-18b"/>
而爲之說曰夫易三才之道備焉古之君子居則<lb/>
觀其象而玩其辭動則觀其變而玩其占觀象玩<lb/>
辭三才之體立矣觀變玩占三才之用行矣體立<lb/>
故存而神用行故動而化神故知周萬物而無方<lb/>
化故範圍天地而無迹無方則象辭基焉無迹則<lb/>
變占生焉是故君子洗心而退藏扵宻齋戒以神<lb/>
眀其徳也盖昔者夫子嘗韋編三絶焉嗚呼假我<lb/>
數十年以學易其亦可以無大過巳夫<lb/>
　　東林書院記<hi>癸酉</hi>
<pb n="KR4e0157_SBCK_018-19a"/>
東林書院者宋龜山楊先生講學之所也龜山沒<lb/>
其地化爲僧區而其學亦遂淪入于佛老訓詁詞<lb/>
章者且四百年成化間今少司徒泉齋邵先生始<lb/>
以舉子復聚徒講誦扵其間先生既仕而址復荒<lb/>
屬于邑之華氏華氏先生之門人也以先生之故<lb/>
仍讓其地爲書院以昭先生之跡而復龜山之舊<lb/>
先生既巳紀其廢興則以記屬之某當是時遼陽<lb/>
髙君文豸方来令兹邑聞其事謂表眀賢人君子<lb/>
之迹以風勵士習此吾有司之責而顧以勤諸生<lb/>
<pb n="KR4e0157_SBCK_018-19b"/>
則何事爰畢其所未備而亦遣人来請嗚呼物之<lb/>
廢興亦决有成數矣而亦存乎其人夫龜山沒使<lb/>
有若先生者相繼講眀其間龜山之學邑之人将<lb/>
必有傳豈遂淪入于老佛詞章而莫之知求當時<lb/>
從龜山逰不無人矣使有如華氏者相繼修葺之<lb/>
縦其學未即眀其間必有因迹以求道者則亦何<lb/>
至淪没扵四百年之久又使其時有司有若高君<lb/>
者以風勵士習爲巳任書院将無因而圮又何至<lb/>
化爲浮屠之居而蕩爲草莽之野是三者皆宜書<lb/>
<pb n="KR4e0157_SBCK_018-20a"/>
之以訓後若夫龜山之學得之程氏以上接孔孟<lb/>
下啓羅李晦菴其統緒相承㫁無可疑而世猶議<lb/>
其晚流扵佛此其趨向毫釐之不容扵無辨先生<lb/>
必嘗講之精矣先生樂易謙虚徳器溶然不見其<lb/>
喜怒人之悅而從之若百川之趨海論者以爲有<lb/>
龜山之風非有得扵其學宜弗䏻之然而世之宗<lb/>
先生者或以其文翰之上或以其學術之䆳或以<lb/>
其政事之良先生之心其殆未以是足也從先生<lb/>
㳺者其以予言而深求先生之心以先生之心而<lb/>
<pb n="KR4e0157_SBCK_018-20b"/>
上求龜山之學庻乎書院之復不爲虚矣書院在<lb/>
錫百瀆之上東望梅村二十里而遥周太伯之所<lb/>
從逃也方華氏之讓地爲院鄊之人與其同門之<lb/>
士争相趨事若恥扵後太伯之遺風尚有存焉特<lb/>
世無若先生者以倡之耳是亦不可以無書<lb/>
　　應天府重修儒學記<hi>甲戌</hi>
應天京兆也其學爲東南敎本國初以爲太學洪<lb/>
武辛酉始改創焉再修扵正徳之巳酉自是而後<lb/>
浸以敝圯正徳壬申府尹張公宗厚始議新之未<lb/>
<pb n="KR4e0157_SBCK_018-21a"/>
成而遷中丞以去白公輔之相繼爲尹乃克易朽<lb/>
興頽大完其所未備而又自以俸餘増置石欄若<lb/>
干楹扵櫺星門之外扵是府丞趙公時憲亦恊心<lb/>
贊畫故數十年之廢一旦修舉煥然改觀師模士<lb/>
氣亦皆鼓動興起廟學一新敎授張雲龍等與合<lb/>
學之士二百有若干人撰序二公之績徴予文爲<lb/>
記予既不獲辭則謂之曰多師多士若知二公修<lb/>
學之爲功矣亦知自修其學以成二公之功者乎<lb/>
夫立之師儒區其齋廟昭其儀物具其廪庖是有<lb/>
<pb n="KR4e0157_SBCK_018-21b"/>
國者之立學也而非士之立學也緝其弊壞新其<lb/>
圬墁給其匱之警其怠弛是有司者之修學也而<lb/>
非士之修學也士之學也以學爲聖賢聖賢之學<lb/>
心學也道徳以爲之地忠信以爲之基仁以爲宅<lb/>
義以爲路禮以爲門廉恥以爲垣牆六經以爲戸<lb/>
牖四了以爲階梯求之扵心而無假扵雕飾也其<lb/>
功不亦簡乎措之扵行而無所不該也其用不亦<lb/>
大乎三代之學皆此矣我　國家雖以科目取士<lb/>
而立學之意亦豈能與三代異學之弗立有國者<lb/>
<pb n="KR4e0157_SBCK_018-22a"/>
之缺也弗修焉有司者之責也立矣修矣而居其<lb/>
地者弗立弗修是師之咎士之恥也二公之修學<lb/>
旣盡有司之責矣多師多士無亦相與自修其學<lb/>
以逺扵咎恥者乎無亦擴乃地厚乃基安乃宅闢<lb/>
乃門戸固乃垣牆學成而用大之則以庇天下次<lb/>
之則以庇一省一郡小之則以庇其鄊閭家族庶<lb/>
亦無負扵國家立學之意有司修學之心㢤若乃<lb/>
曠安宅舍正路圯基壞垣倚聖賢之門户以爲姦<lb/>
是學校之爲萃淵藪也則是　朝廷立之而爲士<lb/>
<pb n="KR4e0157_SBCK_018-22b"/>
者傾之有司修之而爲士者毁之亦獨何心㢤應<lb/>
天爲首善之地豪傑俊偉先後相望其文采之炳<lb/>
蔚科甲之盛多乃其所素餘有不屑扵言者故吾<lb/>
因新學之舉嘉多師多士忻然有維新之志而将<lb/>
進之以聖賢之學也扵是乎言<lb/>
　　重修六合縣儒學記<hi>乙亥</hi>
六合之學敝乆矣師生因仍以苟嵗月有司者若<lb/>
無覩也故廢日甚正徳甲戌縣尹安福萬廷珵氏<lb/>
旣和輯其民始議拓而新之維時敎諭長興徐丙<lb/>
<pb n="KR4e0157_SBCK_018-23a"/>
氏来就圯舍日夜砥新厥士尹因謂曰子爲我造<lb/>
士而講肄無所斯吾責何敢不力顧兵荒之餘民<lb/>
不可重困吾姑日積月累而徐圖焉其可乎民聞<lb/>
相謂曰學諭方急訓吾子弟無寧居尹不忍困吾<lb/>
民而躬苦節省吾儕獨坐視非人也扵是耆民李<lb/>
景榮首出百金以倡從而應者相繼不終日聚金<lb/>
五百以告尹尹喜曰吾民尚義若此吾事不難辦<lb/>
矣然吾職務繁劇孰可使以鳩吾事者乎學諭曰<lb/>
尹爲吾師生甚勞苦父老奮義捐金旣費其財又<lb/>
<pb n="KR4e0157_SBCK_018-23b"/>
盡其力而與一二僚請無妨敎事以敦民聞相謂<lb/>
曰尹不忍困吾民學諭方急訓吾子弟又不忍吾<lb/>
勞而身董之吾儕獨坐視非人也扵是耆民王彰<lb/>
陳模首請任其役從而應者十夫以告尹尹喜曰<lb/>
吾民尚義如此吾事不難辦矣提學御史張君適<lb/>
至聞其事而嘉之衆益趨以勸十月辛卯尹乃興<lb/>
事學諭經度規制以襄訓導某典史某察其勤惰<lb/>
稽其出納修大成殿修兩廡神厨庫前爲㦸門又<lb/>
前爲欞星門又前爲泮宫坊皆以石殿後爲眀倫<lb/>
<pb n="KR4e0157_SBCK_018-24a"/>
堂爲東西齋又後爲尊經閣明倫堂之左爲三廨<lb/>
以宅三師前區三圃圃前爲名宦祠又前爲鄊賢<lb/>
祠又前爲崇文倉明倫堂之右爲致齋所又右爲<lb/>
饌房又右爲射圃而亭其圃之北曰觀徳致齋之<lb/>
外爲宰牲所又前爲六號凡爲屋百九十有七楹<lb/>
十二月丁巳工告畢役未逾時也閭閈之民尚或<lb/>
未知其興作聞而来聚觀者皆相顧唶愕以爲是<lb/>
何神速爾是何井井爾煥煥爾庠生某撰考其事<lb/>
来請予記予曰甚㢤誠之易以感民也甚㢤民之<lb/>
<pb n="KR4e0157_SBCK_018-24b"/>
易以誠感也有司者賦民奉國鞭笞累縶不䏻得<lb/>
則反仇視今縣尹學諭一言而民應之若響使天<lb/>
下之爲有司學職者咸若是天下其有不治乎此<lb/>
可以爲天下之爲有司學職者倡矣民之愛其財<lb/>
與力至爭刀雖靳舉手投足寧殆其身而不悔今<lb/>
六合之民感其上之一言捐數十百金効力爭先<lb/>
恐後使天下之爲民者咸若是天下其有不治乎<lb/>
此可以爲天下之民倡矣民之蔽扵欲而厚扵利<lb/>
苟有以感之然且不憚費已之財勞已之力以赴<lb/>
<pb n="KR4e0157_SBCK_018-25a"/>
上之所欲爲士秀扵民而志扵道修其眀徳親民<lb/>
之學以應邦家之求固不費財勞力而可能也茍<lb/>
有以感之有不翕然而興者乎吾聞徐諭之教六<lb/>
合不數月而士習巳爲之一變使由此日遷扵髙<lb/>
眀廣大以洗俗學之陋則夫興起聖賢之學以爲<lb/>
天下士之倡者将又不在扵六合之士邪将又不<lb/>
在扵六合之士邪<lb/>
　　時雨堂記<hi>丁丑</hi>
正徳丁丑奉　命平漳㓂駐軍上杭旱甚禱扵行<lb/>
<pb n="KR4e0157_SBCK_018-25b"/>
臺雨日夜民以爲未足廼四月戊午班師雨眀日<lb/>
又雨又眀日大雨乃出田登城南之樓以觀民大<lb/>
恱有司請名行臺之堂爲時雨且曰民苦扵盗久<lb/>
又重以旱将謂靡遺今始去兵革之役而大雨適<lb/>
降所謂王師若時雨今皆有焉請以志其實嗚呼<lb/>
民惟稼穡徳惟雨惟天隂隲惟皇克憲惟将士用<lb/>
命去其螣蜮惟乃有司實耨獲之庶克有秋乃予<lb/>
何徳之有而敢叨其功然而樂民之樂亦不容扵<lb/>
無紀也廵撫都御史王守仁書是日叅政陳䇿僉<lb/>
<pb n="KR4e0157_SBCK_018-26a"/>
事胡璉至自班師<lb/>
　　重修浙江貢院記<hi>乙酉</hi>
古之選士者其才徳行誼皆論㝎扵平日而以時<lb/>
升之故其時有司之待士一惟忠信禮義而無有<lb/>
乎防嫌逆詐之心也士之應有司一惟廉恥退讓<lb/>
而無有乎奔競僥倖之圖也迨世下衰科舉之法<lb/>
興而忠信廉恥之風薄上之人不䏻無疑扵其下<lb/>
而防範日宻下之人不䏻無疑扵其上而鄙詐日<lb/>
生扵是乎至有搜檢廵綽之事而待之不能以禮<lb/>
<pb n="KR4e0157_SBCK_018-26b"/>
矣有糊名易書之制而信之不䏻以誠矣有志之<lb/>
士未嘗不嘆惜扵古道而千數百年卒無以改殆<lb/>
亦風氣習染之所成學術教化之所積勢有不可<lb/>
得而誤焉者也雖然古人之法不可得而復矣所<lb/>
以斟酌古人之意而黙行之者不猶有可盡乎後<lb/>
世之法不可得而改矣所以匡持後世之弊而善<lb/>
用之者不猶有可爲乎有司之奉行其識下者昧<lb/>
古之道而益浚之以刻薄猥瑣之意其見髙者鄙<lb/>
時之弊而遂行之以忽慢苟且之心是以陋者益<lb/>
<pb n="KR4e0157_SBCK_018-27a"/>
<pb n="KR4e0157_SBCK_018-28a"/>
心求士之誠乎慢令始禁罔使䧟扵非僻而後摧<lb/>
辱之其爲狎悔士類亦甚矣無亦張其紀度眀其<lb/>
視聽使人不戒而肅以全其廉恥庶亦待士以禮<lb/>
之意乎扵是新選秀堂而軒扵其前爲三楹新至<lb/>
公堂而軒扵其前爲五楹庖湢器用無不備具又<lb/>
拓眀逺樓以爲三楹而上崇三簷下疏三道創石<lb/>
臺扵四隅而各亭其上以爲眺望之所其諸防閑<lb/>
之道靡不恪修夫然後入而觀焉則森嚴洞逹供<lb/>
事者莫敢有輕忽慢易之心而就試者自消其囬<lb/>
<pb n="KR4e0157_SBCK_018-28b"/>
邪非僻之念盖不費財力而事修扵旬月之間不<lb/>
大聲色而政令行粛觀向一新若諸君者誠可謂<lb/>
能求古人之意而黙行之者矣能匡後世之弊而<lb/>
善用之者矣諸君之盡心其可見者如此至其妙<lb/>
運扵心術之微而務竭扵得爲之地不可以盡見<lb/>
者固将無所不用其極可知也是舉也其必有才<lb/>
徳行誼之士如三代之英者出以應諸君之求已<lb/>
乎工訖使来請記辭不克而遂爲書之嗚呼天下<lb/>
之事所以弊扵今而不可復扵古者寧獨科舉爲<lb/>
<pb n="KR4e0157_SBCK_018-29a"/>
然乎誠使求古人之意而黙行善用之皆如諸君<lb/>
今日之舉焉其扵成天下之治也何有㢤<lb/>
　　濬河記<hi>乙酉</hi>
越人以舟楫爲輿馬濱河而㕓者皆巨室也日規<lb/>
月築水道<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>隘畜洩旣亡旱潦頻仍商旅日爭扵<lb/>
途至有闘而死者矣南子乃決沮障復舊防去豪<lb/>
商之壅削勢家之侵失利之徒胥怨交謗從而謡<lb/>
之曰南守瞿瞿實破我廬瞿瞿南守使我奔走人<lb/>
曰吾守其厲民歟何其謗者之多也陽眀子曰遲<lb/>
<pb n="KR4e0157_SBCK_018-29b"/>
之吾未聞以佚道使民而或有怨之者也旣而舟<lb/>
楫通利行旅歡呼絡繹是秋大旱江河龜拆越之<lb/>
人收穫輸載如常眀年大水民居免扵墊溺逺近<lb/>
稱忭又從而歌之曰相彼舟人矣昔掲以曵矣今<lb/>
歌以楫矣旱之熇也微南侯兮吾其燋矣霪其彌<lb/>
月矣微南侯兮吾其魚鼈矣我輸我穫矣我逰我<lb/>
息矣長渠之活矣維南侯之流澤矣人曰信㢤陽<lb/>
眀子之言未聞以佚道使民而或有怨之者也紀<lb/>
其事于石以詔来者<lb/>
<pb n="KR4e0157_SBCK_018-30a"/>
</p>
<p>
王文成公全書卷之二十三終<lb/>
</p>
<p>
</p>
  </div>
</body>
</text>
</TEI>
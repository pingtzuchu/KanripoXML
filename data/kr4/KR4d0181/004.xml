<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>崧庵集巻四</head>
    <p>
<pb n="KR4d0181_WYG_004-1a"/>
欽定四庫全書<lb/>
　崧庵集巻四　　　　　　宋　李處權　撰<lb/>
　　五言律詩<lb/>
　　　西亭<lb/>
江南形勝地列坐肆遐觀氣象天圍大溪山眼界寛逺<lb/>
風來緑野返照上朱欄更待秋澄澈重尋落帽歡<lb/>
　　　簡彦冲兄弟<lb/>
過午時雲簇膏春暝雨簁石苔先受色桃葉復含滋客<lb/>
<pb n="KR4d0181_WYG_004-1b"/>
舍居難穏家書到毎遲二公俱强飯宗社要扶持<lb/>
　　　簡江二十丈<lb/>
旅泊桐廬郡溪山過所傳稍寛遊子恨知有丈人賢水<lb/>
落魚鰕聚林踈橘柚懸淹㽞拚宿醉卧扣月中船<lb/>
　　　戱簡秦處度<lb/>
淮海秦夫子相逢又十年好詩無漫與愛酒不虚傳夜<lb/>
寺雲連榻秋江月滿舩不知嵇叔夜何得絶交篇<lb/>
　　　簡知章<lb/>
<pb n="KR4d0181_WYG_004-2a"/>
野老元同社柴門不上關喜君捐俗事令我破愁顔宿<lb/>
雨生流水春雲媚逺山何當事鷄黍把酒坐忘還<lb/>
　　　道夫惠詩為和五首<lb/>
飯已抄雲子盃仍致麴生青梅方弄色黃鳥已無聲世<lb/>
態窮尤見吾心老更明從來文字飲意不在傾城<lb/>
獨醒非我事多難亦吾生將相知無種文章怕有聲且<lb/>
當乘款段無復謁承明使我忘羇旅絃歌近武城<lb/>
山雲談次改溪水坐來生白鳥飢逾靜蒼蠅飽不聲令<lb/>
<pb n="KR4d0181_WYG_004-2b"/>
君真子産墨客陋彌明回首人間世塵埃望赤城<lb/>
不恨青春去唯愁白髪生日長冝燕乳水滿自蛙聲念<lb/>
我心方逝逢君眼漸明剛腸三尺劒光彩動豐城<lb/>
水陸勞千里詩書誤半生山開南國翠鳥已故園聲㑹<lb/>
是豺狼靜方瞻日月明牽羊今古恨洒血望占城<lb/>
　　　士特倒用韻作元日復和<lb/>
覔醉無千日浮家又一春閒門久羅雀貧甑自生塵我<lb/>
欲論秦過君須賦洛神窮途依二阮遂欲老於閩<lb/>
<pb n="KR4d0181_WYG_004-3a"/>
　　　再和<lb/>
鬢絲殊覺老淚血更傷春閱世元如夢除天總是塵有<lb/>
心躭傳癖無意媚錢神坐怪三衢守書来不到閩<lb/>
　　　元日聞養源文少醉詩以簡之<lb/>
南州新嵗換北客長年悲吾日且三省我生仍百罹谷<lb/>
深雲不起樹暖蝶先知聞道山翁醉何如卧雪池<lb/>
　　　同二三子歩溪上<lb/>
已恨春風過猶欣夏日長鶯喧桑已葚燕乳麥初芒白<lb/>
<pb n="KR4d0181_WYG_004-3b"/>
髪悲如許青鞋樂未央歸来安客舍更有北牕涼<lb/>
　　　謝翁養源惠醋<lb/>
已著蓮花釀仍兼竹葉醅橙和致上味蚋聚見良材政<lb/>
想攅眉漉須煩掩鼻開先生元自立不是乞鄰来<lb/>
　　　見懐<lb/>
飄零吾老矣詩酒得斯人邂逅干戈際慇懃骨肉親錦<lb/>
囊元絶俗瓊樹舊無塵歸棹荷花裏従誰問玉津<lb/>
　　　陪諸友野歩<lb/>
<pb n="KR4d0181_WYG_004-4a"/>
北客身將老東風又歳華山晴添氣象水暖莫津涯貧<lb/>
覺他鄉苦慵嫌去路斜昇平吾㑹見時事不須嗟<lb/>
淹留傷老眼放曠適閒心石淺出佳色鳥幽傳好音課<lb/>
詩空自切饋酒莫辭深更説溪西寺明朝款款尋<lb/>
　　　偶坐西齋陪介卿賞卿嘉話久之成詩<lb/>
靜聞簷際雨宻障坐隅風竹晩葉時墮梅踈香欲空芝<lb/>
蘭室自好文字飲誰同它日功名事應從筆硯中<lb/>
　　　夜雪偶書<lb/>
<pb n="KR4d0181_WYG_004-4b"/>
歳晩山雲合窓鳴霰雪飛方欣樽有酒未嘆篋無衣谷<lb/>
杳青松健林空緑萼肥月明溪上醉應是夜深歸<lb/>
　　　澹軒<lb/>
野鶴元同性晴山正滿門那知有城市初不異丘樊水<lb/>
靜嫌風撓花開畏蝶喧應當如是觀客至亦忘言<lb/>
　　　題嚴公祠<lb/>
掛席上桐廬溪山似畫圖斯人不復見吾道一何孤誰<lb/>
入非熊夢真成失馬徒清風端未冺猶可激貪夫<lb/>
<pb n="KR4d0181_WYG_004-5a"/>
　　　守歳用少陵阿戎家韻寄懐蕭國器<lb/>
節物賴鄰家南風競剪花門無迎客犬地有噪人鴉病<lb/>
眼愁中暗題詩醉裏斜亂離俱老大今夕意何涯<lb/>
　　　新歳偶書呈諸友<lb/>
已見王正月陳人百不知紅顔豈長好白髪已多時臘<lb/>
雪㣲霑土春風小動帷丘之禱久矣何意問祥祺<lb/>
　　　東亭<lb/>
簷屋排空濶薫風眺晚晴閒雲連樹碧白鳥破烟明世<lb/>
<pb n="KR4d0181_WYG_004-5b"/>
亂思君子身危仗友生秪應今夜月解識故鄕情<lb/>
　　　桃花<lb/>
照水桃花樹春風灼灼開雖非天上種何異觀中栽帝<lb/>
子吹笙罷漁人信棹迴故園何處是目盡望鄉臺<lb/>
　　　挽許主簿<lb/>
攘攘誰逃死黄泉不獨君一官書載考五舉擅多文異<lb/>
日遼東鶴當年冀北羣承家知有子翮就㸔摩雲<lb/>
　　　長橋<lb/>
<pb n="KR4d0181_WYG_004-6a"/>
徙倚長橋上時難得此遊水光迎目動㠶影上天浮不<lb/>
見鴟夷子須煩顧虎頭今年閏八月好好醉中秋<lb/>
　　　和彦冲同原仲過交溪橋頭<lb/>
不識交溪路詩來錦繡重閒雲時出岫落日更明松叔<lb/>
夜常為鍛淵明亦近農喜君機事息魚鳥故相容<lb/>
　　　和劉逸老題羅漢壁間韻<lb/>
僧房元寂寂客意遂陶陶詩筆翻雲錦茶甌捲露濤鴉<lb/>
歸寒日下雪盡逺峯髙尚喜王喬近吹笙坐碧桃<lb/>
<pb n="KR4d0181_WYG_004-6b"/>
　　　再和<lb/>
已着詩招隠何須酒引陶胷中有涇渭筆下足波濤世<lb/>
亂閉門早身閒倚枕髙何慙少陵老鸚鵡啄金桃<lb/>
　　　題月山寺壁三首<lb/>
故國三千里行蔵豈問天雪峯明的的水溜響涓涓指<lb/>
凍無完甲琴寒有折絃老僧如木石性靜不須禪<lb/>
罷雪仍廻雨僧房物物宜谿明霜落後山淨月來時泯<lb/>
黙窮愁志艱難食菜時弟兄千里隔書斷鬢成絲<lb/>
<pb n="KR4d0181_WYG_004-7a"/>
不遇彭夫子何因到此間無窮霜後木不斷雨中山秖<lb/>
恐髙僧占多慙倦鳥還孤雲在寥廓容望不容攀<lb/>
　　　題隠居<lb/>
淡泊幽人趣蕭條隠者居踈簾隔花竹凈几展圖書自<lb/>
向交游宻何拘禮法踈為言陶靖節吾亦愛吾廬<lb/>
　　　贈彦先<lb/>
此地堪營屋何山更採薇怪松拏石出好鳥傍人飛衰<lb/>
相年來見幽尋亂後稀郎君似氷玉令我亦忘歸<lb/>
<pb n="KR4d0181_WYG_004-7b"/>
　　　偶書譏武團練<lb/>
干禄謀何拙求人計又踈祝鮀焉用佞寗武豈真愚自<lb/>
乏千箱積誰令萬卷餘艾肥蘭蕙瘦饑饉竟何如<lb/>
　　　橋院<lb/>
淹留歳云暮旅泊似幽棲鷗鷺如相識牛羊自不迷已<lb/>
煩陶令顧何必謝公携始覺吳儂健天寒更涉溪<lb/>
　　　題蘭陵税官清輝亭<lb/>
不謂人間世官居有此清山横猶倒影鳥過忽遺聲倦<lb/>
<pb n="KR4d0181_WYG_004-8a"/>
客方躭句髙人不治名夜寒雲去盡對面月華生<lb/>
　　　阻雨<lb/>
小雨妨幽事徜徉所得多前期操野艇亭午出煙蘿選<lb/>
勝纔如許偷閒肯重過自憐詩酒涸無句敵陰何<lb/>
　　　才臣設席彦修來過仍陪表臣終日之樂豈易<lb/>
　　　得也因賦<lb/>
顧我非仙李知君實老彭承家羅玉樹潤屋起金贏世<lb/>
路嗟多事人生戒不情歳華將暮矣切勿訴深觥<lb/>
<pb n="KR4d0181_WYG_004-8b"/>
　　　彦修席上命賦何處難忘酒<lb/>
何處難忘酒南州盗賊多黄巾方裂眥白日敢持戈不<lb/>
見韓擒虎寧聞馬伏波此時無一盞其奈客愁何<lb/>
　　　草飲招表臣才臣彦文道夫<lb/>
愧匪屠門嚼且無金屈巵人生難得醉我輩不須辭山<lb/>
迥雲生谷林空鳥並枝前溪天欲雪為報戴逵知<lb/>
　　　清明日席上呈諸友<lb/>
佳節年年好新春處處宜鶯花從自得蒲柳頓先衰事<lb/>
<pb n="KR4d0181_WYG_004-9a"/>
過如驚夢愁来劇亂絲神仙端可學吾願問安期<lb/>
飄零何足怪䘮亂故應宜炙手寧為盛張羅未必衰篇<lb/>
章懐杜牧㳺説鄙袁絲鐘鼎山林事胷中自有期<lb/>
　　　弔彦深<lb/>
已秀不成實長懐事可吁寧論日下鶴遽失掌中珠擾<lb/>
擾遭斯厄冥冥䘮厥軀髙堂親白髪淚眼尚青枯<lb/>
　　　水閣雨中<lb/>
南國寒多雨溪山晝更晴風㠶隨鳥上樵逕入雲行已<lb/>
<pb n="KR4d0181_WYG_004-9b"/>
苦無饘粥猶欣見耦耕故園歸未得豺虎正縱横<lb/>
　　　陪諸友赴城南妙智上人晚集<lb/>
晩烟林際泊夕陽波上明天寒少佳色樹老無柔聲支<lb/>
郎頗好事我輩適同行劇論不知醉感時空復情<lb/>
　　　同士特似表過中峯餞似宗<lb/>
舊好崔亭伯新交阮仲容招擕來白水祖餞過中峯谷<lb/>
暖芊芊樹雲深杳杳鐘兵戈一分袂惆悵㡬時逢<lb/>
　　　食鱠<lb/>
<pb n="KR4d0181_WYG_004-10a"/>
設網機關宻磨刀意氣麄令人思洛鯉媿客問江鱸豆<lb/>
麴偏相與橙虀未可無相從頻莫厭乘興不煩呼<lb/>
　　　呈似表<lb/>
聞説煙塵近驚奔道路長人生何草草天意竟茫茫山<lb/>
鳥寒亡路溪花濕更香飄零值君子老眼慰悲凉<lb/>
　　　發永豐道中<lb/>
雲斷山如拭秋明水劇虚濕煙䝉翠竹瞑雨濯紅蕖茅<lb/>
舍真淳俗甆甖窈窕沽何須訪摩詰便是輞川圖<lb/>
<pb n="KR4d0181_WYG_004-10b"/>
　　　喜聞三十弟消息<lb/>
喜得真消息仍安嶺表居深知道路逺不在信音踈荔<lb/>
子應憐汝㯽榔敢笑渠一年㸔又盡兄弟意何如<lb/>
　　　武林偶作<lb/>
江山天下勝北客興悠哉月上千峯雪潮生萬壑雷酒<lb/>
狂憐老大吟苦覺衰頽始滿平生願征帆未憶開<lb/>
　　　寄朱希真<lb/>
故人俱白髪念子始青袍僕色新生敬詩名舊仰髙天<lb/>
<pb n="KR4d0181_WYG_004-11a"/>
寒西日瘦嵗晩北風號望望滕王閣何時共濁醪<lb/>
　　　簡葉丞<lb/>
傾盖鄱陽彦孤芳且寄林一官方似水五字可兼金與<lb/>
世不求合開筵猶見尋何當鑄農器歸望故人岑<lb/>
　　　表臣檢校東臯雨中有懐詩以促歸<lb/>
旅泊愁春雨春寒更北風雲山方秀發煙樹却冥濛念<lb/>
我携家客逢君足榖翁胡為在窮谷正渴一尊同<lb/>
　　五言長律<lb/>
<pb n="KR4d0181_WYG_004-11b"/>
　　　留別范元長二十八韻<lb/>
博洽人為史循良吏得師謀謨當啟沃出處繫安危鶚<lb/>
立通丹地龍章近赤墀咨詢唐典故筆削漢官儀結客<lb/>
多青眼承家㝡白眉浩然無害氣汪若有容陂慎獨仍<lb/>
三省操危任百罹誰嘲𤣥尚白自信涅非緇俯仰俱無<lb/>
怍幽明兩不欺愛君心匪石憂國鬢成絲劵外真毫末<lb/>
樊中足坦夷閉門因拂袖展巻代支頥逺覽迷千古高<lb/>
懐自一時海非蠡可測豹豈管能窺能事推天禄威名<lb/>
<pb n="KR4d0181_WYG_004-12a"/>
到月支孔融徴已晩安石起何遲不待南飛鴈貪懸左<lb/>
顧龜向來鸚鵡賦此去鳯凰池揭揭英靈氣巍巍柱石<lb/>
姿衮衣須我補霖雨更誰為賤子端何者先生頗識之<lb/>
㡬年當顧盼今日倒鑪錘解榻徐生入彈冠貢子知青<lb/>
蠅休㸃汚白璧漫瑕疵鍊句終乖律㸔書正闕疑地偏<lb/>
如有避交淡欲無私瘦馬終千里寒灰待一吹西江如<lb/>
可激畢命守軒帷<lb/>
　　　次陳叔易太湖二十韻<lb/>
<pb n="KR4d0181_WYG_004-12b"/>
北客何來此浮生直偶然風飈從禹穴日脚近虞淵漁<lb/>
唱誰能問鷗盟我不捐燃犀怪可覩擊樹訊空傳釣石<lb/>
温徐坐檣竿穏近聯波明疑練妥山凈學眉連客上三<lb/>
千履軍呼十萬鋋可思江栁下秖欠舞衣前鼓柂知無<lb/>
及乘查悵未縁逺中㣲隠樹闊外莽横天縹緲湘靈瑟<lb/>
夷猶范蠡船健帆風作馭駭浪雪盈顛行鷺紛羣起孤<lb/>
鴻杳獨鶱斷崖方怒吸淺瀬或勞牽夜泊星辰逼晴占<lb/>
日月偏幽姿閟蛟室神物䕶龍泉世亂甘淪隠塗窮枉<lb/>
<pb n="KR4d0181_WYG_004-13a"/>
乞憐渚花迎日笑岸草信人沿頗欲追雙槳無因共兩<lb/>
舷時來如謝朓三復有餘妍<lb/>
　　　大人生日<lb/>
天欲斯文起時將此道隆昭明應熊夢爽㧞降神崧業<lb/>
則真王佐猷當沃帝聰尊經獨韋氏識字必揚雄制作<lb/>
超前輩篇章萃古風不憂時易失却怕俗多聾日月胷<lb/>
襟裏江湖度量中䜛深遭璧玷施博儘金空指日風雲<lb/>
㑹来時雨露䝉經綸觀世業潤色付宗工炯炯丹心壯氲<lb/>
<pb n="KR4d0181_WYG_004-13b"/>
氲浩氣充檜壇休跨鹿丹鼎且蟠龍載誕佳辰及高門<lb/>
喜氣融捧觴欣有祝陳頌愧無功舞鶴窺筵淨偷桃照<lb/>
座紅孔庭詩禮集請訪吸川虹<lb/>
　　　失題<lb/>
天上石麟墮人間瓊樹芳叔孫知典禮曹植有文章桃<lb/>
李蹊方盛芝蘭室更香榻先徐孺下書異鄴侯蔵載世<lb/>
推能事當年亦寵光頗懐追潤色奚惜吐琳瑯末俗元<lb/>
多忌冲懐竟兩忘由來髙士駕不肯少年塲鼎鼎文方<lb/>
<pb n="KR4d0181_WYG_004-14a"/>
古魚魚道必昌仲山終補衮虞舜正埀裳賤子虚䝉顧<lb/>
仁風實奉揚彈冠從入仕執㦸且為郎欲作蟬遺蜕差<lb/>
同鼠耗倉窮途遭白眼永夜付黄粱尚齒三千客容窺<lb/>
數仞墻受知心有激欲報意何長皓鶴冝風露青松飽<lb/>
雪霜傾身挹東海再拜酌公觴<lb/>
　　　謁翁丈四十韻<lb/>
之子儒林傑斯文國士稱詞章曹植擅典故叔孫能秉<lb/>
哲中逾曠撝謙外匪矜世家非冠玉人物是壺氷海内<lb/>
<pb n="KR4d0181_WYG_004-14b"/>
休方駕朝端且服膺五車俱可復萬頃不勞澄活國嘉<lb/>
猷告匡君重任勝側聞金作礪意在木從繩昔旅西雝<lb/>
鷺方觀南海鵬青冥翻蹭蹬凌厲失飛騰制禮初煩訂<lb/>
為郎頃見徴禰生宜獨薦文子要同升浪有羶供餌虚<lb/>
傳被襆綾可嗟懐白璧竟與汚青蠅直作悠悠去從他<lb/>
衮衮登時情尚馳突吾道豈慿陵善舞須長袖良醫必<lb/>
折肱寧為棲枳鳯不作下韝鷹鄭谷成真隠蕭齋占上<lb/>
層華胥久無夢款段適堪乘種柳追彭澤栽桃學武陵<lb/>
<pb n="KR4d0181_WYG_004-15a"/>
池凉蛙閤閤徑暖羽<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>得句長鬚送敲門稚子應掃<lb/>
庭延墨客過寺折談僧賤子孤懐切窮途百慮烝待沽<lb/>
希善賈投分得良朋戎馬來何速烽煙見未曽神傷瞻<lb/>
雉尾愁絶望觚棱漠漠雖難問蒼蒼尚可憑人心無右<lb/>
袒天意有中興厭世思蟬蛻傷時泣土崩漁樵甘混雜<lb/>
貧病苦因仍更短猶為簿從聾也作丞依仁劇山仰飽徳<lb/>
正川増舊事將誰語前非秖自懲縁危時過棧扶老漸<lb/>
携藤篤義㡬虚辱温顔豈謬承醇醲須手漉撥刺頼觀<lb/>
<pb n="KR4d0181_WYG_004-15b"/>
罾笑語朝曛隔塵埃肺腑凝尚期文字飲相對夜深燈<lb/>
</p>
<p>
</p>
  </div>
</body>
</text>
</TEI>
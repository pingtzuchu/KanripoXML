<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>崧庵集巻六</head>
    <p>
<pb n="KR4d0181_WYG_006-1a"/>
欽定四庫全書<lb/>
　崧庵集巻六　　　　　　宋　李處權　撰<lb/>
　　七言律詩<lb/>
　　　寄吕季升<lb/>
家世中朝第一流郡符那得久淹留詩情更入山水國<lb/>
醉眼獨髙煙雨樓文舉定非餘子輩元龍須向古人求<lb/>
磻溪莫訝功名晩今代何人有直鈎<lb/>
　　　寄希真<lb/>
<pb n="KR4d0181_WYG_006-1b"/>
嵗晚沉沉雙鯉魚交情可是白頭疎含香不見為郎後<lb/>
吐屑頻聞賜對餘内廏給乗千里馬大官供餌萬錢厨<lb/>
絲綸潤色須公等莫負平生載腹書<lb/>
　　　寄益謙<lb/>
青鬢追隨到白頭中間憂患兩悠悠異時果有臧倉沮<lb/>
他日寜無雍齒侯舊隠重過三徑菊昔賢何在五湖舟<lb/>
一杯坐阻論文酒老懶閉門春事休<lb/>
　　　寄蕭國噐<lb/>
<pb n="KR4d0181_WYG_006-2a"/>
路貧不在扊扅炊調苦誰聞食菜時枉道故於尋尺見<lb/>
求人曷以斗升為夷吾不去齊何患叔向方來晉可知<lb/>
得士則興今亦古可能只直五羊皮<lb/>
　　　次韻表臣見遺喜歸<lb/>
溪南渾似輞川居不啻當年卧草廬從昔金聲蒙醬瓿<lb/>
至今汗血困鹽車端知将相真無種更喜才華甚有餘<lb/>
及此知機同免禍季鷹初不為鱸魚<lb/>
　　　自龍雲歸復次前韻<lb/>
<pb n="KR4d0181_WYG_006-2b"/>
野寺經旬客寓居水聲山色是吾廬喜君能道碧雲句<lb/>
招我更煩黄犢車世路從來多險阻人生何必問贏餘<lb/>
况聞一諾千金重為激西江救涸魚<lb/>
　　　寄八十五姪<lb/>
把玩新詩病眼開家風端有謫仙才祗應魚蟹留人住<lb/>
肯為溪山喚我來客舍更堪秋乍入鬢毛無柰老相催<lb/>
重陽共醉滕王閣此觀人間亦偉哉<lb/>
　　　陪德孺逰徐氏園池<lb/>
<pb n="KR4d0181_WYG_006-3a"/>
十載吾廬信不通偶來仁里一尊同心驚人物如江左<lb/>
眼淨林塘似洛中著日晶明松下雪弄波蕭瑟竹間風<lb/>
澆花釀酒勤料理作記東園有醉翁<lb/>
　　　送粹伯弟親迎兼簡宣卿龍圖<lb/>
悲秋宋玉已銷魂忍聼陽闗共十分黄葉蕭蕭下寒日<lb/>
碧山逐逐過晴雲面如濯玉想無對氣已食牛知不羣<lb/>
問訊氷清懐大雅世家王謝屬斯文<lb/>
　　　春晚簡德孺<lb/>
<pb n="KR4d0181_WYG_006-3b"/>
人生有酒即佳辰忽忽園林已暮春雨後落花渾帖砌<lb/>
風前飛絮欲沾人我如放浪陶彭澤公是風流賀季真<lb/>
伊水崧雲在何處舊衣猶有洛陽塵<lb/>
　　　江上望靈石<lb/>
似聞環佩雜簫笙鼎立爭雄凛太清不與古今爭變化<lb/>
可能舒惨屬隂晴花開玉井難求種月下瑶臺但有名<lb/>
我亦生來未嘗屈敢持方寸並崢嶸<lb/>
　　　題祖道籃輿亭<lb/>
<pb n="KR4d0181_WYG_006-4a"/>
淵明佳致在籃輿子以名亭德不孤異代頗能同臭味<lb/>
休年猶得見規模掛簷明月聊堪問入坐清風不待呼<lb/>
我欲典衣供一斗興來能賦百篇無<lb/>
　　　雨止送王侍郎<lb/>
南州春老雨如絲刺眼青秧水滿陂樹濕黄鶯看更好<lb/>
溪渾白鷺立多時寸心折盡人千里霜鬢凋殘酒一巵<lb/>
我恐前身是匡鼎幸公不厭解頥詩<lb/>
　　　雨後凝秀閣口占呈子方<lb/>
<pb n="KR4d0181_WYG_006-4b"/>
鑿石為渠水有聲四垣惟欠竹青青壁含霽月光千丈<lb/>
黛拂雲峯畫一屏香異定應來絶島茶甘初不藉中泠<lb/>
主人莫惜千金費更作飛樓擬摘星<lb/>
　　　妙空出示諸公詩巻次元韻<lb/>
已著芭蕉喻此身木人花鳥豈知春他家定自無生滅<lb/>
此物何嘗有故新美玉不羞論瓦礫明珠終解照泥塵<lb/>
相逢一笑空歸去無語堪酬彼上人<lb/>
　　　送杲兄<lb/>
<pb n="KR4d0181_WYG_006-5a"/>
衲子誰為蓋代豪生憎汚俗紫方袍何須鑑水能知止<lb/>
未必歸雲可擬髙虎穴等閒休探手龍泉取次莫吹毛<lb/>
君知五祖堂中老妙處何曾掛一毫<lb/>
　　　簡仁山海老用山谷贈靈源老人韻<lb/>
禅闗無復老萊衣陟屺心摧怨夕暉泣血可憐猶不死<lb/>
望鄉無處欲何歸仁山老子方傳法枯木堂中久息機<lb/>
不見桃花并柏樹焉知四十九年非<lb/>
　　　逰羅漢院途中口占<lb/>
<pb n="KR4d0181_WYG_006-5b"/>
休論至後日相催乗興籃輿到嶺隈風竹盡揺花玉玦<lb/>
雲山渾作爛銀堆須知此日逢僧話不減當年訪戴廽<lb/>
更喜彭君真我輩溪流渡馬肯相陪<lb/>
　　　送宻老<lb/>
嵗寒紆錫辱西臨一笑忘言意自深怪石竒松那有價<lb/>
片雲孤鶴本無心上人已了洞山偈倦客方為梁父吟<lb/>
枯木堂中無孔笛侍郎今日是知音<hi>謂向伯恭</hi>
　　　寄曇晦二首<lb/>
<pb n="KR4d0181_WYG_006-6a"/>
道無南北本同流逺赴叢林非所求到底此生俱擾擾<lb/>
從前何事不悠悠撞鐘撃鼓千人飯戴角披毛萬刼休<lb/>
蚤晚相從巖下寺對床清話雨颼颼<lb/>
髙僧闢館坐諸生夜久亦聞弦誦聲物外喜君能筆硯<lb/>
塵中媿我漫簮纓鉢飱尚返慈烏哺囊句時為老鳯鳴<lb/>
他日籃輿蓮社約秖應惠逺識淵明<lb/>
　　　喜雪<lb/>
剪水適從天上手綴條不作世間花柴門有客方髙枕<lb/>
<pb n="KR4d0181_WYG_006-6b"/>
石鼎無人共試茶清借逺山迎馬出潤含修竹倚窻斜<lb/>
令人却憶前年盛輦轂歡聲百萬家<lb/>
　　　戊申春登平山谷林二堂時茂世應時同行追<lb/>
　　　録之<lb/>
已過平山又谷林登髙能賦興何深羣峯雪後皆浮玉<lb/>
萬竹風前亦碎金尚喜日聞黄屋信可堪時動白頭吟<lb/>
載逰不為壺觴事擕取君家緑綺琴<lb/>
　　　和懐英雪詩<lb/>
<pb n="KR4d0181_WYG_006-7a"/>
路迷應有誤隨車望眼樓髙莫可涯鶴駕鷺濤來浩渺<lb/>
瑶林瓊樹出交加廣寒玉兔翻羞縮上蔡蒼鷹正怒拏<lb/>
得句幽人方起舞夜寒明月在梨花<lb/>
縱賞鈎簾面逺山蟹螯誰復問尖團飛花空自嫌春晩<lb/>
折竹應當念嵗寒句法一如氷柱險書齋坐怪玉壺寛<lb/>
固知柳絮因風起何事青天亦受漫<lb/>
　　　謁王夏卿同過曼卿西軒留題<lb/>
烟雲坐久濕人衣未覺城中有鼓鼙春到好花隨意折<lb/>
<pb n="KR4d0181_WYG_006-7b"/>
日長幽鳥盡情啼貴公行色心方壮曠士閒居物已齊<lb/>
客子不知今夕夢故鄉何處是潜溪<hi>下村水竹全類潛溪乃賛皇公平泉</hi>
<hi>别墅</hi>
　　　車水<lb/>
挽盡溪流沮洳渾幽人晝卧懶開門諸鄰鵝鴨頓亡頼<lb/>
一夕魚蝦無半存及此焦枯方有禱從而暴殄豈堪論<lb/>
清漪緑竹城南路囬首吾廬正斷魂<lb/>
　　　賦郭令南軒梅<lb/>
<pb n="KR4d0181_WYG_006-8a"/>
世亂何堪嵗月摧髙齋始見數枝梅想他疎影横溪過<lb/>
撩我清香入坐來老眼相看渾㡬許幽人獨折未多開<lb/>
情鍾正屬吾曹事湔祓風霜破百盃<lb/>
　　　強立許酒不至因以趣之<lb/>
北里溪山翠滿門似聞小阮甕浮春憐渠世亂益風味<lb/>
念我途窮多苦辛曠士可無千日醉浮生何事百年身<lb/>
臨風日日香穿鼻被縛甘為甕下人<lb/>
　　　雪後赴徐氏招呈德孺<lb/>
<pb n="KR4d0181_WYG_006-8b"/>
梅林樓閣上嵯峨淺渌浮澌亦自波荘叟夢中非一蝶<lb/>
右軍書次失羣鵝句從永柱思能苦人在玉壺寒更多<lb/>
宴寢凝香歸入夜流蘇帳小奈公何<lb/>
　　　雪後赴徐氏燕集<lb/>
已雪猶隂更逆風斜川畧彴斷行踪瑶臺貝闕三千丈<lb/>
玉樹瓊林一萬重學子經時無載酒隣僧過午未鳴鐘<lb/>
華筵此地成賓主孔翠屏深琥珀濃<lb/>
　　　醉後贈道夫<lb/>
<pb n="KR4d0181_WYG_006-9a"/>
氷柱雪車元有聲五言早已號長城仙源迷路及春淺<lb/>
盗騎解圍空月明君豈似龜将曳尾我端如鴈不能鳴<lb/>
何人肯作千金貸賣藥江湖隠姓名<lb/>
　　　贈王師古<lb/>
安城西有慶雲鄉山秀溪明出孟嘗毎見朱門推愷悌<lb/>
遂令貧士有輝光君家太尉威名逺世譜觀文德澤長<lb/>
蒼狗白衣何足道古今興廢兩茫茫<lb/>
　　　寒食日同賞卿歩江頭<lb/>
<pb n="KR4d0181_WYG_006-9b"/>
樹含新緑花事稀友生要我寜重違信脚一百五日出<lb/>
捫心四十九年非餳粥盤空家立壁松楸地逺涕沾衣<lb/>
弟兄不見音書絶植杖臨流賦式微<lb/>
　　　送希真入洛<lb/>
一踏紅塵又五年倦㳺翻作送行篇春花秋月誰無分<lb/>
伊水崧雲自有縁我比嵇康猶更懶子追元亮故應賢<lb/>
因歸望訊忘機老買箇魚舟費㡬錢<lb/>
　　　投建陽王宰<lb/>
<pb n="KR4d0181_WYG_006-10a"/>
異時丞相柄文盟一顧曾空冀北羣鈆槧無功方笑我<lb/>
箕裘不墜蚤知君詩家只説王摩詰官况誰憐鄭廣文<lb/>
散盡黄金猶作客還來把酒對孤雲<lb/>
　　　酬辯老見遺懐舊之什<lb/>
老去何堪行路難氷霜㡬晚見蒼官鱸魚南國無張翰<lb/>
妓女東山有謝安秉燭夜闌真是夢傳盃秋際若為歡<lb/>
吾徒恰似豐城劔光氣須從斗下看<lb/>
　　　題次真東軒<lb/>
<pb n="KR4d0181_WYG_006-10b"/>
亂來身世任浮沉宴豆南州㡬盍簮十頃菰蒲秋向晚<lb/>
一池烟雨夜來深詩成頗復蒙嘉賞酒熟時須共滿斟<lb/>
喚取陸郎擕緑綺小凉同聼越江吟<lb/>
　　　陪德久出郊<lb/>
北客南征嵗欲隂經行始滿愛山心霜溪見石如清洛<lb/>
煙樹参雲似故林昨日喜傳黄屋信餘生怕聼白頭吟<lb/>
公歸問訊庵中老隻履西來意淺深<lb/>
　　　謝翁士特惠筍<lb/>
<pb n="KR4d0181_WYG_006-11a"/>
北客未識猫頭筍此來逢君欣得之出土好色已勝玉<lb/>
下箸珍味端如飴口涎饞嚼笑早計食指蠕動能前知<lb/>
小爐誰見親煨熟醉眼瞢騰岸接籬<lb/>
　　　再到值雨<lb/>
無復清池照病顔尚餘詩思發天慳西風似水初鳴葉<lb/>
細雨如塵不隔山嵗熟自然民意樂時平更覺鳥聲閒<lb/>
江梅㑹見花敷雪劇飲須期倒卧還<lb/>
　　　偶至溪岸時當寒食書節物呈同行<lb/>
<pb n="KR4d0181_WYG_006-11b"/>
風作山雲斷復飄沙平竹日影蕭蕭柔桑始葉蠶爭出<lb/>
淺水無魚鷺獨翹白髪尋春悲去國朱門賜火望行朝<lb/>
㳺從此地多君子乗興來過不待招<lb/>
　　　止戈堂<lb/>
坐見妖氛犯斗魁使君謀畧信雄哉㓂如狐兔草間出<lb/>
兵似貔貅天上來門館無私千里靜賓朋多暇百壺開<lb/>
他年入數中書考始識汾陽濟世才<lb/>
　　　簡王夏卿侍郎<lb/>
<pb n="KR4d0181_WYG_006-12a"/>
下村正與輞川同只恐桃源有路通山色直侵書幌裏花<lb/>
香盡泛酒杯中使君已致随車雨丞相方来㧞木風<lb/>
照席侍郎真玉樹慨然憐我坐詩窮<lb/>
　　　寄徳器二首<lb/>
清躭七盌愛盧全富貴千金鄙鄧通新嵗烟塵悲塞北<lb/>
舊時花鳥憶回中可能春雨如秋雨合是東風却北風<lb/>
尚喜張儀惟舌在百年從古沒終窮<lb/>
客舍春寒數挽衣雲重雨濕不聞鼙老妻未免負薪嘆<lb/>
<pb n="KR4d0181_WYG_006-12b"/>
稚子何為索飯啼南地好山青不斷故園芳草緑應齊<lb/>
胸中磈磊但塵土慚愧錦囊兼玉溪<lb/>
　　　後樂堂<lb/>
去盡沙鷗水照空羣山濯玉有無中亂来更覺心情減<lb/>
佳處猶欣臭味同喜有清樽對雌霓慚無健筆繼雄風<lb/>
此行㑹見承平否嵗晚飄零已禿翁<lb/>
　　　和與可見恵之詩<lb/>
倚馬萬言纔一揮問年於我亦肩随才華早擅鄉評在<lb/>
<pb n="KR4d0181_WYG_006-13a"/>
人物行看國士知黄巻沉酣端有志青雲騰踏豈無時<lb/>
小人薄宦猶三黜方駕聊同柳士師<lb/>
　　　次韻巽老<lb/>
風前竹榦須料理雨後蝸涎費掃除北客經過無好語<lb/>
南州騷屑少安居雄稱百萬空扛鼎功蓋三分漫顧廬<lb/>
識字信為憂患始鄴侯何必萬籖書<lb/>
　　　迓辨老<lb/>
琳宫尚記昔年逰撲面楊花晚不収自倚釣魚終悟主<lb/>
<pb n="KR4d0181_WYG_006-13b"/>
誰知射虎不封侯江湖已恨長為客風雨何須横作秋<lb/>
未見故人心已醉更拚十日為君留<lb/>
　　　元長生辰<lb/>
力扶吾道與斯文世職家聲蚤出羣欲致昇平寜舍我<lb/>
從來出處不忘君龍吟虎嘯彌千日兔髓烏肝恰一斤<lb/>
已格皇天方俾夀未須騎鹿上青雲<lb/>
　　　送蔡伸道<lb/>
當年傾蓋便情親老去那知更賤貧松竹故園秋未老<lb/>
<pb n="KR4d0181_WYG_006-14a"/>
溪山南國雨能新可憐作客身如夢尚喜傳家筆有神<lb/>
咫尺重陽歸務速吹花落帽要吾人<lb/>
　　　題南浦樓<lb/>
此生何處是真歸俯仰人間念念非雨後溪山無限好<lb/>
煙中鷗鷺自由飛隻輪雙槳成何事白酒黄鷄可息機<lb/>
北客上來千萬恨故鄉囬首夕陽㣲<lb/>
　　七言長律<lb/>
　　　題錢德載雙清堂<lb/>
<pb n="KR4d0181_WYG_006-14b"/>
誰識堂堂忠懿孫至今人物典刑存頗同陶令辭蓮社<lb/>
但學龎公隠鹿門醉枕泉香分石脉吟窻樹老出雲根<lb/>
喜携自有東山妓好事寜無北海樽服食方依煉丹井<lb/>
躋攀莫近洗頭盆秋風百本籬邊菊夜月三號澗下猿<lb/>
未怪頻穿康樂屐可須多羡辟疆園題詩我愧詞源涸<lb/>
作記渠能學海翻亂後煙霞真得計靜中丘壑要重論<lb/>
十年殺氣纒伊洛囬首吾廬正斷魂<lb/>
　　七言絶句<lb/>
<pb n="KR4d0181_WYG_006-15a"/>
　　　偶書三首<lb/>
柴門如畫映山隈窈窕軒窻向水開想見幽人清徹骨<lb/>
松隂翠竹竹隂梅<lb/>
碧澗濺濺遶竹林欲從源水阻幽深春風想有桃花樹<lb/>
更有漁舟可訪尋<lb/>
朝雲漠漠雨絲勻山路清無一㸃塵桃李著花溪水滿<lb/>
斷腸何處故園深<lb/>
　　　雨止奉送制置侍郎王公<lb/>
<pb n="KR4d0181_WYG_006-15b"/>
已晴雲氣却濛濛坐見前山沒半峯報道名卿謁丞相<lb/>
不須行雨借蛟龍<lb/>
　　　簡辨老<lb/>
晚風吹葉滿溪流落日孤雲萬里秋徑欲五湖尋范蠡<lb/>
醉擕西子上扁舟<lb/>
　　　戯辨老<lb/>
不獨京塵解化衣秋陽流火樹隂稀折腰為米初何有<lb/>
親見淵明負弩歸<lb/>
<pb n="KR4d0181_WYG_006-16a"/>
　　　舟中偶書<lb/>
兩山相對似香山灘響渾如八節灘安得髙風從此去<lb/>
載醪猶是菊花殘<lb/>
　　　道中題梅<lb/>
山家梅樹出疎籬好客慇懃折一枝直是老來風味薄<lb/>
而今相遇可無詩<lb/>
　　　雪中過伊南<lb/>
低隂漠漠水漫漫楊柳如絲不忍看見説山前風更惡<lb/>
<pb n="KR4d0181_WYG_006-16b"/>
杏花無處避春寒<lb/>
　　　促夢弼釀<lb/>
客舍猶尋未見書鄴侯何止萬籖餘君家釀玉推能事<lb/>
得及重陽把盞無<lb/>
　　　題湘園<lb/>
當年此地勤花竹景物方成姓又移儘愛芙蓉照秋水<lb/>
倚風懐徃亦多時<lb/>
　　　赴端禮之招道中<lb/>
<pb n="KR4d0181_WYG_006-17a"/>
髙人折簡苦相催要及春風把一盃花柳溪山寒食後<lb/>
雲中何似雨中來<lb/>
　　　次懐英韻<lb/>
亂來身世羡沙鷗雪後溪山粲兩眸不用東床呼外舅<lb/>
當年雅契在仙舟<lb/>
　　　陪德孺逰徐氏園池<lb/>
禽魚花竹靜相参溪雪融春青出藍月下醉歸休秉燭<lb/>
要將清夢過江南<lb/>
<pb n="KR4d0181_WYG_006-17b"/>
　　　和翁子秀夜過溪橋韻<lb/>
千里無雲湛九霄月明花露滴春橋何時心緒如楊柳<lb/>
笑倚春風萬丈條<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>崧庵集巻五</head>
    <p>
<pb n="KR4d0181_WYG_005-1a"/>
欽定四庫全書<lb/>
　崧庵集巻五　　　　　　宋　李處權　撰<lb/>
　　七言律詩<lb/>
　　　偉觀堂<lb/>
孤煙落日對銜盃此觀人間亦偉哉樹色逺從江浦合<lb/>
潮聲低咽海門廽衣冠喜有承平氣賓客慚無賦詠才<lb/>
城闕欝葱人望幸五雲将擁翠華來<lb/>
　　　送楊充老<lb/>
<pb n="KR4d0181_WYG_005-1b"/>
蚤接君家伯仲賢笑談吹斷各風烟人生俱是夢中事<lb/>
歸計却須沙上田悔有論心三尺喙恨無糊口一囊錢<lb/>
他時局罷樵柯爛小道誰知亦有仙<lb/>
　　　送李全甫<lb/>
已斵長篇餞女生君猶從我覔詩行窮途白眼何須怪<lb/>
亂世蒼顔不足驚南國旌旗猶滅沒中原豺虎正縱横<lb/>
蘇湖亦産人頭豆為問扁舟底逺征<lb/>
　　　送景荀<lb/>
<pb n="KR4d0181_WYG_005-2a"/>
丈人能事見斯文世業家風盡屬君自許旦評方藉藉<lb/>
豈同時輩漫紛紛清於須水真堪挹秀自郎峯故不羣<lb/>
五馬雙旌何足道便看平歩到青雲<lb/>
　　　送石與德孺<lb/>
坡老仇池安在哉佛家鷲嶺解飛來但令氣象侔衡霍<lb/>
可要孤髙切斗魁渦處正堪承雨露浪中莫使長莓苔<lb/>
明窻淨几無塵入想對詩翁墨沼開<lb/>
　　　送表之<lb/>
<pb n="KR4d0181_WYG_005-2b"/>
平生佳處在離騷怪我年來得此豪不信胷中横太華<lb/>
試從筆下看驚濤門連止水心無競地接名山眼更髙<lb/>
要是一時廊廟噐莫将劉向比王褒<lb/>
　　　送徐漕<lb/>
都門雪罷看楊栁濯濯風流已不羣千里澄清方有道<lb/>
十年出處不忘君新詩舊自開錦段醉面向人生纈紋<lb/>
我欲從公借餘地與傳名姓上青雲<lb/>
　　　送谹父<lb/>
<pb n="KR4d0181_WYG_005-3a"/>
一見瓊林病眼開東南秀爽力能廽須知載腹五千巻<lb/>
受我澆膓三百盃可但世官從鳯沼要看人物上雲臺<lb/>
歌呼枉費談天口宜及中興國論陪<lb/>
　　　簡巽老<lb/>
雨後緑隂無處著風前黄鳥為誰歌天為世亂相逢少<lb/>
子以詩嗚不遇多行在故人能健否瘴江逐客柰愁何<lb/>
典衣尚可供湯餅蚤作清凉肯重過<lb/>
　　　簡彦庸兄弟<lb/>
<pb n="KR4d0181_WYG_005-3b"/>
五年蹤跡似浮萍豈料全家入畫屏春去水田方漫漫<lb/>
曉來山霧却𡨕𡨕可憐北客鬢毛白尚喜主人眸子青<lb/>
凖擬豐年多釀酒正宜長醉不宜醒<lb/>
　　　簡辨老<lb/>
松杉髙下韻笙簫谷口鐘聲梵海潮秋氣作隂連蟋蟀<lb/>
夜寒隨雨上芭蕉身危甚幸依賢庇吏隠何須覔句招<lb/>
直待它年見鳬舄始傳仙葉有王喬<lb/>
　　　簡立之<lb/>
<pb n="KR4d0181_WYG_005-4a"/>
税駕居鄰古寺中髙堂永日笑言同山雲濃淡未成雨<lb/>
溪竹飄蕭先得風短髪只從今嵗白衰顔無復少時紅<lb/>
君家釀熟能分我一醉端令萬事空<lb/>
　　　簡劉致中兄弟<lb/>
祖筆摩空有賦聲長揚羽獵舊齊名頗推門第多人物<lb/>
故作樓居逺世情我輩一生悲短褐君家五字倚長城<lb/>
武陵欲借漁舟便春水桃花不計程<lb/>
　　　簡潮公<lb/>
<pb n="KR4d0181_WYG_005-4b"/>
茗椀紋楸晝不譁心如出水妙蓮華喜君活計唯三事<lb/>
遇我人情似一家夜久竹聲聞雨過曉來山色看雲遮<lb/>
此身去國已千里囬首中原猶暮笳<lb/>
　　　簡致中温其<lb/>
世情何怪白頭新豈料窮途復友仁一室他鄉春笑客<lb/>
半年行路雨欺人輞川詩説王摩詰谷口名聞鄭子真<lb/>
想是書機似圖畫雲峯矗矗水粼粼<lb/>
　　　簡蘇二文<lb/>
<pb n="KR4d0181_WYG_005-5a"/>
丈人清德冠儒林三世文章照古今節比松筠元自直<lb/>
氣含海嶽故能深篋中尚有為郎被堂上寜無化俗琴<lb/>
賤子飄零無死所可憐羇旅費黄金<lb/>
　　　池上書所見留别益謙<lb/>
池上風烟故可人倦㳺老眼厭紛紛晴雲出岫似知我<lb/>
野鶴鳴臯疑是君可恨音書長契濶尚從盃酒見殷勤<lb/>
新詩凖擬頻相寄獨學方當病寡聞<lb/>
　　　過德孺池上二首<lb/>
<pb n="KR4d0181_WYG_005-5b"/>
樹色溪光五月寒幅巾藜杖接清懽吞聲鳥自屏中過<lb/>
倒影山從鏡裏看佳處唯堪著胸次平生久已付毫端<lb/>
向來未築沙堤路豈信東山有謝安<lb/>
誰堪秋熱與春寒北客南州有底懽酒熟但招吾輩飲<lb/>
詩成莫與俗人看眼明白鳥清溪上心折黄鸝碧樹端<lb/>
口誦離騷手遮日夢魂不敢到長安<lb/>
　　　次韻德孺感懐<lb/>
敝屣浮雲世所難誰堪走俗抗塵顔海鵬已激三千里<lb/>
<pb n="KR4d0181_WYG_005-6a"/>
天馬終歸十二閑醉發杖藜雲逐逐香凝宴寝雨斑斑<lb/>
林泉久假皆吾有何必捐金更買山<lb/>
　　　梅二首<lb/>
嵗晚怱怱日復夜老禪相對口慵開夢歸千里㡬時到<lb/>
香度一枝何處來世亂飄零少供給地寒潦倒無梯媒<lb/>
可憐七尺髯如㦸媿負妻孥空撥灰<lb/>
可憐映竹深深見似為催詩特特開湖上林逋今老矣<lb/>
揚州何遜未歸來前村欲雨鳩呼婦斷壠収晴雉應媒<lb/>
<pb n="KR4d0181_WYG_005-6b"/>
幻境應當如是觀道人深悟刼池灰<lb/>
　　　温其示梅詩用韻為謝兼簡士特<lb/>
可喜劉郎鬢未霜能容宋玉近東墻自知老眼無春事<lb/>
誰意窮途得夜光前日桃園真有路何時蘭室可無香<lb/>
便須一醉經千日免作人間寸寸腸<lb/>
潦倒誰憐五十霜登門可媿及肩牆銀鈎已作驚人勢<lb/>
玉唾何慳照眼光春醉燈前猶縱博夜闌帳底更添香<lb/>
阮生正作窮途哭漫道江南刺史腸<lb/>
<pb n="KR4d0181_WYG_005-7a"/>
　　　席上賦梅<lb/>
桃李何須續後開芝蘭勝韻許相陪先春莫道無深意<lb/>
調鼎方知有大才南國正宜溪上路故園長夢竹間臺<lb/>
騷人不為尋詩句自愛幽芳特特來<lb/>
　　　和如祖弟二首<lb/>
老來風味淡於秋媿負平生馬少㳺但得山雲供晚眺<lb/>
何須花雨作春愁新詩未省曾多見情話端知肯獨留<lb/>
政渴一盃澆磊磈書生何用玉為舟<lb/>
<pb n="KR4d0181_WYG_005-7b"/>
緑樹黄鸝隂復晴春風何處不堪行野煙著草綿綿色<lb/>
江日浮花灔灔明故國音書添夢想異鄉節物減心情<lb/>
逢人盡説兵戈事始覺如今去就輕<lb/>
　　　叔易席上<lb/>
何處春光最可憐仙山亭上碧巖前窮來更覺詩堪畫<lb/>
老去誰知酒可仙雲色弄晴花蘸水風光縱好柳拖煙<lb/>
左思近有三都賦誰與吹噓送上天<lb/>
　　　和賞卿席上之韻<lb/>
<pb n="KR4d0181_WYG_005-8a"/>
翠竹丹楓共一村詩家得句轉清新已憐楚地梅知臘<lb/>
更想隋河柳欲春須信成名皆志士故應行樂屬吾人<lb/>
請君淬礪斑斑刄始驗儒冠不誤身<lb/>
　　　席上次表臣韻以遺明之仍督其和章<lb/>
一日復傾三百盃新年物色興悠哉應憐逺客此流落<lb/>
故有幽人常徃來楮刻三年殊未就詩成七歩可須催<lb/>
平生信筆多狂簡從此方知所以裁<lb/>
　　　復次韻呈諸友<lb/>
<pb n="KR4d0181_WYG_005-8b"/>
梅樹飄香酒滿盃時危風景亦佳哉横笻有客挑錢去<lb/>
重擔誰家送米來雲色可憐談次改年華不奈鬢邊催<lb/>
蕭郎及我親書尺珍贈霜紈費剪裁<lb/>
　　　題畫巻<lb/>
平生丘壑㡬欲顛誰使老來逢鄭䖍蒼須對我三千尺<lb/>
黒頭聼渠十八年已有霜雪入晏座寜無風雷浮屋椽<lb/>
箇中得句不敢吐可人何許心悠然<lb/>
　　　次韻呈德基兼呈王侍郎<lb/>
<pb n="KR4d0181_WYG_005-9a"/>
書生卧病久無衣不意臨衰厭鼓鼙鄉信畧無鴻鴈到<lb/>
客愁惟有杜鵑啼誰憐弹鋏長依孟自不工竽漫説齊<lb/>
我亦漂流費耘業看君文字照浯溪<lb/>
　　　臨川道中寄汪守<lb/>
漸逺閩中地更平土風疎爽語言輕山濃不减嵩髙翠<lb/>
溪漲渾如洛浦聲忽見槐花思舉子欲求螢火遺書生<lb/>
使君元是丈人行囬首鈴齋空復情<lb/>
　　　奉懐養源士特似表<lb/>
<pb n="KR4d0181_WYG_005-9b"/>
一坐闗山百念灰德隣詩社許徘徊靜看林鳥銜花去<lb/>
寒覺溪風送雨來小阮有懐應種竹歩兵無事且傳盃<lb/>
東牀坦腹真佳壻俗客多慙數月陪<lb/>
　　　懐清叙<lb/>
夢想平生始此廽扁舟坐穏興悠哉隂隂樹底鶯聲切<lb/>
漠漠田中雨氣來亂世等閒凋鬢髪故園何處問池臺<lb/>
臨風不見髙公子正渴論文共一盃<lb/>
　　　初至毗陵簡巽老時有所懐也<lb/>
<pb n="KR4d0181_WYG_005-10a"/>
從來語黙有千鈞亂後相逢氣益振好鳥開牕如應客<lb/>
清風挽竹故留人更貧豈顧墦間祭已老猶堪席上珍<lb/>
説到蒼梧淚横臆皇天萬一照酸辛<lb/>
　　　觀潮二首<lb/>
雪屋銀山滿上頭年年偉觀近中秋只言滄海無廽浪<lb/>
豈信長江有逆流一一檣帆如過鳥時時烟雨要沉牛<lb/>
青衫白鬢功名晚何日翩然范蠡舟<lb/>
海舶忽驚風打頭觀瀾又破一年秋若為盡作盃中物<lb/>
<pb n="KR4d0181_WYG_005-10b"/>
安得飛來枕下流豈計雙鳬兼乗鴈誰分去馬與來牛<lb/>
君王大業追神禹前日黄龍已負舟<lb/>
　　　送公巻赴金陵<lb/>
惟曾家世頗堪論文采南豐實浚源徳必有言人望重<lb/>
義形於色主威尊隨珠未可輕弹雀腐䑕從教競嚇鵷<lb/>
固是相門終出相魯公泉下有英魂<lb/>
　　　赴端禮之招道中偶成<lb/>
月離于畢俾滂沱兆及豐年喜欲歌任有泥塗甘曵尾<lb/>
<pb n="KR4d0181_WYG_005-11a"/>
更無波浪敢憑河老來酒量難酬酢閒裏詩情好琢磨<lb/>
晏子方觀久而敬人間炙手又張羅<lb/>
　　　道中口占呈翁養源<lb/>
山行宻雨來紛紛過午人家猶掩門水寒鷗鳥亦亡頼<lb/>
煙濕梅花如欲言頓忘客子懐抱惡可喜丈人顔色温<lb/>
而今何計百年事乞與清詩當緑樽<lb/>
　　　呈九兄<lb/>
我兄少有謫仙才襟抱於今得好開珠玉盡從談次落<lb/>
<pb n="KR4d0181_WYG_005-11b"/>
溪山渾入句中來弦歌小邑徒勞爾松菊故園安在哉<lb/>
有客漂流無税駕願将髙義挽春囬<lb/>
　　　送二十兄還鎮江<lb/>
此行檢校幽棲事佳處知公故未忘新筍定應過母大<lb/>
舊松想亦及人長老來對客須靈照貧後持家藉孟光<lb/>
世亂身危何處是二年孤負北窻凉<lb/>
　　　僕入月山介卿有詩見懐次韻答之<lb/>
䑕輩欺人可奈何我今行槖已無多醉魂尚愛黄華谷<lb/>
<pb n="KR4d0181_WYG_005-12a"/>
歸夢長迷白石坡壮士陸沉無籍在道人香積有經過<lb/>
行朝近報仍安穏想見沙堤蹀玉珂<lb/>
　　　放歩登逰囬謝表臣遺酒<lb/>
毎愛前山似畫圖興來蕭散豈能無幽人著屐全忘懶<lb/>
野老闗門不可呼夕照暉暉明逺水春風莽莽著平蕪<lb/>
晴來已喜兒能賦軟脚仍煩送一壺<lb/>
　　　次韻民瞻端禮二首<lb/>
枉報新詩錦不如句中風竹韻蕭疎頗分涇渭甘從子<lb/>
<pb n="KR4d0181_WYG_005-12b"/>
不較窮通豈病予避地擬求千日酒誤身何用五車書<lb/>
誰人與作任公釣要使東人厭若魚<lb/>
春雨既過雲未歸春寒屋下人無衣林如膏沐鵓鳩語<lb/>
草已怒生胡蝶飛中原格鬬㡬時定北叟飄零何所歸<lb/>
我今始悟蘧伯玉明明四十九年非<lb/>
　　　次韻明孺見遺之什<lb/>
世家傳子又傳孫豈較前身與後身知足已如倉庾氏<lb/>
忘懐真是葛天民騎鯨又見詩無敵射虎何須武絶倫<lb/>
<pb n="KR4d0181_WYG_005-13a"/>
白屋朱門果非是萬錢日食是何人<lb/>
　　　次韻端禮見寄<lb/>
自昔孤芳難寄林亂離漂泊却須禁春風不解廽雙鬢<lb/>
夜雨何堪攪寸心薄日花光懐杜曲清流竹色夢山隂<lb/>
從來玉石崑山火臭味多君肯嗣音<lb/>
　　　次韻樸姪見寄<lb/>
鼙鼓聲中老戰塵故山歸夢月三更交情咄咄渾無寐<lb/>
學古悠悠浪得名鼇禁未容追世職熊轓何足語官榮<lb/>
<pb n="KR4d0181_WYG_005-13b"/>
阿咸自是吾家秀始覺前人畏後生<lb/>
　　　簡郭令<lb/>
煌煌世譜未應㣲直道髙懐古所稀義徃誰能單騎見<lb/>
幽尋坐想墊巾歸公庭此日棠堪憩仙路他年舄觧飛<lb/>
顧我登門勤倒屣題詩媿匪謝𤣥暉<lb/>
　　　逰羅漢院因㑹張良輔大夫遂留於壁<lb/>
寺古天寒杖屨清閒身合得此閒行破煙獨鳥驚人去<lb/>
積雪羣峯照眼明坐久泉聲醒客耳談餘茗味發詩情<lb/>
<pb n="KR4d0181_WYG_005-14a"/>
張公語壮髯如㦸蚤晚掀濤看斬鯨<lb/>
　　　謝養源惠茶兼陪士特清啜<lb/>
仰止先生道不窮愛茶直似玉川翁靈芽動是連城價<lb/>
妙手纔爭一水功賤子詩書元未飽愁腸藜莧豈宜䝉<lb/>
髙齋罷酒陪清啜歸御泠然兩腋風<lb/>
　　　和九兄賀二十六兄除大諌<lb/>
祖德當年吐握勤諫垣人物典刑存在隂鳴鶴和有子<lb/>
産嶧孤桐枝見孫王室艱難欣得士世家矜伐敢援恩<lb/>
<pb n="KR4d0181_WYG_005-14b"/>
清明謇諤平生事况乃中興闢四門<lb/>
　　　亨仲家兄擢居諫省詩以賀之<lb/>
除書喜動薦紳顔穏上天池刷羽翰詩似少陵多教化<lb/>
文從太史有波瀾王庭看折朱雲檻儒巷聞弹貢禹冠<lb/>
兄弟相知夫豈敢㑹憐流落久江干<lb/>
　　　和表臣遺詩招歸仙隠<lb/>
客裏栖栖嘆食艱桃源也復念人間九重鵷鷺思金屋<lb/>
萬里烟塵痛玉闗節物可憐梅競出浪萍長羡鳥知還<lb/>
<pb n="KR4d0181_WYG_005-15a"/>
明朝䟦馬歸仙隠健筆清樽儘傲閒<lb/>
　　　桐廬道中九日逢子公<lb/>
三年客裏重陽節故典征衣共一杯鴈下紫茰能自好<lb/>
霜前黄菊為誰開中原豺虎定何許故國池臺安在哉<lb/>
山水中逢張學士慢扶雙槳不須催<lb/>
　　　景荀築室偉甚詩以賛之<lb/>
将老從君得所圖交情及我嵗寒餘適聞蔣詡開三逕<lb/>
且喜揚雄就一區盡取風煙多種竹雅為窻室便看書<lb/>
<pb n="KR4d0181_WYG_005-15b"/>
無錢可買墻西地决眥雲峯正起予<lb/>
　　　中秋對月<lb/>
露洗風吹未遽央登山臨水總心降明年此夕知何處<lb/>
自古中秋不可雙尚倚人琴温似玉更能詩酒浩如江<lb/>
披襟拄頰渾無寐斗轉参移莫下窻<lb/>
　　　次韻四首寄德基兼呈侍郎公<lb/>
溪流暴雨漲江同咫尺西隣信不通衰朽怕看青鏡裏<lb/>
笑談猶近翠屛中侍郎客到無苛禮教授詩来有古風<lb/>
<pb n="KR4d0181_WYG_005-16a"/>
五載皇皇無稅駕我途正似阮生窮<lb/>
䝉塵天子尚戎衣南國旌旗正伐鼙國士傷時多刺怨<lb/>
王官失路有悲啼似聞叔向方圖晉亦報夷吾未去齊<lb/>
易地皆然心寸折釣竿吾欲老磻溪<lb/>
書文車軌㡬時同諸道惟聞羽檄通豈較北南聊暫寓<lb/>
若論賢聖且時中門前楊栁方埀雨溪上桃花尚舞風<lb/>
誰見東山謝安石命賔擕妓興何窮<lb/>
紫鳳天吳在短衣亂来無日不鳴鼙情随野鶴雲間舞<lb/>
<pb n="KR4d0181_WYG_005-16b"/>
夢繞城烏月下啼但得交情如水淡何須婦饌與眉齊<lb/>
抱琴載酒眀朝去相送無勞過虎溪<lb/>
</p>
<p>
</p>
  </div>
</body>
</text>
</TEI>
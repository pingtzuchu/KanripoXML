<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0181_WYG_000-1a"/>
欽定四庫全書　　　　　集部四<lb/>
　提要<lb/>
　　崧庵集六巻　　　　　别集類三<hi>宋</hi>
　　　　<hi>臣</hi>等謹案崧庵集六巻宋李處權撰處權宋<lb/>
　　　　史無傳其集諸家亦不著錄惟方囘瀛奎律<lb/>
　　　　髓内錄所作送二十兄還鎮江詩一首而注<lb/>
　　　　其後云處權字巽伯洛陽人邯鄲公淑之後<lb/>
　　　　有崧庵集宣和間與陳叔易朱希真以詩名<lb/>
<pb n="KR4d0181_WYG_000-1b"/>
　　　　南渡後嘗領三衢云云其履貫畧可攷證而<lb/>
　　　　亦不言其距李淑為㡬世今其集傳本已絶<lb/>
　　　　獨永樂大典中有之且尋檢各韻處權自序<lb/>
　　　　及其從弟處全原序邵驥原䟦一一具在所<lb/>
　　　　紀生平踪跡差為詳備惟世系仍未明晰今<lb/>
　　　案建康志有李處全小傳稱處全淑之曾孫本<lb/>
　　　　豐縣人後遷溧陽官至朝請大夫而王明清<lb/>
　　　　揮麈餘話亦稱大理少卿李傳正為淑孫即<lb/>
<pb n="KR4d0181_WYG_000-2a"/>
　　　　　處全之父據此則處權實淑曾孫而家扵溧<lb/>
　　　　　陽瀛奎律髓所稱洛陽當是刻本傳訛以溧<lb/>
　　　　　為洛耳淑家富典籍其邯鄲圖書志晁公武<lb/>
　　　　　每引以為據又精研聲律所作詩苑類格今<lb/>
　　　　　尚散見諸書中處權承其世學更能標新領<lb/>
　　　　　異别出以清雋之思扵詩道頗為深造處全<lb/>
　　　　　序稱其齒益髙心益苦句法益老與少作不<lb/>
　　　　　類是其覃思吟詠老而愈工雖原帙散佚東<lb/>
<pb n="KR4d0181_WYG_000-2b"/>
　　　　　京與南渡以後所作互相糅雜不復能以年<lb/>
　　　　　歲辨析而綜其大概五言清脫瀏亮畧似張<lb/>
　　　　　耒七言爽健伉浪可擬陳與義在當時實一<lb/>
　　　　　作手久經湮沒幸而復存亦論宋詩者所宜<lb/>
　　　　　甄錄也謹採掇排比以體區别釐為六巻仍<lb/>
　　　　　以原序䟦分繫前後俾將來有以考見焉乾<lb/>
　　　　　隆四十六年六月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0181_WYG_000-3a"/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0181_WYG_000-4a"/>
原序<lb/>
少陵句法出審言豫章句法出亞夫有唐若我宋詩人<lb/>
莫可居二老先蓋其祖考源流所從来逺世父莱陽府君<lb/>
少承家學尤刻苦於詩建中靖國間送張芸叟帥中<lb/>
山三十韻有孝治追羊棗嘉言問凍棃之句浮休撫几<lb/>
嗟賞以為發語渾厚託意㣲婉可為後學模範自是名<lb/>
重京洛為郎拜州汩汩舊轍晚節益不偶至於廢放流<lb/>
離度隴蜀入涪萬逮還故官北歸下瞿塘灔澦泛大江<lb/>
<pb n="KR4d0181_WYG_000-4b"/>
泝淮汴多厯竒嶮益昌其詩崧庵兄世父仲子也人物<lb/>
髙秀山立玉舉世父愛之早付以衣鉢在政宣時與陳<lb/>
叔易朱希真皆以詩名中更兵火奔迸遇物托興亦未<lb/>
嘗一日廢紹興甲子而後齒益髙家益貧用心益苦句<lb/>
法益老始與少作不類然暮年頗艱出故不多見噫詩<lb/>
果能窮人抑窮而後工耶審如是則詩固人所忌也紹<lb/>
興己巳余與兄合并於武林者逾月將行飲餞浙江上<lb/>
臨分哽愴不忍别且道家世斯文之屬後六年兄歿於<lb/>
<pb n="KR4d0181_WYG_000-5a"/>
荆州蓋不獲冄見矣諸子流落湖外遺編斷藁多為喜<lb/>
吟詠者持去心常慊焉陳君安民惠伯調官中都因過<lb/>
余溧陽暇日語長沙佳士有劉氏伯仲廬陵人自其先<lb/>
世喜與賢士大夫逰兄建炎末避地客其家其調䕶甚<lb/>
至舊所藏詩文頗多或者乆假而不歸每恨不獲鋟版<lb/>
與吾人共之因裒輯少日所記與十數年来摭拾得之<lb/>
於親舊間者四百餘篇寄惠伯使歸諸劉氏以滿其好<lb/>
事樂善之意兄嘗自叙作詩本末獨幸偶存較之今所<lb/>
<pb n="KR4d0181_WYG_000-5b"/>
亡則甚夥而先後亦失次矣異時復有得焉當為别集<lb/>
處全行年五十而學益落雖嘔出肺肝望古人地位終<lb/>
不能到一燈弗焰愧負識别慨然雪涕書所欲言不文<lb/>
其辭也淳熈六年嵗在己亥八月望日弟處全謹題<lb/>
<pb n="KR4d0181_WYG_000-6a"/>
自序<lb/>
處權未冠始學詩於先君一日謂處權曰三百篇詩之<lb/>
祖也六義存焉至六月序篇卒之以小雅盡廢則四夷<lb/>
交侵中國㣲矣詩之道豈小補哉小子識之處權再拜<lb/>
服膺而退既冠歸洛則又學詩於鄉先生段處厚約亦<lb/>
一日謂處權曰昌黎公作薦士詩序詩之髙下得失至<lb/>
矣盡矣不可以加矣學者當於此求外此非吾所知也<lb/>
處權敬佩書紳于今不忘處權固陋既不敢墜先君之<lb/>
<pb n="KR4d0181_WYG_000-6b"/>
訓又不敢負段丈之教雖羇旅鞍馬疾病呻吟拳拳之<lb/>
思終在是也昔人所謂目瞑知深搜吻動覺苦思與夫<lb/>
鈎章棘句月鍛季鍊者自謂有焉五十年間作古賦五<lb/>
古詩三百律詩一千二百雜文二百長短句一百平生<lb/>
之力盡於此矣不自知其不可也異時陽翟陳叔易恬<lb/>
嘗語孫正夫端曰恬歸自岷峩行六千里復見中州知<lb/>
舊其氣不衰文益進者李巽伯而已汪内相藻彦章程<lb/>
紫㣲俱致道皆極力推稱口之不置故一時名流勝士<lb/>
<pb n="KR4d0181_WYG_000-7a"/>
翕然相與衢守張巨山嵲嘗遺處權書云近朱希真報<lb/>
巽伯寄示夢歸古賦文采不減兩漢字畫逺追晉宋當<lb/>
今第一流也公有此客顧不佳哉處權繇是稍得自信<lb/>
而其志益確不知老之已至身世皆寓於其中而未始<lb/>
語人亦難與世俗道也暇日拾掇次第粗成編綴名之<lb/>
曰崧庵集後日有能敦義愛半夜走緘書俾作者序而<lb/>
傳之耶或謂𤣥尚白用覆醬瓿耶則不敢知也紹興二<lb/>
十有四年嵗在癸酉二月旦日崧庵惰夫李處權序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0181_WYG_007-1a"/>
原䟦<lb/>
文妙物也以變故竒煙雲杳靄之有無江濤出沒之荒<lb/>
忽魚鳥飛潜之下上晦𡨕朝暮姿態呈豁愈變而愈無<lb/>
窮兹亦竒已而文之為物實與之俱爰自鴻荒以還厥<lb/>
裁不一畫焉而神疇焉而章筆焉而信歌詠焉而荘皆<lb/>
以自然之天錯綜經緯而萬物之變形焉非特不能不<lb/>
為之亦莫之為而為者也然則文之由來尚矣世去古<lb/>
逺人不克聖而物之精華不可以終秘梁臺之選呉興<lb/>
<pb n="KR4d0181_WYG_007-1b"/>
之粹蝉嫣舄奕代有作者燦然珠琲之溢目泠然笙簫<lb/>
之入耳也源𣲖雖殊終㑹于一至於枚别諸家銖考殿<lb/>
最若十指然其短長洪纎卒不可得齊豈人之有能否<lb/>
抑其習有工拙與建安七子時有所取李杜文章羣兒<lb/>
謗焉要以其全者責之故難也雖然不更三聖無以見<lb/>
集成之大不歴三變無以知一出於正者之為粹然我<lb/>
朝當五季之横流質窮弗反承乾棟絶坤維摧陷廓清<lb/>
之功與文俱髙崑體雖張不能柅其駕使勿馳也於是<lb/>
<pb n="KR4d0181_WYG_007-2a"/>
穆伯長尹師魯歐陽永叔輩為之導流揚波而古文篇<lb/>
章始得助而中興列聖相承重熈累盛先正李公淑以<lb/>
文章伯為時宗主髙文大冊煉石五色天下謂之邯郸<lb/>
家雲來礽昆世載其德不墜至崧庵乃復以其餘力㳺<lb/>
戯翰墨之塲輩行推髙表表愈偉而其富且特出者最<lb/>
見於古律詩淳淡典雅一唱三嘆如融怡帝鄉日浩蕩<lb/>
天街春則鎬京繼代之作也相逢便論心已别更囬首<lb/>
則伐木故舊之感也還将太古意一洗萬境寂真足以<lb/>
<pb n="KR4d0181_WYG_007-2b"/>
見其文之不苟作如杜子美穿花㸃水等句姑将置之<lb/>
不肯一吐其自序以三百篇為家傳之懿决非貌得之<lb/>
端公既標識其次而綴語編末不鄙命予予為述文章<lb/>
之妙雖選粹所集少有得其全者獨我朝之盛㡬焉耳<lb/>
矣毎歎前輩之於家學守之彌謹如羲獻書如班馬氏<lb/>
史如専門名家經如世将用兵行師法其率履不越蓋<lb/>
如此端公方以盛名頡頄斯世毎一語出意外驚人是<lb/>
能其家者今将恢壯圖挽洪流鋪張潤色以復我祖宗<lb/>
<pb n="KR4d0181_WYG_007-3a"/>
之舊而挈之唐虞三代之上斯文之責實於此乎在時<lb/>
宋淳熈庚子東陽邵驥䟦<lb/>
</p>
<p>
</p>
  </div>
</body>
</text>
</TEI>
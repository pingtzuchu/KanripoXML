<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>崧庵集巻三</head>
    <p>
<pb n="KR4d0181_WYG_003-1a"/>
欽定四庫全書<lb/>
　崧庵集巻三　　　　　　宋　李處權　撰<lb/>
　　七言古詩<lb/>
　　　望靈石<lb/>
杖藜出望江郎峯清輝秀氣在眼中當年何人運神斧<lb/>
劖削碧玉成芙蓉平地崛起五千仞浮雲落日當秋空<lb/>
東西南北千里間他山莫敢來爭雄英靈往往在人物<lb/>
異時傑出聞數公偉哉髙厚職覆載儲精毓粹良未窮<lb/>
<pb n="KR4d0181_WYG_003-1b"/>
畸予家世本伊洛四時行樂都忘慵樓臺面面得形勝<lb/>
錦屏女几鳴臯嵩十年戎馬斷歸路流落江湖今一翁<lb/>
平生所得在黄巻昔賢今聖獨見容青衫憔悴百寮底<lb/>
猶欣收此筆硯功聲名突兀不磨滅要與此峯相始終<lb/>
　　　歳晩諸君送酒賦長歌以謝之<lb/>
我有經綸天下之大志陶冶萬物之雄心上書㡬欲自<lb/>
薦逹君門無籍不可尋歸來撫劒星斗近老去援琴山<lb/>
水深混迹漁樵友麋鹿興發時為梁父吟霧雨方寒蔽<lb/>
<pb n="KR4d0181_WYG_003-2a"/>
林藪黃狐跳梁蒼兕吼歳云暮矣人白頭納履踵决衣<lb/>
見肘茫茫大塊寧終久青史功名誰不朽昔賢逹觀有<lb/>
至言破除萬事無過酒朝來叩關聞剥啄長鬚致簡喜<lb/>
且愕滿壺傾寫清若空一釂衰顔返丹渥此物難從俗<lb/>
士論古今與世收竒勲寒谷可以迴陽春澆風亦使還<lb/>
其淳書生分量當飲温聖清賢濁何用分濁醪有妙理<lb/>
引人著勝地乘墜且不知焉知物為貴揚雄嗜飲而家<lb/>
貧𤣥嘲尚白費解紛屈原獨醒良自苦湘纍空有些招<lb/>
<pb n="KR4d0181_WYG_003-2b"/>
魂一石亦醉淳于髠五斗解酲劉伯倫卧輿當道陶淵<lb/>
明騎馬似船賀季真吏部有時甘盗甕丞相他年容吐茵<lb/>
古人已往不復見忽然舉觴如對面窮通得䘮寓於此<lb/>
旦暮方齊死生變拍浮池中固不惡麴壘糟丘仍不薄<lb/>
一杯一杯復一杯身世兼忘乃真樂不可一日無此君<lb/>
今吾於酒而亦云安得四海盡種秫春臺壽域長醺醺<lb/>
　　　士貴要予賦水輪因廣之幸率介卿同作兼呈<lb/>
　　　郭宰<lb/>
<pb n="KR4d0181_WYG_003-3a"/>
吳儂踏車繭盈足用力多而見功少江南水輪不假人<lb/>
智者創物真大巧一輪十筒挹且注循環下上無時了<lb/>
四山開闢中沃壤萬頃秧齊緑雲遶緑雲㸔即變黄雲<lb/>
一歳豐穰百家飽今年小荒人菜色斗易衾稠逮昏曉<lb/>
古來善政抑兼并貧富相通俗淳好閉糴待價良忍哉<lb/>
客主遑遑不相保令尹賢於鄭子産視民恐傷心皎皎<lb/>
朝來戒諭甚丁寧令下翕然風偃草我今亦有在陳厄<lb/>
回首田園迹如掃他年歸計一㕓氓抱甕甘同漢陰老<lb/>
<pb n="KR4d0181_WYG_003-3b"/>
　　　次士特韻寄德久牧之<lb/>
家山鑿龍似修眉中有伊川寒更緑吾廬亦復逺城市<lb/>
舍下清流環㡬曲四時幽人共吟醉飲若長鯨盃要覆<lb/>
三年芳草怨王孫定有金錢無處卜南征際㑹竹林阮<lb/>
兵厨况有酒百斛夫君筆力抵萬鈞所當穿徹如強鏃<lb/>
義形抗論及朝政正容凛若氷霜肅因君逺憶鄒與張<lb/>
疇昔之言皆可復二士揭揭廟堂器用之艱難一䕫足<lb/>
空令兩行壯夫淚回首盡向燕雲哭我心之憂正謂是<lb/>
<pb n="KR4d0181_WYG_003-4a"/>
夜中興嘆仰㸔屋相思歳盡書不來念我衣單體生粟<lb/>
　　　再次士特韻<lb/>
愛君直似朱絲繩遇物可折不可曲三仕無喜已無愠<lb/>
肯學時人走巫卜平生不作吠堯事乘矢猶聞去其鏃<lb/>
至今莫可奸以私尊視正冠何太肅歸來田園不改舊<lb/>
歳寒見此猗猗緑絶交未怪孔方兄有酒盈樽書滿屋<lb/>
小人傾盖已䝉潤遺我珠璣不論斛使我竟夕搜枯腸<lb/>
魚目非珍何敢復我今已似雲無心江湖不説虚舟覆<lb/>
<pb n="KR4d0181_WYG_003-4b"/>
言乘下澤與款段蚤莫少游良易足慣㸔赤脚老婢悲<lb/>
亦任索飯痴兒哭皇天其忍殺善類支離亦受三鍾粟<lb/>
　　　聽彈廣陵<lb/>
時風正薫彈廣陵亂世掩抑吚嚘聲孰謂嵇康敢不臣<lb/>
此心炯炯難自明荒楸古墓鬼神嘯大澤深山龍鳯驚<lb/>
我來聽此可無語天乎孰謂得其平<lb/>
　　　普月新寮<lb/>
百年均夢幻俯仰在一室况乃物外人身閑有餘力朝<lb/>
<pb n="KR4d0181_WYG_003-5a"/>
來忽改作軒牖開虚寂匡床竹火爐棐几貝葉帙清風<lb/>
常入座飛塵不霑席煑茗焚香淨掃除賸種松杉障西<lb/>
日<lb/>
　　　陪曽宏父登冷泉亭望飛來峯<lb/>
何年此峯獨飛來羣山讓秀中崔嵬神刓天畫不可狀<lb/>
仰視孤髙摩斗魁藴靈産此萬珍木隆霜㡬度森不摧<lb/>
異僧一見乃能識擊洞果有猿聲哀靈隠之南天竺北<lb/>
築亭結屋初誰媒直疑朱夏落氷雪亦恐白晝蔵風雷<lb/>
<pb n="KR4d0181_WYG_003-5b"/>
檻泉清可數毛髪白石齒齒如瓊瑰參差透影㣲日下<lb/>
淅瀝生籟長颸迴恍然若欲學蟬脱洗眼緑净無纎埃<lb/>
已將纓塵付流水更以屐齒㽞蒼苔南豐家世有人物<lb/>
幅巾藜杖同裴徊劇談抵掌共相對惜無玉酒傾金罍<lb/>
　　　先仲㣲仲純仲三兄過普明寺賞雪分韻得飲<lb/>
　　　字<lb/>
渉春徂冬禱雨雪皇天靳此云何甚兒童曉報六花飛<lb/>
失喜鈎窗猶屢審荒渠斷<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>氷已合度鴈停號口應噤<lb/>
<pb n="KR4d0181_WYG_003-6a"/>
望中玉樹散枝柯二室峯巒張素錦我家西隣有勝概<lb/>
杖履清擕冒凝凛平生不作兒女歡此地適諧文字飲<lb/>
濁醪氷蔬薦重味燃鼎當爐肆烹飪詩豪遽發要分吟<lb/>
頼此放過新弛禁歸來老匠已先成定笑才慳弗勝任<lb/>
惜哉初無田二頃徒偕雀䑕賀登稔堂堂大尹燮理才<lb/>
嘉瑞應祈當奠枕書生醉飽何為者鼻息如雷但酣寢<lb/>
明朝更約提石缾來試壑源最髙品<lb/>
　　　短歌送范彦行<hi>并引</hi>
<pb n="KR4d0181_WYG_003-6b"/>
　　　　昔司馬子微謂李白有仙風道骨可與神遊<lb/>
　　　　八極之表白賦鵬以自廣實寓言也壯哉麗<lb/>
　　　　矣而卒不及導引服食長生久視謂白不仙<lb/>
　　　　可乎外弟范彦行風骨之異映世照人立乎<lb/>
　　　　其旁覺我形穢仙事亡疑矣予流年駸駸忽<lb/>
　　　　過知命蒼髯華髪把鏡自弔奔走塵土為兒<lb/>
　　　　女憐殆不免于翦翦之流弟方為江外之行<lb/>
　　　　予亦有吳中之役飄然南北眷不忍别賦短<lb/>
<pb n="KR4d0181_WYG_003-7a"/>
　　　　歌以激之九萬里則風斯在下可不勉哉它<lb/>
　　　　日相遇顔如渥丹氣塞天地使予駭歎之不<lb/>
　　　　暇者必知得於此也且為停杯一笑之資云<lb/>
海上芳敷有瑶草採而食之顔不老海中翕赩有驪珠<lb/>
探而得之形不枯赤烏𤣥兔未同宿姹女嬰兒自相逐<lb/>
深存踵息通三關升降出入無時閒九轉七返成大還<lb/>
功髙行滿起人寰凌虛一舉三神山<lb/>
　　　次韻德基效歐陽體作雪詩禁體物之字兼送<lb/>
<pb n="KR4d0181_WYG_003-7b"/>
　　　表臣才臣友直勉諸郎力學之樂仍率同賦<lb/>
朝來凍坐如縮龜不聞打窗那得知江南地暖亦有此<lb/>
驚心逺自龍沙吹六一居士最能賦東坡先生追撚髭<lb/>
腐儒得句亦起舞硯寒沃筆浮輕澌征塵暗天鐵馬健<lb/>
衣冠南奔身世危兄弟相望音信絶梳頭紛紛滿面絲<lb/>
裋褐袖手如懐氷車馬不來奚所為前年毗陵雪盈尺<lb/>
蟹螯猶記左手持歸來浩歌仰㸔屋夜深凛凛粟滿肌<lb/>
室中老婦㡬興嘆膝下奈此號寒兒今年造物頗垂顧<lb/>
<pb n="KR4d0181_WYG_003-8a"/>
税駕仁里懽此時殺雞為黍朝夕事苦節諸郎方下幃<lb/>
起㸔松竹有特操坐對溪山無俗姿劉子唱髙和彌寡<lb/>
要當獨醒歠其醨已呼稚子來候門更戒黄童無掃墀<lb/>
十千不向樓頭貰一蓑正憶江上披五陵之客誇輕肥<lb/>
呼鷹逐獸廣莫馳五侯之第事豪侈珊瑚照耀金屈巵<lb/>
豈如髙舉縱清賞鈎簾一目萬景隨亦有末至居客右<lb/>
其言不讓故哂之<lb/>
枯腸服氣如壽龜窮冬却掃百不知開門忽見雪滿地<lb/>
<pb n="KR4d0181_WYG_003-8b"/>
縱横浩蕩春正飛入隙時欣㸃萬巻仰簷不見霑吟髭<lb/>
松林冥冥起薄霧澗水活活生㣲澌清可洗心明洗目<lb/>
卑且不汚髙不危殘粧如見壽陽面不食可憐姑射肌<lb/>
書生長年營口腹頗似蜘蛛空吐絲身將老矣厄離亂<lb/>
我生之初尚無為百篇落落或能賦一杯炯炯須重持<lb/>
崆峒漫倚防身劒枉負平生作男兒回首農桑三萬里<lb/>
無復貞觀開元時恭惟天子尚勤儉早集書囊為殿帷<lb/>
一朝隨仗過沙漠落日風塵龍鳯姿此時燕山士如虎<lb/>
<pb n="KR4d0181_WYG_003-9a"/>
寒多况乃秫酒醨肉食豈堪茹毛苦應念靴鳴集赤墀<lb/>
塵沙錯落赭黃暗貂狐獨向寒風披關山寂寞草樹死<lb/>
指㸃射獵方奔馳心益不忘嘗膽事望雲遥祝萬壽巵<lb/>
向來竊取名器者扈聖曽無一夫隨忠臣義士憤切骨<lb/>
皇天后土儻鑒之<lb/>
　　　浴罷<lb/>
泉湯瀹膚垢如失振衣坐覺神充實挹其寒冽事清盥<lb/>
三嚥逾甘過飴蜜華清之池故有名玉蓮出水香霧生<lb/>
<pb n="KR4d0181_WYG_003-9b"/>
可憐妃子汗猶濕已聞伐鼓漁陽聲我思行吟澤畔者<lb/>
夢想滄浪歸濯纓<lb/>
　　　次韻劉端禮兼簡王民瞻郭進道<lb/>
從來膏粱鄙世胄豈知牛後與鷄口况乃末俗交道衰<lb/>
時態紛紛翻覆手劉君門多長者轍俗子驅車未容蹂<lb/>
斯文博約有王郎正如白二得元九子猷無事只種竹<lb/>
淵明有巾惟漉酒萬鍾五斗唾不顧冷笑纍纍印如斗<lb/>
我今已無田園歸身外寧論婚嫁有卞和三獻已兩刖<lb/>
<pb n="KR4d0181_WYG_003-10a"/>
被褐㑹當逢一剖今君家世自汾陽漢相人物何堂堂<lb/>
坐使斯民歌樂康豈弟之化如龔黄趣君移具過吟窗<lb/>
羽蟲得時已飛揚<lb/>
　　　謝徐獻可送款識刻<lb/>
九江使君何殷勤千里遺我款識文夏匜商鐘迄周鼎<lb/>
良工模刻錙銖分先秦述作知淵源相斯不紹嗟無傳<lb/>
歴載數千如昨日人與寳器名俱鐫使君雅尚心絶俗<lb/>
攷古稽疑如不足搜羅遐邇極聞見附益之功思更續<lb/>
<pb n="KR4d0181_WYG_003-10b"/>
曽奉宣和乙夜觀萬丈光芒牛斗寒兵戈散落人間世<lb/>
神䕶往往投衣冠時去事非空歎息玊軸牙籖蛛網織<lb/>
載行何啻數橐駝變故紛紛豈人力煙塵翳没咸陽道<lb/>
尺璧寸珠沉野草秋風吹夢入長安白髪蒼顔日枯槁<lb/>
　　　夢江彦文<lb/>
春寒蘋末風尤勁過雨山林都眼淨西江天來瀉明鏡<lb/>
劈箭孤帆飛小艇中有丈人若氷壺氷為眸子玊作膚<lb/>
黃河逆流滄海枯彷彿羡門丹丘徒僊風道骨何敷腴<lb/>
<pb n="KR4d0181_WYG_003-11a"/>
煙霞之姿逺見揖弭棹芳洲招我急野人竭蹷摳衣入<lb/>
酌之瑶丹飫瓊汁薦以金桃露猶濕禦㓂衣袂方泠然<lb/>
岸巾笑拍洪崖肩交梨火棗開心田木鑽石盤今已穿<lb/>
青鞋布襪白行纒游戯人間五百年<lb/>
　　　送李巨源<lb/>
我世君家居里同異時德隣飽過從論文髙摘屈宋艶<lb/>
結交逺躡管鮑蹤嗟我不識丈人行喜君雅有前輩風<lb/>
靖康三月虎狼去長安城中一再逢笑談未了已吹斷<lb/>
<pb n="KR4d0181_WYG_003-11b"/>
五年千里一轉蓬只知兵戈事奔竄豈料樽酒陪從容<lb/>
清溪照人山入座鸎聲已老春事空人生一世太草草<lb/>
客舍百事尤怱怱和文已逺典型在芝蘭玊樹庭砌中<lb/>
况君屢持使者節至今能聲滿河東丞相方須幕中畫<lb/>
國士之顧必所䝉開元貞觀望公等天子不在咸陽宮<lb/>
　　　贈葉生<lb/>
帶如當風衣出水曹吳丹青古莫比一時更有劉與楊<lb/>
妙手斲泥端及此葉生心匠何瓌竒異代同聲人所推<lb/>
<pb n="KR4d0181_WYG_003-12a"/>
頗甘蔬飯絶肉想神物自應來䕶持花鬘珠冠寳月相<lb/>
補陀寳山移海上淨缾楊柳翠鸚鵡突兀驚人煥尋丈<lb/>
十六尊者初不同儼然肖貌清而雄或伏猛虎制毒龍<lb/>
或飛錫杖凌虚空偉哉功刮造化窟凛發天風肅毛骨<lb/>
來觀堵立萬口傳坐㸔聲名從此出<lb/>
　　　賀雨<lb/>
太歳治水十二龍春夏用事秋罔功半年不雨人作惡<lb/>
禾苖枯槁井泉涸使君勤政首勸農憂國如家願年豐<lb/>
<pb n="KR4d0181_WYG_003-12b"/>
齋居意禱天已通四山升雲野返風雨脚如麻未斷絶<lb/>
簷溜連宵聲不歇競報兼并發倉廩千里歡呼舞童耋<lb/>
上帝猶怒勑雨師羣龍鞭後不敢遲帝力於民民豈知<lb/>
始我公田畢及私槁苖復起井泉湧更聞擊鼓歌魚夢<lb/>
廟堂行拜富民侯歸作商家霖雨用<lb/>
　　　次韻劉彦冲醉歌<lb/>
家山回首三千里世亂身危今老矣由來客子鬭身強<lb/>
敢弗加餐慎行李閩中此地稱多賢招我作隣宻且邇<lb/>
<pb n="KR4d0181_WYG_003-13a"/>
二子人物夙所慕傾盖忘形到汝爾劉郎能事出世家<lb/>
勝韻那知集於此人生多計纔狙公朝暮不離三四中<lb/>
我今一食日還併士也乃有如此窮愛酒猶能致山簡<lb/>
清談兼喜對王戎異時掉臂五侯門解紛堪作滑稽雄<lb/>
如今流落百無用夜起捋鬚問蒼穹白髪蕭蕭不勝理<lb/>
客舍燈花虛作喜憐君咳唾是珠璣照眼陸離光棐几<lb/>
惜不當年奪繡袍枉著詞鋒誇孟勞遣我黎明擁吟鼻<lb/>
寒蟬抱葉空哀號<lb/>
<pb n="KR4d0181_WYG_003-13b"/>
　　　喜賊退<lb/>
父母之邦豈復讎人情至此乃可憂刺史縣令方坐視<lb/>
久矣肉食無逺謀崇墉可當天設險煙火驚奔無一㸃<lb/>
可憐縮手俱就斃不見一夫來襲掩清晨諸家好音至<lb/>
説賊回戈馬回轡玉帛子女既充牣捆載而歸乃真退<lb/>
妻孥向來便伸眉將軍凱旋亦班師身長八尺劍三尺<lb/>
緩帶輕裘有設施<lb/>
　　　翁士特借韻見及復答之<lb/>
<pb n="KR4d0181_WYG_003-14a"/>
許國以身身反辱十日呼天鬢凋緑蠻貊直倚忠信行<lb/>
我心不疑顧何卜生喜柴愚惡鮀佞封侯豈謂能鈎曲<lb/>
可憐論交道大䘮雲雨紛紛手翻覆望郎胸中横萬巻<lb/>
日破千篇酹一斛雅好上取唐虞器多聞逺識肅慎鏃<lb/>
桃李不言自成蹊家法整如官府肅四海人髙懸犢鼻<lb/>
定知不作窮途哭郎君天池渥洼種墮地驚人千里足<lb/>
夜光聯璧乃暗投刮膜金篦快三復草𤣥正憶揚雄宅<lb/>
我今皇皇未有屋餘波豈止九里潤周也意在監河粟<lb/>
<pb n="KR4d0181_WYG_003-14b"/>
　　　次韵端禮謝郭宰載酒相訪之什<lb/>
賢哉令尹出名胄百里歌謡不容口豈弟父母今信之<lb/>
視民恐傷如足手訟庭端可置雀羅若網在綱無雜糅<lb/>
萬頃之陂黄叔度雲夢何止吞八九潘岳無事只種花<lb/>
陶潛有巾惟漉酒三公九卿唾不取金印從渠大如斗<lb/>
劉君語黙端可人固知十室忠信有五經腹笥貫今古<lb/>
决疑索隠如瓜剖小圃風煙似洛陽翠微不减緑野堂<lb/>
㑹聞激烈歌時康不負抵掌工雌黃何時贈扇乃有語<lb/>
<pb n="KR4d0181_WYG_003-15a"/>
向來仁風已奉揚<lb/>
　　　送庾姪親迎延平李先生家<lb/>
庾郎吾家千里駒朝暮勤苦讀父書少年綽有老成態<lb/>
月旦考訂評鄉閭明當别我擇賢妃<hi>去聲</hi>結束琴劒誰挽<lb/>
裾春空吹晴惠風暢煙草弄色和氣舒野橋融洩栁絮<lb/>
合石岸惨愴鳴鶢鶋乘龍有期弗獲餞數椽政葺淵明<lb/>
廬旅愁㝠思莫排遣離恨掛臆難掃除况當春晩氣暄<lb/>
淑著體欲醉甘醴如修程所囑蓋養攝禮畢早辦雙飛<lb/>
<pb n="KR4d0181_WYG_003-15b"/>
輿婦翁傳道世大儒習俗再使淳古初稔知賢舅繼家<lb/>
學子如從之師有餘歸來阿叔待審訂義路禮門從廣<lb/>
居<lb/>
　　　雙溪堂晩集<lb/>
北風呼雲生夕陰小松稚竹俱蕭森雙溪主人不孤斟<lb/>
好文尚類肯見尋坐中少監樂登臨清談亹亹知古今<lb/>
有句不吐蔵之深而令下士寒螿吟<lb/>
　　　遊石橋<lb/>
<pb n="KR4d0181_WYG_003-16a"/>
御風縹緲雲霞衣驂龍翳鳯相追隨三秀為糧桂為醑<lb/>
玉笛送酒雙童吹樵歌已換人間世未了巖前一局棋<lb/>
桃源歸路咫尺迷醉眼疑在扶桑西仙人授我長生訣<lb/>
俄而夢覺鳴天鷄<lb/>
　　　張元覽追和東坡詠梅要予同賦<lb/>
江空月掛踈梅村生香湔祓何郎魂亭亭自是塵表物<lb/>
玉質敢有煙埃昏西州風土似南國髙樹繚臺丞相園<lb/>
居然志士節獨苦炯若徳人顔更温至今往往入幽夢<lb/>
<pb n="KR4d0181_WYG_003-16b"/>
夢去折花迎朝暾冦来一炬半月紅傷心無處求朱門<lb/>
君知行樂不可緩中聖友賢餘勿言侍郎堂西臘前破<lb/>
喚取我輩㪺窪樽<lb/>
　　　文度以大笏見遺竒偉特甚非鄙人所稱擬柏<lb/>
　　　梁體廿句以謝然他日出處斷不負此笏老狂<lb/>
　　　不衰聊供一笑云<lb/>
南越巨象何壯哉齒牙脱落歳㡬枚削木混真易以埋<lb/>
玩視常恐生怒猜良工到手能剪裁成此大笏莫與偕<lb/>
<pb n="KR4d0181_WYG_003-17a"/>
逺隨舶賈凌濤雷論賈奚啻百瓊瑰異貺忽自王孫來<lb/>
珍蔵十襲敢遽開瑩如截玉無纎埃照人氷彩滿袖懐<lb/>
惟君許我王佐才我亦自負剛不摧他年致主登中台<lb/>
垂紳峩弁直斗魁正色凛凛天可回帝傍奸佞須擊排<lb/>
恢復洪業平泰階寫之丹青上雲臺<lb/>
　　　懐陸仲仁<lb/>
陸郎好古心不俗雅似王郎愛脩竹緑陰清晝坐焚香<lb/>
想見人琴兩如玉尺書招我我未暇興發從君醉醽醁<lb/>
<pb n="KR4d0181_WYG_003-17b"/>
秋風滿院木樨繁明月飛來花底宿<lb/>
　　　觀漁<lb/>
老漁取魚倍知津設網提綱疑有神船頭兀坐如鴟蹲<lb/>
忽然一舉千百鱗涎沫盈筥趨早市掌握銅腥俱是利<lb/>
陂湖漠漠水連天盡欲㽞為子孫計書生白首困嚅囁<lb/>
世亂身危舟一葉君不見孟嘗門下客三千此日馮驩<lb/>
正彈鋏<lb/>
　　　闖山亭<lb/>
<pb n="KR4d0181_WYG_003-18a"/>
亭臯樹林五月寒坐損秀爽披孱顔使君清雅頗好事<lb/>
妙墨風流名闖山雲歸雨罷作佳色山在杳靄空濛間<lb/>
煙中合還展屏障鳥外紆餘堆髻鬟踈簾捲盡一搔首<lb/>
决眥盪胷如可攀江頭好山不知數供給騷人猶等閒<lb/>
　　　簡柴端叟<lb/>
筆端落落曳十牛老氣飄飄横九州河伯未睹北海若<lb/>
魯人未識東家丘豪户但餘酒肉臭要塗秖益衣冠羞<lb/>
旦評公議百年後此士斯文班馬儔<lb/>
</p>
<p>
</p>
  </div>
</body>
</text>
</TEI>
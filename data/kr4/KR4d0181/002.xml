<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>崧菴集巻二</head>
    <p>
<pb n="KR4d0181_WYG_002-1a"/>
欽定四庫全書<lb/>
　崧菴集巻二　　　　　　宋　李處權　撰<lb/>
　　五言古詩<lb/>
　　　元夕陪張使君燕集<lb/>
老大於節物真成風馬牛出山赴嘉招敝袍厠英㳺簫<lb/>
鼓市井隘綺羅人物稠嫦娥亦飛來餘光上簾鈎使君<lb/>
民父母謡頌布政優牙旗錯綵繡康衢看遨頭夜氣燭<lb/>
光滿春寒香霧浮中興太平象郡國皆魯鄒豐年入醉<lb/>
<pb n="KR4d0181_WYG_002-1b"/>
鄉頒白卧道周遙知蒼龍闕宴敞華萼樓惟公班馬手<lb/>
斯文擅風流行歸侍嚴宸玉堂聴更籌獨憐衰病客鬢<lb/>
毛蚤驚秋頽然賔裾後報徳慙應劉<lb/>
　　　簡申甫求畫<lb/>
平生金石友參商幾暌阻二年更喪亂流落隨處所夫<lb/>
君丘壑姿鴻鵠杳鶱舉超然有能事妙絶見心苦蒼茫<lb/>
尺餘松黛色起烟雨興來灑風竹六月無袢暑又嘗作<lb/>
平逺近代未可數奈何於吾儕一筆獨不與我有敲氷<lb/>
<pb n="KR4d0181_WYG_002-2a"/>
練度越世俗楮煩君作横巻放意冩湘楚<lb/>
　　　次韻翁子秀移竹<lb/>
嘗讀東坡詩不可居無竹況此真琅玕一一温如玉得<lb/>
非瑶池種阿母所愛育一日三封植近之誰敢觸山僧<lb/>
不知貴遣送如薪束坐成阮家林色映兵厨醁主人何<lb/>
必問抱琴來就宿此君不須多瀟灑數竿足却笑陶元<lb/>
亮但採東籬菊<lb/>
　　　哭駕部舅<hi>并引</hi>
<pb n="KR4d0181_WYG_002-2b"/>
　　　　吾母棄諸孤一年季舅駕部公奄即泉路天<lb/>
　　　　喪明哲殆及斯文吾舅徳容徳言濟以問學<lb/>
　　　　郎官使節未為達官人望之已如泰山北斗<lb/>
　　　　矣廢居幾二十年以沒其身平生抱負不盡<lb/>
　　　　用於世然士之賢有識者咸能道其平生又<lb/>
　　　　何憾焉某銜哀力貧走五千里覬一見吾舅<lb/>
　　　　以訴孤苦將至其前遽聞訃音如中鋒刃不<lb/>
　　　　知涕泗之横流也世亂身危茍生何益因追<lb/>
<pb n="KR4d0181_WYG_002-3a"/>
　　　　想作詩哭之云<lb/>
外門推望郎天啓眉幹白掲掲廊廟器仕道無枉尺仁<lb/>
義允蹈之言行可法則優為君子儒彬彬見文質伊川<lb/>
有夫子四海尊學術燕申鄉里化語黙世不識公時列<lb/>
髙弟見獨蚤入室從容為邦問領略濟時䇿海涵而地<lb/>
負光輝日充實向來坐省中能事已籍籍出入羣公間<lb/>
持論頗正色皦皦活國心周召可輩伯朝廷公議喪牛<lb/>
李計方得道大固不容青蠅工㸃璧知難襆被去迴首<lb/>
<pb n="KR4d0181_WYG_002-3b"/>
帝閽隔嗟嗟已衰俗弗俾䝉其澤出把使者節顧未逺<lb/>
親側榮耀老萊衣孝心惟惕惕温尋故時學委蛇山水<lb/>
國澄清足暇裕薦延頗推擇宛彼南陽族食指居數百<lb/>
衣冠日零替貧有未葬骨嘅然斥餘貲黄壤即安宅于<lb/>
公已髙門叔敖有隂徳敵馬禍中原南遷例奔廹故林<lb/>
無巢歸瓦礫漫阡陌艱難更道路扶病親藥石肩輿豈<lb/>
乆堪命數奄兹厄銘旌瘴煙裏過者為悽惻無兒但有<lb/>
孫尚可付窀穸墳墓五千里河洛兵未息招魂動楚些<lb/>
<pb n="KR4d0181_WYG_002-4a"/>
路逺迷南北鯫生愧無似忘年罇俎客提擕在斯文恨<lb/>
不借羽翮去春失所恃鉅痛摧肝膈銜哀赴喪所寸歩<lb/>
且如棘猶期見渭陽慰我孤苦極傷心捨我去涙落滿<lb/>
裀席遙知凛生氣千古猶不沒夜中夢見之話言及疇<lb/>
昔謂公猶在世眼明失心疾山風忽驚起月朗清露滴<lb/>
　　　食石鱗<lb/>
異時栁栁州謫居食蝦蟇人情尚隨俗此道誰疵瑕窮<lb/>
工見文字制作排滛哇作詩報昌黎想當劇雄誇集中<lb/>
<pb n="KR4d0181_WYG_002-4b"/>
此篇亡恨不窮天葩人生一飽止何事須魚蝦我鄉實<lb/>
西北柯山偶藏家土人重石鱗充饌蔑有加商論及品<lb/>
次衆口時紛拏朝來有分甘珍味到齒牙籠粒坐剥雪<lb/>
壺漿薦流霞此物亦易致我饑其有涯兒童還可笑逺<lb/>
㟁去擕义<lb/>
　　　感春<lb/>
春風欲裂石春雲如鼓濤況復横來雨簷溜聲連宵畸<lb/>
人早盥幘散目臨亭臯挽折户外栁吹殘竹間桃慨然<lb/>
<pb n="KR4d0181_WYG_002-5a"/>
念芳物摧抑適所遭因之感時節幽憤空忉忉少年亦<lb/>
棄置自引瓶中醪醉後眼生纈孤坐清吟髙<lb/>
　　　聞梅<lb/>
巖寺報梅開可是知時節映竹已蕭疎臨流復清絶正<lb/>
須幽士賞莫縱狂僧折山寒雲霧深日暮更飛雪<lb/>
　　　雨後凝秀閣口占呈子方<lb/>
春雲向晚留夜雨凌曉濯花明嬌欲語栁綠浄可握化<lb/>
工了無盡芳意殊未覺燒筍薦清尊此味初不惡君知<lb/>
<pb n="KR4d0181_WYG_002-5b"/>
忘憂物便是却老藥百年終一炊無事且行樂<lb/>
　　　陪張巨山謁清獻公祠<lb/>
惟昔清獻公二年蜀中歸歸載無長物一琴而一龜龜<lb/>
屬煙霞想琴寓山水思婆娑二物間徳容儼怡怡元龍<lb/>
豈時輩康樂匪俗期書齋質不陋覆之以茒茨手植參<lb/>
天松亭亭嵗寒姿公去幾霜露髙風猶在茲可使貪夫<lb/>
亷至今仰伯夷使君挺孤潔後身盖亡疑治體簡而肅<lb/>
民俗醇不疵竭䖍拜公像雅有賔僚隨置酒延公孫誠<lb/>
<pb n="KR4d0181_WYG_002-6a"/>
意公所知表表孝弟里人物固未衰徳厚者流光此言<lb/>
良不欺春隂澹物華藹藹原隰滋逺山出雲氣近水餘<lb/>
風漪時禽屋上語野蝶筵中飛此堂歴千載盛事傳一<lb/>
時凛如公在傍冠弁不敢欹庶幾飽公徳滿酌其可辭<lb/>
聊以永今朝畫景方舒遲<lb/>
　　　贈髙老<lb/>
野寺何所有梅花如玉盆客愁浩如許我聲已載吞大<lb/>
士坐丈室燠若陽谷温從來第一義入耳簡不煩不謂<lb/>
<pb n="KR4d0181_WYG_002-6b"/>
兵火餘見此祇樹園仰沐方外契藹然風味存我詩如<lb/>
廢井已涸寧有源又如既老馬力盡不復奔空餘浩然<lb/>
氣踵見常焞焞熊經非我事詎以胎息論䝉莊豈達者<lb/>
區區説鵬鯤何如栁下恵坐令薄夫敦殊方對節物凄<lb/>
斷逰子魂山晚雲欲雪隂風樹雅翻不見柴桑翁此意<lb/>
無語言<lb/>
　　　送禪客入髙峯<lb/>
茫茫人間世佛法最長乆山林坐九年面壁不掛口須<lb/>
<pb n="KR4d0181_WYG_002-7a"/>
是丈夫兒懸崖能撒手為語學道人何須天下走夜寒<lb/>
雲去盡横參掛南斗我已辦青鞋要聞獅子吼<lb/>
　　　贈寳勝主僧<lb/>
木落山重重溪長雨霏霏雲慘傷客容風饕裂征衣我<lb/>
行已千里恨無羽翰飛倒帆近古寺煙鐘深翠微明軒<lb/>
快逺目俛仰涵清輝上人恵休輩道眼與世遺匡床竹<lb/>
火爐翛然自忘機餘生尚奔迫所遇非所依天地兵革<lb/>
滿鄉闗音信稀拊膺坐長嘯嵗晚將安歸<lb/>
<pb n="KR4d0181_WYG_002-7b"/>
　　　戱贈巽老<lb/>
學詩如學佛教外别有傳室中要自悟心地方廓然悟<lb/>
了更須坐壁下三十年他時一瓣香未可孤老禪<lb/>
　　　江郎峯<lb/>
壯此江郎峰何年儼而峙融結自太古造化鍾一氣屹<lb/>
然居獨尊羣峰俱不至如冠劔大臣廷諍而出位大哉<lb/>
天地間覆載不敢議此峰有四面面面各異勢撐空方<lb/>
突兀傲世不嫵媚我昨玉山來雪罷煙収霽川平如湧<lb/>
<pb n="KR4d0181_WYG_002-8a"/>
出蕩漾浮蒼翠已逺更回頭眼老猶决眥眷言須水陽<lb/>
税駕得巖寺黄童與白叟追逐兩閲嵗勝踐在咫尺心<lb/>
賞通寤寐塵勞不鞭後俯仰徒自媿㑹待秋風髙杖履<lb/>
窮幽䆳雲深月滿山儻與神仙侍<lb/>
　　　簡士特<lb/>
春來雨鳴屋夜静雷破山客子嘆身世曷以舒心顔髙<lb/>
人不事事結屋蒼翠間松竹不改操鴻鵠何由攀想知<lb/>
於此時齋扉猶未闗短檠書史倦危坐聴潺潺<lb/>
<pb n="KR4d0181_WYG_002-8b"/>
　　　讀書<lb/>
西風吹雨來濯此青琅玕黄華媚幽獨秀色如可餐我<lb/>
居適在野門庭已荒寒老屋四壁立生涯堪鼻酸向來<lb/>
頗好飲無日無杯盤而今廢升斗百憂何以寛惟取架<lb/>
上書拭几支頥觀偉哉聖賢㫖妙處言莫殫如渇遇新<lb/>
汲醒然開肺肝因不求甚解㑹心亦解顔茫茫百年中<lb/>
毁譽非一端要知仁與義多出貧賤間相逢勉為善世<lb/>
路良獨難誰能逐狂癡凌競趨險艱何以易此樂此樂<lb/>
<pb n="KR4d0181_WYG_002-9a"/>
居之安<lb/>
　　　雪中赴徳孺燕集<lb/>
北風夜號呼逗曉雲已罩臘雪及春來佳瑞故難料舞<lb/>
空復低徊投隙乍顛倒山川若為容松竹不改操斷隴<lb/>
失坡陀連峯増峻峭瓊堆與玉立南北浄相照獨鶴無<lb/>
處尋田中發清叫疎梅有時見水際含微笑晏裘昔所<lb/>
慕王氅可同調江練好催詩公乎今謝朓<lb/>
　　　題吕季升谷隠堂兼寄居仁<lb/>
<pb n="KR4d0181_WYG_002-9b"/>
莘野隠於耕傅巖隱於築叔夜隠於鍛君平隱於卜四<lb/>
子隠不同抗志俱超俗夫君無所事掃迹隠於谷優㳺<lb/>
以卒嵗燕居常慎獨方寸湛若水顔状温比玉白璧無<lb/>
瑕玷幽蘭自芬馥插架萬籖書擁簷千挺竹時乗昃月<lb/>
過自伴㣲雲宿蕭然伏臘餘尚不愧此屋豈曰不願仕<lb/>
可以速則速富貴草頭露榮華風中燭止止理固明知<lb/>
止乃不辱小人無藉在放浪謝羈束衰年廹飢凍強顔<lb/>
隱於祿晚食且徐行分量初易足婆娑一丘壑雅趣在<lb/>
<pb n="KR4d0181_WYG_002-10a"/>
松菊平生喜文字終恨窘邉幅顧聞多種秫迎寒釀已<lb/>
熟更約阮仲容清談夜更僕<lb/>
　　　陪約之宿東禪<lb/>
倦逰得兹行頗愜丘壑性俗慮與秋澄禪心隨夜静燈<lb/>
前見脩竹月下聞清磬未作故山歸空吟長卿詠<lb/>
　　　北禪<lb/>
老屋不知春餘花紛委雪中有忘言人截斷天下舌我<lb/>
久執情見終日在談説一笑示全機春雲滿城闕<lb/>
<pb n="KR4d0181_WYG_002-10b"/>
　　　送岑婿歸許昌<lb/>
恨我生不早不拜蘇范岑倀倀斯文中永歎一何深世<lb/>
家潁川上萬巻脩竹林相望羣玉府清風猶至今合好<lb/>
一大事遺訓敢弗欽求之且彌年齊大肯見臨侍郎著<lb/>
清徳温厚如球琳吐而為文章中有太古音嗣孫固多<lb/>
賢玉立俱及尋近坦東床腹執禮不免簪留連嵗將晏<lb/>
離索秋正隂往崇丘索志用壯爵祿心一盃須重持為<lb/>
子商聲吟當復記衰懦病懶何可箴<lb/>
<pb n="KR4d0181_WYG_002-11a"/>
　　　陪陳叔易汪彦章登浮翠亭<lb/>
羣峰如髙馬飛雲若為馭蒼翠來無際擺脫欲仙去我<lb/>
時登兹亭物色生四顧同行有君子粲笑隨杖屨樵蘇<lb/>
自生理孤煙横匹素歸鳥楓樹林天髙西日暮不見髯<lb/>
將軍長橋斬蛟處安得起斯人扶危正天歩平生江湖<lb/>
想齒髮凋行路倘有百斛舟載酒經煙霧<lb/>
　　　環照閣口占呈徳良<lb/>
髙情接巾屨雅志在丘壑林疎見鳥下池静聞魚躍嵗<lb/>
<pb n="KR4d0181_WYG_002-11b"/>
月已屢改風煙只如昨我知造物心遺子良不薄畏途<lb/>
有豺虎駭浪有鮫鱷何如逺憂患共此吟嘯樂<lb/>
　　　撫松堂<hi>為王晉玉題</hi>
丈人居水南未省價髙索平生丘壑事長嘯天宇窄舍<lb/>
傍五株栁宛是陶家宅舍南數畆園似與人境隔方須<lb/>
漉酒巾漸喜扶老策以兹不願仕偶然似彭澤青松手<lb/>
所種撫之無愧色都忘嵗月徂不受霜霰廹是身等浮<lb/>
雲術也可不擇持此百年間常恐中道畫曠哉遺世情<lb/>
<pb n="KR4d0181_WYG_002-12a"/>
遇我眼不白問我來何時胡為乆於客我官亦易抛行<lb/>
矣勿多責方從倦飛鳥望林整歸翮<lb/>
　　　雙松堂<hi>為季舅題</hi>
對植是何年巖巖挺寥廓風雷已屢起霜雪終不著先<lb/>
生立其中偃蹇相參錯髙標與秀氣鼎足冠伊洛想此<lb/>
堂成初來賀紛燕雀醉哦淵明句衆鳥欣有託偉哉㧞<lb/>
俗姿聞見窮浩博鐘鼎列珍玩圗史諧至樂小人辱忘<lb/>
年髙義見嘯諾詎敢窺藩籬庶遂飫糟粕南池俯空曠<lb/>
<pb n="KR4d0181_WYG_002-12b"/>
倒影如衡霍乗月抱琴過坐石幽弄作<lb/>
　　　面山堂<lb/>
青山不逺人人自與山逺好事或致之來赴不待挽夫<lb/>
君有丘壑於此興不淺昔為谷口鄭今是竹林阮雌黄<lb/>
不掛口青白常在眼官居真吏隠衙鼓自早晚常令逺<lb/>
趍走俗冗盡除剗朝夕面蒼翠無事日把醆填門氣象<lb/>
豪入户雲煙滿詩成足風味醉墨自舒巻我獲一日雅<lb/>
甚愛王戎簡儻無絶交書定過嵇中散<lb/>
<pb n="KR4d0181_WYG_002-13a"/>
　　　十月十日陪張丈奉髙雅臣徳器凌波亭小酌<lb/>
漂流劇東南所厯過所聞始及廬陵郡俯仰尤不塵朅<lb/>
來未敢忘事賢友其仁翹翹蕭與李㧞萃而多文蕭君<lb/>
辭盖寡空林蘭自薰揚鞭捨我去意欲樹殊勲李君舌<lb/>
尚在真氣凌秋旻掃門與我俱軟語迴陽春客舍甲子<lb/>
雨八荒同一雲傾盖有彭子微言時解紛愛我忘其陋<lb/>
肯顧羅雀門從容香積飯可口謝八珍張公丈人行氣<lb/>
宇老而淳舒吴無俗姿信是徳有鄰籃輿復聨翩去指<lb/>
<pb n="KR4d0181_WYG_002-13b"/>
江之津坐中皆我輩肴䔩來逡巡把盞屬形勝領略難<lb/>
具陳山寒更宜逺江流復沄沄大哉開闢功孰測造化<lb/>
源掛席者誰子其來自無垠躭躭載萬斛徴取何其勤<lb/>
落㠶占近岸過逢慶欣欣方矜猗頓富誰信管鮑貧鳴<lb/>
雁何處來冥冥初不言亦知箇中好鳴呼下其羣商羊<lb/>
不覺舞漁父収微緡煙樹僅可識歸鴉喧水村我昔觀<lb/>
畫圖對此猶心存怳若夢中事有懐擕酒樽客子鬭身<lb/>
强身外安足論無事頗相見斯言吾所敦<lb/>
<pb n="KR4d0181_WYG_002-14a"/>
　　　月夜鼓琴<lb/>
清風泛寒露夜乆氣轉凉恍然幽夢覺明月及我牀披<lb/>
衣起獨坐愛此數尺光興來御桐君正始其可忘山髙<lb/>
既峩峩水流亦湯湯方當志獲麟故冝鄙求凰永懐嵇<lb/>
叔夜復思蔡中郎妙處與心㑹樂哉殊未央<lb/>
　　　次韻叔羽聴琴詩<lb/>
嶧桐斵孫枝所取非老大比其爨之焦孰謂邕也過拂<lb/>
拭見太古斷腹宛蛇卧持來長安市萬口莫能破愛公<lb/>
<pb n="KR4d0181_WYG_002-14b"/>
胸次廣雲夢吞幾個夜堂發孤彈風月清入座髙山不<lb/>
易賞白雪乆無和且樂舜絃薰毋事楚臣些<lb/>
　　　退老堂<lb/>
我公自言老能事如少年我公自言退人材望陶甄公<lb/>
功在本朝本朝方賴焉公徳在斯民斯民寧舍旃中年<lb/>
倦政幾去若浮雲旋名山占形勝築堂蒼翠巔窪樽為<lb/>
壺觴虛籟為管絃招擕足賔客嘯傲窮雲烟胸中萬巻<lb/>
書三峽傾詞源興來不停綴摛華筆如椽登臨出妙語<lb/>
<pb n="KR4d0181_WYG_002-15a"/>
珠璣落清圓不數劉白輩一斗真百篇裴傅堂綠野贊<lb/>
皇墅平泉東山謝安妓五湖范蠡船四子之於公器業<lb/>
微差肩公之於四子趣尚并其全公術可活國公力可<lb/>
迴天蒼生望公起天子忘公艱佇瞻丹鳳詔衮衣來陛<lb/>
前三入知眷殊一䕫見任專發揮中興業開闢造化權<lb/>
拯焚而救溺持危而扶顛雍容復密勿造膝陳一言長<lb/>
驅巻沙漠𢷬穴空腥羶談笑九州復懽呼兩宫還四海<lb/>
各安堵六軍同晏眠躋民入仁夀致主登光宣圗像冠<lb/>
<pb n="KR4d0181_WYG_002-15b"/>
雲臺勒功照燕然功成了不居髙謝區中縁拂衣赤松<lb/>
㳺辟榖求神仙去去蓬萊路雲螭不受鞭<lb/>
　　　題周氏棣華堂<lb/>
管蔡既失道周公遂相殘召公乃賦詩棠棣良可觀聖<lb/>
賢尚如此末世詎得安斗粟與尺布至今興永歎汝南<lb/>
賢伯仲鄉評藹芝蘭氷清而玉潔友于甚相懽鴻雁識<lb/>
先後鶺鴒知急難同衣且共爨怡怡生理寛壎箎翕和<lb/>
樂學海闚波瀾好爵豈終靳未用詠考槃他年表門閭<lb/>
<pb n="KR4d0181_WYG_002-16a"/>
紫荆出簷端<lb/>
　　　題瑞松亭<lb/>
徳積固有源吉卜可無地要知青囊術詎盡黄壤計翁<lb/>
族鼎七閩籍甚月旦議五車聞善訓三遷見深意父子<lb/>
兄弟間接武廣寒桂世方慕朱紫此道非我貴而今二<lb/>
阮賢風雅果未墜婆娑竹林下頗用文章戱諸郎赤鳳<lb/>
麟唾手可髙位惟松嵗寒質似抱君子器偉此無情物<lb/>
胡然效斯瑞天人理則懸聲聞在交際我行幾千里嵗<lb/>
<pb n="KR4d0181_WYG_002-16b"/>
晚飄零至升亭整素冠敬仰動長喟塜木助芊芊前山<lb/>
益佳氣<lb/>
　　　召伯祠<lb/>
我行出陜右來升召公堂歎公不可作祗令吾道傷優<lb/>
哉聴訟日斯民歌樂康善教被南國美䕃餘甘棠惟公<lb/>
與周公左右相成王孰知二公心千載惟蒼蒼人不學<lb/>
二南其蔽猶面牆先聖垂此言下士其可忘太史述世<lb/>
家源深者流長公澤亦至今風烈殊未央再拜仰公像<lb/>
<pb n="KR4d0181_WYG_002-17a"/>
冠佩猶煌煌裴<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>不能去淚落征衣裳<lb/>
　　　題九江徐使君眄柯亭<lb/>
庭植何夭矯蒼皮餘雨溜本非尋常材嵗月方成就偉<lb/>
此蕭散姿眄睞揖孤秀慕陶築斯亭千載可同臭引杖<lb/>
歩嘉䕃擕書席永晝舒嘯一徜徉清風滿懐袖更想五<lb/>
老峰傑卓立癯瘦何因借羽翮接踵賔裾後<lb/>
　　　次韻陳叔易三首<lb/>
草碧波復緑南浦愁送君君行將何之愴指南北雲相<lb/>
<pb n="KR4d0181_WYG_002-17b"/>
思無早晚生離無近逺悠悠闗塞阻杳杳音信斷青燈<lb/>
挑已盡夜長方展轉<lb/>
東鄰有豔婦傾城室家索西鄰有貞妻空閨守葵藿良<lb/>
人萬里去豈為鉛華落君心諒不移妾命由來薄天地<lb/>
終無情人生復何託<lb/>
馬鳴旌斾搖雪滿闗山道白草連雲中羊腸復縈繞别<lb/>
離工損神宿昔已枯槁却望南飛鴻驚弦亦虚憍祗應<lb/>
馬上曲偏能冩懐抱<lb/>
<pb n="KR4d0181_WYG_002-18a"/>
　　　將遊西池偶書<lb/>
去年客中愁忽忽意未伸歸來媚兒曹行樂猶及辰融<lb/>
怡帝鄉日浩蕩天街春物色豈不好所思難重陳婉孌<lb/>
有能事朱絃妙通神從容蘭臭言事事皆可人關河一<lb/>
乖隔夢想清洛濵況乃行止間愧負匏𤓰身情隨節物<lb/>
改事逐風景新躊躇不自釋淥酒徒芳辛明朝更牽强<lb/>
接踵肥馬塵凌波固可慕解佩良無因青翼不復來悵<lb/>
望瑶池津<lb/>
<pb n="KR4d0181_WYG_002-18b"/>
　　　紀鶴<lb/>
青松百尺餘宛彼山之陲白鶴巢其髙皂鶴巢其卑紅<lb/>
鶴不敢來下巢楓樹枝陽春一動蕩百鳥俱蕃孽綢繆<lb/>
各盡力草草成藩籬卵翼與哺育不媿烏鳥慈清晨求<lb/>
食去鼓翼逺奮飛斯須復來還亦有蛇鱣隨引頸鳴相<lb/>
呼所憂非渇飢不日毛羽成頡頏下陂池浴之以清泠<lb/>
弄影相娱嬉既乆遂不來逺舉將何之髙山與深林浩<lb/>
蕩信所歸明年又當至復作今所為我為唐虞世鳥巢<lb/>
<pb n="KR4d0181_WYG_002-19a"/>
何所窺亂來纒兵火殺氣滿四維人羣失安居恨無羽<lb/>
翰施偶此共偷生偪仄何可辭憂患亦所同去就可弗<lb/>
思網羅非爾事彈射不爾私近辭燕雀喧逺與鴻鵠期<lb/>
相望在寥廓大翮如雲垂時來松樹間聴我哦此詩<lb/>
　　　玉簪花<lb/>
秋露日以繁秋氣日以清愛此堂下花色好香滿庭藉<lb/>
之青玉葉表以白玉英微風過披拂小雨來滋榮我老<lb/>
味更薄與世無復情頽然衰病餘見花猶眼明俗客不<lb/>
<pb n="KR4d0181_WYG_002-19b"/>
到門取琴花前横小童為席地取酒花前傾昔人工比<lb/>
物言簪豈虚名願登君子首雅與冠弁并<lb/>
　　　溪橋<lb/>
昔人愛仙掌歸時倒騎驢風味顧不淺豈以俗士拘我<lb/>
來過溪橋效顰返肩輿異世頗同懐往者不可呼是時<lb/>
秋冬交霜後木落疎人家在窈窕溪山如畫圗我老尚<lb/>
羈束媿爾鶩與鳬川光媚煙景㳂戯得自如人生一世<lb/>
間過眼皆空虛偶然及勝踐臨覽復起予尚當風月夕<lb/>
<pb n="KR4d0181_WYG_002-20a"/>
藉地倒一壺意亦不在酒得句聊自書誰能五侯門長<lb/>
鋏歸來乎<lb/>
　　　聴照曠塵外琴<lb/>
老全氷玉姿不受一滓塵彈琴看飛鴻自是千載人幽<lb/>
蘭冩國香白雪迴陽春邈視嵇阮流不肯加冠巾絲桐<lb/>
得心法二子入室親髙山與流水領畧難具陳前年出<lb/>
闗意浩蕩誰能馴跌足兵火圍所遇多苦辛却來湖上<lb/>
寺翳拂坐石門頗有名勝士宛然交道存寄書亦及我<lb/>
<pb n="KR4d0181_WYG_002-20b"/>
匪但通寒温問我能來無媿負匏𤓰身翩然如野鶴接<lb/>
羽凌秋旻過我晉陵郡促軫風露新諧和下鸞鳳幽怨<lb/>
出鬼神老全殆不沒千古名知津漂流更喪亂我生乃<lb/>
不辰見子顔色開慰我羈旅魂我心亦清苦久願丘壑<lb/>
鄰何時舟載月一弄秋江濵<lb/>
　　　翁士特李似表相過小酌分題得躑躅<lb/>
我無錦繡腸而居錦繡谷春風二三月山花名躑躅芳<lb/>
鮮照寒澗窈窕映修竹化工亦耐事造物能委曲不知<lb/>
<pb n="KR4d0181_WYG_002-21a"/>
幾猩唇貸此色可足看久直欲燃況乃手未觸杖藜兩<lb/>
幅巾人物俱驚俗方觀筆端妙更對盃中醁念昔嵩少<lb/>
歩千層上雲麓政似徐熈圗冩生開百幅懐歸阻兵火<lb/>
夢想如在目㑹當返昇平柴車駕黄犢<lb/>
　　　家君為張丈明叔段丈處厚作詩集序小子贊<lb/>
　　　之<lb/>
二老學而窮超然以詩鳴雍容三百篇一一韶與韺挺<lb/>
特汜水詩彊梁與古争寂寥㑹隠篇澹蕩遺心營珠璣<lb/>
<pb n="KR4d0181_WYG_002-21b"/>
淪瓦礫有時應夜明過者劇千萬豈無一不盲我父實<lb/>
久要早以文㑹并茲來唱無和樽酒懐平生遺篇乃見<lb/>
屬悼往泯厥聲歘然奮長筆摭實無過情而今且誰託<lb/>
兩族俱凋零從古作者意所務非近程徐觀百年内汚<lb/>
世曷足名<lb/>
　　　寄題向伯恭薌林<lb/>
薌林近知名悵望江干路無因從之㳺夢魂幾飛去侍<lb/>
郎天下士器識廊廟具詩似王右丞文如韓吏部勇退<lb/>
<pb n="KR4d0181_WYG_002-22a"/>
不待年蒼生思謝傅幽棲新卜築日渉已成趣人物在<lb/>
籃輿風流稱㯶屨身閒魚鳥近心逺烟霞聚浄几展圗<lb/>
書疎簾約風露時傾清濁酒喚客坐飛絮江鱗白可膾<lb/>
野雀黄堪茹懽言忘賔主脱帽方箕踞手揮玉麈尾故<lb/>
自有佳處拄頰欲招隠撚髯知得句快當走尺書徑拉<lb/>
王文度<lb/>
　　　次韻張匡山使君郡齋對雨效韋蘇州體<lb/>
坐歗凝香霧巻簾松竹青新霜戒微寒逺日朝霞赬過<lb/>
<pb n="KR4d0181_WYG_002-22b"/>
午時雲族其濛見初零蕭蕭打葉響瀝瀝依簷聲幽鳥<lb/>
故格磔寒蜂自竛竮椶君曲江裔句含萬古情端知意<lb/>
有在復契心所𡨕至哉䝉莊言為善無近名天弢乆已<lb/>
解世網詎可攖寄謝夸毗子胡然事蠅營<lb/>
　　　次韻元章黄岡春雪督二姪詩課<lb/>
夜雪駁羣峰春寒僵萬木山齋無所為髙卧仰看屋凍<lb/>
雲飛不去就我簷下宿平生柴夫子能事立於獨蚤直<lb/>
渭水鈎晚懐荆山玉陸地詎能沉世侯終必復不見林<lb/>
<pb n="KR4d0181_WYG_002-23a"/>
中蘭無人亦芬馥暮年一丘壑避地歌同谷散誕水石<lb/>
間清凉日三沐笑人强解事閉門作龜縮一世竟何成<lb/>
萬事蛇著足二姪瑞家庭貫穿經史匵才如射虎將中<lb/>
石猶飲鏃詩成出連璧墨妙粲牋幅乃知作者心求益<lb/>
不求速我年及學易方究大小畜翛然對此君苦節更<lb/>
森束嗟今但洋洋悼往寧逐逐願借鄴侯書盡閱三萬<lb/>
軸無因訪煨燼歎惜邯鄲目<lb/>
　　　雨望<lb/>
<pb n="KR4d0181_WYG_002-23b"/>
寒望暮雨來隠見田中路紛紛黄雀起冉冉行人度長<lb/>
林相蔽虧連岡莽迴互莫作異鄉悲百年均暫寓<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞過齋集卷五</head>
    <p>
<pb n="KR4d0552_WYG_005-1a"/>
欽定四庫全書<lb/>
　聞過齋集卷五　　　　　　元　呉海　撰<lb/>
　　墓誌銘行狀<lb/>
　　　林彦中墓誌銘<lb/>
邑有尚志勵行之士曰林彦中卒海走徃哭焉而弔其<lb/>
孤其孤振涕泣言曰不肖禍釁天奪所怙終窶不能擇<lb/>
葬地將從先祖之兆諏卜用來歳八月苟獲葬將志歳<lb/>
月而納諸壙惟先人所知莫若丈人敢以為請海應曰<lb/>
<pb n="KR4d0552_WYG_005-1b"/>
諾嗚呼我于彦中豈辭哉越明年八月則具世次事實<lb/>
以來告曰日月有期將以甲申葬矣誌其畀諸按林氏<lb/>
世居閩縣靈岫里君之先有曰徳安者竭貨造里中橋<lb/>
家用以貧里人徳之曰禹錫孝友惇睦兄弟讓田即君<lb/>
之五世祖也曰起萃宋慶元間進士官至湖南提舉五<lb/>
世從祖也祖諱存翁考諱茂君諱建字彦中生元延祐<lb/>
丙辰得年五十四以終歳己酉十月十七日配張氏先<lb/>
卒繼陳氏子四人振拱抗操一女適謝氏其一尚㓜孫<lb/>
<pb n="KR4d0552_WYG_005-2a"/>
二人君性諒直好義耿介自樹讀書究微㫖不專訓詁<lb/>
為文不事塲屋詩取達意而不求工治家有法待宗族<lb/>
有恩待人以信遇事果斷不肯阿唯隨人人敬而愛之<lb/>
故翰林直學士林公甚見器重君見時俗所稱士或無<lb/>
實而厚取名嘆曰士以行為本人安可盡誣由是深誡<lb/>
其子以篤行務實素强健寡疾暴得疾不四日以死嗚<lb/>
呼若君可謂士矣士惟修其身而後能理天下國家身<lb/>
不行道雖道不行于妻子觀君之治身治家而可知矣<lb/>
<pb n="KR4d0552_WYG_005-2b"/>
君惟隱處不仕故無聞于世少或一試當有所施脫遇<lb/>
禍難典一城乗一障必能為國死守居朝廷之位事有<lb/>
係于利害有不為犯顔苦口引衣折檻者耶夫行出于<lb/>
已而名生于人古之誼也正辭而無隱守直而不詘抑<lb/>
可謂貞矣海謹與君二三友何復方濟林琦謀謂宜表<lb/>
君之行曰貞甫將視古無愧銘曰<lb/>
惟貞甫植則剛行則方沒愈彰考之宫從而藏<lb/>
　　　故翰林直學士奉議大夫知制誥同修國史林<lb/>
<pb n="KR4d0552_WYG_005-3a"/>
　　　　公行狀<lb/>
　　　曽祖炎發<lb/>
　　　祖君澤贈承事郎温州路平陽州判官<lb/>
　　　父士霆承事郎興化路録事判官贈中順大夫<lb/>
　　　浙東道宣慰副使上騎都尉西河郡開國伯<lb/>
公諱泉生字清源先生居莆田莆馬洋徙永福章山族<lb/>
既聚因氏其地曰林嶼至元間公先府君中順公為按<lb/>
察書佐入居郡城後為泉州山魁巡檢時始㝈生公與<lb/>
<pb n="KR4d0552_WYG_005-3b"/>
弟同生公㓜穎悟過人書一經目輒誦始為文即竒崛<lb/>
駭衆初治易後乃更治春秋獨得微㫖年二十五與弟<lb/>
同生偕領鄉薦方試歸道遇友病輟所乗肩輿載之友<lb/>
得抵家而斃天歴庚午登進士上第賜袍笏授承事郎<lb/>
同知福清州事有盗號净海王居海上十八年刼掠不<lb/>
勝計建大旗舟中殺人以長竿洞胸魚貫而沈之截人<lb/>
髮以為纜官府坐視不問公曰是不除必將為亂后且<lb/>
有大患然自是有訴者悉遣去之盜意其愞怯居半載<lb/>
<pb n="KR4d0552_WYG_005-4a"/>
一日盜悉登陸饗神飲大醉卧祠下偵報至公遣壯士<lb/>
及衙兵乗夜馳徃襲盡得之盜曰我始為盜時夢至隂<lb/>
府有神官治我貌正類别駕今誠當死無恨凡誅三百<lb/>
餘人陸盜聚徒衆以二十八宿號别其黨有稱太保者<lb/>
公次第除之境内大安舊時里胥受役官召市人保任<lb/>
保者多非良民與吏為姦公斥不用曰任之孰有逾别<lb/>
駕者吏弄文案牘有所出入公詰之曰爾以我為不曉<lb/>
耶吾讀書尚考千古得失而予奪之矣將以目前之事<lb/>
<pb n="KR4d0552_WYG_005-4b"/>
隱情于我哉皆頓首服明年海南獠反率府俾公運糧<lb/>
萬石以餉軍前後運者多折没不至人為危之公命舟<lb/>
人多與直而約束甚嚴舟即發不得駐時南軍乏食餉<lb/>
至大喜省憲交薦留之不可徃還二百餘日賦咏紀述<lb/>
有詩文一卷曰觀瀾集除泉郡府經歴民負酒𣙜不能<lb/>
輸械囚竟二三歳有死者公至即命出之太守不可公<lb/>
曰是終無可償囚之徒無益某請任其責無煩太守也<lb/>
舶商每歳釀各千石一日悉召至謂曰君曹素釀不𣙜<lb/>
<pb n="KR4d0552_WYG_005-5a"/>
今貧民負𣙜不能酬若一為償之不為當受𣙜于是舶<lb/>
商即代償前負𣙜者填門拜泣中順公没公負喪去官<lb/>
服除選授承務郎温州路永嘉縣尹永嘉號劇邑公理<lb/>
之若無事豪猾孟某睹<hi>闕</hi>上下肆毒隣里煽民訟因為<lb/>
居間持吏長短不敢問必從其所向公曰奸民亂政不<lb/>
去終不能治正其罪竄逐之邑鹽賦配民最重徃徃破<lb/>
産公求變通之術取會集衝要地置局四處省其半官<lb/>
自鬻之有隱田二百餘畆不輸稅監守影射為職田者<lb/>
<pb n="KR4d0552_WYG_005-5b"/>
公覈得之勒石為記俾里胥逓耕以輸鹽賦之不足興<lb/>
水利築新河埭壩時啟閉以備旱潦調漳府推官獄市<lb/>
大治畬峒不敢為亂汀寇起率府以公前督餉有成勞<lb/>
復命餽運給汀兵賊遣其衆由間道旦出遮之公詗知<lb/>
曰是不過多役數人耳乃使人輕齎夜行遲明已過阨<lb/>
所陞奉訓大夫知福清州事民喜曰林别駕來牧我矣<lb/>
公行不將家以姻戚多在福清戒勿出入絶書問以防<lb/>
請託視事三日謁城隍祠祝曰惟神聰明正直隂隲此<lb/>
<pb n="KR4d0552_WYG_005-6a"/>
邦泉生不材叨茲守土願持公恕之心以拊凋瘵之民<lb/>
耳目不逮神其相之敢有貪黷害政神其殛之洋洋在<lb/>
上有感必通一語不敢自欺三年當如今日又書省己<lb/>
愛民于齋壁以自警于是持守益堅海嘗省太夫人謂<lb/>
海曰兒作知州乃食菜飯餉午噉荔枝五十夥言訖泣<lb/>
下歳屢大旱公禱輒應衆以為誠感無賴自公再至徙<lb/>
居莆田福清界上然時出剽刼不已畧婦女與徒黨雜<lb/>
居公以事至境獲其首其黨伺歸途害公斫及馬足公<lb/>
<pb n="KR4d0552_WYG_005-6b"/>
躍馬去使人竟擒之又俗喜殺孤㓜誣人取財公立連<lb/>
逮法誣者罪及親屬鄰保由是民不敢犯有媪與兄訴<lb/>
其僧子為人所斃投之江中公拒不受媪訢大府取符<lb/>
下又不受僚屬請曰殺人重事奈何公曰以吾觀其情<lb/>
必自匿之欲誣仇家俟受牒即殺之是我殺一人又禍<lb/>
一家也竟不受數月僧果出衆服其識立社倉勸富民<lb/>
輸粟一歳以稱貸吏不得預里胥掌其出入後歳凶貧<lb/>
者得濟役法久為民病民多竄藉鹽户以冀免追公政<lb/>
<pb n="KR4d0552_WYG_005-7a"/>
寛逋戸乃復為民新黌宇定左學右廟之制江口橋抵<lb/>
莆界圮積年不能治公使浮屠衆營之又營駟馬橋既<lb/>
代去民立石道旁以頌生佛紅巾寇連江與長樂福清<lb/>
接境率府命公鎮遏公立保伍置屯柵嚴守禦之方鹽<lb/>
丁謀作亂公夜取為首者七人縛之衆不敢動長樂民<lb/>
私受賊官爵約其至為内應公遣人匿舟中諜徃來者<lb/>
得其實誅三十餘人賊駭曰林侯儒者乃能軍若此不<lb/>
可犯也竟不敢由水道而自北嶺攻城除翰林待制奉<lb/>
<pb n="KR4d0552_WYG_005-7b"/>
直大夫公以太夫人年逾九十重逺去㑹福建復置行<lb/>
省改理問官平章阿爾烏遜厚相敬事多所咨訪紅巾<lb/>
復振公以城内無備慮賊易進請團結民兵俾自捍鄉<lb/>
里緩急保妻子不散否則無以為守誅鋤盜賊謹察其<lb/>
變賊勢遂衰惟鹽徒聚渚上衆盛稱十二支公謀擊逐<lb/>
而亷訪使郭興祖佑之以誣語中傷公公退居于家未<lb/>
幾果亂攻破閩侯官懐安閩清永福長樂諸縣及福清<lb/>
州尋有命陞郎中汀寇負固久不下公徃招拊得其大<lb/>
<pb n="KR4d0552_WYG_005-8a"/>
醜夏流元以歸除漳郡太守未行召入為翰林直學士<lb/>
奉議大夫知制誥同修國史時公已得末疾卧章山中<lb/>
至正二十一年冬十月丙申以疾終年六十有三公配<lb/>
李氏封西河郡君長子子環篤學純懿皆先公卒次子<lb/>
子玖子瑚子瑢孫曰榮孫棨孫女二人適史穆呉觀豫<lb/>
公以志畧自負事有人所難為者公毅然任之然氣傑<lb/>
岸不能下人以此多得謗議其居官事有益國利民者<lb/>
行之力無所顧忌以此多與僚寀不恊好談論每接親<lb/>
<pb n="KR4d0552_WYG_005-8b"/>
友及誨諸生嘗坐至夜分起行庭中以水沃面其精健<lb/>
如此後稍自晦抑號謙牧齋晚益抑節更號覺是軒公<lb/>
教育孤姪與子無異三校文鄉省盧琦彭庭堅曹道振<lb/>
皆所取士晚歳被疾尚講學不倦著春秋論斷從子子<lb/>
琦克世其學海先君子與公之先府君友契公復與海<lb/>
為忘年交故知公為人特詳其居官蒞政不能盡知之十<lb/>
而記其一二耳姑述梗槩以俟具公之政跡者詳記備<lb/>
録告于有司勿使有善勿彰焉友人呉海述<lb/>
<pb n="KR4d0552_WYG_005-9a"/>
　　　元故資政大夫江南諸道行御史臺侍御史韓<lb/>
　　　　公權厝誌<lb/>
歳辛亥三月二十四日行臺侍御史韓公卒于福州光<lb/>
澤里寓舍五月甲午其子儒奉公柩藁葬于城東之鳯<lb/>
邱送者若干人皆涕泣相弔行道觀者莫不咨嗟以為<lb/>
難得既卒事乃衆相與謀曰嗚呼惟公宿徳重望嘉政<lb/>
休烈有不待言而彰紀而垂者惟是假厝于茲不可以<lb/>
弗識也則又衆應曰諾于是公之門人新安鄭桓述公<lb/>
<pb n="KR4d0552_WYG_005-9b"/>
行實以來告郡人呉海請書其墓石按公諱準字公衡<lb/>
先世居勝金源<hi>闕</hi>時遷曲防迨今八世為沛人公生六<lb/>
歳始能言七歳能行沈重好學年二十登進士第授承<lb/>
事郎同知孟州事擢河南儒學副提舉調儒林郎徳安<lb/>
府推官選太常博士拜監察御史轉奉訓大夫僉河南<lb/>
北道亷訪司事改奉直大夫江西湖南道僉事加中奉<lb/>
大夫南康路總管進中憲大夫本道亷訪副使陞正使<lb/>
授中奉大夫江西行省叅知政事徙行臺治書侍御史<lb/>
<pb n="KR4d0552_WYG_005-10a"/>
進資善大夫江浙行省左丞又改福建亷訪使轉資政<lb/>
大夫復為侍御史公方為别駕時州大饑疫公出入賑<lb/>
救所乗馬至不忍食豆粟或雜草以飼之則并草不食<lb/>
人謂感公化冬時蠅集州署公令民廣藏冰明年大熱<lb/>
病者賴服冰以愈在河南有陂田若干頃為水所汎守<lb/>
令因循不治公行部至立敇有司率民障隄歳収粟數<lb/>
千斛壬辰春蘄黄寇圍江西平章道司出避憲臣從之<lb/>
獨公與右丞章巴延謀遣郎中巴延布哈出戰而公慰<lb/>
<pb n="KR4d0552_WYG_005-10b"/>
拊居民民大感勵相持五十四日城賴以全南康累經<lb/>
兵火城内荒茀公舟居以治招民復業歸者既衆遂葺<lb/>
草屋為署野豕殘民禾公籲于神豕遂去不為害戊戌<lb/>
歳四月陳友諒攻破隆興城來見公公疾回壁卧不起<lb/>
友諒曰吾向為縣小吏已聞公名公不答既去使人致<lb/>
糗公拒不受然竟不敢加害壬寅春脫身入閩朝廷嘉<lb/>
公授江西省叅政江西無治所寓順昌公志在収復扶<lb/>
疾以徃迨復為侍御史以告老章上而是冬城陷公藉<lb/>
<pb n="KR4d0552_WYG_005-11a"/>
稿堂下以喪禮自處吏來追公宣敕公取枕以卧厲刃<lb/>
向之曰此吾所受于君者必欲取之並取吾首去吏不<lb/>
敢廹迨新制變冠服由是著㡌終日未嘗去首園𤓰有<lb/>
苦者輒取嘗之及病甚遂不服藥以終年七十有三配<lb/>
李氏繼丁氏累贈南陽郡夫人三子洛安燕安俱早卒<lb/>
為後者儒也公考諱彧累贈中奉大夫河南北等處行<lb/>
中書省叅知政事䕶軍南陽郡公祖諱潤累贈嘉議大<lb/>
夫僉書江浙等處行樞宻院事上輕車都尉南陽郡侯<lb/>
<pb n="KR4d0552_WYG_005-11b"/>
妣王氏祖妣朱氏皆累贈南陽郡夫人以公顯公性儉<lb/>
素平居泊如常端坐寡言笑然對賔客朋友談論亹亹<lb/>
不倦常讀小學書至老萊子詐跌仆地曰設有所損豈<lb/>
不反貽憂乎其端如此為文章簡古不事華藻有小學<lb/>
書闕疑水利通編藏于家嗚呼士之處平世賢不肖不<lb/>
能大相異顧君子若不足小人反若有餘及遇變故然<lb/>
後君子之所守凝然不撓而小人顛倒反易凡平日所<lb/>
以夸衆眩世者悉喪弃而不存矣福城之陷能蹈死守<lb/>
<pb n="KR4d0552_WYG_005-12a"/>
節者不三四人其叛恩取寵者比比然是若公可謂純<lb/>
臣矣銘曰<lb/>
行務實不幾以文昌政為循不幾以名揚氣直以剛乂<lb/>
靜有常遭運之傾其節益明后史有作考予銘章<lb/>
　　　鄭維寶妻呉氏墓誌<lb/>
宋故吏部尚書鄭昺六世有孫諱維寶嫓昭武司户叅<lb/>
軍呉士光之孫女諱震鄭與呉俱閩盛族世為昏姻夫<lb/>
人長于良人五歳夫人年二十九不幸而良人歿男端<lb/>
<pb n="KR4d0552_WYG_005-12b"/>
生纔三月艱難勞苦鞠之十五歳而端以夭夫人無子<lb/>
立從子拯為嗣既營葬其夫遂廬墓三年然終身不變<lb/>
蔬素夫人歳五十二喪姑林氏族人有長屬出繼者視<lb/>
姑歿弱夫人利其産貨吏以其子爭立又誣衊之夫人<lb/>
泣曰吾立拯十年矣今焉置此且吾先姑命也彼欲汚<lb/>
我衊我乎吾平居未嘗出户今老矣尚可立訟庭哉歸<lb/>
依兄弟近墳墓以待盡耳哭于廟而去取弟起淵女以<lb/>
婦拯族人從訟起淵佐拯以辯者累歳而後得直一日<lb/>
<pb n="KR4d0552_WYG_005-13a"/>
拯來謁入門母子相持慟哭遂忽忽不樂少飲食不數<lb/>
日而斃臨絶猶自指其心若欲有所明者夫人性儉約<lb/>
雖巨室飲食衣服自奉如常人不吝施與樂周人之急<lb/>
夫歿而不異其操子歿而能定其嗣困苦憂抑以避其<lb/>
仇拂鬱無聊以抵于死豈不重可憫也夫人生大徳戊<lb/>
戌歿至正庚子年六十有三維寶生大徳癸夘歿泰定<lb/>
丙寅年二十四先葬華棣山前塘原夫人以歿之歳十<lb/>
一月甲子合葬夫人之考諱自求一弟即起淵比葬拯<lb/>
<pb n="KR4d0552_WYG_005-13b"/>
生男垂一歳起淵請表諸其墓海與起淵同姓兄弟也<lb/>
不可以辭詞曰<lb/>
嗟夫人命之窮遭家不造閔以凶之死不瞑長自恫我<lb/>
為銘詩列𤣥宫誰謂泉幽此其明<lb/>
　　　故王將軍夫人孫氏墓誌銘<lb/>
故武徳將軍王額森布哈其配孫氏卒于家其子福建<lb/>
江西行省郎中行潮州路總管諾摩罕泣請于其所遊<lb/>
呉海曰某不幸生五歳而母夫人夏氏見背賴繼母孫<lb/>
<pb n="KR4d0552_WYG_005-14a"/>
夫人鞠育恩意隆重如己自出㓜復多病貽夫人憂先<lb/>
將軍殁夫人刻苦持植門户某甫受學夫人即語以立<lb/>
節槩建功業顯親揚名稍長襲父職而夫人訓益勤惟<lb/>
是孜孜奉承不怠臺省薦辟理郡拊邊至于今獲免于<lb/>
戾以不墜先緒伊母力也又曰某㓜不省聞家媪言夏<lb/>
夫人性嚴厲治家如治官府孫夫人寛裕和愛專務以<lb/>
恩拊人宗屬親睦家始貧夫人勤蠶績以給衣服下逮<lb/>
卑賤凡飲食大小必均僮僕常有罪夫人不加怒而善<lb/>
<pb n="KR4d0552_WYG_005-14b"/>
喻之再三後竟無犯者又曰昔吾父歿賴夫人獲以時<lb/>
葬從先祖之域及某從事于外十有六年世變多故道<lb/>
不得通温凊之問時闕比鄉人來云夫人歿已久嗚呼<lb/>
痛哉某昔孤露時生死未可知賴夫人有今日夫人待<lb/>
某以終老而某不及養念此大負其何以為子哉夫人<lb/>
生有淑徳婦儀母範表稱一鄉其有功王氏甚大然生<lb/>
不蒙夫之榮享子之奉遭時喪亂又不究于壽以歿歸<lb/>
將合祔于先將軍先夫人之兆吾子其幸畀之銘以與<lb/>
<pb n="KR4d0552_WYG_005-15a"/>
金石長久庶幾逭某不孝之罪言已益泣不已海悲其<lb/>
意不能終辭遂因其語而次第之按王將軍家世河西<lb/>
元初領軍鎮廬州因以為家墳墓三世皆在廬州先夫<lb/>
人夏氏封合肥縣君夏氏由宋太保貴以來為州顯姓<lb/>
夫人合肥人年若干來嬪將軍不三年而寡夫人無出<lb/>
所生二女子夫人卒五十有幾海惟婦人之徳不外知<lb/>
觀某之好善篤學居官嶷嶷正直不阿而仁愛慈惠不<lb/>
知其教之有自也古今母教者多如王陵范滂陸績陶<lb/>
<pb n="KR4d0552_WYG_005-15b"/>
侃皆由賢母以就徳業流聞于後世若孫夫人可不謂<lb/>
賢哉銘曰<lb/>
坤道至靜順裕而純懿哉夫人其徳淑温來嬪未幾乃<lb/>
隕厥天介介獨立躬勤志堅教子能政休問載宣不侍<lb/>
于養胡嗇于年勒珉幽墟來者其傳<lb/>
　　　友石山人墓誌銘<lb/>
歳著雍敦牂二月乙丑友石山人王君用文卒予走徃<lb/>
哭焉其孤曰父有遺言令我自進啟緘得書及詩皆殷<lb/>
<pb n="KR4d0552_WYG_005-16a"/>
勤與予訣與悼其後事其詞有甚可哀者曰吾幼失父<lb/>
母值亂奔走四方來閩將二十年淮土為墟吾家老幼<lb/>
僮僕殆百口無一人存者先壟遂為無主吾目不能瞑<lb/>
諸子皆幼何以得還將來失學不能為人吾葬不必擇<lb/>
地苟夫子不忘平生其幸為我志焉予既弔拊其孤乃<lb/>
徴其家牒按王氏先世齊人陷沒于李元昊元初取天<lb/>
下賜姓唐古氏曽祖某從下江淮有功授武徳將軍領<lb/>
兵千户鎮廬州家焉祖某父某迨君襲爵三世君諱翰<lb/>
<pb n="KR4d0552_WYG_005-16b"/>
仕名諾摩罕年十六領所部有能名省憲共言其材于<lb/>
上請畀民職除廬州路治中政譽日起平章揚珠布哈<lb/>
鎮閩辟為從事改福州路治中三魁賊起地險難猝用<lb/>
兵制君自造其壘諭降之升同知又升理問官綜理永<lb/>
福羅源二縣泉州土帥桞莽跋扈越境以聨衆莆屬邑<lb/>
皆受團結既而遂向永福民懼洶洶君使人謂曰彼此<lb/>
王民各有定屬慎勿犯我一寸吾有以待汝矣莽遽退<lb/>
不改前地為好辭以應擢朝列大夫江西福建行省郎<lb/>
<pb n="KR4d0552_WYG_005-17a"/>
中平章陳公留居幕府每有所匡益然敬而憚之南方<lb/>
屢擾以君威望素著表授潮州路總管兼督循梅惠州<lb/>
君請勿拘文法至則大布恩信已逋責緩徭賦簡刑罰<lb/>
事有害政者以便宜罷之興學校禮儒生使民知好惡<lb/>
革其舊習奸兇宿孽不能煽亂服順若良民遭世變更<lb/>
浮海抵交占不果屏居永福山中為黄冠服十年號友<lb/>
石山人一妄男子上書薦之君聞命下嘆曰女豈可更<lb/>
適人哉即治木病不肯服藥逮有司迫就道遂自引决<lb/>
<pb n="KR4d0552_WYG_005-17b"/>
年四十有六君性强介精敏有胆畧常慕古志士立名<lb/>
于世持身斬斬刻苦節儉衣服飲食處人不堪居官亷<lb/>
潔貨賂不入吏畏若雷霆其行事一以愛民為主平居<lb/>
閱書史喜為詩敏常先于人君配夏氏前卒于淮再娶<lb/>
劉氏子三人偁甫九歳修甫六歳偉三歳嗚呼世之仕<lb/>
者或不能潔己愛人或下材不任舉職徒能邂逅一死<lb/>
君子猶必取之況君所樹立若此者哉惟寡妻弱子僑<lb/>
寓數千里之外望鄉井墳墓而不可及行道有戚之者<lb/>
<pb n="KR4d0552_WYG_005-18a"/>
矣買地于永福縣永唐里林坑山下卜葬用十有二月<lb/>
甲寅銘曰<lb/>
松栢受命天也特太阿淬鋒孰與槅中道而廢世既易<lb/>
知死可畏子乃擇自獻自靖作臣式有其訊之視此刻<lb/>
　　　元故翰林直學士林公墓誌銘<lb/>
公諱泉生字清原其先濟南人永嘉之亂有曰披者避<lb/>
地來居于莆是時莆屬清原至唐有曰攅為福唐尉曰<lb/>
藴為西川節度推官孝烈載唐史同時一門宗族九人<lb/>
<pb n="KR4d0552_WYG_005-18b"/>
皆尉刺史世號九侯林家由莆分居福清者益顯居永<lb/>
福林嶼者不顯迨公乃顯公之考諱士霆興化録事判<lb/>
官以公贈中順大夫浙東道宣慰副使上騎都尉西河<lb/>
郡開國伯祖君澤以考贈温州路平陽州判官曽祖炎<lb/>
發國初収附前宋遺民有不安者罪當死録判公在中<lb/>
涓得民籍焚之脫數百人人祠以祀後生公公自幼精<lb/>
敏嗜學强記絶倫年三十二登進士第授同知福清州<lb/>
事有巨盜横海上十八年為州者懼生事不敢詰公以<lb/>
<pb n="KR4d0552_WYG_005-19a"/>
計悉擒殄之聲譽日起為泉州經歴吏憚如嚴府主吏<lb/>
部大選天下守令以為温州永嘉縣尹監郡占無名田<lb/>
在永嘉界中公奪以畀民為漳府推官峒獠相戒戢勿<lb/>
動公既素信于人及知福清行不將家始蒞事謁城隍<lb/>
祠為章與神誓三年政加于舊去之日民立石頌之紅<lb/>
巾起帥府俾公檄守南境賊不得逞遂舍去由北道攻<lb/>
城除翰林待制改福建省理問官紅巾復據公請團民<lb/>
自守鄉里薅剪兇惡賊勢遂衰亷使郭興祖芘鹽徒自<lb/>
<pb n="KR4d0552_WYG_005-19b"/>
衛慮公討乃先謀害公公退而其徒作亂殘一州六縣<lb/>
朝廷復起公郎中拊寇盜不下者下之遷漳州路總管<lb/>
復召入為翰林直學士知制誥同修國史公已得末疾<lb/>
卧家至正二十一年冬十月丙申以疾終年六十有三<lb/>
有司列公治行于朝諡文敏越十有九年其孤子瑚等<lb/>
始克葬公于永福山之原來請銘曰先公歿時子瑚兄<lb/>
弟圖葬事將走京師乞銘于中書潞國張公今既不及<lb/>
敢于吾子焉請海辭曰我無位與名且既述公行矣又<lb/>
<pb n="KR4d0552_WYG_005-20a"/>
銘焉不瀆乎則又請曰先公朋友存者無幾何人惟子<lb/>
吾先公所重且子言不誣宜信于後苟使他人銘懼非<lb/>
先公志也海不敢辭公狀貌魁傑重而有威憙功名凡<lb/>
居官所在擊奸屏盜省法<hi>闕</hi>　輕徭緩征補弊舉廢求<lb/>
民所宜為文設施馳騁離合變化拓而廓之揉而順之<lb/>
涵而蓄之閎深雅重優游奐衍而歸于理致方强壯時<lb/>
故人朋友居要地不少咸以公不能毁方為圓故不能<lb/>
薦引迨朝廷歸論而公老矣故文詞名海内而治蹟不<lb/>
<pb n="KR4d0552_WYG_005-20b"/>
過其所厯公邃于春秋為四方學者所宗其著述有春<lb/>
秋論斷從子子琦克傳其業而卒雜著詩文凡若干卷<lb/>
公配李氏封西河郡君長子子環孝愛祥順皆先公卒<lb/>
次子玖子瑚子瑢孫纔一人曰鉉孫女三人適名族其<lb/>
葬以西河君祔銘曰<lb/>
有休其聲有耀其光公之自著偉已徒識其藏陵谷有<lb/>
變人無害傷<lb/>
　　　故前將樂縣典史林君墓誌銘<lb/>
<pb n="KR4d0552_WYG_005-21a"/>
前將樂縣典史林仲嘉歿貧不能即返其土值寇焚掠<lb/>
民舍柩燬焉其孤文玉斂其遺骸瘞郭南原越明年乃<lb/>
克還葬所知呉子公表其墓曰君諱士志好學恂恂初<lb/>
舉孝亷為憲府書佐繼吏福清别駕林清原厚愛之每<lb/>
嘆曰仲嘉書生顧失身為此升泉郡行部使者左答納<lb/>
失里號明察其從吏以過黜俾代行文書為漳浦照畧<lb/>
賊猝至戒勿犯林照畧家歴轉運史版授將樂典史考<lb/>
滿將謁選京師值世革年七十病不服藥三日而卒歳<lb/>
<pb n="KR4d0552_WYG_005-21b"/>
庚戌三月十四日也葬則癸丑九月十五日也墓在候<lb/>
官之梅亭君世居閩縣守約不仕君再娶皆王氏先卒<lb/>
文玉業儒以行為後進模楷婦劉一女適士女孫曰和<lb/>
曰秭和婦呉嗚呼君以好學之資而托身中涓雖行已<lb/>
可尚然施為未達用不適其材材不比于時惜也銘曰<lb/>
文無害孰謂吏不大其躬式利其後嗣<lb/>
　<lb/>
　聞過齋集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞過齋集卷二</head>
    <p>
<pb n="KR4d0552_WYG_002-1a"/>
欽定四庫全書<lb/>
　聞過齋集卷二　　　　　　元　吳海　撰<lb/>
　　敘<lb/>
　　　送徐宗度敘<lb/>
予始聞建安徐君宗度之名而未識也其為校官來三<lb/>
山予居村落不及交其後再至乃得相見丰神瑩然議<lb/>
論通達經史諸子百家之言靡不貫穿其為文由先秦<lb/>
以下迨近作者莫不淹涵浸漬在其胸中隨所擇焉而<lb/>
<pb n="KR4d0552_WYG_002-1b"/>
發間出其所纂書皇王大訓曰古今帝王之道與其為<lb/>
治之具盡在是矣經世鳴道集曰聖賢之道載之言觀<lb/>
其言足知其所用心愚平日讀書遇有所契輒萃而錄<lb/>
之顧以真西山大學衍義為未純也以昔人所編文粹<lb/>
文類之屬為未精也故二十有餘年用力於斯業而未<lb/>
成也將以貽後之人焉噫其功可不謂勤其志可不謂<lb/>
遠且大哉夫古之君子有志於世而不用則有所著述<lb/>
如荀卿王通之倫彼皆抱其藴而與時不合既不可暴<lb/>
<pb n="KR4d0552_WYG_002-2a"/>
然白諸人而未必信顧不得已援筆而書之以授其徒<lb/>
而後世或有取之者至如蕭統之撰文選李臯之集文<lb/>
輿之類則無不得已而特其好焉者耳今君之所纂錄<lb/>
豈亦有不得已而為之耶將無不得已而直好焉者耶<lb/>
避亂來山中居與予甚邇時則聞其所未聞予方賴君<lb/>
為益而君遽然以别需予言予曰人生聚難散易當其<lb/>
聚時之樂不知有别時之戚今别時之戚不知别後何<lb/>
如也君行慎自愛閩與建相接一水泝洄若登天苟沿<lb/>
<pb n="KR4d0552_WYG_002-2b"/>
流而下則五日可至君别後乗興能如王子猷繼剡溪<lb/>
千古風致否<lb/>
　　　送程伯崇還江西敘<lb/>
海齒未壯時目當世竊有陵谷之憂間形諸言聞者鮮<lb/>
不謂之狂人又三十餘年不幸而遂驗夫國之興衰係<lb/>
乎人一時公卿大夫隆虚飾外以苟容為賢附順為忠<lb/>
夸誕為髙敏給為才詭誣為智諛諂為敬雖至儒者亦<lb/>
然使世之人踵踵然慕效之嗟乎元之末造風俗好尚<lb/>
<pb n="KR4d0552_WYG_002-3a"/>
毁譽若是國之亡非偶然也予始以侗直朴固見病於<lb/>
時及瞷時之所為然後乃大駭知舉世之尚偽少適其<lb/>
真於是益自守不願與世俗交往程君伯崇自翰苑出<lb/>
掌文臺邂逅一見竊怪不類乎今世之仕宦者及往來<lb/>
益深議論益宻然後得盡君之平生君性沖澹靜而寡<lb/>
欲不能立崖岸坦然盎然者也然如是亦固為當世棄<lb/>
而能優游京師出入館閣與四方縉紳韋布交遊雖不<lb/>
為所稱亦不為所病豈其中又有異於吾之所言者而<lb/>
<pb n="KR4d0552_WYG_002-3b"/>
吾不及知耶時事既殊向之矜名者所守一切塗地而<lb/>
君流離困厄不失平素然後吾之知君益信予以足疾<lb/>
不能入郭且數歲矣交游絶消息予亦不敢以音問及<lb/>
之遽聞行李將反江西欲俟溪滸握手一别而未可卜<lb/>
懼其逺而勤予思也故敘以贈<lb/>
　　　送吳生敘<lb/>
予故有山水之癖自其為兒時已然侍宦行遊途中遇<lb/>
佳勝處佇立不忍徙年二十常疾病一日忽夢登蜀嶺<lb/>
<pb n="KR4d0552_WYG_002-4a"/>
斜景照耀俯視山川炫然若金碧囘望東南數峯謂是<lb/>
五老既寤汗浹而疾遂以瘳嗟夫人之癖有若是顧夢<lb/>
而可以已疾乎每懐三山五嶽之雄江淮河海之壯不<lb/>
得縱遊其間然歴荒都廢闕靈壇壊址古賢之遺風豪<lb/>
傑英雄之餘迹未嘗不徘徊往來咨嗟慨歎或至使人<lb/>
向隅者今老矣視昏聽瞶顛滿如雪舍杖不可以歩而<lb/>
此志亦衰矣而子方治北裝將省其親有數千里之行<lb/>
來别復觸之而感覺向來之癖未盡去子行乎哉子之<lb/>
<pb n="KR4d0552_WYG_002-4b"/>
行雖有數千里之勞而閲山川風土之廣察古今時物<lb/>
之變以増見聞廣胷次必有動子喜而興子悲者歸而<lb/>
語我豈不逾於聽夢耶子行乎哉為我謝尊公别已乆<lb/>
此心未嘗不繫左右計公之念我亦然曷日歸來山月<lb/>
溪風尚無恙<lb/>
　　　林氏宗譜題辭<lb/>
譜牒之作示不忘也夫人不忘乎祖然後能不忝乎祖<lb/>
不忘宗族然後能親睦乎宗族孝弟之道蓋在是矣孝<lb/>
<pb n="KR4d0552_WYG_002-5a"/>
弟者天下之達道也不忘則孝弟興矣侯官水西林氏<lb/>
五代時周奉節令文尉肇居於此實為始祖奉節以下<lb/>
子孫昌衍文物彬彬然至於今十有六世矣其十三世<lb/>
孫某重修圖誌立儀文詳具明白使先世易以稽而後<lb/>
代有所守可謂不忘者矣抑吾於此可以觀世德焉昔<lb/>
人有言德盛者流光德薄者流卑夫祖宗積行累功能<lb/>
覆被其子孫至十世而不墜者非賢不能也況又十六<lb/>
世乎況又有能表章之乎夫能修其文則能繼其志已<lb/>
<pb n="KR4d0552_WYG_002-5b"/>
能厚於家則能達之政已吾於某蓋有望焉嗚呼勉之<lb/>
　　　覺是先生文集敘<lb/>
古者文以載道非苟為空言亦非篤意於求工也漢氏<lb/>
以來而文始涉乎技矣由司馬相如以濫靡之詞飾夸<lb/>
諛之智舉世慕之相承至於魏晉六代而亂雜瑣碎不<lb/>
勝其弊至唐韓子然後能反乎古逮宋歐蘇而其氣益<lb/>
振蓋雖與世升降亦在乎人之自為耳然非聰明俊拔<lb/>
之士學問博洽識見精敏者雖畢其平生之力有不能<lb/>
<pb n="KR4d0552_WYG_002-6a"/>
至焉則亦可謂難矣國朝自程吳諸公以來凡十餘人<lb/>
相繼擅為文章或號簡古或推富贍或稱温雅或宏肆<lb/>
浩汗或魁壘多竒或敷腴清潤或恬淡淵永莫不各得<lb/>
其趣自成一家若公之文宏徤雅肆其敘事明潔類太<lb/>
史公其運意精深類柳子厚其遣辭不滯類蘇子瞻其<lb/>
視國朝諸公固不多讓或與並駕而爭進也昔公嘗與<lb/>
予論古今人文章上下予試問曰公乃自比何人公笑<lb/>
曰能為東坡乎是雖一時戯笑之言亦其内有所信而<lb/>
<pb n="KR4d0552_WYG_002-6b"/>
人不知者晚嵗養疾山中屢言曩驅馳州縣時有所應<lb/>
酬多不出本意欲删去舊藁而索不可得公前後所作<lb/>
文輒錄以貽予蓄之殆二百首遭亂失去今公家所存<lb/>
僅若干首間以公意删其一二詩凡三百餘篇皆豪宕<lb/>
遒逸其四言益渾厚近古公才氣英邁不易出人下其<lb/>
見諸政事已然而其文亦然然喜與人議論聞善則服<lb/>
則人不及也公名泉生字清源覺是其自號云<lb/>
　　　新安吳氏家譜敘<lb/>
<pb n="KR4d0552_WYG_002-7a"/>
嗚呼吾觀新安吳氏之譜而得其二善焉其足法矣乎<lb/>
吳氏自居新安以來十有二世有曰天麟者以甥出繼<lb/>
於舅又五世矣在鄭則知其為吳也在吳則見其非鄭<lb/>
也蓋自天麟之出而吳諸不絶書既著其繼鄭之由又<lb/>
紀其子孫之名以系世次至於今未嘗廢故權也得有<lb/>
以考而復之夫為是譜者不既仁矣乎仁者不遺其親<lb/>
亦不間人之親權之復其故也其亦仁者之心乎吾於<lb/>
是得二善焉夫異姓之不可以相承猶馬之不可以繼<lb/>
<pb n="KR4d0552_WYG_002-7b"/>
牛桃之不可以續李也祖宗之於子孫一血氣之所傳<lb/>
也彼以壻與甥外孫為繼者亦曰吾血氣之所傳是大<lb/>
惑也夫坤道善成而不為主非天施則地不生故婦人<lb/>
之族不可以承夫也奈之何舉世安之而不為非也不<lb/>
亦祖非其祖族非其族乎夫祖非其祖而自棄其祖族<lb/>
非其族而自離其族此人心之所不安也奈之何舉世<lb/>
安之而不為非也吾於是有取焉者蓋取得夫子存羊<lb/>
之意亦孝弟之不容已也嗚呼是可以為世法矣是可<lb/>
<pb n="KR4d0552_WYG_002-8a"/>
以為世法矣<lb/>
　　　楊徽字敘<lb/>
楊文質先生與予交乆而敬深他日見其嗣子徽曰吾<lb/>
兒魯鈍不能讀書嗣吾業又不能操耒耜服田畝奈何<lb/>
厄於貧其終將以技食營錐刀之利以餬口乎然既娶<lb/>
且抱子矣鄰里鄉黨不欲名斥思有以賁其稱者幸因<lb/>
吾子謀之予視徽朴以素慤以愿喜焉夫徽者美也朴<lb/>
而不離其真素而不事於飾慤則自守也專愿則於人<lb/>
<pb n="KR4d0552_WYG_002-8b"/>
無競其質可謂美矣質美而後可以入道夫子所謂繪<lb/>
事後素者也徽也由是日修其孝弟忠信焉夫孝者事<lb/>
親之美弟者事長之美忠者處已之美信者待人之美<lb/>
此内美也金玉之富軒冕之榮第宅之華服食之鮮則<lb/>
外美也内美則願爾有之彼外美者得與不得固在天<lb/>
而不在人君子不以為美也請字曰仲美古者士之子<lb/>
常為士為士不足則為農農又不能則從事於末其勢<lb/>
然也其等雖不同也而其行則無不同也仲美勉之他<lb/>
<pb n="KR4d0552_WYG_002-9a"/>
日使人稱曰慶元君子之裔雖貧且賤則固賢於人矣<lb/>
此予之所望亦而父而祖之所望也仲美勉之文質謝<lb/>
曰子之言實出我心請書而授之簡於是乎書<lb/>
　　　吳氏家譜敘<lb/>
姓氏以别族類而已皆出於古聖賢之裔卿大夫之家<lb/>
晉宋以來遂分差次非法之正也閩自漢武帝時盡徙<lb/>
其民江淮而墟其地後入居者多四方之人亦不一姓<lb/>
矣水西髙隑吳氏不詳所本始由行商至此喜其地遂<lb/>
<pb n="KR4d0552_WYG_002-9b"/>
居焉閱其圖由昶而下凡十四世田園自業資用饒裕<lb/>
至東乃從予學東外家與予同里閈異時予避亂嘗客<lb/>
於東東以同姓故稱予伯父予亦姪視之他日求一辭<lb/>
題系端予曰我先祖后稷以農立國周公亦明農後世<lb/>
豪傑之土不見於時皆勤身畎畝之中古者農之秀為<lb/>
士士不足則為農農與士常相出入也吾以衰病無庸<lb/>
志願耕田而筋力不逮嘗以子孫落學不能事農為恨<lb/>
吾見子數世皆顓謹樸實藹然淳古之風非立本者不<lb/>
<pb n="KR4d0552_WYG_002-10a"/>
浮乎勤勞既乆將有所發子其勉之子以同姓待我厚<lb/>
則待同宗當厚於我待其至親當益厚於同宗凡自是<lb/>
推之而已詩云無念爾祖聿修厥德如是則可以承先<lb/>
世之澤如是則可以衍方來之福東也勉之後世子孫<lb/>
亦莫不勉之<lb/>
　　　潘氏族譜敘<lb/>
氏所以辨族也族所以廣親也系所以原逺也自宗法<lb/>
不行而先王之禮廢民忽忘其本有能念先祖而厚宗<lb/>
<pb n="KR4d0552_WYG_002-10b"/>
族者蓋鮮蓋族衆則易疏代逺則易忘此常人之情不<lb/>
能自其本推之將見愈疏而愈忘也譜牒之作衰世之<lb/>
意也嗟夫自一人之身分而至於千百人之身由一人<lb/>
之世傳而至於千百年之世自千百人視之誠已疏自<lb/>
一人視之則不疏由千百年舉之誠已逺由一人舉之<lb/>
則非逺且吾之所以望吾子孫者孰不欲其廣而不疏<lb/>
乎孰不欲其乆而不忘乎何等而上之之不及其等而<lb/>
下之也何待其祖宗之不及待其子孫也何其不能反<lb/>
<pb n="KR4d0552_WYG_002-11a"/>
而思之也譜之設蓋欲其賢者因心而篤之不肖者反<lb/>
求而得之有以企而及之也懐安𤓰山潘得寜氏出其<lb/>
家譜求題一言予觀其譜自文振公以來十五世矣文<lb/>
振以上不著所從來文振兄弟四人於倫為次一昆二<lb/>
季譜皆不及獨記其所居地為詳有足考者兹亦可謂<lb/>
闕矣若其先世宦顯有階至金紫光祿大夫者女適人<lb/>
有為宰相夫人者其賢有學于朱氏為世名儒者抑可<lb/>
謂盛矣傳世既乆不能無顯晦絶續今之存者由得寜<lb/>
<pb n="KR4d0552_WYG_002-11b"/>
觀之則皆疎且逺矣得寜讀祖父之書教授於鄉凡吾<lb/>
前所云者皆將責之子也由子之身修之以親其族人<lb/>
以倡其後人因以率其鄉人夫顧不偉歟嗚呼勉之<lb/>
　　　送鄭訓導之古田敘<lb/>
百里之邑有學官置文學一人掌凡學之政令招邑之<lb/>
秀民子弟入學選經明行修之士延請為之師師治諸<lb/>
生講誦課業傳授而程督之其位雖卑而其任則重教<lb/>
之尼行人材之成否率由是耳古田故為壯縣提封之<lb/>
<pb n="KR4d0552_WYG_002-12a"/>
廣居民之衆邑里之華文物之盛蓋彬彬焉他邑鮮及<lb/>
也邇年凋弊甚矣聞皆不如昔吾黨鄭生以選為邑學<lb/>
師將行來别辭曰某也於學每見其不足也今其可以<lb/>
教人乎予曰子之言善矣即子之言可以為教矣夫學<lb/>
至於聖人猶不自足也況衆人乎夫道無鉅細精粗無<lb/>
乎不在而實髙且逺也惟升髙者必自下陟逺者必自<lb/>
邇也此為學之序也夫學能知不足則必力力則無有<lb/>
間斷而進進不已進進而不已焉則無髙逺之不至也<lb/>
<pb n="KR4d0552_WYG_002-12b"/>
彼躐等驟進好髙欲速者望道必不見為學必無成也<lb/>
子行乎哉以子不能足之心施於人使人人得子不能<lb/>
足之心以為學使其志立誼明躬修學得則措之於用<lb/>
無所不可苟務外而不務内事人而不事已者少有得<lb/>
焉則矜夸侈大傲然自肆其去道益逺矣抑非君子之<lb/>
用心也因子之言導邑之諸生彼幸毋謂我耄而言迂<lb/>
　　　魏氏支𣲖圖敘<lb/>
圖譜之設所以辨氏族定世次也古人甚重焉自離亂<lb/>
<pb n="KR4d0552_WYG_002-13a"/>
薦更故家大族能保而存之蓋鮮夫圖以著名必簡而<lb/>
易見譜以記實則備而致詳此圖譜之所以異也然古<lb/>
人多稱譜而不及圖近世多為圖而不及譜故其圖之<lb/>
所載雜亂繁碎遽覽之而不能識浮屠正念奉其族支<lb/>
𣲖圖為謁按其先姓魏氏由玉融來長樂為陳氏嗣子<lb/>
孫有知禮者乃復姓魏氏居桃坑十有二世所記歴官<lb/>
娶婦女適某人生年若干卒葬某所皆譜所宜具而非<lb/>
圖之法也既為正之而為之言曰天下之物必有本子<lb/>
<pb n="KR4d0552_WYG_002-13b"/>
孫本於祖宗猶木本水源也世代既遠而宗族益衆夫<lb/>
衆則易疏遠則易忘亦常人之情也故蘇老泉著族譜<lb/>
引曰自一人之身分而至於塗人者勢也勢吾無如之<lb/>
何也而歐陽子曰人而不知祖宗是禽獸也吾嘗重是<lb/>
而病蘇言也夫世乆而疏逺雖勢惟情愛之不可忘乃<lb/>
理也如使數世之後服絶已乆屬疎已甚其相視遽可<lb/>
若途人乎詩云雖有他人不如我同姓此情性之正也<lb/>
夫圖之設正所以使人不忘祖宗也今魏氏居桃坑十<lb/>
<pb n="KR4d0552_WYG_002-14a"/>
二世苟無是圖以徴之則行於道有不相識者矣況乎<lb/>
人之子孫不能以皆賢賢者固篤於親親而不賢者或<lb/>
昧焉使觀是圖而知木本水源之義知今日行道若將<lb/>
不相識者自祖宗視之固無親疎亦將勉於親睦矣是<lb/>
圖豈小助耶若正念既已出家毁形以從異教而猶惓<lb/>
惓然念其親因林琦來請益見天理之不可泯孝弟之<lb/>
在人心者無時而已也況其宗族兄弟在家者乎正念<lb/>
又致其昆之言曰吾未嘗獲見夫子吾將謀介焉其詞<lb/>
<pb n="KR4d0552_WYG_002-14b"/>
為有禮故遂為之敘<lb/>
　　　卓氏家譜敘<lb/>
閩自黄巢之亂邑里邱墟田萊荆杞其居民往往從他<lb/>
方來爰宅於此始為鄉井皆以豪右所居稱名如黄岡<lb/>
三十六宅之類卓氏之來亦當先後此時相傳由㑹入<lb/>
四明由四明來三山其來三山始居長溪又由長溪分<lb/>
派於閩縣之清亷里與懐安楊﨑之上今所謂卓宅是<lb/>
也清廉楊﨑實相兄弟同出長溪迨今四百年始祖諱<lb/>
<pb n="KR4d0552_WYG_002-15a"/>
邁其間世次名字不可得詳累經兵火譜牒失之今之<lb/>
所錄姑自耳目所及以傳信也求予序其端予惟譜牒<lb/>
之作古人甚重焉蓋使人不忘祖宗也使人不棄宗族<lb/>
也祖宗本也宗族枝也枝者本之所生千萬而實一也<lb/>
故宗族雖衆别居雖逺服屬已絶音問不通相視漠然<lb/>
如塗人一旦邂逅出其譜而合焉雖先後百嵗其昭穆<lb/>
次第粲然可考恩疎者復親勢逺者復近豈非以譜牒<lb/>
之故乎此古人所甚重也若卓氏之先垂四百載亦可<lb/>
<pb n="KR4d0552_WYG_002-15b"/>
謂逺也矣苟非祖宗積累之厚安能長乆若是耶祖宗<lb/>
之所積累非謂廣田宅豐貨財也謂孝弟忠信節儉仁<lb/>
愛修於身而行於家其餘以及後世也為子孫者當思<lb/>
祖宗所以裕後之道勉而行之使世澤不衰而祖宗之<lb/>
傳益以逺大彼三十六宅之後今其蕃衍昌熾不墜不<lb/>
絶者尚幾姓耶嗚呼是可以有鑑哉<lb/>
　　　魏氏世譜敘<lb/>
宋歐陽公著族譜用漢年表法蘇老泉取禮大小宗為<lb/>
<pb n="KR4d0552_WYG_002-16a"/>
次二譜之法非不善然非讀書知古者驟而觀之亦難<lb/>
遽識不若他例之明白而易曉也魏氏先浮光人入閩<lb/>
首居福清後繼長樂陳氏是譜稱始祖者非始祖也由<lb/>
福清徙長樂之始祖也故稱始祖焉譜始於是者近而<lb/>
能詳也不錄福清者逺不能詳也地阻屬絶譜不相通<lb/>
欲系之而無由也必述之者不敢忘所自也吾之所以<lb/>
樂為之言者嘉其後陳而能復也噫彼陳氏棄其宗而<lb/>
立他姓魏氏亦棄其宗而後他姓皆失之大者既又能<lb/>
<pb n="KR4d0552_WYG_002-16b"/>
復焉則魏不遺其先而陳自滅其後矣今世之姓氏溷<lb/>
淆往往類此蓋十而五六使閲是譜而有感焉既迷而<lb/>
能復已失而能改豈非錫類之大乎嗚呼閲是譜者可<lb/>
以有戒矣可以有勸矣<lb/>
　　　林和字敘<lb/>
禮樂人之大端也人非禮則不立非樂則不成禮非玉<lb/>
帛樂非鐘鼓之謂謂敬也和也理之不可易情之不可<lb/>
變者也禮樂相資禮雖不可無樂而樂必由於禮蓋禮<lb/>
<pb n="KR4d0552_WYG_002-17a"/>
先而樂後也林氏子和既冠其父為之請字於予予曰<lb/>
是子嘗習禮也乎曰未也然則吾將字之曰敦禮夫禮<lb/>
者履也君子之所履也忠信其本義其實也禮不本於<lb/>
忠信謂之虚禮揆諸義而不恊謂之忒禮禮也者莊敬<lb/>
嚴畏勤儉恭遜而不與人爭也先王以承天道殽地法<lb/>
管人情蓋得之則生失之則死有禮則安無禮則危君<lb/>
子不可斯須去身也斯須不莊不敬不嚴不畏不勤儉<lb/>
恭遜焉則慢易之心生肌膚不固筋骸無束不至於渙<lb/>
<pb n="KR4d0552_WYG_002-17b"/>
散墜壊而不止禮之不可不重也如此禮之不可不慎<lb/>
也如此昔有子言知和而和不以禮節之亦不可行孔<lb/>
氏過庭之訓尤切然則禮之用雖在於和而和之本實<lb/>
由於禮人不欲學君子則已苟欲學焉舍禮奚以哉噫<lb/>
世學不明禮樂道喪人不為容容苟苟則為朋比阿私<lb/>
顧不患其不能和患其不由禮也不惟禮而惟和吾懼<lb/>
其流而不知其極也其不為鄉之原人則為世之鄙人<lb/>
也者幾希子敦禮哉子敦禮哉<lb/>
<pb n="KR4d0552_WYG_002-18a"/>
　　　孫戣字敘<lb/>
孫戣字景嚴其名與字始皆大父命之其父為之請於<lb/>
予曰願有以發其義俾戣也勉思自力庶幾克承大父<lb/>
之志豈惟戣也受賜將某亦有賴焉予辭不獲乃言曰<lb/>
夫戣兵器也古人内以自克而外以威不順者也其嚴<lb/>
乎夫惟剛明正直果斷裁制用無不利而物不能犯所<lb/>
以為嚴也若君子得之以修巳則貞固而亷潔以刑家<lb/>
則整齊而如一以事上則忠信不阿以待人則威而不<lb/>
<pb n="KR4d0552_WYG_002-18b"/>
怒書曰惟干戈省厥躬必先正其本也昔孔聖之孫有<lb/>
曰戣君嚴者守節清苦議論正直為唐名臣韓愈退之<lb/>
嘗論其德古人尚慕前輩或取以自名若司馬犬子慕<lb/>
藺相如遂名相如意者大夫希孔君之賢將使戣也畫<lb/>
一以孔君為師乎孔君之事載在方册昭然可考景嚴<lb/>
動必稽之他日不悖於孔君則為無負於爾祖矣詩云<lb/>
髙山仰止景行行止景嚴勉之<lb/>
　　　薛懐安文集序<lb/>
<pb n="KR4d0552_WYG_002-19a"/>
古人文不苟作必根於理詩不苟作必止乎禮義苟或<lb/>
不然不如無作也懐安薛大夫予不及識聞其去時邑<lb/>
中送者千餘人攀戀號泣不忍别既去有父老數人持<lb/>
詩文一帙以來示予曰此吾薛大夫所作吾謹錄之吾<lb/>
子不可無贊一辭予老眊且多病聚足不出山將二十<lb/>
年於世事一不省乃問父老薛大夫為人曰大夫惠人<lb/>
也其愛民若魯恭其處已若田仲其施教若文翁其為<lb/>
政一以德化而不恃刑罰吾民賴之若父母然其去而<lb/>
<pb n="KR4d0552_WYG_002-19b"/>
不能留也吾民安得不慼哉異時為政者不知盡職於<lb/>
已盡心於民惟務其家之肥而視民若土苴故民之視<lb/>
之也其至猶盜賊之臨其去若病疾之脱今薛大夫父<lb/>
母也吾得忘之哉言且泣予曰信哉薛大夫之賢也不<lb/>
然何其民之愛之之至是也視朱邑之於桐鄉庶其近<lb/>
之矣因閲其所作其文信本於理其詩不徒發其情庶<lb/>
幾逮古之作者而不為苟因大夫之言而見其心因民<lb/>
之思而徴其德薛之賢不誣矣予所為序者欲使後人<lb/>
<pb n="KR4d0552_WYG_002-20a"/>
誦大夫之文必知大夫之德也大夫名武字子威號雲<lb/>
壑廣陵人世儒者云<lb/>
　　　送寜化訓導序<lb/>
八閩惟汀僻逺其大民質素少文其細民勇而固吏善<lb/>
撫之則易以治不善撫之則易以亂非其俗獨異也教<lb/>
之施有弗至矣夫民知禮則不犯上知義則可服使生<lb/>
厚則自愛往時為政者不知出是惟以禁令法律為主<lb/>
民重不堪遂至無所逃罪非其民之罪也聖人有言不<lb/>
<pb n="KR4d0552_WYG_002-20b"/>
教而殺謂之虐夫教治之本也學校風化之原也教之<lb/>
道德以淑其心教之生産以立其業教之禮義以正其<lb/>
俗教非徒文詞之謂也文詞之為教猶禁令法律之為<lb/>
政也抑末矣夫民知教則良心生教立則善人衆大家<lb/>
既服小民視之而化風俗無不美矣生以温柔敦厚之<lb/>
學而贊邑教人將信之教之行有日矣於為政豈小助<lb/>
耶生勉之<lb/>
　　　思鳳臺詩幷序<lb/>
<pb n="KR4d0552_WYG_002-21a"/>
至正間尚書玩齋貢公來閩寓城西香嚴寺荒茀中得<lb/>
凸地為臺構亭其上以時燕息與其徒講學題曰鳴鳯<lb/>
且自為文記之亦一時盛事也時異事殊屋毁臺圮斷<lb/>
碑卧草中門人鄭桓舁歸𤓰山鄉學後有小邱植梧竹<lb/>
焉懐其師而不能忘也名曰思鳯既為記請予繼之予<lb/>
能恝然無情乎歌以冩懐併著桓之思云<lb/>
臺有梧其隂孔敷鳯不來兮奈何臺乎臺乎空有梧臺<lb/>
有竹脩其如玉鳯不見兮奈何臺乎臺乎空有竹昔之<lb/>
<pb n="KR4d0552_WYG_002-21b"/>
巢兮阿閣亦既下兮虞庭有止其集有雝其鳴去世德<lb/>
而不返使我心兮怦怦登斯臺兮騁望邈秋霄之㝠㝠<lb/>
我思悠悠日月其征睠焉斯臺憂心如憕<lb/>
　　　薛氏家譜序<lb/>
譜牒之作以親親也人之親莫重乎父子兄弟自吾身<lb/>
而上推而至於逺祖而莫非父也自吾身而下推而究<lb/>
於百世而莫非子也旁而推之自吾之兄弟吾祖吾父<lb/>
之兄弟至凡族人皆世世兄弟之次雖屬有逺近禮有<lb/>
<pb n="KR4d0552_WYG_002-22a"/>
隆殺而義無獨殊者由人之生一本故也世教不立人<lb/>
道大隳愚者昧於其理懦者安於所習不孝不仁者蔑<lb/>
祖宗棄親戚至有無子不立宗人而以他姓為繼自絶<lb/>
其後而不悟不悔使鬼神不得歆其禋祀亦由譜牒不<lb/>
明故也薛本春秋諸侯之國後世因以為氏在唐時居<lb/>
江東者為望族今薛氏世家揚之泰興其派出河東舊<lb/>
有譜而失之其可徴特自髙祖以下故今以為譜首其<lb/>
間他姓為後者皆削而不錄或曰彼雖異姓而繼我既<lb/>
<pb n="KR4d0552_WYG_002-22b"/>
乆難遽去之毋亦别錄以附於後可乎曰不可夫他姓<lb/>
之人自棄其祖而來附吾之祖自撒其姓而來冒吾之<lb/>
姓亦可謂不孝不仁者矣譜正欲其辨也而又混之是<lb/>
何不忍於他姓之非親而能忍於吾姓之至親乎彼他<lb/>
人而吾謂之父子兄弟於心果安於理果可推乎今吾<lb/>
棄而不錄使彼亦得反於其族豈不二者俱當耶噫附<lb/>
枝大者其本悴異姓蕃者其宗危觀於薛氏之圖抑可<lb/>
懼已吾子慎之嚴譜牒之法著人倫之義去異姓而革<lb/>
<pb n="KR4d0552_WYG_002-23a"/>
其混淆明本親以篤其恩愛則木本水源發茂流逺宜<lb/>
自今日正譜始薛大夫儒者故以是告之使施之於政<lb/>
亦可以正俗已<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0552_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聞過齋集卷二<lb/>
</p>
<p>
</p>
  </div>
</body>
</text>
</TEI>
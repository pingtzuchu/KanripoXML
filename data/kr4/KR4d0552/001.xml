<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞過齋集卷一</head>
    <p>
<pb n="KR4d0552_WYG_001-1a"/>
欽定四庫全書<lb/>
　聞過齋集卷一　　　　　　元　吳海　撰<lb/>
　　叙<lb/>
　　　吳氏世譜序<lb/>
按吳本姬姓泰伯之後以國氏後子孫散居天下其在<lb/>
閩有繇光州來者唐光啓中有曰英從王氏入閩相傳<lb/>
始祖也海昔為兒童聞先君言㓜時見吾父嘗閱巨帙<lb/>
問曰此族譜也自先世宗族及後代子孫悉錄於是吾<lb/>
<pb n="KR4d0552_WYG_001-1b"/>
父不幸没於易代之際母倉猝棄産擕㓜入古靈山中<lb/>
依外家以居譜牒遺失吾年方九歲及冠乃歸又言吾<lb/>
支故不蕃吾曽祖舉進士初授寜國府知錄而卒曽祖<lb/>
生祖及叔祖而叔祖無子先祖生吾父兄弟四人長及<lb/>
季又無嗣次僅得一子而吾父乃生我及叔寜知後世<lb/>
何如也又言吾先世家郡城東後徙居下渡侯官吳帝<lb/>
俞自横棣來繼石鼈之宗至則謁先君講兄弟之禮曰<lb/>
兄派河口河口派出侯官吾偪族也帝俞生與先君同<lb/>
<pb n="KR4d0552_WYG_001-2a"/>
年而月日差後侯官兵不及耉老猶存其言必當有受<lb/>
先君又言吾前後詢吾譜殆三十餘年而竟莫能得其<lb/>
諸族分已乆而吾所記特近宜其不能合也苟終吾身<lb/>
而不得其作於汝乎先君即世海追承先志嗣而錄之<lb/>
恐於是弗作則來者益無所考昔穀梁子有言信以傳<lb/>
信疑以傳疑吾亦由是而已吾父吾所見之世也寜國<lb/>
以下吾所聞於吾父也此傳信也其他則傳疑也吾不<lb/>
敢以疑為信故是譜斷自寜國以下抑吾於此重有感<lb/>
<pb n="KR4d0552_WYG_001-2b"/>
焉古者宗法行於天下宗族有所統一人心有所聨屬<lb/>
故孝弟隆而習俗美先王之治易易然是法既廢人各<lb/>
以意自私其親恩不廣而義不終至有視周親若塗人<lb/>
者然則今日所頼惟簡牒之存使知木本水原之義是<lb/>
譜所以作也嗟夫夫人孰不念祖宗哉亦孰不願其子<lb/>
若孫世世親睦哉而祖宗之望有不若予乎苟推予之<lb/>
心以及祖宗則逺者猶近疏者猶親服斬而情不斬屬<lb/>
盡而愛無窮夫恩固賴於相成而道實原於自致子焉<lb/>
<pb n="KR4d0552_WYG_001-3a"/>
自致其孝無怨乎父之不慈父焉自致其慈無疾乎子<lb/>
之不孝兄焉自致其友無責乎弟之不恭弟焉自致其<lb/>
恭無恤乎兄之不友致於已而不望於人則其道易成<lb/>
也是則海命譜之意非亶為紀名系設也嗚呼子孫念<lb/>
敬之哉嗚呼子孫念敬之哉<lb/>
　一譜首為圖具世次而派别之以名系世蓋畧以考<lb/>
　　派别則不紊無後者直疏其下曰絶<hi>謂無子而不置後者</hi>有<lb/>
　　官者疏曰某官<hi>從後授</hi>遷居者曰遷某所<lb/>
<pb n="KR4d0552_WYG_001-3b"/>
　一首既為圖以繫世次次為譜亦以派别乃詳記名<lb/>
　　字行次娶某氏歴官某生子幾人某甲子生年若<lb/>
　　干卒葬某處某人為誌若遷居者備述其由<lb/>
　一譜後述先世家訓文字畧者及墓誌若先世著述<lb/>
　　文字多者别為集不錄於此<hi>先世家訓及述子孫保藏之以傳後人</hi>
　一子孫名次從水木火土金行為一世五行相生循<lb/>
　　環無窮<lb/>
　一子孫行次五行從名次五行男陽女隂世次易考<lb/>
<pb n="KR4d0552_WYG_001-4a"/>
　　<hi>如名從水則行次男壬一女癸一名從木則行次男甲一女乙一之類</hi>每世從一起<lb/>
　　數則不相紊<lb/>
　一後世子孫有棄父母出家為僧為道者不錄<hi>謂不繫世</hi>
　　<hi>次也</hi>
　一後世有無子不立宗人而以壻與外孫為繼者不<lb/>
　　錄直疏其下曰絶<hi>謂其自絶於祖宗也</hi>
　一喪事不得用浮屠道士營修科典不惟於死者無<lb/>
　　益而生者重有損<lb/>
<pb n="KR4d0552_WYG_001-4b"/>
　一葬事隨力厚薄不得用俗禮焚化大不孝後雖有<lb/>
　　悔終不能及<lb/>
　一浯州府君嘗謂海曰吾行四方樂鄒魯土風之厚<lb/>
　　甚欲徙居其地萬一不能汝能承吾志乎<lb/>
　　　厚本錄序<lb/>
人之大倫有五而父子夫婦兄弟莫先焉此人道之始<lb/>
也蓋三者居於内而君臣朋友際於外内者由恩而起<lb/>
義外者因義以生恩恩厚則義無不隆矣世學不明風<lb/>
<pb n="KR4d0552_WYG_001-5a"/>
俗益薄人之道將不立於天下予甚懼焉暇日採摭傳<lb/>
記小説凡古今孝子順孫節婦列女兄弟之相友姒娣<lb/>
之相宜者著為一編必求其行事卓卓而不尚乎多將<lb/>
使夫婦女童稚里巷小人皆向誦而習之養心以成德<lb/>
猝有變故禍難當有所守又附以感應禍福禽獸微物<lb/>
各為一卷意謂人道固所當盡有不能者觀於報應之<lb/>
間亦可以勸矣而又不察則禽獸微物固猶有人心者<lb/>
其可不自愧乎以人道本於此故名曰厚本錄若夫君<lb/>
<pb n="KR4d0552_WYG_001-5b"/>
臣之事則有史册在朋友之義則學者所講此不錄<lb/>
　　　自試方題<lb/>
乙亥嵗予自武林疾歸逾年弗瘳以至於困前後閱醫<lb/>
二十餘輩最後醫來但診脉即辭去皆云不可治始甚<lb/>
憂即不可如何則安以俟之頼先世藏書頗多醫方亦<lb/>
數十種稍讀之以意度其可用者試之每一試而一疾<lb/>
卒減遂屢試之疾以次而除畢是嵗脱然悉去體矣自<lb/>
後遍閲諸方遇家人有疾請醫弗効者又屢試之頗皆<lb/>
<pb n="KR4d0552_WYG_001-6a"/>
得愈因錄前後所試及意度可者裒為集以備遺忘而<lb/>
便檢尋不幸有疾又將以自試而非敢以試人也<lb/>
　　　葬書叙<lb/>
地理之説不可謂無也古人别州分土卜宅營塟率皆<lb/>
用之則其不可廢亦明矣世技術之流張其説以自神<lb/>
而禍害吉慶紛紛然起慕利圖福者往往深信為所欺<lb/>
賣説愈熾而人情愈疑理愈晦而人事愈繆相承既乆<lb/>
雖知術者亦不自知其誣也可勝歎哉昔不孝孤嘗負<lb/>
<pb n="KR4d0552_WYG_001-6b"/>
罪於天地乆不獲伸先君葬非其土比改葬而兆域果<lb/>
為水潦所侵用是痛志以求其法取古今葬家之言掇<lb/>
其向於理者彚為四卷以示子孫使不為邪説所蠱而<lb/>
與我同病者或將覽焉必能棄其慕利圖福之心而專<lb/>
求必信無悔之道則亦可以自恔乎庶不為滛巫瞽史<lb/>
眩也<lb/>
　　　雙谷叙<hi>贈秦景容</hi>
至正二十一年魏郡秦君景容來為福建行省郎中先<lb/>
<pb n="KR4d0552_WYG_001-7a"/>
是平章普公募商胡克舟寇有功胡因益暴横君至綱<lb/>
紀甚嚴其衆屢謀害君而不敢動即亂普公得除南臺<lb/>
以出而燕公實來代之兵頓城外屢挫議者皆欲講解<lb/>
以紓難君獨以為不可卒平之君欲去黨亂數人臺臣<lb/>
佑之嗾臬司以飛語中君君退居水西里自號雙谷他<lb/>
日謂吳海曰裕伯生也介量不容物不能與衆雷同終<lb/>
以致咎今號欲重自改蓋其文取諸名若字其義取諸<lb/>
容也子幸有以教我乎予曰諾夫古人之取號非以表<lb/>
<pb n="KR4d0552_WYG_001-7b"/>
其微則以箴其闕君之有取於是豈非以其廓然太虚<lb/>
淵乎有容善來而必受可以益德與惡至而弗逆可以<lb/>
寡怨與容大德也君子之於人無所不容惟不能與小<lb/>
人並立夫子相魯先去正卯後世稱名公卿當其年盛<lb/>
氣壯才茂而識敏天下事蔑足滯其慮者其進賢若拔<lb/>
茅其屛邪若去草矣及其更歴既乆磨礪已深位益尊<lb/>
而望益重顧乃詘焉若訥避焉若遜閔焉若不足混是<lb/>
非墨白而並容之前後所為若二人者多矣豈其髮衰<lb/>
<pb n="KR4d0552_WYG_001-8a"/>
志墮有弗覺邪將慮熟計精故為是乾没也夫務姑息<lb/>
容小人貽敗國家與務為兼容以安其身皆自私而不<lb/>
廣豈斷斷能容者邪惟君子能容必有所不容今君以<lb/>
不容亂人為小人所不容乃用是自警得無少有悔乎<lb/>
抑君之號取雙焉一以示其容容乎一以寓其不容容<lb/>
乎不然谷一而已君由其虚中之義而用以優柔寛綽<lb/>
天下之善將盡歸之天下之惡將盡化之徒恐或者不<lb/>
察以苟容為德而責於君則乖已<lb/>
<pb n="KR4d0552_WYG_001-8b"/>
　　　送龍江書院山長叙<lb/>
漳居七閩底東南傅大海西北引潮汀諸山地僻且多<lb/>
險羣獠憑谿峒以居時出為民患古以南荒視之晉始<lb/>
置郡宋朱文公過化而後北溪陳氏出焉其民益讀書<lb/>
知禮義往時蹈難死義之夫貞烈不二之婦亦既有之<lb/>
至順元統間盜賊連起攻城剽邑殺掠民庶然卒不能<lb/>
一日據而有者其故何哉聖賢之流風未遠向背順逆<lb/>
之在人心者易曉雖以盜賊之暴而民不從教之有益<lb/>
<pb n="KR4d0552_WYG_001-9a"/>
於世如是哉漳有書院在九龍江始因文公而置兵興<lb/>
以來他郡邑學官或燬或哆鞠為茂草博士僦居民舍<lb/>
嗜逐利棄弦誦寥然其存者不過為士卒之營壘矣而<lb/>
漳故皆無恙亦氣數適然也尤溪陳生以俊茂之資廣<lb/>
學而多識為龍江學官來諗别且求言予曰噫天下古<lb/>
今治亂時世不同而人心無不同者理一而已夫獸困<lb/>
則鬭鳥窮則啄皆非其欲也勢蹙而不得顧其死耳在<lb/>
上者以賦斂為飲食刑辟為娛樂民安得保其生哉夫<lb/>
<pb n="KR4d0552_WYG_001-9b"/>
欲使民囘心而向道士雖窮而不舍義雖死而不為亂<lb/>
則教之事也今漳學官有宫室廩食有弟子得以施其<lb/>
教生之行不為徒取具員而已其見諸儒必勸之以篤<lb/>
學力行尊文公陳氏之道勿為流俗所變見父老子弟<lb/>
必勉之以孝悌忠信事上不悖有問政者亦將告之曰<lb/>
民安則政理安民在於富之使民有所賴焉則難動而<lb/>
易固矣郡幕府潘君吾故人也乆不相見勞為致謝區<lb/>
區焉<lb/>
<pb n="KR4d0552_WYG_001-10a"/>
　　　美監郡編役叙<lb/>
古之役民用其力而已然嵗不過三日其用之為甚輕<lb/>
唐制嵗役民二旬有事而加役免其調役三旬則租調<lb/>
俱免不幸有蟲霜水旱之灾即課役悉除之意用其力<lb/>
則緩其財用其財則紓其力民者國之本不欲傷之也<lb/>
後世役浸重有但用其力而國家立法非不善後益誅<lb/>
取焉福建當天下彈丸黑子之地比年盜賊軍旅饑饉<lb/>
民死傷流亡之餘視舊不加衆也地之所産物視舊不<lb/>
<pb n="KR4d0552_WYG_001-10b"/>
加多也而今日官員吏胥何啻三十倍於舊百司皂𨽻<lb/>
無賴亡命之徒詭為兵者不知幾十倍於舊又鄰省他<lb/>
州不能即治所而寓於此者是皆給在何人常賦不充<lb/>
至於預借勸助不足乃立科率民無所出至捐生而逭<lb/>
禍者屢有之矣豈非目前之事耶郡侯在任久知役法<lb/>
之病奉省憲命而新之卒事衆稱其仁有老父言曰福<lb/>
州附版圖將九十年至治以來法凡六更夫民力不齊<lb/>
大者三十年小者十年強弱異矣官據籍不知變弱者<lb/>
<pb n="KR4d0552_WYG_001-11a"/>
不過一役即貧貧而貸之況有不貸乎間一更法當事<lb/>
者或恃其明察或負其強悍以獨見為精敏以衆詢為<lb/>
不能聚數百人於庭鞭笞拷掠責其成於一二日之間<lb/>
吏巧法與豪猾表裏貧民受抑無訴彼且擅以為名聲<lb/>
不亦誤耶今侯自建局以至竣事屛去刑罰朝夕費千<lb/>
百言諄諄勸告侯豈不賢於彼哉吁侯入宫自撫其子<lb/>
為之節飲食時寢興曰吾子也誠愛之矣而坐黄堂之<lb/>
上視其傫然在下者其不曰是亦吾子也問其疾病察<lb/>
<pb n="KR4d0552_WYG_001-11b"/>
其所苦亦思有以寛之耶侯之心於是蓋可推矣嗚呼<lb/>
使在上者能馭下以寛在下者能撫民以寛則庶幾其<lb/>
有瘳乎<lb/>
　　　贈劉僉憲卷後序<lb/>
國家設官分職倣古制置亷訪使者布諸道撫臨郡邑<lb/>
立内外臺以總之其意甚周百年境土奠安政治鮮闕<lb/>
此之由也自古一代之興必有一代之制其綱紀所繫<lb/>
治亂關之國家綱紀繫於風憲自海内多故以來民心<lb/>
<pb n="KR4d0552_WYG_001-12a"/>
皇皇無所底止雖守令饕殘之所致亦由任是職者不<lb/>
能提綱振紀取國家立法之意自壊之閩雖僻逺比年<lb/>
風憲益弛自劉君之除人已想其風采比至見其約已<lb/>
守法百司肅然不敢犯其行部舉刺各宜民志慰悦紀<lb/>
綱法度殆復振舉矣一旦慨然念其親老將棄職奉太<lb/>
夫人以歸有持君善蹟示余徴言者予曰劉君剛方質<lb/>
直天性也聰察強敏學力也守法不撓忠之餘也仁恕<lb/>
不苛孝之推也大夫人年已耄耋君辭秩為養去之宜<lb/>
<pb n="KR4d0552_WYG_001-12b"/>
也獨惜夫風紀既壊將復振而遽去也是為國家去也<lb/>
若夫政蹟之詳在於諸人之言不復書<lb/>
　　　贈醫師郭徽言叙<lb/>
舉天下之術惠利足以及人溥而不窮者惟醫為然古<lb/>
人以醫與相並稱蓋相賢否係天下安危醫良庸關斯<lb/>
人壽夭小大不侔顧其類同耳醫師郭氏吾郡之良也<lb/>
居閩縣官賢里先世由科目仕有人其得攻瘍術四世<lb/>
矣瘍醫世稱外科謂於内科不通執是技者不過辨其<lb/>
<pb n="KR4d0552_WYG_001-13a"/>
瘇潰金折之屬制其祝藥劀殺之劑而已於切脉審證<lb/>
湯飲醪醴之用不與焉郭氏謂瘍雖外實發於内必先<lb/>
去其本然後施瘍治以五毒五藥次第攻調之兼其内<lb/>
不獨守其外故舉他醫不能者雖居逺村然都邑之來<lb/>
迎者無虚日有貧不能賫一錢謁者靡不為盡心他郡<lb/>
不遠千里求之若郭氏之術可謂致精也已予於郭氏<lb/>
善而最善徽言徽言之為人信乎古所謂有恒者而其<lb/>
有勛又克賴焉予益喜常念與郭氏厚無以及其子孫<lb/>
<pb n="KR4d0552_WYG_001-13b"/>
適進士黄某來求言予因得以言贈夫心和氣和形和<lb/>
起居以時飲食以宜六沴不干諸瘍毋生此一身之安<lb/>
也上下和内外和閨門合睦昆弟輯諧釁隙不形烖害<lb/>
不作此一家之安也或不然加之以正而報者常逆施<lb/>
之以恩而復者常讐則亦安之而已情逆者必自反也<lb/>
事逆者必深忍也此安之長乆也凡予所言徽言既已<lb/>
行之而享其利矣誠願徽言之子若孫脩徽言之道而<lb/>
世世享其利焉則予與郭氏厚平日愛望之意醫之事<lb/>
<pb n="KR4d0552_WYG_001-14a"/>
吾何敢言之哉然吾聞良醫多隂德他日有起家為公<lb/>
相者皆未可知也醫國之道亦猶其治家與身也郭氏<lb/>
子孫尚勉之哉<lb/>
　　　送林生赴延平學正叙<lb/>
古者天子諸侯由國都至閭巷皆有學教立而道彰化<lb/>
興而俗敦秦廢儒術民以法令為師漢唐惟宗太學郡<lb/>
邑雖稍置學官而教術已龎宋朝始尊學政州郡倣成<lb/>
均増置正錄教授秩卑郡將不敢以曹屬遇之國朝遵<lb/>
<pb n="KR4d0552_WYG_001-14b"/>
宋氏之舊然教授於學事無不領簿書錢榖悉皆蒞焉<lb/>
太守憲臣不知體者遂以有司責之而不任是職者亦<lb/>
往往有司自處獨學正職掌規矩學錄職程課業無有<lb/>
司之事得專行其教里人林生性端慤識見開敏為學<lb/>
務切已省試授延平學正來别且請益予曰古之為政<lb/>
者教學為先今惟存文具而已教者所以導民使為政<lb/>
者易治也教之不行為政者之病也然而弗察也古之<lb/>
教者擇師為甚嚴非取其威儀詞藻在乎德行道藝也<lb/>
<pb n="KR4d0552_WYG_001-15a"/>
師不善必更之慮教尼也揚雄謂師者人之模範而弗<lb/>
善焉害哉吁治之不興教禍之也然而弗察也廼若子<lb/>
者可以教矣生辭曰瓛不敏不足以辱教事惟落學是<lb/>
懼願先生卒成之予曰聖人有言主忠信夫忠信有諸<lb/>
已也水之潤用以澤火之熱用以烹人賴之忠信有諸<lb/>
已也子行乎哉以子所有施於人子所未有者聖賢方<lb/>
册皆子師也記曰學然後知不足教然後知困夫知不<lb/>
足也知困也然後能自反也自強也是教學相長也矧<lb/>
<pb n="KR4d0552_WYG_001-15b"/>
延平四君子之鄉去今未遠流風遺教必有在其人者<lb/>
子訪詢而或得之他日南歸吾將從子求益焉<lb/>
　　　贈閩縣學教諭叙<lb/>
教諭邑學官也漢以來文學校魏宋唐博士皆以士通<lb/>
經者為之國朝初用郡學計吏小吏滿考輒為學官知<lb/>
㑹計矣烏能知教哉向嘗竊謂宜選郡學訓導嵗乆者<lb/>
則士業素厲為教有方近年更以鄉貢士亞等為之則<lb/>
宋待補也里人林某年富學茂一應鄉試即中亞等授<lb/>
<pb n="KR4d0552_WYG_001-16a"/>
閩縣學教諭衆榮之而生俛然若不足一日來謁予曰<lb/>
某材學未自信遽職教事大懼弗任願先生有以教之<lb/>
予曰閩里邑也子邑士也邑中之人非子親戚則朋友<lb/>
故舊也識子者大半矣教之行易耳古人之教以身不<lb/>
以言今夫執卷誦章句操觚牘騁詞翰欲以取科第為<lb/>
子之榮者夥矣是不賴子也子獨修而身齊而家睦而<lb/>
親戚正而鄉黨有一善朝行之夕傳焉不數日而播之<lb/>
百里非難也故子之教易矣況子一門諸父昆弟皆鄉<lb/>
<pb n="KR4d0552_WYG_001-16b"/>
學又中亞等者三人人信之子之教不難也夫教者治<lb/>
之本也生勉之仕途發軔方自此始今日為百里師善<lb/>
其教他日為百里宰必能善其政矣<lb/>
　　　送王潮州叙<lb/>
予少負意氣自謂天下無難事及壯見世之仕者多不<lb/>
稱且云某地難治某事難集竊疑焉既又有能者乃知<lb/>
人之材不相逮而居以營私者衆也迨犬馬齒衰矣觀<lb/>
古人益多閱世故益深廼知天下特有不可為之時耳<lb/>
<pb n="KR4d0552_WYG_001-17a"/>
而事實無難者顧難得其人也河西王君用文剛直明<lb/>
快遇事剖決權勢不能奪人以為難者君處之有餘刃<lb/>
治永福羅源吏畏若神民戴之猶父母比去耄倪蔽道<lb/>
垂地而不可進君何以致人若是哉由其存心也公律<lb/>
已也嚴愛民也誠故苞苴内謁不行也而姦欺屛息強<lb/>
梗馴化利之所在知之必與民興之害之所伏知之必<lb/>
與民除之孜孜焉惟懼其政之僻而又和易可近故民<lb/>
疾痛輒聞凡八閩蹤跡未嘗至者人莫不慕焉分省陳<lb/>
<pb n="KR4d0552_WYG_001-17b"/>
公辟居幕府每有贊翊既而以邉陲多擾非剛明仁恕<lb/>
之材不足以鎮之以郎中出守潮州兼督循梅惠州任<lb/>
固重矣四州之民幸矣然陳公遠一良佐豈不甚可惜<lb/>
哉君行過予别請曰先生何以教我予曰德則君有之<lb/>
惠則民賴之譽則四方聞焉然予得無贈乎夫為山者<lb/>
在乎積土石也不欲崇朽壤為川者在乎納衆流也不<lb/>
欲涵汚惡君子為政在任賢材也不欲雜小人自古君<lb/>
子少而小人多小人情偽百端其入人也易將覺之也<lb/>
<pb n="KR4d0552_WYG_001-18a"/>
難宋韓魏公號稱賢相或者猶謂其明於知君子暗於<lb/>
别小人君其慎諸<lb/>
　　　贈順昌縣綜理官叙<lb/>
國初時福建置行省尋以地狹不足容大府而罷再置<lb/>
復罷近復治上命臣信出鎮凡事得以便宜行之福建<lb/>
西北阻大敵頓兵數萬之衆一日費恒數百金供億之<lb/>
繁民不堪命省府以郡邑權輕擇精悍果敢之材舉為<lb/>
幕屬俾制焉勢隆法重指事可集顧以為甚善處置也<lb/>
<pb n="KR4d0552_WYG_001-18b"/>
延平屬邑曰順昌綜理者聞其惠聲適予有宗人來始<lb/>
相見勞苦之宗人曰吾邑是幸得賢綜理林公民賴以<lb/>
寛不然死矣安能復相見耶順昌小邑當往來之衝累<lb/>
嵗盜賊殘燬之餘存者不能室屋以居田萊荒蕪丁壯<lb/>
從戎民食一粥又轉餉方殷百工器械之資猝然令下<lb/>
朝戒而夕取辦他邑盡乗刑罰督責吾邑特召社胥里<lb/>
長敦切告之民至期輸則公喜以為不至於罰也又蹙<lb/>
然閔若知其出之不易也間有不能足亦不忍遽罰則<lb/>
<pb n="KR4d0552_WYG_001-19a"/>
民固已輒知之矣予曰信然哉是仁者之用心也其果<lb/>
賢矣夫上之所需下無不應或有無不齊不能具於臨<lb/>
時特少寛之事既不闕而民亦免於戾豈不上下俱得<lb/>
哉謂猛者集事寛者亦未嘗廢事也然寛者民愛而懐<lb/>
猛者民殘而怨為政何苦不求其懐而求其怨乎吾觀<lb/>
前史所載若朱邑龔遂召信臣其所居見稱所去見思<lb/>
没則祠而祀之又子孫世世昌盛享爵禄無巳若郅都<lb/>
寗成王温舒輩非惟禍逮其身子孫亦無遺類豈非天<lb/>
<pb n="KR4d0552_WYG_001-19b"/>
道好仁惡暴其微亦可畏也今順昌得賢綜理如此他<lb/>
邑必有聞之而自改者林公惠利所及不獨百里也況<lb/>
行愈乆而蹟愈著吾見朝廷擢大任賁顯寵將自此始<lb/>
若其子孫之昌大則天理自然之報也宗人曰吾子之<lb/>
言誠使為善者勸為惡者戒豈獨吾邑之人樂聞願書<lb/>
以貽之<lb/>
　　　潘氏世譜叙<lb/>
自世姓之學㣲而氏族之源溷而難分而又更數大亂<lb/>
<pb n="KR4d0552_WYG_001-20a"/>
故家譜牒存者十不能一二雖有仁人孝子之心欲推<lb/>
其本於百世之上廣其恩於百代之下者亦將何所從<lb/>
哉大田潘注述其世系與嘗聞於其父倂討一二同姓<lb/>
得其大畧將為家牒以傳子孫而來告予予曰尊祖敬<lb/>
宗而收親睦族人道之大也治家之所由始也古人甚<lb/>
重焉宗法不行漢以來猶尚郡望唐亦尊世族廼有一<lb/>
姓妄相承者衆以為譏見人之良心不容巳也近代益<lb/>
不由禮法壻與甥及外孫為後者何限皆由不勝婦人<lb/>
<pb n="KR4d0552_WYG_001-20b"/>
之見以自滅官府不治而風化安焉人之類將至於大<lb/>
亂矣使譜牒不明其將何以正之按閩縣清亷里潘氏<lb/>
與懐安𤓰山潘氏同宗當其盛時宗族殆百人今皆絶<lb/>
而不續間有存者無非以他姓繼潘氏一脉凜乎不墮<lb/>
惟注一身而已然則子之為譜其可不益嚴乎子為譜<lb/>
由子而上直書之宗族絶續可徴者據實而書之同族<lb/>
别居他所者備書之有名字徒存而支屬不可尋者亦<lb/>
散而錄之其有棄家為僧為道者不錄以異姓來繼者<lb/>
<pb n="KR4d0552_WYG_001-21a"/>
著其所從而其後不錄則今日所屬將來可畏潘氏信<lb/>
譜矣<lb/>
　　　送燕經歴入京叙<lb/>
嵗強圉協洽江東憲經歴燕君在閩臺臣以大兵南下<lb/>
將臨江淮而閩浙兵力不足犄角燕君通達強敏識時<lb/>
務且自江東歸知其地形人情及近日事遣如京師請<lb/>
師因陳虚實利害士大夫多為詩歌餞行者屬予叙之<lb/>
予不曉世故直據已意而言自古及今天下之事莫不<lb/>
<pb n="KR4d0552_WYG_001-21b"/>
有其機得其機者事半而功倍不得其機者事倍而功<lb/>
半況有至於不可為者亦由屢失其機耳往者中原之<lb/>
亂朝廷嘗命丞相督伐髙郵是時天下之民引領而望<lb/>
王師者莫不以日為嵗奈何間言寢兵於内詔㫖據行<lb/>
於外王師既班民大失望此機一失廼至數嵗比者忠<lb/>
襄奮烈剗平大難事已垂集而功不終豈非天耶今丞<lb/>
相克篤忠貞以恢復為己任事機之㑹良在此時燕君<lb/>
之行所請宜無不允者然事有機亦當有本古人不以<lb/>
<pb n="KR4d0552_WYG_001-22a"/>
城池為固兵甲為利者以民心為之本也海隅之民倒<lb/>
懸已甚生不自聊而賦斂日蹙刑罰日滋朝廷亦思固<lb/>
其本乎使其本固則無時而非可乗之機矣野人之見<lb/>
如此燕君以為何如<lb/>
　　　王氏家譜敘<lb/>
河西古諸羌漢武帝時始置郡後擊逐而空其地徙漢<lb/>
人實之唐肅宗起靈武悉召其兵赴難乘間為吐蕃所<lb/>
吞後張義朝發鄆兵二千餘人徃戍河西之有中國人<lb/>
<pb n="KR4d0552_WYG_001-22b"/>
以此周廣順間申師厚為河西節度使用王廷翰等為<lb/>
將蓋中國人子孫也宋朝李元實據之為邊患寳元康<lb/>
定相繼用兵士有䧟没者逮中原為金倂不能自還雜<lb/>
為夏人元初得天下惟河西累年不服最後廼服世祖<lb/>
以其人剛直守義嘉之賜姓唐兀氏俾附歸籍次蒙古<lb/>
一等其俗自别舊羌為蕃河西陷没人為漢河西而士<lb/>
宦者皆舍舊氏用新氏國家尚寛厚雖占舊氏不禁然<lb/>
能存者僅一二數若今福建江西行省郎中王君翰先<lb/>
<pb n="KR4d0552_WYG_001-23a"/>
世齊人没元昊者其宗族在東阿陽穀甚盛國初附屬<lb/>
時其髙祖即復歸山東殁從其族葬陽穀曽祖從右丞<lb/>
昂吉下江淮以功授武徳將軍領兵千户鎮廬州迄今<lb/>
又三世墳墓皆在廬州迨軍襲職廼冠舊氏名上一日<lb/>
出家牒相示予觀其自曽祖以來皆著私名而以河西<lb/>
名綴其意謂新氏廼天子所命而不敢違舊氏廼祖宗<lb/>
所傳而不可棄故兼錄之所以尊君而重祖也噫世薄<lb/>
俗漓人惟功利之趨而不固其本固有自毁其祖而冐<lb/>
<pb n="KR4d0552_WYG_001-23b"/>
國籍以求仕之顯者安有既授賜姓猶不忍舍其舊乎<lb/>
吾閲是譜不覺為之感歎況其後世子孫能以祖宗為<lb/>
心者乎推此心也以往孝在是也忠在是也節義可為<lb/>
也功業可成也彼自棄其祖者使得觀是譜而能動心<lb/>
悔焉庶亦可改也是譜足以勸世也<lb/>
　　　魯客敘<lb/>
海㓜時先君子嘗撫海言曰吾行四方樂鄒魯士風之<lb/>
厚吾將徙居焉苟不遂汝能成吾志乎海雖㓜嘗在念<lb/>
<pb n="KR4d0552_WYG_001-24a"/>
不忘比長獲接先生長者交海内名士大夫莫不詢知<lb/>
其土俗其去意大決然丁内外艱情事未効加以眷戀<lb/>
親戚懐故重新逡巡二十餘年而道路不通矣如是因<lb/>
循又二十餘年而累愈重勢愈牽暇日憮然以思曰昔<lb/>
吾㓜無識時先人猶以囑我今有識而反忘之乎自是<lb/>
未嘗一日不疚於懐懼或隕越無以承先君子之志乃<lb/>
自號魯生或譏曰子自擬兩生乎予曰非也吾擇善俗<lb/>
率先志也吾取號有三吾將地魯而取其名也質魯又<lb/>
<pb n="KR4d0552_WYG_001-24b"/>
取其義也吾學魯仲尼之道焉聖人千載之上吾師也<lb/>
吾雖百世之下學者也謂之魯生不亦可乎而吾又何<lb/>
擬乎又必以為不可將曰魯客志予未得反乎魯也今<lb/>
雖在閩吾客也雖造四方亦客也他日至於魯而止焉<lb/>
則為魯人而子又何議乎敘以曉或人<lb/>
　　　傅德謙復氏名字敘<lb/>
貴溪倪氏金谿傅氏二族所居地甚邇而累世婚姻倪<lb/>
嘗一支絶不立宗人以出為繼故傅氏嗣為倪五世矣<lb/>
<pb n="KR4d0552_WYG_001-25a"/>
有曰韜伯文者嘗病而疑諮於閩郡吳海曰韜之先本<lb/>
傅氏自髙祖以來後於倪非倪也而冒之倪本傅也而<lb/>
不得為傅二者將曷從予曰按春秋莒人滅鄫穀梁曰<lb/>
取後於莒非兵滅也立異姓以蒞祭祀滅亡之道也夫<lb/>
是以辨族不可遷也宗以相承必同屬也子復之曰髙<lb/>
祖以來百餘年遽復之人必惑且宗人皆不欲而韜獨<lb/>
復可乎曰昔冒而今正人何惑宗人不欲子獨復何不<lb/>
可曰復之而後世不吾順奈何曰子為譜敘其由繇髙<lb/>
<pb n="KR4d0552_WYG_001-25b"/>
祖而下正之為私譜他日有能知禮敦本者必從子改<lb/>
矣曰昔倪氏以後託我今復則絶其續奈何曰子復故<lb/>
而為倪氏立後以傅氏女配之代雖遠而系不絶氏得<lb/>
辨而鬼有歸子勿疑禮無異姓為後者使天下後世有<lb/>
議子罪則在海也伯文於是惕然懼曰吾子貺大惠其<lb/>
敢不承命既又請曰韜娠時父出外始生母命名崇徳<lb/>
比謁於父父因之及冠母字之徳謙後從師師乃更名<lb/>
範字伯文季父又改今名然韜亦常竊不自安予曰禮<lb/>
<pb n="KR4d0552_WYG_001-26a"/>
君子已孤不更名謂父不能知也名雖不善猶不可改<lb/>
況其善乎請復名崇德伯文謝曰名正矣然字無儆吾<lb/>
子遂易之予曰子之字命於母取義備矣夫德務崇而<lb/>
謙其柄謙者不自足而取諸人地中有山之象焉復請<lb/>
字德謙以無忘母命徳謙於是泫然涕曰昔吾母甚賢<lb/>
教子有方字名以義吾無識屢更今以子之言復之猶<lb/>
復見吾母受其教吾子之貺大矣請書以為朝夕戒<lb/>
　　　孫氏二子名字敘<lb/>
<pb n="KR4d0552_WYG_001-26b"/>
孫氏二子愿忠從臨川傅先生學既冠先生與之字愿<lb/>
曰必恭甫忠曰必信甫而為之請於予曰吾子重有以<lb/>
教之他日有成其敢忘賜焉予謝不敏然不敢辭夫恭<lb/>
者非取臯陶九德之目曰愿而恭乎信者非取孔子之<lb/>
言主忠信乎愿者質之素恭者禮之存愿雖純慤有餘<lb/>
恭則受人之益故愿必在乎恭也盡已為忠以實為信<lb/>
盡已則不欺已以實則不欺人故忠必在乎信也愿思<lb/>
之爾之質既愿乎抑亦有不愿乎愿矣亦恭乎抑亦有<lb/>
<pb n="KR4d0552_WYG_001-27a"/>
未恭乎忠思之爾之心果忠乎抑亦有不忠乎忠矣亦<lb/>
信乎抑亦有未信乎守爾慤篤爾貞毋朴而固敬以自<lb/>
治毋任情直致謹以德而非自是愿也勉之勿枉已勿<lb/>
誣人發必自盡行無詭隨言必可踐慎出諸其口忠也<lb/>
勉之夫人至親莫若父子親則愛愛則願其成人子生<lb/>
而被之美名所以望其終身也世多以榮富夀考為名<lb/>
者其分皆賦於天而不由於人若為徳則由於人而不<lb/>
由於天僉憲公篤厚誠實好善不倦不以在天者望於<lb/>
<pb n="KR4d0552_WYG_001-27b"/>
人而以在人者責其子朝夕命之使朝夕自稱焉稱其<lb/>
名則思其所以名先生又從而字以表其名使必有以<lb/>
成其名必恭也必信也爾不究是豈不負父與師哉然<lb/>
以僉憲公之賢為之父以傅先生之賢為之師朝夕親<lb/>
炙吾見二子之有成也予與傅先生交善又與公相知<lb/>
愛念其猶吾子故於其請也出盡言以箴<lb/>
　　　送傅德謙還臨川敘<lb/>
予以學樸行方不同於時氣質頑鈍不能自改以適時<lb/>
<pb n="KR4d0552_WYG_001-28a"/>
之宜既屢顛沛不悔則其終身不變亦可知矣吾郡之<lb/>
賢者與遠方之來名士大夫有知其愚念欲開之而辱<lb/>
與之遊者不過數人焉其餘一再相見始雖其心甚勤<lb/>
而終則漸疎非特其遠我而吾亦幸之予之不材若是<lb/>
而望交遊之衆聞見之廣其可得哉始傅君德謙來自<lb/>
臨川邂逅一見即相愛若宿契是豈無故而然耶德謙<lb/>
學古道不悦流俗其志與予同行已合誼不顧衆人之<lb/>
譏笑其操與予同爵祿金玉不役其心惟自適為樂其<lb/>
<pb n="KR4d0552_WYG_001-28b"/>
趣與予同讀書有得㝠然感於中精神領㑹端坐若失<lb/>
其嗜與予同閲古史撫治亂得失之機廢興成敗之迹<lb/>
英雄豪傑之運用馳騁大賢君子之經綸施設正人直<lb/>
士之淪落不偶䜛口佞舌之枉忠害善忠臣烈夫之仗<lb/>
節死義未嘗不搏髀拊案奮聲大快或長吁扼腕流涕<lb/>
縱横其狂又與予同也喪亂以來無家可復其窮又與<lb/>
予同也凡與予同者若是其不同者幾何故人結交以<lb/>
知心為難故有舉一世莫知其心而上求古之人下俟<lb/>
<pb n="KR4d0552_WYG_001-29a"/>
乎後之人者今德謙與予同斯世而相知也顧予亦何<lb/>
幸哉德謙舍我而别予豈不自傷而又傷德謙德謙不<lb/>
可㽞予將何以為贈夫天下之義理無窮而學無止法<lb/>
古人所以孜孜斃而後已者蓋海平日所自勵請誦之<lb/>
於德謙也德謙顛沛流離之餘宜増益益深又何待予<lb/>
言抑終不能無戚戚者所知既遠念不得相益亦難乎<lb/>
其為情也言之不足故咏歌之<lb/>
傅君隘流俗舉歩追古人古人去已遠斯道為荆榛出<lb/>
<pb n="KR4d0552_WYG_001-29b"/>
門抱髙志區區向誰陳十年江海上漂泊但一身念我<lb/>
德不孤邂逅遂見親相知寜苦晚不覺逾三春精微共<lb/>
探討議論發清新誼合然諾重途窮憂思頻如何語離<lb/>
别使我意酸辛酸辛不在别欲留我何貧閩水東赴海<lb/>
楚山西入秦春波正浩蕩誰能知其津<lb/>
　　　梅花莊詩敘<lb/>
齊謹之别墅樹梅三百本花時瑩然素合縞積如冰林<lb/>
雪谷謹之結小菴其中吟嘯自適聞有幽人佳士則必<lb/>
<pb n="KR4d0552_WYG_001-30a"/>
延致流觴賦詩焚香彈琴終日不倦率以為常謂予曰<lb/>
是菴未有扁題曰梅花莊如何予曰清矣哉主人之福<lb/>
也夫朝市紱冕之所興貨財之所集求名與利者日趨<lb/>
焉肩相摩而踵相接惟夫山林邱壑之間空虚寥寂世<lb/>
之遠聲利薄世故者乃能居之賀知章之鑑湖鄭子真<lb/>
之谷口司空圖之王官彼皆自得其所而人莫與之爭<lb/>
今梅花之勝豈一人所得專奈何攘攘者不知其樂以<lb/>
與謹之專之然則豈得不謂謹之之福耶謹之又就其<lb/>
<pb n="KR4d0552_WYG_001-30b"/>
深擇盤石之上將構小屋堊以白作雪洞前引水為長<lb/>
渠然後莊中之景始備謹之有梅花十詠士大夫能詩<lb/>
者率和之裒為卷俾予敘其端俟雪洞成日使童子誦<lb/>
佳章予倚樹擊節能發梅花一笑<lb/>
　<lb/>
　<lb/>
　<lb/>
　聞過齋集卷一<lb/>
</p>
<p>
</p>
  </div>
</body>
</text>
</TEI>
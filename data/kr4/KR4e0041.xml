<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4e0041_SBCK_001-1a"/>
眉菴集卷之一<lb/>
　五言古體　姑　蘇　楊　基　孟載　著<lb/>
　　　感懷<hi>十四首</hi>
璞玉宜深藏白雪乃寡和和寡非所悲衒玉徒取禍柰<lb/>
何刖足者抱璞不知過進非烈士忠退耻愚夫懦傭舂<lb/>
匪利直販鬻欲自涴山中一尺雪且復掩扉卧<lb/>
清霜凋百草亦令脆者堅士不遇患難智慮何由全玄<lb/>
徳髀肉生重耳十九年一為三國雄一稱五伯賢苟不<lb/>
辨菽麥何足攬大權至今巴蜀人歎息後主禪<lb/>
鄧禹南陽来仗䇿歸光武孔明卧隆中不即事先主英<lb/>
雄各有見何必問出䖏孫曹與更始未可同日語向非<lb/>
<pb n="KR4e0041_SBCK_001-1b"/>
昭烈賢三顧猶未許君子當識時守身如䖏女<lb/>
蝮蛇冬未蟄䕷草寒更生陽光泄為電地雷忽有聲上<lb/>
天號令乖致此灾異并不然多殺傷兵氣之所成漢廷<lb/>
凂三公毋乃非政刑願言調玉燭仰見三階平<lb/>
三人乃成虎衆口能爍金流言雖不多足移君子心人<lb/>
心本無疑理與勢所侵柰何形似間構結已駸駸入耳<lb/>
即契合不待間者深陳平雖云智羽有隙可尋髙祖誠<lb/>
豁逹卒亦誅淮隂營營青蠅詩示古猶示今<lb/>
位卑諌勿直直諌君心疑交淺言勿深深言友誼虧諤<lb/>
諤衆所惡况復違逆之豈不利扵行吐蘖而含飴朝登<lb/>
千仞崗振我身上衣丈夫貴自㓗毋論他人非<lb/>
<pb n="KR4e0041_SBCK_001-2a"/>
一女不得織三人歎無衣一夫不暇畊八口皆啼飢飢<lb/>
寒迫扵身誰能不為非西伯善養老仁人為己歸霜寒<lb/>
草木落禽鳥相背飛民心亦何求在扵得所依此理勿<lb/>
暫失君子慎其微<lb/>
鵲巢知避嵗終為鳩所居巧者勞不足拙者安有餘溪<lb/>
翁夜結網山人朝煑魚隆凖入關中不讀半卷書當時<lb/>
㣲張韓乃與勝廣俱大拙乃至巧巧者復何如<lb/>
驊騮日千里亦在御者功向無造父能乃與凡馬同韓<lb/>
彭覂駕材驅䇿遇沛公増本渥洼兒意不與項通豈獨<lb/>
知馬難所貴御馬工駕御苟失冝鮮不敗乃翁蕭蕭帳<lb/>
下騅千駟何足雄<lb/>
<pb n="KR4e0041_SBCK_001-2b"/>
鞲鷹歛六翮栖息如鷦鷯秋風颯然至聳目思<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>霄英<lb/>
雄在承平白首為漁樵匪無搏擊能不與狐兎遭長星<lb/>
亘東南壮士拭寳刀落落丈夫志悠悠児女曺<lb/>
善閗湏扼吭善戦湏摶膺楚不都關中卒為漢所傾洛<lb/>
陽非用武况乃居彭城曺公失荆州致使吳蜀争五馬<lb/>
渡江南神孫終莫平元師破襄陽宋社忽已更制勝在<lb/>
得勢勿云險可輕<lb/>
劍可敵一人書足記姓名學之十二年書劍兩不成歸<lb/>
来吳楚間豪傑已起兵攬鏡照鬚眉一二白髪生老母<lb/>
在高堂未敢即逺行太息長在夜鷄鳴星斗横<lb/>
浮雲從何来本是山川氣寸隂不終朝一雨浩無際江<lb/>
<pb n="KR4e0041_SBCK_001-3a"/>
河㑹交流草木奮妍麗但知潤澤功不識真宰意天風<lb/>
吹玄隂白日照厚地理亂自有常千載可坐致<lb/>
東隣夜従軍西隣曉上官一為死别愁一為知己歡歡<lb/>
者承新恩拂拭頭上冠愁者囑妻孥結束跨下鞍悲歡<lb/>
何不同一危復一安黄塵障東華平地生波瀾朝榮夕<lb/>
賜死轉盻異暑寒寄語承恩人莫歎從軍難<lb/>
　　　漢傑士<hi>楚范增附</hi>
淮隂天下士本是飢寒人朝為女子憐暮為惡少嗔身<lb/>
無兼人勇屈辱楚水濱一朝拜大將為漢伊吕臣王齊<lb/>
及王楚𥘉假後即真男兒猶龍蛇窮逹乃屈伸如何百<lb/>
世下獨有黔婁貧<lb/>
<pb n="KR4e0041_SBCK_001-3b"/>
蕭何刀筆吏碌碌起沛中𥘉無一矢勞胡乃第一功發<lb/>
縦及指示帝論亦未公信亡追及之此為萬世雄漢卒<lb/>
頼信力亡楚定四封曺叅彼何人而欲與之同<lb/>
子房本韓臣志欲報韓仇亡秦與蹶楚𥘉不為漢謀功<lb/>
成不貪賞而乃願封留冨貴非𥘉心竟從赤松遊寥寥<lb/>
千載下斯人誰與儔<lb/>
范増亦人傑不去羽不亡漢非赤帝靈增固不可當紛<lb/>
紛與楚争可畏惟漢王危哉鴻門㑹㧞劍舞項荘示玦<lb/>
羽不决致令漢道昌成敗非失䇿天命固有常<lb/>
禮樂治化本百年然後興柰何叔孫通綿蕞為可行布<lb/>
衣起山東五載帝業成瘡痍有未起詎可謂治平當時<lb/>
<pb n="KR4e0041_SBCK_001-4a"/>
定朝儀事正擊柱争遂令後賢王禮樂終不明漢道止<lb/>
扵斯俗儒良可輕<lb/>
陳平素無行終為漢相國隂謀固可鄙竒計凡六出後<lb/>
来諸吕難卒頼陸賈力豈縁冨且貴臨事意反詘智者<lb/>
猶若斯請為愚者說<lb/>
　　　秋懷<lb/>
曉城露氣白旭日猶蒼莽千林木葉墜逈覺川原廣村<lb/>
虚雞唱獨江静鷗飛兩瞻眺豈不佳遲莫良可愴菱歌<lb/>
發清詞助以蒹葭響斯意竟誰同忘悲却怡賞<lb/>
日沒霧靄曛㣲茫見群山茅屋四五家時有芻牧還豈<lb/>
惟寵辱忘亦喜思慮閒嗟嗟當世事戚戚念時艱<lb/>
<pb n="KR4e0041_SBCK_001-4b"/>
　　　秋夜言懐<hi>四首</hi>
鮮鮮籬邊菊摵摵庭下蕙蕙氣日已銷黄花自妍麗復<lb/>
恐清啇激幽芳亦凋瘁褰衣步廣除露白月在地鵲飛<lb/>
林影空蟲語墻隂細昔賢悲絲染徃聖嘆川逝少壮不<lb/>
我留臨風發長喟雅志諒難酬蹉跎老将至<lb/>
西齋近寒涇枯葦接深篠秋風颯然至索索鳴不了抛<lb/>
書坐孤榻眼澁鐙暈繞窓破斜隙明漏㫁餘更悄平生<lb/>
所欣遇此夕紛内擾假寐入㝠思南枝有歸鳥<lb/>
夜坐復不樂起行亦無悰徘徊二者間百憂結心胸嵗<lb/>
事忽已遷復共䘮亂逢一身愧無𥙷况乃禄萬鍾月林<lb/>
鵲翻翻風江鴈嗈嗈栖止苟有託遲莫還相從<lb/>
<pb n="KR4e0041_SBCK_001-5a"/>
高梧䕃崇岡衰草被廣陌風微夕露凉星淡秋河白芳<lb/>
辰兼物謝孤抱縁愁積佳人在何許悵望江浦隔昨㑹<lb/>
月初弦徘徊又生魄<lb/>
　　　送謝雪坡防禦出郭團練<lb/>
朝催築城夫暮㸃團結兵民民皆動揺一日十數驚所<lb/>
頼官長賢撫勞得衆情防禦出郊来父老拜且迎垂髫<lb/>
及戴白羅列車下聴官家百萬師自足與㓂争汝自守<lb/>
汝鄊汝自保汝生閒暇苟不虞倉卒恐見傾我當徼汝<lb/>
勞薄爾賦税征父老共感激闐然動歡聲旌旗洎甲矛<lb/>
五色稍鮮明豈惟俻抄掠大敵固可嬰問君何能然子<lb/>
弟衞父兄平川雨初收馬嘶皷鼟鼟相送不同徃極目<lb/>
<pb n="KR4e0041_SBCK_001-5b"/>
秋鷹横<lb/>
　　　送將作僉院丁季周奉使兩廣還朝<lb/>
國家厄中運四海揚風塵蚩蚩弄兒兵皆我耕桑民或<lb/>
為官府迫漁獵無富貧奮然掉臂起一呼聚頑嚚始有<lb/>
可招徠乆之竟沉淪勢結不易觧遂同胡與秦皇明邈<lb/>
九重此恨弗得伸雖居蠻夷中豈不念帝宸丁侯京師<lb/>
来逺使廣海濱舟師逆蛟鼉陸足披荆榛所至敷恩威<lb/>
一一為具陳上述天子聖下言将相賢<hi>叶</hi>欵欵漸輸誠<lb/>
仄仄咸来賔直氣既侃侃婉辭復諄諄邊氓及夷戎感<lb/>
激争自新酋長獻印璽老弱投棘薪幡然悉攺圖喜極<lb/>
涕沾巾安知萬里外復得仰化醇旌槎駕囬風星斗羅<lb/>
<pb n="KR4e0041_SBCK_001-6a"/>
高旻西風吹征衣相見吴城闉呼酒慰逺别烹鱸煑青<lb/>
蓴念兹歸意切又問銀河津嵯峨蓬莱宫雲霧欝輪囷<lb/>
至尊開天顔前席顧問頻賜以錦繡叚翠織雙麒麟追<lb/>
趨鶴禁曉錫燕龍樓春賞功固成典况復能咨詢丈夫<lb/>
志四方䇿勲貴及辰嗟我獨匏繫戚戚罹蹇屯壮心殊<lb/>
未巳矯首潜酸辛<lb/>
　　　送陳資深歸廣<lb/>
丈夫輕别離投老欲入廣柰何干戈際萬里渉沆漭兹<lb/>
城頗阜庶有女供奉飬世亂得粗安胡勞問郷䣊君言<lb/>
苦無家一夕魂九徃郷書昨日至捧讀屡泚顙四喪寄<lb/>
淺土未得掩諸壙雖云弊廬在誰復脩祀享感兹歸意<lb/>
<pb n="KR4e0041_SBCK_001-6b"/>
迫無力猶勉強齒髮固已衰尚足嬰擾攘敢忘郷土情<lb/>
偷安戀兹壌吾聞重感激惜别復加賞天寒霜露繁摵<lb/>
摵枯葉響水宿慎蛟螭山行避魍魎田園雖荒蕪果實<lb/>
羅栗橡鄰居喜均還相邀具醅盎酒薄不得醉且復歌<lb/>
慨慷人生還郷樂無物堪比彷喜極繼以悲歡戚同反<lb/>
掌畨思蘇䑓月照女夜績紡此時父子情兩地同惚怳<lb/>
安得混車書妻孥共羅幌兹事竟難期涙眼一悽愴我<lb/>
家嘉陵江蹤跡乆飄蕩亦欲問前途逡巡覔西瀼<lb/>
　　　贈跛奚<hi>楊鐡笛奴也</hi>
人咲跛奚蹩我愛跛奚跛蚿雖百跂速䕫亦一足可履<lb/>
平疑屐齾厯險若箕簸立如鷺聮拳行類鱉　形欹<lb/>
<pb n="KR4e0041_SBCK_001-7a"/>
裙長前肩脅鞲短左非斮渉寒脛豈刖獻玉踝附婁濟<lb/>
水厄哂却搆兵禍疢同哀駘佗怒及趙女婐觸屏屡思<lb/>
倚守戸每得坐戒奚勿躁歩世路方坎坷<lb/>
　　　登靈岩和韻周左丞伯温饒大叅介之<lb/>
单艫集群英席窄坐每盍烟横半掩寺木落全見塔斜<lb/>
流出渠分曲徑轉溪合村粧妍醜並埜話悲咲雜童操<lb/>
吳音聞僧作𣑽偈荅霜苔滑難躋露棘朽易拉磴紆螘<lb/>
縁樹扉敞蝸啓闔娱賔列五豆禮佛過三帀晴崖暝憂<lb/>
雨秋洞寒疑臈窓攀盗果猿<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>入避鸇鴿掬池萍沾䄂<lb/>
憇石蘚汚衲琴忘荒臺弄屧響囬廊踏值險慮思笻得<lb/>
竒即傾榼感深怒湏磔愁極衰鬂颯華年倐川駛雅量<lb/>
<pb n="KR4e0041_SBCK_001-7b"/>
浩海納嘯歌激欷歔雄辯肆交沓禪寂虚無量道祖清<lb/>
静蓋吅囂蝸觸蠻變幻雀化蛤狂逰類飲酎薄䆠避嚼<lb/>
䗶終當謝塵鞅掃屋分坐榻<lb/>
　　　贈别龔行義<lb/>
椘襲風雲姿璞素玉不瑑隻身躡雙屐十載食破研麻<lb/>
衣閱冬春睥睨狐貉賤胸中何所蓄經史子集傳酒酣<lb/>
文思湧強弩機發箭清貞謝鈆鉓越女巧咲倩紆盤珠<lb/>
九曲精粹金百鍊粲如星森羅勇若軍後殿吾黨多英<lb/>
雄氣索皮肉戰西風忽歸来塵土吹滿面従容問所歴<lb/>
揺首不復辯但云秋水清呉松净如練方同華表鶴遽<lb/>
作幕上燕去住何太輕弗得絆以線君材匪樗櫟名字<lb/>
<pb n="KR4e0041_SBCK_001-8a"/>
己交薦淵泉暫蠖屈霧雨終豹變賢逹坎坷多豪傑窮<lb/>
乏先嗟予書中蠧髀消兩目眩朝騎瘦馬出夕飽藜與<lb/>
莧志慙㸃爾狂質匪由也諺猥遭周秦厄不識舜禹禪<lb/>
因君動遐想翅塌足若罥螺巵白甆罌聊為江渚餞囬<lb/>
首芙蓉花紛紛落紅片<lb/>
　　　贈張主簿<lb/>
有田乃有租有身乃有庸不憂徴需煩但願賦役公東<lb/>
家倉廩實西隣機杼空門戸非不齊貧富有不同縣官<lb/>
皆賢豪豈不念困窮但為嫌疑迫上下相蔽蒙坐㸔頒<lb/>
白民展轉溝壑中嗟嗟華亭簿彷彿古人風<lb/>
　　　與陳時敏别<lb/>
<pb n="KR4e0041_SBCK_001-8b"/>
近别㑹有期逺别易慘悽一人失意行衆賔顔色低相<lb/>
顧各無語握手立大堤白沙飛輕烟赤草漫路蹊竈户<lb/>
八九家皮肉瘦且黧再拜謁官長鵠立無所齎孤㕔如<lb/>
荒郵壁落新𥙷泥日沒官吏散角角埜雉啼歸来對寒<lb/>
燈兒女相孩提雖云去郷國喜不聞鼔鼙官卑軄易稱<lb/>
牛刀用割雞囬首華亭鶴月白露凄凄<lb/>
　　　送王國忠之邵武推官<lb/>
新霜落江楓蘋葉爛如染感秋方惻惻送别復冉冉一<lb/>
官萬里外舟楫破天險人皆亂離戚君獨咲而慊虹光<lb/>
拂孤劍酒色暈雙臉平生峥嶸志弗以微物掩經綸二<lb/>
三䇿騫諤謝諛謟天子固未遑屢讀首屢㸃七閩暖無<lb/>
<pb n="KR4e0041_SBCK_001-9a"/>
雪臘月草木蔪花濃霧迷驛榕暗日在崦斯時到官舎<lb/>
鞠按手自檢雖無老母咲反獲在不忝顧予坐書癖譬<lb/>
若秋後簟低囬鶴俛啄嚅囁魚上噞未䏻東浮越况方<lb/>
西渡陜文慙英俊逼鬂覺衰颯漸交游暫雲合乖散倐<lb/>
電閃憮然成短歌持贈非琬琰<lb/>
　　　雨中効韋體寄季迪止仲道衍仲温<lb/>
屢覿歡未終乍違離緒繞冥冥郷國隂獨坐空齋曉䳌<lb/>
啼春樹宻花落流鶯少不有郢中吟何由寫懷抱<lb/>
乆静厭紛俗齋居自玄䖏遥知乆黙暇共此蕭蕭雨屢<lb/>
驚芳節換暫覺清音阻欲扣竹間扉棋聲隔春渚<lb/>
樷林翳重岡迢逓僧居獨慿軒一悵望春雨蘼蕪緑泉<lb/>
<pb n="KR4e0041_SBCK_001-9b"/>
香花落磵窓暝松圍屋憶爾諷經餘袈裟坐深竹<lb/>
别君俄兼旬芳景已云暮南風吹新緑欲暗庭前樹騶<lb/>
鳴孤驛曉鴉散春城曙盻此慰離憂新知忽成故<lb/>
　　　西齋聞晚鶯<lb/>
南風池舘静深樹埜鶯啼𥘉鳴喜新聴再囀復含悽念<lb/>
爾来城市山林定皷鼙<lb/>
　　　初夏過寕真道院<lb/>
偶来高樹下獨坐青苔石澗雨落餘霏衣裳淡生碧道<lb/>
因微物悟理向玄言析習静自無營何妨䖏囂寂<lb/>
　　　賦得净瓶送衍上人<lb/>
虚瓶湛靈泉行住一鉢友紅簮天女花碧挿大士桞中<lb/>
<pb n="KR4e0041_SBCK_001-10a"/>
圓<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>真空外㓗照萬有自盛甘露漿不貯聲聞酒衍師<lb/>
時出㝎提挈每在手詞鋒當建瓴禪寂冝守口<lb/>
　　　賦得山逐放舟遲送王主簿<lb/>
舟行山亦移山盡舟亦住青山無故人行人自来去𥘉<lb/>
辭逶迤谷復接參差樹柁轉暮色分㠶駛秋嵐度俄停<lb/>
風暫弱旣逺烟重護别意即山情依君屢回顧<lb/>
　　　賦舎利塔送僧<lb/>
八萬四千塔巋然天地中靈光忽上下浩刼未終窮法<lb/>
象諸天護真身五藴空堅明元不壊生㓕豈無同暫住<lb/>
猶飛錫三匝禮秋風<lb/>
　　　空齋　天王寺比丘號也託友求詩為說偈曰<lb/>
<pb n="KR4e0041_SBCK_001-10b"/>
上人坐空齋嵳峩兠率宫兠率乃佛土亦在虚無中兠<lb/>
率既無有空齋何所従豈獨空齋無四大亦本空萬有<lb/>
萬法幻如泡影電風随起即随㓕無聲色與踪以無起<lb/>
滅故即之了不逢真空本非空去住空色同試舉空齋<lb/>
偈為扣西来翁<lb/>
　　　遊北寺竹林<lb/>
僧居古城隂迢逓通萬竹林光落虚牖坐愛衣裳緑齋<lb/>
餘孤磬逺茶罷㣲烟續道人悟重玄淡然無衆欲譬彼<lb/>
石根泉亭亭湛寒渌<lb/>
　　　乆雨<lb/>
十日雨不止四<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>如决堤今朝雨聲絶又聴斑鳩啼開<lb/>
<pb n="KR4e0041_SBCK_001-11a"/>
門對西郊汨沒失路蹊徃来舟車人拍浮類鳬鷖我貧<lb/>
乏車馬徒步兩屐泥歸来冠裳濕焙燎勞山妻側聞關<lb/>
中旱終年望雲霓燥土及萬里曽不留涔蹄上天本無<lb/>
私造化自不齊侏儒與方朔斯言非滑稽<lb/>
　　　雨中期袁宰不至<lb/>
晨興罷巾櫛撫卷對秋渚幽人期不至值此蕭蕭雨豈<lb/>
縁俗情牽致此清興阻呼童掃庭蕪落葉深幾許更採<lb/>
石田芝空齋待君煑<lb/>
　　　寓感<lb/>
人心渺烟海浩浩不可量正兹春風和忽然變秋霜悽<lb/>
悽不見矜惕惕反中傷始終非感激愛惡自靡常豈恱<lb/>
<pb n="KR4e0041_SBCK_001-11b"/>
芙蓉鮮厭此蕙葉蒼請㸔塵中鏡拂拭耿輝光<lb/>
　　　贈馮瘍醫為金徳儒謝<lb/>
氣血在人身譬如江與河㙲之不得行崩騰作風波古<lb/>
来飬生術運動及按摩較之䟽瀹功相去苦不多金君<lb/>
坐文墨錙銖細研磨氣欝神不舒顴瘍忽為痾𥘉疑疹<lb/>
發面頃刻如堆螺金刀試神巧一抉回天和神契二竪<lb/>
緩巧師五禽佗乃知藝學流無不由專科去毒類去惡<lb/>
芟夷絶根窠滋蔓不可啚未必非蹉跎余非知醫者此<lb/>
理信靡他作詩代璚玖語陋将如何<lb/>
　　　東皋為馬仲蔚賦<lb/>
𥘉夏藹衆緑霏霏繞園霧横書散輕䇿愜我林皋趣衣<lb/>
<pb n="KR4e0041_SBCK_001-12a"/>
凉水氣襲屐潤苔痕汙雨菌結芝肪烟莎縁鶴步意銷<lb/>
念慮寕景適真樂遇衆妙入静觀前非覺神悟江花自<lb/>
孤婉芳草忽已暮為鼓朱絃琴南風在庭樹<lb/>
　　　觀魚<lb/>
池隂樹影凉白小紛成隊吹絮圓漚續觸荷清露碎俄<lb/>
沉静却浮忽遇驚還退幸免釣絲憂江鱸且充鱠<lb/>
　　　賦得萍贈陳乆中<lb/>
浮蹤散寒星一夕生無數魚跳翠乍開漚過青還聚㣲<lb/>
風和影去急雨連根露惆悵别君時楊花滿衣絮<lb/>
　　　季迪病目醫令止酒因作此勸之<lb/>
病目湏飲酒飲酒調㣲痾氣血欝不舒頼此酒力和所<lb/>
<pb n="KR4e0041_SBCK_001-12b"/>
以雷公方製藥用酒多活血必酒洗散欝湏酒磨製藥<lb/>
既用酒飲酒良匪他酒可引經絡酒能驅病魔病目不<lb/>
飲酒此盖醫者譌李白好痛飲不聞目有痤子夏與丘<lb/>
明不為飲酒過飲酒既無害不飲如俗何清晨呼東家<lb/>
買置數斗醝爛醉暝目坐滿目春風酡陶然物我忘夣<lb/>
見孔與軻此藥豈不佳而乃止酒那我今勸君飲君意<lb/>
無媕婀庸醫或見責請示眉菴歌<lb/>
　　　夣親堂<lb/>
邯鄲枕中夣要是夣所有余嘗詠斯言嗟嘆為良乆漁<lb/>
夫及畋師所夣必筌笱颯然精誠接昭格固不偶聶君<lb/>
乃純孝窹寐夣父母思之不暫置猶種菂得藕嗤彼聲<lb/>
<pb n="KR4e0041_SBCK_001-13a"/>
利徒孜孜在升斗<lb/>
　　　夀萱堂<lb/>
朝㸔忘憂花暮㸔忘憂草毋憂日已忘母夀日已老兒<lb/>
心與母心願得同夀考回首堂下萱秋風幾枯槁<lb/>
　　　上巳遊虎丘值雨寓平逺齋<lb/>
層軒構崇丘緑樹帶吳苑鳩鳴春竹静鶴下烟汀逺𥘉<lb/>
登已神暢稍乆竟忘返松高急雨過草弱㣲風偃幽潭<lb/>
閟靈跡氣濕龍蜿蜿俯深戒臨危歴險知步蹇歸途極<lb/>
遐瞩蒼茫失西巘<lb/>
　　　贈毛生<lb/>
丈夫遇知已勝如得羙官栖栖無聊中握手意便懽古<lb/>
<pb n="KR4e0041_SBCK_001-13b"/>
来豪傑人所就非一端狂言與危行𥘉若不可干從容<lb/>
兩陣間一語九廟安狐貉不外飾而足禦大寒嗟嗟隴<lb/>
西李願識荆州韓<lb/>
　　　殘燈<lb/>
輝輝復熒熒露冷無良燄帷昏驚暈起隙破愁風颭幽<lb/>
人對餘光拂拭床頭劒<lb/>
　　　附季迪和<lb/>
　凝光結重暈逼曙零孤朶膏空逐漏水熖在同爐火<lb/>
　戀影未能眠更就餘明坐<lb/>
　　　晚節堂<hi>夀蔵名也</hi>
人生百年夀六十未為晚胡為鑿玄扄築亭在山阪周<lb/>
<pb n="KR4e0041_SBCK_001-14a"/>
圍松櫟高可翫不可挽日暮春雨晴黄鳥啼睍睆東家<lb/>
鶴髪翁方置萬金産貽謀非不隹竟為逹者莞王君超<lb/>
物理生死若徃返一咲步松隂青山在吾眼<lb/>
　　　梁溪暮歸<lb/>
蕩舟入㣲茫晚烟羃群山日落村墟遥惟見芻牧還鴉<lb/>
度風陣低牛鳴月痕彎五噫遺清歌聴之厚人顔<lb/>
　　　山中言<lb/>
入山採薇蕨山路多荆杞褰裳避朝露欲徃行復止豈<lb/>
不有飢餓一飯不為恥長歌古松下悲風為之起<lb/>
　　　憂樂<hi>二首</hi>
我有九十母白髪雙瞳青夜禮護落斗朝誦彌陀經以<lb/>
<pb n="KR4e0041_SBCK_001-14b"/>
兹精進力老而愈康寕百年何足云坐享三千齡<lb/>
嘗聞古人言五十不為夭嗟予已四旬齒髪固不少有<lb/>
子萬事足此事猶未了一咲付蒼天禍福詎可曉<lb/>
　　　贈真性空<lb/>
上人真如心悟徹物我間廿年住名山已復到彼岸六<lb/>
觀㑹萬有一覺破諸幻袈裟坐緑蘚鳥恱林影散琴清<lb/>
風在竹偈古月當澗贈以青蓮花揺揺落秋瓣<lb/>
　　　蘭室為醫士徐孟善賦<lb/>
種德有餘慶種蘭有餘香迩来三十年德與蘭俱昌春<lb/>
風葉猗猗秋露花的的人言徐翁蘭愛比蘇仙橘翁今<lb/>
已仙去蘭猶繞階庭瓊芝與玉樹相映蘭青青我雖不<lb/>
<pb n="KR4e0041_SBCK_001-15a"/>
識翁而獲交二子芳名播清芬正與蘭相似人好蘭亦<lb/>
好愛之乆不衰彈君白雪操詠我幽蘭詩<lb/>
　　　聴松軒<lb/>
鳥啼衆喧寂月出萬籟静秋聲松外來歴歴生我聴繁<lb/>
音雜宫徵空響調竽磬風細覺漸消山深故相應幽人<lb/>
捲書坐瞑目两耳定聲聴忽两忘遒然發孤咏<lb/>
　　　秀埜軒<lb/>
結茆近東皋清曠接平衍新春微雨過芳草緑如剪携<lb/>
書坐深竹自讀自舒捲興來䇿杖藜𥘉不頼輿輦西隣<lb/>
鷄豚社落日牛羊圈至貴在無求何勞事冠冕<lb/>
　　　僧寺感秋<lb/>
<pb n="KR4e0041_SBCK_001-15b"/>
一榻卧僧室歸夣夕九至燈昏燼垂華香斷灰成字斜<lb/>
光破窓月急響虗<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>吹遥想䆠游人應憐此中意<lb/>
　　　守愚齋<lb/>
百智動不足一愚賢自守神交武子寗氣合刺史桞聦<lb/>
明與睿知方寸無不有歛之弗著形譬若物在篰慮千<lb/>
每得一問十且對九衆辯黙乃消群囂靜而受晨齋掩<lb/>
書坐草色連户牖作詩代盤銘庶或置座右<lb/>
　　　除夕冩懐<lb/>
曉凍雲正宻晚晴雪亦消岩松旣露頂澗竹咸舒腰感<lb/>
兹年光徂又復見嵗朝漸與少壮辭老景去不遥人生<lb/>
百年間倐如狂風飄况我患難餘髪黄皮肉焦萬事若<lb/>
<pb n="KR4e0041_SBCK_001-16a"/>
死灰那能復然燒差差青楊枝下䕃朱闌橋明當長翠<lb/>
縷繫我春江橈<lb/>
　　吳宫遺跡八詠<lb/>
　　　長洲春<lb/>
縠波流暖雲花光艶緑薲津頭洗紅女胡蝶上羅裙羅<lb/>
裙秋水上明璫揺白漿飛下雙鴛鴦溘溘潮水響<lb/>
　　　横塘晚<lb/>
川氣夕氤氲愁雲凝晚緑蘭舟蕩秋水東向横塘宿横<lb/>
塘花正開紅桃間竹栽誰家織白苧機聲度水來<lb/>
　　　梧宫夜<lb/>
桐堦白露下濕螢光烱烱銅盤燒䗶黄秋衾夣魂冷粉<lb/>
<pb n="KR4e0041_SBCK_001-16b"/>
泪鈆華滴雲鬢秋蟬整何䖏玉鑾聲芙蓉咲孤影<lb/>
　　　楓陵秋<lb/>
楓樹落清曉野烟結愁隂聲傳燒竹火人語滄波深鳬<lb/>
飛秋水黒蛩吟凉露白江月叅差光芙蓉照芳魄<lb/>
　　　越來溪<lb/>
逺岫如蛾眉𬗋菱盖緑漪小娃木蘭槳採菱溪上歸溪<lb/>
風揺白芷撩亂蘋花起疑是越兵來旌旗照秋水<lb/>
　　　滄浪波<lb/>
入苑緑泱泱縠紋融暖光東風吹白浪照見赤龍堂龍<lb/>
堂負貝闕隂火春波熱鮫鮫賣髯綃夜夜唱明月<lb/>
　　　綺川遊<lb/>
<pb n="KR4e0041_SBCK_001-17a"/>
川水東北流川花照青樓龍船載鳯吹日来川上遊沙<lb/>
明属玉止苕香翡翠留漁郎蒲葉底網得雙吳鈎<lb/>
　　　茂苑思<lb/>
輦路秋蓬滿野香團緑濕嬪娥粉黛愁嫣花鈆露泣鶯<lb/>
聲舊時好玉砌秋歸早東家胡蝶飛烟姿滿芳草<lb/>
　　　白門荅髙二聘君<hi>以上元未在呉作</hi>
　戊申秋余謫大梁季迪嘗夢余與若平生明日道路<lb/>
　傳余已死季迪有夢余詩己酉春正月余侍親東歸<lb/>
　迪亦應召来京師相對驚喜因出所賦夣余之作余<lb/>
　既感季迪之念而復疑猶夢也歌以荅之<lb/>
結交貴知已不在早與遲嗟我識子晚深淺惟子知每<lb/>
<pb n="KR4e0041_SBCK_001-17b"/>
扵朋儕間擊節賞我辭前年吳城破子居我西馳交游<lb/>
非不多獨念與子離相去日已逺數與禍患罹道路傳<lb/>
我死可信子尚疑日暮過我廬為我涕交頥今年我還<lb/>
京適子應詔来<hi>叶</hi>握手發長嘆示我夢我詩我昔患難<lb/>
中精爽無不之而子獨夢我與子若有期方子夢我𥘉<lb/>
正我念子時春風鳥嚶嚶花發滿故枝為買一斗酒痛<lb/>
飲春江湄生死固常理勿為逹士嗤<lb/>
　　　自題冝秋軒<lb/>
　予去官結小軒自適軒近秦淮松菊竹樹之外無他<lb/>
　花卉且清曠幽寂與秋相冝因號冝秋賦以詩<lb/>
我軒南山下緑水圍繞之四時非不佳獨與秋最冝秋<lb/>
<pb n="KR4e0041_SBCK_001-18a"/>
風入我軒便覺景物竒紅樹照西崦黄花滿東籬夜深<lb/>
明月来蕩漾軒東池池光與月色上下相逶迤我時坐<lb/>
軒中濁酒聊自持微飲不及醉陶然詠陶詩人言秋可<lb/>
傷我覺秋可怡至㓗如屈平至清如伯夷愛彼潔與清<lb/>
竟忘揺落悲斯意獨領㑹但恐秋風知<lb/>
　　　贈錢祐之<lb/>
　祐之過余冝秋軒携武肅王家譜見示感慨古昔賦<lb/>
　此為贈<lb/>
村居無来轍漸與人事屏軒窓頗冝秋爽氣接西嶺錢<lb/>
君曉過我跫然破幽静踉蹡田中来衣屨草露冷臨風<lb/>
岸烏巾上有雙蚱蜢示我族譜文厯厯星斗炳前王勲<lb/>
<pb n="KR4e0041_SBCK_001-18b"/>
業在千載猶一頃諸孫尚醖藉整若弓在㯳嗟我昧淺<lb/>
深所得如捕影潭潭百尺甃汲以尋文綆况兹坐窮僻<lb/>
習懶不自省君来實起余如夢覺酒醒蠨蛸罥虚戸絡<lb/>
緯啼廢井何當照寒燈共此秋夜永<lb/>
　　　淮隂祠<lb/>
朝登歌風䑓暮入淮隂祠祠荒屋瓦落古木聲差差當<lb/>
時握漢兵劉項相交持舉足有輕重不負高帝知區區<lb/>
假王封如何遽見疑良平一躡足帝心即轉移全齊七<lb/>
十城寔為䧟穽機後来雲夢遊此禍乃致之盧綰且稱<lb/>
王恥與絳灌随居常獨怏怏握手逢陳豨事起倉卒間<lb/>
不意咸誅夷吕后固不仁鄼侯亦忍為先王重報功無<lb/>
<pb n="KR4e0041_SBCK_001-19a"/>
乃此道虧至今淮水南落日啼烏悲津頭問漂母一飯<lb/>
竟哀誰<lb/>
　　　送叅政錢誠夫之淮安<lb/>
潮落大江渾烏啼曙色分公侯千萬騎送别隘人門威<lb/>
儀督府嚴禮秩節度尊兩淮甲胄士十年弓箭痕南陽<lb/>
與豐沛自古重承恩<lb/>
　　　寄内婉素<lb/>
天寒思故衣家貧思良妻所以孟徳耀舉案與眉齊憶<lb/>
汝事我𥘉髙樓映深閨珠鈿照羅綺簮珮揺玉<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>梳掠<lb/>
不待曉粧成聴鳴雞中吴惜喪亂廿口各東西有母不<lb/>
得将獨汝與提携我復竄逺方送我當路啼紛紛道上<lb/>
<pb n="KR4e0041_SBCK_001-19b"/>
人無不為慘悽今年我還家赤手無所賫汝亦遇多難<lb/>
典賣罄珥笄朝炊粥一盂暮食塩與虀堂有九十姑時<lb/>
復羞豚蹄膏沐弗暇澤髮落瘦且黧别来復秋深露下<lb/>
百草凄破碎要𥙷綴甘㫖需醬醯安貧兼飬老此事汝<lb/>
素稽作詩逺相寄新月當窓低<lb/>
　　　客舘秋思<lb/>
閒齋閟秋隂弱蕙風屢偃蕭蕭㣲凉至坐怯踈簾捲哀<lb/>
蟬聴漸急歸燕嗟已晚忽動故園思山川匪遥逺<lb/>
　　　夣綵堂為俞士評賦<lb/>
楚客身未歸悠悠念庭闈濤江雖云廣莫阻魂夜飛秋<lb/>
隂天無星猿呌楓樹稀家門倐已到不失舊路㣲<lb/>
<pb n="KR4e0041_SBCK_001-20a"/>
上高堂獻咲試舞衣焉知空明曙鐘動殘星輝難追夢<lb/>
中歡益發覺後欷安能附羽翼逺去仍相依<lb/>
　　　贈許山人<hi>三首</hi>
七十世所稀過此尤足喜山人腰脚健一日行百里身<lb/>
安子能飬飲食具甘㫖擾擾天壌間如翁能有幾<lb/>
讀書不湏多逹理斯為貴讀書不逹理不讀亦如異山<lb/>
人識字少時復見一二乃知學道人心静自可至<lb/>
我咲山中人猶未逹此理患害每過慮聞利輙先喜利<lb/>
害何足驚死生亦命耳但使心不欺造物聴所止<lb/>
　　　送許山人歸長干別業<lb/>
我從長干来君向長干去春鴻與秋燕相逢不相聚當<lb/>
<pb n="KR4e0041_SBCK_001-20b"/>
時三閣上緑鬢花如霧辱井不可尋纍纍種瓜芋<lb/>
君家烏衣巷正對朱雀橋烏衣去已乆斜陽樹蕭蕭紅<lb/>
薑嫩生芽𬗋芋肥長苖斯時一樽酒時赴東隣招<lb/>
朝耕硯一區暮耕筆一尺䟽食且不飽而况有囷積山<lb/>
人萬本韭冨與列侯敵治生不在多勤儉自有益<lb/>
　　　舟中有感<hi>以上在京并閒居句容作</hi>
水性日就下大江日東馳不知舟行逺但覺青山移我<lb/>
方念儔侣手反坐拄頥天風吹衣裳明月来相隨乗流<lb/>
非不住逝者乃如斯滔滔適意中忽然令人悲壮嵗難<lb/>
再得脩名安可期<lb/>
　　　出臺復還洪都<lb/>
<pb n="KR4e0041_SBCK_001-21a"/>
福至本無象禍来非有因方憂觸羅網遽喜辭妖塵念<lb/>
此蓬藋姿忽遘蹇與屯倉黄圜扉中日夕與死隣皇明<lb/>
眷私照寒谷囘陽春既免在滌牲復縦充庖鱗重沐飾<lb/>
冠裳濟溺立要津道路與我慶况我骨肉親歸来向妻<lb/>
孥秉燭語及晨猶疑是夣寐歡樂恐未真嗟余抑何艱<lb/>
坎壈多苦辛弱無勝力錐而欲舉萬鈞羸牛服塩車遥<lb/>
遥西入秦進逢九坂危退迫尺箠嗔敢惜筋力疲所慮<lb/>
車摧輪哀鳴徒嗷嗷仰訴空諄諄聴者無不憐誰復爲<lb/>
觧嚬終當脫覊鞅滄波浩難馴<lb/>
　　　曉發石頭口<lb/>
石頭何斕斒左顧踞赤虎自非神功鑿那得此江滸玄<lb/>
<pb n="KR4e0041_SBCK_001-21b"/>
精蓄隂霧秘迹曠萬古耽視洪都城百雉列飛堵我船<lb/>
候明發值此春夜雨方欣土膏潤可以藝稷黍年豊米<lb/>
糓賤何憂在覊旅掀篷望烟桞春水緑可醑終許着漁<lb/>
蓑撈蝦冨春渚<lb/>
　　　送陳管勾之鄱陽<lb/>
朝與吳人辭暮送晋人别滔滔楚江水朝暮流不竭我<lb/>
来賛兩省僚友皆俊傑恠君氣如虹欲立萬仞節青蓮<lb/>
出泥滓不涴天性潔相期保貞固百鍊終不折<lb/>
　　　賦南昌亭送丁子譲之淮安<lb/>
士不遇知己欝欝徒自憐亭長小丈夫不如漂母賢一<lb/>
飯尚足惜萬金那忍捐季亦泗上人勲業四百年南昌<lb/>
<pb n="KR4e0041_SBCK_001-22a"/>
雖云小豈無士八千當時得英䧺劉項可比肩柰何自<lb/>
棄之吝彼粥與饘重瞳且沐猴此軰何足愆均行淮隂<lb/>
道亭草緑芊芊為我奉巵酒三酹東風前<lb/>
　　　送滙東宋䖏士<lb/>
驊騮駕玉輅志不忘春草譬如藜藿人但識麻衣好十<lb/>
年遘憂患退縮苦不早囬念春江魚洋洋在芹藻聦明<lb/>
身之累擁腫身所保歸去匡山中雲松可娱老<lb/>
　　　送方以亨還吴興<lb/>
　以亨来洪都省兄以常予因與之㳺者累月既而将<lb/>
　還吴興其兄録所贈詩見示余喜而作三章以餞之<lb/>
草有不可偃木有不可彫人心非秋蓬安得随風飄憐<lb/>
<pb n="KR4e0041_SBCK_001-22b"/>
君玉雪姿明月當清宵葳蕤紫荆花輝映非一朝嗈嗈<lb/>
寒江鴈去去誰能招<lb/>
逺别腸欲㫁近别泪滿纓交游無不然而况弟與兄荒<lb/>
塗霜露繁哀角響故城去傷骨肉思住感郷里情還家<lb/>
及東作翳翳桑麻成<lb/>
賢女失之陋壮士失之貧相逢無所遺慷慨不得伸臨<lb/>
岐歌短章所道皆苦辛淮隂未去楚江揔復仕陳聊沽<lb/>
客中酒用酌還郷人<lb/>
　　　送方員外之廬陵<lb/>
十年在覊旅未嘗憂别離如何與君辭愴如失群麋君<lb/>
才非我儔語黙皆可師温温霜天裘細細當暑絺不勞<lb/>
<pb n="KR4e0041_SBCK_001-23a"/>
綺綉文自然適時冝嗟我百無𥙷不異面有眉既乏視<lb/>
聴功寧免耳目嗤君行值重午高花發榴葵荆人擊鼉<lb/>
鼓舟楫挾兩旗當時懐沙心後世為水嬉作歌贈君别<lb/>
秋風以為期<lb/>
　　　省中樹<lb/>
　掖垣東南有大樹隂可一二畝枝葉蓊茂望之蔚然<lb/>
　豫章自兵興来巨材剪伐殆盡而兹木獨巋然城郭<lb/>
　中其夀可喜也暇日步其下賦此<lb/>
嘉木不常有大材世所稀紛紛拱把中得此翠十圍盤<lb/>
柯結層隂枝葉大且肥下䕃數畝庭芳映百堵扉六月<lb/>
不知暑蒼烟晝霏霏豈為枕簟適實為烏鳥依豫章冨<lb/>
<pb n="KR4e0041_SBCK_001-23b"/>
材木剪伐事已非此豈不材者獲與斤斧違牽裳步南<lb/>
風空翠沾我衣徘徊望黄鶴嵗乆将来歸<lb/>
　　　午窓坐睡甚適覺而有賦<hi>省中</hi>
昨夜風可畏今朝風可憐南風散煩暑稱此高齋眠夢<lb/>
中聞松聲響如百尺泉不知何身世笙匏奏鈞天浮游<lb/>
清虚中有類脫殻蟬旣信圖南樂更覺荘周賢生死俱<lb/>
兩忘况有俗慮牽何當䕃高樹一卧三千年<lb/>
　　　白髮<lb/>
　員外方君長余一嵗余髮斑白而方君則髭白一二<lb/>
　因相顧咲嘆吾二人之早衰也且聞王政恤二毛則<lb/>
　白髮固所當敬吾人其何悲為述以詩<lb/>
<pb n="KR4e0041_SBCK_001-24a"/>
白髮無貴賤愁人先得之嗟我愁苦多四十髮有絲我<lb/>
愁實累髮愁豈髮所為白髮勿咲我可喜不可悲紛紛<lb/>
霄壌間㡬人得如斯<lb/>
　　　嵗暮書事<lb/>
薄雲靄微隂江逺日易墜蒼然望平楚正與西山對冥<lb/>
冥孤鴻矯接接昏鴉退感兹嵗年暮矧尔時俗背頼有<lb/>
谷中蘭參差可為佩<lb/>
　　　雨後過上藍寺柬方員外及泉上人<lb/>
𣑽宫欝岧嶤碧殿𫀆緑水入門廊廡壊屋漏濕窓𥿄幽<lb/>
尋得丈室苔竹深且羙孤華獨清艶衆緑隂薿薿隔簾<lb/>
新雨足石溜響宫徴青山如筆格重疊在書几老僧知<lb/>
<pb n="KR4e0041_SBCK_001-24b"/>
客至合掌手作禮巳無千佛念為發一咲喜嗟余服轅<lb/>
駒局促垂兩耳逄師類脫鞅空闊向萬里聖覺雖異教<lb/>
迷悟乃一理歸途有餘清作詩示知己<lb/>
　　　對江望山<lb/>
朝山翳其麓暮山翳其巔變態孰使之白雲與蒼烟我<lb/>
乆不見山見山喜欲顛以我窺青山料應山亦然喜極<lb/>
復自咲我何愚且偏青山本無情扵人何所憐因兹勿<lb/>
復道且聴薫風眠<lb/>
大山如龍蟠小山如虎伏以兹龍虎氣不雨山自緑虹<lb/>
長飲其左雲長遶其腹山靈既神異過者敢不肅我生<lb/>
敬青山如對父與叔旦起髮未冠垂簾聴松瀑<lb/>
<pb n="KR4e0041_SBCK_001-25a"/>
　　　晞髮<hi>在南浦驛</hi>
道人晞髮坐緑樹啼幽鳥江闊風雨晴雲多青山少無<lb/>
聞衆幻滅不昧群迷曉猶有問津人孤帆望中小<lb/>
　　　發南浦<lb/>
開船别西山迤邐向南浦㠶輕去自速𥘉不用篙櫓蒼<lb/>
蒼烟中樹槖槖響斤斧一女沙上汲衆漁洲畔語我行<lb/>
嵗云晏况復逺儔侣囬首北歸鴻翩翩下寒渚<lb/>
　　　過黄牛洲望西山<lb/>
自我来西江未嘗㸔西山西山一何秀遥映蒼波間天<lb/>
寒衆木净日落孤雲閒當時珠簾雨髙捲不可攀至今<lb/>
烟靄中彷彿帝子還<lb/>
<pb n="KR4e0041_SBCK_001-25b"/>
　　　夜過市汊驛<hi>豐城北時酒醒月出有懐幕中諸友</hi>
驛樓枕迴洲湍汊聲活活霜蘆花猶泛烟桞葉漸脫月<lb/>
出鳬鴈鳴孤艕寒江闊酒縁風力退詩苦真景奪何䖏<lb/>
寄相思浮雲楚天末<lb/>
　　　汊口與洪鎮撫夜話<lb/>
我船行何遲君船下来急烏啼月初上鷗静露已濕褰<lb/>
衣步危沙細語成乆立囬瀾激空穴風響相嘘吸君才<lb/>
誠國士冨貴可俯拾臨流莫㸔劍恐駭寒江蟄<lb/>
　　　霧中望新淦城<lb/>
隔沙聞雞聲咫尺望新淦寒江白霧起驛樹連城暗瀰<lb/>
瀰浦溆濶晃晃日色淡亦有渡江人津頭觧孤䌫<lb/>
<pb n="KR4e0041_SBCK_001-26a"/>
　　　泊五老峯下<hi>以上仕江西作</hi>
𥘉見廬山青再見廬山白山形各異狀轉盻即改色方<lb/>
隂迷積翠忽霽眩金碧蒼烟與雲霧来徃逓蒙羃時時<lb/>
山中禽不自辨巢室我行三徃返真態還未識山水猶<lb/>
若斯世事那可必<lb/>
　　　自湖西發舟望瀑布<lb/>
泊舟廬山下北風吹不休山靈知我来故以風相留褰<lb/>
衣陟危沙曠然得平疇桞色緑尚淺芳草青以柔仰觀<lb/>
瀑布泉復作河漢流爐熏既冉冉鹿鳴亦<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>乃因淹<lb/>
留中終得此日逰向非風濤力那能極㝠捜作詩寓所<lb/>
感萬事無先謀<lb/>
<pb n="KR4e0041_SBCK_001-26b"/>
　　　聞廬山雷鳴<lb/>
雷霆有定位發聲胡不然兹山無冬春雷長鳴其巔昆<lb/>
䖝不坯蟄蛟龍亦蜿蜒致令山中人厭聴禮不䖍我行<lb/>
值孟春豐隆發深淵衣冠凛危坐對越上帝前天變自<lb/>
當敬心中非有愆<lb/>
　　　望蘄州<lb/>
未見蘄州城已見蘄州山諸山𥘉不髙蒼石礪且頑想<lb/>
當至正時民物庶以殷大江楚西来萬里不閉関兹山<lb/>
獨儲英群雄出其間遂為禍亂堦滋蔓莫可刪憶我聞<lb/>
亂𥘉我方總兩鬟侍立父祖旁聴說國步艱焉知三十<lb/>
年見此草與菅骨肉亦已零安得髮不斑披榛欲吊古<lb/>
<pb n="KR4e0041_SBCK_001-27a"/>
豺虎愴我顔蒼茫望茆宇日落孤舟還<lb/>
　　　過小孤<lb/>
大孤俯如盤小孤儼而立群山如從使左右相拱揖孤<lb/>
根屹撑拄萬竅争噴噏瀏瀏隂風旋慘慘元氣濕江流<lb/>
亘其下震怒莫敢汲洑為盤渦深馳作奔馬急躋攀或<lb/>
失手一駚不可及我来值秋晚木落衆鳥集勿㸑夜船<lb/>
犀鮫人抱珠泣<lb/>
　　　贈漢隂老父<lb/>
窮逹信有命丈夫乃長貧堂堂七尺軀而憂多苦辛早<lb/>
随丁都護馳逐車馬塵歸来不得意灌園漢江濵但恐<lb/>
女子知不畏醉尉嗔終當返故里共煑秋風蓴<lb/>
<pb n="KR4e0041_SBCK_001-27b"/>
　　　過長沙吊賈太傅<lb/>
才高衆所妬年少衆所輕柰何文帝賢而乃謫賈生炎<lb/>
劉握乾運寛大易暴嬴涵濡三十年孰不為政成生言<lb/>
胡不祥慟哭淚滿纓外防夷狄奸内謹七國爭禮樂與<lb/>
風化無一不可行帝心既未遑廷論乃拂膺長沙卑濕<lb/>
地落日鵩鳥鳴臨湘歌短篇哀痛吊屈平雖承宣室問<lb/>
前席何足榮我来欲再拜祠宇乆已傾荒苔剥㫁碣滿<lb/>
目皆枳荆汨汨祠下水猶聞太息聲<lb/>
　　　望岳麓<lb/>
我為長沙客不醉長沙酒為愛岳麓山繫舟城邊桞峯<lb/>
巒一何秀膏沐春雨後蛾緑净洗粧方知朱鉛醜所嗟<lb/>
<pb n="KR4e0041_SBCK_001-28a"/>
山中寺頽圯想已乆嶙峋北海碑千載獨不朽信為神<lb/>
靈惜長使山鬼守褰衣欲訪古日落辰在酉荒烟鳥雀<lb/>
喧宻竹虎兕吼老眼念後期未知重来否<lb/>
　　　望南岳<lb/>
我従匡廬来但覺諸山低嵯峨望衡岳雲霄與之齊下<lb/>
有赤蛇蟄上有朱雀棲仰瞻祝融㧞俯揖紫盖迷五嶺<lb/>
皆培塿三江為涔蹄巍然南服尊嵩霍相提携封秩崇<lb/>
君稱諸神咸朝隮丹書篆寳册萬古封金泥百王重祀<lb/>
典赤繅藉玉圭自非精靈通牲帛勞焚賫余方向逺道<lb/>
無由陟層梯蒼蒼烟霞中喔喔聞天雞𬗟思昌黎伯恭<lb/>
黙開雲霓靈貺自昭格誠敬良可稽斯人乆云沒感念<lb/>
<pb n="KR4e0041_SBCK_001-28b"/>
徒含悽<lb/>
　　　過魏夫人祠<lb/>
南岳秘靈氣丹霞凌赤氛中有紺髮姝云是魏元君手<lb/>
把紫虚録印佩朱靈文素質如輕霞飄飄上烟雲三華<lb/>
弭絳節㣲月来繽紛遶之千靈妃従以萬鶴群大藥濟<lb/>
羸弱紫府奏殊勲何當受真典驂鸞入氤緼<lb/>
　　　衡陽逢丁㤗<lb/>
我素有詩疾逢人即談詩師友憐我勤遂以詩相期早<lb/>
與高徐軰<hi>徐㓜文也<折 t="33"/>乃髙季迪</hi>逺慕黄𥘉時<hi>號<折 t="33"/>魏年</hi>時時發警䇿早<lb/>
為詩人知爾来慙潦倒拙語勞吾伊篇章非不多聊足<lb/>
充覆醯衡陽識丁泰握手誦我辭我疾已成癖君復求<lb/>
<pb n="KR4e0041_SBCK_001-29a"/>
我醫譬彼病渴人却顧相如悲東風吹江花零落湘水<lb/>
湄情多未忍别因之贈將離<lb/>
　　　發衡州<lb/>
五日白一髮十日皺一膚人生氷雪容終作鞾紋麄今<lb/>
朝清鏡中已與昨日殊不憂須眉蒼但恐皮肉枯肉枯<lb/>
亦常理所念非壮圖有親恩㝡深撫飬勞勤劬憐我㓜<lb/>
失怙愛我如掌珠斯恩未及報不敢忘湏臾書来得㓙<lb/>
問哀頓空號呼衣衾與棺歛弗得親走趨家山在萬里<lb/>
那能返故都樹頭啞啞啼愧殺返哺烏有子初學言行<lb/>
步要毋扶已觧索梨栗未知識之無重在託宗祀豈暇<lb/>
問賢愚弟妹皆漂零逺在天一隅仲氏乆無信夢中時<lb/>
<pb n="KR4e0041_SBCK_001-29b"/>
友于艱難斥鹵濱何以保㣲軀計工當已還毋乃歸東<lb/>
吴童僕各分飛僅有赤脚奴竛竮苦肺疾終夜聲嗚嗚<lb/>
憐渠亦觧事剪伐供樵蘇異郷骨肉逺頼此相支吾嗟<lb/>
我客梁楚隻身亦﨑嶇白晝畏豺虎夜防狸與狐所頼<lb/>
筋力強竄伏幸無虞今年覺衰倦自怯行逺途東風洞<lb/>
庭波落日青草湖魚龍来欺人烟濤慘糢糊兹晨過衡<lb/>
陽霽景差可娱桃花白練帯春水緑菰蒲感此顔色妍<lb/>
蹔使憂心甦萬事信有命拊膺長嘆吁<lb/>
　　　湘女<lb/>
湘水緑瀰瀰湘山碧峩峩空明影上下但覺禽鳥多我<lb/>
方駐輕橈聴彼湘女歌湘女淡掃眉素頰垂兩螺幽蘭<lb/>
<pb n="KR4e0041_SBCK_001-30a"/>
結短珮徐行拂青莎春風吹衣裙芳香動㣲波淑質自<lb/>
妍䴡不待綺與羅真修慎所適窈窕山之阿盈盈青樓<lb/>
婦日暮将如何<lb/>
　　　湘江道中思常宗<lb/>
暮江散㣲雨風㝎波自碧一鷺立不飛雙鴻逓相直餘<lb/>
烟菱女唱新月漁郎笛此䖏忽懷人相思杳何極<lb/>
　　　湘竹有題<lb/>
朝行湘竹下暮宿湘竹中雲情與雨態萬變俄不同宻<lb/>
宻深翳日踈踈細含風新梢露裊裊老節烟濛濛紛如<lb/>
千靈妃從以萬青童旛幢列縹緲環珮揺丁東来従蔚<lb/>
藍天歩入東華宫悵望不可即翩然若驚鴻夭矯喜而<lb/>
<pb n="KR4e0041_SBCK_001-30b"/>
笑低回俯乃恭質堅本外直性潔縁中空籊爾中弦矢<lb/>
揉之可彤弓氷雪誓不易肯與時汚隆今朝揭春晴更<lb/>
覺翠色濃戢戢琅玕樷忽見桃花紅直疑路不逺便與<lb/>
桃源通我欲捐輕舟褰衣入崆峒春禽迎我啼音響諧<lb/>
絲桐終當聴山雨自號蒼筤翁<lb/>
　　　<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>澗灘<lb/>
一灘復一灘十步九盤錯厓崩亂石礙轉使水勢惡谽<lb/>
谺鱷張牙屼崛蛟闘角百躬牽莫前一駚即退却余舟<lb/>
何猛銳獨與萬險搏篙迎旋渦支纜入欹樹縛齊心忘<lb/>
親讐叶力濟勇弱方危信冝懼過此亦足樂寸嵲能摧<lb/>
車何必盡劒閣向使一不諧群命未敢托超然望西巘<lb/>
<pb n="KR4e0041_SBCK_001-31a"/>
衆緑生逺壑丹砂明赤箭中有不死藥服食信可慿願<lb/>
借麻姑鶴<lb/>
　　　曉發祁陽别劉啓賢<lb/>
群山抱洪流盡日行曲折坡囘出平曠始覺人意恱晨<lb/>
櫛辭隂嵐夕飲得皓月㣲茫縣郭小樹屋逓顯滅深桞<lb/>
積逺烟孤華燦餘雪入籬聞書聲徑就野老謁跫然喜<lb/>
客至細語共茗啜諸生誠朴埜未觧習禮節几壁如塗<lb/>
鴉指鼻墨盡涅皆是農家子釋耒甘受業勿謂此軰愚<lb/>
畎畝有俊傑出門復登舟暮雨正凄切前途問尚逺髙<lb/>
榕亂啼鴂臨流發新咏聊以散蔚結㑹合自有時何勞<lb/>
念離别<lb/>
<pb n="KR4e0041_SBCK_001-31b"/>
　　　過道士洑<lb/>
　椘之沅湘細宴山形如道士俯伏之狀因以名山其<lb/>
　東南麓有吕安撫墓在焉<lb/>
兹山如青蜺俯飲江水曲邦人失偉觀目以道士洑中<lb/>
有百嵗墳石室䕃藂木當時錮三泉鳬鴈秘金玉畋師<lb/>
辟虎豹武士禁采牧未為兹山榮竟為兹山辱至今湘<lb/>
漢流到此屢囘伏春風吹急雨石㫁積蘚緑亦有斧斤<lb/>
聲丁丁響幽谷<lb/>
　　　過仙冡巖<lb/>
蒼崖何巖巖衆石鑿紺黝仙人已羽化蛻骨尤未朽當<lb/>
空玉棺破厯厯見跟肘劍作朱蛇盤凾使白虎守及聞<lb/>
<pb n="KR4e0041_SBCK_001-32a"/>
上古氏殯殮𥘉未有委棄無貴賤顙泚蠅蚋口陶瓦易<lb/>
衣薪宅兆貴深垕方春尚埋瘞掩此骼胔醜斯人獨不<lb/>
幸暴露嵗月乆何當絶攀縁掇拾歸培塿雖臨不測險<lb/>
結搆亦已就<hi>叶</hi>兹言信非迂臨風重囬首<lb/>
　　　零陵感春<lb/>
舟行苦淫雨雨晴身亦輕暢如辭喧卑振衣登高明群<lb/>
芳沐春容瑩然眉目清萬緑隂薿薿孤禽語嚶嚶憶昨<lb/>
𥘉戒途飛雪沾我纓桃李寂未華一二春草生漂泊復<lb/>
㡬時花落已縦横花落非足惜念此嵗序更慷慨向秀<lb/>
笛従容桓伊筝曠逹自不凡悲憤何當平嗟嗟高世士<lb/>
亹亹勤脩名<lb/>
<pb n="KR4e0041_SBCK_001-32b"/>
　　　瀟湘八景<lb/>
靄靄復霏霏横霄曵夕暉巴人與湘女相逐買塩歸囬<lb/>
望墟烟處蒼茫隔翠㣲　右山市晴嵐<lb/>
今朝罷漁早掛網堤邉樹雲㫁一峯青斜陽在拗䖏痴<lb/>
児晚睡醒却訝東方曙　右漁村夕照<lb/>
孤塔望中青鐘聲隔洞庭蒼山不可及烟闊浪冥冥憶<lb/>
似寒山寺楓橋半夜聴　右烟寺曉鐘<lb/>
風攪端花晚江寒波欲凝凍僵業漁者歸載一船氷一<lb/>
白迷沙渚柴扉認有燈　右江天暮雪<lb/>
輕㠶挂春風倒映湘江緑天低浦叙逺歸向誰家宿遥<lb/>
指落花西黄陵廟前屋　右逺浦歸帆<lb/>
<pb n="KR4e0041_SBCK_001-33a"/>
江横秋烟白日落寒沙淺鴻鴈萬里来翩翩下平逺欲<lb/>
墮更低飛斜行兩三轉　右平沙落鴈<lb/>
風急雨浪浪孤舟夜正長江湖随䖏惡何况是瀟湘今<lb/>
夜殘燈裏無人不㫁腸　右瀟湘夜雨<lb/>
湘水秋更清湘月秋更白光輝一相蕩水月不辨色何<lb/>
䖏洞簫聲巴陵夜歸客　右洞庭秋月<hi>右使湖南作</hi>
　　　登三夏故城<lb/>
寒樹無柔柯秋草有勁葉原空鶻孤騫山晚雲萬疊登<lb/>
高得平曠人馬皆意愜思挽角胎弓相従鴈門獵<lb/>
關前葉猶青關後草已白氣候本不殊山勢有阻隔風<lb/>
高皷角動日落川塞黒邉鴻一聲来壮士亦變色<lb/>
<pb n="KR4e0041_SBCK_001-33b"/>
　　　過長平有感<lb/>
驛路石犖确驅車邁荒村川逺蒼烟凉黄沙浩無痕聞<lb/>
是古戦塲長平名尚存有生四十萬共此入厚坤發軔<lb/>
暴虐秦六國漸併吞至今遺殺氣草木葉盡髠餘哀寄<lb/>
山嶽上有愁雲屯控馬爲追吊白日慘欲昏西風呌邉<lb/>
鴈凄然傷旅魂<lb/>
　　　至太原<hi>縣去城南五十里王維太原祁人也</hi>
唐俗本儉嗇古風猶在兹山長水流邁泉脉注東菑氓<lb/>
事耕牧外鄙樸無他爲何當起右轄共詠雉麥詩<lb/>
<hi>以上三首赴山西時作</hi>
眉菴集卷之一<lb/>
<pb n="KR4e0041_SBCK_001-34a"/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_002-1a"/>
眉菴集巻之二<lb/>
　七言古體　姑　蘇　楊　基　孟載　著<lb/>
　　　遊穹窿山<lb/>
昨日出遊今日還登臨未盡湖東山紫藤花落高樹下<lb/>
翠羽鳥鳴深竹間泉停峻石淨可掬磴倚絶壁危難攀<lb/>
攀蘿試上最高頂天風兩腋超塵寰廻視群峯總在下<lb/>
擬接浮丘同觧顔<hi>不獨瞿塘與劍関二句為結<折 t="33"/>一本無末四句有人生跬步即天險</hi>
　　　姑蘇臺<lb/>
姑蘓臺下清江晚斜日江心照闌檻臺上西施醉捧心<lb/>
江邊東越愁甞膽鴟夷褁屍去不還麋鹿散迹逰其間<lb/>
功成却羡陶朱子一葉扁舟弄雲水<lb/>
<pb n="KR4e0041_SBCK_002-1b"/>
　　　雪坡約余同入杭既而弗果臨别索詩賦此<lb/>
十年不醉西湖酒夢寐春風萬株桞滿意從容覔舊遊<lb/>
短衣疋馬随君後孤山梅花斷橋月此興既發中忽否<lb/>
停驂索我題詩送握手躊躇爲之久江堤霜白萬馬滑<lb/>
城角鑿落掛北斗前鋒已逺後已動弓箭束腰槊在手<lb/>
借問軍中誰最賢紫髯太守勲名舊范公兵甲陳平計<lb/>
方寸耿耿無不有當時結束事楚國日間十策晦其九<lb/>
萬里曽瞻上國光一麾復出三城守至今錢塘與湖秀<lb/>
父老傳誦弗離口去年逡巡㸃朝班予得沗爲幙下友<lb/>
今兹祝釐尚祀事黼黻籩豆薦芹韭禮樂三千固未遑<lb/>
趙王鼔瑟秦王缶君侯入城如父母兒女掃街霜滿帚<lb/>
<pb n="KR4e0041_SBCK_002-2a"/>
莫向江邊聴蹋歌一夜相思成白首<lb/>
　　　著色西湖景和張光弼韻<hi>時杭正被苖完虐甚</hi>
昔日西湖最佳麗稚緑新紅無着地日光爛熳注黄金<lb/>
恰似而今畫圖裏繞湖髻鬟翠萬堆行雲行雨相徃来<lb/>
魚吹碧浪送歌舫手當玉槃行酒杯但知身在歡娛内<lb/>
肯計年光逐流水若尋昨夢問風流不及丹青一張紙<lb/>
　　　約范園看杏花<lb/>
西園杏花如雪明年年㸔花春滿城烏紗小㡌挿花舞<lb/>
碧羅窄䄂穿花行花今仍發當年道净洗臙脂眉淡掃<lb/>
僻䖏休嗟車馬稀内家園裡猶芳草東風回首㡬人存<lb/>
粉悴香憔不忍論錦瑟金錢誰赴約鳯笙龍管謾招魂<lb/>
<pb n="KR4e0041_SBCK_002-2b"/>
月斜徐步花枝下欲折生紅淚盈把莫怪無人看此花<lb/>
當年已嘆遊人寡風雨隂晴每願違便湏携酒趂春暉<lb/>
明朝青子花零落鶯老梅酸蛺蝶飛<lb/>
　　　草堂芙蓉孟冬始開遲莫可傷作詩慰之<lb/>
東隣芙蓉花已歇西隣拒霜亦開徹草堂一樹初着花<lb/>
錦蕊瀟瀟間踈葉也知地僻竟開晚不見重陽好時節<lb/>
池寒夜静看不休月白霜清照愈潔愧無樽酒澆遲暮<lb/>
且為花從盛時説憶昔開元太液池緑水朱闌颭紅雪<lb/>
鑾輿毎煩天子顧玉缾甞詔才人折零落江湖事總非<lb/>
露草烟蕪共悽切哀颯如君也不多相㸔勿用長嗚咽<lb/>
　　　尚梅軒<lb/>
<pb n="KR4e0041_SBCK_002-3a"/>
江堤雪消春水漲吳人看花車百两梨花輕盈杏花俗<lb/>
只有梅花清可尚剛風一吹色殊絶霽月暫照光欲蕩<lb/>
一枝斜横脩竹外數朶逈臨流水上孤高百卉不敢先<lb/>
豈獨區區丈人行山人尚梅如尚賓兩屐莓苔曉相訪<lb/>
清樽慰花對花飲香雪紛紛落盆盎莫待東家玉笛吹<lb/>
花間容我青藜杖<lb/>
　　　王叔明長史畫<lb/>
白雲英英山簇簇緑蘿隂埀樹如屋鳴琴彈罷坐碧蘚<lb/>
手揺羽扇坦其腹南風徐来生晚凉衣裳颯然荷染香<lb/>
世間萬事若流水呼吸湖光醉一觴<lb/>
　　　棘竹三禽圖<lb/>
<pb n="KR4e0041_SBCK_002-3b"/>
棘刺揺揺風蔌蔌一禽驚啼兩禽宿空山日晚腹猶飢<lb/>
何䖏藩籬有遺粟杏花春雨小樓西撫巻彷徨不忍題<lb/>
愿作尋常雙燕子年年飛入未央棲<lb/>
　　　食燒笋留題陳惟寅竹間<lb/>
春雷一聲萬簮玉參差亂迸莓苔緑斬来掃葉當逕燒<lb/>
何異燃萁煑秋菽登盤查牙玉版肥焦尾碎剥蒼龍皮<lb/>
山人大嚼無以報寫作林間燒笋詩<lb/>
　　　詠七姊妹花<lb/>
紅羅闘結同心小七蕊參差弄春曉盡是東風兒女魂<lb/>
蛾眉一様青螺掃三姊娉婷四妹嬌緑窓虚度可憐宵<lb/>
八姨秦國休相妬腸斷江東大小喬<lb/>
<pb n="KR4e0041_SBCK_002-4a"/>
　　　贈鑷工王生<lb/>
湘娥剪筠編櫛齒鸞刀寒凝鸊鵜髓鉊華拂刃秋霜飛<lb/>
兩㸃春山愁不起青銅自照顔色好粉垢脂痕驚一掃<lb/>
三十六宫妬少年背指梨花咲春老細骨輕軀珠翠娥<lb/>
玉膚紅映鴛鴦羅明朝面皺白髪多王郎王郎柰若何<lb/>
　　　畫為包師聖題<lb/>
踈簾半捲絲絲雨菱葉荷花暗江渚水近松深徹夜凉<lb/>
不用開襟揺白羽隔岸人家住緑隂偶来聼我坐彈琴<lb/>
聊將白雪猗蘭意銷盡紅塵汗馬心<lb/>
　　　沈仲真自徳清折苔梅一枝見惠<lb/>
江南地暖雪不落臈月梅花滿岩壑今年正月氷雪多<lb/>
<pb n="KR4e0041_SBCK_002-4b"/>
梅蕊青青尚含蕚夢斷寒窓風雨中遥想西湖總蕭索<lb/>
野人逺自山中来寄我横斜春一握碧苔遶枝花半露<lb/>
翡翠明珠相間錯玉骨寒封紫繡衣氷梢翠剪青螺殻<lb/>
初疑老樹鱗甲動更覺霜禽羽毛薄生香入手未敢嗅<lb/>
一日春風到樓閣與君别来鬚髪蒼心跡未逺怍匪昨<lb/>
忽向江南見似人顔色皎皎殊不悪咲呼春酒白玉壷<lb/>
且復清吟對花酌苕溪雪消生杜若畵舫青帘恣行樂<lb/>
明日相思賦逺遊東家許借孤山鶴<lb/>
　　　趙元畫懸厓圖<lb/>
懸崖無根谷無底樓閣參差半空起不信神工斧鑿成<lb/>
人間至險無如此我對畫圖猶拊膺何况﨑嶇險䖏登<lb/>
<pb n="KR4e0041_SBCK_002-5a"/>
槿樹籬邊堤似掌藕花池上月如燈<lb/>
　　　夜聞異香<lb/>
玉河低斜衆星皎白露横飛濕幽艸異香何處忽飄揚<lb/>
郁郁霏霏遍穹昊驀焉随風驚旖旎稍乆欲尋還縹緲<lb/>
褰衣四顧但澄碧正似萬株丹桂繞恍疑真仙鳯輦過<lb/>
芬馥爐熏散雲表復疑寒兎搗玄霜玉<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>丁東杵龍腦<lb/>
道人六鑿乆空寂臭味色聲俱一掃黙然鼻觀相感通<lb/>
此豈天花故紛惱絪緼自散還自滅聞佀不聞神不擾<lb/>
世間萬有等虚幻臭腐神竒心所造湏臾斗轉金氣肅<lb/>
刺刺微寒欺破襖自展羅衾向壁眠一任秋風㺯池篠<lb/>
　　　贈道士吕紫岩<lb/>
<pb n="KR4e0041_SBCK_002-5b"/>
岩松青青岩石紫紫岩仙人躡朱履一簮星斗月光寒<lb/>
手把芙蓉扣元始岩下琪花樹樹春岩前流水泛青蘋<lb/>
前身自是純陽子何用重尋囬道人<lb/>
　　　巧石雙松圖<lb/>
松蟠恠誕龍形矯石嵌玲瓏雪膚巧何事淋漓水墨啚<lb/>
高堂六月秋風早秋風吹雲山脚動瀑布飛来濕瑶草<lb/>
翠榦危撑日月低霜根倒挿雷霆繞山中黄葉已盖地<lb/>
獨有烟蘿青裊裊夕露猶含碧海秋春霞已破丹山曉<lb/>
平生愛松并愛石何異江鳬得蒲藻醉裡徂徕若可登<lb/>
人間草木慙枯槁豫章將軍顔色好十年走馬淮隂道<lb/>
索我題詩寫壯懷詩成已覺松杉老<lb/>
<pb n="KR4e0041_SBCK_002-6a"/>
　　　清溪漁隠<lb/>
清溪秋来水如練厯厯魚蝦皆可見緑蓑酒醒鴈初飛<lb/>
風急蘆花吹滿面溪南一帶是青山逢着埀楊便可灣<lb/>
謾道白鷗閑佀我漁舟更比白鷗閑<lb/>
　　　聞蟬<lb/>
眉菴四十未聞道偶扵世事無所好尋常惟看東家竹<lb/>
屈指十年今不到微軀之外無長物寒暑一裘兼一㡌<lb/>
妻孥屢嘆升斗絶不獨無烟亦無竈身輕自咲可駕鶴<lb/>
眼明豈止堪窺豹人情世故㸔爛<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>皎不如汚恭勝傲<lb/>
有瑕可指未為辱無善足稱方入妙此意于今覺更深<lb/>
靜倚南風聴蟬噪<hi>以上在吳中作</hi>
<pb n="KR4e0041_SBCK_002-6b"/>
　　　畫馬<lb/>
古人畫馬如畫竹貴在蕭蕭去凡俗骨欲權竒尾欲輕<lb/>
不用豐鬃與多肉當時精玅稱曹覇人與驊騮意俱化<lb/>
信筆為之自有神忘却龍媒是圖畫此馬滿身花作團<lb/>
大宛三日到長安若教引見南薰殿應賜殷紅瑪瑙盤<lb/>
　　　贈故人全王孫<lb/>
兄為柱國弟開府門吏紛紛皆繡斧敕賜龍河百畝宫<lb/>
畫㦸丹弓映朱户金鳯盤胸白錦𥜗面如紅玉紫虬鬚<lb/>
六宫曉逐諸王入八府春随宰相趋東風忽念江南好<lb/>
寳騎㸔花踏春草茂苑鶯聲醉裏聴建章桞色愁中老<lb/>
囬首瀛洲草木新蒼顔白髪照烏巾都將秋水蛇紋劔<lb/>
<pb n="KR4e0041_SBCK_002-7a"/>
贈與長安游俠人<lb/>
　　　歎道傍野花<lb/>
烟蕪凄凄秋色老夕陽穿樹照梨棗野花一簇道傍開<lb/>
細蕊繁英出深草我来采薪露已晞落莖滿地黄葉飛<lb/>
偶從荆𣏌得麗質肌膚玉潔生光輝花得人逢花亦喜<lb/>
靈妃粲然露玉齒小朶誰簮緑髻雲幽香不到銀瓶水<lb/>
臨風折花重歎息細數花名思未得人生歡樂在相知<lb/>
莫恨從前未相識<lb/>
　　　夜宿靜嘯軒<lb/>
寒風瀟瀟枯葉響緑窓梅影随燈上龍腦香熏雲母錢<lb/>
鳯團暖送仙人掌東家夜半鷄唱獨西林月黒烏啼兩<lb/>
<pb n="KR4e0041_SBCK_002-7b"/>
明朝相憶鳯凰臺臺邊春草青青長<lb/>
　　　巢雲為周孟基賦<lb/>
白雲無心本無住聊結雲巢與雲寓十年種得雲滿山<lb/>
雲復留人人不去以雲作巢雲未知雲為窓户雲梁楣<lb/>
巢中除雲一無有几席枕簟皆雲為人言我巢雲一朶<lb/>
我非巢雲雲巢我是耶非耶何足云雲我我雲無不可<lb/>
雲臺諸將千鍾禄萬里青雲電經目人生冨貴等浮雲<lb/>
何似巢雲數椽屋<lb/>
　　　金陵對雪用蘇長公聚星堂禁體韻<lb/>
黄雲凍凝不成葉十載江南無此雪朱簾十二曉開齊<lb/>
正值千山鳥飛絶墻腰簷角危欲墮竹頂松梢重將折<lb/>
<pb n="KR4e0041_SBCK_002-8a"/>
偏来舞殿閗輕盈忽上金釵易消滅誰家沉火吹笙坐<lb/>
着䖏銀瓶呵手掣脂凝香靨罷晨粧臉暈微渦散春纈<lb/>
帶雨欲拈仍作片因風誤觸俄成屑漁蓑向晚畫難工<lb/>
歌樓未曉光盈瞥怪事休驚越犬吠豐年毎信呉儂説<lb/>
欲和東坡白戰詩氷滿霜毫硯如鐡<lb/>
　　　聼老京妓冝時秀歌慢曲<lb/>
春雲隂隂圍綉幄梨花風緊羅衣薄白頭官妓近前歌<lb/>
一曲纔終涙先落收淚從容説姓名十三歌學郭芳卿<lb/>
先皇最愛芳卿唱五鳯樓前樂太平鼎湖龍去紅粧委<lb/>
此曲宜歌到人耳潜向東風作慢腔梨園不信芳卿死<lb/>
從此京華獨擅塲時人爭識杜韋娘芙蓉秋水黄金殿<lb/>
<pb n="KR4e0041_SBCK_002-8b"/>
芍藥春屏白玉堂風塵囬首江南老衰髩如絲顔色矯<lb/>
深嘆無人聴此詞縱能来聼知音少説罷重歌爾莫辭<lb/>
我非徒聼更能知樽前多少新翻調一度相思一皺眉<lb/>
　　　送劉子逺歸廬陵<lb/>
宫槐隂隂鶯嚦嚦細雨楊花飛不得朝回把酒問東風<lb/>
不獨送春兼送客留春且為行人飲世間萬事邯郸枕<lb/>
但得還家莫厭貧十載異鄉空衣錦<lb/>
　　　喜客来<lb/>
壯年不愁長作客亦不暇愁鬚雪白但愁金盡酒樽空<lb/>
辜負長安好春色閉門三日生緑苔失意忽聞佳客来<lb/>
急拈春衣典春酒正值滿樹梨花開花如氷雪人如玉<lb/>
<pb n="KR4e0041_SBCK_002-9a"/>
妙舞清歌歡不足黄昏客醉酒未醒細雨鶯啼梅子緑<lb/>
　　　送章教諭<lb/>
鑑湖五月凉風起荷葉荷花香旎旎先生到縣花正開<lb/>
濯足船頭弄秋水　聖朝復興文武科諸生習射更絃<lb/>
歌他年大比登髦俊應報新昌縣裏多<lb/>
　　　雨中看花<lb/>
青青楊桞深深竹雨裏絳桃開一簇羞將瘦蹇逐金鞍<lb/>
着屐㸔花仍不俗花枝净洗胭脂面老眼驚如夣中見<lb/>
已拚春色過三分何止東風吹一片只恐天晴是暮春<lb/>
半随流水半成塵淡烟芳草長干路作意能来有㡬人<lb/>
　　　春日白門送范謙<lb/>
<pb n="KR4e0041_SBCK_002-9b"/>
白門花開春酒香參差桞條如酒黄栁邊沽酒勸君飲<lb/>
别意逈與江流長江花近接瀛洲草宫樹鶯啼燕歸早<lb/>
白馬銀鞍游俠兒雞鳴爭入金陵道金陵自昔稱佳麗<lb/>
虎踞龍蟠天子氣緑㡌將軍衛霍功黒頭卿相金張貴<lb/>
紫陌遥遥十丈塵鳯笙牙板奏青春相逢金水河邊客<lb/>
半是公車待詔人君今掉頭歸故國欲傍雲松㸔山色<lb/>
親老冝承菽水歡時清不用芻蕘䇿到家春深花未稀<lb/>
竹筍嫩白江魚肥登堂奉親兾親喜蜂蝶故遶斑斕衣<lb/>
多才如君世稀有珠韜玉韞那能乆明日徴書到四明<lb/>
期君更酌金陵酒<lb/>
　　　　送李琴川謫臨海<lb/>
<pb n="KR4e0041_SBCK_002-10a"/>
南風雨来塵作泥稻花荳莢生初齊一人失意觧官去<lb/>
席上衆賓顔色低輶車欲發未忍别感慨握手立大堤<lb/>
緑荷為盃樹為盖碧酒蕩漾青琉璃兹行觸熱向甌越<lb/>
只尺浙水分東西或登雲門探禹穴或上鴈宕聞天雞<lb/>
天台桃花千萬樹中有睍睆黄鶯啼雖云竄謫異憂喜<lb/>
眺望自可窮天梯韓潮桞播夜郎白吉士徃徃遭傾擠<lb/>
蕉中之鹿塞翁馬此事何足含悲凄但嗟靈物困汚瀆<lb/>
無一出手相提携不然寵辱實命致毋乃天不哀群黎<lb/>
渡江秋風未十日織女值嫁牽牛妻自甘沉匿守太拙<lb/>
寧復乞巧陳瓜梨嗟余遘患屢遷逐親見郿塢爭燃臍<lb/>
金多位重胡足恃頃刻變化如雲霓君年五十髮漆黒<lb/>
<pb n="KR4e0041_SBCK_002-10b"/>
壯氣欝欝衝端倪驊騮歴塊偶蹔蹶終展奮迅追風蹄<lb/>
經過虎阜坐石壁為我拂拭苔中題<lb/>
　　　冝秋軒桂<lb/>
　軒東古桂一株花已爛熳人無知者偶夜聞香自東<lb/>
　来旦起訪之得扵荒庭廢苑中余既嘆其不為人所<lb/>
　賞識而復嘉其不以無人而不香也繞樹嗟悼慰之<lb/>
　以詩<lb/>
冝秋軒東一株桂香葉婆娑擁寒翠秋堂夜靜風滿簾<lb/>
時覺幽芳来拂鼻清晨曵履訪幽獨一徑青苔雙戸閉<lb/>
離離嫩蕋罥虫絲蓛䔩輕花落深砌麸金泫露濃更宻<lb/>
苞粟凝珠踈復細半粒能含萬斛香一枝觧奪千秋麗<lb/>
<pb n="KR4e0041_SBCK_002-11a"/>
當年此地競攀折月戸雲窓敞秋霽金樽灔泛緑色酒<lb/>
翠袖凉簮寳粧髻西風㡬度人跡絶獨有幽花能㸃綴<lb/>
村荒地僻霜露繁摧折紅蘭凋紫蕙瞥然一見衆憂失<lb/>
不意孤懷得佳麗遶之百匝未忍去筆以長歌悲莫繼<lb/>
更深月出擬再来明日紛紛嗟滿篲<lb/>
　　　冝秋軒梅<lb/>
萬松嶺上梅千樹踏雪年年㸔花去湖邊十里翠裙腰<lb/>
盡是㸔花醉眠䖏花今憔悴不如前人亦飄零二十年<lb/>
夣魂不到西湖上春色自繞南枝邊今年㸔花来杜曲<lb/>
一樹寒香照茆屋别是人間氷雪魂肌膚綽約清如玉<lb/>
雪更玲瓏玉更温春風入頰淡無痕數聲殘角黄昏後<lb/>
<pb n="KR4e0041_SBCK_002-11b"/>
獨自相㸔半掩門<lb/>
　　　贈别徐季子<lb/>
徐君昔為吳學官玉壘劍具魚皮鞍千金毎贈壮士别<lb/>
一語恥作儒生酸庭前手種萬修竹窓戸颯沓烟霏寒<lb/>
南風醉眠雪覆簟西月對奕星羅盤維時海内冨文學<lb/>
爭飾黼藻窮研鑚諸生面試鸚鵡賦座客頭帶鵕鸃冠<lb/>
我方年壯髪漆黒朋視班馬慚蘇韓飛鳴欲厠九苞鳯<lb/>
絢爛未讓五色鸞君来勸我意無鋭少抑汝氣粲可觀<lb/>
驊騮受駕就矩步健鶻歛束摶風翰吳門一别二十載<lb/>
鬼物變怪驚百端相逢白下恍夣寐方巾闊帶麻衣寛<lb/>
道傍再拜問所厯細語欵接平生歡君言誓欲拜我母<lb/>
<pb n="KR4e0041_SBCK_002-12a"/>
為恐此别重来難母今九十兩足痺風雨半榻茆茨安<lb/>
今朝山中得束筍嫩煑香軟供晨餐百年自足三釡飬<lb/>
晚景忽此船行灘君才所施無不可經史滿腹皆琅玕<lb/>
酒酣文史孰比擬強弩激矢江奔湍明朝到京學小隠<lb/>
惟有遶屋山㠝屼櫻桃爛熟梅子大荷葉出水青團團<lb/>
行當散髪坐白石何用秉筆趋金鑾<lb/>
　　　送吳居易<lb/>
黄梅雨晴桑重緑南風棟花開䔩䔩故人謁我此山隈<lb/>
帶束烏犀㡌輕縠入門相顧如夢寐名姓雖忘面仍熟<lb/>
乆之稍稍憶舊游尚恐非真問童僕遂昌先生<hi>也吳中<折 t="33"/>鄭元祐</hi>
<hi>儒<折 t="33"/>老</hi>客滿座君時雄辯衆賔服先生博學且敬君况我才<lb/>
<pb n="KR4e0041_SBCK_002-12b"/>
踈敢相逐蘇臺一别已十載世事飄如電經目羡君㳺<lb/>
俠印屢懸嗟我巢傾夘俱覆去年謫官向河洛手脚酸<lb/>
皸双髸秃歸来親友半死生不意逢君此江曲摩挲老<lb/>
眼為君喜更覺君顔美如玉龍江花落乳燕飛芙蓉葉<lb/>
大筍過竹殺雞沽酒招我飲爛醉頹然坦其腹深情宻<lb/>
意語未終舟楫匆匆去何速臨流索我題詩送詩句難<lb/>
工羞再讀廬山東来五老峯大孤小孤青亂矗着我茆<lb/>
茨一二間悠然醉把東籬菊<lb/>
　　　題宋周曽秋塘圖<lb/>
　右宋周曽秋塘圖一卷前元皇姊大長公主所藏也<lb/>
　前有皇姊圖書印記後有集賢翰林諸詞臣奉皇姊<lb/>
<pb n="KR4e0041_SBCK_002-13a"/>
　教㫖所題自大學士趙世延王約而下凡十六人時<lb/>
　鄧文原袁伯長俱為直學士李泂以翰林待制居京<lb/>
　師為監修國史實至治三年也元運方隆皇姊雅尚<lb/>
　文學一時名公鉅儒以文章翰墨寵遇當世其盛盖<lb/>
　可想見元既革命此巻遂出江左吾友薛起宗得於<lb/>
　其私沈祥氏一日携以見示且徴題詩余雖不獲援<lb/>
　筆其間而一十六人者猶及親炙一二袁鄧二老又<lb/>
　皆先子之友不可作矣把玩再四敬題于後<lb/>
陂塘九月菰蒲老菱葉無多荷葉少無數飛来白鷺明<lb/>
一群遊去青鳬小寒雲弄影忽成霞鴈帶斜行下淺沙<lb/>
晚色不随流水去秋光都在拒霜華當時内殿春風細<lb/>
<pb n="KR4e0041_SBCK_002-13b"/>
紫衣傳教詞臣醉鮑謝文章沈宋才詩成曲盡秋塘意<lb/>
塘水秋来景漸踈低烟斜日照平蕪鴛鴦去盡芙蓉死<lb/>
空向人間看畵圖<lb/>
　　　北山梨花<lb/>
　余卜居金川<hi>西北門也<折 t="33"/>是金陵城</hi>去北山無十里毎清明時梨<lb/>
　花盛開輙動洗粧之想隣友薛起宗邀余㸔者再俱<lb/>
　以猥俗所繫不能如約昨又期出郭風雨泥濘弗良<lb/>
　於行起宗為折一枝相贈喜而賦此辛亥暮春五日<lb/>
北山梨花千樹㘽年年清明花正開薛君好事兩邀我<lb/>
騎馬㸔花携酒来看花出郭我所愛况是梨花最多態<lb/>
我牽塵俗不得赴花本無情花亦怪君今折花馬上歸<lb/>
<pb n="KR4e0041_SBCK_002-14a"/>
索我細詠梨花詩氷肌玉骨未受飾敢以粉墨圖西施<lb/>
東坡先生心似鐡惆悵東闌一枝雪重門晚掩沉沉雨<lb/>
踈簾夜捲溶溶月月宜淺淡雨宜濃淡非浪白濃非紅<lb/>
閨房秀麗林下趣冨貴標格神仙風一枝寂寞開逾徧<lb/>
朶朶玲瓏㸔應眩皓腕輕籠素練衣娥眉淡掃春風面<lb/>
自湏玉堂承露華何事種向山人家不愁占斷天下白<lb/>
正恐壓盡人間花江梅正好憐清楚桃杏紛紛何足數<lb/>
只有銀燈照海棠海棠亦是嬌兒女<lb/>
　　　句容送蔡惟中<lb/>
昨日立秋今日凉蔡子束書歸故鄉我来未乆子遽别<lb/>
子豈與我如參啇自慙貧無槖金贈觧劍換酒澆愁腸<lb/>
<pb n="KR4e0041_SBCK_002-14b"/>
醉酣月出重露滴梧飄金井芙蕖香衆賓諠譁噱咲口<lb/>
我獨不語情彷徨豈徒戚戚兒女態感舊懷古増悲傷<lb/>
憶昔追遊茂苑上白馬紫轡青絲韁子方年少冨文學<lb/>
面如紅玉肥有光黄金曉酬西舘客緑錦夜贈東樓娼<lb/>
三公走檄辟作椽兩府交薦除為郎風塵一别未十載<lb/>
短鬂蕭颯俱老蒼黒巾籠頭着野服微雨鵠立官道傍<lb/>
自云匍匐事販鬻盖屐巾<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>紙筆將匪爭刀錐競微利<lb/>
聊復糊口走四方我聞此語重歎息助以唧唧鳴寒螿<lb/>
丈夫失意固如此屠狗買畚庸何妨曲江之西沙桞黄<lb/>
夜逐落潮登野航相逢故友或相問勾曲岡頭一草堂<lb/>
　　　贈許白雲<lb/>
<pb n="KR4e0041_SBCK_002-15a"/>
白雲老翁樂且貧眼如紫電烱有神麻衣紙扇趿兩屐<lb/>
頭帶一幅東坡巾清辰扣戸走過我謂我舊是諸侯賓<lb/>
入門長揖肆雄辯動引四代卑先秦初疑傲睨意骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>
稍乆漸覺情真淳從兹興至毎一到不問風雨并昏晨<lb/>
矯如野鹿不受縶去不可挽送乃嗔我来杜曲少朋舊<lb/>
一境二姓唯朱陳租徴税迫夜繼日未暇與我談逡巡<lb/>
荒村不意得此老洗我三斗胸中塵我時信口荅所問<lb/>
怪我出語多驚人翁年耳順學不倦片言有益書諸紳<lb/>
我慚習懶竟成癖日影照腹脚未伸起来巾櫛不自理<lb/>
一飯且飽南湖蓴諸生㓜弱學久廢數字費我言諄諄<lb/>
翁来相對輙太息謂可舘閣胡沉淪人生冨貴䓁泡幻<lb/>
<pb n="KR4e0041_SBCK_002-15b"/>
達何可喜窮何顰紛紛道路餓死骨半是臺省公侯身<lb/>
龎公未為無所遺夫婦白首㐮陽民翁聞我語乃大噱<lb/>
呼我共醉華陽春正湏狎䁥到鷗鷺何必影像圖麒麟<lb/>
秦淮雨過秋水碧中有一尺黄金鱗明朝買魚期再酌<lb/>
我自掇拾山中薪<lb/>
　　　喜雨為黄明府作<lb/>
今年太嵗集在酉謂可三錢糴米斗入夏兩月無雲霓<lb/>
焦捲黄枯滿田畝句容縣尹黄叔度晝夜蹙額疾其首<lb/>
脱巾跣足禱諸廟龍井神祠一一扣精誠信可貫金石<lb/>
頃刻雷公訶電毋一雨五日三尺深髙壠低田無不有<lb/>
芃芃茂葉雲䆉稏蔌蔌輕花雪紛揉邦民歡喜夜無寐<lb/>
<pb n="KR4e0041_SBCK_002-16a"/>
起賀買盡村中酒清晨扶䇿謝縣官微君吾儂將散走<lb/>
尹言此豈我軰力自是天公憐爾叟嗟余貧無牛十角<lb/>
終嵗筆耒事糊口硯田得雨墨濡足度免飢寒累朋友<lb/>
今朝野老邀我飲草草杯盤薦梨藕醉後狂歌喜雨詩<lb/>
詩成謾續諸公後<lb/>
　　　杜伯淵送新米<lb/>
山人送我山田米粒粒如霜新可喜雨舂風播落紅芒<lb/>
照眼明珠絶糠粃飢腸欲食未敢炊未及秋甞羞祖禰<lb/>
憶我春来嵗方旱焦穗萎苗將槁矣不意兹晨見精鑿<lb/>
此寳更將何物比終嵗勤勞農可念不耕而食余堪耻<lb/>
歸買淞江雪色鱸持向髙堂奉甘㫖<lb/>
<pb n="KR4e0041_SBCK_002-16b"/>
　　　月灣秋影<lb/>
　句曲有水號明月灣毎中秋月圓而水中見影方半<lb/>
　相傳葛仙翁幻術為此分題送友<lb/>
千江明月秋無際獨有灣頭明月異灣頭十五月方弦<lb/>
半璧嬋娟半猶未月明在天光在水水月天月本無二<lb/>
豈縁醉眼自圓缺㸔碧成朱醜成麗不然水府食妖蟇<lb/>
毋乃神仙為狡獪姮娥亦學半面粧太滿恐為人所忌<lb/>
圓非真圓缺非缺造化掀騰䓁児戯我来送客秋正中<lb/>
香影婆娑落霜桂邀我同吟月影詩自愧詩脾少清氣<lb/>
　　　贈蕭䖏士别<lb/>
先生茅屋東海濵十年避兵西入秦烟埃萬里不可住<lb/>
<pb n="KR4e0041_SBCK_002-17a"/>
沽酒爛醉金陵春金陵酒徒忽相顧欲綰印綬加其身<lb/>
飄然接淅去句曲即以妻子投所親改名易姓穢形跡<lb/>
頭帯破碎蓮花巾山中道士總莫識稽首未問毎見嗔<lb/>
不叅茅君禮北斗亦不燒煉汞與銀雞鳴凾谷走壮士<lb/>
䇿老扶㓜驚四隣衣冠詭異頓危變始猶未認乆乃真<lb/>
故舊十室九戦死惟有碧草長如人東風渡江蕩舟楫<lb/>
與我相見吳城門梅花照耀雙鬂白柳色掩映麻𫀆新<lb/>
連朝握手話未了曉起别我潜悲辛江城禁酒不得醉<lb/>
黄鳥怨恨青山顰當朝大官每好士與子孰匪葭莩姻<lb/>
胡不留此拾青紫朝馬蹴踏天街塵君言家逺寒食近<lb/>
歸拜隴畝除荆榛魚蝦可羹黍可飯細雨更採西溪<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>
<pb n="KR4e0041_SBCK_002-17b"/>
我聞此語重歎息敦尚孝義良可珎冨貴誰復念祖禰<lb/>
髙塚但卧雙麒麟春江風髙船去急鳬鴈散漾波𥻘𥻘<lb/>
何當委書着野服放浪同覔桃源民<hi>句容作<折 t="33"/>以上在金陵并</hi>
　　　哭翟好問<lb/>
今年九月君哭子老境憐君俄有此兩月悲號眼欲枯<lb/>
正擬唁君君亦死死生大夢未足驚但恨如君無繼嗣<lb/>
乃知造化真兒戯夭顔壽跖誰所使有子不如孫仲謀<lb/>
何用碌碌豚犬耳嗟余與君交最晚傾盖相歡忘汝爾<lb/>
夜雨酣歌酒滿壷秋風冩寄詩盈紙詩今在手那忍讀<lb/>
起酹一危悲莫止異鄉失友如失兄况復飄零俱老矣<lb/>
回首南園苧葉青憶君涕泪清如水　卷之二<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_003-1a"/>
眉菴集卷之三<lb/>
　七言古體　姑　蘇　楊　基　孟載　著<lb/>
　　　夢題雲山圖<lb/>
　夢中有人以雲山圖索詩因題四韻覺後惟記其首<lb/>
　二句為足成之<lb/>
前山嵯峨後山聳大如盤龍小飛鳯千巖萬壑春雨晴<lb/>
浮雲載山山欲動平生愛向雲山居漂泊尚作雲山夢<lb/>
明朝拂袖歸故山萬頃白雲和玉種<lb/>
　　　省掖觀梅和宋草堂韻<lb/>
玉肌瘦怯春風惱唇紅不褪香雲老綺窓人靜月初圓<lb/>
咲覺飛璚顔色槁羅幄銅瓶小几邊銀燈踈影硯臺前<lb/>
<pb n="KR4e0041_SBCK_003-1b"/>
一株初破休輕折半朶猶含最可憐宫粧近眼人爭愛<lb/>
却恐愁多零落快莫教纎手嗅東風誰畫生香與真態<lb/>
　　　西省海棠<lb/>
　山西陳則威以晉無梅花以管勾職初来江西即求<lb/>
　識之省左掖東檻有海棠一小樹則威尤鍾愛之日<lb/>
　數次至花下風雨昏暮不忍去也甞索余賦詩余時<lb/>
　迫於案牘不暇舟行湘中梨杏桃李毎得厭觀獨無<lb/>
　海棠因賦此補其缺云<lb/>
山西公子虬鬚客到䖏尋梅認香白春風省掖海棠開<lb/>
暫去還来抛不得嗟我有癖常自咲不意逢君同此癖<lb/>
花枝雅麗不妖艶我軰尚徳不尚色曉窓雲暖風日妍<lb/>
<pb n="KR4e0041_SBCK_003-2a"/>
數朶娉婷春半拆睡損紅綃膩有痕舞酣金殿嬌無力<lb/>
銀燈不如微月照珠簾更着踈烟隔飛燕輕盈冨貴姿<lb/>
玉環態度神仙格此日凝粧青瑣外當時擅寵沉香北<lb/>
繁開似妬却冥㝠半吐欲言終黙黙豈惟人愛亦自愛<lb/>
不獨春惜當誰惜細雨重隂也㸔来莫對空枝謾相憶<lb/>
　　　千葉桃花<lb/>
　豫章氣候差早春未半花已岑寂省掖後苑有千葉<lb/>
　桃一株人未之知也衆卉已謝芳草如積偶與員外<lb/>
　方君過其下初開數朶色韻標度殆非人間所有豈<lb/>
　所謂瑶水之遺也歟繞樹百匝賞之以詩壬子二月<lb/>
　十七日<lb/>
<pb n="KR4e0041_SBCK_003-2b"/>
江花先好還先落二月芳菲已蕭索掖垣一樹獨開遲<lb/>
嫩葉蘢蓯抱香蕚朝来小雨浥輕紅春色千重與萬重<lb/>
㸃注定知煩曉露剪裁寧不費春工春来到䖏尋桃李<lb/>
不道東闌花自美傷心世事總如花何用勞勞行萬里<lb/>
　　　憶北山梨花<lb/>
　辛亥清明予與薛起宗聨騎遊北山飲酒大梨樹下<lb/>
　時花盛開余有詠北山梨花詩壬子清明備員江西<lb/>
　省幕風雨兀坐案牘山積緬懷北山之集邈如夢寐<lb/>
　撫景感舊紀之以詩<lb/>
去年清明花正繁騎馬曉出神䇿門千桃萬李㸔未了<lb/>
小逕更入梨花村低枝初開帶宿雨髙樹爛日迷朝暾<lb/>
<pb n="KR4e0041_SBCK_003-3a"/>
柔膚凝脂暖欲滴香髓入面春無㾗青霞玲瓏翠羽亂<lb/>
白雪照耀瓊瑶温折花對酒藉草坐花氣暗撲黄金尊<lb/>
薛君起舞為我壽勸我一曲招花魂須臾明月忽到樹<lb/>
主人送客唯留髠羅巾欹斜烏㡌落醉眼况復知清渾<lb/>
村中至今為故事咲我自是劉伶孫我慚不荅竊自慶<lb/>
大抵此樂皆君恩今年清明坐西省雷雨兩日如翻盆<lb/>
群花削迹净如掃衆緑既暗不可捫豈無青錢換斗酒<lb/>
案牘雜沓窮晨昏伻来督責至訶詈面微發紅氣毎吞<lb/>
未能搏揺跨鵰鶚詎免束縛同鷄豚人生屈辱乃淬礪<lb/>
百鍊正欲逢盤根自知力不舉一羽強欲扛鼎追烏賁<lb/>
晚晴汲井試新火紫筍緑薤供盤飱歸来飯飽對妻子<lb/>
<pb n="KR4e0041_SBCK_003-3b"/>
萬事反復何足論<lb/>
　　　壬子清明㸔花有感<lb/>
　熈寧五年壬子清明眉山蘇公㸔花于錢塘吉祥寺<lb/>
　金盤綵藍獻花者五十三人有詩曰吉祥寺裏錦千<lb/>
　堆前年賞花真盛㢤道人勸我清明来腰皷百面如<lb/>
　春雷打徹涼州花始開是其事也洪武五年基與員<lb/>
　外方君㸔花於西江省掖節值清明嵗亦壬子去蘇<lb/>
　公三百年矣歎公之不可見而猶以誦公之詩也因<lb/>
　賦長句以記嵗月庶為後三百年張本云<lb/>
吉祥寺裏千堆錦緑髪仙人對花飲腰皷金盤五色藍<lb/>
醉歸猶帶花枝寝東風壬子㡬清明三百年来寺已傾<lb/>
<pb n="KR4e0041_SBCK_003-4a"/>
沙河塘上痴兒女猶誦錢塘太守名㸔花我亦逢壬子<lb/>
况是清明非偶耳莫論南浦與西湖楚水吳山正相似<lb/>
青蓮居士識前因金粟如来見後身總不能知塵外刼<lb/>
也湏曾是㑹中人<lb/>
　　　邀方員外㸔花<lb/>
金昌亭西萬株花胭脂玉雪爭紛拏春風携酒㸔花去<lb/>
騎馬徑到山人家花深樹宻無逕入下馬徘徊映花立<lb/>
紫蕚風微翠䄂香紅絲露重烏巾濕别来㡬負㸔花期<lb/>
客裡匆匆見一枝白下橋邊寒食後廣陵城外緑隂時<lb/>
今年花最逢春早准擬清樽對花倒人意方邀酒伴来<lb/>
花枝已向東風老花雖漸老仍堪折猶勝紛紛滿蹊雪<lb/>
<pb n="KR4e0041_SBCK_003-4b"/>
且共芙蓉幙裏人坐㸔海棠枝上月<lb/>
　　　樟樹鎮舟中作<lb/>
儂是吳淞釣魚叟全家生長吳江口遲鈍長飛衆鳥先<lb/>
迂踈毎落諸人後城中父老少相知鄉里兒童亦見欺<lb/>
几上細抄髙士傳壁間大篆考槃詩春風百草承膏沐<lb/>
強擲漁蓑親案牘胥史猶嘲吏事踈妻孥欲咲形容俗<lb/>
羸馬長途恐不堪君恩何日許投簮半篷秋雨烟籠水<lb/>
數㸃寒星月滿潭<lb/>
　　　泊舟桑落洲望廬山<lb/>
桑落洲前泊舟好對面推篷㸔五老石罅泉從樹杪来<lb/>
山坳雲向峯尖繞風墮初黄未黄葉烟暝將栖已栖鳥<lb/>
<pb n="KR4e0041_SBCK_003-5a"/>
莫問漂零與壯遊飲不能多湏醉倒<lb/>
　　　聞鄰船吹笛<lb/>
江空月寒江露白何人船頭夜吹笛參差楚調轉吳音<lb/>
定是江南逺行客江南萬里不歸家笛裏分明説鬂華<lb/>
已分折殘堤上桞莫教吹落隴頭花<lb/>
　　　春江對雪<lb/>
春雲作寒飛鳥絶花雨紛紛暮成雪江山最好雪中㸔<lb/>
况是東風二三月披蓑漁立桞邊航戴笠僧歸竹外庄<lb/>
草暖尚迷雙鷺白樹寒先露一鸎黄我愁春雪㸔難乆<lb/>
重為江山更囬首莫煑清貧學士茶且沽緑色人間酒<lb/>
　　　春江雪霽<lb/>
<pb n="KR4e0041_SBCK_003-5b"/>
烟嵐蒼蒼雨濛濛春雲淡白春霞紅扁舟江上行十日<lb/>
盡在郭熈山水中今朝推蓬更竒絶兩地江山皆玉潔<lb/>
又是王維着色山十幅屏風盡飛雪參差琪樹當春起<lb/>
零落天花堕春水鸞鶴三千月殿中芙蓉十二氷壷裏<lb/>
當時玉堂㸔畫圖自謂此景世所無而今老眼見真景<lb/>
始信二老畫不誣人間妙筆奪造化徃徃天真乃如畫<lb/>
意匠經營自逼真按圖索駿風斯下湏臾雪霽天宇碧<lb/>
一色瓊瑶蕩春陌柳自輕黄草自青縱有此圖無此筆<lb/>
眉菴居士非好竒為歎此景無人知都將摩詰圖中意<lb/>
冩作春江雪後詩<lb/>
　　　雪中登黄鶴樓<lb/>
<pb n="KR4e0041_SBCK_003-6a"/>
　洪武癸丑臘月十一日夜抵武昌是夜風雪交作向<lb/>
　曉雪深二尺因登樓賦此<lb/>
黄鶴樓前水平岸春雪當空舞撩亂東風知我欲登樓<lb/>
助以瓊瑶作竒觀昔人黄鶴去不囬我騎白鳯横江来<lb/>
遥看厯厯漢陽樹一色盡是梨花開人間何處最佳絶<lb/>
百尺闌干滿江雪氣壓滕王閣下雲興髙庾亮樓中月<lb/>
瀛洲咫尺非難到鶴背琪花落烏㡌載酒誰能問謫仙<lb/>
題詩未必無崔顥江山得此清無敵頃刻銀蟾蕩瑶碧<lb/>
更着仙人紫綺裘卧聴吕岩吹鐡笛<lb/>
　　　雪中再登黄鶴樓<lb/>
平生不願萬戸侯亦不願識韓荆州但願武昌連日雪<lb/>
<pb n="KR4e0041_SBCK_003-6b"/>
日日醉登黄鶴樓樓前絶景冠今古况有繽紛雪花舞<lb/>
玉樹參差認漢陽瀛洲浩蕩迷鸚鵡江頭兒女走欲顛<lb/>
謂我自是騎鶴仙白雲飛盡黄鶴去此景不見三千年<lb/>
我拍闌干為招手世上神仙果何有桃李非無頃刻花<lb/>
江湖亦是逡巡酒他日重来五百春樓前花草一畨新<lb/>
相逢不識純陽子何用重尋囬道人<lb/>
　　　湘中見春鴈<lb/>
蘼蕪葉長香蔟蔟雙鴈忘機相對浴東風何事不飛歸<lb/>
應念江南春草緑燕山宻雪正茫茫况有桃花水滿鄉<lb/>
畢境不如歸去好楚雲湘水是他鄉<lb/>
　　　登岳陽樓望君山<lb/>
<pb n="KR4e0041_SBCK_003-7a"/>
洞庭無烟晚風定春水平鋪如練净君山一㸃望中青<lb/>
湘女梳頭對明鏡鏡裏芙蓉夜不收水光山色兩悠悠<lb/>
直教流下春江去消得巴陵萬古愁<lb/>
　　　長江萬里圖<lb/>
我家岷山<hi>仕江左生長吳中遂家焉<折 t="33"/>先生原籍蜀中嘉州人因祖</hi>更西住正見岷<lb/>
江發源䖏三巴春霽雪初消百折千囬向東去江水東<lb/>
流萬里長人今漂泊尚他鄊烟波草色時牽恨風雨猿<lb/>
聲欲断腸<lb/>
　　　湘江秋意圖<lb/>
湘江澄澄漢江緑芷葉蘭花映斑竹一聲欵乃鴈雙飛<lb/>
數㸃青山淨如王蒼梧囬望是荆州楚雨吳雲恨未休<lb/>
<pb n="KR4e0041_SBCK_003-7b"/>
無夣可聴湘女瑟有人方倚仲宣樓<lb/>
　　　湘漢秋晴圖<lb/>
讀書不願賢良舉朝醉覇陵暮湘渚兩鬢從添鏡裡霜<lb/>
十年聴遍江南雨呼鷹臺上愛秋清鸚鵡洲前㸔晚晴<lb/>
紅葉蝉聲湘寺逺碧潭鴻影漢川明湘波漢水愁無盡<lb/>
畫裏江山聊一哂舉世惟稱王仲宣當時亦有周公瑾<lb/>
　　　湘隂廟梨花<lb/>
　癸丑二月廿日泊舟湘隂廟下廟東圃有棠梨一株<lb/>
　花猶未開因念辛亥春與薛起宗賞花于鍾山之北<lb/>
　賦詩酌酒為一時勝集壬子嵗宦居豫章追憶舊遊<lb/>
　甞與員外方君道其事復有詩寄薛今年見花于湘<lb/>
<pb n="KR4e0041_SBCK_003-8a"/>
　水之上不惟北山之㑹不可尋而豫章僚友亦相望<lb/>
　數千里外人生漂泊盖如是也舟中岑寂賦詩一首<lb/>
　且歸以示方君預與啓宗締来嵗之約云<lb/>
平生厭㸔桃與李惟有梨花心獨喜海雪樓前雪一株<lb/>
嵗嵗清明醉花底北山岡下花最盛千樹玲瓏圍緑水<lb/>
前年騎馬賞花䖏我與河東兩人耳青苔滿地芳草合<lb/>
只有黄鸝映花蕋當時美人東閣上寳髻慵梳初睡起<lb/>
鏡裏争先試一枝真態欲將春色比樓空燕去花自落<lb/>
細雨黄昏泪如洗踈籬蕭蕭茆屋破况復臨春開結綺<lb/>
我時賞花仍吊古花亦<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>然為露齒歸来婆娑簮滿㡌<lb/>
十日羅衣香不止去年相憶豫章城咫尺春江如萬里<lb/>
<pb n="KR4e0041_SBCK_003-8b"/>
今年邂逅洞庭曲細蕚含愁照清泚人至魂消楚雨中<lb/>
花應断腸湘烟裏三年勝遊不再得百嵗歡娛能有㡬<lb/>
吉祥牡丹非舊夢玄都桃花亦如此更約明年載酒来<lb/>
莫咲花前人老矣<lb/>
　　　留題湘江寺<hi>在全州</hi>
瀟湘縣前山繞城緑陰滿地聞流鶯入門下馬松逕濕<lb/>
㯶櫚花開春雨晴山僧知我携客至袈裟鐘磬下榻迎<lb/>
汲泉敲火煑新茗茶香鼎潔泉甘清龕燈照佛佛像古<lb/>
舎利五色真身明黄金布地孔翠帳旛盖聨絡皆珠瓊<lb/>
飛来巨石卧青兕以爪扣擊成金聲十年足跡走萬里<lb/>
福地徃徃迷榛荆兹山信是無量壽百千萬刼完不傾<lb/>
<pb n="KR4e0041_SBCK_003-9a"/>
乃知願力自廣大天神守䕶邪魔驚我来作禮繞三匝<lb/>
寳花如雪天樂鳴便從真如入妙覺豈有世網能相嬰<lb/>
同行僚友二三輩勸我冩石㽞芳名他年老眼得再覩<lb/>
風雨剥落莓苔生<lb/>
　　　祁陽行<lb/>
黄鶴樓前漢陽雪岳陽樓前洞庭月自謂人間無此清<lb/>
到䖏相逢向人説祁陽江頭春更佳彷彿似是神仙家<lb/>
黄鸎亂啼萬竿竹緑水縈抱千株花千紅萬碧深相映<lb/>
雞犬無聲茆屋靜野老回頭喚不譍忩忩况是通名姓<lb/>
水流花落岸東西只隔踈簾路已迷天下于今皆樂土<lb/>
何湏更覔武陵溪<lb/>
<pb n="KR4e0041_SBCK_003-9b"/>
　　　皂角灘<lb/>
烟蘿<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毶樹䝉鬆夏緑更換春花紅千山萬山無所聴<lb/>
鷓鴣杜宇啼春風穹崖斕斒髙百尺快劍無痕鑱翠碧<lb/>
寳氣朝凝五色霞丹光夜燭三分日我從章江出彭蠡<lb/>
巴陵長沙洞庭尾㸔遍衡廬兩岸山行盡瀟湘一江水<lb/>
輕舠短楫辭零陵似與亂石争功能牛刀慣<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>中肯綮<lb/>
郢斧神㨗回鋒稜男兒性命固可惜底事矜誇向群石<lb/>
鷗邊短草一枝笻牛背斜陽數聲笛<lb/>
　　　湘中四詠<lb/>
黒翎紅嘴花間鳥映花一㸃珊瑚小當時如意擊東風<lb/>
萬語千言啼未了雕玉籠開出綉楹海棠庭院雨初晴<lb/>
<pb n="KR4e0041_SBCK_003-10a"/>
美人按拍教鸚鵡學得霓裳四五聲　右珊瑚<lb/>
棠梨花開滿山白白鷴飛来春一色黄鸝紫燕大匆忙<lb/>
不道花間有閑客却嫌香露汚春衣立向湘江映夕暉<lb/>
鷗鷺相逢莫相妬一雙還拂椘烟歸　右白鷴<lb/>
湘江兩岸無茆宇湘竹隂隂覆江渚春来未聴一鶯聲<lb/>
只有鷓鴣啼暮雨憐渠亦是他鄉客苦向人啼行不得<lb/>
縱教行得也消魂那箇行人不頭白　右鷓鴣<lb/>
暖風晴日融春晝閑㸔花隂雞吐綬綺縠都將綵羽粧<lb/>
紅絲不待金針綉疊疊胭臙縷縷金龍紋盤錯鳯紋深<lb/>
慿誰剪作鴛鴦帶雅称佳人翡翠衿　右錦雞<lb/>
　　　過髙郵新開湖微雨有詠<lb/>
<pb n="KR4e0041_SBCK_003-10b"/>
殘虹曉落西陂岸雨脚斜飛鷗鷺亂扁舟盡日畫中行<lb/>
荷葉荷花香不斷船頭老翁一尺鬚斗量菱舟兼賣魚<lb/>
兒能鼔柁女蕩楫何用聰明多讀書<lb/>
　　　夣緑軒<lb/>
　余與徐君㓜文同謫鐘離結屋四楹㓜文居東楹余<lb/>
　居西楹文甞賦詩曰夣裏緑隂幽草畫中春水人家<lb/>
　何䖏江南風景鶯啼小雨飛花盖深有意於故園也<lb/>
　因題其室曰夣緑<lb/>
蜀山<hi>居在焉非西蜀之山也<折 t="33"/>蜀山乃呉中山名㓜文所</hi>江頭萬章木細草幽泉<lb/>
䕃修竹五月六月山雨晴空翠紛紛滿衣緑杖藜或来<lb/>
隂下行雲影不斷凉風生青蓮翠結欲無路彷彿立有<lb/>
<pb n="KR4e0041_SBCK_003-11a"/>
黄鸝鳴去年吴城正酣戰却倚危樓望葱蒨今年放逐<lb/>
到長淮萬緑時於夢中見夢中見緑覺始知索我亦賦<lb/>
夢緑詩逢人説夢子堪咲替人作夢余何痴世間萬事<lb/>
同野馬覺後非真夢非假五色過眼本虚空冨貴於人<lb/>
誠土苴南風劃然吹夢破樹頭不知微雨過從今寤寐<lb/>
俱兩忘靜與白雲相對坐<lb/>
　　　舟入蔡河懷徐㓜文<lb/>
憶初見君江浦外七尺長身齒含貝君年未冠復新婚<lb/>
錦帶吳鈎紫絲佩豪姿俠氣颯蕭爽春鴻輕便秋隼快<lb/>
結交梁椘燕趙間追慕亷藺羞郭觧誓將弓槊事鞍馬<lb/>
恥作寒儒服巾帶余時瑣屑箋虫魚折几寒燈冩秋芥<lb/>
<pb n="KR4e0041_SBCK_003-11b"/>
相逢一咲恍自失不異低岑仰髙岱殺雞為黍三日談<lb/>
深中肎綮入ခ骱方喜師君竟兄我巵酒動輙受百拜<lb/>
停觴爛熳出險語磔裂鬼膽窮百恠天然清真去雕飾<lb/>
王嬙西施洗鉛黛漱芳雋腴再三讀項上之臠左手蟹<lb/>
技痒礪秣互掎角十捷一二八九敗余實羡君敏且愽<lb/>
君亦憐余強而邁英雄敢誇君與我強弱不止楚敵蔡<lb/>
孟潴豪士渤海髙<hi>也<折 t="33"/>季迪</hi>時復峙足如鼎鼐髙才於我十<lb/>
倍我尚歎追君力不逮縱横千字戚生筆迭宕百韻余<lb/>
公菜<hi>邁詩二百句甚工<折 t="33"/>㓜文與余唐卿作菜</hi>僧房秋逈鉢聲長雪屋香銷<lb/>
燭㾗在清游未竟夕漏終落月殘星悲一慨激烈正醉<lb/>
金陵酒漂泊共泛濠梁載城荒地僻生計拙時脱春衫<lb/>
<pb n="KR4e0041_SBCK_003-12a"/>
倩人賣破樓夜雨隣鐘急委巷秋風茅屋壞斯時愁絶<lb/>
正難禁君獨相㸔勸余耐别来奔走向西洛面色痿黧<lb/>
病新差章臺握手湏臾立胸臆梗塞若有碍平生恥作<lb/>
兒女悲此别戚戚若有槩今朝過蔡將入陳漸見舟艫<lb/>
艤灘瀬平漪細石魚跳渚斜日低烟鴈横塞相思無柰<lb/>
客中愁聊述長歌歌一再<lb/>
　　　鄭州道中<lb/>
北風如刀吹靣裂弊裘無功塵絮折星稀日出勢尚嚴<lb/>
滿袖霜花厚如雪馬上沉吟苦憶家江南十月䞉春華<lb/>
金錢晚菊低叢葉緑蕚盤梅小樹花<lb/>
　　　寄題水西草堂<lb/>
<pb n="KR4e0041_SBCK_003-12b"/>
鴛鴦湖東武塘西桃花滿川蒲葉齊春風二月微雨霽<lb/>
鵝鴨拍水黄鶯啼推窓正見參差桞桞色波光淡於酒<lb/>
烏紗官㡌半籠頭紫竹漁竿長在手平生愛讀内景書<lb/>
徃徃適意追禽魚開門懶迎俗士駕拄杖毎叩髙僧廬<lb/>
客来舉酒邀明月細瀹松濤煑春雪但覺身無俯仰勞<lb/>
安知世有東西别今年扈從来大梁錦袍白馬青絲繮<lb/>
信陵宅畔暮鴉集朱亥門前秋草黄輪畨夜直中書省<lb/>
霜華滿巾鬚髪冷粉署香銷紫綺袍碧梧影落黄金井<lb/>
魂夣時時到草堂曲欄花藥漫分行他年得遂歸田計<lb/>
多種墻隂十畝桑<lb/>
　　　留别楊公輔<lb/>
<pb n="KR4e0041_SBCK_003-13a"/>
　將還榮陽夜集公輔東齋酒酣索詩時銀燈結花漏<lb/>
　下二皷賦此留别<lb/>
紫簾凝烟碧香繞銀燈結花金粟小主人捧酒起勸賓<lb/>
離别長多㑹長少明朝騎驢鄭圃東白沙黄葉滿林風<lb/>
知君此際能相憶咲指燈花映酒紅<lb/>
　　　送朱明善少府<lb/>
胙城主簿氷雪骨天闊霜清見飛鶻家住西湖第一橋<lb/>
半生詩酒笙歌窟斜肩兠子總宜<hi>名<折 t="33"/>舟</hi>船九里松隂十畆<lb/>
蓮松下㸔山船上宿小娃随索賣花錢鶯嬌蝶妬春如<lb/>
綺一夜東風變桃李囬首梁園望故鄉咫尺吳山四千<lb/>
里吳山漸逺音書絶兩鬢青青未成雪烏㡌朝辭鄭圃<lb/>
<pb n="KR4e0041_SBCK_003-13b"/>
烟鹿車夜挽蘭臺雪上官不惮道路長豈問冨庶并荒<lb/>
凉正湏到縣招竄匿要使枳棘皆耕桑婦女飬𧖟男種<lb/>
麥食有雞豚衣有帛兒童不識成丁勞父老能歌縣官<lb/>
徳慙余亦是榮陽簿虎牢関下成臯路有酒誰澆紀信<lb/>
魂無人敢畫鴻溝渡鄭衛由来本懿親相思只隔大河<lb/>
津愁將艮嶽風前桞持贈山陽笛裏人<lb/>
　　　并州對雪<lb/>
春風雪花大如手匼匝䙰䙕撲窓牖入水消融鴨緑醅<lb/>
随鶯㸃綴鵝黄栁人誰能来剡溪棹我獨痛飲淵明酒<lb/>
白髪沙頭罷釣翁睡覺簔衣頻抖擞<lb/>
眉菴集巻之三<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_004-1a"/>
眉菴集巻之四<lb/>
　歌行　姑　蘇　楊　基　孟載　著<lb/>
　　　齊老曲廼夫婦齊壽時年八十三<lb/>
生齊年復齊老當年齊種長生草草色蘢蓯日夜芳白<lb/>
頭夫婦長春好夫婦于今同㡬嵗五十年前三十二記<lb/>
得花開共撫兒新来折得蟾宫桂親齊老子登科此樂<lb/>
人間殊不多東家新婚柰尔何<lb/>
　　　鐡笛歌爲鐡崖先生賦<lb/>
鐡崖道人吹鐡笛宫徴含嚼太古音一聲吹破混沌竅<lb/>
一聲吹破天地心一聲吹開虎豹闥彤庭跪獻丹扆箴<lb/>
問君何以得此曲妙諧律吕可以召陽而呼隂都將春<lb/>
<pb n="KR4e0041_SBCK_004-1b"/>
秋一百四十二年筆削手譜成透天之竅價重雙南金<lb/>
掉頭玉署不肯入直入弁峯絶頂俯瞰東溟深王綱正<lb/>
統著髙論唾彼傳癖兼書淫時人不識我不厭㑹有使<lb/>
者徴球琳具區下浸三萬六千頃之白銀浪洞庭上立<lb/>
七十二朶之青瑶岑莫邪老鐡作龍吼丹山鳯舞江蛟<lb/>
吟朂哉宗彦吾所欽赤泉之盟猶可尋更吹一聲振我<lb/>
清白祖大鳴盛世載賡阜財觧愠南風琴<hi>本名透天関<折 t="33"/>先生註春秋一</hi>
　　　擊筑吟贈張思亷<lb/>
擊筑和短吟一擊意已深但聞筑聲怨未知擊者心君<lb/>
子復何如而欲酬萬金萬金不足貴所貴在知音<lb/>
　　　董君行贈董冠軍<lb/>
<pb n="KR4e0041_SBCK_004-2a"/>
䧟虜非失榮脱死尚多智纍纍几上肉一一生頭翅同<lb/>
行數十人謫戍逺將置翻言念君親向指白日誓臣不<lb/>
棄鄉井臣不背主義願瀝方寸血洒濺天與地江潭白<lb/>
虹起斜貫日色翳亂椹奸守胸用飽飢鱷噬歸來皮膚<lb/>
在顔慘色逾厲乃知壯士勇異彼兒女戯或降或為虜<lb/>
此寧不少愧我歌董君行庶發丈夫志<lb/>
　　　白頭母吟<lb/>
白頭母烏頭婦婦姑啼寒抱雙股婦哭征夫母哭兒悲<lb/>
風吹折庭前樹家家有屋屯軍伍家家有兒遭殺虜越<lb/>
女能嘲楚女詞吳人半作淮人語東營放火夜斫門白<lb/>
日横尸向官路母言我儂年少時夫妻種花花繞蹊夫<lb/>
<pb n="KR4e0041_SBCK_004-2b"/>
亡子去寸心折花竇花窠成瓦埒十年不喫江州茶八<lb/>
年不歸姊妹家蘭芽菊本已凍死惟有春風薺菜花只<lb/>
憐新婦生苦晚不見當時冨及奢珠簾臺榭桃花塢笙<lb/>
歌院落王家府如今芳草野烏啼鬼火燐燐日未西儂<lb/>
如葉上霜死即在奄忽新婦固如花春来瘦成骨婦聴<lb/>
姑言淚如雨妾身已抱橋邊柱總使征夫戍不歸芳心<lb/>
誓不随波去<lb/>
　　　　附杜彦正同題次韻<lb/>
　白頭母征人婦銀釵零落鳯凰股天寒日暮練裙薄<lb/>
　脉脉無言倚庭樹良人何在西從軍出入干戈死為<lb/>
　伍腰間寳剣霜雪光逐隊齊行砍妖虜鼓衰力盡生<lb/>
<pb n="KR4e0041_SBCK_004-3a"/>
　死决野曠天青塔鈴語鬼妻悲號鬼爲舞泪血如珠<lb/>
　濺行路郎今一去歸何時櫻桃花開春滿蹊側身西<lb/>
　望骨欲折千里烟塵暗邊埒君不見東陽御麵顧渚<lb/>
　茶年年上供天王家月團小餅盤龍鳯玉塵十襲浮<lb/>
　霜花秪今䘮亂殊未已武夫競爾誇豪奢大明揚輝<lb/>
　照村塢願見清平好官府延秋不聞烏衣啼版圖復<lb/>
　入無東西翻慮此身先奄忽不得親収𣏌梁骨落花<lb/>
　㝠㝠墜紅雨遲郎歸来華表柱若爲化作紫鴛鴦一<lb/>
　雙飛上青雲去<lb/>
　　　李道士歌<lb/>
先生學醫并學仙朝采參术夜煑泉丹成雞犬飛上天<lb/>
<pb n="KR4e0041_SBCK_004-3b"/>
靈氣化為五色烟珠宫璚樓花争妍紫鳯白鶴青瑶編<lb/>
亦有窈窕蛾眉千緑鬟素頰雲埀肩手把玉磬弹氷絃<lb/>
儵然而来忽而旋一語不洩空留連但見碧霧籠蜿蜒<lb/>
歸来城郭乆已遷海水枯涸成桑田疲癃之人瘡痍膻<lb/>
傴若病鶴脊膂跧寸七入口無不痊矍鑠起舞衣蹁躚<lb/>
報以白璧直萬錢珊瑚木難雲錦箋長揖自愛禮數䖍<lb/>
倒騎赤虬不用鞭疾如飄風送飛鳶曽不少留我意懸<lb/>
丹臺崚嶒俯九淵清虚自是龜巢蓮我無羽翼相後先<lb/>
譬彼食蜜思中邊十年空齋坐寒氊兀與老衲叅枯禪<lb/>
時有嗔愛来相牽未若得兎忘蹄筌嵗月滚滚東逝川<lb/>
欲返内景無夤縁道固可授不可傳恬澹無為神自全<lb/>
<pb n="KR4e0041_SBCK_004-4a"/>
何當吹笙導綵旃相顧一咲崆峒巔<lb/>
　　　九峯行<lb/>
九峯山頭白雲飛飛来化為游子衣游子思親去不返<lb/>
青天漫漫白日晚父骨未入土兒心安可休恨恨天河<lb/>
水夜夜東南流東南流向何䖏去向九峯山下住九峰<lb/>
九朶青芙蓉古今纍纍馬鬛封父生有身死有骨何當<lb/>
凾置白雲中豈為吴淞山水好父骨未埋心未了而今<lb/>
結廬向墓傍休官甘就吴淞老南風吹送孝亷舟買地<lb/>
千金何足酧白雲倚門兒子去三江明月夢悠悠<lb/>
　　　招鶴詞為薛復善賦<lb/>
朝放黄鶴去暮招黄鶴歸翩翩兩黄鶴朝暮相随飛朝<lb/>
<pb n="KR4e0041_SBCK_004-4b"/>
飛向三山暮歸向遼海雖云城郭是但覺人民改曽邀<lb/>
王子晉去謁浮丘公丹霞映碧水萬里瑶臺風瑶臺十<lb/>
二樓琪樹珠光繞時與五色鸞雙飛啄瑶草天風一飄<lb/>
蕩瞬息三千春囘首清淺䖏拂拂揚輕塵青鸞既西飛<lb/>
丹鳯亦髙舉獨招黄鶴歸靜對黄鶴語黄鶴如有意起<lb/>
舞春風前一咲上黄鶴逍遥凌紫烟<lb/>
　　　黄鶴生歌贈王録事叔明<lb/>
君不聞眉山道士徐佐卿化為黄鶴朝太清還君金㒒<lb/>
姑留得千載名又不聞穹窿小仙徐子貞翩翩自稱黄<lb/>
鶴生鍊形蓬莱山鳯臆紫燕膺千有六百年飛上白玉<lb/>
亰玉亰錦貝闕十二樓五城娟娟萬青娥吹笙沓相迎<lb/>
<pb n="KR4e0041_SBCK_004-5a"/>
黄鶴生骨相竒金衣玄霜裙纎指而洪髀不飲華池漿<lb/>
不啄青田芝耻彼五色鳥覧徳輝下之浮丘不能招八<lb/>
公不能騎飄然從西来不使上帝知帝遣紫虗玄君魏<lb/>
夫人夜乗白鸞来相追琅霄頃刻九萬里追之不及鸞<lb/>
聲悲黄鶴生請少留爾為黄鶴舞我為黄鶴謳便湏吹<lb/>
玉笛登爾黄鶴樓樓髙㡬百尺見三島十洲瓊珠金光<lb/>
草鉄網珊瑚鈎樓今已槌碎瓦礫三千秋黄鶴生孰與<lb/>
儔毋乗腰纒人扶揺上揚州揚州瓊花已枯死仙人不<lb/>
復来遨遊黄鶴生鉗爾口母㗸紫泥書寄與西王母王<lb/>
母見爾咲起作小垂手黄鶴生来爾聴崑崙十二峯朶<lb/>
朶芙蓉青上有翠羽箭金鏃孔翠翎為我取之来射此<lb/>
<pb n="KR4e0041_SBCK_004-5b"/>
天狼星坐令談咲間四海烟塵清爾亦策爾勲我為爾<lb/>
勒銘更呼薛少保圖爾雲臺形黄鶴不肯顧長鳴掉頭<lb/>
去路逢銕龍君亹亹道其故龍君勸不止竟觸龍君怒<lb/>
手挽黄鶴衣醉叱黄鶴住黄鶴不敢去飛繞三花樹夜<lb/>
深銕龍醉不醒黄鶴髙飛不知䖏<lb/>
　　　玉鸞引<lb/>
　鐡厓翁昔有二鐡笛字之曰鐡龍今亡其一崑山顧<lb/>
　仲瑛得蒼玉簫一具號玉鸞遺翁配之瑛既為謡索<lb/>
　予和之以引云<lb/>
丹穴鸞蒼霞翰素質琳琅玕衡度尺只寛中心空洞合<lb/>
混沌妙諧律吕有七竅如星攅紫鵷彩鳯廼其侣嬌歌<lb/>
<pb n="KR4e0041_SBCK_004-6a"/>
妙舞花成團羿妃乆藏桂宫裏弄玉求謀遺蕭史調得<lb/>
仙家别鵠吟吹落虎頭金粟耳太霞仙伯鐡厓翁昔豢<lb/>
洞庭雙鐡龍雌龍入海去不返雄兮鰥處瓊林宫虎頭<lb/>
憐之作婚媾洞房温和配成偶絶勝玉杵聘藍橋從此<lb/>
翁甞咲開口畫堂龜甲舒屏風翠烟凝暖春雲濃大缾<lb/>
酒㵼鸚鵡緑滿頭花挿鴛鴦紅鸞兮運居巢龍兮弄横<lb/>
竹不湏再奏合歡辭且聴和鳴太平曲太平曲斷還續<lb/>
一轉一拍相節促諧宫恊徴宣八風四海萬年調玉燭<lb/>
　　　玉仙謡和阮孝思作<lb/>
　二女仙圖從人持旄前引一仙騎白牝鹿一騎青騾<lb/>
　又婢持翬扇在後畫妙入神霅溪錢翁筆<lb/>
<pb n="KR4e0041_SBCK_004-6b"/>
赤岸無波海塵起蟠桃枝上花成子玉仙邂逅赴瑶池<lb/>
雲角凌空月如水孑孑干旌引素霓神䴥步蹙青騾嘶<lb/>
珮環流響入碧落霧鬂約掠風鬟低鸞尾金寒欹扇影<lb/>
銖衣濕露香痕冷銀漢斜囬星彩沉漸漸扶桑耀初景<lb/>
齊州九㸃春微茫六龍騰駕催晨光踏歌不到碧雲夢<lb/>
胡蝶牽愁愁正長綵霞一滅瑶臺路想像徒憐蕣英慕<lb/>
青鳥千霜去不還猶許留情向毫素<lb/>
　　　　附金典籍徳儒同題<lb/>
　紫皇宫闕開中天鸞書晝下邀群仙神䴥玉斵新蹄<lb/>
　圓蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>上送雙嬋娟虹埀橋雲沓路鞭敲風馭騰霧<lb/>
　寳幢金節相後先宛在銀河影邉渡侍兒顔色春花<lb/>
<pb n="KR4e0041_SBCK_004-7a"/>
　明照耀十二樓五城飄飄宫徴相諧鳴桉歌齊唱昇<lb/>
　天行昇天未成曲愁壓巫山緑朝朝暮暮湘水深湘<lb/>
　妃帝子徒勞心東飛烏西飛兎海變桑田知㡬度燭<lb/>
　龍肯緩羲和轡流光應向人間住流光不住將柰何<lb/>
　坐令蛾黛秋霜多手摩銅狄嗟蹉跎人生誰似學仙<lb/>
　好翠掃鬢華長不老下視寰垓入烟草岧嶤瓊臺夢<lb/>
　要眇丹霞姿旁人可望不可追珮環一落空中響世<lb/>
　上猶存千載思<lb/>
　　　釣鰲海客歌<lb/>
　松陵陶生振甞遊鐡厓先生門視予有師友誼介其<lb/>
　所知周谷賓索予歌其號曰釣鰲者爲走筆云<lb/>
<pb n="KR4e0041_SBCK_004-7b"/>
我昔西遊三湘與七澤洞庭彭蠡一泓窄鼓枻東游東<lb/>
海濱丰神飄飄逢海客問之不肯道姓名但見虬髯電<lb/>
目面鉄色自言平生釣鰲不釣魚曽跨瀛洲涉蓬壷仙<lb/>
人五六軰拍手相招呼留連寓宿瓊臺上倐見暘谷升<lb/>
金烏烏光焦燒瀚海底神鰲在焉知有㡬把竿埀犗餧<lb/>
不吞努力載山行贔屭金鈎一彎新月如上有徑寸明<lb/>
月珠珠含夜光烱如火潜精伏恠驚蹌趨眼小鯨鯢似<lb/>
魴鯉翻濤拔浪吹香餌捲衣欲裂供朝餔爭柰揚鬐掉<lb/>
尾悠然逝咲擲長竿亂釣絲罥出海底珊瑚枝珊瑚枝<lb/>
枝堪翫弄一聲欵乃開烟霏金沙長灘三百里紫泥汚<lb/>
衣慵濯洗蘆花雪落飲瓢空卧枕緑蓑呼不起海客海<lb/>
<pb n="KR4e0041_SBCK_004-8a"/>
客胡為乎勸尔敲針作鈎但釣吳淞鱸烹銀斫雪矮篷<lb/>
裏相薦数斛瑶漿酤洗君平生耳聴我長短歌歌聲激<lb/>
烈湧海波陽侯九首天吴十眸為我起舞歌婆娑停歌<lb/>
慷慨三歎息風雲来時纔頃刻不如待時栖舊磯袖手<lb/>
安心飬筋力筋力飬既就漁具還持携重施龍伯國人<lb/>
技一展絲綸連六歸<lb/>
　　　春風行<lb/>
春風吹花快如剪桞條婆娑顔色淺四更急雨作輕寒<lb/>
零落餘香上苔蘚街泥汚人不出户強以一樽聊自遣<lb/>
西家酒<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>復苦貴收拾春衣倩人典齋厨乆斷魚肉腥<lb/>
細嚼芹葅勝禁臠時平戚戚恐寒飢况乃厄運愁不免<lb/>
<pb n="KR4e0041_SBCK_004-8b"/>
醜妻念我憂無薪私㸑破簀炊戸楗客来嗟吁但枯坐<lb/>
慙愧不得具茶荈今朝棠梨開一花天氣自佳日色晛<lb/>
西南諸峯宛在望暖靄晴烟張翠巘去年<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬虎丘前<lb/>
醉折櫻桃随步輦只今咫尺烽火隔高栅長營依塹轉<lb/>
極目郊原草樹空那得鉏犁到溝畎東吳自經五世亂<lb/>
四百餘年絶兵燹物盛還衰滿則虧此理甚明知者尠<lb/>
嗟予親老諸弟隔晝夜蹙額眉不展巷哭隣呼不敢聞<lb/>
何暇諄諄問牛喘樓前旌旗芳草闊紫燕未歸簾半捲<lb/>
呼兒挿花向晴昊手把短鬚吟更撚準擬青鞋到䖏遊<lb/>
繞堤蒲桞春泥軟<lb/>
　　　山中雲歌<lb/>
<pb n="KR4e0041_SBCK_004-9a"/>
漠漠山中雲起自山上石天風一飄蕩雲與山俱碧白<lb/>
雲嵯峨不岀山道人心與雲俱閒明朝我亦乗雲去相<lb/>
遇蓬萊縹緲間<lb/>
　　　春愁曲<lb/>
小樓十日聴雨卧春雲作團拂簾過金黄楊桞曉初勻<lb/>
雪白梨花春半破東家胡蝶飛無數西隣燕子歸兩箇<lb/>
玉関萬里尺書稀春風不佀春愁大<lb/>
　　　新絃曲<lb/>
張新絃彈舊曲新絃聲未和一彈一轉軸莫道換絃聲<lb/>
亦換響比舊時増一半不敢臨風快快弹却恐新絃急<lb/>
還斷舊絃棄置君莫悲曽似初絃新上時<lb/>
<pb n="KR4e0041_SBCK_004-9b"/>
　　　結客少年場行<lb/>
情如飛絮任悠揚心與游絲共短長花底若教連日醉<lb/>
座中猶可少年狂新調錦瑟爭傳譜巧製羅嚢别貯香<lb/>
衣以鳯翎分縫織帶將蛇角徧鞓装豪名獨擅秋千社<lb/>
俠氣平欺蹴踘場白璧一雙酬劍客明珠百斛買胡娼<lb/>
金丸挾彈章臺左寳騎聞箏太液傍梅子短墻羞擲果<lb/>
桃花深塢咲分漿毎嘲春比人先老不信愁如海叵量<lb/>
猶有舊時桃李夢尚随胡蝶到遼陽<lb/>
　　　毬塲曲<lb/>
軟紅十里平如掌馬蹄踏沙輕不響金袍玉帶五陵兒<lb/>
飛騎擊毬珠作賞身輕擘㨗馬游龍綵仗低昻一㸃紅<lb/>
<pb n="KR4e0041_SBCK_004-10a"/>
倐忽飛星入雲表據鞍回袖接春風有時随地香塵衮<lb/>
楊花亂擈桃花粉就窩奪得咲歸来月牙輕旋驪珠穏<lb/>
一生嬌貴厭朝天不信人間有倒懸但得花間風月好<lb/>
打毬塲上自年年<lb/>
　　　病駞行<lb/>
駞峯黄駞茸紫曽䭾黄金獻天子燕山雪深沒駞耳錦<lb/>
韉糢糊駞不死去年随軍下東越越江水渾沙草熱毛<lb/>
焦肉爛骨欲折回首却憶燕山雪燕山雪不得歸駞飢<lb/>
駞渴誰能知伶俜反遭牛馬欺於乎駞兮爾勿悲爾峰<lb/>
可食茸可衣利爾衣食孰爾毉<lb/>
　　　廢宅行<lb/>
<pb n="KR4e0041_SBCK_004-10b"/>
弓刀掛墻旗拂瓦行人過門湏下馬日暮將軍縱酒歸<lb/>
白棒横街人亂打朱門一閉春草積官印斜封泥涴壁<lb/>
守卒収鰕屋後池隣翁晒麦堦前石簾幕當年盡綺羅<lb/>
網絲顛倒腐螢多杏梁風雨丹青濕時有野鳩来做窠<lb/>
樓臺易成還易廢前年猶是桑麻地<lb/>
　　　負蓑行<lb/>
黒風吹雲江雨急破篷蕭蕭衣被濕妻孥頂笠待天明<lb/>
我亦負蓑中夜立大奴操瓢不停手小奴張燈照鼉吼<lb/>
君不見杜陵茅屋嘆秋風此厄命窮無不有<lb/>
　　　醉歌行贈朱彦明别<lb/>
西風吹老淮隂桞秋色遥連大江口楚漢争衡未觧兵<lb/>
<pb n="KR4e0041_SBCK_004-11a"/>
一盃且盡髙陽酒竪儒可罵冠可溺底用文章呈百醜<lb/>
亂世功名纔唾手不論鳴雞與屠狗自將雙劍報漢公<lb/>
更輟千金酬漂毋英雄百萬賭一擲肯對兒曹奪升斗<lb/>
東家權利競刀錐聞之恨不雙耳黈<hi>邊纊也<折 t="33"/>他口切耳</hi>我生貧<lb/>
無屋半畝嚢錢數緡粟在缶凍餓長居野老先飛騰已<lb/>
落他人後君今着鞭辭培塿野樹遥遥迎馬首為問伶<lb/>
俜輿下人年来頗得蘇息否<lb/>
　　　梁園飲酒歌<lb/>
我生之辰木入斗烏啼東井命壁守壁為文府斗為嵗<lb/>
許我文章播人口三齡能言學誦詩四齡指字識某某<lb/>
五齡琢句對虚實聨青儷黄配竒耦客来當座賦短章<lb/>
<pb n="KR4e0041_SBCK_004-11b"/>
四韻不待八义手九齡六經已畢讀掩巻背誦無掣肘<lb/>
丰儀翩翩秋宇鶴顔色濯濯春月柳鄉閭每辱師長愛<lb/>
學校恥與兒童友毫分縷析辯同異務植嘉榖去稂莠<lb/>
揮毫直欲五色爛倚馬未肯一字苟龍蛇擬將赤手搏<lb/>
富貴謂可拾芥取文塲馳騁竟一蹶鬐鬛局促俯其首<lb/>
歸来焚膏坐長夜盥櫛不暇面塵垢淬鋒礪鍔期再䇿<lb/>
狐豕隳突群兕吼豈惟文運遭屯否無乃暦數厄陽九<lb/>
自慚㝎亂匪鉛槧束縛經傳事南畝畊童樵稚課朱墨<lb/>
塗抹破硯掃弊帚東藩諸侯遂見徴白璧玄纁賁林藪<lb/>
屢辭不獲始強起野服長揖坐談乆青閨漏箭傳午滴<lb/>
紫幕爐薫散春牖時翻玉檢題鸞鳯復賜銀箋篆科蚪<lb/>
<pb n="KR4e0041_SBCK_004-12a"/>
鵑啼花落燕鶯飛頃刻浮雲變蒼狗遷逐西行泣楚囚<lb/>
倉卒弗及拜慈母初移鍾離復入汴山路匍匐十日走<lb/>
皮焦足胝汗浹踵手䇿羸蹇背有負嚢資空乏衣破裂<lb/>
無以補綴謀諸婦婦言别乆簮珥空借舊乞隣無不有<lb/>
髙堂姑老蠒女㓜日羞魚鰕買梨藕恐無紈帛禦姑寒<lb/>
安得吳綿為君厚余聞愧𧹞雙臉赤灑泪出門心欲朽<lb/>
病軀有僕不得將藥食扶持頼親舊寒沙古壘泣英靈<lb/>
落日踈林嘯猿狖前途尚逺節屢換白露應候月在酉<lb/>
榮枯萬變類觀奕憂憤百結如錯鈕筋力衰頽卧猶倦<lb/>
鬚髪頒白照逾醜盡將得失付忘言且醉梁園一樽酒<lb/>
　　　癡頑子歌<lb/>
<pb n="KR4e0041_SBCK_004-12b"/>
癡非癡兮頑非頑清晨掃雲夜掩関恥道焦螟争觸蠻<lb/>
齷齪自䖏癡頑間生涯秪在青㠝屼拾枯汲深忘險艱<lb/>
披烟捫蘿亟躋攀朣朧月出東海灣謂是上古白玉環<lb/>
直欲走海赤手扳禁之不可誓不還道逢獃翁樂且閒<lb/>
相顧一咲玉齒殷十年采藥不下山倒駕玄鹿招白鷴<lb/>
神經秘牒鳥篆彎時復竊讀見一斑徃徃亦辯跖與顔<lb/>
今年從翁来帝寰勸師慎勿忘舊山山中春泉響潺潺<lb/>
松花落蘚香斒斕醉聴黄鸝眠草菅不博人間玉筍班<lb/>
　　　白葛篇代贈<lb/>
白葛細如絺千絲復萬絲南風池上㸔顔色正相宜昨<lb/>
日夫君别啼痕滿袖垂<lb/>
<pb n="KR4e0041_SBCK_004-13a"/>
白葛軟含風輕盈望若空釧露金條脱珮映玉玲瓏浴<lb/>
罷羞單着催將半臂籠<lb/>
白葛白如霜裁衣當暑裳氷紈羞皎㓗霧縠讓輝光念<lb/>
是夫君贈秋風忍棄藏<lb/>
　　　憶昔行贈楊仲亨<lb/>
嗟我憶昔来臨濠親友相送妻孥號牽衣上船江雨急<lb/>
辟厯半夜翻洪濤濠州里長我所識怜我一月風波勞<lb/>
呼兒掃榻妾置酒買魚炊飯羞溪毛酒酣話舊各涕泣<lb/>
隣里恠問聲嘈嘈明朝府帖促盖屋旋<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>瓦礫除蓬蒿<lb/>
大竹為楹小榱桷覆以菅草并索綯君時亦自長干来<lb/>
為我逺致書與袍宻行細字讀未了苦語渫渫如蠶繅<lb/>
<pb n="KR4e0041_SBCK_004-13b"/>
収書再拜問所厯燈影照夜呉音操異鄉寂寞遇知已<lb/>
歡喜豈止餽百牢藤牽蘿繞互依附濡沫相潤脂和膏<lb/>
薫風晝眠竹几靜落葉夜掩柴門髙黄鬚為汲東井水<lb/>
翠䄂或送西家醪中書大官捧檄下霜鶻脱鏇鷹觧絛<lb/>
君前挽鞘我後䇿陟險攀峻随猿猱飢腸午渴掬澗飲<lb/>
甘滑不啻青葡萄到家倉卒席未暖復此赴汴同輕舠<lb/>
厓髙水澁石溜急時復著力撑長篙予生有弟皆異域<lb/>
漂泊幸與君逢遭君才自是伯者佐比擬管樂卑蕭曺<lb/>
方期補劓拯焚溺詎肯析利窮秋毫比来縣邑久蕪廢<lb/>
亦有桑柘柤梨桃遺民可鳩業可復應屈君輩揮牛刀<lb/>
他時觧綬歸故里相期結屋吴江臯　卷之四<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_005-1a"/>
眉菴集卷之五<lb/>
　長短句體　姑　蘇　楊　基　孟載　著<lb/>
　　　梅邊讀易<lb/>
世言麋鹿野我更野於鹿呦呦山嶺間未聴人聲先退<lb/>
縮行随桃花飲流水白石清泉諧所欲落日雙松薜荔<lb/>
青東風百草䕷蕪緑赤山山下飬親處<hi>平山南五里許<折 t="33"/>赤山在呉縣天</hi>
<hi>公而名也先生之家在焉<折 t="33"/>又曰仰天盖范文穆慕文正</hi>五母鷄豚三畆菽不愁女<lb/>
子識韓休但恐相知非鮑叔朝來掃葉遶樹吟仰見寒<lb/>
梅破香玉臈意猶封雪後山春光已到溪南屋信知物<lb/>
瑾互消長徃徃天心見於復自取羲文一巻書茆薝坐<lb/>
對梅花讀<lb/>
<pb n="KR4e0041_SBCK_005-1b"/>
　　　觀眠松有感呈醉樵内史<hi>鳯現嶺<折 t="33"/>饒參政介之也松在</hi>
朝廷無遺材而我觀蟠松松髙僅尋丈足當髙景山之<lb/>
雄外惟英華發内實神秀鍾氣食白額虎勢挾蒼精龍<lb/>
鱗張角折甲爪露兎絲纒絡苔花封輪囷磥砢盤踞數<lb/>
十畝葉擁車盖萬箇青童童東柯西柯尤不同隠若雲<lb/>
鵬離溟渤六翮始舉扶揺風㡬欲飛上天椎碎霹靂鋒<lb/>
魑魅魍魎莫敢近上帝素有生生裏丰姿森森凛鐡石<lb/>
靈響殷殷來笙鏞膏流茯苓成琥珀屢起凋瘵蘇疲癃<lb/>
胡乃尚尔局束中吳中手持美酒玻瓈紅三酹再拜十<lb/>
八公今之拳攣突梯世不容公其正身直節以荅上帝<lb/>
忠三晨復朗耀四海無困窮野夫獻頌蓬萊宫<lb/>
<pb n="KR4e0041_SBCK_005-2a"/>
　　　覇王丘和楊亷夫<lb/>
朝上亜夫塜暮上覇王丘君臣兩丘土千古同悠悠糓<lb/>
城西來河水瀏瀏塟以魯公其禮已優王勿悲王自仇<lb/>
於乎天意非移劉<lb/>
　　　過陳湖贈寄周明府<lb/>
蘭苕參差桑柘緑細雨岡頭啼布糓人家破産給丁夫<lb/>
麦未上場蚕未熟無蚕催絲綿無麦督税錢民間此愁<lb/>
誰見憐君侯為我觧倒懸<lb/>
　　　送孫照庵徃松江<lb/>
呉門花似雪適與佳人别别離苦不逺相㸔寸心絶前<lb/>
年送君去練川花滿樹今年送君遊吳淞江水頭吴江<lb/>
<pb n="KR4e0041_SBCK_005-2b"/>
三百里青蘋涵白芷樓船五色旗煌煌照江水潮來江<lb/>
水明潮迴江水平江頭兩啼鳥勸君莫登程君家髙堂<lb/>
親已老為子不宜長在道歸來為問渡江人舊時楊桞<lb/>
今多少<lb/>
　　　七賢過関圖<lb/>
前乗騘後乗犢牛行何遲馬行速関山雪深及馬腹手<lb/>
披牛經馬上讀七名賢五童僕愴惶出関非所欲関東<lb/>
皷鼙民夜哭<lb/>
　　　李嵩畫宋宫觀潮圖<lb/>
十五湖上月十八江上潮君王連日醉伐皷更吹簫簫<lb/>
聲忽如天上落大内臨江起飛閣碧瓦朱甍十二闌嬪<lb/>
<pb n="KR4e0041_SBCK_005-3a"/>
娥嵗嵗觀潮樂潮水信可定日夕來朝宗人心獨不如<lb/>
而不思兩宫两宫未雪耻屢下班師㫖白馬素車神何<lb/>
不令天吴拆食大奸髄奸髄不可食國耻不可滌嗟尔<lb/>
江上潮雖雄竟何益潮無益於人㸔潮徒損神横江鐡<lb/>
騎來三日飛埃塵暦數固有歸尔潮胡不仁遂令鸞鳯<lb/>
雛戚戚悲殘春春光浩無主落花随暮雨回首㡬秋風<lb/>
旌旗又如許又如許君勿悲古來在徳不在險一杯之<lb/>
潮安足竒<lb/>
　　　漁樵問話圖<lb/>
君収綸我停斧且向谿頭話今古屈宋文章㸑下薪韓<lb/>
彭事業庖中鮒世上功名賤如土何湏了了文兼武君<lb/>
<pb n="KR4e0041_SBCK_005-3b"/>
貫魚我負芻有酒可換不可沽青山滿眼同一醉勿論<lb/>
區區榮與枯<lb/>
　　　七<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>圖<lb/>
牡<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>蹲牝<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>坐二子就乳三子卧茆<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>北風吹壁破群<lb/>
<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>飢號愁雪墮君不見東家韓盧逞㨗足朝逐狡兎夜<lb/>
食肉<lb/>
　　　春<graphic n="KR3164" url="https://raw.githubusercontent.com/kanripo/KR-Gaiji/master/images/KR3164.png" mimeType="image/png"/>捕雀圖<lb/>
棘針紅尖竹裊裊一雙春禽戱春草獰<graphic n="KR3164" url="https://raw.githubusercontent.com/kanripo/KR-Gaiji/master/images/KR3164.png" mimeType="image/png"/>何處忽飛來<lb/>
利觜如鈎破禽腦春禽引雛肌骨瘦不彀春<graphic n="KR3164" url="https://raw.githubusercontent.com/kanripo/KR-Gaiji/master/images/KR3164.png" mimeType="image/png"/>一朝飽<lb/>
一朝飽尋復飢春山鴟梟如瓠肥何如摶梟飽終日留<lb/>
取春禽引子飛<lb/>
<pb n="KR4e0041_SBCK_005-4a"/>
　　　夫織蒲<lb/>
夫織蒲妻辟纑田中種荳田下蒲編穣上箔苧脱軸賣<lb/>
席與布未了官家租重門髙樓切雲齊盈倉荳給廐中<lb/>
驪銀鞍鐡甲十萬蹄樓髙髙馬騑騑居民無廬食無糜<lb/>
嗟君之牧能勿悲<lb/>
　　　麥田髙<lb/>
麥田髙稻田低低田年年髙築堤田家茆屋近江水築<lb/>
堤直取江心泥今年雨多不傷榖髙田得沾低亦熟百<lb/>
箔春蚕五母雞全家衣帛兼食肉君不見咸陽東來如<lb/>
掌平間田自多人不畊<lb/>
　　　休採花詞<lb/>
<pb n="KR4e0041_SBCK_005-4b"/>
休采花采花胡蝶飛休撲蝶撲蝶傷花枝花枝娟娟戱<lb/>
雙蝶臨風對花不忍折平生愛蝶仍愛花只恐傷花復<lb/>
驚蝶君似蝶妾如花花開能㡬日胡蝶過西家<lb/>
　　　雲樵<lb/>
朝出雲在野暮帰雲在山十年事樵採朝暮雲中間空<lb/>
山無人雲漭泱斧聲丁丁四山響曽㸔仙人石上碁千<lb/>
嵗桃花纔反掌白石礪我斧丹楓裁我柯浮雲去盡青<lb/>
山晚柰此猿聲鶴夢多<lb/>
　　　畫鴈<lb/>
春渚别未乆秋風來有期年年燕歸日是汝度関時玉<lb/>
関萬里音書絶八月胡雲三尺雪何以飛來漢水頭湘<lb/>
<pb n="KR4e0041_SBCK_005-5a"/>
浦蘆花洞庭月花滿寒汀月滿塘鴛鴦鸂<graphic n="KR2409" url="https://raw.githubusercontent.com/kanripo/KR-Gaiji/master/images/KR2409.png" mimeType="image/png"/>兩相忘啼<lb/>
晴杜若藂邊雨卧冷蒹葭葉上霜<lb/>
　　　送安定書院山長張宗武<lb/>
溪頭梅花氷雪妍弟子送師張别筵緑莎為茵桞為幕<lb/>
次第再拜春風前春風東來吹馬耳馬蹄咫尺長安市<lb/>
盡道先生自此昇君不見三鱣堂中楊伯起<lb/>
　　　挂劍臺和黄子邕<lb/>
生諾諾尚淺死諾諾更深當時季子意即是徐君心嗟<lb/>
嗟徐君骨已朽寳劍摩挲在吾手正擬臨岐觧贈君不<lb/>
意挂君墳上桞挂劍果何益聊以明不欺當時讓國心<lb/>
肎使徐君疑於乎劍可折臺可隳死生之諾不可戱<lb/>
<pb n="KR4e0041_SBCK_005-5b"/>
　　　狼山青為許光禄賦<lb/>
狼山青山前慈烏終夜鳴兒聞烏聲憶慈母母今逺矣<lb/>
兒心苦三見江南秋草黄泪珠不到墳頭土有母壽且<lb/>
康有弟垂金章胡不買船帰故鄉故鄉介母壽外孫拜<lb/>
姑姑拜舅甥已成翁姑白首團欒且共樽前酒酒醒月<lb/>
斜思早歸江南更有糟糠妻<lb/>
　　　霜葉紅贈友還華亭幕官<lb/>
霜葉紅霜葉紅霜花照人如酒濃青袍幕賓上官去掛<lb/>
㠶開船江水東江邊小娃年十五臨江踏歌對君舞淮<lb/>
音呉語總銷魂不是璚花舊時譜憶君折桞西湖曲湖<lb/>
上諸峯為君緑一夜江南春信通畫舫銀鞍竸相逐東<lb/>
<pb n="KR4e0041_SBCK_005-6a"/>
風一分手去酌華亭酒華亭白鶴不歸來二陸文章亦<lb/>
何有江邊鳬鷖毛羽稀慎勿驚之撩亂飛<lb/>
　　　君莫疑贈薛起宗<lb/>
有弓莫朝射有劍莫夜舞舞劒空驚半夜鷄射弓湏射<lb/>
南山虎當年意氣雙白虹三尺寳劍两石弓平沙軟草<lb/>
馬蹄疾仰面射落南飛鴻歸來面皺頭雪白魚皮包劍<lb/>
弓挂壁逢君一咲杯酒空憐我衰顔手無力手無力眼<lb/>
有眵作歌贈君君莫疑英雄老去衆所薄何獨區區楊<lb/>
去非<hi>更名曰去非<折 t="33"/>先生年五十</hi>
　　　賦得歸㠶涇送夏仲信之江北<lb/>
客舟不肯停相送錦㠶涇涇邊數株桞株株落秋聲當<lb/>
<pb n="KR4e0041_SBCK_005-6b"/>
時種栁臨涇水桞葉參差間桃李君王日暮㸔花回一<lb/>
色錦㠶三十里朝從涇上出暮從涇上歸吳謌聴未了<lb/>
花落鷓鴣飛鳥散春無跡涇上叢叢春草碧自是君王<lb/>
愛捧心美人那得傾城國古來奢麗那能乆菲衣惡食<lb/>
傳不朽君過長淮向汴河請君更㸔陏堤桞<lb/>
　　　送葛仲行逺遊<lb/>
子有逺行役我有逺行詩逺遊㡬萬里山川浩無期青<lb/>
山盤盤日欲暮車輪髙随飛鳥度咲殺東家白面郎一<lb/>
生不識城頭路<lb/>
　　　七色荼䕷花<lb/>
朝出月在牖暮歸星撒沙今朝下馬日未晚見此七色<lb/>
<pb n="KR4e0041_SBCK_005-7a"/>
荼䕷花千葩萬蕚春無價綺雪湘雲堆滿架題品當居<lb/>
芍藥前温柔豈在薔薇下我愛名花天下無中泠之水<lb/>
四腮鱸誰將十様天孫錦織取徐熈沒骨圖<lb/>
　　　雙椿堂<lb/>
大椿葉青青小椿葉薿薿堂中兩眉壽共坐春風裏春<lb/>
風揺揺吹紫荆两翁白頭親弟兄兄當有孫弟有子两<lb/>
翁之壽從此始<lb/>
　　　庚戌元日立春試筆<hi>二首</hi>
桞暖已破眼梅寒尚含腮臈随除夜盡春逐嵗朝来鳯<lb/>
凰䑓下春歸早龍池桞色瀛洲草一夜東風雪盡消十<lb/>
年南國人空老富貴非吾碩文章非我能且沽白下橋<lb/>
<pb n="KR4e0041_SBCK_005-7b"/>
邊酒来㸔金陵市上燈<lb/>
南山雪已消北山雪盈尺信知南枝花早得春風力帝<lb/>
城囬首春光近桞上梅邊見春信白玉椒盤内史傳紅<lb/>
羅彩帖詞臣進貧賤何足䘏功名非可誇且沽白下橋<lb/>
邊酒來㸔金陵市上花<lb/>
　　　白雲書舎<lb/>
我家住山深白雲滿長林愛雲如拱壁友雲似同襟去<lb/>
年辭雲向城市雲亦相随渡江水我留城市雲還山夢<lb/>
裡時時㸔雲起均家茆屋鑑湖西屋上青雲作隊飛爽<lb/>
氣每沾毛義檄晴光長映老萊衣祗今薇垣畨夜直只<lb/>
尺蓬萊雲五色却向昇州望越州呉山萬㸃呉雲白<lb/>
<pb n="KR4e0041_SBCK_005-8a"/>
　　　九日袁賛府宅賞菊<lb/>
自我離姑蘇已負两重九不獨無錢對菊花白酒黄花<lb/>
總無有前年九日吳城破廿口倉黄驚竄走去年重九<lb/>
客榮易淚眼西風盻衰桞那知此日来句曲山水自佳<lb/>
慚白首到䖏逢人索佳菊預恐無花孤此酒東隣送我<lb/>
青兩株細蕋含苞香未剖耐何無花亦無酒不憤有酒<lb/>
成不偶丞家数本花正繁秀色幽香照窓牖入門一見<lb/>
清興發亂挿烏巾咲開口主人抵掌怪我狂我自有得<lb/>
忘老醜三年僅逢一餉樂此後寧知不媿負便湏築室<lb/>
滿山田種菊循籬秋百畝年年釀酒薦秋菊咲引妻孥<lb/>
壽慈母世事茫茫未可期聊作長歌示佳友<lb/>
<pb n="KR4e0041_SBCK_005-8b"/>
　　　苧隠為句曲山人翟好問作<lb/>
種桑百箔蚕種苧千疋布先生種苧不種桑布作衣裘<lb/>
布為袴桃花雨晴水滿塘烏紗白苧春風香野樵山葛<lb/>
不敢並越羅川錦爭輝光兒童漾紗婦紡織賣布得錢<lb/>
還買帛黄綿大襖一冬温白雪中单半襟窄今年苧好<lb/>
畝百觔堆場積圃長輪囷床頭白酒夜来熟殺雞煑鴨<lb/>
邀比隣東家種桒青遶屋官絹未輸空杼軸婦姑相對<lb/>
歎無衣先生飯飽方捫腹<lb/>
　　　送汲縣主簿朱孟仁<lb/>
我耕蘇臺雲君釣苕溪月萬里西来始識君相逢未乆<lb/>
俄相别梁園十月萬樹稀北風滿地塵沙飛客中送客<lb/>
<pb n="KR4e0041_SBCK_005-9a"/>
未忍别感慨握手臨大堤問君此行向何所大河之北<lb/>
汲縣古桒柘遥連晉都邑牛羊近接曺風土縣民出郭<lb/>
迎縣官苦酒味薄柤梨酸道傍再拜勸官飲禮数朴畧<lb/>
誠堪觀知君下馬人爭愛白襽烏㡌紅鞓帶百年華夏<lb/>
總戎衣<hi>方治<折 t="33"/>中原</hi>忽㸔中古威儀在父老喜極復涙垂廿年兵<lb/>
燹悲瘡痍兒孫汨沒骨已朽老眼復得逢雍熈人心如<lb/>
此亦難治要在從寛布君惠犬足生氂户不扄牛租减<lb/>
額人長醉嗟我前月除滎陽入門野蒿如屋長日斜吏<lb/>
散公宇靜時有雊雉来飛翔方除瓦礫治官道已見居<lb/>
民歸稍稍自愧才踈撫字勞嗟君年少蜚騰早清霜一<lb/>
夜滿河氷此别憐余白髪生主簿官卑君莫厭鵬程九<lb/>
<pb n="KR4e0041_SBCK_005-9b"/>
萬自兹升<lb/>
　　　彭蠡阻風<lb/>
昨日南風顛輕舟掛席如飛仙又如健馬走空闊造父<lb/>
王良相後先今朝北風吼白浪飛天大如斗舟人勸客<lb/>
莫忩忩君不見世間快意那能久<lb/>
　　　舟抵南康望廬山<lb/>
春山如春草春来無不好况是香爐峯百疊屏風圍五<lb/>
老嚶嚶歴歴谷鳥哀朱朱粉粉山花開芙蓉削出紫霧<lb/>
上瀑布倒㵼青天來船頭春山重囬首世上虚名一杯<lb/>
酒李白雄豪妙絶詩同與徐凝傳不朽明日移舟過洞<lb/>
庭蘭花斑竹遶沙汀摩挲老子雙愁眼細㸔君山一㸃<lb/>
<pb n="KR4e0041_SBCK_005-10a"/>
青<lb/>
　　　登繩金塔望廬山<lb/>
過魯必謁岱入洛湏望嵩嗟余夜半入彭蠡月黒不見<lb/>
香爐峰明登望湖亭雨氣何空濛山僧指㸃咲五老正<lb/>
在烟雲中今朝躡層梯髙摽揭晴空匡廬逺出百里外<lb/>
紫翠映帶春霞紅雖云彷彿見顔色巳覺浩蕩開心胸<lb/>
在山㸔青山佳䖏未盡逢不如逈立萬仭表一日覽盡<lb/>
千玲瓏何當生羽翰两腋乗天風不論雨雪與晴霽囬<lb/>
翔下上飽玩八面青芙蓉<lb/>
　　　過劍江聞岸上雞聲<lb/>
劔江光似劔霜月寒灔灔輕舟載月江上歸半夜雞聲<lb/>
<pb n="KR4e0041_SBCK_005-10b"/>
起茆店寒雞自啼人自寝雞聲不到黄公枕<lb/>
　　　癸丑元日<lb/>
霏霏元日雪脉脉人日雨春來無日不輕隂薄霧寒雲<lb/>
滿南浦常年有雨復新晴淑氣韶光淡遶城草色未逢<lb/>
金勒馬桞條先映玉樓鶯今年風雨兼氷雪忘却春幡<lb/>
慶春節野杏緘愁待酒催江梅索咲邀人折誰與觀雲<lb/>
卜大通且湏祈榖問年豐相期十二樓前月賸㸔花燈<lb/>
萬㸃紅<lb/>
　　　憶省掖千葉桃花<lb/>
穠李積皓雪繁桃炫朝霞江邊日日見春色盡是尋常<lb/>
兒女花東闌一樹能傾國千瓣玲瓏誰剪刻半吐疑紅<lb/>
<pb n="KR4e0041_SBCK_005-11a"/>
却勝紅全開似白元非白旁雖淺淡正復濃雅麗稱月<lb/>
間宜風隂時晴午各異態嗔喜咲嚬無不工嗟我匆匆<lb/>
簿書急時復微吟對花立白苧猶沾夕露香青鞋不怕<lb/>
蒼苔濕而今漂泊楚江濱想像丰儀一愴神惆悵當時<lb/>
㸔花客對花還説去年人<lb/>
　　　水雲居為劉文丙賦時予有山西按察司副使<lb/>
　　　之命故末語及之<lb/>
我本山中人㸔雲三十年白雲如故舊入我秋堂眠去<lb/>
年辭雲向城市雲亦相随渡江水我留城市雲還山夢<lb/>
裡時時見雲起明日驅車上太行山青雲白樹蒼蒼憶<lb/>
君茆屋瀟湘上雲滿衣裾水滿塘<lb/>
<pb n="KR4e0041_SBCK_005-11b"/>
　　　為山西李叅政題紅竹<lb/>
山西無竹㸔認竹竹不真翛然山澤古君子忽作年少<lb/>
如花人想應血雨瀟湘渚洗去琅玕碧如許翠華莫覩<lb/>
覩霓旌淚洒紅氷啼二女口脂香容未老望入霞光九<lb/>
疑小鷓鴣聲喑緑烟消丹穴朝陽鳴鳯鳥爾不知此外<lb/>
雖異心恒虚赧顔訴向誰人道<hi>結句照應古君子可佳</hi>
眉菴集巻之五<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_006-1a"/>
眉菴集巻之六<lb/>
　五言律　姑　蘇　楊　基　孟載　著<lb/>
　　　新嵗見月<lb/>
桞外纎纎白梅邊淡淡春年光兼月色此夜一時新未<lb/>
擬開金鏡先將照玉人更湏三五夜相逐寳車塵<lb/>
　　　雪中桞<lb/>
春雪晚蕭蕭随鶯上桞條漸將絲共結終與絮俱飄淚<lb/>
粉凝啼眼珎珠壓舞腰東風自憐惜留映赤欄橋<lb/>
　　　雪中燕<lb/>
燕雪两差池相兼拂繡幃玉樓迷故壘珠箔見烏衣斜<lb/>
訝衝花落輕疑掠絮飛曉寒人未起還認畫梁歸<lb/>
<pb n="KR4e0041_SBCK_006-1b"/>
　　　元夕前對雨<lb/>
雪後亷纎雨江南淺淡春鶯花無那客燈火正愁人石<lb/>
潤苔生髪氷消水有鱗九衢明月夜車馬徃来頻<lb/>
　　　感春<lb/>
獨立何所愛江空春水遥舊情題竹見新恨對花銷束<lb/>
脯非沾禄聞鐘豈造朝慚非鞲上鶻風起欲凌霄<lb/>
　　　近有<lb/>
近有山東信河南已退兵初聞通漢使又復叛齊城機<lb/>
咲多疑失師憐少算傾如何金四萬容易托陳平<lb/>
　　　謝饒内史惠江芷<lb/>
花掩露猗猗情深寄一枝已㸔辭衆草還得近華芝緑<lb/>
<pb n="KR4e0041_SBCK_006-2a"/>
艶明書積清芬落硯池野人無以報頼有木桃詩<lb/>
　　　池閣晚興<hi>二首</hi>
池閣敞重扉林光動淺漪病嫌紈扇早愁覺漏籖遲雨<lb/>
鶴飢猶立風荷弱屡欹㝠㝠空濶外極目見蛛絲<lb/>
乆隂人迹断苔逕雨痕交樹宻枝藏果池清藕露苞鈴<lb/>
將驚鳥製檻或飯魚敲自咲囱間枕多眠覺面拗<lb/>
　　　秋齋雜賦<hi>五首</hi>
劉表知先主懷王識沛公未聞收夏口先已入関中今<lb/>
古車書異興衰暦数同方驚雞作鳯當信鶩非鴻<lb/>
今日長洲苑秋風列羽旗不圖新約法復見舊威儀鼔<lb/>
舞兒童樂歌謡父老悲烟埃方衮衮禾黍正離離<lb/>
<pb n="KR4e0041_SBCK_006-2b"/>
歎息馮唐老吁嗟李廣賢窮通元有命生死詎非天皷<lb/>
角西風裏江湖短髪前南飛有鴻鴈一字若為傳<lb/>
晚樹霜猶碧秋花雨未黄戎衣輕綉錦旅食尚糟糠驛<lb/>
路千山隔河流一葦航母憂兵不戰已定法三章<lb/>
邏卒去不返行人愁未囬正湏犀作甲母用玉為杯清<lb/>
淚尋常落丹心早晚灰交仍期管鮑書或似鄒枚<lb/>
　　　七夕<lb/>
樓逈秋河逼簾虛夕露侵巧於間䖏乞愁向别時深月<lb/>
殿蛛絲繞星橋鵲駕臨年来孤此夜兒女亦傷心<lb/>
　　　送沙天民之無錫兼簡張彦禎<lb/>
風雨送君行溪山傷我情故園春種麥髙桞暮啼鶯亂<lb/>
<pb n="KR4e0041_SBCK_006-3a"/>
世難知已常譚愧老生兹行見張翰懷抱得深傾<lb/>
　　　謝雪坡參政入淮<lb/>
維舟竹外坡把酒唱離歌沙雪融將盡江花開未多淮<lb/>
兵春入戍津吏夜鳴河佇望南帰日君恩早賜羅<lb/>
　　　早冬<lb/>
沙淺蒹葭白林深橘柚紅沙鳬晴趂日山隼夜呼風世<lb/>
亂嗟親老家貧任嵗窮平生迂懶意未忍即從戎<lb/>
　　　露<lb/>
泫夜濃初滴横江白漸多珠光聨玉陛金氣逼銀河甘<lb/>
和杯中屑凉侵襪底羅無人為収拾的爍滿秋荷<lb/>
　　　梅花清夢為沈敬賦<lb/>
<pb n="KR4e0041_SBCK_006-3b"/>
霜月路西東梨雲影淡濃孤燈数聲角急雪五更鐘時<lb/>
向愁邊得春於醉裏逢不湏尋舊迹湖上兩三峯<lb/>
　　　夜坐懷天倪<lb/>
偪仄僅容膝帰来方觧衣冥冥孤鴈去擾擾亂蚊飛物<lb/>
理誰能識人情豈故違隣家有脩竹頼尔破愁圍<lb/>
　　　宫怨<lb/>
舊寵憶專房羅衣有賜香偶来春沼上閑坐緑隂涼鳯<lb/>
髻從教側蛾眉懶畫長新愁千萬種一種一思量<lb/>
　　　送王季野<lb/>
為愛王崇教書名虞禇齊龍文題玉軸鳯册縷金泥滌<lb/>
硯雲生沼籠鵝雨滿溪諸山多晉刻時復到河西<lb/>
<pb n="KR4e0041_SBCK_006-4a"/>
　　　初夏過寧真道院<lb/>
真舘坐微雨午堦蘭氣清以兹魚鳥性遂識水雲情佳<lb/>
樹細花落清池圓葉生芳時與幽賞欣此一来并<lb/>
　　　謔桞　一首二句作春淺愛鵝黄春深葉漸長<lb/>
裊裊復揚揚春風折又長絮飛疑燕拂枝重覺鶯藏晚<lb/>
掛初三月秋零一夜霜江邊千萬樹此樹断人腸<lb/>
　　　隔隣桃花<lb/>
春色䕶低垣晴梢露未乾不愁開䖏逺深恨折時難水<lb/>
或漂香出人應罷綉㸔願慿雙蛺蝶將夢過東闌<lb/>
　　　孤坐<lb/>
春事忽已晚江雲仍乆隂乾坤芳草闊風雨落花深思<lb/>
<pb n="KR4e0041_SBCK_006-4b"/>
極難孤坐愁多却短吟豈無遊覽意觸目捴傷心<lb/>
　　　閏七夕<lb/>
星橋方泣别銀渚喜重過鵲整初回駕鸞停暫擲梭歡<lb/>
如前㑹少情比去年多可是勤耕織恩容两渡河<lb/>
　　　秋日舟中見蝶<lb/>
趂暖戱晴川依人上畫船粉銷烟翅薄香冷露鬚拳野<lb/>
菜踈籬外山花小逕邊夜深桃李夢猶在綺羅筵<lb/>
　　　孤雲為王子囦賦<lb/>
断影落平湖隂雲逺更孤山川遺迹在天地此身俱空<lb/>
濶飛還白氤氲㸔欲無何湏嘆漂泊神化亦湏臾<lb/>
　　　聴雪軒<lb/>
<pb n="KR4e0041_SBCK_006-5a"/>
虚簷迸玉鳴入夜轉分明風嚮不相似雨聲無此清倚<lb/>
窓心不倦撥火耳頻驚道是梅花落梅花落更輕<lb/>
　　　直溪閑居<lb/>
䖏士居<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>谷先生隠直溪水流無曲折沙或湧髙低船<lb/>
向花間入雲来竹外迷怡然冲淡意欲與古人齊<lb/>
　　　荷葉<lb/>
圓的破蓬苞孤莖上藕梢雨撑栖鷺屋風捲䕃龜巢溪<lb/>
友裁巾幘墟人作飯包小娃曽已折新月裏湖拗<lb/>
　　　桐樹<lb/>
珎木曙鴉啼瑶枝小鳯栖材憐工製瑟葉想戱裁圭凉<lb/>
送秋聲早隂移夜月低夢回踈雨滴人在轆轤西<lb/>
<pb n="KR4e0041_SBCK_006-5b"/>
　　　謝徐良夫惠米<lb/>
玉色西溪米蒲囊手自封恩同粟五秉寵過禄千鍾雲<lb/>
子鮮鮮滑紅芒細細舂加飡愧尸素飯飽一支笻<lb/>
　　　季迪病目戱作<lb/>
不寐聴隣鐘聲来覺耳聡夜吟斜避月曉立背當風萬<lb/>
象空花外千山霧雨中欲行俄觸戸昏晝問兒童<lb/>
　　　溪山小隠<lb/>
何䖏溪山隠衡門對野橋晚風携鶴子春雨種魚苖小<lb/>
逕斜通竹踈籬曲䕶蕉人生閒自足不用楚詞招<lb/>
　　　盟鷗亭<lb/>
舊業水西頭新盟結衆漚群踈寒不散影獨暮相投<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>
<pb n="KR4e0041_SBCK_006-6a"/>
蓞陂塘雨菰蒲野岸秋青田無白鶴得此復何求<lb/>
　　　雨<lb/>
雨急愁雲黒窓虛愛竹青石泉流細細山鳥去㝠㝠醉<lb/>
裏傾荷葉飢来煑茯苓不知劉道士何用換鵝經<lb/>
　　　愛竹軒<lb/>
為愛軒前竹平安愜此心雨聲西澗曉秋影北堂深瘦<lb/>
倚差差玉踈揺細細金冝容扶短䇿幽䖏一披襟<lb/>
　　　偶題<lb/>
身懶交㳺絶時危感慨新清江催短髩芳草怨歸人花<lb/>
落縱横雨鸎啼淡蕩春欲揺舟楫去波浪沒平津<lb/>
　　　曉起<lb/>
<pb n="KR4e0041_SBCK_006-6b"/>
曉起忽鈎簾青山在短簷花踈風更减衣薄雨重添别<lb/>
意因詩記閑愁與病兼靈荃龜筴在其柰不能占<lb/>
　　　送胡鼎文遊越<lb/>
脉脉寒食雨差差桃李花君能輕逺别我獨愛春華山<lb/>
縣増新壘江流失舊沙不須探禹穴科斗已成蛙<lb/>
　　　送孫彦聲都事之淮安<lb/>
忠㐮不可見幕下得遺賢䇿可西平楚書能北首燕春<lb/>
旗硤石砦暮雨芍陂田勿易開邊隙兵交又十年<lb/>
　　　贈沈真仲徵士<lb/>
花落滿烟莎蘭舟喜見過壯心丹未已愁鬂緑無多小<lb/>
燕斜斜舞新鶯婉婉歌都將舊遊意一咲付江波<lb/>
<pb n="KR4e0041_SBCK_006-7a"/>
　　　送王仲容之上海<lb/>
薄宦依東海孤城隔戍烟花踈寒食後人逺暮㠶前深<lb/>
巷編蒲履斜崗種木綿母煩厭荒寂微禄有畬田<lb/>
　　　寄葉徳彰戴叔能<lb/>
江逺樹層層蒲荷葉漸増酒樽池閣雨碁局夜船燈竹<lb/>
淨删逾瘦花踈掃未能亭亭川上鵠風急㸔飛騰<lb/>
　　　寄海塩楊砦官<lb/>
海嶼通村險邊城出敵遥旗燈秋塞雨鈴柝夜溝潮士<lb/>
飽爭投石農閑数舞箾毋令廢収穫髙壠有枯苖<lb/>
　　　送范彦章之雋里<lb/>
輕㠶掛渚蒲两日到南湖寨結防秋伍城添築壘夫多<lb/>
<pb n="KR4e0041_SBCK_006-7b"/>
風棗花落少雨稷苖枯見説随陽鴈嗷嗷滿路隅<lb/>
　　　寄金友直縣令安吉<lb/>
山栅䕶層層城陴遇險増逺烽朝屢報髙櫓夜頻登薄<lb/>
産千株栗荒租半畆菱憐君治斯邑亦復有能称<lb/>
　　　過束氏廢園有感<lb/>
苑廢主頻更纔登意即傾燕歸隣屋住蛙聚埜塘鳴瓦<lb/>
礫鴛鴦字溝渠環珮聲惟餘数株桞衰颯尚多情<lb/>
　　　壺中挿緋碧桃索髙二校書同詠<lb/>
麗質闘春華纎穠間更嘉緑烟縈綺雪紅雨亂青霞醒<lb/>
醉休相妬仙凡自一家春風忽披拂㸃綴舞䄄斜<lb/>
　　　春暉堂<lb/>
<pb n="KR4e0041_SBCK_006-8a"/>
春樹藹晴暉山雲並舎飛雙魚供䖏饌五綵戱時衣病<lb/>
毎通宵坐貧長負米歸人方念離别得養似君稀<lb/>
　　　瓶中挿松竹緑蕚梅偶賦<lb/>
清肌不涴塵緑蕚破初勻松竹為三友芝蘭是四隣未<lb/>
銷金殿雪曽報玉堂春欲借東風便持将寄逺人<lb/>
　　　贈婉素<lb/>
同祀碧鷄神絲蘿又結姻文如謝道韞書逼衛夫人兾<lb/>
缺終相敬梁鴻不厭貧還能事荆布歸釣五湖濱<lb/>
　　　初夏試筆<lb/>
池閣已南風鶯殘藥自紅坐憐脩竹裏行愛緑隂中衣<lb/>
濕蕉無力羅輕扇有功欲揺孤檝去江闊雨濛濛<lb/>
<pb n="KR4e0041_SBCK_006-8b"/>
　　　賀趙季文推官致仕<lb/>
白髪還家日青衫告老時鄉人邀入社朝士送題詩晚<lb/>
步鳩為杖晨飡肉作糜時時來故里能讀道傍碑<lb/>
年至即投簪非縁老病侵車無三驥錫嚢有二䟽金荷<lb/>
葉清江曲苔花緑樹隂不湏休沐暇日日此追尋<lb/>
　　　方氏園居<hi>十首</hi>
北墅花連屋東園菊遶庄病長陪客坐老不厭人狂鵝<lb/>
鴨荒陂雨楂梨小樹霜他年倘相過里邑定名方<lb/>
多水少塵埃經年不掃苔竹繁頻洗葉松老别求栽雪<lb/>
寺看碑入雲窓晒帖開徐文與張羽乗月想能来<lb/>
秋氣入郊墟新凉似雨餘嚢收試驗藥藁集著成書酒<lb/>
<pb n="KR4e0041_SBCK_006-9a"/>
熟知愁減花開覺病除何曽廢錢買山果及溪魚<lb/>
觧佩酬琴價將書當酒貲竹樓聴雪夜梅屋㸔花時女<lb/>
嫁為農婦児從作圃師隣翁無柰俗招飲豈能辭<lb/>
昔事李輕車豪名動狹斜鸎聲吳苑樹<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>色武陵花觀<lb/>
妓江樓月弹棊水殿霞歸來種瓜果鉏畚是生涯<lb/>
舊物嗟孤劒春風别五陵未衰先遣妾已靜更踈僧徃<lb/>
事真騎虎中年得縱鷹两溪千頃月談坐不湏燈<lb/>
春社村村鼔豊年樂事同全家两溪上連日百花中母<lb/>
送歸寧女兒邀讀法翁莫言田野意即是有虞風<lb/>
由來種瓜地随䖏即青門習俗羞營利甘貧耻受恩掛<lb/>
蓑秋樹濕濯足晚溪渾欲訪齠年友漂零只自存<lb/>
<pb n="KR4e0041_SBCK_006-9b"/>
園廬依緑水無吏索租錢嵗計千株橘秋衣半畒蓮飲<lb/>
先諸客醉詩許衆人傳為愛溪光好經旬獨棹船<lb/>
回汀兼復渚迢逓入漁邦有港皆通檝無山不到窓踈<lb/>
烟春隴犢深雪夜籬厖過客停舟問而翁恐姓龎<lb/>
眉菴集巻之六<lb/>
<pb n="KR4e0041_SBCK_006-10a"/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_007-1a"/>
眉菴集卷之七<lb/>
　五言律　姑　蘇　楊　基　孟載　著<lb/>
　　　省垣對雨<hi>二首</hi>
朱邸開東閣青閨對晚林雨苔行䖏濕風葉坐来深俯<lb/>
仰唯緘口交㳺孰吐心偶逢佳節醉萬事捴銷沉<lb/>
舊雨深叢菊新霜小樹楓醉憐花冷淡愁愛葉踈紅沙<lb/>
逺無鳴柝江寒有㫁鴻覉懐誰共語黙黙坐書空<lb/>
　　　贈秦侍儀<hi>右二首江西作</hi>
文釆玉姢姢班行内外聮蕃王從學拜邉使候通箋侍<lb/>
立<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>庭上追趨法駕前今朝退朝早衣上有爐烟<lb/>
　　　送翰林脩撰劉用章赴滇陽<lb/>
<pb n="KR4e0041_SBCK_007-1b"/>
桂苑思戎客薇垣亞相才人皆期管樂我獨愛鄒枚霧<lb/>
雨爐熏掩星河殿影開玉堂清切地遲爾早歸耒<lb/>
　　　宿髙季迪京舘<lb/>
歲晚此相逢郷情佀酒濃語長銷夜燭夣短及晨鐘急<lb/>
雪風鳴葦㣲雲月照松雞前趨闕去寒樹曉籠䓗<lb/>
　　　春盡始聞鶯聲<lb/>
衆緑藹園池鶯聲逺更宜愛扵三月暮聴似百花時上<lb/>
苑啼應早南風見自遲緑窓殘夣㫁相憶海棠枝<lb/>
　　　爲牛諒侍御題畫<lb/>
步履近星辰霜凝翠栢新自憐烏府月應照白頭人綉<lb/>
斧監祠夜封章待漏晨清朝崇孝治一飯不忘親<lb/>
<pb n="KR4e0041_SBCK_007-2a"/>
　　　和牛侍御懐弟之作<lb/>
春草緑芊芊看雲憶恵連午隂花蕚上秋色鴈行邉此<lb/>
日臨池坐當時聴雨眠應将舒卷意戯綵北堂前<lb/>
　　　懐吴中赤山舊業<lb/>
東林携䇿䖏南垞釋畊時一逕都縁石諸泉盡到池静<lb/>
憐松響續凉愛竹隂移　盛世容㱕隱毋令觧組遲<lb/>
漸與世紛逺自然塵慮消沿随碧溪水徑渡緑隂槗岐<lb/>
路迷還識孤村近却遥閑身任来徃不為野人招<lb/>
　　　夏夜有懐<lb/>
重露澄秋色輕風生夜凉碧看湖草亂紅愛渚蓮香有<lb/>
弟徒相憶何人不異郷悲笳在城上雙淚落衣裳<lb/>
<pb n="KR4e0041_SBCK_007-2b"/>
　　　逢鄭校書<lb/>
一従淮水别千里各西東又是秋風後相逢客路中鬚<lb/>
眉怜我老憂患憶君同遥想西齋宿孤燈照影紅<lb/>
　　　江村雜興<lb/>
春墅一鳩啼橋危懶過谿徑苔都上壁野菜不分畦倚<lb/>
杖妨花宻看山碍竹低欲知幽隱䖏風雨白門西<lb/>
陋巷泥三尺無人訪隱淪窓鳴風减睡炊斷雨添貧野<lb/>
路花迎客江槗柳送人暫湏依薄俗憇此竄餘身<lb/>
春色冶城東花濃咲老翁燕遲雙壘破蜂早一房通薄<lb/>
暝山腰雨踈紋水靣風便携蓑笠去垂釣緑蒲中<lb/>
判醉望愁醒愁因醉轉増巳歸仍佀客投老漸如僧詩<lb/>
<pb n="KR4e0041_SBCK_007-3a"/>
興風樓笛棋聲雪舫燈莫言渾不觧此事野夫能<lb/>
東瀼復西圻村村可釣磯草扵烟䖏宻花較雨前稀小<lb/>
管催鶯出踈簾待燕㱕傷心新栁色猶妬舊羅衣<lb/>
偶因辭禄去聊傍葦邊㞐瓢棄頻賖後衣存屡典餘晚<lb/>
簾花掠燕春水絮吹魚復恐沙崩石楊栽挿遶廬<lb/>
江槗春别後沙舸獨歸時䳘鴨東西宅菰蒲逺近陂藕<lb/>
深荷盖宻竹瘦筍鞭遲野趣誰能識唯應白鷺知<lb/>
斜檻俯江湍輕帘矗小竿柳寒鶯羽濕花暖蝶鬚乾酒<lb/>
或臨流酌詩多冩石看不因迂僻地那得此身安<lb/>
江影揺春樹潮㾗摺晚沙緑蕪三尺雨朱槿一籬花去<lb/>
國仍思國還家復夣家自無干禄意何必逺京華<lb/>
<pb n="KR4e0041_SBCK_007-3b"/>
將雨山光黒𥘉晴樹色青賣薪沙店逺占糓瓦亀靈石<lb/>
枕支頥冷江瓢潄齒腥醉餘春睡熟長得鳥呼醒<lb/>
乍暖夾衣輕閑依緑渚行鳥喧如有訴花慘佀傷情風<lb/>
度思前軰才華畏後生自縁耽野趣𥘉不為逃名<lb/>
詩廢并無藁琴亡况有凾菌生舂薬臼苔蝕種花鑱徑<lb/>
濕慵頻掃畦荒懶自芟畏人詢徃事𣣔語意先慚<lb/>
江月盈盈白墟烟細細隂茅茨孤碓急機杼一燈深短<lb/>
笛多悲調長歌少醉吟自憐知已盡空負壁間琴<lb/>
野渡縁沙闊村酤入市遥雨籬花婉婉風箔葦蕭蕭祠<lb/>
古猶供祭墳荒不禁樵夜来沙觜沒漂断屋西槗<lb/>
僧㞐映柳庄漁市入横塘晚渡雙橈月朝吟一硯霜療<lb/>
<pb n="KR4e0041_SBCK_007-4a"/>
貧知有術醫俗咲無方種得青青草離憂頼爾忘<lb/>
淸流曲㡬囬喫飯此山隈歌斷憐鶯續詩遲畏酒催晚<lb/>
晴初見月春盡尚逢梅歸路縁江熟支笻不用陪<lb/>
江渚疑無岸䕷蕪逺接波花踈逰騎少酤賤醉人多燕<lb/>
巳將雛出蜂能負子過祗愁春巳晚欲借魯陽戈<lb/>
咫尺南朝寺松杉覆短垣野猿偷佛供山鳥學人言石<lb/>
氣晴猶濕泉聲静却喧塵心乆空寂随意給孤園<lb/>
儀困非無舌顔貧尚有田病多賖薬劵貧乏買山錢白<lb/>
璧交徴日黃金寵賜年都將舊㳺夢一咲野漚邊<lb/>
情深却倦逰矮屋任低頭花落東風怨鶯啼夜雨愁酒<lb/>
煩隣媪買詩許社僧求𣣔駕東家鶴吹笙到十洲<lb/>
<pb n="KR4e0041_SBCK_007-4b"/>
　　　句曲秋日郊居雜興<hi>十首</hi>
茅屋人歸後荒村更異郷樹寒烏遶月江冷鴈啼霜影<lb/>
頼燈相續愁縁酒在忘明朝覧青鏡白髪㡬多長<lb/>
出門山氣夕循徑入谿隂野水經寒淺秋風到晚深草<lb/>
潜驚鶻兎莎露啄魚禽自采黃花嗅誰知獨步心<lb/>
漸老愛秋光升沉意兩忘鴈聲偏到枕䖝響故依床薜<lb/>
荔千林雨芙蓉一樹霜故園樷菊在衰颯為誰香<lb/>
庭樹聚棲鴉溪流沒淺沙瘦憐人佀菊濃愛葉如花秋<lb/>
色都連水寒雲忽變霞自慚長在客無地不思家<lb/>
囱掩輝輝燭爐消細細香無風寒尚淺有雨夜偏長飢<lb/>
䑕摇空槖枯螢委破囊十年江海夣此夕詎能忘<lb/>
<pb n="KR4e0041_SBCK_007-5a"/>
地與華陽近三峯獨往來草香千品藥松老一身苔書<lb/>
怪猿偷讀門經鹿撞𨳩墙東有脩竹移向北庭栽<lb/>
編竹𥙷踈籬生芻束酒旗雞豚田祖廟鷹犬獵神祠玉<lb/>
糝菰為粉璚酥荳作糜児童採蘆葉争學短簫吹<lb/>
欲往竟無適意行仍獨還猿聲黄葉寺牛背夕陽山書<lb/>
棄將成業身投未老閑相逢莫嘲誚才與不才間<lb/>
偶随黄蝶去岸幘樹邊槗卯酒紅𥘉散朝霞白漸消沙<lb/>
平留鴈跡水落見魚苖却愛箕山老從容棄一瓢<lb/>
落葉擁柴扉村深客過稀曉車分糓去晚笛飯牛㱕漁<lb/>
負雨蓑立鳥㗸霜果飛此中真小隱予亦乆忘機<lb/>
　　　杜伯寜雨中相過晚晴告别<lb/>
<pb n="KR4e0041_SBCK_007-5b"/>
念汝能相過危橋渡野塘入門巾屨濕滿席芰荷香我<lb/>
愛秋前雨人誇午後凉都將畊鑿意一咲送斜陽<lb/>
　　　懐句容縣中諸友<lb/>
　　　　武師文<lb/>
山市遶寒廰雲分半榻燈苔荒征訟少果熟稅錢增薄<lb/>
俸長留客新詩或寄僧朱絃嗟乆断𣣔續竟誰能<lb/>
　　　　趙仲弘<lb/>
古貌復長鬚山林一老儒豐城埋古劍滄海得明珠文<lb/>
氣曹劉並才華沈宋俱故園諸友盡相見獨踟蹰<lb/>
　　　　栢師文<lb/>
白髪已千莖相逢喜氣生看山留十日待月坐三更秋<lb/>
<pb n="KR4e0041_SBCK_007-6a"/>
浦槎頭釣春泥谷口畊莫言踪跡閟朝市乆知名<lb/>
　　　　翟好問<lb/>
愛尓山城隱柴門對縣衙酒貲千畞苧生計一園瓜雨<lb/>
步荷巾濕風吟蓆㡌斜時時扶短杖㸔竹到東家<lb/>
　　　　居行恕<lb/>
一榻卧秋隂松明照夜深瓦枰山舘奕石薦竹窓琴老<lb/>
愛籠䳘字貧消買藥金岡頭三日别葉落亂蟬吟<lb/>
　　　　樊楚尹<lb/>
緑幙雨𥘉凉閑齋夕漏長硯生秋蘚碧花落紫薇香教<lb/>
子抄書法逢人錄酒方自縁耽野趣臺閣意都忘<lb/>
　　　　吴善飬<lb/>
<pb n="KR4e0041_SBCK_007-6b"/>
心境兩俱寂松風時掩関佩紉蘭葉紫冠製竹皮斑飲<lb/>
少長先醉吟多每自刪近来登眺懶滿壁畫秋山<lb/>
　　　　吴損菴<lb/>
玉笈佩神經雙瞳煉更青秋雲分席坐春雨卧樓聽掃<lb/>
石持鸞尾㪺泉洗鶴翎清虚長不食輕𣣔駕飛軿<lb/>
　　　　巫山隱<lb/>
巫山青十二一一楚江濵自入山中隱都忘夣裡身玉<lb/>
冠蒼水珮鶴氅紫荷巾媿我方為客秋風滿靣塵<lb/>
　　　送句容劉少府囬楊州<lb/>
家具一車輕囊書與短檠吏多難别意人有去官情㠶<lb/>
影江沉寺簫聲月到城竹西尋舊業烟雨緑蕪生<lb/>
<pb n="KR4e0041_SBCK_007-7a"/>
　　　贈華陽道士徐介之<lb/>
太極仙翁劍相傳此瘞蔵蘚㾗皆鉄色松影尚雷光斗<lb/>
閣三花供真壇半夜香便湏<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>頋况特地宿君房<lb/>
　　　客懷<hi>以上在金陵并句曲作</hi>
休官得飬親况及楚江春喜極花迎咲情多柳效顰玉<lb/>
醪銀葉鱠紅稻紫絲蓴遥想西園草青青待逺人<lb/>
　　　七月十四日過龍江<lb/>
親巳年逾九児纔月過週家貧㱕佀客路逺去如流失<lb/>
意螢辭火驚心燕感秋平生離别淚相對未能休<lb/>
　　　沙河舟中<lb/>
旅懐歸正急春色到非遥草際風𥘉汎蘭心雪未消鷺<lb/>
<pb n="KR4e0041_SBCK_007-7b"/>
明欺白髪鷗快避輕橈得遂歸田計殊恩感　聖朝<lb/>
　　　儀真逢張孟恭<lb/>
相見獨依依都緣㑹面稀故郷諸友散獨客㡬人歸江<lb/>
捴頭全白劉琨事巳非野鷗知别意故繞夜航飛<lb/>
　　　瓜洲逢丘克荘<lb/>
江水靚如空江華冷未紅憐余猶客裏羡汝巳郷中白<lb/>
苧青衫雨烏紗短㡌風不湏摇艇子垂釣五湖東<lb/>
　　　閏七月二日發淮安<lb/>
舟行日巳晡㠶影動檣烏河伯抛錢祭風神酹酒呼紅<lb/>
憐瓜似蜜白愛芡如珠且就篙師醉何煩問逺途<lb/>
　　　至鍾離發書寄婉素<lb/>
<pb n="KR4e0041_SBCK_007-8a"/>
漂泊嗟吾逺支吾頼汝賢老親思饌肉癡女憶衣綿刀<lb/>
尺砧聲裏燈花咲影邉聊将千里夢持送到金川<lb/>
　　　盱眙懐古<lb/>
舊說盱眙縣居民不掩関雞聲啼鳥上人影落花間簾<lb/>
幙層層雨樓䑓面面山惟餘孤塔在秋蘚緑斑斑<lb/>
　　　舟中聞促織<lb/>
促織来何䖏哀吟近短蓬不堪為客裏况復是舟中殘<lb/>
夣寒衾月孤燈夜枕風此時腸欲斷恨不耳雙聾<lb/>
　　　元夕前雨<lb/>
楚澤春𥘉入巴江水又来草憐容易緑花恨較遲𨳩月<lb/>
暗燈慵試衣单苧懶栽晴光在梅柳應待鼓聲催<lb/>
<pb n="KR4e0041_SBCK_007-8b"/>
　　　人日懐髙啓<lb/>
客路逢人日流光惜易過楚山青漸少吴樹緑還多短<lb/>
<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>茸茸雪輕鳬隊隊波無因寄髙適詩罷獨吟哦<lb/>
　　　哭陳仲野都事没任所<lb/>
氷雪阻脩途畸魂託老奴百年郷夢㫁萬里客墳孤囊<lb/>
槖遺書在期功逺姓無一盂寒食飯誰與掃榛蕪<lb/>
輿紼暗風沙丹旌映晚霞吏人營殯殮童僕着衰麻襲<lb/>
廕無遺嗣招魂有外家重来恐迷䖏記取路三义<lb/>
　　　送沈自誠任武康縣丞<lb/>
朱紱還家日青衫佐縣時野蚕春自蠒山犬暮生氂細<lb/>
讀隋唐律閒臨漢魏碑都將晋陽事冩作送行詩<lb/>
<pb n="KR4e0041_SBCK_007-9a"/>
　　　寄張彦禎<hi>以上赴河南途中作</hi>
城小更臨邉今聞太守賢牛歸新覆屋農種乆荒田機<lb/>
杼春坊月旌旗晝壘烟直湏興禮樂閭巷盡歌絃<lb/>
　　　省中元夕剪綵簇牡丹燈一樹戯題<lb/>
綵樹玉為柯銀燈錦作窩絳紗籠月小金剪得春多暖<lb/>
艶千枝雪天香五色羅掖垣齋事肅相對夜如何<lb/>
　　　洪都<lb/>
江流與郡通山勢向西雄緑樹南風裏黄梅細雨中城<lb/>
門帝子閣鉄柱羽人宫𣣔就蘇公飲東湖小圃東<lb/>
　　　立夏前一日有賦<lb/>
漸老緑隂天無家怯杜鵑東風有今夜芳草又明年蠶<lb/>
<pb n="KR4e0041_SBCK_007-9b"/>
熟新絲後茶香煑酒前都將南浦恨聊寄北窓眠<lb/>
　　　東湖晚眺<lb/>
漚沒岸如無凉多柳易枯巫歸神廟静兵語驛亭孤日<lb/>
落霞明渚虹収雨暗湖此時篷底坐天盡是東吴<lb/>
　　　湖口見月<hi>以上在江西作</hi>
秋月自婵姢澄波照更妍梳憐宫鬂側眉想鏡䑓前𥘉<lb/>
見愁将堕猶觀喜漸圓旅懐何䖏感風露九江船<lb/>
　　　風雨泊舟<lb/>
江渚𥘉寒夜全家在一篷漂零兼主㒒憂患及児童柝<lb/>
響孤城雨鐘聲逺寺風明朝青鏡裏鬚髪定成翁<lb/>
　　　晚過秋浦<lb/>
<pb n="KR4e0041_SBCK_007-10a"/>
淡日雨晴天江村正可憐碧雲𥘉見鴈紅樹尚聞蝉一<lb/>
望皆秋色千山各暮烟自慚簪組累羞近釣魚船<lb/>
　　　晚登峨眉亭<lb/>
亭子慿虗好登臨似鏡䑓江分一股折山作兩眉開濃<lb/>
愛秋烟隔顰疑暮雨来短歌聊共冩深愧謫仙才<lb/>
　　　沙河至采石<lb/>
近午風猶熱微隂日巳凄病軀勞更弱憂色瘦偏黧路<lb/>
轉蒹葭入舟從絡緯棲此中腸易斷不待玉關西<lb/>
河曲㠶頻轉波髙夢屡驚學人狐拜月照骨鬼吹燈断<lb/>
甓沉沙嘴殘碑露石<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>不知何縣邑芳草沒荒塍<lb/>
病後難為客天涯獨此身㡬朝纔聽鵲千里未逢人夢<lb/>
<pb n="KR4e0041_SBCK_007-10b"/>
好徒増喜詩工不療貧悔將孤釣艇抛棄五湖濵<lb/>
舟中逾一月驛路及三千老淚青衫上新愁白髪前蛩<lb/>
聲秋岸雨鴻影暮河烟不有西征客誰同此夜眠<lb/>
　　　逢郷人俞武仲<lb/>
釃酒酹江神占風𣣔問津偶扵春草外逢着故郷人語<lb/>
宻終難别知新却易親因君問先壟清淚滿衣巾<lb/>
　　　江船早起<lb/>
霽色耀輕霞風樯起曙鴉防寒慿酒力避淺問漁家日<lb/>
出雞鳴樹波清蠏上沙此時篷底坐極目看蘆花<lb/>
　　　夜坐<lb/>
坐乆一船霜神清念慮忘水當深夜白星隔大川黄鐘<lb/>
<pb n="KR4e0041_SBCK_007-11a"/>
㫁松間寺燈歸柳下庄鳬鷖方露宿漁父莫鳴榔<lb/>
　　　夜坐聞江聲<lb/>
天寒月滿川冬夜木蘭船人影清扵鶴江聲急似弦書<lb/>
殘燈落燼香在帳留烟多少関心事相随到目前<lb/>
　　　江船聞柝<lb/>
月皎江逾白沙明岸𣣔無柝聲寒郭静人語夜航孤酒<lb/>
渇思分橘衣单怯絮蘆遥憐抱関者霜露裂肌膚<lb/>
　　　宿雲港<hi>三首</hi>
新月低江樹囬風疊浪花珠明𥘉見斗綺淡𣣔銷霞轉<lb/>
柁防危石収㠶避淺沙鄰船有漁火児女自成家<lb/>
孤檝辨漁舟雙旌識戍樓江山人老去嵗月水東流鶩<lb/>
<pb n="KR4e0041_SBCK_007-11b"/>
外霞催晚虹邉雨送秋不因風浪急那得此淹留<lb/>
江闊净無埃澄澄一鑑𨳩兩㠶烟外小单櫓月中哀更<lb/>
静漚𥘉定秋深鴈未来誰家東戸好蒲柳逐行栽<lb/>
　　　晚入湖口過大悲閣<lb/>
石㫁岸争出蘿垂樹倒懸僧吟秋閣雨人渡野航烟鴈<lb/>
鶩清江畔蒹葭白露前終慚累軒冕空學在家禅<lb/>
　　　至吴城山得南風過湖<lb/>
沙嘴南風起船頭雨正飛人方離别去鴈又竟辭歸暖<lb/>
日紅生暈晴波緑漲肥龍君廟前柳顔色妬羅衣<lb/>
　　　謁鄱陽湖龍君廟<lb/>
劍履朱𫀆列幢幡碧殿開舟人沉璧祭神女獻珠来𣣔<lb/>
<pb n="KR4e0041_SBCK_007-12a"/>
雨蟬鳴樹将風鵲遶䑓瑶凾有珉冊猶是楚王裁<lb/>
　　　出左蠡望廬山時春雨新霽山色明潤獨不見<lb/>
　　　五老峯為賦<lb/>
瀑布銀河落香爐紫霧分諸峯皆翠碧五老獨烟雲澗<lb/>
濕雨猶滴坡香草自薰遥知幽絶䖏麋鹿自成群<lb/>
　　　夜泊琵琶亭聞笛<lb/>
夜泊古亭邉春愁滿畫船青衫司馬淚紅袖琵琶絃故<lb/>
國人何在澄江月又圓誰将折楊桞三弄落花前<lb/>
　　　江邉小旗亭<lb/>
亭子枕春沙青旗趂雨斜瀟湘新畫壁桃李舊栽花換<lb/>
酒来雙鯉當鑪立兩鴉當年下江客相約送新茶<lb/>
<pb n="KR4e0041_SBCK_007-12b"/>
　　　雨中登望湖亭有懐幕中諸友<lb/>
水接虚無白亭浮浩蕩開登臨能㡬日風雨又重来藕<lb/>
濕花𥘉歛蒲深葉半摧乍同諸友别吟望獨徘徊<lb/>
　　　鸚鵡洲<lb/>
緑遶武昌城遥連漢口營䕷蕪昨夜雨鸚鵡舊時名詩<lb/>
句憐崔顥才華惜禰衡誰能洲下泊不有釣蓑情<lb/>
　　　江夏朱元瑾折蘭花見寄<lb/>
幽蘭不易得孤㓗比秋霜自可供金屋何湏寄草堂一<lb/>
花湘水碧数葉楚山長便結參差佩羅衣十日香<lb/>
　　　岳陽樓<lb/>
春色醉巴陵闌干落洞庭水吞三楚白山接九疑青空<lb/>
<pb n="KR4e0041_SBCK_007-13a"/>
闊魚龍舞娉婷帝子靈何人夜吹笛風急雨冥冥<lb/>
　　　舟中聞杜䳌<lb/>
落月祁陽路聲聲呌子規萬山春盡夜孤枕夣囬時客<lb/>
自傷漂泊人誰念别離無多眼中淚聴汝不勝悲<lb/>
　　　宿巴陵<lb/>
楚有巴陵好君山對縣門暮烟湘樹逺春雨蜀江渾日<lb/>
落船依岸人歸犬吠村慿虚望雲夢胷次詎能吞<lb/>
　　　入永州<lb/>
石氣隂才霧嵐霏暖𣣔霞憇床腥畏虎飲磵毒防蛇紅<lb/>
葉秋崖樹青蘿晚洞花江山盤屈外遥認兩三家<lb/>
　　　零陵<hi>二首</hi>
<pb n="KR4e0041_SBCK_007-13b"/>
地僻三苖近江囬二水兼青林皆種蠟赤糓半収塩好<lb/>
武人輕闘多祠俗尚占晚来山霧濕衣薄又湏添<lb/>
古瓦籠山葛荒碑仆石楠江晴𥘉漲雨城午未銷嵐甕<lb/>
冨鯖羞鹿盃渾酒餉蚺邦人盡麻枲終歲不知蚕<lb/>
　　　湘中雜言<hi>九首</hi>
春水連春草遥遥一望同烟江来漢口雲樹出湘中竹<lb/>
有啼㾗碧花仍咲靨紅誰能鼓瑶瑟哀怨向東風<lb/>
小雨弄春晴湖光媚更清髻憐新沐後眉愛靚粧成鵠<lb/>
㓗知無累鷗明覺倍輕離離川上草端為客愁生<lb/>
鄂渚雲歸後巴山雨過時䳌啼湘女廟花落楚王祠家<lb/>
逺身如夣愁多鬂易絲聊將身暫泊沙觜看鸕鷀<lb/>
<pb n="KR4e0041_SBCK_007-14a"/>
風起一湖香青青杜若長花迎衝浪楫燕逐使風檣𣣔<lb/>
釆蘭為佩仍褰荔作裳何如山閣上屏裏看瀟湘<lb/>
江晚樹沉沉群山入漢隂驛亭千柳暗僧院百花深鷺<lb/>
曝愁融雪鶯流𣣔堕金旅懐元易感非有壮逰心<lb/>
鷗聚江𥘉静鴉啼樹巳昏碧湘悲帝子芳草怨王孫㠶<lb/>
影烟中浦漁燈雪後村匆匆萬里客極目正銷魂<lb/>
城近江臨郭沙虚月在川柳宜春雪後花怯晚風前野<lb/>
㸑三家市郷音㡬䖏船坐聽磯下水嘈雜響湘絃<lb/>
山霽雲猶濕江寒雪未消雙旗樓鼓急孤塔寺鍾遥水<lb/>
緑鳬鷖藻洲香翡翠苕巴人暮歸急横渡不停橈<lb/>
指點鷗飛䖏人間是岳州湘潭山亂出江漢水兼流深<lb/>
<pb n="KR4e0041_SBCK_007-14b"/>
竹新祠宇飛花舊酒樓平生巴楚夣明日洞庭逰<lb/>
　　　𥘉入山西境<hi>以上使湖南作</hi>
晉鄙不識稻来麰常在庖民居多土窟官賦半羊毛七<lb/>
月裘寒着千山狼夜嘷遺風唐儉嗇古廟享臯陶<lb/>
　　　山西秋日<lb/>
澹日荷香外微凉樹影邉俄聞落踈雨便覺是秋天塞<lb/>
近風寒早天髙氣候偏忽思陳鼓吹萬馬向㞐延<lb/>
　　　和宋大叅省垣對雪<lb/>
和氣春前入瑶花雨後寒簾踈穿每易闌曲聚偏難客<lb/>
自衣裳薄人誰夢寐安掖垣今夜直離恨正多端<lb/>
<hi>以上在山西作</hi>
<pb n="KR4e0041_SBCK_007-15a"/>
　五言排律<lb/>
　　　水邉見新燕<lb/>
昔别秋風後今歸社雨前巢非金屋舊人是玉堂仙頥<lb/>
頷公侯似腰肢妓女憐花明春殿雪柳暗御樓烟羅幕<lb/>
栖長並銀屏過每聮尾寒鶯共濕衣暖蝶争妍忽見青<lb/>
帘外俄逢緑水邉莫嗔茆舎小䑓榭總蕭然<lb/>
　　　早秋送趙景普東歸<lb/>
歌㫁復依依情多忍遽違未緣春色晚自感故交稀舟<lb/>
傍荷花宿人先燕子歸乍凉才却扇多病𣣔添衣驛樹<lb/>
風蟬咽江祠雨鶴飛㡬時摇艇子来扣竹間扉<lb/>
　　　元夕京城觀燈與楊廉夫先生同賦<lb/>
<pb n="KR4e0041_SBCK_007-15b"/>
琪樹遶春蛾銀燈爛絳羅風柔宵漏永天近月明多瑞<lb/>
靄浮雙闕繁星動兩河仗迎仙佩出香拂輦塵過<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞<lb/>
層層雪魚龍灔灔波清時更良夜逰讌莫蹉跎<lb/>
　　　送傅子敬憲使<lb/>
朝散掖垣風恩乗憲使<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>星辰天只尺山水浙西東民<lb/>
力凋零後君心属念中江晴鷗汎雪雲净鶚横空草復<lb/>
新年緑花仍故苑紅無因送君去郷夣託冥鴻<lb/>
　　　送竺孟容戍營丘<lb/>
内殿朝辭日東藩報命時白門花婉婉青社草離離山<lb/>
雨朱𫀆濕江風錦㡌欹禡牙朝進祝散虜夜吹箎士馬<lb/>
驚銅鼓児童識綉旗突圍當左拒射敵中斜枝赤手千<lb/>
<pb n="KR4e0041_SBCK_007-16a"/>
人服丹心一劒知功成正年少雙鬂未如絲<lb/>
　　　趙宜人衛氏挽章<lb/>
故國王孫貴名家母徳新令儀推冡婦榮寵錫宜人讀<lb/>
史青閨夜治絲錦帳春埜烟條緑柘溪雨釆香蘋熊膽<lb/>
資諸子虬髯識衆賔鏡臺俄掩月琴匣乆蒙塵遺範傳<lb/>
宗閫悲歌動縉紳霞坡原上草相望一傷神<lb/>
　　　八月九日祀社稷述事<lb/>
祝史祝王冊儒臣奉誓詞衣冠陳盛典秬鬯降洪釐用<lb/>
報金穰瑞仍祈雨露私勾龍嚴配位神棄肅明祠幣玉<lb/>
趨宗伯笙鏞奏瞽師精靈潜格尔盻響儼来思赤壤新<lb/>
封國玄牲舊制儀豈惟宜土糓還得奠邦畿師出常依<lb/>
<pb n="KR4e0041_SBCK_007-16b"/>
主君行每告期禮終受多祜民物正熈熈<lb/>
　　　晉邸北狩<lb/>
剛戊吉𥘉㳙藩宫武用宣獮田之藪隰旄莭邁闉廛ခ<lb/>
帀驪為鉓幩䘖驒作纒彤弓臣累百貝胄士逾千雲路<lb/>
龍章衮璇霄鶴駕軿和鸞軾前奏韔服䪌傍懸笳鼔鳴<lb/>
翻海罝羅布匝烟獫猋過走兎鷹翥捷飛鳶洡沮多麋<lb/>
鹿豳岐盛豕豣延賔左髀逹登豆右腢穿殪兕才方著<lb/>
當熊譽又傳骨都魂亦散敕勒部齊迁固以巽爻象不<lb/>
殊詩雅篇邉氓瞻紀律勲業可銘鐫<lb/>
眉菴集卷之七<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_008-1a"/>
眉菴集卷之八<lb/>
　七言律　姑　蘇　楊　基　孟載　著<lb/>
　　　送路季璉問聘河東時東駕出師太原<lb/>
三晋封疆拱帝圻兩河山色照戎衣青虹貫日随星出<lb/>
赤鳥如雲夾電飛使者梅花春後折王孫芳草夢中歸<lb/>
入朝若問東南事積粟如山萬馬肥<lb/>
三讓祠前酒一巵杏花紅白桞絲絲古来使者稱吴札<lb/>
此日行人得趙咨老祖山河終不攺諸侯勲業巳如斯<lb/>
青宫錫宴如前日為賦栖栖六月詩<lb/>
　　　聞官軍南征觧圍有日喜而遂詠<hi>四首</hi>
天師南下静風塵正月樓船渡孟津中外諸侯元有約<lb/>
<pb n="KR4e0041_SBCK_008-1b"/>
東南豪傑豈無人十年白骨埋荒楚一日蒼生去暴秦<lb/>
喜極自提孤劒舞不知雙涙落衣巾<lb/>
巴江東去動旌旗此變還應責望誰尺土未歸終自復<lb/>
一夫作難彼何時北来兵勢當無敵南向人心頼不離<lb/>
見說兩淮消息好巳将牛酒犒王師<lb/>
兩河精騎向㐮陽全蜀材臣出鳯翔天下風雲争㑹合<lb/>
江東子弟謾搶攘人皆厭亂思平世誰不将歸說故郷<lb/>
我有先塋依古井十年不奠一壺漿<lb/>
官軍聞說下楊州夣裡扶摇賦逺逰天運未容人力勝<lb/>
民心湏順物情求遭逢喪亂生何𥙷見得昇平死即休<lb/>
沽取一壺花下酌弟兄兒女咲相酧<lb/>
<pb n="KR4e0041_SBCK_008-2a"/>
　　　寄楊鐡厓先生<lb/>
不見雲間楊鐡史寮中七客近如何老来詩句踈狂甚<lb/>
亂後文章感慨多長笛參差吹海鳯小璚楊柳舞天魔<lb/>
春明且盡嬉逰樂莫觧梁鴻五噫歌<hi>先生所居名七者寮</hi>
　　　懐悼朱秦仲總制<lb/>
力盡戈鋋援不囬猶揮赤手搏風雷波濤失意蛟龍伏<lb/>
肝膽如杠虎豹摧謾使張遼說關羽誰將全武易秦裴<lb/>
煩君更緩湏臾死要對春風酒一杯<lb/>
　　　送雪坡太守之武林<lb/>
湖上烟飛𨳩畫船鳬鷖鴻鴈滿前川舊逰未覺英雄老<lb/>
遺愛猶思太守賢驛樹籠䓗春雨裏江花零落晚風前<lb/>
<pb n="KR4e0041_SBCK_008-2b"/>
遥知不着登山屐先向閭閻問倒懸<lb/>
　　　送謝叅政朝京<lb/>
萬方臣妾歸降日四海諸侯職貢秋七冊寳書銀葉篆<lb/>
九重珠絡翠雲裘舎人入奏臚傳早天子論功寵遇優<lb/>
正及燕山三尺雪馬蹄湏遍御街逰<lb/>
　　　郡齋養痾呈醉樵内史<hi>三首</hi>
江雲倐忽暝還収五月猶寒着弊裘芳草斜陽看易晚<lb/>
緑荷踈雨聴如秋池塘空闊蜻蜓喜簾幙蕭條燕子愁<lb/>
不是無言成獨坐暫将心事静中求<lb/>
小軒新沐喜神清短幘单衣覺漸輕松下琴書晴亦潤<lb/>
竹西窓戸晚猶明愁来對酒心先醉病後看花意懶行<lb/>
<pb n="KR4e0041_SBCK_008-3a"/>
却憶故山深䖏立緑蘿千樹呌流鶯<lb/>
亂裏情懐苦未𨳩更兼貧病兩相催翻書自取醫方讀<lb/>
冩劵頻賖藥品裁有子問安催啖粥無人療渇謾思梅<lb/>
東山謝傅能相憶風雨園丁送韭来<lb/>
　　　送潘省叅糓北覲<lb/>
黄鉞專征異撫軍薊門鼙鼓接西秦江淮乆頼齊桓伯<lb/>
中外方思李泌臣鶴駕簫聲丹禁曉龍池柳色舊宫春<lb/>
邦交不用縦横術况復東周有故人<lb/>
　　　挽吕輔之叅軍<lb/>
老来不作華亭尹死後仍書貞惠君猶有綈𫀆憐范叔<lb/>
更無珠履哭田文練兵每到防秋試積粟多縁歉歲分<lb/>
<pb n="KR4e0041_SBCK_008-3b"/>
𣣔奠一尊招夜月紫藤蒼栢繞孤墳<lb/>
　　　送錢思復曲江<lb/>
庾信文章四十年一官今喜便冝遷諸侯賔客青雲表<lb/>
亂世功名白髮前弟子年来金馬詔故人天上玉樓宣<lb/>
先生且向江南老草閣東風聽雨眠<lb/>
　　　登石湖山亭和胡宣古宋仲温<lb/>
危亭百尺瞰奔湍落日清虚縹緲間石壁倚風青鳥下<lb/>
洞簫吹月玉龍還覇啚猶在英雄夣雲氣或連吴越山<lb/>
無限興亡眼前事五湖烟水不相關<lb/>
　　　虎丘逰和張雲門韻<lb/>
烟草離離接故宫劒光無復吐長虹虬髯一怒江山定<lb/>
<pb n="KR4e0041_SBCK_008-4a"/>
鳥喙重来苑囿空佛宇勢凌雲海日𣑽鐘聲和塔鈴風<lb/>
風前虎去髙丘在野樹殘花泣露紅<lb/>
　　　追送徐孟岳<lb/>
長洲苑前春草生騎馬送君君巳行東風楊柳忽淡蕩<lb/>
新水鵝鴨自縦横青菘堆雨晚飯足白苧裁雪春衣成<lb/>
隣家有酒可賸買我𣣔相從聽早鶯<lb/>
　　　寄王常宗<lb/>
不為春愁减帶圍自縁多病故人稀無多的的梅花在<lb/>
有㡬斜斜燕子歸月上湖平還蕩槳酒醒風起更添衣<lb/>
微官未得追随去㝎挹爐熏静掩扉<lb/>
　　　寄號醉樵饒介之<lb/>
<pb n="KR4e0041_SBCK_008-4b"/>
萬里西風到井梧泠泠秋水接平蕪清虚自是松間鶴<lb/>
瘦硬何湏石上蒲千古英雄雙醉眼四山風雨一樵夫<lb/>
正湏斤斧収材木要向凌烟見畫圖<lb/>
　　　送胡布張憲二軍咨<lb/>
鳯凰出世不多見神駒汗血非全功子龍勇冠萬人敵<lb/>
劉表氣壓三軍雄㑹使筞勲夸海内何必紀姓歸遼東<lb/>
遲子縱横覽八極當駕巨浪乗長風<lb/>
丈夫許國一何蚤中興紱冕皆吾徒絳火流雲赤雀下<lb/>
神劒入海妖龍屠秦人玉琯不自惜宋客燕石何其愚<lb/>
㑹見清明舊鵰鶚鶱飛萬里騁良圖<lb/>
　　　送趙智之海濵兼柬乃伯元鼎<lb/>
<pb n="KR4e0041_SBCK_008-5a"/>
十月肅霜霜未嚴片㠶歸去雨纎纎鴈飛空濶雙斜影<lb/>
山隔蒼茫一翠尖自咲楊雄登舘閣誰憐膠鬲在魚塩<lb/>
到家為我寒暄問汝伯遥應雪滿髯<lb/>
　　　寓雲間送人之上海兼簡曲江居士<lb/>
嗟予多難未能歸念爾無家更别離春近江花𨳩次第<lb/>
雪消沙鴈落參差英雄惟贈劍三尺貧賤相逄酒一巵<lb/>
為語海州錢博士白頭誰與細論詩<lb/>
　　　同雲間謝嘉書張夣辰舟<lb/>
手持三尺青琅玕鼓枻来往凌風湍放歌吴淞江月白<lb/>
濯足洞庭秋水寒黃金何用鑄范蠡紫蓴自足供張翰<lb/>
扁舟早晚落吾手便當相逐投魚竿<lb/>
<pb n="KR4e0041_SBCK_008-5b"/>
　　　将歸吴中留書雲間齋舎<lb/>
讀書喜逢明主知直節不受儒官欺男児自當萬人敵<lb/>
少壮耻為童子師江㧾還家何草草仲尼去魯獨遲遲<lb/>
蜀雲亭下春消息雪白梅花開一枝<lb/>
　　　元夕次韻鐡崖先生<lb/>
千輪萬騎影叅差盡道風光勝舊時珠果亂抛金並蔕<lb/>
銀花交射玉連枝星縁燈映看偏宻月為人留下轉遲<lb/>
白髪老仙逢盛事綵毫先詠太平詩<lb/>
星斗斕𥚹落絳河魚龍㶑灔出滄波尋常巷陌皆車馬<lb/>
到䖏笙歌盡綺羅人意尚嫌春夜短燈光更比月明多<lb/>
謾教胡女傞傞舞細按吴児宛宛歌<lb/>
<pb n="KR4e0041_SBCK_008-6a"/>
　　　和謝雪坡錢塘見寄<lb/>
經旬不見謝宣城小楷烏絲寄逺情黄篾楼髙春夣破<lb/>
緑羅衣薄暮寒生鶴臨沙渚鷗俱浴花落江泥燕與争<lb/>
亦欲雨蓑摇短楫西湖新水蕩空明<lb/>
　　　送鄭本𥘉還越<lb/>
深冬未飄一片雪江梅巳𨳩千樹花出門上馬霜滿屋<lb/>
舞劒聞雞月在沙秦豈無人徒贈䇿楚雖三户復成家<lb/>
壮懐亦有東㳺夣明日津頭見㫁槎<lb/>
　　　赤山書事寄龜巢謝隱君君南蘭陵人今避兵<lb/>
　　　居吴長洲之獨樹湖<lb/>
曾向溪南看藝麻竹杠兠子一肩斜秧苗尚短仍含糓<lb/>
<pb n="KR4e0041_SBCK_008-6b"/>
荷葉才髙巳上花蚕屋柘烟朝焙蠒鵲爐沉火晝薰茶<lb/>
而今風雨成抛絶卧聴西園兩部蛙<lb/>
　　　贈勤上人别兼簡雲間陶宗儀<lb/>
澄公髙義動山川亂後今逢弟子賢四海交㳺諸老盡<lb/>
百年衣鉢一燈傳詩題玉几峯前竹社散東林寺裏蓮<lb/>
惟有赤城陶逸史老懐能說舊時禪<lb/>
　　　寄林訓導謨<lb/>
江上雪消春水渾故人書札到柴門英雄所見自相合<lb/>
貧賤之交誰與論漢室山河終混一秦城楼閣易黃昏<lb/>
平生不識之無字也學相如欲賣文<lb/>
　　　長洲何明府見過<lb/>
<pb n="KR4e0041_SBCK_008-7a"/>
使君麾節来相訪正及南風百草長新語驚人渾爛熳<lb/>
竒才化俗更循良西山雲朶金銀氣東閣梅花氷雪香<lb/>
便𣣔乗槎逺相從鳬鷖春水緑茫茫<lb/>
　　　漫興<lb/>
十日南風吹雨晴隣家鵝鴨傍人鳴蒼苔門巷槐花落<lb/>
青草池塘荷葉生巳喜包茅来楚貢不勞酈舌下齊城<lb/>
野情𣣔買滄浪屋醉詠鳬鷖歌太平<lb/>
　　　聞雪坡将還吴門<lb/>
桒葉重重戴勝飛行人多報故人歸髩從别後星星出<lb/>
花到春深樹樹稀詩喜官閑能不廢身縁謀拙事多違<lb/>
便湏出郭相迎迓遮莫南風雨滿衣<lb/>
<pb n="KR4e0041_SBCK_008-7b"/>
　　　懐王隱君止仲<lb/>
小几支頥却掩書身閑喜復見秋𥘉山林自此縦横落<lb/>
絺綌扵人次第踈沙鳥浴江明白鷺水花摇雨淡紅蕖<lb/>
相知獨有王摩詰兩月無詩寄草廬<lb/>
　　　　附王半軒次韻寄荅<lb/>
　懐剌歸来卧枕書白雲滿榻閉門𥘉草玄未信楊雄<lb/>
　病禮法從知阮籍踈短障夕陽悲蟋蟀方塘秋水老<lb/>
　芙蕖南村口燥呼難得一任狂風攪弊廬<lb/>
　　　懐髙著作季迪<lb/>
坐看清江飲白虹不知楼閣又秋風㳽漫禾黍蒼烟外<lb/>
零落芙蓉暮雨中冨貴逼人驚變豹文章鳴世豈雕虫<lb/>
<pb n="KR4e0041_SBCK_008-8a"/>
清時欲草征西檄只有陳留阮瑀工<lb/>
　　　　附髙青丘次韻寄荅<lb/>
　殘雨翛翛映彩虹憐君獨咏楚臺風逺江㠶影秋蕪<lb/>
　外故苑砧聲晚樹中壮歲漸如辭幙燕閑身猶坐蠧<lb/>
　書䖝雅音自古無能好莫向人誇瑟最工<lb/>
　　　江村寒食<lb/>
預折楊枝挿繞簷荳糜香軟麥餳甜春衣未染新絲織<lb/>
午篆猶分舊火添小雨送花青見蕚輕雷催笋碧抽尖<lb/>
不因人逺傷離别那得春愁上短髯<hi>時弟均戍塞外</hi>
　　　乗槎為日者張徳元賦<lb/>
百尺枯槎孕氣靈濤花空影入滄溟星河弄月珠胎白<lb/>
<pb n="KR4e0041_SBCK_008-8b"/>
銀漢流雲鵲羽青坐拂珊瑚龍婉婉卧看蓬島翠㝠㝠<lb/>
不湏更問君平卜認得黃姑駕綵軿<lb/>
　　　白雲深䖏為天平圭上人賦<lb/>
上人卓錫亂雲中縹緲蓮花第㡬峯行盡﨑嶇方見塔<lb/>
望迷樓閣但聞鍾四山曉氣層層雨一逕秋隂曲曲松<lb/>
㡬度相尋問童子水流花落竟無踪<lb/>
　　　聴秋軒為方上人題<lb/>
聴秋軒前秋滿庭聴秋軒裡貯秋聲噫嘘萬竅西南發<lb/>
摇落四山風雨鳴定起寳花如雪堕夣囬璧月帶潮生<lb/>
便湏飛錫蒼梧野聞取鈞天九奏笙<lb/>
　　　雨中懐沈逹卿茂卿<lb/>
<pb n="KR4e0041_SBCK_008-9a"/>
立春一月二十日江鷗野鶩飛滿池杏花差白净洗面<lb/>
楊柳半青争畫眉沈郎多病徴未起王孫不歸吁可悲<lb/>
南周山頭飬親好贈以金盤五色芝<lb/>
　　　天妃宫題贈道士沈雪溪<lb/>
帝遣神妃降紫芬海波摇蕩赤霞裙月明貝闕金銀氣<lb/>
日暖龍旂贔屭紋青冊簡書天上錫紺帷靈語夜深聞<lb/>
方壇露冷三花繞坐演琅凾大篆文<lb/>
　　　題明皇貴妃對奕禄山傍觀圖<lb/>
深院紋楸敵睡魔玉環用意蹙雙蛾只因数子蔵機宻<lb/>
不覺三郎失着多布陣似窺龍尾道争邉未至馬嵬坡<lb/>
有人冷眼觀成敗若箇胡児是爛柯<lb/>
<pb n="KR4e0041_SBCK_008-9b"/>
　　　問梅次趙元鼎韻<lb/>
驚散溪頭一樹雲故人相别又相親兩三枝上㡬分月<lb/>
四五㸃中多少春不入楚騷縁底事畨成羌笛是何因<lb/>
芳心𣣔露還羞澁踏雪歸来香滿身<lb/>
　　　望太湖<lb/>
天帝何年遣六丁鑿𨳩混沌是雙青湖通南北澄氷鑑<lb/>
山㫁東西列畫屏挾雨龍歸霄漢暝網魚船過水雲腥<lb/>
乗風𣣔往終吾老甪里先生古洞庭<lb/>
　　　𥘉春<hi>二首</hi>
雪晴泥軟不生埃春水浮香上緑苔柳色嫩扵鵝破殼<lb/>
笋痕斑似鹿辭胎踏青鞋韈平頭製試暖衣裳稱體裁<lb/>
<pb n="KR4e0041_SBCK_008-10a"/>
安得草堂江浦上紫桃紅杏一齊𨳩<lb/>
春色撩人到水涯草香蘭氣總詩材酒<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>同伴嘗新熟<lb/>
花趂𥘉晴賞半𨳩蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>馬随車嚮過鞦韆人送咲聲耒<lb/>
直湏清夜紅羅燭莫負東風玉鏡臺<lb/>
　　　春日雜詠<hi>四首</hi>
雨雨風風未肯晴百年時序逼清明花無桃李非春色<lb/>
人有笙歌是太平黃鳥巧衝蝴蝶過紫騮驕趂玉<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>行<lb/>
酒家不用逢人問髙挿花枝作斾迎<lb/>
偶自循籬出逕苔剌桐花落野棠𨳩一年春巳無多在<lb/>
㡬箇人曾有暇来浸糓陂塘科斗亂浴蚕時節杜䳌哀<lb/>
買山莫種閒花柳多覔松栽與栢栽<lb/>
<pb n="KR4e0041_SBCK_008-10b"/>
蘭心剌促上枯根草色凄迷入舊痕灘觜無泥沙自白<lb/>
潮頭有雨水先渾龍祠神去鴉鳴樹魚市人歸犬應門<lb/>
便織蓑衣與牛薦此身只合老江村<lb/>
陋巷荒蕪野趣濃小溪春水恰船通無邉草色猶春雨<lb/>
有幾梅花更晚風文體敢期盧駱並交情惟許范張同<lb/>
𣣔将浪迹随漚鳥錯比溪南是瀼東<lb/>
　　　見花<lb/>
聴風聴雨坐空齋不道春花爛熳𨳩亂世身如危䖏立<lb/>
異郷人似夣中来十年多故塵雙鬂萬事無心酒一杯<lb/>
明日清明攺新火且将榆柳着殘灰<lb/>
　　　清明後見花狼藉<lb/>
<pb n="KR4e0041_SBCK_008-11a"/>
春到清明花漸稀花應憐我見春遲多情杜牧重来日<lb/>
前度劉郎再到時莫為東風愁對酒且因流水獨臨池<lb/>
短墻深䖏無人折留得殘紅四五枝<lb/>
　　　立夏<lb/>
風雨都無半日春滿溪䳘鴨水迷津櫻桃子熟巳薦廟<lb/>
芭蕉葉長才過人壮歲得間縁性拙故交雖淡却情真<lb/>
如何盖得江邉屋賸采新荷飯緑蒓<lb/>
　　　木茶爐<lb/>
紺緑僊人煉玉膚花神為曝紫霞腴九天清淚沾明月<lb/>
一點芳心托鷓鴣肌骨巳為香魄死夣魂猶在露團枯<lb/>
孀娥莫怨花零落分付餘醺與酪奴<lb/>
<pb n="KR4e0041_SBCK_008-11b"/>
　　　竹素圖<lb/>
百尺飛樓似石渠牙籖五色照窓虚平生不惜千金費<lb/>
丧亂猶存萬卷餘秦火巳来皆断簡楚經之外總閑書<lb/>
晴雲滿榻芝香散應與諸郎校一𥘉<lb/>
　　　栽竹<lb/>
斸𨳩蒼蘚種琅玕移得瀟湘入座看宿土半含春雨潤<lb/>
短籬斜䕶晚風寒紫苞未見摇氷雪翠葉終湏宿鳯鵉<lb/>
何䖏銀笙吹夜月碧𫀆零落滿闌干<lb/>
　　　鵝翎菊<lb/>
曾随漚鷺浴滄浪又對芙蓉試淺粧露冷有香栖晚圃<lb/>
月明無夣到寒塘緑波春草當時雨黃葉秋風此夜霜<lb/>
<pb n="KR4e0041_SBCK_008-12a"/>
莫道淵明最憐惜右軍應為冩千行<lb/>
　　　卜流<hi>者吉否反是<折 t="33"/>吴人扵𥘉正以糓占人一年休咎炒成花</hi>
春入吴門十萬家家家爆糓作生涯就鍋裂碎黃金粟<lb/>
随手翻成白玉花紅粉佳人占喜事白頭老子問年華<lb/>
晚来分付児童戯数片江梅撲鬂斜<lb/>
　　　梅花夣<lb/>
緑蕚仙人曉睡濃香魂縹緲逐東風翠禽啼破春如海<lb/>
胡蝶飛来月滿空白玉樓臺渾落莫黄昏時節正朦朧<lb/>
巡簷𣣔問神逰䖏只在孤山淺水東<hi>以上元末在吴中作</hi>
　　　徴赴京<lb/>
亂後人如再得生敢扵世上望聲名詩吟白屋惟安隱<lb/>
<pb n="KR4e0041_SBCK_008-12b"/>
詔落丹厓陡失驚鳯闕有心求柱梲鯫材何量抵瓶罌<lb/>
不堪故舊愁分手楊柳楓槗第一程<lb/>
　　　到京<lb/>
欎䓗王氣古金陵㤗運重新感　盛明臣庶梯航趨上<lb/>
國江山龍乕衛髙城六街塵掠秦淮過萬户鐘聞魏闕<lb/>
鳴白髮到京期少𥙷敢將詞賦重聲名<lb/>
　　　奉天殿早朝<lb/>
雙闕翬飛紫盖髙日華雲影映松濤萬年青擁連枝橘<lb/>
千葉紅開並蔕桃仗以玉龍㗸寳玦珮将金兕錯銀刀<lb/>
乍晴風日忻妍美闔殿齊穿御賜𫀆<lb/>
錦襠綉㡌列金撾玉節龍旂拱翠華甘露欺霜凝紫液<lb/>
<pb n="KR4e0041_SBCK_008-13a"/>
卿雲如盖結丹霞鶯聲近隔宫中柳駿騎遥穿仗外花<lb/>
聖主直教恩澤遍香羅先到小臣家<lb/>
　　　新正試筆<lb/>
寒随殘臈去匆匆又見年光入眼濃恨不髪如春草緑<lb/>
咲曾花似面顔紅門無賀客酬佳節座有癡児夀老翁<lb/>
巳許承恩趨鳯闕珮聲齊到日華東<lb/>
　　　雪<lb/>
欹欹整整復皚皚可是春氷細剪裁到䖏江山皆玉立<lb/>
誰家庭院不花𨳩㡬囬旋繞還飛去半餉悠揚却下来<lb/>
獨有梅邉易消㓕也應和氣近蓬莱<lb/>
　　　東風<lb/>
<pb n="KR4e0041_SBCK_008-13b"/>
曉寒衣𬒮𣣔生<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>沉火㣲薫半臂綾内苑未消千樹雪<lb/>
東風先觧一池氷梅驚玉笛吹還落柳傍珠簾折未能<lb/>
回首帝城明月滿六街簫鼓萬家燈<lb/>
　　　元夕觀燈<lb/>
綵鸞扶轂駕雲駢寳騎揚鏕逐隊行十里燈光欺月色<lb/>
九衢歌響雑簫聲綺羅香繞長春苑珠翠人逰不夜城<lb/>
喜極未能間坐得也随僚友看昇平<lb/>
　　　塔燈應　制<lb/>
百尺浮屠聳半空闌干十二影玲瓏日臨銅柱霞標爛<lb/>
風颺銀花火樹紅一劒騰光衝斗口五星揚彩入離宫<lb/>
髙明碩與　君心並徧照逃亡草野中<lb/>
<pb n="KR4e0041_SBCK_008-14a"/>
　　　上馬<lb/>
晴来未覺是春朝巳有東風着柳條雪自堅牢盈尺在<lb/>
氷纔輕薄一邉消不愁霧暗看花眼且倩人扶上馬腰<lb/>
却憶探春湖上路小紅船子木蘭橈<lb/>
　　　新春左掖簡方員外<lb/>
雞籌送曉日𥘉長粉署㣲薫應漏香草色才囬半痕緑<lb/>
柳條𥘉染一分黃玉壺氷觧春無迹羅幙風来澹有光<lb/>
自愧才踈非畫諾敢随鳴鳯集朝陽<lb/>
　　　送周錬師玄𥘉還吴<lb/>
玄都春暖碧桃𨳩鳴佩朝天到鳳臺夜檄雨龍江上發<lb/>
曉呼雲鶴洞中来黄精却老和泉煑丹橘娱親遶舎栽<lb/>
<pb n="KR4e0041_SBCK_008-14b"/>
為問長生應有術早修真籙進蓬莱<lb/>
　　　感春<lb/>
茂苑東風散鼓鼙草堂近在柳營西春衣禁酒聊存着<lb/>
詩句懐人每謾題花有底忙衝蝶過鳥能多慧學鶯啼<lb/>
閒身準擬看山色又復朝叅逐馬蹄<lb/>
　　　春日出郊<lb/>
偶臨春水賞春晴便覺身随步履輕人靣映花渾一色<lb/>
竹音和雨恰齊聲衣從典盡湏沉醉簮未容投且暫行<lb/>
除却鳯城佳麗地更扵何䖏樂昇平<lb/>
　　　送杭太祝代祀四瀆<lb/>
馮夷擊鼓走黃能夜報祠宫代祀来虎節不湏桐柏去<lb/>
<pb n="KR4e0041_SBCK_008-15a"/>
龍香且向吕梁𨳩古来河海猶三望今日風塵尚九垓<lb/>
若對夀春城下月可能巵酒酹荒萊<hi>水中三足鼈名也<折 t="33"/>黄能之能匡来反</hi>
　　　應　制送安南使臣杜相之還國<lb/>
都門車馬曉騑騑敕送陪臣萬里歸使者重聞新寵詔<lb/>
嗣王仍賜舊頒衣驛亭五月蕉花落江路南風荔子肥<lb/>
歸報大廷方徹樂也知存没感　皇威<lb/>
　　　送僧住姑蘇北禪<lb/>
六年江海一論心又聴鐘聲出禁林歸路暖風芳草合<lb/>
講堂春雨落花深未誇葛老三編論獨愛韋郎五字吟<lb/>
水月仙人塵不染待君重振海潮音<lb/>
　　　悼楊文舉慱士<lb/>
<pb n="KR4e0041_SBCK_008-15b"/>
白髮蒼髯老太常亂離終喜得還郷八分書古追東漢<lb/>
七字詩工到盛唐謫乆已無書滿屋病多惟有藥成囊<lb/>
我慚同姓曽聮職宿草西風淚数行<lb/>
　　　送鄭與權之官七閩<lb/>
七閩地暖不飛雪山路早行仍衣綿黄金結客記昔日<lb/>
白髪上官非壮年荔子曉風人似玉桄榔春雨樹如烟<lb/>
還家定<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>楊州鶴流水寒松遶墓田<lb/>
　　　題玉真觀<lb/>
五色琳宫綴玉題萬年瑶冊秘金泥屏風盡是青山疊<lb/>
旛盖都将緑樹迷雲氣長隂時嘯虎日華先曉夜聞雞<lb/>
閒身碩得同真佀卧看<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿引麛<lb/>
<pb n="KR4e0041_SBCK_008-16a"/>
　　　送俊用章上人還中竺<lb/>
五色雲凾貝葉牋寳幢花雨下諸天纔叅闕下䕫龍會<lb/>
又赴山中鹿豕筵萬法西来知㡬刼一支東指已千年<lb/>
行當着屐藤蘿外共㸔峯頭玉井蓮<lb/>
　　　春宵樓<lb/>
春宵樓上人如玉一刻光隂直萬錢簾底按歌風細細<lb/>
酒䦨私語月姢姢錦窩香暖雲𥘉散羅幙燈昏客未眠<lb/>
莫怪銅壺大催促長門猶嘆夜如年<lb/>
　　　狂歌<lb/>
東風十日不成雨北郭兩山吹作塵縱横自可二千石<lb/>
貧賤何湏七尺身醉後狂歌皆慟哭老来春色最傷神<lb/>
<pb n="KR4e0041_SBCK_008-16b"/>
即将建業城邉柳持贈山陽笛裏人<lb/>
　　　秦淮官舎春懐<lb/>
潮来灘觜緑沉沙獨坐㣲吟送物華強健憶曾身佀犢<lb/>
風流那復鬂如鴉十年金谷園中友三月長安馬上花<lb/>
春色正濃人意好且教群吏暫休衙<lb/>
　　　晚春<hi>三首</hi>
旌旗獵獵繞髙城曲水飄香出綉楹雨頡風頏枝外蝶<lb/>
花遮柳映樹頭鶯乍籠紗幘羞容老試着羅衣覺體輕<lb/>
猶憶醉歸湖上路滿身飛絮馬縱横<lb/>
宫樹參差帶苑墙暖塵兼霧撲衣裳新蒲細柳皆春色<lb/>
紫燕黄鶯𣣔㫁腸沽酒客来花未落祓除人去水猶香<lb/>
<pb n="KR4e0041_SBCK_008-17a"/>
老懐無復登臨賞坐對鍾山到夕陽<lb/>
辛夷如雪照庭柯老去愁驚日易過芳草漸扵歌舘宻<lb/>
落花偏向舞筵多故人别後皆黄土南浦春来又緑波<lb/>
便𣣔移家勾曲住採芝種玉此山阿<lb/>
　　　寓江寧村居病起寫懐<lb/>
落梅風急晚蕭蕭病起愁驚雪盡消巵酒不添前日量<lb/>
帶圍𥘉减舊時腰髙楼錦瑟花連屋深巷珠簾桞映橋<lb/>
凖擬青鞋踏春草看他翡翠戯蘭苕<lb/>
病體支離倦褁巾偶因行樂見陽春梅縁何恨尋常瘦<lb/>
桞故多愁日夜顰夢裏笙歌随騕褭畫中羅綺綉麒麟<lb/>
相期𣣔就吴姬飲却恐江花咲客貧<lb/>
<pb n="KR4e0041_SBCK_008-17b"/>
性懶逢春睡轉昏曉鶯多在夣中聞故人錦字慿誰寄<lb/>
學士銀魚每自焚布糓雨晴宜種薬蒲萄水暖𣣔生芹<lb/>
相思未信蓬山逺只隔江東一片雲<lb/>
望盡吴山是楚峰一緘芳信託㱕鴻丁香暗結盈盈露<lb/>
荳<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>㣲含細細風春水染衣鸚鵡緑江花落酒杜䳌紅<lb/>
此身曾是登瀛客未信扶桒弱水東<lb/>
不知殘雪是春光起見輕雲覆野塘春草春江相妬緑<lb/>
新鶯新桞闘争黄囊無太史新頒暦衣有容臺舊賜香<lb/>
但使清尊花底醉任教白髮鏡中長<lb/>
東風拂桞軟婆娑野鳥啼春聴未和世事不随人意好<lb/>
雨聲偏為客愁多囬文篆小香如蟻凹面杯深酒勝鵝<lb/>
<pb n="KR4e0041_SBCK_008-18a"/>
一帶春江皆碧草却愁無地着漁蓑<lb/>
醉舞狂歌四十年老来參得小乗禪東風未濕墻腰雪<lb/>
細雨微添石眼泉無数白鷗閑佀我一江春水碧扵天<lb/>
莫言笠澤非彭澤定擬金川是輞川<lb/>
坐對青山覺眼明山應憐我眼偏青一官不博三竿日<lb/>
萬事無過兩鬂星花底蛛絲迷蛺蝶草根蝦族變蜻蜓<lb/>
文章無預封侯相莫向人誇識一丁<lb/>
十里吴堤踏暖塵老懐忽憶故郷春泥金孔雀裁歌扇<lb/>
刻玉麒麟壓舞茵翠䄂錦筝邀上客畫船銀燭照歸人<lb/>
而今白髪東風裏疑是前身與後身<lb/>
門外春泥一尺深窓間雲氣十分隂寒毡溜雨衾如鐡<lb/>
<pb n="KR4e0041_SBCK_008-18b"/>
濕竈凝烟火似金酒觧驅愁時強飲詩多感舊懶長吟<lb/>
貧家不願千金粟但得陽烏照晚林<lb/>
　　　新柳<lb/>
濃如烟草淡如金濯濯姿容裊裊隂漸軟已無憔悴色<lb/>
未長先有别離心風来東面知春淺月到梢頭覺夜深<lb/>
惆悵隋宫千萬樹淡煙踈雨正沉沉<lb/>
　　　春草<lb/>
嫩碧柔香逺更濃春来無䖏不茸茸六朝舊恨斜陽裏<lb/>
南浦新愁細雨中近水𣣔迷歌扇綠隔花偏櫬舞裙紅<lb/>
平川十里人歸晚無数牛羊一笛風<lb/>
　　　春水<lb/>
<pb n="KR4e0041_SBCK_008-19a"/>
溶溶漾漾𣣔平槗知是巴江雪盡消紅雨落花来衮衮<lb/>
緑烟芳草去迢迢沅湘已沒鷗邉渡湓浦新添鶩外潮<lb/>
向晚漁郎走相報大家齊上木蘭橈<lb/>
　　　樹底<lb/>
偶自無眠樹底行不關春色惱人情蛙當静夜聴偏急<lb/>
鳥並深池宿屡驚楊柳無風偏裊娜梨花有月更分明<lb/>
春江一派東流去剛道波聲為不平<lb/>
　　　白髪<lb/>
江柳逢春已變金雪消江水到門深青山識我歸来意<lb/>
白髪消人仕宦心半醉半醒花冉冉閑愁閑悶雨沉沉<lb/>
莫言萬事中年後不是中年已不禁<lb/>
<pb n="KR4e0041_SBCK_008-19b"/>
　　　减衣<lb/>
春衣𥘉减覺身輕老眼縁晴逺倍明濯足愛臨流水坐<lb/>
看山羞逐少年行江花一色多於雪野鳥双啼巧似鶯<lb/>
莫道飄零易傷感故郷應更不勝情<lb/>
　　　清明寫懐<lb/>
江樹蘢䓤入苑青祓除時節又清明漢宫蠟燭分烟岀<lb/>
唐女羅衣傍水行一片花飛愁燕燕二分春去怨鶯鶯<lb/>
人生㡬度東䦨雪莫道黄州自有情<lb/>
　　　江畔尋花偶成<lb/>
細草平沙暖更融謾随胡蝶步東風衰髯照水疑添白<lb/>
老眼㸔花覺厭紅且自細聴鶯宛宛莫教深惜燕怱怱<lb/>
<pb n="KR4e0041_SBCK_008-20a"/>
江村到䖏皆春色聊與行人吊客中<lb/>
偶随流水到花邉便覺心清似昔年春色自来皆夣裏<lb/>
人生何必盡樽前平原席上三千客金谷園中百萬錢<lb/>
俛仰繁華竟陳迹野花啼鳥謾留連<lb/>
　　　上巳對雨<lb/>
三月長安草滿坡年年修禊襍笙歌䴡人羅䄂珠腰衱<lb/>
中使銀鐺錦靿靴江上只今春雨暗水邉何䖏落花多<lb/>
不湏惆悵開元事寂寂山隂長薜蘿<lb/>
　　　再用前韻書事<lb/>
春来不到鳯凰坡辜負江頭白苧歌輕薄衣裳冝換裌<lb/>
軟紅泥土不沾靴鶯縁夢短嗔啼早雨為花踈厭聴多<lb/>
<pb n="KR4e0041_SBCK_008-20b"/>
只恐新晴便零落南風吹老樹隂蘿<lb/>
溱水遥連洧水坡周人按舞鄭人歌轆轤囬轉秋千索<lb/>
龜甲斜縫蹴踘靴轍迹不教青草合鶯聲偏向緑楊多<lb/>
而今折贈無紅葉枳棘䝉茸盖女蘿<lb/>
莫将南浦擬東坡且對吴児唱楚歌醉裏那知髯似㦸<lb/>
老来方信面如靴驚人事業非難做傳世文章不在多<lb/>
步逐東風看花柳幾時山月照烟蘿<lb/>
　　　春日白門寫懐用髙季迪韻<lb/>
得歸雖喜未忘悲夣裏愁驚在别離尚短柳如新折後<lb/>
已殘梅似半開時江雷殷夜䖝蛇早山雨崇朝蛺蝶遲<lb/>
製取烏紗籠白髪免教春色咲人衰<lb/>
<pb n="KR4e0041_SBCK_008-21a"/>
萬里歸来戴鶡冠老懷無復舊時歡沙邉野水鷗随汲<lb/>
竹外青山鶴從看花信幾畨風作陣江聲連日雨添寒<lb/>
無心車馬千鍾禄有幸茅茨一榻安<lb/>
柴門斜對曲江頭農具漁<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>晚自収細雨短莎寒佀臘<lb/>
淡烟新柳暝如秋鷗能来徃縁曾識鶯或丁寧觧說愁<lb/>
囬首故交零落盡更将詩酒與誰逰<lb/>
阮途無用苦悲窮已拚衰顔漸老翁沙鴈随春衝北雨<lb/>
江花迎暖待東風文章誤我虚名在貧賤輕人舊業空<lb/>
惆悵成臯遷謫地夜䦨猶入夣魂中<lb/>
緑髮無多白髪長謫居還復是他郷風紉晚佩猗蘭弱<lb/>
雨滴春𬞞早韭香碧柳五株千本菊黄牛十角一群羊<lb/>
<pb n="KR4e0041_SBCK_008-21b"/>
得閒随地為農好不獨長安與洛陽<lb/>
未即移家返弊廬且携妻子傍村墟千金已費床頭劒<lb/>
一字無存架上書短髪恨因多難白故交慚為乆貧踈<lb/>
浮名薄俗看俱幻獨有耽詩癖未除<lb/>
逺歸偏惜竄餘身多難畨為異姓親前度劉郎非故物<lb/>
當時燕子揔西隣家貧母老難為客酒薄愁深不醉人<lb/>
走向津頭看春色緑波芳草却傷神<lb/>
緑蕪迷渚水漫沙斷岸無舟路轉賖細柳已黄千萬縷<lb/>
小桃𥘉白兩三花烟中晚棹兼漚逺雨裏春旗趂屋斜<lb/>
野趣莫嫌渾寂寞近来沙觜有人家<lb/>
　　　春暮有感<lb/>
<pb n="KR4e0041_SBCK_008-22a"/>
春色鮮明不稱貧越羅川錦照烏巾斜陽芳草遲遲晚<lb/>
流水桃花去去春萬里歸心漚送客片時閑夣鳥催人<lb/>
五湖風雨烟波闊便着青蓑採白蘋<lb/>
啼鳥匆匆變物華雨池科蚪漸成蛙青鞋謾踏閒邉草<lb/>
白髪羞簮醉裏花此日驊騮思苜蓿當時鸚鵡喚琵琶<lb/>
遥憐簫鼓追逰地薺麥青青已沒鴉<lb/>
　　　夜坐<lb/>
看雪曾登百尺楼江頭囬首又新秋虚名未死猶相累<lb/>
舊業雖貧底足憂身暫得閒如換骨心長無愧勝封侯<lb/>
夜深風露<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>如許坐對明河澹澹流<lb/>
　　　漸老<lb/>
<pb n="KR4e0041_SBCK_008-22b"/>
漸老無營萬慮沈鶯聲喚起向来心春風顛似唐張旭<lb/>
天氣和如魯展<graphic n="KR2587" url="https://raw.githubusercontent.com/kanripo/KR-Gaiji/master/images/KR2587.png" mimeType="image/png"/>結客每酬雙白璧纒頭曾費萬黄金<lb/>
短笻消得江村路步步蔷薇緑樹隂<lb/>
　　　畣李仲弘冩懐次韻<hi>二首</hi>
休對清江嘆逝波且抛簮珮着漁蓑愁邉巵酒歡娱少<lb/>
老後文章感慨多燕子緑蕪三月雨杏花春水一群鵝<lb/>
聊将白髪歸来意緫和東風懊恨歌<lb/>
春来渡口足風波獨立船頭舞短蓑髙栁忽驚啼鳥變<lb/>
故園應是落花多尋人不敢門題鳳愛客都將字換鵝<lb/>
獨有屋西山數疊也應憐我醉時歌<lb/>
　　　移家<lb/>
<pb n="KR4e0041_SBCK_008-23a"/>
不思歸隱却移家旋買輕舟繫淺沙飲興已拚今後絶<lb/>
吟情方悔向来差龍将急雨抛成雹虹入輕雲映作霞<lb/>
交友十年零落盡與誰同㸔上林花<lb/>
　　　寄張學錄孟兼掲應奉孟同二文學<lb/>
何用聦明萬卷書自湏卑陋一㕓居草扵閒䖏生偏宻<lb/>
花到春深㸔漸踈緑水滿渠澆藥後青山無數卷簾𥘉<lb/>
相過莫道柴門窄細栁髙槐可䕃車<lb/>
　　　寄潜齋夜坐聴雨<lb/>
獨凭書几坐空齋静裏孤蛩語自哀雨點故随更點落<lb/>
秋聲偏逐鴈聲来一奩香篆銷仍在兩穗燈花欎未開<lb/>
不用追思十年事此心今日已成灰<lb/>
<pb n="KR4e0041_SBCK_008-23b"/>
　　　不寐<lb/>
斜河轉影月當櫺舊事牽愁酒漸醒半𥿄功名雙夣蝶<lb/>
十年辛苦一囊螢麒麟照眼嗟還失鴻鴈驚心忍暫聽<lb/>
如此老懐如此夕鬂毛那得不星星<lb/>
　　　雨中獨坐有懐榮易道中用寄潜齋夜坐韻<lb/>
山色秋光澹遶齋雨聲䖝響互悲哀清尊憐我攻愁去<lb/>
白髪欺人送老来江栁净無餘葉在渚蓮遲有一花𨳩<lb/>
馬蹄却憶成皐路野燒西風滿面埃<lb/>
　　　早秋江墅晚步<lb/>
秋前秋後十日雨村北村南千頃麻晚渚芙蓉輕落片<lb/>
午前秔稻細含花仙翁蠟屐髙巾幘溪女銀釵小髻髽<lb/>
<pb n="KR4e0041_SBCK_008-24a"/>
老我不知官府事水邉吟到日西斜<lb/>
　　　自咲用前韻<lb/>
自咲多愁鬂有華懶求真訣飯胡麻庭蕪緑是今年草<lb/>
籬槿紅非昨日花西月堕江沉半璧北山當屋露双髽<lb/>
此身那得如鷗鷺雨泊風飄片片斜<lb/>
　　　梅杏桃李<lb/>
落莫香魂繞舊宫詎知色相本来空笛聲黄鶴髙楼上<lb/>
詩句孤山小店中曉樹烟霜千萬點晚籬松竹兩三樷<lb/>
相思只尺慿誰寄目㫁天南字字鴻　右梅花<lb/>
當時庭舘醉春風客裏相逢意轉濃只恐胭脂吹漸白<lb/>
最憐春水照能紅一枝争買珠簾外千樹遥㸔小店中<lb/>
<pb n="KR4e0041_SBCK_008-24b"/>
惆悵先生歸去後江南烟雨又濛濛　右杏花<lb/>
深深翠竹映嬋娟湘女梳粧立曉烟流水落花成悵望<lb/>
舞裙歌䄂是因縁也無人折休相妬纔有鶯啼更可憐<lb/>
却憶東闌碧千葉暖風香雨為誰妍　右桃花<lb/>
憶與盧仝共㸔来花光月色兩徘徊江村逺䖏長相識<lb/>
風雨寒時已早𨳩霽雪玲瓏愁易濕春氷輕薄咲難裁<lb/>
江城二月城西路誰惜柔香滿翠苔　右李花<lb/>
<hi>右仕在京并閑居秣陵江畔作</hi>
眉菴集卷之八<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_009-1a"/>
眉菴集卷之九<lb/>
　七言律　吴　郡　楊　基　孟載　著<lb/>
　　　罷職𥘉寓句曲山居<hi>峯昔陶隱居所䖏也<折 t="33"/>在句容縣南一舎近三苑</hi>
兎迯罝罟鳥投林脫彼官資暢此心便覺夜来清夣出<lb/>
始知人住碧山深詩窮任使金銷槖酒樂何妨雪滿簪<lb/>
更擬怡雲問弘景華陽仙洞事幽尋<lb/>
　　　賣𫀆<lb/>
鵷鷺行中舊賜緋團花分縫織秋葵齋宫夜直雞前著<lb/>
内殿春朝馬上披仙露滴身猶點點御香薫䄂尚離離<lb/>
山中無復瀛洲夣換取金錢當酒貲<lb/>
　　　寄諸葛同知彦飛<lb/>
<pb n="KR4e0041_SBCK_009-1b"/>
白髪慵梳步屧遲老於田野最相宜每當酒熟花𨳩日<lb/>
正值身閒客到時雪屋夜燈因婦織月波秋舫為僧移<lb/>
而今此樂同誰說只有郷人馬逺知<lb/>
　　　宜秋軒對月并序<lb/>
　　　　余自罹患奔走南北佳景良辰往往愧負及<lb/>
　　　　来杜曲時豐景幽秋氣既中月色倍常自十<lb/>
　　　　四至十七與杜氏兄弟舉酒邀月夜分乃休<lb/>
　　　　感佳節之難逢而良㑹之易失也夜賦一詩<lb/>
　　　　以示諸杜留以為故事云洪武辛亥寓句容<lb/>
仙家玉斧斵猶偏天上瓊樓㸔𣣔全未滿固當勝既滿<lb/>
已圓終不似将圓今宵對影人先醉明日成珠蚌有縁<lb/>
<pb n="KR4e0041_SBCK_009-2a"/>
惆悵吴宫與唐殿冷風魚鑰夜如年　右十四夜<lb/>
龍宫浮出白蓮花海宇通明濕素霞琪樹有隂銀闕冷<lb/>
玉盤無缺絳河斜十分夜色𥘉𨳩鏡多少離人正憶家<lb/>
但舉觥籌行百罰莫聴更鼓疊三撾　右十五夜<lb/>
已覺来遲未捲簾漸經樓閣照東簷清光念爾随秋减<lb/>
白髪憐余向曉添自對嫦娥歌宛宛誰教楊栁舞纎纎<lb/>
昇州憶似鄜州㸔香霧雲鬟濕翠奩　右十六夜<lb/>
坐乆星繁影漸虧也應天轉玉輪欹葵丘伯主𥘉盟後<lb/>
天寳君王𣣔倦時繞樹鵲驚霜落早吹簫人恨夜眠遲<lb/>
不湏戚戚悲圓缺長使清光灔酒巵　右十七夜<lb/>
　　　中秋約登茅峯不果寄羽士蔣玉壺<lb/>
<pb n="KR4e0041_SBCK_009-2b"/>
仙人待月大茅峯樓閣髙寒近可通表裏山河俱皓白<lb/>
古今烏兎自西東一塵不住空明外萬象都懸倒影中<lb/>
𣣔便吹笙跨黄鶴人間或有雨兼風<lb/>
　　　宿清元道舘簡羽士巫山隱<lb/>
手閲靈文對羽流道心真境兩清幽雙松過影知将晚<lb/>
一雨生凉覺近秋丹井有靈泉似玉石碑無恙字如鈎<lb/>
𣣔求大藥調精魄却咲山人已白頭<lb/>
　　　哭髙季迪舊知<lb/>
鸚鵡才髙竟殞身思君别我愈傷神每憐四海無知己<lb/>
頓覺中年少故人祀托友生香稻糈魂歸丘隴杜䳌春<lb/>
文章穹壤成何用哽咽東風淚滿巾<hi>右寓句曲作</hi>
<pb n="KR4e0041_SBCK_009-3a"/>
　　　豫章早春<lb/>
茸茸草色變枯荄<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>寒梅落逕苔山頂雪惟朝北在<lb/>
水邉風已自東来不湏銀管催鶯出便好珠簾為燕開<lb/>
見說嶺南春更早桃花流水勝天台<lb/>
　　　登洪都城憶滕王閣故基<lb/>
豫章城郭楚江濆帝子笙歌逈不聞十載以前猶有閣<lb/>
三王之後豈無文春風南浦青青草暮雨西山淡淡雲<lb/>
若對畫圖悲蛺蝶落霞孤鶩正思君<lb/>
　　　浦口逢春憶禁苑舊㳺<lb/>
春氷消盡草生齊細雨香融紫陌泥花裏小樓雙燕入<lb/>
栁邉深巷一鸎啼坐臨南浦彈流水步逐東風唱大堤<lb/>
<pb n="KR4e0041_SBCK_009-3b"/>
還憶當年㸔花伴錦衣<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬玉門西<lb/>
　　　過豐城<lb/>
雲樹參差接逺汀隔沙誰識是豊城芙蓉不禁行人採<lb/>
薜荔多依古樹生寒店雞聲烟寺逺滄江鴻影暮川晴<lb/>
𣣔将三弄桓伊笛吹向船頭喚月明<lb/>
　　　夜泊臨江城下江清月白悵然有懐<lb/>
萬里清江急有聲一篷愁影對寒檠當時鸚鵡杯中酒<lb/>
何䖏龍香火底笙斗轉東南知夜半月臨子午應潮生<lb/>
不多鏡裏青青髪又向今宵白㡬莖<lb/>
　　　省垣對雨有懐方員外<lb/>
老去惟耽是詠詩擬将詩癖待君醫何愁不到王摩詰<lb/>
<pb n="KR4e0041_SBCK_009-4a"/>
自恨無過杜牧之城外緑隂聮騎日省中春雨聽鶯時<lb/>
歸来莫待秋風後荷葉荷花正滿池<lb/>
煑得新醅灔灔紅省垣誰與晚樽同人當暫别情偏惡<lb/>
詩到無聊語更工江浦荷花雙鷺雨驛亭楊桞一蟬風<lb/>
論文若到虞楊地應對清江憶范公<lb/>
　　　江郭對雨<lb/>
鵓鳩催雨一雙啼江郭崇髙竹樹低嫩葉暗将枯葉換<lb/>
新梢争與舊梢齊席因留客長虚左簾為㸔山盡捲西<lb/>
自咲為郎今白首也曾通籍向金閨<lb/>
　　　寄牛理問斗南<lb/>
每咲楊朱吝一毫恥将刀筆事蕭曺鯨鯢未覺滄溟濶<lb/>
<pb n="KR4e0041_SBCK_009-4b"/>
鷹隼寕知華岳髙白璧一雙酬劇孟黄金百鎰鑄山濤<lb/>
小牎新種娟娟竹深映春風紫蔕桃<lb/>
　　　懐班大叅景通<lb/>
一榻凝香省署西短屏深掩樹隂低咲談毎為相知發<lb/>
詩句惟應送别題不以學從當世曲直将名與古人齊<lb/>
别来㡬日偏相憶風雨江村半夜鷄<lb/>
　　　懐萬郎中伯玉<lb/>
憶曾簮筆侍金鑾華髪驚㸔照鶡冠倩可承家如有子<lb/>
俸能供祭勝無官杯縁量减常先醉帶為愁多覺屡寛<lb/>
應念故園秋色裏露珠香滿菊花團<lb/>
　　　寄劉儀部子髙<lb/>
<pb n="KR4e0041_SBCK_009-5a"/>
𨳩遍芙蓉雨滿津西風又冷楚江蘋眼前簮紱流如水<lb/>
天上羲和醸得春黄葉亂蟬南浦樹紫髯一騎上京塵<lb/>
此時詩興誰能識還憶山隂賀季真<lb/>
　　　懐王節推彦文<lb/>
烏㡌輕籠雪滿簮古苔怪木訟堂深官清猶有長憂色<lb/>
年老惟存不競心與吏議刑秋寂寂教児讀律夜沉沉<lb/>
酒䦨可觧時相憶月落霜飛鵲繞林<lb/>
　　　立秋日懐方員外<lb/>
㡬日西清晝掩屏緑塵幽蘚遍間廰病中事少翻嫌健<lb/>
醉裏愁多只碩醒悮響閤鈴飛夜鵲偶攤書卷落秋螢<lb/>
萍蹤已辦東南别風雨長更各自聴<lb/>
<pb n="KR4e0041_SBCK_009-5b"/>
　　　次前韻遣興<lb/>
已覺新凉入畫屏江聲樹影在西廰人情近午猶思浴<lb/>
客夢驚秋却易醒月淡渚蓮香掩鷺雨深池草濕栖螢<lb/>
從今不恨無情緒茅屋西風細細聽<lb/>
　　　冬夜宿江右省垣懐劉子髙司業<lb/>
曖曖微宵耿玉繩澄澄夜色䴡觚<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>月明鳷鵲千枝雪<lb/>
霜冷枇杷一樹氷魚鑰戒嚴森畫㦸鳯團銷醉擁青綾<lb/>
瀛洲盡是群仙府鶴背應湏得共登<lb/>
　　　七月三十日祖母𥘉度時年八十九<lb/>
白髪青瞳夀者身每逢佳節話咸淳百年未盡四千日<lb/>
来歳還週九十春遷客無家空望拜孤臣有表竟誰陳<lb/>
<pb n="KR4e0041_SBCK_009-6a"/>
今朝風雨茆茨底應對児孫說逺人<lb/>
　　　思親<lb/>
一割鴻溝消息稀隻身湖海尚流離乾坤何事有今日<lb/>
父子可憐逢此時悵望只添新涕淚艱難應變舊鬚眉<lb/>
愁心恨不随春雪飛上吴山椿樹枝<lb/>
　　　将歸金陵留别省垣諸友<lb/>
吴山歴歴向東遥望盡寒雲意未消多難定煩慈母憶<lb/>
畸魂時頼故人招曉霜猶凍枇杷樹春雨還生杜若苗<lb/>
歸去不愁江水濶野鷗群裏木蘭橈<hi>右仕江西作</hi>
　　　望夫石<hi>在采石東山上</hi>
古荔荒苔緑滿身至今翹首望歸人玉容已化峯頭石<lb/>
<pb n="KR4e0041_SBCK_009-6b"/>
戰骨應為塞上塵風雨不銷千載恨鶯花又度一畨春<lb/>
誰将湘女斕斒竹種向東風似有因<lb/>
　　　登娥眉亭<hi>在牛渚山</hi>
娥眉亭上㸔秋山低蹙輕顰淺淡間雨過㣲雲添一抹<lb/>
晚来新月闘雙彎不愁啇女行相妬長恨離人去未還<lb/>
我亦峨眉山下客偶因西眺憶郷關<hi>句及之<折 t="33"/>先生祖蜀中故末</hi>
　　　謁小姑廟<lb/>
月帔星冠敞翠屏白腮紅頰兩眉青魚鱗小殿波紋滑<lb/>
龍尾長旗雨氣腥巫女沉牛歌宛轉彭郎囬馬拜娉婷<lb/>
蘭舟願祝東風便一夜夷猶過洞庭<lb/>
　　　大姑山廟遇老衲年七十餘云是東林寺僧時<lb/>
<pb n="KR4e0041_SBCK_009-7a"/>
　　　　廟厄囬禄方謀建興有作<lb/>
白髪星星照赤髭春風邂逅水仙祠我非當世陶彭澤<lb/>
渠是前生逺法師結習已空終不染塵根俱盡竟何思<lb/>
猶将大乗神通力咲寄湏彌向一枝<lb/>
　　　鄱陽湖喜晴<lb/>
鄱陽湖裏看春晴山色波光蕩漾明短髪已羞芳草緑<lb/>
閑身應羡一漚輕風来桞上偏無力雲到松梢更有情<lb/>
却羡蘇堤舊㳺路碧桃千樹響流鶯<lb/>
　　　舟泊潯陽懐申屠衡<lb/>
江烟漠漠草毿毿且泊蘭舟近水南一鷺暝投槎外石<lb/>
雙鴻低拂樹邉嵐夣随春雨歸華屋愁逐東風上短簮<lb/>
<pb n="KR4e0041_SBCK_009-7b"/>
桞色漸深人漸逺㡬時花裏共停驂<lb/>
　　　晚泊湓浦逢冷節<lb/>
小雨籠隂䕶晚霞桞邉停棹聽啼鴉湖光已緑皆春草<lb/>
風信猶寒是杏花到䖏青鞵随蛺蝶誰家紅䄂泣琵琶<lb/>
匆匆客裏逢佳節那得行人鬂不華<lb/>
　　　過黄州<lb/>
當年逐兎跨神州此地群雄首建謀亂後江山猶故物<lb/>
春来花草亦新愁歸人拜塜營茅宇過客停舟問竹樓<lb/>
惆悵臨皐驛邉桞淡籠烟雨白沙鷗<lb/>
　　　武昌夜泊懐古<lb/>
鄂渚柔莎夜雨餘漢陽雲樹暮烟𥘉休誇健筆題鸚鵡<lb/>
<pb n="KR4e0041_SBCK_009-8a"/>
終悔空緘託鯉魚遺臭功名成底用涴人塵土欲何如<lb/>
㴞㴞黄鶴樓前水日夜東流恨未除<hi>祢衡殷浩桓温庾亮</hi>
　　　吕仙祠<lb/>
　　　　祠在黄鶴樓東江山形勢非神仙不足居此<lb/>
　　　　風清月白之夜時聞鉄笛之聲<lb/>
兩點方瞳漆有光紫髯眉緑面如霜千年一咲来黄鶴<lb/>
三度長吟到岳陽日月自随天地老江山不為古今忙<lb/>
又携鐡笛瑶池去亂挿桃花醉一塲<lb/>
　　　過洞庭<lb/>
雨後春江似潑醅洞庭猶更緑扵苔碧湘樓閣千花繞<lb/>
紫府旌旗十殿𨳩春色不随流水去暮雲長帶客愁来<lb/>
<pb n="KR4e0041_SBCK_009-8b"/>
間身也是滄浪客鷗鷺匆匆莫浪猜<lb/>
　　　過洞庭龍君廟<lb/>
隂隂紫殿肅神都地位清嚴鎮五湖水府奏工題玉檢<lb/>
淵泉錫爵送珠符雨分赤鯶衝波出風遣青鼉踏浪呼<lb/>
時有蠻啇獻𫀆笏廟前抛肉飼神烏<lb/>
　　　岳陽囬仙有題<lb/>
夣覺邯郸月未西碧紗斜挿杏花枝丹霞淺淡㣲生頰<lb/>
白酒甘甜不上眉戯畫榴皮成鶴舞咲揮銅劒作龍騎<lb/>
夜来小宴瑶池上嬴得麻姑一着棋<lb/>
　　　夣覺<lb/>
囊衣单薄籍無氊天氣将寒每自憐歲月無情人老大<lb/>
<pb n="KR4e0041_SBCK_009-9a"/>
風塵如此路三千片時児女燈前咲多在関河夣裏船<lb/>
那得全家江浦上短蓑㣲雨卧秋烟<lb/>
　　　舟中聞隣船吴歌有懐㓜文来儀<lb/>
輕㠶短檝泝烟波疊渚囬舟柰逺何一路詩從愁裡得<lb/>
二分春向客中過江通漢水晴偏緑山入湘雲晚更多<lb/>
何䖏思君腸𣣔断楚妃祠下聽吴歌<lb/>
　　　途次感秋<lb/>
嫋嫋西風吹逝波冥冥灝氣逼星河宣王石鼓青苔澁<lb/>
武帝金盤白露多八陣雲開屯虎豹三江潮落見黿鼉<lb/>
沅湘一帶皆秋草𣣔采芙蓉柰晚何<lb/>
　　　渡漢江<lb/>
<pb n="KR4e0041_SBCK_009-9b"/>
九天灝氣肅髙秋萬里銀河入海流西楚人才多用晋<lb/>
中原豪傑暫依劉乆無翠羽供王貢時有<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>弓賜列侯<lb/>
自惜飄飄雙短鬂也随江漢一輕鷗<lb/>
　　　經潭州哭李太守<hi>黼字子威死節元忠臣<折 t="33"/>潭州即今長沙府太守名</hi>
丁卯科中第一人誓将孤壁障妖塵百年事業歸儒者<lb/>
萬里江山泣老臣肝膽當時紹余闕英靈此日配張巡<lb/>
我来竟就船頭拜一盞寒泉薦緑蘋<lb/>
　　　三湘<lb/>
曾向三湘望五溪水源汨汨盡流西狂思醉裏千鍾少<lb/>
老覺人間萬事低移艇出江當月上煑茶消睡恰鶯啼<lb/>
近来詩句慵思索逢着青山輒謾題<lb/>
<pb n="KR4e0041_SBCK_009-10a"/>
　　　過黄陵廟<lb/>
萬里蒼梧接桂林九疑雲氣隔湘隂東風又洒斕斒淚<lb/>
明月長懸悵望心雨裏鷓鴣春色晚廟前莎草落花深<lb/>
荒碑獨有元和刻苔色蝸涎已半侵<lb/>
　　　江邉尋花值雨<lb/>
獨自尋花傍水濵霏霏小雨浥輕塵正憐啼鳥能留客<lb/>
却笑東風也妬人桞色半昏先近晚梨花漸濕更多春<lb/>
湘娥應觧知人意兩點脩眉結翠顰<lb/>
　　　興安道中<lb/>
青山一半入青雲碧磵千囬轉夕曛松碣㸔来多漢刻<lb/>
竹祠随䖏是湘君路經猺洞諸峯直泉入灕江兩派分<lb/>
<pb n="KR4e0041_SBCK_009-10b"/>
莫據孤鞍聽蜀魄野棠踈雨又紛紛<lb/>
　　　二月晦日来陽江口寄書<lb/>
自咲無家類轉蓬年光何事更怱怱数聲鶯響千山裏<lb/>
一樹花𨳩萬竹中夜入瀟湘偏厭雨春来杜若自冝風<lb/>
児童别乆應驚問華髪飄蕭佀老翁<lb/>
　　　祁陽道中見海棠<lb/>
桂陽江口望祁陽疊疊烟雲入渺茫髙樹緑隂千嶂濕<lb/>
野棠踈雨一籬香縱無春在猶囬首况有䳌啼合㫁腸<lb/>
惆悵東湖堤上桞暖風輕絮正悠揚<lb/>
　　　衡陽有懐<lb/>
寒郭沿洄楚水隂鶯花寂寂雨沉沉江山不盡登臨意<lb/>
<pb n="KR4e0041_SBCK_009-11a"/>
節序偏驚老大心客裏茶烟長自冷衡陽桞色為誰深<lb/>
峯前亦有囬歸鴈不肯随人到桂林<lb/>
鳴鳩日日喚春隂坐挹爐熏萬慮沉對雨只添郷國恨<lb/>
㸔花無復少年心烟皆榆桞青猶淺水是瀟湘緑更深<lb/>
不道沙邉有城郭短籬茆宇映踈林<lb/>
　　　客中寒食有感<lb/>
客舎蕭條百五天衡陽城下桞隂船梨花又濕𥘉晴雨<lb/>
草色仍含已禁烟車馬㸔花悲昔夣綺羅傳燭待明年<lb/>
三吴八桂東西路萬里空山哭杜䳌<lb/>
减衣時莭尚寒天暫倚東風泊畫船十里樓臺仍細雨<lb/>
五侯池舘又新烟且簮楊桞酧佳節莫對桃花憶去年<lb/>
<pb n="KR4e0041_SBCK_009-11b"/>
總是無情也腸断鷓鴣聲裏又啼䳌<lb/>
　　　桂林與蔣張二指揮觀兵<lb/>
大字青旗寫豹韜連環金鎖束征𫀆千艘夜泊烟江闊<lb/>
萬竈晨炊瘴嶺髙燕頷将軍髯似㦸鵠形俘虜面如刀<lb/>
自慙不得同髙適走馬西河㸔屬櫜<lb/>
　　　桂林即興<hi>二首</hi>
曾見重華巡狩来灕江廟宇野棠開山無檜柏皆岩穴<lb/>
地有芝苓盡藥材花布短衣齊膝製竹皮長㡌覆眉裁<lb/>
也應風土交州近丹荔紅椒不用栽<lb/>
江為池塹石為城南去蒼梧兩日程碧殿尚存虞帝像<lb/>
青山不廢伏波名蘭根出土長斜掛榕樹成門却倒生<lb/>
<pb n="KR4e0041_SBCK_009-12a"/>
時有苗人與猺女負薪輸布事科征<hi>右作<折 t="33"/>以上奉使湖南廣</hi>
　　　聞江聲有感<lb/>
歳事匆匆兩鬂星坐㸔簷影下虚屏寒梅向暖啇量白<lb/>
舊草迎春㫁續青夣以俗牽終夜惡酒因愁散片時醒<lb/>
秦山宻雪巴山雨不似江聲不耐聽<lb/>
　　　晚發瓜洲<lb/>
江花江草望中稀相趂畸人萬里歸鷗逐晚潮争北上<lb/>
鴈随春雨向南飛船頭野老新巾幘馬上王孫小帶圍<lb/>
嗟我逺来頭總白洛陽塵土滿征衣<lb/>
　　　宿楊州南門<lb/>
春風曾在此停舟白髪重来又杪秋何事瓊花猶古物<lb/>
<pb n="KR4e0041_SBCK_009-12b"/>
當時玉樹總新愁孤城小驛連荆𣏌野水荒墳見髑髅<lb/>
夜静有人船上哭可應郷井是楊州<lb/>
　　　舟次邵白有懐徐㓜文<lb/>
文章小技耻雕虫也逐群才赴洛中多病不宜秋色裏<lb/>
相思只在暮江東雞豚籬落茅茨雨鳬鴨陂塘<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞風<lb/>
𣣔買一樽澆寂寞傷心不與故人同<lb/>
　　　過髙郵即景<lb/>
蒼烟斜日照孤城嗟我情多却倦登田豕白蹄髙似鹿<lb/>
野蚊花股大扵蠅人家結屋多蘆葦官府輸租半藕菱<lb/>
莫向西風詢徃事旅懐蕭索豈堪勝<lb/>
　　　淮安新河候船<lb/>
<pb n="KR4e0041_SBCK_009-13a"/>
城郭逶迤曲遶河塵沙滿眼北風多行人淚落山陽笛<lb/>
逐客魂銷郢水歌江總歸陳嗟老矣淮隂在楚柰貧何<lb/>
明朝又鼓征西棹㠶影翩翩逐逝波<lb/>
　　　至龜山有題<hi>在盱眙</hi>
魚鱉撝訶激怒瀧腥風沫雨濕篷窓寳珠佛像山王䕶<lb/>
鐡鎻神工水母降石勢參天龜出洛潭光照夜蜃浮江<lb/>
我行未暇求陳迹且醉船頭濁酒缸<lb/>
　　　夜宿𨳩封郡齋贈林通判<lb/>
輝輝燈影照更闌巵酒憐君為觧顔鏡裏風塵雙白鬂<lb/>
夣中烟雨萬青山逢迎意懶長思静撫字才踈𣣔乞閒<lb/>
母徳君恩俱未報不勝悲感淚潺湲<lb/>
<pb n="KR4e0041_SBCK_009-13b"/>
　　　懐汝寧許知府<lb/>
能以寛閒繼古風府中無事不從容諸生秋試多髙選<lb/>
八縣春耕少惰農富貴何湏皆汗馬文章正𣣔去雕虫<lb/>
同庚况有聮曺誼風雨相思意萬重<lb/>
　　　太原春日郊行<lb/>
屐齒車輪更馬蹄緑莎随䖏踏成蹊無人為惜閑花落<lb/>
有暇来聽好鳥啼步屧愛沿流水曲𨳩懐𣣔與衆山齊<lb/>
詩成誰復吹簫和却向藤蘿石上題<lb/>
　　　清明懐故園<lb/>
縷縷輕烟細細風秋千池舘萬家同髙低草色相叅緑<lb/>
深淺桃花各自紅人意盡随流水去風光都在咲聲中<lb/>
<pb n="KR4e0041_SBCK_009-14a"/>
多情白髪并州客坐對西南雪滿峯<lb/>
　　　春日山西寄王允原知司<lb/>
　并州春半無花可賞追憶舊逰情動于中因賦長句<lb/>
　五首公退之暇詠而味之庶㡬春色之在目也允原<lb/>
　知司善詠詩者就録以贈<hi>至今蔵于家<折 t="33"/>是詩先生親筆知司曾孫</hi>
十里烟光濕翠苕二分春色到花朝無人快擊華奴鼓<lb/>
有伴同吹弄玉簫遍地錦圍歌䖏席滿身珠壓舞時腰<lb/>
莫嗔老子踈狂甚曾醉楊州廿四槗<lb/>
藥苗𥘉茁水生葒老麝収香鹿飬茸二月春光纔霽雪<lb/>
一畨花信又顛風參差鸚鵡全身白淺淡棠梨半面紅<lb/>
正是江南寒食近滿簾飛絮雨濛濛<lb/>
<pb n="KR4e0041_SBCK_009-14b"/>
画船揺槳蕩晴波步障圍風踏軟莎簫鼓隊衝黄鳥散<lb/>
綺羅人比白鷗多不知酒與愁成敵長恨花為病作魔<lb/>
囬首六橋青草徧水光山色近如何<lb/>
花時無䖏不黃鸝偏到垂楊着意啼人立晚風携便面<lb/>
馬臨春水惜障泥踏歌趂拍催腔急旋舞囬身應節齊<lb/>
遥想故山行樂地紫苔侵遍十年題<lb/>
一莖白髪已堪嗟况是東風兩鬂華醉裏誤將裙作草<lb/>
老来羞以㡌簮花踈狂不識眉雙結敏捷曾經手八义<lb/>
閒喜日長公舘静自分新火試新茶<lb/>
　　　寄舊契張来儀<lb/>
秦山萬點接烟霞東出關門鬂已華無奈異郷仍哭子<lb/>
<pb n="KR4e0041_SBCK_009-15a"/>
可能孤舘不思家貧逢北客長賖酒飲比南人只喜茶<lb/>
我住東林數間屋每同談坐到栖鴉<lb/>
　　　懐宋大叅公黻<lb/>
西山暮雨對秋屏曾共㗸盃話北征五月雪花猶亂落<lb/>
一春沙草未全生曉因諜使窺邉畧夜問降王為虜情<lb/>
東閣晝長香篆小盡繙圖畫憶經行<lb/>
　　　寄陳𬋩勾則威<lb/>
全晋封疆寄太行西来絳水入平陽千山草樹唯無竹<lb/>
七月衣裘已有霜俗喜背牛兼帶犢人能擒虎類驅羊<lb/>
憐君詩思清無敵細覔寒梅認色香<hi>南山西作<折 t="33"/>右仕途中并在河</hi>
　　　無題和唐李義山啇隱<lb/>
<pb n="KR4e0041_SBCK_009-15b"/>
　嘗讀李義山無題詩愛其音調清婉雖極其穠䴡然<lb/>
　皆託扵臣不忘君之意而深惜乎才之不遇也客窓<lb/>
　風雨讀而悲之為和五章<lb/>
一瓣芙蕖是綵舟棹歌離思兩夷猶風鬟霧鬂遥相憶<lb/>
月户雲窓許暫留波冷緑塵羅襪曉恨添紅葉翠顰秋<lb/>
雙鵉鏡裏瑶臺雪任是無情也上頭<lb/>
纔向瑶臺覔舊踪曙鴉啼断景陽鐘薄施朱粉粧偏媚<lb/>
倒挿花枝態更濃立近晚風迷蛺蝶坐臨秋水亂芙蓉<lb/>
多情莫恨蓬山逺只隔珠簾抵萬重<lb/>
細骨輕軀不耐風春来簾幙怕朝東人間玉宇三山隔<lb/>
天上銀河一水通眉暈淺顰横曉緑臉銷殘纈膩春紅<lb/>
<pb n="KR4e0041_SBCK_009-16a"/>
氷絃莫奏清啇曲滿地霜華泣翠蓬<lb/>
夜合花邉待月来宫中轣轆響春雷笙調恨譜參差度<lb/>
錦織愁紋宛轉囬樓上緑珠知報主座中紅拂觧憐才<lb/>
傷心兩炬緋羅燭吹作銀荷葉下灰<lb/>
為雨為雲事兩難蕙心蘭質易摧殘筝移錦柱秋先㫁<lb/>
漏滴銅壺夜不乾羅幙有香鶯夣煖綺窓無月鴈聲寒<lb/>
芙蓉一樹金塘外只有芳卿獨自㸔<lb/>
　　　附沈通理次韻無題五首<hi>德正綂間詩人<折 t="33"/>通理居蘇之昆山宣</hi>
蘭槳雙欹倚桂舟隔花臨水思夷猶香囊玉佩勞相贈<lb/>
綉幄銀屏惜共㽞愁繞鳯䑓秦樹暝夣囬巫峽椘雲秋<lb/>
多才苦被春情惱鏡裏潘郎雪滿頭　行雨行雲少定<lb/>
<pb n="KR4e0041_SBCK_009-16b"/>
踪夢囬時莭怕聞鍾竹枝寄恨心偏懶桃葉題情意轉<lb/>
濃香冷綉鞍閑騕褭燭殘金障掩芙蓉紅樓緑水無多<lb/>
逺如隔江山㡬萬重　纎纎斜日弄微風腸㫁仙山碧<lb/>
海東鸞鏡有塵空自掩鴈書無路若為通愁横柳葉眉<lb/>
顰翠泪濕桃花臉暈紅盡道芳年易憔悴莫教青鬂作<lb/>
秋蓬　油壁香車㡬度来赤闌橋畔起驚雷夢随暮雨<lb/>
陽䑓去愁踏春波洛浦囬青鳥㗸書通宻意綵鸞㽞詠<lb/>
惜竒才芳心一寸如紅燭總遣燒殘未作灰　瑣窓珠<lb/>
户别離難蘭蕙柔姿惜易殘曲断瑶筝銀甲冷書㽞錦<lb/>
字墨花乾羅衾積夢驚春晚寳鴨銷香覺夜寒檻外碧<lb/>
桃花自好一年芳景共誰㸔　眉菴集卷第九<lb/>
<pb n="KR4e0041_SBCK_009-17a"/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_010-1a"/>
眉菴集巻之十<lb/>
　五言絶句　吴　郡　楊　基　孟載　著<lb/>
　　　新月<lb/>
光斜鏡露邊影沒眉鋪黛香烟隔院來知有佳人拜<lb/>
　　　殘雪<lb/>
庭雪半消殘猶存舊臘寒春風知有意留待隔年㸔<lb/>
　　　春夣<hi>二首</hi>
春夣復春夣春夣何時曉啼鳥忽相呼花殘人又老<lb/>
春夣復春夣夣與覺時同縱使風吹破相㸔佀夣中<lb/>
　　　五色<lb/>
五色綉羅衣花多枝葉稀春來不敢着怕引蝶雙飛<lb/>
<pb n="KR4e0041_SBCK_010-1b"/>
　　　陌上桑<lb/>
青青陌上桑葉葉帯春雨已有催絲人咄咄桑下語<lb/>
　　　優人乞米<lb/>
恢諧一面咲慷慨千鍾粟相逢莫歎貧農夫方夜哭<lb/>
　　　隔簾聴歌<lb/>
低䖏最多情聲遲拍轉停坐中腸亦斷况乃隔簾聴<lb/>
　　　仕女美女二圖<lb/>
獨立長門裏徘徊無所親可憐前殿月不照後宫人<lb/>
無人問起遲不語自支頥此意春風觧深閨未嫁時<lb/>
　　　花開<lb/>
花開醉不休花謝莫深愁縱使花長在東風也白頭<lb/>
<pb n="KR4e0041_SBCK_010-2a"/>
　　　壺中二色桃花<lb/>
素頰映紅腮西園共折耒憐渠竟先落知是最先開<lb/>
　　　折花贈内并代荅<hi>二首</hi>
人面玉姢姢花枝更可憐慿從畫眉手折寄鏡臺前<lb/>
一朶折春風花濃意更濃而今映花面不似向時紅<lb/>
　　　詠眉<lb/>
雙鸞畫得勻烟栁闘輕顰莫對初三月姮娥妬殺人<lb/>
　　　詠眼<lb/>
秋波含脉脉未轉己情通千古風流意都縁一盻中<lb/>
　　　瓶中挿梨杏桃李四花有詠<lb/>
各自媚春光輕紅映淺粧日融花氣暖忘却是誰香<lb/>
<pb n="KR4e0041_SBCK_010-2b"/>
　　　施君眠雲堂<lb/>
展雲作衾裯一榻秋隂冷曉睡重懵騰壓碎梨花影<lb/>
　　　倪雲林畫竹<lb/>
冩竹是傳神何曾要逼真惟君知此意與可定前身<lb/>
　　　題畫<hi>二首</hi>
重耒竹滿坡竟失茅茨䖏忽記别君時門前五株樹<lb/>
泉爭亂石穿松激囬飊響山經讀未終猿啼孤月上<lb/>
　　　墨竹<lb/>
烟梢忽縱横風葉屡偃仰一榻卧山中靜聴秋雨響<lb/>
　　　墨葵<lb/>
晞髪待朝陽黄眉映墨粧午時人搗藥衣上有玄霜<lb/>
<pb n="KR4e0041_SBCK_010-3a"/>
　　　竹為僧賦<lb/>
猿啼石澗幽月出秋林靜孤僧耿未眠坐對蕭蕭影<lb/>
　　　九鸞圖<lb/>
秋塘白鷺栖烟淡草萋萋一隻耒沙晚青山日又低<lb/>
　　　彈琴髙士<lb/>
江靜月在水山空秋滿亭自彈還自罷初不要人聴<lb/>
　　　栁塘春燕<lb/>
花落燕飛交春風在栁梢玉樓皆綉幕髙䖏莫安巢<lb/>
　　　扇上畫<hi>四首</hi>
雨歇見青山菰蒲第幾灣鷗來又飛去只有釣舟閑<lb/>
江逺愛山低沙虚覺樹危靜中誰共賞橋上立多時<lb/>
<pb n="KR4e0041_SBCK_010-3b"/>
雙桐石上栽四月始花開不見朝陽鳳秋風𣣔下來<lb/>
别夣蘋花外歸心燕子前齊王不好瑟塵土滿朱絃<lb/>
　　　刺客四詠<lb/>
　　　　匙首<lb/>
秋啼聶政䰟寒漬荆軻血報讐兼報恩刺人還自殺<lb/>
　　　　筑<lb/>
朝擊無秦聲暮擊皆死曲誰知腹中鉛㸌却壯士目<lb/>
　　　　椎<lb/>
公子終救趙留侯徒中車平生萬金客不及圯橋書<lb/>
　　　　劔<lb/>
差差三尺光氣奪萬乗貴立成千載功不出五步内<lb/>
<pb n="KR4e0041_SBCK_010-4a"/>
　　　轅門十詠<lb/>
　　　　胄<lb/>
雙簷鳳翅開虜見即心摧莫厭黄金重貂蟬自此來<lb/>
　　　　鎧<lb/>
重凾鎻鉄堅葉葉金花錯將軍勇絶人尋取三副着<lb/>
　　　　纛<lb/>
羽葆矗青雲風揺翠羽分貔貅一百萬扵此認中軍<lb/>
　　　　鉞<lb/>
寵錫王堦前專征欲定邊奏功湏右秉長在節旄先<lb/>
　　　　矛<lb/>
鈎鋒紫電明瘦幹青蛇滑馬上利長兵刺人湏丈八<lb/>
<pb n="KR4e0041_SBCK_010-4b"/>
　　　　刀<lb/>
掛帳殺風寒新磨血未乾酒酣曾斫虜不敢醉中㸔<lb/>
　　　　弓<lb/>
力能穿七札弝搰金梢短十萬羽林児無人開得滿<lb/>
　　　　箙<lb/>
斜挿虎豹皮掛向軍前戰射退黒山胡歸來有餘箭<lb/>
　　　　袍<lb/>
袍花對縫裁上刺黄金字着䖏萬人㸔是為君恩賜<lb/>
　　　　馬<lb/>
未鼓即騰驤身輕箭不傷明朝卸金甲歸牧華山陽<lb/>
　　　天平山十四題<lb/>
<pb n="KR4e0041_SBCK_010-5a"/>
　　　　龍門<lb/>
天開一罅通石古雙崖破中有波濤痕知是龍飛過<lb/>
　　　　石屋<lb/>
六丁運神斤鑿石為巨屋風雨遶入牎夜夜山鬼宿<lb/>
　　　　五丈石<lb/>
落星長百尺風雨忽中断至今雷火焦突兀猶存半<lb/>
　　　　白雲泉<lb/>
冷冷白雲泉流向白雲邊泉水流不斷白雲飛上天<lb/>
　　　　一線泉<lb/>
石竇小如針泉飛一縷金天風吹不斷穿過白雲深<lb/>
　　　　卓筆峰<lb/>
<pb n="KR4e0041_SBCK_010-5b"/>
露蘚凝斑管烟蘿束紫毫山靈罷揮洒卓立萬山髙<lb/>
　　　　飛來峰<lb/>
髙峰似玉臺何䖏忽飛來定向西天竺曇花頂上開<lb/>
　　　　釣魚磯<lb/>
老父兆非熊遺石此山乆誰操百尺竿重試連鰲手<lb/>
　　　　蟾蜍石<lb/>
神蟇月中來化作千嵗石曾吞玉杵霜清露時時滴<lb/>
　　　　頭陀巖<lb/>
頭陀不可見巖石似當時草長齊肩髪雲裁百衲衣<lb/>
　　　　華盖松<lb/>
飛盖結龍形斜扛九曲青流螢枝上落疑是紫微星<lb/>
<pb n="KR4e0041_SBCK_010-6a"/>
　　　　四時亭<lb/>
泉聲四時清山色四時好不知寒暑移但覺松杉老<lb/>
　　　　宿雲軒<lb/>
盈盈山中雲就我簷下宿昨夜雲不歸空閒半間屋<lb/>
　　　　照湖鏡<lb/>
圑圑山中石下照太湖影如何一鑑中三萬六千頃<lb/>
　　　端陽十詠<lb/>
　　　　百索<lb/>
紅映釧金黄雙纒腕玉香閨愁千萬里羞比綵絲長<lb/>
　　　　釵符<lb/>
紅縠剪金蟇輕羅蔟艾花不湏靈笈篆心靜自無邪<lb/>
<pb n="KR4e0041_SBCK_010-6b"/>
　　　　守宫<lb/>
玉臼搗薰風蛾眉怨六宫長門深似海何用印花紅<lb/>
　　　　角黍<lb/>
紅絲繫緑蔓金糈沃香餳風雨羅江上家家祭屈平<lb/>
　　　　艾虎<lb/>
踞户𣣔生風當門勢自雄未能離草莽亦是駭児童<lb/>
　　　　蒲觴<lb/>
蒲葉復蒲根香瓊泛緑樽亂離誰引壽聊𣣔奠湘䰟<lb/>
　　　　闘草<lb/>
珠玉賭牙籖爭奇手自拈一籌矜獨勝䄂有謝公髯<lb/>
　　　　射栁<lb/>
<pb n="KR4e0041_SBCK_010-7a"/>
弓滿馬如飛沙平見柳枝雋功収一鏃多是飬由基<lb/>
　　　　擊毬<lb/>
低昂一㸃紅忽起青雲上風急下來遲衆人齊面仰<lb/>
　　　　競渡<lb/>
船頭花㡌欹船尾花袍舞江神不敢行百面鼉皮鼓<lb/>
　　　書懐<lb/>
朝梳髪尚玄夕鑑鬂已斑欣戚茍異懐妍悴即改顔<lb/>
　　　聞柝<lb/>
孤舘月如霜閤閤鳴秋柝羌兵未觧圍淚逐寒聲落<lb/>
　　　不寐有懐<lb/>
鵲寒栖未定裊裊風吹竹孤燈不厭貧斜照畸䰟宿<lb/>
<pb n="KR4e0041_SBCK_010-7b"/>
　　　聞鴈<lb/>
天寒霜月苦人逺秋衣綻獨坐聴長夜燈前一聲鴈<lb/>
　　　夣歸<lb/>
夣歸片時歡夣覺終夜惡𣣔起就殘燈鼠搖寒燼落<lb/>
　　　燈花<lb/>
逺人無喜報何事有燈花莫是閨中説姑傍伴緝麻<lb/>
　　　憶母<lb/>
齒落鬂鬖鬖新年九十三寸心猶未報一飯豈能堪<lb/>
　　　憶子<lb/>
未知索果啼已觧迎人抱平生䑛犢心時時背燈咲<lb/>
　　　憶弟<lb/>
<pb n="KR4e0041_SBCK_010-8a"/>
青州信息稀八桂音書絶思君無柰愁拭目都成血<lb/>
　　　上書乞歸飬<lb/>
陳情𣣔上書意切辭語促復恐大官嗔燈前再三讀<lb/>
　　　志喜<lb/>
咫尺近天顔殊恩得賜環滿沽彭澤酒歡飲㸔廬山<lb/>
　　　對江望山<lb/>
朝㸔江上山暮㸔江上山山色信不改江流幾時還<lb/>
　　　陪方員外㸔花<lb/>
步屧到花隂花踈更繞林留連今日意不是少年心<lb/>
　　　夜坐<lb/>
窓寒雪亂飛鴈帯邊聲過對影却増愁吹燈暗中坐<lb/>
<pb n="KR4e0041_SBCK_010-8b"/>
　　　示楊水西<lb/>
親逺更家貧將歸未有因相逢難説與君是故郷人<lb/>
　　　逢故奴<hi>二首</hi>
出門逢故奴倉卒塵中拜不暇相隨行街頭捧衣賣<lb/>
出門逢故奴怪我顔危槁茲事何足驚别離容易老<lb/>
　　　雜畫<hi>十首</hi>
　　　　芙蕖<lb/>
紅衣寒未脫緑盖晴猶巻楚女棹歌囬遙遙秋江晚<lb/>
　　　　萱草<lb/>
窓間宜男花本是忘憂草釵頭誰倒簮錢唐蘇小小<lb/>
　　　　夜落金錢<lb/>
<pb n="KR4e0041_SBCK_010-9a"/>
朝開金錢小夜開金錢薄青閨卜逺人銀燈花共落<lb/>
　　　　蘭<lb/>
蘭葉弄秋暉蘭花帯露晞若將紉作佩相稱芰荷衣<lb/>
　　　　山茶<lb/>
細簇蜂脾蠟深裁鶴頂砂雪中誰共賞一樹玉梅花<lb/>
　　　　牡丹<lb/>
當時姚家黄花面濶一尺惆悵洛陽人而今多未識<lb/>
　　　　木芙蓉<lb/>
江寒浦溆多舉目皆衰草唯有拒霜花遥遥隔江好<lb/>
　　　　孔雀<lb/>
掉尾立花隂參差萬㸃金年年蕃國進不是孔家禽<lb/>
<pb n="KR4e0041_SBCK_010-9b"/>
　　　　蛺蝶<lb/>
衣薰細細香鬚染盈盈露特地一雙飛花間惹人妬<lb/>
　　　　蜂<lb/>
結房山中樹暮歸香滿腹微物詎可輕箴遲能蔵毒<lb/>
　　　白門逢别王之常<lb/>
一自吳中别于今已十年客邊喜相見風雨白門前<lb/>
沽取白門酒醉别鳴皐雲君我摽仕逸惕樂從此分<lb/>
　　　長沙雜詠<hi>十首</hi>
花深衆禽寂格格啼山鷓橈響一燈來人歸碧湘夜<lb/>
融融緑烟暖夣遶蘭苕外時倩鳥呼醒花濃春自醉<lb/>
東風吹小雨一夜滿瀟湘明月鷗波裏䕷蕪各自長<lb/>
<pb n="KR4e0041_SBCK_010-10a"/>
髙樹蘿垂屈低垣竹掩花門前烟渚濶春水又沉沙<lb/>
網得湘中魚穿向湘邊栁一逕入花隂來換長沙酒<lb/>
寒沙竹塢深細雨烟江渺不聴野鶯啼那知是春曉<lb/>
密瓦栽斑竹踈籬種紫荆日斜墟市散時有虎經行<lb/>
筠嶼烟長碧蘭坡水自香只疑行畫裏忘却在瀟湘<lb/>
湘人愛樓居斜枕湘江起樓下倚闌人簮花照春水<lb/>
栁色帶輕嚬桃花露淺唇異郷寒食近能得幾多春<lb/>
<pb n="KR4e0041_SBCK_010-10b"/>
　六言絶句<hi>内律一首附</hi>
　　　即景<lb/>
長眉短眉栁葉深色淺色桃花小橋小店沽酒新火新<lb/>
烟煑茶<lb/>
今年去年酒債三月兩月春愁㸔山㸔水出郭聴雨聴<lb/>
風倚樓<lb/>
東家西家燕飛明日後日春歸多愁多病送客無酒無<lb/>
錢典衣<lb/>
桃花杏花紅白蒲葉芷葉參差飛髙飛下胡蝶行去行<lb/>
來鷺鷥<lb/>
　　　　小景<hi>二首</hi>
<pb n="KR4e0041_SBCK_010-11a"/>
白雲浩浩秋色碧磵冷冷雨聲坐得松隂過石先生酒<lb/>
醒詩成<lb/>
雨雨風風路迷断橋流水平堤出門苔逕泥滑喚取扁<lb/>
舟過溪<lb/>
　　　初歸吳中感事<lb/>
附郭好山逺近近城流水西東人哭人歌夜月花開花<lb/>
落春風<lb/>
　　　赤山閑居<hi>二首</hi>
荷鍤遶籬栽菊解衣石上觀松甘分簟食瓢飲底湏千<lb/>
駟萬鍾<lb/>
抱膝長吟梁父折腰寕愧郷児酒呼白堕朝飲米雜雕<lb/>
<pb n="KR4e0041_SBCK_010-11b"/>
胡晚炊<lb/>
　　　逰靈岩懐古<lb/>
　靈岩吳城西山名也舊爲吴王夫差離宫名舘娃者<lb/>
　在焉今琴䑓西施洞響屧廊採香徑八角井皆其遺<lb/>
　跡尚存<lb/>
塵埋洞裏金蓮誰調䑓上朱絃屧廊春盡花落香徑雲<lb/>
深鹿眠抉目臣亡此䖏捧心人去何年莫洗舘娃遺恥<lb/>
山頂空流石泉<lb/>
　　　濯清亭<hi>二首</hi>
半江落日髙樹两岸清風短莎莫怪滄浪水濁邇來濯<lb/>
足人多<lb/>
<pb n="KR4e0041_SBCK_010-12a"/>
我濯塵纓水潯君垂雙足清隂自是秋江清濁滄浪孺<lb/>
子何心<lb/>
　　　天心水靣亭<hi>二首</hi>
海天萬里遙碧秋水一池鑑空莫問鳶飛魚躍㸔他明<lb/>
月清風<lb/>
動中消息春到靜裏工夫夜深三十六宫春意不道水<lb/>
面天心<lb/>
　　　畫<hi>三首</hi>
芙蓉江上秋色楊栁堤邊月明莫教西軒種竹客中無<lb/>
柰秋聲<lb/>
五株樹下待月三板橋頭賦詩童子不知人意棹歌却<lb/>
<pb n="KR4e0041_SBCK_010-12b"/>
怪歸遲<lb/>
一箇茅亭晚渡數聲啼鳥秋林愛他湖上山色立盡溪<lb/>
頭樹隂<lb/>
　　　自嘆<lb/>
白髪慈親九十紅塵客路三千歸去桃花源裏綵衣萱<lb/>
草堂前<lb/>
眉菴集巻之十<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_011-1a"/>
眉菴集巻之十一<lb/>
　七言絶句　吴　郡　楊　基　孟載　著<lb/>
　　　天平山中<hi>予家赤山相去不五里許</hi>
細雨茸茸濕楝花南風樹樹熟枇杷徐行不記山深淺<lb/>
一路鶯啼送到家<lb/>
　　　寒食有感<hi>二首</hi>
亂裏情懐怕寒食強拈巵酒竟無懽晚來一陣東風雨<lb/>
吹得梨花不柰看<lb/>
漠漠輕隂接逺天離離芳草鎖春烟郭西多少新墳墓<lb/>
若箇能來掛紙錢<lb/>
　　　過隣家撥悶<lb/>
<pb n="KR4e0041_SBCK_011-1b"/>
亂來情思倦㸔花閑却西園小小車今日偶因題竹去<lb/>
試扶藜杖到東家<lb/>
　　　憶均垍二弟在逺<lb/>
别來芳草遍天涯憶汝飄零何䖏家一向春愁禁不得<lb/>
晚風吹破紫荆花<lb/>
一雙鴻鴈隔天飛三月江南未觧圍惆悵夜來風雨裡<lb/>
片時春夣見渠歸<lb/>
兄愁弟戚兩相親還復江濱定海濱却恐数州消息異<lb/>
懶將踪跡問行人<lb/>
　　　称称初度<lb/>
我年六六鬂如絲見汝三齡却兩朞願得汝長并我老<lb/>
<pb n="KR4e0041_SBCK_011-2a"/>
太平還説亂離時<lb/>
　　　囬文<hi>二首</hi>
烏啼夢裏燈添恨月轉屏前影對愁枯葉亂飛霜砌冷<lb/>
細烟香遶夜囱幽<lb/>
秋凉晚殿水蕉紅扇掩閒情舊感空樓對逺霞殘照落<lb/>
愁邊寄信有歸鴻<lb/>
　　　畫<hi>三首</hi>
石上風來吹酒醒白雲幽繞緑苔生山中莫道無絲竹<lb/>
聴徹松聲與磵聲<lb/>
葉葉衣裳帶雨裁白漚江水淨無埃偶然扶杖沙邊立<lb/>
不為㸔山獨自來<lb/>
<pb n="KR4e0041_SBCK_011-2b"/>
幽蘿灌水䕃清溪水鳥忘情自在啼正好從容㸔山色<lb/>
淡烟衰草夕陽低<lb/>
　　　紅緑蕉二仕女圖<lb/>
兩樹紅蕉隔禁扉曉凉携伴試羅衣金鈴小犬迎人吠<lb/>
應怪秋來出院稀<lb/>
為折芙蓉向御溝碧羅衣薄又驚秋侍児剛道新凉好<lb/>
不觧芭蕉與扇愁<lb/>
　　　夣逰西湖<lb/>
採蓮女郎蓮花腮藕絲衣輕難剪裁瞥然一見唱歌去<lb/>
荷葉滿湖風雨來<lb/>
　　　燈夕微雨<lb/>
<pb n="KR4e0041_SBCK_011-3a"/>
脉脉輕隂潤玉笙霏霏小雨濕銀箏雖教月色朦朧黒<lb/>
更覺燈光分外明<lb/>
　　　紅梅<lb/>
一般香影月朦朧只有仙肌逈不同天不念貧空付色<lb/>
儘教消瘦却教紅<lb/>
　　　水仙<lb/>
氷肌玉骨照江波瑟瑟塵生襪底羅自是仙魂招不得<lb/>
滿天風雨夜如何<lb/>
　　　十二紅圖<lb/>
何䖏飛來十二紅萬年枝上立東風楚王宫殿皆零落<lb/>
説盡春愁暮雨中<lb/>
<pb n="KR4e0041_SBCK_011-3b"/>
　　　栁枝詞<lb/>
千枝萬縷軟婆娑倩得東風着雨挼昨夜鵝黄變新緑<lb/>
比郎衫色不爭多<lb/>
　　　故山春日<hi>七首</hi>
千花萬蕚委塵埃只有荼䕷獨自開應是隣家更零落<lb/>
過墻胡蝶又飛來<lb/>
梨花兩枝春可憐下馬折花山逕邊山中人家改新火<lb/>
隔樹吹來榆栁烟<lb/>
青青蘆笋襍蒲芽細細浮萍是栁花昨日臨池㸔科斗<lb/>
曉來風雨已聞蛙<lb/>
桑葉隂隂戴勝飛采桑人執懿筐歸老夫𣣔買新絲染<lb/>
<pb n="KR4e0041_SBCK_011-4a"/>
製取斑斕五色衣<lb/>
寂寂青山一鳥啼紫藤花落午風微不知刻漏長多少<lb/>
但覺桐隂半日移<lb/>
輕寒拂拂雨沉沉紅漸蕭踈緑未隂不是囱前兩啼鳥<lb/>
錯將時序比秋深<lb/>
春來芳草踏成蹊半是車輪半馬蹄多謝清明三日雨<lb/>
舊痕新緑一般齊<lb/>
陌上誰尋雨後花山中人摘雨前茶隂隂樹木青青草<lb/>
可是王家與謝家<lb/>
　　　雨中對杏花<lb/>
杏花枝上雨㝠濛洗得胭脂淡淡紅寄語東君莫相妬<lb/>
<pb n="KR4e0041_SBCK_011-4b"/>
放教春色十分濃<lb/>
　　　壺中碧桃先謝折梨花一枝補之<lb/>
一枝紅在一枝空底事氷肌不耐風更折梨花來作伴<lb/>
玉環飛燕本相同<lb/>
　　　花時感事<lb/>
為怪春寒起較遲卧慿啼鳥報春期近來鶯燕渾無語<lb/>
過却梅花總不知<lb/>
　　　雨中對花<hi>三首</hi>
正好㸔花却醉吟醒時花事已傷心西園数朶開將盡<lb/>
風雨相㸔到夜深<lb/>
春風幾日雨淹淹鶯慘花愁總不堪惆悵隋堤千樹栁<lb/>
<pb n="KR4e0041_SBCK_011-5a"/>
至今青眼望江南<lb/>
消得吟風却避風已開微淡半開濃要知有色還無色<lb/>
莫愛深紅映淺紅<lb/>
　　　春半<lb/>
薺葉深能沒乳鴉石泉清可見魚蝦一年春事餘多少<lb/>
只有南風楝子花<lb/>
　　　春暮西園雜興<hi>四首</hi>
踈踈簾影漾微波庭户無人鳥自過一樹楊花三日雨<lb/>
池塘春水緑萍多<lb/>
緑蕪春水燕雙飛細雨輕寒稱祫衣半日不來池上立<lb/>
殘花又比午前稀<lb/>
<pb n="KR4e0041_SBCK_011-5b"/>
蒲葉初長蕙葉齊杏花如雪涴春泥無人搖動秋千索<lb/>
黄鳥飛來架上啼<lb/>
野棠飛盡木香開蝶靜蜂稀逕有苔正是江村寒食後<lb/>
老夫先為緑隂來<lb/>
　　　落花嘆<lb/>
半隨流水半莓苔只有沾泥更可哀燕子也能知愛惜<lb/>
為人㗸入綉簾來<lb/>
　　　三月晦日<lb/>
花飛一片即春歸况是隂隂緑滿枝謾道東風有今夜<lb/>
不知春已去多時<lb/>
　　　仕女四春圖<lb/>
<pb n="KR4e0041_SBCK_011-6a"/>
東風剪剪入粧䑓眉蹙春愁掃不𨳩非是薄羅能耐冷<lb/>
捲簾貪㸔燕雙來　右春隂<lb/>
隔簾鸚鵡觧呼名花落閒庭草自生曲曲畫闌皆倚遍<lb/>
一春刀剪不聞聲　右春悶<lb/>
風送楊花滿綉床飛來紫燕亦雙雙閒情正在停針處<lb/>
咲嚼殘絨唾碧窓　右春綉<lb/>
蹴罷秋千日已沉東風花底力難禁咲携女伴歸來晚<lb/>
失却羅鞋不再尋　右春倦<lb/>
　　　衍斯道上人折梔子花見遺走筆奉謝<lb/>
五月郷林簷蔔𨳩雪花如掌照青苔不教天女輕分去<lb/>
却為維摩逺送來<lb/>
<pb n="KR4e0041_SBCK_011-6b"/>
　　　屋後種松<lb/>
屋後荒蕪地五弓自除瓦礫種青松朝來未見蕭蕭葉<lb/>
便覺吟詩錯費工<lb/>
　　　松下<lb/>
小簟踈簾曲水濱葛衣蒲扇紫荷巾自慙不及雙松樹<lb/>
猶有清隂蔽路人<lb/>
　　　寢齋見螢火<lb/>
雨舘蕭條已罷吟流螢穿隙自相尋也應憐我無燈燭<lb/>
故入紗帷照夜深<lb/>
　　　㸔蜘蛛補網<lb/>
風雨蛛絲断不収密經細緯更绸缪自憐辛苦纔盈尺<lb/>
<pb n="KR4e0041_SBCK_011-7a"/>
多少飛䖝網外㳺<lb/>
　　　粉團児花<lb/>
小小流蘇結素羅團團香粉綴柔柯玉奴不識傷心恨<lb/>
滿面春風咲靨多<lb/>
　　　見紫薇有感<lb/>
埜水荒垣兩樹紅猩袍爛熳照西風無人種近絲綸閣<lb/>
花落花𨳩暮雨中<lb/>
　　　蓮渚泛舟<lb/>
氷漿不用蔗漿調聞得荷香酒自消一派江聲滿船月<lb/>
却愁容易度今宵<lb/>
玉簫低與玉笙調度未成腔意已消雪白芙蓉香一色<lb/>
<pb n="KR4e0041_SBCK_011-7b"/>
總教人不愛春宵<lb/>
　　　避暑貽美人<lb/>
緑荷瀉酒勝瑤漿白葛含風壓串香不待瓊楼髙百尺<lb/>
玉人相對自清凉<lb/>
酥凝酪粉煉霞觴衣染浮絲碧藕香試下瑤堦㸔明月<lb/>
玉膚消得幾多凉<lb/>
　　　夏日<lb/>
聴徹簫韶獨掩扉氷花向夕歛紅衣舞衫不用鴛鴦縠<lb/>
别染春絲上錦機<lb/>
　　　赤山漫興<lb/>
松梢吹粉落衣裳躑躅花𨳩竹筍長可是山中朝洗藥<lb/>
<pb n="KR4e0041_SBCK_011-8a"/>
一渠春水茯苓香<lb/>
　　　過鄧尉山訪徐良夫留别<hi>二首</hi>
隨意扶笻入逺林紫藤花落逕苔深山中莫道無音樂<lb/>
一片鸎聲在緑隂<lb/>
浮雲載山山𣣔動春水煑茶消午夢緑蘋風起恰開㠶<lb/>
数聲啼鳥來相送<lb/>
　　　𬋩夫人墨竹<lb/>
霧鬢雲鬟洛浦神氷肌玉骨衛夫人都將松雪齋中意<lb/>
偏寫瀟湘雨外真<lb/>
　　　趙仲穆墨蘭<lb/>
當年曾進福州蘭小殿秋風翠珮寒零落楚香収不得<lb/>
<pb n="KR4e0041_SBCK_011-8b"/>
且從魏國畫中㸔<lb/>
繁露幽香泣翠娥冷雲纎月淡秋河沅湘一帶皆春色<lb/>
誰道懐王廟裏多<lb/>
　　　白描芍藥圖錢選作<lb/>
玉樓寒擁翠羅衾珠箔晴搖縷縷金蝴蝶亂飛花未落<lb/>
東風庭院又春深<lb/>
　　　睡起圖<lb/>
月圓團扇送輕涼荷大如錢作藕香午夢醒來思白雪<lb/>
玉甌催進荔枝漿<lb/>
　　　張仲敏鈎勒竹<lb/>
觧珮歸來月影孤秋風鵉鶴自相呼先生晚種參差玉<lb/>
<pb n="KR4e0041_SBCK_011-9a"/>
招得林間兩鳯雛<lb/>
　　　藍采和像<lb/>
石崇歩障四十里猗頓珊瑚八百株寕可黄金堆下死<lb/>
街頭不散一青蚨<lb/>
　　　贈胡校理文伯<lb/>
南郭先生一尺鬚秋風𣣔别意踟蹰明朝歸㸔庭前杏<lb/>
添得清明㡬百株<lb/>
　　　贈薛如鑑<hi>善相</hi>
二陸門前一見君咲談許我到青雲平生不學縱横術<lb/>
那得黄金鑄印文<lb/>
　　　寄無錫張彦禎<lb/>
<pb n="KR4e0041_SBCK_011-9b"/>
老去張堪更愛農不教税務及疲癃如今麥熟蚕成箔<lb/>
䖏䖏桑麻百二弓<lb/>
　　　寄陳惟寅惟允<lb/>
坐有重氊食有魚眼能識字手能書山扵秋水船頭看<lb/>
家在春波門外居<lb/>
　　　松陵道中<lb/>
吳姬盪槳出蘋花江上行人未到家日晚城邊秋似水<lb/>
萋萋烟樹亂鳴鵶<lb/>
　　　青山白雲圖<lb/>
手種溪頭十畞隂鳥啼花落暮雲深夜來一尺蘭苕雨<lb/>
若箇扁舟肯見尋<lb/>
<pb n="KR4e0041_SBCK_011-10a"/>
　　　宿雲竹居<lb/>
月斜風細酒微醺白露瀼瀼濕練裙底事夜深清不寐<lb/>
半窓竹影半囱雲<lb/>
　　　題畫<lb/>
暮靄霏霏掩翠峯遶籬落葉有行蹤杖藜獨自行吟去<lb/>
不是尋僧定㸔松<lb/>
　　　四皓<lb/>
高帝如何太子盈先生垂老入京城當時四皓非黄綺<lb/>
多是留侯指教成<lb/>
　　　煩李伯定移菊<lb/>
何䖏籬邊菊本多煩君將送緑婆娑老夫準擬重陽醉<lb/>
<pb n="KR4e0041_SBCK_011-10b"/>
亂折黄花挿皂羅<lb/>
　　　九月八日對菊<lb/>
去年風雨罷登髙今日黄花預見招莫怪遶籬𨳩未好<lb/>
正含秋色待明朝<lb/>
　　　題趙松雪臨宋徽宗水墨草蟲<lb/>
　趙自題云不假丹青筆何人冩逺愁露濃時菊晚風<lb/>
　緊候蟲秋元末諸作者不知公意反有所誚走不揣<lb/>
　次韻用以慰之云<lb/>
王孫老去尚風流畫裡新詩冩淡愁莫道吳宫與梁苑<lb/>
露蛩烟草一般秋<lb/>
　　　二美人圖<lb/>
<pb n="KR4e0041_SBCK_011-11a"/>
半餉無言却歛眉玉簮斜墮翠鬟欹相逢莫説傷心事<lb/>
才入深宫自得知<lb/>
鴉頭羅襪鳳頭鞋細踏花隂下玉堦綰得青絲無柰滑<lb/>
更臨春水照金釵<lb/>
　　　刺綉倦綉二圖<lb/>
兩日無心綉一絲偶將針線刺花枝無端綉到雙胡蝶<lb/>
憶着西囱夜雨時<lb/>
刺得芙蓉半朶金倚床無語自沉吟玉奴不觧傷心意<lb/>
抵死相催綉幾針<lb/>
　　　　附唐䖏敬和<lb/>
　洗花染線刺春羅鳳翼双飛錦作窩蹔起非關針力<lb/>
<pb n="KR4e0041_SBCK_011-11b"/>
　倦海棠時節困偏多<lb/>
　　　　附髙季迪和<lb/>
　翠絲盤葉碧玲瓏小蕚花鋪茜縷紅夢裡鴛鴦留不<lb/>
　得分明却在綉床中<lb/>
　　　為孟辨題二仕女<lb/>
紅綃衫子雪膚肌女伴相邀去賭碁花底忽逢雙蛺蝶<lb/>
背蔵羅扇㸔多時　右觀蝶<lb/>
玉奴催報海棠𨳩及早梳頭出鏡臺便揀一枝和露折<lb/>
六宫惟我最先來　右折花<lb/>
　　　二白練圖<lb/>
㦸尾參差白練分馬嵬坡下舊香魂君王西去無消息<lb/>
<pb n="KR4e0041_SBCK_011-12a"/>
踈雨桃花半掩門　右碧桃<lb/>
珎禽斜立海棠枝玉雪胭脂㸔𣣔迷只恐驚飛花亂落<lb/>
霓裳三拍按教低　右海棠<lb/>
　　　代贈所懽<hi>三首</hi>
濃緑蛾眉淺淡粧玉肌紅映白霓裳春風不称花枝願<lb/>
逢着多情即斷腸<lb/>
衆中相見獨相憐憐我多情更有縁不是無心看春色<lb/>
亂離情緒不如前<lb/>
寛盡羅衣兩鬢秋相逢猶自愛風流天涯無復陽臺夢<lb/>
辜負春風萬種愁<lb/>
　　　枇杷青鳥<lb/>
<pb n="KR4e0041_SBCK_011-12b"/>
枇杷香遶漢宫栽珠箔銀屏四面開武帝遣書邀阿母<lb/>
青衣使者最先來<hi>以上在吴中作</hi>
　　　遇史克敬詢故園<lb/>
　克敬自長洲來因詢吴中風景大異徃昔賦此以寓<lb/>
　郷里之思云<lb/>
三年身不到姑蘇見説城邊栁半枯縱有蕭蕭幾株在<lb/>
也應啼殺樹頭烏<lb/>
　　　贈京妓宜時秀<lb/>
欲唱清歌却掩襟晚風亭子落花深坐中年少休輕聴<lb/>
此曲先皇有賜金<lb/>
　　　出金陵城南<lb/>
<pb n="KR4e0041_SBCK_011-13a"/>
長干塔前千樹花半隨流水半泥沙王孫醉裏渾忘却<lb/>
走馬麄豪來索茶<lb/>
去盡黄鸝緑樹隂閑門重掩落花深當時一曲尊前酒<lb/>
多少王孫買咲金<lb/>
　　　憶挹翠亭聴歌示徐㓜文余唐卿<lb/>
清歌一曲動梁塵只憶當時淚滿巾何况春歸花落盡<lb/>
眼前漂泊兩三人<lb/>
　　　江寧雨中<lb/>
觧盡春氷水漸通岸花狼藉燕西東巴江不盡青青草<lb/>
都在踈烟淡兩中<lb/>
　　　江村漫興<hi>三首</hi>
<pb n="KR4e0041_SBCK_011-13b"/>
<pb n="KR4e0041_SBCK_011-13b"/>
行人何事不思家<lb/>
　　　春盡聞鶯有懐髙季迪<lb/>
一聲黄鳥喚愁醒已是南風緑滿庭客裡得聞休恨晚<lb/>
故園知有幾人聴<lb/>
　　　從袁賛府乞珉玉巾環<lb/>
新製東坡一幅巾也堪漉酒障埃塵更湏乞取雙環玉<lb/>
相称山人兩鬂銀<lb/>
　　　夣故人髙季迪<hi>三首</hi>
　辛亥八月十八夜夣與季迪論詩已而各出詩藁互<lb/>
　相啇確季迪在吴時每得一詩必走以見示得意䖏<lb/>
　輙自詫不已夣中抵掌故態如常時因賦三絶季迪<lb/>
<pb n="KR4e0041_SBCK_011-14a"/>
　且索其舊作云<lb/>
詩社當年共頡頏我才慚不似君長可應句好無人識<lb/>
夣裏相尋與較量<lb/>
老来乆不誦君詩得見都忘是夣時我最憐君君識我<lb/>
此中未許俗人知<lb/>
驚人新句嘆無前故態踈狂似少年便寫錦囊三百首<lb/>
為君披咏步凉天<lb/>
　　　秋夜<lb/>
秋風今夜十分凉斜月欺人巧照床自是不眠思徃事<lb/>
漏聲元只許多長<lb/>
　　　江邊見紅葉<lb/>
<pb n="KR4e0041_SBCK_011-14b"/>
一瓣霜紅一瓣秋上陽宫裏御街頭而今漂泊寒江上<lb/>
相趂蘆花細細流<hi>以上在京并寓江濵作</hi>
　　　客中懐弟妹<lb/>
弟妹當年五六人銀鞍羅綺照青春而今死别兼生别<lb/>
風雨瀟瀟一病身<lb/>
　　　沙河聴雨<hi>壬子閏七月十四夜</hi>
惡雨乖風聴未休暗愁悲續斷鴻秋却將湖海三年夢<lb/>
併作沙河一夜愁<lb/>
　　　舟中書所見<hi>二首</hi>
羅帕包頭不畫眉沙河船裏欎金衣可應憶着関心事<lb/>
斜倚秋風看鴈飛<lb/>
<pb n="KR4e0041_SBCK_011-15a"/>
玉膚花貌是誰家趂逐秋風渡晚沙河水東流燕西去<lb/>
一般䰟夣遶天涯<lb/>
　　　舟中聞絡緯<lb/>
江濶天空北斗低月寒沙白露凄凄家郷漸逺衣裳薄<lb/>
慿仗秋蛩莫夜啼<lb/>
　　　客中憶弟<lb/>
去時霜葉遶溪紅落盡桃花信未通客裏匆匆寒食酒<lb/>
一尊那得弟兄同<lb/>
　　　夣称称<lb/>
語未能真已誦詩相過爭愛骨權竒他郷夣裏分明見<lb/>
猶似當年索果時<lb/>
<pb n="KR4e0041_SBCK_011-15b"/>
掌上明珠落大淵夣中愁對玉姢姢我將四十空囬顧<lb/>
念有何人與我玄<lb/>
　　　過琵琶亭<hi>在彭澤</hi>
楓葉蘆花兩鬂霜櫻桃楊栁乆相忘當時莫怪青衫濕<lb/>
不是琵琶也斷腸<lb/>
　　　詠大姑山下梅花<lb/>
紫蕚黄鬚抱玉膚也應人惜半枝枯雪中惟有山僧折<lb/>
瓦缶寒泉薦大姑<lb/>
　　　出江㸔廬山<lb/>
一疊峰巒一道泉幾重雲樹幾重烟歸來記取屏風様<lb/>
寫向茅齋聴雨眠<lb/>
<pb n="KR4e0041_SBCK_011-16a"/>
　　　雨晴廬山㸔雲<lb/>
横帶斜烟抹翠蛾淡籠初日照青螺行人謾道廬山好<lb/>
自是春雲態度多<lb/>
　　　㸔廬山時無片雲<lb/>
消盡春雲山更宜芙蓉全見碧參差天然標格誰能似<lb/>
號國夫人淡畫眉<lb/>
　　　舟泊南湖有懐<hi>三首</hi>
　二月十二日舟泊彭蠡南湖嘴風雨甚寒憶吴中是<lb/>
　日郡人皆試夾紗衣單羅扇往范家園㸔杏花入春<lb/>
　來此為行樂之首<lb/>
紗衣羅扇一時裁兩兩三三作伴來正是吴中好風景<lb/>
<pb n="KR4e0041_SBCK_011-16b"/>
范家園裡杏花開<lb/>
單羅小扇夾紗衣冠子梳頭挿翠㣲知是范家園裏醉<lb/>
無人不戴杏花歸<lb/>
日日㸔花載酒行不論時節與隂晴相逢猶自嫌春色<lb/>
花裏迎人問太平<lb/>
　　　途中為人題畫<lb/>
溪水<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>秋帶緑蕪草堂雲冷鶴將雛相逢未遂還山約<lb/>
空復年來看畫圖<lb/>
　　　江西送陳文獻薛存道二生還山西<hi>三首</hi>
江上憐君踏雨來推篷一笑兩眉開莫教章句孤年少<lb/>
自古山西出將才<lb/>
<pb n="KR4e0041_SBCK_011-17a"/>
滕王閣下說山西多少雲山望轉迷問我路程嗟更逺<lb/>
桂林烟雨鷓鴣啼<lb/>
君歸晉兾我湘潭塵土風波兩不堪盡道衡陽有迴鴈<lb/>
行人更在鴈西南<lb/>
　　　到江西省對花<lb/>
閒來樹底踏青莎喜見斜紅挿皂羅莫愛壓枝千萬朶<lb/>
三花兩蕋更情多<lb/>
長恨花開春色闌不堪春半百花殘從今却願遲開落<lb/>
得向清明節裏㸔<lb/>
芳草無端出意長断紅殘緑弄春陽莫愁寒食花開盡<lb/>
更有荼䕷與木香<lb/>
<pb n="KR4e0041_SBCK_011-17b"/>
最好花枝最後開千重粧束萬重栽東風不敢輕吹破<lb/>
前度劉郎恐再來<lb/>
青絲茵褥是柔莎白苧衣裳勝綺羅千樹桃花紅一色<lb/>
春光誰道不湏多<lb/>
小小旗亭曲曲闌禁烟時節未鶯殘便湏連夜燒銀燭<lb/>
莫待他年霧裏看<lb/>
東湖東畔栁枝長滿苑飛花亂夕陽何䖏祓除児女散<lb/>
過來流水欎金香<lb/>
生色屏風一面開輕羅團扇合歡裁深深院落青青栁<lb/>
縱是無花也㸔來<hi>後四首次前韻</hi>
　　　題方貟外像<lb/>
<pb n="KR4e0041_SBCK_011-18a"/>
一尺長鬚七尺身當時顔色畫能真相㸔已覺如兄弟<lb/>
不待他年是别人<lb/>
　　　雜畫<hi>六首</hi>
玉椀糖霜萬顆氷王孫筵上酒微醒若教畫作囬仙鶴<lb/>
一夜吹簫過洞庭　右石榴<lb/>
盧橘當年出漢家誰將名字雜枇杷風枝露葉金盤果<lb/>
盡是僧房雪後花　右枇杷<lb/>
一斛凉州價已多上林千樹酒成河塵沙漠漠穹廬雪<lb/>
若箇銀瓶覆紫駞　右蒲萄<lb/>
茂陵老去愛求仙青鳥㗸書到御前不意種桃成一咲<lb/>
開花結子六千年　右緋桃<hi>在臨江驛舟題</hi>
<pb n="KR4e0041_SBCK_011-18b"/>
密瓣深紅别有春武陵千樹𣣔迷津不因流水漂香出<lb/>
那得秦人識晉人　右千葉緋桃<lb/>
沉香亭北繞闌栽曽藉花奴羯鼓催今夜不湏銀燭照<lb/>
待他明月上枝耒　右海棠<lb/>
淨洗胭脂學道裝玉冠青帔羽衣裳蕋珠宫裏秋宵永<lb/>
立盡瑤堦一夜霜　右蜀葵<lb/>
紫袍紅刺玉纎纎甘露収香入翠奩何䖏南風開滿架<lb/>
緑隂庭院水晶簾　右薔薇<hi>在市汊驛舟題</hi>
　　　聞鵲<lb/>
鳷鵲船頭喚夣囬鵲聲雖好却成哀昇州一望三千里<lb/>
那得音書送喜來<lb/>
<pb n="KR4e0041_SBCK_011-19a"/>
　　　過黄州吊赤壁<lb/>
風雨來登赤壁磯武昌烟栁望中稀無人更有坡仙樂<lb/>
月小山髙醉未歸<lb/>
　　　舟中見雪珠<lb/>
鮫人捧淚泣春風亂擲明珠向短篷欲采緑莎紉作佩<lb/>
滿江春水落花紅<lb/>
　　　鯉魚山阻風天甚寒雨皆成霰<lb/>
江南天氣大無慿草色烟光暖𣣔蒸向晚鯉魚風乍急<lb/>
盡吹小雨作春氷<lb/>
　　　夏口<lb/>
川江東接漢江流萬里相逢鸚鵡洲更約瀟湘與沅澧<lb/>
<pb n="KR4e0041_SBCK_011-19b"/>
大家淘盡古今愁<lb/>
　　　望武昌<lb/>
吹面風來杜若香離離烟栁拂鷗長人家鸚鵡洲邊住<lb/>
一向開門對漢陽<lb/>
春風吹雨濕衣裾緑水紅粧畫不如却是漢陽川上女<lb/>
過江來買武昌魚<lb/>
　　　徳安山中<lb/>
石橋斜日萬山隂雲滿寒溪雪滿林獨有梅花㸔不厭<lb/>
江南春色故園心<lb/>
　　　岳陽阻風<lb/>
三湘風雨五湖春萬里相思一病身能向此中魂不斷<lb/>
<pb n="KR4e0041_SBCK_011-20a"/>
更無愁䖏可愁人<lb/>
　　　過洞庭口號<lb/>
七十二峯天際開一泓秋水大扵盃白鷗千㸃飛不盡<lb/>
鴻鴈一雙何䖏來<lb/>
　　　湘江對雨<lb/>
風雨黄陵半掩門鷓鴣聲裡樹微昏無情最是江邊竹<lb/>
猶自淋漓有淚痕<lb/>
渺渺滄波淡淡鷗緑蒲青葦響如秋人生不聴瀟湘雨<lb/>
行遍江湖未是愁<lb/>
　　　題楚江秋意圖<lb/>
萬里巴江入海流水天空闊鴈行秋楚歌未斷西風起<lb/>
<pb n="KR4e0041_SBCK_011-20b"/>
一叚青山一叚愁<lb/>
　　　經汨羅廟在湘隂縣北六十里<lb/>
三閭祠宇汨羅邨重午年年一掃門莫道獨清當日事<lb/>
至今湘水不曽渾<lb/>
　　　祁陽道中<hi>五首</hi>
踈烟小雨濕流光愁得楊花不暇狂半餉春晴便飄蕩<lb/>
綴人簾幙上人床<lb/>
愁紅怨白滿江濱一樹盈盈恰破春正是情多開自晚<lb/>
雨中知有斷腸人<lb/>
曲垣低檻是誰家門户深深閉落花千百黄鸝萬竿竹<lb/>
夢魂應不到天涯<lb/>
<pb n="KR4e0041_SBCK_011-21a"/>
一簇荼䕷湘水東輕輕脂粉趂微風低嚬淺咲皆傾國<lb/>
不在胭脂着意紅<lb/>
紅深翠密不成蹊脩竹玲瓏巧更低黄鳥未知花又落<lb/>
野棠風裏一雙啼<lb/>
　　　潭州雜懐<hi>九首</hi>
春江㳽漫春草亂一色遙遙青不斷晚來烟起鷓鴣飛<lb/>
無數桃花在東岸<lb/>
鵁鶄鸕鷀飛滿沙緑水刺刺上蒲芽湘潭縣裏春分後<lb/>
不道人家有杏花<lb/>
渡頭烟栁入村稀沙嘴漁舟各自歸却笑匆匆㕠白鳥<lb/>
滿江風雨不停飛<lb/>
<pb n="KR4e0041_SBCK_011-21b"/>
桃花深紅杏花白紅白花開弄春色東風一片落衣裾<lb/>
腸斷江南未歸客<lb/>
船頭漱齒濕衣裳水面花飛口亦香坐愛蜻蜓兼蛺蝶<lb/>
閗將春色上牙檣<lb/>
午睡醒來風滿面十年春夢思量遍前度劉郎觀裏花<lb/>
舊時王謝堂前燕<lb/>
吴女娉婷楚腰舞梁園風雪瀟湘雨多情長使鳥催歸<lb/>
底事不教花觧語<lb/>
楚妃祠前花繞楼楚人唱歌牽客愁全開一樹紫含咲<lb/>
閒聴数聲黄栗留<lb/>
湘中老翁不褁巾見我自是平生親衡陽萬里鴈不到<lb/>
<pb n="KR4e0041_SBCK_011-22a"/>
為問使君何䖏人<lb/>
　　　舟囬㸔廬山<lb/>
雲中西去雨中還又見秋雲黯淡間不是漂零應不得<lb/>
一年三度㸔廬山<lb/>
　　　望五老峯次權宣使韻<lb/>
　宣使權仲武有送余詩曰五老騎雲來送迎八月廿<lb/>
　四日雨中過湖望五老在烟雲中若欲與余咲語者<lb/>
　因用仲武韻為起句<lb/>
五老騎雲來送迎咲余舟楫徃來輕前身曽住東林寺<lb/>
因與廬山有舊盟<lb/>
五老騎雲來送迎迎君却是送君行從今卧聴鍾陵雨<lb/>
<pb n="KR4e0041_SBCK_011-22b"/>
誰與廬山愛晚晴<hi>以上岀任江西并使湖南作</hi>
　　　送李都司往江西簡省中諸友<hi>時寓茆山</hi>
秋屏閣下雨新晴無恨匆匆别我情不意長干秋色裏<lb/>
又將詩句送君行<lb/>
我從西省罷官歸旋葺茆茨近翠微從此生涯是鉏畚<lb/>
故人休怪寄書遲<lb/>
左掖桃花向北栽兩畨風雨見花開明年對酒應齊説<lb/>
曽與眉菴共㸔來<lb/>
　　　嘆道傍廢宅<lb/>
桑柘隂隂遶岸栽石闌銷折卧蒼苔欲求姓氏無人識<lb/>
時有迯軍剥棗來<lb/>
<pb n="KR4e0041_SBCK_011-23a"/>
　　　觀剥棗<lb/>
珠實離離雨更新行人敲剥走荆榛我來不忍臨風食<lb/>
為憶當年種樹人<lb/>
　　　重過文竹軒<hi>二首</hi>
蕭蕭茅宇曲崗西嗟我重来路已迷何事隣翁猶愛惜<lb/>
壁間留得醉中題<lb/>
倐來還去已堪悲况復難期再到時踈栁最多離别意<lb/>
十分憔悴向人垂<lb/>
　　　送陳明善之真定<lb/>
風塵<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>得鬂毛斑不為臨岐一愴顔五日北風三尺雪<lb/>
馬頭遙見太行山<lb/>
<pb n="KR4e0041_SBCK_011-23b"/>
　　　過下蔡<lb/>
當時佳䴡比陽城楚女腰肢雪閗輕莫怪王孫迷一咲<lb/>
古來尤物萬人傾<lb/>
　　　過竇鳴犢大夫祠<lb/>
生死齊君有舜華西來尼父竟同車荒祠人去槐隂靜<lb/>
一院南風芍藥花<lb/>
　　　梁園聞鴈有感<lb/>
萬里飛來一鴈聲梁園枕上夢初醒誰憐今夜江南月<lb/>
又是空齋獨自聴<lb/>
空齋獨自数長更聴得嘹嘹一鴈聲忘却江南與江北<lb/>
斷腸同是客中情<lb/>
<pb n="KR4e0041_SBCK_011-24a"/>
斷腸何䖏最堪憐客裡逢秋憶去年安得妻孥與兄弟<lb/>
舉家歡咲鴈聲前<lb/>
　　　登宋宫故基<lb/>
上皇宫殿碧參差嗟我來登見廢基盡道河邊金線栁<lb/>
腰肢猶似李師師<lb/>
　　　太行望雲為新民賦<lb/>
十年漂泊向風塵一度㸔雲一愴神此日逢君重惆悵<lb/>
異郷多少望雲人<lb/>
晉兾封疆萬里長白雲飛䖏是他郷愁心恨不如春雪<lb/>
一夜東風到太行<lb/>
　　　到山西題畫梅<lb/>
<pb n="KR4e0041_SBCK_011-24b"/>
江南分手到山西每憶溪橋夢不迷氷雪有如林下約<lb/>
一枝重向畫中題<lb/>
　　　太原官𪠘見榴花<lb/>
短短榴花石上栽南風吹得一枝開花枝縱是相憐我<lb/>
白髪何心爲㸔來<lb/>
　　　罷釣圖爲翟少叅文光題<hi>時翟將休致故及之</hi>
畏途萬里費經逰到䖏紅塵沒馬頭何日釣竿從此老<lb/>
也分一片荻花秋<lb/>
　　　觀晉祠泉<hi>在太原縣流岀爲汾河者</hi>
太行翠色欎蟠蟠一派泉飛石罅寒千古東流誰禦得<lb/>
任歸滄海起波瀾<lb/>
<pb n="KR4e0041_SBCK_011-25a"/>
　　　曉度鴈門<lb/>
関山迢逓朔雲髙風緊霜華積毳袍此地宣威稱李牧<lb/>
有誰再退北羗豪<lb/>
　　　除夜<lb/>
舊暦驚心只一行坐依燈火戀年光尋常客裡愁長夜<lb/>
惟有今宵願更長<lb/>
<hi>以上途中并仕河南山西作</hi>
眉菴集巻之十一<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_012-1a"/>
眉菴集巻之十二<lb/>
　詞　姑　蘇　楊　基　孟載　著<lb/>
　　　江寜春舘寫懷　清平樂四闋<lb/>
春氷銷後緑水粼粼皺减却風流添却瘦多在黄昏時<lb/>
候匆匆啇女琵琶蕭蕭白髪烏紗金谷園中芳草玄都<lb/>
觀裏桃花<lb/>
自從别後眉也尋常皺瘦得腰肢無可瘦又是魂消時<lb/>
候當時纎手琵琶東風小雨窓紗今夜相思何䖏月明<lb/>
滿樹梨花<lb/>
梅酸杏小人與春俱老一架荼䕷開遍了能得歡娛多<lb/>
少隂隂緑樹青苔都無半㸃塵埃寄語此中猿鶴先生<lb/>
<pb n="KR4e0041_SBCK_012-1b"/>
早晚歸來<lb/>
狂歌醉舞俯仰成今古白髪蕭蕭纔幾縷聴遍江南春<lb/>
雨歸來茆屋三間桃花流水潺潺莫向窓前種竹先生<lb/>
要㸔西山<lb/>
　　　春思　多麗<lb/>
問鶯花底事蕭索是東風釀成細雨晚來吹滿樓閣辟<lb/>
寒金再簮寶髻鎮帷屏重護香幄杏惜生紅桃緘淺碧<lb/>
向人憔悴未開一蕚念惟有淡黄楊栁搖曵珠箔凭闌<lb/>
乆春鴻去盡錦字誰托　柰夢裏清歌妙舞覺來偏更<lb/>
情惡聴髙樓数聲羌笛𬋩多少殘夣梅花驚落鴛帶慵<lb/>
寛鳯鞋懶綉新晴誰與共行樂料應在楚雲湘水深䖏<lb/>
<pb n="KR4e0041_SBCK_012-2a"/>
望黄鶴不似栁花長任恁漂泊<lb/>
　　　春水　沁園春<lb/>
巴蜀雪銷湘漢氷融净無片埃㸔風吹皺緑晴<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>杜若<lb/>
雨添香膩暖浸莓苔江漲魚鱗溪沈燕尾嬴得沙鷗宿<lb/>
鷺猜花隂下見行人待渡芳意徘徊　湖邊十二樓臺<lb/>
映多少朱簾影倒開愛緑醅可染蒲萄新釀麴塵低蘸<lb/>
楊栁𥘉栽脩褉人歸浣紗女去猶有餘香拂岸來多情<lb/>
䖏汎桃花無数流出天台<lb/>
　　　折栁　清平樂<lb/>
欺烟困雨拂拂愁千縷曽把腰肢羞舞女嬴得輕盈如<lb/>
許　猶寒未暖時光將昏漸曉池塘記取春來楊栁風<lb/>
<pb n="KR4e0041_SBCK_012-2b"/>
流正在輕黄<lb/>
　　　四春圖四景美人各賦浣溪沙一闋<lb/>
雲母玲瓏七寳屏玻璃㶑灧百花棚笙簫羅綺一層層<lb/>
　信手摘將金荔擲教人扶下綵車行六街明月萬家<lb/>
燈　右元夕<lb/>
鵉股先尋閗草釵鳳頭新繡踏青鞋衣裳宫様不湏裁<lb/>
　雕玉疊成鸚鵡架泥金鎸就牡丹牌明朝相約㸔花<lb/>
來　右花朝<lb/>
軟翠冠児簇海棠砑羅衫子綉丁香閒來水上踏春陽<lb/>
　風暖有人能作伴日長無事可思量水流花落任怱<lb/>
忙　右上己<lb/>
<pb n="KR4e0041_SBCK_012-3a"/>
暖雨香雲百五天玉纎銀甲十三絃咲移羅幙上紅船<lb/>
　照水再簮珠絡索背人重貼翠團圓安排花裏蹴秋<lb/>
千　右寒食<lb/>
　　　梨花夜月　善薩蠻<lb/>
水晶簾外姢姢月梨花枝上層層雪花月兩糢糊隔簾<lb/>
㸔𣣔無　月華今夜黒全見梨花白花也咲姮娥讓他<lb/>
春色多<lb/>
　　　瓶中四花瓶挿梨杏桃李各一枝　踏莎行<lb/>
小小含風盈盈帶露折來仝向銀瓶貯朱唇偏耐雪霜<lb/>
寒氷肌不受胭脂汚瘦燕休矜肥環莫妬東君一様憐<lb/>
蠻素若教淺淡咲深濃大家都被嬋姢誤<lb/>
<pb n="KR4e0041_SBCK_012-3b"/>
　　　春閨怨　蝶戀花二闋<lb/>
淨洗胭脂輕掃黛閗草亭邊自抝梨花戴一叚心情空<lb/>
自愛風流那得常時在　屈指春光歸已快不捲朱簾<lb/>
又恐東風怪花影低將新月碍小闌干外深深拜<lb/>
新製羅衣珠絡縫消瘦肌膚𣣔試猶嫌重莫信鵲聲相<lb/>
侮弄燈花幾度成春夢　風雨又將花斷送滿地胭脂<lb/>
補盡蒼苔空獨自移將萱草種金釵挽得花枝動<lb/>
　　　春恨　千秋歲<lb/>
栁花飛盡魚鳥無音信盃减量愁添鬂梅酸心未老藕<lb/>
断絲猶嫩歡咲地轉頭都做江淹恨　香冷灰銷印燈<lb/>
暗煤生暈空自觧誰偢問夜長春夢短人逺天涯近庭<lb/>
<pb n="KR4e0041_SBCK_012-4a"/>
院晚一簾風雨寒成陣<lb/>
　　　嘲春四詠　如夣令<lb/>
昨夜雪晴風小羅幙嫩寒猶悄天氣近花朝江上燕児<lb/>
來了催曉催曉隔樹数聲啼鳥　右春曉<lb/>
瞥眼韶華如織粉退紅嫣忽忽堪詫是東君忙去都忘<lb/>
相識可惜可惜芳草謾連天碧　右春暮<lb/>
㸃綴落梅穠李埋沒蒼苔芳芷楼上倚闌人立在玉屏<lb/>
風裏風起風起都做一江春水　右春雪<lb/>
銀渚拂波輕度羅幄送寒低護催得百花開又與百花<lb/>
相妬無数無数吹過畫欄西去　右春風<lb/>
　　　紅白桃花　採桒子<lb/>
<pb n="KR4e0041_SBCK_012-4b"/>
淺碧深紅是誰家分染桃花片兩枝爭艷青粉墻頭見<lb/>
　深䖏娉婷淺更多嬌倩昭陽殿玉環飛燕各自東風<lb/>
面<lb/>
　　　栁鶯燕三詠　㸃絳唇<lb/>
裊裊婷婷為誰僝愆腰如把小桃相亞低拂前簷瓦深<lb/>
䖏鶯蔵不怕金丸打章臺下幾株如畫繫着青<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬<lb/>
何䖏飛來栁梢一㸃黄金小哢晴催曉喉舌如簧巧春<lb/>
夣湏臾正繞江南道空相惱被他驚覺緑遍池塘草<lb/>
王謝堂前舊時簾幙深如許自從歸去花落春無主緑<lb/>
水橋邊茅屋人家雨花深䖏有人相妬掌上輕盈舞<lb/>
　　　絮　憶秦娥<lb/>
<pb n="KR4e0041_SBCK_012-5a"/>
東風惡一江春水楊花落楊花落惹人衫袖綴人簾幙<lb/>
　才飛却墜能纎弱倐來還去無拘着無拘着山遙水<lb/>
逺任伊飄泊<lb/>
　　　暮春見花　踏莎行<lb/>
白皺沾苔紅輕惹絮落花堆積無層數當時開折頼東<lb/>
風漂零還是東風妬　宿雨初晴低烟欲暮綿綿芳草<lb/>
迢迢路緑隂深䖏聴啼鶯鶯聲更在深深䖏<lb/>
淺碧凝鬚輕紅染瓣東風着意催初綻不湏抵死恨開<lb/>
遲遲開却得遲遲看　醉眼微醒覊魂欲斷斜陽流水<lb/>
東西岸只知人有萬千愁花枝更有愁千萬<lb/>
　　　句曲閒居春暮　賀新郎<lb/>
<pb n="KR4e0041_SBCK_012-5b"/>
　自離西江省幕謫句曲已徂春矣寓居無聊未免感<lb/>
　時撫事援填古詞用撥新悶云<lb/>
風晴樹隂薄正簾櫳楊花飛盡楝花吹落一逕青苔無<lb/>
人到翠葆時翻露籜聴樹頂長鳴孤鶴半沼香萍風約<lb/>
住見新荷影裏㕠魚躍多少恨頓忘却　踈狂莫咲今<lb/>
非昨想當時狂歌醉舞轉頭都錯内苑櫻桃纎纎手勸<lb/>
薦金盤杏酪夣不到南薰池閣丗事多因忙裏悞算人<lb/>
生只有閒中樂且對酒任漂泊<lb/>
　　　試衣　賣花聲<lb/>
風暖試輕羅簾外婆娑落花重疊滿柔莎細數輕羅衫<lb/>
上淚更比花多　無語却臨波低歛雙蛾玉容春色两<lb/>
<pb n="KR4e0041_SBCK_012-6a"/>
消磨多少相思無限恨一葉新荷<lb/>
　　　暮春　錦堂春<lb/>
芍藥闌邊按樂荼䕷屏下圍棊春光正在多情䖏腸斷<lb/>
𣣔歸時　踈雨一池荷葉緑隂千樹黄鸝那些清景無<lb/>
人觧只許自家知<lb/>
　　　送春　㸃絳唇<lb/>
栁上梅邊那時庭院𥘉相遇杜鵑啼䖏驀地抛人去<lb/>
春也多情故繞江邊樹風兼雨落花飛絮併得難停住<lb/>
　　　詠鷗　南郷子<lb/>
春水緑迢迢長與鳬鷖㸃翠苗一向逐波浮不定飄飄<lb/>
又趂東風下晚潮　閒倚木蘭橈相近相親不用招今<lb/>
<pb n="KR4e0041_SBCK_012-6b"/>
夜月明何䖏覔遙遙兩岸蘆花雪未銷<lb/>
　　　江上閒居冩懐　青玉案七闋<lb/>
王孫芳草生無数漸緑遍長干路春色匆匆愁裏度幾<lb/>
畨風雨幾畨晴霽又是遙山暮　青鞋不怕春泥汙紅<lb/>
藥重教曲闌護細数落花成獨步自縁山野不堪廊廟<lb/>
不是文章悞<lb/>
曉窓啼鳥驚春睡似報道春光至側側餘寒侵繡被梅<lb/>
花飛也杏花開也燕子歸來未　水光山色如人意長<lb/>
恨春隂杳無際今日新情俱可喜山光明媚水光溶漾<lb/>
只有人憔悴<lb/>
鶯聲留我㸔山乆臨去也重囬首雖是春光隨䖏有暖<lb/>
<pb n="KR4e0041_SBCK_012-7a"/>
風輕霧淡烟踈雨都在江邊栁　自知不是經綸手無<lb/>
意封侯印如斗行樂何湏金谷友只消尋箇典衣伴侣<lb/>
同醉金陵酒<lb/>
曉來一陣輕寒過水面薄氷吹破竹外錦鳩啼一箇添<lb/>
黄入栁㸃紅歸杏都是東風做　鬂絲遊颺烏巾墮醉<lb/>
裏漁歌自賡和但得潮頭風不大数群鷗鳥半篙烟雨<lb/>
着我船中卧<lb/>
雪消天氣東風猛簾半捲猶嫌冷恠問春來長不醒一<lb/>
春都是酒徒花伴醉了重相請　而今白髪羞垂領靜<lb/>
裏時將舊游省記得孤山堤上景一湾流水半痕新月<lb/>
畫出梅花影<lb/>
<pb n="KR4e0041_SBCK_012-7b"/>
五更風雨花如霰問春在誰庭院報道春光浮氷面一<lb/>
雙鸂鶒数莖芹藻無数桃花片　武陵溪上東風怨空<lb/>
趂漁郎再尋便抛棄已同秋後燕那知别後飄飄蕩蕩<lb/>
這裏重相見<lb/>
平湖過雨青如鑑柳下賣花船䌫雌蝶雄蜂飛繞擔杏<lb/>
花終是輕紅嫩白不比梨花淡　一春能幾花前探天<lb/>
氣無慿故相賺晴不多時隂亦暫一囬風雨一囬烟霧<lb/>
何䖏堪登覽<lb/>
　　　荅屠仲權見寄　如夣令<lb/>
窓外月斜鷄呌門外馬嘶車閙多少夣中人盡被春風<lb/>
吹覺休咲休咲白髪也曽年少<lb/>
<pb n="KR4e0041_SBCK_012-8a"/>
茅屋小窓寒驟人影梅花同瘦風緊雪初晴月上一更<lb/>
前後迤逗迤逗白髪青衫如舊<lb/>
　　　首夏書事　夏𥘉臨<lb/>
瘦緑添肥病紅催老園林昨夜春歸天氣清和輕羅試<lb/>
着單衣雨餘門掩斜暉㸔翻翻乳燕交飛荷錢猶小芭<lb/>
蕉漸長新竹成圍　何郎粉淡荀令香銷紫鵉夣逺青<lb/>
鳥書稀新愁舊恨在他紅藥闌西猶記當時水晶簾一<lb/>
架荼䕷有誰知千山杜鵑無数鶯啼<lb/>
　　　初夏閒居　浣溪沙<hi>三闋</hi>
幾巻斜封出舊窠藕絲柔梗上新荷衣裳輕薄試单羅<lb/>
烟淡淡中青草合雨絲絲裏緑隂多園林佳趣是清和<lb/>
<pb n="KR4e0041_SBCK_012-8b"/>
漸老情懐怕别離可堪人去又春歸斜陽流水意遲遲<lb/>
春從不歸終不住人重相見更相期此時端的断腸時<lb/>
小院囬廊曲更深一重楊栁一重隂夜長人靜漏沉沉<lb/>
雪白梨花千瓣玉雨黄梅子萬丸金清和天氣夏初臨<lb/>
　　　卜居　蝶戀花<lb/>
人間何䖏宜閒住除却桃源便向瀟湘去楊柳桃花千<lb/>
萬樹不湏更覔深深䖏　白驚輕鷗為伴侣女嫁漁郎<lb/>
男娶漁翁女已辦緑蓑眠細雨料應天意還相許<lb/>
　　　詠塵　望湘人<lb/>
愛輕隨馬足深輾綉輪落花飛絮相和紫陌春晴東華<lb/>
風暖拂拂嫩紅掀簸羅襪微生素衣曽染閒愁無那㸔<lb/>
<pb n="KR4e0041_SBCK_012-9a"/>
補巢燕子㗸將細雨香泥重做　誰向花前行過見金<lb/>
蓮踪跡尚留些箇無䖏覔佳音嬴得兩眉低護鎻茂弘<lb/>
何事猶携紈扇却恐西風相汚且歸去緑樹隂中淨掃<lb/>
青苔髙卧<lb/>
　　　詠簾　燭影揺紅<lb/>
花影重重亂紋匝地無人捲有誰惆悵立黄昏踈映宫<lb/>
妝淺只有楊花得見觧怱怱尋方覔便多情長在莫雨<lb/>
囬廊夜香庭院　曽記揚州紅楼十里東風軟腰肢半<lb/>
露玉娉婷猶恨蓬山逺閒悶如今怎遣柰草色青青似<lb/>
剪且教高揭放数㸃春一雙新燕<lb/>
　　　題隔屏仕女　醉花隂<lb/>
<pb n="KR4e0041_SBCK_012-9b"/>
雲母屏風金縷扇薄映春風面縱是不分明猶勝腰肢<lb/>
背後忩忩見　鏡裏花枝簾底燕無䖏尋方便莫道不<lb/>
留情秋水芙蓉獨自思量遍<lb/>
　　　感秋　摸魚児<lb/>
問黄花為誰開晚青青猶繞西圃秋光頼有芙蓉好那<lb/>
更薄霜輕霧江逺䖏但只見寒烟衰草山無数凭闌不<lb/>
語恨一㸃飛鴻数聲柔櫓都不帶愁去　當時夢空憶<lb/>
邯郸故步山陽笛裡曽賦黄金散盡英雄老莫倚善題<lb/>
鸚鵡君㸔取且信提携如意樽前舞浮名浪許要挿桞<lb/>
當門種桃臨水歸老舊㳺路<lb/>
　　　壬子重陽感舊　念奴嬌<lb/>
<pb n="KR4e0041_SBCK_012-10a"/>
今年重九被閑愁孤負一畨時節菊蕋青青香未吐知我<lb/>
無心扳折紫蟹凝霜金橙噴霧舊事慿誰説故山何䖏<lb/>
莫山無限紅葉　遙想響<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>廊西<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>空閣上水與雲相<lb/>
接囬首十年成一夢却倚西風傷别料得明年人雖强<lb/>
徤雙鬂都成雪且湏沽酒與君低問明月<lb/>
　　　詠雪禁體　水調歌頭<lb/>
　嘗愛歐陽及蘇公禁體雪詩而自古雪詞無禁體者<lb/>
　十月晦余歸龍江風雪連日因賦水調歌頭一曲仍<lb/>
　不用塩梅玉㓗皓白飛舞字<lb/>
風色夜來緊寒氣十分嚴起看江上樓閤無䖏不鈎簾<lb/>
短短釣簔漁艇小小竹籬茅舎斜挂一青帘醉眼傲今<lb/>
<pb n="KR4e0041_SBCK_012-10b"/>
古不飲咲陶潜　正蔌蔌俄揚揚復纎纎楚山埋沒何<lb/>
在髙䖏露雙尖人道党家風味不比陶家清致我欲兩<lb/>
相兼舉盞慶豐瑞來嵗不湏占<lb/>
　　　客中壽婉素　齊天樂<lb/>
華鯨聲逺鶯聲早忩忩瑞烟籠曉蛾緑添眉蜂黄㸃額<lb/>
楼上妝梳初了羅輕佩小向晴日簾櫳暖雲池沼細爇<lb/>
名香滿斟春酒拜翁媪　繁華流水東去又梁園密雪<lb/>
長干芳草楊栁東風梨花淡月幾度夢魂牽繞佳辰漸<lb/>
好願此别歸來㑹多離少咲引児孫故鄊稱二老<lb/>
　　　旅中感舊　喜遷鶯<lb/>
烟光明㓕正細雨醸寒羅衣猶怯泥沁香融波添緑膩<lb/>
<pb n="KR4e0041_SBCK_012-11a"/>
斡淡栁金梨雪借問逺山何事低學脩眉雙結料也是<lb/>
為朝朝暮暮傷人離别　情切且莫問燕子未來來也<lb/>
成虚設蘇小愁多秋娘老去雖把綉簾髙掲囬想舊時<lb/>
春夢多少轉員周折但只願盡今生都是稱心時節<lb/>
　　　月夜過采石　西江月<lb/>
采石磯頭明月娥眉亭上秋山古今來徃幾人間贏得<lb/>
新愁無限　不用朱唇低唱何湏纎手輕彈一觴一咏<lb/>
到更䦨驚起数行鴻鴈<lb/>
　　　江舡聴雨　如夣令<lb/>
蓬上雨聲初罷舡尾緑簔齊挂添却幾重泉都向松梢<lb/>
飛下如畫如畫山與白雲齊亞<lb/>
<pb n="KR4e0041_SBCK_012-11b"/>
　　　江邊落梅　千秋嵗引<lb/>
斷角殘鐘孤城小驛雪裏匆匆見顔色才㸔緑毛花底<lb/>
鳳又聴黄鶴樓中笛綺窓寒綉帷晚時相憶開䖏漏他<lb/>
春消息飄䖏恨他春抛擲猶自多情㸃衣白當時一枝<lb/>
曾折寄而今数朶湏憐惜小橋邊短籬外重尋覔<lb/>
　　　夜泊大姑廟下風雨無眠賦以感懐　念奴嬌<lb/>
一天風雨柰無情悞我匆匆行色龍女祠前三日住可<lb/>
是東君留客夣裏家山燈前児女幾䖏烟波隔数莖愁<lb/>
鬂㸔來今又添白遙想小小宫桃盈盈墻杏都被輕寒<lb/>
勒只有春江如得意添却蒲萄三尺鶯燕休愁鳬鷖莫<lb/>
咲行止非人力明朝西去布㠶高掛晴碧<lb/>
<pb n="KR4e0041_SBCK_012-12a"/>
　　　臨湘雪夜　謁金門<lb/>
東風劣吹下一天春雪單薄被児寒又怯自温温不熱<lb/>
　依舊起來周折梅影淡横斜月清則是清清更絶欠<lb/>
他相對説<lb/>
　　　巴陵雪夜　西江月<lb/>
銀燭偏欺瘦影爐熏不退輕寒蘭舟聴雪楚江干篷外<lb/>
春虫撩亂　添上鬂邊白髪驚囬夢裏青鵉尋常猶恨<lb/>
夜漫漫今夜更長一半<lb/>
　　　岳陽春暮　念奴嬌<lb/>
楚江天暖滿山桃李被東風吹忒怨白愁紅千萬㸃都<lb/>
向溪邊流出前度劉郎去年崔護相見頭全白杜䳌啼<lb/>
<pb n="KR4e0041_SBCK_012-12b"/>
䖏要歸誰便歸得　惆悵南浦南邊東湖東畔芳草茸<lb/>
茸碧寒食清明都過了囬首無多春色茂苑鶯声鷗波<lb/>
烟雨同是江南客五湖春渺且聴君山吹笛<lb/>
　　　衡陽道中　洞仙歌<lb/>
斜紅皺白映水花千樹獨自沉吟對雨恨黄鸝特地飛<lb/>
向枝頭千百囀説盡愁人意緒　倚篷凝望眼楚天湘<lb/>
水一㸃君山在何䖏料得綺窓前人也銷魂歸期逺玉<lb/>
纎頻数便冩却銀牋向衡陽倩着箇春鴻帶將囬去<lb/>
　　　秋雨<hi>作<折 t="33"/>湘中</hi>訴衷情<lb/>
中年人已怕逢秋情景不相投尋常耳邊風雨都聴作<lb/>
許多愁　千古事幾時休枉追求数行鴈一派瀟湘獨<lb/>
<pb n="KR4e0041_SBCK_012-13a"/>
自登樓<lb/>
　　　湖南舟中見新燕　雙雙燕<lb/>
去年别䖏記黄葉秋聲晚凉庭院忩忩欲去再入綉幃<lb/>
留戀囬首東風又軟漸細雨梨花開遍那知各自飄零<lb/>
向這裏人家重見　栁外湘波似練竹籬茅舎何如玉<lb/>
樓金殿呢喃聲裏如訴落紅千片一様山遙水逺料應<lb/>
也多愁多怨相期月戸雲窓依舊舞裙歌扇<lb/>
　　　湘中書所見　虞美人<lb/>
巴陵樹裏湘隂路幾箇人家住門前緑水繞圍遭閑種<lb/>
一株楊栁一株桃　青梅紫筍黄雞酒又剪畦邊韮楚<lb/>
聲歌罷亂簮花盡是不知音律老叟<lb/>
<pb n="KR4e0041_SBCK_012-13b"/>
　　　花邉夜宿　菩薩蛮<lb/>
瀟湘門外春江水小紅樓子臨江起樓下是誰家一株<lb/>
含咲花　蘭舟休遠去只就花邉住花影上牙樯夢魂<lb/>
今夜香<lb/>
　　　祁陽道中聞蛀　小重山<lb/>
纍纍湘雲帶晚霞東風吹絮落晴沙夢魂今夜繞天涯<lb/>
春暮也芳艸亂鳴蛙　獨自莫咨嗟青烟飛颺䖏有人<lb/>
家且分新火試新茶深竹裏無數木香花<lb/>
　　　旅中春曉　二郎神<lb/>
野棠風急又過了一番花信想芍藥猶香荼䕷將謝春<lb/>
色忩忩欲盡自疊牋題芳字冩不就閒愁閑悶能幾度<lb/>
<pb n="KR4e0041_SBCK_012-14a"/>
尋思鏡中添了許多愁鬂　休恨清明已過清和相近<lb/>
漸藕葉初圓櫻桃紅小新竹姢姢緑嫩踈雨池塘緑隂<lb/>
亭舘别是一般風韻記珎簞湘簾葛巾紈扇晚凉時分<lb/>
　　　山西途中送友回郷　阮郎歸<lb/>
携手河梁惜袂分秋鴈不成群同來不得同歸去目断<lb/>
太行雲　望故里暢覊魂近楊桞閶門惟㽞白髪老河<lb/>
汾無才可報君<lb/>
　　　　初到山西纔中秋已寒甚擁弊裘矣緬思故郷<lb/>
　　　　正當賞桂問月之期杳莫可得然諸友亦多散<lb/>
　　　　沒惟止仲在焉用填詞一闋寄之則郷情旅况<lb/>
　　　　覽示何如　惜餘春慢<lb/>
<pb n="KR4e0041_SBCK_012-14b"/>
隴頭水澁秋蟬過塞鴈鳴寒威陡至恁早覺袖手懶將<lb/>
開這氣候偏與中原異峭砭肌骨洌脆髭湏江南老實<lb/>
難當禦覽髙山何葉不零那百草歸何䖏　記故郷秋<lb/>
暑方消金粟飄香黄花委地謾携壺共上着翠微吟盻<lb/>
白雲紅樹時去丗更無幾南迁北徃畨成夣裡到明朝<lb/>
嬴得邊雪霏顛空令撫脾<lb/>
　　　憶故園　長相思<lb/>
山悠悠水悠悠水逺山長無盡頭俺怎不生愁　憶歸<lb/>
休合歸休春到江波漾白鷗好弄一扁舟<lb/>
眉菴集巻十二終<lb/>
<pb n="KR4e0041_SBCK_012-15a"/>
眉菴集補遺<lb/>
　　　懐舊業<lb/>
春舘坐微雨午窓蘭氣清以兹魚鳥性遂適園林情佳<lb/>
樹細花落清池圓葉生芳辰與幽賞欣此一來并<lb/>
　　　小孤山<lb/>
江流西來如箭急孤峰横截江心立桃花水漲勢相爭<lb/>
峽口瞿塘猶不及山神堂堂心膽麄當是人間偉丈夫<lb/>
江頭廟裡青綾帳翠靨紅粧塑小姑<lb/>
　　　南浦歌<lb/>
朝發南浦棹莫聴南浦歌春江與春草如此别離何春<lb/>
風楊栁悲千縷秋水荷花暗江渚白髮収罾灧灧霜青<lb/>
<pb n="KR4e0041_SBCK_012-15b"/>
裙採緑絲絲雨沙渚東邊是蓼洲人家髙繫木蘭舟還<lb/>
乗紫極宫前月移過秋屏閣下逰<lb/>
　　　感春<lb/>
何所平生愛江空春水遥舊情題竹見新恨對花銷束<lb/>
脯非沽祿聞鐘豈造朝自慙鞲上鶻風起欲凌霄<lb/>
春水又盈尺鶯花未滿林草扵閑䖏緑愁向夜來深野<lb/>
鳥丁寕意江雲去住心從來布衣願不必問多金<lb/>
　　　一窓秋影<lb/>
窈窕梧桐樹參差桂竹林如何數枝影共此一牎隂雲<lb/>
破月華滿夢回秋意深相看竟長夜脉脉故園心<lb/>
　　　滕王閣圖<lb/>
<pb n="KR4e0041_SBCK_012-16a"/>
地湧三重閣江横百尺䑓渚霞朝牖闢山雨暮簾開金<lb/>
奏雲中落銀屏月下來虹霓明綺席星斗弄珠胎歌舞<lb/>
俄成夢登臨信可哀畫圗迷蛺蝶文甃積莓苔憶赴閻<lb/>
公宴曽誇子建才長天與秋水千古共徘徊<lb/>
　　　氷　連日毒熱思氷不可得囙賦五言排律一<lb/>
　　　　首書箑上庻㡬望梅止渇之意也仍邀來儀<lb/>
　　　　季廸幼文三文學同詠<lb/>
凌室啓深蔵殊㤙錫上方壺清迷練色甌薄耀寒光當<lb/>
座人俱素登筵體共凉瑩含銀永㓗甘薦蜜脾香淺碧<lb/>
迎歌扇微紅映舞裳明愁難作鑑堅恐易成漿瑞擬金<lb/>
窓雪勛高玉井霜屏慚雲母熱簾詫水晶凉醉客狂思<lb/>
<pb n="KR4e0041_SBCK_012-16b"/>
聶詞臣渇願甞陳王方避暑突兀殿中央<lb/>
　　　燈夕觀妓戲作豔語<lb/>
舞緩態偏濃歌停拍未終釵留人勝雪釧響臂羅風不<lb/>
畫眉長緑非酣臉自紅意將回眼送嬌逐㸃頭通此夕<lb/>
瑶䑓下當時洛浦中莫言常見慣膓㫁杜司空<lb/>
　　　栽竹<lb/>
斸開蒼蘚種琅玕移得瀟湘入座看宿土半含春雨潤<lb/>
短籬鈄弄午風寒紫苞未見揺氷雪翠實終當宿鳳鵉<lb/>
何䖏玉笙吹夜月碧桃零落滿東䦨<lb/>
　　　王䝉畫西山圗<lb/>
楚山迢逓隔江齊江上人家盡向西缺䖏每逄新月上<lb/>
<pb n="KR4e0041_SBCK_012-17a"/>
淡中長映夕陽低清憐爽氣晴猶濕紫護烟光晝欲迷<lb/>
無復滕王高閣上珠簾暮雨正凄凄<lb/>
　　　春夢<hi>三首</hi>
春夢復春夣春夢何時醒昨日梨花白今朝梅子青<lb/>
春夣復春夢夢好不知春只有雙胡蝶憐他夢裡人<lb/>
春夢復春夣夣覺春無迹何䖏覓殘紅東南數峰碧<lb/>
　　　　絹扇<lb/>
紈扇娟娟白篔簹箇箇青如何明月裏吹下鳳皇翎<lb/>
　　　半身羙人圖<lb/>
畫師有意画風流畫到風流意便休記得去年春雨後<lb/>
杏花院裡短墻頭<lb/>
<pb n="KR4e0041_SBCK_012-17b"/>
</p>
<p>
嘉靖乙卯臘月廿六日　志于疊翠軒<lb/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_013-1a"/>
跋<lb/>
成化本眉菴集十二卷爲吳郡張習所刻吳門四家之一癸丑<lb/>
歳余得之蘇州鳴琴室楊叟馥堂之手同年董授經大理喜其<lb/>
有黄蕘翁手跋幷明嘉靖王玉芝題字愛不釋手因以歸之不<lb/>
數年又展轉以歸於陶君蘭泉聞之輒爲悵惘近歳薄遊南中<lb/>
又見企翶此集刻本兼有靜居北郭二家因急收入篋旣慰珠<lb/>
還兼欣璧合於茲集信有宿縁矣按孟載本吾蜀嘉州人據古<lb/>
渝江朝宗序教授鄭鋼曾爲刊行今鄭氏本已不可得見傳世<lb/>
者當以張刻爲最舊次則有萬曆陳邦瞻校訂本余嘗取兩本<lb/>
粗事校閱知陳本脱誤弘多如陳本卷二終月灣秋影詩此本<lb/>
尚有贈蕭處士别哭翟好問二首則陳本於卷末奪去一葉又<lb/>
二行矣又各卷詩後往往有旁注如卷一望新淦城下云以上<lb/>
<pb n="KR4e0041_SBCK_013-1b"/>
仕江西作瀟湘八景下云右使湖南作卷二聞蟾下云以上在<lb/>
吳中作卷七贈道士徐介之下云以上在金陵幷勾曲作送沈<lb/>
自誠任武康縣丞下云以上赴河南途中作和宋大參對雪下<lb/>
云以上在山西作卷八梅花夢下云以上元末在吳中作梅杏<lb/>
桃李詩下云右仕在京幷閑居秣陵江畔作如此者凡數十則<lb/>
皆於孟載岀處事跡攸關陳本悉爲芟落殊不可解其他字句<lb/>
違異者尚難縷述則陳本所標爲校訂要未足信學者讀孟載<lb/>
之詩試取企翶此本而勘之知不徒以版刻之古傳世之稀爲<lb/>
足珍矣丙子三月暮藏園傅增湘附記<lb/>
<pb n="KR4e0041_SBCK_013-2a"/>
</p>
<p>
</p>
  </div>
<div> <lb/>
    <p>
<pb n="KR4e0041_SBCK_014-1a"/>
　眉菴集後志<lb/>
　眉菴楊先生孟載吾蘇之吴邑人家天平山南赤<lb/>
　山之下自幼敏悟絶人日記數千言弱冠工文詞<lb/>
　議論古昔亦數萬言謂之論鑒嘗挈以試儀曺值<lb/>
　元季兵興弗果就職當時文章大家若饒叅政介<lb/>
　之周左丞伯温見皆竒之㑹稽楊㢘夫以詩伯一<lb/>
　時少所推可僑雲間徃來吴下以所號鉄笛謂先<lb/>
　生能歌之乎先生曰不惟爲作鐵笛歌尤且切効<lb/>
　老鐵體翌日成以似㢘夫不覺自失曰吾意詩徑<lb/>
　已蕪今復得子老鐵當退步讓爾出一頭地也遂<lb/>
<pb n="KR4e0041_SBCK_014-1b"/>
　偕之東逰呼所從者曰吾在吳又得一鐵來矣若<lb/>
　等就之學優扵老鐵學也交與成忘年故當時有<lb/>
　老楊少楊之稱云避兵圍城中日與才友髙季迪<lb/>
　王止仲張來儀徐幼文軰相倡和以自適迨我<lb/>
聖祖肇基之初即受薦任河南榮陽令尋謫鍾離閑<lb/>
　居秣陵江濱乆之又用薦爲江西省幕賓以累復<lb/>
　落職處句曲山中又起奉<lb/>
使湖南廣右既而擢山西按察副使陞按察使而卒<lb/>
　此履歴聞諸故老驗諸詩所載特其大槩緣當時<lb/>
　無有筆其行實者故莫克致詳然先生平日之詩<lb/>
<pb n="KR4e0041_SBCK_014-2a"/>
　甚富皆率意爲之畧不存稿嘗見先生自序一袟<lb/>
　云因吾友方君不得見予全集為恨故㽞此以示<lb/>
　之爾則是先生盛年稿已散失今流傳人間者十<lb/>
　無二三况皆抄本又無序志家異而人殊後至天<lb/>
　順間郡人鄭教授嘗為刋行間多訛謬矧諸竒作<lb/>
　失載識者病焉習在髫齡即愛誦先生之詩徧假<lb/>
　抄録覬圖彌盈及長而仕偕以出入有年猶每隨<lb/>
　訪隨録卒莫致其全兹官嶺表念齒已邁爰命庠<lb/>
　生顔恭文起㑹各本録就請前<lb/>
　翰林學士西蜀江君序諸首重圖鍥梓以傳噫文<lb/>
<pb n="KR4e0041_SBCK_014-2b"/>
　章在穹壤間譬之精金羙玉不求乎人而人自即<lb/>
　之無有乆暫而異所好然好金玉之寶者衆人之<lb/>
　常情而文章雅澹非有景賢好古之心莫克以致<lb/>
　其所好之篤也習為鄉之晚生敬慕前哲之言自<lb/>
　幼抵老不忍泯泯是固庸陋無文不能表章乎幽<lb/>
　潛則區區素願詎不由之而少慰哉若夫先生學<lb/>
　力之充才氣之雄以致詩之清豪自成一家言者<lb/>
　覽是集當自得之茲不瀆<lb/>
　成化乙已秋桂月朏同邑後學張習志<lb/>
　弘治丁巳五月郷違張企翶先生餽書<lb/>
<pb n="KR4e0041_SBCK_014-3a"/>
余藏明𥘉人集髙楊張徐四家獨闕眉菴一種<lb/>
向書估泛太倉収耒者非企翶所梓故不不取今<lb/>
香嚴周文慨然以此册贈余可云四美具矣始<lb/>
淂徐集扵頋八愚家次得張集于頋聽玉<lb/>
家次得缶鴻集扵書肆兹又得此合四集<lb/>
于一處其収羅不煞費苦心耶後後瀆此<lb/>
口家詩者勿謂原刻刻昌淂也<lb/>
嘉慶己未冬十日王日識扵紅椒山館丕烈<lb/>
<pb n="KR4e0041_SBCK_014-3b"/>
</p>
<p>
</p>
  </div></body>
</text>\m</TEI>
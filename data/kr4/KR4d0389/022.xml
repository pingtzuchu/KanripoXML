<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻二十二</head> <lb/>
    <p>
<pb n="KR4d0389_WYG_022-1a"/>
欽定四庫全書<lb/>
　陵陽集巻二十二<lb/>
　　　　　　　　　　　　　元　牟巘　撰<lb/>
　　祭文<lb/>
　　　祭梓潼文<lb/>
奥西日之蒼凉兮珠玉不脛而北走神朝發乎七曲兮<lb/>
夕余至乎帝所嗟九州之博大兮何必懐乎故都睠都<lb/>
梁之醇龎兮山川莽其囘互紛莎草之被堤兮又蕙茝<lb/>
<pb n="KR4d0389_WYG_022-1b"/>
之盈室詔鸞鶴以服輈兮曰此焉止息嘉嵗年之豐靖<lb/>
兮羌不知其神之力誰忽幻此怪妖兮蔽幽篁而不見<lb/>
日狐九首以晝嘷兮驅豐隆使攘除神輔帝之不殺兮<lb/>
千里之安堵爰亭壇之是經兮洞虛明而軒翥掲嘉名<lb/>
以冠顔兮植羣芳而羅廡歘雲斿之晏娭兮澹容與乎<lb/>
夀宫儼多士之在庭兮陳椒醑以薦衷命餘觴以沾丐<lb/>
兮介景福之昭融蔚斯文之煟興兮與茲山其無窮<lb/>
　　　祭范尚書文<lb/>
<pb n="KR4d0389_WYG_022-2a"/>
維蜀范氏代有偉人堂堂蜀公四朝老成越兩太史元<lb/>
祐紹興至公二難益光前聞長公骯髒特立獨行古之<lb/>
遺直位止列卿物望在公身任典刑維公素履金玉凖<lb/>
繩若不勝衣退焉循循而中所守甚似其兄蜀公之正<lb/>
太史之淳帝在東宫早聞公名自請光皇以為之賔見<lb/>
輒改容唐鑑之孫迨於訪落仍侍熈明從容密勿言忠<lb/>
誼醇譬之殊玊光景不生潜利隂益山川晶熒帝曰咨<lb/>
公往重斯文撤棘丐去勉留莫能授鉞東甬公毋久勤<lb/>
<pb n="KR4d0389_WYG_022-2b"/>
二府虚席佇公延登云何不淑遽隕元身當宁太息奪<lb/>
我藎臣嗚呼善類夜艾疎星又弱一个龍蛇何屯山澤<lb/>
之臞骨堅氣清乃不夀艾此理莫詢某也無似辱知公<lb/>
昆不鄙孺子教載之恩公念疇昔拊我甚温露章推轂<lb/>
有味其言朅為此來往别公門公惨不怡嵗晩重分我<lb/>
以書詗曠不嗣音訃音逺傳駭嘆失聲因循唁問負愧<lb/>
平生寓詞千里雞絮薄陳公而有知尚鑒厥誠<lb/>
　　　祭陳司法文<lb/>
<pb n="KR4d0389_WYG_022-3a"/>
嗚呼年盛氣壯車堅御良中道折軸云何不臧維母之<lb/>
思匪身之疚泣血柴瘠其死以孝母先子後丹旐翩翩至<lb/>
此極耶嗚呼其天輤車云返巵酒以告魂而有知毋怛<lb/>
逺道<lb/>
　　　祭楊觀使文<lb/>
岷峩惨悽前軰日逝曉月長庚在者其㡬國有喬木世<lb/>
臣之謂文獻所證典刑所寄存乎其人豈計爵位於維<lb/>
我公克𢎞且毅老圃之孫克齋之子兩翁在昔國之元<lb/>
<pb n="KR4d0389_WYG_022-3b"/>
氣偉節髙風抗眎一世聞者至今凛凛生意公實象賢<lb/>
纉武嗣事制行如玉遺榮如介漫仕平進甫及半刺我<lb/>
懸我車曰此先志朱轓是錫珍館是畀縶之維之其志<lb/>
未遂公志未遂公請不置名利之腴趨者日靡聞公此<lb/>
風其顙有泚公位雖卑世道攸繫婆娑丘園黄髪兒齒<lb/>
子孫環列福履順備平生對越浩乎無愧昔有髙蹈蜀<lb/>
景仁氏不以憂患而易富貴聰明强健飲酒樂只洓水<lb/>
有言神相豈弟公視景仁其實一致甫躋八袠曽不憗<lb/>
<pb n="KR4d0389_WYG_022-4a"/>
遺西州耆舊㡬盡於是有識之士相與永喟某也晩末<lb/>
世托姻誼方擬升堂扶杖操几云何不淑降此大戾感<lb/>
念今昔不知溳涕亦既後時迺薦薄菲維公有知鑒我<lb/>
茲誄<lb/>
　　　祭心齋文<lb/>
嗚呼昔者兩翁同泛苕霅出處同道夷險同節一二兄<lb/>
弟相與左右公知我心獨視我厚天之降割䘮我先人<lb/>
所恃惟公自公南征纍然幽憂誰其我拊公雖在逺勞<lb/>
<pb n="KR4d0389_WYG_022-4b"/>
我良苦我免於䘮重至京師見聞輒問遲公來歸忽得<lb/>
公書不類他日心之憂之語不敢出我蘄外補得請出<lb/>
闗道聞公病我憂在顔馳詗未達遽以凶訃追惟前書<lb/>
殆其别語飯僧虎丘雪涕如灑道江而西不與䘮㑹輤<lb/>
車既脱䘮且有期我病在牀感極益悲嗚呼棺不得凴<lb/>
穴不得視幽冥之間永負此愧不死來歸公䘮已除深<lb/>
衣瓣香以拜公墓新松離離宿莽荒芷公不可見曷慰<lb/>
我思嗚呼公之平生多忤寡遂骯髒流落白首晏嵗突<lb/>
<pb n="KR4d0389_WYG_022-5a"/>
梯脂韋寧彼自賢不肯少貶山立屹然真人勃興講幄<lb/>
晚遇大用屬爾而又輒去方心直道正詞勁氣壯顔毅<lb/>
色崇論谹議嗚呼公兮歿而不忘而况有子肯構肯堂<lb/>
率我婦子敬陳沃酹有淚無聲喟其永嘅<lb/>
　　　祭叔時齋輅院文<lb/>
哀哉吾叔清修博雅和緩縝栗前軰典刑親薰而炙匪<lb/>
棘匪徐所守静嘿求之今人則不可得惠止一縣年近<lb/>
七袠嗚呼天乎其理莫詰叔始㣲恙舍醫弗即我來省<lb/>
<pb n="KR4d0389_WYG_022-5b"/>
侍不寐通夕叔恐戚我持病自力諉曰平時氣禀素實<lb/>
曽不踰時遽以易簣昔我二親教養視恤我時丱角俾<lb/>
陪研席年適相若分辨情密以㛰以冠長各成立其間<lb/>
未嘗有數月别别最久者㳺湘之日僅三四年離而復<lb/>
合何圗一旦遂爾永訣嗚呼哀哉此情何極一致之性<lb/>
淺狹狷急豈不我規竒偏莫克汔用其愚積忤權戚幾<lb/>
陷大禍旁觀為惕行不紀難語其傷物我之於叔自嘆<lb/>
莫及嵗晚相約嚮晦入息未能免俗破戒輕出叔方杜<lb/>
<pb n="KR4d0389_WYG_022-6a"/>
門堅坐一室見之憮然又以愧色徐公有常通介若一<lb/>
無存老人自為今昔因循荏苒悔往痛泣叔既全歸我<lb/>
復其識嗟哉族姓萬里寡特欲營義田欲講宗法叔每<lb/>
是之曰子之責匪曰一時相喣以濕懼不能保百年之<lb/>
澤叔今已矣凛凛孤特日益浮危復死何益敬伸薄奠<lb/>
不過蓴鯽哀來攻心有淚洒臆<lb/>
　　　祭孟從吾文<lb/>
維巳亥十一月戊子朔二十五日壬寅魯國牟某謹以<lb/>
<pb n="KR4d0389_WYG_022-6b"/>
清酌致奠於近故親家從吾漕元之靈嗚呼哀哉君山<lb/>
澤之儒臞森衣裘之氣骨宜堅强而夀耐胡大損於眠<lb/>
食昨扶憊以造城將善醫焉是即驚竒疾之巳就殆難<lb/>
攻於藥石有骨肉之可望况田園之自適何沉憂之伏<lb/>
痞而直為此菀結昔子夏之失明凛畏友之義責嘗引<lb/>
此而力譬若至苦而奚益曽别去之未㡬竟莫起於斯<lb/>
疾抱孤孫以長䘮増見者之酸惻始久要以期君送將<lb/>
歸之行客乃先我而長往非意慮之所及亦淹速之何<lb/>
<pb n="KR4d0389_WYG_022-7a"/>
計變寓哀於蓴鯽嗚呼哀哉尚饗<lb/>
　　　祭射洪文<lb/>
維神孔毅且仁威風恵氣劘刜全蜀乃夏五神實降火<lb/>
<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>中天白崖峙雪其疇敢不䖍某黏黐未去此猶得奉<lb/>
椒醑薦夀宫所儌福於神者無物疵癘年穀以熟則千<lb/>
里䝉神休而某雖去亦與有幸焉尚饗<lb/>
　　祝文<lb/>
　　　謁大成殿祝文<lb/>
<pb n="KR4d0389_WYG_022-7b"/>
某以諸生試郡始見學宫示有先也越三日再至於庭<lb/>
惟仁之一字其在聖門未可驟語若乃節用愛人居敬<lb/>
行簡則某也敢不夙夜從事勉焉孶孶求以無悖於聖<lb/>
無戾於民者宫墻如見尚鑒厥衷<lb/>
　　　堯禹帝廟<lb/>
某猥被上命出守是邦恭惟明祠實在境内視事三日<lb/>
敬用典常祇拜於庭罔敢不肅<lb/>
　　　諸廟<lb/>
<pb n="KR4d0389_WYG_022-8a"/>
惟鬼神者二氣之良能而造化之迹也無愧於心斯無<lb/>
媿於神無媿於天矣某被命來守是邦敢不夙夜敬恭<lb/>
求其所以無愧者神其鑒之綏静千里以有豐年神之<lb/>
賜也<lb/>
　　　渠渡　城隍　鼇山<lb/>
惟神昭徳赫靈是有廟祀以食於其土而大庇其民某<lb/>
假守茲來實與有民之責圉利自封而莫之恤則何以<lb/>
見於神祇謁之初矢辭以告神尚隂相之俾克行所志<lb/>
<pb n="KR4d0389_WYG_022-8b"/>
繄神之休民實嘉賴<lb/>
　　　社稷<lb/>
某惟有民此有土故曰民為大社稷次之先民而後致<lb/>
力於神也某被命守此土視事三日未有以自見於民<lb/>
秖用典常來拜壇壝其敢不恪嗣嵗方開神尚隂相之<lb/>
俾自今其有民力普存敢忘昭報以答神休<lb/>
　　　大士<lb/>
惟大士以大慈悲大願力憫救一世如月在水隨所聞<lb/>
<pb n="KR4d0389_WYG_022-9a"/>
見莫不滿意尚恵都梁曲垂全慶某始至敢禱<lb/>
　　　三大神<lb/>
某聞神之在天下如水之行地中無往不在不以方所<lb/>
論也神廟在蜀惠此都梁靈游來下乃睠西顧盖未始<lb/>
忘蜀也某蜀人也固不敢私事神神尚有以私之俾毋<lb/>
為人羞眂事之始恭敬以告<lb/>
　　　射洪<lb/>
肹曰遺直僑曰遺愛誰其嗣之邈矣千載惟神英烈生<lb/>
<pb n="KR4d0389_WYG_022-9b"/>
為諫臣直道去國以遂其仁恵利所施沒而稱著愛直<lb/>
兩全何媿於古玉屏之下玉壘之東神之精神萬里而<lb/>
通夀公孔寧奠此椒酒英風幽寒如在左右<lb/>
　　　祈雨詣龍王祝文<lb/>
禮記謂山林川谷丘陵出雲氣為風雨見怪物者為神<lb/>
然則是山之泉其神而為龍也固將嘘氣成雲伏光景<lb/>
撼震電神變化水下土無疑矣越自分龍以來髙原告<lb/>
病民吁嗟求雨者日甚若飄灑未足旱氣頗深儻如是<lb/>
<pb n="KR4d0389_WYG_022-10a"/>
數日低疇且見告矣萬人之命一嵗之計懸於旦夕神<lb/>
其忍深閟熟視而不之恫乎㓗誠以祈神其亟請於帝<lb/>
驅風霆出雲雨振迅之頃澤徧千里槁乾胥浹嵗則大<lb/>
熟吏得以逃其責而神益以昭其所為神者民之報其<lb/>
敢後<lb/>
　　　詣渠渡祠<lb/>
維神廟食茲土民所信敬盖以神之能禦灾捍患大庇<lb/>
民也今亢旱巳極苖且槁死人心皇皇大命近止神猶<lb/>
<pb n="KR4d0389_WYG_022-10b"/>
忍立而視之歟前令以往禱不得請敢率僚吏躬至於<lb/>
庭夫民望不可以久孤神功不可以久閟神其畀矜斯<lb/>
人大沛甘澤活此朝夕盖早之一日有一日之利早之<lb/>
一刻有一刻之私惟神亟圖之毋觖民望以為神羞儻<lb/>
以吏為不職則灾於其身以塞咎異以謝千里亦吏之<lb/>
願也矢心以告神尚鑒之哉<lb/>
　　　祭二郎<lb/>
鼈靈之怪鼃孽之縶三犀之刻萬羊之祭神之異蹟震<lb/>
<pb n="KR4d0389_WYG_022-11a"/>
於全蜀者盖不可殫記然考之太史公之所記則不過<lb/>
曰鑿離堆辟沫水而巳非水旱之為灾是盖自昔之所<lb/>
畏今使蜀人有灌溉之利而無旱乾之憂則神之所以<lb/>
為神固在此而不在彼也神而移其恵於蜀者用恵我<lb/>
千里大沛甘澤俾有豐嵗則㓗牲豐盛所以禱神而報<lb/>
之者將千萬祀其無替<lb/>
　　　再禱諸神<lb/>
某日者焦心竭誠告於神凡願得一雨活千里民延望<lb/>
<pb n="KR4d0389_WYG_022-11b"/>
又信宿矣神聴逾邈神其果無意矣乎夫神與民相依<lb/>
者也苖旱而槁其野如赭所謂不得食民將流亡而神<lb/>
失其依矣豈神之所安乎或且曰廩有陳粟糴賈不翔是<lb/>
無傷也嗚呼富家若有餘貧民豈有餘乎目前雖可支<lb/>
來嵗其可支乎某行將授代去矣不敢以去而忘其民<lb/>
而遺其憂於後以為是懇懇也或又曰誠意不孚積急<lb/>
而求神且張旦暮之憂以迫之宜神之不汝聴是則某<lb/>
有罪矣而神豈以某故重患苦吾民乎然則某猶竊有<lb/>
<pb n="KR4d0389_WYG_022-12a"/>
餘兾也惟土專城隍惟龍司雨澤惟渡渠禱輒應惟鼇<lb/>
山祠最古惟徳源在蜀能使蜀人不識有水旱是皆民<lb/>
之望也未有靈於昔而閟於今者也合席而處豈無一<lb/>
可以救吾民嘘吸隂陽迅發雲雨一舉手投足之頃化<lb/>
焚惔而潤澤轉枯槁而昭蘇厥靈孔昭民益以附矣神<lb/>
何憚而不為此霓望終觖神斿徒及固非民之願也亦<lb/>
豈神之願哉率籲忱恂敢固以請<lb/>
　　　詣渠渡<lb/>
<pb n="KR4d0389_WYG_022-12b"/>
天子以神能庇此土之民而去其菑害曰雨曰暘隨禱<lb/>
輒應是用嘉神之美號以寵光於神神宜有以報上施者迺<lb/>
今旱氣日深髙原早禾無所復望人心皇皇神而亟哀<lb/>
斯人沛然下雨俾欲槁之苖猶得函活則其德為甚大<lb/>
其靈為益昭而對揚休命為無斁某謹率僚吏躬拜於<lb/>
庭屏息俟命以刻為嵗神其念之哉<lb/>
　　　送渠渡龍王回廟<lb/>
比者亢暘彌月嘉氣弗効髙原秀稻日就槁萎是用致<lb/>
<pb n="KR4d0389_WYG_022-13a"/>
神以來一意精禱不敢事語言為神凟豈意神肯顧哀<lb/>
弭節之明日而雨淋浪滂沛越三日未巳也槁者澤萎<lb/>
者蘇千里動色曰維神之功嗚呼神勤施于民其信而<lb/>
可恃者如此繼自今民其益有所依賴矣某實不職三<lb/>
年之間勤神者再雖予取予求不汝厭斁而某寧不重<lb/>
自媿乎牲酒斯陳少伸答謝神其終相我穡事俾汔於<lb/>
成無有害某受代有日尚嗣告於神以去<lb/>
　　　二月十一日祭文曲聖父祝文<lb/>
<pb n="KR4d0389_WYG_022-13b"/>
維神隤祉儲祥篤生聖子以孝亷稱則誕稱之旦奉觴<lb/>
稱夀人神一理乃者首春原饗詔㫖誕頒維我恵文忠<lb/>
孝武徳仁聖王肇新美號寵靈赫然對揚聖天子之丕顯<lb/>
休命以悦於親其在茲時敢因薦觴以告一堂奕葉其<lb/>
尚鑒之益昌斯文用惠我多士其永無斁<lb/>
醴泉有源靈木有根積善餘慶篤生神君誕稱後先是<lb/>
曰同物我稱斯觴敬父子忱<lb/>
　　　梓潼<lb/>
<pb n="KR4d0389_WYG_022-14a"/>
日有癸卯神降之辰凡我多士齋宿以奉董修今乃克<lb/>
用牲幣舉嵗常非緩也惟神以夀其親者夀斯文夀斯<lb/>
民萬有千嵗其無窮<lb/>
　　　祭蠶叢祝文<lb/>
維神之靈以蠶為氏睠我都梁敬供以祀浴種條桑維<lb/>
其時矣神尚相之有以絲枲<lb/>
　　　謁府學先聖祝文<hi>浙東</hi>
某以諸生叨試臬事至之三日再謁廟庭惟片言折獄<lb/>
<pb n="KR4d0389_WYG_022-14b"/>
在聖門猶難之而况於某雖然敢不夙夜惟欽求其無<lb/>
悖於經無戾於民者宫墻在上尚鑒厥衷<lb/>
　　　書堂先聖<lb/>
聖道如天無往不在某適既躬拜於學矣載瞻燕居申<lb/>
申夭天有徳其容其敢不益䖍<lb/>
　　　朱文公<lb/>
某惟淛以東是為先生過化之地也而某也以臬事來<lb/>
自顧不肖不學大懼無以祥刑敬獄秖若明命惟有講<lb/>
<pb n="KR4d0389_WYG_022-15a"/>
求遺風尊用格言朝夕從事以免於世俗吏之為者始<lb/>
謁祠庭其敢不肅<lb/>
　　　尹和靖<lb/>
先生之學以敬終始用能任道固節克配其師自吴來<lb/>
越祠墳巋然過者必肅某叨臬茲事未能躬拜爰用彛<lb/>
典尚鑒厥衷<lb/>
　　　諸廟<lb/>
某猥被上命於茲祥刑恭惟明祠實在境内眡事三日<lb/>
<pb n="KR4d0389_WYG_022-15b"/>
敬用典常秖拜於庭罔敢不肅<lb/>
　　雜文<lb/>
　　　祈雨<lb/>
沛然下雨益深徯望之情仰而呼天是亦吁嗟之義恭<lb/>
趨净宇自列危悰伏念臣素無行能安有政績愆其謬<lb/>
戾以貽灾氣之流行求以感通又愧精誠之淺薄旱既<lb/>
太甚民也何辜願少回造化之仁亟哀救須臾之命㣲<lb/>
機一轉生意立蘇越夕以來殷雷俶起層隂巳隮於霮<lb/>
<pb n="KR4d0389_WYG_022-16a"/>
霨先兆可卜於滂沱伏願深測皇衷早敷甘霔坐使膚<lb/>
寸之雲合毋撓於風庻幾方千之里間實均此澤<lb/>
稻畦稱望急須一雨而蘇蕊笈揚科䖍致九天之<lb/>
禱不勝憂迫儻遂感通伏念臣食粟無能及𤓰將<lb/>
代妄希小稔庶可謝於疲民詎意餘愆又重罹於<lb/>
亢旱秖累来者何辜斯人夫豈無因而致然其敢<lb/>
以天而自解伏願哀此一方之命救之數日之間<lb/>
大沛甘霖俾槁乾之胥浹曲全末路庶成敗之稍<lb/>
<pb n="KR4d0389_WYG_022-16b"/>
寛<lb/>
　　　薦父心詞<lb/>
跼蹐為親久凟盖髙之聴吉蠲事帝甫申欲報之私雖<lb/>
曰后時益䖍初意伏念臣父某孤蹤自致直道靡回其<lb/>
行巳可質穹蒼其言發不忘宗社先帝去凶而後尤洞<lb/>
照其清忠聖王訪落之初將延登於嚴近力祈香火竟<lb/>
謝軒裳自感恙之日深嘗陳情而露禱所願以臣之齡<lb/>
延父算以父之疾加臣身然而徒有此心難移者數百身<lb/>
<pb n="KR4d0389_WYG_022-17a"/>
莫贖豈往事之忍言一念未酬恐他時之遺憾茲輒修<lb/>
於菲薦庶少逭於積愆伏望皇慈特垂昭鑒倘先父平<lb/>
生之大節勿堕沉淪則㣲臣未死之餘年敢忘載荷<lb/>
　　　願意<lb/>
臣輒有危苦之悰上凟穹隆之聴伏念臣嵗在甲子省<lb/>
覲京華時則先父某久染沉疴浸成竒恙憂惶朝夕靡<lb/>
地自寧控瀝忱恂惟天是籲由臣不孝莫克少延嗟流<lb/>
涕以何追偶終䘮而不死因循逺宦愧負初心維此季<lb/>
<pb n="KR4d0389_WYG_022-17b"/>
春適當中澣昔先父實生於是日而㣲臣未報於大恩<lb/>
是用借公宇之靚深肅齋壇之嚴㓗式陳净供載演真<lb/>
科以酬宿昔之祈以兾哀矜之造伏願帝慈昭格隂祐<lb/>
潜敷逰魂早遂其超升元化莫名於坱圠誓堅素履仰<lb/>
答宏私<lb/>
　　　入宅保安<lb/>
傳舎相承别有司存之舊駕軺甫至猥將使事之新輒<lb/>
露愚衷上塵真宰伏念臣囿形覆蓋賦分凄凉揣巳何<lb/>
<pb n="KR4d0389_WYG_022-18a"/>
修永戴帡幪之造效官所至舉無凌震之虞茲叨誤渥<lb/>
之榮驟畀祥刑之寄亟言于役非便其私幸隂相於過<lb/>
江之餘猶籲祈於入越之後乃薦蘋羞之㓗庸修蘂笈<lb/>
之科伏願羨錫髙穹鑒垂列聖爰居爰處兾臻長稚之<lb/>
乂寧載馳載驅敢昧始終之對越<lb/>
　　疏<lb/>
　　　乾㑹節功徳疏<lb/>
招揺指而天下夏適當辭見之辰里鼔鳴而聖人生况<lb/>
<pb n="KR4d0389_WYG_022-18b"/>
在虹流之地敬裒善頌仰致精祈皇帝陛下如升如恒<lb/>
時萬時億天所助者順坐臻寧敉之功邦永孚于休益<lb/>
懋延洪之慶<lb/>
　　　夀寧節滿散疏<lb/>
太極生兩儀是謂先天之妙南風長萬物適逢彌月之<lb/>
臨敬演真科用陳善頌伏願自今伊始既夀而康廣内<lb/>
稱觴備極四海九州之養泰元授荚益開萬年億載之<lb/>
期<lb/>
<pb n="KR4d0389_WYG_022-19a"/>
　　　天慶觀送蝗蟲疏<lb/>
垤占鳴鸛正切闗情野有生蝝懼將貽害永惟此異厥<lb/>
有其原豈催科太苛而田里無以遂其樂獄訟不察而<lb/>
吏胥得以容其奸既積謬疵遂干乖盭顧㣲臣之有罪<lb/>
將斯人之何辜敬扣琳宮輒攄丹悃伏願賜之霖雨䕶<lb/>
此穉秧盡驅食葉食心之蟲俾無遺育汔致多黍多稌<lb/>
之慶實荷至仁<lb/>
　　　薦楊少監疏<lb/>
<pb n="KR4d0389_WYG_022-19b"/>
治鳳載翔方歎漂漂之舉嵗蛇多厄遽興起起之嗟訃<lb/>
音逺聞善類短氣近故軍噐少監梅坡楊公立朝雅望<lb/>
治郡最聲吴會相羊諒方膺於追詔参墟蕭瑟胡又殞<lb/>
於奎躔平生未究其設施有識皆為之痛愕長身玉立<lb/>
寧復斯人滿眼棠隂巳成陳迹輒裒遺愛仰叩真乗以<lb/>
紓此邦父老之思以見奕世交遊之誼伏願真靈不昧<lb/>
白香山徑歸兜率之天惠利無窮朱仲卿永顧桐鄉之<lb/>
地<lb/>
<pb n="KR4d0389_WYG_022-20a"/>
　　　修湖州路儒學疏<lb/>
夫子之美宗廟有屹仞墻魯人之修泮宫實我路寢惟<lb/>
湖學自文昭而始盖教法乃治道所闗須先生作棟樑<lb/>
本為誰事使廬兒費藿肉良忍此心大匠不顧木章誰<lb/>
主但烹瓠葉或既巻懐而逃於墨此方俛首而代之庖<lb/>
支柱目前則幾成於架漏經營分表則殆類於談空用<lb/>
告同盟庻㡬共濟生我者太極可昧厥元勤子至他人<lb/>
恐非所願不妨熟慮試為特書費甚泥沙俱敢盡錙銖<lb/>
<pb n="KR4d0389_WYG_022-20b"/>
之取恬無風雨然後知帡幪之功<lb/>
　　　喻義齋洞庭山建退庵疏<lb/>
有騰空劒也曾飛過洞庭湖無買山銀未易卜居豹林<lb/>
谷好尋真境共結勝縁提舉知觀喻義齋喜静惡喧重<lb/>
義輕利當年駕部嘗捫膝以徑歸今日仙壇亦掉頭而<lb/>
不顧除書巳下於碧落結屋欲旁於隂厓托我蓬廬任<lb/>
渠争席揚子草𤣥宅未冺師傅商山橘隱翁尚餘樂地<lb/>
既平時恥言阿堵物豈一旦幻出何有宫嘉恵芳題大<lb/>
<pb n="KR4d0389_WYG_022-21a"/>
開檀施買一百萬屋只在咄嗟對七十二峰不妨竒特<lb/>
　　　㳺徳明入燕疏<lb/>
故國非喬木喜見諸孫行者有裹糧坐臻千里要丘墟<lb/>
於冷焰須共辦於熱心徳明路教胷次真淳筆端洒落<lb/>
當時一琴一鶴清甚家風今日無車無魚凄其旅别况<lb/>
霞城其浸久望雲路以載馳子敬傾囷誰餉周郎之急<lb/>
優孟抵掌聊效楚相之談端倚賴於仁人用濟登於逺<lb/>
役風寒易水且勿動㳺子懐意重泰山其敢忘國士報<lb/>
<pb n="KR4d0389_WYG_022-21b"/>
　　　建城南第二橋疏<lb/>
天上人間誰則最上善郡南門外未有第二橋况當馳<lb/>
驛要衝其奈斷虹斜照三百歩沮洳大費支吾十一月<lb/>
徒杠早須料理正好傾筐倒廩相與駕石為梁下導衆<lb/>
流上通千里布施當魚鱗次不曰可成往來在鰲背行<lb/>
是人都喜<lb/>
千里晨門南臨大路兩崖秋水中斷小橋倘袖手以旁觀<lb/>
恐噤喉之若礙而况三百步沮洳倍費工夫十一月徒杠<lb/>
<pb n="KR4d0389_WYG_022-22a"/>
正當時節自無煩於鞭石端有賴於捐金堪笑堂前杜老<lb/>
翁自防頹岸豈若香山白居士力去險灘獨未㤀情又還<lb/>
饒舌把錢作鴻毛㸔何事不成教人在鼇背行我心亦快<lb/>
　　　俞好問刋詩集疏<lb/>
太白平生詩傳常留天地間豫章以後家𣲖亦有江湖<lb/>
集俞好問甫胸中卓犖筆下清新七步即成章莫踰其<lb/>
敏一字不堪煮乃坐此窮北則容齋老山南則厚齋虚<lb/>
谷大相流品儘可流傳可與運斤成風便施妙斷勿令<lb/>
<pb n="KR4d0389_WYG_022-22b"/>
漏瓢貯水徒費苦吟輒與發端以諗好事<lb/>
　　　奥里疏<lb/>
繭室未營雨漬禾頭之濕麥舟肯付春回淚眼之枯少<lb/>
報生我之恩是即如天之賜奥里少府史氏諸孫俛仰<lb/>
百年親欲歸於黄壤東南一尉兒已嘆於白頭事已至<lb/>
難時不可失故令治命難效楊王孫孰倡義風豈無郭<lb/>
元振<lb/>
　　　三皇廟疏<lb/>
<pb n="KR4d0389_WYG_022-23a"/>
人之夀考康寧是均所願王者神聖工巧孰啓厥初昔<lb/>
三皇與天同符為民立命河圖一畫分隂而分陽藥録<lb/>
靈樞載生而載育千萬世實䝉垂佑十三科各務精能<lb/>
其在吾邦盍彰顯祀日來月往棟撓梁傾木有本水有<lb/>
源曷申昭報翬斯飛跂斯翼宜厰宏規用是惕然諗於識<lb/>
者捐貲多助壯觀一新皇肯顧歆有風馬雲車之至物<lb/>
無疵癘皆青芝紫囷之功<lb/>
　　　陳守約葬親疏<lb/>
<pb n="KR4d0389_WYG_022-23b"/>
㳺子思親恐沒齒而有憾仁人恤患每動心於無情范<lb/>
公指麥舟而付石曼卿蘇子指衣帛以貽李芳叔一旦<lb/>
而舉累年之䘮此皆盛德之善聞誰謂義財之難捨陳<lb/>
守約甫閩嶠宿儒志養而適四方本圖甘㫖道窮而逢<lb/>
多難遽隔存亡竟弗逮中釜之榮猶越在菆途之次樹<lb/>
欲静而風不止巳矣奚追城如故而人則非歸與未遂<lb/>
發言欲涕决策在任莫勞乎三月之聚糧莫大乎百年<lb/>
之終事寒食上塚可不如夏畦馬醫半夜叩門所望<lb/>
<pb n="KR4d0389_WYG_022-24a"/>
於季心劇孟厚為之贈俾掩諸幽將古道復見於今時<lb/>
而隂徳必召夫陽報凡好事者幸特書之<lb/>
　　　修茶提舉司疏<lb/>
羣仙司下土玉川甞謝於月團大匠無棄材涪翁策勲<lb/>
於茗椀載考唐朝之制最重顧渚之春越至於今益嚴<lb/>
厥貢提舉司兼城叠組載酒開筵坐中合一家春事務<lb/>
在兩州界陳詩述職筆下不惜千金之貲度地庀工眼<lb/>
中不為百姓之擾蔡後丁前講求未到辰入酉出期㑹<lb/>
<pb n="KR4d0389_WYG_022-24b"/>
孔殷老屋徒礙於清風良圖盍更於爽塏寧吾廬受凍<lb/>
况敢煩人頼詩情得償豈無好事庶㡬協力相與盡心<lb/>
龍䕶密雲金線泉更添新様燕巢大厦緑莎㕔不比舊<lb/>
時<lb/>
　　　陳正則問銓疏<lb/>
一飛而待三年不妨髙舉宿舂而適百里姑試逺㳺雖<lb/>
云拾級而升可無投臂之力正則學正蘭茁其砌青<lb/>
勝於藍綽有修能雅厚字以正則未除豪氣豈但坐之<lb/>
<pb n="KR4d0389_WYG_022-25a"/>
大牀頃者長城之行難為短袖之舞沼槃有苜蓿良可<lb/>
永歎披腹呈琅玕未能少快問銓巳迫擬步猶遲誰謂<lb/>
爾歌慷慨而以之干硉兀且濡近渇何觥飲之能須更<lb/>
借好風得葦航而竟去凡我同志幸為特書<lb/>
　　　張剛父助㛰疏<lb/>
迎爾相承宗事穆卜佳期聞有客使前羞宜神慶遺昔<lb/>
阮宣子當長年而受室若晋名流争先至以出錢固非<lb/>
直賀娶之辭蓋亦古勸婚之意可無禮貺以倡義風况<lb/>
<pb n="KR4d0389_WYG_022-25b"/>
吾剛甫學正菽水怡顔絲蘿締好綵衣而偕菜婦始是<lb/>
萬全柴車而迓少君或云太簡買羊沽酒好一洗苜蓿<lb/>
槃撤帳攔門須大開芙蓉褥相與作成於和氣庶幾焜<lb/>
耀於餘光此日髙堂共致千金而稱夀明朝前巷共㸔<lb/>
百輛之送將<lb/>
　<lb/>
　<lb/>
　陵陽集巻二十二<lb/>
</p>
<p>
</p>
  </div>
</body>
</text>
</TEI>
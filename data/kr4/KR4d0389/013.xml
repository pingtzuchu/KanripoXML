<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻十三</head> <lb/>
    <p>
<pb n="KR4d0389_WYG_013-1a"/>
欽定四庫全書<lb/>
　陵陽集巻十三<lb/>
　　　　　　　　　　　　　元　牟巘　撰<lb/>
　　序<lb/>
　　　虞舜民禮樂韻語序<lb/>
約禮之文而讀之以韻語略見於儀禮士冠禮三加之<lb/>
辭而傳亦有之曲禮所謂正爾容聴必恭毋勦説毋雷<lb/>
同少儀所謂不窺密不旁狎不道舊故不戲色是也他<lb/>
<pb n="KR4d0389_WYG_013-1b"/>
如太公丹書管氏弟子職莫不然至於賔之初筵抑抑<lb/>
威儀相䑕有體之類則通於詩矣客歌驪駒主人歌無<lb/>
庸歸<hi>闕</hi>五伯桓文宋襄楚莊秦穆亦為五伯他如朝宗<lb/>
遇覲㑹同曰六禮冠婚䘮祭鄉相見亦曰六禮乾坤六<lb/>
子曰六宗天地星河海岱亦曰六宗六經曰六藝禮樂<lb/>
射御書數亦曰六藝名數同而事則異見於施用必且<lb/>
龎雜而無章乖戾而不協矣虞君舜民名數啟蒙乃自<lb/>
歴代以來涉乎名數者皆挈其凡要序其次第而又參<lb/>
<pb n="KR4d0389_WYG_013-2a"/>
稽互訂取其是者附註於旁其義較然如指諸掌可舉<lb/>
而行無悖於理夫衆萬不齊者數也至當歸一者理也<lb/>
通一而畢萬則殊㑹而歸同此蓋天地人物理數之總<lb/>
括非直童子方名日數尋行數墨之書也<lb/>
　　　趙氏族譜序<lb/>
尚論其世世必有詩宗則專焉族則廣焉予觀自昔華<lb/>
宗茂族遭時多艱宗譜散亡夷於民庶往往弗克自保<lb/>
况其族乎劉知㡬作宗史又作譜攷如云彭城叢亭里<lb/>
<pb n="KR4d0389_WYG_013-2b"/>
諸劉不承楚元王之類按据非不精然後世凡言劉氏<lb/>
悉曰彭城而知㡬之宗史譜考不復論矣蘇明允作譜<lb/>
族又作譜引如云眉之有蘇自唐神堯時郡刺史蘇味<lb/>
道父子始以親盡不書之類書法非不嚴然近世凡言<lb/>
甲乙氏族必曰江卿而明允之譜與族亦不復存矣可<lb/>
勝嘆哉東平趙氏避靖康之難舉族過江蓋五季劉漢<lb/>
鳳翔節度曰平章曄之後也其六世左丞公被遇政宣<lb/>
時猶子侍郎公受知淳熙間進用天地間吉凶同穴憂<lb/>
<pb n="KR4d0389_WYG_013-3a"/>
喜聚門雖皆不得老夀以終其後乃益蕃衍而十一世<lb/>
諸孫某又能作祖趙族譜於世變之餘不亦賢乎譜有<lb/>
圖倣年表為旁通繼之以譜綱舉目張䋲聯珠貫不盡<lb/>
用蘇譜例族無疏戚隨長幼皆以次第書其散居某所<lb/>
則見附註外繼某氏則見因親錄姓之本始則見紀原<lb/>
至於誌狀本末姻戚閥閲見聞墜軼則皆見右集與摭<lb/>
遺焉積數歲然後成蓋衆譜所不及勤矣備矣某字仲<lb/>
徳博學工文詞其為是譜實緒成先推官之志首挈淳<lb/>
<pb n="KR4d0389_WYG_013-3b"/>
熙舊序具述遺訓列於譜之前後尤惓惓訪祖塋而念<lb/>
荒隔感時物而嘆喬寄也勉子弟而致期望也孝慈忠<lb/>
厚申重懇至發於内心可以上對左丞侍郎公無所忝<lb/>
後之人欲知其心觀其譜可也甲辰十月旦陵陽牟某<lb/>
書於下方云<lb/>
　　　送張綱甫之廣徳學正序<lb/>
儒有環堵貧不願仕啜菽飲水以事其親誦詩讀書以<lb/>
誨其子嘯歌一室俛仰千古亦足以樂而無求矣然吾<lb/>
<pb n="KR4d0389_WYG_013-4a"/>
不蘄人之巳知而人之知之者有不能已焉此昔人所<lb/>
以為親捧檄而動色也節孝徐公后山陳公服勤勞忍<lb/>
貧苦堅志節惟母是養此豈有意於世而諸公知之朝<lb/>
廷知之節孝由望江簿教授山陽后山起布衣教授潁<lb/>
川節孝家山陽后山家徐徐潁相望也所以處兩公者<lb/>
如其所自處故能内全其性分之樂外忘其富貴之誘<lb/>
時為歌詩以見其志節孝之崛竒后山之髙簡徒詩乎<lb/>
哉吾友張君剛甫蔣忠文公之外諸孫也性直而温學<lb/>
<pb n="KR4d0389_WYG_013-4b"/>
博而約詩雅而麗衆譽翕然而予深敬其事親有篤行<lb/>
自其慈幃微恙未嘗一日去左右湯液之調䕶寒燠之<lb/>
適節寢興之掖扶悉自任其勞積數歲不少懈尤人情<lb/>
所難者前當仕越懐其牒固謝不往甘貧教學以助甘<lb/>
㫖而詩日益多感時物詠性情非以求知也蓋其師慕<lb/>
節孝后山者如此他日諸友相與言如剛甫之躬執苦<lb/>
勤盡心奉養可無三釜少報其意乎聞者用為廣徳學<lb/>
正距家最近不减山陽潁川而皆有位於學待剛甫不<lb/>
<pb n="KR4d0389_WYG_013-5a"/>
薄矣可以出矣至是諸友交賀且賮其行親為喜强加<lb/>
餐逺近皆載酒賦詩走西郊以餞予謂剛甫是行親意<lb/>
也况葯房翁屢薦不售發聞宜在子行矣勉之是邦風<lb/>
俗淳厚想側聞髙行薰善良而興遜順者已相尋於桐<lb/>
汭之間親悦而友信怡然其春盡攬山川之美而賦之<lb/>
倘以寄我丁酉二月朔序<lb/>
　　　袁稼學重刋勉齋講義序<lb/>
勉齋黄文肅公講義二十餘巻大抵本朱子提綱挈領<lb/>
<pb n="KR4d0389_WYG_013-5b"/>
不為伎辭而簡要嚴切深中學者陷溺沉痼之病世不<lb/>
可無此書舊板乆廢良足嘆稼學袁君守儒篤學乃裒<lb/>
散帙為一編朝夕玩味精加讐計輟衣食合衆助重刻<lb/>
之以貽無窮意甚竒而工甚夥其子徳逺銜訓嗣事緒<lb/>
成之自今家有其書因勉齋所講以求朱子之言其為<lb/>
發明𢎞益多矣余昏眊廢學喜見其成竊惟在三之義<lb/>
父師居二焉勉齋力闡師説有益世教固巳無愧其門<lb/>
而稼學之子能繼父志以廣是書之傳亦可尚者當牽<lb/>
<pb n="KR4d0389_WYG_013-6a"/>
聯俱書用識其末稼學名俊明云<lb/>
　　　極圓覺上人詩禪錄序<lb/>
少陵云不見旻公三十年予於極圓覺上人正復爾異<lb/>
時嘗行脚衡湘又遍游天台鴈蕩倦而歸休老於菁山<lb/>
之崇福折脚鐺中煨飯過三十年終日圓覺不涉世故<lb/>
七十有七雪顱鶴骨精神不衰江西李後林朱約山吾<lb/>
邦陳本齋諸公皆與句語復來索偈極即圓圓即極屋<lb/>
下架屋泥中洗泥無有是處有人於此因有憤發大省<lb/>
<pb n="KR4d0389_WYG_013-6b"/>
悟一念之覺一覺之頃頓起上善譬如雲開霧除忽然<lb/>
見月全體呈露迥出常情又有一人勤修積習從微至<lb/>
著一毫不到便成欠缺譬之月之初生至望夜十分殺<lb/>
滿無餘無欠乃見全功敢問極圓上人只此一輪月是<lb/>
同還是别<lb/>
　　　陳一齋詩序<lb/>
永嘉自謝康樂後山川神秀皆發於詩流風浸逺近代<lb/>
作者乃推陳止齋氏大扺詩本於學無論魏晉一齋陳<lb/>
<pb n="KR4d0389_WYG_013-7a"/>
君博物多識而以詩名視止齋猶曰吾家子雲耳其雅<lb/>
言步驟山齋之十章竒采横溢如明珠光霽一見使人<lb/>
驚眩不定白石鴈蕩紀行則又如挹剛風浩露神情為<lb/>
之爽也然止齋僅白石岩一首異時讀書鴈蕩乃獨無<lb/>
詩豈偶遺落耶此集人與境勝足當補處止齋嘗謂以<lb/>
雅頌蕭勺羣慝訓詁則付之諸生一齋師友淵源講明<lb/>
有自豈但言語之工而已温柔篤厚詩之教也一齋嘗<lb/>
授教其鄉詩之教固已行於里閭矣今合三道而主文<lb/>
<pb n="KR4d0389_WYG_013-7b"/>
盟所施益以廣一吟一詠何莫非教因其風俗道其性<lb/>
情自近而逺無難焉抑予聞成周之盛惟二南國風作<lb/>
而二南之正始變曹鄶小國有匪風下泉之作乃以終<lb/>
南風而又繼之以豳風何也蓋亦止齋之意而予衰眊<lb/>
廢學敢於一齋折衷之<lb/>
　　　費茂卿方書序<lb/>
方術猶云一方之道也五方殊分風氣攸限道則一而<lb/>
已醫之為道藥雖出於其手而方多傳於古人故修方<lb/>
<pb n="KR4d0389_WYG_013-8a"/>
之家採之欲博擇之欲精而其用之人欲有活法蓋醫<lb/>
者意也所以通殊途而㑹一理也世率謂孫思邈得龍<lb/>
宫玉函禁方其事甚怪及現千金方論治積聚為虚則<lb/>
取之雷公藥治傷寒則取之仲景華佗風眩則取之徐<lb/>
嗣伯蒸汗則取之張苗陳廪丘莫不自有所本焉况當<lb/>
區宇混一如江右晉時醫師所述支用存范祖耀等脚<lb/>
氣八十餘條晉宋時蘇氏所習小兒諸方皆前所未見<lb/>
則又取其經騐者用之它如崔文行度療散西州續命<lb/>
<pb n="KR4d0389_WYG_013-8b"/>
之類亦所不廢其博采而精擇如此非胷中有活法酌<lb/>
古今通南北孰能㑹於一乎吳興費茂卿世醫也予稔<lb/>
知四十年矣兼明諸科博習諸經而周知南北之俗安<lb/>
分知足志在濟人謁方求藥者日踵其門悉意調䕶多<lb/>
所全活暇日博采古今明方類為若干門條分臚列無<lb/>
微不載往往其平日以活法用之而有明效者蓋非一<lb/>
朝夕之力也得古千金方為多茂卿不以自私將板行<lb/>
於世使傳之者亦能用之以活法守常而知變潛利隂<lb/>
<pb n="KR4d0389_WYG_013-9a"/>
益可勝悦哉昔陸宣公閉户集方程伊川池上施藥予<lb/>
竊慕而不能故茂卿是編樂為之書茂卿名某今為醫<lb/>
學教授<lb/>
　　　繆淡圃詩文序<lb/>
古人謂粹其文謂不間以詩則不俊於口不俊者屬辭<lb/>
不得流傳也此豈有風致可尚耶詩固無取於鄙樸<lb/>
便澁而重遲耶世人朝摹夕擬句煅字煉以為唐詩<lb/>
而終少風致正如傚叔孫敖衣冠而不得其抵掌談<lb/>
<pb n="KR4d0389_WYG_013-9b"/>
笑之意故必有唐人風致乃有唐人詩句半山從宋次<lb/>
道家盡觀唐百家詩平生硬掙且復執抝而詩則唐人<lb/>
也如萬綠枝頭紅一㸃動人春色不須多千紅萬紫凋<lb/>
零後始見閒人把一枝殊有風致不類其為人則又有不<lb/>
可曉者合沙繆君自號淡圃風骨整峻心事篤實平日<lb/>
兢兢惟乃祖遺訓自守文不苟作贈遺友朋以規不<lb/>
以頌序東流則告之以禹之行水行所無事論古鎛則<lb/>
嘆其田不井而魯畝秦陌持論甚正及覩其詩乃更清<lb/>
<pb n="KR4d0389_WYG_013-10a"/>
婉句以意勝意以韻勝諷之而有遺音挹之而有餘味<lb/>
風味藴藉如此非唐乎雖求之劉後村潘紫岩集中亦<lb/>
未多見予交淡圃乆不觀其詩猶不能盡知淡圃則不<lb/>
知淡圃者多矣然徒觀其詩果能盡必其所未知乎淡<lb/>
圃笑曰是但見吾衡氣機也<lb/>
　　　鄭御史序<lb/>
余聞有内樂有外樂人子之事親以志養者内樂也以<lb/>
祿養者外樂也是雖不能無資乎外而未始以易乎内<lb/>
<pb n="KR4d0389_WYG_013-10b"/>
内者天外者人内者重外者輕也古蓋有捧公府之檄<lb/>
者有列五鼎之養者有卿太常而去冕以𨗳母輿者有<lb/>
百官囘班而起居者固樂乎外矣而猶未全乎内也有<lb/>
教之以義方者有喜其居官貧窶者有為京兆而樂其<lb/>
平反者有為御史而勉其盡忠者則有以樂乎内矣而<lb/>
未始易乎外也非明夫内外輕重之際孰能與於斯監<lb/>
察御史鄭君鵬南髙堂有九十之母康寧而好徳導江<lb/>
張達善序而紀之燕山史彦明傳之以諗於余觀其菽<lb/>
<pb n="KR4d0389_WYG_013-11a"/>
粟飲水有同㫖甘延致名師篤教其孫以成其子之志<lb/>
而鵬南亦能稱身受位不為苟得决獄停疑求為可生<lb/>
以嚴其母之訓雖史傳所稱何以加諸是宜太夫人登<lb/>
髙年膺五福以食善祥之報御史保清名分六察以對<lb/>
寵榮之盛不特以祿養尤能以志養庶㡬不以外易内<lb/>
不以輕易重矣達善有行誼彦明能孝養其言宜信余<lb/>
爰用泚筆侈其盛事云<lb/>
　　　義門和樂詩序<lb/>
<pb n="KR4d0389_WYG_013-11b"/>
人有兄弟均氣同體詩曰棠棣之華鄂不韡韡言其華<lb/>
鄂相承也鶺鴒在原兄弟急難言其首尾相應也蓋友<lb/>
愛之誼莫切於急難之際及裒之原隰憂患既平侑爾<lb/>
籩豆飲酒之飫必曰兄弟既具言如是則和樂且孺矣<lb/>
妻子好合如鼔瑟琴必曰兄弟既翕言如是則和樂且<lb/>
湛矣蓋友愛之情尤不忘於安寧之後棠棣之不可一<lb/>
日廢也如此徳清孫氏上世以来兄弟同居見謂義門<lb/>
至明之微之其義愈篤中更憂患散而復聚不但飲食<lb/>
<pb n="KR4d0389_WYG_013-12a"/>
之適室家之好一如承平時又作和樂之堂取義棠棣<lb/>
昆仲皓首嬉娛其間和而後樂申其燕好養其恩義未<lb/>
始忘憂患時也庶能知是詩之㫖矣於是婣戚稱其睦<lb/>
鄉里紀其順郡邑傳聞旌門以表異之士大夫嘉嘆作<lb/>
詩以寵綏之流聞四方以為盛事其母黨俞好問萃為<lb/>
一帙以序屬予伊川謂棠棣之詩章多句少多者極其<lb/>
鄭重少者各陳一義諸賢固皆得之顧鄙陋之辭猥簉<lb/>
其列似若不類况又冒書編端能無恧乎<lb/>
<pb n="KR4d0389_WYG_013-12b"/>
　　　陳公輔聽雨亭詩序<lb/>
宣城陳君徳親平生業儒投老陵陽峯下韜光鏟采人<lb/>
不知胷中有國子監也獨喜聚書教子公輔能承其志<lb/>
好古博雅汛埽一室右置書册間以名畫古彛器其前<lb/>
種巨竹列湖嵌中置一亭名以聽雨讀書之暇雨則臥<lb/>
而聽之用意殊不俗此數物者得其一巳足為勝况兼<lb/>
之聽雨事自韋蘇州至韓杜皮陸蘇黄往往而有他未<lb/>
暇悉數惟王元之齊安竹樓盡掩六宜而以夏宜急雨<lb/>
<pb n="KR4d0389_WYG_013-13a"/>
有瀑布聲為首此備物具美意者名亭蓋慕元之也韓<lb/>
仲文向予言恨耋矣無繇至其處然聽雨一也所以聽<lb/>
則殊公輔榮贊憲幕方為世用非山亭聽雨時秋禾耳<lb/>
生㸃滴皆愁頗念疲農乎泥深路滑竹雞聲苦頗念逺<lb/>
役乎風定雲黑牀牀屋漏頗念寒士乎蒙莊謂聴以耳<lb/>
不若聴以心聴以心不若聴以氣敢以是為聽雨亭之<lb/>
助<lb/>
　　　吳信之茶提舉序<lb/>
<pb n="KR4d0389_WYG_013-13b"/>
唐中葉以來顧渚茶歲造萬八千斤謂之貢焙大厯五<lb/>
年始有進奉之名建中二年袁髙為郡嘗進三百六十<lb/>
串髙節尚慷慨在掖垣繳貢有囘天力予頗疑其此舉<lb/>
因攷之則其來日乆非自髙始髙不過循前比而已况<lb/>
又作詩一章刻石摹本同進實寓規諷非專為進奉也<lb/>
其後每遇進茶湖常兩郡守皆㑹顧渚張宴賦詩遂成<lb/>
故事先朝重建茗顧渚寥寂㡬三百載厥惟今日復治<lb/>
金沙泉修唐貢焙設湖常等處茶園提舉領之其事益<lb/>
<pb n="KR4d0389_WYG_013-14a"/>
重矣吳信之明敏詳練嘗任茶所遂用為副既滿升同<lb/>
益習茶事通民情十餘年間講求利病多所建白深山<lb/>
窮谷之退不知有官府也貢焙之綱以時而進甚稱其<lb/>
職而人户亦有茗椀茶話之樂最書上徹將專權任以<lb/>
究厥功尤人情所善者信之嘗為余言茶之香味性情<lb/>
地之隂陽向背與其採摘之宜先後之際曲盡物理得<lb/>
所未聞可以為玉川子詩及沈存中筆談補注予用是<lb/>
益知其能雖然玉川意不在於先春抽出黄金芽紗帽<lb/>
<pb n="KR4d0389_WYG_013-14b"/>
籠頭自煎喫而在於巔崖蒼生受辛苦到頭合得蘇息<lb/>
否之語信之行且再為顧渚来願毋忘此詩<lb/>
　　　挂蓑集序<lb/>
乆不見俞好問忽自餘杭㩦王居正挂蓑集過我蓬廬<lb/>
試閲之亹亹乎何其辭之贍也意者取之胷中施之筆<lb/>
下如出自然無一艱澁寒儉態而其間多有佳處如西<lb/>
園三十六韻好事而又有濟勝之具宜其能自樂其樂<lb/>
遇好泉石則吟好風月則吟好朋友則吟李觀復鄧善<lb/>
<pb n="KR4d0389_WYG_013-15a"/>
之仇仁近皆有往還言句而山村尤密熟予甚雋永山<lb/>
村詩句居正欲挂漁蓑於其詩境大是竒事虛谷老子<lb/>
遂以王蓑衣稱之可知其人矣江上晩來堪畫處漁人<lb/>
披得一蓑歸故自佳也不如孤舟蓑笠翁獨釣寒江雪<lb/>
不犯手脚自然圖畫炎天畏暑火雲如山輒以此書挂<lb/>
蓑集如何如何<lb/>
　　　唐棣詩序<lb/>
予卧蓬廬中忽唐棣者袖詩來見名甚異貌甚臞詞甚<lb/>
<pb n="KR4d0389_WYG_013-15b"/>
敏問其年甫弱冠問其師則心居子陳泰初也泰初名<lb/>
家宿儒何幸親薰炙之教之讀書作詩以磨礱其氣質<lb/>
而唐棣鋭有立志不肯碌碌隨俗用力甚勤亦可喜者<lb/>
又聞作詩之暇䑛筆和墨留意於畫嘗作二圖可丈餘<lb/>
幅尺殊廣而岩崖草樹心目俱到有非年少初學所能<lb/>
辦予益喜之但頗疑詩與畫二者難並進或者曰詩乃<lb/>
有聲畫畫乃無聲詩不必差殊觀要當養其精神老其<lb/>
歲月多讀好詩則詩自好多閲好畫則畫自好其進未<lb/>
<pb n="KR4d0389_WYG_013-16a"/>
可量也予曰然因書以勉之<lb/>
　　　張竹山文藁序<lb/>
予聞竹山張君名乆塗轍參差未及識菊存婿作秦張<lb/>
譜於忠烈王從子恭莊公四世下特書竹山予用是益<lb/>
知君龍集巳亥竹山來霅始胥㑹風骨森秀襟袍卓犖<lb/>
殊非侯門富貴中人因相共劇談頗及往時中朝羣叟<lb/>
西州同社所見聞知前日事為之慨然且嘆其白叟滯<lb/>
留之不遇也几間有文一編題其上曰慚藁好竒似太<lb/>
<pb n="KR4d0389_WYG_013-16b"/>
過予驚焉自昔文人多䕶短家有敝帚享之千金苦不<lb/>
自知小慚小好大慚大好退之自知之自言之信斯言<lb/>
也中鄉貢其小慚乎中進士第其大慚乎宏詞不盡中<lb/>
其大慚而尚有未大者乎退之固曰觀所試與得之之<lb/>
文吾亦無甚愧焉退之果慚乎否毋乃有激而言乎否<lb/>
則直戲耳竹山乆謝塲屋其為未嘗不欲步驟古作而<lb/>
猶慚藁云者激乎戲乎予故曰好竒似太過也大率喜<lb/>
持論者文不必優優為文者理不必勝以予觀竹山議<lb/>
<pb n="KR4d0389_WYG_013-17a"/>
論辨博傾四坐灑灑可聽及伸紙操筆一揮累幅瀾翻<lb/>
條暢足以發其意之所欲言然不為支詞曼説言言皆<lb/>
理自本自根而尤好言易若銘若贊列之座右騐之躬<lb/>
行日用無可愧竹山而既盡得之矣非徒追琢時好而<lb/>
使人以為好者也夫易有聖人之精有聖人之藴予蓋<lb/>
不能言甚慚於竹山或曰慚之一字萬善從出一慚之<lb/>
不忍終身慚乎迨我暇矣將於竹山乎叩之以祛我惑<lb/>
吾之慚庻㡬其少解也<lb/>
<pb n="KR4d0389_WYG_013-17b"/>
　　　送王仲敏山長之明道書院序<lb/>
明道先生嘗謂一命之士苟存心愛物必有所濟其主<lb/>
上元簿遇黐黏鳥雀者折其竿雖哲人細事推是心也<lb/>
得時行道决不忍一物之失其所此蓋異時爭新法張<lb/>
本眇然一主簿位至卑乃獨以學道愛人為心彼為天<lb/>
子宰開塞輕重之權震動一世顧甘心功利以新法毒<lb/>
天下其用心何啻霄壤異豈非學術之誤耶新經義之<lb/>
害甚於清談王介甫之罪浮於王夷甫半山寂寥過者<lb/>
<pb n="KR4d0389_WYG_013-18a"/>
未嘗不發新亭之嘆先生官稍達論愈忤雖不能少行<lb/>
其志如上元時然天下後世皆以斯道斯民之責歸先<lb/>
生至今祠享之然則學者宜何擇焉王君仲敏為明道<lb/>
書院山長諸友賦詩餞别余衰病不能出輒以學道愛<lb/>
人為勉仲敏趨向正詩筆髙今挈挈為先生来必將益<lb/>
崇其學而求其用心之所在逺到未可量也<lb/>
　　　唐月心詩序<lb/>
唐以詩取士士皆工於詩蓋有工而不遇者矣場屋既<lb/>
<pb n="KR4d0389_WYG_013-18b"/>
廢為詩者乃更加多然工拙深淺有定評名實之間要<lb/>
不可眩正不待决得失一夫目也唐師善自號月心舊<lb/>
時舉子業修而學博去為詩人詩尤工世人往往苦心<lb/>
竭蹷求合唐詩而卒不近師善則優為之句意至到音<lb/>
節諧美處活脱唐詩聲名方獵獵以起未為工而不遇<lb/>
也况西澗以來崔李繼至而交説耶予手其編不能置<lb/>
者昔李誠公以詩送質肅公蓋用進退韻世傳為落韻<lb/>
詩者殆非質肅語特髙名千古去國一身在此詩為失<lb/>
<pb n="KR4d0389_WYG_013-19a"/>
對耳故陳簡齋亦欲學詩者以唐詩掇入少陵步驟䋲<lb/>
墨中大抵句律是尚師善以質肅之孫參簡齋之語千<lb/>
古一月當印此心<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0389_WYG_013-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻十三<lb/>
</p>
<p>
</p>
  </div>
</body>
</text>
</TEI>
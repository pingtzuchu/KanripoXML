<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻十一</head> <lb/>
    <p>
<pb n="KR4d0389_WYG_011-1a"/>
欽定四庫全書<lb/>
　陵陽集巻十一<lb/>
　　　　　　　　　　　　　元　牟巘　撰<lb/>
　　記<lb/>
　　　游桃塢記<lb/>
程周卿糾湖學晉輔長尹堂兩邦相望故家蔚如此㑹<lb/>
晉輔秩滿歸相與挈家望母憩桃塢菴楚望漢卿偕内<lb/>
外諸孫侍文孺輯杖候于門親友來㑹者予與文性之<lb/>
<pb n="KR4d0389_WYG_011-1b"/>
史順甫劉道甫自俞步至菴五六里所菴雅潔可居滄<lb/>
洲翁所位置翁以來增葺之前曰桃塢後曰更不疑巨<lb/>
碣峙立趙庸齋筆也先人氏名亦在焉時適三月半雨<lb/>
新霽青松如沐笋已上番荼䕷盛開芍藥亦有開者主<lb/>
人兄弟怡怡愉愉連日以奉母之觴徧酌客飲酹甚歡<lb/>
中夜復浮大白對牀笑語尤真吾觀周卿飯不足晉輔<lb/>
囊無餘而能調娛其親不知山中為寂寞而妻子皆有<lb/>
自得之色此固人之所難而吾儕之所為喜也留三宿<lb/>
<pb n="KR4d0389_WYG_011-2a"/>
與時止時作拄杖叩諸菴徧叨茗供殊清適性之玩金<lb/>
鯽魚良久隠見不常若自珍貴不可致者雨盛還菴中<lb/>
性之大書雪壁且賦詩一章曲盡佳致紹老克翁亦繼<lb/>
來期而不至者史載陳正則正德及文端甫予則陵陽<lb/>
牟某獻之甫也時丙申三月十八日記<lb/>
　　　荆叔麟以齋記<lb/>
都邑浩穰承平日久上恬下熙弗慮弗圖一旦風塵倐<lb/>
起父子兄弟對面相失顧吾心之天者獨在過故墟睹<lb/>
<pb n="KR4d0389_WYG_011-2b"/>
遺蹟感慕傷嗟有不能自巳者焉若荆叔麟之復為此<lb/>
齋是也叔麟之先父諱某自號以齋居杭新門裏朝市<lb/>
肩相摩不樂仕進自壯至老手不釋卷尤善書以齋其<lb/>
所書也八法咸備見者忻羨生乙亥終丙子年六十有<lb/>
二五子綸緯紱紳素紱即叔麟少年事逺游去杭且三<lb/>
十年嵗乙巳來歸自宣問其兄弟鮮矣問其室廬燬矣<lb/>
興言往事無與共語古有為鶴語者曰去家千年城郭<lb/>
如故而人民非而塚纍纍嵗代遼邈理有必然無足怪<lb/>
<pb n="KR4d0389_WYG_011-3a"/>
者三十年者特千年之一瞬息爾叔麟之所與遭遽至<lb/>
于如此可勝嘆哉幸四世之祖墓在西湖之上守者無<lb/>
恙再獲瞻省有念以齋不可復見不覺感慕傷嗟非吾<lb/>
心之天者其孰為之要不當以世變論叔麟卜居鄉閭<lb/>
復為以齋子昻集賢趙侯為大書而掲之越丙申夏因<lb/>
來寄聲求記其事予惟以齋以以名齋非徒自謂也蓋<lb/>
將遺其後之人不在叔麟乎夫生事之以禮死葬之以<lb/>
禮祭之以禮為人之子終身行之猶恐弗克況生事葬<lb/>
<pb n="KR4d0389_WYG_011-3b"/>
祭之而不得以其禮欲報之德昊天罔極此心當何如<lb/>
傳家名齋曰以以之一字叔麟固宜敬恭朝夕奉以周<lb/>
旋思其音容而屬其荒絶存其手澤而著其德善以齋<lb/>
在是則吾親在是吾親在是則吾心之天在是千載一<lb/>
日而何三十年之有叔麟人今而貌古有學問有踐履<lb/>
必能立身揚名以圖其孝之終以大其門以無愧以齋<lb/>
之義矣<lb/>
　　　報德院記<lb/>
<pb n="KR4d0389_WYG_011-4a"/>
距松江五十四里而近曰下横涇時思報德懴院在焉<lb/>
蓋佛氏有大報恩七篇栁子厚以為此七篇皆由孝而<lb/>
極其業以儆夫世之蕩誕慢弛好違其書者夫報恩即<lb/>
報德也報其父母生成之德也而其報德又莫若懴罪<lb/>
報德者昊天罔極而致其時思也懴罪者改過遷善而<lb/>
致其愧悔也豈不五體投地千聲齊唱而求其罪消滅<lb/>
哉院之主僧曰友懽派出顧亭林寶林寺自幼敏悟聽<lb/>
講天竺能背誦法華經修長期觀氣貌古樸不事外飾<lb/>
<pb n="KR4d0389_WYG_011-4b"/>
兼通周易嘿參妙義非苟焉者宋咸淳辛未易徐氏基<lb/>
地結菴廬以庇風雨以事香火度弟子元吉普潤等善<lb/>
治生廣業普潤習台衡教于超果分任院事次第而舉<lb/>
懽間語吉與潤曰吾年七十行且去矣盍為我罄衣盂<lb/>
建九品觀植浄土縁且市田為供給刻之石以示久逺<lb/>
元貞乙未啓長期申祝讚首剏三門兩廡僧堂嵗役未<lb/>
竟大德庚子壬寅懽與吉普相繼示寂潤竭蹷嗣乃事<lb/>
置法堂砌祖塔搆鐘臺建釋迦殿塑左右侍從普陀大<lb/>
<pb n="KR4d0389_WYG_011-5a"/>
士羅漢諸天備極莊嚴壁有金彩沼有紅蕖層閣飛檻<lb/>
髙切雲漢平蕪絶島近在目睷殊偉莊嚴遂為一方勝<lb/>
處先是啓長期之嵗東北隅忽竹園産靈芝夫竹之有<lb/>
筠四時不改柯易葉巳非凡植況靈芝煌煌與寒光翠<lb/>
氣交相映發邪衆皆歡曰造物者生祥下瑞以有此芝<lb/>
振動時人之耳目故一切興修有相之道次第而成不<lb/>
待懴罪而德巳報矣越至今日咸歸功于潤焉潤自號<lb/>
澤翁篤實而疏通是能盡報德之義克與先業盛其福<lb/>
<pb n="KR4d0389_WYG_011-5b"/>
澤至大戊申春賜金襴袈裟號慧光普照大師尤有榮<lb/>
耀焉良月逺來求文以記予蓋不獲辭乃銘曰<lb/>
　於惟懽公秉志夙堅爰發𢎞誓獨奮空拳始來横涇<lb/>
　把茅三椽殿堂樓觀一旦屹然翠樾之杪華榜髙懸<lb/>
　是曰時思以報所天報之維何懴罪是先誘化澆俗<lb/>
　崇植勝縁絪緼和氣芝實鍾焉九莖三秀衆美具全<lb/>
　厥在報德其應尤專人所創見競誇以傳潤也師吉<lb/>
　後克繼前晨夕薫修不懈益䖍施於奕葉益昌以賢<lb/>
<pb n="KR4d0389_WYG_011-6a"/>
　如澤之潤獲福無邊<lb/>
　　　義齋記<lb/>
臨安山水天下竒異時英雄崛起之跡歴久而平錢氏<lb/>
子孫希白穆父輩皆去而為文詞取科目司誥命至近<lb/>
代平齊洪君出又以倫紀常著名節流風餘論今猶可<lb/>
攷也方君天瑞生於是鄉妙齡秀發雅慕前修劬書嗜<lb/>
古而喜為詩其居有山月吟牕日嘯咏其間家則堂嘗<lb/>
為作詩序其胸次巳不俗又以義名其書齋而問於予<lb/>
<pb n="KR4d0389_WYG_011-6b"/>
予曰識瞀學落然嘗聞仁以義節故親親而仁民仁民<lb/>
而愛物否則愛無差等墨氏也氣可配道與義故浩然<lb/>
塞乎天地否則以義為外吿子也敬義立故德不孤否<lb/>
則敬以直内而不以義方外釋氏也若是者皆不能以<lb/>
無義義者固非一行一致之為而子猶昭昭焉以義為<lb/>
掲者何哉豈有夜半叩門攝衣從之不以在亡為解者<lb/>
乎亦有懐憤不直咈人色上而稠人廣衆輒譙責不顧<lb/>
者乎抑亦有排難解紛辭千金而不受因絶其人不與<lb/>
<pb n="KR4d0389_WYG_011-7a"/>
通者乎天瑞曰是之所義非吾之所謂義也況并以辨<lb/>
義義之與比君子喻義之類曷嘗不專言之而元麟之<lb/>
取節則原道行而宜之之語也昔曽子曰義者宜此也<lb/>
中庸曰義者宜也揚子雲曰予得此宜謂之義也韓子<lb/>
殆本此歟予於此知天瑞真好義者矣夫天下事物莫<lb/>
不皆有當然之則子之居是齋也盍試思之自君臣父<lb/>
子兄弟以至朋友鄉黨鄰里以至一語一言一舉動云<lb/>
為之際凡行之而得其當處之而得其平由之而得其<lb/>
<pb n="KR4d0389_WYG_011-7b"/>
正辨之而得其分者皆所謂宜也義也是義之名也固<lb/>
標絶於一辭之表而義之實每裁制于衆理之中雖以<lb/>
之為詩可以興可以立可以怨可亦義之宜也發於情<lb/>
止於理義止亦義之宜也傳曰詩書義之府也孰謂吟<lb/>
牕之不謂義齋乎<lb/>
　　　敬愍侯祠記<lb/>
唐以來使海外亦曰使絶域其選甚重至元甲申朝廷<lb/>
以日東國負險逺不可武令遣使者宣示德意用懐柔<lb/>
<pb n="KR4d0389_WYG_011-8a"/>
之於是刑部尚書福建道宣慰兼提刑按察司福唐王<lb/>
侯除參知政事張帆掲節乘舶以行侯姿儀山立足以<lb/>
竦物望知畧輻輳足以應事㑹辭辯淵博足以申使指<lb/>
人皆謂是行必能得要領歸報視海如塗不勞戈甲坐<lb/>
以無事曽幾何時諱問倐傳朝論嗟惜具列其故追贈<lb/>
錫爵節惠定謚曰敬愍侯卒時年五十六五子皆早世<lb/>
禄其季子都中為少中大夫平江路治中即吳中賜田<lb/>
宅所以飾終恤後者備至其孤奉母張氏來居吳相依<lb/>
<pb n="KR4d0389_WYG_011-8b"/>
為命母獨深念旅魂不復終天曷報乃削髪為尼住妙<lb/>
湛寺朝夕繙經禮拜歸誠于佛修寺起廢役比再舉蓋<lb/>
佛有大報恩且使其孤一意事國焉厥既就職追慕不<lb/>
少衰又念人子事死如事生事亡如事存求之無不至<lb/>
惟佛俛仰之間再拊海外吾父死而不亡安知不往來<lb/>
與俱遂闢寺東廡創敬愍祠塑侯遺像以嚴香火以致<lb/>
延佇冠佩有肅神采如生相率拜祠下且喜且悲因市<lb/>
田百畝捨入常住為此祠嵗時熏修及七月十五日忌<lb/>
<pb n="KR4d0389_WYG_011-9a"/>
日追逺費專一僧掌之具有規約治中繼陞太中去為<lb/>
浙東宣慰副使嵗癸卯自述顛末來以諗其先友陵陽<lb/>
牟某求為記刻石示方來烏呼予尚忍書敬愍侯之事<lb/>
哉昔葉公子髙將使齊問於孔子以為事若不成則有<lb/>
人道之患事若成則有隂陽之患欲處若成若不成以<lb/>
自免而孔子則曰事君者不擇事而安之忠之盛也盍<lb/>
勉之使忘其身而遂行耳今侯之逺使猶未入國不幸<lb/>
齎志而終雖慮患不如葉公子髙然視孔子之勉子髙<lb/>
<pb n="KR4d0389_WYG_011-9b"/>
者夫何歉是固宜書況有賢嗣于旬宣立身揚名式克<lb/>
負荷其為是建祠捐田種種佛事匪直以妄塞悲也一<lb/>
念之孝根于心通于神明抑至也宜牽聨俱書焉後之<lb/>
人尚守成規廣前志惟誠惟敬弗懈益䖍是祠也千禩<lb/>
一日永終長存可也侯名積翁舊朝名執政留耕先生<lb/>
伯大之猶子故自號存耕留耕嘗為端明殿學士制置<lb/>
福建云與我先人道誼交而侯又於予厚死生契濶執<lb/>
筆泫然復為歌辭三致意俾侑祠焉辭曰<lb/>
<pb n="KR4d0389_WYG_011-10a"/>
　訏謨碩輔宜廟堂一朝龍節徂遐方揚颿直欲梢扶<lb/>
　桑怒濤稽天物怪狂奄忽誰為尸不祥魂兮渺渺之<lb/>
　何鄉亟命下招遣巫陽謂我弗信眎密章吳都繡錯<lb/>
　美稻粱甲第中啓窅洞房湖山左右蔚相望魂胡不<lb/>
　歸此徜徉追思罔極涕泗滂新祠屹若依寶坊雨花<lb/>
　繽紛梵唄揚侯兮來歸駕鸞凰隂風颯沓佩玉鏘有<lb/>
　椒其醑羅餦餭嵗時宴娛跪陳觴子孫世世永奉嘗<lb/>
　　　松江普照寺釋迦殿記<lb/>
<pb n="KR4d0389_WYG_011-10b"/>
松江普照寺陸士衡别業也自孫氏歸晉兄弟入洛以<lb/>
文膺事任威聲權勢振動當時倚伏者相尋曽未瞬息<lb/>
巳有華亭鶴唳之歎而其臺榭化為像設研席化為梵<lb/>
唄乃至今存何歟寺北坐九峰層巒叠嶂攢青擁翠相<lb/>
為蔽䕃隂陽家者流謂風氣藏聚可安千衆蓋特於佛<lb/>
僧為宜也唐乾元時本號大明寺僧兩惠嘗創釋迦如<lb/>
來殿逮宋祥符間改賜今額道者嚴善誓僧宗幸真歇<lb/>
凡三度重建淳熙戊申厄于祝融里人錢武翼仰之首<lb/>
<pb n="KR4d0389_WYG_011-11a"/>
議興造其事未竟子之信竭力繼之使張彦中掌其費<lb/>
僧祖鏡等佐其役咸淳甲戌僧惠思與武翼舊念不可<lb/>
廢前人功亟勸率賄施以助殿始成衆請行啓典殿畢<lb/>
塗塈而營像設於是慧辨頤慧悟秀以白鎮守沙侯欣<lb/>
然致從吏且厚施之超益傾資化縁不憚勞費久之而<lb/>
就萬瓦鴛浮重檐翼跂加以藻繪金碧交輝中設釋迦<lb/>
像若左若右分列八位備極莊嚴而三世如來圓通大<lb/>
士應真羅漢諸天人之相亦次第而成至於琉璃無盡<lb/>
<pb n="KR4d0389_WYG_011-11b"/>
燈𤓰華諸供且莫不完好每嵗州侯率其僚屬於此建<lb/>
道塲申祝讚而禱水旱穰風灾者亦皆至焉夫成之難<lb/>
則其傳之也必久是役也再見丁未甲子復周蓋非一<lb/>
手足之力而超成其終功尤多可謂難矣超既寂其孫<lb/>
了聞職是薫修事實來求文以記曰是固所以久傳而<lb/>
不廢也予聞萬形皆朽惟理獨不朽者而佛氏亦曰一<lb/>
切諸法皆有破壊惟有法身常住不滅雖與吾説若不<lb/>
盡同然所謂法身亘古今彌宇宙到處充滿亦無雜壊<lb/>
<pb n="KR4d0389_WYG_011-12a"/>
豈拘于形而外于理哉區區言語文字如浮雲如空花<lb/>
乍起乍滅了無根蒂反欲取其常住不滅者托文以傳<lb/>
聞也果以為能久傳不廢也蓋亦歸諸于巳而巳乃為<lb/>
之讚曰<lb/>
　維我普照王本自法身出光明攝方寸虚空常獨耀<lb/>
　盡三千大千無限河沙界皆佛慧照中夫是之謂普<lb/>
　衆生宿業重展轉動迷誤願佛垂慈憫與除諸障礙<lb/>
　譬如摩尼珠炯炯照濁水一作是念巳業去障自空<lb/>
<pb n="KR4d0389_WYG_011-12b"/>
　而我初不覺心目劃開朗稽首釋迦尊為我證明之<lb/>
　　　普照寺千佛水陸院記<lb/>
普照寺自唐乾元元年至於宋數百年矣屢興屢廢淳<lb/>
祐戊申迨今又六十年寺之耆宿分任其責山門列廡<lb/>
佛殿次第興建千佛水陸院地廣費鉅衆請屬之惠慈<lb/>
大師志新既領主席於是慨然捐衣盂營檀施寺僧元<lb/>
德為之分斡徒弟浄恩浄心聞入為之叶贊大作新之<lb/>
始於戊戌繼奉䕶持之旨其事尤嚴越丁未乃來求記<lb/>
<pb n="KR4d0389_WYG_011-13a"/>
予嘗記釋迦殿矣固辭弗克則復之曰善必由積累而<lb/>
後成佛乃曰不於一佛二佛三四五佛而種善根已于<lb/>
百千萬佛而種善根何也夫計億兆者本于一至寛乃<lb/>
所以為至衆也且一者何心是也心以方寸而總萬物<lb/>
如木之有根生生意函活千條萬榦聳壑昻霄皆自此<lb/>
始水陸院之義亦然昔梁武帝嘗制水陸儀文三年而<lb/>
成幾三千巻其後修設者以十六位各分八位而為上<lb/>
下召請則通三時法雖簡施則博其上八位慈容瑞相<lb/>
<pb n="KR4d0389_WYG_011-13b"/>
為人敬慕下八位殊形詭狀為人恐怖有善有惡有勸<lb/>
有戒大率以懴悔為先有能用意猛烈一悔之間諸惡<lb/>
盪除衆善咸具曷嘗不本于一哉今惠慈於此三役位<lb/>
置曲當山門兩廊壁湧天台聖域五百髙流閣上設西<lb/>
方三聖銅鑄千佛閣下設千葉盧舍那佛普賢文殊二<lb/>
大士左右壁湧水陸𡨕陽三界像間飾以金采眩耀衆<lb/>
目輝映方池而其池面菡萏敷披飛檻相屬生香不斷<lb/>
疑浄土移來此地諸佛子於焉修行莫不超然得大自<lb/>
<pb n="KR4d0389_WYG_011-14a"/>
在皆惠慈十年之間苦心勞形之所成然亦其胷中自<lb/>
來積善如木有根故一人所發有此殊勝非徒極莊嚴<lb/>
事觀美也蓋欲使生者蠲其罪業日増福祐死者拔其<lb/>
幽滯免墮輪迴而已世安有一念之頃不能感動鬼神<lb/>
而能普濟含靈功德無量遍河沙界乎惠慈得之矣銘<lb/>
曰<lb/>
　我觀人心内有善元無惡顛迷彼弗知往往路頭錯<lb/>
　爾時諸天人一切諸菩薩忽現慈善相與衆共説法<lb/>
<pb n="KR4d0389_WYG_011-14b"/>
　法皆由心造罪亦由心起心起罪一空各巳得度已<lb/>
　衆生地獄衆六道阿修羅隨佛登天堂只在一刹那<lb/>
　　　澹軒記<lb/>
燕山喬侯扁所居軒曰澹參政左山商公挺實名而書<lb/>
之因來寄聲俾為之記顧某耄惛不能為役而喬侯之<lb/>
意友朋之屬不得以辭澹之義大矣嘗試求之䝉莊氏<lb/>
外篇其刻意則曰澹然無極而衆美從之繕性則曰古<lb/>
之人在混茫之中與一世而得澹漠知北遊則曰相與<lb/>
<pb n="KR4d0389_WYG_011-15a"/>
無為乎澹而静乎而刻意之言為无備蓋始澹終言淡<lb/>
中言惔三言者雖若不同其致則一實相為用焉夫惟<lb/>
澹然然後能無極而衆美從是故夫平易恬惔則憂患<lb/>
不能入邪氣不能襲德全而神不虧言惔者如此虚無<lb/>
恬惔則合乎天性純粹而不雜静一而不變淡而無為<lb/>
動而以天行言淡者又如此一澹之中衆美咸具喬侯<lb/>
名軒於焉取義不亦善乎然䝉莊則曰此乃養神之道<lb/>
非朝廷之士尊主强國之人之所好也惟是喬侯入則<lb/>
<pb n="KR4d0389_WYG_011-15b"/>
郎省户出則贊籓方今又懐澄江丈二組有社有民誠<lb/>
朝廷之士尊主强國之人而惟澹是好獨何歟予竊謂<lb/>
人生而静以上不容説澹庶乎近之自朴散淳澆習俗<lb/>
破蕩功名富貴之役勞吾形聲色滋味之奉汨吾神攻<lb/>
者衆存者寡惟欲虚徐其貌容與其意而自以為澹事<lb/>
物之來未有不叢脞膠擾失其故常者無他神不全故<lb/>
也神無為妙萬物曷嘗淪於空虚同於無用哉夫存神<lb/>
以致用易説也豈惟䝉莊賢哉喬侯日坐澹軒因名思<lb/>
<pb n="KR4d0389_WYG_011-16a"/>
義恬無嗜好焚香讀易參玩爻象以洗其心何其澹手<lb/>
抄經史左右森羅吟咏其間寄興簡雅何其澹庭空月<lb/>
朗神閒志定素琴横膝大音希聲何其澹所飬愈深則<lb/>
所存愈澹神不虧而用不煩矣昔曹相國避堂舍蓋師<lb/>
用其説從民之欲慎以無為且去刻深吏而進謹厚長<lb/>
者清静寧一天下實受其福所謂朝廷之士尊主强國<lb/>
之人非耶敢以是記澹軒喬侯名簣成字仲山甫云乙<lb/>
巳六月二十五日記<lb/>
<pb n="KR4d0389_WYG_011-16b"/>
　　　簡齋記<lb/>
人之有宗族猶水之有源委木之有根榦其所從來逺<lb/>
矣司馬子長班孟堅皆嘗自叙李翺及舊史皆稱韓氏<lb/>
自叙其先本漢司空稜潁川人後徙陳留中昌黎韓文<lb/>
公之先世也世之自序率本諸此惟陳氏本京人繼徙<lb/>
眉之青神太常公徙雒陽長子忱京東轉運使靖康中<lb/>
運使子慈州司士參軍揮避地蒲之猗氏遂家焉簡齋<lb/>
則太常次子恂之孫也靖康南來紹興間參知政事以<lb/>
<pb n="KR4d0389_WYG_011-17a"/>
疾請去除知政殿學士知湖州歸老烏墩之精舍既沒<lb/>
遂窆於歸安縣廣德鄉上强里之岩山南北隔絶二百<lb/>
五十餘年兩房子孫簪纓不絶但不復相聞區宇混一<lb/>
以來參軍之五世孫損齋公來為浙東亷訪使即是參<lb/>
政之五世孫垕訪損齋浙東叙兄弟焉離而復合夫豈<lb/>
偶然然損齋慨念水木本源自浙東謁告來霅拜簡齋<lb/>
之墓漢人以過家人冢為榮公之此行蓋為得之俾予<lb/>
識其顛末將刻石列之冢祠予與簡齋之先俱蜀人今<lb/>
<pb n="KR4d0389_WYG_011-17b"/>
寓於霅竊嘉公尊祖敬宗之義不敢以固陋辭云<lb/>
　　　新廟記<lb/>
鬼神之德體物而不可遺誠而不可揜所謂造化之迹<lb/>
也故社稷有祈有報有由辟而山陵川谷丘陵能出雲<lb/>
為風雨民所取材用亦得祠焉未有宗而不感感而不<lb/>
通者世弗燭厥理或淪虚幻或涉怪誣事神之義戾于<lb/>
古矣越上虞縣四十五里是為廣利侯廟崇岡列峙大<lb/>
溪横陳乃衆流所滙閟蓄精祐前有二石筍東南有二<lb/>
<pb n="KR4d0389_WYG_011-18a"/>
龍湫禱禬必應其民無水旱之憂宋熙寧八年制以神<lb/>
聰明正直庇於一方供民之求如影響應特封廣利侯<lb/>
實協古道太守趙公抃紀其事于石使君祠事益恭如<lb/>
制書侯蓋石晉之方石聖官而吳越錢氏所封通澤將<lb/>
軍也按唐乾寧三年錢鏐以兵渡江誅董昌遂并有越<lb/>
歴五代至宋初八十四年雖通職貢奉正朔猶自封其<lb/>
境内諸神故侯有此號然嵗無所攷舊記乾德二年邑<lb/>
令盧某禱而獲應其得封殆斯時乎又十七年錢氏始<lb/>
<pb n="KR4d0389_WYG_011-18b"/>
入朝又九十七年始去錢氏舊號二百年間畧可攷者<lb/>
如此而晉非典午之晉則明甚建炎省方過縣而趨四<lb/>
明義旅隃扈見空中旗幟有若廣利侯之號此其尤卓<lb/>
異者也廟舊在石筍下紹興辛亥始更面勢迄今又將<lb/>
百有餘年日燬茀不治薦酹無所前嘗䕶他役神弗顧<lb/>
答嵗在乙未里儒金應辰慨念古誼興任之于是金夢<lb/>
桂潘行孫分其職僧處恭總其施若廟寢若門廡次第<lb/>
一新崇閎嚴翼軼于舊觀掲䖍妥靈近逺來㑹嵗復大<lb/>
<pb n="KR4d0389_WYG_011-19a"/>
穰嘉氣時效呼舞載道惟神功是贊以某異時嘗使本<lb/>
道其治在越粗無愧于神惟民使來請記惟侯開五季<lb/>
能保捍兹邑民於兵革搶攘中以俟平一膺荷寵靈廟<lb/>
食其土有感必通惠利廣矣雖中更多故而神之昭明<lb/>
發見著在人心如一日廟貌載新敬事自今始宜有紀<lb/>
述次推獻公辭弗獲乃推迹本原嗣書之用侈神之休<lb/>
烈昭示方來無有窮極<lb/>
　<lb/>
<pb n="KR4d0389_WYG_011-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻十一<lb/>
</p>
<p>
</p>
  </div>
</body>
</text>
</TEI>
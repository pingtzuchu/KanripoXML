<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻一</head> <lb/>
    <p>
<pb n="KR4d0389_WYG_001-1a"/>
欽定四庫全書<lb/>
　陵陽集巻一<lb/>
　　　　　　　　　　　　　元　牟巘　撰<lb/>
　　古詩五言<lb/>
　　　東野平陵圖<lb/>
鞅掌不可耐壯士縛申夘驅驢古平林水木樂幽茂苦<lb/>
吟到斜日危坐類持釣俗情見擺落鵝鴈極衆口兩曺<lb/>
第忍之適滿百乃報吾終不以此而易彼升斗小裁鶴<lb/>
<pb n="KR4d0389_WYG_001-1b"/>
料案官事竟未了斯人坐詩窮咎在虧天巧有如發其<lb/>
羃為謔豈不暴理宜得嫌憎枵腹鎮雷吼區區尤李氏<lb/>
此頗天意不<lb/>
　　　趙春谷約㳺北山㳄陳本齋韻<lb/>
病士痼於懶舉世少匹亞未省讀道書低頭䝉絳帕夣<lb/>
想北山北户限久不跨折簡許我㳺籃輿暫相借腹鳴<lb/>
肩自舉悠然謝銜靶邂逅得水竹神明湛吾舎山亦紫<lb/>
翠横了不費要迓平生赤兩脚城市所深怕何妨巖石<lb/>
<pb n="KR4d0389_WYG_001-2a"/>
間共永一日暇髙情偉卓犖不在古人下喜客見眉宇<lb/>
煑茗掃風榭老山澹一癯龜息聞静夜攝衣倒凌景回<lb/>
首憐俗駕吾儕偶㑹弁小語輒雷咤風雨萬慮清詎肯<lb/>
隨物化商山尚局促而况彼畦夏<lb/>
　　　東坡九日尊俎蕭然有懐宜興髙安諸子姪和<lb/>
　　　淵明貧士七首余今嵗重九有酒無餚而長兒<lb/>
　　　在宜興諸兒蘇杭溧陽因輒繼和<lb/>
吾翁始落南土思尚依依築堂扁岷峨目斷落日暉憶<lb/>
<pb n="KR4d0389_WYG_001-2b"/>
昔丙申嵗錦里烟塵飛甲子巳一週而我猶未歸孤蓬<lb/>
失本叢旅鴈抱長饑百年直寄爾曠然勿徒悲<lb/>
驚颷舉落葉意氣何軒軒秋髙百卉盡寂寞但空園何<lb/>
異富與貴變滅隨雲烟緬懐陶彭澤平生極㡬研朗詠<lb/>
貧士詩相對如晤言今人之所耻古人以為賢<lb/>
我殆勝彭澤無酒亦無琴湖外来逺餉屋角囀好音吹<lb/>
帽節巳迫醉鄉路可尋勿違故人意洗盞起自斟甜酒<lb/>
乏風骨谷永與杜欽而此清且勁良足慰我心<lb/>
<pb n="KR4d0389_WYG_001-3a"/>
人生徒自苦與世為巻婁何如有美酒自獻還自酬貧<lb/>
雖不若富用寡庻易周婚嫁願巳畢此外復何憂况無<lb/>
下潠田得與彭澤儔年豐米長賤一飽或可求<lb/>
翁媪老白髪蕭然老江干大兒荆溪逰折腰豈為官諸<lb/>
兒走異縣亦各營一餐別多㑹靣少端復坐饑寒諸㓜<lb/>
且眼前笑語開我顔勿問賢與愚懐抱俱相闗<lb/>
好惡豈不察鑿垣植蒿蓬而此庭前菊鋤灌少人工此<lb/>
物抱至潔有似楚兩龔留香待嚴凛意與烈士同糞土<lb/>
<pb n="KR4d0389_WYG_001-3b"/>
笑伯始金錢鄙鄧通千載一元亮舎此將安從<lb/>
兩山南北峙四水貫此州登臨豈不嘉出門自寡儔客<lb/>
鄉㡬重九嵗月如奔流蕭然具果飲聊以散百憂平生<lb/>
和陶集韻髙乃敢酬乃復咏歌之嵗晚葆姱修<lb/>
　　　和程漁莊救燕<lb/>
燕巢屹髙壘蛇行危折罄不虞猝見侵怪事發軒屏黄<lb/>
口養漸大紫翮翻相映雌雄力難䕶吞噬氣方盛豈不<lb/>
避戊巳天意特未定主人勇赴救為恵固當竟蜿蜒墮<lb/>
<pb n="KR4d0389_WYG_001-4a"/>
尺箠折首甘所迎古人致隂類嗜好用其性此族遭炮<lb/>
燔往往多夭横人固異於物縱暴胡忍聽試看自古来<lb/>
善者終必勝羿殞莽亦屠曽莫保軀命報應各以類豈<lb/>
不信可証驅而放之菹是乃三代政姑用栁子言鋤吾<lb/>
草莱徑<lb/>
　　　題淵明圖<hi>并序</hi>
　淵明九日無酒坐宅邉菊叢中意殊寂寞江州刺史<lb/>
　王𢎞諸孫已荷朝寄猶知有賦歸去来者能於此<lb/>
<pb n="KR4d0389_WYG_001-4b"/>
　時遣白衣擔酒逺餉邂逅一醉大是竒事集中九日<lb/>
　詩僅兩首無酒則曰塵爵耻虚罍寒花徒自榮有酒<lb/>
　則曰何以稱此情濁酒且自陶而王茂𢎞所餉己酉<lb/>
　九日十有九年畧不見詩集何耶此翁志節耿亮與<lb/>
　秋俱髙往往逃於酒而寓於菊二詩之作一感一喜<lb/>
　㣲見於意固不暇於嵗嵗皆詩此中有真意欲辨巳<lb/>
　忘言正當求之言句之外可也此幅筆雖簡意有餘<lb/>
　輒和己酉九日韻述其事醉中㸔畫未免發千古一<lb/>
<pb n="KR4d0389_WYG_001-5a"/>
　笑<lb/>
平生抱耿介四海寡朋交凄其九日至頗感顔髪凋無<lb/>
酒醒對菊風味乃更髙誰識此時情白雲行逺霄地主<lb/>
有佳餉得之良已勞而我適邂逅赴飲如沃焦永言大<lb/>
化内朽質非所陶惟有飲美酒一醉可千朝<lb/>
　　　九日<hi>并序</hi>
　陶公再為建威參軍劉裕幕府也忽棄去屈為彭澤<lb/>
　令未㡬又棄去裕是時巳有異志劉穆之寧死不與<lb/>
<pb n="KR4d0389_WYG_001-5b"/>
　九錫事王𢎞自江北来首以此事風朝廷裕遂移晉<lb/>
　祚而𢎞為吏部尚書為江州刺史遂被心腹之寄既<lb/>
　来江州柴桑近在境内於陶公時惓惓豈非内懐前<lb/>
　媿欲㧞髙人勝士以自湔祓耶彼曷不知名節之為<lb/>
　髙也陶公未易致則使人中路具酒食候其出醉而<lb/>
　要之庶㡬一見斯盖已甚迫則亦可以見吾胸懐本<lb/>
　趣固有在豈端為一王𢎞哉適乗籃輿足以自返其<lb/>
　視華軒為何物而𢎞欲以此榮其歸此又可笑也前<lb/>
<pb n="KR4d0389_WYG_001-6a"/>
　是論者偶未及九日蕭然因賦數語<lb/>
秋風䬃以至今日重陽日明明對南山尚想陶彭澤向<lb/>
来建威幕頗見有此客驅車不少留駕言公田秫如何<lb/>
又棄去此意誰能識寄奴趣殊禮風㫖来自北只今王<lb/>
江州建白功第一故是僧彌孫舉動殊足惜飲媿望柴<lb/>
桑稍欲自湔滌殷勤白衣餉猶恐不我即中路候籃輿<lb/>
要致已甚迫葛巾赤兩脚頽然向州宅此翁本坦蕩焉<lb/>
能苦違物一時可計取中實未易屈華軒有何羡自載<lb/>
<pb n="KR4d0389_WYG_001-6b"/>
返蓬蓽終身書甲子凛凛義形色如使磷且緇安得為<lb/>
玉雪籬邉有佳菊弄黄正堪摘我方持空觴千載髙風激<lb/>
　　　簡趙子昂<lb/>
君維大雅姿被服藹蘭蓀胷㳄綜流畧本本又元元手<lb/>
追七子作凌厲氣所吞餘事到翰墨藉甚聲價喧居然<lb/>
難自藏珠玉走中原四年郎省户小滯當髙鶱肯来為<lb/>
多士復除布春温力争吾道回中流収崩奔眷言維桑<lb/>
舊從容駐輶軒我亦喜再見一笑畧寒暄首誦新詩章<lb/>
<pb n="KR4d0389_WYG_001-7a"/>
兩耳為君尊髙情殊磊落俗子何足論顧我寂寞地無<lb/>
物當贈言乃復攜尺紙看君醉墨翻霜木石共老野竹<lb/>
翠不蕃落筆頻申頃嵗晚古色存思君時一把此意期<lb/>
勿諼<lb/>
　　　和趙子俊閒居十首<lb/>
俛仰一室内我興尚無為凝塵澹素几乍見閒居詩吐<lb/>
詞甚髙簡觀者未必知士固各有志肯為富貴移汲多<lb/>
羸其瓶居然井在湄何似鴟夷全張弛隨所宜楊子不<lb/>
<pb n="KR4d0389_WYG_001-7b"/>
違物趙子不干時此意諒所同相與三復之<lb/>
窘歩殊蹣跚户限久不踰若或縶維之媿彼空谷駒俛<lb/>
焉念平生我亦酷信書所得不償失每與憂患俱飲水<lb/>
飯脱粟此意豈願餘貧實為我累舎貧将焉如堪嗟嗜<lb/>
利者死甘諡為愚<lb/>
維昔陶元亮早嵗尚隠淪從事建威幕奔走戎馬塵宵<lb/>
征亦良苦我豈戀軒茵時運不可回物態日以新悠然<lb/>
彭澤去漸與鄉里親公田半税秫亦足慰我貧有人企<lb/>
<pb n="KR4d0389_WYG_001-8a"/>
髙躅漫仕求所伸閩嶠雖云逺絃歌遂其真<lb/>
九日忽巳過霜薄陽光晞未漉頭上巾先典箧中衣時<lb/>
物尚有菊採掇頻爾稀對酒胡不飲坐看白日飛五勝<lb/>
更囚旺萬事誰是非且復進一觴酒盡情依依晚蝶抱<lb/>
孤蘂無乃昧先㡬<lb/>
勢利苦炎炎名節貴皜皜河縣開桃李家園熟梨棗當<lb/>
年歸騎省名譽豈不早一染金谷塵蕭艾沒芳草胡為<lb/>
閒居賦乃誚任安巧所以惟慕陶固窮而守道<lb/>
<pb n="KR4d0389_WYG_001-8b"/>
我亦愛閒居好山環屋青拄頬坐来乆冉冉白雲生山<lb/>
中有三秀誰為采其榮散我腰脚頑使我神觀清<lb/>
我居殊偪仄東西鑿兩牖卧起於其間不知嵗年久秋<lb/>
菜上墻生廢圃一何有只應谿上人笑我巳白首橘柚<lb/>
非所種勸我且種栁也莫種牡丹與物争妍醜<lb/>
閒居維弄翰窻明庭户寂硬黄力追古旁觀共歎息當<lb/>
由結習深亹亹向晨夕持用自怡悅而不為物役但恐<lb/>
好事者逸少混鐵石我能别真贗一紙百金直<lb/>
<pb n="KR4d0389_WYG_001-9a"/>
衣短不及骭髪短不滿梳惟有憂世心皇皇此生俱鮒<lb/>
魚呼轍中㣲濕以相濡斗水旦夕急豈與人意殊試誦<lb/>
反招隠願無懐故居墨突何曽黔行矣勿踟蹰<lb/>
人生與出處要不失其正手捧毛義檄以為庭闈慶禄<lb/>
飬有甘㫖東西惟所命賀客來何多踏破蒼苔徑再拜<lb/>
稱夀觴閭里生新敬<lb/>
　　　米元暉山水<lb/>
鶻突烟樹外水逺山更長天地有如許扁舟何處藏如<lb/>
<pb n="KR4d0389_WYG_001-9b"/>
何短篷底結習猶未忘是時水月繁不見此夜光於今<lb/>
尚無恙懐袖行可将我亦流落者此味慣所嘗誰能畫<lb/>
峩堂坐我於其旁<lb/>
　　　十月既望能静飲客海棠花下即席索詩走筆<lb/>
　　　一笑<lb/>
久聞使君歸扁舟欲自載竟負九日約吾意良有待今<lb/>
朝得得来適與佳辰㑹名園盛衆卉搖落不少愛為語<lb/>
玉林神無乃風景殺春葩發霜枝一夜作竒怪此花紅<lb/>
<pb n="KR4d0389_WYG_001-10a"/>
濕處無如錦城最銜来定鴻鵠萬里從雪外髙情相暖<lb/>
熱置酒出花背固知是鄉人豈不在我輩西莊見西産<lb/>
一笑心領解主人獨妙年有花正宜戴胡為亦見分無<lb/>
乃嘲老大誰令開非時故遣白髪對君勿輕白髪髪白<lb/>
老更耐洛陽劉伯夀耆英典型在醉帽仍揷花豈是兒<lb/>
女態還以夀主人風流更耆艾<lb/>
　　　羅漢臣拄笏亭<lb/>
爽氣鍾於西峨眉横太白春風吹不暖暑路有積雪月<lb/>
<pb n="KR4d0389_WYG_001-10b"/>
照平羌冷雲頂七頂濕游戲兩謫仙銀河洒醉墨遂令<lb/>
漢嘉郡千古占一色一從殊方走江山頗蕭瑟流落各<lb/>
天涯相逢未相識㣲聞莊舄吟握手話疇昔乃知此邦<lb/>
秀終不斷地脈權門車如霧衆甘炙手熱而君獨㡬先<lb/>
惟恐涴我笏偉哉百尺樓西望即鄉國爽氣今巳回何<lb/>
妨髙拄頬里中表聖公千載推汲直當年㡬諫紙扣笏<lb/>
良鯁切意欲摧百士死職非所惜此笏豈其遺正自峭<lb/>
風骨願君善藏之擊邪看他日也無羨堆牀富貴竟何<lb/>
<pb n="KR4d0389_WYG_001-11a"/>
益長鑱白木柄乃我手中物惟有故鄉夢與君共愁絶<lb/>
何當駕雙鵠萬里遡寥碧<lb/>
　　　文本心參政約游西山分韻得頂字<lb/>
僕僕事行役度盡千峰頂恣覽亦云倦困卧殊未醒西<lb/>
爽俄見要前約欲重訂結習若猶在寧復計兩脛天際豁<lb/>
輕隂溪頭横短艇挳手謝籃輿信歩蹋荒徑適意自忘<lb/>
逺迷途誰為詗此翁平生意故自畧畦町何妨一笑回<lb/>
呼僮催煮茗兩年已三至我如飫黿鼎無乃太屬厭徒<lb/>
<pb n="KR4d0389_WYG_001-11b"/>
欲逃酩酊老筆忽先倡髙標誰與並尚記去載游金碧<lb/>
光炯炯何處非吾鄉一氣相滓溟<lb/>
　　　送姚子敬<lb/>
方聞興秀孝久矣無令舉公車冷於冰吾巳棄如土提<lb/>
書向孔墻萬代禮樂主而與先簿正厥有聖法寓士也<lb/>
得所歸至窮亦云遇於惟京頖舊幸不生蒿穭斯文諒<lb/>
在兹天意豈輕付之子抱淵静蕭然守環堵光彩難自<lb/>
閟珠玉滿囊楮一從鶚表飛諸公共稱許如何但熟睨<lb/>
<pb n="KR4d0389_WYG_001-12a"/>
引鼎力不武棲遲冷椽間無乃太㢘取相縻共升斗端<lb/>
欲重黌宇勿嫌屋打頭硉兀氣未吐六月取一息千里<lb/>
始跬歩期君在逺業看君即軒翥風雨忽道別悢悢寡<lb/>
悰緒從今閉柴荆何以慰衰暮<lb/>
　　　題張老山從好堂<lb/>
世有嗜土炭恣啖等梁稻海上逐臭夫自謂姣且好好<lb/>
惡一失正萬境昡顛倒亦有欲富者蠅營無不到洗削<lb/>
誇鼎食執鞭甘𨽻皂於此還有人深耻貨賂冒一笑視<lb/>
<pb n="KR4d0389_WYG_001-12b"/>
千駟貧賤守以道厥好豈爾殊吾自有至寳但恐好不<lb/>
真回奪諒難保老山殊絶塵褰裳衣欲縞區區名與利<lb/>
何曽挂懐抱世人定不愛昌歜與羊棗吾意各有在<lb/>
端未恨枯槁從好以名堂一室聊笑傲心惟有所好乃<lb/>
能無所好好仁者夫子不知嵗年老益晚而好易易編<lb/>
窮所好彼富如浮雲非義是所悼諒兹得其從聖言極<lb/>
探討孰重復孰輕辨之亦既早而我方忍饑四壁浄如<lb/>
埽舍魚取熊掌因用儆衰耄<lb/>
<pb n="KR4d0389_WYG_001-13a"/>
　　　十日菊為子昻夀<lb/>
風露浩如洗漸覺霜氣滋九日已成旬黄花爛盈枝誰<lb/>
云清香減清香在詩脾詩人亦未老皎皎氷雪姿為我<lb/>
掇繁英和露三嚥之此物是夀耐千載以為期一㸃綴<lb/>
鬚髪真是麒麟兒長大著膝上綵衣相娱嬉<lb/>
　　　戚子雲袖詩見過且篤叙先祭酒與先人同朝<lb/>
　　　之雅意甚古用韻為謝<lb/>
白髪祭酒公儀刑古君子多士所共敬豈獨桑與梓吾<lb/>
<pb n="KR4d0389_WYG_001-13b"/>
翁幸同朝輦路時並轡流風日以邈追慨徒倚徙子雲<lb/>
篤世誼朅来自檇李念我一破廬落落荒城址遺以五<lb/>
朶雲置之五雲裏我是老祠官未忘鏡湖水握手更細<lb/>
論書味淵以㫖嘉問有青衿十載詩千紙<lb/>
　　　西嵓使君上冢過霅首訪敝廬又㑹能靜話舊<lb/>
　　　感慨情見於辭所以道别<lb/>
自為盱江行最聲日飛馳赤子問襦袴白雲滿鬢髭苕<lb/>
邊重㑹晤握手慰所思舊有瀧岡表三讀起懦衰迺翁<lb/>
<pb n="KR4d0389_WYG_001-14a"/>
平生志正在造膝時曾擊戚畹悍曾疏公田欺曾陳峴<lb/>
山急或訝話太危移疾逃相印何忍張悌為全歸干戈<lb/>
際一致視險夷象賢有令子紀實無溢辭刻之並纂疏<lb/>
自足永久垂憶昔姑孰守欲碎脫鞾碑博士何偉哉奮<lb/>
身力䕶持麤沙與大石彼計竟莫施遂令兩圖在留作<lb/>
千載竒此事闗世道磯激我匪私他時記先友要當附<lb/>
見之顧我窮未死僅存骨裹皮殷勤綈衣貺古道其在<lb/>
斯無物當贈策逺大以為期願勿忘吾州嵗晚託茅茨<lb/>
<pb n="KR4d0389_WYG_001-14b"/>
　　　和徳清曹魯郊七十一吟<lb/>
元日書甲子曉槃問五辛頗記絳縣老宜有善頌陳君<lb/>
乎生是嵗早晚戰伐塵明年七十二舊諜無糾紛斜飛<lb/>
滯棲枳旁觀嘆積薪欸乃来澤國比屋多嚬呻何由躋<lb/>
夀域君勿開荒榛遺以大有年在在鼔腹人非徒事勾<lb/>
稽耄稚情日親溪流甚清泚鵞山亦嶙峋胡為動鄉思<lb/>
便欲乞其身駕言登東山遐眺窮厓垠有時於沂浴庶<lb/>
㡬逺俗氛平生布衣舊方今鼎鉉臣挽留不聽去好語<lb/>
<pb n="KR4d0389_WYG_001-15a"/>
温如春悠然復少住終恵此邑民九十以珍重八十起<lb/>
渭濵如君老益壯眼明無眵昏精力殊未衰齒宿意自<lb/>
新盍陪英俊游可是枯槁倫而况二三子左右參魚鱗<lb/>
從翁取青紫且姑置垂綸憶昨初相識氣象清以淳而<lb/>
我巳索如髪短不可耘蓬廬辱再訪頓覺雙眉伸大笑<lb/>
向我言六甲那解輪惟須飲美酒分餉良巳勤珍重君<lb/>
子意自酌不及賔和氣何盎盎喜色何津津長我梨與<lb/>
棗平地即仙宸勿使他饋傷小大相參辰悛誦長短歌<lb/>
<pb n="KR4d0389_WYG_001-15b"/>
尤足夷我神倘來視富貴髙情渺浮雲想其下筆時健<lb/>
能斡千鈞君倡我當和撚髭簷屢巡向来九老集往往<lb/>
多沉淪亦欲相從去病憊力弗臻似聞紀初度先我十<lb/>
二旬看君詠薰風笑我醉霜旻所期在千載天地見本<lb/>
真<hi>盖其生五月予九月也</hi>
　　　餞潛岡南提舉<lb/>
君前郡文學端自吾州始壇坫日以髙到處執牛耳平<lb/>
生灑落胸作事故竒偉飛上南樓去坐得數千里全楚<lb/>
<pb n="KR4d0389_WYG_001-16a"/>
帶五嶺古俗甚豐美一昨干戈後或未識瑚簋禾穭生<lb/>
黌宫學士氣如洗此行纍佩印良為吾黨喜三閭屈大<lb/>
夫四海洗鑿齒堂堂始興公亦從韶石起何地不生賢<lb/>
幸勿遐陋視著意絢荒餘文物中州比况復多蜀客誰<lb/>
其顧瑣尾相與噢休之我頗念桑梓垂老猶惜別何以<lb/>
當馬箠願君為廣厦大庇天下士<lb/>
　　　栢生兩石間千嵗終不大韓子則欲移之平地<lb/>
　　　以遂其生栢生兩石間天命本如此蘇子則欲<lb/>
<pb n="KR4d0389_WYG_001-16b"/>
　　　安之石間以全其生二説若異然韓子愛惜人<lb/>
　　　物以有用者也故又曰傷根栢不死千丈不難<lb/>
　　　至蘇子愛惜名節以自保者也故曰雖云生之<lb/>
　　　艱與石相終始愛栢一也雖然處險難而出險<lb/>
　　　尤難金華倪君老儒也以栢山自號因取二公<lb/>
　　　意賦詩寄之<lb/>
栢生兩石間平地盍移置平地豈不好又恐傷生意兩<lb/>
翁為栢謀其慮各巳至受命獨也正固與凡木異夷險<lb/>
<pb n="KR4d0389_WYG_001-17a"/>
猶爾殊而我本一致但能全其天所擇不在地我聞栢<lb/>
山名抱藝久不試自種秋栢實離離滿山翠石礙曾不<lb/>
傷地平亦不肆嵗月漸婉娩氷雪㡬凌厲此栢初不知<lb/>
老大見根柢一笑謝兩翁何省為榮悴<lb/>
　　　送洪竹堂<lb/>
家住西湖西愛吟仍愛竹冨貴豈不好變滅如轉燭一<lb/>
昨流落後破垣竹猶綠往事何用訪得此良自足胡為<lb/>
被書誤彈冠向苕曲三年飯脫粟不飽而况肉頗有青<lb/>
<pb n="KR4d0389_WYG_001-17b"/>
衿子對之尋舊讀時復吐佳句家山如在目不知竹是<lb/>
伴誰護蒼玉束官滿還滯留欲歸未可卜無錢買扁舟<lb/>
遷居更勿促悠然謝此君行止任遲速新年雨雪深忽<lb/>
巳歸期告天公似有意為爾開晴旭士固不可料窮久<lb/>
理當復東風吹浩蕩萬里奔鴻鵠<lb/>
　　　贈姜醫<lb/>
越人嘗遊齊後世多名醫漢時太倉長亦復出臨淄子<lb/>
實同鄉里兩翁諒所師從今霅川水飲者不厲疵<lb/>
<pb n="KR4d0389_WYG_001-18a"/>
　　　贈日者薛東湖<lb/>
抱疴蓬廬下白日背我馳我生已如此天命復奚疑悠<lb/>
哉東湖水不迎亦不隨相對澹無語可以樂我饑<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0389_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻六</head> <lb/>
    <p>
<pb n="KR4d0389_WYG_006-1a"/>
欽定四庫全書<lb/>
　陵陽集巻六<lb/>
　　　　　　　　　　　　　元　牟巘　撰<lb/>
　　絶句七言<lb/>
　　　巳巳秋七月不雨人心焦然迺戊午齋宿致城<lb/>
　　　隍清源渠渡龍君嶅山五神于州宅以禱始至<lb/>
　　　雨洗塵自是間微雨輒隨止旱氣轉深苗且就<lb/>
　　　槁要神弗獲某憂懼不知所出越癸亥日亭午<lb/>
<pb n="KR4d0389_WYG_006-1b"/>
　　　率郡僚吏申禱於庭未移頃雨大摯旄穉呼舞<lb/>
　　　皆曰神之賜也某既拜貺又明日以神歸念無<lb/>
　　　為神報者乃作送神之詩七章以侈神功且又<lb/>
　　　以祈焉<lb/>
休休早稻已焦巻晩稻揺風更可憐枯盡百源無一滴<lb/>
老龍何處巻雲眠<lb/>
幾度看雲眼欲穿不應氣數總闗天去年兵又今年旱<lb/>
守也於民自寡縁<lb/>
<pb n="KR4d0389_WYG_006-2a"/>
五神萃止足精神迅發風霆一欠伸能事莫嫌相迫促<lb/>
門前多少望霓人<lb/>
老火猶驕氣藴隆爐香爇罷日方中片雲忽巻天河落<lb/>
頃刻難名造化功<lb/>
神祐恭惟及物深中間感應妙精勤要知應處還為感<lb/>
終始惟當秉一心<lb/>
眼前物意頗昭蘇未省郊原遍也無更覔洗車三日雨<lb/>
普教大地活焦枯<lb/>
<pb n="KR4d0389_WYG_006-2b"/>
龍輈欲駕已多時父老遮留一日遲秋菊寒泉何以報<lb/>
精勤更冩送神詩<lb/>
　　　都梁北鄉士多好學有向君敏衡者一日訪予<lb/>
　　　語甚質氣甚夷禮甚度予心異之間為予言曰<lb/>
　　　家故沅徙也今所居有谿實自沅來乃築室聚<lb/>
　　　書其上以教子弟因以沅溪書舍名之而其亭<lb/>
　　　則曰無加蓋其地舊號無加莊以其東止於石<lb/>
　　　西止於㟁南止於路北止於泉也願有以發之<lb/>
<pb n="KR4d0389_WYG_006-3a"/>
　　　予既為籀右書二顔而向君復以所謂廉崖者<lb/>
　　　諗予予聞此石傑立千尺實陗厲峻削可敬可<lb/>
　　　仰有類乎廉者頗思一至其處摩挲此石以激<lb/>
　　　衰懦而未能也乃各為一解以謝焉<lb/>
書滿精廬芷繞門門前流水出於沅夫君自得濂溪意<lb/>
直向沄沄認本原<hi>周子寓匡廬號濂溪居右沅溪書舍者本春陵故  也</hi>
無加之義復何如解盡當年太極圖<hi>朱子曰太極者猶曰舉天</hi>
<hi>下之至極無以如此云爾</hi>八面四方都恰匝更於止善用工夫<lb/>
<pb n="KR4d0389_WYG_006-3b"/>
<hi>右無加亭</hi>
亷崖千仭孰能干一見令人毛髮寒可以人而不如石<lb/>
我當為石共衣冠<hi>右亷崖</hi>
　　　予方卧病税院劉君以畫梅堅索詩口占遣之<lb/>
今年四野赤如赭安有吟情到此花何况病夫空百妄<lb/>
只於真實認根芽<lb/>
　　　題徳範弟三香圖<lb/>
水仙侑食老逋家更著江南小白花三雅如渠好兄弟<lb/>
<pb n="KR4d0389_WYG_006-4a"/>
衆芳未許以肩差<lb/>
　　　次韻洪帥喜雨<lb/>
礟車亭午作雲頭喜雨亭前黍稌秋但得人間甌寠滿<lb/>
等閒萬慮一時収<lb/>
感孚妙處㨗風雷造化於人豈逺哉見說商霖一尺字<lb/>
向前車馬待公来<lb/>
　　　逰髙園用前韻<lb/>
蟬聲緊喚客回頭依約疎僚去後秋不是先生新句子<lb/>
<pb n="KR4d0389_WYG_006-4b"/>
一川雲錦費勾収<lb/>
儘渠絃索輥春雷相對清風君子哉涼觀主人歸未得<lb/>
不妨却許蜀人来<lb/>
　　　和本齋止酒<lb/>
白家老瓦慣從㳺和氣如春不汝郵近日更誰嫌外酒<lb/>
夢成燥吻吸青丘<lb/>
羡渠痛飲日亡何一石如髠亦未多麯米春濃禁不撤<lb/>
酒腸笑我本無它<lb/>
<pb n="KR4d0389_WYG_006-5a"/>
聞公久矣空諸妄止酒真成一事無舊說蜜殊惟飲蜜<lb/>
不妨試候小風罏<lb/>
生憎市酒赤如霞難效當年老阿嘉一任花前殺風景<lb/>
破除舊賜小龍茶<lb/>
酒名真一妙形容方法傳来玉局翁揺動天闗出瓊液<lb/>
澄然不比小槽紅<lb/>
病餘井臼不任勞欲飲無錢可是髙一笑猶堪誰空腹<lb/>
少陵詩裏學燋糟<lb/>
<pb n="KR4d0389_WYG_006-5b"/>
　　　送程茂叔<lb/>
天涯忽送非常喜阿囝斑衣郎罷前話盡青燈十年事<lb/>
牀頭周易故依然<lb/>
真成有子萬事足何況人生七十稀莫道梅花遮五嶺<lb/>
頭輕月朗去如飛<lb/>
　　　贈羅竹山術者<lb/>
此君乃肯與人事辯舌生風有竹山何似竹林惟痛飲<lb/>
嗒然臧否兩相閒<lb/>
<pb n="KR4d0389_WYG_006-6a"/>
魚須翠碧都抛却重糈今居卜隠中門外有来能握粟<lb/>
為渠滿意說年豐<lb/>
鞾紋紙帳稻畦衲榾柮地罏煨芋供此是人間真冨貴<lb/>
莫將輕易許渠儂<lb/>
　　　和陳無逸中秋風雨<lb/>
身似浮槎何足絆家同堕甑不須看枉裁白髪三千丈<lb/>
可柰青泥八百盤<lb/>
病攻我劇聲摩壘月避人深目眯糠一盞濁醪如許障<lb/>
<pb n="KR4d0389_WYG_006-6b"/>
諸餘不容苦思量<lb/>
　　　餞髙仁卿農丞奉使還北<lb/>
常平舊法最為良頗記中丞耿夀昌此意推行在人耳<lb/>
肯教豐歉制低昻<lb/>
好農使者慣經常歸路西風水國涼但使人皆歌美稷<lb/>
故應此即是甘棠<lb/>
别来五度見重陽草草賔朋共此觴聴得酒邊新句子<lb/>
可人風味故難忘<lb/>
<pb n="KR4d0389_WYG_006-7a"/>
裝輕路穏好兼程還向鵷班侣雋英自葉流根誰識此<lb/>
老農摩腹送餘生<lb/>
　　　舜舉水仙梅五絶<lb/>
横出一枝誰與並整青蔥佩立多時窓明几淨好風日<lb/>
移向此中渠不知<lb/>
檀暈金杯兩擅竒晩風併作一香吹此中畢竟同還别<lb/>
付與司南鼻孔知<lb/>
雪椀氷甌薦茗時蕭然相與對幽姿一生肝膽何由俗<lb/>
<pb n="KR4d0389_WYG_006-7b"/>
時有清風披拂之<lb/>
當代涪翁有素評此花雅合喚梅兄玉宸殿上重差次<lb/>
可是詩人許與輕<lb/>
老逋久共梅同住好事誰令侑酒仙變化侯王等閒耳<lb/>
不堪持到影香前<lb/>
　　　舜舉馬<lb/>
常得奚官剪拂齊也思驤首一長嘶好随便面章臺去<lb/>
栁色如煙路不泥<lb/>
<pb n="KR4d0389_WYG_006-8a"/>
　　　秋江晩渡圖<lb/>
晩来江上鯉魚風十里青山一望中自是欲歸人意急<lb/>
等閒付與濟川功<lb/>
　　　夢㑹圖并叙<lb/>
　趙堯卿嘗夢東坡野服乗驢訪之顧室中書史環列<lb/>
　喜曰天下之樂無以加此他日又夢問以水仙王事<lb/>
　即答以茫昧語堯卿與斜川游稔而是時方補注坡<lb/>
　詩故心誠所感如此今翰林張周卿所記澄照徳公<lb/>
<pb n="KR4d0389_WYG_006-8b"/>
　之事人皆以為異余謂東坡之精神無往不在而平<lb/>
　生喜佛言句流布中土歴刼不磨豈非澄照素知向<lb/>
　慕雖亂離奔走結習未忘有以得之歟一以詩一以<lb/>
　禪所趨雖不同而所感未始不同也樂廣以形神不<lb/>
　接而夢為因東坡為之説曰心依塵而有夢夢覺之<lb/>
　間塵塵相授數傳之後失其本矣豈非因乎信斯言<lb/>
　也二㑹之夢東坡必他有所因使因東坡則數傳之<lb/>
　後不當復為東坡故竊有疑於其説然澄照夢公時<lb/>
<pb n="KR4d0389_WYG_006-9a"/>
　年六十有一而其夀至一百有十四則倍夀之語亦<lb/>
　幾矣正甫御史視澄照為同姓是宜保其圖而登其<lb/>
　夀二小詩附下方<lb/>
覺来猶記舊儀型趺坐無言月滿庭畢竟是因還是想<lb/>
不妨重舉夢齋銘<lb/>
洛僧加滿九十五也向香山畫作圖況是東坡曽囑付<lb/>
夀年多似手中珠<lb/>
　　　題戚子雲五雲圖<lb/>
<pb n="KR4d0389_WYG_006-9b"/>
一從鰲去波翻海夢斷蓬萊不可尋當日五雲依約處<lb/>
有人掩巻自微吟<lb/>
　　　金南峰隠居圖<lb/>
髙哉千丈屹南端路入層雲欲到難試看㓜輿岩石裏<lb/>
人間爭似畫圖看<lb/>
身在山中不見山却因逺看更孱顔煌煌三秀如堪采<lb/>
拂石眠雲未忍還<lb/>
　　　四安道中所見<lb/>
<pb n="KR4d0389_WYG_006-10a"/>
蒼涼初日破林霏幾度言歸今得歸兀兀籃輿續殘夢<lb/>
門前兒女挽人衣<lb/>
分明路入茶山去喚起昬昬嗜睡翁共笑翁来已差晩<lb/>
珍芽秀甲老秋風<lb/>
一溪百折渡復渡尋日如行糾篆中自歎勞生欲飛去<lb/>
琴髙借我赤鯶公<lb/>
何事區區外諜光五漿先饋豈其當儘渠爭煬仍爭席<lb/>
物我而今已兩忘<lb/>
<pb n="KR4d0389_WYG_006-10b"/>
生怕秋蟲稻把稀腰鎌爭出傍晴輝尻髙首下泥中鶴<lb/>
啄得黄雲盡始歸<lb/>
狹路傾敧下澗隈歸牛忽帶夕陽来狂遮瞪視渾無柰<lb/>
慿仗誰人拽鼻回<lb/>
紛惹多岐意轉猜若為誤向此中来平生不作窮途歎<lb/>
途若窮時一笑回<lb/>
依約茅茨傍翠微炊烟孤起半開扉早禾趂日連耞閙<lb/>
老莢爭風拍板飛<lb/>
<pb n="KR4d0389_WYG_006-11a"/>
木瓜已過折山来黄帕封林未敢開想見白沙紅照裏<lb/>
繡紋冷落見竒瑰<hi>木𤓰園入折山數里供進後方敢賣土人取𤓰埋其半於沙中以紙鏤花</hi>
<hi>貼上以溪水洒之日晒乃紅</hi>
千顆豐融怕日侵楮生調護貴於金直須待折囊封了<lb/>
方見氷霜一片心<lb/>
薄酒三盃醉不成雨敲疎瓦見分明破衾判作空堦滴<lb/>
滴到乾時也解晴<lb/>
聴得荒鷄第一鳴吹燈發火飯初成衣囊減盡渾無裌<lb/>
<pb n="KR4d0389_WYG_006-11b"/>
又是蕭蕭帶雨行<lb/>
﨑嶇踏破布行纒負米擔鹽似蟻縁為羨生涯随處足<lb/>
五湖鮭菜范公船<lb/>
人向長安渡口歸長安不見但雲霏只應白鷺曽相識<lb/>
船到前頭更不飛<lb/>
可是茅岡太無賴苦要錢足刺船行却聞官路相將近<lb/>
便覺山輿陡頓輕<lb/>
千山過盡又行脚慚愧道人看客勤裹得白雲欲相贈<lb/>
<pb n="KR4d0389_WYG_006-12a"/>
一甌茶復白於雲<lb/>
斧斤不貸老根株素節蒼皮委路隅憶昨此中逃午暑<lb/>
前知愧不及堯夫<lb/>
落落長松不許年輪囷扳斡欲參天流肪已化為神物<lb/>
枉損蒼鱗亦可憐<lb/>
姑溪小隊帶薫風笳鼓懽迎鶴髮翁三十九年成一夢<lb/>
幾多陳迹淚痕中<lb/>
每羨向平婚嫁了恣㳺五岳可曽回也應未斷塵縁在<lb/>
<pb n="KR4d0389_WYG_006-12b"/>
依舊挑包入浙来<lb/>
支離病骨倦泥行擬向蓬窓睡到明繞鬢秋蚊故相惱<lb/>
更求底物是親情<lb/>
亭亭明月無人伴一意孤行天地間憐我扁舟連夜發<lb/>
肯分清影到蒼灣<lb/>
中秋有約竟須歸未到家時月已随不合盡情看到曉<lb/>
今宵殺漫雨垂垂<lb/>
兒能忍渴留佳醖我亦開包得快梨自笑初無泥可洗<lb/>
<pb n="KR4d0389_WYG_006-13a"/>
頽然還得醉如泥<lb/>
歸途擬向城中去論舊飜驚人已非悵望敬亭烟雨外<lb/>
平生漫說謝元暉<lb/>
　　　題羅御史詩<lb/>
諌草詩篇好護持又吟蜀井竹西詩攜將髙節堂前去<lb/>
題作雲舊也更竒<lb/>
　　　丘詠涯<lb/>
聖道洋洋陋百家就其淺矣詠其涯直須辨取槎乗去<lb/>
<pb n="KR4d0389_WYG_006-13b"/>
未許當年海若誇<lb/>
　　　月軒<lb/>
坐嘆氷輪吐復吞長風忽為拂霾昏褰開萬里無纎翳<lb/>
到處人家月滿軒<lb/>
　　　題擇庵雲山圖<lb/>
老圓畫裏也藏機雲抹前山凍不飛寸許塔尖何處市<lb/>
扁舟臘日訪僧歸<lb/>
　　　約家性存<lb/>
<pb n="KR4d0389_WYG_006-14a"/>
春風小語記懷岷二十年中臂屈伸白髪遺民幾人在<lb/>
重来老鶴更精神<lb/>
蕭條今尙有誰来老盡荒庭一樹梅多謝髙情肯相過<lb/>
衝寒自起掃蒼苔<lb/>
　　　送李際可婺源學録<lb/>
說看瓊臺氣塞胸天教有子慰孤忠春秋為喜一經在<lb/>
兄弟誰知異姓同<lb/>
乃祖當年洗日功特書賴有紫陽翁此邦況是淵源地<lb/>
<pb n="KR4d0389_WYG_006-14b"/>
好玩遺編振緒風<lb/>
　　　羯鼓圖<lb/>
春光一曲透霓屏紅錦綳中養不廷誰道青峰白雨㸃<lb/>
開元宰相也渠聽<lb/>
　　　山礬圖<lb/>
玉殿何勞定等差弟兄俱是老涪家季方也與新名字<lb/>
免得人呼作瑒花<lb/>
　　　贈東臯講師<lb/>
<pb n="KR4d0389_WYG_006-15a"/>
飛錫曽聞五臺去雲間瑞相是耶非峩眉清現更竒絶<lb/>
萬里白頭吾未歸<lb/>
東臯何事字無功講罷應知萬法空時枕苕溪作歸夢<lb/>
臨平一路藕花風<lb/>
　　　送戚性傳<lb/>
睢陽書院戚先生綸也名孫侍從臣文物相傳今幾葉<lb/>
又開講席淑来人<lb/>
　　　送蕭之剛<lb/>
<pb n="KR4d0389_WYG_006-15b"/>
旬宣幕府得君重直到千峰盡處回聞道棠陰<hi>闕</hi>
　<lb/>
　　　倦書圖<lb/>
日長偏困校讐人袖手旁觀亦欠伸一覺黒甜酣午枕<lb/>
絶憐識字苦勞神<lb/>
誰道春酣雨不禁䝉籠眼色透雲屏著人花氣深於霧<lb/>
却是三郎睡未醒<lb/>
　　　題髙麗字跡<lb/>
<pb n="KR4d0389_WYG_006-16a"/>
片紙殷勤贈跋篇来從箕子舊朝鮮六經原不經秦火<lb/>
好為刋傳惠後賢<lb/>
　　　毗山之居不皆竹也而其所尙友獨在竹遂擅<lb/>
　　　此山予觀野縱横陳荆扉半啟小舟划柳下不<lb/>
　　　覺欣然呼渡徑入萬竹烟霏中山靈頗怪俗客<lb/>
　　　何自來耶因留詩云<lb/>
指㸃山居向那邊閉門花木養風煙隣人不饌蒼玉束<lb/>
一一而今欲造天<lb/>
<pb n="KR4d0389_WYG_006-16b"/>
山人猶未出山時風月雲煙總為詩笑問年来間何濶<lb/>
此盟應有此君知<lb/>
　　　右軍書裙帖<lb/>
㱆將墨妙冩煙雲曉起驚呼失素裙盡洗當年羞澁態<lb/>
從今不比舊羊欣<lb/>
　　　題四畫<lb/>
天氣融和凍巳開桃花浪暖亦佳哉人生辦取東南尉<lb/>
底用一雙鸂鶒来<lb/>
<pb n="KR4d0389_WYG_006-17a"/>
多情宛頸兩鴛鴦貪趂湖心錯裹香散髮幽人休盪槳<lb/>
夜深花露濕衣裳<lb/>
金颷爭放木夫容蘸影清波分外紅玉立前庭一公子<lb/>
丰標不與俗人同<lb/>
積雪凝寒不肯融梅花佇立待春風嫰波正比鴨頭緑<lb/>
厚葉休嗤鶴頂紅<lb/>
　　　南岳魏監廟曩自請奉祠恬於聲利十餘年来<lb/>
　　　益閉户讀易人罕識之余托婣且契比來吳惠<lb/>
<pb n="KR4d0389_WYG_006-17b"/>
　　　教五絶篤叙故舊情誼藹然用韻復寄不足酬<lb/>
　　　盛意<lb/>
人生一世匆匆爾筵帙亡何已旅酬南岳罏頭芋初熟<lb/>
等閒知閲幾春秋<lb/>
誰知白鶴早登門遺墨猶餘屋漏痕師友百年同慧脉<lb/>
固應自有不云存<lb/>
全真閉户魏不琢二紀怡然外世榮留得詩名皮陸集<lb/>
到君句法有餘清<lb/>
<pb n="KR4d0389_WYG_006-18a"/>
阿囝離鸞嗟囑耳誰陪老婦祭缾盆二雛幸足寛懷抱<lb/>
共說河汾有外孫<lb/>
靜探五一共誰論悔不當初逕扣門自笑吾元今尙白<lb/>
刻舟空守舊時痕<lb/>
　　　三禽<lb/>
何處飛来把修竹數聲圓活夢還驚雨鳩那解知人意<lb/>
寂寞梨花雨又晴<lb/>
風裏空餘碧玉柯離離秋子不勝多莫教却向人間語<lb/>
<pb n="KR4d0389_WYG_006-18b"/>
金井銀牀愁柰何<lb/>
　　　送恩上人還雲門<lb/>
當日親曽見珙公如雷辨舌振宗風分明句句字字是<lb/>
又向苕川訪病翁<lb/>
澈師何處覔遺踪坐聽雲門寺裡鐘正自年来苦行脚<lb/>
箇中元自有千峰<lb/>
　　挽詩<lb/>
　　　挽楊知府<lb/>
<pb n="KR4d0389_WYG_006-19a"/>
蜀有古愛直公為令子孫駐原曽婉畫治獄輒平反槁<lb/>
落榮觀盡紆徐雅道存靈光洞刼火德齒晩彌尊<lb/>
骯髒羣飛外康强七袠餘耆年猶謹禮細字每抄書十<lb/>
載甘琳館三州奉板輿挂冠天木可雙犢老康廬<lb/>
見説佳眠食遺身疾自無方期操几杖俄已易牀膚久<lb/>
讀耆舊傳仍聮嫁娶圖湘岑望不到灑淚向天隅<lb/>
　　　挽師叔理<lb/>
卓爾見成鐻超然驚絶塵形骸脱邊幅肝膈炯精神正<lb/>
<pb n="KR4d0389_WYG_006-19b"/>
自闗天分應難語俗人誰収身後藁雋逸更清新<lb/>
巳飽憂患味方収翰墨勲龍飛新進士猿臂老將軍千<lb/>
里推車軸羣工愧斧斤天乎如有意更為續斯文<lb/>
四海東坡老平生秦太虚神逰已𡨕漠坐念更欷歔手<lb/>
墨看猶濕心期炯未疎堪憐疇昔語腹痛勿驅車<lb/>
　　　挽趙春谷<lb/>
墮地追風驥垂天駕海鵬嗟哉中道止藉甚到今稱幾<lb/>
士待舉火一生甘飲氷居然使跖夀念此拂人膺<lb/>
<pb n="KR4d0389_WYG_006-20a"/>
子美轉同谷靈均懷此都修名千載短多難一臣孤天<lb/>
意終難料心期自不渝西風吹更急蕭索間泉途<lb/>
北弁方胥㑹西崦遽莫追津梁摩詰病臺沼雍門悲鶴<lb/>
有還家夢烏無反哺期瀧岡松檟近足慰九原思<lb/>
　　　挽孫太監<lb/>
埋玊愁聞薤露歌向来耆艾日消磨平生所至棠陰在<lb/>
晩嵗其如麥秀何洛社竟虚同甲㑹鑑湖應改舊時波<lb/>
四春手植煩調護萬感今猶憶爛柯<lb/>
<pb n="KR4d0389_WYG_006-20b"/>
　　　挽陳本齋尙書<lb/>
在昔實齋老公能繼盛名平生守師說晩嵗萃儒榮禋<lb/>
赦原兵禍臺綱忤物情抽身甬東去騰上幾公卿<lb/>
天俾公多夀人知道不孤超然一室内不與萬波俱甲<lb/>
子新詩藁烝甞舊布襦何妨傳遺老文字照龜趺<lb/>
　　　挽王厚齋尙書<lb/>
清要三朝望文章一世榮掌綸誇獨直荷槖表羣英<lb/>
石室資殫洽金華賴闡明孤臣傷暮景風雨自鷄鳴<lb/>
<pb n="KR4d0389_WYG_006-21a"/>
開慶言容悦咸淳奏直前每逢時宰怒自保哲人全垂<lb/>
世三千巻歸田二十年汾亭有遺操獨拍淚潸然<lb/>
文獻遺諸老風霜魯殿餘斯人不可贖吾道意何如永<lb/>
念年家好曽聮選部居無繇陪縞送東望淚沾裾<lb/>
　　　挽陳本齋尙書<hi>補遺一首</hi>
有意超塵俗無心愛夕暉勸餐惟屢却持璧竟全歸<lb/>
得正復奚憾偷生良所非傳家孫子盛端不墜前徽<lb/>
　　　挽成峩峯<lb/>
<pb n="KR4d0389_WYG_006-21b"/>
輕舉㳺帷宅髙辭神武門賜湖分老監遺笏付諸孫玊<lb/>
映神尤朗丹成道自真只應峩頂月萬里照仙魂<lb/>
吾叔聮姻好當年記漢嘉回頭一甲子遺恨滿天涯尚<lb/>
喜長庚老俄聞大耋嗟區區論疇昔何處挹蜚霞<lb/>
　　　挽趙止善<lb/>
自處若素士不知為貴㳺多聞每是正寡欲更清修方<lb/>
借望郎重巳深宗國憂嗟哉事竟爾喬木委林丘<lb/>
昔日三株樹彫容頓可驚一癯危獨坐多難失孤撐官<lb/>
<pb n="KR4d0389_WYG_006-22a"/>
舍煎茶夢天涯裹飯情無由送車後抆淚愧平生<lb/>
　　　挽親家孟從吾<lb/>
東野哭其子難存百感身孤孫猶在抱行路亦沾巾滿<lb/>
目家園樹何時淚葉春諸生為執紼良足化郷人<lb/>
　　　挽岳君舉<lb/>
五十餘年事都將作夢看早方磨鐵硯老遂塟桐棺蟻<lb/>
結途方戒駒馳嵗已闌山前一片石讀者為悲酸<lb/>
　　　挽姚景春<lb/>
<pb n="KR4d0389_WYG_006-22b"/>
昔在仙都世人稱善士門丘山嘆華屋風雨長孤根鶴<lb/>
瘦空餘影鴻冥更斷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>植齋書萬巻喜有外孫存<lb/>
　　　挽趙碧蘭母劉氏<lb/>
苗裔真王後儀型老監同庭惟參玉樹氣未感秋蓬衣<lb/>
制先期具舟藏半夜空故應芳懿在位刻賁幽宫<lb/>
　　　挽張師道<lb/>
少日追楊晏由来間氣鍾兩科無近比萬里有竒逢正<lb/>
喜鼇扉重俄驚鵬舍凶輤車方逺稅已見若堂封<lb/>
<pb n="KR4d0389_WYG_006-23a"/>
在昔台州守先人事分多通家能記憶上冢每来過老<lb/>
我病未死送君情柰何賢哉幸有子健翮看雲摩<lb/>
　　　挽唐學賔<lb/>
奕世詩書味端知積慶長於人不畦畛為世作津梁肯<lb/>
助魯修泮能令齊發棠陰功天所相食報在諸郎<lb/>
　<lb/>
　<lb/>
　<lb/>
<pb n="KR4d0389_WYG_006-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻六<lb/>
</p>
<p>
</p>
  </div>
</body>
</text>
</TEI>
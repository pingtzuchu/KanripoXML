<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻七</head> <lb/>
    <p>
<pb n="KR4d0389_WYG_007-1a"/>
欽定四庫全書<lb/>
　陵陽集巻七<lb/>
　　　　　　　　　　　　　元　牟巘　撰<lb/>
　　雜著<lb/>
　　　喬木亭銘并序<lb/>
晉國王公祐手植三槐於庭雖不作王溥官職而其子<lb/>
文正公旦為名宰相孫懿敏公素為名諌官名將帥曽<lb/>
孫鞏蘇文忠公為記三槐堂稱其好學而文以世其家<lb/>
<pb n="KR4d0389_WYG_007-1b"/>
又為作懿敏真贊發明故國世臣之義以為世臣者其<lb/>
勲烈以著於時徳望以服乎人譬之喬木封殖之勤養<lb/>
自拱把以至合抱非一日之故其論懿敏公之父祖子<lb/>
孫蓋足以當之予倩張楧字仲實循王五世孫追維前<lb/>
烈寳其舊物近又復喬木之亭取蘓文忠公所稱王鞏<lb/>
定國者以銘其亭曰<lb/>
循王甲第呉山之麓勤身事國蟣蝨刀䪅而不妄殺一<lb/>
念純熟三十年間種木繞屋厥木惟喬異彼樸樕爰自<lb/>
<pb n="KR4d0389_WYG_007-2a"/>
芽蘖以長以育以至拱把合抱連幅忠根義榦積善滲<lb/>
漉其陰數畝萬世之福我思其人猶愛其木曽是比隣<lb/>
弗戒樵牧僅逃斤斧容慘神辱維時聞孫有惻心目贖<lb/>
之以歸天實從欲汎埽其庭雲漲新綠嫓美王氏三槐<lb/>
鼎足日有清輝如晞膏沐風有清音如韻琴筑可娯其<lb/>
親可庇其族我誦角弓封殖是祝自今伊始公侯必復<lb/>
萬葉子孫並受戩榖<lb/>
　　　俞好問摘西銘玉成二字揭之座右俾其子若<lb/>
<pb n="KR4d0389_WYG_007-2b"/>
　　　孫因名思義克遂有成<lb/>
天地之心生於萬物其生維何凝沍摧剥蒹葭蒼蒼受<lb/>
變乃成霜露既殺而況在人貧賤憂戚是為福澤徳慧<lb/>
術知是為疢疾増益不能空乏其身於維此意未或不<lb/>
仁父母於子夫豈不愛厥既愛之曷驕以敗恩之過甚<lb/>
如飽則傷所以古人教必義方旨哉西銘造化全體惟<lb/>
好問父以訓其子他山之石攻玊之工物有相假始就<lb/>
厥功彼粗而厲此温而密宛其成矣錯落圭璧如琢如<lb/>
<pb n="KR4d0389_WYG_007-3a"/>
磨君子自修既恂且慄鐫發孔周匪玉其美伊石其力<lb/>
生成之徳<lb/>
　　　陳玊巖真贊<lb/>
爾巾猶古爾鬢未斑畫前有易胸次不凢早嵗塲屋畧<lb/>
取二三一旦棄去隠几窮探時乎神逰雙溪之間亦有<lb/>
負苓相與往還怨而無極肯露機緘山空月朗虹貫巖<lb/>
槃<lb/>
　　　周公謹贊<lb/>
<pb n="KR4d0389_WYG_007-3b"/>
儒而俠其非歟㕓而隠其幾歟違俗而聱牙玩世而滑<lb/>
稽歟吾亦不自知或隠几著書或狂歌醉墨是殆見吾<lb/>
衡氣機也將求之北山之北忽在乎西湖之西然己見<lb/>
囿於筆墨矣儼幅巾而杖藜<lb/>
　　　謝竹所嵗寒圖<lb/>
我觀在昔交道實難風雪凌芳衆卉日殫睠乃三友媚<lb/>
於嵗寒松勁梅清綢繆相歡竹亦欣然枝舉葉攢如相<lb/>
告語晩節是完復有石交竦立巑岏三而四之愈久能<lb/>
<pb n="KR4d0389_WYG_007-4a"/>
看允矣謝子取友必端顧彼市道慨其永嘆設圖燕坐<lb/>
銘詩載刋勿渝此盟以鍳以觀<lb/>
　　　學古齋箴并序<lb/>
吾婿張仲實好學者也嘗即其家教授生徒著籍頗衆<lb/>
束修以養意甚樂而尤與吾鄉鄧善之相友善其之江<lb/>
陰也善之實繼為之今所謂學古齋者蓋是其處善之<lb/>
比有逺役此齋復歸張氏程則去蘇實来徳孺子箴未<lb/>
始不同也事彌似其年仲實方念自弛使函溉埽老屋<lb/>
<pb n="KR4d0389_WYG_007-4b"/>
數椽環以華竹日挾二子開巻其間唔咿聲徹户外鏘<lb/>
如鸞鵠學子欣然乃皆来集如其初講肄之暇俯仰千<lb/>
載嘯歌一室自樂其樂書来頗有驕婦翁意余欲扁舟<lb/>
自致以同其樂而未能也夫世有古今學無古今一人<lb/>
巳之分霄壤懸絶此乃聖師喫緊為人語然施之斆學<lb/>
之室則幾若教人者之為為人而為己者之私為己予<lb/>
疑焉仲實曰今將使教者以為己之心為人學者以為<lb/>
人之心為己若何余曰然何教非學何今非古則為之<lb/>
<pb n="KR4d0389_WYG_007-5a"/>
箴曰<lb/>
今人與居戢戢同宇古往之宙庶越而語匪好曷求匪<lb/>
執曷御是以君子惟古是慕學古之齋不過環堵我友<lb/>
寓之子去我處窓明几淨研席有所爰命二子密侍巾<lb/>
屨亦有来學五合六聚魚雅童貫其進以序執業呻畢<lb/>
豈不夙莫其教伊何吾行必與非以為己成人之故雖<lb/>
我有餘不爾閉拒大匠自治為世規矩其學伊何反躬<lb/>
内顧非以為人成己是務自足于己不外馳騖舍己而<lb/>
<pb n="KR4d0389_WYG_007-5b"/>
耘何有黍稌惟學惟教惟忠惟恕古人皆然今人則否<lb/>
絶今不為是謂學古咨爾學者目擊心悟亦惟敬哉我<lb/>
仲實甫<lb/>
　　　漁父聽琴圖<lb/>
出緇帷坐杏壇環弟子而琴穆然深思蓋託之文王想<lb/>
見其人漁者何為下船而来持頥以聴既以仁稱夫子<lb/>
猶嘆其苦心勞形而欲語之以所謂真者豈以文王之<lb/>
操其有憂患之心乎故其離世逺害甘終身以隠淪然<lb/>
<pb n="KR4d0389_WYG_007-6a"/>
自居以知道未有真而不仁者也曽餘論之未竟悵莫<lb/>
駐於挐音<lb/>
　　　有翅天馬圖<lb/>
何年塵鏡昬乍洗金背湧出狀怪詭自古空言馬生角<lb/>
今乃見馬生兩翅恐是渥窪種往往感龍氣龍惟神飛<lb/>
行天若傅兩翅何足貴想似穆天子㑹瑶池肉多身重<lb/>
不得飛一朝乘之逍遥出六合奔風軼電那容追萬里<lb/>
一息日未旰當時從官無乃疲或云車轍馬迹往往有<lb/>
<pb n="KR4d0389_WYG_007-6b"/>
如此安用彼翅為徒留誕譎誑後世我願觀者更勿疑<lb/>
我聞西王母參目而虎首物以類應固宜爾<lb/>
　　　石上道士閲經圖<lb/>
石槃槃可容膝山竹亞罏煙直捐爾書捐爾筆嗒然坐<lb/>
自納息<hi>缺</hi>
　<lb/>
昔朱桃椎見髙士亷瞪視而其意竟莫傳言固不若不<lb/>
言之全吾終日言而未嘗言亦不自知其所以然是語<lb/>
<pb n="KR4d0389_WYG_007-7a"/>
是無以問月川<lb/>
　　　張季宜像<lb/>
貌古貌巾凢巾孰知其滿腹下筆如神蓋昔之勇冠軍<lb/>
而今之老斵輪也可為中國之式席上之珍然且弗屑<lb/>
方超然企涪翁而浥元真<lb/>
　　　畫竹<lb/>
臨風永嘯劍㦸相摩大節凛然正而不阿<lb/>
玉立娟娟現清淨身匪雨之力本無垢塵<lb/>
<pb n="KR4d0389_WYG_007-7b"/>
維翠琅玕髙拂晴空朝采之發有若長虹<lb/>
枝葉清潤發此華滋䝉霧之力而不自知<lb/>
　　　孟集虚像<lb/>
黄冠野服翛然於大滌天柱無何有之濵吾與之虚而<lb/>
委蛇其虚縁而葆真者歟<lb/>
　　　四虎圖<lb/>
藜藿不採林有伏猛其何一日朝無骨鯁<lb/>
驚雷㳺雪赴此渴吻下噉清泚有文其炳<lb/>
<pb n="KR4d0389_WYG_007-8a"/>
顧視有威岩下之電不疾而速風行草偃<lb/>
　　　畫梅<lb/>
清香襲人無處可著起視天宇參横月落<lb/>
老逋之詩逃禪之筆洞其玊屑忽在吾側<lb/>
　　　畫猫<lb/>
剪紅以聘文炳如虎䑕輩疾走莫予敢侮<lb/>
　　　放鶴圖<lb/>
放鶴兮林臯澹容與兮蕭騷欻素風而孤矯兮舞空中<lb/>
<pb n="KR4d0389_WYG_007-8b"/>
之落毛翁在南山南北山北兮羌欲往而從之翺翁曷<lb/>
為自還兮波粼粼而送軔軔鶴如迎兮乃下翺婉欲止<lb/>
兮鏘鳴璈噫吾與汝兮猶未離乎天弢數數然肆可迹<lb/>
兮宇宙雖大將焉逃吾曽不得夫白鷗兮以為曺吾何<lb/>
意兮客之適與遭吾氣以為馭蓋未嘗去来兮彼延竚<lb/>
祗徒勞日暮客去但見鶴啄乎空庭兮首下而尻髙我<lb/>
亦嗒然而忘吾兮眇天地其秋毫<lb/>
　　　故駕部郎中捫膝先生喻公贊并序<lb/>
<pb n="KR4d0389_WYG_007-9a"/>
唐時喻鳬天寳末從駕狩蜀嘗為陵州守卒官遂家焉<lb/>
蜀之有喻從此始其俗益蕃大與牟氏世通婚姻如古<lb/>
朱陳人以為羙談捫膝諱汝礪汝舟則其季也無悶翁<lb/>
諱煒然皆有文集傳於世越自屬難先父存齋公與舅<lb/>
氏名繩先後出蜀舅氏寓太湖之西山蓋隠於橘諸子<lb/>
亦能自樹立不替家聲昔陶濳嘗作外祖孟嘉傳某竊<lb/>
不自揆援此比為捫膝翁贊當求名筆書而刻之俾後<lb/>
有攷焉外諸孫牟某讚<lb/>
<pb n="KR4d0389_WYG_007-9b"/>
蜀有遺直陵陽喻公靖康之末駕部郎中惟國與主已<lb/>
所願忠陽九百六阨運適逢兩宫北狩外詛内訌金虜<lb/>
偽首議易宋宗我之百官若盲若聾以次署議屏息厥<lb/>
恭賊臣邦昌何等妄庸僭干天位自取其凶公于是時<lb/>
義憤填胸吾膝雖弱與鐵石同誓不少屈以仕楚宫擲<lb/>
筆竟去矯如驚鴻捫膝之令走卒兒童不肯帝秦自以<lb/>
為功嗚呼魯連萬夫之雄惟吾捫膝異代同風國有生<lb/>
氣炎紹再隆揭節諭蜀公来自東一有不合歸卧藁蓬<lb/>
<pb n="KR4d0389_WYG_007-10a"/>
信意為文大篇舂容時乎自寫紙上横縱竒竒怪怪龍<lb/>
蛇之蹤而其英烈冲斗貫虹奕葉詩書至無悶翁惟我<lb/>
祖母慶善夙鍾越至吾母信安肇封謭焉小子敢昧所<lb/>
從爰述斯讚傳示無窮<lb/>
　　　贊繆淡圃之祖四訓<lb/>
繆淡圃以其祖中齋君遺訓四言者求予言衆俱備乃<lb/>
申述其意以復焉<lb/>
積善曰　有所為而為善必不力能真積力萬善身一<lb/>
<pb n="KR4d0389_WYG_007-10b"/>
持忍曰　惟不忍於人乃能忍於己忍者義所為忍過<lb/>
事堪喜<lb/>
勤儉曰　勤儉必起家更有為己學進修貴自勉斂退<lb/>
貴自約<lb/>
安分曰　人生已分事猶恐不得盡雞豚認隣栅毋乃<lb/>
非吾分　雖然所以行之者一敬而已矣祖訓孔昭淡<lb/>
圃其懋敬之<lb/>
　陵陽集巻七<lb/>
</p>
<p>
</p>
  </div>
</body>
</text>
</TEI>
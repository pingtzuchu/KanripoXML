<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集卷十二</head> <lb/>
    <p>
<pb n="KR4d0389_WYG_012-1a"/>
欽定四庫全書<lb/>
　陵陽集卷十二<lb/>
　　　　　　　　　　　　　元　牟巘　撰<lb/>
　　序<lb/>
　　　顧伯玉文藁序<lb/>
士散久矣卓犖非常者負恃其能不肯輒俛首從流俗<lb/>
時又無大科異等以得諸徒區區建數尺之竿懸一魴<lb/>
之餌而欲待横江之鱣不已疏乎且羣舉茂異歲一人<lb/>
<pb n="KR4d0389_WYG_012-1b"/>
美名盛節也孰不以為希濶難逢而幸一值焉然不聞<lb/>
羣刺史勸為之駕縣次續食與計偕又不聞公車朝奏<lb/>
而暮及故士始而奮繼而疑且忌造端宏大而其畢也<lb/>
小事之不可料毎如此㰎李顧文琛伯玉豈非所謂卓<lb/>
犖非常者歟年弱冠著文名實在是選勇不自制一旦<lb/>
躡屩走數千里新豐逆旅斗酒獨酌解槖出所為文類<lb/>
進巻行卷者冩之生紙以干氣象是時伯玉年少意鋭<lb/>
如川之方至太阿之出匣三軍之負氣其視一世為何<lb/>
<pb n="KR4d0389_WYG_012-2a"/>
如濡留兩載執我仇仇亦不我力倦遊以歸鼂董公孫<lb/>
皆前為博士乃冠其科伯玊豈有不能正使須試而後<lb/>
用何至參差囘薄今猶在羣博士下予滋所不解或者<lb/>
曰伯玉論太髙文太竒嘗稱作傷巳賦以為雜之退之<lb/>
子厚憫巳懲咎諸賦殆不可復辨又嘗上書光範以為<lb/>
世無蘇明允不當在弟子之列其辭驁然無所謂遜寧<lb/>
知不取造物者所惡忌耶予觀自昔文人往往髙自標<lb/>
樹范曄謂吾諸論放縱實天下竒作其中合者不减過<lb/>
<pb n="KR4d0389_WYG_012-2b"/>
秦陸機謂聞傖父欲作三都賦待成當覆酒罋杜審言<lb/>
謂吾文奇當得屈宋作衙官雖昌黎亦曰世無孔子不<lb/>
當在弟子之列何獨以尤伯玉造物非忌能者意者磨<lb/>
礲涵養老其英華而大其器業誠所以厚伯玉也今伯<lb/>
玉學日新文日盛必將盡窮天下正理盡備古文衆製<lb/>
斯名世而後止命之通塞科之大小要不必深計伯玉<lb/>
乆交予壻張楧又辱交予子應龍㩦文過之若以古道<lb/>
相存取予既耄昬平生多愛竒氣習畧盡無以知伯玉<lb/>
<pb n="KR4d0389_WYG_012-3a"/>
姑論其大者而歸其編<lb/>
　　　送梅君遇入龍虎山序<lb/>
梅君遇居澄江有詩書之業水石之勝以貧故不能不<lb/>
出從斗祿奔走塵埃鞅掌獨勞非其所樂一旦賦詩拂<lb/>
衣徑去何其見之髙志之决也自號雲水道人忽又棄<lb/>
其家入勾曲山為道士布褐芒屩霞餐芝茹見而識之<lb/>
者相與勞苦輒笑而不答尚喜為詩好風凉月時復朗<lb/>
吟能自道其意近寄聲云當繇柯阜出氷谿以訪龍虎<lb/>
<pb n="KR4d0389_WYG_012-3b"/>
之仙山而贈言者頗衆予老病日侵强食息人間世旦<lb/>
暮且盡欲附六翮從之不可得可恨可恨君遇其子真<lb/>
之苗裔耶仙山乃騎麟繄鳳霓旌絳節之所上下而往<lb/>
來是行也安知不與子真神遇幸為我問之曰自去九<lb/>
江隠吳市門翩然遐舉為仙果樂否雖無妻子累然平<lb/>
生一念惓惓憂國能遂忘却千載之下誰與論此意頗<lb/>
為我逌爾笑否<lb/>
　　　文子序<lb/>
<pb n="KR4d0389_WYG_012-4a"/>
禹受計於㑹稽㑹稽㑹計也武康計籌山因計然嘗度<lb/>
地於此而得名然其義固有所本范蠡師計然見於史<lb/>
記顔師古以為與孔子同時是也其書曰文子者有與<lb/>
平王問答語徐靈甫遂以為周平王時人則誤甚劉向<lb/>
著錄文子書九篇耳李暹所註乃十二篇疑不能無附<lb/>
託其間或謂乃楚之平王楚越相强平王時楚事日非<lb/>
子胥既奔吳而計然亦去楚間道適越耶不可考矣南<lb/>
谷杜君辨博而篤實恬静而疏通其能可以用世而其<lb/>
<pb n="KR4d0389_WYG_012-4b"/>
志果於遯世雖嘗領蘭臺珍館亦復舍去築披雲之菴<lb/>
於計籌山上燕處從容取文子書及其事之散見它書<lb/>
者會粹而刻之三代古書遺跡一旦震發於湮沒之餘<lb/>
真山林一大竒事予觀自昔財計之臣鮮有能自全者<lb/>
計然之策范蠡畧用之於越十年生聚既以報吳乃飄<lb/>
然逺隠竟免於烏喙之毒手而圖諜相便計然乃神仙<lb/>
得道人<hi>闕</hi>
巳蓋計然嘗受於老子者也夫善計不用籌策此豈區<lb/>
<pb n="KR4d0389_WYG_012-5a"/>
區廢居操縱從事於鞭筭之末乎不貴難得之貨不舍<lb/>
儉且嗇不以不足奉有餘生財而不有成功而不居若<lb/>
是者蓋㡬乎道固已超然於利害禍福之外而世之擁<lb/>
貨專利者往往違天時竭地利自謂以心計析秋毫不<lb/>
知正犯道家之所深忌秪以自貽殃禍覆轍相尋曽莫<lb/>
之悟可嘆也南谷嘗注老子得其宗㫖又粹此書俾與<lb/>
師説並行其警世切矣學者合而觀之可也雖然書徒<lb/>
糟粕曠洞遐想泬寥虚間胷中係累雲掃霧除豈不一<lb/>
<pb n="KR4d0389_WYG_012-5b"/>
快然者哉又安得從南谷君登籌峯望𤣥墟求鴟夷子<lb/>
所以泛湖之處<lb/>
　　　杜南谷籌峯真率錄序<lb/>
百世在吾前千萬世在吾後求為可傳而後有以傳琅<lb/>
函羽葆典領名山則夫章既往而垂方來弗可略已此<lb/>
籌峯真率錄所為作也計籌山之陽夙有靈跡周計然<lb/>
子文子開其先晉太極左仙公葛𤣥繼其後雖年禩云<lb/>
邈而斗壇丹井猶可尋越前朝南渡楊武公茂勲請葺<lb/>
<pb n="KR4d0389_WYG_012-6a"/>
常搆齋宇以奉家祠香火歐陽公故實也未㡬復為報<lb/>
徳昇元之觀命亳人洞微先生祖常主其席遂當左仙<lb/>
處號重以徳夀宮親御寳跗錫之華扁昭囘雲漢焜燿<lb/>
林泉式克至於今粤歲某甲當塗杜道堅實来上距祖<lb/>
君十二代然才百年而兵革之餘次第經理為力盖有<lb/>
甚難祖君時者矣厥既捍衛其樵牧以妥以寧則倒廪<lb/>
以賑荒山巔澗隈耄稚賴以活因興敝舉廢一新之百<lb/>
廢具舉類無不可傳者顧前人源委世次未有紀用為<lb/>
<pb n="KR4d0389_WYG_012-6b"/>
大欠乃為真率録裒其名氏列諸左方俾後有攷焉夫<lb/>
衆萬不齊本其初一真而已真則一而不二純而不雜<lb/>
至實而無妄故真心存則真氣聚真氣聚則真脉永後<lb/>
之人尚思杜君之所用心迓續之持保之其可傳者將<lb/>
與此山相為無窮計然援范蠡傳最為端的不繫於此<lb/>
山故不書<lb/>
　　　周公謹齊東野語序<lb/>
野史雜錄尚矣疑傳疑信傳信為史者網羅散失率多<lb/>
<pb n="KR4d0389_WYG_012-7a"/>
取焉否則參稽互質焉張彖謂李林甫氷山開元録中<lb/>
語治鑑取之他若壺闗錄樂天樂甫無微不攷莊宗還<lb/>
三矢於廟雖五代史顧不取唐史如髙祖字叔徳則見<lb/>
於唐書直筆姚崇十事要説則見於昇平元記室耆次<lb/>
相張齊丘失於詳攷不免承明皇雜錄之誤續長編號<lb/>
為謹嚴乃以湘山語錄附見開寳之末建紹以後曽布<lb/>
日錄蔡鞗後補初不以人廢而秀水閒居之類繫年要<lb/>
錄亦頗及之然皆隨事攷析或為疑詞故不足以累其<lb/>
<pb n="KR4d0389_WYG_012-7b"/>
書昔名臣言行錄之始出東萊貽書晦翁以為尚多攷<lb/>
訂商略者願相與討論大抵皆此意或謂建隆遺事洓<lb/>
水記聞邵氏聞見錄馬永年元城語錄等書若有所去<lb/>
取其間則前輩嘉言善行之在人耳口相傳以習者所<lb/>
存殆無㡬是又不可不知也余病臥對墻壁平生結習<lb/>
掃除畧盡每聞人談舊章故實往往面熱汗下巳為椎<lb/>
魯木僵人周公謹忽以齊東野語示余豈尚以故意待<lb/>
之耶公謹生長見聞博識彊記誦之牘存於篋以為是<lb/>
<pb n="KR4d0389_WYG_012-8a"/>
編所資取者衆矣其言近代事特詳盖有余之所未聞<lb/>
或聞而不盡同者乃自託於野何居文勝質則史質勝<lb/>
文則野與其史也寧野野固非所病也况禮失求之野<lb/>
謀之野而獲何獨史而不然他日任筆削者儻有取詎<lb/>
不能補史氏之缺而發其所諱乎巻中載脱鞾圖贊先<lb/>
君子之遺事也嗚呼寳祐開慶之間奸邪小人奴事熏<lb/>
腐中外相應以醜正誣善之説欺君誤國馴至不可為<lb/>
識者推原禍本未嘗不太息於斯因攬涕書於巻末<lb/>
<pb n="KR4d0389_WYG_012-8b"/>
　　　仇山邨詩集序<lb/>
觀水必於海觀其㑹也李杜其詩之㑹乎非精能之至<lb/>
未易據其㑹而擅其名山村仇君仁近嘗有辛丑出西<lb/>
岳詩適從何來而欲效淵明耶自此亦皆以甲子書似<lb/>
此例者甚衆而世獨喜言淵明蓋淵明書甲子凡十二<lb/>
詩自叙其生平出處本末畧備庚子鎮東參軍使都巳<lb/>
有静想田園好人間良可辭之語辛丑還江陵中途欲<lb/>
投冠歸故墟以申前志乙巳建參軍使都則其田園日<lb/>
<pb n="KR4d0389_WYG_012-9a"/>
夢想其意愈迫矣是秋去為彭澤令八十餘日遂賦歸<lb/>
去來羲熙元年也其使事往來及留上京還舊居皆在<lb/>
此六年中自此不復出乙巳至丙辰又十二年庚戌西<lb/>
田曰遙遙沮溺心丙辰下潠田畬曰遙謝荷蓧翁則往<lb/>
而不返致命遂志無可復言論淵明者要當以是為斷<lb/>
仇君自號山村有山村不願富貴而志在田園正如巳<lb/>
酉九日庚戌西田丙辰下潠田畬穫耳是真知慕淵明<lb/>
者可尚已<lb/>
<pb n="KR4d0389_WYG_012-9b"/>
　　　杜南谷老子原㫖序<lb/>
偪仄塵坱中胷次憒憒對俗人譚益不樂南谷杜君扁<lb/>
舟過余議論超然有以開余意相與登道塲雲峯宿焉<lb/>
夜參半出所為老子原㫖余不寐篝燈㡬徹曉杜君博<lb/>
極羣書不但發明其宗㫖而已於某章曰是堯舜之事<lb/>
也某章又曰是禹文王武王事也其説以為老聃為柱<lb/>
下史所職者史而百篇之書亦史也故以書求之余驚<lb/>
異焉自司馬子長以老韓同傳千載不滿河上公註老<lb/>
<pb n="KR4d0389_WYG_012-10a"/>
子頗及𨗳引吐納之類其後孫登陶𢎞景松靈仙人唐<lb/>
道士成𤣥英張君相輩亦皆註老子又近神仙家王輔<lb/>
嗣以老子解易人或非之然其解老子則初不及易至<lb/>
蘇子由直以是謂襲明為釋氏之傳燈老子亦豈意其<lb/>
末流之至此也今杜君乃求之於帝王之書參之以帝<lb/>
王之事譬如披䝉昧出幽深明白正大氣象頓殊豈不<lb/>
甚韙世未有能察杜君之用心者夫道術乆裂人各私<lb/>
其私競立門户甚至保殘䕶缺以相非詆莫肯曠然舍<lb/>
<pb n="KR4d0389_WYG_012-10b"/>
巳求為真是之歸杜君雖自號原㫖而不主一家惟理<lb/>
是同惟經是從惟正是宗務使天下後世無所致疑於<lb/>
其師之説其用心蓋若此可謂𢎞也已豈固與原道異<lb/>
哉余固陋於原旨未深究姑論其大意云爾<lb/>
　　　送文心之釣臺山長序<lb/>
子陵口占尺機劘切鼎鉉懐仁輔義天下悦之兩語十<lb/>
四字平生所學正在此光武夙同研席乃諉曰狂奴故<lb/>
態何耶使肯幡然相助為理必將以仁義堯舜其君建<lb/>
<pb n="KR4d0389_WYG_012-11a"/>
武之治當不止隨世就功而已久要劉文叔已在子陵<lb/>
劑量中陛下差増於往蓋深寓其不滿之意士固有志<lb/>
又安能自貶其學以從人哉河水不魚毋落吾事子陵<lb/>
可謂不負所學矣釣臺距水極逺磴道轉山腹乃至與<lb/>
顧野王所記水邊有平石臨水者若稍殊然壤斷境絶<lb/>
真足以隠噫南陽帝鄉寂寥千載子陵此地乃遂建精<lb/>
舍聚生徒列於學宫益知太虚浮雲功業要有盡而君<lb/>
子之學殆山逾髙而水逾長也古涪文心之為山長將<lb/>
<pb n="KR4d0389_WYG_012-11b"/>
行求予言輒書此以貽之心之穎異絶人靡不通貫曩<lb/>
時父子兄弟自為師友蓋甚樂今去而之山水荒寒幽<lb/>
寂之處尤可静坐讀書暇則登招隠閣羊裘軒從容吟<lb/>
嘯其樂未有艾也予嘗欲取所謂十四字者大書刻巖<lb/>
間而不果心之尚有意乎<lb/>
　　　張仲實詩藁序<lb/>
始予聞張仲實名未之識頗曽見其詩仲實生王侯家<lb/>
不有其貴富力學自課如諸生間關多難度無所展用<lb/>
<pb n="KR4d0389_WYG_012-12a"/>
始肆意於詩間之山水窮絶處吟哦忘日夕詩浸有聲<lb/>
而家事落矣仲實夷然不顧建言詩不能窮人為之益<lb/>
力遂以詩名昌黎云不用文則已用則必尚其能者能<lb/>
者非它能自樹立不因循是也近世士多失故常拔出<lb/>
流俗用文辭致聲譽如仲實之能者豈因循所致哉故<lb/>
予决與女既來杭諸公見者問無恙外輒舉手賀得佳<lb/>
婿比過其家書數束茶數串泊如也仲實俛首微禄時<lb/>
奉甘毳娛其親而賔客日至則人人與為醻答或髙譚<lb/>
<pb n="KR4d0389_WYG_012-12b"/>
極飲論文賦詩一不問有無其中要有過人者焉所為<lb/>
詩殆千餘篇巳傳之好事猶手自删去十取三四擇之<lb/>
嚴宜其為之不苟也夫以仲實邁往不羣天分髙而筆<lb/>
力勝不肯稍從時尚必期於簡潔深穏而後止譬束波<lb/>
瀾就熨帖為力蓋甚難然凡詩之病既盡去而活法精<lb/>
意髙情雅韻亦可得而見焉余尤喜其遣興一首善推<lb/>
跡原本有闗倫紀而感行役謹時物往往出入少陵此<lb/>
非余之私言也嘗觀周詩所述山川草木風俗氣候皆<lb/>
<pb n="KR4d0389_WYG_012-13a"/>
在豳岐豐鎬之間至黍離而感念深矣異時少陵由長<lb/>
安走鳳翔轉同谷以入蜀次其道里所出亦皆在於西<lb/>
秦川諸詩至今讀者猶慨然真足以繼風雅而驗世變<lb/>
仲實先秦人詩以少陵為法余閲其藁因相與根極而<lb/>
論云<lb/>
　　　嚴光大先天圖義序<lb/>
邵子發先天之秘不過四圖然自一分而二推之至於<lb/>
無窮邵子以為猶根之有榦榦之有枝愈大則愈小愈<lb/>
<pb n="KR4d0389_WYG_012-13b"/>
細則愈繁而朱子亦云本是小底變成大底到那大處<lb/>
而變成小似非假圖以明之則四圖之義未易悉究是<lb/>
以朱子謂東北以之西南便是自否以之泰是兩角尖<lb/>
射上與乾坤相對又謂邵子天地定位否泰反類詩八<lb/>
句是説方圖中兩交股處意欲分作四層㸔又謂文王<lb/>
八卦應地之方是邵子見得四正卦生出四角是方底<lb/>
意思皆若有取於圖者嚴君養晦心通於易嘗取方圓<lb/>
定位二圖演之為四十九圖毫分縷析如機織之錯綜<lb/>
<pb n="KR4d0389_WYG_012-14a"/>
經緯布置粲然可睹而未始有所牽合穿鑿大抵一本<lb/>
於邵子朱子之説如八卦相錯一卦分八卦上下順逆<lb/>
對待博易數從中起天根月窟乾坤六子縱横之類皆<lb/>
有以發其義遽數之不能終也自非潛玩黙察先具此<lb/>
圖於胷中安能與之脗合乎亦可謂精且詳矣最後一<lb/>
圖乃易之所謂太極邵子所謂道即太極心即太極而<lb/>
朱子所謂象數未形之全體也兩儀四象之所由生今<lb/>
顧列於諸圖之後嚴君之意自流溯源蓋欲復其性初<lb/>
<pb n="KR4d0389_WYG_012-14b"/>
於寂然不動之時尤見先天圖心法是當求之象數之<lb/>
外<lb/>
　　　厲瑞甫唐宋百衲集序<lb/>
詩雅四言漢以來遂為五七言唐開元之際又始儷偶<lb/>
為律詩論者謂詩之道至是略盡殆不可復變宋百餘<lb/>
年間乃有集句者出其不變之變歟求之囘文離合雙<lb/>
聲叠韻建除郡邑名諸體無與集句類者惟聯句近之<lb/>
但栢梁則君臣同時昌黎則朋友同席視集句逺裒古<lb/>
<pb n="KR4d0389_WYG_012-15a"/>
作頗異焉實始於半山王公半山平生崛彊執抝行新<lb/>
法則詆諸老為流俗作字説新經義則自春秋為斷爛<lb/>
朝報然乃甘摭拾陳言從事集句何耶然其天姿殊絶<lb/>
學力至到猝然之頃不勞思惟立成數十韻對偶親切<lb/>
脗合自然抑難矣四明厲君震廷瑞甫博學工詩尤喜<lb/>
集句合異為同易故為新大抵效半山而自有活法前<lb/>
後凡若干首題曰唐宋百衲集唐宋集古樂府皆在焉<lb/>
壬寅春聞吳興太守東溪李侯與其友千秋李君皆有<lb/>
<pb n="KR4d0389_WYG_012-15b"/>
詩名唱酬甚盛慕而來謁一閲其集咨激再三亟俾募<lb/>
工刻之以傳而辱徵予序昔李汧公以衆琴為百衲琴<lb/>
黄豫章以集句為百家衣直戲言耳今廷瑞精能之至<lb/>
所謂細意熨帖平滅盡鍼線跡而百衲之可乎吾儕窶<lb/>
人得一破衲須蒙頭熟睡素無詩分何敢言集句然亦<lb/>
能知其用力之難非一朝夕因為識梗槩如此且以見<lb/>
君子成人之美焉東溪名岳千秋名昌齡<lb/>
　　　送俞觀光序<lb/>
<pb n="KR4d0389_WYG_012-16a"/>
俞君觀光自新昌絶濤江訪苕霅望其容傾而整聴其<lb/>
論辨而博誦其詩雅而潔以思學名其齋蓋名御史黙<lb/>
齋公之諸孫也曩余嘗得侍黙齋同朝間者濶焉見觀<lb/>
光如見黙齋觀光以選為山陰教諭乃古者鄉校黨庠<lb/>
之任雖地若分於異縣而教實本於一鄉其齒位父兄<lb/>
也游從師友也佔畢子弟也論議月旦也固未占巳孚<lb/>
然予嘗上下世變自典午過江衣冠之人東晉往往皆<lb/>
在山隂而王謝諸人惟譚𤣥理慕風流道則未之聞也<lb/>
<pb n="KR4d0389_WYG_012-16b"/>
曠數百載先朝建炎再值南渡於是尹先生以辭經筵<lb/>
得謝而來吕太史以省侍曽文清公而来朱晦翁以常<lb/>
平使者救荒而来後先相望此邦遂為道學淵源之地<lb/>
而士亦知所推尊由濓洛泝洙泗江左風尚為之丕變<lb/>
非前時之山隂也氣數囘復誠不意百年之間緒言日<lb/>
冺東州文物夜艾星稀黙齋公獨巋然以身任道行年<lb/>
九十視聴不衰方且立訓傳俟来世豈非天相斯文使<lb/>
之耄期稱道以興絶學乎雖藏書未肯輕出竊意觀光<lb/>
<pb n="KR4d0389_WYG_012-17a"/>
自有得於親授密傳之際是行也升堂皇集衿佩必將<lb/>
發其異聞與學者共鄉之教即家之教庶㡬淵源所自<lb/>
猶可攷習俗所移猶可囘當仁幸毋遜焉談𤣥理而尚<lb/>
風流夫我則不暇<lb/>
　　　張氏學古齋唱和詩序<lb/>
木犀之名出於近代或云即爾雅所謂梫木者樛枝偃<lb/>
蹇秋半始花花過於枝香過於花公等安在何相見之<lb/>
晩廣寒宫丹桂娑婆下有顧兎乃一旦與之齊名玉局<lb/>
<pb n="KR4d0389_WYG_012-17b"/>
翁鷲峯蟾窟之句朝錢塘暮四海其名益盛此花盖晩<lb/>
遇而翁猶恐孤芳老於澗邊欲採擷而佩之士含芳抱<lb/>
潔伏巖谷而不耀者曽不得如此花之遭自拔於凡草<lb/>
木翁獨能無情乎張仲實氏學古齋前一枝初吐香氣<lb/>
迸林戴君師初相率諸友就飲花下時適白露降之三<lb/>
日天髙氣清餘暑辟易吾仲實邁往之韻挹鷲峯翻蟾<lb/>
窟為花著語灑落不凡四座詩流競發新意而丹梯癯<lb/>
仙頗復與花共話疇昔不喜時之艷陽而喜其風露之<lb/>
<pb n="KR4d0389_WYG_012-18a"/>
髙寒不取花之富貴而取其山川之耿介風流賞晤勝<lb/>
絶一時可無澗邊孤芳之嘆矣予方逃瘧對庭中犀兩<lb/>
株繽紛落蘂聞諸賢雅輯慨然想見其處愧不克陪既<lb/>
和其詩復書此貽好事者與會和詩者一十五人師初<lb/>
王子慶周性之鄔願學白廷玉戴禹祖屠存博陳無逸<lb/>
顧伯玉王徳玉丘良卿凌徳甫仲實之姪如晦景忠不<lb/>
與會和詩者一人牟某獻之父<lb/>
　　　俞好問詩藁序<lb/>
<pb n="KR4d0389_WYG_012-18b"/>
詩直耳目玩耳自昔詩人往往以之鉥心搯胃甚至欲<lb/>
嘔其心而少陵亦有良工心獨苦之語夫愁勞其心以<lb/>
娯耳目如膏自煎蓋可嘆而世且竟為之悲鳴兩吻不<lb/>
肯止豈所苦未易奪所樂耶俞君好問日以吟哦為事<lb/>
吾意其未免昔人之所患苦而君方夷然以笑曰吾將<lb/>
以是娛吾心閲其帙佳句層出不務為深刻噍殺自有<lb/>
意度讀之猶能使人喜豈不足陶冩性情哉必有得之<lb/>
心而非耳目所能與者君既以東坡詩句且娛心者名<lb/>
<pb n="KR4d0389_WYG_012-19a"/>
其集又取林和靖暗香疎影涑水公清茶濁酒之句為<lb/>
韻而賦之用意如此宜其有以自樂也余有憂幽之疾<lb/>
念不能自釋今而後知詩之可以娛心奏金石破蟋蟀<lb/>
之吟安得與好問同其樂<lb/>
　　　送鄭晉輔赴和靖書院山長序<hi>程</hi>
教授州選比年以來不無賢愚同滯之嘆求為變通悉<lb/>
以委外銓注學正山長與教授同誠振淹救敝之活法<lb/>
也士抑遏顛頓久咸俛而就之予姻家程君晉輔前是<lb/>
<pb n="KR4d0389_WYG_012-19b"/>
十餘年嘗為吳之和靖山長矣至是復為㑹稽之和靖<lb/>
焉晉輔忠文公諸孫有文學有議論見為得人胡安定<lb/>
教授蘇湖陳后山教授徐潁徐節孝終身教授楚州初<lb/>
不以小大淹速論也或怪晉輔往來吳㑹何若是敖敖<lb/>
然而晉輔曽無㡬微見顔面間語人曰始在吳時吾年<lb/>
少氣盛母老須祿養居之三年不見其不足年運而往<lb/>
欲羡不待苟得一席地温故書數斗陳繼薄飯可也安<lb/>
所置不足其間哉况尹先生載其師説逺自川陕來憩<lb/>
<pb n="KR4d0389_WYG_012-20a"/>
西庵巳而侍經筵為侍從澹然猶在西菴也其後辭侍<lb/>
從老㑹稽亦猶在西菴也險夷一致終始一節天下尊<lb/>
慕吾晩學乃得再托宇下講緒言夫何幸今絶江濤一<lb/>
日而至其處湖清且漣如彼泮水有蒲與荷如彼芹藻<lb/>
何莫非道亦何莫非教而凡能為學校累者吾書堂舉<lb/>
無一焉尤幸之大者也亟裝為行聞者壯之親朋畢集<lb/>
酌酒賦詩以餞而予為之序予固三十年前主千秋鴻<lb/>
禧老祠官也恨不與晉輔俱東春風鑑水不改舊波而<lb/>
<pb n="KR4d0389_WYG_012-20b"/>
吾非故吾矣如有問者以是語之亦可一笑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻十五</head> <lb/>
    <p>
<pb n="KR4d0389_WYG_015-1a"/>
欽定四庫全書<lb/>
　陵陽集巻十五<lb/>
　　　　　　　　　　　　　元　牟巘　撰<lb/>
　　題跋<lb/>
　　　跋杜隱君墓銘<lb/>
予假守武攸㑹睂山杜君來為李曹掾篤實而文同寮<lb/>
相好也一日愴然示予以其先隱君山莊老人竁銘因<lb/>
獲考論隱君之為人葢庶幾所謂質直而好義志仁而<lb/>
<pb n="KR4d0389_WYG_015-1b"/>
無惡者力學華皓不一與計偕齎志以殁李掾君乃能<lb/>
以科第自奮國人稱願焉是可以知隱君之教矣隱君<lb/>
素為鶴山魏公國博李公所知畏齋吳公南軒先生髙<lb/>
弟也固不輕許可亦喜稱隱君隱君平生所為類多可<lb/>
紀如不負楊大安雖古烈士殆無以過也始曦盗蜀一<lb/>
時諸賢義不為賊汙往往避偽棄其官去而權大安軍<lb/>
楊公震仲遂死之楊公前死以書遺其家有曰是第一<lb/>
郡無様子也又曰不錯不錯其處死從容如此予讀其<lb/>
<pb n="KR4d0389_WYG_015-2a"/>
書未嘗不為之流涕隱君葢其客也異時力白宣威上<lb/>
其事揚名賜廟且褒録其孤而楊公之節聞於天下雖<lb/>
人心公論有不可冺然實自隱君白發之也翟公不云<lb/>
乎一死一生乃見交情方是時楊公而既死矣寒根斷<lb/>
緒誰復顧存隱君獨不以死生為間奪匹夫之力為人<lb/>
所難汔暴白其忠是豈有為而為之耶嗚呼楊公為不<lb/>
負國而隱君為不負楊公矣隱君且不負楊公使之獲<lb/>
用其忍負國哉其後蜀變潰旅猖披隱君憤罵遭戕視<lb/>
<pb n="KR4d0389_WYG_015-2b"/>
楊公之死雖若有小大顯晦之殊要之均不肯為不義<lb/>
屈意者主賓平日於死生禍福之間講之熟而處之審<lb/>
矣或謂隱君之遇潰不足以死巽辭以免可也嗚呼孰<lb/>
有楊大安之客而為賊屈者乎昔于嵩依張雎陽為張<lb/>
籍言廵死時顔色不亂揚揚如平常昌黎著其語後叙<lb/>
中千載之下讀者猶凛凛有生氣而嵩之名遂附雎陽<lb/>
以傳然則隱君之于楊公法當牽聨得書惜無以告之<lb/>
太史氏也嵩死于仇隱君殞于潰事固有不幸而適相<lb/>
<pb n="KR4d0389_WYG_015-3a"/>
類者然嵩死無子今杜氏有李掾君而諸孫詵詵又皆<lb/>
領薦斯文葢未艾此又隱君喜祥之報固非嵩所可望<lb/>
也予生也晚恨不及升堂拜隱君因竊識其大節於其<lb/>
銘之末使後之觀者有以考焉是亦其子若孫之意矣<lb/>
　　　題淵明圖<lb/>
淵明來彭澤㡬何日一督郵至飄然徑歸髙矣乃託之<lb/>
情在駿奔何耶士出處關世道豈眞為小諒此二者要<lb/>
未足以論淵明也淵明既賦此辭自是不復出意固有<lb/>
<pb n="KR4d0389_WYG_015-3b"/>
在帝鄉不可期葢其㣲詞所寓而論者或未之察也嗚<lb/>
呼内望徬徨修門愈邈吾生行盡去將安之亦惟安乎<lb/>
天命而已奚復疑哉此又致命遂志之義與子雲遜於<lb/>
不虞以保天命者異矣<lb/>
　　　題松苖圖<lb/>
尺寸之木加乎岑樓之上髙乎哉不髙也勢也苗之於<lb/>
松也亦然松栢之下衆草不殖苗非加髙於松也今且<lb/>
易置之苗居山上若助苗長者而松顧居其下則一寸<lb/>
<pb n="KR4d0389_WYG_015-4a"/>
之莖可以庇百尺之條矣非髙也勢也然是松也勢雖<lb/>
若屈於苗而正性挺然無一毫惨沮抑鬰不自得之意<lb/>
此固處于非據者之所甚愧也世率謂積薪居上愈于<lb/>
久次之汲直七葉珥貂愈于白首之馮唐果何如耶果<lb/>
何如耶<lb/>
　　　題仙人樓居圖<lb/>
吾聞至人御風騎氣與造物遊直縁所見者超無所係著<lb/>
故其觀人世樓觀䑓榭俄然而秦倐然而漢如海市浮<lb/>
<pb n="KR4d0389_WYG_015-4b"/>
空烟雲變㓕耳未知亦有丹䑓絳闕金城玉室五城十<lb/>
二樓若是區區者今舜舉作此圖駕言於仙筆意俱妙<lb/>
陶隱居中三茅而立館乂建三層之樓巳處上層弟子<lb/>
居其中賓客至其下此殆是耶吾猶未免詰曲世間安<lb/>
得攝衣從之<lb/>
　　　書東坡石菖蒲贊後<lb/>
周禮朝事之豆其實昌本註者以為菖蒲根切之四寸<lb/>
為菹四寸一握也春秋載周公閱來聘饗有昌歜注者<lb/>
<pb n="KR4d0389_WYG_015-5a"/>
亦以為昌歜即菖蒲菹而唐人乃謂徧檢諸書傳昌蒲<lb/>
草無别名未知其所由疑之似太過文王嗜昌歜安知<lb/>
非昌本而禮遂設之耶月令孟秋其味辛注者云水草<lb/>
之和氣即昌本也既言其辛又言其和何也本草云菖<lb/>
蒲味辛温二者皆備與此注說合但東坡所取乃節葉<lb/>
堅瘦根鬚連絡石上好事者移置盆中為几案玩如今<lb/>
所見者也其根安得一握四寸之長而可菹為耶况所<lb/>
謂水草之和氣初未始言生於石上意深山窮澗之中<lb/>
<pb n="KR4d0389_WYG_015-5b"/>
或有如本草所云然未之見也退之云昌陽引年則又<lb/>
别為一名豈退之亦以為似是而非而人得以訾之耶<lb/>
俞好問示余以東坡石菖蒲讚因書鄙見如此以俟博<lb/>
物君子攷焉<lb/>
　　　題趙主簿遺像<lb/>
事親以承顔為先其殁也事之如生既為木主象其中<lb/>
身以祭焉陳其衣物思其居處與其嗜好或求之隂或<lb/>
求之陽無所不至禮記曰三日齋七日戒必見所祭者<lb/>
<pb n="KR4d0389_WYG_015-6a"/>
則㡬若音容之可接焉吾之身即親之身精神氣脉相<lb/>
為貫屬有感必通幽明無間也後世之俗生則繪其像<lb/>
謂之傳神殁則香火奉之謂之影堂禮生非古然方其<lb/>
徬徨四顧思親欲見而不得忽瞻之在前衣冠容貌宛<lb/>
如平生則心目之間感發深矣像亦不為徒設也昔伊<lb/>
川先生以為毫髪之不相似者為疑而其家自太中公<lb/>
以前固嘗用之要為不可廢曩更兵火士大夫家侈幅<lb/>
長幀飾以綾錦往往不能全桐川趙君必滿乃獨得其<lb/>
<pb n="KR4d0389_WYG_015-6b"/>
先主簿之遺像於東隣雖僅片紙粉墨惨淡而丰神自<lb/>
若葢主簿之殁以甲戌此生前所寫也失于乙亥得于<lb/>
癸巳二十年間若有護以待其子孫而畀之非一念純<lb/>
孝通于造物何以致斯耶持白其母装縑而掲之祠堂<lb/>
如久出乍歸喜極而感感極而潸然以悲也予聞主簿<lb/>
出貴胄能力學取文薦不負其父料院公之訓是其有<lb/>
子世其傳又將輯其遺事非獨此而巳予得之予友張<lb/>
剛甫因識本末遺其子若孫尚永此意于無窮云<lb/>
<pb n="KR4d0389_WYG_015-7a"/>
　　　題徐容齋薦藁<lb/>
昔古靈先生陳公襄薦司馬温公而下三十餘人蘇文<lb/>
忠公亦在焉其章草皆親筆塗改勾注其旁温公亦有<lb/>
薦士錄自至和逮熈寧凡百有六人皆公手録其外題<lb/>
曰舉賢能亦公所作𨽻古也前軰薦賢報國誠篤懇切<lb/>
如此真可為法東平徐公琰自號容齋人有寸長片善<lb/>
不啻如自口出亷問浙西士之賢者多所論薦尤留意<lb/>
學校舉學官二人焉以示勸江西李淦性學西秦張楧<lb/>
<pb n="KR4d0389_WYG_015-7b"/>
仲實是也於仲實稱道尤至不但喜其文詞言語直以髙<lb/>
邁超卓通國體識時務者歸之謂其他日成就必越倫<lb/>
軰可號于天下曰知己矣此其申牘之章凢更定增損<lb/>
于再于三而後定尤見不輕於許予也公其有慕於古<lb/>
靈温公歟仲實得之以示予猶記丙申歲予偶來杭容<lb/>
齋首訪寄邸稱仲實不置且賀予得壻意甚惓惓攬其<lb/>
遺墨已成隔世使人悲愴仲實感念知已不能巳因書<lb/>
右方歸之云<lb/>
<pb n="KR4d0389_WYG_015-8a"/>
　　　跋忠烈王傳後<lb/>
天生非常之人所以弭非常之變光武當四七之際中<lb/>
天而濟大業時則有二十八將髙宗值百六之阨南渡<lb/>
而成再造時則有十三處戰功君臣相得豈非天之所<lb/>
授哉髙宗御將同符光武維張忠烈王四將之首戰功<lb/>
之偉者也考其本末大類好畤侯耿弇葢弇起扶風而<lb/>
王家三陽則鄉里同弇謁光武盧奴而王首事大元帥<lb/>
府則遇合同弇言使者從西方來欲罷兵不可聼王亦<lb/>
<pb n="KR4d0389_WYG_015-8b"/>
言蠟書從圍城中來敵人詐謀願勿聼皆有關於利害<lb/>
王郎驟至夜渡滹沱弇則合漁陽突騎以拔邯郸苖劉<lb/>
甫誅倉卒航海王亦戰明州城下以挫烏珠皆有關於<lb/>
危急存亡至於破五校破李賊皆為平劇盗破臨菑破<lb/>
劉豫皆為敗齊冦大率英雄所見畧同非偶然者克濟<lb/>
中興不亦宜乎予觀光武審黄石存包桑而外無彊敵<lb/>
不任三公事歸䑓閣而内無權臣然弇自克齊之後功<lb/>
不再見范蔚宗猶疑時之度數不足以相容而况紹興<lb/>
<pb n="KR4d0389_WYG_015-9a"/>
倡和檜實誤國方且挾強敵而忌功臣則王之處此更<lb/>
有難於弇者矣江邈累疏竟罷樞館於是絶口言兵全<lb/>
身逺害而巳尚頼主知獲保晚節雖英規偉畫或有未<lb/>
究而苴茅胙土延慶於後子孫鼎貴至今猶盛要終而<lb/>
論視耿氏累葉功名與漢興衰者何以異也某曩侍先<lb/>
人頗獲窺金櫃石室所藏建炎以來元功之次毎以副<lb/>
墨㪚落為嘆王之五世孫楧予倩也卓有立志能大其<lb/>
門而亢其宗暇日采舊史叅家乗為此傳以示余詞約<lb/>
<pb n="KR4d0389_WYG_015-9b"/>
而備事綜而實士大夫則知尊祖矣葢深嘉之惟論史<lb/>
得引古相方因詳著如左以附於雲䑓之列史稱耿賈<lb/>
鴻烈忠烈之名要當相與並垂無窮焉<lb/>
　　　題唐饒州遺墨後<lb/>
唐公景實初主簿於霅首見先公執弟子禮相從講學<lb/>
寂寞中先公以其用志堅苦必能有所立甚敬之既滿<lb/>
去以書見修齋先生王公曰吾自存齋來也亦遂為知<lb/>
已予實知修齋益與景實厚在越以狂愚觸權戚幾陷<lb/>
<pb n="KR4d0389_WYG_015-10a"/>
大戮景實獨為予喜走書追勞江上論甚偉明年冬景<lb/>
實忽起番陽守時事儵變殞身白刄終全太節視偷生<lb/>
苟免者異矣同時如池陽之趙長沙之李及他死義者<lb/>
數人偶皆游先生門世率牽連言之陳梅居分教此邦<lb/>
出所往還諸書讀之悚然最後一書三月八日也距景<lb/>
實死無幾日書中所云此惟有死等語可為悲嘆毛仲<lb/>
翔嘗為予言景實遺業僅十八九畝可敬哉又聞其二<lb/>
孤巳矣天何不佑泉明之酷也因泫然書巻末<lb/>
<pb n="KR4d0389_WYG_015-10b"/>
　　　跋浮漚歌<lb/>
浮漚何所起起處起耶方雨之勢滂然下注而水之氣<lb/>
滃然上浮相逼而相激不能以不為也然而謂雨非水<lb/>
謂水非雨非雨非水強名曰漚果非雨非水耶及其散<lb/>
也既不得為漚而猶曰漚者何耶將不曰漚而且曰水<lb/>
曰雨其可其不可耶或曰漚須臾之間且起且㓕本無<lb/>
成也何有於壊若使能壊而復能成雖佛之力有不暇<lb/>
為也而孰能為之耶樂普和尚因六觀之義作為浮漚<lb/>
<pb n="KR4d0389_WYG_015-11a"/>
之歌意者以為人生之起㓕生死亦猶是耶抑以為無<lb/>
起無㓕無生無死耶其法嗣古潭源上人書之以傳當<lb/>
已黙解大意間以示余既自曰浮漚予亦可曰浮漚<lb/>
　　　題周味道菊埜<lb/>
周原膴膴堇荼如飴地氣實人力之勝質之理無足怪<lb/>
雖菊亦然近世譜菊者多至數十種蒔之庭圃人力勝<lb/>
其天往往競出新竒以悅可人意變之速有甚於堇荼<lb/>
惟一種花小而正黄芬烈過他品葢菊之真者也顧林<lb/>
<pb n="KR4d0389_WYG_015-11b"/>
樊籬落掩翳寂歴乃獨不變反䝉野菊之誚野則放放<lb/>
則真真則大吾方賀菊之得此名而何歉於野哉風俗<lb/>
之移人賢者有所不免得見野者斯可矣殆有甚於菊<lb/>
無已則求諸野可也靈均惟其野故能作離騷彭澤惟<lb/>
其野故能醉東籬而書甲子非野不足以見二子野固<lb/>
二子者之所願也峩峩風節遂與花俱髙彼飲菊潭南<lb/>
陽者遽變為容悅為脂韋藉其名以娛人正坐不能野<lb/>
耳非野之過也菊可變而菊之野者不可變伯始可變<lb/>
<pb n="KR4d0389_WYG_015-12a"/>
而靈均彭澤不可變是未易與俗子言吾鄉周味道多<lb/>
難早孤流落困頓萬有一生脫艱虞中以來吳門所謂<lb/>
辛勤三十年始有此屋廬視前君少泰需於沙而衍出<lb/>
於穴而亨常情於此未必不境換意遷而味道方且以<lb/>
菊野扁其書齋圖而列之岩之峻以喻其前日之險阻<lb/>
菊之野以况其平生之孤介風霜披剥之餘寒花晚節<lb/>
有不變者存又將以保其歲晏之芳菲葢其所自叙如<lb/>
此論議詞藻之燁然質雖野而文則史吾懼其山林之<lb/>
<pb n="KR4d0389_WYG_015-12b"/>
不果也味道方自此升昔人願毋忘在莒時予亦願毋<lb/>
忘在野時乃無負於斯菊<lb/>
　　　書陳養大祖贈告<lb/>
自昔䘮亂之際至有以大將軍告身易一醉况有甚於<lb/>
此者故家遺物雲散潦空不自意全古杭陳養大乃能<lb/>
訪求其大父贈朝議大夫告雖斷縑尺許而明禋之貤<lb/>
恩吏部之印章陳氏兩世之官名猶有可考葢其一念<lb/>
思親志存舊物期於必獲故造物者實陰相之世有藏<lb/>
<pb n="KR4d0389_WYG_015-13a"/>
唐誥多顔魯公所書而陸農師追封其祖亦米南宫為<lb/>
書告家則堂師慕平原者也既誌其事而性存又以忠<lb/>
孝稱之則陳氏之所得侈矣不但取元章之字畫而已<lb/>
也<lb/>
　　　跋崔清獻公帖<lb/>
嘉定中清獻崔公以次對帥蜀其後遂制置西事賓客<lb/>
從者忠文洪公實顓牋翰崔公清規重德洪公雄文直<lb/>
道參會一時蜀人紀之以為殆過石湖放翁也崔公出<lb/>
<pb n="KR4d0389_WYG_015-13b"/>
蜀歸臥五年杜門謝病而洪公以考功郎論巴陵事得罪擯<lb/>
天目山下端平改紀崔公遂相白麻一出天下傾想風采<lb/>
公力辭不拜御筆手詔旁午於道朝臣中使守門趣發<lb/>
公汔不起以至謝事是時亦起洪公為臺諫給舍為兩<lb/>
制論駁不少貶顧以病不大用賓主相為終始葢如此<lb/>
至是丙申得觀兩帖於唐師善家為之感歎崔帖後有<lb/>
中書省印乃程滄洲家舊物而洪號平齋又號䝉齋云<lb/>
　　　跋蔚上人約梅集<lb/>
<pb n="KR4d0389_WYG_015-14a"/>
往來衲子紛紛籍籍如麻如粟欲求一梅花樹下僧乃<lb/>
不可得坐對真成被花惱出門一笑大江横誰與領此<lb/>
必逺自越以蔚上人約梅集来三十年前當面蹉過方<lb/>
相識此集中不契而合大是竒事上人髙提句律咄咄<lb/>
逼唐人晩更老辣與梅莫逆尤苦說梅乃所謂參寥子<lb/>
有不可曉者歟端不負梅矣吾儕食息人間憒憒過日<lb/>
徒嘆老嗟卑而巳不知去梅幾格此老胸次固自不凡<lb/>
予謂其詩集有梅花處可無一本<lb/>
<pb n="KR4d0389_WYG_015-14b"/>
　　　題范氏文官花<lb/>
韓魏公守維揚郡圃芍藥有腰金紫者四置酒召同僚<lb/>
王岐公荆公而陳秀公亦與四人皆先後為首相亦異<lb/>
矣草木之華其尤異者至和之萎也本乎天而應乎人<lb/>
理無足怪京口鶴林寺花久歸閬苑近世盛稱邢臺范<lb/>
氏文官花粉碧緋紫見於一日之間變態尤異於腰金<lb/>
紫辛稼軒嘗為賦水龍吟白髪儒冠誤葢屬瀘溪令君<lb/>
物不虚生必有其應應之遲發必大休寧令尹瀘溪孫<lb/>
<pb n="KR4d0389_WYG_015-15a"/>
而稼軒外諸孫刻其詞置花右至今猶存若有護持之<lb/>
者其子雷卿遂以斯文發祥領學事主文盟文官之應<lb/>
不虛矣人皆曰花范氏瑞也夫以雷卿之賢兩家百年<lb/>
忠義之脉文物之傳在其一身宜造物以功名事業付<lb/>
之花本出唐翰苑中雷卿即為翰林主人花亦榮耀吾<lb/>
方賀兹花之遭然則花瑞范氏乎范氏瑞花乎<lb/>
　　　書范雷卿家譜<lb/>
范君雷卿以學事至霅示余以其家世本末葢范自唐以<lb/>
<pb n="KR4d0389_WYG_015-15b"/>
來為邢之著姓所居堯山范解利環十里皆諸族有為<lb/>
虞部郎官者君之四世祖通守號河朔孟嘗靖康之亂<lb/>
能全其宗收窮周急信義具著由進士出身為蔡州之<lb/>
新息縣紹興辛巳十月以其縣來歸及海陵敗盟我以<lb/>
成閔鎮上流趙樽屯德安擣虛潰蔡時也晋氏晚過江<lb/>
者皆以愴荒遇之髙宗兼愛南北凡歸正人率厚加禮<lb/>
秩以係中原之心事優前代矣中縁和議指名取索傷<lb/>
忠義之氣絶英豪之望至是公等來法當超授以勸乃<lb/>
<pb n="KR4d0389_WYG_015-16a"/>
僅添差湖川長興丞緋衣銀魚不盡如章也未幾亮殞<lb/>
褒繼和戰未决或又倡為遣歸附之說動揺物情賴廟<lb/>
謨堅定公等以安始公南邁至宣諭司有某公之子曰<lb/>
盍稍增飾功状可兾超用公峻折曰吾父子歸朝廷要<lb/>
以忠孝立身奈何甫過淮河遽欺君欺天乎乃以質言<lb/>
及命下欣然就職尋又例為不釐務不屑也益捐俸廪<lb/>
活飢氓賙寒士委祉於後意葢有在改簽書鎮江軍節<lb/>
度使判官㕔事召赴都堂審察添差通判本府以壽終<lb/>
<pb n="KR4d0389_WYG_015-16b"/>
於官葬丹徒遂家焉子瀘溪令實同决䇿孫招討司叅<lb/>
謀有詩名曾孫休寧令有政聲五世孫即雷卿江浙儒<lb/>
學提舉大得士譽詩書事業未艾皆公履信思順積善<lb/>
餘慶天之報施始嗇終豐如此某竊惟先朝寤寐神州<lb/>
收其豪雋公與辛公棄疾先後來歸忠義相知辛公遂<lb/>
婿於公公當審時陳公俊卿伍公炎皆知公而公老矣<lb/>
不果用齎志以殁辛公聲名日起入則𨗳密旨出則躋<lb/>
執撰領帥垣嗚呼公之不遇命也惜辛公不徑以前賢<lb/>
<pb n="KR4d0389_WYG_015-17a"/>
例取瀘溪作行状使此十餘紙漸蠧㫁幸𤣥孫之賢収<lb/>
拾完補為巨軸傳示将來不負勵志之囑矣高曾百年<lb/>
之意其亦少慰九原<lb/>
　　　跋湯徽猷昌言録<lb/>
紹興甲寅七月五日太上不克執爽於重華遜位東宫<lb/>
改元慶元實趙忠定公之謀也孽韓侂冑不過傳𨗳之<lb/>
勞迺欲專定䇿功凴藉肺腑居中用事羣小惎之首去<lb/>
舊官僚又出御批去侍講朱文公以撼忠定其勢已非<lb/>
<pb n="KR4d0389_WYG_015-17b"/>
乳媪陳謝所可解生棗再撲所可除乙夘五月忠定竟<lb/>
貶死遂以逆黨偽學設為厲禁一時諸賢皆在戊午讜<lb/>
議中國空無人姦凶愈肆卒至啓釁稔禍流毒海宇而<lb/>
後已甲寅之初徽猷湯公為學官建言太上未須移公<lb/>
又言朱公不當驟去與忠定意向實同忠定既貶公亦<lb/>
外補甲子始入為丞郎時朝論漸平故也繼待次台州<lb/>
乙丑改知常州嘗移書於韓極論其非且論蘇師旦周<lb/>
筠之過時北事巳有萌中外洶洶丙寅盛夏出師敗於<lb/>
<pb n="KR4d0389_WYG_015-18a"/>
虹縣公又移書数其罪状視前益峻丁夘招接北來人<lb/>
意在再舉公以應辦錢糧不繼降謫贛州猶逞前憾也<lb/>
是冬師旦誅未幾侂冑殛公甫得自便黄巾賊起而後<lb/>
赦黨人之罪斡離不陷中山府而後言黨人之忠湯公<lb/>
所遭不幸適類是嗚呼可勝嘆哉四世孫丹陽尉暉老<lb/>
父子世其科追念先烈裒集遺事為昌言録趙南塘以<lb/>
忠定黨獲重譴者其挽詞併附見焉五世孫彌昌少領<lb/>
鄉薦前鄱陽書院山長其興未艾忠義之報也因余友<lb/>
<pb n="KR4d0389_WYG_015-18b"/>
越教姚式示以此録敬觀感慨輒以所聞識於後云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻十五<lb/>
</p>
<p>
</p>
  </div>
</body>
</text>
</TEI>
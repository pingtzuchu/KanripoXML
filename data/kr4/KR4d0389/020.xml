<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集卷二十</head> <lb/>
    <p>
<pb n="KR4d0389_WYG_020-1a"/>
欽定四庫全書<lb/>
　陵陽集卷二十<lb/>
　　　　　　　　　　　　　元　牟巘　撰<lb/>
　　啓<lb/>
　　　賀郭正言啟<lb/>
顯被龍光擢登騎省御史六察方資糾正於官邪諍臣<lb/>
七人尤頼切劘於君徳賛書俶下輿論翕孚惟慶厯増<lb/>
置於諌員若襄公崛興於海服自昔右拾遺之妙選孰<lb/>
<pb n="KR4d0389_WYG_020-1b"/>
如此六日之新除久逺㓛名蔡忠恵誇朝端之風采磥<lb/>
砢言論石徂徠輯天下之頌聲在當時燁若神人肆今<lb/>
日復聞盛事某官人物師表問學淵源磅礴扶輿秀出<lb/>
五羊之裘魁壘傑特獨立萬馬之中比茂簡於宸衷遂<lb/>
晉司於臺察紀綱頓肅奸宄濳消具嚴白簡之威遂上<lb/>
青蒲之列正臣進者治表士競相歡明主可為忠言公<lb/>
益自奮謂習俗當使之粹美謂議論當使之聽行有如<lb/>
第一義之建明足為千萬代之瞻仰諫官能如此豈不<lb/>
<pb n="KR4d0389_WYG_020-2a"/>
致於太平宰相可行之遂盡攄於素學某悚聆除目倍<lb/>
切懽悰屬縻使傳之乗阻與賔榮之賀朝陽鳴鳯方觀<lb/>
奏藁之傳夜月驚鴻倘許寒枝之托<lb/>
　　　賀陳殿院啓<lb/>
奎筆渙頒臺端晉貳有裨帝右方資劘拂之功執法殿<lb/>
中益峻綱維之任忠賢進矣頌咏翕然昔在建炎有若<lb/>
忠簡維三年之夏甫任諫員越一月之間徑躋臺副孰<lb/>
不謂除書之甚峻豈知視故實則已迂考言事簿所行<lb/>
<pb n="KR4d0389_WYG_020-2b"/>
俄升横榻取樞府銜而入即遂秉鈞竊惟今公復當盛<lb/>
舉某官色和氣勁實鉅聲洪大蔡神蓍洞視萬物而先<lb/>
見積石底柱瀾倒百川而後知蔚為善類之宗懋簡虚皇<lb/>
之眷姓名内出糾察晋司治世鸞凰平生豈樂於鷙摶<lb/>
法筵龍象第一咸聳於聽聞襞積丹忱芬芳菊節上方<lb/>
喜忠嘉之論公遂進遺補之官韓魏公存藳諫垣孰知<lb/>
雅意劉元城徧歴言路綽有前猷豈曰臺無長官庶㡬<lb/>
國有君子曽未閲旬時之近已共瞻丰彩之新觀象門<lb/>
<pb n="KR4d0389_WYG_020-3a"/>
甫綴於緊聨延英閣快傳於偉論供奉赤墀下寧復久<lb/>
淹任參黄散間即聞大政某夙叨函䕶倍切懽愉燕雀<lb/>
賀成愧巳居於人後鹿麋許放倘自遂於物初<lb/>
　　　賀葉丞相啟<lb/>
簡在淵衷再升台席貳公寅亮重傅則國将興三朝㑹<lb/>
同敬事則命以始揚庭有肅薄海交懽惟仁祖之盛時<lb/>
有沂公之魁望夙陪鶴禁葢獨髙羽儀之功親載龍飛<lb/>
遂再被股肱之寄在昔靡聞於牢避况今又異於平時<lb/>
<pb n="KR4d0389_WYG_020-3b"/>
豈其我公可遂雅志某官忱通造化學貫本原如璧如<lb/>
圭瑟僴本威儀之盛在澗在陸寤寐皆憂愛之真粤從<lb/>
𨗳若木之暉久矣正太㣲之次民自擇相上方倚公已<lb/>
致平於期月之間乃决去於崇朝之頃急流勇退豈樂<lb/>
錢宣靖之名晩節含香毎誦韓魏公之句雖野老相忘<lb/>
於爾汝而聖主毎問於起居謂新益從遊毋遯野而若<lb/>
予棄謂初元該輔葢畫宫而續於成俄銀信之密傳果<lb/>
砂隄之重築儀圖維舊眷注可知屬當四郊多壘之餘<lb/>
<pb n="KR4d0389_WYG_020-4a"/>
咸徯一馬貳童之至諸生舉旛於闕下使者結轍於山<lb/>
中雖富貴不足動其心然宗社宜深為之計天高氣爽<lb/>
喜聞庚伏之清言忠義親尤竭辰猷之吿久竚瞻之云<lb/>
切肆優禮之是加至和之相文公特下百官班迎之詔<lb/>
熈寧之召正獻適當七月入對之時有德進而朝自尊<lb/>
大老歸而子焉往於以祈天永命於以寧武圖㓛益隆<lb/>
磐石之安茂介秀眉之壽某夙叨鈞播竦聽制麻偶尚<lb/>
留絲轡之間猶得際衮衣之入歌詩九百字愧莫冩於<lb/>
<pb n="KR4d0389_WYG_020-4b"/>
螽鳴聚觀数千人喜即迎於馬首<lb/>
　　　通陳制使啟<hi>存</hi>
通班禹閣出鎮瀛垣尚書五兵方峻躋於徳履元戎十<lb/>
乗遂倚重於分弓明詔一傳先聲咸聳某官治朝蓍蔡<lb/>
善類鳯麟出神入天之文追嫓古作内聖外王之學號<lb/>
曰儒宗物望夙隆宸衷茂簡自重来於省户俄巋立於<lb/>
諫坡執法端門風生突鶻之擊記言洞案日侍倆螭之<lb/>
坳公每夣想於清苕上方眷留於紫禁以夏卿而掌帝<lb/>
<pb n="KR4d0389_WYG_020-5a"/>
制若元祐之東坡以春官而侍經帷若紹興之文定學<lb/>
館倚楷模之重史筵推筆削之公兼華巳極於儒榮一<lb/>
武即登於揆路而乃屢抗戔天之疏朅為表海之行睠<lb/>
此鄖峯實維都㑹右扶左翊在昔所嚴後勁中權於今<lb/>
尤重雖忠賢當在於禁近然宵旰欲寛於顧憂一聞位<lb/>
置之新坐致提封之肅吏士具孚於號令旄倪咸徯於<lb/>
旌旗樽爼從容姑領十洲之勝經綸密勿即歸兩地之<lb/>
崇某夙辱眷知竦聆成命竊喜聲光之近獲依節制之<lb/>
<pb n="KR4d0389_WYG_020-5b"/>
尊駰駱諏原自笑馳驅之巳倦燕雀賀厦尚惟庇冒之<lb/>
是邀<lb/>
　　　賀徐察院啟<hi>卿好</hi>
光被親除晋司分察出節少府巳聞氷漕之通執簡南<lb/>
臺咸竦霜稜之峻賛書誕布輿頌翕孚載稽先猷最重<lb/>
言職裕陵簡擢嘗以使還之餘乾道訓謨必由邑最而<lb/>
用葢欲周知於民事若時復舉於彛章某官粹學英規<lb/>
崇論閎議地靈傑出實為仲原常父之邦風采著聞夙<lb/>
<pb n="KR4d0389_WYG_020-6a"/>
有元城了翁之望厚培器業小試絃歌紫葢峰前屢書<lb/>
撫字心勞之考金曜門裏獨升文學掌故之班方茂簡<lb/>
於九重俄峻躋於四轄見大夫無可者利社稷則專之<lb/>
發河内倉無勞使黯弄御史印其無易堯果被殊知遂<lb/>
居劇任凡其力陳於殿陛之上莫非目擊於地里之間<lb/>
守備十三條言言尤切法筵第一義凛凛甚嚴盖將一<lb/>
正於君心於以共扶於世道善類有主元氣益昌斯謀<lb/>
斯猷正倚忠嘉之告汝為汝翼遂躋輔弼之聨某越在<lb/>
<pb n="KR4d0389_WYG_020-6b"/>
乘軺欣聞出綍讀南州髙士之傳雖未接於下風續東<lb/>
魯徂徠之詩喜親逢於盛舉自惟臬事幸𨽻臺容沃轡<lb/>
六絲何有詢諏之善珍裘萬丈尚祈庇冒之仁<lb/>
　　　囘安撫洪尚書啟<lb/>
生磨蝎之宫人皆憐於竒分挹洪崖之袂天欲制其頽<lb/>
齡錫以好詞溫乎盛徳某官桐柯色耐白雪調髙癸酉<lb/>
初置於蘂珠方諏舊典壬戌曾逰於赤璧自度新腔猶<lb/>
記辱在泥塗之中特紆世掌絲綸之手斡百斛鼎絶知<lb/>
<pb n="KR4d0389_WYG_020-7a"/>
健筆之豐扛有千嵗苓幸附長松之小草粧褫初度探<lb/>
借春風清頴詩篇荷尚憐於叔弼南豐香瓣竊自愧於<lb/>
履常某蕞爾孤生凄其多幸再命三命而走其敢辱於<lb/>
頌言九月十月之交倘早諧於歸志<lb/>
　　　囘洪制機啟<lb/>
玉樹生階庭幸托通家之好銅狄話疇昔辱存初度之<lb/>
臨妙語過施微悰增惕某官朱絃清越金薤琳瑯文章<lb/>
當家自有五鳳樓之體郎君早貴即催雙鳬舄之朝不<lb/>
<pb n="KR4d0389_WYG_020-7b"/>
靳珠璣用華弧矢真所謂㓜婦外孫之作迺得此名父<lb/>
哲子之間吕寳臣丁未之同許邀餘福文潞公丙午之<lb/>
㑹願祝耆英某自愧摧頽莫當繅籍聞鶴飛於鐵笛空<lb/>
記當年誦鯨巻於錦衾第欽盛意<lb/>
　　　賀婺守趙侍郎啟<lb/>
簡知當宁来重价藩天近虚皇密接圖書之䆳地嚴牛<lb/>
女光分棨㦸之輝甫眡籍文已騰輿頌某官三代循吏<lb/>
兩漢宗英徐公自有常不易平生之价叔度撓不濁可<lb/>
<pb n="KR4d0389_WYG_020-8a"/>
知徹底之清粤從嚴瀬之一絲對秉勾吳之雙節入躋<lb/>
河漕坐鎮神臯京師無憂有范君式資雅望關節不到<lb/>
有包老益著清名爰疇最於尹釐遂升華於戸簉滿嵗<lb/>
為真之近只急流勇退以謂何通國去思起家有詔惟<lb/>
此邦夙以處承明之老在今日尤當用慈惠之師條教<lb/>
一頒旄倪胥慶叱初平石坐令風俗之醇賜潁川金靡<lb/>
俟朞年之久即從筆槖大究經綸某舊忝侍朝新聞建<lb/>
牧自愧無一毫之善如古諏詢乃所願千里之間得賢<lb/>
<pb n="KR4d0389_WYG_020-8b"/>
師帥光心之喜舞手以言已具歸舟端為鱸魚而計相<lb/>
懽賀厦未忘燕雀之私<lb/>
　　　賀平章冬啟<hi>二</hi>
六符之星曰太平式應連珠之瑞千嵗之日可坐致宜<lb/>
膺獻履之長惟我元臣輯時若祉某官春融盛徳天鍳<lb/>
精忠觀陽復於初爻朋来有喜占嵗臨於吳分三㨗奏<lb/>
功宜對芬芸永綏戬榖雪晴鳷鵲方傳廣内之驩香直<lb/>
麒麟散作函生之福某有慚諏度所頼庇全暖律一噓<lb/>
<pb n="KR4d0389_WYG_020-9a"/>
願早囘於生意雲卿多壽但䖍致於頌私<lb/>
乾清坤夷共睹連珠之瑞晨賀畫㑹獨冠萬玊之班維<lb/>
我元臣裒時善頌某官慶風雲㑹見天地心金柅靡牽<lb/>
宜羣英之退聴銅儀密運知元化之自調屬兹獻履之<lb/>
辰茂輯捧觴之慶泰初之元起厯世運方春冬至之日<lb/>
夀人函生䝉福某偶縻把繡莫旅賀裾問驛使之梅端<lb/>
悉由於造化對衛公之竹願常報於平安<lb/>
　　　章參政<hi>二</hi>
<pb n="KR4d0389_WYG_020-9b"/>
嵗次在鶉尾適符元祐之壬申度起牽牛初方數泰元<lb/>
之甲子維時碩輔茂輯頌聲某官學探天根身夀國脉<lb/>
下丞相一等參斡繁機陳㤗階六符密調元化履長伊<lb/>
始受祉宜多前疑後丞益茂重瞳之眷晨賀畫㑹即冠<lb/>
百辟之班某使傳叨乘賔榮阻造繡衣直指自慚無一<lb/>
線之長黄髪秀眉願仰祝千齡之夀<lb/>
黄鐘起厯九寸之律最長紫殿稱觴千嵗之日可致維<lb/>
時碩輔茂輯頌聲某官北斗躔魁慶雲世瑞陽長隂消<lb/>
<pb n="KR4d0389_WYG_020-10a"/>
之際妙探賾於先天文經武緯之全獨稱掄於兩地芳<lb/>
芸初茁戩榖惟多佇聞麻制之傳即列火城之盛某屬<lb/>
縻使傳莫簉賓榮濡轡六絲何有線長之補珍裘萬丈<lb/>
尚垂緹覆之温<lb/>
　　　福王<hi>二</hi>
陽比君子徳方回嘘律之春王今叔父尊宜介稱觴之<lb/>
夀順承剛旦茂輯頌聲某官都若重緹粹然大玉玩羲<lb/>
易初爻之動吉宜應於朋来錫鴻疇次九之全福方<lb/>
<pb n="KR4d0389_WYG_020-10b"/>
臻於嚮用適屇黄鐘之候益開朱邸之祥受祉自今有<lb/>
邦同慶某偶叨把繡獲旅曳裾書魯觀之雲已共占於<lb/>
多夀賦梁園之雪尚密映於餘輝<lb/>
南陸迎長景方增於宫線東平樂善慶宜輯於宗藩式<lb/>
對初陽裒時善頌某官青社綦貴黄鐘函和三十分而<lb/>
後成妙探羲畫九五福之咸備宜用箕疇兹亞嵗之陳<lb/>
儀爰自天而錫美方開衍筴有永皇家某密藉宏庥第<lb/>
增慶臆繡衣直指初何有於寸長黄髪秀眉願永綏於<lb/>
<pb n="KR4d0389_WYG_020-11a"/>
多祉<lb/>
　　　臺諫<lb/>
元祐壬申記景至熈成之嵗泰初甲子協清躔畢聚之<lb/>
祥維時正人茂輯善頌某官身夀國脉學探天根景星<lb/>
慶雲出則為明時之瑞嚴霜烈日儼然主公論之盟丹<lb/>
忱屢上於囊封香氣密依於扇影晨賀晝㑹方陪亞嵗<lb/>
之朝前疑後丞即聴揚廷之命某猥叨持節莫與賀裾<lb/>
濡轡六絲何有線長之補珍裘千丈尚依緹覆之溫<lb/>
<pb n="KR4d0389_WYG_020-11b"/>
　　　陳殿院<lb/>
黄鐘為律首是持陽數之符朱衣在殿中密接天顔之<lb/>
粹維時善類宜輯殊祥某官學操易原身為治器嚴凌<lb/>
霜栢方揚鶻擊之威瑞應獬篇咸聳鳯鳴之偉芳芸初<lb/>
茁戬榖多官五更三㸃之朝方陪亞嵗泰階六符之曜<lb/>
即正中台某越在乘軺莫陪賀履夜持丹筆竊自愧於<lb/>
平反曉望矞雲願曲垂於庇冒<lb/>
　　　洪安撫<lb/>
<pb n="KR4d0389_WYG_020-12a"/>
登臺書雲物已符嵗美之占聴履上星辰宜踐景長之<lb/>
慶維時閣老茂輯頌聲某官北斗穹班陽春盛徳朞年<lb/>
報政久騰五袴之歌和氣致祥已應六靈之喜芳芸初<lb/>
茁戬榖宜多遂繇羲序之崇入補舜裳之缺某偶叨把<lb/>
繡幸預稱觴㑹前殿之八能即聞登用歌閟宫之千嵗<lb/>
願祝夀褀<lb/>
　　　慶元陳制使<lb/>
驗南端之圭影式應迎長表東海之履封宜多介福順<lb/>
<pb n="KR4d0389_WYG_020-12b"/>
乘剛旦茂輯頌聲某官學探天根身為元氣春回田里<lb/>
懽傳梅溪一杯酒之詩雲净濤波小試希文萬甲兵之<lb/>
手在師中吉應復朋来某密倚崇墉倍深慶臆六絲濡<lb/>
轡媿何補於馳驅千丈珍裘尚焉依於庇冒<lb/>
　　　吳提刑<lb/>
漢厯太初律先起子魯經南至日喜加辛茂迎線綉之<lb/>
長時輯皇華之祉某官名髙雲壑令肅霜臺百九十字<lb/>
之箴一新明徳千二百黍之律久積隂功已淑問之旁<lb/>
<pb n="KR4d0389_WYG_020-13a"/>
流宜陽剛之直長即膺詔綍歸俸御庥某幸托部封莫<lb/>
趨賀廡扇開孔雀願即陪供奉之班罏擁蹲鴟竊自笑<lb/>
嬾殘之迹<lb/>
　　　陳提舉<lb/>
律起二千百黍肇應黄鐘珠連一十三星有光翠節若<lb/>
時亞嵗茂輯迎長某官露寒之氷霞光之綉為魯太史<lb/>
曽書辛日之雲發漢常平直是荒年之榖上方考八能<lb/>
而明陟公宜裒五善以徑升甫對剛爻即頒濕詔某屬<lb/>
<pb n="KR4d0389_WYG_020-13b"/>
縻守紱莫旅賀裾爐擁蹲鴟竊自笑懶殘之迹扇開孔<lb/>
雀願即陪供奉之班<lb/>
　　　賀平章正啟<lb/>
一氣轉鈞嵗紀心躔之次三公拜璧日膺眉夀之綏宜<lb/>
對剛辰益增若祉某官心通元造躬致太平南紀波澄<lb/>
再啟庚申之運東淮塵淨坐收甲戌之功乾清坤夷晨<lb/>
賀晝㑹桃林騎火共傳臘月之㨗書栢葉羽觴載輯嵗<lb/>
瑞之善類方開衍莢永燕之餘引領<hi>闕</hi>祈尚冀<hi>闕</hi>　放<lb/>
<pb n="KR4d0389_WYG_020-14a"/>
鳩之恵<lb/>
　　　汪安撫<lb/>
王者當午尤重南維長子帥師宜膺中吉新開雞帖喜<lb/>
溢熊緗某官碩望顒昻仁心簇逹和門令肅旁行青草<lb/>
洞庭之區執撰班髙密接紅雲通明之殿整軍以暇列<lb/>
部皆春半夜牙璋趨鎮上游之方面九天翠杖歸陪元<lb/>
㑹之班頭某幸托萬間又逢三始雪深戍壘幸早許於<lb/>
殘更春滿辛盤悵莫陪於施賀<lb/>
<pb n="KR4d0389_WYG_020-14b"/>
　　　運使<lb/>
春回紫宙方占元日到人日之晴曉望皇華願致新年<lb/>
勝舊年之祝輯時多祉福我全湘某官績茂方輸規宏<lb/>
圜物即潜久滯記紫粉之宫墻嵗計有餘峙金湯之粟<lb/>
粒和董列部簡在九重著練鵲之袍立通氷漕瞻衮龍<lb/>
之坐歸照火城云云<lb/>
　　　諸郡<lb/>
七潤一章方正太初之厯萬有千嵗冝歌閟宫之詩時<lb/>
<pb n="KR4d0389_WYG_020-15a"/>
乃价籓薰然叶氣某官履端以始泰内其亨画鹿車轓<lb/>
是為明府之瑞黄龍詔㫖誕布聖朝之仁茂對青規趣<lb/>
歸紫禁某幸修鄰睦又見嵗元春入辛盤愧徒勤於頌<lb/>
詠雲深戍壘冀早遂於殘更<lb/>
　　　代鄧知縣謝啟<lb/>
筆福蒼生久切昭蘇之望圭磨宿玷特䝉抆拭之恩睠<lb/>
淖泥頓濯於清波信雨露可生於焦穀恭修竿櫝少叙<lb/>
輪囷伏念某岷雪寒澌鄧林病葉楊惲之於司馬每慚<lb/>
<pb n="KR4d0389_WYG_020-15b"/>
外氏之書韓湘之於昌黎空忝諸孫之列侵辱微宦歴<lb/>
落寒途自知命薄以數竒所至身勤而事左屬者不量<lb/>
疎譾冒試劇繁覆轍相望前無完錦抱琴獨徃殆若投<lb/>
膠然而幸閲於兩年亦且粗安於百里不謂末路凌兢<lb/>
之際忽生旁觀萋菲之言長官誰使汝為傷弓至此短<lb/>
薄能令公喜奪席宜時雖當時咸謂其非辜顧數語厚<lb/>
誣之巳甚落千仞而此寃莫白越五載而其書尚存惘<lb/>
惘行吟蒼蒼滿鬢身在菰蒲外幾無路以自言額塌沙<lb/>
<pb n="KR4d0389_WYG_020-16a"/>
土中幸有天之可列果畫開於大照遂盡直其前謾饕<lb/>
餮鼎之汙今知免矣餘皇舟之復非幸而何徒憐屯蹇<lb/>
之餘重費乾坤之造恩深啄菢心誓捐縻兹葢恭遇某<lb/>
官忠貫兩儀重釐二柄金城圖上拓舊日之成規玉鉉<lb/>
羮中釀豐年之和氣方開八荒之夀未忍一物之枯謂<lb/>
范忠宣猶有外孫誰其扶植謂尹師魯嘗陪上客猶記<lb/>
汝憐遂令練裠葛帔之蹤亦動赤舄衮衣之聴㧞之陷<lb/>
阱允矣遭逢某敢不鏤骨銘肌息黥補劓活西江之鮒<lb/>
<pb n="KR4d0389_WYG_020-16b"/>
已自幸於餘生起中廏之駒尚希終於一顧<lb/>
　　　代謝得闕啟<lb/>
委身化治僭露悃私列屬計臺猥叨鈞播允矣寒微之<lb/>
幸異哉特逹之恩晉謝階符恭修竿牘某質良苦窳分<lb/>
復竒窮斷鴈孤鴻曷奮飛於霄漢常鱗凡介甘漂泊於<lb/>
泥洿栖栖州縣之間浸浸嵗年之晩逺行湘水冒領制<lb/>
巖民枵其中每易烹鮮之擾獠環於外尤難怒獸之馴<lb/>
良自笑於鉛刀惟恐傷於錦製相安疎拙幸免曠瘝視<lb/>
<pb n="KR4d0389_WYG_020-17a"/>
紫芝蒍于之歌何能為役尋五栁歸兮之賦幸遂此心<lb/>
雖竊喜於璧全豈不思於頴脫鶚章或靳蟻磨仍迂欲<lb/>
成九仭之山奈虧一簣非得千丈之綆孰㧞重淵旅食<lb/>
京華上書光範方擬圖於續食庻幾遂於合尖果荷甄<lb/>
陶俾㳺幕府蓮欣依儉固已甚榮𤓰糜待齊尤為過望<lb/>
載維氷漕越在淮堧中興賦入之淵昔聞此語東園登<lb/>
覧之勝今匪當時然必疏通之智而後可以佐方輸抑<lb/>
真明敏之姿而後可以裨婉畫自量甚審曷稱所䝉某<lb/>
<pb n="KR4d0389_WYG_020-17b"/>
官功被生民心存王室斷鰲立極力成再造之大功飛<lb/>
龍御天身受兩朝之顧命當重任如伊尹勤小物如畢公<lb/>
遂使妄庸亦叨器使某敢不服勤職守期稱恩知塞下<lb/>
貔貅無乏連營之飽淮南雞犬尚希䑛鼎之仙<lb/>
　<lb/>
　<lb/>
　<lb/>
　陵陽集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻三</head> <lb/>
    <p>
<pb n="KR4d0389_WYG_003-1a"/>
欽定四庫全書<lb/>
　陵陽集巻三<lb/>
　　　　　　　　　　　　　元　牟巘　撰<lb/>
　　古詩七言<lb/>
　　　長江圖<lb/>
漢川影落鸚鵡洲金山鐘到多景樓老龍㡬載卧寒碧<lb/>
中間不斷萬古流晚來雪浪大如屋澎湃舞我一葉舟<lb/>
舟移㟁轉知何處離離烟草令人愁説與渠儂莫倚柁<lb/>
<pb n="KR4d0389_WYG_003-1b"/>
轉帆别浦盍少休此圖此景俱可惜展玩不足空白頭<lb/>
家在江水發源處何時還我舊莵裘<lb/>
　　　山水圖<lb/>
凝塵不去䑕行几劃見巨然與千里脩眉拂畧逺意開<lb/>
碎㸃孤煙樹如薺髯龍鬱鬱新翠搖我覺鄭公殊嫵媚<lb/>
懸知自是棟梁具歲晩霜雪須飽試舊聞北岳鍾沍寒<lb/>
長松造天氷裂地蒼皮玉骨不受凍礧砢千丈世絶擬<lb/>
誰能為我試貌取竒姿偉狀來眼底張君平生飫所見<lb/>
<pb n="KR4d0389_WYG_003-2a"/>
雅復愛此秀而美雖然莫作差池觀老壯險夷同一致<lb/>
　　　鳯凰山澗石圖<lb/>
南湖山人小戲劇夜半鈞天聞拊擊音節疎宕鳯起舞<lb/>
至今筍簴遺樅業君來訪古用此時地老天荒何處覔<lb/>
矻矻渡盡澗與岡确犖徑㣲予趾棘重華忽巳三千載<lb/>
鳯鳥一去無消息石兮石兮奈爾何搔首湖滣徒佇立<lb/>
羣仙拍手相勞苦但知簸空吸寒碧殷勤問翁今何如<lb/>
方瞳炯炯映丹頰頗記三生石上無讀書雙趺雨苔澁<lb/>
<pb n="KR4d0389_WYG_003-2b"/>
歸來舉似翁一笑飛鴻踏雪那可憶子其為我謝羣仙<lb/>
不妨天遊復八極袖中行記真畫圖留向人間作竒特<lb/>
　　　題洪崖先生出市圖<lb/>
洪崖先生住何許支離擁腫之為伍蕭然行李偶出市<lb/>
束書瓢劍畧可數自謂生在三皇前野鹿標枝何太古<lb/>
當時但以結繩治書中正復作何語輿馬絡頭亦復來<lb/>
雪精胡為馽紲具只呼張老無不可面謾三郎直戲侮<lb/>
承平無事相娯嬉力追遐風來湛露一朝恍惚思草昧<lb/>
<pb n="KR4d0389_WYG_003-3a"/>
此意似巳厭繁膴千邨萬落荆杞生宛是洪荒一風土<lb/>
袖中紙驢不吃草拍手還向洪崖去<lb/>
　　　王維畫孟浩然騎驢圖<lb/>
窮浩然老摩詰平生交情兩莫逆也曾攜去宿禁中堪<lb/>
笑詩人命竒薄只應寂莫歸舊廬此翁殷勤殊未足作<lb/>
詩借問襄陽老詩中猶苦憶孟六悠悠江漢經㡬秋一<lb/>
夕神交如在目分明冩出騎驢圖丰度散朗貌清淑更<lb/>
有倜儻一片心不是相知那得貌行行復行向何許酸<lb/>
<pb n="KR4d0389_WYG_003-3b"/>
風吹驢耳卓朔向來十上困旅塵驢饑拒地愁向洛不<lb/>
如乘輿且田園萬山亭前大隄曲鯁魚正肥甘蔗美雞<lb/>
黍可具楊梅熟一樽相與壽先生醉歸勿遣驢失脚<lb/>
　　　和王寅甫御史遊南山韻<lb/>
平生愛山苦趼足况此對面美冠玉也曾杖屨極躋攀<lb/>
稍度灣碕轉虛曲徑踏青螭脊上行所歴漸高山漸束<lb/>
紅亭白塔出湖外下瞰諸峰等臣僕祖禪晏坐服生獰<lb/>
法席宏開儼清肅何人梵唄呼僧定劃然透戸如擊筑<lb/>
<pb n="KR4d0389_WYG_003-4a"/>
浮嵐暖翠忽紛披依依精舍傍修竹至今猶作吚唔聲<lb/>
飽食頗慚空洞腹﨑嶇竟日亦巳勞應接滿前端為目<lb/>
道人對境了無羡折脚鐺中煨脱粟小立為爾起深悟<lb/>
願事埽除甘播掬崢嶸嵗月苦難記三寸穉杉俄立鵠<lb/>
山中老宿亦向盡訪舊無人空感觸細評道人似豪家<lb/>
臺殿耽耽枕岩谷當時氣象雄一方誰敎刼火燒糜竺<lb/>
十年舊觀未全還金錢奔走傾緇俗何山試問何所有<lb/>
一溪清冷𠻳寒緑入門使我意也消不省人間有華辱<lb/>
<pb n="KR4d0389_WYG_003-4b"/>
殆是高人勝士徒山靈笑許兹論篤曠蕩幽深兩俱勝<lb/>
胡不重游勇奔鹿多病歡娯久去心良辰美景寧相屬<lb/>
昬昬午忩供坐凉跳丸西走白日速夜來可奈風雨盡<lb/>
盡力催花亦良酷痛殺新紅三萬片園林惨澹餘老木<lb/>
作詩遣愁愁未遣那知飜作愁根窟古人真欲焚筆硯<lb/>
苦語殆可書紳笏頗憐阮屐共嵇鍛更笑周妻與何肉<lb/>
留連一物即是礙羡君開襟少頻促愛詩乃復宜相似<lb/>
句語卓犖光透幅倦還始覺心和平人生有手莫操牘<lb/>
<pb n="KR4d0389_WYG_003-5a"/>
　　　送陳正徳敎諭常熟<lb/>
此邦自是高陽里陳太丘家好孫子十年閉户養雋聲<lb/>
我先子後一時起前時送兄今送弟綵衣拜親親為喜<lb/>
人言昆令而季强羡君清標如玉峙善和尚有千巻書<lb/>
一一窮探親夜几新詩那更翻手成便當拾芥取青紫<lb/>
小營甘㫖束書去且煩私淑青衿士天公應念友于情<lb/>
任國相望纔尺咫蘇州明白照兩縣正好高吟清影裏<lb/>
呉江定作對牀留笑隔垂虹膾鮮鯉托好我巳三世深<lb/>
<pb n="KR4d0389_WYG_003-5b"/>
待老敢當二生侍蕭蕭風雨起送客萬里飛鴻看雙眥<lb/>
端明老子舊家聲一舉先鞭從此始<lb/>
　　　楊求仁路敎遊何道山之明日余始自洞庭歸<lb/>
　　　恨不與雋遊漫趂韻一笑<lb/>
君能匝臘過苕水我正絶湖尋橘里人生有數㑹不免<lb/>
先後差池數日耳天敎新年暫相見握手如獲丹與砥<lb/>
畧似徳公上冢回徑入就談傾底裏如聞前月清興發<lb/>
杖藜曉對南山起蒼官掀髯自虹舉清流照影時鵠峙<lb/>
<pb n="KR4d0389_WYG_003-6a"/>
我歸巳晩不得陪脚中平生信有鬼獨留詩巻使我和<lb/>
思枯預怕搜脂髓小溪深處是何山藏機一句無多子<lb/>
當時言下誰領㑹只認泉石為對履至今遺跡記東坡<lb/>
遂使此山同畏壘擬議固巳輸一籌躋攀銳欲窮寸晷<lb/>
真境不樂有無間更使高人為標指先生醉歸方熟睡<lb/>
凍蠅一任鑽故紙<lb/>
　　　和顧伯玉陳朝檜<lb/>
長城大雄古刹裏一庭老枿質已死依約僅見左紐紋<lb/>
<pb n="KR4d0389_WYG_003-6b"/>
垂柯布葉乃如此相傳云是陳朝檜欲論往事皆死鬼氷<lb/>
懸雪跨黄塵盡何煩皁荚相料理只應孤根鐵石堅不<lb/>
怕如壺之赤螘四旁那復有生意生意却從中心起陳<lb/>
氏機淺根枝弱雖有子孫何足倚崢嶸霸業隨手壊五<lb/>
傳不堪重屈指君語居然多硬語千載興亡雜悲喜隋<lb/>
唐而來尤可感區區未數錢與李<lb/>
　　　寄閻靜齋徐容齋二學士<hi>代人作</hi>
斯人宗工國司命容齋有容靜齋靜海涵岳峙俱偉人<lb/>
<pb n="KR4d0389_WYG_003-7a"/>
心同道同不同姓向來先後持玉節共仰福星在呉分<lb/>
一公歸領集仙班一公繼登六鼇禁大名本是宰相職<lb/>
高搴書帷地歩峻導密亦是翰林長快埽槐㕔消息緊<lb/>
天敎兩翁轉鴻鈞赤子到頭合蘇醒東南秀士頗不乏<lb/>
當年著意極搜引而今造化况在手想見姓名猶見省<lb/>
石生巳起有温生我愛莫助徳怲怲苦為百草憂春雨<lb/>
坐待風霜發苕頴<lb/>
　　　善之入霅蘭臯置酒小詩紀坐中事<lb/>
<pb n="KR4d0389_WYG_003-7b"/>
病翁禁酒仍禁脚不省人間有行樂主人善最客善之<lb/>
邀我來同雞黍約清樽快吸船落琭頗悔從前謝杯酌<lb/>
故人久别如此酒一時傾倒慰離索更擘新笋供春淘<lb/>
狐泉槐葉未須學殷勤入鼎煮過熟老饕恣呑不勞嚼<lb/>
人生難得是合併開口一笑良不惡呼車載我雨中歸<lb/>
阿香推車㪚飛雹分明戒我輕破戒故把春衫都濕却<lb/>
我亦投牀作雷吼無數殘紅枕邊落<lb/>
　　　倒撑魚船上灘圖<lb/>
<pb n="KR4d0389_WYG_003-8a"/>
倒撑魚船逆上溪六鷁過飛風退飛吕梁懸瀑行越之<lb/>
灔澦如象人西歸一笑恬視險與夷同波委順未必非<lb/>
　　　趙石心詩<lb/>
試問呉兒歌小海何如廣平賦梅花一片石心元不死<lb/>
平生不落徐庾家趙子陳陳有胷府雲根半夜生槎芽<lb/>
有時盤空吐硬語更覺世上浮且夸誰能為爇青藜杖<lb/>
苔莓荒盡天禄與辟邪<lb/>
　　　贈劉心月<lb/>
<pb n="KR4d0389_WYG_003-8b"/>
心月還將眼為月秋空表裏俱澄澈閲盡世間媸與妍<lb/>
分明無處藏毫髪我方回向心地初含光自照非外諜<lb/>
平生最喜阮嗣宗臧否兩字何曾説<lb/>
　　　送陳正徳長慈湖<hi>并序</hi>
　陳正徳甫本齋端明公之孫姿禀頴異而氣象峻整<lb/>
　與其二兄無逸正則相後先克持世業蓋本齋師蔣<lb/>
　實齋友湯東澗而聞之魏鶴山真西山者也師友緒<lb/>
　言講之甚悉以選為慈湖山長兄無逸取東澗送本<lb/>
<pb n="KR4d0389_WYG_003-9a"/>
　齋教授金華詩和之以送而送者亦皆和焉楊文元<lb/>
　自號慈湖在慈溪其鄉里在樂平其仕國遂有兩慈<lb/>
　湖相望千餘里慈溪之慈湖其在樂平之慈湖否耶<lb/>
　不可知也或謂莫妙乎吾之心之神變化無方俛仰<lb/>
　之間<hi>缺</hi>拊海外安知慈溪之不樂平乎然則正徳之<lb/>
　樂平也亦且三月聚糧撰日而戒行乎告行於嘗所<lb/>
　往來問途之所出孰為近逺乎其既至書院也亦且<lb/>
　循序而進歴階而升堂乎集其學者正席而登義乎<lb/>
<pb n="KR4d0389_WYG_003-9b"/>
　正徳曰若是者固知之且慈湖每舉心之精神是謂<lb/>
　聖者語其徒亦未嘗不曰孝也敬也實也忠信也誠<lb/>
　使學者極高明而道中庸下學而上逹盡心知性而<lb/>
　知天其有不至於聖也乎子深異其言夫義理無窮<lb/>
　其是非疑似不過毫釐之間講去其疑而求其是可<lb/>
　也昔吕成公平亭而議陸氏之學以為勇於求道之<lb/>
　時若不由階序然毫髮之偏不敢安兼聽並視却立<lb/>
　回顧不造於至平至粹之地弗措其語可念也盍以<lb/>
<pb n="KR4d0389_WYG_003-10a"/>
　是求之焉遂和詩以贈<lb/>
本齋之孫盛詞華下視流軰十倍過家書雖㪚尚千巻<lb/>
其奈儲無儋石何二昆研席相與共勘辨不遣毫髮訛<lb/>
一朝束書慈湖去慈湖之學自象梭人之高明騖高逺<lb/>
不由梯級陡上坡而其下者保固陋終歲無路登嵯峩<lb/>
萬形惟實乃無弊此道自古傳思軻慈湖論心論無我<lb/>
真意初不煩鐫磨虛明一語更超絶不肯與人同其波<lb/>
却笑禪宗用心錯我每讀此毋麾哦㣲言日絶諸老盡<lb/>
<pb n="KR4d0389_WYG_003-10b"/>
獨抱永感如宿疴君家詩友講貫熟持之以注豈在他<lb/>
我耕我穫粒我腹而彼徒夢笠與蓑<lb/>
　　　題喊泉亭<lb/>
大龍小龍天下絶水簾高掛三千尺吕梁懸水那復言<lb/>
便應壓倒棲賢峽我來覔水洗雙眵怪底老崖枯欲裂<lb/>
龍公何處抱寳眠閟蓄精枯未渠泄誰知水火本無根<lb/>
重隂可以陽氣徹倚空長嘯山為開以虛為感感尤烈<lb/>
千山屭贔方沍寒鍾乳淙流忽飛發珠璣噴薄雜霏霧<lb/>
<pb n="KR4d0389_WYG_003-11a"/>
瓊瑶傾㵼濺白日若非捲取銀河水那得變幻在呼吸<lb/>
看泉須看無泉時自無而有乃竒特龍公作事真狡獪<lb/>
吾儕用意亦竒崛經營小立看未了洞門忽巳雲霏濕<lb/>
龍公龍公可以止何如翻手作飛雪便將豐年報明主<lb/>
蒼生赤子俱函活火雲六月汗如漿更為渠儂洗炎熱<lb/>
一笑回首謝龍公神用俱停天地寂<lb/>
　　　再和楊求仁何道二山韻<lb/>
雪堂西席雪江水廣文先生是鄉里此翁平生事崛竒<lb/>
<pb n="KR4d0389_WYG_003-11b"/>
欲上虛空鞭騄耳邇來深藏老鋒鍔未許容易試越砥<lb/>
揷天光氣尚歴歴若為著渠岩石裡仲華本願郡文學<lb/>
百年功名一日起崢嶸今不少自貶吾道毋乃太孤峙<lb/>
苦將新句調山靈不遣陳迹蹋死鬼世俗貴耳不貴目誰得<lb/>
其皮兼得髓翰林主人墨客卿㑹將此事全付子吾衰<lb/>
正復何所用兩錢之錐漫苴履固知梅老難抵當夜半<lb/>
偏師來研壘襆硯囊筆俱堅坐爾以不戰淹客晷天地<lb/>
凍合萬木僵軍中頗怪多墮指春風呼酒為解嚴十部<lb/>
<pb n="KR4d0389_WYG_003-12a"/>
從事賢一紙<lb/>
　　律詩五言<lb/>
　　　和孟能靜總管西莊閒居九日見招<lb/>
風物居然好亭池穏處安上饒初奏最西墅且追懽朗<lb/>
誦詩千首高眠日㡬竿放懐聞孟浩乘興過蘇端近局<lb/>
人人喜閒居事事寛扶笻差可强投社亦非難嵗月期鮐<lb/>
背功名付䑕肝相將斟壽斚一笑拂塵冠紅蕾春猶小<lb/>
黄花晚更寒摩挲話銅狄惟許鶴來觀<lb/>
<pb n="KR4d0389_WYG_003-12b"/>
　　　張彦清學士以使事來杭訪問忠烈王子孫蓋<lb/>
　　　其先皆自保定原系實同迺合二譜聚族謁廟<lb/>
　　　叙拜厥誼甚古仲實賦詩以紀録寄山中輒和<lb/>
　　　之<lb/>
有偉秦咸望厥初保定人風雲際興運茅土褒勲臣端<lb/>
自積餘慶非徒榮一身聞孫藹令譽抗志矯秋旻嗜學<lb/>
今該古問安昬復晨金方感義氣内譜存宗親膚使光<lb/>
華盛輶軒采訪頻迺知清廟器俱是崑山珍分𣲖既同<lb/>
<pb n="KR4d0389_WYG_003-13a"/>
出馳聲尤絶倫仙班重典領宥府久彌綸揭節方宣化<lb/>
揮毫看爽神應嗟逺俗薄欲挽古風淳鉅族同三春高<lb/>
情隘八垠焚香肅遺像序拜欣嘉辰頗屈彦清貴寧嫌<lb/>
仲實貧綿延百年緒翕合一家春樂只飲此酒勤哉書<lb/>
爾紳尋盟諒愈篤踏道毋胥淪暫别山河阻終期事業<lb/>
新相從萬里去伐鼔起通津<lb/>
　　　和梅君遇退閒<lb/>
鞅掌徒勞耳人皆羨子閒惟甘寄市隱勿苦憶家山街<lb/>
<pb n="KR4d0389_WYG_003-13b"/>
鼓晨眠穩丹田夜氣還蕭然無一事意已出區寰<lb/>
　　　贈厲白雲上人<lb/>
雙徑聞鐘罷而今夜熟眠事須紅日上身在白雲邊古<lb/>
貌應違俗高吟不礙禪爐頭煨芋火相對各欣然<lb/>
　　　羣羊踏菜畦戲作<lb/>
活計元堪笑毛羣尚見欺蹴蔬元匪夢樊柳竟何禆正<lb/>
爾敗諸葛從何捉左慈若鞭其後者猶得養生規<lb/>
　　　次韻八詠樓<lb/>
<pb n="KR4d0389_WYG_003-14a"/>
八詠樓中景都從筆下收使君容此客詩巻重於舟我<lb/>
頗曾三至君應倍四愁瀟湘與章貢千古只同流<lb/>
　　　贈葉一山<lb/>
氣㟁有如許當年乃鶡冠覔官談笑易知巳古今難膊<lb/>
聳如山瘦心堅可歲寒郎濳有顔駟博士却儒酸<lb/>
　　　題詩禪方丈<lb/>
切忌犯正位須敎截衆流聞鐘應巳悟縛律未為遒室<lb/>
小纔容膝詩成自㸃頭出門忽大笑明月一天秋<lb/>
<pb n="KR4d0389_WYG_003-14b"/>
　　　仲實踐約來訪又得韶甫方君同行數日語蟬<lb/>
　　　聨甚慰五詩寄意甚髙次韻為一笑<lb/>
重膇嫌卑濕那堪暑雨稠抛書事藥裹攲枕聽溪流何<lb/>
用攄孤憤惟宜號四休誰能訪生死天際有來舟<lb/>
江河去不息金石仰而觀但未隨流轉安能制汗漫親<lb/>
情人所重友誼古尤難二士俱來意遥知可歲寒<lb/>
紅帶承顔色青霄奮翮時猶尋雲弁約肯為水亭嬉快<lb/>
婿豈嬌客老翁真小兒五噫且勿作舉案樂齊眉<lb/>
<pb n="KR4d0389_WYG_003-15a"/>
陽羡長腰米儋州秃鬢翁相傳作佳話好為表遺忠收<lb/>
檻溪山勝從容詩酒中南湖未歸客歲晩倘來同<lb/>
平湖好亭子高出亂雲層一水作之字衆山羅豆登襟<lb/>
懐為爾豁杯勺尚能勝却笑鑚故紙忩巾效凍蠅<lb/>
　　　答術者<lb/>
賢關夙多士子獨抱遺經衣尚舊時褐眼誰今日青直<lb/>
須行萬里未許赴三星㑹友誦佳句等閒生鶴翎<lb/>
　　　送呉古邨入越<lb/>
<pb n="KR4d0389_WYG_003-15b"/>
笑我甘苕隱因君動越思綠波元可鑑縞髪已成絲共<lb/>
説修齋老仍懐閲道時匆匆還别去江海入新詩<lb/>
　　　次韻寄衛山齋<lb/>
蜀客嗟留落甘為學圃遲年華空自老心事復誰知未<lb/>
有盍簪日還須上冢時緒餘何足論相對但期期<lb/>
　　　送周東甫敎授餘干<hi>并序</hi>
　太學賢士之關異時英雋如林冠蓋如雲眎功名富<lb/>
　貴可立致一旦高攀逺蹈攜書入山林惟恐其不深<lb/>
<pb n="KR4d0389_WYG_003-16a"/>
　且密也蓋久之而稍稍出為時用何進之難耶然流<lb/>
　落顛頓之餘尤為人所愛重譬如珠玉犀象之珍要<lb/>
　未易煨歴之也呉興周君東甫以前太學諸生敎授<lb/>
　饒之餘干州人皆謂此未足以處東甫也東甫笑曰<lb/>
　曩使吾幸而久於太學或四三年或五六年又甚者<lb/>
　十餘年以得一第而又幸在前列法得為學官須次<lb/>
　且數年幸而得至其官豈有異今日之為哉而何所<lb/>
　寘淹速喜嘆於其間迺亟裝為行予聞而壯之以東<lb/>
<pb n="KR4d0389_WYG_003-16b"/>
　甫辯博而文通敏而能何適不宜况博士非冗官可<lb/>
　行其志餘干非陋邦可施其敎行矣東甫久鬱者其<lb/>
　發必大其進孰禦子姑自愛重敬修其可願以俟其<lb/>
　逺者大者焉是邦自忠定公以及近世之諸賢緒言<lb/>
　餘烈尚有存者詩云高山仰止景行行止敢以是為<lb/>
　贈言詩曰<lb/>
博士廣文館遲君二十年新邦重于越舊俗記諸賢<hi>謂古</hi>
<hi>心檞峯東澗碧梧</hi>鷁首南風至臯比右席専暮年尤惜别搔首<lb/>
<pb n="KR4d0389_WYG_003-17a"/>
意凄然<lb/>
　　　和雨中<lb/>
但聽四簷滴真成萬事休空邨就誰飯高樹繫吾舟那<lb/>
忍田翁笑還憐木偶流老人渾忘事畧記酉年秋<lb/>
薄宦亦良苦救圬泥濺裘陳紅猶不足太白㡬曾浮賴<lb/>
有兩詩好聊寛一日憂天公應念此未用祝篝甌<lb/>
　　　水邨圖<lb/>
山色濃還淡孤村水遶之俗塵飛不到野老住偏宜碕<lb/>
<pb n="KR4d0389_WYG_003-17b"/>
岸疎疎柳茅簷短短籬小舟敧仄過便是少陵詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻三<lb/>
</p>
<p>
</p>
  </div>
</body>
</text>
</TEI>
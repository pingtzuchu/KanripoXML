<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻十</head> <lb/>
    <p>
<pb n="KR4d0389_WYG_010-1a"/>
欽定四庫全書<lb/>
　陵陽集巻十<lb/>
　　　　　　　　　　　　　元　牟巘　撰<lb/>
　　記<lb/>
　　　周公謹復菴記<lb/>
周公謹以復名其山中之菴間謂予曰嵗丁丑吾廬破<lb/>
始去而寓杭燕雀過故墟猶有噍啁之意況先中丞迨<lb/>
先人三世之墓故在霅嵗一至或再至焉輒徬徨不忍<lb/>
<pb n="KR4d0389_WYG_010-1b"/>
去年益老懼無以自還抱恨沒齒近得吉土先人之塋<lb/>
側倘異時營菟裘遂狐首下從九京志願畢矣幸為我<lb/>
記復菴新息後在泊浪鳶影站站中卧念從弟少游平<lb/>
生語欲守墳墓稱鄉里不可得今杭視霅為旁近郡公<lb/>
謹嵗時展省沃酹不廢巳得為馬少游尚何羨乎復雖<lb/>
然試為子言之天地之間一氣混淪而磅礴求之于黄<lb/>
鐘八十一分九寸之管牽牛一丈三尺一寸四分之晷<lb/>
陽九萬四千六百一十七嵗出入之元求其復也豈不<lb/>
<pb n="KR4d0389_WYG_010-2a"/>
在吾方寸中剥爛復反窮而後有復失而後有復君家<lb/>
無極翁曰復其不善之動而巳復則無不善焉復之初<lb/>
九復之善者也不逺而復何悔之有故曰元吉大之也<lb/>
若乃六三頻復失之屢危矣而猶曰无咎六四獨復力<lb/>
之微難矣而猶曰以從道此其意開人以善自非終迷<lb/>
不復如上六未嘗不致其惓惓公謹僑寄他邦蓋不得<lb/>
尚若窮于性分未云失也顧戚然以逺家事為巳缺者<lb/>
亟圖維厥終使治復菴而日從事於復不以獨復之難<lb/>
<pb n="KR4d0389_WYG_010-2b"/>
自阻必以不逺復之善自期一旦膏車秣馬問復菴之<lb/>
里闖其籓而休於其居圖書無恙雞犬相識忻然以笑<lb/>
曰吾今始真歸矣載瞻楸檟根荄芽甲於霜露之既降<lb/>
而函活於春雨之既濡喜極而感則又以之怵惕以之<lb/>
焄蒿而悽愴此固吾方寸中之一大復卦也因思夫物<lb/>
潰反原以已屈之氣為方寸中之氣者則非吾所復而<lb/>
得吾之初焉善孰有加于此抑予聞復善道也亦長道<lb/>
也其未復也順而正以觀其長其既復也順而行以導<lb/>
<pb n="KR4d0389_WYG_010-3a"/>
其長順斯長而亨出入無疾則眉壽無害考終命之福<lb/>
也朋來無咎則子孫逢吉必復其始之祥也予敢自附<lb/>
善頌以落復菴之盛<lb/>
　　　俞好問交樂軒記<lb/>
俞好問名其軒曰交樂以問於吾吾曰是何居好問曰<lb/>
吾得之䝉莊書吾曰豈非老子之語南榮趎所謂交食<lb/>
於地交樂於天者歟他日子綦以語九方歅則又曰邀<lb/>
食焉邀樂焉何也夫交者同也邀者求也試就其説而<lb/>
<pb n="KR4d0389_WYG_010-3b"/>
言之曰交是矣交食於地人樂也交樂於天天樂也人<lb/>
樂與人為徒者也天樂與天為徒者也人游乎天地之<lb/>
内而未出乎天地之外是故人物同宇而物易汨乎人<lb/>
利害同域而害實生乎利四者蓋同行而異情天而不<lb/>
人則相安以恬樂也人而不天則相争以奪不樂也烏<lb/>
呼安得至人而與之論天樂好問胸襟灑落疎快無町<lb/>
畦無留藏居敢溪之上蕭爽數椽堂有老母以志為養<lb/>
菽水盡歡有如甘旨一可樂其性喜書晝抄夜誦有四<lb/>
<pb n="KR4d0389_WYG_010-4a"/>
猶子時來講説二可樂又喜為詩操筆立就有佳客至<lb/>
相與吟哦三可樂隙地雜植有香之花四時皆春芳菲<lb/>
不斷四可樂好問每曰我交食於地不與地争嶮巇之<lb/>
利交樂於天不與天争隂陽之和孰為人與物孰為利<lb/>
與害惟其無四者之累是以有四者之樂未嘗力邀而<lb/>
强取之如子之云者天耶人耶人耶天耶吾聞之嘆曰<lb/>
吾於好問托其交而不知其樂吾其至愚哉何足與論<lb/>
天樂雖然至愚同至人其亦可樂吾所樂乎哉<lb/>
<pb n="KR4d0389_WYG_010-4b"/>
　　　重刻晦菴景行堂記<lb/>
古者建學釋奠必有合有國故則否而鄉先生亦得祭<lb/>
於社焉三衢郡故有尊賢祠如端明汪公太史范公猶<lb/>
合之他邦惟江山縣學祠是正介先生而次五賢于景<lb/>
行堂則國故也鄉先生之位也文公朱子記其氏名與<lb/>
其學行氣節備矣車牽之卒章曰髙山仰止景行行止<lb/>
孔子亟稱之以為好賢如此此五賢之所立雖若不同<lb/>
然正介學于胡安定延平學于楊龜山所以求仁也諫<lb/>
<pb n="KR4d0389_WYG_010-5a"/>
議力攻蔡京童貫仁人之能惡人也叔縝以一士曹掾<lb/>
叱睦冦宅卿以一太學生責金酋則又殺身成仁者也<lb/>
壹是皆人心天理之不可冺攷信史參軼聞大書深刻<lb/>
以風勵當世而興起後人蓋詩之好仁朱子有焉夫無<lb/>
欲而好仁一人而巳在孔子時已嘆其少況後乎孔子<lb/>
後乎朱子乎淳熙以來僅百餘載碑巳漶漫殘缺越在<lb/>
榛莽過者恬弗怪焉烏呼可觀世變矣郡人柴君來領教<lb/>
事丞與周君謨召匠治石更為刻遺文重擔穹趺視舊<lb/>
<pb n="KR4d0389_WYG_010-5b"/>
加嚴於是五賢之遺風餘烈猶有足證暫晦益彰而觀<lb/>
者亦改容更貌復知學行節氣之可貴可重可企慕有<lb/>
功斯文有補世教實大其庶幾能好朱子之所好者歟<lb/>
二君皆名家後柴君諫議四世外諸孫其先世潛心君<lb/>
兄弟嘗與延平共學龜山之門而周君則正介諸孫也<lb/>
至今猶藏其詩稿源流有自是尤可紀者既成屬某識<lb/>
顛末某父子嘗先後貳衢他日子將按部又至焉每以<lb/>
未得一拜祠下為恨焉今隩伏深潛旦暮且迫乃幸睹<lb/>
<pb n="KR4d0389_WYG_010-6a"/>
是刻之新獲附名于碑因竊自喜夫髙山仰止者知之<lb/>
事景行行止者行之事何莫非學亦何莫非仁俛焉孳<lb/>
孳惟尊聞行知是務此又朱子所為推本於學之意因<lb/>
併以諗觀者云<lb/>
　　　重修顔魯公祠堂記<lb/>
吳興多賢守在唐顔魯公以名節著人皆曰吾邦魯公<lb/>
也余則曰天下魯公也蓋張巡許逺從父兄杲卿一輩<lb/>
人平原蔡州事具史冊無庸察察言惟是乾元己亥公<lb/>
<pb n="KR4d0389_WYG_010-6b"/>
嘗撰天下放生池碑銘進之而其再進大字本則上元<lb/>
庚子帥百僚上表請問起居西宫遂貶蓬川則庚子八<lb/>
月越明年辛丑至大厯癸丑十有三年公由臨汝轉吳<lb/>
興始追刻而建之郡東放生之池上所謂一日三朝大<lb/>
明天子之孝問安視膳不改家人之禮示天下必有尊<lb/>
也蘇文公以為公實規諷肅宗非區區放生池者可謂<lb/>
知公之心惟公大忠大慮奮不顧身每為朝廷争典禮<lb/>
為國家折奸邪而又一正其本為天下萬世明綱常使<lb/>
<pb n="KR4d0389_WYG_010-7a"/>
凡為人臣子無敢遺君後親雖觸忤隕越卒陷死地而<lb/>
不悔夫感慨殺身易從容就義難平居能犯顔敢諫則<lb/>
臨難能仗節死誼兹其為天下魯公也歟當宋嘉祐辛<lb/>
丑之際始即池上剏魯公祠紹興初始賜額忠烈廟崇<lb/>
樹表章偉矣乃自近嵗編户雜居廟毁像壊過者太息<lb/>
東平李侯竒以今辛丑夏四月實來為守下車聞之矍<lb/>
然丞按祀典考郡乘躬至其處參訂申畫而謀諸長若<lb/>
貳佐作新廟民相其役始七月成十月中蕭公像揭䖍<lb/>
<pb n="KR4d0389_WYG_010-7b"/>
妥靈大其門廡敞其軒楹規制尤宏傑既用牲祠下郡<lb/>
學教授周鮪以侯意屬記於陵陽牟某某氓也弗獲辭<lb/>
焉烏呼輪奐雖新感懐猶昔嘗試憑楹而觀波光渺瀰<lb/>
鏡明黛蓄照徹上下而公忠義所在其精神之盛焄蒿<lb/>
悽愴千載如生安知不睠遺民懐遺刻乘風雲而來下<lb/>
余蓋不足以見之若夫斸荒而興懐聳善而扶正如李<lb/>
侯之為者則誠有補世教而卓然異于流俗可尚矣詩<lb/>
云髙山仰止景行行止維侯有焉後之人尚毋忘斯語<lb/>
<pb n="KR4d0389_WYG_010-8a"/>
是為記<lb/>
　　　普照千僧海㑹堂記<lb/>
三代盛時禮樂制度學校倫教修設明備外物莫干其<lb/>
籓厥後寖衰以微東漢明帝時竺法蘭摩騰首負四十<lb/>
二章經至白馬寺符丈六金身之夢上所崇信趨者瀾<lb/>
倒諸人先生徒持空言以抗曽莫之止日蔓月滋唐㑹<lb/>
昌五年以前不啻二十七萬餘僧宋天禧以後不啻三<lb/>
十九萬何其盛也一盛一衰相與消長勢使之然昔伊<lb/>
<pb n="KR4d0389_WYG_010-8b"/>
川程子嘗遊覺海惠林精舍見衆衲方食忽嘆曰三代<lb/>
威儀盡在是矣彼其拜則膝拜衣則條衣非可比而同<lb/>
之三代程子之言顧若是何歟禮失必求之野或者觀<lb/>
其㑹而得其意歟方其于于而來脱雙屨而升臨席而<lb/>
坐不語而食蔬食菜羮必祭如必齋如雍容可觀古意<lb/>
猶有存焉者故程子有慨于衷不覺喟然而嘆歟禮儀<lb/>
三百威儀三千其目繁多要不必盡同亦取其意之存<lb/>
乎古者而巳它可類推特未知佛氏所謂三千威儀八<lb/>
<pb n="KR4d0389_WYG_010-9a"/>
百細行同乎否乎維松江普照寺有千僧堂自唐乾元<lb/>
宋淳祐丙戌由囘禄之厄無復舊觀崇教六師祖祥之<lb/>
所建潼川北澗之所建者又悉為瓦礫之塲至元丙子<lb/>
萬户沙侯來鎮是邑與慧悟興教大師某相為倡率首<lb/>
創鐘樓庫堂西廡而千僧堂未遑暇也又四年己卯里<lb/>
人趙架閤施所居堂為之因陋就簡意未稱臨化之際<lb/>
專以此事囑其後人於是徒弟通辨大師其銖積寸累<lb/>
且募檀施大德癸卯於舊址重建其堂完明周密風日<lb/>
<pb n="KR4d0389_WYG_010-9b"/>
不到設座備物使僧衆得以如法而住繙誦經帙下自<lb/>
巳功夫出則聽説法申祝讚功德無量因來求文以記<lb/>
逆施之人當去未去視被臨化洒脱明了一辦大事者<lb/>
為何如且强立文字以傳久逺海㑹之叢林有具眼者<lb/>
不得獻笑乎重説偈言曰<lb/>
　盛哉海㑹千僧之堂是為普照選佛之塲其有禪客<lb/>
　白丹霞帨若去選官不如選佛霞問選佛當在何所<lb/>
　選佛之堂江西馬祖萬中選千千中選百於百之中<lb/>
<pb n="KR4d0389_WYG_010-10a"/>
　又選其一愈選愈少其義伊何人以為少我猶曰多<lb/>
　有如此堂願友所造窓几静深牀坐完好夏有疏簟<lb/>
　冬有重席攝衣而起振履而出千僧齊唱一口百聲<lb/>
　千口萬聲清徹朗朗有大導師黙然晏坐忽獅子吼<lb/>
　喚醒惛惰聞者震越得大警悟須臾之頃萬善咸具<lb/>
　凡諸佛子皆得度巳稽首首照朝夕彈指<lb/>
　　　紹興嵊縣新建東嶽行祠記<lb/>
古者諸侯祭境内山川以其能出雲氣為風雨祭之禮<lb/>
<pb n="KR4d0389_WYG_010-10b"/>
也春秋書魯猶三望公羊氏曰望者望祭泰山河海也<lb/>
鄭司農以為魯境不及河魯得祭泰山曰河者非也三<lb/>
望淮海岱也公羊蓋失之然魯之舊法旱則脩雩吁嗟<lb/>
求雨而巳未聞有事於泰山是魯雖得祭㤗山而謹之<lb/>
重之不輕于祭也如此今東嶽之祠徧四方窮陬下邑<lb/>
往往而有田夫里媪日扳援叫號以禱以禬不懼其瀆<lb/>
何歟夫㤗山之雲膚寸觸石不崇朝而雨天下其施溥<lb/>
其功鉅天下通祀可也魯固不得私焉嵊越之名邑其<lb/>
<pb n="KR4d0389_WYG_010-11a"/>
民知禮義而通於法號為易治青社余君洪以丙申嵗<lb/>
來為尹平易近民濟以明敏夙夜講求民瘼與為便安<lb/>
距縣一里有東嶽行祠比嵗旱禱輒應丁酉秋青蟲為<lb/>
孽禱之明日蟲罔遺育令知神之信巳愈自飭敬事神<lb/>
越己亥夏六月大旱早苗多槁死老農謂過處暑藉不<lb/>
得雨晩禾不復矣令聞之戚曰民以食為天今視天枯<lb/>
然設不幸如老農語民且殆令何心獨全復走祠下願<lb/>
減已壽年為百里命請命于神越三日果大雨四境沾<lb/>
<pb n="KR4d0389_WYG_010-11b"/>
浹焦巻盡活苗怒長乃有秋民皆喜色相告我從令得<lb/>
雨令實活我令謝曰神賜也吾敢攘神之功惟是舊祠<lb/>
久毁神棲數瓦下前令李繙於其東南六百餘步作後<lb/>
寢今令至繼作正殿掲䖍妥靈盥薦始有所而兩廡門<lb/>
觀未備也乃諗于衆曷圖之用答神意民又皆喜願盡<lb/>
力賦丈屬役某任某事而為之期起九月畢十月趣具<lb/>
百煩工徒竭作至期成焉屋凡百楹昔所未備今也大<lb/>
完翬飛雄跱一旦傑出官道之西中為一亭由亭達于<lb/>
<pb n="KR4d0389_WYG_010-12a"/>
橋由橋達於祠池蓄異魚環植佳木侈廟貌而昭神貺<lb/>
也士民共樂之䆉稏在野歌舞在道薫為太和以迎善<lb/>
氣以占嗣嵗其屢豐年無有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>害又益喜相賀願伐石<lb/>
紀其成則因予世舊上虞劉悌壻西秦張楧以來請紀<lb/>
惟神無方無在不在賢令尹不有其躬欲以㩜塞民灾<lb/>
發于衷誠非有一毫自為意故神之聽之雖逺而邇大<lb/>
庇于民民從之役不踰時食其報者而或者昧損上益<lb/>
下之義刻民之肌惟已是利水旱弗䘏諉曰非吾咎神<lb/>
<pb n="KR4d0389_WYG_010-12b"/>
弗顧答則且將事土木以要於神失其本矣曽謂泰山<lb/>
不如林放乎予嘗使越未能忘其民也既幸其獲䝉神<lb/>
休而尤有感于今之義特書之俾刻焉以告于來者而<lb/>
繫以詩曰<lb/>
　巖巖泰山實奄東魯龍駕帝服爰作神主使雲前驅<lb/>
　風以為御歘衣尚征左右帝所惟越在東則一其顧<lb/>
　嘅彼槁乾沃之膏雨旱火不光休氣布濩維山之陽<lb/>
　民拓新宇石梁既抗於堂於廡廟寢孔碩神其來下<lb/>
<pb n="KR4d0389_WYG_010-13a"/>
　其靈剡剡瑶席椒糈載揄爾瑟民歌以舞水有魴鯉<lb/>
　陸有秔稌至於來兹豐年其屢神功莫名樂哉此土<lb/>
　維郡維邑皇受多祜<lb/>
　　　至樂齋記<lb/>
古涪文君心之間為予言吾室環堵門關落然孰使吾<lb/>
終日安從而不去者非書乎書誠吾之至樂也或者曰<lb/>
書糟粕也憂患也至樂無樂乃皆束書不觀游談相髙<lb/>
以是為至樂焉人蓋有飲食而不知味者未有不飲食<lb/>
<pb n="KR4d0389_WYG_010-13b"/>
而知其味者也吾固疑而不信且吾先人寡慾而好書<lb/>
頗勤勤輯散軼以遺其後授而讀之未嘗一日而舍書<lb/>
以敖至哉天下樂終日在書案此歐陽書語也故吾摘<lb/>
之以名讀書之室而求吾之所謂至樂者予聞而異之<lb/>
讀書亦大難異時藏書之家所少非書而讀書者常少<lb/>
無他書易得而不知其為可樂書肆而已雖讀之不樂<lb/>
也與亡書同佔嗶而已雖讀之不樂也與不讀同鄴侯<lb/>
之架一一懸牙籖新若手未觸韓子之書視歐陽殆不<lb/>
<pb n="KR4d0389_WYG_010-14a"/>
免乎譏韓言藏歐言讀李繁輩其果能讀而樂乎否今<lb/>
之書日益以少而難得讀者宜益以少君知其難易將<lb/>
至矣有能知書之難得則知書之可樂而至樂者出焉<lb/>
心之生長見聞資稟卓異意氣之盛如川方増乃退然<lb/>
承其先志以歐陽子讀書為法夫歐陽子蓋知其難者<lb/>
也自其蚤嵗率從人借書且抄且讀嘗見昌黎集於隨<lb/>
州某氏破篋中求之以歸始為古文每嘆在夷陵欲求<lb/>
史漢一觀不可得是時承平且久書難得尚爾迨其晩<lb/>
<pb n="KR4d0389_WYG_010-14b"/>
嵗所藏僅萬卷三代以來金石刻千卷又皆出於四方<lb/>
萬里窮絶之處得之難然二者非有聲色臭味可以移<lb/>
人而公甚篤好或手自校讎或以立訓傳或以訂史傳<lb/>
百家之訛謬至與其為六一而樂之終身其得之之難<lb/>
而樂之至如此詩蓋言其平生所得而實則天下之名<lb/>
言也彼謂歐九不㑹讀書豈知言者哉心之藏書不多<lb/>
於歐陽子之晩嵗亦不易於歐陽子之早嵗今也坐一<lb/>
室中牕明几浄左右横陳俛仰千載非芝編縹帙部居<lb/>
<pb n="KR4d0389_WYG_010-15a"/>
條列以為美也非虞初稗官凡將急就以為博也非薫<lb/>
香摘艶以為功也蓋有其至樂者之存吾心而巳所自<lb/>
得言莫能喻抑知其難而有以樂之歟心之屬予記顧<lb/>
眊惛因記其所與予言者且以信予之説母遽忘其難<lb/>
而寖趨於易則其樂亦無窮矣如江海之浸膏澤之潤<lb/>
涣然氷釋怡然理順此則至樂之候也又將以是觀焉<lb/>
　　　林菴記<lb/>
壬寅首春林菴亷訪僉事按臨吳興郡郡之吏民莫不<lb/>
<pb n="KR4d0389_WYG_010-15b"/>
洒然改視易聽與嵗俱新不以苛察為明健決為斷深<lb/>
刻為能酌緩急寛猛之中隠然虎豹在山林而藜藿不<lb/>
採蓋輿人之誦如此而予卧病荒園久絶情造請乃特<lb/>
枉車騎過之濶畧將迎髙談朗詠瀹茗從容因知其所<lb/>
存過人逺甚間謂予曰若知吾林菴之意乎昔吾嘗從<lb/>
事安西幕為蒲城長由河洛嵩華道襄峴以出岐梁往<lb/>
來秦商蜀漢之間今自監察御史出贊浙西憲司由魯<lb/>
復淮泗絶濤江至京口過姑蘇憩于錢塘以來苕霅凡<lb/>
<pb n="KR4d0389_WYG_010-16a"/>
天下之名山巨鎮雄偉而傑特孤峭而竒絶涓秀而窅<lb/>
深者皆徧經而歴覽雖外縻乎職未能超然自放其間<lb/>
以遂吾平生之志然未嘗一日不夢想坐馳每念入林<lb/>
恐不密之語為之慨嘆故以林名菴以見吾意願為我<lb/>
識之予以眊惛辭不可竊惟古之髙人勝士胸中自有<lb/>
林壑功名富貴不能涉其籓干其慮故在魏闕如江海<lb/>
在市㕓如山林不見其異否則富貴之念先入其中藉<lb/>
今巖居川觀其視嘉木竒石縈絆耳晴嵐暖翠塵眯耳<lb/>
<pb n="KR4d0389_WYG_010-16b"/>
朝猿夜鶴籠檻耳適足為吾病焉況方沈著富貴又安<lb/>
能使之一旦以此易彼哉林菴恬淡文雅公退之餘觀<lb/>
書之隙或呼硯與筆濃墨大書體巖勢逸各當其物或<lb/>
倚闌舒眺撚髭索句嘲弄風月直欲與槧人墨客角其<lb/>
技或屏都騎載單舸上下林壑窮幽選勝忘其日晏其<lb/>
視富貴為何如也林慮之山豹林之谷衡岳之雩林岳<lb/>
楚之道林廬山之東西二林固已盡在林菴中尚何俟<lb/>
予言夫以林菴之能諝抱負有功見之當大究厥藴次<lb/>
<pb n="KR4d0389_WYG_010-17a"/>
猶當長諫官御史言聽志行使窮陬僻壤山顛澗隈之<lb/>
氓皆被其澤而支離疏輩亦得與木石共老豈徒専林<lb/>
庵之樂以自樂哉尚平了婚嫁而恣游五嶽謝安石成<lb/>
功名而雅志東山付之他日未晩也<lb/>
　　　周景逺君子堂記<lb/>
東平周君景逺甫壬寅之夏以使事過霅首扁舟訪敝<lb/>
廬静専大雅温然君子也良以既見為喜他日再見語<lb/>
益親蓋君子嘗名其燕處之室曰君子而以問于予夫<lb/>
<pb n="KR4d0389_WYG_010-17b"/>
君子成名之人也君能取以自名美矣予何足以言之<lb/>
且孰不願為君子如堯時君子十六人周時人皆有士<lb/>
君子之行而魯亦多君子其類衆其道廣固君子之願<lb/>
也不必自有其名然陽一隂二大往小來可為君子而<lb/>
不肯為君子可化中人而不能化中人則君子之類少<lb/>
而君子之名始著君子之名著而君子之道始孤矣豈<lb/>
君子所願哉名者忌之招而又嶤嶤然抗其名以為的<lb/>
於天下吾懼其立于獨却往來無方也故蘧伯玉恥獨<lb/>
<pb n="KR4d0389_WYG_010-18a"/>
為君子何恥也恥不能使人皆為君子而巳立于獨也<lb/>
後之君子或不能為蘧伯玉徒使惡直醜正者競起而<lb/>
相仇名適為君子累楚之好修漢之尚節義及唐之清<lb/>
流是也無乃好名之過歟周君曰子之言幾矣其曰好<lb/>
名之過者何也君子病其名之不章學以求于君子求<lb/>
而不得者有之矣未有不求而自得者吾方求于君子<lb/>
之不暇而暇好名之避乎避好名是君子不可為必同<lb/>
流合汙而後為得也夫實之所在名斯從之抗君子之<lb/>
<pb n="KR4d0389_WYG_010-18b"/>
名不可避君子之名滋不可吾升吾堂因名思義凡易<lb/>
象傳記稱君子者殆數十百其嘉言善行一日森列左<lb/>
右實果外乎名哉吾家濓溪子曰實勝善名勝恥也故<lb/>
君子進德修業孜孜不息務實也意謂務實則其實修<lb/>
而名善非惡乎名也而敢以是説繼衆君子後以自儆<lb/>
焉不亦可乎予益異之予聞周君之先嘗躋膴仕習聞<lb/>
中州風俗文物之舊君趾美象賢早有令譽宦轍所至<lb/>
不合輒引去不少徇流俗往往寓意於詩㫖趣甚逺今<lb/>
<pb n="KR4d0389_WYG_010-19a"/>
以博文多識與於禮文之事蓋所謂君子以制度議德<lb/>
行者既無負明堂之義而猶務實自儆如此可敬也因<lb/>
具識之予前言則陋矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0389_WYG_010-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻二十一</head> <lb/>
    <p>
<pb n="KR4d0389_WYG_021-1a"/>
欽定四庫全書<lb/>
　陵陽集巻二十一<lb/>
　　　　　　　　　　　　　元　牟巘　撰<lb/>
　　劄<lb/>
　　　賀陳倉赴召劄<lb/>
簡在清衷俶頒嚴召見知則說迺疇四牡之功式遄其<lb/>
歸爰趣八鸞之覲仁賢進矣氣類翕然某官世出詞家<lb/>
朝之治表香風一道皆蘭芷之芳菲皎日寸丹願江淮<lb/>
<pb n="KR4d0389_WYG_021-1b"/>
之清晏久勞使指益懋眷知謂汲直當在於拾遺而仲<lb/>
舒最宜於為誥屬輶軒之循部乃急詔以喚歸治舍人<lb/>
装詣行在所九重虚佇趣之至四軰之馳多士共期决<lb/>
然居兩制之選悚觀奎筆入告宸猷某辱附門墻喜聞<lb/>
綸綍願如蒍賈之後賀無以自文若曰文子之同升則<lb/>
又何敢<lb/>
　　　囘何尉劄<lb/>
屈公以望此府久矣貪賢取人而拔其尤庻幾報國非<lb/>
<pb n="KR4d0389_WYG_021-2a"/>
相為賜何謝之云某官經緯之全淵源之正自足斡千<lb/>
鈞之龍鼎濶歩一時亦嘗舞丈二之蛇矛錐風四面越<lb/>
自紅旗之破賊坐消赤子之弄兵未遂疇庸姑煩賛畫<lb/>
頗有此客否正自不凡乃欲相吏耶居然可敬况方興<lb/>
文武共弱之嘆盖所謂聖哲不足之時是宜輻輳於上<lb/>
前未許寳横於道側且將大任聊復小陞某自笑寸莛<lb/>
初無强翦文僖尤喜得尹師魯東坡不忍負季直方效<lb/>
古靈豪之品題不知量也繼来石磯之勲業還以贈之<lb/>
<pb n="KR4d0389_WYG_021-2b"/>
　　　賀李運使赴召劄<lb/>
誕布溫綸肆膺嚴召逺有禮樂皇華之使乆矣逶遲朝<lb/>
無耆艾白首之儒孰其顧問仁賢進矣誦詠翕然某官<lb/>
善類羽儀詞林根柢前矛後勁獨奏磔妖之勲左粥右<lb/>
饘人䝉免糴之賜賢勞允懋睿簡益隆太史久滯於渡<lb/>
湘仲舒雅宜於為誥果招旌之特下亟馳傳以喚歸治<lb/>
舍人装詣行在所上心虚佇趣之至四軰之多除目讙<lb/>
傳决然居兩制之選徑從禁甬平踐政塗某辱附髙門<lb/>
<pb n="KR4d0389_WYG_021-3a"/>
幸逢盛事鳳凰覧暉而下已治表之可覘燕雀賀厦之<lb/>
成愧慶函之良後<lb/>
　　　賀浙西黄安撫劄<lb/>
冠儀計省晉領神臯江左之有夷吾方髙人望西都之<lb/>
用黄覇尤頼尹釐賛書初傳舉國交賀某官識髙見卓<lb/>
學博用周平生曾南豐獨得文章之派不比大老范有<lb/>
偉經濟之胷文武而有威風俊傑而識時務自膺臬任<lb/>
屢奏膚功征謀治法之兼明義實仁齊之旁鬯雖䕶北<lb/>
<pb n="KR4d0389_WYG_021-3b"/>
門之管鑰厥任方隆然制西事於廟堂此言當念宜宸<lb/>
衷之簡在爰峻㫖以趣歸左翊右馮姑少煩於彈壓一<lb/>
食二貨亦坐究其源流繇省府乃踐於政塗盖祖宗具<lb/>
存於故實靡須溫席即聴揚廷京兆逼雲霄已獨髙於<lb/>
綦歩尚書踐台斗行遂副於僉期某夙荷殊知竦聞新<lb/>
渥適聞濤江之逺愧旅賀之莫前曕言厦屋之成尚垂<lb/>
庥之是頼<lb/>
　　　賀董都丞劄<lb/>
<pb n="KR4d0389_WYG_021-4a"/>
顯被華褒肆頒異數晉班東壁密聨上帝之圖書導㫖<lb/>
西樞遂簉侍臣之筆槖得輿之喜舉笏攸同某官抱負<lb/>
瑰竒見聞殫洽名父之子夙推學問之淵源知兵之儒<lb/>
見謂經綸之磅礴屬舉行於機廷用圖囘於敉卜宜疇<lb/>
夙望之賢俾為一老之助乃升寳締密侍籌帷惟承㫖<lb/>
視鰲禁之至嚴而入侍與螭坳而對峙紹興趙子畫遂<lb/>
兼次對之華元祐王彦霖徑領本兵之寄佇覬晉用以<lb/>
究宏施<lb/>
<pb n="KR4d0389_WYG_021-4b"/>
　　　賀安吉任守劄<lb/>
奏最澄江易填苕水争杜公於境可知父老之懽然自<lb/>
東坡迄今復見鄉賢之至止寛條誕布輿誦翕孚某官<lb/>
粹玉方規盤根利器家聲偉甚盖元符御史之後人治<lb/>
行卓然訪西京循吏之遺意盍膺表選徑踐穹華惟此<lb/>
邦率用名流在今日尤嚴宅牧端頼仁賢之重以幸畿<lb/>
輔之民籕篆方開袴襦已詠扶風馮翊既歴試而有成<lb/>
泰畤甘泉即趨歸而徑上<lb/>
<pb n="KR4d0389_WYG_021-5a"/>
　　　武岡送交代物劄<lb/>
三年上最一節趨還卧轍攀轅愁絶紫陽之父老持囊<lb/>
簮筆即為碧落之從臣甫入修門峻躋華貫某叠聨雅<lb/>
好倍切慶悰屬行色之俶装輒菲儀而将意依依嫪戀<lb/>
盖不勝折柳之情謹謹䕶持當共愛憩棠之茇<lb/>
　　　回錢安撫獄空劄<lb/>
化浃神臯詔嘉空圄辟以止辟庶幾刑措之風書且屢<lb/>
書偉甚尹釐之績和聲所被盛節以興某官職大司徒<lb/>
<pb n="KR4d0389_WYG_021-5b"/>
領右内史為治行之第一已簡殊知問斷獄之幾何即<lb/>
通邇列棲桁楊而不用寫琬琰扵将来某伏沐貽函悚<lb/>
觀拓本濃墨大字愧莫繼於頌聲茂草圜扉喜亦同於<lb/>
生意<lb/>
　　　答太平趙侍郎劄<hi>日起</hi>
采石風清想騎鯨之正逸玉川雲冷叨致鯉之甚恩某<lb/>
官荷槖穹班枌隂雅誼手書郁穆藹其前軰之風臺餽<lb/>
豐隆逮此同僚之士某莫名所感亟拜而登裹飯而問<lb/>
<pb n="KR4d0389_WYG_021-6a"/>
子桑敢當盛意下詔而徴黄覇惟切頌言<lb/>
　　　回送小録劄<lb/>
臚傳集仙殿企並世之魁躔頂戴千佛經修清時之盛<lb/>
事捐函下逮拓本寵頒竊觀濃墨大字之所題深愧新<lb/>
學小生之亦與襲藏惟謹銘感曷深<lb/>
　　　回南省諸鄉人登第請劄<lb/>
泥金姓字方幸蜀珍之有人銜袖文書忽聨趙璧而過<lb/>
我且以互鄉之晚出獲依峻甲以同升猥見牽聨俾陪<lb/>
<pb n="KR4d0389_WYG_021-6b"/>
容與荷眷私之甚厚豈謭陋之敢當執牛耳以主載書<lb/>
夫孰踰於公者附驥尾而致千里尚加惠於兒曹<lb/>
　　　囘趙園令劄<lb/>
隆指是将幸託鳴珂之庇髙情良厚首勤枉翰之臨深<lb/>
切感藏薄言控謝某官器宏以逺玉粹而溫卓爾不羣<lb/>
夙共稱於大雅卑以自牧尤深執於過謙粤粉省之蹇<lb/>
華久琳宫之均供捧酎而見宗廟式昭助祭之勤賜膰<lb/>
以親弟兄行茂均釐之渥宸綸亟下齋鉞徑躋某未遂<lb/>
<pb n="KR4d0389_WYG_021-7a"/>
投間偶叨乘傳凛莫稱咨詢之職胡敢當慶問之貽曾<lb/>
瓊報之弗周尚錦歸而亟謁<lb/>
　　　賀洪帥兼倉劄<lb/>
絲綸誕頒臺閣並建郤縠之謀元師方畀中權太史之<lb/>
上㑹稽爰修平凖便蕃異數布濩歡聲某官學博用周<lb/>
徳全能鉅使華帥領兼數器以有餘惠氣威聲逹四封<lb/>
而尤鬯星明胃南之積廥澤及天下之函生某自謂陳<lb/>
根欣傳新渙聞厦成而賀第切懽悰修郊輅之恭仰留<lb/>
<pb n="KR4d0389_WYG_021-7b"/>
侍慶<lb/>
　　　回洪帥謝宴劄<lb/>
位不同禮亦異敢邀法從之名躔謙自牧尊而光肯枉<lb/>
元戎之小隊欲少見事長之意用輒忘躐等之嫌里詠<lb/>
塗歌不足以寫盛徳山餚野䔩不足以奉清歡竟席凌<lb/>
兢旁觀榮詡謂南陽公賓客之盛於其主以可知嚴閣<lb/>
老禮數之寛葢斯今之未有欲踵門而拜辱乃勤損翰<lb/>
之下頒輕身以先匹夫曷當盛意衆人而報國士敢昧<lb/>
<pb n="KR4d0389_WYG_021-8a"/>
殊私<lb/>
　　　賀洪帥入宅劄<lb/>
穆卜剛辰肅臨大府文昌為帥府前羅棨㦸之嚴州宅<lb/>
似仙居坐得蓬莱之勝令方修於庭户詔歸坐於廟堂<lb/>
某仰止崇墉盍攄慶臆燕雀之賀大厦其喜可知龜魚<lb/>
之䕃新亭自今以始<lb/>
　　　謝洪帥宴劄<lb/>
宴以示慈敢辱獻酬之禮歌而發徳甚慙繅籍之詞敵<lb/>
<pb n="KR4d0389_WYG_021-8b"/>
以下且莫當求之今而罕有某官經綸偉望文章當家<lb/>
元帥聿臨如郤縠之說禮樂初筵有秩如衛武之謹威<lb/>
儀遂令末至之踪亦與特詔之命金石備設水陸畢陳<lb/>
入三遜而後升所以示不慢不爭之教獲五善敢不拜<lb/>
豈足堪爰諏爰度之詩若小人屬饜則有之與先生並<lb/>
行則過矣<hi>闕</hi>　爰居於九奏靈牝徒辱於兼金某既用<lb/>
戢藏尤深悚惕備樂而延秦子已頓有於光華瓣香而<lb/>
敬南豐第益勤於歸倚<lb/>
<pb n="KR4d0389_WYG_021-9a"/>
　　　謝福王請㑹劄<lb/>
虎拜對揚天子之命幸際昌期鹿鳴燕樂嘉賓之心俾<lb/>
陪盛禮極隆謙而下士出珍賜於上方御府分綃瑞箑<lb/>
更翻於薰吹宫葩壓帽名香載實扵寳奩醉蝕以歸寵<lb/>
榮無斁某恐勤鈞重阻造賓筵爰居享九韶第益增扵<lb/>
䀭眩台背俾千嵗願彌祝於熾昌<lb/>
　　　回福王請宴劄<lb/>
乾亨際㑹震夙開祥雲集紳緌共致三呼之祝天頒詔<lb/>
<pb n="KR4d0389_WYG_021-9b"/>
㫖載稱萬夀之觴兹伏披於鈞函猥被陪於盛典某自<lb/>
惟千齡之希遇敢不百拜而祗承<lb/>
　　　賀福王子除秘撰劄<lb/>
鯉庭輯慶鳳闕疏恩樂善推東平勝衣授列侯之印好<lb/>
學如中壘繙書照太乙之藜詔墨誕頒宗藩增重<lb/>
　　　秘撰<lb/>
穆清茂簡論撰躋華奎璧之主圖書允為清選脤膰之<lb/>
親兄弟宜舉舊彛綸綍肆頒庭闈増粲<lb/>
<pb n="KR4d0389_WYG_021-10a"/>
　　　賀福王生日劄<lb/>
以殷仲秋誕彌厥月在夀星之次喜適應於嵗行玩先<lb/>
天之圖方益增於乾䇿御府駢羅於珍錫慶霄郁穆於<lb/>
殊祥永膺正社之尊丕鞏宗彜之重某猥叨乗傳幸際<lb/>
稱觴言采其芹輒效微忱之敬俾耆而艾願惟純嘏之<lb/>
祈<lb/>
　　　賀洪尚書生日劄<hi>二</hi>
峻極儲英揆初紀度香山未老曽賦文開八袠之詩萊<lb/>
<pb n="KR4d0389_WYG_021-10b"/>
國篤生咸誦少遜中原之主自今以始以莫不增某官<lb/>
四海典刑兩朝壽俊傳斯文印記赤壁之前身與造物<lb/>
逰挹洪崖之左袂無心出岫有詔自天屬方講於小郊<lb/>
宜趣登於大老台背俾耆艾爰歌千嵗之祥端冕聴咸<lb/>
韶即與五人之列<lb/>
明時輯慶初度題期月在斗牛之間適幾秋望數起角<lb/>
亢之首是曰壽星蓬莱方沸於歡聲蘂珠已傳於蜚詔<lb/>
峻躋宥密永燕期頥某夙忝登門欣逢薦斚校中元列<lb/>
<pb n="KR4d0389_WYG_021-11a"/>
仙之籍但祝修齡致南豐一瓣之香輒伸㣲敬<lb/>
　　　回洪帥送生日劄<lb/>
某蕞爾寒踪安知初度雖男子始生之旦爰有垂弧然<lb/>
古人已孤之餘猶不純采故此日每增於多感盖頻年<lb/>
彌切於苦心詎謂鈞慈特垂軫念有来介使賜以頌言<lb/>
塵几蕭條忽有珊瑚鈎之照海圖坼裂俄驚綉錦段之<lb/>
竒其在㣲賤實難䝉荷熾而昌期而艾於自壽以何心<lb/>
尊者賜賤者辭恐不恭之有譴已靦顔而登拜第芒背<lb/>
<pb n="KR4d0389_WYG_021-11b"/>
以弗遑未既謝私尚儲謁侍<lb/>
　　　謝福王送生日劄<lb/>
躔磨蝎之宫自憐㣲蹟廢蓼莪之什安識揆初詎意某<lb/>
官下士而極勞謙懋徳而勤小物寳函蜚逮照以陸離<lb/>
之光列篚横陳錫以庶多之品於昭盛禮惕若愚衷尊<lb/>
者賜賤者辭何敢妨於嚴命熾而昌期而艾願還致於<lb/>
頌言<lb/>
　　　冬至送物劄<hi>回諸郡</hi>
<pb n="KR4d0389_WYG_021-12a"/>
荔挺初生式應得輿之吉梅花逺寄嘗修賀厦之恭豈<lb/>
意某官蜚俾函書記存節物詞華有爛盎乎重緹之温<lb/>
貺施鼎来甚矣引玉之媿某亟言登拜倍切感藏增一<lb/>
線之長正自憐於病况聴五更之漏願還致於頌言<lb/>
　　　洪帥<hi>冬至</hi>
復朋来之亨陽剛初長師在中之吉天寵宜承茂對昌<lb/>
期徑登宥府某密依崇屏盍致慶私芹獻至微輒仰干<lb/>
於主進雲氣多壽尚造筵於賓榮<lb/>
<pb n="KR4d0389_WYG_021-12b"/>
　　　回洪帥<lb/>
企踐斗之班媿莫修於獻履援書雲之筆迺忽辱於貽<lb/>
緘申錫貺儀有光節物况駢羅於品錯益昭仞於眷私某<lb/>
既拜而登莫名其感枝頭春信肯分将驛使之梅夜半<lb/>
灰寒自笑惟嬾殘之芋<lb/>
　　　福王<lb/>
律起黄鐘已應浮葭之候位隆赤社宜膺戬榖之祥剛<lb/>
長順乘壽臧永介某密依宏庇盍致慶私<lb/>
<pb n="KR4d0389_WYG_021-13a"/>
　　　回安吉守<lb/>
南至日長甫測丈三之影右扶風近宜膺第一之褒方<lb/>
輯慶函已紆謙柄某官霞光之綉露寒之氷畫㦸凝香<lb/>
坐看諸縣豐登之樂翠緌鳴玉尚憶去年供奉之班方<lb/>
簡在於御屏即飛来於詔綍禁塗直上扇影徐開某隃<lb/>
企州門欣聞輿誦㑹八能於前殿悚聴徵書繼六客之<lb/>
後塵敢忘拜貺<lb/>
　　　回淮東總領<lb/>
<pb n="KR4d0389_WYG_021-13b"/>
紫宸天近用亞嵗儀金堂月髙持少府節冝乘剛旦茂<lb/>
輯蕃釐某官和氣緹溫清姿氷潔王人序諸侯上已茂<lb/>
賢勞公輔在兩社間厥惟世踐佇膺詔綍歸俸御庥某<lb/>
未克馳緘首䝉賜翰北府可飲兵可用亦既登嘉西平<lb/>
有子我有臣敢忘善頌<lb/>
　　　嵗節送物劄用回寳慶程守<lb/>
泰道始亨未獻辛盤之頌謙光下燭首䝉子墨之榮如<lb/>
被陽和自慙臯後某官清芳氷映雋采春華地重寳藩<lb/>
<pb n="KR4d0389_WYG_021-14a"/>
暫擁燕香之樂天頒璽詔即歸豹尾之班綏福履於新<lb/>
元假寵光於敝邑某敢當好語祗佩髙情爆竹聲中笑甫<lb/>
休於行役金幡影裏尚顓羾於賀私<lb/>
　　　回鄰郡<lb/>
天又回杓是謂三朝之㑹地加錯繡甫修一介之彛豈<lb/>
謂某官徳嫓陽規誼髙風槩梅花嵗晚肯憐寒谷之孤<lb/>
芳椒莟春濃特寄新元之善頌申之貺遺粲若情文某<lb/>
既拜而登莫名其感亟少伸於謝悃弗重列於慶言<lb/>
<pb n="KR4d0389_WYG_021-14b"/>
　　　回平江倪倉<lb/>
斗觹龍角方共企於奎躔春入轡絲爰載馳於使傳况<lb/>
在右扶風之近宜膺内君與之亨首奉宸奎峻躋禁甬<lb/>
尚念氷曹之末分頒齋穰之多三壽作朋願敬伸於善<lb/>
頌五漿先饋惟益佩於盛心<lb/>
　　　回安吉守<lb/>
龍觹斗柄方舒紫宙之和鹿畫車轓爰輯蒼苕之瑞宜<lb/>
多壽祉以介仁賢某官襟度瑰明詞華藻麗人孚條教<lb/>
<pb n="KR4d0389_WYG_021-15a"/>
共歌凝香森㦸之詩天錫褒書已懋增秩賜金之渥盍<lb/>
從元㑹峻陟禁途某密藉宏庥實懐善類未能與旄倪<lb/>
之列共聴班春所願託賓客之餘亟聲賀厦<lb/>
　　　端午送物劄呈福王<lb/>
飯同水餅不知節物之臨玉唾銀鈎忽被謙函之寵横<lb/>
陳珍錯昭示眷私進五時圖諒方膺於寵渥祝千嵗壽<lb/>
願仰致於熾昌<lb/>
　　　福王<lb/>
<pb n="KR4d0389_WYG_021-15b"/>
奏薫吹之五絃来從殿角開菖華之九節冝泛宫壺竊<lb/>
效獻芹之意尚兾矜容載歌俾艾之詩第勤誦詠<lb/>
　　　洪帥<lb/>
夏以五書式表端陽之盛晝當三接宜膺寵數之新蒲<lb/>
獻雖微芹忱攸寓倘特䝉於領録實信有於欣榮入和<lb/>
虞絃方大為天下之福近依楚畹庶不致小人之歸<lb/>
　　　回慶元守<lb/>
衆人醉我獨醒方欽髙躅一紙書賢十部兼被匪頒逺<lb/>
<pb n="KR4d0389_WYG_021-16a"/>
自蓬莱光生蒲黍傾銀注瓦共挹清香切玉浮金遂成<lb/>
佳節某亟言登拜倍切感藏飲美酒讀離騷莫當此意<lb/>
歌微凉坐殿閣即以公歸<lb/>
　　　回鎮江趙總領<lb/>
香羅叠雪馳頒天上之恩榮玉壺清氷分餉人間之竒<lb/>
絶北府固知於兵勝昌歜尤見於味同飲美酒而讀離<lb/>
騷真成竒事詠㣲凉之生殿閣快問歸期<lb/>
　　　七夕送物劄用回福王<lb/>
<pb n="KR4d0389_WYG_021-16b"/>
石梁天津御新凉於霄外雲章錦段畀大巧於人間遂<lb/>
令極陋之踪亦被殊珍之賜敢不重拜亦既黾勉以登<lb/>
嘉雖則七襄未喻輪囷之懐感<lb/>
　　　重九送物劄呈洪帥<lb/>
坡老在彭城之秋重修舊事忠獻鎮鴈門之日最愛晚<lb/>
香宜獻壽觴以對嘉節茱萸健在第仰祝於修齡菊把<lb/>
蕭然敢敬修於㣲贄<lb/>
　　　回福王<lb/>
<pb n="KR4d0389_WYG_021-17a"/>
開三三之徑悵已動於歸情祝九九之齡方欲修於㣲<lb/>
贄首勒鈞翰仰佩謙隆燦列品之前陳於昭厚意亟整<lb/>
冠而下拜莫喻感私<lb/>
　　　福王<lb/>
天開北闕分来萸佩之香地近南陽冝飲菊潭之壽適<lb/>
逢佳節盍致寸忱自慙籬落之㣲蕭疎莫掩遣侑糗餈<lb/>
之末麾頓是祈<lb/>
　　　送丞相折爼劄<lb/>
<pb n="KR4d0389_WYG_021-17b"/>
宸筆趣行夏車入覲頌聲歡動可知四方萬里之情禮<lb/>
貌優加參用兩日一朝之典肅紳緌而迎勞開閶闔以<lb/>
祥延某偶忝臬司夙陶鈞播幸親逢於盛事盍少輯於<lb/>
慶私宰相禮絶百寮何敢捧觴而進上公享用九獻輒<lb/>
伸棬俎之儀<lb/>
　<lb/>
　<lb/>
　陵陽集卷二十一<lb/>
</p>
<p>
</p>
  </div>
</body>
</text>
</TEI>
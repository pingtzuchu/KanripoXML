<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻五</head> <lb/>
    <p>
<pb n="KR4d0389_WYG_005-1a"/>
欽定四庫全書<lb/>
　陵陽集巻五<lb/>
　　　　　　　　　　　　　元　牟巘　撰<lb/>
　　律詩七言<lb/>
　　　次韻李千秋中秋<lb/>
節物詩情總索然漫將梨栗當盤筵堪憐永夜空樽月<lb/>
記取衰翁斷酒年十日尙留花影在兩缾便作竹根眠<lb/>
分明破戒縁佳句免使兒童誚禁煙<lb/>
<pb n="KR4d0389_WYG_005-1b"/>
　　　癸邜人日送李千秋還杭<lb/>
喜聞罨晝初回棹便擬共公吟過春何事客郷還送客<lb/>
今朝人日更愁人風吹杯面梅花老路轉裙腰草色新<lb/>
只恐西湖留不住重来好為活疲民<lb/>
　　　失題<lb/>
篇章何事等嬉㳺尚想揮毫剪燭秋從古殺青徒自苦<lb/>
只今醉墨可能求忽傳鷺立沙頭句又見鴻歸天外州<lb/>
襆研去来須猛省不由自已更誰由<lb/>
<pb n="KR4d0389_WYG_005-2a"/>
　　　嵗在丙辰元日立春是時先人守當塗郡齋賔<lb/>
　　　客雲集皆用元祐八年東坡和王仲至秦少游<lb/>
　　　詩故事所謂省事天公厭雨回先人笑曰天公<lb/>
　　　省事今乃多事耶今三十有九年矣追念感慨<lb/>
　　　小詩聊記當時笑談之語<lb/>
憶昨姑溪嵗丙辰老仙元日去班春當家句子頻催客<lb/>
省事天公却笑人紫鳯天涯今已老泥牛嵗首又還新<lb/>
笑談誰記當時選獨立東風倍愴神<lb/>
<pb n="KR4d0389_WYG_005-2b"/>
　　　和任東津山長<lb/>
呉興學法徧諸華吾道元無邇與遐今日誰能<hi>缺</hi>下馬<lb/>
古人猶自酹先茶肯開燕豆驚流俗共喜臯比得當家<lb/>
入手新詩惟重拜頡頏那得並飛霞<lb/>
　　　和汴教耶律伯明<lb/>
翩然来自舊京華歴數山河不謂遐往事巳空惟重黍<lb/>
元談未了更澆茶南遊句好俄驚座東道情深未憶家<lb/>
也欲衛州門外去一聲長嘯入煙霞<lb/>
<pb n="KR4d0389_WYG_005-3a"/>
　　　新城羅氏棣華堂<lb/>
中和偶向此枝藂友愛當知吾意同十世共居尤盛事<lb/>
一家三代共春風試看華萼相扶處正在閨門載翕中<lb/>
昭諌而来名節偉更添新記與無窮<lb/>
　　　寄昌化孫梅泉<lb/>
揮手秦稽信宿然未行俄已兩週天雲緘尺素惟開後<lb/>
雪輥雙溪恐堕前髙誼誰能似孫宰舊題應復記蘇<lb/>
仙何時布韈青鞋去摘野芎苗古寺邊<lb/>
<pb n="KR4d0389_WYG_005-3b"/>
　　　送季雲在學録<lb/>
横經之暇即吟詩三載如常匪激随聴雨不知官獨冷<lb/>
看雲自與意俱遲翬飛黌宇生新敬鵠立儒衣動去思<lb/>
還恐西湖難久滯此聲梁楚已先馳<lb/>
　　　次韻九日寄史推<lb/>
弁有山兮水有湄登臨捨此復何之髪踈帽脱狂嘲後<lb/>
鴈過江涵感慨時盛府主賔俱好事滿城風雨苦吟詩<lb/>
人生自可行樂耳劍首功名但一吹<lb/>
<pb n="KR4d0389_WYG_005-4a"/>
　　　次韻寄史彦明<lb/>
等閒看盡弁衡毗旁郡聊從捧檄馳候管乍披新定志<lb/>
郵筒忽見故人詩君方清絶行明鏡我正催頽据槁枝<lb/>
為喜綵衣還膝下椒柈趂得頌花時<lb/>
　　　答朱薌林見寄<lb/>
天目羣仙帝所毗别来引領但神馳分明輸與薌山老<lb/>
活脱吟成玉局詩論舊驚心幾甲子扶羸笑覔一笻枝<lb/>
如公再合幡然起勿戀春先笋蕨肥<lb/>
<pb n="KR4d0389_WYG_005-4b"/>
　　　次韻李侯喜雨<lb/>
誰似當年召信臣天教来此活疲民水郷怕旱相傳古<lb/>
甘澍随車總是春坐看豐登成樂嵗只將愷悌對明神<lb/>
已聞宣布形歌詠賔主殷勤用意新<lb/>
　　　謝李侯枉過<lb/>
鳴騶窮巷忽相過其柰將迎窘歩何每望故都身不羽<lb/>
欲賡新句硯空磨籃輿端復為公出泥飲唯應說尹多<lb/>
却是旁觀工指㸃若為公錦雜漁蓑<lb/>
<pb n="KR4d0389_WYG_005-5a"/>
　　　長兒授館於杭每休暇過仲實家相與譚經析<lb/>
　　　理間則飲酒賦詩為樂今閏秋十四日㑹於復<lb/>
　　　軒相視而笑曰好天涼月即中秋况今嵗兩中<lb/>
　　　秋乎迺留飲劇論夜參半蟬聨不休情愈郁穆<lb/>
　　　予聞之甚喜因為詩寄之<lb/>
共飲方酣月滿樓劇談無寐露侵裘此宵此景應難<lb/>
值吾婿吾兒亦罕儔情誼渾如同一姓風流不負兩中秋<lb/>
絶憐老子婆娑甚破戒何當大白浮<lb/>
<pb n="KR4d0389_WYG_005-5b"/>
　　　和陳無逸木犀<lb/>
秋旻金氣正髙張併作西風一夜涼何處杯中無白堕<lb/>
如今扇底有黄香自慙老枿如犀秃却笑春花為蝶狂<lb/>
勝賞清吟兩竒絶呉山横過即仙郷<lb/>
　　　和仲實秋興<lb/>
金颷吹暑頓然清聞早空庭一葉驚拄頰偏宜對朝爽<lb/>
揮毫正好賦秋聲鏡中髯短休煩鑷壁上絃閒不受檠<lb/>
志士由来多慷慨何如百囀聴鸎鳴<lb/>
<pb n="KR4d0389_WYG_005-6a"/>
　　　黄元静飲客蒲蓮海中殊勝絶<lb/>
扁舟徑入芙渠國一笑俱非褦襶人低拂栁陰偏障暑<lb/>
活烹芡觜快甞新小巾脱去我先醉大杓取来渠更真<lb/>
啜釂數觥詩興發羨君越漾老精神<lb/>
　　　次姚子敬簡髙司丞<lb/>
西風小立對晴川冷笑人間目聖顛使事端因荔枝出<lb/>
歸期休在菊花前平生漫説少陵老終日誰陪上界仙<lb/>
應是杜中鷗與鷺詩情比舊更依然<lb/>
<pb n="KR4d0389_WYG_005-6b"/>
　　　王梅泉生日惠詩次韻答之<lb/>
堪笑衰翁作計狂又随笭箵到魚梁未秋早覺凋蒲栁<lb/>
已老安能種豫章誰似讀騷仍飲酒有時贊易自焚香<lb/>
梅邊有約君應記但愧年来久覆觴<lb/>
　　　白賁<lb/>
致飾雖云賁則亨含章内照乃為真離明外附天光發<lb/>
艮止中存道體純玉質未雕虹貫日素功後繪物生春<lb/>
也應笑我元猶白不比羔羊正直人<lb/>
<pb n="KR4d0389_WYG_005-7a"/>
　　　次韻<lb/>
大海相環宛一洲浮漚乍起巳千秋三壬笑向人間世<lb/>
四癸時尋物外逰我輩安能知許事平生未若樂斯丘<lb/>
開窓翠竹時相對更說諸餘總謬悠<lb/>
　　　送程晋輔長和靖<lb/>
傳家氣脉固深長挾策来登和靖堂南渡金聲元不泯<lb/>
西庵草色可能荒要知持守為涵養好把精㣲重發揚<lb/>
共喜慈幃得甘㫖他時逺到未渠央<lb/>
<pb n="KR4d0389_WYG_005-7b"/>
　　　趙君寳宣慰别三十五年矣末由再晤近張倩<lb/>
　　　仲實轉似西湖詩圖乃知吟嘯湖山之樂輒為<lb/>
　　　五詩奉答<lb/>
南屛環擁翠雲堆誰遣精廬特地開祭酒先生甘隠遯<lb/>
燃藜太乙忽飛来胸中礧磈五千巻門外芙蕖十萬栽<lb/>
白日竟抛妻子去羣仙攜手上瑶臺<hi>右南屏書院</hi>
橘園亭畔市多塵麯院橋邊境轉清山色湖光精舍敞<lb/>
筆牀茶竈釣船輕柰何一字不堪煮且與三賢相竝行<lb/>
<pb n="KR4d0389_WYG_005-8a"/>
笑問夀藏何早計不妨更學趙臺卿<hi>右西湖書院</hi>
毅齋大老除<hi>缺</hi>　名節尤偏無所尊曽是臚傳第一唱<lb/>
却留衣付外諸孫挹挼栁汁初承渥稱泛霞觴共拜恩<lb/>
尙記吾家多夙契何當握手得重論<hi>右鄭夫人傳</hi>
伯子堯夫豪傑人四時佳致四時春静能觀動一機活<lb/>
㑹復乗元千古淳造物生生還化化世情故故又新新<lb/>
不妨長向亭中醉自覺冲融氣味真<hi>右四時春</hi>
平生知舊一李友別後長闗白板扉偶有客来孤鶴起<lb/>
<pb n="KR4d0389_WYG_005-8b"/>
也無人覺小舟歸儘渠俗子頻相惱只恐仙禽未肯飛<lb/>
莫笑㸑琴并煮鶴醉眠林下兩忘機<hi>右小舟歸</hi>
　　　孤鴈<lb/>
如何苦作斷膓聲度盡闗山失弟兄萬里他郷誰是伴<lb/>
單棲半夜若為情嘐嘐每嘆衆人薄落落孤將一意行<lb/>
只恐影沉湘水後更無来者繼髙名<lb/>
　　　贈陳東洲<lb/>
散髪披襟頗自由野麋見客忽驚投新詩生怕將愁至<lb/>
<pb n="KR4d0389_WYG_005-9a"/>
博學何妨與藝㳺未説天邊金彈子試尋城外土饅頭<lb/>
不然且學伯倫醉荷插相随死便休<lb/>
　　　題陸起濳皆山樓<lb/>
醉翁朝暮四時景誰遣描摹入此圖喚作皆山真箇是<lb/>
攜来到處與之俱也曽佳客相陪否亦有清泉可釀無<lb/>
更喜一般僧侣舊髙樓百尺俯塵區<lb/>
　　　送屠存博教授溧水<lb/>
直道方心古所難任渠俗眼笑儒冠子龍有屋猶黄壤<lb/>
<pb n="KR4d0389_WYG_005-9b"/>
老鄭無氊漫冷官一片湖光清客署三州鼎足屹書壇<lb/>
只應翠綠迎人意嵗月功名正好看<lb/>
　　　送鄣南俞教諭<lb/>
試把溪堂舊譜看三千苜蓿守酸寒吟肩祗自初来瘦<lb/>
㚄尾方知細滿難憂患可能期學力功名終不誤儒冠<lb/>
到家莫作多時住趂取秋風送羽翰<lb/>
　　絶句五言<lb/>
　　　賈節菴冒夏暑越修塗過我苕霅情誼甚厚令<lb/>
<pb n="KR4d0389_WYG_005-10a"/>
　　　聞古式無思大節不可復見而骨肉消息訪問<lb/>
　　　難真相對殆感慨不能為懐青燈夜語誦少陵<lb/>
　　　夜闌更秉燭相對如夢寐之句意甚惘然其歸<lb/>
　　　也兒曹以此為韻賦詩道別余亦作焉衰老拙<lb/>
　　　惡姑冩我懐且以卜後期云爾<lb/>
君留劍水潯我卧弁峰下十書九不到思君無日夜<lb/>
一朝忽在眼喜極生悲酸老淚如撒菽淚盡氣亦䦨<lb/>
事故不可料柯爛碁局更兩家骨肉内往往隔死生<lb/>
<pb n="KR4d0389_WYG_005-10b"/>
英英君令弟介烈夙所秉就死得處所我意復何恨<lb/>
吾女去二穉何處吞聲哭忠孝果何辜神理諒未燭<lb/>
君能為置後此意不可忘嶢嶢峙頭骨正好玉其相<lb/>
自言勤教督燈火與之對泉眀定不孤門户期汝大<lb/>
我為饑寒困坐遣恩義疎君固不忘我我愧當何如<lb/>
連宵接軟語共説夢中夢聚行時未多歸驂忽巳動<lb/>
别饑别尤苦輾轉那得寐後㑹倘可期握手三致意<lb/>
　　　拂菻天馬圖<lb/>
<pb n="KR4d0389_WYG_005-11a"/>
赤手謝銜轡踏蹴飜九衢健哉此女子果勝大丈夫<lb/>
　　　和漁具十絶<lb/>
買得五㵼舟江湖落我手呼兒下笥去此事渠能了<hi>舟</hi>
卧吹月明裏龍吟鼉打鼔别是一家風荻花擺頭舞<hi>笛</hi>
披時響蕭騷卧處堆偪仄傲然煙雨中安知有睢澤<hi>蓑</hi>
輕圓兀其顛不受暑雨厄時將篷外挂旋轉巻七澤<hi>笠</hi>
裊裊不自持何以制沈犗聊懸一魴餌鯨鱣未可狎<hi>竿</hi>
彼已苦其密此猶患其疎歡呼試新罔一舉雙白魚<hi>網</hi>
<pb n="KR4d0389_WYG_005-11b"/>
熒熒枯<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>中急雪灑不㓕西風明日晴雙花為儂結<hi>燈</hi>
呼風忙趂魚一片如掌大且等後船来過船猶早在<hi>㠶</hi>
登登逺還合聲從何處起魚走濳深波禍在深波裏<hi>榔</hi>
即此是庾氷醉棹舞波面何似宫亭湖為我覔如願<hi>楫</hi>
　　　贈薛東湖<lb/>
抱疴蓬廬下白日背我馳我生已如此天命復奚疑<lb/>
悠哉東湖水不迎亦不随相對澹無談可以樂我饑<lb/>
　　　希年初度老友王希宣扁舟逺訪夙誼甚厚貺<lb/>
<pb n="KR4d0389_WYG_005-12a"/>
　　　　以十詩實用淵明采菊東籬下語五章云每<lb/>
　　　　嵗思親不持斚蓼莪幾欲廢詩雅蓋深知予<lb/>
　　　　心者讀之淒然輒爾和韻<lb/>
行年似啓期顔髮日夜改此身尙我累橡栗時自采<lb/>
古人歌既醉其中有五福如何憔悴者忍飲但餐菊<lb/>
有酒巾可漉無酒榼自空但懷停雲友相望各西東<lb/>
九日把夀酒時節無差池我生秋已老菊荒而崩籬<lb/>
扁舟過寂寞十詩繼騷雅定是王𢎞孫猶記南山下<lb/>
<pb n="KR4d0389_WYG_005-12b"/>
淵明六十三我巳多數秋未死亦偶然神仙殊謬悠<lb/>
平生遇初度何曽具盤筵感君知我意老淚更潸然<lb/>
人生百年内榮華僅少選何似鷄黍約嵗晩長相見<lb/>
憐彼武昌栁揺落向江潭虚名竟何益北斗與箕南<lb/>
淵明詠三士講學馬隊間斯道幸不廣石髙嫓廬山<lb/>
　　　溪邊釣船<lb/>
莫出前溪去随宜下釣鈎風波苦不惡鱸鱖滿船頭<lb/>
　　　方竹杖<lb/>
<pb n="KR4d0389_WYG_005-13a"/>
此君久不見嵗晩伴華顛直節要到底勿論方與圓<lb/>
　　　題束季博山園二十韻<lb/>
是誰挼藍染千條萬條碧我欲問東風東風澹無迹<hi>垂柳</hi>
輪囷肖天巧霑䨴含雨意惟應野老知此是豐年瑞<hi>瑞雪</hi>
雲卧不禁冷誤把岩扃觸翻動若木枝紅光被空曲<hi>東壑</hi>
落落金彈丸飛鳥不敢下盧橘不到呉楊梅同過夏<hi>枇杷</hi>
<hi>塢</hi>
行行西崦西暝色蒼然入芸芸各歸根我亦坐内息<hi>西崦</hi>
<pb n="KR4d0389_WYG_005-13b"/>
緑醅春灔灔緑水煙𣺌𣺌百年散誕内空以愁自繞<hi>緑繞</hi>
倚䦨發長嘯援筆記舊逰想見同來者俱非第二流<hi>第一</hi>
<hi>溪</hi>
桃源逃不徹真境宛在目要令千載下知有古風俗<hi>桃源</hi>
泉脉十字過石亷千里通汲来聊煑茗風味故應同<hi>小谷</hi>
<hi>簾</hi>
青青南澗芹雪消春已動如聞修廢筧岩半發流湩<hi>南澗</hi>
窮鱗無處避網罟如雲密悠然釣臺畔袖手看落日<hi>釣臺</hi>
<pb n="KR4d0389_WYG_005-14a"/>
神仙好狡獪空飛萬里行石橋小如許鐵杖響彭鏗<hi>石橋</hi>
捫蘿上復上未省所歴髙忽與歸鴻值萬里一羽毛<hi>山亭</hi>
冷石眠夏天氷室透毛骨所以安樂窩大暑苦不出<hi>安樂</hi>
<hi>窩</hi>
澄然蓄清瀏百尺往往深不放寒漚發可以觀我心<hi>寒湫</hi>
此處若為闗自来還自去中有無心人不妨相伴住<hi>雲闗</hi>
都將千石危化作一林雪盡日無别香五月何曽熱<hi>薝蔔</hi>
<hi>林</hi>
<pb n="KR4d0389_WYG_005-14b"/>
幽人讀書處皎皎霜月爛香影不可掇髙花在岩畔<hi>梅岩</hi>
别来五百嵗於焉駐颷馭呉市梅子真解后亦神遇<hi>聚仙</hi>
好著在眼前世上少人覺留此妙不傳付與神仙著<hi>奕仙</hi>
　　　張敞畫眉圖<lb/>
睂嫵臣罪小君王一笑休明日章臺路便面越風流<lb/>
　　　相如撫琴<lb/>
不負百年心琴中托意深如何渾忘却猶費白頭吟<lb/>
　　　猿鹿圖<lb/>
<pb n="KR4d0389_WYG_005-15a"/>
野鹿正周張猿投兩臂長由基方逞巧何似總相忘<lb/>
　　　胡孫圖<lb/>
山果包已盡充然兩嗛中雄雌自相命槲葉老秋風<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0389_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻四</head> <lb/>
    <p>
<pb n="KR4d0389_WYG_004-1a"/>
欽定四庫全書<lb/>
　陵陽集巻四<lb/>
　　　　　　　　　　　　　元　牟巘　撰<lb/>
　　律詩七言<lb/>
　　　劭農日漫成<lb/>
白髪紅顔烏帽翁年年從爾覔年豐爭看漢詔來身畔<lb/>
便覺豳詩在眼中且喜畦秧三日雨莫愁花信㡬畨風<lb/>
我今亦是惰游者不稼而禾愧食功<lb/>
<pb n="KR4d0389_WYG_004-1b"/>
　　　景定甲子理宗嘗以顔曾傳道配饗下問詞臣<lb/>
　　　越咸淳丁卯昉以曾子子思升侑孔庭蓋推本<lb/>
　　　先意也先臣所被宸筆藏之私室㑹軍學撤舊<lb/>
　　　廟崇新閣願得摹刻其上而某固未敢也府教<lb/>
　　　張君遂詩以成之後之觀者將有考於斯文謹<lb/>
　　　用韻以謝<lb/>
在昔前朝帝問頒龍樓當日正承顏曾思参侑褒崇后<lb/>
堯舜相傳密勿間遹駿先猷昭若日於皇吾道重于山<lb/>
<pb n="KR4d0389_WYG_004-2a"/>
老臣獨抱烏號痛不及臨雍扈從班<lb/>
藻有嘉魚首自頒師儒樂育士懽顏宸奎恍若從天下<lb/>
傑閣崇成不日間要識道原觀泮水坐令文物盛黔山<lb/>
熈明殿下槐龍舞便合歸陪講讀班<lb/>
　　　荷花辱於淫邪陷於老佛㡬千載自托根濓溪<lb/>
　　　而後始得以其中通外直者儕於道而近世魏<lb/>
　　　鶴山又推本周子之意取澤陂之詩所謂碩大<lb/>
　　　且儼者歸之君子焉明倫堂後新池驟著花教<lb/>
<pb n="KR4d0389_WYG_004-2b"/>
　　　授遂見之詩且有取于周子香逺之句寄興逺<lb/>
　　　矣因次韻<lb/>
道中何物不生焉頃刻能開碧玉蓮根脚好時花發越<lb/>
源頭活處水漪漣喚醒佛土從前夢細繹陳詩最後篇<lb/>
霽月光風真灑落千年此意後誰傳<lb/>
　　　和張敎雨詩<lb/>
占雲日日問何如物意焦巻重可吁㣲灑人皆憂未濟<lb/>
積誠我自愧中孚滂沱幸巳符先兆䆉稏行看穫上膄<lb/>
<pb n="KR4d0389_WYG_004-3a"/>
此事相關情正切吾儕初豈事誇諛<lb/>
　　　試院和李提管韻<lb/>
聖世旁搜盛武宣㡬人捨耒嘆胝胼武成宜取二三䇿<lb/>
稽古還誇數萬言充棟此時唯恐後著鞭他日竟誰先<lb/>
空筌相對真堪笑半夜魚龍已變遷<lb/>
　　　無黨為東岡賦逺遊余卧病空山聞而壯之和<lb/>
　　　韻為別<lb/>
鬢絲梅雪兩鬖鬖底事征車又指南自是曾遊習蛙黽<lb/>
<pb n="KR4d0389_WYG_004-3b"/>
不妨小住話魚蠶摻袪中歲情良苦秉耒平生分所甘<lb/>
若有書來訪生死白雲多處是吾庵<lb/>
　　　次韻無黨留别<lb/>
濤波萬木撼新秋却笑茅廬似葉舟我但蕭疎眠潁尾<lb/>
君方矍鑠向壺頭早凉巳喜無殘暑老别當須似壯遊<lb/>
黄木扶胥最竒處想留句子待浮洲<lb/>
　　　和劉朔齋海棠<lb/>
人物當今第一流以花為屋玉為舟曉粧未許褰幃看<lb/>
<pb n="KR4d0389_WYG_004-4a"/>
夜醉何妨秉燭遊錦里宣華思舊夢黄州定惠起新愁<lb/>
何如歸伴徐公飲穏結一巢花上頭<lb/>
　　　和善之寄遊何道二山<lb/>
行盡千峰日未晡齋餘扣檻喚紅魚百梁扶棟神輸巧<lb/>
一鐸鳴簷樂出虛那得詩情陪島可但誇山色勝衡廬<lb/>
老禪趺坐渾無語案上旁行㡬葉書<lb/>
兩人相對説蠶叢蒿穭堪嗟滿故宫忽見畵圖如雪外<lb/>
不知身世此山中餘生纔寓一稊米獨往殊欣六尺篷<lb/>
<pb n="KR4d0389_WYG_004-4b"/>
寄得詩來何處覔南湖蒲稗沒鳬翁<lb/>
　　　送李仲賓同知<lb/>
一别丰儀十載間新春再見為開顏鷄林傳去詩如錦<lb/>
龍節歸來鬢未斑白日絲綸端可待平分風月早須還<lb/>
此行巳滿英雄彀同上烟霞紫禁班<lb/>
　　　七兒應復同客飲櫻桃園摘新歸以遺親用其<lb/>
　　　詩韻識所感<lb/>
聞汝相隨入翠㣲歸時晩色巳凄迷櫻桃為喜筠籠重<lb/>
<pb n="KR4d0389_WYG_004-5a"/>
燕子休嫌茅屋低我老恐妨兒軰樂新詩欲繼古人題<lb/>
年高自覺摧頽甚送客何嫌過虎溪<lb/>
尚記當年薦寢園百官分賜荷恩淵帶青絲籠空餘夢<lb/>
搔白頭人苦不歡詩老誇稱作崖蜜野翁驚看㵼銀盤<lb/>
南山見説紅千樹鳥雀兒童任入闌<lb/>
　　　次韻王寅甫<lb/>
共惜餘春賦式㣲莫敎當飯失苖藜行行直度南雲北<lb/>
得得還尋東院西白髮已應隨日長黄鸝更與盡情啼<lb/>
<pb n="KR4d0389_WYG_004-5b"/>
試哦小雨輕埃句絶勝前邨滑滑泥<lb/>
　　　和陳無逸九日<lb/>
揚鸞設醴奏絲桐九日臺頭詠渚鴻宣逺風情雖曠代<lb/>
淵明霜氣直横空卧龍自命初非過戲馬當時未足雄<lb/>
莫笑東籬太岑寂南山長在醉醒中<lb/>
萬事真成一繆悠西風節物若為酬鴻饑未覺他鄉逺<lb/>
菊老誰同此日愁巳洗眵昬㸔白眼更扶衰病費丹頭<lb/>
吟情笑我今何似廢筧寒泉澁不流<lb/>
<pb n="KR4d0389_WYG_004-6a"/>
　　　和張老山辭免運同<lb/>
曾驅海若傲波臣底事年來苦乞身徑為蒪鱸稱退掾<lb/>
要將蓑笠伴𤣥真流空素月光難掩過雨青山老更新<lb/>
秖恐未應閒袖手鹽梅鼎餁正須人<lb/>
　　　和李侯九日<lb/>
自愧羸缾在井湄頗思時復一中之平生殊欠題餻字<lb/>
今日堪憐對菊時烏帽巳忻新得酒白衣誰似更攜詩呉<lb/>
興太守真三絶爛醉輕敎玉笛吹<lb/>
<pb n="KR4d0389_WYG_004-6b"/>
㡬回九日九江湄杖屨從容信所之下潠逺尋觀穫處<lb/>
東籬想見醉眠時共陪今日呉興守猶記當年己酉詩<lb/>
我亦平生知所慕飄飄衣裾任風吹<lb/>
　　　賀張老山得代<lb/>
冨貴方來本不期湖山徑去豈無辭衆咻直欲齊為語<lb/>
一笑姑存鄶與譏難辨求田還問舍且敎入務并尋醫<lb/>
幡然强為招延起從此岩阿爛蕨薇<lb/>
　　　别趙子昻<lb/>
<pb n="KR4d0389_WYG_004-7a"/>
粉省星郎蹋曉班暫隨使傳走日間荆州利得習鑿齒<lb/>
江左今稱庾子山君意頗為蓴菜喜人情爭羡錦衣還<lb/>
但憐老病匆匆别白髮如何更可刪<lb/>
　　　送蕭子中<lb/>
誠齋手摘千巖藁詩律清森近代無仍世科名香未歇<lb/>
諸孫文采蔚相扶横經為喜臯比穏覔句何妨鶴骨癯<lb/>
會見蕭生起東海㡬年志抱一時攄<lb/>
　　　春雪<lb/>
<pb n="KR4d0389_WYG_004-7b"/>
一冬只辨作嚴寒剪水飛花事竟難閉戸不知春意動<lb/>
撲忩忽覺雨聲乾頗聞萬事正雲集何處一簑如畵㸔<lb/>
但喜畦蔬得蘇醒從今小摘有餘懽<lb/>
　　　送羅漢臣<lb/>
向曾平歩上仙鼇拂袖歸來氣尚豪自有西山堪拄笏<lb/>
不妨右手且持螯凌雲載酒渾如夢泛雪回舟也自高<lb/>
顧我餘生復何事閉門三徑削蓬蒿<lb/>
　　　過洞庭山書湖中所見<lb/>
<pb n="KR4d0389_WYG_004-8a"/>
欲談舊事恐悽然誰遣竒觀墮我前騖陣萬屯湖為黒<lb/>
氷鬚千尺水皆懸無多風色似天相阿那人家疑地仙<lb/>
更有一般堪羡處嫩醅綠蟻醉無眠<lb/>
　　　送趙蘭臯敎杭學<lb/>
一似彭城向潁時重開講席整冠緌青衿喜得新師範<lb/>
白髮能言舊尹釐獨冷定應非熱屬衆芳况復異凡姿<lb/>
不妨且作回翔意直上摶扶亦未遲<lb/>
　　　送种南仲主簿<lb/>
<pb n="KR4d0389_WYG_004-8b"/>
六客堂前翠竹屏雙谿館下碧麟生遍經此老行吟處<lb/>
可是常行簿領人吏為求蠶覔休假官因祭竈請比隣也<lb/>
知矮屋難淹滯且與空山作好春<lb/>
　　　題用拙齋<lb/>
柿林園裏伾文黨金谷叢中石賈塵漫説愚溪誑當世<lb/>
苦將巧宦目他人何如杜老幽居處一似無懐太古民<lb/>
説道書齋名用拙可存吾道樂吾真<lb/>
　　　曩在長沙有遺以石山今舊物雲散此石以堅<lb/>
<pb n="KR4d0389_WYG_004-9a"/>
　　　頑獨存漁莊為賦九芙蓉之句遂以歸之目為<lb/>
　　　壺中九華致其悵望<lb/>
當年持餉自襄東共載尤憐翠色濃莫向壺頭疑薏苡<lb/>
要從華頂看芙蓉諸郎自是階庭秀此物聊堪筆硯供<lb/>
却笑仇池無與伴圖中悵望九竒峰<lb/>
　　　餞留忠齋丞相<hi>并序</hi>
　趙清獻公自衢過永嘉曾文清公自越過姑蘇皆以<lb/>
　八十之年就養子舍此東州盛事也大丞相忠齋留<lb/>
<pb n="KR4d0389_WYG_004-9b"/>
　先生視兩公名徳同鄉里同壽年同而東閣府判將<lb/>
　迎安輿以踵芳躅邦人士日夜望者余以老門生敢<lb/>
　援前比賦小詩贊公之行<lb/>
咫尺柯山路未賖人生迎養最堪誇續茶山集過呉下<lb/>
看戲綵堂來永嘉八袠高齡忻子舍同鄉盛事屬公家<lb/>
邦人莫笑門生老日日花間望小車<lb/>
　　　予與㑹孟同游古心先生之門死生契濶今見<lb/>
　　　其十年前與仲實詩帥初記和予亦繼焉<lb/>
<pb n="KR4d0389_WYG_004-10a"/>
擾擾人間萬事塵舊交無奈白頭新此翁固是同門友<lb/>
今日真成曠世人千里賞音知絶識九秋落木見横陳<lb/>
也休頻把遺篇看說到銅人更愴神<lb/>
　　　和虛谷韻簡唐月心<lb/>
平生自分只虞毗况是而今一槁枝江左何人譚太極<lb/>
洛陽有客賦新詩物情於我真疎矣吾道非公誰與斯<lb/>
未必梅邊栁索笑㣲言好與共参之<lb/>
　　　餞陳正則學錄長城<lb/>
<pb n="KR4d0389_WYG_004-10b"/>
本翁十載郡博士司鐸官清亦未遲暫屈呉淞湖海氣<lb/>
來看陳檜雪霜姿近家聊喜片帆穏逺業當為萬里期<lb/>
老我柴扉看岑寂不妨時寄晝溪詩<lb/>
　　　再和虛谷韻<lb/>
肯隨世事事夸毗得得來尋霜雪枝苕曲新添漁隱話<lb/>
陵陽别論𣲖家詩卜隣巳喜同王翰到處猶能説項斯<lb/>
不是晩來投社去杖藜兀兀欲何之<lb/>
　　　和梅遇二詩<lb/>
<pb n="KR4d0389_WYG_004-11a"/>
除却壺中日月長不知何處是真常等閒鉛汞自生死<lb/>
從古薰蕕更臭香糞掃袍邊覔鍾吕歩虛曲裏換伊涼<lb/>
何當月朗風清夜喚出胎仙舞一場<lb/>
行止非人所可為疎慵何事不違時已驚夢裏雞嗚早<lb/>
翻笑人間鶴到遲剡曲船回空此興洞庭飛過怕渠知<lb/>
依然身世溪亭上售用新添五首詩<lb/>
　　　高賢孺厚齋使君之令子自畨來霅訪明親舊<lb/>
　　　此意甚古嵗辛亥余識厚齋金陵通守之舍堂<lb/>
<pb n="KR4d0389_WYG_004-11b"/>
　　　陪朔齋劉公飲海棠花下俛仰四十五年追念<lb/>
　　　悽然<lb/>
厚徳流光報必豐當年齒穉已竒童蘭芽秀擢孤根内<lb/>
華表驚呼一夢中肯向陳人論世好絶知新句有家風<lb/>
海棠花下看鍾蔣説著令人念此翁<lb/>
　　　和王梅泉黄靜齋載酒問花<lb/>
逃瘧形容兀似槎誰尋獨樹老夫家高人早擅無雙譽<lb/>
佳客爭看第一花巳為義尊成酩酊更誇信筆冩葩華<lb/>
<pb n="KR4d0389_WYG_004-12a"/>
斑斕小草真兒戲得借餘光亦所嘉<lb/>
　　　吾五十年間未嘗一杯自壽汝曹所知者今乃<lb/>
　　　力營甘㫖為七袠慶事出創見欲深避去復不<lb/>
　　　可使汝曹他日懊恨亦如吾者小詩答渠勤意<lb/>
　　　丙申正月十五示諸兒<lb/>
七十新年未盡窮香醪滿泛饌尤豐便同五鼎為吾養<lb/>
汝有雙親勝迺翁一念自能通造物諸孫更與振家風<lb/>
花燈璧月今何夕春在親情笑語中<lb/>
<pb n="KR4d0389_WYG_004-12b"/>
　　　十六日謝郡官兩學及鄉里朋友<lb/>
七夕空餘永感情南園養病閉柴荆一朝破戒為兒子<lb/>
四坐合併表友情地主每能容枯枿天公特為放新晴<lb/>
餘年得此今多幸白髮傾敧一醉成<lb/>
　　　十七日謝趙子昻孟能靜及諸親友<lb/>
兒將白髮共嬉娯敢意高軒訪敝廬七袠年齡同絳縣<lb/>
諸賢詩句過黄初菌芝那解出枯朽冠蓋便能傾里閭<lb/>
爛醉休須問生理貧家今有百車渠<lb/>
<pb n="KR4d0389_WYG_004-13a"/>
　　　送楊興府<lb/>
細語當年别後春驚心㝢縣尚吹塵濁醪易貰新豐酒<lb/>
衰俗難逢舊雨人君似伏波當益壯我㡬南斗不能神<lb/>
合并未幾匆匆去魚鳥蒹葭誰與隣<lb/>
　　　大水後得雪<lb/>
便涓飛洒又何佳得得來尋貧士家破屋青燈纔一黍<lb/>
荒園老樹忽千花酒逢寒夜饒偏貴詩出窮人矯轉誇<lb/>
兩月兒書渾未到定應行脚更天涯<lb/>
<pb n="KR4d0389_WYG_004-13b"/>
蕭條籬落勝於邨還徑人稀早閉門過眼風花纔一瞥<lb/>
到頭石笋只雙蹲何妨歲惡詩仍好那笑爐空火自存<lb/>
笑詠車斜徴雪事諸君本本又元元<lb/>
　　　再和<lb/>
饑年得雪意殊佳天亦終憐田父家是處連雲畦宿麥<lb/>
一時積水散空花預占餅餌真堪喜若比瓊瑶未足誇<lb/>
我正坐須來歲麨夜中踏甕喜無涯<lb/>
正思覔食遶諸邨咄咄今朝雪塞門屋角空囷饑雀噪<lb/>
<pb n="KR4d0389_WYG_004-14a"/>
牀頭敗絮凍鴟蹲分無醽醁能相熟賴有符貲僅自存<lb/>
堪笑少陵窮不死區區苦欲問黎元<lb/>
　　　三用韻<lb/>
雪中饒有百般佳却似綢繆困約家老病自應餘菜<lb/>
色風騷猶未合梅花背暄擬向田翁覔面少時聞兒女<lb/>
誇可是年來四不出也隨笭箵傍南涯<lb/>
慚愧長髯市入邨送詩踏凍到衡門未愁顧兎千毫禿<lb/>
持看陽烏三足蹲我亦欲尋安道去人應共怪阿先存<lb/>
<pb n="KR4d0389_WYG_004-14b"/>
界天雪嶺依然白更憶當年李仲元<lb/>
　　　四用韻<lb/>
寄食於人苦未佳從來逆旅便為家四時長是缾無粟<lb/>
一夜偶然燈有花雪夜又寒誰復料物中惟老不堪誇<lb/>
巻書危坐時相望不覺西南各一涯<lb/>
五十年前三尺雪匆匆捩柁下荆門坐驚荏苒呉楓換<lb/>
長憶輪囷蜀芋蹲覆局還如一日事刼灰能有㡬人存<lb/>
新詩讀罷令人感轉瞬看看又歲元<lb/>
<pb n="KR4d0389_WYG_004-15a"/>
　　　道士號庭梅為賦此<lb/>
苦把庭梅劣野梅庭梅元自野梅來肯辭台鼎當年貴<lb/>
直向丹田内景開山意濃時還耐看道根孤處更深培<lb/>
𤣥機參透何分别猛拊闌干一笑回<lb/>
　　　送張剛甫廣徳學正<lb/>
桐川咫尺路平寛華檄春風白髪歡敎育兼全三者樂<lb/>
起居頻報四時安的傳何况自諸老<hi>謂實齋本齋</hi>逺業豈徒<lb/>
榮一官從此江東有新句寄來應對暮雲看<lb/>
<pb n="KR4d0389_WYG_004-15b"/>
　　　十一月朔冬至<lb/>
魯僖再閏孰為偏五載之終似逺然辛亥徒為章首歳<lb/>
上元直在太初年<hi>是年上元甲子朔旦始正周正秦正</hi>未從元凱叩長厯<lb/>
且效少陵吟短篇一線閒愁隨日長形容空老此江邊<lb/>
　　　餞余好問入燕<lb/>
炎㪣漸已轉凉颸想見湖亭送别時發仞功名初得意<lb/>
聨鑣賓主總能詩昔人猶自薦佳客今日何憂乏巳知<lb/>
最是人生急三釡高堂白髪數歸期<lb/>
<pb n="KR4d0389_WYG_004-16a"/>
　　　和徐容齋正旦<lb/>
想見新年試筆時風流應不減丘遲歸來燕子元相識<lb/>
落盡桃花若未知何事蘭亭修禊樂便懷墨客感秋悲<lb/>
湖山勝踐無由共禪榻茶煙老鬢絲<lb/>
　　　和趙景程提舉見招<lb/>
高標照我髮星星百尺樓邊一寸莖樽自不空如北海<lb/>
客非善飲類公榮四筵驚起聞豪唱五斗拚敎解宿醒<lb/>
何事詩筒來較晚且容湯粥煮榆羮<lb/>
<pb n="KR4d0389_WYG_004-16b"/>
　　　再用前韻蓋座上有九老繡幛<lb/>
耆英圖障爛如星勝似屏風映紫莖洛社便如同此樂<lb/>
商顏未必采其榮戴花劉九徒歌舞當局温公豈醉醒<lb/>
試問諸賢閒得否熈豐一鼎沸於羮<lb/>
　　　次本齋韻<lb/>
七十八春華髪老斡旋文鼎力猶堪品題人物多成傳<lb/>
管領溪山盡屬銜了不安排方是適本無全缺又何慚<lb/>
誇傳析國睢陽冠五字新詩落枕函<lb/>
<pb n="KR4d0389_WYG_004-17a"/>
　　　十月能靜飲于海棠花下唐同知適至因言昔<lb/>
　　　在漢中十月海棠亦開用韻<lb/>
貳車曾上漢中臺十月海棠無數開萬里相逢曾識靣<lb/>
雙眵埽净更傳杯高情共惜燕支暈歸夢還思灔澦堆<lb/>
客去主人應卜夜不妨喚取燭籠來<lb/>
　　　和除日聞鵲<lb/>
門前車馬氣如雲鵲噪驚猜意甚馴别歲風光從草草<lb/>
報人消息喜頻頻當家金印君先得明日椒盤我自親<lb/>
<pb n="KR4d0389_WYG_004-17b"/>
共樂高堂稱斚壽安輿迎養趂垂齡<lb/>
　　　送鄧善之<lb/>
尺一俄聞有急徴風雲奮迅在南溟正如蜀客懷鈆筆<lb/>
未羡鴻都冩石經此事惟須一艮卦今朝頓見兩文星<lb/>
幘溝婁畔藏書去人在金坡白玉扃<lb/>
　　　送人赴宜興敎授<lb/>
催喚沙棠港口船門前龍象聳初筵養親始願家良近<lb/>
事道中年志愈堅美俗一新吾禮樂高賢多羡此山川<lb/>
<pb n="KR4d0389_WYG_004-18a"/>
不妨且為坡翁住却上玉堂陪衆仙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0389_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻四<lb/>
</p>
<p>
</p>
  </div>
</body>
</text>
</TEI>
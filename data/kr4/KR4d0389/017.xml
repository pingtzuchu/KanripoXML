<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻十七</head> <lb/>
    <p>
<pb n="KR4d0389_WYG_017-1a"/>
欽定四庫全書<lb/>
　陵陽集巻十七<lb/>
　　　　　　　　　　　　　元　牟巘　撰<lb/>
　　題跋<lb/>
　　　題李尹異菌<lb/>
大名元城縣李毅卿新授分水縣尹其母孫氏和易貞<lb/>
潔綽著閫範已酉正旦以㣲恙終卜塋未遂停柩中堂<lb/>
四月八日忽菌生柩上状類芝草又類牡丹張倩仲實<lb/>
<pb n="KR4d0389_WYG_017-1b"/>
書来為予言其事葢甚怪昔唐張九齡楊炎固有紫芝<lb/>
生其親之墓者矣然上有雨露之滋下有土泉之潤猶<lb/>
有可諉今孫氏之柩隔以衣衾周以膠漆是菌也何自<lb/>
而生哉不宜生而生必其潜孚黙感窈㝠之中自有莫<lb/>
之為而為者然則李氏之事豈非母之積善其子之純<lb/>
孝有以致然歟因書此以美之<lb/>
　　　題俞子清侍郎畫<lb/>
西清公勞侍從之事早退老夀跌宕筆墨間此二紙真<lb/>
<pb n="KR4d0389_WYG_017-2a"/>
蹟也其一嫰篁老木榮悴各有態其一水行石間筆墨<lb/>
殊活故是此翁胸懐本趣余家舊歲山水四横坡今不<lb/>
可復見見此斯可矣壮猷力學劬書而游息之時博雅<lb/>
之趣如此豈非知仁之所樂哉<lb/>
　　　秋江曉渡圗<lb/>
江空木落曉色方開小艇横岸慨舟子熟睡未醒也扶<lb/>
杖之叟從以童奴問渡江干非名非利何怱遽如許意<lb/>
者謂江外幽人宿有期約不可頃刻愆期安得仙家兩<lb/>
<pb n="KR4d0389_WYG_017-2b"/>
騏驥凌空赴之<lb/>
　　　慶掾省楊彦遠得子<lb/>
維熊維羆男子之祥在蚤歳巳可嘉在中年尤可賀速<lb/>
固不如遲遲則根原實而福澤厚易固不如難難則慶<lb/>
華深而期望切亦理之必然者東平楊彦遠持心近厚<lb/>
積善餘慶五十之年過二始弄第一雛平生欠事一朝<lb/>
意滿誕彌之旦賀客填門蘭以為沐金犀以為錢文綉<lb/>
以為衣褓或稱天上石麒麟或嘲明珠出老蚌彦遠皆<lb/>
<pb n="KR4d0389_WYG_017-3a"/>
歡然領之作湯餅分利市其喜可知也予試聞啼聲而<lb/>
張倩仲實為索語昔康伯之生伯温又早数歲行年四<lb/>
十五我始為人父喜之者如此教養誠在我願汝為大<lb/>
賢期之者又如此况在彦遠乎敢用此為善頌<lb/>
　　　跋周卿所藏坡帖<lb/>
此東坡公鳯翔簽幕時與其從叔書也公以嘉祐七年<lb/>
二月十三日被命疏决寳鷄等四縣禁囚乃是月壬寅<lb/>
詔㫖書中云近有詔書疎决是也既竣事遂朝謁太平<lb/>
<pb n="KR4d0389_WYG_017-3b"/>
宮並南山而西游楼觀大秦等寺帖中云因得恣游南<lb/>
山是也十九日始歸書中云近方還府是也是時老泉<lb/>
被命編修禮書留京師書中云屡得編禮書是也此書<lb/>
後題三月初五距十九歸府時僅半月鳯翔去蜀頗近<lb/>
家問不絶猶有以嘆而况吾儕流落覊旅萬里外回首<lb/>
故山可勝凄然<lb/>
　　　跋三蘇帖<lb/>
蘇氏一翁二季詞㫖翰墨具見於三紙間斂衽伏讀因<lb/>
<pb n="KR4d0389_WYG_017-4a"/>
有感焉前二紙老泉為編禮東坡為鳯翔簽判時也後<lb/>
一紙東坡謫海豐潁濵謫髙安時也未四十年而盛衰<lb/>
之變如此可以觀世道矣然東坡不以患難流落為戚<lb/>
方且施藥葬枯骨造橋以濟病涉此與陸敬輿在南賔<lb/>
集名方同一意故潁濵有能安遐陋撫卹病苦之語萬<lb/>
里兄弟依依至情尤使人慨然上有學士院印章程滄<lb/>
洲家舊物良可寳也<lb/>
　　　跋趙光輔駿馬圗<lb/>
<pb n="KR4d0389_WYG_017-4b"/>
飲水齕草翹足而陸馬之真性也而燒之剔之刻之烙<lb/>
之曰吾善治馬馬之性始離而多病矣䝉荘氏以為此<lb/>
伯樂之過也觀此圗豈不然哉治民與養生者亦莫不<lb/>
然<lb/>
　　　題元吉猨圗<lb/>
栁子厚以為猨之德靜以常山之小艸木必環而行遂<lb/>
其植故猨之居山常鬱然此黄黑二族山深日暖朋儔<lb/>
相命雄雌相從領其子孫相與嬉遨攀援上下反挂倒<lb/>
<pb n="KR4d0389_WYG_017-5a"/>
懸若相語相持而其老者或隱樹間或伏枝上以觀窺<lb/>
之百態雖殊意甚自適了無諍勃喧呶搏嚙挽裂之態<lb/>
而其旁老榦叢條蒼葱自如與栁子厚所言無異可愛<lb/>
而玩也圗有秦氏印章可攷真元吉畫<lb/>
　　　題毗陵所吟<lb/>
昌黎云懽愉之辭難工愁苦之辭易好金君拱之庚午<lb/>
甲戌之間客於諸公徃來蘇常詩中多及宮府承平風<lb/>
物所謂懽愉之辭也於其難工者而工之無他恬淡之<lb/>
<pb n="KR4d0389_WYG_017-5b"/>
意常存乎胷中紛華外物不得而誘故也繼是而作者<lb/>
往往一變而為愁苦之辭悲鳴兩吻不能自巳吾固不<lb/>
願拱之之為此也拱之自叙葢巳有感於康衢之歌矣<lb/>
豈非其所願也哉<lb/>
　　　題李伯時雜畫<lb/>
物之變熊千彚萬貌觀於其會則俛仰不盡其竒此巻<lb/>
葢非一時之事一家之說而各效情状於短幅之間使<lb/>
病耄翁得以隱几而觀詭特荒誕者可怪可愕深静幽<lb/>
<pb n="KR4d0389_WYG_017-6a"/>
閒者可喜可羡不勞思惟若有所得而岩崖艸樹雲霞<lb/>
波濤又皆曲盡變態令人把玩不能去手然淵明乃向<lb/>
來攅睂不肯入社者胡為亦在其列耶龍眠真墨戲者<lb/>
矣以定觀妄以常觀變可也<lb/>
　　　跋繆淡圃文集<lb/>
古有山澤癯列仙之癯予於合沙繆仲晦甫見之葢能<lb/>
得天地間至清之氣是以自號淡圃淡於進取淡於聲<lb/>
利淡於嗜慾顧獨耽書胷次三萬竿皆取英咀華拔新<lb/>
<pb n="KR4d0389_WYG_017-6b"/>
領異絶畦徑而為文私淑泛應往往成帙予頗與觀焉<lb/>
如明珠大貝潜深閟幽光景時見而有卓犖者存如清<lb/>
湍急流樅金戞玉音節悲壮而有逶迤者存如晚菊夀<lb/>
梅凌雪傲霜意象凄冷而有芳烈者存真老於文學者<lb/>
也然文豈徒作觀其論齊霸衣裳之會者獨以于貫為<lb/>
盛有所重也辨先聖章服之異而深取鄭氏之詩有所<lb/>
尊也讀循吏傳則以商鞅之術惨為寒食散申韓之法<lb/>
甚於用牛羊有所嘆也至於記吳周将軍廟併及蜀事<lb/>
<pb n="KR4d0389_WYG_017-7a"/>
於孔明公瑾之盛心若又有所感焉它類是者尚衆有<lb/>
待於世道徒文乎哉予病耄餘生棄置萬事無復訾省<lb/>
惟愛竒一念結習未忘於吾淡圃誠愛之重之因書其<lb/>
文藁如此土苴緒餘能為我發一笑<lb/>
　　　跋意山圖<lb/>
人之於物可寓意而不可留意昔有是言矣葢留意於<lb/>
物則意為物役不能為我樂而適為我累耳山本無情<lb/>
而好山者毎毎用意過當如謝靈運自始寧伐木開徑<lb/>
<pb n="KR4d0389_WYG_017-7b"/>
直到臨海從者𢾗百駭動旁郡退之登華山絶徑不可<lb/>
下邑令百計取始得歸留意於物其害乃至此山猶爾<lb/>
而况聲色貨利之可以動心者乎采菊東籬下悠然見<lb/>
南山始無意適與意㑹千載之内惟淵明得之所謂悠<lb/>
然者葢在有意無意之間非言所可盡也今觀此圗林<lb/>
巒泉石皆兼有之乃武康王氏之隱處意山葢其自號<lb/>
也可以想見其人焉世故甚惡幸而有山林之樂惟恐<lb/>
其用意之不誠似未容以留意於物者議之<lb/>
<pb n="KR4d0389_WYG_017-8a"/>
　　　跋陳忠肅公遺墨<lb/>
陳忠肅公在合浦與其弟書也公因其子正彚告變蔡<lb/>
京至於父子對獄正彚既獲在戾公亦坐此貶海上謝<lb/>
表所謂更覺有生之有累不如無子之無憂讀之凄然而<lb/>
公此書乃云但願劉氏之安不願囝子之禍則其詞氣<lb/>
愈厲身爾忘家國爾忘私葢可敬而仰也射人先射馬<lb/>
擒賊先擒王公子荆舒始自稍怒至四明始誦言攻之<lb/>
雖不無見事遲然春秋推見至隱未有如公者焉其後<lb/>
<pb n="KR4d0389_WYG_017-8b"/>
毁日錄屏字說罷配享皆本於公之論亦何及矣公卒<lb/>
於政和之甲辰又二年而中原塗炭距辛丑一百七十<lb/>
有八年遺墨流落獨見葆藏於亷副商侯之家再四展<lb/>
玩不勝嘅嘆<lb/>
　　　題牧牛圗<lb/>
此牧童者烟蓑雨笠搢莛於腰坐牛背如廣輿其一犢<lb/>
也荒野之状安恬之意豈復知有世間富貴憂患耶鄒<lb/>
公坐論三后陳公坐論二章萬里百謫九死一生偶然<lb/>
<pb n="KR4d0389_WYG_017-9a"/>
北還而定國早以蘇累貶南賔叔黨亦侍翁過海皆備<lb/>
嘗險阻者矣雖然為此所畫者葢不可得政和大觀距<lb/>
今一百七十八年伏覽遺墨嘅嘆<lb/>
　　　題費茂卿隨分二字<lb/>
入於自已惟分内往往不暇省察毎認非分之物為巳<lb/>
有極力周囘而不知有生之初天之與我者隨小大髙<lb/>
下厚薄各有定則非可以一毫妄求而倖致倘順受而<lb/>
安焉斯為守常知足本分人矣吳興費茂卿平日受用<lb/>
<pb n="KR4d0389_WYG_017-9b"/>
隨分二字吾友子昻甫書之者荘子因鵬鷃而論分辨<lb/>
至齊物篇則曰分者有不分辨者如不辨故茂卿曰隨<lb/>
分則順乎理而分則安乎命者也茂卿㕓而隱不近名<lb/>
謾而仕不違俗有子宜以傳家有善藥足以捄人不以<lb/>
萬物嬰吾之方寸不以人之富貴易吾之環堵所謂不<lb/>
分之分自樂其樂葢有約於荘叟之意乎予與茂卿往<lb/>
來最久知其守常而知足順理而安分喜而誌之如此<lb/>
　　　題淵明圗<lb/>
<pb n="KR4d0389_WYG_017-10a"/>
淵明以貧起為州祭酒不堪吏職少日自解而歸平生<lb/>
胸懐本趣可見此又在彭澤以前梅居遇舊廬在澄江<lb/>
一旦念歸遂脱塵鞅作此圗時復展玩亦不俗矣凡仕<lb/>
宦者無問官之髙卑如能繪此圗於座右存此意於胷<lb/>
中縱未能髙舉遠引庶幾知其涯分不致役役富貴而<lb/>
不自止也<lb/>
　　　跋傍雲<lb/>
四明楼攻媿之裔寄身道士法中自號傍雲世之傍人<lb/>
<pb n="KR4d0389_WYG_017-10b"/>
籬落騎馬傍人門首皆是此獨傍雲雲之為物清虗間<lb/>
曠巻舒無時去來無方非如富貴利達之人有可托以<lb/>
托人之所托也不彼之即而即此何耶傍雲其亦知天<lb/>
下不依形而立不恃勢而存者矣<lb/>
　　　書蘭亭修禊圗<lb/>
王謝諸賢一時髙風𤣥契豈堪持比金谷二十四友望<lb/>
塵軰而逸少顧以為喜何耶余嘗見龍眠真筆於曺氏<lb/>
閱此益增感嘆<lb/>
<pb n="KR4d0389_WYG_017-11a"/>
　　　題百牛圗<lb/>
我有沉牛二去耕綿上田矣黑牡丹何用許耶然亦可<lb/>
見或降或飲或寢或吪氣象<lb/>
　　　古木老栁圗<lb/>
老栁疎散脱木離竒正如高人勝士皭然滋垢之中有<lb/>
不可㸃汚者此筆寧宗之乙酉作也噫豈不有感於黨<lb/>
錮之諸賢耶<lb/>
　　　䑕<graphic n="KR3242" url="https://raw.githubusercontent.com/kanripo/KR-Gaiji/master/images/KR3242.png" mimeType="image/png"/>瓜圗<lb/>
<pb n="KR4d0389_WYG_017-11b"/>
濩落其大未至瓜爛也而䑕軰巳竊入腹心咀其犀使<lb/>
枵然無遺種因念往事為之慨然<lb/>
　　　題牧羊圗<lb/>
左慈以身化羊黄初平叱石為羊神仙人乃作此等狡<lb/>
獪事舜舉此筆法可謂得言外意觀牧羊悟此生余於<lb/>
此圗亦云<lb/>
　　　元吉二獐圗<lb/>
秋風樹葉呦鳴相命正甫自樂其樂何自渉人境吾儕<lb/>
<pb n="KR4d0389_WYG_017-12a"/>
可得狎而玩之同其樂意亦復可喜使值曹景宗軰固<lb/>
将數助而射渇飲血飢食肉如甘露漿人以為彼之樂<lb/>
矣幸寄聲朋曺深藏而决游此樂勿使人知<lb/>
　　　細竹圗<lb/>
好事者醉吐胷中墨毎作老竹怪石助為豪放而不知<lb/>
嫰篁密榦之難工此圗蕭森婀娜濃淡相映霧氣襲人<lb/>
淇渌漪漪宛然在目<lb/>
　　　三仙圗<lb/>
<pb n="KR4d0389_WYG_017-12b"/>
呂洞賔唐末進士鍾離五季故将皆得道者跛鱉何為<lb/>
亦相参語豈非支離其形而全其天者歟<lb/>
　　　跋坡帖<lb/>
此圗筆墨甚簡率顔貌細密精神活動能得言外意張<lb/>
舜民字芸叟號浮休居士取荘子生浮死休之義中遭<lb/>
黨禍晚始得歸此殆其所藏云<lb/>
　　　跋呂自牧詞巻<lb/>
雲中吕晋卿以其乃祖自牧公樂府詞巻見示或豪宕<lb/>
<pb n="KR4d0389_WYG_017-13a"/>
或悽惋或容與固能者也但其壓巻一首有不忍觀伐<lb/>
國不問仁人朝歌墨子廻車全忍之哉亟巻還之晋卿<lb/>
年雖少好學善問用意不苟嘗從予友鄧善之游其進<lb/>
未有艾願益以學自勉不必作晏叔原康伯可軰人可<lb/>
也毋以吾言為過<lb/>
　　　書尚書講義後<lb/>
講學所以明理理之不明而辭之徒費雖多奚以為伏<lb/>
生書僅二十九篇史稱秦恭增其家法至百萬餘言亦<lb/>
<pb n="KR4d0389_WYG_017-13b"/>
既多矣論衡又稱說堯典篇目二字十萬言但曰若稽<lb/>
古二三萬言就其中尤猥多焉度與近世所謂時文大<lb/>
義者復何異班固以為不思多聞闕疑而務碎義逃難<lb/>
便詞巧說破壊形體不惟切中當時之病殆若為時文<lb/>
發也嗚呼書出屋壁簡脱字訛尚難究悉若於分外汎<lb/>
濫牽引重自纒繞辭愈煩理愈失終其身無所見可哀<lb/>
已今為講說者固當一洗此陋悉簡從要求其坦然明<lb/>
白者庶幾聖賢之意或得五六不然亦一時文義耳予<lb/>
<pb n="KR4d0389_WYG_017-14a"/>
倩張仲實在江隂時嘗為諸生講尚書其徒裒取数篇<lb/>
示余異時吾家君牟氏章句授業者萬人顧予皓首不<lb/>
名一藝甚慙無以發之然深喜其不為游詞得講經之<lb/>
法葢先攷音義名物度数次列諸儒之說辨其是否暢<lb/>
其同義大扺隨文直解毫分粒剖求其至當而一皆訂<lb/>
之以朱子之說朱子雖不立訓傳其見於他書散於語<lb/>
録者往往采用焉如以克明峻德親睦九族平章百姓<lb/>
協和萬邦合於大學危㣲精一允執厥中合於中庸善<lb/>
<pb n="KR4d0389_WYG_017-14b"/>
於言聖人矣仲實幼能刻苦力學通於經術徒稱其詩<lb/>
文未為深知仲實者夫義理無窮學問亦無窮所當講<lb/>
者似未止此尚益勉其未至盡畢餘義成一家可也孔<lb/>
安國始註尚書其族兄臧貽書規切固不得雷同相私<lb/>
過有稱道覽者當自得之<lb/>
　　　題施東臯南園圗後<lb/>
先父存齋翁以淳祐丙午卜居霅川定安門之裏馬公<lb/>
橋之旁乃慶厯間郡守馬尋宴六老於南園處也越明<lb/>
<pb n="KR4d0389_WYG_017-15a"/>
年丁未冬先父以言事忤時宰謁告來歸始奠居焉嘗<lb/>
賦五絶其一曰買家喜傍水晶宫正在南園故址中我<lb/>
欲築堂名六老挽囘慶厯太平風葢紀實也門人馬君<lb/>
廷鸞大書南園二字掲焉直齋陳貳卿與先父有同朝<lb/>
好今跋此圗乃庚戌七月五日後六年丙辰中秋後所<lb/>
書偶不及焉直齋後重修郡志始書曰南園今年存齋<lb/>
所居是其處也今年庚戌施東臯攜此相侶視直齋所<lb/>
書之歳適同豈偶然哉把玩感慨不能自已輯書其末<lb/>
<pb n="KR4d0389_WYG_017-15b"/>
而歸之庚戌清明日陵陽牟某書年八十有四<lb/>
　　　跋范天碧定史詩<lb/>
事當論逆順不當論成敗漢昭烈帝室之冑立於蜀漢<lb/>
髙祖始封之地也章武改元不改漢號而祫祭髙祖以<lb/>
下名正言順操名漢相然賊也丕受漢禪然篡也孫吳<lb/>
雖通蜀好然黨賊也助篡也乃千萬世不易之論陳夀<lb/>
何見帝魏黜蜀下儕孫吳習鑿齒力破其私以蜀漢為<lb/>
正而魏為篡且謂晋當越魏繼蜀漢其義偉矣其後歐<lb/>
<pb n="KR4d0389_WYG_017-16a"/>
公處魏於正綂章望之非之治鑑書諸葛入冦朱文公<lb/>
非之而張宣公經世紀年遂以獻帝之後系於昭烈後<lb/>
主之後系於魏尤為確論孫吳之事世往往置而弗議<lb/>
何耶提舉范君定史一詩乃歸首惡於仲謀以其讐蜀<lb/>
襲殺關公盗賊之靡而篡奪之助也義例新辭㫖勵讀<lb/>
之聳然方關公至破曺仁降于禁斬龎德威聲震撼操<lb/>
至欲徙避之漢事幾集關公死荆州陷蜀勢孤漢望絶<lb/>
魏禪成誰其使之况操欲吳圗公以解樊圍權遽表聞<lb/>
<pb n="KR4d0389_WYG_017-16b"/>
殺公自效實承操風㫖操圗篡已久尚憚物議權遂稱<lb/>
臣陳説符瑞實率先傅㑹黄初之始大行封拜遂為吳<lb/>
王受九錫實首受上賞誅心而論仲謀復生殆百喙無<lb/>
以自解定史之詩予深取之始張壻仲實以詩来予謂<lb/>
之曰天碧讀史有眼目論事有波瀾因復詳記之如此<lb/>
是關大誼不獨為雲長吐氣也庚子七月既望<lb/>
　　　跋東坡帖<lb/>
東坡翁賦此詞送其鄉人復自書而遺之葢自治平丙<lb/>
<pb n="KR4d0389_WYG_017-17a"/>
午去蜀至熈寧乙夘為十年此當是自密移徐時年恰<lb/>
四十然字盡比前遒勁故山應好在孤客自悲凉之語<lb/>
誦之悽然使人益重故鄉之思也<lb/>
　　　跋恩上人詩<lb/>
予多病不出户限又頗嗜睡人或與詩輒置枕間意殊<lb/>
憒憒莫曉何故苦事苦事近四明恩上人忽自姑蘇來<lb/>
訪不覺驚起固是我軰人何相見之晚也聞此上人有<lb/>
詩千百首自號㫁江聲價喧傳逺近予以寡陋今昉識<lb/>
<pb n="KR4d0389_WYG_017-17b"/>
之年來詩人聰向僧中去而僧中亦罕見如此者予所<lb/>
見乃游廬山百餘首遊洞庭二十四首雜詩四十餘首<lb/>
不過千百首中之一二已為竒特大率不疏筍不葛藤<lb/>
又老辣又精采而用字新用字活所謂詩中有句句中<lb/>
有眼直是透出畦徑能道人所不到處想當來必從悟<lb/>
入非區區效苦吟生鉥心陷胃作為如此詩也或謂禪<lb/>
家毎以詩為外學上古德多有言句不知是詩是禪是<lb/>
習是悟是外是内耶上人受業雲門口口靈澈若是到<lb/>
<pb n="KR4d0389_WYG_017-18a"/>
處亦復何異但恨世無夢得子厚諸人知之然正亦何<lb/>
用人知其為莫逆暢㳺天目曰下方雷作嬰兒叫非常<lb/>
語也予因題云把㫁風光不許通坐天目頂月明中下<lb/>
方雷作嬰兒叫莫是山僧耳太聰旁一人笑曰何不道<lb/>
驚動人間八十翁予亦大笑曰然且還詩巻去也<lb/>
　<lb/>
　<lb/>
　<lb/>
<pb n="KR4d0389_WYG_017-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵陽集巻十七<lb/>
</p>
<p>
</p>
  </div>
</body>
</text>
</TEI>
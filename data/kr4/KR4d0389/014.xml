<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵陽集巻十四</head> <lb/>
    <p>
<pb n="KR4d0389_WYG_014-1a"/>
欽定四庫全書<lb/>
　陵陽集巻十四<lb/>
　　　　　　　　　　　　　元　牟巘　撰<lb/>
　　序<lb/>
　　　髙景仁詩藁序<lb/>
商頌曰既和且平依我磬聲又曰亦有和羮既戒既平<lb/>
予讀書至此然後知和平者物之極致不但聲之與味<lb/>
為然雖詩亦然夫和平之詞恬淡而難工非用力之深<lb/>
<pb n="KR4d0389_WYG_014-1b"/>
孰能知聲外之聲味外之味而造夫詩頌之所謂和且<lb/>
平者乎故精能之至及造和平此乃詩之極致也福唐<lb/>
髙景仁存其序藁自謂平生刻意於詩既去其諧俗者<lb/>
又去其乏和平之韻者所存者僅十之二三焉何其擇<lb/>
之精也景仁天藻濬發蓋異時舉子之雄一旦斂芒鍔<lb/>
束䋲墨以為小詩豈所甚難然猶仡仡用力如此景仁<lb/>
其亦知恬淡之難而又欲造乎和平之極致焉耳天下<lb/>
惟實病難除實徳難進自昔詩人䕶其愚是其一蔽未<lb/>
<pb n="KR4d0389_WYG_014-2a"/>
有能自知其詩之實病也景仁識老見定獨能以心為<lb/>
權度身為鍼艾公其是非嚴其去取無一毫自私自恕<lb/>
之心勇去其詩之未和未平者弗少靳實病除則實徳<lb/>
進今觀其詩金石相宣鹽梅相濟大抵皆出於和平詩<lb/>
之進之之騐也夫豈特詩為然詩之進徳之進蓋予於<lb/>
景仁之存藁而得其為人<lb/>
　　　郎晉卿歸涿州奉親求諸公詩成牛腰軸矣為<lb/>
　　　序以勉其行<lb/>
<pb n="KR4d0389_WYG_014-2b"/>
皇皇求仁義與皇皇求財利雖若同而所以求之之意<lb/>
則有不同焉涿州郎晉卿敝衣破履奔走四方皇皇然<lb/>
若有求何如此其極也非求財利也求詩也非求詩也<lb/>
求仁義也何也晉卿之親年高矣澹無嗜好獨喜吟詩<lb/>
故晉卿求詩急於求財利所得已數千首其意未渠已<lb/>
將裒成巨帙㩦歸為親壽以承其志而悦其心邇之事<lb/>
父亦仁義而巳矣其来吳興趙子昻集賢昆仲首為之<lb/>
賦繼之者甚衆予倩張仲實亦自杭以其詩來求予詩<lb/>
<pb n="KR4d0389_WYG_014-3a"/>
且求為序峻拒而請益勤惟古詩南陔白華華黍三篇<lb/>
有其義而無其辭義者南陔孝子相戒以養白華孝子<lb/>
之潔白華黍時和歲豐宜其黍稷是也即所謂序也三<lb/>
篇之義本與衆篇之義合編不冠於三篇之首是以三<lb/>
篇亡其辭而其義獨存賴其義之存因以知三篇之為<lb/>
某事而作也序之於詩豈不重乎今晉卿之詩且數千<lb/>
首一是以為其親莫非南陔白華之辭不待序而傳亦<lb/>
明矣嘉其為親之篤勉為序後云<lb/>
<pb n="KR4d0389_WYG_014-3b"/>
　　　潘善甫詩序<lb/>
閩多詩人然不可以一概論昔晦翁師劉屏山東萊師<lb/>
林艾軒其淵源皆在閩晦翁送胡籍溪詩屏山和之艾<lb/>
軒題漁梁詩東萊和之屏山固非詩人詩也晦翁罷經<lb/>
筵敖臞庵為太學諸生作追送賦甲寅行弔甚哀而憤<lb/>
愈激毁江湖集嬰竒禍而名愈髙為詩人重矣潘紫岩<lb/>
早歲巳竒人謂太白子瞻後身及奉大對極言巴陵雖<lb/>
策名第三人而立朝纔數日擯逺流落猶論巴陵不置<lb/>
<pb n="KR4d0389_WYG_014-4a"/>
以終其身銘其藏者八百國之同不能止一士之異此<lb/>
世教所謂民彛其有闗於國論者如此他詩人如趙仲<lb/>
白之流不必論而其已貴者亦不暇論紫岩尤足為詩<lb/>
人重矣予嘗為吳之庾幕紫岩補處也所題詩在姑蘇<lb/>
臺柱毎慨想其人恨不得見今乃見其從子善甫焉善<lb/>
甫久寓吳名彌堅實用庭堅之字素慕名節力學工於<lb/>
詩殆紫岩一枝之演出世之為晩唐者不鍛煉以為工<lb/>
則糟粕以為淡刻鵠不成詩道日替善甫雖不區區為<lb/>
<pb n="KR4d0389_WYG_014-4b"/>
如此之詩而氣脈厚格律遒自有意度不見剞劂予益<lb/>
喜潘氏有詩人後村謂紫岩脱去筆墨畦徑秀拔精妙<lb/>
其後益進徳鏟竒崛趨平粹以善甫之能加之以學為<lb/>
此豈難哉予尤願善甫家法之外益求之朱吕氏閩中<lb/>
之淵源則不但詩人之詩而已善甫又嘗為稽山山長<lb/>
讀書講學有所得其進蓋未可量也<lb/>
　　　贈甥李松坡天瑞序<lb/>
吾鄉文物李氏為最盛宫師公首登進士第為宗正簿<lb/>
<pb n="KR4d0389_WYG_014-5a"/>
有隆山易傳朱晦翁多取之宰饒之徳興有恵政士民<lb/>
立廟封忠恵文烈公是生三子秀岩布衣召對賜第專<lb/>
領四朝史事至工部侍郎著述甚多東窗鳳山皆登世<lb/>
科鳳山官至參政同知樞密院而東忩止於兵部郎中<lb/>
獨講明道學晦翁門人黄勉齋李敬之皆推重之江東<lb/>
提舉拯荒歸奏極言史丞相不合去長子字行伯亦由<lb/>
太學登第為成都節度推官兼㑹要所檢閲次子字平<lb/>
叔後秀岩嘗修徽欽史浙東憲可謂盛矣秀岩先娶吾<lb/>
<pb n="KR4d0389_WYG_014-5b"/>
曽大父介夀翁之甥女也先父存齋翁實受知於秀岩<lb/>
故予娶其外孫女鄧氏長姊亦歸東忩之孫僉判<hi>字伯剛</hi>
長女又適僉判之子姻好蟬聯焉僉判夫妻不幸早世<lb/>
諸孤尚幼徳義其第四子<hi>今名天瑞</hi>也吾擇師教之分俸周<lb/>
之日冀其成立世異事殊流落奔走餬其口於四方既<lb/>
䘮其妻慨然有離世絶俗意聞有王野愚結庵於塘頭<lb/>
能通道書持戒極謹乃往依之野愚喜而受盡語以其<lb/>
所聞甥頗攻苦食淡服勤不懈一日來拜具言其事予<lb/>
<pb n="KR4d0389_WYG_014-6a"/>
語之曰人生一世流轉塵海中何有底止倘有一把茅<lb/>
可蓋頭一稜田可種菜啜粟飲水便了此生况又有所<lb/>
主歸聞所未聞乎行矣勉之清虛以養其氣恬淡以全<lb/>
其真堅苦以持其行此在汝師法中無俟予言因書其<lb/>
先世文獻本末遣之薪水之暇尚念之勿忘吾七十有<lb/>
六矣過門幸時問其死生可也<lb/>
　　説<lb/>
　　　家自觀字説<lb/>
<pb n="KR4d0389_WYG_014-6b"/>
頥山先生名其孫曰頤孫於是性存老人以自觀字之<lb/>
洞山遺老申頤山之意合孟氏之説以訓之重規叠矩<lb/>
見於家庭之間自觀亦既朝夕奉以從事而性存以書<lb/>
抵予曰吾兩家相好子生孫孫又生子獨可無以語吾<lb/>
兒乎予異時嘗見頥山西湖之上從容留語出所為頥<lb/>
山書院記示余曰此名雖示不忘家山而象則易也盖<lb/>
略如洞山所云今三十七年矣因追念慨然識眊學落<lb/>
顧未知為自觀言者夫名以賔實字以尊名是卦也濓<lb/>
<pb n="KR4d0389_WYG_014-7a"/>
溪嘗以之更名而字曰茂叔則茂實之義猶從舊名伊<lb/>
川又嘗以之為名而字曰正叔則養正之義始與名叶<lb/>
自觀之字其諸慕程者歟偉哉子之祖若父之進子於<lb/>
學也予觀鼎井取象於物皆言養不言觀頥取象於物<lb/>
乃言養必言觀盖觀有顧諟省察之義觀於物固未若<lb/>
觀於身之近而易知也頥首言養正則吉而觀頥則觀<lb/>
所養也自求口食則觀其自養也觀者非他亦觀其正<lb/>
與未正而巳謹言語節飲食養之事也於出入之際謹<lb/>
<pb n="KR4d0389_WYG_014-7b"/>
之節之則得其正矣舍爾靈龜觀我朶頥觀之事也於<lb/>
方動之初舍彼從此則失於不正矣伊川之傳各於言<lb/>
下互相發明反覆致意尤莫切於觀象以養其身謹言<lb/>
語以養其徳節飲食以養其體之三言余切以為此乃<lb/>
伊川之大字説也自觀盍亦以是觀之惟侍郎公文學<lb/>
行誼重海内而家教家嚴傳之頥山又傳之性存皆有<lb/>
聞於時傳於後自觀生長聞見姿質美氣象謹操趣正<lb/>
已足為佳子弟方且孜孜於學深惟自觀之義求以無<lb/>
<pb n="KR4d0389_WYG_014-8a"/>
負名祖名父之訓其進未有艾也自者自用其力非他<lb/>
人所能與余誦伊川之傳相與共講焉繼自今學益成<lb/>
見益老學益充正吉之福益厚予於自觀乎觀之矣<lb/>
　　　林清甫字説<lb/>
永嘉林氏徳芳家世本儒有擢科第者弱冠慕道風骨<lb/>
秀爽趣向恬淡其師杜南谷字之曰清甫求予為之説<lb/>
予謂清甫自子之為此名名已從子而不去子子字又<lb/>
從子之名而不去雖惟予之説子與子之名若字未始<lb/>
<pb n="KR4d0389_WYG_014-8b"/>
不相從子而不去而何以予言為且為子之説者曰天<lb/>
得一以清一者何而得天之以清也或曰此在吾説中<lb/>
一者無極而太極者也與子之説同乎否乎吾盖不得<lb/>
而知徒見夫渾淪既剖物之輕清而上浮者其色蒼然<lb/>
其狀窅然其氣溟滓然遂以為天天無形也而不能以<lb/>
無形也於是其澄然者為河漢湛然者為雨露瑩然者<lb/>
為雪月而泠然為風又遂以此為天之清其所以清者<lb/>
果一乎果太極乎天且不能自知夫孰從而知之吾無<lb/>
<pb n="KR4d0389_WYG_014-9a"/>
以語子也然是清也流行乎天地之間人之有值焉蓋<lb/>
寡今子離塵坱脱滋垢以游於曠浪之野汗漫之鄉所<lb/>
謂清者其必將值而有得焉字曰清甫不亦可乎清甫<lb/>
曰吾將食六氣茹三秀以養其清濯滄浪以激其清游<lb/>
神之庭以暢其清轉蛣蜣嚇腐䑕者不足以滓吾之清<lb/>
伐毛洗髓者始足以雪吾之清而徉狂垢穢者又適足<lb/>
以混吾之清毋寧為靈均之獨清其庶㡬東郭順子之<lb/>
清真可乎余曰可也歸而求之南谷有餘師遂書以為<lb/>
<pb n="KR4d0389_WYG_014-9b"/>
説<lb/>
　　　碧潭説<lb/>
梅溪劉公之孫景淵甫自號碧潭盖寒山子詩語也所<lb/>
謂無物堪比倫教我如何説者亦不為無見但以指晶<lb/>
熒作用者而言與程子人生而静以上不容説之意雖<lb/>
同而實異夫静極而動主静工夫又在此意後大率渣<lb/>
滓去得盡净則徹上徹下可達天徳明鏡止水同此一<lb/>
理碧潭兩字彼固不得而專之也學者於此須見得動<lb/>
<pb n="KR4d0389_WYG_014-10a"/>
静互根體用一源則卑不溺於物欲髙不淪於空寂矣<lb/>
否則殆不免指心見性之偏也碧潭妙齡而静忘其昔<lb/>
日之富貴安貧讀書倘念慮澄然之際知其所用力之<lb/>
地不為外物囘奪變遷則墨言而儒行亦可也晦翁晩<lb/>
嵗頗取寒山子詩予不能記此詩在其間否姑以意言<lb/>
如此然亦贅矣觀者當有以識之<lb/>
　　　褚無隠說<lb/>
吳興褚君自號無隠屬予為之說予惟夫子之言事師<lb/>
<pb n="KR4d0389_WYG_014-10b"/>
事君則曰無隠他日語二三子則曰吾無隠乎爾而於<lb/>
事父則為父隠獨何如無隠曰言雖若不同而義各有<lb/>
攸當無隠固也有隠亦所以為無隠也未始不同若夫<lb/>
子之自處則天也夫何隠之有然非學者事也惟近取<lb/>
節於無隠之二字求無愧吾心而已且人心本坦蕩孰<lb/>
為充塞使人一旦視之秘於鬼神不可俄而度豈其情<lb/>
也哉吾平生不敢内其心行年踰五十惟恐纎芥留藏<lb/>
以為吝悔益願以此自警予竊謂此亦夫子意也夫言<lb/>
<pb n="KR4d0389_WYG_014-11a"/>
及之而不言夫子猶以為隠以為愆而况巧言令色鮮<lb/>
仁色厲而内荏匿怨而友其人者乎夫子固惡夫人之<lb/>
有隠也大抵天地間公平正大疏通洞達者為陽為善<lb/>
為君子囘䕶繚繞深黑幽闇者為隠為惡為小人人莫<lb/>
不曰我為善也然而陽善陰惡人莫不曰我君子也然<lb/>
陽為君子陰為小人若是則又不可知則能知其情有<lb/>
不知其所趨者往往遂判心跡為二途故予於無隠深<lb/>
有取雖其質直不為緣飾不為崖岸阻深言必由衷洞<lb/>
<pb n="KR4d0389_WYG_014-11b"/>
見底裏不信世間有所謂面謾腹毒衷甲笑刃事人皆<lb/>
以長者稱之每延致名世以孝悌忠信教其子若孫栽<lb/>
培方寸間乃子孫無窮地此無隠所以無愧造物流慶<lb/>
未艾者也年益以髙猶勤勤揭無隠之義直欲披肝膈<lb/>
以示人予愧無能發其意閭里往還今可以空懐而語<lb/>
開口而笑矣<lb/>
　　　怡雲説<lb/>
予病臥空齋雲林在望疲曳不能去忽有剝啄聲推枕<lb/>
<pb n="KR4d0389_WYG_014-12a"/>
起視乃空隠谷公號梅方者自長興得来為之喜出其<lb/>
詩編見上有怡雲字尤為之喜雲之於物乃天地至和<lb/>
氤氲之氣騷人墨客競喜吟詠自太和氣散而雲日以<lb/>
醨朝朝暮暮陽臺之下其雲蕩白衣蒼狗斯須變滅其<lb/>
雲薄上下四方以從東野其雲芳碧雲暮合佳人未來<lb/>
其雲愁終南一片裹向鹿門其雲孤若是者其去太和<lb/>
愈逺惟陶隠居山中之雲只可自怡恱不堪持贈君翕<lb/>
兮藹兮融兮郁兮含乎太和與造物為徒最可喜豈非<lb/>
<pb n="KR4d0389_WYG_014-12b"/>
梅方所謂怡雲者歟師居浮雲之山其心漠然無所起<lb/>
其容淡然無所滯其意怡然無所憂其詩盖亦似之不<lb/>
剗刻不推敲不鉥心而擢胃信乎有得於怡雲者也然<lb/>
隠居不屑於持寄梅方之雲乃托於詩流曠逸之地如<lb/>
予之昏眊鄙朴者亦得而玩之何耶梅方曰吾終日吟<lb/>
詩而吾詩未嘗作也到處見雲則吾之雲未嘗出也又<lb/>
安知自之與他予笑曰然子之詩曰山好野雲多髙卧<lb/>
白雲歸而求之可也此真用意㑹心句也他日見薌林<lb/>
<pb n="KR4d0389_WYG_014-13a"/>
不妨舉似<lb/>
　　　覺非齋説<lb/>
廬林鄧君覺非過余苕霅上從容言曰吾鄉昔有平亭<lb/>
某氏訟者已而交遜所爭地以為鄉飲酒之堂而先正<lb/>
存齋翁實篆其楣楀幼時從父兄與觀禮焉至今猶想<lb/>
見其處也惟先人淳祐壬寅由史館通守廬陵郡之士<lb/>
日相從講學間因其求命筆大書以記其山川而存其<lb/>
風俗遺蹟往往而有甲子且一周而覺非乃能追憶鄉<lb/>
<pb n="KR4d0389_WYG_014-13b"/>
飲堂事如昨日聞之重感嘆且嘉覺非去其鄉久而不<lb/>
忘本如此覺非之先素號大族所居在甘泉門建炎初<lb/>
隆祐太后如章貢駐輦其家故門陛特異至覺非之祖<lb/>
學者之先生文學行誼為鄉里州縣之所尊敬有史記<lb/>
音義佩觹錄等集行於時見於中齋鄧公所記者尚可<lb/>
攷覺非今始居吳門室僅環堵以其字字其齋趙侯子<lb/>
昂甫為作籕史覺非齋三字復求予言曰將以助觀省<lb/>
昔衛蘧行年五十而知四十九年非一念之覺實為之<lb/>
<pb n="KR4d0389_WYG_014-14a"/>
至淵明賦歸去來因有覺今是而昨非之語而覺之早亦<lb/>
未如衛蘧淵明二公皆能自覺其非者誠可敬可仰此<lb/>
兩字遂為後世學者改過遷善之大機括大鍼砭蓋天<lb/>
下莫善於覺莫不善於不自覺其非覺則知知則改不<lb/>
覺不知何改之有是遂非也迷復也醫書云痿痺不仁<lb/>
正以其疾痛疴癢之不知沉痼之極耳故先儒以覺言<lb/>
仁最為切近覺之一字本出於吾書或者竊之彼既以<lb/>
性為幻不知所覺者何吾見其迷而已孔子不言覺而<lb/>
<pb n="KR4d0389_WYG_014-14b"/>
嘗取有覺徳行之詩及語顔子又欲其視聽言動隨事<lb/>
省察介然有覺之頃知其非則勿之故一日克巳復禮<lb/>
而歸仁焉覺非之效也惟顔子足以當之覺非為貧而<lb/>
仕未能為淵明之髙予竊謂以其知發實踐下克巳工<lb/>
夫希顔可也予老病日侵大懼墮於眊昏而不自覺何<lb/>
能為覺非言盍歸而求之覺非之齋<lb/>
　　　程堯封静山説<lb/>
人莫不樂佚游樂宴樂而仁者獨樂山何取於山而樂<lb/>
<pb n="KR4d0389_WYG_014-15a"/>
之夫山屹然停而峙寸雲觸石千里霮霨而山之静自<lb/>
若也草木之盛有時衰落而山之静亦自若也一舉目<lb/>
之間全體呈露豈不與吾心同一静乎而吾之所謂静<lb/>
者何如也人生而静以上不容説仁人心也所以主静<lb/>
而立人極者非禮不動復也終食無違主一也皆静也<lb/>
山之體也吾非樂乎山樂其静者與吾同也孔子曰仁<lb/>
者樂山仁者静既言仁者之體段又言仁者之性情惟<lb/>
深於體仁者知之不仁者不知也彼其胸次膠膠擾擾<lb/>
<pb n="KR4d0389_WYG_014-15b"/>
私欲萬端山自陳乎前不見也見而不樂也無他静躁<lb/>
之不同也樂佚游樂宴樂固有以奪其所好矣或曰孟<lb/>
子之言仁曰火然泉達無乃與夫子異者孟子蓋指仁<lb/>
之流行發見者而言此蓋言心之苗裔而其體則未始<lb/>
不静也不然智者利仁亦豈自戾其說乎眉山程堯封<lb/>
滄洲尚書諸孫天姿明敏故能動心忍性於憂患之餘<lb/>
以靜山名其書齋曰人見其為山吾見其為仁將求其<lb/>
所謂静者焉予深嘉之程子嘗曰静中自有春意深得<lb/>
<pb n="KR4d0389_WYG_014-16a"/>
仁者氣象予每味斯言而其樂有不能已并以語堯封<lb/>
庶㡬為静山齋中觀省之助云<lb/>
　　　湯與權静徳齋説<lb/>
湯氏寺丞公之孫榘字曰與權而以静徳名其讀書之<lb/>
室發其意者已詳復求予語夫銖兩斤石鈞是謂五權<lb/>
名雖五而實一蓋猶數語黄鐘之宫於時為冬而有四<lb/>
時之義焉非徒塊然而巳故權與物均而為衡衡運生<lb/>
規規生圜矩其用則屢遷而不居其體則一定而不易<lb/>
<pb n="KR4d0389_WYG_014-16b"/>
人但見其推移往來静也而不能無動遂曰權變也殊<lb/>
不知物有輕重勢有低昻形有圓方而所以制其輕重<lb/>
定其低昻而成其圓與方者則皆在乎權非至静者孰<lb/>
能之静誠之復所謂動貞夫一者也伊川深闢漢儒反<lb/>
經合道之説以為權即是經龜山則曰知時措之宜然<lb/>
後可與權豈固為異哉時措之宜静之動也用也權只<lb/>
是經動之静也體也動而無静静而無動者物動而不<lb/>
動静而不静者神必也動静體用而權之義乃可言周<lb/>
<pb n="KR4d0389_WYG_014-17a"/>
子曰定之以中正仁義而主静蓋本大學知止能静之<lb/>
義推類而言行之以中衡也處之以正權也發之以仁<lb/>
規裁之以義矩也動静周流亦曷嘗不定且静哉與權<lb/>
倘以是求之則知矩本於權權本於静而所以字其名<lb/>
扁其齋者皆在乎是矣予於寺丞父子夙有事分雖未<lb/>
識與權聞其明敏而静故願與切磋究之<lb/>
　　　耕隠説<lb/>
自昔以來士率以隠遁為髙事或不同其致一也有隠<lb/>
<pb n="KR4d0389_WYG_014-17b"/>
於耕者長沮桀溺耦而耕是也有隠於釣者嚴子陵被<lb/>
羊裘釣於七里灘是也有隠於卜者司馬季主賣卜長<lb/>
安市宋忠賈誼過之是也吾友俞好問之舊隣蔡道明<lb/>
字子誠自號耕隠其慕耦隠者歟但存方寸地留與子<lb/>
孫耕為此言者可謂知本矣要使其後人長留得讀書<lb/>
種子耳吾老農也曽無寸土可以施其鉏钁於耕隠盖<lb/>
不勝健羡因書而歸之<lb/>
　　　劉耕心字説<lb/>
<pb n="KR4d0389_WYG_014-18a"/>
三良劉國良甫自號耕心因俞好問來求予説予再世<lb/>
倅衢若有夙緣每聞衢人語輒喜况世家好學者乎耕<lb/>
心蓋取但存方寸地留與子孫耕之義也余謂國良浙<lb/>
右頻歲水毁田與江通波民飢無所得食旦暮溝壑不<lb/>
自保而國良方自耕其心之田何其色之怡而計之迂<lb/>
耶國良笑曰吾之田不耕種不葘畬無南阡北陌之殊<lb/>
無耒耜錢鎛之勞無水旱螟螣之害乃上世以來口分<lb/>
世業常熟之田也歲縱大歉顧視吾方寸之間其田無<lb/>
<pb n="KR4d0389_WYG_014-18b"/>
恙吾復何憂余然後知國良之所耕在此而不在彼天<lb/>
下未有耕而不種種而不生者修徳以種之講學以耨<lb/>
之必有事焉勿正心勿忘勿助長以養之其用力蓋有<lb/>
百倍於農夫者矣因以鄙語為一詩以遺之云爾夕陽<lb/>
猶作子孫計尺寸之疆抵死争勞苦形神何日足見成<lb/>
田地沒人耕傳家舊種休教斷積善心苗自會生今有<lb/>
劉章種田法盡除稂莠保吾成<lb/>
　陵陽集巻十四<lb/>
</p>
<p>
</p>
  </div>
</body>
</text>
</TEI>
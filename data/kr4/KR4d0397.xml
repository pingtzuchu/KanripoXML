<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>古梅遺稿巻一</head> <lb/>
    <p>
<pb n="KR4d0397_WYG_001-1a"/>
欽定四庫全書<lb/>
　古梅遺稿巻一<lb/>
　　　　　　　　　　　　宋　吳龍翰　撰<lb/>
　　曉發姑孰城<lb/>
鵑啼驚夢敧春枕花落迎風打曉窓攜杖攙先出城去<lb/>
角聲吹月墮寒江<lb/>
　　浙江姚樓觀水月<lb/>
翠滚玻璃萬頃秋長江又掛水晶毬水光月色梅邉客<lb/>
<pb n="KR4d0397_WYG_001-1b"/>
今夜會盟江上樓<lb/>
　　晚舟過臨平<lb/>
烟鐘舂起夕陽愁淼淼臨平春事幽惟有風蒲愛吟客<lb/>
岸邉繚亂綰行舟<lb/>
　　春晚留淮上<lb/>
淮山歴歴春雲澹淮水湯湯夜月輝此處杜鵑啼不到<lb/>
江南行客未成歸<lb/>
　　贈謁士<lb/>
<pb n="KR4d0397_WYG_001-2a"/>
一掬鄉心寒似月半生行跡過於雲春風滿擔詩千首<lb/>
是處青山留得君<lb/>
　　白紵詞<lb/>
吴宫烟水碧迢迢瓊樓十二凌青霄北方佳人顔如花<lb/>
素衣濯濯明朝霞雲母屏風珍珠箔香銷金鴨春寒薄<lb/>
璧月流光羅綺筵白紵舞殘月欲落君看月落夜潮平<lb/>
吴江濶兮越江深吴王醉越王醒<lb/>
　　嘉禾舟中<lb/>
<pb n="KR4d0397_WYG_001-2b"/>
天與東風便千錢買一舟嘉禾三月路陰木四山秋埜<lb/>
色緘詩思䳌聲替客愁烟波渺無際是處可盟鷗<lb/>
　　嘉禾沈園<lb/>
景物何其異虚岩人力成清池沈鳥影高樹落蟬聲花<lb/>
日樓臺麗香風簾幙輕我来一吟賞不惜買杯傾<lb/>
　　重陽客中<lb/>
愁裏重陽近他鄉酒易酤秋風詩髩短寒夜客燈孤笋<lb/>
笠月穿破荷衣霜打枯有懐吟未就端不為催租<lb/>
<pb n="KR4d0397_WYG_001-3a"/>
　　見劉後村先生<lb/>
天禄臞仙後代孫巍科㡬世屬名門千年絶學追先聖<lb/>
四海真儒仰後村直向天邊扶日月只從筆底轉乾坤<lb/>
年来諸老凋零盡惟有靈光獨自存<lb/>
玻璃萬頃海天秋相國如居天上頭錦帳圍山丹荔熟<lb/>
銀梭織水子魚逰地靈自古稱多士人物當今列上流<lb/>
二季一翁家學在湄洲即是蜀眉州<hi>先生莆人二子能踵其學</hi>
雪碗氷甌淬筆鋒篇篇琢出玉玲瓏鶴鳴逺岫千林曉<lb/>
<pb n="KR4d0397_WYG_001-3b"/>
鯨展洪濤萬里雄暮雪寒梅吟思外春風芳草夢魂中<lb/>
詩瓢行脚半天下多謝先生棒喝功<lb/>
騎却青鸞上禁林岩岩聲價重於金花磚日轉瓊箋暖<lb/>
蓮燭星歸玉漏沈翰墨挈来三昧手絲綸畫出九重心<lb/>
春風已築沙堤路天上虚皇屬意深<lb/>
　　西湖曲<lb/>
十里風光烟水白嵯峨帝城紫霧隔笛聲吹斷蒲葉風<lb/>
鷺飛界破青山色湖波鱗鱗織成縠翠葢紅幢機上簇<lb/>
<pb n="KR4d0397_WYG_001-4a"/>
長安冨兒美少年馬行紫陌香塵撲畫舫誰家窈窕娘<lb/>
半額鵞黄時様粧玉手折花嬌無力花枝斜掛銀絲長<lb/>
隔花躊蹰意相屬稍稍談笑聞餘香夕陽西下漢水逺<lb/>
無計問覔雙瓊璫巫山高哉但入夢安得插翅飛其傍<lb/>
君不見吳姬采蓮自唱曲君王尚在舟中宿<lb/>
　　拜林和靖墓<lb/>
老鶴髙飛入白雲空餘殘照管孤墳清風千古鎮長在<lb/>
見著梅花如見君<lb/>
<pb n="KR4d0397_WYG_001-4b"/>
　　久客湖海買舟西還<lb/>
萬里烟波興渺然片心如在㶚橋邉歸装詩少不成擔<lb/>
自抝梅花湊滿船<lb/>
　　馮永之號氷壺工水墨丹青<lb/>
半生江海氷壺翁擔風荷雨七尺笻爛嚼扶葉紫金椹<lb/>
玉樓光徹十二重飽喫孤山白玉花一鑿九竅開玲瓏<lb/>
能鉟明月鑄雙眼故能搜索異景窺神功能穿星斗掛<lb/>
胸次故能神逰八極之鴻濛手撼烟雲出硯石酒酣奮<lb/>
<pb n="KR4d0397_WYG_001-5a"/>
筆驅雷風迴山轉海有力量頃刻鵞溪幻出白練之寒<lb/>
江碧玉之奇峯瀟湘洞庭忽在眼冷落烟竹蒼梧空碧<lb/>
天萬里渺無際但見隠隠歸飛鴻江門過雨涼如許木<lb/>
落瀟瀟秋滿浦月明何處起漁歌小艇人歸急搖櫓鷗<lb/>
沙漠漠洲渚昏無數寒鴉栖古渡景物變態雖無窮筆<lb/>
端有口一一吐研丹吮粉尤精竒直與王爵争毫釐寧<lb/>
肯没骨媚時好逸氣往往追徐熙一㸃春風㡬花卉化<lb/>
工權柄君所私獻之牸牛韓幹馬滕王蛺蝶僧繇魚下<lb/>
<pb n="KR4d0397_WYG_001-5b"/>
筆衆妙各俱足開巻錯落中珠璣顧家層樓連天起俗<lb/>
士那敢窺藩籬嘔心抽思何自苦乃使肌骨化作枯松<lb/>
枝君不見梅邉有狂客風饕雪虐寧忍飢吟軀未老貌<lb/>
先老不覺兩髩紛如絲<lb/>
　　靈金山觀金燈<lb/>
嵯峨靈金山峭壁偕天長㠝岏萬蒼翠無復敢頡頏登<lb/>
臨勞逺目久羈塵俗韁天風送笻屐此願今一償所喜<lb/>
侍老親贔屭升崇岡琪樹藹柔絲瑤草超羣芳松聲入<lb/>
<pb n="KR4d0397_WYG_001-6a"/>
幽懐妙樂非笙簧好鳥相勸酬醉我林中觴我吟逰仙<lb/>
詩客和招隠章起舞沸懽笑人影亂夕陽何妨阿堵女<lb/>
山北敞虚堂石池閟甘泉瓦爐騰妙香昔言山有靈金<lb/>
燈夜呈祥信哉華嚴經佛眉施白光澄公有妙力一笑<lb/>
通禪房詎知山石間而有金光藏崦嵫下朱景山氣相<lb/>
激揚若以色見佛扵法參與商我生事迂濶咄咄顛復<lb/>
狂讀書獵千古浩氣凌八荒乃欲落鬚髪掬水曹溪傍<lb/>
吹以無孔笛倒騎牛一場手擊混沌開有此硬脊梁指<lb/>
<pb n="KR4d0397_WYG_001-6b"/>
㸃生死根棒喝行諸方<lb/>
　　辛酉秋吳畫士冩神<lb/>
功名自有兠鍪輩榮辱寧干蓑笠翁煩作田園秋興畫<lb/>
短簷斜日稻花風<lb/>
　　秋崖先生招飲荷葭塢席上賦詩<lb/>
相公潭水清於玉翠屏四面環書屋石梯幽幽登蒼崖<lb/>
老樹晴烟千頃緑好花對人無俗姿春色盈盈囿虚谷<lb/>
歸来庭院碧參差八窓玲瓏有脩竹先生長嘯臨清流<lb/>
<pb n="KR4d0397_WYG_001-7a"/>
茱萸辛夷香滿洲浪呼迪輩偕春逰緑醅深注碧玉甌<lb/>
我醉起舞相勸酬願祝先生相業侔伊周運留侯帷幄<lb/>
之籌横莱公埜水之舟莫負蒼生望安石東山高卧凌<lb/>
清秋<hi>先生所居即相公潭</hi>
　　京城寓居春日<lb/>
春城庭院柳風輕簾影玲瓏愛曉晴紅日半牕吟夢覺<lb/>
咿啞墻外賣花聲<lb/>
　　宫人斜<lb/>
<pb n="KR4d0397_WYG_001-7b"/>
碧石重重鎖墓門蘭膏㸃火照黄昏春風㡬度生芳草<lb/>
還似君王舊日恩<lb/>
　　春夜隔江望揚州城<lb/>
煙樹蕪城熨不開夜深燈火照樓臺欲披紫綺過江去<lb/>
月冷滄洲待鶴来<lb/>
　　數年前有小詞<hi>云</hi>微雨後落花天嬌態病懨懨怕<lb/>
　　　人猜著是相思鎮日不開簾寳釵横蟬髩亂院<lb/>
　　　宇待人歸儘緩移蓮步玉闌前纎手掐花鈿茲<lb/>
<pb n="KR4d0397_WYG_001-8a"/>
　　　月夜與客飲梅花下一姝歌前詞復出箋徴余<lb/>
　　　新作<lb/>
月夜梅花下開樽誰主賔梅花嬌欲語讓我白頭人娉<lb/>
婷樓上女無乃花中神下樓欵懽笑莫惜抛千金纎纎<lb/>
出素手為我彈瑤琴自言諳古調妾心合君心感君纒<lb/>
綿意未彈先有情妾佩明月光妾衣雲霞輕共君驂白<lb/>
鳳一息起玉京君看天帝女嫁與牽牛星天河萬里長<lb/>
鵲橋嵗一陳安得河水乾夜夜長相親君能挽天河一<lb/>
<pb n="KR4d0397_WYG_001-8b"/>
洗八極塵<lb/>
　　宫詞<lb/>
舞罷霓裳寳髻垂桃花扇底暖風吹夜深内殿重開宴<lb/>
手撚燈花畫翠眉<lb/>
　　秋崖先生以紅石見寄<lb/>
彤霞鑠石玉晶熒琢出羲之風字形却著寒松蒼石下<lb/>
研烟傳冩相牛經<lb/>
　　心逺堂<lb/>
<pb n="KR4d0397_WYG_001-9a"/>
飄飄謫仙子閉門逃世諠達哉柴桑翁心逺地乃偏羨<lb/>
公隠㕓市高拍前人肩園林富花木景象羅春妍翠鳥<lb/>
鳴高枝白魚遊深淵魚鳥欣有託吾廬興悠然詩瓢貯<lb/>
烟雲茶鼎烹銀蟾有此佳絶處那受名利鞭鵲尾聞妙<lb/>
香片心超九天淵然消萬慮流光緯三田乾坤任簸弄<lb/>
追蹤古偓佺<lb/>
　　持敬堂<lb/>
大哉紫陽箴誠為百世師心法故能傳心印㡬能提明<lb/>
<pb n="KR4d0397_WYG_001-9b"/>
明道統燈扵此接光輝端居儼帝臨暗室疑神窺立足<lb/>
千仞淵生怕傷髪膚兢兢一寸心烱烱氷雪壺脱帽藐<lb/>
王公無乃酒狂徒蹀𨄌漁陽鼓傲態逐刑誅我則持以<lb/>
敬譬如龍戀珠斷斷猫捕鼠綿綿雞哺雛守之戒勿閑<lb/>
意馬防馳驅<lb/>
　　層翠樓<lb/>
結樓書屋傍獨占林塘幽飛檐瞰寒碧照影虹霓浮層<lb/>
巒萬蒼翠峭𡵻生戈矛黛眉與螺髻故故含嬌羞此時<lb/>
<pb n="KR4d0397_WYG_001-10a"/>
樓中人片心隨白鷗風吹烏紗帽露滴紫綺裘白雲入<lb/>
我望逸興何悠悠沆瀣供晨餐酌以碧玉甌朝暾散朱<lb/>
景嚥約十二樓願言追黄鶴致身八極逰慷慨笛聲發<lb/>
滿樓明月秋<lb/>
　　春寒<lb/>
二月漫漫雪滿山羣芳空向雪中看幽亭酌酒且沈醉<lb/>
要為小園花餪寒<lb/>
　　凍吟<lb/>
<pb n="KR4d0397_WYG_001-10b"/>
座左插梅花座右横詩筆風雪墮寒肩先生方抱膝<lb/>
　　春興<lb/>
聞説春醪熟提壺喚客嘗乾坤一釀甕花氣百和香<lb/>
　　别吴中三年寄湖上一二知巳<lb/>
麥秋天氣覺清和老盡春風庭下莎晚月荒山啼蜀帝<lb/>
夕陽髙樹咽齊娥三年寒我滄波約一夜思君白髪多<lb/>
世路不堪重著脚相期何地理漁蓑<lb/>
　古梅遺稿巻一<lb/>
</p>
<p>
</p>
  </div>
<div>
<head>古梅遺稿巻二</head> <lb/>
    <p>
<pb n="KR4d0397_WYG_002-1a"/>
欽定四庫全書<lb/>
　古梅遺稿巻二<lb/>
　　　　　　　　　　　　宋　吳龍翰　撰<lb/>
　　壽鄉衮訥齋先生<lb/>
華衮褒榮御墨鮮堂堂劍珮在凌烟十三相後功為最<lb/>
五百年間遺有傳落落甘霖施后土岩岩鉅石補青天<lb/>
太平有筞安排了浯水清風崖可鐫<lb/>
世態浮雲無定形先生緑埜竟留情詎知寳祐老臣在<lb/>
<pb n="KR4d0397_WYG_002-1b"/>
又見金陵新法行洛邑幾時歸赤舄東山再起荅蒼生<lb/>
不堪局面遲一著願祝薇垣星更明<lb/>
當年河嶽已儲神理亂分明闗一身瑞應麟書知孔子<lb/>
恩光鳳誥見庚申世臣喬木蒼蒼日驛使梅花嵗嵗春<lb/>
笑指紫陽山作壽會看重慶喜尤新<lb/>
　　感興<lb/>
多病頻辭客無人自掩扉劚松供藥火葺葉補漁衣日<lb/>
月雙丸疾乾坤一粟微不須求外道悟此是𤣥機<lb/>
<pb n="KR4d0397_WYG_002-2a"/>
埜興在漁艇風潮不憚勞苔生肥石骨水落瘦溪毛霜<lb/>
重稻粱熟天清雁字髙醉餘歌古調人事析秋毫<lb/>
閉門逃俗客攜酒過禪闗竈古茶烟斷碑殘雨蘚瘢秋<lb/>
僧行影瘦夜鶴病翎寒片月隨人到孤琴對佛彈<lb/>
百事謀何拙一閒夢亦清定交毛穎子結怨孔方兄鶴<lb/>
影雲烟瘦蟬聲風露輕寸心虛白久蛻骨待丹成<lb/>
　　金陵寓樓居<lb/>
樓中有酒客身閒約住孤雲共往還搖落碧桃春欲去<lb/>
<pb n="KR4d0397_WYG_002-2b"/>
倚闌無語看鍾山<lb/>
　　過涇邑水西縣尹先伯祖嘗為邑簿領耆儒有識<lb/>
　　　者<lb/>
客裏身無事乗閒過水西清波明白鷺緑樹帶黄鸝酤<lb/>
酒道旁飲吟詩石上題邑中逢故舊坐定説環溪<lb/>
　　南陵道中迫暮投茅店四圍率敗籬令僕夫環卧<lb/>
故山三百里歸路正羊腸宻樹標茆店荒池界竹墻僕<lb/>
眠如鹿伏我倦背龜藏素志非南院丈夫掃八荒<lb/>
<pb n="KR4d0397_WYG_002-3a"/>
　　泊蕪湖縣<lb/>
古邑蒼江曲鱗鱗華屋横酒樓歌妓集漁市販夫行埜<lb/>
濶雲無勢江流月有聲橋邊息詩擔譙鼓更分明<lb/>
　　庚申冬壽秋崖先生<lb/>
瑞宿當年降世間祁山深處著仙壇梅開氷壑珊瑚瘦<lb/>
崖聳晴空碧玉寒清氣胚成龜鶴相丹田煉就虎龍蟠<lb/>
待教鬚髩渾如雪恰冩耆英與世看<lb/>
　　九日<lb/>
<pb n="KR4d0397_WYG_002-3b"/>
秋雨梧桐退老時寒城九日正霏霏功名不直三杯酒<lb/>
世事真如一局棋頭且插敎黄菊滿手今莫負紫螯肥<lb/>
壯懐無復登臨恨破帽西風一任吹<lb/>
　　春晚郊行<lb/>
芒鞵竹杖出柴闗檢㸃園林脚不閒翠幄初張花結局<lb/>
錦棚未解笋排班烟波鷗鷺春風外桑柘牛羊夕照間<lb/>
埜興不須邀客共一尊白酒對黄山<lb/>
　　秋日逰竹會寺<lb/>
<pb n="KR4d0397_WYG_002-4a"/>
修竹陰陰古道場誰憐兵火地荒涼晚山俱似佛頭緑<lb/>
秋草不如僧髪長白酒莫辭今日醉黄花仍作去年香<lb/>
禪翁留客殷勤甚相對藤床話夕陽<lb/>
　　子陵釣臺<lb/>
峭壁千尋屹曉寒何年人插釣魚竿烟霞不受衣冠涴<lb/>
天地那如蓑笠寛幸有同肩黄屋貴不妨伸脚白雲端<lb/>
能令漢室亦増重可作巢由一例看<lb/>
　　夜泊富陽<lb/>
<pb n="KR4d0397_WYG_002-4b"/>
片帆東去一鷗輕消得天公十日晴新酒一尊詩幾首<lb/>
故鄉千里月初更烟收山翠揩摩淨風軟江波熨貼平<lb/>
苦是狂懐費消遣船頭吹笛到天明<lb/>
　　别厲制使<lb/>
何日林間理故書客中嵗月只蘧廬糴粮半給梅花鶴<lb/>
燒葉餘分雪後驢蝶夢悠揚家國逺雁行零落弟兄疎<lb/>
寒花到了自蕭索不是東風不管渠<lb/>
　　天目道中<lb/>
<pb n="KR4d0397_WYG_002-5a"/>
天目峰前小駐驂長松笑道碧䰐鬖客懐寂寞秋般淡<lb/>
醉態朦朧午正酣山色儼如嚴父面鳥聲還勝俗人談<lb/>
何年来此種芝术乞與道人雲一龕<lb/>
　　春雪<lb/>
一雪滿天地三春景更妍鶴梳瓊羽落蝶舞粉衣翩嫩<lb/>
栁飄新絮殘梅補落鈿東風初解凍洗手破輕烟<lb/>
　　嚴灘對月憶雪壺亡弟<lb/>
卯君看月此徘徊今来月明君不来安得清光刀剪破<lb/>
<pb n="KR4d0397_WYG_002-5b"/>
為分一半到泉臺<lb/>
　　婺源道中午憇<lb/>
小息吟身古木陰詩情羞澁錦囊輕風烟不受人收拾<lb/>
擔閣行山半日程<lb/>
滿路黄塵人往還黄塵㸃汚㡬青山便投山店睡過午<lb/>
要放詩魂出世間<lb/>
　　濯足五溪城<lb/>
東風吹水緑粼粼小潄清寒入齒齦萬里流邊濯雙足<lb/>
<pb n="KR4d0397_WYG_002-6a"/>
恐行五嶺涴晴雲<lb/>
　　登會稽山<lb/>
越上今為客息肩春樹林啼䳌歸夢斷落日旅愁深詩<lb/>
紀一編史琴傳千古心會須重過此禹穴一登臨<lb/>
　　春日吳中<lb/>
照人芳樹遲遲日吹面垂楊拂拂風客思一笻攜不盡<lb/>
鳥聲多在落花中<lb/>
　　嘉禾書所見<lb/>
<pb n="KR4d0397_WYG_002-6b"/>
翠幙重重䕶曉寒窓間金鴨篆烟殘芳情不采閒花草<lb/>
獨倚闌干看牡丹<lb/>
　　荷花四絶<lb/>
一機蜀錦著紗籠不放纎塵到水宫但覺曉寒金掌重<lb/>
仙人危立白雲中<lb/>
　　　右露<lb/>
醉臉潮紅嬌欲眠玉幢移影葢嬋娟一奩晴色開明鏡<lb/>
暖熨金鑪起碧烟<lb/>
<pb n="KR4d0397_WYG_002-7a"/>
　　　右日<lb/>
䬃䬃涼生水國秋可憐無計解花愁飄然一葉隨流水<lb/>
付與真人駕作舟<lb/>
　　　右風<lb/>
寒聲敲破玉琳琅綰斷鴛鴦雙夢長㡬斛明珠収不起<lb/>
巧粘翡翠絡紅妝<lb/>
　　　右雨<lb/>
　　俠客行<lb/>
<pb n="KR4d0397_WYG_002-7b"/>
擊筑復擊筑欲歌雙泪横寳刀重如命命如鴻毛輕<lb/>
　　烏棲曲<lb/>
風敲玉鈎蝦鬚垂寒烏棲月萬年枝香薰翠被春宵冷<lb/>
玉臂曲作珊瑚枕<lb/>
　　散髮<lb/>
玲瓏窓户午晴時散髪林間自一奇鳥睡香奩花影動<lb/>
蟬吟涼境栁陰移髙山流水琴三弄明月清風酒一巵<lb/>
要是閉門防俗客莫令到眼敗吾詩<lb/>
<pb n="KR4d0397_WYG_002-8a"/>
　　讀岳武穆王傳<lb/>
鬼蜮為妖天地昏將軍那可一朝存泰山頽喻哲人死<lb/>
東海旱為孝婦寃當日主和甘下筞到今無計復中原<lb/>
清風凜凜一編史拭盡英雄㡬泪痕<lb/>
　　行春次俞兄韻<lb/>
㡬日春愁不出行園林又是了清明春風桃李一塲夢<lb/>
夜月江山千古情吟倚長松伺鶴到坐臨釣石看雲生<lb/>
此懐不解自拈出謾語離騷入笛聲<lb/>
<pb n="KR4d0397_WYG_002-8b"/>
多謝春風相此行馬蹄千里夕陽明故人楊栁正年少<lb/>
知己青山舊日情思滿天涯芳草逺望窮江際暮雲生<lb/>
同来佳客自不俗相對松隂聴瀑聲<lb/>
　　淳熙丙申二月晦翁歸婺源先曽大父因隨杖屨<lb/>
　　　遂掛名於弟子之列乃以所著書説以求正晦<lb/>
　　　翁可之又嘗投書論易甚詳龍翰不學緇玷家<lb/>
　　　聲因讀遺文有作數語亦所以自勉云<lb/>
吾祖曽師雲谷仙讀書直下悟蹄筌道參太極本無極<lb/>
<pb n="KR4d0397_WYG_002-9a"/>
易論先天與後天緑遍春風窓外草香浮夜月沼中蓮<lb/>
派分一勺濓溪水道統綿綿萬古傳<lb/>
　　再過孤山<lb/>
一函鶴骨已塵埃空築孤山碧玉臺添種紅蓮千萬朶<lb/>
梅花從此不須開<lb/>
　<lb/>
　<lb/>
　<lb/>
<pb n="KR4d0397_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古梅遺稿巻二<lb/>
</p>
<p>
</p>
  </div>
<div>
<head>古梅遺稿巻三</head> <lb/>
    <p>
<pb n="KR4d0397_WYG_003-1a"/>
欽定四庫全書<lb/>
　古梅遺稿巻三<lb/>
　　　　　　　　　　　　宋　吳龍翰　撰<lb/>
　　冬夜<lb/>
讀罷床頭一巻易晚風凍盡銅壺滴起傍危闌嘯一聲<lb/>
月明何處人横笛<lb/>
一屋白雲無鎖鑰酒酣要摘梅花嚼相逢石鼎老彌明<lb/>
吟罷松梢月欲落<lb/>
<pb n="KR4d0397_WYG_003-1b"/>
　　晚舟泊長河<lb/>
詩客行裝少孤舟一葉輕寒鴉隨日落秋雁破霜鳴山<lb/>
色攢心事江聲咽世情故鄉無百里酤酒話歸程<lb/>
　　冬夜山中<lb/>
寒入雁聲霜滿地香沈梅影月當崖獨鶴歸来童亦睡<lb/>
微風簌簌落松釵<lb/>
　　贈詩客梅窓<lb/>
騷人行脚遍天涯何處青山不是家惆悵舊時雲外鶴<lb/>
<pb n="KR4d0397_WYG_003-2a"/>
結巢窓外守梅花<lb/>
　　樂府四首<lb/>
妾心江岸石千古無變更郎心江上水倐忽風波生<lb/>
瑟瑟涼風來妾身似秋扇安得復炎熱相攜不相厭<lb/>
製衣寄夫壻妾有氷雪段中有連理枝不忍剪教斷<lb/>
殘月小樓西鵑啼思欲迷妾夫在天南何不那邊啼<lb/>
　　夜興<lb/>
山房靜對碧巉岏與客歌騷夜未闌客去燈寒眠不穏<lb/>
<pb n="KR4d0397_WYG_003-2b"/>
心隨明月在闌干<lb/>
　　辛酉秋在京殊久日一到湖上<lb/>
湖上青山只麽閒未須詩屋近山間客邊有酒身無事<lb/>
日日一来湖上看<lb/>
　　讀家集<lb/>
　　　先曽大父友堂幼從諸老逰聞道最早與簽判<lb/>
　　　曽伯大父判簿曽伯大父一意刻苦為學棣華<lb/>
　　　卓然以文名家友堂遺文今所存者書説四十<lb/>
<pb n="KR4d0397_WYG_003-3a"/>
　　　巻易論四十巻史評七巻詩文五十巻而已龍<lb/>
　　　翰不學不足以得箕裘之傳謹識其悲云<lb/>
吾家友堂翁硯影雙髩寒刻志鑽書史篝燈照夜闌學<lb/>
術三代上文章兩漢間胸次秋沆瀣詞吐玉琅玕寃哉<lb/>
命壓頭那復博一官二塤䇿科第亦不到金鑾友堂紛<lb/>
遺稿㡬成汲塚殘江東兵燹餘白璧喜重完會當乞鴻<lb/>
筆清名期不刋<lb/>
　　己未試監假道於嚴報謝使君<lb/>
<pb n="KR4d0397_WYG_003-3b"/>
秋試賢闗擲雉盧道經鄰郡拜真儒棠陰日暖鳥聲雋<lb/>
苔跡月明吏影臞春埜一犂今有犢暮歌五袴昔無襦<lb/>
片㠶願借吹噓力一舸清風不用租<lb/>
　　嚴郡謁烏龍廟遇打碑者<lb/>
何年故處士靈魄此為家古壁填蒼蘚空庭隘落花山<lb/>
墳穿去鶴廟祭下飢鴉巫祝打碑賣神功播海涯<lb/>
　　春晚<lb/>
萬緑樷中春事闌楊花如雪滿江干露沾花樹蝶衣重<lb/>
<pb n="KR4d0397_WYG_003-4a"/>
雨著芹泥燕嘴寒愁到吟腸詩綰斷夢依棋局客敲殘<lb/>
何時買得青山住煉就蓬壺換骨丹<lb/>
　　古岩寺<lb/>
古巖靈蹟異故故兀吟鞍石溜濺棋濕松風沍笛寒露<lb/>
華僧衲重曙色佛燈殘白社開何日談經上石壇<lb/>
　　見王廣文<lb/>
旅食京華不自謀可堪典盡鷫鸘裘一床風雨孤燈夜<lb/>
千里江山兩髩秋笑索寒梅吟苦句醉拈禿筆掃窮愁<lb/>
<pb n="KR4d0397_WYG_003-4b"/>
學人翻笑孫明復強乞希明一㸃頭<lb/>
　　牛渚山觀大江<lb/>
巨靈劈破蒼山石鞭起九龍入空碧山分兩半合不成<lb/>
夾住長江數千尺九道驚湍相擊撞雷聲怒發誰敢當<lb/>
神蛟出没不可數往往殺氣摩穹蒼嗚呼蜀道行且難<lb/>
劍門險似鐵門闗一夫可敵萬夫勇大開棧道通殽函<lb/>
固知長江當城壁立此天塹限南北東南王氣無窮年<lb/>
此江未必成桑田君不見敵兵百萬連艨艟雄師出鬭<lb/>
<pb n="KR4d0397_WYG_003-5a"/>
一掃空書生不能長鎗與大劍只坐帷幄收竒功<lb/>
　　秋深過田家<lb/>
䇿杖行行過石橋農家雞黍逺相招田鋪棋局露鴉下<lb/>
山展畫屏煙雨描病骨枯於秋後葉詩懐雄似海東潮<lb/>
一聲老鶴松梢上賸欲乗風到九霄<lb/>
　　春日松陰小憩<lb/>
瘦笻扶我過林端無賴東風掠髩寒貪數青山不知去<lb/>
松花吹滿石棋盤<lb/>
<pb n="KR4d0397_WYG_003-5b"/>
　　水邊早梅<lb/>
梅花淡淡著寒烟漏洩春光老屋邊會被清池冩疎影<lb/>
一枝分作兩枝妍<lb/>
　　繁昌道中<lb/>
江天日暖竹為輿獵獵春風載此臞湊入㶚橋成一畫<lb/>
楊花吹雪糝吟鬚<lb/>
　　讀十七全史嵗久而徹<lb/>
燈火青編結興長可能歴歴記興亡董狐筆底風霜重<lb/>
<pb n="KR4d0397_WYG_003-6a"/>
班馬書邊蘭蕙香往事輸贏棋㡬局浮名今古紙千張<lb/>
重重公案休拈起中有靈臺定否臧<lb/>
　　題國直先伯祖海潮賦後<lb/>
銀山突兀蒼海頭夜半鼔噪萬貔貅爭雄角力轉坤軸<lb/>
旋磨塵世偕浮漚朝朝暮暮自消長誰言於此隨海鰌<lb/>
鴟革裹尸已塵土未必怒怨卒未休看公立論屈前輩<lb/>
筆端有力挽萬牛孤峰絶崖氣象古亦復粲粲珊瑚鈎<lb/>
分明掘見陰陽根判斷造化之深幽𤣥機發泄天帝嗔<lb/>
<pb n="KR4d0397_WYG_003-6b"/>
此文正恐雷霆收不然亦似畫鳥跡長夜鬼哭聲啾啾<lb/>
公自騎鯨去不返滿江明月蘆花秋<lb/>
　　過和州報恩寺唐籍故居也<lb/>
昔年此地著書人詩骨成塵草木深突兀眼前僧結屋<lb/>
塔鈴風裡替君吟<lb/>
　　烏江項羽廟<lb/>
蓋世英雄只恁休千年遺恨大江流漢提義帝作張本<lb/>
當日君輸第一籌<lb/>
<pb n="KR4d0397_WYG_003-7a"/>
　　連雪五日有無盡觀<lb/>
平生酷愛雪老我看不足安得走五臺六月潄寒玉無<lb/>
計巢雪山與佛結幽獨方輿多奇觀出門欠車轂天公<lb/>
副微願連朝遣滕六寒林振琳琅朔風扇瓊木樓臺烱<lb/>
夜光地靈驚玉局幻成銀世界一旦飽雙目清冷天地<lb/>
氣吸入空洞腹賸欲呼夜舟飄然訪林麓<lb/>
　　登金陵鍾山絶頂<lb/>
萬仞鍾山著屐登中原今隔㡬崚嶒自憐不及天邊雁<lb/>
<pb n="KR4d0397_WYG_003-7b"/>
嵗逐春風到八陵<lb/>
　　張麗華墓<lb/>
金井轆轤春夢殘香魂飛不到長安君王為虜妾為土<lb/>
夜月空分兩地寒<lb/>
結綺臨春跡已塵尚餘抔土鎖娉婷玉顔不及隴頭草<lb/>
嵗嵗春風吹得青<lb/>
　　王荆公讀書堂<lb/>
六籍紛紛盡可奴翻騰字説乃菑畬可知山半青燈夜<lb/>
<pb n="KR4d0397_WYG_003-8a"/>
只讀商君一巻書<lb/>
　　登長干寺塔<lb/>
金陵王氣已銷沈幾度凭闌愁滿襟往事僅存南北史<lb/>
傷情空費短長吟龍蟠故國山河壯鳳去荒臺草木深<lb/>
舊物尚餘吳塔在夕陽移影照江心<lb/>
　　詩境<lb/>
流水環詩境未容塵土侵步迂松徑曲坐占草堂深秋<lb/>
句蛩分和山杯鳥勸斟好懐無客共相對一瑤琴<lb/>
<pb n="KR4d0397_WYG_003-8b"/>
　　哭羅潜齋<lb/>
此老古之學文章富石渠宦情雲淡薄吟髩竹蕭疎未<lb/>
購茂陵稿空埋汲冢書北郊相弔處寒日照躊躇<lb/>
　　謾題<lb/>
放曠疎林下清風吹髩毛傍梅讀周易對酒歌離騷詩<lb/>
思秋雲淡古懐明月髙五湖天地别烟水緑平篙<lb/>
　<lb/>
　古梅遺稿巻三<lb/>
</p>
<p>
</p>
  </div>
<div>
<head>古梅遺稿巻四</head> <lb/>
    <p>
<pb n="KR4d0397_WYG_004-1a"/>
欽定四庫全書<lb/>
　古梅遺稿巻四<lb/>
　　　　　　　　　　　　宋　吳龍翰　撰<lb/>
　　過淮南湖<lb/>
黄塵茫茫北風起黄蘆蕭蕭日色死百萬征夫血怒流<lb/>
㸃汚淮南一湖水向来失著圖中原一朝此地化為邊<lb/>
養兵百年不用力將軍金印慙空懸南湖南湖君莫渡<lb/>
萬仞山高鬼門户夜夜青燐照斷蓬訓狐自戴髑髏舞<lb/>
<pb n="KR4d0397_WYG_004-1b"/>
　　泊真州方山下<lb/>
烟冷隋宫草木秋屏山分翠接江流片雲不隔長蘆寺<lb/>
夜半鐘聲敲客愁<lb/>
　　有所嗟<lb/>
乗鸞人去玉簫寒雲斂巫山曉夢殘柳線不堪繫離別<lb/>
自和烟雨搭闌干<lb/>
　　戊午詔與弟文戰棘闈自慚師衂況有炊臼之夢<lb/>
　　　不能為懐幸故人有薦鄉書魁漕闈者良以自<lb/>
<pb n="KR4d0397_WYG_004-2a"/>
　　　慰<lb/>
霜葉秋風下寒牕著病身乾坤為逆旅嵗月轉車輪白<lb/>
首無賢婦青雲有故人愁懐今日解漫啜甕邊春<lb/>
　　先曽大父作竹夫人銘北窓蘧蘧偎爾氷肌毋徇<lb/>
　　　其名乃邪其思甚有思致余不能道漫作俳優<lb/>
　　　語<lb/>
水沈為骨玉為肌専寵涼臺㑹有時長得夫人容兩足<lb/>
客星不遣史官知<lb/>
<pb n="KR4d0397_WYG_004-2b"/>
　　雨宿祁門道中<lb/>
乗驂古渡頭景色十分幽山雨敲詩夢溪流赴客愁寒<lb/>
禽知警夜髙樹故吟秋壯志難磨盡終期汗漫逰<lb/>
　　登當塗凌歊臺<lb/>
髙臺突兀玉千尋尚想當年翠輦臨坐守夕陽移半塔<lb/>
我吟未了讓蟬吟<lb/>
　　曉發黄池過寧國<lb/>
簇簇人烟兩岸分暫時掛搭此行程一笻風月無拘束<lb/>
<pb n="KR4d0397_WYG_004-3a"/>
又復挑詩到宛城<lb/>
　　登宣城郡樓仰謝公<lb/>
翠屛四面敞闌干謝老詩情不説官魂冷青山呼欲醒<lb/>
吟聲滲在石泉間<lb/>
　　歸途績溪界喜見十里岩<lb/>
策杖前溪去吾鄉此路分雨磨山出色風約水成文歸<lb/>
信憑秋雁思親望白雲碧岩今日見快飲帶微醺<lb/>
　　自建鄴歸至績溪迂路觀石照<lb/>
<pb n="KR4d0397_WYG_004-3b"/>
誰磨白石如氷鑑勲業安能試一窺但覺秋風上潘髩<lb/>
半因為客半因詩<lb/>
　　内丹<lb/>
太極虚空亦有根打開闗捩是何人丹田旋轉乾坤槖<lb/>
碧海循環日月輪久矣我前曽有我悠哉身外豈無身<lb/>
分明好個通天竅只要時人認得真<lb/>
　　外丹<lb/>
手掇乾坤鐺裏煎神仙肘後有書傳紅鉛黑汞一斤藥<lb/>
<pb n="KR4d0397_WYG_004-4a"/>
陽火陰符六百篇金鼎自凝三素炁玉鑪輕散九霞烟<lb/>
𤣥霜糝入空虚腹一息乗風上碧天<lb/>
　　對月<lb/>
長空有明月與我良有情遙遙萬里道隨我杖履行耿<lb/>
耿吟床間相隨入枕衾而我病風雅長作秋蛩吟吟聲<lb/>
悲入月月色寒入吟月即是天眼照我淚縱横垂垂草<lb/>
上露盡從月眼傾不為富貴兒只作苦吟人君看朱門<lb/>
邃翠幕圍陽春管絃沸清曉銀燭正熒熒<lb/>
<pb n="KR4d0397_WYG_004-4b"/>
　　題西湖畫軸<lb/>
丹青誰冩滿軸蓮濯濯西施一段妍汴水百年塵隔斷<lb/>
可無人作畫圖傳<lb/>
　　登嚴子陵釣臺<lb/>
萬乗從君脚底眠客星便入史官占東都基業隨流水<lb/>
今日斯臺尚姓嚴<lb/>
　　栽斑竹<lb/>
竹母初分種屋頭斑斑淚㸃帶詩愁他時看取成林玉<lb/>
<pb n="KR4d0397_WYG_004-5a"/>
遙剪湘江一片愁<lb/>
　　縣尹先伯祖家觀遺書<lb/>
嗟哉吾伯祖文響玉珊珊髙折蟾宫桂卑棲花縣官琴<lb/>
聲流水盡書巻白雲寒尚想伊吾夜髙樓㡬倚闌<lb/>
　　春山晚望<lb/>
糢糊數叠屋前山翠色欺凌詩髩寒啼鳥一聲泥滑滑<lb/>
晚鐘春雨過林端<lb/>
　　讀董卓傳<lb/>
<pb n="KR4d0397_WYG_004-5b"/>
巨妖吐毒氣如蒸誰遣腥羶漢帝陵烟斷洛陽殘火在<lb/>
為他吹著㸃臍燈<lb/>
　　春日書所見<lb/>
寒雲漠漠暮天低社鼔聲中日欲西隔岸垂楊遮酒店<lb/>
風帘移影照寒溪<lb/>
　　春懐<lb/>
梨花院落雨初晴小醉醒来睡不成過客光陰易老態<lb/>
故人山色却長情歌喉嚦嚦鳥聲雋舞袖翩翩蝶翅輕<lb/>
<pb n="KR4d0397_WYG_004-6a"/>
好景相看作撻盡閉門不覺了清明<lb/>
　　昭君怨<lb/>
漢家金屋貯娥眉六宫何啻三千姬中有一姬傾國色<lb/>
可憐不到君王知毛生筆下真少恩玉顔黑子迷妍媸<lb/>
君王按圖不入眼出身逺嫁單于妻盈盈淚眼邊月照<lb/>
蕭蕭愁髩胡風吹不憂死作龍城鬼貞魂長在深宫裏<lb/>
猶勝男兒未貴時咫尺金門如萬里<lb/>
　　飲馬長城窟<lb/>
<pb n="KR4d0397_WYG_004-6b"/>
漢兵北伐時飲馬長城窟此城何以髙中填戰夫骨此<lb/>
池何以深戰血化為洫秋風吹水腥馬聞亦辟易馬渴<lb/>
可柰何要馬載金戈長安有逰冶走馬燕支坡<lb/>
　　餞王廣文<lb/>
宦居三載滿嚴駕出山城詩擔梅花白離杯竹葉清更<lb/>
籌催客夢斥堠計行程去去驂鸞鶴長歌上玉京<lb/>
　　寓興<lb/>
盈盈樓上仙家姝綠波濯濯明芙渠感君恩情玉連鎖<lb/>
<pb n="KR4d0397_WYG_004-7a"/>
羅襦繫君雙明珠青瑣玲瓏春夜永為君閒調相思引<lb/>
瓊樹朝新璧月滿琴聲未斷腸先斷剪剪輕寒襲春笋<lb/>
金猊噴香薫袖暖<lb/>
　　夏日書事<lb/>
東林數間屋長掩竹笆籬檻柳拂棋局瓶花落硯池蝶<lb/>
狂如被酒蟬咽似吟詩脫帽挂岩石涼颸入髩絲<lb/>
　　草堂<lb/>
蒼烟落日草堂深淺淺寒侵白玉簪等客不来童睡去<lb/>
<pb n="KR4d0397_WYG_004-7b"/>
自搖修竹和新吟<lb/>
　　夜吟<lb/>
小院沈沈夜欲闌東風吹月上闌干手撼梅花露研墨<lb/>
醉將吟筆蘸清寒<lb/>
　　荷花<lb/>
花列千行彩袖葉收萬斛明珠可惜坡仙不在風情絶<lb/>
勝西湖<lb/>
　　升仙謠<lb/>
<pb n="KR4d0397_WYG_004-8a"/>
衣縹緲佩丁東金莖滴香露玉樹生涼風衝破青㝠跨<lb/>
黄鶴身披星斗珍珠絡<lb/>
　　輓徐縣尹<lb/>
雄筆工褒貶登科年少時青山知宦拙白首尚書癡鶚<lb/>
薦仍歸弟鳳毛喜有兒傳家遺巻在光彩玉離離<lb/>
　　贈相士<lb/>
萬里烟霞侵鶴骨九天風露注蟬尸君看个人作詩苦<lb/>
梅花細嚼當晨炊<lb/>
<pb n="KR4d0397_WYG_004-8b"/>
　　春郊即事<lb/>
登臨故故檢春工小立蒼苔數落紅院宇人歸春寂寂<lb/>
秋千閒在月明中<lb/>
　　寄題友梅堂友梅乃竹洲先生孫也<lb/>
公昔洲多竹而孫梅作堂月窓傳瘦影風壑度寒香友<lb/>
也真魚水兄兮可雁行相看動吟興時吐玉琳琅<lb/>
　　甲子舉中補濫忝前名考官劉簿云已在解選澇<lb/>
　　　漉袁簿批有文字清快老健惜乎正榜之額有<lb/>
<pb n="KR4d0397_WYG_004-9a"/>
　　　限之語<lb/>
奴顔婢膝浪驅馳㡬被秋風吹髩絲百萬博盧空得雉<lb/>
八千兵潰豈因騅功名付我銀鑿落世事從渠鐵蒺藜<lb/>
且跨蹇驢出門去六朝故地要吾詩<lb/>
　　秦淮<lb/>
數里秦淮畫軸開唐人賞後宋人来無邊風月要酬荅<lb/>
一處旗亭買一杯<lb/>
歌歇陳宫玉樹春可憐商女亦成塵老成惟有秦淮月<lb/>
<pb n="KR4d0397_WYG_004-9b"/>
往日曽經照古人<lb/>
　　金陵懐古<lb/>
鍾阜龍蟠勢可竒何年開此帝王基東西日月磨今古<lb/>
南北江山㡬合離六代衣冠荒草下中原臺殿白雲涯<lb/>
春風吹落英雄淚立盡斜陽未有詩<lb/>
　<lb/>
　<lb/>
　古梅遺稿巻四<lb/>
</p>
<p>
</p>
  </div>
<div>
<head>古梅遺稿巻五</head> <lb/>
    <p>
<pb n="KR4d0397_WYG_005-1a"/>
欽定四庫全書<lb/>
　古梅遺稿巻五<lb/>
　　　　　　　　　　　　宋　吴龍翰　撰<lb/>
　　拜李謫仙墓<lb/>
先生放曠士浩氣吞洪濛蓬池與紫閣軒葢繹相從經<lb/>
營紫河車破費十載功金鼎馴烏兔炎炎丹光紅一擊<lb/>
混沌破落地尋無蹤神仙有水解戲劇驚愚䝉當年遺<lb/>
劍履一鍤秋雲封我亦鑽𤣥學此心良券同朅来薦泉<lb/>
<pb n="KR4d0397_WYG_005-1b"/>
菊紫綺疑相逢儼如真面目曉月印寒空<lb/>
　　登采石望夫石<lb/>
良人戍楚竟蹉跎極目天涯嵗月多賴有江流是知己<lb/>
有聲似和扊扅歌<lb/>
　　登和州八公山昔年周師俘敵扵此有碑屹其上<lb/>
萬姓叢居一彈丸八公何在路漫漫中原北望已塵暗<lb/>
邊地秋来又棗丹獵獵隂風征骨亂茫茫夜月鬼聲寒<lb/>
老兵指㸃擒生處峴首殘碑帶淚看<lb/>
<pb n="KR4d0397_WYG_005-2a"/>
　　哭趙信菴<lb/>
祥雲中屹祝融峯秀出全材一鉅公銀管曽提修國史<lb/>
金戈㡬出䇿邉功九秋健羽横空鶚萬里威聲當道熊<lb/>
譚國為前冀國後汗青千古玉玲瓏<lb/>
麟符玉䇿總兵權手托江淮半壁天大節有闗宗社裡<lb/>
深謀常畫廟堂先三朝已表蟬冠像八袠終逢雞夢年<lb/>
不獨羊公碑尚在萬民墮淚滴湘烟<lb/>
　　秋日綿溪<lb/>
<pb n="KR4d0397_WYG_005-2b"/>
萬頃寒潭鏡面平數聲征雁叫霜晴滿林落葉秋風老<lb/>
山路黄昏人少行<lb/>
　　哭秋崖先生<lb/>
氣節昻斯世先生千載人可憐成白首猶只到朱輪芧<lb/>
取羣狙怒雪逢越犬狺方離羅織辱身世已成塵<lb/>
歐蘇喚不起文印屬秋崖大雅非常調正音不類俳寒<lb/>
江濯文思明月鏤吟懐傳業有楊晏遺書塚墓埋<lb/>
昔年經盼目此日罷從逰尤許為上足敢令出一頭聖<lb/>
<pb n="KR4d0397_WYG_005-3a"/>
涯窺浩蕩學海探深幽一瓣南豐後他師不復求<lb/>
　　吴越歸秋晚<lb/>
湖海歸来晚園荒菊㡬叢秋山吟骨瘦霜葉醉顔紅弔<lb/>
影寒溪曲懐人落月中青燈滋味永不用哭途窮<lb/>
　　座中詠蟬分韻得飢字<lb/>
兩翼纔乾殻已離便升喬木最髙枝銀床落葉秋風裡<lb/>
金掌盤敧曉露時斷續翻成無調曲悲凉做出苦吟詩<lb/>
前身應是夷齊輩髙臥西山自忍飢<lb/>
<pb n="KR4d0397_WYG_005-3b"/>
　　春晚野步<lb/>
尋花籬下蝶牽引酌酒林間鳥勸酧山色不隨春態老<lb/>
笛聲自起夕陽愁<lb/>
　　寓感<lb/>
周家敦八議姬旦衡何平秦家尚苛法四海怨商君鳳<lb/>
鳥時一鳴梟鳥時一鳴一鳴以為周一鳴以為秦法重<lb/>
滅爾族徳重潤爾身天帝厭殺伐勿使傷陽春<lb/>
　　離怨<lb/>
<pb n="KR4d0397_WYG_005-4a"/>
楊栁如少年春風吹得老朝為白雪花暮為浮萍草明<lb/>
月照妾夫夜夜闗山道明月分半光照妾顔色好空閨<lb/>
一十年芳容秋葉槁寳馬嘶妾夫歸對鏡畫眉雙淚垂<lb/>
前日夫悮娶今日妾悮夫妾貌不如夫去時<lb/>
　　故人見寄韻<lb/>
青年鐵硯亦曽磨壯不如人可奈何松菊猶存陶令逕<lb/>
煙雲不碍邵公窩吟廊緩步看修竹醉石髙眠枕緑莎<lb/>
一笠一蓑吾事足江湖浩蕩白鷗波<lb/>
<pb n="KR4d0397_WYG_005-4b"/>
　　樓居狂吟<hi>并引</hi>
　　　新安梅翁吴龍翰學陶隠居作樓三層平生多<lb/>
　　　好書故作丹壁多好睡故作壺天多好逰故作<lb/>
　　　明月滄波多好𤣥虚故作與汗漫期葢其胸中<lb/>
　　　有數千巻書眼中有美少年不能好世俗之好<lb/>
　　　而能好其所好如魚飲水冷暖自知然則知梅<lb/>
　　　翁者誰乎故自描冩其趣云<lb/>
茆齋悔著市㕓間長與青山面目慳突兀小樓初結就<lb/>
<pb n="KR4d0397_WYG_005-5a"/>
竹床石枕臥看山<lb/>
樓間丹壁富藏書悮學相如賣子虚何不買牛勤敎子<lb/>
邵平𤓰地要人鋤<lb/>
覔得樓中一覺眠將身化蝶入壺天平生睡債何時足<lb/>
春在梅花紙帳邊<lb/>
湖海真成萬里逰寒風吹破黑貂裘歸来臥占樓千尺<lb/>
夢落滄波明月舟<lb/>
汗漫相期欲控鯨龜樓粗可寄閒身天敎吴猛親常健<lb/>
<pb n="KR4d0397_WYG_005-5b"/>
乞與商山九斛塵<lb/>
振衣千仞興悠哉一日看山十二回胸次誰人有丘壑<lb/>
便容攜酒上樓来<lb/>
四山如畫不勝竒朝暮烟雲都是詩樓上吟聲穿碧落<lb/>
天公罰我髩成絲<lb/>
胸次玲瓏著九垓政須時復興崔巍樓髙手可捫星斗<lb/>
移掇天河入酒杯<lb/>
諸方參遍一枯藤苦節期傳夜半燈𢎞景登樓持棒喝<lb/>
<pb n="KR4d0397_WYG_005-6a"/>
不容人上第三層<lb/>
偃月鑪深紫氣浮紅鉛黑汞六丹頭梅翁欲挹浮丘訣<lb/>
顓為黄山作此樓<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0397_WYG_005-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古梅遺稿巻五<lb/>
</p>
<p>
</p>
  </div>
<div>
<head>古梅遺稿巻六</head> <lb/>
    <p>
<pb n="KR4d0397_WYG_006-1a"/>
欽定四庫全書<lb/>
　古梅遺稿巻六<lb/>
　　　　　　　　　　　　宋　吴龍翰　撰<lb/>
　　古梅賦<lb/>
　　　余家有古梅突兀富饒之旁枝榦連理而茂先<lb/>
　　　曽伯叔大父連武巍科曽大父嘗作連理梅賦<lb/>
　　　以見意余詩人也與梅為膠漆交梅而至古標<lb/>
　　　格愈不凡敬依韻扁吾窩因為之賦其詞曰<lb/>
<pb n="KR4d0397_WYG_006-1b"/>
忻故園之古梅兮燦珊瑚之寳樹懸瑤臺之明月兮的<lb/>
皪瓊花玲瓏玉蕋矧鶼比翼乎鐵榦兮乃連理而薦瑞<lb/>
顧此槎牙兮其仰斯逆其偃斯醉其髙斯達其低斯跂<lb/>
鶴膝崢嶸切切交峙蛟背突兀犇騰之勢或横枝照水<lb/>
如紉蘭之湘纍或半樹粘雪如飱氊之漢使或荒山衝<lb/>
寒孤根回暖如采薇孤竹君之二子烈士慷慨羇臣顦<lb/>
顇茹鐵筋骨鏤氷腸胃乃導引其形軀兮如霧擁而雲<lb/>
垂如鴻飛而虎踞故能曜其夜鶴之骨而枯其秋蟬之<lb/>
<pb n="KR4d0397_WYG_006-2a"/>
蛻也若余者與伊納交廬其旁詔弟讀書對親奉觴呼<lb/>
吸清寒嚥嚼清香而庶㡬㵼吟筆之琳琅者乎<lb/>
　　黄山紀逰<lb/>
咸淳戊辰十月既朢魯齋鮑雲龍古梅吴龍翰足菴宋<lb/>
復一来觀黄山贔屭登髙食胡麻飯掬泉飲之不火者<lb/>
三日從者皆無人色率不能從余三人愈清狂上丹崖<lb/>
萬仞之巔夜宿蓮花峯頂霜月洗空一碧萬里古梅譚<lb/>
𤣥魯齋誦史足菴歌逰仙招隠之章少焉吹鐵笛賦新<lb/>
<pb n="KR4d0397_WYG_006-2b"/>
詩飄然有遺世獨立之興次躡煉丹峰過仙人石橋酌<lb/>
甘泉徜徉乆之次迂路逰水簾洞踏月夜歸少憩蘭若<lb/>
把酒臨風對天都而酹之曰吾輩與若為熟識他年志<lb/>
願俱畢無忘此山昔歐陽永叔謝希深輩逰嵩山吹簫<lb/>
歌古調吾輩唱酬之樂似之退之登華山頂邑令百計<lb/>
取之得下吾輩冒萬險人跡所不能到其狂又似之然<lb/>
韓有詩謝有書以紀其奇也吾輩可無一語留作此山<lb/>
公案乎<lb/>
<pb n="KR4d0397_WYG_006-3a"/>
　唐白雲曰余憶童丱時獲鄉先生吴公古梅鮑公魯<lb/>
　齋宋公足菴逰黄山記喪亂之秋精神衰耗其三人<lb/>
　余失之矣想夫其時海宇寧謐財物豐阜而諸公得<lb/>
　以遂其幽懐逸趣乾餱肉脯每至懸崖峭壁必長繩<lb/>
　牽挽而進遇佳處則流連忘返其雄豪有鐵笛一聲<lb/>
　天未曉吹開三十六峯雲之句<lb/>
　　上劉後村書<lb/>
某謹齋沐裁書百拜獻於龍圖大學士尚書相公閣下<lb/>
<pb n="KR4d0397_WYG_006-3b"/>
某嘗謂臺閣之文温潤山林之文枯槁文聲也各鳴其<lb/>
所以而已温潤之文琴瑟鼗鼔笙簧鐘磬可以奉神明<lb/>
饗宗廟文之枯槁則如燕市夜鴻華亭曉鶴僅足堪聽<lb/>
而其下者則如露草寒蛩不過自鳴其困窮耳鳴其困<lb/>
窮豈士之得已哉然必得一代製作之主為之賞音則<lb/>
蛙鳴為鼔吹也昔孟郊之遇韓公楊蟠之遇歐陽公葢<lb/>
以是歟抑嘗誦孟公古貌又古心作詩㝠黙咸池音之<lb/>
章臥讀楊蟠一千首乞渠秋月與春花之句而嘆曰女<lb/>
<pb n="KR4d0397_WYG_006-4a"/>
無正色入目為娃樂無正音入耳為韶俾郊蟠困窮之<lb/>
鳴不遇韓歐安得挂其名於騷墨之門乎某山林寒蹇<lb/>
困窮而有其鳴也請擊缶於韶濩之旁而陳之某家在<lb/>
屏山練水之西先曽大父從遊文公朱子之門親承謦<lb/>
欬文公以掃墓歸婺源曽大父上所著書説文公深嘉<lb/>
之某束髪以来伊吾壁中遺文雋永知味遂下董帷短<lb/>
韓檠推研羲文周孔之書漁獵諸子百氏太史之所録<lb/>
上悼千秋治亂是非之故而返歸乎性命道徳之原以<lb/>
<pb n="KR4d0397_WYG_006-4b"/>
求其足平生之願搰搰不休雖舉子之債未償學為小<lb/>
詩不敢不自刻苦故夫扁舟斷岸瘦馬荒坡夜雨孤燈<lb/>
夕陽殘酒未嘗不悲愴其鳴然未能如郊蟠之於韓歐<lb/>
操觚弄翰寧不飄泛於唐求之瓢哉某聞莆中山水甲<lb/>
天下大塊間氣扶輿磅礴積㡬千年而生先生先生道<lb/>
傳親燈接西山正學之光燄浚南省二魁之源流名在<lb/>
鼎彛詩在清廟大篇短章傳狗監而誦雞林惟見汪洋<lb/>
大肆奥衍宏深粹然一正如韓昌黎簡明信通歸之至<lb/>
<pb n="KR4d0397_WYG_006-5a"/>
理以服人心如歐陽公是為文章之司命吾道之權衡<lb/>
在魯之泰山在天之北斗也某生也晚不得承鉗槌親<lb/>
棒喝聴號令於旗鼔之下嵗在辛酉先生判花西掖監<lb/>
試右科某得瞻末光辱在陶鑄繩床草舎之作略溷碧<lb/>
瞳東閣二先生亦吹嘘而剪拂之但不得殘膏剰馥一<lb/>
溉焦枯為歉耳某不揆謹獻小詩一編用請命于下執事<lb/>
惟先生涵之以天地之量恢之以造化之仁宫商焦桐<lb/>
青黄斷木不吝椽筆賜之品題俾黄茒白葦勃然于生<lb/>
<pb n="KR4d0397_WYG_006-5b"/>
意之中兔葵燕麥動搖於春風之外毋庸韓歐専美于<lb/>
前時而郊蟠困窮之鳴不至汨没于後日矣蟻軀蟬翼<lb/>
難酬洪恩干冒威嚴俯伏俟罪不備<lb/>
　　聫句辨<lb/>
余素有王元風月之癖嗜吟如飴建安以来各人庭户<lb/>
走閽殆遍時效梅都官日以詩為課初欲馳馬羊腸百<lb/>
八盤間股栗汗下久則康莊按轡舒徐自若也嵗己未<lb/>
入京試右庠持所業參呈訥齋林竹逸諸公甚愛余學<lb/>
<pb n="KR4d0397_WYG_006-6a"/>
選是冬謁秋崖方先生賞余清池沈鳥影髙樹落蟬聲<lb/>
之聫謂余他作皆有思致庚申再投業先生深嘉嘆賞<lb/>
辛酉再謁後村劉先生亦沐深許不肖余自瓣香二師<lb/>
後屈指十二年麤有寸進何比年毎出語多召閙鄉人<lb/>
邪殊所未喻嘗作瀟湘聫句曰一聲欸乃烟波濶千古<lb/>
離騷日月光或議欸乃不可對離騷余曰欸乃三老對<lb/>
荅之聲離遭騷憂豈不可對況唐子西已有路入離騷<lb/>
國江通欸乃村之句明年復作瀟湘句曰天地可呼歸<lb/>
<pb n="KR4d0397_WYG_006-6b"/>
舴艋利名不遣涴笭箵或又議箵玉篇仄聲試取山谷<lb/>
詩誦之知余有所本大率詩家自有一副的當字面近<lb/>
挽留宇文使君聫句曰蜀儒為郡追任昉歙士呼天借<lb/>
寇恂或又議任昉非蜀人又不可直稱名字及改為作<lb/>
治字余曰今投贄廟堂或比傳説或稱姬旦恬不為怪<lb/>
借寇恂可作君昉決不可易他字余意用蜀儒二字見<lb/>
得宇文使君盛徳之士多所著述為之一字又見昉傳<lb/>
出為新安太守本文用為字則有蓄涵活扵治字昉梁<lb/>
<pb n="KR4d0397_WYG_006-7a"/>
人也自有吾郡以来為第一賢守用此見得宇文来吾<lb/>
郡作守分曉寇恂見得挽留分曉昉固非蜀恂亦非歙<lb/>
對偶停當十四字間本意完備若用名賢為蜀守接蜀<lb/>
儒作一句却又全科説新安不著癡人前不得説夢斯<lb/>
人之謂歟頃杜撰此語亦非強出頭而吐氣者或有可<lb/>
免刮垢索瘢之酷哉今後當與筆硯賦絶交書封文扵<lb/>
劉蜕之塚泛詩於唐求之瓢以俟後世之知子雲者嗚<lb/>
呼有成與虧故昭氏之鼔琴也無成與虧故昭氏之不<lb/>
<pb n="KR4d0397_WYG_006-7b"/>
鼓琴也鼔琴不若不鼔琴也不鼓琴為善鼓琴者也余<lb/>
當書諸紳<lb/>
　　附方秋崖和百韻<lb/>
　　　式賢和杜䕫府百韻過余秋崖下大篇舂容筆<lb/>
　　　力遒勁于其歸也聊復效顰方岳拜手<lb/>
林壑黄昏外衡門紫翠邉火畊今已老雲卧㡬何年棋<lb/>
斂將殘局篙回興盡船畫麟真已矣騎犢適悠然埜性<lb/>
難拘束時情易變遷獨攜青玉杖自拾錦囊篇磊塊心<lb/>
<pb n="KR4d0397_WYG_006-8a"/>
逾小崎嶇智未圓别營三徑草規作一壺天紙帳嵐霏<lb/>
重崖花雨滴偏到頭新嵗月行脚舊山川鶴冷通房宿<lb/>
猿愁隔樹懸菊飡金顥露蘚當水衡錢儘懶從吾睡雖<lb/>
窮不受憐半生資馬磨三嘆向龍泉霜檻千林瘦春燈<lb/>
四壁穿陰霾知病骨寒意入詩肩竹母誰分種茶僧略<lb/>
具員對山徐自遣與世久無縁風月扵人厚雲霄不爾<lb/>
便接筩通暗溜洗硯試輕烟未暇思身後何如了目前<lb/>
閒為真富貴健是小神仙夜磬畨僧講秋㠶賈客傳逺<lb/>
<pb n="KR4d0397_WYG_006-8b"/>
逰天漠漠危誦水湲湲墾隴時同喫分溪手自煎山厨<lb/>
尊土菌石鼎鄙葷羶愛此窓三尺寛于室九筵忽驚南<lb/>
牧馬吹過逆風鸇聖日清如許妖星竟不悛閭閻飛羽<lb/>
檄江漢足矛鋋哀痛絲綸詔英雄將相權旄頭森似彗<lb/>
駿骨詎如攣朋黨相仍斥誅求一切蠲中庸方謹獨無<lb/>
逸不逰畋天意憂勤甚人知性命全掄材虞稷契邁徳<lb/>
漢文宣定亂連三箭扶顛在一賢戍兵増竈萬侍女出<lb/>
宫千置柵從人欲開榛自我先民勞魚潑刺版築騎蹁<lb/>
<pb n="KR4d0397_WYG_006-9a"/>
躚傅埜親持鍤虞琴幸改絃經營聫砦壁形勝借蹄筌<lb/>
有備曽㣲此無謀莫甚焉貉縁熊道誤驥或蟻封還急<lb/>
務歌常武清談絶又𤣥腐紅銷鎧甲穉緑失桑田老子<lb/>
今元亮何人昔魯連三邊令按甲一飯許烹鮮鄂渚骸<lb/>
平壘荆州指掬舷竟孤明月約難染碧雲牋稍喜妖氛<lb/>
退重為逸興牽幽人甘寂寞佳客慰迍邅松桂深培養<lb/>
詩書肯廢捐披胸呈突兀迸齒落清漣巨跡宜瞻華靈<lb/>
源盍導瀍孰能當北面何事過東阡英妙犇前轍吾衰<lb/>
<pb n="KR4d0397_WYG_006-9b"/>
懶後鞭一言開蠖濩千里對嬋娟莫作沾泥絮端如蛻<lb/>
殻蟬江湖情浩蕩風雪語連綿雋永纔殘藁竒温只破<lb/>
氊水聲湘浦瑟梅片壽陽鈿尚覺山如畫何堪筆似椽<lb/>
交逰分半席談笑俯層巔共指辭章病寧無寳劑痊性<lb/>
根如有棘業語漫生蓮到海江千折撑空石一拳氄毛<lb/>
卑燕雀鬐鬛奮鯨鱣龜玉毋須藉龍駒不用韀文心聊<lb/>
爾爾道脉始涓涓霽月行濓水春風入孔壖訓言今具<lb/>
在文字肯相纒鵰老秋方擊魚鰥夜不眠麥維經嵗茂<lb/>
<pb n="KR4d0397_WYG_006-10a"/>
穀亦得霜堅我輩寧迂濶人皆鬬小姸㡬多花藹藹輕<lb/>
薄蝶翩翩垂世何闗此留情盍審旃書林窺秘寳典冊<lb/>
上台躔餘事輕王粲微名老鄭䖍六經皆鼓吹萬象盡<lb/>
鎔甄不爾鸞膠續空令兔穎駢曉行温草巻夜讀絶韋<lb/>
編文會吾何有詩盟詎敢専駑材諳舊路驚羽落虛弦<lb/>
雖乏三年艾猶能一指禪意存圖自省言到亦忘詮但<lb/>
使我為我不㡬燕伐燕蟲魚真瑣碎鴻鵠要孤鶱國步<lb/>
今寧謐鄉情賴欵延地鑪煨熟火埜飯壓飢涎已掃秋<lb/>
<pb n="KR4d0397_WYG_006-10b"/>
風榻其如雨夜鵑淄澠工濫載管鮑闕周旋大雅推鄒<lb/>
魯長年問偓佺極知荷塢陋漸慨芰裳褰苹聚呦呦鹿<lb/>
滄連跕跕鳶襟期將子共禮數莫吾愆上聖天同大中<lb/>
興石可鐫廟廊春郁穆岩穴草葱芊人好鳥還好身孱<lb/>
氣不孱興来頻冩寄一一尚能銓<lb/>
　己未冬賊兵癘鄂長鎗大劒為一時急著僕獨挾詩<lb/>
　瓢過秋崖先生而問焉先生曰出車勞還杕杜勤歸<lb/>
　詩詎埋没於鞍馬間焉乃以詩正法眼受記於僕孔<lb/>
<pb n="KR4d0397_WYG_006-11a"/>
　壖春風濓水霽月向上鉗槌為僕提起僕問詩而得<lb/>
　不止於詩亦何幸也先生顧乃援筆賜和百韻品題<lb/>
　無所不至如曰雋永纔殘稿竒温只破氊水聲湘浦<lb/>
　瑟梅片壽陽鈿尚覺山如畫何堪筆似椽繩樞草舎<lb/>
　之作奚敢當之先生文章衙官屈宋於人不輕許可<lb/>
　獨不惜齒牙餘論于僕昔秦觀持所業見山谷山谷<lb/>
　贈詩以蚌珠的皪況秦之作當時多以為許之過而<lb/>
　秦之詩思誠由此而大𤼵先生之成就於僕亦山谷<lb/>
<pb n="KR4d0397_WYG_006-11b"/>
　法歟僕不敢不勉是嵗臘月既朢門人吳龍翰百拜<lb/>
　敬書扵先生詩後<lb/>
　<lb/>
　<lb/>
　<lb/>
　<lb/>
　<lb/>
　古梅遺稿卷六<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0006_SBCK_000-1a"/>
録藏宋萊國忠愍冦公詩集引<lb/>
惟有天下之大才斯成天下之大務所謂天下<lb/>
之大才前代姑置弗論若宋萊國忠愍㓂公者<lb/>
非其人與其相真宗也虜犯澶淵勸上親征不<lb/>
動聲色而措天下於泰山之安非成天下之大<lb/>
務與竟以䜛譛謫居遐荒齎志以沒人皆冤之<lb/>
尋詔歸塟洛師又詔復官爵又詔節惠易名又<lb/>
詔史臣述功行以垂後世卒於公無所損而公<lb/>
<pb n="KR4d0006_SBCK_000-1b"/>
之名愈彰彰於世矣承𥙿年甫三十餘讀公之<lb/>
詩知其有劉長卿元㣲之之風格於是録而藏<lb/>
之時時展讀則公平生爲人之大槩未甞不徃<lb/>
來於胷臆間也時弘治庚申歳夏四月平川王<lb/>
承𥙿書<lb/>
<pb n="KR4d0006_SBCK_000-2a"/>
萊國寇忠愍公旌忠之碑<lb/>
　　　　叅知政事孫抃奉<lb/>
　　　勑<lb/>
上祀合宫之明年夏四月召兩府臣諭之曰故<lb/>
太子太傅萊國公寇凖方嚴鯁亮有文武偉才<lb/>
在<lb/>
太宗<lb/>
真宗朝建大功立大節輸謀納忠誠貫白日不<lb/>
<pb n="KR4d0006_SBCK_000-2b"/>
幸以譴終朕甚歎嘉之其敕史氏譔揚勲烈具<lb/>
誌于石用垂示來世遂以命臣抃翌日又下詔<lb/>
賜旌忠之額且親篆以賁寵焉臣承命恐悸謹<lb/>
拜手稽首書其事公諱凖字平仲其先出上谷<lb/>
昌平盖春秋時司寇蘇公有勞於王室因官以<lb/>
命氏後世率多聞人若東漢恂子翌漕河内破<lb/>
蘇茂畫像雲臺爲中興勲臣曽孫侍中榮以辨<lb/>
絜亡匿宗黨潜散它土故譜諜亡傳又數世有<lb/>
<pb n="KR4d0006_SBCK_000-3a"/>
徙居馮翊者籍于三峯下遂爲華州下邽人曽<lb/>
祖賔祖延良以唐末亂不仕父湘慱古嗜學有<lb/>
文章名晉開運中登甲科冠多士後應辟爲魏<lb/>
王記室終焉知人者惜之以公貴封燕陳晉三<lb/>
國公贈官至太師尚書令曽祖母白氏祖母鄭<lb/>
氏母趙氏封許陳曹三國太夫人凖始生風骨<lb/>
峻爽與常童不類及從師入學校趍隅占對毅<lb/>
然有成人風采旣冠讀左氏公羊糓梁傳不俟<lb/>
<pb n="KR4d0006_SBCK_000-3b"/>
講說不循注䟽三家異同之説輙援筆剖析以<lb/>
辨明之辭遒理正沛若大手先儒老生曰是真<lb/>
所謂宿習者年十九一舉擢進士第解褐授大<lb/>
理評事知歸州巴東縣時太平興國五年也後<lb/>
三歳𥙷大名府成安軍三遷殿中丞調兵食于<lb/>
西夏還差通判鄆州得召見稱㫖遂給札試禁<lb/>
中授右正言分直東觀中謝日賜緋𫀆銀魚罷<lb/>
汶上之命充三司度支推官俄轉䀋鐡蠲司判<lb/>
<pb n="KR4d0006_SBCK_000-4a"/>
官公事㑹詔百官邉事凖極䟽利病天子噐之<lb/>
擢署尚書虞部郎中充樞宻直學士賜金紫判<lb/>
吏部東銓未㡬丁曹國太夫人憂有詔權奪不<lb/>
得巳起視事淳化改元授左諌議大夫充樞宻<lb/>
副使尋改同知樞宻院事封上谷縣開國男是<lb/>
年十月領青州明年九月召赴闕守本官叅知<lb/>
政事中進封上谷郡開國侯至道二年閏七月<lb/>
知鄧州<lb/>
<pb n="KR4d0006_SBCK_000-4b"/>
真宗皇帝嗣位遷尚書工部侍郎咸平元年五<lb/>
月移河陽軍二年八月改同州三年夏朝京師<lb/>
行次閿郷就授鳯翔府五年五月詔詣行在轉<lb/>
刑曹權知開封府六年六月遷兵部充三司使<lb/>
進封開國公時始復塩鐡度支户部爲一使景<lb/>
德六年特授守本官同中書門下平章事集賢<lb/>
殿大學士二年十一月加中書侍郎兼工部尚<lb/>
書三年二月罷相進刑部尚書知陜府祥符初<lb/>
<pb n="KR4d0006_SBCK_000-5a"/>
扈從東封囬遷戶部尚書知天雄軍四年四月<lb/>
改兵部尚書車駕幸亳權東京留守六月遷檢<lb/>
校太尉同中書門下平章事充樞宻使八年四<lb/>
月罷機務授同中書門下平章事持節鄧州諸<lb/>
軍事行鄧州刺史充武勝軍節度鄧州管内觀<lb/>
察䖏置使知河南府兼西京留守司移判永興<lb/>
軍天禧元年二月換節襄州三年四月詔赴京<lb/>
六月特授行中書待郎兼吏部尚書同中書門<lb/>
<pb n="KR4d0006_SBCK_000-5b"/>
下平章事充景靈宮使集賢殿大學士十二月<lb/>
改尚書右僕射四年六月罷相授太子太傅進<lb/>
封萊國公九月降授太常卿知相州八月移守<lb/>
安州途次棗陽貶道州司馬乾興元年二月再<lb/>
貶雷州司戶叅軍凖䟽通慱𥙿果敢沈毅能斷<lb/>
大務不循細檢喜風幹善議論與人無城府接<lb/>
物無崖岸顧大義可爲者必奮厲翔躍以身先<lb/>
之其勇若賁獲至於外險中艱斬然涯垠亦坦<lb/>
<pb n="KR4d0006_SBCK_000-6a"/>
坦無退衂意聞一善薦道推輓不進用不巳附<lb/>
離苟合者疾之如仇讎初𥙷吏治二邑推至信<lb/>
部中㑹期賦役止計郷里姓名諭寺門民赴之<lb/>
無毫髪稽遲者本道論薦至有以魯恭卓茂爲<lb/>
比嘗奏事<lb/>
真宗言切直上怒起凖以手攀帝衣復御座持<lb/>
議益勁固神色瞭然事既决乃退上曰此真将<lb/>
相才吾得之若唐文皇倚魏鄭公爾歳大旱上<lb/>
<pb n="KR4d0006_SBCK_000-6b"/>
問政闕失凖對曰在洪範天人之際若影響是<lb/>
固刑有所不平爾祖吉王維皆陛下朝臣頃曲<lb/>
法受財各伏萬計吉伏誅家具籍没維止校于<lb/>
私室仍領濠之定逺簿盖叅知政事沔同母弟<lb/>
也陛下重輕如是亢熯之咎殆天所以誡告上<lb/>
嗟悟者乆之咸平景德中契丹頻歳犯塞多縱<lb/>
逰騎剽略小不利即引去僞徜徉無闘意凖曰<lb/>
是狃我也願朝廷練帥領簡驍鋭分據要害地<lb/>
<pb n="KR4d0006_SBCK_000-7a"/>
以捕之是冬果大舉舉國來冦越瓦橋攻高陵<lb/>
直抵于澶魏将飲馬河瓀<lb/>
真宗憂之召群臣議或曰冦深入矣冝戒嚴京<lb/>
城益重兵守衛或有西南之幸準止之曰淺議<lb/>
方今聖德明備上合天心將臣恊和叅講師律<lb/>
若帝馭順動一舉而北彼黨類自當遁走設未<lb/>
然則出兵以撓其謀堅守以老其衆顧主客勞<lb/>
逸之状我得勝算必矣上悦於是大駕北征至<lb/>
<pb n="KR4d0006_SBCK_000-7b"/>
澶南城中外獻言願駐蹕以觀形勢凖曰不過<lb/>
河則人心未寜虜氣未懾非所以取威决勝也<lb/>
且王超領勁兵屯中山以扼其亢李繼隆石保<lb/>
吉以大兵扼其左右肘四方征鎮赴援日至何<lb/>
慮而不進固爭之連頓首於上前意氣詞語憤<lb/>
然感慨是日幸北寨御北樓觀視營璧撫勞部<lb/>
伍軍民歡叶自近及逺聲振千數郡虜相視怖<lb/>
駭不能成列俄而勁弓伏發殄其元帥因宻奉<lb/>
<pb n="KR4d0006_SBCK_000-8a"/>
書以請盟朝廷始遣曹利用徃成之御史缺凖<lb/>
取沈毅敢言士塞詔同列者不悦屢白吏持例<lb/>
文進凖曰宰相所以噐百官今用例則所謂進<lb/>
賢退不肖乃虚語耳命去之故士擢用在凖持<lb/>
衡時得人爲多先帝倦庶政丁謂曲姦迎合結<lb/>
權倖以用事凖請問便殿數其姓名曰某與某<lb/>
皆壬人異時不可輔少主願更擇方亮大臣爲<lb/>
羽翼矧皇太子睿德天縦英聲日茂延師傅議<lb/>
<pb n="KR4d0006_SBCK_000-8b"/>
經史黙識古今成敗事見臣僚决機務周知天<lb/>
下安危計雖周之成漢之昭殆難以擬議陛下<lb/>
胡不恊天人之係望講宗社之正謀引登大明<lb/>
敷照重霄固祖宗萬世之基本言訖俯㐲嗚噎<lb/>
議未下明日黨人以急變聞飛語宻中凖凖坐<lb/>
此得罪旣行過零陵踰大陂護兵從騎先後不<lb/>
屬溪夷乗間鈔掠而去巳而酋長召告之曰聞<lb/>
冦凖在道若等柰何竊賢相行橐神明其祐若<lb/>
<pb n="KR4d0006_SBCK_000-9a"/>
乎趨遣種人持所掠還凖伏道下引罪且拜公<lb/>
慰遣之至南海晨旦朝謁從事如常時謂其子<lb/>
曰守法奉正士人常操以窮通成敗易之者非<lb/>
吾意先是署東偏屋凡數楹陋不庇風雨凖完<lb/>
基訪材構爲層楼置凡榻其間經史老荘及天<lb/>
笁書環列前後暇或看誦之賔至則憑高瞰虚<lb/>
笑語燕燕若初無廊廟之貴者嶠南山水峻絶<lb/>
其道路徃徃斬崖瀕澗曲折高下馬不能平進<lb/>
<pb n="KR4d0006_SBCK_000-9b"/>
郡縣官有伐竹爲輕輿以迓凖者凖謝曰吾罪<lb/>
人騎馬足矣冐炎溽捫險阻日行百里左右爲<lb/>
之泣下凖昻然無隕穫容色其度量過人如此<lb/>
及雷陽吏以圖獻閲視之首載郡東南門抵海<lb/>
岸凡十里凖恍然悟曰吾少時有到海秪十里<lb/>
過山應萬重之句廼今日意爾人生得䘮豈偶<lb/>
然耶自是色空夢幻深詣諦法危坐終日寂無<lb/>
他營天聖元年閏九月移授銀青光祿大夫檢<lb/>
<pb n="KR4d0006_SBCK_000-10a"/>
校國子祭酒行衡州司馬是月七日以疾終於<lb/>
貶所年六十三嗚呼非常之功遇非常之噐業<lb/>
然後成不世之節待不世之忠賢然後立且凖<lb/>
初繇計府入輔屬三聖紹統四隅和晏上方講<lb/>
稽儒術尊右文教以成太平之形容敵人睢盱<lb/>
出我不意衆號百萬北方騷然文紳武綏䇿慮<lb/>
倒置凖抗難犯之色建不㧞之議天威燀揚霆<lb/>
激而雷掣大恵鋪迪春熈而日融民焉息肩土<lb/>
<pb n="KR4d0006_SBCK_000-10b"/>
也卷甲憬彼氛祲凝爲至和逮今三紀矣而羽<lb/>
書不馳烽燧不舉義信惇結古無與鄰凖之功<lb/>
馬㐲波周尚父之功矣洎自秦川再相時闈閫<lb/>
親政猾憸當路恟恟中外靡遑底寧凖宻圖本<lb/>
元深遏萌漸毅氣一吐形于謨明排邪斥疑濵<lb/>
死不顧聞凖之風者心魄駭裭而後知大正不<lb/>
可干大奸不可肆大名不可取大噐不可窺佞<lb/>
夫忠懦夫有立志及<lb/>
<pb n="KR4d0006_SBCK_000-11a"/>
真皇棄天下倖黨歛手畏伏忠義兩宫坐朝庻<lb/>
政平一輔翊慈恵卒隆寳圖凖之節霍子孟狄<lb/>
梁公之節矣凖篤志于學而晉公亡歳時祠祀<lb/>
感激涕淚泫然若孺慕者終其身不易在成安<lb/>
兄弟以卜葬爲請凖曰未也父爲士子爲大夫<lb/>
葬則士祭則大夫吾先人以文學中高第卒事<lb/>
王藩若追贈未逮則陪臣矣吾豈忍以士禮葬<lb/>
旣通顯乃護二䘮還成安太子遣中貴人勉諭<lb/>
<pb n="KR4d0006_SBCK_000-11b"/>
賵恤恩數踰等大爲搢紳榮初丁崖貳政以諼<lb/>
冒自任又能陽爲戚施伺人顔色宻圖忌間之<lb/>
漸一日㑹食政事堂羹瀝準鬚謂起以䄂徐拂<lb/>
之準正色曰公忝國大臣乃曲躬爲官拂鬚耶<lb/>
謂大愧其後邪正寢戾甚於氷炭簧言營營日<lb/>
肆媒孽準簡固醇挺未始一疑於心故及南遷<lb/>
之難至今天下皆冤之無㡬何謂敗得竄道繇<lb/>
海康準從者有欲釋憾謀不利於謂準知之陳<lb/>
<pb n="KR4d0006_SBCK_000-12a"/>
大席一廡間設戯具悉召坐且命之慱弈因隱<lb/>
机觀焉聞謂行乃罷平生著𫐠於章䟽尤工國<lb/>
政民事亡巨細鈞校利害爲上悉陳之其㫖粹<lb/>
其言簡故多所開益餘藁都焚滅棄去雖至戚<lb/>
不得見好爲詩警䇿清悟有劉夢得元㣲之風<lb/>
格其氣𦦨竒㧞則又過之凖起諸生兩朝内外<lb/>
更委幾四十載其間較評詮選揔决浩穣主財<lb/>
利之煩膺居留之重助敷宻畫叅告大猷剖符<lb/>
<pb n="KR4d0006_SBCK_000-12b"/>
十藩持節二鎮一踐樞弼再豋宰輔小則紏逖<lb/>
逋隱刷除弊欺嚴之以關防正之以繩墨差立<lb/>
定格牢不可踰大則皷動賢業彌綸帝載朝家<lb/>
系之休戚政教關之治亂表正四海㫁焉一德<lb/>
凡累封戶萬二百真二千七百爵上公階勲極<lb/>
品功臣始賜推忠佐理加推誠保德崇仁忠亮<lb/>
翊戴人臣之遇其亦至矣然而不置私第不營<lb/>
田園所得俸賜皆分給宗黨故舊去之日家無<lb/>
<pb n="KR4d0006_SBCK_000-13a"/>
餘資及<lb/>
朝廷許葬洛師獲還之費僅能完給乆之詔復<lb/>
舊官爵賜謚曰忠愍公前娶許氏故給事中仲<lb/>
宣之女不及凖而亡再娶宋氏故左衛上将軍<lb/>
邢公延渥之女封晉國夫人凖無子以弟之子<lb/>
隨爲後隨勁介有履行終于殿中丞女四人長<lb/>
適樞宻使尚書吏部侍郎同中書門下平章事<lb/>
王曙次適太府卿畢慶長次又爲畢氏繼室次<lb/>
<pb n="KR4d0006_SBCK_000-13b"/>
適司封貟外郎直史舘張子皐孫四人長諲賛<lb/>
善大夫次誦誠並大理評事次諭未仕君子謂<lb/>
公慮已也輕以約謀國也勇而固義在則死不<lb/>
足畏義亡則生不足惜勢無以移其操利無以<lb/>
疚其心出䖏始終孚合大正昔之垂勲名載簡<lb/>
編者有幾冝乎沒世三十年而完天子思之生<lb/>
民懐之搢紳景行之古風穆然炳炳如在詩云<lb/>
樂只君子邦家之基凖之謂也銘曰<lb/>
<pb n="KR4d0006_SBCK_000-14a"/>
太宗膺圖章聖御極丕昭武經誕布文德凖起<lb/>
孤童遂階貴籍歴事兩朝荐釐庻職剛嚴俊明<lb/>
篤厚直直非義不蹈非忠不迪開𥙷治具桓桓<lb/>
智力指陳機宜侃侃容色遼人猖狂入犯王域<lb/>
蟻結魏南狼跳燕北凖抗一言群類惕息天嗣<lb/>
繼照閫慈叅翊猜萌搆險佞間投隙凖矢一謀<lb/>
姦人踧踖晏晏萬務愉愉四國如石之堅我社<lb/>
我稷如山之安我疆我埸亮節高峙䜛言衆惑<lb/>
<pb n="KR4d0006_SBCK_000-14b"/>
勞旣不圖咎從而得風濤暮渉瘴嶺晨陟氣凌<lb/>
飛雲誠貫白日至于隕世曽靡憂戚道無乆否<lb/>
帝用近惜申詔在庭俾書其實海田變更陵谷<lb/>
遷易凖之大名時萬時億<lb/>
<pb n="KR4d0006_SBCK_000-15a"/>
新開冦公詩集序<lb/>
道州介乎湖南廣西之兩間江山廻合秀潤所<lb/>
鍾風俗淳厚其民尊賢樂善爲兩路甲自昔聞<lb/>
人如陽亢宗元次山吕温薛伯高等相繼爲州<lb/>
刺史邦人榮之經數百年至今祠事不忘也次<lb/>
山嘗節度荆南又經略容管等八州矣然世必<lb/>
曰元道州而獨道州祠堂在焉丞相萊國公以<lb/>
元勲大德歴事<lb/>
<pb n="KR4d0006_SBCK_000-15b"/>
太宗<lb/>
真宗二帝膏澤滲漉衣𬒳天下方其盛時出入<lb/>
将相雄藩鉅鎮分閫授節濟民利物随在周洽<lb/>
暮年遷謫始至道州其在道州也躊躇退縮卷<lb/>
而蔵之固無向時之施設也然百餘年間求其<lb/>
遺迹而諸鎮之客舘皆丘墟矣惟道州有寇公<lb/>
樓尚繪公像事之豈非尊賢樂善之俗然乎宣<lb/>
和壬寅次翁受命假守既至拜父像凛凛若見<lb/>
<pb n="KR4d0006_SBCK_000-16a"/>
其人方且朝夕磨勵取公師法施之郡政顧樓<lb/>
乆不葺廼命工易榱桷之腐朽者完甓砌之頽<lb/>
闕者飾堊雘之漫漶者旣煥然一新矣又得公<lb/>
詩三卷凡二百四十篇爲校正其訛錯鏤板傳<lb/>
乆且公之事業焜燿竹帛與日月争光非待詩<lb/>
而後傳也盖以慰邦人無窮之思而么麽趢趢<lb/>
亦庻㡬託公詩以不朽乎宣和五年十二月朔<lb/>
濟南王次翁序<lb/>
<pb n="KR4d0006_SBCK_000-16b"/>
忠愍公詩序<lb/>
　金紫光祿大夫行尚書戸部侍郎知河陽軍<lb/>
　州事上柱國范雍述<lb/>
混茫之始判而異焉騰爲輕清降作重濁著之<lb/>
顯者從其類矣是故三辰晶明委照萬㝢風雲<lb/>
縹緲周流八極附於天也培塿成垤因之原隰<lb/>
潢汙積派随其窪窳從其地也其間萬物悉由<lb/>
禀焉若禀之清者飛則爲鸞鳯鵰鶚走則爲騏<lb/>
<pb n="KR4d0006_SBCK_000-17a"/>
驎駔駮茂則爲芝蘭茞芷植則爲松桂筠篁引<lb/>
而伸之不可勝數人爲物之靈也是以得乎輕<lb/>
清則爲賢爲聖爲明爲哲爲君仁而睿爲臣正<lb/>
而肅爲父慈而温爲子恭而順發爲事業則惠<lb/>
愛同濟聦敏純慤形于文章則典切淵奥鴻慱<lb/>
麗正斯蓋出乎異禀忠愍公所謂輕清之降靈<lb/>
焉其鍾體質也温粹莊厲和氣襲物其立臣節<lb/>
也端亮平直英風可尚其施政教也寛簡明裕<lb/>
<pb n="KR4d0006_SBCK_000-17b"/>
視民如傷其爲文章也優贍㣲婉屬意綿宻尤<lb/>
工於詩曲盡風雅藻思宏逸峻格髙逺因興發<lb/>
詠必根於理得騷人之㫖趣焉故所成篇詠膾<lb/>
炙衆口傳寫寳秘恨不多得鴻筆奥學靡不欽<lb/>
歎故樞相文康即公之壻寔有道之士焉志公<lb/>
之墓叙初知巴東曰詩家者流目爲冦巴東以<lb/>
方前代羅江東趙渭南也録公警䇿之篇若逺<lb/>
水無人渡孤舟盡日横到海只十里過山應萬<lb/>
<pb n="KR4d0006_SBCK_000-18a"/>
重<hi>此詩二全篇也</hi>等句又謂公之爲詩必本風騷之㫖而<lb/>
以感傷爲主嘗爲江南春二絶其一曰波渺渺<lb/>
桞依依孤村芳草逺斜日杏花飛江南春盡離<lb/>
膓斷蘋滿汀洲人未歸其二曰杳杳煙波隔千<lb/>
里白蘋香散東風起日落汀洲一望時愁情不<lb/>
斷如春水人曰少貴無不足者其攄辭綺靡可<lb/>
也氣熖可也惟不當含悽爾今而思之迺暮年<lb/>
遷謫流落不歸之意詩人感物固非偶然時以<lb/>
<pb n="KR4d0006_SBCK_000-18b"/>
爲文康公之知言也大約公之爲詩多有此意<lb/>
又如聞杜宇云曽爲深冤無䖏雪長年江上哭<lb/>
青春平林雨歇殘陽後愁殺天涯去國人此非<lb/>
先詠南行之事乎公平昔酷愛王右丞韋蘇州<lb/>
詩吟味斯則過矣<hi>雍</hi>頃爲公倅常從㳺讌多聞<lb/>
其得意之句情思閑雅聴之忘倦随録簡牘才<lb/>
數十篇今守三城㑹監軍趙侯<hi>臨</hi>即公之中表<lb/>
也日與㳺接時道公詩因請於公家盡録昔所<lb/>
<pb n="KR4d0006_SBCK_000-19a"/>
存紀得二百餘篇并前之所録不在此数者及<lb/>
謫官後趙公所記共二百四十首類而第之分<lb/>
爲上中下三卷其餘流落無復求購懼歳乆磨<lb/>
滅因序以成編此第言公之詩也若大節賢行<lb/>
則有追謚詔㫖存焉亦録于集首俾開卷者不<lb/>
獨仰騷雅之道爾<lb/>
　　　贈謚誥　知制誥丁理行<lb/>
勑夫徇義保躬賢哲罕兼其致原心觀行褒沮<lb/>
<pb n="KR4d0006_SBCK_000-19b"/>
得伸其公惟節惠之舊章寔經世之明勸不有<lb/>
正議孰旌遺烈故開府儀同三司太子太傅上<lb/>
柱國萊國公冦凖噐質莊重風猷簡貴感㑹先<lb/>
聖綢繆上司明心若丹直道如矢逮余主鬯之<lb/>
日實乃秉鈞之秋圖惟恊恭罔有二事遘盗言<lb/>
之噂呇挾危法以中傷白璧易汚貝錦難辨再<lb/>
罹遐謫遂及云亡終悲寒露之歸徒軫幽泉之<lb/>
痛間雖游伸澄雪追賁寵嘉而誄功易名尚闕<lb/>
<pb n="KR4d0006_SBCK_000-20a"/>
恩禮沉謀秘畫淪于疑論逝者莫愬朕甚閔之<lb/>
謚法有危身奉上曰忠佐國遭憂曰愍合是休<lb/>
典慰其熒魂冝特賜謚曰忠愍<lb/>
<pb n="KR4d0006_SBCK_000-20b"/>
</p>
<p>
忠愍公詩集<lb/>
</p>
<p>
</p>
  </div>
</body>
</text>
</TEI>
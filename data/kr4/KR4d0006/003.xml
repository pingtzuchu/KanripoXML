<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0006_SBCK_003-1a"/>
忠愍公詩集卷下<lb/>
　　荆南秋望<lb/>
西風吹戸牗猶自客荆蠻積水浮秋漢㣲陽淡<lb/>
逺山蟬稀踈葉盡雨歇片雲閑何日忘簮紱深<lb/>
居石室間<lb/>
　　江上送别<lb/>
浪疊春江逺樹㣲落花風雨共淒淒愁人此際<lb/>
腸湏斷况是登臨更送歸<lb/>
<pb n="KR4d0006_SBCK_003-1b"/>
　　送人徃嶺表<lb/>
炎光君此去旅恨杳何窮海樹瘴煙黒蠻村山<lb/>
路中<lb/>
　　秋日<lb/>
桞衰蟬噪寒煙淡地逈山遥暮雨收宛是昔年<lb/>
秋氣味只添多病與離愁<lb/>
　　留題洛北羅漢閣<lb/>
地髙閣逈宜閑望望盡雲山首懶迴林下野僧<lb/>
<pb n="KR4d0006_SBCK_003-2a"/>
應笑我半年旌斾四曽來<lb/>
　　判都省懐感<lb/>
昔爲學士掌三銓屈指年光三十年秋雨滴堦<lb/>
桐巳老白頭重到倍依然<hi>余頃年手植桐樹在省有朽者</hi>
　　輦下春日<lb/>
雨餘宫闕麗春隂三月花光照上林誰倚青樓<lb/>
望歸騎日斜南陌桞煙深<lb/>
　　南宫宿齋静思陜城東閣竹<lb/>
<pb n="KR4d0006_SBCK_003-2b"/>
南宫向夕景彌清風竹蕭然動逺情憶到陜城<lb/>
東閣伴拂䆫敲砌送寒聲<lb/>
　　途次方城<lb/>
方城舊路四曽過此度偏饒悵望多獨倚客亭<lb/>
思徃事南陽何異夢南柯<lb/>
　　經郴州永興驛<lb/>
昔擁雙旌在㪷城今朝孤舘語同名天遥秦樹<lb/>
無因見極目空饒悵望情<lb/>
<pb n="KR4d0006_SBCK_003-3a"/>
　　臨海驛夏日<lb/>
嶺外突蒸當盛暑雨餘新舘覺㣲凉最怜夏木<lb/>
青隂合時有鶯聲似故鄊<lb/>
　　海康西舘有懐<lb/>
風露凄清西舘静悄然懐舊一長嘆海雲銷盡<lb/>
金波冷半夜無人獨凭欄<lb/>
　　長安春日<lb/>
淡淡秦雲薄似羅㶚橋楊桞拂煙波夕陽樓上<lb/>
<pb n="KR4d0006_SBCK_003-3b"/>
山重疊未抵愁春一倍多<lb/>
　　病中書<lb/>
多病将經歳逢迎故不能書惟看藥録客只待<lb/>
醫僧壮志銷如雪幽懐冷似氷郡齋風雨後無<lb/>
睡對寒燈<lb/>
　　長安春書<lb/>
務閑公府都無事騎吏前驅引馬行雨霽晚街<lb/>
官桞色日長春寺講鍾聲雲山巳有終南秀泉<lb/>
<pb n="KR4d0006_SBCK_003-4a"/>
石猶思洛下清聞道曲江新水滿欲携歌管出<lb/>
重城<lb/>
　　宫詞<lb/>
長門秋夜雨䆫外滴寒聲悔不先辭輦應無别<lb/>
恨生<lb/>
　　桞<lb/>
絲翠最宜經宿雨絮飛爭忍逐香塵簾垂獨院<lb/>
無人䖏一樹風揺日午春<lb/>
<pb n="KR4d0006_SBCK_003-4b"/>
　　杜陵<lb/>
燕有情還至花無主亂開杜陵人不見夜月自<lb/>
徘徊<lb/>
　　左馮寺樓閑望<lb/>
閑思至道年中事獨倚左馮城外樓目斷平皐<lb/>
人不見暮天無際水悠悠<lb/>
　　偶書<lb/>
徃事都如夢流年只斷魂不堪春盡日細雨欲<lb/>
<pb n="KR4d0006_SBCK_003-5a"/>
黄昏<lb/>
　　途次鄧州<lb/>
南陽西去見遺基駐馬平郊逺樹㣲自笑平生<lb/>
撫所着不如山鳥解思歸<lb/>
　　春雨<lb/>
漠漠霏霏着桞條輕寒爭信杏花嬌江南二月<lb/>
如煙細誰正春愁在麗譙<lb/>
　　感舊<lb/>
<pb n="KR4d0006_SBCK_003-5b"/>
長思宻勿侍甘泉丹地翺翔獨少年重到文昌<lb/>
倍惆悵秋風霜鬢共蕭然<lb/>
　　途次<hi>二絶</hi>
秋風故關路蟬噪日斜時有客驅征馬茫茫天<lb/>
一涯<lb/>
大澤荒草闊行人心慘悽邉雲時斷續流水自<lb/>
東西<lb/>
沙闊戍樓逈風高邉日清遲遲驅疋馬何處問<lb/>
<pb n="KR4d0006_SBCK_003-6a"/>
歸程<lb/>
　　冬日偶成<lb/>
正是旅愁悲逺宦况逢邊塞向殘年輪蹄影絶<lb/>
冬深路鳥雀聲稀雪後天探騎經旬無使客戌<lb/>
樓終日有烽煙病來無復拈罇酒獨向虚䆫盡<lb/>
日眠<lb/>
　　九日群公出逰郊外余方卧郡齋聽水因<lb/>
　　寄一絶呈諸官<lb/>
<pb n="KR4d0006_SBCK_003-6b"/>
菊老東籬人病酒西風黄葉滿荒田不知今日<lb/>
登高興何似虚堂聽水眠<lb/>
　　春日偶書<lb/>
桞岸花塘慵獨賞閉門春盡阻閑遊少年多故<lb/>
心先老却彼人疑似白頭<lb/>
　　送温尚書入洛<lb/>
蕭蕭紅葉馬前飛又送王孫晝錦歸却到舊遊<lb/>
應悵望故溪秋蘚滿魚磯<lb/>
<pb n="KR4d0006_SBCK_003-7a"/>
　　小韓店<lb/>
昔從鄴下遊梁苑孤店曽經十數廻歳月暗移<lb/>
人事改白頭重到小寒來<lb/>
　　虚堂<lb/>
虚堂寂寂草䖝鳴欹枕難忘是舊情斜月半軒<lb/>
踈樹影夜深風露更凄清<lb/>
　　憶樊川<lb/>
閑想舊逰都似夢别來秦樹又西東高秋最憶<lb/>
<pb n="KR4d0006_SBCK_003-7b"/>
樊川景稻穗初黄柿葉紅<lb/>
　　東䆫<lb/>
徙倚東䆫夜未明悄然幽舘獨凝情燈揺古壁<lb/>
秋䖝怨露下踈林宿鶴驚道在任從時態薄年<lb/>
加潜覺睡魂輕待酬北關君恩了歸聽氷泉落<lb/>
石聲<lb/>
　　九日不飲<lb/>
雲淡長空日欲斜永邉衰桞噪寒鵶病來不飲<lb/>
<pb n="KR4d0006_SBCK_003-8a"/>
空凄感獨遶東籬詠菊花<lb/>
　　和人春暮<lb/>
流年賦分長多感盡日長思立短亭猶謝海棠<lb/>
花始發似留春色向凋零<lb/>
　　又<lb/>
昔曽過洛浦遺恨寫蒼苔徃事詩空在春深我<lb/>
獨來<lb/>
　　早行<lb/>
<pb n="KR4d0006_SBCK_003-8b"/>
嚴鍾将報曙遊子巳登途野火時明㓕殘星似<lb/>
有無<lb/>
忠愍公詩集終<lb/>
</p>
<p>
</p>
  </div>
</body>
</text>
</TEI>
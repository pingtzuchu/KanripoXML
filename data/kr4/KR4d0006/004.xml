<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0006_SBCK_004-1a"/>
再開萊公詩集後序<lb/>
萊公兩朝大臣勲業之盛掀天掲地人皆知有<lb/>
其名而徃徃或不知有其詩何也蓋勲業有以<lb/>
揜之也伊尹之訓周公之誥著在方冊表裏典<lb/>
謨而自古及今論文者必曰孔孟而不曰伊周<lb/>
蓋伊周之可稱在於興啇輔周訓誥之作不足<lb/>
道也公清才雅韻冠絶一世播於篇什平淡淳<lb/>
正得風雅之體自其少年從仕以至立朝退處<lb/>
<pb n="KR4d0006_SBCK_004-1b"/>
懽愉逸樂激烈憤惋無不並見於詩太原范伯<lb/>
純始收什鍽録分爲三卷舂陵得之尤其後也<lb/>
蓋公晚年遷謫甞至舂陵邦人思慕不忘由是<lb/>
建樓畫像以崇朝夕然而詩編之傳家不百一<lb/>
焉逮宣和間王公<hi>次翁</hi>來茲曳組景仰前脩因<lb/>
取舊集刋板以傳士夫皷舞以相夸詫而舂陵<lb/>
景物由是増輝矣近時楊守<hi>惇</hi>亦即舊板重加<lb/>
䢴治至此未㡬而字之浸㓕者復且過半斆適<lb/>
<pb n="KR4d0006_SBCK_004-2a"/>
茲承之政事之餘取而閲之深恐浸以失真復<lb/>
命校正鳩工一新焉昔白居易謂劉禹錫之詩<lb/>
在處應有神物護持禹錫一文人徒以句韻之<lb/>
工識者竒之尚且如此况公文章所在當如何<lb/>
哉吾又知自有不可得而漫滅者存焉爾隆興<lb/>
改元七月　日長樂辛斆書<lb/>
<pb n="KR4d0006_SBCK_004-2b"/>
<pb n="KR4d0006_SBCK_004-2b"/>
予昔時録藏宋萊國忠愍公詩迄今㡬四十年<lb/>
懼其字畫磨㓕而未可以言乆也且公爲華之<lb/>
下邽人予忝郷曲之末方圖刻之轉相流布俾<lb/>
公口齒膏馥霑𬒳後人而力未能近攝三原縣<lb/>
事零陵蔣君鏊至㑹予于歸來之堂話及公之<lb/>
言行傾仰切至予因曰家藏公集舊矣出以示<lb/>
之喜而懐歸遂捐俸以永其傳則其爲學之要<lb/>
爲政之體可以見矣時嘉靖乙未歳春正月丁<lb/>
<pb n="KR4d0006_SBCK_004-3a"/>
卯平川野逸王承𥙿記<lb/>
</p>
<p>
</p>
  </div>
</body>
</text>
</TEI>
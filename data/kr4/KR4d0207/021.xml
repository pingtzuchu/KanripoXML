<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_021-1a"/>
黙堂先生文集巻第二十一<lb/>
　　　雜文<lb/>
　　　　陳伯瑜宣義行狀<lb/>
公諱某字伯瑜姓陳氏南劍之沙縣人髙祖諱文餘以其<lb/>
子祕書少監之貴贈官至尚書駕部員外郎陳氏為延平<lb/>
大族自少監公之後世有顯人名徳震天下而公之曽祖<lb/>
可法皇祖大祖皇考瑄盖三世不仕公自少時即發憤讀<lb/>
書欲張大其家聲刻苦不少懈宗黨多譽之尤為叔祖朝<lb/>
議之所信愛雖逰宦逺方未甞不以自隨也以是公得徧<lb/>
歴通都大邑從良師友以學學且成其施於科舉若有餘<lb/>
矣然每出輒不利中年益竒蹇遂棄而家居往來田野間<lb/>
<pb n="KR4d0207_SBCK_021-1b"/>
若無意於斯世者獨教其子升戩曰耕而穫常理也旱潦<lb/>
則亦有焉汝力於學以追少監之子孫無我多愧且吾先<lb/>
世多潜徳至於今盖乆寜常晦而不彰乎二子遵其言日<lb/>
進不已其後數年果有貢於禮部者雖不偶而其志愈勵<lb/>
矣公從容謂其夫人曰吾兒類能自立者上方興太學英<lb/>
材輻輳學者求琢磨之益宜必於是吾將遣二子逰焉而<lb/>
貧無以為道路之費奈何夫人曰如不可已則唯所命公<lb/>
於是鬻饘粥之田資其子以行里俗或笑之公逌然不以<lb/>
介意又二年當元祐三年而戩舉進士中第嚮之笑者始<lb/>
相與驚嘆以公之不計目前為得又十年當紹聖四年而<lb/>
升復登科人以是大服公則又相與抃蹈為公深賀公謝<lb/>
<pb n="KR4d0207_SBCK_021-2a"/>
客曰教子欲其才吾志也以文墨而得禄比比皆然何足<lb/>
賀識者謂公器度過人遠甚其子卒皆有成矣豈其教之<lb/>
固有道歟崇寜中戩調於吏部得䖍州幕官虔於江西為<lb/>
大郡當江嶺之衝貴人達官常所往來與夫朝廷之有事<lb/>
於交廣者出入必過焉其見戩者則以䖍之屬吏為得人<lb/>
㑹羣蠻擾邊克之朝廷以廣西融宜等州别為一路隷黔<lb/>
南自幕僚以上皆堂選重其事也由是諸公之任事於此<lb/>
者交辟之書奏就除融州判官戩以公老不忍逺去書來<lb/>
告曰必辭是公聞之即輕騎詣其子所詰之曰男子志四<lb/>
方事業亦欲及時汝為汝之所為毋以我故自滯儻汝有<lb/>
立雖行萬里之外如在吾側不然徒朝夕相依無謂也汝<lb/>
<pb n="KR4d0207_SBCK_021-2b"/>
必往戩不得辭公因挈其婦孫以歸而使戩獨之官後果<lb/>
以戎功改通直郎用元圭恩封公承事郎又用郊祀恩再<lb/>
封公宣義郎暮年躳被寵榮人為公喜而公之辭色卒不<lb/>
見其有異於平日也戩居黔南日乆屬以侍養乞於朝已<lb/>
而得請當詣闕遂亟授福州閩縣丞以歸既歸父子相見<lb/>
歡甚乆之迎公如閩盖朞年而後返其眀年二子亦返未<lb/>
㡬公復趣二子還任戩曰長樂佳山水游觀休息之所為<lb/>
多且飲食醫藥尤便老人其必之此乎升進而言曰始戩<lb/>
之令於四眀之昌國也涉江逾海道逺且阻翁甞與俱北<lb/>
南歸而丞於閩也又得侍翁以往今升領建之松溪邑事<lb/>
其去家於閩為近居處口體之奉非所憂當為升行戩不<lb/>
<pb n="KR4d0207_SBCK_021-3a"/>
必聴公笑而從之其在松溪强健如未病時冬十月朔晨<lb/>
興正冠修容坐堂上子孫以次賀婦進饋就視則已奄然<lb/>
逝矣盖政和四年也享年八十有四公純直樂易其於孝<lb/>
友盖不待勉强而後能至平居語莊而氣平於人無貴賤<lb/>
戚踈視之若一宜其遇事易撓然一有不歉於義無茍從<lb/>
者其奉已至約而施予無吝悦之不以其好弗屑也在昌<lb/>
國其子官滿奉之以歸至郡即先走㑹稽告其去於部使<lb/>
者民有聚白金三百兩伺公出羅拜庭下願以為公夀且<lb/>
曰前此為敝邑者盖許之也以大夫之嚴不敢以請輒私<lb/>
於下執事幸不以為罪公麾而出之曰令為國牧民反於<lb/>
汝乎責貨何義也汝必速反吾兒知之其不汝容矣民感<lb/>
<pb n="KR4d0207_SBCK_021-3b"/>
泣而去公晚嵗貲稍裕計其所用之餘遇新陳不繼之際<lb/>
輒平價出之閭里之貧者頼以不困所居去城市稍逺俗<lb/>
不餌藥唯以巫祝為尚公為儲金石草木之可以療疾者<lb/>
依古方和之散以予民當癘疫並興公前後所全活甚衆<lb/>
鄉人徳之始戩之官於黔南也戎事有間凡嶺外珍竒之<lb/>
物詭異之玩儻可以娛心意快耳目者莫不畢致以獻扵<lb/>
公又屬其族子弟築亭於居第之東宏壯偉麗大溪横其<lb/>
前喬木蒼然掩映左右以為公親戚故舊燕逰之地至於<lb/>
觴豆之器射壺博奕之具無一不備來者樂之且以公之<lb/>
難老為有子也公曰吾兒念我欲以是相悦然吾豈待此<lb/>
而後足不遽止之亦所以慰其逺情耳公之清修恬漠盖<lb/>
<pb n="KR4d0207_SBCK_021-4a"/>
如此公夫人邑里鄧氏資淑慎治家嚴整而用物有度方<lb/>
公捐書就間不以生事攖心窶甚夫人為均節有無至婚<lb/>
喪祭祀賔客之所宜費者率不更其素故人以為難盖長<lb/>
公一嵗前公十年而終亦以其子陞朝贈孺人生三男子<lb/>
長曰升次堯輔而季則戩也堯輔蚤世升後公一年亦卒<lb/>
官止文林郎女二人適進士黄約羅世英孫男四人將以<lb/>
六年十二月二日辛酉葬公於縣之崇仁里故發冲之原<lb/>
夫人之兆宜有顯刻以傳不朽謹敘次其世系仁義如右<lb/>
以告當世之君子使誌公之墓者得以考焉<lb/>
　　　　廖成伯朝請墓表<lb/>
公諱某字成伯姓廖氏廖氏之先盖出於周文王之子伯<lb/>
<pb n="KR4d0207_SBCK_021-4b"/>
廖以字為氏自東漢以來時有顯者然皆莫知其所承襲<lb/>
至唐或居太原之晉陽遭天寶之亂以其族避地閩中家<lb/>
延平山谷間號龍池唐亡龍池之族仕王氏多以軍功有<lb/>
聞其子孫蕃衍遂為延平著姓至公八世祖始由龍池分<lb/>
處順昌縣之交溪故今為交溪人曽祖諱某祖諱某父諱<lb/>
某皆潜徳弗仕世積善以高夀終鄉人化慕焉公少力學<lb/>
工文詞以其母楊氏意應舉為場屋有名士母卒即棄去<lb/>
故習益求其所未至而養其所固有者以教其子已而其<lb/>
子擢進士第列官於朝遇政和六年郊祀恩始封承事郎<lb/>
致仕自是國有大慶必進封逮今天子即位凡十年八遷<lb/>
至朝請郎乃以年賜三品服以靖康元年十月庚辰終於<lb/>
<pb n="KR4d0207_SBCK_021-5a"/>
家享年九十有四初娶謝氏再娶陳氏累贈若封皆安人<lb/>
生子男三人長曰冽蚤世次曰剛朝奉郎守右正言次曰<lb/>
副女一人適進士吳權孫男六人軒輯遲過遂蘧孫女三<lb/>
人以是年十二月庚申葬於縣之溪南祖塋公天性質直<lb/>
簡而不偷易而不㢮遇人無戚踈小大一以誠處事唯理<lb/>
所在未甞幸利而薰然慈愛下逮僮僕見之者知其為篤<lb/>
厚君子也故其孝愛行於閨門信義著於朋友恭順達於<lb/>
里閭得之自然不待矯拂平居無事唯以詩酒為樂客至<lb/>
必飲飲或終日無醉色其為詩操筆立成宛轉清切能道<lb/>
人所難言不主風刺自適而已始余為太學諸生與正言<lb/>
公同舍遂相與為忘年交盖乆而益親間甞察其所知所<lb/>
<pb n="KR4d0207_SBCK_021-5b"/>
能而訊其所從來則曰某事吾父謂某如是某行之某事<lb/>
某如是行之而吾父以為然者也方余未識公時則已於<lb/>
其子知公矣其後見公於嘉興又見公於臨漳皆其子之<lb/>
官舍聴其言觀其行益信其為人最後見公於交谿年愈<lb/>
髙貌愈温氣愈和使人即之而不能去也豈古所謂老成<lb/>
人其徳可尊而事之者耶公之教子初不以勢利為先故<lb/>
自其子之始得官以至歴清要享豐禄人皆榮之而公未<lb/>
甞有喜色其子在宣和初甞除太學録辭不報俄遷監察<lb/>
御史即亟以公老求去比得守莆陽盖二年然後迎公之<lb/>
官居無何復以侍疾乞歸方築室買田為乆安計㑹上躳<lb/>
聽斷屏絶姦佞求正直士補諫官闕員遽命以右正言召<lb/>
<pb n="KR4d0207_SBCK_021-6a"/>
還時公疾已作亦不果赴正言公尚恬退至是雖其義皆<lb/>
不得不然然非公素不以人之所榮者有望於其子則為<lb/>
之子者雖欲必行其志以終其孝養其可得乎故余以公<lb/>
之子知公而反復咏嘆之不已者非茍云也公歿之明年<lb/>
正言公欲誌其平生以傳於後書來告曰先君不幸既葬<lb/>
未及銘身隱而跡晦懼無以傳遠今世俗多借譽於達官<lb/>
之文茍以榮親無益不信吾父子四海相知唯子一人宜<lb/>
有以表之余既深知公而其子又知余之深余雖賤且不<lb/>
能文其何以辭於是為論次其行實因道余所以知公者<lb/>
附益焉已又述於其後曰維廖氏世有徳善畜既乆將大<lb/>
發於公公靳弗施以至於老且死又寓其所積之厚於其<lb/>
<pb n="KR4d0207_SBCK_021-6b"/>
子子且顯公為不朽矣若公者所謂假舟楫絶江河行不<lb/>
必以踵也吾聞有徳者其後必大豈以夫載而之後世者<lb/>
有所附託而然歟故曰人有不為也然後可以有為吾見<lb/>
其兆矣請以是鑱諸石表於公之墓以俟年月日同郡陳<lb/>
淵述<lb/>
　　　　祭叔祖右司文<lb/>
維宣和四年十月丙戌朔二十日乙巳姪孫淵謹以清酌<lb/>
家饌之奠致祭於亡叔祖宫使右司之靈嗚呼叔祖當代<lb/>
之傑百世之師其道徳之髙術智之深議論之精文章之<lb/>
妙無與倫比盖夫人而能言之至其忠貫金石謀合鬼神<lb/>
辯屈儀秦勇抗賁育横騖别驅而卒反於正則雖譽之善<lb/>
<pb n="KR4d0207_SBCK_021-7a"/>
者有不能極其美而嫉之深者有不能指其疵昔者紹聖<lb/>
之初公臥江海之上或得其賢用之匪宜三年學省困於<lb/>
鹽虀而英偉之資豪邁之氣髙視縉紳之表危言極論盖<lb/>
莫知其官之卑朔方一出令聞四馳逮真人之勃興任諫<lb/>
垣而補遺國爾忘家衆正所依故當雷霆之威而不懾任<lb/>
萬鈞之重而不辭審厥是以獨往禍已及而弗移淮壖謫<lb/>
守召不及朞曽坐席之未溫復議政於都司一斥不復二<lb/>
紀於兹家乏宿儲無適不怡豈至誠之所存置得喪於毫<lb/>
釐嗚呼公之言曰金百死而不化水萬折以東流言可為<lb/>
也而志不可㡬志可似也而其屢屈而不撓乆竆而不變<lb/>
霜雪雨雹衆凌而並虐獨公凛然挺松栢之姿觸瘴霧以<lb/>
<pb n="KR4d0207_SBCK_021-7b"/>
深入視囹圄其猶歸人不能堪已甘如飴此天下蒼生所<lb/>
以跂踵而有待而有志之士所以隱伏不耀珍其貨以須<lb/>
時孰謂公厭斯世而去也彀必中之矢而終不一彂斂山<lb/>
嶽之積而㣲塵弗施盖庸人孺子樵夫販婦聞公之亡猶<lb/>
為之墮淚而不禁況於知舊親戚抱恨銜冤則其情可推<lb/>
顧惟不肖自為童稚已被誨育至於今三十餘年矣撫而<lb/>
憐之盖益乆而不衰報徳無所公今已而將門户薄祐困<lb/>
躓厄竆之所招耶生民何辜哲人遽萎嗚呼公於所親不<lb/>
責其所未至而於其賢不竆其所不知其待我也尤為不<lb/>
疑盖甞語同志之士於公公信其人謂逺大之可期數年<lb/>
之間先後公而逝矣存者其誰平生坎壈公知其㣲公去<lb/>
<pb n="KR4d0207_SBCK_021-8a"/>
我留欲以奚爲北向長號莫知我悲<lb/>
　　　　祭李先之祭酒文<lb/>
維建炎二年嵗次戊申五月甲申朔某日某甲子迪功郎<lb/>
吉水永豐縣主簿陳淵謹以清酌庶羞之奠致祭於故李<lb/>
公祭酒舍人之靈嗚呼我宋人物之盛章明乎咸平景徳<lb/>
之間而烜赫乎嘉祐治平之際更熈寜而一變逮元祐而<lb/>
復熾乗時崛起不可勝計學窺孔孟之奥文挾班楊之氣<lb/>
挺松筠以抗節決江河而建議公於斯時擢冠多士參夜<lb/>
光眀月以效珍儷芝艸鳯凰而呈瑞俯青雲於咫尺日千<lb/>
里其必至方騁轡於修塗俄遭䜛而逺棄嗟道大之不容<lb/>
亦名高之爲累彼小人之自絶實天命之有制儻定數之<lb/>
<pb n="KR4d0207_SBCK_021-8b"/>
莫移奚智巧之能避自公邅迴既歴一世正人懔以結舌<lb/>
邪説閧其如沸亂鹿鳴於邇言速㓂攘於殊裔㑹大人之<lb/>
繼眀創禍根之所自誅奸惡之已盈訪忠良於乆廢起徳<lb/>
人於荒服嵗五遷而未既接鴛鷺其有期阻豺狼之尚肆<lb/>
遂移疾於中途遡衡門而遂志豈愛君之無已憤孤忠之<lb/>
未契致深憂之莫舒厭乆生而遽逝嗚呼哀哉仁者宜夀<lb/>
徳必得位何滛朋之煽凶亦龎眉而競貴謂天道之漠然<lb/>
彼作善者誰恃顧横流之滔天痛箕疇之未畀庶胼胝之<lb/>
奏功亘萬世而無弊何斯道之遂衰困長謀於不試寜姻<lb/>
戚之是懷嘆含生之失庇它時江濵邂逅相值舟中之語<lb/>
情不予祕憶緒誨之渠渠悵摳衣之莫繼繄死生之去來<lb/>
<pb n="KR4d0207_SBCK_021-9a"/>
豈空花之無柢茍師傳之未泯民異時其受賜公實無憾<lb/>
情鍾我軰紛世慮以何極集牢愁於幽意聊緘詞以敘心<lb/>
冩餘哀於一涕<lb/>
　　　　祭龜山先生文<lb/>
維紹興五年嵗次乙卯十月庚子朔十八日丁巳壻具位<lb/>
陳淵謹以清酌庶羞之奠致祭於亡外舅致政龍圖楊公<lb/>
先生之靈嗚呼泰山其頽梁木其壞四海所悲而况於骨<lb/>
肉之愛我於公門親則子壻恩已篤矣又兼乎師資之義<lb/>
此所以哀慕痛切乆而不能自已也自我識公建之東陽<lb/>
從公荆州轉於浙江乆客念歸各旋故里多合鮮離前後<lb/>
三紀衣之食之援而撫之教之誨之誘而與之如工之造<lb/>
<pb n="KR4d0207_SBCK_021-9b"/>
器刻雕琢磨而冀其用如農之養苗灌溉薅芸以俟其實<lb/>
曽厚徳之未酬忽莫知其所適若嬰兒之失其母也其能<lb/>
不以為戚耶嗚呼先生清而不隘和而不流澹然無營心<lb/>
逸日休其體之於身而安也亦以是施於民其行之於畎<lb/>
畆而宜也亦以是達於朝廷故退不為崖異之行而進不<lb/>
求矯激之名盖所謂從容而自中豈智巧果敢之足云乎<lb/>
公甞謂孟子之所謂善子思之所謂誠實同名異而皆達<lb/>
於孔子之仁仁固無私誠不自成故能合内外通物我無<lb/>
分於天人也伊洛得之眀以授我我行乎中用惟其可或<lb/>
畔乎此辨而正之期於萬世匪我敢私公之云亡士失所<lb/>
恃幸聖朝之眷舊起斯文於將廢倘邪説之遂熄何異乎<lb/>
<pb n="KR4d0207_SBCK_021-10a"/>
存而得志矧公有子惟公是似遵正塗而遄往信遺風之<lb/>
可繼公則無憾斯人所喟文以告哀詞不逮意<lb/>
　　　　祭胡寶學文<lb/>
維紹興八年九月戊寅朔某日某甲子左承事郎守秘書<lb/>
丞陳淵謹以清酌庶羞之奠致祭於故侍讀寶學文定胡<lb/>
公之靈嗚呼孟軻既歿聖學莫繼楊墨雖衰異端猶熾漢<lb/>
黜百家不耡其根文景黄老武宣申韓權謀尚功名節輕<lb/>
死清虚懲之遂來釋氏晉促其祚梁遽以亡有好弗稽復<lb/>
張於唐韓公憤然欲火其書積習既深弊終弗除宋興百<lb/>
年此蠧仍在衆正彚升羣邪氷觧訖於荆舒謂得其要引<lb/>
聃援瞿鑿經談妙末流滔天正塗孔堙帝閔其然是興二<lb/>
<pb n="KR4d0207_SBCK_021-10b"/>
程天人靡間内外兩盡體極無始而有感應王氏未衰此<lb/>
道已行發其幽光元祐之仁大程所傳龜山具體小程春<lb/>
秋公得其髓正名定分别嫌眀㣲如權在衡錙銖不欺自<lb/>
公少年文已驚世況有此書密傳孔志孔志所在孟子擬<lb/>
之其闢楊墨春秋啓之盖曰三代人倫必明無父無君周<lb/>
公所膺楊墨之過猶以其弊佛所從來豈容勿議公眀春<lb/>
秋用夷則夷是真夷者公其敢私人曰裸顛兹特其跡舍<lb/>
跡論心世儒之失公不徒言亦健於行君焉父母友焉弟<lb/>
兄仁修於家忠施於國算計見效儒者之特公之事君惟<lb/>
道是從退不茍去進非尚容晚節逢辰八年三起突未及<lb/>
黔鴻鵠千里人願公來帝降匪遲執經以待公行不歸念<lb/>
<pb n="KR4d0207_SBCK_021-11a"/>
昔龜山於公為友相望巍然泰山北斗龜山云亡世失其<lb/>
師公又逝矣人將焉倚賴有遺編聖心所取至言一出異<lb/>
說箝口嗟我公從蹇駑附驥所不鄙者臭味相似付囑之<lb/>
深薦揚之力厚徳未酬泉臺永隔惟公有子萬人之英氣<lb/>
横八極勇冠三軍振公餘烈將必有日如鵬乗風暫兹一<lb/>
息生榮死哀身遠徳尊後有傳焉餘何足云緘辭寓奠有<lb/>
淚如雨公歆我誠此酒不吐<lb/>
　　　　祭廖尚書文<lb/>
維紹興十三年嵗次癸亥十一月癸丑朔十七日己巳左<lb/>
宣教郎主管台州崇道觀陳淵謹以清酌庶羞之奠致祭<lb/>
於故致政徽學尚書廖公之靈惟公仕至八座名高當世<lb/>
<pb n="KR4d0207_SBCK_021-11b"/>
夀逾七十禄埀後裔凡古人之所難值者公晏然而皆得<lb/>
而世俗之所無有者公裕然而已備遺五福而弗居謝塵<lb/>
縁而釋累公固無憾人亦何喟所不足者遭時艱難餘藴<lb/>
未既朝廷喪其老成後學失所依庇此有志之士所以深<lb/>
悲與夫識與不識莫不為之揮涕也嗟乎一氣無私有種<lb/>
純粹率曠世而不逢未百年而遽逝其竆而在下者顧豈<lb/>
無人而其達而在上者又止於此造物者其果有意乎其<lb/>
無意乎吾不可得而知己昔我未冠唯公是比針芥相投<lb/>
不約而契跂龜山中庸之學慕了齋浩然之氣匪曰身謀<lb/>
為天下計故處則管鮑之相許出則王貢之相繼五十年<lb/>
間義均兄弟晚嵗同朝臺諫並峙道然而然心同跡似方<lb/>
<pb n="KR4d0207_SBCK_021-12a"/>
抗志以輸忠忽遭讒而俱廢我既還里後公亦至幸家居<lb/>
之無遠庻安車之易詣曽日月之㡬何遽訃音之來謂嗚<lb/>
呼哀哉於生知死達人細事公了此其有餘豈待言而後<lb/>
㑹顧平生之交逰盡矣雖乆生其何恃歌此奠章公歆我<lb/>
意<lb/>
　　　　祭鄧南夫文<lb/>
維宣和二年九月丁卯朔二十八日辛丑陳淵謹以清酌<lb/>
庶羞之奠致祭於亡友南夫十九兄之靈嗚呼哀哉吾衰<lb/>
何乆母逝兄亡又喪吾友吾友多矣實唯兄賢孝友忠信<lb/>
匪學則然謙以自牧恕以接物孚於宗黨無頑不革其待<lb/>
我也洞然勿疑相知之深如琴子期人亦有言趣舍殊志<lb/>
<pb n="KR4d0207_SBCK_021-12b"/>
曽是不謀若合符契我家陋巷只尺高門曳履往來朝坐<lb/>
及昏三年於兹連牆莫睹炯炯此心將以誰語夢間剥琢<lb/>
推枕從之出户無人孰知我悲嗚呼哀哉命不可知軒昻<lb/>
磊落而止於斯誰謂報施疾於影響是獨何歟乃遭夭枉<lb/>
一昨西逰同寓京師飲食起居跬步不離情隨事遷長慟<lb/>
以别冀兄榮歸豈謂永訣一時同進孰與兄才竟坐敢言<lb/>
事故不諧得喪秋毫本不足計數極而終又焉擇地男兒<lb/>
結髪志在四方馬革褁尸於我何傷天地為家莫非真宅<lb/>
既知而歸舉世皆客彼方客逰念人旅死夢中占夢果何<lb/>
時已况兄易簀有友可依全櫬亟還復不愆時殆至送終<lb/>
咸得其禮人曰幸哉唯兄有子我觀令子汗血之駒氣吞<lb/>
<pb n="KR4d0207_SBCK_021-13a"/>
無垠未飽以芻望燕首越萬里終去我豈私之伯樂所顧<lb/>
頼以不亡不在此耶富貴而夀其亦爾耶昔兄别時以是<lb/>
為託渠固自立我生不怍死而有知尚聞此言瀝酒陳詩<lb/>
淚如迸泉<lb/>
　　　　代翁子靜祭奉議叔祖文<lb/>
維宣和四年三月庚申朔十二日辛未具位翁某謹以清<lb/>
酌庶羞之奠致祭於致政奉議陳公之靈嗚呼我官沙陽<lb/>
善政蔑聞公實教我唯仁得民遵公此言百敝一新曽未<lb/>
半年民氣如春惟公里居有徳有齒奬借賛助民以易使<lb/>
方須功成遽喪先子銜哀而去遺恨何已哀傷贈誄恩隆<lb/>
一時有徳未報公今永歸禍患疾困哭不及幃奠兹一觴<lb/>
<pb n="KR4d0207_SBCK_021-13b"/>
莫知我悲<lb/>
　　　　代郡守祭衢州高龍圖文<lb/>
嗚呼士方阨竆百不一施懷竒負能誰獨識之如公初年<lb/>
其數亦竒更涉險囏厥聞乃馳浙㓂跳梁所過紛披蜂屯<lb/>
蟻結蔓蔓弗夷公在廣信位卑力㣲奮袂一呼羣情響隨<lb/>
勇如亞夫堅臥釋圍忠如張許江淮是依東南再安此功<lb/>
為誰帝用褒崇延閤帥麾兵火之餘金城湯池指顧所移<lb/>
流亡畢歸平時士夫衣輕乗肥高論怨誹曰不吾知一旦<lb/>
變生鳥竄莫追抗顔視公寜不忸怩謂公百年為帝龍䕫<lb/>
不圖奄忽遽盡於斯凡我同氣莫不涕揮况在鄰壤惟公<lb/>
實師死生命歟詎可理推奠兹一觴孰知我悲<lb/>
<pb n="KR4d0207_SBCK_021-14a"/>
　　　　代郡守祭江給事母夫人文<lb/>
莫先之福唯夀而夫人以夀終不朽之託唯子而夫人之<lb/>
子賢閨門之行或殁世無聞而夫人播令譽於衆口誨育<lb/>
之勤或不䝉其利而夫人享厚養於暮年生榮死哀又何<lb/>
憾焉唯其子之賢而公輔之望尚鬱於輿論故縉紳之意<lb/>
於夫人之夀幸其數之延嗟九原之莫作獨遺恨於終天<lb/>
念昔夕郎寓官建安夫人舊逰山川儼然悵綵輿之不返<lb/>
忽丹旐之翩翩聊陳一觴我亦涕漣<lb/>
　　　又代漕使<lb/>
嗚呼夫人閨門之秀孝慈惠和令聞惟舊藴徳不耀是生<lb/>
賢子寶鼎元龜邦家所倚文章器業甞試其餘瑣闥雍容<lb/>
<pb n="KR4d0207_SBCK_021-14b"/>
陳帝之謨帝顧槐庭虛心以向孰謂夫人遽棄榮養胡不<lb/>
少延慰其子心富貴夀考益昭徳音我懷昔人剪髮延客<lb/>
或歴台躔乃其遺澤死生夢覺盖不必傷有子實賢夫人<lb/>
不亡<lb/>
　　　　又代龎㡬先運幹<lb/>
古者朋友視猶兄弟我於夫人盖子之義夕郎與我同年<lb/>
之契叅幕漕臺又甞聮事雲天雖隔志則無異母事夫人<lb/>
已孤之意不見幾時翩旐俄至陳跡依然痛傷何已徙居<lb/>
翦髮世濟其美胡不百年以待其子我觀令子公輔之器<lb/>
瑣闥掖垣餘藴未既夫人之徳庶鍾於此逝者有知可無<lb/>
憾矣<lb/>
<pb n="KR4d0207_SBCK_021-15a"/>
　　　　祭廖成伯文<lb/>
維建炎元年嵗次丁未八月某朔某日具位陳淵謹以清<lb/>
酌庶羞之奠致祭於太原廖公朝請丈之靈惟公天資質<lb/>
直副以忠厚彂於自然不待矯揉深耕熟耘盡地之力豐<lb/>
穰報之子有賢徳我友公子自其少時相知之深如琴子<lb/>
期寅縁識公拜公牀下謂我兒輩可與語者不見幾時遂<lb/>
隔生死維墓有碑我誌其美公之所藴我豈盡知公子命<lb/>
我其何以辭校書墓旁可置萬家翠琰巍然直詞匪夸埀<lb/>
名萬年公則有後我附以名世傳不朽緘詩千里寄此一<lb/>
樽公乎不亡其尚有聞<lb/>
　　　　代楊丈祭翁子靜文<lb/>
<pb n="KR4d0207_SBCK_021-15b"/>
嗚呼子靜少而力學唯善是師長也効官勇於有為氣剛<lb/>
大而識明用無適而不宜嘆州縣之徒勞積誠厚而薄施<lb/>
方崇安之扞㓂實全閩之所依吏屏跡以自全已忘家而<lb/>
即危豈險隘之足恃抑民情之説歸變怯懦於有勇凛長<lb/>
城而振威彼怙勢以自賢謂爾謀之何違因抗辭而不屈<lb/>
乃建繫於圜扉終負疾以投荒冒炎烝而遠馳委孤嫠於<lb/>
老母忽中道而告萎嗚呼哀哉昔睢上之相從掩借來而<lb/>
獨竒徳既成而望著遽一跌而止兹則夫予之為慟豈姻<lb/>
婭之是私冀皇明之逺燭亦嗣子之可期憑斯文以告幽<lb/>
寫老懷之獨悲<lb/>
　　　　祭表弟余君文<hi>代龜山</hi>
<pb n="KR4d0207_SBCK_021-16a"/>
嗚呼造物之於人畀付無私而人之所遇有厚有薄自爾<lb/>
不齊謂為善者得福常多則彼為不善者胡為尚蕃其子<lb/>
孫又皓首而厖眉豈非偶然耶抑亦有數存乎其間而理<lb/>
不可推不然以余亡舅之徳固當流裔昌熾而晚得二子<lb/>
汝實長而早世曽後嗣之頓隳昔余得官於荆州别汝母<lb/>
於将溪之上視汝孝友温恭之質謂必業余舅氏之家而<lb/>
侈其傳者在兹今其已矣念汝母之既老雖汝之受於天<lb/>
者有命唯不獲終其孝則為可悲寓詞千里道余所以痛<lb/>
汝之意亦以泄余渭陽之思<lb/>
　　　　祭楊遵道文<lb/>
維崇寜四年嵗次乙酉十一月乙未朔十九日癸丑延平<lb/>
<pb n="KR4d0207_SBCK_021-16b"/>
陳淵謹以果酒之奠致祭於亡友兄遵道之靈嗚呼遵道<lb/>
學有師傳文以能名年甫半世遽殞其身昔我始見汴水<lb/>
之曲偉矣議論温其如玉謂我朋友許我以姻使獲種徳<lb/>
先生之門三年契闊相去萬里南來一笑寛我夢寐從以<lb/>
籃輿由汴如荆歌詩賡酬愈出愈新至則成昏畧去苛禮<lb/>
婉婉淑人今則有子衝寒冒暑或此致疾今其亡矣匪報<lb/>
繄徳秋闈較藝謬處衆先仲季三人偕試春官有懷竒才<lb/>
通昔拭淚臨行一觴酹此㣲意<lb/>
　　　　代龜山先生祭葉朝請文<hi>書之父<折 t="33"/>端禮尚</hi>
惟靈稟性冲和操行純實斂跡丘園鄉閭之式毫髪莫施<lb/>
神懿其徳俾昌厥後以重王國譬公喬嶽敦大靜一神秀<lb/>
<pb n="KR4d0207_SBCK_021-17a"/>
所鍾宜生申伯祝公夀考與山無極曽未百年乗化而息<lb/>
念昔見公笑談密勿碧眼霜髯銀章赤紱謂公難老天所<lb/>
永錫今幾何時死生永隔與公情親豈縁姻戚奠此一觴<lb/>
涕淚横臆<lb/>
　　　　祭翁評事文<lb/>
維政和八年六月壬子朔二十四日乙亥潁川陳淵謹以<lb/>
清酌庶羞之奠致祭於京兆承事翁公之靈惟公天畀忠<lb/>
純行如其性年逾九十終之以正生榮死哀實惟子賢正<lb/>
斯已矣又何憾焉我從公子交契良厚公命聮姻愛忘其<lb/>
醜情深義重感極痛深詞以告哀莫究我心<lb/>
　　　　祭先兄文<lb/>
<pb n="KR4d0207_SBCK_021-17b"/>
維兄忠信孝友徳全於天襟度坦夷與世周旋貧而無求<lb/>
困而寡怨自昔罕聞於今親見平生詩酒雅有真趣譏刺<lb/>
紛然不改其度我亦有言謂我勿恤人生百年如駒過隙<lb/>
吾師無功以醉為鄉一杯到手萬慮俱忘門户得汝庶㡬<lb/>
有立幼稚滿前奚憂不給再拜此言此意良厚四十無成<lb/>
我則有負前年辭親求試辟雍志竟未諧扁舟遽東不謂<lb/>
吾母奄棄諸孤百死中途偶還敝廬號呼相持心肝隕裂<lb/>
適襄大事兄以毁折嗚呼哀哉兄弟二人手足之愛里閭<lb/>
所聞毁産教我終窶不顧未報此恩遺我而去天禍亟至<lb/>
積釁所延既喪吾母又喪吾兄我雖在世與死奚擇徒以<lb/>
愛妹尚忍餘息憂大事叢勢㣲力弱俯視猶子日虞衰削<lb/>
<pb n="KR4d0207_SBCK_021-18a"/>
兄既委我我不敢欺未議婚嫁保無凍飢死生貧富兄已<lb/>
深達匪兄之憂我志不越天命靡常期之十年儻未就木<lb/>
酬兄豈難喪事即遠所不敢稽盡蠲俗禮於事為宜官塘<lb/>
之原宅兆惟吉從吾親逰宜無不適靈輀將駕奠此一觴<lb/>
以告此心誓終不忘<lb/>
　　　　祭翁甥文<lb/>
昔我建安嵗在庚寅我友翁子笑言始親同舟浙江共榻<lb/>
甌閩傾寫不盡唯一心真十年憂患如齒依脣居雖異鄉<lb/>
家事莫分我友謂我吾兒可人是猶汝子請以為姻欣然<lb/>
從之自忘賤貧書幣未酬俄以訃聞念子粹然甚質而文<lb/>
忠信孝友實光我門云何不淑奚辜於神死生夭夀孰測<lb/>
<pb n="KR4d0207_SBCK_021-18b"/>
其因往事本空顧何足論我友聞道修之以仁黙觀去來<lb/>
如臂屈伸㑹當掃除不立一塵子如知此歸安於墳將此<lb/>
深心報㒺極恩<lb/>
　　　　代龜山先生祭陸太孺人文<lb/>
嗚呼夫人淑慎温柔根於所性以配君子惟義之聽我聞<lb/>
徳門靡率匪正為女擇歸俾親常行方兹傾心益資餘慶<lb/>
胡不少延數豈天定有子孝愛禮與誠罄夫人何憾其可<lb/>
以瞑<lb/>
　　　　祭公叙十叔文<lb/>
維紹興十四年嵗次甲子十月戊寅朔二十一日戊戌姪<lb/>
具位淵謹以清酌庶羞之奠致祭於故叔父承事之靈嗚<lb/>
<pb n="KR4d0207_SBCK_021-19a"/>
呼我曽叔祖特進公之盛徳上配尚書公勲業之富為無<lb/>
忝下啓諫議公名節之重為有光輝今映古無與倫擬則<lb/>
以負荷之於前而誘掖之於後者得其道故也故其鍾之<lb/>
為陂澤彂之為泉源者特進公之力為多此其後世子孫<lb/>
蕃衍盛大世守家法愈乆而弗墜也歟惟我叔父乃特進<lb/>
公之嗣孫賢而有才者也特進公平生好施不倦晚無餘<lb/>
資而其子孫有散於異鄉而不能以自存者公獨以儉自<lb/>
持幻貧為富且聚其弟姪歸保桑梓若婚若嫁俾之各得<lb/>
其所守墳墓而不去又以其餘力進諸子於學問有以文<lb/>
章取科第者天之報施其不可信耶盖公生則安逸歿以<lb/>
夀考凡人之所難得者在公皆可以無憾而於特進公諸<lb/>
<pb n="KR4d0207_SBCK_021-19b"/>
孫之列獨能無愧者誠有自也淵也不肖少從公㳺以至<lb/>
於老其戚踈無間則父子之仁也其尊卑忘分則朋友之<lb/>
義也其疑有質其行有導其緩急有所赴愬今其亡矣凡<lb/>
利害憂樂莫與同者追慕之極何可言耶念公避冦東去<lb/>
以為即返吾里也不果遠送及公屬纊之際又不聞付囑<lb/>
之音以至復土猶以衰病不能任責抑惟愛子之厚何以<lb/>
為報有淚如雨莫明此心聊陳薄奠侑以斯文以泄其哀<lb/>
公其鑒之哉<lb/>
黙堂先生文集巻第二十一<lb/>
</p>
<p>
</p>
  </div>
</body>
</text>
</TEI>
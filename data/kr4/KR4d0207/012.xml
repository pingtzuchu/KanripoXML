<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_012-1a"/>
黙堂先生文集巻第十二<lb/>
　　　表<lb/>
　　　　代漕使謝轉副使<lb/>
金字遽傳榮奉十行之札綸言甚渥寵升一路之權逺自<lb/>
日邊驟臨海角拜恩益厚揣分逾涯<hi>中謝</hi>臣質本凡庸仕<lb/>
逢休顯徒以非常之眷屢叨不次之遷一忝使星再更歲<lb/>
籥惟此甌閩之地近連吳越之疆方攘竊之旁興亦轉輸<lb/>
之所病誠心憂國但知足食以裕民竭力奉公詎敢飬交<lb/>
而避謗實懼異同之論各懷忌嫉之私指瑕公肆扵吹毛<lb/>
伺隙宻謀扵射影豈圗聖鑒灼見愚衷曲示保全更隆委<lb/>
任荷殊私之誤及愧綿力之難勝此盖　皇帝陛下天<lb/>
<pb n="KR4d0207_SBCK_012-1b"/>
大普容日明洞照泯是非扵衆多之口辨邪正扵疑似之<lb/>
間獨昭孤立之忠特畀久虛之職超踰過望報稱尤難績<lb/>
效蔑聞已負勸能之賞死生無變誓堅享上之心<lb/>
　　　　代黄兵部謝賜曆日<lb/>
合六氣以育羣生以極財成之效定四時而熈庶績更存<lb/>
欽授之文祗荷寵頒具宣徳意<hi>中謝</hi>恭惟皇帝陛下順帝<lb/>
之則與物為春正底日不失日之官謹先時不及時之罰<lb/>
隂陽寒暑既得其常草木昆蟲咸遂其性尚稽故事均錫<lb/>
新書而臣叨備觀風預聞頒朔敢不夙興夜寐期勿奪扵<lb/>
衆時儻使民和年豐亦何憂扵國用<lb/>
　　　　代漕使貢金器<lb/>
<pb n="KR4d0207_SBCK_012-2a"/>
精鏐顯瑞出千古之秘藏良匠效能極一時之至巧寳非<lb/>
地愛功若天成輒傾歸報之誠庶備燕閒之奉<hi>中謝</hi>臣聞<lb/>
眀主輕難得之貨而應其徳者必來治世有畢至之祥而<lb/>
適扵用者常寡惟是五材之美莫先百鍊之剛山澤欲以<lb/>
效其珍鬼神為之發其奥因假鑪錘之妙俾親日月之光<lb/>
恭惟皇帝陛下示㪟朴以厚民寳儉慈而裕國勢足以兼<lb/>
庶邦之享而亷扵自奉仁足以得四海之助而樂扵無求<lb/>
故雖物之無情亦以誠而能動遂致精堅之質逺生僻陋<lb/>
之區究觀盛事之難逢盖為聖時而特出考周官之制玩<lb/>
好猶共原召保之心器用斯獻願隨方貢仰慁宸嚴庶憑<lb/>
役志之勤益盡敬恭之義<lb/>
<pb n="KR4d0207_SBCK_012-2b"/>
　　　　代常平賀表<lb/>
天開地闢昔殊夷夏之疆陲電掃風馳今正唐虞之境土<lb/>
胡虜棄戈而逺遁燕雲奉籍以来歸詔音一傳普天同慶<lb/>
<hi>中賀</hi>竊以幽都尾箕之分舊屬中原契丹豺虺之羣邈居<lb/>
大漠頃乗五季因陷數州縁祖宗意在扵靖民故朝廷許<lb/>
之以繼好錫予良厚豢養浸驕乃自絶扵天常致上煩扵<lb/>
睿算師徒壓境誕揚問罪之辭種落攜心莫守必争之地<lb/>
遂開故壤俯慰遺黎返巢穴之播流而保以金湯收介鱗<lb/>
之傷殘而被以冠帶盡釋累朝之憤丕成不世之勲金石<lb/>
可磨乾坤無盡恭惟皇帝陛下以慈故勇匪怒而威命將<lb/>
出師適副來蘇之望收兵巻甲坐臻不殺之仁混區宇扵<lb/>
<pb n="KR4d0207_SBCK_012-3a"/>
一家息烽烟扵萬里而臣叨持使節逺在海涯服勞莫預<lb/>
扵前驅上夀阻陪扵下列舞干敷徳喜消北顧之憂鏤牒<lb/>
告功願獻東封之頌<lb/>
　　　　代耿提刑賀天寧節<lb/>
天開景命屬良月之就盈運啓興王兆流虹之嘉應人神<lb/>
協慶夷夏均歡豈繄眷奨之餘敢忘歸報之義<hi>中謝</hi>恭惟<lb/>
皇帝陛下天臨九有子育羣生出百年塗炭之民盡還冠<lb/>
帶極千里金湯之地一變耕桑積兹博愛之仁宜獲無疆<lb/>
之福而臣逺将使指乆誤宸恩攬轡自憐莫預鴛鴦之列<lb/>
奉觴斯阻空餘螻蟻之情但同天下以歸心請祝聖人之<lb/>
多夀<lb/>
<pb n="KR4d0207_SBCK_012-3b"/>
　　　　代廖用中謝除本路提刑<lb/>
分職郎曹初以養親而丐免按刑鄉部遽䝉改命以遂私<lb/>
幸嘗熟習扵民風庶獲盡心扵邦憲戴恩甚渥撫已増榮<lb/>
<hi>中謝</hi>臣賦命竒竆謀身迂拙雖朝廷收録之意每厚然丘<lb/>
壑退藏之日為多憂患餘生自阻風雲之㑹艱難多故未<lb/>
伸犬馬之勞常思量力以效忠不敢愛身而擇事迺者猥<lb/>
膺召擢亟欲犇趨偶嬰疾扵中途復言旋扵故里旋值冦<lb/>
攘之作近興阡陌之間方愚民乗勢擁衆以横行適所在<lb/>
乏兵經時而勿問善良無所控告井邑至扵丘墟目傷沸<lb/>
鼎之聚魚身慮積薪之及火遂忘出位姑事招攜盖念無<lb/>
知之氓本皆樂業之俗或縁飢凍早失撫存但欲自全寧<lb/>
<pb n="KR4d0207_SBCK_012-4a"/>
不知悔因廣好生之徳盡寛必死之誅尸祝不可以治庖<lb/>
實慚越俎鄉鄰有望扵救闘寧免纓冠豈謂赦其强聒之<lb/>
諐委以澄清之任庶幾将母不必逺家示曲記扵孤忠冀<lb/>
或收扵來效叨塵若此綿薄何堪此盖　皇帝陛下堯<lb/>
大普容舜眀徧照開逺俗自新之路無疾扵頑嘉儒生欲<lb/>
善之心不求其備謂撫民在去其邪虐而折獄莫尚乎哀<lb/>
矜取其息一鄉之争或可當八郡之寄刀劍漸消扵牛犢<lb/>
共歸觧網之仁衣裳不易扵介鱗終頼舞干之化此聖徳<lb/>
之所感召豈愚臣足以奉承但竭疲駑少逃瘝曠<lb/>
　　　　代廖用中謝除吏部侍郎兼侍讀<lb/>
銓吏劇曹濫蒙超擢談經䆳幄并荷殊私辭不獲從愧無<lb/>
<pb n="KR4d0207_SBCK_012-4b"/>
所措<hi>中謝</hi>臣聞聖人立言以垂教盖将謂萬世之傳眀主<lb/>
稽古以乂民必欲兼百王之治使孔孟之訓愈久而無替<lb/>
則文武之道何時而不行然而書雖存而跡已陳語有竆<lb/>
而意無盡非得通方之學曷眀至當之歸顧臣何人辱兹<lb/>
遴選此盖伏遇皇帝陛下舜智好問禹能不矜當國家多<lb/>
故之時修祖宗暇日之事詳延儒雅博考異同横槊賦詩<lb/>
不數建安之小技投戈講藝獨追光武之遺風豈唯資所<lb/>
得以正心固将推有餘以濟物夫何孤陋獲預講眀得扵<lb/>
手而應扵心姑進輪人之議眀扵上而親扵下是為王者<lb/>
之師願尊方冊之聖賢益重寸隂扵閒燕庶憑辯説仰助<lb/>
崇深<lb/>
<pb n="KR4d0207_SBCK_012-5a"/>
　　　　代廖用中謝除給事表<lb/>
憂患摧傷偶存餘息讒誣昭雪復玷近班丹墀方幸扵朝<lb/>
趨瑣闥已還扵夕拜恩榮沓被感涕横流<hi>中謝</hi>臣聞忠邪<lb/>
無分則賞罰不足以懲勸因革失當則法度因之而廢弛<lb/>
此自古立政任人之所由失與今日舉偏救弊之所宜先<lb/>
必将大協扵輿情要在不違扵公議儻失是非之實漸成<lb/>
朋比之私朝廷之謀偶有未周臺諌之言或未暇及不有<lb/>
論駁孰防蔽欺然而務闊畧者或昧扵先幾謹苛細者或<lb/>
傷扵大體必得踈通之學乃眀獻替之宜如臣至愚涉道<lb/>
甚淺斷斷無技碌碌因人鑾輅親征身逺干戈之役凱歌<lb/>
遄返恩先将士之勞徒以經幄舊儒暮年乆廢重煩眷奨<lb/>
<pb n="KR4d0207_SBCK_012-5b"/>
特此超除此盖　皇帝陛下堯大兼眀舜眀徧照盡屏<lb/>
異同之跡獨收威福之權惇徳允元已見逺人之率服發<lb/>
號出令終期萬國之咸休故扵出納之司特隆紏察之任<lb/>
自惟白首復造黄扉實慙衰病之餘尚綴清華之選回天<lb/>
有路所憂綿力之難勝填海何期獨恃此心之不變<lb/>
　　　　代廖用中尚書遺表<lb/>
佚老山間已負捐軀之誓歸全牖下敢忘報徳之心念平<lb/>
生遭遇之由荷累聖眷憐之厚正冠待盡雪涕眀忠<hi>中謝</hi>
臣振跡寒㣲逢辰休顯越自泮雍之選浸膺臺省之除遂<lb/>
綴從班稍塵要路記言柱史曾㣲直筆之稱擇吏銓曹又<lb/>
蔑得人之效以至鎖闥論事䆳幄談經併出誤恩舉非素<lb/>
<pb n="KR4d0207_SBCK_012-6a"/>
望因求補郡繼欲引年方馳謝事之章遽被還朝之詔迂<lb/>
愚無取乃承乏扵中司嫌怨已深復升華扵八座顧天地<lb/>
之賜極矣而螻蟻之報缺然自取譏彈敢辭黜免尚聮内<lb/>
閣仍奉真祠終還已褫之官更允就閒之請㣲生何幸晚<lb/>
節知榮豈謂憂逐喜來病與衰㑹始經旬月已在膏肓馬<lb/>
勃牛溲姑聴醫師之用舎鼠肝蟲臂一隨造物之推移觀<lb/>
自性之本空豈殘骸之可戀尚留餘息請畢愚衷恭惟皇<lb/>
帝陛下孝悌通扵神眀忠信行乎蠻貊以上聖無以加之<lb/>
德成萬世不可及之功固将恢帝王敦樸之風躳祖宗勤<lb/>
儉之實杜知謀而不用卷兵甲以深藏益懋基圖大同夷<lb/>
夏然人情觧緩不生扵艱棘之初而治道因循常起扵宴<lb/>
<pb n="KR4d0207_SBCK_012-6b"/>
安之後山霤穿石蟻穴潰堤實平世之所難防唯眀主乃<lb/>
能察此所以三苖格舜伯益嘗戒扵無虞西旅賔周召保<lb/>
猶期扵慎徳忽兹不務非臣所知願扵既安且治之初納<lb/>
此至愚甚陋之說此生已瞑迄無補扵明時厚徳難忘徒<lb/>
有期扵再世<lb/>
　　　　代龜山先生楊侍郎遺表<lb/>
生必有終未究捐軀之報死無可戀尚餘憂國之忠輒布<lb/>
盡言仰瀆髙聽伏念臣奮跡寒苦涉世竒囏身已老而志<lb/>
始伸時可為而力不逮上皇採其虛譽驟寘講筵淵聖謂<lb/>
為樸忠超除諌省乃縁多病亟請就閒方大駕之親巡思<lb/>
舊人而共政召從祠館擢貳冬卿恩榮併及扵衰殘筋力<lb/>
<pb n="KR4d0207_SBCK_012-7a"/>
益難扵彊勉遽求觧職庶免曠官繼陳謝事之章始遂歸<lb/>
田之懇一離行闕八易周星魚鳥相親雖獲首丘之願豺<lb/>
狼横騖寧忘向日之誠殺身已負扵初心泥古更尋扵舊<lb/>
學竊謂淫辭之尚熾盖由正道之不眀欲袪百世之疑當<lb/>
辨諸儒之失簡編垂就老疾益侵屬暮景之将沈豈頺波<lb/>
之可復前功已廢空貽覆醤之譏厚徳難酬徒有獻芹之<lb/>
意姑留殘喘少畢愚衷伏願皇帝陛下推堯舜孝弟之誠<lb/>
心遵祖宗勤儉之至徳事惟師古法必用中諦觀世變之<lb/>
推移已驗人情之向背公忠是任奚朋黨之足疑欺誕必<lb/>
誅豈讒邪之敢肆至扵境土之未復與夫夷狄之尚驕非<lb/>
無百戰之威當計萬全之利盖功求成者常病扵欲速而<lb/>
<pb n="KR4d0207_SBCK_012-7b"/>
慮既善者尤戒扵失時此自昔成敗之機乃今日進退之<lb/>
決仰惟聖鑒俯察㣲誠尚憐忍死之無他肻信遺言之有<lb/>
補幽塗頓逺此生永隔扵望雲餘習未忘後效猶期扵結<lb/>
草<lb/>
　　　　謝宫祠表<lb/>
歴試無堪已招尤扵公議得閒為幸猶竊食扵真祠過大<lb/>
恩寛感深涕隕<hi>中謝</hi>臣山林棄物蓬蓽寒儒早從師友之<lb/>
磨礲粗識聖賢之奥穾以兹自信無復他求雖畎畝愛君<lb/>
嘗講致身之義然蠻夷猾夏本無適用之才偶縁盛世之<lb/>
旁搜獲預一時之嚴召驟加湔洗浸被馳驅諫垣不次之<lb/>
遷既䝉寵任經幄非常之選亦荷優除忠嘉無聞怨咎徒<lb/>
<pb n="KR4d0207_SBCK_012-8a"/>
積迹其叨冒寧免撃排正頼矜憐秖從罷免方切飢寒之<lb/>
慮復霑餼廩之優深惟速進之易顛尚幸小懲之致福此<lb/>
盖伏遇皇帝陛下聰眀睿智恭儉慈仁收威福扵指顧之<lb/>
間英豪畢集眀是非扵升黜之際黨與潛消罄海内以歸<lb/>
心宜虜酋之喪膽大勲方集亘古所難而臣抱疾經年圖<lb/>
報無所逺想功名之㑹毎懐尸素之羞此生巳迫扵桑榆<lb/>
敢忘初志朽質未先扵犬馬空有餘忠但憑香火之勤莫<lb/>
賛乾坤之徳<lb/>
　　　　再謝宫祠表<lb/>
應誅而釋久逃寛典之公以老得閒更冐真祠之寵眷憐<lb/>
未替感戴難名<hi>中謝</hi>臣坎壈孤蹤摧頺暮境忠不足以自<lb/>
<pb n="KR4d0207_SBCK_012-8b"/>
達而當諌垣越分之遷學不足以有眀而任經幄非常之<lb/>
選因招怨怒迄致顛擠去國頻年始慮飢寒之見迫資身<lb/>
無䇿重䝉紅腐之均霑無地效勞拜恩知幸兹盖伏遇皇<lb/>
帝陛下際天覆燾並日照臨奄九有以宅師邇遐靡間奉<lb/>
三無而馭下邪正自分尚記衰殘曲加矜恤此生已老猶<lb/>
餘報徳之心後效無期敢怠捐軀之誓<lb/>
　　　　代宰相辭免兼修國史表<lb/>
載筆之重擇才為難儻非得人何以行逺盖自元祐而降<lb/>
宣和以前當國家内外無事之時承禮樂制作大備之後<lb/>
典章損益或縁好惡之私簡冊流傳積有異同之論扵今<lb/>
為患厥後何觀方将補綴遺亡是正訛謬發前代光明之<lb/>
<pb n="KR4d0207_SBCK_012-9a"/>
緒極一時筆削之功如臣瑣材敢承斯責況此囏難之際<lb/>
獨當委任之専討論雖藉扵諸儒去取實闗扵偏見愛既<lb/>
深而智困才将盡而力竆豈敢辭勞固難勉力伏望聖慈<lb/>
察臣誠懇改命能臣儻亟見扵新書亦何據扵舊例<lb/>
　　　　代宰相謝除兼修國史表<lb/>
燮調元化本非經濟之才潤色王猷更冐纂修之寵屬申<lb/>
舊例簡在眷慈辭不獲從愧無以喻<hi>中謝</hi>臣聞自昔二帝<lb/>
三王之事皆見扵書當時列國諸侯之㣲亦各有史故春<lb/>
秋褒貶乃典謨之餘意而太史紀傳有筆削之遺風雖是<lb/>
非未必盡同然善惡終不可掩前修己邈成法具存茍非<lb/>
其人孰堪兹事如臣甚陋遭世多虞方憂機務之繁復有<lb/>
<pb n="KR4d0207_SBCK_012-9b"/>
文辭之責網羅遺逸豈無意扵鋪張領袖諸儒徒有慚扵<lb/>
去取亦其志也非曰能之此盖伏遇皇帝陛下肩堯聰眀<lb/>
躳舜孝友念累朝之大典将就新編付直筆扵近司益重<lb/>
其選臣惟天地造化固難形容乃若日月往來亦可推步<lb/>
彼不自揆各徇其情未忘牛李之私過為歆向之論此而<lb/>
不察後必難明願鑒已然精加核實事将詞稱敢同左氏<lb/>
之誣言與意㣲庶洗馬遷之謗尚期訖事獲薦成書<lb/>
　　　劄子<lb/>
　　　　十二月上殿劄子<lb/>
臣聞古人有言曰為治者不在多言顧力行如何耳夫言<lb/>
而不能行自古所病譬之欲之燕者北首而趨不舎朝夕<lb/>
<pb n="KR4d0207_SBCK_012-10a"/>
雖有遲速終必至燕若坐而説燕亦何能至此傅説所以<lb/>
言行之惟艱而孔子所以貴夫躳行也雖然知之者不如<lb/>
好之者好之者不如樂之者好而樂之所以行也而必先<lb/>
扵知之則知其可已乎盖不知而必行譬之適燕而南轅<lb/>
縱復疾馳心幽并而足吳越必不至矣臣觀墨子之道取<lb/>
茆茨土階之儉悅手胼足胝之勤摩頂放踵利天下為之<lb/>
則其所行宜若扵儒者無異矣然孟子闢之以為兼愛無<lb/>
父作扵其心害扵其事作扵其事害扵其政不可以訓是<lb/>
豈儒者之所為乎故是堯舜而非桀紂儒墨之所同乃若<lb/>
堯舜之所以為堯舜墨固有所未知也未知堯舜而託扵<lb/>
堯舜以行其私意此孟子所以正名其為邪說而闢之與<lb/>
<pb n="KR4d0207_SBCK_012-10b"/>
由是言之行之雖囏而知之亦未易也自王氏之學達扵<lb/>
天下其徒尊之與孔子等動之以卓詭之行而矜之以華<lb/>
麗之文如以錦繡䝉覆陷阱悦而從之鮮不墜者行之六<lb/>
十餘年其禍已見今可以改矣而人之所知初無以異扵<lb/>
昔也方此之時欲使天下學者背邪以歸正棄舊以圖新<lb/>
非反其所知以知聖人其能一變而至扵道乎孟子曰學<lb/>
則三代共之皆所以眀人倫也又曰聖人人倫之至也又<lb/>
曰堯舜之道孝弟而已矣夫學所以眀人倫而人倫之至<lb/>
不越孝弟此固王氏以為淺近而不足知者而不知同天<lb/>
人通我物合内外之道有在扵是是之不知其何以行之<lb/>
哉今陛下躳堯舜之孝弟行之既久至誠感神而夷狄自<lb/>
<pb n="KR4d0207_SBCK_012-11a"/>
格其效己著豈非有以深知之耶然陛下既知而行之亦<lb/>
當使天下皆知之知而行之者衆則吾道不期而已至矣<lb/>
前年之詔諭天下學者當以孔孟為師是固然矣然王氏<lb/>
之説未即禁止朝野紛然莫知所適謂宜眀示好惡一切<lb/>
罷黜使學者膠口不敢復道庶㡬各舎其故而天下之真<lb/>
知出矣臣不勝區區之心惟陛下裁察<lb/>
臣伏見比年以来以宗室為添差塲務官而使之釐務其<lb/>
為不可明矣而所在舊額監官外或加一二人已不勝其<lb/>
弊而其多有至扵三四人者此非祖宗不刋之制也豈可<lb/>
不革且如州縣稅務歲課自有租額虧則有罰増則有賞<lb/>
任其事者惟不願増然所増之課已極而所取之數亦有<lb/>
<pb n="KR4d0207_SBCK_012-11b"/>
定例初不以官少而加損亦不以官多而加益也而居是<lb/>
職者供須之物使令之人不從官給一切出扵務中圓融<lb/>
異時官止一員稍或貪鄙已足厲民況額外復有添員乎<lb/>
又況所添至扵三四乎十羊九牧秖益為累而内則轉相<lb/>
倣效公肆侵欺外則挟官擾民僅同攘奪州縣莫敢禁止<lb/>
商旅為之阻絶校其所得今不異昔此臣所謂不可不革<lb/>
者也事極扵此非痛與裁處必不能盡去前弊臣願自今<lb/>
塲務官不復添差宗室使之釐務雖有例陳乞亦不當許<lb/>
所有見任及已差下者欲並改為不釐務官後來叅部者<lb/>
或不願待闕皆以宫廟處之仍扵州縣寄居所在限以員<lb/>
數如見行法不奪其禄使之足以自養不任其事使之得<lb/>
<pb n="KR4d0207_SBCK_012-12a"/>
以寡過則親親之恩盡矣如臣言可採伏望睿㫖早賜改<lb/>
正施行<lb/>
臣聞商旅不行則有無不能以相資有無不能以相資則<lb/>
物之有餘者常病扵無用而物之不足者常患乎難得民<lb/>
始有受其弊者矣故舜之懋遷有無周之阜通貨賄不厄<lb/>
商旅乃所以利民而救其弊也自賤夫罔利始有征商之<lb/>
法盖惡夫茍得無厭将使人人棄本而逐末欲以是抑之<lb/>
耳及至後世算及舟車此何道也而自漢以來未之有改<lb/>
豈非國用待之而後裕耶由是言之古之征商抑其貪所<lb/>
以利民今之征商取其贏所以利國夫利國而不及民已<lb/>
非先王之意況其所征有甚扵異日乎臣觀國家見行條<lb/>
<pb n="KR4d0207_SBCK_012-12b"/>
法凡課利塲務視元額多寡趂辦不及者罰之若増之過<lb/>
倍即有減年之賞應賞而有餘者十分之一以給官吏凡<lb/>
所以籠絡而督責之亦可謂盡其術矣而任其事者往往<lb/>
猶以為未足則商旅安得而不困乎故比年以来物價騰<lb/>
踊日甚一日貧民下户尤為不易皆由征商太重之所致<lb/>
也臣不敢悉以所聞為言姑及近地之可見者只如是衢<lb/>
州至臨安水陸之所經由應税者凡七處使其毎處止扵<lb/>
三十而税一不為多矣比及臨安扵其所販已加二分之<lb/>
費而負載糧食之用又不在是是非得三分之息不可為<lb/>
也借使善斡其能扵十日之間數百里之内致三分之息<lb/>
乎必不能矣如是則所聚之處誠不可以賤售所聚之處<lb/>
<pb n="KR4d0207_SBCK_012-13a"/>
既貴則所出之處益不可以賤得此商旅所以不通百貨<lb/>
之直所以久而不能平也雖然此特常用之物而其害已<lb/>
如此至扵用之所急一有不通其害尤甚如今歲旱乾蘇<lb/>
湖雖不至大歉而衢信所收十無五六若蘇湖之米不移<lb/>
則衢信上下來年必至乏食此又人所甚急者如不早為<lb/>
之慮待其流離旋行賑恤亦恐無及故米麥之税臣願權<lb/>
與除免使商旅轉販得以私相接濟久之價平則人人可<lb/>
與備預不至重貽宵旰之憂矣此聖主所以留意不可緩<lb/>
者自餘可税之物縱未能盡如祖宗之舊亦當眀諭有司<lb/>
視其所販之直惟務蠲減不求甚増宜足以救目前物貴<lb/>
之弊也萬一臣之愚慮偶合聖心欲乞先下兩浙徧及諸<lb/>
<pb n="KR4d0207_SBCK_012-13b"/>
路灾傷去處並令依此施行臣不勝過計之至惟陛下財<lb/>
擇<lb/>
　　　　論放税劄子<lb/>
臣聞君者出令者也臣者行君之令而致之民者也此古<lb/>
今不易之道也茍出乎上者已審而行乎下者無稽違廢<lb/>
慢之失則上之徳意志慮無不孚扵民而民咸被其澤矣<lb/>
往者宣和之間權臣用事播告之外自有風㫖為吏者從<lb/>
其風㫖而不從其言罪弗及也以故一時號令不信扵天<lb/>
下雖寛恤之詔季一舉行掛之墻壁徒為文具而已上意<lb/>
益勤民情愈怨愁嘆之氣熏穹纒壤無所赴告遂為今日<lb/>
難觧之禍盖吏不能行令之過也陛下即位以來深鑒其<lb/>
<pb n="KR4d0207_SBCK_012-14a"/>
弊茍有方命必罰無赦内外小大之臣宜其精白一心以<lb/>
承休徳無敢不恭而貪殘之吏尚仍舊習有累聖政臣竊<lb/>
憤之今年春建冦既平陛下加惠一方宥過無大所以洗<lb/>
滌瑕疵蠲除逋負安集奔竄無不曲盡徳至渥也令下未<lb/>
幾已聞州縣之間百端沮抑莫肻奉承論者以為患陛下<lb/>
既已眀示威福而申告之矣今又聞赦文以上四州軍殘<lb/>
破為甚全故今年二税下四州軍不免騷擾止取其半而<lb/>
吏引著令諸稱赦放者不得過三分盡追其餘以備急闕<lb/>
是以一定之典而輕議非常之恩以厚誣之計而力沮已<lb/>
行之命遂使陛下愛民之詔㡬成虛發此而不懲無以示<lb/>
信且舊書所載或以故例或縁泛恩所指無定處所釋無<lb/>
<pb n="KR4d0207_SBCK_012-14b"/>
限量今以兵火之後傷殘凋瘵之餘曲示寛典固不同矣<lb/>
又況喪亂以来民不堪命常賦所入十才得四五止取其<lb/>
半猶慮惠不及民況十取其七乎自甌粤之亂陛下為之<lb/>
宵衣旰食者二年扵此至遣執政大臣國之良将親往平<lb/>
之然後復安既安之後所頼以撫綏吾民者唯監司守令<lb/>
而已而行法如此陛下何望焉若其事出于監司宻諭而<lb/>
守令奉之與夫守令率意擅行而監司勿問皆不能無罪<lb/>
也臣愚願先降眀詔諭以前日之誠意立行改正然後核<lb/>
監司守令稽違廢慢之實嚴賜黜責自今以往庶幾貪殘<lb/>
之吏不敢舞文以為奸倚法以僥倖臣不勝區區之心唯<lb/>
陛下財察<lb/>
<pb n="KR4d0207_SBCK_012-15a"/>
　　　奏狀<lb/>
　　　　論莫將除徽猷閣待制奏状<lb/>
右臣伏覩十一月十一日奉聖㫖莫將奉使宣力特除徽<lb/>
猷閣待制京畿都轉運使兼主管奉迎梓宫一行事務臣<lb/>
聞祖宗朝慎重名器未嘗輕以假人至扵次對之官尤所<lb/>
吝惜惟徳是命不以賞功異時有嘗為侍從帶權字者雖<lb/>
復積年或遷外任猶不以是予之則下扵侍從之列從可<lb/>
知矣自崇觀以来蔡京用事專扵私恩敢違舊制凡被此<lb/>
選者非京之親則其黨與也至今人無賢愚皆知其非方<lb/>
陛下中興之初舉偏救弊大振頹綱如此等事豈宜不改<lb/>
臣謹按莫将昨自司農卿出将使命曽未累月遽有此除<lb/>
<pb n="KR4d0207_SBCK_012-15b"/>
近例所無實駭觀聴臣初與将不相識但聞外議籍籍皆<lb/>
以将為乗時射利之徒未必有守陛下灼見其才足以倚<lb/>
辦斷而用之正須假以歲月俟其績效稍著粗厭人望然<lb/>
後以次命之似或未晚況聖主用人顧眄所及人自知徳<lb/>
豈特美遷方肻盡力若使事有前比固非令猷如其不然<lb/>
庸可以一将之故遂廢萬世可行之法哉臣職在言路創<lb/>
見此舉事干政體不敢緘黙伏望聖慈特寝已行之命以<lb/>
允公議或不得已扵近下職名中處之不獨使朝廷恩賞<lb/>
有名亦使將軰知美官難得安扵分守以待任使不至過<lb/>
有僥倖臣不勝區區之忠惟陛下裁察謹録奏聞伏候敕<lb/>
㫖<lb/>
<pb n="KR4d0207_SBCK_012-16a"/>
右臣今月十五日具奏言莫将以奉使宣力除徽猷閣待<lb/>
制不當乞扵近下職名處将未䝉施行臣之所論未敢遽<lb/>
已臣聞人主用人其情出扵喜怒之初而其事見扵予奪<lb/>
之後喜而未予人猶以為榮怒而未奪人猶以為懼盖榮<lb/>
之者榮其方來未已之恩懼之者懼其後日必至之患今<lb/>
陛下棄法而用将拔擢之意人皆知之雖復改命而用将<lb/>
之意猶在也将其有不知耶故䟽恩以示情吝予以應法<lb/>
稍就近下職名處之無損扵将又合公論可謂兩得之矣<lb/>
臣章未降外議沸騰臣縱欲緘嘿不言以固初寵亦何以<lb/>
上副陛下廣開言路之意哉臣惟往者尹焞亦自卿聮命<lb/>
以次對之職盖由焞先除從班續以疾辭至扵十數朝廷<lb/>
<pb n="KR4d0207_SBCK_012-16b"/>
惜其老不可留以此寵之所以命有徳也扵将何有焉将<lb/>
固非焞之比借使其才可用亦須俟其有功然後加以此<lb/>
名庶厭人望自古才有餘而徳不足者飢則為用飽則颺<lb/>
去先為之極何以使人陛下必以奉迎梓宫使之應辦欲<lb/>
重其事與之以其所宜得者不復盡奪已為過扵厚矣将<lb/>
復何求臣所惜者非分之恩所畏者衆多之口事干政體<lb/>
豈可雷同伏望聖慈念臣職事之所當言察臣忠樸之所<lb/>
宜守必賜俞允以示聴從臣不勝俯伏待命之至謹録奏<lb/>
聞伏候勅㫖<lb/>
　　　　論宰執不和奏状<lb/>
右臣近聞宰相秦檜與參知政事李光因御前奏對互有<lb/>
<pb n="KR4d0207_SBCK_012-17a"/>
異同不知所争何事而外議紛紛以為大臣不和有累國<lb/>
體臣身在闕門之外得之傳聞恐非其實以此累日未敢<lb/>
論列今又聞檜以疾在告光亦乞去則是大臣果有不和<lb/>
之跡矣臣職在諌省豈可不言臣聞舜命九官濟濟相遜<lb/>
和之至也衆賢和扵朝則萬物和扵野故簫韶九成而鳯<lb/>
凰來儀擊石拊石而百獸率舞夫功成作樂寫人心之和<lb/>
而已樂作而物應其理固然然所以感之則出扵人心而<lb/>
非樂也子思子曰喜怒哀樂之未發謂之中發而皆中節<lb/>
謂之和致中和天地位焉萬物育焉夫中者和之隐扵心<lb/>
而和者中之見扵外者也此内外之符也通天下一氣耳<lb/>
動扵此應扵彼間不容髮矣致之有道則天下安得而不<lb/>
<pb n="KR4d0207_SBCK_012-17b"/>
位萬物安得而不育兹其所以為舜之時乎且中無常位<lb/>
以偏而後見中足以召和而偏亦足以生乖和氣致祥乖<lb/>
氣致異各以類應而國之安危繫之盖自古及今未有朝<lb/>
廷不和而能有為扵天下者也今陛下躳行孝弟而逺人<lb/>
請盟不以兵車而疆土自復臣雖愚懵亦知其所自矣而<lb/>
朝廷之上一二大臣陛下所與同心協謀以終中興之功<lb/>
者方且各持偏見不能共和以濟國事臣未見其可也且<lb/>
光與檜争其事之大小緩急臣固不得而知之也然事小<lb/>
而緩亦當退而合議進而聴㫖都俞之間一言可喻何至<lb/>
廟堂之上聲色俱厲取笑四方乎昔光為小官已能力抗<lb/>
朱冲及陽朔之貶一時稱之逮守宣城譽望尤著然其性<lb/>
<pb n="KR4d0207_SBCK_012-18a"/>
素剛不能下人屢進屢退皆縁難合而檜亦喜其為人引<lb/>
與共事光又謂檜臨難嘗有不奪之節欣然肻來惟上所<lb/>
用亦既踰年矣今者不顧往日之契而驟起異同之論事<lb/>
之輕重有不及慮而分之上下有不暇恤則其意必有在<lb/>
矣況非一朝夕之積也必欲其再合宜非他人所得與者<lb/>
在陛下訓諭之如何耳若復丁寧告戒以今日之所當務<lb/>
者使之忘私以徇公宜若可合而猶或不能無芥蔕扵胸<lb/>
中則其不能相與乆處也可見矣縱復可以乆處其不能<lb/>
降氣以相從協力以濟務又可見矣夫事有是非理有曲<lb/>
直非獨二人者自知之陛下固已深知之矣大臣去就固<lb/>
自有義進退之際惟明主裁之謹録奏聞伏候敕㫖<lb/>
<pb n="KR4d0207_SBCK_012-18b"/>
　　　　論鄭億年除資政奏状<lb/>
右臣伏覩正月二十八日指揮鄭億年復資政殿學士依<lb/>
舊提舉醴泉觀行在居住仍奉朝請臣聞賞罰者國之紀<lb/>
綱也聖人用之有萬世之公有一時之權萬世之公可常<lb/>
而不可變一時之權可蹔而不可久故能賞當其功罰當<lb/>
其罪而國之紀綱立矣今者忘萬世之功而任一時之權<lb/>
用賊豫之所以悦億年者以寵億年將使為善者不勸而<lb/>
為惡者不懼無益扵紀綱而有害中興之政臣固不得不<lb/>
論也臣謹案億年故相居中之子雖嘗為從官無他技能<lb/>
而有從賊之醜夫陷扵賊固非人之所欲然從之而得美<lb/>
官必有取非其道者因赦而復之是以賊豫之所悦而與<lb/>
<pb n="KR4d0207_SBCK_012-19a"/>
之者為正也其可乎且去歲大霈所謂權也凡有官者不<lb/>
奪亦所以安反側耳而又有褒而遷之者以其不辱僭叛<lb/>
其義不可掩也又有遷而用之者以其眀習将畧其才不<lb/>
可廢也億年名在侍從之列其可自同扵反側者乎其義<lb/>
果可褒而其才果可用乎此不待臣言也然則用權以廢<lb/>
公非所以待億年亦眀矣而其所以可恕者宰輔之世身<lb/>
為從官不幸而陷扵賊為不足誅耳然居中之秉政無状<lb/>
天下所共知者億年寅縁以取兩制使無他過以至今日<lb/>
猶在討論追削之域而況扵已嘗從賊不奪舊官而加之<lb/>
以職名乎夫以從官所宜得之職名在億年尚不宜予則<lb/>
執政所宜得之職名億年其可與乎且資政隆名賊豫之<lb/>
<pb n="KR4d0207_SBCK_012-19b"/>
所竊而與之者也固不可以言復矣陛下必以復為言者<lb/>
則已著其從賊之罪矣使億年粗有知識必不敢受强而<lb/>
授之則彼以義而獲褒如凌唐佐李亘之黨必曰億年以<lb/>
仕賊亦褒矣吾屬何榮彼以才而見用如李顯忠趙彬之<lb/>
軰必曰億年以負國亦用矣吾屬何安由是而推之必又<lb/>
謂嘗為賊豫将相者他日來歸未必不以将相處之也此<lb/>
聲一傳誰不觧體是以一時之權寵一億年初無所補徒<lb/>
使為善者不勸為惡者不懼自壊賞罰之紀綱而更為今<lb/>
日中興之累也此而不改民将失望後必難悔矣伏望斷<lb/>
自聖心将億年所帶職名特賜追寝使之在外居住庶幾<lb/>
逺去班列少息紛紛之論臣不勝幸甚謹録奏聞伏候敕<lb/>
<pb n="KR4d0207_SBCK_012-20a"/>
㫖<lb/>
　　　　代江西帥李丞相薦蕭茂徳奏狀<lb/>
臣伏覩臨江軍進士蕭建功介特自守而勇扵為義親仁<lb/>
好善而無所茍合居扵峽江之上人無賢愚皆欽而愛之<lb/>
幼喪父事母至孝杜門養志不汲汲扵進取方盜賊並興<lb/>
所過焚蕩唯建功所居之廬獨得不燬人以是推其賢故<lb/>
贈諌議大夫陳瓘以論蔡京姦惡得罪竄嶺表累年既還<lb/>
而其子正彚復以言事投海島流離困餓無所扵歸天下<lb/>
皆知其忠而不敢顧恤其家建功獨往師焉瓘竒之遂妻<lb/>
以正彚之女其為賢者所愛重如此又故贈寳文閣待制<lb/>
李樸紹聖間因議隆祐太后之賢為小人誣告久坐廢黜<lb/>
<pb n="KR4d0207_SBCK_012-20b"/>
晚得令臨江軍之清江縣既罷官貧不能歸建功築室延<lb/>
之朝夕執經問難唯恐其去故二人之學建功得之為多<lb/>
至其洞曉物情練習世務又自有過人者方朝廷急扵得<lb/>
才共知中興如建功軰豈可終棄謹因臨江軍之請益以<lb/>
臣之所聞仰溷天聰乞賜收録庶使山林修潔退藏之士<lb/>
仰體朝廷招徠之意不忍韜晦競為世用臣不勝區區之<lb/>
願<lb/>
黙堂先生文集卷第十二<lb/>
</p>
<p>
</p>
  </div>
</body>
</text>
</TEI>
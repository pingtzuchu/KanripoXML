<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_002-1a"/>
黙堂先生文集卷第二<lb/>
　　　詩<lb/>
　　　　謁滿處冲歸詩以贈之<lb/>
八年重見各蹉跎把酒論文奈別何行止未應經掃地是<lb/>
非安用辯傾河陽春屬和從來少流水知音不必多妙語<lb/>
驚人慵舉似歸來如學病維摩<lb/>
　　　　處沖見和復次韻二首<lb/>
髙談無補自風波畢竟平生意若何萬里誤逰梁苑囿三<lb/>
年悔寄楚山河<hi>在淮海間<折 t="33"/>三年往來俱</hi>軒裳氣味情終可林壑風流<lb/>
興已多頼有故人真遠器㑹看鵬翼九天摩<lb/>
嵗月空驚去若波樗材渾欲樹無何人情不似春生草末<lb/>
<pb n="KR4d0207_SBCK_002-1b"/>
學方矜水灌河顧我嶔崎徒意廣如君飄逸患才多周南<lb/>
縱復嗟留滯未便懸頭學揣摩<lb/>
　　　　處沖又和頗及佛理亦次韻答之<lb/>
相逢雖許借餘波此理而今更問何便合形骸同槁木不<lb/>
須文墨騁懸河五千遺教元非實三萬藏書亦太多此外<lb/>
別傳應有路頓根無物可漸摩<lb/>
　　　　處沖為棲神導氣之術每曉起得意成詩前後<lb/>
　　　　　四首次其韻<lb/>
功名亦誤人自古誰能了老大欲退藏少壯知幾少彤墀<lb/>
班已齊宿鳥尚木杪豈無山林心路長天杳杳<lb/>
少時自樹立勁氣干雲霄一枕夢初覺萬古心何寥年來<lb/>
<pb n="KR4d0207_SBCK_002-2a"/>
畏禍機自悟空嶢嶢小竆不必送真隱誰能招<lb/>
交鬬存龍虎經中學熊鳥嬰兒檢奔放姹女棲窈窕神仙<lb/>
豈無術自為志已湫晨興一炷香吾意竆三藐<lb/>
朝氣爽不昏清浄天無霞善惡兩相融世慮遺塵沙踈鐘<lb/>
下殘月餘響逓幽遐了失去來心淤泥出荷茄<lb/>
　　　　秋夕<lb/>
衰榆弱柳未經霜已見飄零片片黄雨後晚風生户牖莫<lb/>
将燈火汗清涼<lb/>
　　　　七夕三首<lb/>
北里南鄰錦繡陳萬端千疊日初晴收藏犢鼻何須掛不<lb/>
與人間鬬獨清<lb/>
<pb n="KR4d0207_SBCK_002-2b"/>
天上銀蟾曲似鈎人間簫鼓萬家浮從來世事俱兒戲不<lb/>
獨秦娥乞巧樓<lb/>
信馬隨車力不勝聊将觴豆樂交朋青樓乞巧真兒女我<lb/>
亦如今拙未能<lb/>
　　　　七夕閨意戲范濟美三首<lb/>
衡陽新雁幾時歸惆悵佳人萬事非蓬首西風還拜月夜<lb/>
涼贏得露霑衣<lb/>
經年不復到庭除又見秋風柳欲踈看罷巧樓歸小閣牀<lb/>
頭重檢近來書<lb/>
祝君樽酒醉羅裳此夜應須石作腸幸自書生惡滋味那<lb/>
堪千里羡牛郎<lb/>
<pb n="KR4d0207_SBCK_002-3a"/>
　　　　九日登莊樓二首<lb/>
久客驚秋意天涯思不竆三年猶北國萬里對西風時序<lb/>
悲歌裏乾坤醉眼中黄花一樽酒千古此心同<lb/>
木落秋容浄時平國勢雄望雲心自遠采菊興誰同詩酒<lb/>
浮生過功名一笑空留連憑痛飲冠幘任髙風<lb/>
　　　　次韻范濟美秋雨感懐<lb/>
一別劍谿水三換京塵秋夜聽空堦雨嵗月驚如流豈不<lb/>
念故國水清山亦幽螻蟻有㣲情未忍追浮丘平生老蒼<lb/>
交夫子賢其尤竆經三十年一字不見收頼有管城公落<lb/>
紙無全牛他時恐不免速達吾所羞<lb/>
　　　　代勾龍君輔上潼川令<lb/>
<pb n="KR4d0207_SBCK_002-3b"/>
卓魯當時事風流莫與班最成三載後名在兩川間桑梓<lb/>
深聆德弦歌幸毖頑牛刀淹試可驥足暫投閒偃室何當<lb/>
造膺門早許攀丹墀初受命墨綬遽言還何子方㳺學終<lb/>
童未出闗梁園今萬里蜀道自千山籍眼終多白萊衣念<lb/>
戲斑歸期春服就潼水㑹承顔<lb/>
　　　　同魏季脩雪中閒步二首<lb/>
纎纎月色淡黄昏城郭千家雪照人攜手望春同茗飲小<lb/>
坊燈火自相親<lb/>
草草瑶池小宴終玉人招我廣寒宫歸來懐袖天香滿月<lb/>
照梅梢雪未融<lb/>
　　　　次韻俞德翁述懐二首<lb/>
<pb n="KR4d0207_SBCK_002-4a"/>
事業無媒秖漫勞平生扵世一牛毛三年萬里看飛雪不<lb/>
向人前愧緼袍<lb/>
飄泊天涯不繫舟又還竆臘動離愁軒裳瑣瑣知何者直<lb/>
自時平未肻休<lb/>
　　　　寄内<lb/>
去住初難料行藏只是嫌天髙山簇劒江静月磨鎌久別<lb/>
平安否新愁覺夢兼雙魚何日寄迢逓嵗将淹<lb/>
　　　　春雪<hi>太學</hi>
隂風度嚴切宻雪紛如霧虚窗覺逾明臘紙黏飛絮文書<lb/>
不掛眼對榻聊箕踞春愁暗乗人怱怱出非慮門前亦有<lb/>
酒官禁不可酤永懐傲江湖何當脱羈馽<lb/>
<pb n="KR4d0207_SBCK_002-4b"/>
　　　　嵗暮述懐寄安常兄<lb/>
意廣詩餘怨才狂酒見真雪梅新濺淚霜月冷傷神短劍<lb/>
深藏匣哀絃乆委塵良㳺惜遲莫雲物又驚春<lb/>
　　　　三月十一日欲往荆南景德寺睡起呈曹令德<lb/>
風門自開闔門外黄塵暮午衾温留人春夢如飛絮我行<lb/>
指洞庭千里始頓屨僕夫呼起起寸心撮百慮此生睡不<lb/>
足正坐奔馳故四年四往來日月途中度美人亦念我贈<lb/>
以別知賦英辭粲星斗深語發妙悟坐起再三讀一一明<lb/>
月句何似謝所投静黙有佳趣<lb/>
　　　　令德送余都門外眷眷惜別余恨不𣢾作詩寄<lb/>
　　　　　之<lb/>
<pb n="KR4d0207_SBCK_002-5a"/>
行人不忍別遇酒輒醉倒僕夫怪何遲謬應行亦好憐君<lb/>
如弟兄每見開懐抱天涯重分攜祖席都門道城頭傾落<lb/>
日酒盡跡還掃留連意雖勤晤語終草草君如汗血駒千<lb/>
里未脱皁我若隨波魚圉圉依寒藻去住各有謀聚散初<lb/>
不保惟餘一寸心耿耿遲君老<lb/>
　　　　同楊遵道出京本欲作詩而吟咏久廢恐取道<lb/>
　　　　　襄陽弔古遺跡遵道有作不能多繼也先以<lb/>
　　　　　詩謝之<lb/>
經年不作詩意到無好語强欲理短綆頽井暗塵土夫子<lb/>
賢逹流奔逸不受圉風流夢鱣後清德逼而祖文章守家<lb/>
法騷雅到前古屈宋或交綏曹劉真臭乳而我獨何人詞<lb/>
<pb n="KR4d0207_SBCK_002-5b"/>
格本寒苦枯腸費<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>攪況復乆不吐胡為謬見假亦使郊<lb/>
繼愈無乃縁葭莩遂與噲等伍此行過襄陽倒指不旬數<lb/>
龎公亦安之孟子不可覩聲名向千載石刻餘羊杜山川<lb/>
空形勝耆舊一仰俯終當弔遺跡尊酒酹江滸恐君成感<lb/>
慨嚴韻儻見侮作詩謝不能亦以丐斤斧<lb/>
　　　　十五日過許夜雨暴作明日行四十里宿扵潁<lb/>
　　　　　橋又明日晴書時<lb/>
狂風撼平野沙礫眯兩目筍輿我與君道遠疲徵逐驚雷<lb/>
一夜發暴雨溢川谷平明泥沒趾寸步不容續我生賦竆<lb/>
蹇觸處背天福風雨豈不好行路非所欲中途聊息肩村<lb/>
驛便可宿我勞固其分端恐僵僮僕燎爐燃濕薪傍舍酒<lb/>
<pb n="KR4d0207_SBCK_002-6a"/>
初熟安能浣愁腸但取充飢腹中宵耿不眠明月忽掛屋<lb/>
攬衣起視夜秣馬亦膏轂人情易喜慍天道有飜覆隂霽<lb/>
那可知去去無欲速<lb/>
　　　　汝州道中呈遵道<lb/>
青烟漠漠柳依依落日雲中雁北飛咄咄書空誰的㑹遲<lb/>
遲行道子同歸桑隂盖地牛羊困麥秀漫山鳥雀肥向晚<lb/>
未知投宿處敗籬踈屋火烟微<lb/>
　　　　承遵道和又用前韻書懐<lb/>
端的荆州得所依羽翰終欲更南飛閩山萬里長牽夢蜀<lb/>
鳥千言只喚歸當日朋儕俱草澤而今兒女自輕肥白雲<lb/>
南望三年客長是尊前誦式微<lb/>
<pb n="KR4d0207_SBCK_002-6b"/>
　　　　春晚書事<lb/>
楊花撲面春如夢麥穗齊腰日似年多病不縁詩得瘦放<lb/>
懐全藉酒能仙<lb/>
　　　　楊花二首<lb/>
出處陶潜宅興亡煬帝堤窗扉容㸃綴原野自髙低地迥<lb/>
棲難穩風髙去易迷顛忙能幾日萍滿水東西<lb/>
漫天方作雪糝徑忽鋪氊已是春如酒那堪爾似綿<lb/>
　　　　木香花二首<lb/>
翠袖青裙襯雪膚雨餘終日醉相扶秖應不使朱鉛汙獨<lb/>
抱幽香與世踈<lb/>
直自江梅墮雪英便遲幽艶到清明楊花著地香初破乞<lb/>
<pb n="KR4d0207_SBCK_002-7a"/>
與愁人一觧酲<lb/>
　　　　自入襄城即有山水之興路中稍有賡唱因呈<lb/>
　　　　　遵道<lb/>
風沙乆迷神山水忽照眼鱗鱗碧玉甃叠叠青螺綰人烟<lb/>
盛樂土草樹亦精産雲霞入杳㝠禽鳥度盃醆放情千里<lb/>
迥悟意一笑莞胷襟得竒趣詶唱出新譔蟲魚怯嘲誚文<lb/>
史困鳩僝我詩實易成淡薄非佳饌君詞頗簡出嚴絶類<lb/>
燒棧自應即退縮强爾取驚𧹞㣲言固可録狂論猶未剗<lb/>
勿使俗人知歸途畏書簡<lb/>
　　　　和遵道楊花<lb/>
金明池道緑隂稠萬㸃顛忙正可愁馬上只貪看舞雪不<lb/>
<pb n="KR4d0207_SBCK_002-7b"/>
知飛滿帽簷毬<lb/>
　　　　漫興<lb/>
雲林恰恰鸎能友沙路行行蟻有臣雖有溪山供醉眼亦<lb/>
嫌塵土汙芳春<lb/>
黙堂先生文集卷第二<lb/>
</p>
<p>
</p>
  </div>
</body>
</text>
</TEI>
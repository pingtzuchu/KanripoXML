<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_013-1a"/>
黙堂先生文集巻第十三<lb/>
　　　奏狀<lb/>
　　　　辭免舉賢良状<lb/>
右脩職郎改差監潭州南嶽廟陳淵<lb/>
　准尚書省紹興七年六月一日劄子左朝散郎充徽猷<lb/>
　閣待制提舉江州太平觀胡安國奏承潭州公文准禮<lb/>
　部牒三省樞宻同奉手詔中外侍從之臣各舉能直言<lb/>
　極諫之士一人者臣伏見右脩職郎權江西按撫制置<lb/>
　大使司主管機宜文字陳淵深究先聖之㣲言能談當<lb/>
　世之要務通達國體曉知政經若獲造廷俾攄所藴必<lb/>
　有忠讜上副詳延伏候敕㫖五月二十八日三省同奉<lb/>
<pb n="KR4d0207_SBCK_013-1b"/>
　聖㫖劄與胡安國依紹興元年九月十一日已降指揮<lb/>
　具陳淵詞業繳進劄付淵須至申聞者<lb/>
右淵竊以賢良方正能直言極諌之舉起扵漢之孝文盛<lb/>
扵武宣逮其衰世猶不敢廢故得人之盛至今稱之唐因<lb/>
其制進士之外設為制舉以待非常之才一時名臣多此<lb/>
途出至扵本朝尤重其選既舉之以侍從之公又稽之以<lb/>
平昔之業必也行藝適稱然後試之以六論詞學俱優然<lb/>
後考之以廷對盖每發必中始獲與選斯亦可謂難矣自<lb/>
非深竆經史百氏之書博考傳記諸儒之說通達國體眀<lb/>
習世務必不能仰副朝廷招徠之意如淵學問荒踈志業<lb/>
無取至扵文墨尤不足觀豈可茍冒榮名自取黜辱所有<lb/>
<pb n="KR4d0207_SBCK_013-2a"/>
繳進詞業指揮不敢承命謹具状申尚書省伏乞照㑹施<lb/>
行謹状<lb/>
　紹興七年七月日具位<lb/>
　　　　辭免監察御史奏状<lb/>
左承事郎守秘書丞臣陳淵右臣今月某日准尚書省劄<lb/>
子四月十八日三省同奉聖㫖除臣監察御史者臣聞命<lb/>
震驚㒺知所措伏念臣困而後學老不適時頃縁貧病過<lb/>
竊奉祠之禄退安林藪已為僥幸重蒙恩召賜對改秩且<lb/>
復寘之書府尤非其分今在官未及一年告假殆居其半<lb/>
瘝曠之罪日俟汰斥而乃更冐臺察之除雖由親擢其敢<lb/>
奉承臣仰惟國家自祖宗以來崇奨紀綱之地信用其言<lb/>
<pb n="KR4d0207_SBCK_013-2b"/>
故凡居憲府者不論髙下必以守道不回忠信可考之人<lb/>
為之所以止邪扵未萌而消患扵無形者用此道也顧臣<lb/>
何人乃獲兹寵況臣祖父名監與今所除銜上一字聲韻<lb/>
雖殊而字畫無别稱用之際情所未安欲望收回成命改<lb/>
授能臣上以遵累朝任擇之意下以弭賤臣濫得之譏臣<lb/>
不勝區區之願謹録奏聞伏候敕㫖<lb/>
　　　　辭免右正言奏狀<lb/>
左承事郎守監察御史臣陳淵右臣今月二十八日准尚<lb/>
書省劄子十月二十七日三省同奉聖㫖除臣右正言者<lb/>
臣聞命震驚罔知所措伏念臣一介賤士百無所長陛下<lb/>
拔自逺方寘之要職久稽報效未即棄捐臣非不欲傾竭<lb/>
<pb n="KR4d0207_SBCK_013-3a"/>
肺肝仰酬知遇而年衰氣索鞭䇿不前復此超除義實難<lb/>
處況諌省乆虛之職乃朝廷不次之遷豈惟公論之所不<lb/>
容亦恐後來無以塞責伏望聖慈收回成命以待異材改<lb/>
除臣一在外合入差遣少安愚分謹録奏聞伏候敕㫖<lb/>
　　　　再辭免奏状<lb/>
右臣近具奏辭免除臣右正言恩命准尚書省劄子奉聖<lb/>
㫖不允臣以非才義難祗受須至再有陳請伏念臣頃以<lb/>
貧窶之故仰禄嶽祠未及終任特䝉收召臣名在仕版不<lb/>
敢違命比至闕下薦被誤恩一年之間已遷臺屬皆非臣<lb/>
所宜得者辭不獲從亦既就列臣惟近制察官唯以分糾<lb/>
六曹稽違為職繙校簿書僅同胥史非若前代用人必有<lb/>
<pb n="KR4d0207_SBCK_013-3b"/>
回天之力動搖山嶽之勢然後可以辦也故如臣軰衰遲<lb/>
踈繆之甚茍安分守亦可勉彊然進非其序固已大愧物<lb/>
論未皇自劾遽又超遷況諫省之官自昔難得其人若非<lb/>
望實兼隆豈宜輕授而又中興之初陛下與一時名臣共<lb/>
圖雋功克昌大業雖深謀逺慮必出宸斷而拾遺補闕亦<lb/>
頼正人顧臣何者敢冒兹責此所以聞命驚憂無所容措<lb/>
懼必得罪而不敢以亟遷為榮也伏望聖慈察臣誠懇實<lb/>
非飾辭特賜檢㑹前奏如臣所乞以允公議臣不勝祈天<lb/>
俟命之至伏候勅㫖<lb/>
　　　　辭免秘書少監劄子<lb/>
左承事郎守右正言陳淵准尚書省劄子節文二月八月<lb/>
<pb n="KR4d0207_SBCK_013-4a"/>
三省同奉聖㫖陳淵除秘書少監兼崇政殿說書進講左<lb/>
氏傳淵衰晚不才昨䝉誤恩擢寘諌省淵智識淺短議論<lb/>
濶踈曽無毫髪上副聖主求諫之意朝夕憂懼無所容措<lb/>
方俟譴逐又辱超除惟秘省越分之遷經筵非常之選如<lb/>
淵何者敢當此寵況淵祖父名監與今來官稱正應迴避<lb/>
所有上件恩命不敢祗受欲乞特賜敷奏收還成命改除<lb/>
淵一在外合入差遣以安愚分<lb/>
　　　　再辭崇政殿說書奏状<lb/>
左承事郎新除宗正少卿兼崇政殿說書臣陳淵右臣近<lb/>
䝉聖恩除臣秘書少監兼崇政殿說書進講左氏傳縁臣<lb/>
祖父名監已具申尚書省乞賜敷奏改除臣一在外差遣<lb/>
<pb n="KR4d0207_SBCK_013-4b"/>
再蒙聖恩除臣宗正少卿其崇政殿說書進講左氏傳之<lb/>
命尚仍其舊臣義當辭免不敢輒避煩瀆重干聖聴臣聞<lb/>
春秋之有三傳所見不同互有得失故自漢以來如歆向<lb/>
父子猶不能無異同之論以陛下聖學髙眀尤深扵春秋<lb/>
其扵左氏傳亦宜有所去取以通經㫖如臣淺陋無識顧<lb/>
何足以上當勸講之職所有除命未敢祗受伏望聖慈特<lb/>
賜收還以安愚分伏候敕㫖<lb/>
　貼黄臣初除秘書少監兼崇政殿說書秘書少監扵近<lb/>
　降指揮不合辭免縁臣祖父名監扵法當避已具申尚<lb/>
　書省乞賜敷奏除臣一在外差遣伏䝉聖恩改除臣宗<lb/>
　正少卿臣已祗受訖所有崇政殿說書例許辭免在臣<lb/>
<pb n="KR4d0207_SBCK_013-5a"/>
　分義不敢但已遂至上凟天聽臣不勝皇懼戰栗之至<lb/>
　　　劄子<lb/>
　　　　赴召與執政劄子<lb/>
淵往者蒙恩賜對旋復被罪朝廷憫其無他特與洗滌更<lb/>
縁薦引置之樞府編摩之地遲暮踈拙懼不能當尋請嶽<lb/>
祠庶幾亟獲㣲禄可以自活自承改命以來忽已兩考方<lb/>
幸投跡丘壑少酬素志今兹又蒙收召顧職分則不敢違<lb/>
禮而飾詞念庸妄則難以冒榮而茍進彷徨失據驚悸成<lb/>
疾乆之不免扶持就道冀逭有司慢令之誅而已無何纔<lb/>
至闕下重蒙睿㫖再令登對揣已無堪益増愧恐恭惟廟<lb/>
堂諸公以堯舜之道輔佐聖主固将盡攬天下英才同徳<lb/>
<pb n="KR4d0207_SBCK_013-5b"/>
一心共濟囏運海内遺逸之士誰不歸心如淵等軰鳬雁<lb/>
飛集初無損益伏望啓迪之暇略賜開陳使不肖者姑以<lb/>
奉祠之禄待罪山林終此一任因之自免以老就閒如是<lb/>
則是非昭融取舎公當非惟少弭朝廷一時過聽之譏亦<lb/>
所以興起天下彈冠願仕之志淵雖與鹿豕為羣其幸多<lb/>
矣<lb/>
　　　　壬子八月十八日上殿劄子<lb/>
臣嘗謂僣竊未平則二聖之歸無期夷狄之禍不觧南北<lb/>
分裂生靈塗炭此固不可一日而寧居也然而欲平僭竊<lb/>
而内有盜賊為之梗則盜賊未除僭竊亦不可得而平矣<lb/>
牽制踰淮之師涵養逆冦之勢因循不振職此之由故為<lb/>
<pb n="KR4d0207_SBCK_013-6a"/>
今日之計莫若先除盜賊俟其不能為患然後北向以定<lb/>
中原跨河越岱而并居之乗機應變坐制黠虜宜無不如<lb/>
意者昔劉先主之入蜀也欲資其富饒以争天下其先定<lb/>
之計固将滅魏并吳而存漢然孟獲未降諸葛孔眀不敢<lb/>
越險而東出則以掣肘者在其後故爾故其討獲也七擒<lb/>
而七縱之力屈而不誅其人勢敗而不絶其欲竄之山谷<lb/>
乃所以安之獲安而蜀人安矣蜀人安然後孔眀得以十<lb/>
倍曹丕之才併力而擊魏魏亡吳服而漢不得不興此其<lb/>
志也惜乎謀已定而數竒師未捷而身殞然其所建立已<lb/>
足以取信扵後世矣今江湖荆楚閩廣之冦盖非止一孟<lb/>
獲而已而其所過殘滅井邑為墟暴虐之甚又非獲比則<lb/>
<pb n="KR4d0207_SBCK_013-6b"/>
為民除害誠有不可緩者而陛下連歲出師必遣宰執又<lb/>
副之以大将芟夷招納舉無遺算其所以度内外之勢審<lb/>
先後之序固不待臣之言矣然臣以謂討之之難不若安<lb/>
之之難盖自宣和以來監司守令不得其人掊克相師繼<lb/>
以殘忍民無所赴愬棄耡耰而帶刀劍者幾年扵兹矣今<lb/>
旌麾所臨次第平定而郡縣牧民之官又不加擇兇渠雖<lb/>
殱禍根未絶萬一舊弊繁興逆意復萌雖欲人人誅之不<lb/>
可得矣臣故曰討之之難漢宣帝謂龔遂曰選任賢良固<lb/>
将安之故臣願陛下及其初定任擇忠信之使分按諸路<lb/>
諭以重民之意委以刺舉之權俾奸貪不法之吏不容扵<lb/>
時而公正廉勤之人得以自效然後拔其殊尤聞之朝廷<lb/>
<pb n="KR4d0207_SBCK_013-7a"/>
以為郡縣之長則逺方受賜鰥寡孤獨宜無不得其所矣<lb/>
此安之之道也必欲濟師舊邦以慰簞食壺漿之民而盡<lb/>
復祖宗之境土須吾民之安然後擁衆横行以圖決勝似<lb/>
或未晩傳曰欲速則不達又曰必有忍其乃有濟區區之<lb/>
忠唯陛下察之<lb/>
臣聞古之為臣者有稟令無議令故令出扵上下知奉承<lb/>
之而已此法之所以行而事之所以立也往者靖康之初<lb/>
淵聖皇帝以兼容之度博訪羣言俱收而並用之甚盛徳<lb/>
也而忠邪雜糅是非不公故毎下一令上自禁從下至百<lb/>
執事之臣與夫布衣韋帶之士必群起而交攻之或已發<lb/>
而中廢或盛行而遽改或姑存之終至扵委靡不振而後<lb/>
<pb n="KR4d0207_SBCK_013-7b"/>
已以故一事無成拱手以待禍其為弊至今尚在也此而<lb/>
不革無以立政故臣不避僭越之誅為陛下極諫之夫議<lb/>
政之地昔時士大夫屏息而過之如恐犯分及其後風俗<lb/>
一變乃始有竊議其非者又其後公肆詆訐無所忌憚則<lb/>
今日之弊是也亷陛不分莫此為甚朝廷之勢安得而尊<lb/>
朝廷不尊則國威不立國威不立而欲以指麾顧盻定天<lb/>
下之大議臣固知其難矣傳曰下輕其上爵賤人圖柄臣<lb/>
則國家揺動而人不静矣此古今通患也今天下之事宰<lb/>
相行之臺諫言之若是亦足矣臺諫耳目有所不及則詢<lb/>
之侍從侍從思慮有所未至則求之百執事其有遺䇿乎<lb/>
而又下取布衣韋帶之士俾道聽塗說之流得以肆其不<lb/>
<pb n="KR4d0207_SBCK_013-8a"/>
根之論臣恐徒為紛紛無益扵治雖然人主之徳莫大乎<lb/>
聽納如陛下之舎己從人不間貴賤雖堯舜亦不過此臣<lb/>
子所宜将順者也而臣私憂過計更為此言者非固欲棄<lb/>
愚者一得之慮也以謂布衣韋帶之議資之以廣聰眀則<lb/>
可也若創法立度而惟此曹之徇適足以自眩而已自古<lb/>
造事者謀之以同斷之以獨故總覽兼聴之誠常施之扵<lb/>
未決之前而是非可否之私不容扵已定之後為是故也<lb/>
故臣愚願陛下自今凡有大事議之而後行已行而議者<lb/>
勿聽毋使眀謨坐困曲説則天下幸甚<lb/>
　　　　紹興九年十一月上殿劄子<lb/>
臣聞孔子之言智仁勇曰知斯三者則知所以修身知所<lb/>
<pb n="KR4d0207_SBCK_013-8b"/>
以修身則知所以治人知所以治人則知所以治天下國<lb/>
家矣夫自修身治人以至為天下國家莫不以此故子思<lb/>
子曰智仁勇三者天下之達徳也所以行之者一也無所<lb/>
不達而行之以一則扵斯三者莫知所先後矣臣至愚甚<lb/>
陋陛下不知其不才處之諫省若将責以言者臣井蛙之<lb/>
知誠不足以測知滄溟之大亦何所逺然臣嘗讀中庸之<lb/>
書竊窺三者之㫖求所以合乎聖徳者以謂陛下仁智則<lb/>
有餘矣而獨扵勇未嘗加意焉此臣所以不能無疑也何<lb/>
以眀之陛下無所不知而能行其所無事智之至也無所<lb/>
不愛而能克己以消兵仁之至也乃若抑畏太甚而示人<lb/>
以弱則靳扵勇矣夫勇非撫劒疾視曰彼烏敢當我之謂<lb/>
<pb n="KR4d0207_SBCK_013-9a"/>
也如天之行健終古不息如水之攻堅疆莫之能先操至<lb/>
權以黙運斡萬化扵不測夫是之謂真勇神器待之而後<lb/>
安四海依之以為命其又可畧耶昔者以大事小莫若湯<lb/>
之扵葛文王之扵昆夷以小事大莫若太王之扵獯鬻勾<lb/>
踐之扵吳孟子盖嘗以是為仁且智矣彼其處心積慮豈<lb/>
有異扵陛下乎如太王勾踐固不足為陛下道至扵湯文<lb/>
之事乃陛下之所安行者然以臣觀之湯事葛文王事昆<lb/>
夷雖曰無所不至及其十一征而無敵扵天下命将帥遣<lb/>
戍役以守衛中國亦何有扵葛與昆夷哉故忘己以樂天<lb/>
者雖聖人之事而用兵以保民者亦王者之所不得已焉<lb/>
此湯之勇所以表正萬邦文王之勇所以一怒而安天下<lb/>
<pb n="KR4d0207_SBCK_013-9b"/>
之民也由是言之湯之扵葛文王之扵昆夷方其事之也<lb/>
勇已行乎其中矣苐不露其威而已今陛下之扵鄰國将<lb/>
不露其威乎亦将信之而不以爲備乎此臣所以通夕不<lb/>
寐求其說而不可得也或曰小役大弱役彊天也順天者<lb/>
存吾何容心哉臣則以謂欲知天道視民之去就而已民<lb/>
心歸之天其有不從乎湯以七十里文王以百里其彊大<lb/>
不足言矣而孔子以湯武之事爲順乎天而應乎人得民<lb/>
故也得民斯得天矣曷不觀今日河南陜右之民乎已叛<lb/>
者欲歸方叛者隨悔此豈人力之所能致哉天實使之也<lb/>
然則或以不校爲順天或以征誅爲順天其義一也陛下<lb/>
孝弟之至通扵神眀凡遐方異類不可以言化而理諭者<lb/>
<pb n="KR4d0207_SBCK_013-10a"/>
固将有以感之也則兩宫之還宜有近日未還之間隱忍<lb/>
以致愛親之誠既還之後釋憾以睦鄰國之好此固陛下<lb/>
已定之意其誰曰不然然臣之所言盖非謂今日之所當<lb/>
行也以謂天下之大宗廟社稷之重祖宗開創之至勤累<lb/>
世扶守之不易適當小雅盡廢之後而陛下承之其可不<lb/>
為後來慮乎天命靡常事變難測以天下之力過為之備<lb/>
以待不虞非失計也記曰凡事豫則立不豫則廢故臣願<lb/>
陛下稍收異議以来天下敢言之士毋或輕棄厚積錢穀<lb/>
以為他日糗糧之用毋或妄費宻飭諸将練兵秣馬毋得<lb/>
輕動失信亦毋恃其不來以豫立事而養之以勇庶㡬萬<lb/>
世根本扵我乎定則天下幸甚<lb/>
<pb n="KR4d0207_SBCK_013-10b"/>
臣聞儉非聖人之中制而孔子對林放之問則曰禮與其<lb/>
奢也寧儉豈以儉為禮之本故與盖常人之情由儉入奢<lb/>
易由奢入儉難故當用儉之時不可不慎不慎而無以約<lb/>
之則末流之弊将至扵不可勝救矣臣觀自昔創業之主<lb/>
皆有儉徳盖其興扵閭閻熟知民間之疾苦稼穡之艱難<lb/>
故愛惜天物有不期然而然者禹之治水八年扵外三過<lb/>
其門而不入逮地平天成之後乃作禹貢既第田以制賦<lb/>
又因民之所願而取其有餘其㣲及扵漆枲絺紵羽毛齒<lb/>
革與夫魚鹽橘柚之可扵口菁茅簵楛之適扵用皆在所<lb/>
取盖亦莫非民力之所得者方禹櫛風沐雨手胼足胝之<lb/>
時親見百姓之勞苦已而安享其奉固宜有所不忍也故<lb/>
<pb n="KR4d0207_SBCK_013-11a"/>
禹菲飲食惡衣服卑宫室孔子美之以為無間豈所謂愛<lb/>
惜天物有不期然而然者歟至扵守成之君往往不然輕<lb/>
費妄用卒以召亂求如漢之孝文盖亦千一耳今陛下所<lb/>
乗之勢如孝文而天性似之所歷之艱險如禹又不待學<lb/>
而後至其扵儉徳天下户知之矣而臣强聒猶欲有所獻<lb/>
者書之稱禹曰克勤于邦克儉于家或曰儉可以施扵家<lb/>
而已是大不然國之本在家而儉固将施之扵國也孝文<lb/>
惜百金之費而制度不立終愧前古使其儉扵一已又能<lb/>
推而廣之如彼其質雖二帝三王之功可跂而及矣可勝<lb/>
惜哉比年以來陛下恩惠太泛賞給太厚匪頒賜與之費<lb/>
幾扵無節此固陛下甚盛徳事然府庫空虛而發之不已<lb/>
<pb n="KR4d0207_SBCK_013-11b"/>
財賦匱竭而取之益詳陵寝未成郊祀不逺内有諸将之<lb/>
饋外有鄰境之好所用既衆而所入寔寡此臣所甚懼也<lb/>
周官唯王及后世子不㑹說者曰不得以有司之法治之<lb/>
誠然是周公作法開後世人主侈用之端也而可乎臣謂<lb/>
周之冢宰以九式均節財用有司雖不㑹冢宰得以式而<lb/>
論之矣若事事如式雖不㑹猶㑹也故臣願陛下自今凡<lb/>
有錫賚法之所無而扵例有疑者或輕重非倫或多寡不<lb/>
類事下三省則三省得以共議事下户部則户部得以執<lb/>
奏出納之吝有司得以獻其疑可否之宜臺諫得以論其<lb/>
失凡所經由不許承誤陛下聞其言又從而嘉納之一有<lb/>
失當即行改正則前日之弊庶幾可息矣上以省費用之<lb/>
<pb n="KR4d0207_SBCK_013-12a"/>
煩下以絶僥倖之求無善扵此臣不勝過計惟陛下財擇<lb/>
　　　　紹興十年正月上殿劄子<lb/>
臣伏見藍公佐歸自異域王倫獨留金人過有需索且求<lb/>
盟書此其意非淺淺者而朝廷視以為常不謀扵衆萬一<lb/>
應之差若毫釐則安危之機扵此判矣前計已得要在終<lb/>
之而已而終之之説必有變通臣為言官寂無所聞而又<lb/>
不能廣陛下之聰明不幾扵失職乎臣惟古者國有大疑<lb/>
謀之扵心又謀之扵卿士庶人欲其同也同而行之則無<lb/>
悔矣今縱未能謀及庶人為卿士者獨不可一詢之乎自<lb/>
風俗之壊士大夫往往　扵廷諍而怯扵公言故朝廷有<lb/>
事彼此相視不吐一辭事成則曰我固知其如此盖不必<lb/>
<pb n="KR4d0207_SBCK_013-12b"/>
言事敗則曰我豈不欲言顧言之未必見聴爾是以上下<lb/>
相戒以言為出位以不言為守職今若出自聖意必使之<lb/>
言則人無以為辭矣且朝廷設官有言責者彼自不得不<lb/>
言至扵侍從之臣以論思獻納為職盖陛下腹心之任也<lb/>
徳盛位尊實上所親擢而深知之者豈可有事而不與之<lb/>
議乎願詔宰相徧召從官示之以其事使之各盡其説毋<lb/>
有所隱庶幾所同者衆則國論自定萬一從官又有異見<lb/>
不欲宣言扵衆實封上聞取自聖斷然後行之則上下不<lb/>
惑而萬世可遵矣臣不勝區區之忠惟陛下裁擇<lb/>
臣聞朝廷自藍公佐既歸之後嘗有大議而諫官不得與<lb/>
聞比者外間詾詾一日百變雖有所聞亦復不知其實尸<lb/>
<pb n="KR4d0207_SBCK_013-13a"/>
厥官罔聞知臣不敢逃罪輒進瞽言惟陛下留神而幸察<lb/>
焉臣聞和戰有二議其實一事然自靖康以來朝廷上下<lb/>
公卿大夫之間以和為是者必以戰為非以戰為可者必<lb/>
以和為否二者各執所見不能合而為一此聴其說者所<lb/>
以乆而益惑也夫和與戰初不在我也彼倡而我應之爾<lb/>
應之者其可豫為一定之論乎方我之欲和也而彼欲戰<lb/>
戰固不可已也則和之說廢矣逮我之欲戰也而彼欲和<lb/>
和固不可已也則戰之説廢矣故和之與戰二議而一事<lb/>
不可不察也曷不以前日之所嘗行與其所已驗者而觀<lb/>
之則其議決矣方胡騎之長驅東南也所過殘滅不遺餘<lb/>
力當是時果可以求和乎其後淮上之師屢出屢勝國勢<lb/>
<pb n="KR4d0207_SBCK_013-13b"/>
已安則戰之效也戰未必不如和扵此可見矣劉豫數敗<lb/>
彼知我之不可圖也間以使來歸其侵疆而許我以和當<lb/>
是時果可以請戰乎已而不遺一鏃奄有河南陜右之地<lb/>
十分天下而復其九則和之效也和未必不如戰扵此又<lb/>
可見矣夫事之已驗如此而議和者不言戰議戰者不言<lb/>
和亦已過矣然則和之與戰唯所施之宜而已其又可執<lb/>
耶今者虜人留王倫為質要我以歲幣迫我以誓書趣我<lb/>
以來使臣固不知其詳然以臣觀之其皆未可遽許乎何<lb/>
以言之歲幣必薄然後可繼而彼之所須者太厚誓書必<lb/>
實然後可信而彼之所約者太過使人有辭然後可遣而<lb/>
彼之所期者太速許之則終必失信不許猶冀其見察也<lb/>
<pb n="KR4d0207_SBCK_013-14a"/>
或曰彼将不和則如之何曰吾方待命未嘗求絶彼何不<lb/>
和之有假使不和我有辭矣辭順而彼不聴是其本無意<lb/>
扵和也今雖偽以為和後亦将變矣變之遲速亦何擇焉<lb/>
且和終不可恃也和變而為戰則往年淮上之師是也豈<lb/>
皆為彼所敗乎其倡在彼其應在我臣故曰和之與戰唯<lb/>
所施之宜而已孟子曰未聞以千里畏人者也況今日之<lb/>
地十有千里者乎臣僣議國事罪當萬死然臣所言天下<lb/>
之公論非臣私言也臣已有奏劄乞令從官㑹議今先為<lb/>
此言以進其聴而從之罪而誅之臣不敢有所擇也臣不<lb/>
勝皇懼戰　之至<lb/>
　　　　正月十五日進入劄子<lb/>
<pb n="KR4d0207_SBCK_013-14b"/>
臣近以朝廷議欲遣人再使金國曾具奏劄乞詔宰臣徧<lb/>
召從官示之以其事使之各盡其説庶幾所同者衆則國<lb/>
論自定如從官或有異見不欲宣言扵衆俾實封上聞取<lb/>
自聖斷至今累日未蒙施行豈聖意自有所在而非臣下<lb/>
之可與乎無乃紛紛之論可厭而朝廷大臣以謂不足恤<lb/>
乎古者國有大疑謀及卿士似不如此臣之所言未可已<lb/>
也臣聞以天下為天下則身佚而功倍以一已為天下則<lb/>
力勞而效淺盖天下者民心之所在也民之所欲天必從<lb/>
之湯以七十里而興商文王以百里而興周其後世子孫<lb/>
更數百年而不絶者得民心而已民與之則天與之矣雖<lb/>
然民則衆矣欲知其心何自而察之乎察其所服從者斯<lb/>
<pb n="KR4d0207_SBCK_013-15a"/>
可矣百官者民之所服從也百官亦多矣欲知其心何自<lb/>
而察之乎察其所仰望者斯可矣朝廷侍從之臣百官之<lb/>
所仰望也異時宰執由此其選盖人物之傑然者也國有<lb/>
大事過而徇之天下之心扵此可考矣故多不患扵難諧<lb/>
寡不溺扵偏見亦何憚而不使之議乎夫以朝廷侍從之<lb/>
臣而不使之參議國之大事則陛下之所取謀者二三大<lb/>
臣而已萬一二三大臣不能無蔽陛下必從其説将誰使<lb/>
正之艱難以來十有五年扵兹矣陛下焦心勞思不皇暇<lb/>
食以至今日幸而國勢已立夷狄有所畏憚海内跂踵以<lb/>
俟中興正須博採兼聴唯是之從布宣徳意曲順民心而<lb/>
廟堂之上容有秘而不示者豈啓迪聖主以天下為天下<lb/>
<pb n="KR4d0207_SBCK_013-15b"/>
之道乎幸聴臣言詔令從官都堂㑹議必有至當之論以<lb/>
助陛下矣古人有言曰所言公公言之所言私王者無私<lb/>
私則有偏公則無執有偏則民易以怨無執則衆莫不從<lb/>
上下内外莫不從之天下可運扵掌矣惟陛下毋以臣言<lb/>
爲不足聴而忽扵用衆則天下幸甚<lb/>
　　　　正月十七日上殿劄子<lb/>
臣既言和與戰二議而一事不可徧執惟所施之宜而已<lb/>
又以謂天下有必勝之勢亦有必敗之理我與敵人之所<lb/>
共用者若其必勝之勢在我而必敗之理在彼則在我者<lb/>
不可以不用雖未能用亦不必過爲之慮知此則和與戰<lb/>
之議可決矣何以言之昔者三國之際魏最强吳次之蜀<lb/>
<pb n="KR4d0207_SBCK_013-16a"/>
又次之方孫權劉備無恙時以曹操之姦雄溉平中原僣<lb/>
亂因其餘勇以却烏孫鮮卑一弱子之力耳而不能并吳<lb/>
蜀而有之則以吳蜀之險可恃故也故吳蜀利扵守魏利<lb/>
扵戰魏雖能戰而吳蜀必不可入吳蜀併力以攻魏則魏<lb/>
可亡魏與吳蜀合而為一則内陵外侮皆不足憂矣唯其<lb/>
各守其所久之而不能合雖合而無以守之此其所以有<lb/>
而不能久也今我據有吳蜀以為根本虜雖强大終莫能<lb/>
侵又益我以河南陜右六十州之地盖三國之所雖合者<lb/>
此雖大帝三王之天下絶長補短未能遠過顧吾所以主<lb/>
張和維持之者如何耳故用此以戰則戰無不克用此以<lb/>
和則和無不成此所謂有必勝之勢也自古彊盛無過扵<lb/>
<pb n="KR4d0207_SBCK_013-16b"/>
秦既已蠶食六國遂并天下莫與為敵矣然夷狄種性仁<lb/>
義不施而暴虐是用故傳之二世而亡今虜邈在萬里之<lb/>
外豺狼狐兔之與居非能為秦也而以小加大志得氣滿<lb/>
貪黷無厭方且骨肉之間自相屠戮心腹之内日以離間<lb/>
專為淫侈以夸其所有之富旁附之國至有不忍其虐逃<lb/>
而遠之者察其所為必不能久此所謂有必敗之理也用<lb/>
我之所必勝以當彼之所必敗可以有為而我方約和不<lb/>
欲言戰惴惴然唯恐虜之復來此虜所以得而輕我也且<lb/>
我之所以不欲言戰者豈非以往日維揚之遷徙浙東之<lb/>
奔播有不可以不戒乎此又過慮也胡不觀今日之勢與<lb/>
靖康以後為如何今日之勢方興也靖康以後之勢已壊<lb/>
<pb n="KR4d0207_SBCK_013-17a"/>
也此豈可同年而語哉盖自宣和以來朝廷所以待金人<lb/>
者有得有失其失在扵靖康之前而不在扵建炎之後不<lb/>
可不辨也靖康以前敗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>扵契丹貪得扵燕雲賊來不拒<lb/>
賊去不追其失已不足咎矣建炎以後不守南都避而之<lb/>
維揚不守維揚避而之臨安又之㑹稽四眀如太王之扵<lb/>
狄人盖有不得已而然者非失計也其後復歸臨安彼固<lb/>
以我為怯無足憚者故我得以收人心彊國勢選将治兵<lb/>
嚴為之備所以屢戰屢勝十年無患此非其得耶觀虜之<lb/>
意既得中原豈不欲謀吳而據蜀兼有四海之利乎然每<lb/>
舉輒敗知我之有備也必将待時而發則雖名得中原其<lb/>
實不可保矣與其既得而不能保孰若棄而不守猶足以<lb/>
<pb n="KR4d0207_SBCK_013-17b"/>
緩我而市恩乎此虜所以廢劉豫而退保河南之意也而<lb/>
我之所有如此猶且以往日之禍為戒亦已過矣臣甞逰<lb/>
荆州見荆人所以事闗羽者家置一祠雖父子兄弟室中<lb/>
之語度非羽之所欲則必相戒以勿言唯恐羽之知之也<lb/>
夫羽之死已數百年其不能定以害人也審矣而荆人畏<lb/>
之如此以其餘威在人上下相傳有以誑惑其心耳今金<lb/>
人去中國限以北虜水慄陸讋不知經幾聚落然後能復<lb/>
至燕雲也不為之備而徒畏之豈知所先務乎且虜所謂<lb/>
生女真之兵者自南而北所存無幾所可致者諸蕃烏合<lb/>
之醜類耳散而復集其勢實難集而使之遠來必不能久<lb/>
縱使駐足扵燕雲之境而垂涎扵雍梁之地亦必有豫未<lb/>
<pb n="KR4d0207_SBCK_013-18a"/>
敢輕入盖進則有山寨必叛之虞退則有契丹修怨之慮<lb/>
不顧而越河亦虜之所忌也又況河南之民既歸而安必<lb/>
以死守虜雖善戰恐亦未必得志耳臣故曰用我之所必<lb/>
勝當彼之所必敗可以有為不當以前事為戒而和與戰<lb/>
之事可決而無疑者為是故也臣本書生扵用兵之事實<lb/>
不能曉至扵天下之理盖嘗得之扵經術矣意之所見不<lb/>
敢緘塞若和未可變戰亦當備則臣所言未必全無補也<lb/>
臣願陛下察今日勝敗之由與在我者可以有為在彼者<lb/>
可以無戒雖未絶和以戰為主如陛下所以諭臣者此計<lb/>
一定萬世無患矣臣不勝區區之忠惟陛下財擇<lb/>
　　　　正月二十三日上殿劄子<lb/>
<pb n="KR4d0207_SBCK_013-18b"/>
臣衰晚不才誤蒙陛下寘之諫省凡有所陳必賜開納在<lb/>
臣微分可謂千載一時而自到省以來臣所不散不言者<lb/>
往往多是細故雖蒙施行可以自幸而亦可以為媿以是<lb/>
朝夕皇懼木知所以上副陛下容諫之意者幾欲乞賜罷<lb/>
黜未敢遽發近因藍公佐歸自金國而同時正使王倫輒<lb/>
為金人所留又聞金人盡誅往日主議之人且悔前約以<lb/>
此重有邀索國事之大無過扵此扵是輒以和戰二議不<lb/>
可偏執之說仰慁宸嚴冀以少塞臣責荷陛下過聴臣計<lb/>
且語臣曰今日之和非惟不可偏執自當以戰為主意欲<lb/>
積財練兵選将帥固要害過為之備以待不虞可和則和<lb/>
可戰則戰此宗社之福天下萬世之幸也臣當時不能自<lb/>
<pb n="KR4d0207_SBCK_013-19a"/>
已雖已畧涷曲折多是承意稱賛退而自省有未盡者将<lb/>
復進其瞽言未果而數日以來不聞廣行咨訪但見已命<lb/>
之使又有升黜将趣其行莫測所謂臣固不可中輟必盡<lb/>
言之惟陛下矜其狂愚而加察焉臣聞衆論未孚必稽其<lb/>
實是非混淆當俟其定語雍容則易從詞迫切則難聴臣<lb/>
既已知之矣而今日之事臣必欲亟效其區區者以謂事<lb/>
機之彂近在朝夕不容有所待故也且陛下既知今日之<lb/>
和自當以戰為主則和之不可堅守而戰之不可不備也<lb/>
審矣今乃急扵遣使而不及其他此臣所以疑也且使之<lb/>
所以不可不遣者以虜之不能無求而我亦不得不許也<lb/>
雖不得不許而亦有不可許者如取河北之民則失人心<lb/>
<pb n="KR4d0207_SBCK_013-19b"/>
用彼之正朔而亂國政若此類者誠不可許朝廷亦捋不<lb/>
許之矣至扵誓書之有從違歳幣之有多寡又在夫可許<lb/>
與不可許之間斟酌而予奪之尤所當慎也盖誓書之未<lb/>
行必待歲幣之有定而歳幣之數寡則可從多則難繼彼<lb/>
方挾彊以凌我求之者多而與之者寡必不諧矣且為後<lb/>
日之計又不可多然則使其可遽遣而莫之議乎臣觀祖<lb/>
宗之待契丹可謂過扵厚矣然景徳所賜朝廷本有過許<lb/>
曹利用損之止扵三十萬慶曆所賜朝廷又有過許富弼<lb/>
損之止扵三十萬方是之時金帛之直每一疋兩不過千<lb/>
錢省陌總而計之為省錢五十萬緍而已人猶以為多也<lb/>
今疋之直不下十倍而兩之直三倍有餘矣如聞虜人欲<lb/>
<pb n="KR4d0207_SBCK_013-20a"/>
援舊例此乃祖宗續增之數其可盡許乎又況必不止此<lb/>
而奉使之人又未必有如利用與弼者若一一如其所請<lb/>
而不與之較後悔無及矣且獨不見宣和靖康間趙良嗣<lb/>
李悦李鄴之所許乎𥘉欲靖難不復深慮其後虜人得以<lb/>
藉口遂致今日難弭之禍徒以使之不得其人故也使之<lb/>
不可遽遣亦可見扵此矣且使之不可遽遣而亦不可以<lb/>
不遣遣之則必有所許亦必有所不許臣既陳之扵前矣<lb/>
若遂遣之亦誠有可議者以臣愚見許之多固不若許之<lb/>
寡也盖虜之所求無厭以其本無意扵和也洗已見其觧<lb/>
和之兆乎今吾固有所不許則已咈其欲矣就其可許者<lb/>
而許者十七八而不許者十二三可謂許之者多而不許<lb/>
<pb n="KR4d0207_SBCK_013-20b"/>
者寡矣使其有意扵和則可不然許之多者不足以得其<lb/>
喜而許之寡者適足以彂其怒多固不喜寡亦必怒皆不<lb/>
可以得其和則與其多許而失和不若寡許而失和之為<lb/>
愈也何則多與無益寡與無損故也盖和戰兩途彼之意<lb/>
常欲戰不得已而後為和我之意常欲和不得已而後有<lb/>
戰戰非我之意和亦非彼之意不能以相易也何以知其<lb/>
然以往者京城浙東之變知之也方虜之犯京城必邀二<lb/>
聖以往凡皇族之在城中無一人得脱者及來浙東逼逐<lb/>
衛兵遠建海涯幾及屬車之塵此其意豈欲復存我宋萬<lb/>
世之祀哉頼皇天悔禍宗廟社稷之靈與海内愛戴之心<lb/>
共惟陛下以臨九有十年之間國勢已立以守則固以戰<lb/>
<pb n="KR4d0207_SBCK_013-21a"/>
則勝故虜亦不得已而約和耳然其不欲存我之迹固在<lb/>
彼非本石亦將懼我必欲滅之之謀矣緃陛下以天地之<lb/>
度愛惜生靈㫁無復讐之心彼其能自安乎彼不能以自<lb/>
安其能終容我乎然則和之必變可立而待矣或者必欲<lb/>
多與之幣以幸其乆而無變無是道也故臣願陛下以和<lb/>
為息戰之權以戰為守和之備惜財以厚民吝予以存信<lb/>
不計目前之利務為長久之䇿臨遣使臣訓之以不欺之<lb/>
誠示之以一定之議俾毋輕許以誤大計則雖蠻貊之邦<lb/>
無足憂矣然後遴擇謀臣精練戰士多積穀帛以備糗糧<lb/>
之用　固封守以保安業之民觀釁而動動不失時則以<lb/>
和以戰惟我所欲耳古語有之無待其不來恃吾有以待<lb/>
<pb n="KR4d0207_SBCK_013-21b"/>
之如是則金人之彊將無所施其扵厚幣以求<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>不亦遠<lb/>
乎臣至愚甚陋自以天下至計莫尚扵此敢布腹心伏候<lb/>
採擇<lb/>
默堂先生文集卷第十三<lb/>
<pb n="KR4d0207_SBCK_013-22a"/>
</p>
<p>
</p>
  </div>
</body>
</text>
</TEI>
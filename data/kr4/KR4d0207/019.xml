<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_019-1a"/>
黙堂先生文集巻第十九<lb/>
　　　書<lb/>
　　　　上都督張丞相書<hi>紹興壬戌二月</hi>
淵惶恐頓首再拜淵受閣下之恩厚矣誰不知者然自始<lb/>
至今十有四年之間思所以報而未得其所固已大負公<lb/>
議若曰道里修阻上下之勢殊絶以此未能逺造墻仞進<lb/>
瞻履舄猶有可言至於起居之問未甞一慁隷人之聴此<lb/>
其為罪雖儀秦之辯不能以自文也然淵聞之寛裕有容<lb/>
乃大賢之所必同而因循自棄亦常人之所不免淵之得<lb/>
罪誠不可文然詢之甞出入門下者以謂左右未甞以此<lb/>
為疑也則淵亦安得自絶於長者之門而獨不為一言哉<lb/>
<pb n="KR4d0207_SBCK_019-1b"/>
言之而重得罪也死不恨矣淵建炎間攝邑於江西之永<lb/>
新實與東州周頴為代穎到官不數月以才被召是時閣<lb/>
下適有川陜之行遇穎於途問所與逰者穎以淵之不得<lb/>
罪於永新之民也輒以為對閣下因處淵以行司屬官淵<lb/>
以前此名未甞以聞也閣下過聴而遽拔之其必有以深<lb/>
知不肖者不可辭也被命即行舟至臨江聞金人將襲南<lb/>
昌舎舟而逃㡬不免者屢矣比其出老身雖無恙而裘葛<lb/>
裹糧為之一空且自臨江而西所在荆棘故不得已歸閩<lb/>
因致書左右道其竆愁無聊失所依棲之狀託周君附便<lb/>
以謝初不知其人以病告歸至錢塘物故遂不果達自兹<lb/>
閩中大擾竄伏轉徙之中亦復無暇通問盜少息或者教<lb/>
<pb n="KR4d0207_SBCK_019-2a"/>
以出仕以解飢凍方待逺闕復遭口語謫官嶺外盖三年<lb/>
然後得識繼聞閣下還朝進秉鈞軸淵於是欲敘前日之<lb/>
感則後時不足以為禮欲伸一時之賀則趨勢非所以盖<lb/>
愆操牘濡筆不能成詞但自悔責而已故甞平居無事一<lb/>
念至此汗流浹背若無所容且懼且愧非適今也淵因循<lb/>
自棄之甚無可言者然淵五六年前甞聞廖公尚書之言<lb/>
以謂閣下往日在朝每欲出焦桐於新㸑之餘被斷木以<lb/>
青黄之飾誠不能無意於淵獨未有間耳而近者又得熊<lb/>
祠部書復道閣下語及不肖恨未之識自顧何者敢煩齒<lb/>
記如此盖閣下寛裕有容自其常度非可以常情測也仰<lb/>
惟此恩何以為報恭惟宫使少傅相公以直道結聖知以<lb/>
<pb n="KR4d0207_SBCK_019-2b"/>
誠節慰人望忠貫金石謀合蓍龜盖天之所賚以興我宋<lb/>
雖出處有内外之殊而社稷安危所係天下歸心焉今兹<lb/>
得間適契所願然已成之功讒言所不能摇素定之䇿異<lb/>
議所不能變上所依重行即詔還矣方此之時士皆有求<lb/>
於公而公亦何待於士哉而一介㣲賤辱在泥途有如淵<lb/>
者猶不能舍此其志豈易量耶孟子之言伊尹曰思天下<lb/>
之民匹夫匹婦有不與被堯舜之澤者如已推而内之溝<lb/>
中其自任以天下之重如此此固閣下之志而淵何足以<lb/>
當之為是猶不能忘聞閣下將如湖湘道出劒浦去敝里<lb/>
為近猶以前日之罪不敢負荆迎見輒具手書因女夫沈<lb/>
度面投伏冀燕閒特賜披覽許以自新豈勝幸甚沈度乃<lb/>
<pb n="KR4d0207_SBCK_019-3a"/>
道源侍講之孫讀書為文頗有祖風頃在福唐甞辱照恤<lb/>
以其數幸叅侍也故以書授之干冒鈞嚴下情不勝戰慄<lb/>
之至<lb/>
　　　　答張子猷給事<hi>致逺</hi>
人來又辱惠誨伏審秋暑増熱台候益勝感慰無喻了齋<lb/>
詩跋稍改舊文益佳三復嘆仰無已然來諭終欲措荀卿<lb/>
於孟子之列則意所未安荀楊所至固可取但許之以傳<lb/>
堯舜之道則非彼所能當耳何則道之所在不容有小疵<lb/>
者所能傳也若曰漢儒甞列之鄒國漢儒於此盖未之達<lb/>
恐不足據唯退之原道見處最親故來諭以為欲且從原<lb/>
道正與鄙意相契然原道以謂軻之死不得其傳焉豈復<lb/>
<pb n="KR4d0207_SBCK_019-3b"/>
數荀揚哉讀荀子篇其末云荀與楊大醇而小疵此猶是<lb/>
恕語二子書具存豈特小疵而已此原道所以言不得其<lb/>
傳也歟今後生傳洛學者斥浮屠此何足論龜山云佛氏<lb/>
之於吾儒極其所至所差眇忽耳此語雖達如王氏尚未<lb/>
能窺其藩籬彼將以口耳之學評議兩家多見其不知量<lb/>
也以給事素不以賢貴自挾故有言必盡幸勿見罪也齒<lb/>
長之誨益見寛厚唯足思慕栖雲之風私以禪額其院初<lb/>
甞獻疑恐私字未穏然得其實又似無害更有一事前書<lb/>
已奉聞恐忽而未諒今再提起幸留情高文意在了齋欲<lb/>
為延福不朽之傳却只作題跋而不名以記實不肖所未<lb/>
達方公得了齋詩推重其人以為延福改律為禪肇自了<lb/>
<pb n="KR4d0207_SBCK_019-4a"/>
齋故寺僧畫像設祠使後人知所從來而名足師所居之<lb/>
堂為了堂成文以記之則其事自顯矣今文成不名以記<lb/>
而徒跋其詩之後他日萬一有不悦者去其詩板則堂亦<lb/>
從而廢矣幸為延福加慮易跋為記庶乆逺有所附託不<lb/>
為庸人湮沒初意似尤善也不審尊意以為如何公平生<lb/>
唯以謙損為務此固可以為鄉黨法然或謂之跋或謂之<lb/>
記其實皆欲尊信前軰初無毫髪増損願更裁酌其中不<lb/>
勝萬幸淵鄙意狂戇以公見容故㝷常語言無擇往來書<lb/>
問有相可否處幸勿示俗人恐烏焉成馬便成罪過耳暑<lb/>
氣過於長夏病軀揮熱不暇作字不謹併幸照察尚阻叅<lb/>
承更冀奉親倍保崇重不宣<lb/>
<pb n="KR4d0207_SBCK_019-4b"/>
　　　　與曹載徳諫議<hi>輔</hi>
江西唯廬陵為僻左北來之音幾無而僅有以故不復頻<lb/>
問動静之詳然至於老兄遷擢之峻眷倚之重天下所共<lb/>
嘆仰者則亦未始不知也比承超除諫省人無賢愚莫不<lb/>
相慶況若不肖平生熏炙徳義情同手足之親其喜宜如<lb/>
何而竿牘之問獨後衆人者顧以謂老兄今日之達當在<lb/>
五六年之前屬者龍翔雲興諫行而言聴輿論猶以為遲<lb/>
而又艱棘之初責任之篤非他職可比曽無一言仰禆高<lb/>
明萬一其敢以為賀乎唯恕亮之<lb/>
淵少年時獲侍左右氣不下人自謂古人事業可以力致<lb/>
世或鄙笑唯老兄稍取之至於今往日之意衰矣而䝉顧<lb/>
<pb n="KR4d0207_SBCK_019-5a"/>
特異豈所以取之者未遽替乎何幸何幸然淵自菴山與<lb/>
老兄别爾後南北多暌少合雖合亦不復如向者同硯席<lb/>
之欵以故胸中所欲言者未甞得自敘也盖不肖自見龜<lb/>
山先生始覺平生所學無毫髪是逮了翁三謫還相見扵<lb/>
湓江乃深相知今了翁逝矣誰明此心龜山今嵗遭遇旋<lb/>
即告老與其從人固不若自晦也一時故人多在雲天之<lb/>
上茍有問者為言無何有之樗不殘於斧斤幸矣亦何求<lb/>
於匠氏哉恐欲知老懷聊復及之<lb/>
吕丈諫議知同省不敢上狀謹此起居少伊康侯兩舍人<lb/>
常從容否各乆别以乆不奉書今聞在廊廟何敢通問也<lb/>
朝廷事固非踈逺冗賤之所敢僣言若郡縣間積弊十未<lb/>
<pb n="KR4d0207_SBCK_019-5b"/>
革一二也令未孚澤未普根本所在無以固結之如西北<lb/>
之擾乃其可見者要當圖之於未形耳未知諸公以為如<lb/>
何<lb/>
承諭北鄙陷溺之民有壺漿内附之意其果然耶其亦生<lb/>
事者之意耶祖宗惠養夷夏實同一家所以為後來之慮<lb/>
逺矣盟書具在自可而渝之無乃不可乎以今日朝廷財<lb/>
富而兵强當契丹兄弟内潰女直外擾之時一舉而空其<lb/>
巢穴正兵家之利宜無以為非者然王者之師豈忍乗人<lb/>
之敝於此而弗問則所以固結其心當益深於澶淵縱敵<lb/>
之恩矣若事不出於下如載徳雖位卑然閫外之憂守倅<lb/>
同之固當言之朝廷以為去就不應黙黙而已也<lb/>
<pb n="KR4d0207_SBCK_019-6a"/>
　　　　答鄧天啓<lb/>
淵乆不聞動靜被教伏審孝履支持為慰㑹山中董工治<lb/>
墓不及即報想䝉推恕所喻勤懇足見不恥下問之意辱<lb/>
誠愛不敢自黙姑道所聞唯吾子裁之今之詩風雅之苗<lb/>
裔也以之吟詠性情於居憂之時君子於此宜有所不暇<lb/>
矣三年不為樂樂必崩宰我之疑問也而孔子之言如彼<lb/>
可不思乎然詩道甚難果有意為之當求之古之作者自<lb/>
杜子美一鳴今古鮮儷方之風雅尚未必皆合聖人之意<lb/>
況其餘乎以淵所聞學而不師聖人出言而倍之以為戲<lb/>
事可也夫戲非徒無益而於學為有害盡心力於無益而<lb/>
得其害豈君子之志哉其流則然矣故淵甞不欲作詩非<lb/>
<pb n="KR4d0207_SBCK_019-6b"/>
直以今日之罪逆遂不為也吾子偶好此道當所不暇為<lb/>
之時姑置之其亦可矣至於他文或直詞以述事若太鄙<lb/>
朴則於理不瑩稍加櫽括使就句讀固儒者之常度也雖<lb/>
在喪居為之何害而遂懼終三年之喪不親筆硯當為粗<lb/>
俗人不亦過憂乎大抵古人之學用心於内夫用心於内<lb/>
其事無竆如得其門則言語文章亦不足為矣是在學者<lb/>
所當汲汲者如吾子之高識必知所輕重豈待多言然後<lb/>
喻哉衰絰而墨之非古也亦甞推究其所自來乎況今為<lb/>
此者為與吉事耳居喪固不可以與吉事也然當任家事<lb/>
又有不得已而墨之者夫至扵不得已而墨之其孰以為<lb/>
罪者若乃居則以是接人出則以是為贄謁逰從之服是<lb/>
<pb n="KR4d0207_SBCK_019-7a"/>
不為服也復何議哉記曰衰與其不當物也寜無衰以墨<lb/>
衰為喪服豈止不當物而已如曰行禮俟朞月而後為之<lb/>
是紾兄臂而姑徐徐之説也吾子其盡禮哉不然則亦施<lb/>
之於不得已而已可也荒塞之詞無復次敘唯加亮幸甚<lb/>
　　　　與李深道知府<lb/>
近以塵冗不果數上問唯是瞻仰盛徳無已頗聞遣人迎<lb/>
新守益欲馳見而病軀艱於將䕶水陸多畏不審臘中遂<lb/>
得瞻覿否羣偷掃跡嵗事又登此郡大治而公遽去奈此<lb/>
民情何尚祈調攝别迓新寵區區語不能載<lb/>
淵少意上浼親情鄧廸功覲純彦之弟徳符之壻也一第<lb/>
累年不調日欲赴部而貧無以為資又限於銓試每至期<lb/>
<pb n="KR4d0207_SBCK_019-7b"/>
輒不能發足正當仕進之時實可念聞郡中尚有未發綱<lb/>
運不知可差此人否萬一今冬已應副相知其數不足則<lb/>
來春亦可預差若遂還朝後守自不當渝雅意也不審台<lb/>
慈以為如何果䝉垂憐如衰晚得之矣干冒勿罪容易<lb/>
賊先聲可畏邑民易動争為奔避之計百里蕭然亭舎不<lb/>
烟若非賢太守處之有道禍不止此一廛所託頼庇為多<lb/>
幸甚幸甚況又過䝉照恤書問繼頒顧惟何者敢承此意<lb/>
但深愧戢耳所諭已得㫖令葉帥提兵疾來韓侯續統軍<lb/>
至而盧焦兩將已在山前如此則掃除逆類當有日諸郡<lb/>
可恃以無患矣行看就擒益顯處畫之功即與邑民同慶<lb/>
也佇俟<lb/>
<pb n="KR4d0207_SBCK_019-8a"/>
夏秋之交暑氣尤熾不敢上状恐煩揮答沈倩歸方以復<lb/>
聞坐鎮清暇為慰又辱真字捧讀悚感如接顔詞益釋滯<lb/>
念頗聞公事有閒時得與賓客笑傲於山巔水涯之外遡<lb/>
雙溪之清風挹演山之佳氣一觴一咏有足樂者但恨衰<lb/>
晚未能羽翼病軀日陪勝賞也傾渇傾渇沈倩又得從容<lb/>
教益重䝉眷予豈勝榮幸所諭可謂愛忘其拙多荷多荷<lb/>
揮熱言不盡情賜察為幸<lb/>
竊知御書閣當先諸郡而成足見奉上之敏延平在南服<lb/>
湫隘為甚而此閣規摹雄傑正據其㑹他日欄檻横空氣<lb/>
出千山之上便覺國勢益張矣此邦人之幸也惟公髙才<lb/>
留滯偏方曽無展䄂之地而襟度恢濶措畫無茍坐使山<lb/>
<pb n="KR4d0207_SBCK_019-8b"/>
麓河漘易小為大豈易與俗人言哉行看飛聲上徹冕旒<lb/>
即對超除以慰上下之望官醖為況極荷記念去嵗避盜<lb/>
逺適家釀篘不及時比歸盡壞病中無以飲藥忽白衣遽<lb/>
至甚副所欲也多感<lb/>
　　　　代人上<graphic n="KR2640" url="https://raw.githubusercontent.com/kanripo/KR-Gaiji/master/images/KR2640.png" mimeType="image/png"/>帥<hi>厚</hi>
某不肖無以過人然自顧才力所施猶可以及未老之年<lb/>
或有成事譬之疲駑下駟筋力尚壯遇良樂驅䇿其致逺<lb/>
無難也今也正坐茸闒之中困於不試自以鬰鬱若使進<lb/>
瞻節鉞服勞於士伍之間奔走承風亦未必百不能也惟<lb/>
執事之勢可以攀附而從之而又不費攀援之勞故敢輒<lb/>
以控告仰冀賜察辱憐而收之不勝幸甚干冐威嚴不寒<lb/>
<pb n="KR4d0207_SBCK_019-9a"/>
而栗<lb/>
某甞聞先太尉以文武之資值聖人有為之時開疆闢國<lb/>
雖古賢將不能過常恨不及見之今閣下英姿逺畧是續<lb/>
是似人皆以為有太尉之風故先聲所壓不煩指麾而旗<lb/>
鼔増氣某地寒官卑復不得與聞號令之末以黙觀神機<lb/>
之運想見風采夢寐不忘使誠心足以自達他日之遇猶<lb/>
覬其萬有一得也<lb/>
　　　　答邦美叔<lb/>
承諭讀易已兩終親依得所想見超卓欽羡欽羡淵在了<lb/>
翁及龜山左右以未甞學易不敢輒問今喪事已畢幸未<lb/>
即死得此披閱而質疑無處每當開巻未甞不嗟悼也吾<lb/>
<pb n="KR4d0207_SBCK_019-9b"/>
叔在彼且宜著力非惟盛年易過亦恐暇日難得如淵者<lb/>
真可為戒也所引飲甘露不消翻成毒藥之喻以證噬嗑<lb/>
六三噬腊肉遇毒之吝則恐未然噬嗑一卦利用獄而已<lb/>
六三之吝疑而不得其情者也故孔子於繫辭釋其初上<lb/>
兩爻明君子用刑之道與夫小人可刑之理則其餘爻視<lb/>
此可以類推若更入他說卦之全體析矣甞謂聖人立象<lb/>
以盡意象近而意逺故玩辭不必求異惟在得味而已觀<lb/>
易要得味伊川發之其說始於子思今人所未喻也味之<lb/>
一字若甚淺也然真知味者誠鮮伊川有嗜炙之喻亦甞<lb/>
見之否因書畧及所聞儻或不然願更䟽示一二淵拜復<lb/>
　　　　答鄧志宏正言<lb/>
<pb n="KR4d0207_SBCK_019-10a"/>
淵承示令弟所書楞嚴呪諦觀惻然想見追慕之誠孤苦<lb/>
餘生重之疾病凡可以自盡者心力俱廢覩此勝縁欽嘆<lb/>
之餘不知涕泗之横流也所諭欲使不肖為序以冠經首<lb/>
固願附名其間傳於無竆然淵自亡母葬期已得吉卜日<lb/>
夕營治送終之具思慮損心土以無助而水氣妄行中虛<lb/>
下泄踰月未已方金行益深彌不自支若使紬繹鄙思稱<lb/>
述能事其必不可成矣厚意虚辱徒有愧畏素䝉矜照想<lb/>
不以為罪也<lb/>
淵辱惠翰稱道過當豈不肖之所宜䝉感慚感慚吾里人<lb/>
物英秀者多但考其文采議論似未有琢磨之益天才之<lb/>
美易壞難成其或由此獨吾子昆仲超然離俗不蹈羣行<lb/>
<pb n="KR4d0207_SBCK_019-10b"/>
之轍他時聳壑昻霄未易量也然謙虚下逮不棄衰退之<lb/>
人毋乃失所冀乎更願博求良師益友以取修途誰有所<lb/>
聞不願傾倒字序固不敢以拙惡為辭但今哀苦中未可<lb/>
為也亮之<lb/>
　　　　與奉議叔論墨縗<lb/>
昔晉襄公伐秦墨衰絰晉扵是始墨君子譏之則墨衣之<lb/>
制盖非古也今卒哭之奠不待安厝而以百日為斷固已<lb/>
失禮既百日則遂從事慶弔並行又益失禮而以墨衣為<lb/>
贄謁之服雖君子由之比之昔人非不得已此何義也故<lb/>
淵不欲具墨衣雖然慶弔無與焉可也三年之喪亦已乆<lb/>
矣骨肉之戚且尊者不可以乆不見也顧今俗不族居雖<lb/>
<pb n="KR4d0207_SBCK_019-11a"/>
至親而異家者多矣家異則情異事異盖有老者病者事<lb/>
之可慶賀者皆諱凶服入其門然則雖欲請見問候其勢<lb/>
或不可則亦將墨其衰絰以從俗乎抑以喪服請見不我<lb/>
見則莫之恤乎乞裁酌其中而辱教之令可行也淵俯伏<lb/>
俟命<lb/>
　　　　答羅仲素<lb/>
别紙之諭極荷謙予之厚固不敢以智識淺陋而不復也<lb/>
管仲與伊尹同是不召之臣與舜同是天降大任此與人<lb/>
之辭也曽西不肻比之盖其自為如此方其與之也同是<lb/>
不召則王之與霸孰分同是大任則聖之與賢奚擇猶之<lb/>
孔子許之以仁也是豈三王之仁乎仁可以許之則不召<lb/>
<pb n="KR4d0207_SBCK_019-11b"/>
之與大任盖其實事又其細者也何遽欲等其道哉乃若<lb/>
自為則孔子之門何有於管仲宜曽西不為也伊尹處畎<lb/>
畆之中由是以樂堯舜之道言道之所在無間於畎畆也<lb/>
吾奚為不自得哉雖竆居無歉矣然樂於畎畆推而之天<lb/>
下一也此其所以幡然而改其改之也改其故跡而已豈<lb/>
改此道也夫惟此道素行於畎畆之中則致是君澤是民<lb/>
亦此道耳故曰合内外之道也固時措之宜也又何不完<lb/>
之有使其終不以湯聘而改則疑於不完矣明於庶物則<lb/>
竆物之理是也智為物昏則是非決擇將不得其當矣其<lb/>
將何以為仁義而由之乎獨善其身獨行其道此道之所<lb/>
以明也淑諸人傳諸後以是而已雖竆而在下何甞不與<lb/>
<pb n="KR4d0207_SBCK_019-12a"/>
衆共耶其曰獨者必其在我者而已周公之過盖㣲矣如<lb/>
彼其智豈不足以知管叔而使之監殷者篤於親親之恩<lb/>
而不暇擇故也及其誅也周公豈能無過然周公終不<lb/>
兄弟之私情而屈天下之公義以王命正典刑是所謂改<lb/>
故曰及其更也人皆仰之以此而已萬物無乎不備之處<lb/>
仁在其中反身而誠無一物之非我不待外求而已得矣<lb/>
何樂如之然既知有是則必體之然後於仁不逺强恕而<lb/>
行則物我一矣所以體此道也不然踐履不到終不近矣<lb/>
䝉虛已下問謹具所見以聞有未是處䟽示幸甚<lb/>
　　　　與李叔易學士别紙<lb/>
兹者伏承令兄右丞立非常之功膺不次之用朝廷得人<lb/>
<pb n="KR4d0207_SBCK_019-12b"/>
海内同慶况門下士如不肖者最䝉異顧其喜可知又況<lb/>
手足之愛如公昆弟道同心契共以天下為憂者一旦得<lb/>
志有為乃出於平時磨切薰習之餘雖賢者經綸固自有<lb/>
素而一時應變議論不必踰閾而已定兹其為樂豈若世<lb/>
俗富貴之情哉欽嘆無已輒以為賀淵於右丞誠不敢自<lb/>
外然不果奉啓稱慶者以昔時甞以故人諸孫與賔客之<lb/>
列今為奔走之吏勢分懸絶或㡬於僣易且嫌謟上也又<lb/>
無以見其欣躍之誠故敢私布尺牘於下執事伏幸深察<lb/>
　　　　與季深别紙<lb/>
朝廷設官以臺諫為名使之於天下事無所不得言也若<lb/>
不能言或言之不當便當改命何至取布衣應詔之言一<lb/>
<pb n="KR4d0207_SBCK_019-13a"/>
二行之豈臺諫無人耶其亦言之不足采耶自古朝廷必<lb/>
有主議之臣是非可否取決焉然後事出於一而上下有<lb/>
所依附如此人不易得者今為誰耶漢之勃報功可也識<lb/>
慮則劣唐之琯用譽可也應變則拙功有難易譽有虚實<lb/>
是又不可不審也<lb/>
　　　　與胡幾仲<lb/>
不審比日履兹初霜動止何似如聞侍奉還豫章已復㡬<lb/>
月經涉艱險而能全其身名復逰里閈不失榮寵自古所<lb/>
難得者今誰如公父子乎非神相忠義何以至此敢以為<lb/>
賀所恨拘縶尚稽欵奉臨風可勝拳拳之至<lb/>
淵乆在龜山門下聞公議論文章與夫志趣之逺節行之<lb/>
<pb n="KR4d0207_SBCK_019-13b"/>
高居常欽服恨未承接亦復因循不果通問唯是區區懷<lb/>
想無已雖人生遇合要自有數無足悦戚然聲氣所同是<lb/>
亦人情之至樂哉今春龜山令預辦睢陽之行時以道阻<lb/>
不果不謂我不即公而公復南來此去豫章不逺似決有<lb/>
晤見之期第未知遲速如何耳望風喜慰無以為喻<lb/>
　　　　與黄用和宗博<lb/>
昨兩䝉將樂寄到所惠教眷意甚勤足見不棄以所居沙<lb/>
縣僻陋無便其去將樂三驛或將樂有人入浙又不及知<lb/>
故乆不果上報踈慢之罪言莫能文祗用愧恐夏間承賜<lb/>
對改秩繼有除命歡喜之甚亦未暇慶問不審尚䝉照恕<lb/>
否冬深寒甚比日起居如何生事有敘閒居足以自逸計<lb/>
<pb n="KR4d0207_SBCK_019-14a"/>
不以逺闕為病苐聖主寤寐忠賢行即召擢不容退處耳<lb/>
衰老跧伏田廬智力俱困不復有他念惟冀朋友道行為<lb/>
蒼生之福擊壤畎畆時得一快也<lb/>
壬子之秋幸獲邂逅畧欵晤語繼承遽歸不得面别至今<lb/>
不足竄逐之跡自還閩中連年禍患不可殫敘想已知之<lb/>
去嵗例䝉朝廷湔洗續除樞屬已過所望縁貧甚非就禄<lb/>
無以糊口而編修闕逺不敢守株遂乞嶽祠得之方以自<lb/>
幸忽丞相以幕官見處素荷知察不免單騎一來本不為<lb/>
乆計倐經三時尚此竊食碎累懸隔情何以堪次第春初<lb/>
乃獲從所請也丞相在江西未及一年百事就緒又天與<lb/>
豐穰民情欣悦所深慮者唯兵不足耳然王師所向克捷<lb/>
<pb n="KR4d0207_SBCK_019-14b"/>
賊虜逺遁南昌近裏又似不足憂也恐公欲知此中委曲<lb/>
故輒及之<lb/>
龜山先生云亡士失依仰過朞祥又半年矣觸境悲痛不<lb/>
可為言昨朱丈言於朝廷遂䝉宣索三經義辨既進御乆<lb/>
之却付秘府收藏正論未眀學者頗以為疑未知他日更<lb/>
有施行否此書行不行繫道之存亡故欲及今傳授以幸<lb/>
天下若曰為解釋文義與王氏争當否而已失其本意矣<lb/>
頃甞作書與臨安諸公反復論此自愧言輕近得徳乆來<lb/>
音謂獨甞與吾友論之他人或不知也不審亦以僕之所<lb/>
言為然否無由請教臨風但増悵仰<lb/>
　　　　答曹公訓<lb/>
<pb n="KR4d0207_SBCK_019-15a"/>
所論故者以利為本竊恐未然孟子一部書始末只是分<lb/>
别義利所以與諸子不同舜跖之分利與善之間耳利既<lb/>
無取則故非性明矣而天下之言性者唯故而已豈其然<lb/>
哉雖然故出於自然亦可以言性所惡於故者為其本於<lb/>
利也猶之以鑿為智也若用智而不鑿如禹之行水也亦<lb/>
何惡於智乎盖故非不善也其害在利智非不善也其失<lb/>
在鑿而已不然作曆者茍求其故千嵗之日至可坐而致<lb/>
而故亦可貴矣莊周曰無以人滅天無以故㓕命然聖人<lb/>
未甞廢人也又曰去智與故循天之理然聖人未甞棄智<lb/>
也人在所不廢智在所不棄則故之為用豈可無哉要在<lb/>
不以利為本而已耳茍或有疑更望䟽示<lb/>
<pb n="KR4d0207_SBCK_019-15b"/>
　　　　答范益謙郎中<lb/>
側聞休譽為日滋乆每恨道路參差不獲承接唯劇瞻仰<lb/>
中間甞辱誨問詞意良勤所宜即報而所居僻逺因循多<lb/>
事無便可乗遂成怠慢不審果蒙賜察否即日天氣清肅<lb/>
伏惟進道不已如川方至視世間幻妄去來無足以動心<lb/>
者從容無為福履自集尚逺晤言臨風傾渇意不能悉<lb/>
昨䝉示書與居仁舎人誨帖同至極知雅意之勤以公之<lb/>
賢士夫推重之多雖㣲居仁其有不聞者乎但前後過予<lb/>
之詞有淵所不敢承者又推原道學所自謂淵親傳師說<lb/>
獨紹正宗尤為難當乆不具報者雖出於困循其實不知<lb/>
所以答也皇恐皇恐淵為兒時已知誦先給事所著唐鑑<lb/>
<pb n="KR4d0207_SBCK_019-16a"/>
後既冠稍通文義朝夕玩味常恨不見其人又五六年始<lb/>
見龜山因得出其門下龜山盖學於伊洛而得其傳者甞<lb/>
以唐鑑所論質之乃知先給事所得實與伊洛之學無異<lb/>
轍也信守前聞不覺已老猶欲訪其子孫所甞親薰而炙<lb/>
之者庶㡬有所考證幸先侍讀有子如公未棄衰朽可以<lb/>
扣請今反以下詢無乃過聽乎聊布真誠以謝不敏<lb/>
來教以先生見稱先生盖弟子謂其師之詞或齒徳俱尊<lb/>
然後可以稱之不然無實之毁隨之矣今猥及不肖何耶<lb/>
師道不行乆矣昔韓退之文章妙天下甞作師說因抗顔<lb/>
為師謗誚交至身不得寜退之於此名宜若無歉人猶不<lb/>
以是予之況餘人乎萬一他日又有以見教幸去此二字<lb/>
<pb n="KR4d0207_SBCK_019-16b"/>
使無愧懼焉受賜尤厚也所諭止為此事而已足見雅意<lb/>
若曰此事不可無師以四海之廣亦有可以當此名者益<lb/>
謙更博求之或不廢朋友資以為切磋琢磨之益淵雖非<lb/>
直諒多聞者俾挾䇿以從公後不敢辭也病中語言無擇<lb/>
幸併容恕<lb/>
　　　　與吕居仁舍人<lb/>
桐江拜别忽已五年庚申之夏歸自臨安舟過蘭谿聞大<lb/>
斾已離郡城當趨衢梁喜有承接之幸比至其處徧問所<lb/>
寓莫有得之者或云道中留滯盖留兩日以俟而來耗寂<lb/>
然遂怏怏而南固知後㑹難必然不謂至今尚爾隔濶也<lb/>
瞻仰之情無日不然中間甞辱誨帖又於子猷書中每䝉<lb/>
<pb n="KR4d0207_SBCK_019-17a"/>
垂問絶知眷予之勤感戴無喻縁所居僻逺無便致書但<lb/>
深愧怍不審果能寛恕否即日秋氣清爽伏惟啓處増勝<lb/>
百福順集益祈調䕶即膺休寵下情豈勝䖍祝<lb/>
今嵗縁避㓂居山寺中凡數月坐臥卑濕之地遂得足疾<lb/>
入夏増劇既歸鄉里痢疫大作全家番病兒軰婢僕中有<lb/>
喪亡者老懷大不能堪幾至斃踣頼秋氣日清積熱稍退<lb/>
雖未灑然無事可冀不死以是人事廢絶故於左右亦復<lb/>
無暇奉問此來祠官已滿任食貧累重不能無慮不免再<lb/>
申前請因得附此病中草草幸賜察也范益謙甞聞其名<lb/>
未識其面有書見遺甚勤昨甞煩左右指揮送示逮今方<lb/>
獲馳報淵晩學一無所得䝉公吹噓之過或者慕龜山而<lb/>
<pb n="KR4d0207_SBCK_019-17b"/>
不可見往往欲置之朋友之間此意何敢承也好善之弊<lb/>
遂至於此後有問不肖者願公姑道其實而已使問者不<lb/>
至妄聽亦空踈之幸也淵不勝至懇<lb/>
　　　　與范致聞安撫<lb/>
伏審就閒仙里安居有暇遂以餘力營創甲第雕甍畫棟<lb/>
輝映演山之下至於池臺園囿尤劇觀美雖復經年不䝉<lb/>
誨問而謦咳指呼之音常聞百里之外以兹頗知朝暮動<lb/>
靜之詳所以慰釋寒陋勝於翰墨日至也幸甚幸甚然近<lb/>
者朝廷方偃兵息民而文事荐興百度修舉正須宏才賛<lb/>
助中興如公已試見效自不當乆在外也蠒絲之計唯老<lb/>
者為宜正恨無力耳聊復及之以發一笑<lb/>
<pb n="KR4d0207_SBCK_019-18a"/>
　　　　與黄運使<lb/>
比至衢遣回建卒曽具問想已達尊聽季夏酷暑伏惟台<lb/>
候萬福少意輒凂聞嚴日休察判薦章尚少職司一員已<lb/>
䝉鄭使憐其垂成許為發奏而長者甞有特與催趣之諭<lb/>
伏計哀憫孤寒必能宛轉成就之也大熱賔客叢中作此<lb/>
數字復遵一紙之約切乞照亮自餘益願為國保重<lb/>
　　　　與十弟<lb/>
朝宗弟得書審所履之佳為慰知向來曽患傷寒乆之方<lb/>
得汗今雖無事要是中年人血氣日耗更宜調攝也齋㑹<lb/>
今年科塲恐聚散無常如何五八郎果是長進皆吾弟教<lb/>
道之功其父氣義過人其母孝愛無比必須有後造物不<lb/>
<pb n="KR4d0207_SBCK_019-18b"/>
吾欺也明年省試當在行朝免觧者及今便可下手作省<lb/>
課期於必取年漸髙不可因循若只睹采是先服輸矣至<lb/>
祝至祝王程之學是者用之未暇趨時此固是也自古及<lb/>
今唯有一是若真得其是雖孔孟何加苐恐人各是其所<lb/>
是則有以非為是者矣以非為是豈人之情哉違道以徇<lb/>
私或者未悟耳今其言曰據已所見無乃於道灼然無疑<lb/>
乎不然以非為是恐未免也要須叅之孔孟然孔孟豈易<lb/>
知者耶諫省始論程氏之徒有詔行下及再有人辨明又<lb/>
復頒示天下所主者果誰耶而學者便以王程並論失其<lb/>
㫖矣王氏以熈豐以來發明六經固甞以孔孟自任然六<lb/>
十餘年間瀆貨害民開邊生事壞已成之良法啓欺蔽之<lb/>
<pb n="KR4d0207_SBCK_019-19a"/>
幸門遂使夷狄亂華二聖播越生民塗炭中國失守葢自<lb/>
古禍亂未有如此之酷者誰實兆之今其書具在可驗也<lb/>
若此而猶可以為是乎雖世無孔孟吾恐不免於聖代之<lb/>
誅矣孟子曰管仲曽西之所不為也子欲於此擇其是亦<lb/>
陋矣無由面言信筆畧及之自餘加愛不一<lb/>
　　　　答汪端中<lb/>
沈倩幸與交㳺之末因之獲聞緒論又覩近文足見學業<lb/>
之富自此充之不已古人不難到也而撫奄之詞乃復下<lb/>
逮不肖果何取耶惟公家有哲匠文字之妙冠絶古今四<lb/>
海願以為模範思欲親炙之而不可得公將求天下之師<lb/>
其有過於此乎而與善無厭更欲借聴於聾雖䝉泛愛未<lb/>
<pb n="KR4d0207_SBCK_019-19b"/>
敢聞命也臨書恐懼言不能載<lb/>
昨䝉朝廷過聴寘之諫省百無所成竟以罪去至今羞見<lb/>
朋友乃辱賛譽亦何敢承此職乃叔祖了齋平生履歷之<lb/>
地所以名傳萬世其基於此而不肖之孫幸承其後已是<lb/>
未厭衆論而怯懦無補自取廢黜實爲門户之辱不謂重<lb/>
言更賜推許反復來諭但増駭懼耳何由共談少謝不敏<lb/>
　　　　與將樂王宰<lb/>
少意恃公不鄙輒以浼聞清流簿蕭子莊乃不肖所畏之<lb/>
友其學問操履人所共服不待言也不幸遽亡家貧累衆<lb/>
幾不能全櫬以歸幸潘宰以同官之故稍加賻恤已於初<lb/>
四日發離計程當已至仙邑恐有所幹如買舟雇脚之類<lb/>
<pb n="KR4d0207_SBCK_019-20a"/>
幸賜指揮也偶左右未行間其孤經由治下盖非常之遇<lb/>
若䝉憐憫存殁受賜不敢忘矣<lb/>
陳致虛秀才與其弟宗虞識之否才學可觀而謹畏自守<lb/>
鄉里所推若數至凾文願有以教督之以成就其資質也<lb/>
　　　　與鄭彦繼<lb/>
到家百故毛起況味可知近者賔客少息冬事有間始圖<lb/>
觀書而我故人雅意不期而同者又在數驛之外未由合<lb/>
并此情可想而知矣中間聞甞一至臨安果何為耶又知<lb/>
今嵗秋試頗如意考官雖不果取往往道公文字議論之<lb/>
美兹亦可以言命矣得失毫末計應手掃除不復留胸臆<lb/>
也諸令似知讀書益精深可喜可喜竆達不足道要當使<lb/>
<pb n="KR4d0207_SBCK_019-20b"/>
家學有傳乃佳耳尹彦明辭新命甚堅近已到建康不知<lb/>
終如何辭劄極可人意比得明仲書以謂此公真洛門後<lb/>
出龍象信不誣矣康侯數得書近專人方回春秋傳博辨<lb/>
精㣲著書如此故可傳逺耳淵已老餘無所待亦欲粗畢<lb/>
平生綴實尚未得間也伏𥿄言不能盡<lb/>
　　　　與李外甥<lb/>
五八甥得書知孝履支持為慰所寄詩賦大段長進可喜<lb/>
可喜尊君平生辛苦晚得一第未酬雅志流落殊方衆所<lb/>
嘆息賢母歴盡囏險未得汝力遽然長逝每一念至痛割<lb/>
何竆今汝盡變幼習刻苦讀書心識開明果易啓發自此<lb/>
充之何所不至更須不舎晝夜復振門户非惟汝所當然<lb/>
<pb n="KR4d0207_SBCK_019-21a"/>
亦所以迪前人之光塞外家之責也書齋若散聊可且歸<lb/>
屋下自看文字勿外逰也至囑<lb/>
　　　　答蕭茂徳别紙<hi>建功</hi>
了齋甞言侯孝恭善奕碁天性本高無待於學初來京師<lb/>
為孫侁李伯祥饒三路盖一二年不復進客食貧困憤而<lb/>
從劉仲甫為攜碁具徧詣諸公貴家教奕以此為餬口計<lb/>
有從學者以饒九路為始如是一年教成孝恭常旁睨亦<lb/>
不介意一日仲甫謂曰汝可與孫李敵手矣孝恭自以不<lb/>
及俄而孫李俱至仲甫令争先賭勝二人初不服已而不<lb/>
得已從之皆為孝恭所敗既去仲甫問汝知所以進耶曰<lb/>
不知也仲甫曰汝之奕非學成者性之所得本高初不知<lb/>
<pb n="KR4d0207_SBCK_019-21b"/>
九著以下之著故爲此等用是取勝其所以敗過猶不及<lb/>
也自汝從余教人則知此矣故二人無所致其巧孝恭乃<lb/>
大悟夫趣識本高則不屑爲其卑者此學者之大病也故<lb/>
善學者無所不學若在朝廷而不知田野之事通經術而<lb/>
以史籍爲不足觀謂道足以揆事而世務有所不通謂理<lb/>
足以御變而人情有所不察内外不合天人殊致此王氏<lb/>
所以失也自以爲高而人人得以欺之豈非不習低著爲<lb/>
人所敗之類耶甞以了齋之言有味故書之䇿云<lb/>
　　　　與李子家簡<lb/>
雨涼伏惟侍奉萬福連日不見丞相欲有所言未得昨日<lb/>
幸見公又以人衆不果請間殊極悵惘近使司差屬官相<lb/>
<pb n="KR4d0207_SBCK_019-22a"/>
驗和買絹初令抽摘㸃檢既又有指揮揀稱至今未了屬<lb/>
官承命固不敢滅裂近又聞候稱盤畢有輕短者貼錢納<lb/>
官不知果否和買絹官錢極少而未甞支今民間輸官每<lb/>
買一疋用錢六七貫足其他裹費又不在是已輸在官如<lb/>
不堪上供則罪在稱揀之人若令納者貼錢雖云絶攬家<lb/>
之弊此錢入官如何收支徒失寛恤之名重獲苛細之譏<lb/>
此甚不可也昨任州縣官常主兹事每自揀擇但取無糊<lb/>
藥者至其輕一二兩短一二尺者初不問也盖上供交納<lb/>
處只見大槩衣賜若無糊藥人争取之何暇計少許輕短<lb/>
耶今應近降指揮合差官㸃檢固不可已亦湏得通曉事<lb/>
體粗知人户輸納之艱者斟酌舊例僅勝常嵗即無退駁<lb/>
<pb n="KR4d0207_SBCK_019-22b"/>
庶㡬官物易足不然姦弊百出雖欲多方闗防未易革也<lb/>
訪聞未㸃檢前一縣之輸日百數十疋近者鞭笞催趣不<lb/>
過三五疋而已萬一失此一時致令輸官遲細將來大數<lb/>
不足奈何奈何願罷貼錢之議及禁無絹納錢之説斷自<lb/>
今日已後官吏不得容情收接惡物犯者罪之若前此已<lb/>
納在官者勿問可也仍須受納官先申一日交絹之數報<lb/>
㸃檢次日早入稱盤入庫不中者退之物寡而易見令簡<lb/>
而必行當亦不至大段不堪上供也不審可以以此上聞<lb/>
丞相否不敢頻造書館縷縷幸察看畢勿出尤荷容恕也<lb/>
　　　　與鄭致逺知縣<lb/>
昨日到興國遣人往郡中投牒遂留連抵晚佳節恐不廢<lb/>
<pb n="KR4d0207_SBCK_019-23a"/>
燕賞否欲因出造詣積雨作凉秋風益可喜伏計客去心<lb/>
閒撥煩剸劇日有餘暇可以從容承誨然老人踵門又恐<lb/>
煩公倒屣相迎不能不妨臥治雖復懷仰之深亦以自抳<lb/>
坐想遺外形骸之真傲睨古今之論時一悵然謹專人問<lb/>
起居一二日或得馳謁他竢面言<lb/>
　　　　與顔岹縣丞<lb/>
邑有丞例以嫌不可否事令唯無助遂致庶政不理累年<lb/>
於兹矣方公之來以百里為己任令丞洞然無間吏不敢<lb/>
肆欺其間積弊頓革上下莫不安之而上司遽爾奪去何<lb/>
不思之甚也昨日方聞如此為之嘆息不已區區豈止為<lb/>
一廛之託而已耶萬一若公不厭此民或可辭免使敝里<lb/>
<pb n="KR4d0207_SBCK_019-23b"/>
終受其惠豈勝幸甚衰疾無由晤見莫究曲折併竢照察<lb/>
　　　　與孫次卿學士<lb/>
不見顔色之日乆矣實願少親談麈居無事時不敢坐屈<lb/>
長者及高車過門又縁偶有出入不得伺偵先驅得罪何<lb/>
言然自秋至今凡四辱寵訪三以致齋一以臥病斯亦可<lb/>
以相亮矣而愧畏懷想之私終恐踈慢上忤實徳故輒道<lb/>
其區區不敢更望推恕也<lb/>
　　　　與鄧徳裕刪定<lb/>
伏承先承事優被贈典舉焚告之禮此乃世徳所招人子<lb/>
至榮鄉閭踈濶之事義當奔走墓下執籩致勤少伸平生<lb/>
慕望之意因與邦人共慶盛舉況辱寵召其何以辭偶縁<lb/>
<pb n="KR4d0207_SBCK_019-24a"/>
抱病不克如所欲但深悚嘆更冀孚察不以為罪幸甚<lb/>
　　　　鄧家回定書<lb/>
河潤所霑幸竊里閭之好絲緡下逮敢辭門閥之卑承命<lb/>
雖榮負慚為甚共惟令嗣秘省簮紳著姓蘭玉克冢乆欽<lb/>
三復之稱宜獲五長之助孱然殘息豈謂好逑但憑鳴鳯<lb/>
之占庶答采葑之貺<lb/>
　　　　潤叟入聘書<lb/>
頃縁聲氣之同獲講婚姻之重卜筮既無其咎男女亦欲<lb/>
及時問禮所宜已失桃華之方盛請期斯緩庶㡬梅實之<lb/>
猶存謹布㣲誠恭竢嘉命有少聘幣具如别牋<lb/>
　　　　為族姪求婚書<lb/>
<pb n="KR4d0207_SBCK_019-24b"/>
葑菲不棄幸甞附於高門聲氣所同將復修於舊好過恃<lb/>
朱陳之契輒忘齊鄭之嫌仰締華姻俯慚非敵舎弟某箕<lb/>
裘肄業簮紱承家已及成人尚虛中饋伏承令女第二小<lb/>
娘子懿徳夙親於保傅善聲乆溢於庭闈坦腹東床愧辱<lb/>
擇人之鑒采蘋南澗願資承祖之能謹致薄儀冀聞嘉命<lb/>
　　　　代回胡給事定書<lb/>
執鞭慕義方愧難攀委幣問名乃䝉謙予豈以葑菲之獲<lb/>
采盖縁臭味之或同誨諭甚勤寒㣲滋懼恭惟令嗣承務<lb/>
芝蘭挺秀圭璧效珍共惟三復之賢宜獲五長之助眷求<lb/>
箕帚俯及衡茅敢自棄於高門庶逺徼於餘福<lb/>
　　　　代沈家下定書<lb/>
<pb n="KR4d0207_SBCK_019-25a"/>
依庇深仁正頼葭莩之契修盟舊好更資河潤之餘益愧<lb/>
寒門復攀高援共承令姪女言容有教禮法是循而某姪<lb/>
庠粗知師友之源幸無子弟之過敢恃朱陳通婚之舊輒<lb/>
忘齊鄭非偶之嫌恭惟菲儀冀聞嘉命<lb/>
　　　　謝鄧氏問姪女婚書<lb/>
恭承嘉命申喻雅懷問名不棄於衰門合姓益㪟於曩契<lb/>
無從遜避但切兢慚伏承令孫秀才賦性甚明好學不倦<lb/>
當盛年而求匹豈賤息所能當庶憑鳴鳳之占少答采葑<lb/>
之貺<lb/>
　　　　聖節致語口號<hi>代人</hi>
上帝垂休申錫無疆之歷真人誕降自膺有永之年稽流<lb/>
<pb n="KR4d0207_SBCK_019-25b"/>
烏受命之符實繞電發祥之日人神胥慶夷夏交歡均燕<lb/>
樂以示慈罄邇遐而䝉福恭惟皇帝陛下天臨四海子育<lb/>
羣生日月照而四時行無逺弗届風雲從而萬物覩聞徳<lb/>
皆來當重十之慶辰撫當千之景運洞庭九奏春回儀鳯<lb/>
之音嵩岳三呼雷震後天之祝但某等叨居樂部幸遇昌<lb/>
期遥望闕廷敢奏口號<lb/>
黙堂先生文集巻第十九<lb/>
<pb n="KR4d0207_SBCK_019-26a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_020-1a"/>
黙堂先生文集巻第二十<lb/>
　　　雜文<lb/>
　　　　存誠齋銘<hi>并序</hi>
余甞問所以為道之方於龜山楊先生先生曰大學之書<lb/>
聖學之門庭也是可讀而求之余退而學焉觀其言修身<lb/>
齊家治國平天下之道其本在扵誠吾意而已其説簡而<lb/>
盡其理直而周其用要而博雖不敢疑而未知其必可行<lb/>
也已而質之先生先生曰是固然又辱教之曰中庸之書<lb/>
大道之淵源也是可讀而知之余又退而學焉至其論至<lb/>
誠不息其極至扵不見而章不動而變無為而成則作而<lb/>
嘆曰嗚呼盛哉誠若此天下國家其不足為也已又從而<lb/>
<pb n="KR4d0207_SBCK_020-1b"/>
考之則天之所以髙明地之所以博厚山嶽之所以峙江<lb/>
海之所以流莫不以此盖甞收視反聴一塵之慮不萌於<lb/>
胸中表裏洞然機心自息既自以爲知之矣又以謂其致<lb/>
之也不凝則其居之也必不安其養之也不熟則其發之<lb/>
也必不粹斯道也其可須臾離哉以其不可違也而莫之<lb/>
違之故吾誠甞存焉盖古之聖賢未有釋此而能至者以<lb/>
余之不肖幸與知之而數年之間汨沒扵奔走曽不得少<lb/>
暇以休滌其心而坐進乎此此余之所以乆而不入扵道<lb/>
也大觀元年先生官扵餘杭夏四月余自親側復來因即<lb/>
縣宇之東舊屋數椽治爲講習之所掲其牓曰存誠齋盖<lb/>
有志乎力行其所知也自今而往凡吾飲食起居出處語<lb/>
<pb n="KR4d0207_SBCK_020-2a"/>
黙之際必常見其所謂誠者了然於吾心然後出之庶㡬<lb/>
日進於君子而不為小人之歸也則命名之意可無愧矣<lb/>
既以自矢且為之銘以自省銘曰<lb/>
天地之道為物不貳君子養心致一而已喜怒哀樂未發<lb/>
其㡬意必固我絶之於㣲正當此時寂然不動有物感之<lb/>
全體即用是之謂一匪一無誠一日至焉天下歸仁我觀<lb/>
聖賢異域殊世惟是之存若合符契敬以為宅忠恕其門<lb/>
自我譬之推而及人惟我與物初無二體各私其私則有<lb/>
彼已私智磨盡成性渾然無物非我其天守全天理所在<lb/>
如鏡如像有來斯應不與俱往又如月影散落萬川定相<lb/>
不分處處皆圓相彼世儒内外不一不勝其私機變横出<lb/>
<pb n="KR4d0207_SBCK_020-2b"/>
孰知至人動莫非真飲食起居誠無不形我作此齋大可<lb/>
容膝宴坐其間虛而不迫迴光内照隱几無言氣専神凝<lb/>
息調而淵表裏俱融焉有所倚或紛乎前行以無事古人<lb/>
逺矣斯道莫傳以銘存誠其庶幾焉<lb/>
　　　　容齋記<lb/>
江陵教授之㕔事東有廊廡南引而屬於門其修可四尋<lb/>
舊以為書室余治其三之一而有之可以置几席羅經史<lb/>
百氏之書宴坐寢休其間名之曰容齋始余客㳺大梁幾<lb/>
年而楊先生職江陵學官使招余以來既至方盛夏南地<lb/>
本卑濕而官舍狹陋不庇風雨其西南去古城不百步艸<lb/>
木蓊鬱虵虺蚊蚋之所匿伏處則無以休其怠惰之情出<lb/>
<pb n="KR4d0207_SBCK_020-3a"/>
則無以宣其湫底之氣余竊不樂而先生安之怡然如顔<lb/>
子之在陋巷晏然如原憲之居環堵出對賔客入見子弟<lb/>
常自若也兹豈無得而然哉故予每以是為愧且自狀其<lb/>
不學之過而思夫人所以進此道者已而胸中廓然顧向<lb/>
之滯思了無毫髪可得環視所居簷宇之隘綽綽乎有餘<lb/>
地矣則又存吾所固然之廣大扵性委吾所不可必之外<lb/>
物扵命自以謂室雖愈小茍可以容吾身處之不厭也容<lb/>
齋之作其此時乎嗚呼天地亦大矣曽不能外吾方寸之<lb/>
地則是身之在心猶海中之一漚耳萬物之理大則不容<lb/>
小則易措故人能漚視其身者必能隨所託而安之蓬户<lb/>
甕牖亦奚以為戚哉孟子曰堂高數仞榱題數尺我得志<lb/>
<pb n="KR4d0207_SBCK_020-3b"/>
弗為也夫孟子之得志於此或不暇為則士方竆時修其<lb/>
所必為以須時者其不有大於居室者乎修其所甚大而<lb/>
遺其所甚小此方丈之内所以能容我而不迫也古之人<lb/>
在畎畆則樂處畎畆素夷狄則行乎夷狄以至死生之際<lb/>
無所變懾其原盖出於此或者舍天下之廣居厚蕞爾之<lb/>
小體遇事不釋隨之以憂愁憤怨雖天壤之間將無往而<lb/>
不為碍也則夫丹楹藻井之宏麗其足以容之乎盖得其<lb/>
所安則無隘而有餘失其所安則無廣而不足所安之得<lb/>
失皆自其心則齋之有容不可以他求也故予深悼其初<lb/>
心之不然書是於齋以自訟焉崇寜二年七月十五日劒<lb/>
溪陳淵記<lb/>
<pb n="KR4d0207_SBCK_020-4a"/>
　　　　介堂記<lb/>
江西之士多以通才逹觀自處視修潔謹細為不足道間<lb/>
有言動不違於理取予必以其義負繩墨而蹈規矩者衆<lb/>
必指以為迂怪曰是了然自異欲以奚為縉紳先生導其<lb/>
説於前而放曠不羈之徒又噪而助之以故名節不聞於<lb/>
時偷薄成風而㢘恥之道盡矣余靖康建炎間甞假令於<lb/>
廬陵之永新地廣物衆比他邑為難治思所以救前日之<lb/>
弊者唯反其所習而勸之為不可緩於是博訪端慤自守<lb/>
不為流俗所移之士尊其道而友其人庻幾下觀而化盖<lb/>
乆而後得龍君時升焉時升抱才處晦厄竆不改其度交<lb/>
非其類如將凂已推之辭受之際雖毫髪不茍也其平居<lb/>
<pb n="KR4d0207_SBCK_020-4b"/>
接人無貴賤戚踈必盡其誠一語失中必反復折難歸於<lb/>
直而後已人亦以是畏憚之盖古之介者也與向所謂自<lb/>
處以通達而流入於偷薄者異矣故余樂與之㳺又因其<lb/>
作堂秀溪之上將以逺城市避喧囂離人而立於獨也則<lb/>
請以介名之且示余區區相與之意所以勸也或者曰介<lb/>
者不同於衆與物多忤其失為矯激為僻滯為執而不通<lb/>
為隘而不容子何善夫爾也余曰君子之行所至不同而<lb/>
介則不可去也若乃命介以小節而以和光同塵為處世<lb/>
之法脂韋汩沒終亦無所名矣昔者孟子論伯夷栁下惠<lb/>
或以為聖之清或以為聖之和夫清固疑於介而和何有<lb/>
焉然而孟子又曰栁下惠不以三公易其介是雖和也介<lb/>
<pb n="KR4d0207_SBCK_020-5a"/>
其可少乎盖不羞汙君不卑小官援而止之而止者下惠<lb/>
之和也使其枉道而事人戀戀於父母之邦而不能去或<lb/>
處之以三公則不辨禮義而受之是亦茍賤無恥之人耳<lb/>
亦何貴於和哉故曰君子不可以去介者為是故也雖然<lb/>
仲子不義與之齊國而不受人皆信之而孟子則以謂以<lb/>
其小者信其大者為不可盖簞食豆羮之與萬鍾其為物<lb/>
一也而人常輕於舍簞食而重於辭萬鍾者道義之不明<lb/>
則物之多寡有以亂之耳是故易於為其小而難於為其<lb/>
大也夫道義者應物之權衡也伊尹不以一介與人不以<lb/>
一介取諸人至於禄之以天下弗顧繫馬千駟弗視一以<lb/>
是處之又豈有難易乎由是言之仲子之於齊國下惠之<lb/>
<pb n="KR4d0207_SBCK_020-5b"/>
於三公俱非其所甞試也而孟子於此有信有不信焉者<lb/>
亦自其道義以觀之耳故知仲子之不足信然後知下惠<lb/>
之所以異知下惠之可信然後知伊尹之所以同非深達<lb/>
孟子之㫖者不足與語此今余既取時升之介且以名其<lb/>
堂於時升無間然者又欲進之以古人之道義則所期於<lb/>
時升者其有既乎時升其勉為栁下惠之介余之望也紹<lb/>
興七年五月十三日延平陳淵記<lb/>
　　　　邵武軍光澤縣學記<lb/>
上即位十有六年稍厭金革之事専修文徳中外晏然人<lb/>
用休息於是振舉舊制以彰中興越明年詔即行在所建<lb/>
太學設師儒之官増弟子員凡所以教養考選之具視祖<lb/>
<pb n="KR4d0207_SBCK_020-6a"/>
宗時為備天下學士聞風而至闕下願就誨育者至不可<lb/>
勝數上親臨其宫加勸奬焉仍以宸翰所書經子之文均<lb/>
賜外郡學由是州縣之吏職在流承者莫不以學校為急<lb/>
務竭力赴功唯恐居後光澤之學成盖其時也而余友順<lb/>
興吳君璋適寓兹邑以書來告且道邑令王君之賢舉事<lb/>
之敏願有紀焉余惟光澤得邑介於江閩兩境之間地瘠<lb/>
而民貧雖當往來之衝而非商旅化財居貨之地他日為<lb/>
政於此者常若無暇而王君獨能以撫字之隙改築鄉校<lb/>
祗上之徳先之訖事而民不以為病是可嘉也已故為敘<lb/>
其因而益以余之所聞庶以廣王君勸學之意云盖學者<lb/>
學為善而已善者性之正有之而為信充之而為美擴之<lb/>
<pb n="KR4d0207_SBCK_020-6b"/>
而為大大而能化則入於聖矣故周官以六徳教民聖在<lb/>
其中善之所積也而或者易之以為不足為無乃未之思<lb/>
耶孟子曰學則三代共之皆所以眀人倫也而人倫之眀<lb/>
自事親始事親必本於誠身誠身必本於眀善善之不眀<lb/>
而欲積之以成徳而期於神眀自得是猶却行而求及前<lb/>
人也末世竆年終不近矣雖然善亦難明哉學者必甞於<lb/>
喜怒哀樂未發之前意必固我兼忘之後旋視而反聽之<lb/>
當其入乎無間而行乎非有如人之始生而愛其親已長<lb/>
而欽其兄亦豈利而為之哉純乎善而不雜於利此舜之<lb/>
所以為舜也使學者憂不如舜日孜孜而不知倦其於作<lb/>
聖也何有故曰學者學為善而已渠不信夫今聖上躳舜<lb/>
<pb n="KR4d0207_SBCK_020-7a"/>
孝於九重之中固已通於神明光於四海宜其下觀而化<lb/>
疾於影響而且以得乎先聖之意者寓諸心畫之間以幸<lb/>
多士所謂眀善以誠身誠身以事親之說見於孔子子思<lb/>
孟子之書昭然如雲漢之在天有目者皆可睹也人倫之<lb/>
所以眀誠出於此將見人才衆多天下可運於掌矣盖宣<lb/>
王北伐之後方有事於蠻荆而新田之芑已有可采卒之<lb/>
復文武之業者亦未必不由此也王君為政於光澤知所<lb/>
先後其有見於斯乎如聞邑舊有學乆弊弗葺學徒雖衆<lb/>
而藏修㳺息之所甞苦益陋以故圓冠方屨之士動以千<lb/>
數而進登仕籍者累數十年或無一人王君始至憫焉於<lb/>
是為易而新之峻其欄宇以揮發山川之秀氣庶幾自此<lb/>
<pb n="KR4d0207_SBCK_020-7b"/>
異人間出繼為盛世之用此亦為人上者愷悌之善政也<lb/>
然仕止於為禄習科舉之文者皆足以得之科舉所以誘<lb/>
人為善而非古人所謂善也學者眀乎古人所謂善利之<lb/>
分而無愧於王君樂育之誠則又善矣王君名聿求福唐<lb/>
人余未及識之觀其勸學之意亦可知其為人焉紹興十<lb/>
五年二月十日延平陳淵記<lb/>
　　　　甘露寺題名記<lb/>
崇寜丙戌嵗七月十二日候潮於瓜州時秋暑熾甚舟中<lb/>
鬱鬱不快獨與友人張載徳拏上艇破駭浪乗凉於金山<lb/>
是夕天宇空濶江上月眀觀波瀾之洶湧魚龍之出沒秋<lb/>
光蕩搖萬頃一色清風薄人毛髪盡立恍然不知身世之<lb/>
<pb n="KR4d0207_SBCK_020-8a"/>
所在也明日曉霧初霽草屨藜杖相與登絶頂憩留雲亭<lb/>
上俯視舟楫江上絡繹往來真夢境也更數刻下謁滿公<lb/>
於妙高臺飯罷而日既午矣遂渡京口至北固浴其山之<lb/>
下風乎淨名齋之前楹下瞰衆峰騰蹙中圍萬井山林城<lb/>
市之趣兼得之盖東南竒觀也日暮攜手上方北眺楊子<lb/>
所謂龍㳺焦山海門數島簸揚其間盖㣲矣東望滄海天<lb/>
水相銜雲濤渺然使人有隘人間之志欲脫去塵世而未<lb/>
能也須臾㣲雨作且止將宿焉僕來告余舟已南矣乃步<lb/>
月而歸劒谿陳淵題淵字知黙載徳名公厚云<lb/>
　　　　定交篇<lb/>
朋友以情相親者不若以義相許以義相許者不若以道<lb/>
<pb n="KR4d0207_SBCK_020-8b"/>
相從余在太學求切磋琢磨之益乆矣上焉者盖僅有之<lb/>
其次可三五人又其次則亦十數而止耳嗚呼何其得之<lb/>
之難也豈余之所以自樹立者不足以取信於人其人奔<lb/>
逸逺引而莫余見歟抑亦致之之誠有所未盡歟夫所以<lb/>
取信於人者余既不敢不勉若人之信否固不可必也而<lb/>
余之於朋友亦可謂盡其誠矣方其未得之也則致其眷<lb/>
眷慕望不已之意其既得之也則惟恐不獲其歡心至其<lb/>
日乆所為未必盡同有索我於形骸之内者則必為之戚<lb/>
戚然反覆譬喻以申余之志而使之察已而見察則如醉<lb/>
夢之醒如昆弟親戚之乆離而再見如廢手足之以藥而<lb/>
獲遂也余之於朋友盖如此其誠豈有不盡者乎然而誠<lb/>
<pb n="KR4d0207_SBCK_020-9a"/>
既盡而寡與信矣其難得哉余觀世之君子其羣居握手<lb/>
昵昵無間誓以死生真若可信者一旦少迕其意則目怒<lb/>
背毁遇之若視路人絶之如遺草芥豈其得不必艱而謂<lb/>
不足惜歟不然何其離合之易然也建安陸敬思余舊聞<lb/>
之於太學盖所謂眷眷慕望之不已者獨恨未識其面一<lb/>
日訪余外舅楊先生於荆州余得之於語黙步趨之間君<lb/>
子人也與余言若有意於余者余知其勝已願從之㳺而<lb/>
不敢以為友也及其相聚既乆則傾竭肺腑而忘其形迹<lb/>
之所在余亦不自知其不肖不足以取累於人惟恐其舍<lb/>
余以去既去余念之無已而繹其所以規切我者皆欲以<lb/>
成我而期我於逺也此豈世俗無故而合者之比耶余於<lb/>
<pb n="KR4d0207_SBCK_020-9b"/>
敬思於是不止求之情義之間而已然則敬思寜不有以<lb/>
處我哉余外舅甞告余曰耳餘之交或以謂凶終於勢利<lb/>
非也直相責之深而相知之淺耳余考之史信然故常以<lb/>
是為戒不知敬思於我其以人譽而取我乎其亦有以知<lb/>
之乎夫以一人譽而取之則必以一人之毁而棄之此理<lb/>
之必至者敬思之於我其不然審矣盖必有以處我也余<lb/>
實無足知則敬思所以處我者將何以乎此不可不余告<lb/>
也予雖不敏竊甞慕顔閔㳺夏之風而欲求道於洙泗之<lb/>
間期萬有一得焉以為終身依據之地庻幾不為父兄朋<lb/>
友之累而敬思之志既與余同矣誠以是自處亦以處我<lb/>
則吾二人者其有愧於古之人乎其不異於世俗之紛紛<lb/>
<pb n="KR4d0207_SBCK_020-10a"/>
者乎孔子曰定其交而後求盖必如是而後交可定也作<lb/>
定交一篇以寄敬思敬思儻告我以其志願安承教<lb/>
　　　　跋定交篇後<lb/>
始余見敬思於荆州傾盖如故經月而後别時敬思逰京<lb/>
師余適有感焉為此文欲以寄之因循未果盖崇寜三年<lb/>
也其後敬思亦請昏於楊氏又四年復㑹於餘杭之官舍<lb/>
日侍先生之側益以親狎志同而氣合魚川泳而鳥雲飛<lb/>
也則向之所期於敬思亦既得之矣此文遂不復出大觀<lb/>
二年春偶於故藁中見之因語及焉敬思聞而欲之謂余<lb/>
曰吾二人之相得今非昔也則此文宜若無用矣然以為<lb/>
無所用而棄之不若録以相遺庶以識吾二人者之初心<lb/>
<pb n="KR4d0207_SBCK_020-10b"/>
為不偶然也因忘其語言之不工不辭而授之三月十五<lb/>
日延平陳淵書<lb/>
　　　　講論語序<lb/>
論語之書載孔子與其羣弟子問辨之言當時學者相與<lb/>
守之以傳後世者也然自秦漢以來以迄於今其間以儒<lb/>
自名者窺其藩籬則有之矣入其門升其堂而踐其閫奥<lb/>
者實無一二焉嗚呼論語之難知也如此非其書之難知<lb/>
道之難知故也以余之不肖其敢自謂足以知之乎然求<lb/>
之二十餘年矣亦不可謂無其意也故甞謂道之難知古<lb/>
人常病其難而今人不以為病也惟病其難故求之勤唯<lb/>
求之勤此其所以有得焉何以明之昔者孔子居於魯從<lb/>
<pb n="KR4d0207_SBCK_020-11a"/>
之㳺者盖三千其徒其歴聘諸侯之國至有為之僕御而<lb/>
不辭者凡師之所在其徒未甞不在也削跡於衛伐木於<lb/>
宋圍於商周厄於陳蔡流離奔走其困可謂甚矣子路愠<lb/>
竆顔淵疑死是人皆躬被其害而終莫之去盖其勤如此<lb/>
夫以四科之賢類非齪齪無用於世者使稍推其緒餘宜<lb/>
皆有以過人如彼其才求名而名歸趨利而利附顧乃輕<lb/>
富貴而忘貧賤捨安逸而䝉憂患重之以飢困之辱而不<lb/>
恤臨之以死生之變而無懼此豈人情哉而且為之是必<lb/>
其所求有大於此者故未能以此而易彼也然猶有得焉<lb/>
有不得焉則道之難知可知也已諸君讀是書觀孔門學<lb/>
者如此之勤亦甞深思其所以然乎思之深然後有所疑<lb/>
<pb n="KR4d0207_SBCK_020-11b"/>
疑之篤然後知所病學而至於知所病則此書之所載庶<lb/>
乎其不知倦矣且書者道之所寓也楊子云曰七十子之<lb/>
徒日聞所不聞見所不見文章亦不足為矣夫學於孔子<lb/>
者文章猶不足為則其所聞所見豈世俗之所謂聞見乎<lb/>
盖必有不可以言傳者而非書之所能該也雖非書之所<lb/>
能該捐書而求之又不可也以吾心之權衡驗當時之答<lb/>
問其初也即此而下學其終也非離此而上逹從容自得<lb/>
於幽閒之中而超然黙㑹於意言之表古之知道者亦必<lb/>
由之不然以孔門學者終身之所傳而資吾一旦之所取<lb/>
衆人之所有而博吾一已之所問如是而猶不獲焉雖躳<lb/>
逢聖人而親炙之其如我何哉余於此書誠不足以知之<lb/>
<pb n="KR4d0207_SBCK_020-12a"/>
至於一斑之見亦時有焉諸君其勉之儻有所聞其敢不<lb/>
告若夫學而不之思思而無所疑疑而不以為疾非所望<lb/>
於諸君矣<lb/>
　　　　鄧徳恭字序<hi>至宏<折 t="33"/>肅初字</hi>
余友鄧南夫之子名肅請字於余余字之徳恭又趣余廣<lb/>
其説乆之未暇及也一日從余為庵山之逰煩暑思隂適<lb/>
得異木逍遙乎其下周視茂林嘉卉之旁連者舒翅揚英<lb/>
姿媚横發因為之言曰子欲知徳恭之義乎觀於木斯可<lb/>
矣夫木之為物傾欹乎巖崖之巔夭矯乎磵壑之側挺秀<lb/>
含輝吐竒呈怪其升如擢其埀如墜其縈紆曲折如龍虵<lb/>
之蜿蜒其森植勁拔如劒㦸之轇轕日麗雨㓗春濃秋瘠<lb/>
<pb n="KR4d0207_SBCK_020-12b"/>
盡態極妍不可繪畫此其敷榮於外蔚然而似恭者也故<lb/>
五行木曰曲直在事為貌而貌曰恭盖取諸此雖然擾雲<lb/>
之幹逹而上者非以為高也蔽牛之枝樛而下者非以為<lb/>
卑也其宛轉磅礴因風而為容者非以為同而其寡特剛<lb/>
實凌霜而挺節者非以為異也盡貌之變俯仰皆得則亦<lb/>
本諸自然而已夫惟得之自然而無侈乎外此恭所以本<lb/>
於肅而肅乃所以為恭者徳也恭則徳之形於外者耳形<lb/>
於外者約之以恭而主於中者根之以肅徳其有不全者<lb/>
乎故曰恭儉惟徳無載爾偽而木道行矣若乃以聲音笑<lb/>
貌為恭而不將之以嚴威儼恪之誠安在其為徳也古之<lb/>
人合内外之道其見於洒掃應對之末起居飲食之際經<lb/>
<pb n="KR4d0207_SBCK_020-13a"/>
禮三百曲禮三千盖皆所謂持其志無暴其氣者其戒慎<lb/>
恐懼於不睹不聞之中豈茍然而已哉知此而已今子妙<lb/>
質夙成天才宏放視世俗之所能舉若無足為者盖將乗<lb/>
其高氣放浪乎萬物之表則周旋進退之間古人欲其曲<lb/>
而中者宜其不經意矣廼翁以肅名子得無意乎故余願<lb/>
以恭勉子而恭欲其出於徳焉亦所以逹其名之義也詩<lb/>
曰肅肅兔置施於中林徳之所在曽何隱顯之間乎子其<lb/>
篤實以孚其名如玉有質吾言其攻石哉言已退而為之<lb/>
序<lb/>
　　　　無諍道人辨<lb/>
崇寜壬午之春余自淮南來京師或有以無諍道人相命<lb/>
<pb n="KR4d0207_SBCK_020-13b"/>
者其眀年寄食太學俛首衆中而是非臧否意在而言忘<lb/>
於是名若能體之者作無諍道人辨以自見焉其詞曰<lb/>
無諍道人逰乎無何有之鄉造有謂先生於虛堂之上先<lb/>
衆賔而展謁後衆賔而就席兀然若遺骸漠然若欺魄先<lb/>
生方讙於衆賔之問答雖已怪之未暇詰也既而衆賔歡<lb/>
洽起坐參差儳說噆告矛盾交戞自古今成敗人物短長<lb/>
有天地以來六合之内外與夫山川草木鳥獸蟲魚之情<lb/>
狀變化無不及也其高者抗太虚其下者潛黄泉孰事緒<lb/>
之㣲而弗抽奚理窟之深而未究乎於是喧囂滋煩互相<lb/>
傾擠卬眉嚼齒鼓掌頓足或附耳呫囁或反唇爾汝或髮<lb/>
上衝冠或拔劍擊柱少焉氣得者悔義而負辱者神喪紛<lb/>
<pb n="KR4d0207_SBCK_020-14a"/>
然投袂起矣先生周旋衆賔俟其登車攬轡已反揖道人<lb/>
而進之熟視其狀貌窅然若無接也告之故則唯然而應<lb/>
質之疑則泛然而辭益怪焉曰是乃所以為無諍也耶道<lb/>
人曰向之譊譊者奚為哉若予者理之所否而智之所取<lb/>
也人之所奴而天之所主也先生曰有是哉然子得之而<lb/>
不盡者也夫雞之鬬也馬之蹄也牛羊之角觸也虎豹之<lb/>
瓜牙搏噬也造物者固甞賦之以是矣子之舌無恙乎亦<lb/>
安得而噤黙乎道人曰今若則既有謂矣余試為若妄陳<lb/>
之吾甞逰於物之初矣㝠㝠濛濛莫擇其中吾又甞觀夫<lb/>
物之内矣錚錚樅樅為窪為隆將交乎物之所接則物斯<lb/>
我敵若休乎物之所一則我與物俱泯矣若余者盖細視<lb/>
<pb n="KR4d0207_SBCK_020-14b"/>
域中而自適其適者也先生曰密人之距而周西伯之怒<lb/>
夾谷之辱而魯司㓂之叱朱翟翳路孟氏所以好辯釋老<lb/>
倚門韓公所以不能下氣也而獨不聞之乎且子亦甞見<lb/>
水之礙於石乎衝回流而遄往乗逆勢而反却斂萬頃扵<lb/>
尺尋瀉怒濤於絶壁盪摩排拶雪墳鼎烹奔騰洶湧山頽<lb/>
地傾陽山之險閩溪之惡吕溪之峻瞿塘灔澦之隘如鵝<lb/>
雁之雜呼如車騎之駿奔如風吼林而雷春驚也至於一<lb/>
得平地滔滔汨汨東放之海則漻然而已矣然則有聲者<lb/>
盖亦不得其平而然耶遇其不平而後有聲是有聲者乃<lb/>
所以求無聲乎故輗軏龍躍而澄寂不動者水之性也若<lb/>
夫滿而流流而礙礙而有聲豈其所樂哉不得已也道人<lb/>
<pb n="KR4d0207_SBCK_020-15a"/>
曰古人所不得已者僕既獲聞命矣夫其不得已也豈以<lb/>
求勝哉若水之不得其平而有聲也非水自爾也彼有為<lb/>
不平者也故其有聲也石為之聲是以終之無聲焉所謂<lb/>
以不平平之則其為平也平矣昔者蚡嬰交訾於東朝渾<lb/>
濬掠美於吳㑹國師之移太常中郎之小令史嗣復託譏<lb/>
於佩劍史肇發怒於毛錐自我觀之富貴外物也不足相<lb/>
尊功名餘事也不足立已六經陳跡也不足伐異文章末<lb/>
技也不足自喜朋黨殊趣也各植其私事業殊用也亦惟<lb/>
有時而又奚以相過乎吾將鄙蠻觸於蝸角而同堯桀之<lb/>
毁譽等臧榖以亡羊而泯夷跖之是非則夫儒墨之徒相<lb/>
誹相隳孰為莛楹孰為厲施其亦劍首之吷而蠅頭之㣲<lb/>
<pb n="KR4d0207_SBCK_020-15b"/>
矣子又何暇規我以古人而攖我以世禍乎先生曰嘻辨<lb/>
哉夫子終欲藏其狂言而晦晦於黮闇乎其亦有待乎道<lb/>
人曰春氣上蒸草木倒植者時焉爾非敢有待也恐不能<lb/>
脫於理也昔者藺將軍懦於㢘頗而意在存趙陳丞相怯<lb/>
於王陵而謀欲安劉故出胯不校者終成名而唾面勿拭<lb/>
者斯全身此皆鄰於道者也而豈未之思耶先生俯而諦<lb/>
思仰而自弔已而長言之曰茅靡耶波流耶彼其所以紛<lb/>
紛耶聚塊耶積塵耶此其所以忘情耶彼何人者耶其獨<lb/>
無間處耶道人於是使之反之搏髀為之節而和之曰以<lb/>
石投水無沒者之可索耶以水投水無易牙之可得耶其<lb/>
將三語而黙契耶亦將眉之揚而目之擊耶所謂如人飲<lb/>
<pb n="KR4d0207_SBCK_020-16a"/>
水冷煖自知者耶歌數終逌然不揖主人而退主人亦不<lb/>
知降階序而送焉莊周曰終日言而未甞言幾是已作無<lb/>
諍道人辨<lb/>
　　　　代廷試䇿<lb/>
臣聞仲尼之道覆燾如天持載如地錯行如四時代明如<lb/>
日月原其法之備則比堯舜為逺過要其徳之至則視三<lb/>
聖為大成則其所以為聖自生民以來盖未之有宜其無<lb/>
所不能於教人為有餘而於學無不足矣然而官名禮樂<lb/>
之問猶下詢於郯子老𣆀師襄之流而不廢其在洙泗之<lb/>
間與群弟子辨疑答問之際盖亦時有取焉是以子夏有<lb/>
得於詩之一言則興起予之歎顔淵無所不說則發非助<lb/>
<pb n="KR4d0207_SBCK_020-16b"/>
我之辭由此觀之彼人之所學賢者雖以教人為事其獨<lb/>
無所學乎故傅說之進於高宗曰惟斆學半盖謂是也今<lb/>
陛下躳仲尼天縱之聖居得志之位操可為之勢以先王<lb/>
之道啓後學之䝉蔽可謂千載一人矣而又推行三舍之<lb/>
法徧逮海宇所以焦勞於九重之中而不自暇者莫非以<lb/>
學校為先務故凡播之訓詞而著之甲令以眀倫善俗無<lb/>
一不關於聖慮者方此之時非直天下之材所願終身承<lb/>
教於陛下雖陛下亦以教事自任也則今日所䇿臣等無<lb/>
乃奉行祖宗之故事不得不然而其實無所待乎其亦將<lb/>
有所取乎不然官名禮樂之問胡為下及於艸茅之賤士<lb/>
也如臣所陳快炙背而美芹子之類也顧何足以自獻乎<lb/>
<pb n="KR4d0207_SBCK_020-17a"/>
雖然狂夫之言聖人擇焉愚者千慮必有一得惟陛下不<lb/>
以其疵陋而忽之庶乎涓埃之㣲或有所助也乃若顔淵<lb/>
之無所不説臣未之能子夏之可與言則在陛下取之而<lb/>
已臣愚不佞謹昧死上對<lb/>
　　　　䇿問三首<lb/>
不舉子之俗惟閩中為甚而吾郡積習盖敝俗也幾年於<lb/>
兹未之能革議者患之聖人在上旁燭幽隱比降詔書俾<lb/>
䟽法令以示民使之知禁宜其下觀而化速於影響然或<lb/>
者尚慮革之之難也聞之昔之為順興者深究其敝於是<lb/>
先之以訓誘申之以威信茍觸憲網必刑無赦曽未嵗餘<lb/>
此風遂變其後數年有恱其事者以彼之所為施之將樂<lb/>
<pb n="KR4d0207_SBCK_020-17b"/>
稍加懲艾闔境大擾夫縣令於民為親所以承流宣化其<lb/>
勢甚利而父母之殺其子性固不忍以兹利勢順民性而<lb/>
導之宜若易然今或以為難何也豈治民者未得其術與<lb/>
抑亦舊染之習未可以卒令與若乃二宰之政其得其失<lb/>
至今先生長者類能言之諸君儻聞其說乎幸迹其本末<lb/>
併䟽已見眀以告我當道之賢守令使推行之庶㡬革積<lb/>
年之敝自吾郡始他日芣苢之詩被之絃歌是亦諸君之<lb/>
助也<lb/>
昔孟子之言性曰人之性善荀子從而非之曰人之性惡<lb/>
楊子以人之性善又不能無惡也因為之言曰善惡混而<lb/>
韓子者又以三子之言為猶有所遺别之以三品焉曰上<lb/>
<pb n="KR4d0207_SBCK_020-18a"/>
焉者善下焉者惡中焉者可導而上下也自四子之說興<lb/>
天下之言性者紛然不一而卒無定論夫性者人之所固<lb/>
有也學者期復乎是而止耳誠不可不知而其論之不一<lb/>
如此將孰從乎彼性惡之説後世莫不深罪其言之偏而<lb/>
不敢正以為非如不敢正以為非則是以楊子韓子之説<lb/>
為得而孟子之說為未盡矣夫孟子百世之師也學者所<lb/>
取以為標凖者也其果不能盡夫性之説而有待於楊韓<lb/>
耶人之言曰楊子之言性兼性之不正者言之實無害於<lb/>
孟子之説然公都子之問甞曰性無善無不善又曰性可<lb/>
以為善可以為不善又曰有性善有性不善而孟子既辨<lb/>
之於其書矣彼楊子韓子之説其果能外是乎不然則學<lb/>
<pb n="KR4d0207_SBCK_020-18b"/>
者於此不容無説孔子曰性相近也習相遠也或曰孔孟<lb/>
之言性一也或又曰不能無異誠有異乎其無異乎夫性<lb/>
之在人既不可不知宜瑩其説使無疑焉然後反身而誠<lb/>
庻乎其能盡之今也如繫風捕影茫然失據將以誰斯謂<lb/>
宜有至當之論以證四子之言以發吾夫子未盡之意此<lb/>
吾黨羣居所宜切磨以求益者也儻有所聞幸相為言之<lb/>
毋隱<lb/>
或問佛於王通通曰聖人也其教如何曰西方之教也中<lb/>
國則泥盖有取於其心不取其迹也佛法之行於中國盖<lb/>
千數百年於兹矣豪傑名世之士往往不鄙其說一有詰<lb/>
之以非吾儒之道則過而為王通之論者不知幾何人也<lb/>
<pb n="KR4d0207_SBCK_020-19a"/>
予疑夫迹之於心猶木之有末而水之有流也豈有迹非<lb/>
而心是者今其教益熾而學士大夫所以奉之者比隋唐<lb/>
之際又甚世無韓子其孰以為不然借使原道之論興而<lb/>
以燕伐燕之譏得以勝之矣嗟乎道之不眀異端害之也<lb/>
彼其所以入人之深亦各有理豈易以口舌爭乎然倘至<lb/>
於道則有不可不辨者聖人在上人倫已眀茍用其言於<lb/>
法有禁未火其書意可見矣然猶不能絶人之心好也願<lb/>
與諸君極其本原而揚㩁之深眀前世儒者取予之是非<lb/>
槩之以先王禮義之誠意以證今日學士大夫所以奉之<lb/>
之失庶幾從上之令於道弗畔非茍為異也亦以自治而<lb/>
已諸君以為如何<lb/>
<pb n="KR4d0207_SBCK_020-19b"/>
　　　　觧論語十二段<lb/>
子張<lb/>
仁在其中矣<lb/>
　仁人心也求之於外則不足以得仁矣<lb/>
君子學以致其道<lb/>
　致其道致一之謂也一息或違斯道逺矣故孔子曰君<lb/>
　子無終日之間違仁造次必於是顛沛必於是<lb/>
士見危致命見得思義祭思敬喪思哀其可已矣<lb/>
　君子之學始乎為士終乎為聖人未能有至焉不可已<lb/>
　也若夫為士則如是已足矣故曰其可已矣不然亦不<lb/>
　可也<lb/>
<pb n="KR4d0207_SBCK_020-20a"/>
執徳不弘信道不篤焉能為有焉能為亡<lb/>
　此觀人之法也才智之士亦能為時重輕然非道徳以<lb/>
　本之亦不足以任重致遠矣淮南王視說公孫等如發<lb/>
　䝉所憚者唯汲黯近社稷之臣洪容而已矣<lb/>
子夏之門人問交於子張<lb/>
　有所擇所以立已始學之事也無所擇所以同衆為成<lb/>
　徳者言之君子之言當其可而已非有異也皆所以進<lb/>
　人為善<lb/>
雖小道必有可觀<lb/>
　如老聃莊周以其說救一時之弊可也然行之萬世則<lb/>
　膠而不通矣<lb/>
<pb n="KR4d0207_SBCK_020-20b"/>
日知其所亡<lb/>
　習矣而不察者衆人也察則知之而不能忘矣<lb/>
百工居肆以成其事君子學以致其道<lb/>
　致道者格物之謂也格物而物格焉道斯得矣　盖道<lb/>
　不可須臾離也故造次必於是顛沛必於是方之百工<lb/>
　能成其事亦云用志不分而已<lb/>
小人之過也必文<lb/>
　小人自私而已不能克已也有過唯恐人知之故必文<lb/>
君子有三變<lb/>
　此夫子之容也子夏知之故謂君子當如此見之於容<lb/>
　如此其中常自若也<lb/>
<pb n="KR4d0207_SBCK_020-21a"/>
大徳不踰閑小徳出入可也<lb/>
　或遠或近或去或不去則有出入焉若夫歸潔其身則<lb/>
　一而已矣故曰小徳川流大徳㪟化<lb/>
堯曰篇<lb/>
　聖人代天理物者也堯咨舜曰天之曆數在爾躳天實<lb/>
　命之也天命之而人之所為不可以不至所謂允執厥<lb/>
　中者所以繼天禄夫有民斯有君民不竆則為君者可<lb/>
　以長保其禄民無所歸禄亦永終矣聖人所以代天理<lb/>
　物者不出此道舜亦以命禹道無二也夏之有天下其<lb/>
　禄既終矣湯得是道故以身任天下之責而不以有罪<lb/>
　歸之萬方周率是道利則歸人過則歸已此二帝三王<lb/>
<pb n="KR4d0207_SBCK_020-21b"/>
　之所以為天下國家之意社稷長乆之大畧也今周又<lb/>
　衰矣繼周而興者當如何孔子於是盖有道矣雖不得<lb/>
　施可得而言也謹權量審法度修廢官興滅國繼絶世<lb/>
　舉逸民所當先行在此六者其事則民食喪祭為不可<lb/>
　輕而其術則不過寛信敏公而已是故孔子不幸無位<lb/>
　耳使其得志二帝三王之道其有異乎此論語所以終<lb/>
　也<lb/>
　　　賛頌<lb/>
　　　　裴老真賛<lb/>
一切虛空有作皆障於所作中庸分真妄師圖其像謂是<lb/>
為真畫非實相師亦何人認物為我我固非我見畫猶身<lb/>
<pb n="KR4d0207_SBCK_020-22a"/>
存之亦可師於彼此兩無所安亦無所離作如是觀<lb/>
　　　　寄椰子様茶羅與光祖頌<lb/>
不得其髓而象其皮膠漆所成甚是而非有隔其中羅動<lb/>
塵飛麤中求細扵焉用篩彼昏不滌視此器之有如公者<lb/>
奚以此為<lb/>
　　　　留龍居士試建茶既去輒分送并頌寄之<lb/>
未下鈐鎚墨如漆已入篩羅白如雪從來黒白不相融吸<lb/>
盡方知了無別老龍過我睡初醒為破雲腴同一啜舌根<lb/>
回味只自知放盞相看欲何說<lb/>
　　　　得老龍見和復呈<hi>而一味無别故末云云<折 t="33"/>來頌云内性白外形黒</hi>
是渠白芽聚為黒塊方訝墨堅復如粉碎生滅滅已元非<lb/>
<pb n="KR4d0207_SBCK_020-22b"/>
内外説性説形又説一味急㸃一盃扶居士醉<lb/>
　　　　題仙霞嶺上菴中示仲思<lb/>
媯之後封于兹出我車濟乎沂龍得雨燕始歸一投匕遂<lb/>
拂衣忠州孫見者思發一笑譯其辭<lb/>
　　　　鄒昭州畫像賛<lb/>
粹乎其為容即之者莫測其剛也實無所不能而獨不露<lb/>
其所長也其毅然不撓者遇事而後見之而其超然自遂<lb/>
者顛沛造次是以為常也玉在山而木潤淵生珠而崖不<lb/>
枯吾睹其似者而猶恱之盖其所不可得而形容者雖百<lb/>
世不亡也<lb/>
　　　　楊補之真賛<lb/>
<pb n="KR4d0207_SBCK_020-23a"/>
分别黒白而無愛憎之私故人不怒㳺戲翰墨而無好名<lb/>
之累故人不爭頽然天放盖幾於忘我者而不能已其不<lb/>
平之鳴吾聞至人灰心槁骸有口掛壁其聲如雷是謂不<lb/>
言之辯終日如愚古唯有回彼有十年端坐莫或得之畫<lb/>
工乃能傳此一黙豈非吾師<lb/>
　　　　轎版銘<lb/>
我坐籃輿按此禪版誰歟荷者肩頳足蠒若古有義上下<lb/>
相臣我獨何為役此賤貧孰謂殊形不切於已爾背流汗<lb/>
吾顙有泚車中憑軾馬上據鞍不可徒行匪毒斯安我恬<lb/>
豢養處非其義矜此勞人銘以志愧<lb/>
<pb n="KR4d0207_SBCK_020-23b"/>
</p>
<p>
黙堂先生文集巻第二十<lb/>
</p>
<p>
</p>
  </div>
</body>
</text>
</TEI>
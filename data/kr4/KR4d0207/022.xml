<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_022-1a"/>
黙堂先生文集巻第二十二<lb/>
　　　雜文<lb/>
　　　　天貺節青詞<hi>代郡守</hi>
伏以天心昭格曽遺祕密之文神迹難竆獨記流傳之日<lb/>
二陰在序六筴開蓂適嘉節之膺期欵眞庭而薦潔法筵<lb/>
祗設遥瞻北極之尊聖夀無疆冀比南山之固無任懇禱<lb/>
之至<lb/>
　　　　代高文思祈福醮詞<lb/>
能覆以生者天之道欲安而夀者人之情雖至徳無私本<lb/>
不偏於所施然愚衷有禱自難己於過求仰瀆蒼穹俯陳<lb/>
丹懇伏念臣某蚤縁勲閥濫服官箴竊禄逾涯積辜招釁<lb/>
<pb n="KR4d0207_SBCK_022-1b"/>
神祗雖未詰責衰晚寧不震驚盖以叢百口於一門寄餘<lb/>
生於逺地既乏陰功之襲慶但憑真宰之埀休是用肅具<lb/>
法筵潛迎帝馭輸肺肝而謝過薦蘋藻以昭忠如作善必<lb/>
可降祥則好徳終期錫福伏願少假甄陶之力俾同艸木<lb/>
之春殄灾沴於無形保康寧於卒嵗<lb/>
　　　　代髙左藏郡君醮詞<lb/>
臣妾聞造化無私生成不已雖隂陽有數降年黙定於菌<lb/>
椿然禍福無門應物自同於影響願懴可追之悔庶來畢<lb/>
至之祥伏願臣妾汙辱㣲軀凡庸陋質蘋蘩致潔初無承<lb/>
祖之能箕帚執勤未盡人事之義業縁火熾罪障塵䝉宜<lb/>
取戾於鬼神當不容於覆燾一身孱弱百病侵陵緜緜幾<lb/>
<pb n="KR4d0207_SBCK_022-2a"/>
及於膏肓奄奄僅存於喘息卜有再三之瀆醫無十一之<lb/>
功留連日深控告無所是用祈哀洪造備物真詞少輸螻<lb/>
蟻之誠冀延犬馬之齒且有生艸木尚䝉雨露之涵濡而<lb/>
乆蟄龍虵亦頼雷霆之震奮况臣禀氣為物最靈宜推妙<lb/>
化之毫芒庶假餘生之晷刻至誠所感本無間於幽遐大<lb/>
徳曰生亦豈遺於㣲賤<lb/>
　　　　代人祈雨文<lb/>
右伏以佛以方便誓度衆生人之歸依如仰慈父不有難<lb/>
名之神力寜伸莫訴之勤誠恭惟佛牙舍利具本凈明得<lb/>
常堅固真精所寓盖有感而必通變化無方亦何求而弗<lb/>
獲今兹亢陽為害早稻將枯奔告已勤殆徧山川之祀懇<lb/>
<pb n="KR4d0207_SBCK_022-2b"/>
祈雖切未舒溝壑之憂是用逺欵名藍恭迎真馭冀埀仁<lb/>
於焦卷稍借助於明靈霈為三日之霖大布一方之澤吏<lb/>
則不徳敢冀矜憐民也何辜在所深憫尚期皇覺俯遂羣<lb/>
心<lb/>
　　　　代人又䟽<lb/>
右伏以承流宣化愧吏責之難逃捍患禦灾幸神功之可<lb/>
頼頃縁夏旱恐害秋成輒露精衷仰祈靈貺雨應期而屢<lb/>
降惠猶狹而未周靡不有初既甞䝉於霑潤益觀其後庶<lb/>
無吝於滂沱恭惟禾山靈牙舎利南安定應大師妙質常<lb/>
存迥超今古化身普現寜限邇遐與天地以同根通隂陽<lb/>
而無間沛為甘澤何勞指顧之餘化作豐年特在須臾之<lb/>
<pb n="KR4d0207_SBCK_022-3a"/>
頃敢布無厭之請願埀不倦之仁<lb/>
　　　　代人又䟽<lb/>
右伏以常暘為害嘉澤愆期夏田既已索然晚稻又將槁<lb/>
矣倘縁饑饉遂致流離若無山林嘯呼之虞必有溝壑填<lb/>
委之患靜言撫字良積驚憂莫知所為焉能勿禱昔在煙<lb/>
岡之野俗傳玉女之祠仙聖下臨年榖常熟仰祈餘潤徧<lb/>
及一同諒㣲噀火之勞立致夢魚之應人䝉其利益願賣<lb/>
劒而買牛家有餘財當見乞漿而得酒恩埀不報徳播無<lb/>
竆<lb/>
　　　　永豐祈雨文<lb/>
造物無情神司其柄孰是弗求唯誠之聴往者積雨平地<lb/>
<pb n="KR4d0207_SBCK_022-3b"/>
可泳過足而止不為民病曽未踰月早田已盛炎威赫然<lb/>
遽為旱證神始休之今豈爾吝甘澤乆愆咎在疵政謹欵<lb/>
靈祠為民請命咳唾風雲沛然響應匪我敢私百里之慶<lb/>
　　　　代人謝雨文<hi>佛牙舍利</hi>
春生秋成物無以歸其徳瓦飄舟觸人不得以為仇茍恩<lb/>
怨之心不存則施報之禮亦已念昔焚空之虐天豈不忍<lb/>
於今盈澮之祥佛亦何有唯是艱難而後得至於滂沛而<lb/>
有餘頓回萬畆之埀枯大慰三農之渇仰雖無功者聖人<lb/>
之事然易感者常俗之情既沐殊休敢忘恭謝<lb/>
　　　　郊後祭神文<lb/>
上即位二十有六年海内乂安民物康阜乃於冬至之日<lb/>
<pb n="KR4d0207_SBCK_022-4a"/>
祀天圓丘肆赦天下盛禮告成幽明莫不受賜睠神之休<lb/>
不忘秩祀具有彝憲敢怠奉承惟至治馨香蘋藻可薦酒<lb/>
殽菲薄庶鑒其誠<lb/>
　　　　皇帝登寶位後祭神文<lb/>
比奉赦書以今皇帝踐祚俾郡縣之吏各祭其地之神某<lb/>
實攝兹邑職在欽承恭惟二聖相授曠古絶今無與倫擬<lb/>
固將同享無疆之夀樂此太平與天無極歡呼抃蹈海内<lb/>
所同神司其幽宜介以福古人有言無徳不報上之所命<lb/>
禮意甚渥神其歆之<lb/>
　　　　永豐消灾道塲䟽文<lb/>
右竊以天道無常惟徳斯輔神功至敏無感不酬茍警懼<lb/>
<pb n="KR4d0207_SBCK_022-4b"/>
之或形亦祈禳之可弭屬者妖星流布衆目驚疑亘若長<lb/>
虹激如飛電雖灾祥在徳未明所召之因然禍福無門敢<lb/>
廢不虞之戒是用恭憑浄侣同演祕文大啓法筵潜迎真<lb/>
馭力敘積憂之懇少明謝過之誠庶倚伏之未彰或吉凶<lb/>
之中變為民請命非一己之敢私自天降康冀萬生之永<lb/>
保<lb/>
　　　　幼山修造䟽文<lb/>
化身普現咸推及物之仁神迹難名多在遠人之域惟幼<lb/>
峰之勝境乃沙邑之名山勢接高穹千里仰烟雲之覆根<lb/>
盤厚載萬家依松檜之隂醴泉彂藥以觸痾甘雨應期而<lb/>
蘇旱有求皆應無感不通豈衆岫之所尊故英靈之特異<lb/>
<pb n="KR4d0207_SBCK_022-5a"/>
頃縁野燒延及精廬煨燼之餘荆榛弗翦欲資檀施力助<lb/>
營修我室已安當念真仙之暴露衆縁易辦願推豐嵗之<lb/>
贏餘共結勝因聿來多福<lb/>
　　　　書楊補之所藏了齋及道鄉帖<lb/>
了齋剛正而不容姦道鄉清介而不受汙觀其字想見其<lb/>
為人凛然皆見於心畫之間矣方二蔡無恙時士之欲謀<lb/>
其身而免於咎者必先瑕疵此兩人乃能得志是時公論<lb/>
不行於朝廷之上而此兩人者竄逐流落皇皇無歸以至<lb/>
於死然兩人者身可廢家可破而天下謂之鄒陳則自始<lb/>
迄今無異辭也此豈口舌之所能得哉其必有感人心者<lb/>
矣此簡作於異鄉竆阨之中語言翰墨初不經意而能乆<lb/>
<pb n="KR4d0207_SBCK_022-5b"/>
存者豈非為無求於世者得之獨取其人而不以時為輕<lb/>
重耶建炎二年七月十一日陳淵書<lb/>
　　　　題富鄭公河北安邊䇿<lb/>
富鄭公安邊十三䇿得之玉山尉喻子才子才盖龜山門<lb/>
人有意兹世者傳書甚多異日當盡就借録焉紹興六年<lb/>
二月十日舟次胡頭書<lb/>
　　　　偶言<lb/>
人之言人是非初非有嫌怨也出於偶然而其人亦無意<lb/>
屬垣也忽焉已至若偵伺者驗之多矣此何謂也或曰人<lb/>
與人同㳺乎一氣或逺或近雖離而未甞不合也故相違<lb/>
隔世或見於夢所居異室願言則嚏而世之言它心通者<lb/>
<pb n="KR4d0207_SBCK_022-6a"/>
坐於奥穾之間而千里之外輒能知之此戒慎乎其所不<lb/>
睹恐懼乎其所不聞所以為中庸慎獨之學也子思曰道<lb/>
不可須臾離也可離非道也而龜山之言曰譬之天地四<lb/>
方離東則之西離南則之北若夫無所往而非道則欲離<lb/>
將焉之乎夫惟不可離是以未甞不合雖然如是其説猶<lb/>
未離思慮之内必有非思慮而得之者吾將聞焉則未之<lb/>
見也<lb/>
　　　　中庸觧義<lb/>
天命之謂性言性莫非天也率性之謂道言道莫非性也<lb/>
修道之謂教言教莫非道也離而為三則曰性曰道曰教<lb/>
合而為一則亦天而已以率性為道道之在人者也以修<lb/>
<pb n="KR4d0207_SBCK_022-6b"/>
道為教因其在人者還以治之也循天下固然之理莫之<lb/>
舍焉又勿助也夫是之為率立之以中過不及者有以裁<lb/>
之夫是之謂修率性所以成已也修道所以成物也成已<lb/>
仁也成物知也性之徳也故學中庸者其要在於知性知<lb/>
性則知天矣率性而修道所以事天也終至於賛天地之<lb/>
化育與天地參此其本與<lb/>
知逺之近必正其本知風之自必謹其始知㣲之顯必慎<lb/>
其小夫如是故可與入徳徳者得其在我者而已<lb/>
　　　　論子重<lb/>
昔子重簡師以伐吳無故而喪楚之良君子以為所獲不<lb/>
如所亡故子重病之遇心疾而卒嗟乎子重之死以其所<lb/>
<pb n="KR4d0207_SBCK_022-7a"/>
亡之多也其所亡之多以其初不計所獲也夫不計所獲<lb/>
而易於出師則其得心疾也乆矣豈必喪良而後見乎形<lb/>
盡於喪良之後心　於出師之前故子重之死原其受病<lb/>
非一日之積也後之用人如求其成功觀其本心如何耳<lb/>
無為事敗然後論其致病之由則善矣<lb/>
　　　　論用兵<lb/>
用兵而至於多殺豈君子之所欲哉然較一時之勝負繫<lb/>
國安危則亦有不得已而至於多殺者君子為之為國計<lb/>
也徳宗欲取石堡城王忠嗣以謂非二萬人不可逗撓不<lb/>
進以此得罪方唐之盛安危之機似不在此然忠嗣終不<lb/>
以二萬人之命易一時之功者重於殺人故也又豈以得<lb/>
<pb n="KR4d0207_SBCK_022-7b"/>
罪為悔哉孟子曰争地以戰殺人盈野争城以戰殺人盈<lb/>
城此所謂率土地而食人肉罪不容於死夫孟子之所罪<lb/>
者王忠嗣之所畏也而忠嗣反不免於徳宗之貶何哉當<lb/>
是之時權其輕重者無如孟子之賢耳<lb/>
　　　　輗軏<lb/>
大車恃牛而行而輗所以駕牛者也小車恃馬而行而軏<lb/>
所以駕馬者也無輗則不可以駕牛無軏則不可以駕馬<lb/>
輗軏不具車雖欲行其可得乎故曰自古皆有死民無信<lb/>
不立為是故也<lb/>
　　　　書唐子西集後<lb/>
今人得蜀人唐子西詩文二百餘篇於吳少綝反覆玩味<lb/>
<pb n="KR4d0207_SBCK_022-8a"/>
不能釋手真佳作也余觀近世文人其議論精深雅有前<lb/>
軰風流的然可施於用如此公殆無而僅有也惜其不年<lb/>
齎恨以沒可為太息壬寅六月七日<lb/>
　　　　書倦㳺雜録後<lb/>
此書記胥魁之賣女羣吏之偕逃辨誣也表何仙之腐敗<lb/>
于師之醜穢闢邪也慢行之踰垣跣足之規利誅奸也予<lb/>
於是見斯人之不可惑矣戯述如是不無小補豈獨賢於<lb/>
已乎靖康元年十一月二十日螺川書室書<lb/>
　　　　題了齋所書觧禪偈後<lb/>
了齋謂佛為覺謂禪為定人人皆可學而至如使足目俱<lb/>
到便登聖地至於不歴階級如吾儒所謂由之而行非行<lb/>
<pb n="KR4d0207_SBCK_022-8b"/>
之者盖未之甞言以待學者自得焉故甞愛司馬温公觧<lb/>
禪偈其意猶此其書以與人不知凡幾本而李興祖得之<lb/>
字畫尤妙愛其字而求其意兩公之心可見矣子思子之<lb/>
言曰或生而知之或學而知之或困而知之及其知之一<lb/>
也或安而行之或利而行之或勉强而行之及其成功一<lb/>
也粗妙兩融心迹一致雖聖人復起不易其言矣彼以舍<lb/>
迹而論心棄粗而逐妙然後為得道非正論也紹聖二年<lb/>
正月二十五日姪孫淵書<lb/>
　　　　題了齋所書佛語巻後<lb/>
了翁謫去合浦以書告淵曰天下之死一也死於瘴癘死<lb/>
也死於囹圄亦死也死於刀鋸亦死也吾今一視之俱無<lb/>
<pb n="KR4d0207_SBCK_022-9a"/>
所擇又曰吾平生學佛唯於死生之際了然無怖汝等既<lb/>
知此理亦須處之有素若處之無素驟入苦趣無安樂法<lb/>
子路死於衛難不忘結纓其安而樂之如此處之有素故<lb/>
耳翁在宣和間雖獲沒於牖下平生經涉殆遍危險而不<lb/>
以為怨世徒悲其憂患難堪而不知其志之先定盖如此<lb/>
觀所書佛語皆欲於苦趣中習行安樂法者後有子孫當<lb/>
識此意也姪孫淵謹書<lb/>
　　　　題了齋所書鄧功曹事<lb/>
鄧功曹諱某南劍沙縣人也南縣未郡時功曹為延平鎮<lb/>
吏民有被誣法當死功曹直其冤民徳之願割家貲之半<lb/>
鉅萬為報功曹卻焉所親强之受功曹有恐殃及子孫之<lb/>
<pb n="KR4d0207_SBCK_022-9b"/>
語至今鄉人猶能誦之又甞赴官江州未至次於徳安縣<lb/>
㑹曹翰屠江州縣吏例以功曹繫獄功曹憂悸黙禱時天<lb/>
旱獲雨雪之應已而杻械自脱甞於所供觀音地藏畫像<lb/>
親記其事甚詳其五世孫轂得之鄉僧乆寶藏之政和七<lb/>
年春叔祖右司客居溢浦轂敘述本末寓書叔祖求證其<lb/>
事獲書如此功曹不朽之託其在兹乎明年十一月陳淵<lb/>
題<lb/>
　　　　書蕭茂徳楚詞後<hi>建功</hi>
右楚詞十巻峽江蕭茂徳得之叔祖了翁之家盖翁之所<lb/>
甞讀而以善本校定者塗竄注改皆其親筆觀其心畫想<lb/>
見其為人則其遺風餘烈或得於此此所以為可寶也茂<lb/>
<pb n="KR4d0207_SBCK_022-10a"/>
徳翁之孫壻也始予見其初昏於南康恨未之欵後八年<lb/>
訪余於永豐之官舍考其學問以窺其志之所存盖足以<lb/>
知翁之㣲而能推大其所未究者已而出此書相示感念<lb/>
疇昔至於流涕太息則其寶是物也豈徒然而已哉建炎<lb/>
二年六月二十日姪孫陳淵書<lb/>
　　　　書楊補之所藏了齋書佛語<hi>糢糊惜無從抄補<折 t="33"/>以下二頁係宋本已</hi>
<pb n="KR4d0207_SBCK_022-10b"/>
<pb n="KR4d0207_SBCK_022-10b"/>
<pb n="KR4d0207_SBCK_022-10b"/>
</p>
<p>
　　　　書了齋筆供養彂願文<lb/>
<pb n="KR4d0207_SBCK_022-11a"/>
右筆供養發願文乃了翁謫官合浦過長沙時為興化平<lb/>
禪師作也翁甞寫華嚴經盡八十巻不錯一字或以問之<lb/>
曰方吾落筆時一㸃一畫心無不至焉故能如此夫心與<lb/>
筆相應而筆與經黙㑹則華嚴樓閣之内種種所有莫不<lb/>
呈露於目前矣以是求佛雖不出几硯之間曷甞不與善<lb/>
財同叅乎宜其語言之妙如佛所説使後之以毛錐子隨<lb/>
喜佛事者誦其文可依之而入也璨公方寫是經謹書以<lb/>
為贈紹興八年三月二十三日姪孫淵書<lb/>
　　　　雜説<lb/>
仁人心也人皆有是心而不能至於仁者失其本心故也<lb/>
故曰學問之道無他求其放心而已矣知所求則得其心<lb/>
<pb n="KR4d0207_SBCK_022-11b"/>
得其心斯得仁矣寂然不動感而後應其應也因物而已<lb/>
初無一毫之私也無私故能合并以為公公則仁在其中<lb/>
矣孟子又曰三子者不同道其趨一也一者何也曰仁也<lb/>
君子亦仁而已矣何必同故商之三仁同謂之仁者亦以<lb/>
得其本心而已不然一於私而已此之謂失其本心<lb/>
人臣之事君義所當然而其志或不同上焉者為道術其<lb/>
次為功名又其次為爵禄而已茍志在爵禄而已固不足<lb/>
道若未能舍爵禄而喜功名盖數千百人而不一遇也至<lb/>
於資功名以行道術又其卓然不群希世間出者耳故人<lb/>
主用人不可不察也夫惟知爵禄之士為可輕則必知道<lb/>
術之美為可重與之重則信之篤信之篤則言聴計從而<lb/>
<pb n="KR4d0207_SBCK_022-12a"/>
治效見矣雖然君臣以義合者也必欲重與之篤信之相<lb/>
期於臯䕫稷契之間適然相值亦何從而察之耶唯其學<lb/>
同然後有道術者得行其志其志同然後立功名者得盡<lb/>
其術故志同而學不同者人或得而間之學同而志不同<lb/>
者始雖或離而終必合盖湯之於伊尹威公之於管仲皆<lb/>
學焉而後臣之此其所以終始如一而天下國家可得而<lb/>
理也古者君臣之際如石投水何有不合若乃以水投石<lb/>
而冀其同心同徳以濟世務是猶相索於形骸之内而望<lb/>
其精神之黙契何可得耶<lb/>
為善無近名黙而修之不求人之知可也為惡無近刑惡<lb/>
其可為乎為是説者盖不知人性本善而未甞有惡也孟<lb/>
<pb n="KR4d0207_SBCK_022-12b"/>
子之言性善盖本於孔子所謂一隂一陽之謂道繼之者<lb/>
善成之者性之説故性之本善而已矣離乎善斯入於惡<lb/>
矣君子所不可及者其惟人之所不可見乎此為善之誠<lb/>
也何貴於近名乎若夫為惡而不恃人之知且以不近於<lb/>
刑為貴此奸人之所為也又可進耶莊周之學出於老氏<lb/>
老氏同善惡而以翕張彊弱為㣲明之術且曰國之利器<lb/>
不可以示人故莊周見而恱之因彂此論楊雄遂以善惡<lb/>
混為人之性至言人偽特係乎作輟之間而已其説盖有<lb/>
取於老氏言道徳之意此為不知善惡之所以分也孟子<lb/>
教人為善而去利為利未必皆惡然志在於利而不明乎<lb/>
義此惡所由起也故曰欲知舜與跖之分無他利與善之<lb/>
<pb n="KR4d0207_SBCK_022-13a"/>
間也又對梁惠王曰何必曰利又語宋牼曰先生以利説<lb/>
秦楚之王使三軍之士樂罷而悦於利終至父子兄弟懷<lb/>
利以相接以亡其國其惡利如此盖以惡之所由起不可<lb/>
不禁耳然則孟子所謂性善之説實本於孔子夫豈不察<lb/>
而王氏乃曰楊子之言性兼性之不正者言之也盖有取<lb/>
於善惡混之説也其曰義者陽也利者隂也隂當隱匿陽<lb/>
當宣著利非不可為也特不當宣著為利之實而已此不<lb/>
知利之為害將使善惡兩行如莊周之所謂也其言民可<lb/>
使由之不可使知之之義實出於孔子而非孔子之本意<lb/>
盖其源流如此故其為天下假借六藝之言變亂事實傅<lb/>
㑹先王之法隂奪民財雖能茍安於目前而後用其術者<lb/>
<pb n="KR4d0207_SBCK_022-13b"/>
卒至大亂抑有由矣孟子曰誠身有道不明乎善不誠其<lb/>
身矣又曰人不可以為善善固未易擇也吾故非莊周而<lb/>
是孟子反之於正以明王氏之不知道云<lb/>
五霸假之也夫假之者外也聖人亦許其假乎曰此罪五<lb/>
霸之辭也非許之也孟子曰五霸三王之罪人也又曰春<lb/>
秋無義戰而春秋之事則齊威晉文也其不許眀矣然則<lb/>
其説云何曰所謂乆假而不歸者不歸於帝王之誠也烏<lb/>
知其非有則以五霸終不知其非已有也不知其非已有<lb/>
也者以竊其名樂其利不由乎中而為之也故曰五霸假<lb/>
之也罪五霸之辭也若夫堯舜性之也此由仁義行得之<lb/>
自然而然也湯武身之也此行仁義有心於為之也性之<lb/>
<pb n="KR4d0207_SBCK_022-14a"/>
為自誠而眀不勉而中不思而得身之為自眀而誠勉而<lb/>
後中思而後得誠無淺深皆由中而出也既謂之假則亦<lb/>
偽而已誠與偽相去逺矣此五霸之所以分也<lb/>
或曰古之人修其天爵而人爵從之從之為言無所要而<lb/>
自至也與要之者異矣曰修天爵以俟人爵猶未能忘乎<lb/>
人爵也然則如之何曰從之者任其自爾之謂也在我者<lb/>
徒知修天爵而已人爵何有焉從之字與從其白於外也<lb/>
之從同<lb/>
孟子之稱柳下惠曰油油然與之偕而不自失焉唯不自<lb/>
失此下惠所以為介直道而事人三黜於士師而不去推<lb/>
而之於三公一也夫如是其和足稱也<lb/>
<pb n="KR4d0207_SBCK_022-14b"/>
子思曰仁者人也親親為大義者宜也尊賢為大而孟子<lb/>
則曰仁之實事親是也義之實從兄是也或以義為尊賢<lb/>
或以義為從兄何以不同曰子思之言自家以及國孟子<lb/>
之言修身以及家此其所以異也夫義因仁而廣之唯所<lb/>
施之宜而已施之於家由事親别而為從兄宜也施之於<lb/>
國由親親别而為尊賢亦宜也合而為仁離而為義無二<lb/>
道也以言修身以及家故終之以樂斯二者以其言齊家<lb/>
以及國故始之以為政在人<lb/>
不使不仁者加乎其身特惡不仁者之事也若夫好仁則<lb/>
為已有矣<lb/>
愛之能勿勞乎忠焉能勿誨乎何也勞者撫人以恩為上<lb/>
<pb n="KR4d0207_SBCK_022-15a"/>
之道也誨者教人以善為師之道也非其所當勞而勞之<lb/>
非其所得誨而誨之則人斯不服矣愛而不已則疑於勞<lb/>
忠而不已則疑於誨為愛為忠而入於勞與誨者君子之<lb/>
所當戒然受其勞與誨亦宜察也<lb/>
樓仲輝云從來觧書義誰觧得好余曰若論注觧莫無出<lb/>
荆公由漢以來專門之學各有所長唯荆公取其所長絢<lb/>
彂於文字之間故荆公為最仲輝云穿鑿奈何余曰穿鑿<lb/>
固荆公之過然荆公之所以失不在注觧在乎道術之不<lb/>
正遂生穿鑿穿鑿之害小道術之害大仲輝曰荆公之說<lb/>
本於先儒先儒亦有害乎曰先儒只是訓詁而已不以已<lb/>
意附㑹正經於道術初無損益也只如荆公引擅生殺之<lb/>
<pb n="KR4d0207_SBCK_022-15b"/>
謂王能利害之謂王此申商韓非之所為豈是先王之道<lb/>
而彼不悟反以證經曰此自荀子之說何為不善曰若論<lb/>
道則荀卿容有不知者其説亦何足取荀卿之門出李斯<lb/>
斯之術卒以亂秦源流有所自矣然則書言惟辟作福惟<lb/>
辟作威非耶余曰今人勸人主攬權多用此説而不知聖<lb/>
人之言意有所主其下文云臣無有作福作威玉食臣之<lb/>
有作福作威玉食其害于而家凶于而國盖曰威福之作<lb/>
唯人主當爾人臣如此必致凶害所以戒也豈生殺由我<lb/>
之謂哉曰用人惟已之義又如何曰用人惟已見賢焉然<lb/>
後用之不以左右大夫國人之譽而用人也人主深居九<lb/>
重人之賢否何自而知之必有以聞於我者其用不用則<lb/>
<pb n="KR4d0207_SBCK_022-16a"/>
在我矣是之謂用人惟已如今之特㫖識者不以為然豈<lb/>
有有司定罪不至於此而人主固欲重行此何理哉故凡<lb/>
人主欲攬權柄者必為臣下所奪矣趙韓王再相太宗既<lb/>
罷對於便殿太宗問人主如何得威柄在已對曰若事事<lb/>
付之有司則威柄在已若事事要出於已則威柄歸宰相<lb/>
矣天下以為名言或曰普自以不復用故言於太宗不然<lb/>
亦普之所祕也<lb/>
曽天㳺云人須是躳行說得不濟事余曰此極是然不獨<lb/>
行之艱知之亦難只為不知知豈不能行曰人非下愚誰<lb/>
不知者只為不能行若日中見溝塹終不到陷在其中唯<lb/>
夜間則不可知余曰只為日中見得分明且非獨夜間如<lb/>
<pb n="KR4d0207_SBCK_022-16b"/>
盲人雖日中亦有時乎為溝塹所陷不見故也此所以貴<lb/>
乎知知之則能行之矣<lb/>
吕居仁云曽問楊丈舍生受生事楊丈答書云俟他日面<lb/>
見說子細後來楊丈有事至今不得其說如何余曰來無<lb/>
所從去無所止不知舍是何人受是何物<lb/>
曽天㳺云古之學者為已今之學者為人所謂為已盡其<lb/>
在我者而已此甚分眀不知為人如何說又謂子韶云為<lb/>
人乃求人之知恐不然余曰為人如有人則作無人則輟<lb/>
之類是也為已何千人事此聖人發眀古今學者之所以<lb/>
不同大率後世作事都是為人如五霸假仁義以尊周室<lb/>
徒説其名其誠安在誠是為己偽是為人<lb/>
<pb n="KR4d0207_SBCK_022-17a"/>
己未十一月十七日夜夢邵康節論數手持一巻紙縱横<lb/>
界如棊局其上有字不依窠眼翻巻之示余云天地之數<lb/>
不可干他陽生自至余甞論命以謂上聖至於下愚莫不<lb/>
有分分既定矣不能乗之以往而欲致力於其間非贅則<lb/>
虧故人為非命也孟子曰莫之致而至者命也周公告君<lb/>
奭曰在亶乗兹大命所以處之其說盡矣由是言之數既<lb/>
已定又豈可干乎待其自至可也世之不知命者謂人力<lb/>
可以必為縱其欲利之心無所不至而終無所成者多矣<lb/>
或者推之荒忽一切不為怠惰委靡使天之所賦莫或助<lb/>
之其亦自暴自棄而已二者胥失也故命於人無不定聖<lb/>
人安之君子信之至於下愚則役於隂陽而不自知矣<lb/>
<pb n="KR4d0207_SBCK_022-17b"/>
</p>
<p>
黙堂先生文集巻第二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_018-1a"/>
黙堂先生文集巻第十八<lb/>
　　　書<lb/>
　　　　與鄒德久郎中<lb/>
令弟相見言李樞密家書報公授官仍召對未到除密院<lb/>
編修賢者進用有漸士論同慶況朝廷甄錄盛德之後舉<lb/>
當其才尤可為天下賀也前奉書可見區區之情矣不知<lb/>
公何時到闕扵甚日引見已赴新任未也李公可謂社稷<lb/>
之臣前功甚俊偉後責尤重得吾友左右盖萬人敵此非<lb/>
不肖私言也致廣大也必盡精微毫髪不盡廣大之體虧<lb/>
矣潮頭過處無有别浦末勢既迴乃入溝港氣横八極而<lb/>
其心愈小然後人為之用籩豆之事則有司存也此在徳<lb/>
<pb n="KR4d0207_SBCK_018-1b"/>
久或有取扵不肖之言自餘無可願者<lb/>
淵數扵令弟徳裕處聞動静足慰懐仰更䝉眷念重賜手<lb/>
翰雖荷不相遐棄之意然愧恐多矣見諭久無書恐淵以<lb/>
此不足正失鄙意方今國歩如此誠願公等専意世務不<lb/>
以人事虚費日力竿牘之不繼又何怪乎北耗連獲捷報<lb/>
大寛逺旅之懐況身近朝廷其喜可知矣自兹海内平定<lb/>
非獨得行其志者可以享福退而安閒尤足樂也幸甚幸<lb/>
甚久别所欲言扵左右者多矣臨紙悵然莫能萬一<lb/>
徳久以英偉之資名重海内雖嘗被識拔而久處閒散未<lb/>
慰輿論似聞無所施設鬱鬱未快頗欲引去正不應爾漢<lb/>
金馬門乃風雲㑹遇之地而東方生扵此避世宜顯而能<lb/>
<pb n="KR4d0207_SBCK_018-2a"/>
晦兹其所以為賢耶況先徳未昭聖鑒不遺天生魁傑必<lb/>
有所試聊復安職以俟振舉此朋友之至願也淵屢乞歸<lb/>
而主人不許其去扵公無補私計亦不甚便只候熱退再<lb/>
理前話必可脱也<lb/>
叔祖右司盛徳重名四海所待以康濟斯民不幸傾逝誰<lb/>
不悲悼況於骨肉之間子孫之列平生愛與之厚者其痛<lb/>
傷宜何如淵不肖自為兒時已被誨育至今垂三十年所<lb/>
以撫念䇿勵之意益久不替自顧竆蹇愁悴道不加修玷<lb/>
辱師友無所措其顔面而去年南康省見則教之曰凡為<lb/>
士者不當以利欲汩其中儻來之榮初未嘗以此期汝也<lb/>
不知何所取扵不肖而然仰惟此恩圖報無所但極悲感<lb/>
<pb n="KR4d0207_SBCK_018-2b"/>
愧嘆而已維揚之葬未必亡者之意要之及時了畢大事<lb/>
扵禮無悔其得多矣至扵身後緣業當付之造物耳其亦<lb/>
奈何淵正困乏中思見崇仁諸尊長又以徒往無益而止<lb/>
今專人往致奠令自江隂回逹此誠懇無聊之甚喋喋為<lb/>
愧<lb/>
龜山僑寓毗陵有屋有田可以久居皆吾友之力雖尊賢<lb/>
樂善之誠無所不至誰則能爾甚可嘆服也世道如此唯<lb/>
勇扵必退為得䇿退而無食安之實難如聞整頓生事頗<lb/>
復有敘為超然長往之慮深矣鴻飛㝠㝠弋人何慕可為<lb/>
當路者太息也<lb/>
為别忽復五年傾渴誨論未嘗須臾忘也獨以相去隔闊<lb/>
<pb n="KR4d0207_SBCK_018-3a"/>
不獲數奉起居之問兹為愧歉前年陳夢兆遣人至都下<lb/>
道由浙江嘗具慰状託楊家諸公上浼比人還得龜山書<lb/>
語不及此不知杲達否流落之跡衆人所棄德久未必厭<lb/>
我也當是多故無緒相濡沫耳去嵗失意即由洪撫而歸<lb/>
到家數欲問訊龜山而鄉僕不肻入浙因循至今夏始獲<lb/>
便中附書則其他處可知其無竿牘往來之禮矣所以然<lb/>
者盖皆有説不足為吾友道也比年以來出龜山門下者<lb/>
如參辰之不相值非南北阻絶顯晦殊志則中道自廢者<lb/>
也獨我徳久道義益隆名稱普聞凡我同學皆出其後兹<lb/>
可為主斯文者慶矣幸與同志豈不仰徳而綿薄無堪駑<lb/>
蹇自滯徒深愧嘆耳淵就祿之計亦大可笑但竆途扵此<lb/>
<pb n="KR4d0207_SBCK_018-3b"/>
欲免飢凍不得不然想望髙人如在雲漢自兹便恐埋沒<lb/>
塵土未遂相從因人或辱寄聲告鞭䇿其所不逮毋為獨<lb/>
善也非徳久吾誰望耶<lb/>
　　　　再與向伯恭侍郎<lb/>
薌林幽居名聞海内固夢寐所不能忘自度尚堪一行庶<lb/>
觧平生願承教誨之志而世路風波動恐累人坐想墻仞<lb/>
徒深嘆仰耳淵年老志衰中間䝉朝廷記錄拔之閒散皆<lb/>
左右住時力賜薦援之故豈不知徳而屢試罔功自取廢<lb/>
棄更為知巳之辱何愧如之意欲俟祠官任滿即圖掛冠<lb/>
此計若遂便可千里從公遊矣伏紙増懐語不能載<lb/>
僧祖初昨住峽江善法寺己酉淵赴辟陜右道由峽江識<lb/>
<pb n="KR4d0207_SBCK_018-4a"/>
之未㡬遇南昌之變因觧擔寺中不數日山冦並起逺近<lb/>
遭刼奪來者如雲至有全家衣不盖體者初公皆處之煖<lb/>
室朝夕贍之畧無吝情如是累月比其去毫髪無所取此<lb/>
豈尋常裸顛露足持鉢自營之徒所能爲哉以是常愛之<lb/>
重之每恨衰晚流落無以取信扵人坐使此老行業未著<lb/>
比聞嘗緣嵗歉無以輸官遂棄去善法已又累年往往齋<lb/>
粥不給年老無歸最可憐憫欲望左右因與郡官從容委<lb/>
曲及之或䝉收拾俾得把茅盖頭如淵受賜也<lb/>
　　　　與李丞相<lb/>
伏自毘陵拜違侍側忽復五年下情傾仰無以況喻久不<lb/>
奉書記室實以浮沈逺宦塵冗卑賤自踈門下罪不可文<lb/>
<pb n="KR4d0207_SBCK_018-4b"/>
唯劇愧懼比辰氣候向寒不審鈞履何似伏惟游神物表<lb/>
與道為一獲福無量益祈倍萬調䕶以慰海内跂踵引領<lb/>
不勝飢渴之至<lb/>
相公立不世之勲熏穹纒壤貫于幽眇忠誠義氣有生之<lb/>
類所同愛戴至扵出處進退為社稷安危所繫天下士夫<lb/>
視以去就故朝有動静暮傳四海淵雖在遐方陋邑亦獲<lb/>
與聞良慰懐想唯是竿牘之問始慮浼黷聴覽終致懈慢<lb/>
然前年聞蹔過臨川去嵗聞入秉鈞軸俱嘗專遣人拜書<lb/>
適不果達此未易一二言也唯大人君子察其肺肝未賜<lb/>
遣絶淵不勝幸甚<lb/>
往者天幸執事者留寓沙陽獲與鄉里後進躳服掃除之<lb/>
<pb n="KR4d0207_SBCK_018-5a"/>
役日聞咳唾之音䝉所以提攜訓誘之特異衆人仰荷知<lb/>
憐恨無以報唯冀公在廊廟江海之大不卻細流庶㡬此<lb/>
時有以自效不為門下之辱今世道若此公復居外此情<lb/>
千萬如何可言唯公用舎天實為之天如未喪斯文公之<lb/>
公之在旦夕矣恃此無慮然亦不能忘懐也<lb/>
自頃相公謀安宗社遂踐樞廷已而復登台輔是時天下<lb/>
毛髮絲粟之才莫不争先疾馳以赴功名之㑹獨不肖辱<lb/>
在泥塗未累陶冶雖親戚知舊咸以為疑必欲有以自達<lb/>
扵公者淵謂公之用扵世假以嵗月必致中興如淵衰晚<lb/>
無堪獲為太平幸民不猶愈乎惟大厦將成雖榱桷之微<lb/>
不以散材燕雀何知徒竊庇扵帡幪已成之後耳獨當為<lb/>
<pb n="KR4d0207_SBCK_018-5b"/>
天下蒼生祝公之歸不敢以私一已也<lb/>
淵到永豐已書三考又八月矣代者不至尚此竊食幸江<lb/>
西郡邑無事可以藏拙飬病其餘不足道也春間䝉胡帥<lb/>
辟筠掾不行已而冦撫諭者素昧平生以許右丞意招至<lb/>
豫章欲相率詣行在又以故不果往即日再權永新令新<lb/>
官後月當來來即歸永豐矣此去鄂渚不十日可到恨拘<lb/>
縻官守無由一造墻仞瞻望聲光以日為嵗伏紙敘懐莫<lb/>
究曲折<lb/>
往在豫章見田元邈張元象甚欵知皆出門下田固徳人<lb/>
張亦竒偉之士不見如許人乆矣吳㑹昌亦扵此時邂逅<lb/>
吳張皆能道昔時相從事幸詳聞之益復令人嘆仰不能<lb/>
<pb n="KR4d0207_SBCK_018-6a"/>
巳也鄧至宏得近書胡處晦兩月前過宣城亦附便相問<lb/>
自言初無所補要且先度嶺習儀耳亦可見别後所學也<lb/>
龜山先生即得就閒亟欲鄉鄉乃爲閩冦所阻想亦以滯<lb/>
留浙中不樂也久不收書鄂渚必有往來之信知其安耳<lb/>
昨了齋叔祖爲作黙堂箴來廬陵始獲善工并徳久篆字<lb/>
刻成今輒納一本去幸賜披覽人去速愧装背不如法也<lb/>
此箴頃在沙陽嘗以真蹟拜呈䝉留玩數日且許爲一言<lb/>
繼不敢以請徳久嘗爲作記諸賢多有論述所以昭先訓<lb/>
而起後學猶有待扵相公也衰晚已無求扵世不朽之託<lb/>
唯左右念之恃久在門下敢以浼聞<lb/>
　　　　與許少伊左丞<lb/>
<pb n="KR4d0207_SBCK_018-6b"/>
去年諸公相繼引去之後都城復遭犬羊圍迫已而二聖<lb/>
逺狩未報還期臣子所同痛憤每一念至欲死無所況如<lb/>
左右嘗䝉眷遇特深情當如何伏計再還闥禁感事傷懐<lb/>
尤為難處但以宗廟社稷復安聖主英睿必致中興君臣<lb/>
之間方當共濟囏厄四海傾注幸公尚留遂膺柄任固不<lb/>
應輕為去就也瞻望誨席尤劇惓惓<lb/>
伏聞向者所寓去京師不遠兹被賜環必已入覲朝夕啓<lb/>
沃固多𨳩益天下幸甚苐廬陵僻處江西如坐井底却不<lb/>
得到闕之耗至如龜山亦復半年無書不知已在朝廷否<lb/>
近者諸賢議論似不一今日救焚拯溺之時豈容如此如<lb/>
左右既䝉異眷當圖所以靖之不然恐非廉藺體國之意<lb/>
<pb n="KR4d0207_SBCK_018-7a"/>
也如駕敝車冒險疾馳昧扵所適而惡人之指其迷何由<lb/>
濟乎僭越易言恃有以深察之<lb/>
淵少意冒聞周子美者同官乃温人盖甞參侍兹者為令<lb/>
永豐㑹軍興之際盜賊羣起人人危懼輒奮不顧身深入<lb/>
險阻鋤其酋豪兩州因以無事功状明白或欲蔽之而不<lb/>
可得遂為保奏今邑人感之親送郡章詣行在或恐難達<lb/>
乞台㫖引付所屬也渠意似望達者一言之助苐恐不相<lb/>
關渉耳然此人實有可觀非敢以鄉人舊識相求也<lb/>
始以中憲有是非可否之權足以駕道而公以中和之氣<lb/>
從容廟堂之上何事不濟竊與中外共慶今審入賛機政<lb/>
㫁而行之莫不在我方之言職猶易為力自兹君臣同德<lb/>
<pb n="KR4d0207_SBCK_018-7b"/>
號令日明天既悔禍夷狄必向風效順矣惟人才隱伏未<lb/>
盡進用然公既斡大化必有纓冠而來者民心固未遽離<lb/>
今又有以懐之財匱力殫徐為之計不足多慮也喜不自<lb/>
已不覺僭易唯恕罪幸甚<lb/>
淵衰晚茍祿無足言者今年二月幸書三考唯是未有代<lb/>
者日夕念歸計無從出昔者黽勉出仕實以貧寠求活亦<lb/>
冀緣是及物庶不虚作一世人而簿領奔走老益難堪平<lb/>
生意緒消鑠殆盡矣若幸脱去遂永為丘壑之物唯賢者<lb/>
在上昆蟲草木宜無不得其所行當安扵田里歌詠中興<lb/>
之功以畢餘境而已區區之情尚冀知察<lb/>
昨以罪去國匆匆就道不獲詣違臨行伏奉誨問所以存<lb/>
<pb n="KR4d0207_SBCK_018-8a"/>
撫慰勉之良厚雖忝交契僚屬之舊方兹廢黜誰則有此<lb/>
用是銘感在心久不能釋念欲奉書少伸區區傾依之意<lb/>
適公復領臺綱而不肖名在罪籍不敢遽尋舊好遂因循<lb/>
至今伏候台察<lb/>
循義何為不遑寕處然江隂亦自不惡夢達惠州固佳處<lb/>
五馬豈易得但未知闕逺近如何耳安止極可憐當頼公<lb/>
少振發之博學能文可以續龜山之燈者切幸留念<lb/>
　　　　與李先之祭酒<lb/>
自五月以來伏聞朝廷艱難二聖播越朝夕憤嘆寝食無<lb/>
味尚此懐祿實亦何顔況如左右已被召擢而經濟之心<lb/>
未獲展露天下休戚固當以身任之其情宜如何耶仰惟<lb/>
<pb n="KR4d0207_SBCK_018-8b"/>
憂國愛君之誠如拯溺然不得趣召至扵再三也不勝狂<lb/>
易伏幸深察<lb/>
衰遲之跡雖鳬雁飛集無足比數亦復不安其職欲去不<lb/>
果未知所濟謂宜得如左右者勉强一起庶㡬上下有望<lb/>
只如朝廷隄備西北未見可守之方若将棄之而去此分<lb/>
裂之漸也縦不得已遷建康則東南數路豈可重困今在<lb/>
事者百端擾之将失民心朝廷不知也則憂國愛民之士<lb/>
安得恝然不以為慮乎此事盖非執事為上極言之将以<lb/>
誰冀昨䝉下諭欲乞宫祠為私計則便矣奈宗社何此不<lb/>
可廣也人㣲意陋以左右見知之深不敢默默仰祈孚察<lb/>
　　　　與胡少汲尚書<lb/>
<pb n="KR4d0207_SBCK_018-9a"/>
竊聞出鎮名藩已遂視事不勝懽慶惟豫章於江西為㑹<lb/>
府地大物夥號為難理異時國家内外無事猶必以名徳<lb/>
之重為士夫所推先者臨之然後吏畏民安而奸宄潜息<lb/>
矧今囏棘之際選置師帥尤難其人正上下延頸跂踵以<lb/>
俟適得老成臥治想見號令未行千里帖然盜賊獄訟日<lb/>
益消弭也淵備員簿領實在部封十城之内得以託跡竊<lb/>
食豈不知幸所恨拘縻無由躳聴約束嘆仰何已臨風敘<lb/>
情言不能既<lb/>
朝廷以江西一路軍民之重付之麾下其委任之専有他<lb/>
日帥司之所不得與者名實所加萬口交慶但舊徳宿望<lb/>
久居扵外非今日急賢之意旦夕必有召節謂宜闊畧細<lb/>
<pb n="KR4d0207_SBCK_018-9b"/>
故凡所施行先其大者期以旬月其源清矣果遂西歸則<lb/>
後之來者無更革之難而有遵承之便其憂不濟耶賀客<lb/>
一通上浼台嚴非獨為禮亦各言其志耳衰晚僭易伏幸<lb/>
矜恕<lb/>
淵少時學扵叔祖了齋其後二十五六嵗始獲承教扵龜<lb/>
山楊先生因授室焉凡出入扵兩公之門者盖莫如淵之<lb/>
久也惟執事扵兩公友善故淵扵師席議論之餘得以略<lb/>
聞盛德髙風固嘗想望聲光冀獲親炙而道路南北邈不<lb/>
可得今兹幸接武屬吏之後且復相去不逺天其或者俾<lb/>
遂見公以成其夙志耶喜慰之懐扵是為甚第未知公未<lb/>
還朝間淵果無所抳否匏繫扵此心往形留矣<lb/>
<pb n="KR4d0207_SBCK_018-10a"/>
　　　　與李濟之察院<lb/>
自五月以來伏聞國家多難二聖逺征至今痛恨如不欲<lb/>
生雖衰晚卑職無足比數要自不能釋然耳茍祿遠宦未<lb/>
知攸濟雖嘗䝉誨不逮而末路强顔亦復難處聖主備嘗<lb/>
囏險所以扶持宗社固自有道何由即見中興之效得與<lb/>
海内遂其麋鹿之性乎唯公伯仲家世忠義固當爲蒼生<lb/>
强起不應久處閒曠以負天下之望也義迫扵中不得不<lb/>
言唯深察之<lb/>
朝廷今日之禍根源深遠已至此不足追論但諸公所以<lb/>
救此者似未得其道何以言之朝廷議遷建康爲萬一不<lb/>
得巳之計耳營造修築何必豫謀若大駕果南巡舎西北<lb/>
<pb n="KR4d0207_SBCK_018-10b"/>
而不顧則天下之勢分矣又以宫室城池之役大擾江湖<lb/>
淮淛之民縦得所保東南其可恃乎西北已揺東南又失<lb/>
人心欲望雪二聖遠狩之辱復祖宗累世之舊是則難矣<lb/>
此事灼然而主上未之知也要之先達素信扵人者為吾<lb/>
君極言之庶㡬東南不至糜潰頃者祭酒已嘗被召中道<lb/>
而返方今日求賢如渴之際兄先而弟從之偉論一出大<lb/>
事定矣不審以為如何儻可聴從天下之幸<lb/>
祭酒道徳文章擅名當世往者泥蟠方深澤未及遠一為<lb/>
憸人所陷流落遐方遂至白首雖終䝉兩朝知察有意大<lb/>
用而未皇入覲遽爾厭世有識之士誰不痛悼況復手足<lb/>
至親平生友愛其如摧割何以堪處惟公以父兄道術所付<lb/>
<pb n="KR4d0207_SBCK_018-11a"/>
痛自排遣無使憂鬱致疾以慰斯人之望則海内幸甚<lb/>
元祐人物之賢三十餘年間淪喪殆盡幸有一人如令兄<lb/>
者人望以有濟朝廷又已見知且頻年趣召将處之以其<lb/>
所宜為者不幸奄棄豈非命耶死生有定數無可歸咎幸<lb/>
天悔禍不榮其身而昌其徳有公在焉足以為無竆之託<lb/>
則亡者為不亡矣自餘無足言者<lb/>
近承有臺察之除聖主急賢士夫交慶適以左右同氣殞<lb/>
逝不敢别具賀狀竊審辭不赴召恐不須再三也方囏難<lb/>
之際莫有以身許國者若賢人君子為時所用又欲退避<lb/>
所望以致中興之功者誰耶仰恃眷私不敢隠黙伏幸原<lb/>
恕<lb/>
<pb n="KR4d0207_SBCK_018-11b"/>
　　　　與鄒至文<lb/>
右司叔祖遽爾傾背聞之傷悼至今不能已想在親愛哀<lb/>
痛難處始恐諸公扶䕶還郷為之憂慮寝食殆廢今葬於<lb/>
維揚諸事無悔得所處矣但族中多貧無以相助淵雖在<lb/>
婺女又以路費不繼且無以藉手未果西去想望几筵徒<lb/>
殞涕耳去年五月見叔祖扵南康為留數日時以㓂盗未<lb/>
平碎累縈心恨不獲疑臨别見問何時再㑹淵言更一二<lb/>
年當扵都下參侍叔祖笑曰此夢太遠孰知其遂至此耶<lb/>
苦事苦事聞得之時出平江正之亦如四明果何所幹遽<lb/>
離苫闈耶況生事未就諸叔數出極非䇿至文家居相近<lb/>
當以告之三山無耗或云當陳状曽與德久商量否崇仁<lb/>
<pb n="KR4d0207_SBCK_018-12a"/>
計甚無聊今專遣人問之來書必詳及邇來動静也自餘<lb/>
何言<lb/>
　　　　答朱喬年吏部<lb/>
衰晚廢黜非唯人所賤簡亦自不敢以罪跡累人用是畧<lb/>
去世俗往來之禮一二年頗復安之故扵喬年亦不果頻<lb/>
問起居自取踈斥可謂甚矣不謂寛容猶復記念示以誨<lb/>
翰委曲眷存有加扵昔不知所以得扵左右者感服之餘<lb/>
但自省責而已淵杜門念咎聊以永日不敢上勤矜恤唯<lb/>
冀公道盛行得如公之賢光輔聖主終致中興大慰蒼生<lb/>
之望耳自餘何言<lb/>
　　　　與曹仲素通判<lb/>
<pb n="KR4d0207_SBCK_018-12b"/>
去嵗狂盜竊發㑹稽尤為危急徒得左右忠誠義氣轉禍<lb/>
為福出數千萬人扵必死之地其為功盖一時所無而僅<lb/>
有也聞之踴躍欣羨不能自已至扵郷人榮公遷秩之際<lb/>
則不敢以是致賀所以起居之問因循至今想素䝉愛忘<lb/>
未遂遣罪也相去不數程尚阻晤見臨風敘情莫盡睠睠<lb/>
之意<lb/>
　　　　與莊參謀<lb/>
自公去後始見公詩皆佳作唯書輞川圖數絶為尤竒故<lb/>
常咏嘆之無已恨匆匆未及深語遂相遠也張子房佐漢<lb/>
滅楚易扵拉朽觀其状貌乃如婦人故司馬遷常惑之公<lb/>
志追嫖姚而羸然如不勝衣此豈常人所易知也造物者<lb/>
<pb n="KR4d0207_SBCK_018-13a"/>
乃處之遐荒名為郡守而使之居不安食不飽所未喻也<lb/>
財賦匱竭盗賊縦横君子居之日久必可為若民受其賜<lb/>
亦復何憾更願為民社少留使逺方侯藩有所矜式豈勝<lb/>
幸甚此外無可言者<lb/>
　　　　與王直閣<lb/>
近别台顔方欲上狀未果乃䝉賜教累數百言詞意之重<lb/>
待遇之勤皆非衰晚廢棄之人之所能當捧讀皇恐惘然<lb/>
如醉夢中莫知所答故久不敢上報不審果辱照亮否公<lb/>
扵不肖為前軰位望聲名過人數等固晚進所欽仰儻有<lb/>
所使令孰敢不力況前日垂諭實欲宣之人人以昭潛德<lb/>
但懼舌短耳過形謙誨誠所未安不敢以為榮幸也比辰<lb/>
<pb n="KR4d0207_SBCK_018-13b"/>
霜寒伏審台候起居萬福區區尚稽面承謹具状上謝言<lb/>
莫能盡<lb/>
辱示歷官劄子巳即時通呈丞相因及左右欲辨明之意<lb/>
丞相謂知之已詳不待言也淵黙窺其意無他但異時付<lb/>
公以河北招撫之事故不免徧詢熟議以盡賢者之情疑<lb/>
若禮厚而誠至今者帥府無事不必謀之扵人已可自了<lb/>
故雖如公過從之踈亦復何言此公所以反覆過慮恐為<lb/>
謗議所轉致知已者前恭而後倨也來教固云考言者之<lb/>
素行與被譖者之顯跡因以用誠而懲妄此言極有味然<lb/>
吾既已知之他人其有不知乎願公盡掃前日之疑不改<lb/>
平昔之度徐侍其察縦塵垢未浄亦豈鑑面本有之物耶<lb/>
<pb n="KR4d0207_SBCK_018-14a"/>
恐公未能忘懐故聊復一言以塞懸望自餘非筆墨可既<lb/>
也<lb/>
幕中雖無事然謁謝書問頗費日力臨别十日之約深負<lb/>
前言也衰老役役濫厠羣彦之列茍祿無補俯仰増愧近<lb/>
亦力乞去未䝉見許嵗行盡矣若因循逢春私事俱廢奈<lb/>
何台斾復欲入城不審待得一見否無聊之甚尚冀欵教<lb/>
庶寛旅懐也澤民以羅養䝉歸遂當還任二漕留宰髙安<lb/>
旦夕可赴官矣伯陽舉状遂溢格末路真可喜耳北耗頗<lb/>
慰人意觀德音可見矣逢漕遷副使余憲已過贛恐要知<lb/>
故及之<lb/>
　　　　與胡處晦學士<hi>珵</hi>
<pb n="KR4d0207_SBCK_018-14b"/>
近便中伏䝉誨翰審聞動履之詳極慰傾仰淵自壬子秋<lb/>
得罪離臨安竄逐牢落繼以禍患疾病人事廢絶積四年<lb/>
不謂左右之問謂公以踈慢見罪既久遂相忘矣豈意愧<lb/>
念之中恕其不逮更賜咳唾之音委曲存問有過平昔衰<lb/>
晚何以得此幸甚幸甚館中況味如何留守真相知必不<lb/>
久為冷官矣文章之氣不振無若近世鋪張揚厲要在得<lb/>
人願公講明正道握管濡毫以遲中興使一代之典無愧<lb/>
前古亦儒者之極功也自餘非有所望扵公者<lb/>
　　　　與張如瑩侍郎<hi>澄</hi>
衰晚不任謬當要職方圖自効已至人言跡其狂瞽投竄<lb/>
有餘矣而聖恩秖從罷免可謂莫大之幸自反鄉社忽忽<lb/>
<pb n="KR4d0207_SBCK_018-15a"/>
復見初夏蓽門蓬户可以休老若非咳唾之餘每加容覆<lb/>
何以得此知感知感所恨桑榆暮境未知所以為報徒切<lb/>
傾遡耳<lb/>
周子美節推白首下僚實可憐憫昨在臨安最蒙異顧嘗<lb/>
辱薦引至今未有繼者如聞替期尚遠適左右超擢之初<lb/>
餘光可借倘財計之司有取㢘士則如斯人當在鑪錘之<lb/>
間矣蚊䖟負山愧不量力為與之有舊頗惜其已老尚在<lb/>
選調耳不罪僭易<lb/>
　　　　與王帥<lb/>
江西之有帥府自昔雖存安撫之名而無西北藩方之實<lb/>
今朝廷在焉四方朝貢所㑹盖東都建康之配非天下大<lb/>
<pb n="KR4d0207_SBCK_018-15b"/>
都所可比儗也由是言之公之權雖重而其責亦可謂不<lb/>
輕矣此淵所以仰懐知遇至扵通昔不寐思所以補報萬<lb/>
一而不能黙也何則今一切須索出扵一路而上供正數<lb/>
曽不少損則凡所征求比之他路必有偏重不均之患官<lb/>
吏将何以應辦而百姓必受其弊其或緣是遂失民心非<lb/>
所以濟中興之業也古語有之凡舉大事必順民心民心<lb/>
所向天意從之而得民心有道所欲與之聚之所惡勿施<lb/>
爾耳此固在宏度之内不待言者稍加留意母忽則宗社<lb/>
之福也<lb/>
　　　　與張給事子猷<hi>致逺</hi>
比見所與徳裕書頗有迎侍之意伏想念親朝夕不能釋<lb/>
<pb n="KR4d0207_SBCK_018-16a"/>
方朝廷力圖恢復實頼賢者賛相之助而二年來往往相<lb/>
繼求去自便之計得矣上何頼焉惟公清議所屬宸眷尤<lb/>
厚獻納論思之地為國重輕不可遽為去就而堂上康寕<lb/>
有賢弟足以奉承萬一老人不欲逺去鄉里姑俟年嵗之<lb/>
間若此道盡行君親恃以無憂其過温凊定省之孝逺矣<lb/>
不審公以為如何恃平昔眷予輒為一言幸恕僭易之罪<lb/>
　　　　與王長源通判<lb/>
奉違忽復兩月瞻仰殊不勝情比來霜寒不審侍奉如何<lb/>
伏想寓興林泉日有餘樂足以悦親神明相之百福來㑹<lb/>
淵到家生理殆不可説行李雖已整頓有緒緣債負未償<lb/>
欲去不果坐想就食之地如在異域始欲乗便走見少畢<lb/>
<pb n="KR4d0207_SBCK_018-16b"/>
區區請教之意今亦未能矣斑戲之㑹自兹乃夢境也傾<lb/>
渴抵掌談笑之適無日不然臨風敘情莫究萬一<lb/>
仲素邇來況味如何少賈已安居未也想時得過從此邑<lb/>
冬事比他處為擾貧士雖閒莫我顧者遠想平演絶致登<lb/>
髙賦詩朋友同之最為可樂頗恨為饑所驅作此暌阻雖<lb/>
欲紬繹滯思發揚雲山煙水之勝却恐塵埃口舌滓穢清<lb/>
賞為我謝演仙他年芒鞋藜杖相從似不甚逺爾時主人<lb/>
無恙能扵歌舞叢中畧輟半日之閒復尋舊盟否因筆謾<lb/>
寄一笑切莫作實談看也數小碑本似佳可置山齋壁間<lb/>
輒送上收留幸也<lb/>
　　　　與陳子通别紙<lb/>
<pb n="KR4d0207_SBCK_018-17a"/>
區區之跡子通素所知察凡所以不得已而應悶然而受<lb/>
惘然而處之者他人不我喻也言之扵不見喻者適以自<lb/>
㸃而喻之者又不必言故聞吾事者或以賀或以弔皆可<lb/>
付之一笑也久不為問其以是耶自去嵗與令郎同途而<lb/>
歸之後適親友數人俱在里中可以日夕過從欣然忘懐<lb/>
便不覺過一夏留連至秋杪聞子静有縲紲之厄遂之建<lb/>
安省之住二十日而歸久在林間乍入喧囂意緒不樂既<lb/>
歸益安困竆之分嵗将盡或憐其貧趣令攝事建安曹局<lb/>
飢凍所驅固無所擇至此㡬兩月雖䝉諸公相知然筮仕<lb/>
之初遽當繁劇已不能堪忍矣淵明不以五斗米為督郵<lb/>
折腰寕叩門以乞食昔人嘗議之嗟乎士之不遇賞音千<lb/>
<pb n="KR4d0207_SBCK_018-17b"/>
古所同真可悲哉自今觀之强之其所不樂雖萬鍾可辭<lb/>
而況五斗乎辭之不幸至扵乞食固吾所樂也而又何恤<lb/>
焉淵明百世一人豈淺之為丈夫者所能窺測亦及之而<lb/>
後知耳恐子通要知不肖安否因書聊復云云不足為餘<lb/>
子道也<lb/>
　　　　與胡明仲侍郎<hi>寅</hi>
久不奉記室之問懐仰無竆相去既逺若湖湘無來便私<lb/>
居又不能遣人往往終嵗兩不相聞唯扵邸報中日俟召<lb/>
還之信却聞不樂守郡又未知雅意如何遽欲脱去益令<lb/>
人不能釋恨無由面晤也公再治永民樂公豈弟之政久<lb/>
矣倘留上下之情少留麾節貽此邦嵗月之安宜亦不惡<lb/>
<pb n="KR4d0207_SBCK_018-18a"/>
而乃辭疾丐閒恐必有説也便中幸教之庶觧所惑見所<lb/>
寄子猷輸藏記偉哉論也非見處親切諦當而以身任吾<lb/>
道不及此矣何意暮年聞此扵公乎欽服之餘不覺増嘆<lb/>
昨䝉見諭姻事尋遣人扵四明家叔處得回音欲奉報久<lb/>
矣厄扵無便忽復幾年愧悚無已家叔既謂世間豈復有<lb/>
此親却云不敢以子壻奉凂當是鄒氏尚相黏綴耳不欲<lb/>
更詢之亦恐相去數千里難扵等候滯左右他處擇對也<lb/>
家叔帖子巳寄和仲處恐尊悉鄉人葉超然自言公曽許<lb/>
其來數千里逺去已有定意不可回故因附之書亦以久<lb/>
不聞動静欲報前議别無的便也去意渠自能言之貧甚<lb/>
又無資可以叅選真可憐耳<lb/>
<pb n="KR4d0207_SBCK_018-18b"/>
淵罪竄之餘平生意氣毫髪不存自聞公入朝日有建明<lb/>
而讜論豁議聳動羣聴為之不覺失聲而嘆者屢矣方慶<lb/>
朝廷得人恢復有漸遽承補外良用憮然即日不審已還<lb/>
侍側啓處何似想惟忠誠義節無間内外有以自適者故<lb/>
非常見所能窺測也夫公道難行正論易屈非適今也茍<lb/>
知君臣之㑹合無常功名之成敗有素則一是之外無可<lb/>
留情者矣此明仲早已得之家學盖不待老者之言也唯<lb/>
冀坐進此道以俟聖察中興之功誠有望扵左右也<lb/>
別紙詳教備見愛君憂國之意欽服欽服水事唯上饒守<lb/>
申奏為悉已而便乞宫祠而去豈有所疑耶行朝近日平<lb/>
静但趙相又遭言章復有吉陽軍之命身在瘴鄉復當逺<lb/>
<pb n="KR4d0207_SBCK_018-19a"/>
道何以堪之鄉里盜賊再來遂深入刧虜帥司如不聞才<lb/>
退復走泉南破同安不知朝廷得聞否所幸海冦猖獗已<lb/>
從招撫而大兵許來沙縣防遏然而豺虺之羣埀涎扵吾<lb/>
邑久矣不大得意當不止鄉民如何得安居也眼病甚作<lb/>
字不能多<lb/>
　　　　建昌寄邵武徐守<lb/>
叔祖右司雖與世不偶而其所與遊者皆天下士淵奉承<lb/>
左右埀三十年竊甞窺諸公長者相従之盛其人非文章<lb/>
氣節聳動海内則必澹然無營獨立扵聲利之表者若見<lb/>
若聞皆可師仰今也梁木其壊而芝蘭之氣未歇得見其<lb/>
所與遊者猶将興起衰懦況扵聞執事之風復親熏而炙<lb/>
<pb n="KR4d0207_SBCK_018-19b"/>
之耶幸甚過望不可言也悲夫世變屢移冷煖隨之人情<lb/>
苦不甚逺至扵死生既隔猶且委曲問念眷眷無已非達<lb/>
人大觀迥超世外誰復能爾乃者愛憐照卹下逮不肖見<lb/>
者異焉若區區之心非專為是謝也因風不憚縷縷亦冀<lb/>
深察<lb/>
　　　　再與翁士特學士<lb/>
伏審先學士安厝已畢而士特所以致其誠信者於禮無<lb/>
悔國人稱頌之盛幸竊聞之嘆仰無已賢者不得志於今<lb/>
必有傳扵後先學士雖晚達遽終即其所為已足以暴燿<lb/>
當世況以士特為其子其不朽無疑矣此士夫所屬望願<lb/>
益勉之以為天下之勸淵不勝區區之情<lb/>
<pb n="KR4d0207_SBCK_018-20a"/>
</p>
<p>
黙堂先生文集巻第十八<lb/>
<pb n="KR4d0207_SBCK_018-20b"/>
</p>
<p>
</p>
  </div>
</body>
</text>
</TEI>
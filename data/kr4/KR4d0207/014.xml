<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_014-1a"/>
黙堂先生文集巻第十四<lb/>
　　　劄子<lb/>
　　　　與李泰彂尚書<lb/>
淵側聞尚書重名乆矣陽朔之行淵實親見靖康鯁論得<lb/>
之先生長者為詳宣城之政人人能道之至扵出處去就<lb/>
又有大過人者盖嘗願見而不可得而自到臨安以来執<lb/>
事適出今幸大斾之旋輒以平昔慕望之勤冀瞻風采而<lb/>
又以聲氣臭味之似布腹心扵左右投機之㑹間不容髪<lb/>
不暇如禮裁書儻容而察之有可採者淵聞宰相之進退<lb/>
天下安危治亂之所繫焉自朋黨之論興天下之士有詆<lb/>
訐大臣搖奪公議以行其私者臺諫侍從之臣莫之敢救<lb/>
<pb n="KR4d0207_SBCK_014-1b"/>
非直不敢救而已徃徃以毁其人爲直而以譽其人爲諂<lb/>
由是賢者在上孑然無助方将犯天下之所難以持危扶<lb/>
顛爲務而異意之人以不便扵己巧爲邪說媒糵其短深<lb/>
排而力攻之人主或不察賢者又勇扵必退小人得計而<lb/>
天下之事去矣自上即位以来當忠邪難辨之時進退大<lb/>
臣或不恊扵公議者則朋黨之論有以害之也去年范丞<lb/>
相去位上既灼見前日輕信之失奮然不顧擢用二相其<lb/>
一以有天下之大功其一以有天下之大節自是髙舉逺<lb/>
引無所附離之人争先淬礪不愛其身以徇國家之急上<lb/>
亦傾心倚注指日以冀成功以謂小人之言自兹可息中<lb/>
興之業庻㡬有濟而比者至有寒士獻書闕下大肆狂悖<lb/>
<pb n="KR4d0207_SBCK_014-2a"/>
欲以蔽聖主之聰明其言所指不一盖皆所謂安危治亂<lb/>
之機者此其措意豈淺哉若幸身在朝廷又為上所親信<lb/>
釋而不論則後日之患将有不可勝言者矣竊意此書非<lb/>
寒士所能為觀其文詞委曲若素在朝廷之上者是必姦<lb/>
人有以使之也盖兩年来君子登用小人稍稍退黜群枉<lb/>
失勢期免後禍且圖進身故伺隙抵巇借人之筆舌以逞<lb/>
其欺㒺之說将變已定之計為今日之害此甚可慮也且<lb/>
非特如是而已必又内連左右近習之徒外結背公死黨<lb/>
之士相為應援以中陷忠良此而可忍孰不可忍其書計<lb/>
左右必見之若其言有及扵執事者自有公論不足深校<lb/>
然今日淮西之事上所委任不為不重将由是恢復中原<lb/>
<pb n="KR4d0207_SBCK_014-2b"/>
攘却夷狄以伸四海積年之憤為萬世無疆之計萬一鼔<lb/>
行而前而讒邪之徒相與瑕疵之扵後欲求不世之勲扵<lb/>
千數百里之外豈不難哉况其言潜傾大臣而以其所汲<lb/>
引之人為有黨此尤不可不辨者願以區區之意聞扵上<lb/>
若聖主已覽其奏洞然不疑則前日閫外之寄便當身任<lb/>
其責雖冒危難所不可辭不然去就之際猶當斟酌之也<lb/>
　　　　薦詹力行<lb/>
淵等伏覩本州廸功郎監合同塲詹勉學問粹深操履堅<lb/>
正方崇觀政宣間學校之士務為詭詞曲說追逐時好唯<lb/>
恐不售而勉獨以謝顯道陳可中為師竆幽極㣲期扵自<lb/>
得晚得一官為貧就禄不求茍合可謂自信甚篤躳行無<lb/>
<pb n="KR4d0207_SBCK_014-3a"/>
倦老成之人而沈匿下僚鮮有知者伏望鈞慈考其所學<lb/>
特賜旌别庻㡬晚進有所激勸不為無補<lb/>
　　　　與李丞相論王權等家屬<lb/>
淵竊惟江西盜賊服叛不常皆縁自來治之無法所以連<lb/>
年猖獗不已大為民害比者王權蘇勝劉文脩潘汝霖等<lb/>
四人伏誅上下交慶乃知天之所不赦亦必待人而後行<lb/>
也自兹兇渠宜亦知所畏懾而一路之害可悉降矣然前<lb/>
日賊首赴使司唯蘇勝以其老弱偕至比以呈稟䝉鈞㫖<lb/>
押下吉州并王權等家屬並送千里外軍州編管若以王<lb/>
權等殺人之多則其家屬罪止編管已為輕典縁王權等<lb/>
之黨無慮數百人當時皆受招安後來有違節制者四人<lb/>
<pb n="KR4d0207_SBCK_014-3b"/>
而已其兄弟妻子無與也四人既誅其家屬不可依其餘<lb/>
黨而盡釋之乎夫誅四人違節制也釋其家屬從吉州之<lb/>
始招也如是則既來者足以安其反側之心未來者亦可<lb/>
以開其自新之路人情愛生而惡死使來者知必可以得<lb/>
生孰肻舎生而就死哉消弭未然之患或出扵此淵愚意<lb/>
欲乞以此四人家屬送吉州依元招安指揮放令逐便庻<lb/>
㡬威不獨立恩有所歸兩得其道也儻有可采伏望不棄<lb/>
狂言特賜施行<lb/>
　　　　論考實<lb/>
臣聞人主之道在乎知人而知人之要莫若考實不考其<lb/>
實而欲以耳目之所聞見心志之所測度期扵得人雖堯<lb/>
<pb n="KR4d0207_SBCK_014-4a"/>
舜不能也今夫騏驥之扵駑駘其技固不相侔矣使之同<lb/>
一皁櫪羈縻而飲食之雖騏驥亦何以自别乎故必待歷<lb/>
塊超澗奔逸絶塵然後知其異扵凡馬也堯舜號為知人<lb/>
而書之所稱曰眀試以功車服以庸夫眀試以功考其實<lb/>
也車服以庸因其實而用之耳若舜之在下堯既聞其聰<lb/>
眀矣又歴試之至扵用鯀亦然四岳舉之堯曰方命圯族<lb/>
既而曰試可乃已自今觀之若舜者宜不待試而若鯀者<lb/>
又不必試然且云爾者考其實而已唯考其實故舜之聖<lb/>
終有以底績而鯀之不肖不能逃其罪扵九載之後也迺<lb/>
者朝廷進用人才間有異扵是者雖陛下眀扵知人處之<lb/>
莫不曲當無可議者然臣嘗謂人之才智隠扵無為若功<lb/>
<pb n="KR4d0207_SBCK_014-4b"/>
業則遇事而後見方其無為非識者莫能辨逮遇事之後<lb/>
雖庸人亦得而可否之故用人之際唯在考實考實之法<lb/>
非固尚勞績而畧志節也所以審衆情而核真偽者不得<lb/>
不然也况庻官之扵侍從如霄壤之不相侔百官之扵臺<lb/>
省如涇渭之不相似若不待其經歷既乆名稱流聞人人<lb/>
皆以為宜遷然後授之亦恐艱難之際終不足以厭人望<lb/>
矣臣故以堯舜考實之道為獻位卑言髙唯陛下裁赦<lb/>
　　　　論用宗子<lb/>
匹夫角力壮羸不等則壮者必勝使二羸而當一壮則勝<lb/>
負未可知也乂况扵羸者之多乎故閭閻細民以父子昆<lb/>
弟之多寡為强弱急難之際豈無他人不若親戚為可恃<lb/>
<pb n="KR4d0207_SBCK_014-5a"/>
也豈獨閭閻之民為然雖大而天下亦莫不然武王克商<lb/>
同時而封者五十三人而異姓不在是焉當時不以為私<lb/>
後世不以為過豈其才智皆足以過人而徳業皆可以服<lb/>
天下乎所以布枝葉而芘本根强手足而衛頭目不得不<lb/>
然也周之所以卜世三十卜年八百者其以此耳今夷狄<lb/>
之强既與吾為敵國而吾之親族衰替未有甚扵此時不<lb/>
圖所以紏集而簡拔之使居腹心之地以為吾援壮羸異<lb/>
勢其何以濟此夷狄所以輕視中國易發而難制也頃者<lb/>
虜騎憑陵二帝北狩戚屬之在東都者席巻而從之獨陛<lb/>
下一人適居扵外天實留之以興我宋其餘宗室散處遐<lb/>
方下國又皆踈屬卑秩不近畿甸幸而獲免亦已寡矣謂<lb/>
<pb n="KR4d0207_SBCK_014-5b"/>
宜旁搜逺訪使各陳族系圖而上之近還近地親加試擇<lb/>
焉其有屬尊而官髙聞望素著者俾領方面或處監郡之<lb/>
任其次委以州縣掌兵之職若已嘗出仕而貪墨殘忍不<lb/>
才無能者姑仍其舊後生可教者教之俟其成就然後用<lb/>
焉如此則數年之後聲績傳播将有如漢之河間東平者<lb/>
出夷狄聞之必謂中國親族多賢足以自輔自然畏威而<lb/>
不敢肆矣昔仁祖朝富弼在樞府仁祖詔弼專管北事弼<lb/>
因上安邊十三䇿其一則論宗室當教而用之所以强本<lb/>
支而服四夷者以謂虜人貴親多以近親為眀王将相以<lb/>
治國事以掌兵柄所以自强而中國未聞有皇親可以為<lb/>
朝廷屏翰者虜必謂王室孤危無所扶助本根不固易以<lb/>
<pb n="KR4d0207_SBCK_014-6a"/>
搖動此誠宜為夷狄之所窺測也此言仁祖時也其後熈<lb/>
寧元豐間始行教養考試之法英才軰出雖未嘗大用無<lb/>
赫赫功名震耀海内而亦不得為無人矣不幸遭值冦攘<lb/>
徃徃罹害流離殊邦凋喪殆盡今又有甚扵仁祖以前矣<lb/>
然弼言扵仁祖時是時海内乂安兵革不用而又契丹講<lb/>
和之後而其反復切至如此使當今日其所獻計又宜如<lb/>
何也區區管見惟陛下深念之<lb/>
　　　　論除盜賊<lb/>
天命唯周公不敢知然今日之事以理觀之天之眷宋未<lb/>
有艾也何則祖宗之徳澤在人未竭而民之戴宋無有竆<lb/>
已故也故請試言之昔我太祖皇帝市不易肆而得天下<lb/>
<pb n="KR4d0207_SBCK_014-6b"/>
太宗繼之四方僭偽不勞而復真宗仁宗視民如傷屈意<lb/>
和戎以安赤子不殺之徳入人心髓復更五世以至今日<lb/>
中間奸臣繼執國命百姓征彸無所措其手足故夷狄得<lb/>
以侵侮中國自古王室遽爾敗壊遂至扵不可支持者未<lb/>
有酷扵此時然民心猶未離也豈非祖宗徳澤在人未竭<lb/>
而民之戴宋無竆乎觀民之從違則天意可得而知矣方<lb/>
淵聖入繼大統雖兄弟之間不能無疑而獨扵陛下親厚<lb/>
此有以見天意也當是時大臣如耿南仲之徒茍可以獻<lb/>
疑扵淵聖者無所不至及其奉陛下為大元帥莫有阻遏<lb/>
之者陛下雖欲不去京城不可得也此又有以見天意也<lb/>
使北之行未果虜已入冦方圖引還而二聖逺狩皇族内<lb/>
<pb n="KR4d0207_SBCK_014-7a"/>
外莫不扈駕以徃而陛下適逺父兄之側故王室陵夷而<lb/>
宗廟社稷賴陛下復存此又有以見天意也天留陛下以<lb/>
興我宋其意之篤盖如此當此之時但當欽承天意以追<lb/>
復祖宗之舊而已盖天之所以付陛下甚重而其責亦不<lb/>
輕若二聖未歸宗社未復天人未一金人之仇未報則祖<lb/>
宗之業因循而不復振而陛下之責亦不能塞矣此宜朝<lb/>
夕黽勉坐薪嘗膽而以為憂也然以今日之勢觀之則有<lb/>
未能遽如陛下所欲者盖大江之南荆湖之間與夫閩廣<lb/>
之冦尚為内患故也夫歸二聖復宗社一天下以報金人<lb/>
之仇而内患不除若出師北向以竆逺畧則鼠竊狗偷近<lb/>
生肘腋亦足以牽制我矣故當先静其内然後外亂可弭<lb/>
<pb n="KR4d0207_SBCK_014-7b"/>
也諸葛亮必禽孟獲然後出師盖為是爾徃者朝廷嘗命<lb/>
宰執副以大将先由福建以次及江東西湖南北之盜盖<lb/>
有意先平内患也臣以謂既有以平之必圖所以守之<lb/>
擇守令毋拘以常制而使之以愛民為本豈獨施扵内而<lb/>
已哉雖削平僭竊鞭撻夷狄而臣之亦可也<lb/>
　　　　論時事十一首<lb/>
　　　　　衛兵<lb/>
臣聞兵以强弱多寡為輕重常使内重而外輕則王室尊<lb/>
而諸夏安矣昔楚漢相距扵滎陽京索之間天下之勢如<lb/>
提衡然未知所軒輊也髙帝始得蕭何張良又得陳平猶<lb/>
以為未足又得韓信屬之以數十萬之兵戰勝攻取無不<lb/>
<pb n="KR4d0207_SBCK_014-8a"/>
如意然後天下之勢其重在漢項氏已衰漢業未成昔之<lb/>
躡足而封者已據千里之地漢雖滅楚而輕重之勢又變<lb/>
矣故信之王髙帝之所深憂也方髙帝築壇以拜信既委<lb/>
之以諸将之兵矣而髙帝所将之兵猶衆也其分兵多扵<lb/>
信所以使之東向以争天下而扵己未能去兵者亦所以<lb/>
制信是以雲夢之㑹信不得遯故嘗謂髙帝曰陛下不善<lb/>
将兵而善将将此信所以為陛下禽也嗚呼此髙帝所以<lb/>
能并一天下而終扵無患也歟今自人主不復将兵而諸<lb/>
将在外人提數十萬之師朝廷所資以禦夷狄除冦盜者<lb/>
而進退去就唯其所欲此豈非可慮之事乎而樞宻三衙<lb/>
尚仍舊法自相牽制而所蓄之兵益損扵舊使其力足以<lb/>
<pb n="KR4d0207_SBCK_014-8b"/>
制之猶患所以使之者非其人况强弱多寡相什百耶故<lb/>
臣愚願増其數使與外兵畧相當而又去資格私昵之弊<lb/>
搜求傑特取其才智之優扵諸将者命以為帥無事則歸<lb/>
宿衛有事則統之以出戰力飽而氣不挫有所不出出則<lb/>
宜無不勝矣如是則人主雖不将兵其與親御六軍何異<lb/>
既以増重朝廷之勢而又使諸将望風知懼艱難之際有<lb/>
所招麾不敢首鼠自營為一身計此亦今日之急務也<lb/>
　　　　　薄斂<lb/>
哀公問扵有若曰年饑用不足如之何有若對曰盍徹乎<lb/>
公曰二吾猶不足如之何其徹也曰百姓足君孰與不足<lb/>
百姓不足君孰與足夫夏后氏五十而貢商人七十而助<lb/>
<pb n="KR4d0207_SBCK_014-9a"/>
周人百畆而徹其實皆什一也夫取民以什二用之猶不<lb/>
足而告之以什一之法不亦迂乎此儒者之論所以多不<lb/>
見聽扵時君而商財榷利之臣所以常得行其計也然世<lb/>
之患不足者始則多取扵民民既不足又從而暴斂之掊<lb/>
克屢興扵是有轉徙流散去而為盜賊者終扵不足雖加<lb/>
之以刑戮財何自而得乎非特如此而已因之以致大亂<lb/>
者是不反其本之過也由是言之雖若甚迂直在其中矣<lb/>
　　　　　用老成<lb/>
夫學然後知其不足經歷既乆然後知其誤謬方少年恃<lb/>
其天資過人盛氣以待物更事之後未有無悔者也悔而<lb/>
知改猶足以為善悔而不改終扵敗國亡家者有之矣故<lb/>
<pb n="KR4d0207_SBCK_014-9b"/>
學不可以已也若乃學焉而未至事不素練則老成之人<lb/>
可尊而不可忽人主深居九重之中稼穡艱難之未知而<lb/>
能應天下方來之變者知此而已昔者孫權年未及冠而<lb/>
能使曹操望其營壘曰生子當如孫仲謀此可謂一時豪<lb/>
傑之主矣然其母嘗以屬張昭故昭毎諫之必以太后為<lb/>
言我太祖皇帝英偉之資無與倫比而杜太后嘗令趙普<lb/>
輔之夫孫權之智不減張昭而太祖之聖豈趙普所可跂<lb/>
及乎取其經變之多歷事之乆而已况扵不及二君而欲<lb/>
棄老成人未見其可也<lb/>
　　　　　用有徳<lb/>
天下之士有有徳者有有才者有有智者人君用之唯其<lb/>
<pb n="KR4d0207_SBCK_014-10a"/>
其宜而已智者謀之才者辨之有徳者守之是三者闕一<lb/>
不可用或偏焉必不能有所濟矣故書曰凡厥庻民有猷<lb/>
有為有守汝則念之才智與有徳者之謂也或曰治平之<lb/>
時唯徳是任艱難之際所當用者才與智而已是不然夫<lb/>
有徳者何施而不可昔髙帝定天下天下所謂傑然者三<lb/>
人既已為其腹心爪牙之用矣其餘如曹參周勃陳平亦<lb/>
皆足以相國才智之徒盖不少也然必待四老人者出以<lb/>
傅太子然後漢室以安光武中興冦鄧耿賈之流二十八<lb/>
人者依乗風雲俱有可稱所謂才智者亦衆矣然必起良<lb/>
吏卓茂以為太傅然後風俗以變由是言之才智之士艱<lb/>
難之時雖不可無而有徳者亦不宜忽矣<lb/>
<pb n="KR4d0207_SBCK_014-10b"/>
　　　　　覈實<lb/>
夫實之不可不覈乆矣今使寒族與世胄並進則世胄疑<lb/>
扵練習老成與少壮俱用則少壮疑扵敢為樸茂與輕俊<lb/>
角才則輕俊疑扵多能木訥與利口共談則利口疑扵通<lb/>
曉如不覈其實方且任情違理以私害公斷而用之是使<lb/>
寒族老成樸茂木訥之人皆見棄扵一時豈不亦甚可惜<lb/>
哉故人主惟實之求見其可而後用之内以自信外以信<lb/>
扵人故讒邪不能損其眀欺蔽不能乗其間而天下之真<lb/>
賢實能相與彈冠而起為吾所用矣<lb/>
　　　　　聖學<lb/>
子入太廟毎事問或曰孰謂郰人之子知禮乎入太廟毎<lb/>
<pb n="KR4d0207_SBCK_014-11a"/>
事問子聞之曰是禮也昔之稱聖人者必曰生知夫生而<lb/>
知之者知其禮而已至扵儀章器數其在事物之間者盖<lb/>
有不能盡知也故孔子問禮扵老聃學琴扵師襄問官名<lb/>
扵郯子嘗曰吾十有五而志扵學又曰十室之邑必有忠<lb/>
信如丘者焉不如丘之好學也又曰以思無益不如學也<lb/>
又曰我非生而知之者好古敏以求之者也又曰聖則吾<lb/>
不能我學不厭而教不倦也故孟子曰夫聖孔子不居夫<lb/>
居其聖則終至扵不能聖唯不居其聖所以無所不學而<lb/>
聖益聖也<lb/>
　　　　　求諫四首<lb/>
天地至大日月至眀而人之㳺乎覆載之中出乎照臨之<lb/>
<pb n="KR4d0207_SBCK_014-11b"/>
下皆其徳也今使人旦朝賛之暮夜譽之則人必以為得<lb/>
狂疾矣何則天地日月非賛譽之所能益而亦無待乎人<lb/>
之賛譽也人主之徳其大如天地其眀如日月盖其所當<lb/>
然者雖賛譽何加焉故其平居所宜聞者切直之論而已<lb/>
虚詞飾說以相媚悦非所急也且凡賛譽者非欺則䛕使<lb/>
欺且䛕者得行其志人臣之利也而人主何利焉若夫切<lb/>
直之言乃人主之利而又人臣之所不利故人主聞切直<lb/>
之言常少而聞賛譽之語常多此不可不察也開道而求<lb/>
諌和顔而受之猶懼不至況樂輭熟喜便佞而惡聞其過<lb/>
乎昔在崇觀迄扵宣和一時用人往往将順者多而正救<lb/>
者少馴至敗亂職此之由誠願推切直之為利監賛譽之<lb/>
<pb n="KR4d0207_SBCK_014-12a"/>
為害狂愚者雖甚必恕䛕佞者雖寡必逺則下情得以上<lb/>
通而天下治矣<lb/>
昔之治世工誦箴諫大夫規誨士傳言庻人謗夫謗猶不<lb/>
廢也非直不廢而已舜之求言乃立謗木是使人謗己也<lb/>
而周公之戒成王曰小人怨汝詈汝則皇自敬徳是又不<lb/>
禁人之詈己也由是言之後世所謂謗訕之刑指斥之誅<lb/>
豈古之道哉祖宗之時謗訕指斥之律盖有不得已行之<lb/>
者自紹聖以来至扵宣和之末何多也使誠有是事聞而<lb/>
改之可也又豈可以一人之勢而盡箝天下之公論乎若<lb/>
其無是事而文致其罪則天下之士聞之将有藏其身而<lb/>
不見膠其口而不言者矣此今日之禍所由致真宗朝有<lb/>
<pb n="KR4d0207_SBCK_014-12b"/>
訟事投匭者言涉不遜真宗録其所訟之事以示外廷曰<lb/>
若以其言盡付之有司所寃未直而指斥之罪先加之矣<lb/>
真宗之心與舜周公之意可謂不期而合者也後之子孫<lb/>
其可不以為法乎陸贄曰諫者多表我之能好諌者直示<lb/>
我之能賢諫者之狂愚眀我之能恕諌者之漏泄彰我之<lb/>
能從有一扵兹皆為盛徳人主欲知諫之有益斯言盡之<lb/>
矣<lb/>
人之所以惡聞其過者求已勝也而不知求勝扵人終莫<lb/>
能勝唯不求勝乃能勝人書曰予視天下愚夫愚婦一能<lb/>
勝予夫如是故能合天下之勝已者資之以成已何慮乎<lb/>
不勝孔子曰丘也幸茍有過人必知之孟子曰古之君子<lb/>
<pb n="KR4d0207_SBCK_014-13a"/>
過則改之盖聖人未嘗無過以人知之為幸而君子有過<lb/>
亦以改之為貴未聞有惡聞其過者此所以有能有功而<lb/>
天下莫能與之争也其為勝也不亦多乎何則今人之為<lb/>
不善其知而故為之者固不足道有以善為之莫之覺而<lb/>
入扵不善者是其始扵善不善特未眀也有人扵此指摘<lb/>
其瑕疵而譏議之則其見聞智愚必有以勝扵我矣若拒<lb/>
而不受彼言之者固無所損而吾之不善自若也如取其<lb/>
言之善以為一已之有是以天下之善為吾善也雖欲不<lb/>
勝人其可得乎<lb/>
太宗皇帝嘗以里語告真宗曰道吾惡者是吾師是雖人<lb/>
之常談而聖人取之盖人主唯不知其過故與亂同事而<lb/>
<pb n="KR4d0207_SBCK_014-13b"/>
不自悟使聞其過而改之雖堯舜可進也由是言之道吾<lb/>
惡者非師而何孔子曰三人行必有吾師焉擇其善者而<lb/>
從之其不善者而改之夫不善者猶将内自省焉而以為<lb/>
師而况扵攻我之惡乃所以進我扵善也其可師也眀矣<lb/>
仲虺之誥湯曰能自得師者王如是而得師又豈因人而<lb/>
得之哉不因人而得之夫是之謂自得人主能自得師則<lb/>
天下莫不歸焉其為王也孰禦<lb/>
　　　　　閩冦二首<lb/>
閩中之冦本縁饑饉方其時補助賑濟之政不加焉暴賦<lb/>
横斂又從而困苦之民竆而無告此其所以為冦也若乗<lb/>
其未熾誅其渠帥而撫其餘黨使之各安其業莫或擾之<lb/>
<pb n="KR4d0207_SBCK_014-14a"/>
則庻乎可息矣徃者捕之既失其時逮其滋蔓難圖又不<lb/>
得已而招之招之之賞既厚復使之私有其衆而莫為之<lb/>
散愚民有獲爵之榮而不失為冦之利幾何其不相效耶<lb/>
效之者競起爵賞又不能人人而厭足之前者未敗後者<lb/>
繼作衮衮不休終莫能禁職其事者始忿疾焉扵是陽招<lb/>
而隂誅之既招而誅無以示信誰復可誘扵是數請益兵<lb/>
而果扵殄滅矣然而聚兵既多則又有餽餉煩費之患不<lb/>
免重科扵民盜賊焚刼之扵前官吏誅求之扵後而民始<lb/>
不聊亦相率而為亂矣此所以上勤聖主宵旰之憂未能<lb/>
遽解逺方積年塗炭之禍也今朝廷遣一參政副以大将<lb/>
統兵數萬以竆討之顧何患不盡誅耶然又有可慮者二<lb/>
<pb n="KR4d0207_SBCK_014-14b"/>
使凱旋之後萬一失業之民狃扵故態輒復再叛其可再<lb/>
以大兵除之乎故為今之計不若預擇士人之有智畧而<lb/>
熟扵其事者付以强卒三二千令漕司日給其費以備緩<lb/>
急仍權罷本路一嵗上供之物聽得募士或遇竊發使人<lb/>
人得以自効有功者賞之庻㡬豪强者在官樂扵殺冦而<lb/>
憚扵為冦而又申飭郡縣之吏舉行比年寛恤之詔應公<lb/>
家逋負之物有未輸者一切蠲除之如是則流亡歸業百<lb/>
姓各安其居而後患永弭矣<lb/>
閩中之冦可以計敗而不可以力勝今以大兵臨之力若<lb/>
有餘矣然大兵之出不可以為常使彼逆知大兵供億之<lb/>
難賞給之厚朝廷重扵擾民不復再出既去而復叛則如<lb/>
<pb n="KR4d0207_SBCK_014-15a"/>
之何其亦恃吾之力耶亦思所以敗之之計耶故嘗謂以<lb/>
大兵而討竆冦猶之殺虎然今以十人而制一虎則虎必<lb/>
可擒矣然機穽不設虎有奔突之患其勢必至扵殺人夫<lb/>
殺人而得虎不若不殺人而得之為愈也故殺虎者必廣<lb/>
為機穽多方以誤之俟其既陷然後以强弓毒矢加焉而<lb/>
虎不能脱矣此所謂以計敗也盖兵詭道也臨機應變不<lb/>
一而足全在得人而已若所乗之勢或殊則所操之術亦<lb/>
異今閩中之地不滿千里而山川林麓常居五分之四雖<lb/>
有長刀大劍衝突之騎何所用之故異時為賊所陷者皆<lb/>
精鋭之兵不量可否驟進而深入之之過也然則大兵非<lb/>
不能勝也雖或勝之必有所傷最為可惜竊謂自今萬一<lb/>
<pb n="KR4d0207_SBCK_014-15b"/>
群偷再作不若用其土豪率其土人以本路官軍節制之<lb/>
假以嵗月期扵必得散據其要害而伺察其出入左右交<lb/>
攻縱横相援閃誤追誘衝陷掩襲縱未即擒必不能廣為<lb/>
州縣之害矣又且減費用之煩省科率之擾民之所願何<lb/>
憚而不為耶夫衝城之器不可以窒穴致逺之技不可以<lb/>
捕鼠昔人論之詳矣若以為賊徒之衆非王師不可必誅<lb/>
然自古盖有以少擊衆者亦在朝廷精選智畧之士運用<lb/>
之如何耳又豈在多乎<lb/>
　　　　　用兵必先修政事<lb/>
用兵中興之一事耳然事有相待而後成者不一而足而<lb/>
今之言兵者勇扵必進不恤其他故不得不為之慮也臣<lb/>
<pb n="KR4d0207_SBCK_014-16a"/>
嘗讀詩至周之小雅觀文武成王所以致太平之效與夫<lb/>
宣王所以成中興之業其迹可得而言者盖自鹿鳴以至<lb/>
魚麗文武之詩也自南有嘉魚以至菁菁者莪成王之詩<lb/>
也自六月以至無羊宣王之詩也孔子嘗以其世之先後<lb/>
而次第之其意若曰作扵前者不如是不足以為文武繼<lb/>
扵後者不如是不足以為成王後之為君者得此則治失<lb/>
此則亂六月之序曰小雅盡廢四夷交侵中國㣲矣則失<lb/>
乎此者也車攻之序曰宣王能内修政事外攘夷狄復文<lb/>
武之境土則得乎此者也夫自文武至扵成王其詩亦多<lb/>
目矣一詩廢則一事闕茍有所闕已不純乎文武之政而<lb/>
況扵紀綱文章蕩然大壊乎彼宣王中興非能舎文武之<lb/>
<pb n="KR4d0207_SBCK_014-16b"/>
政以自為也補其闕而已自六月至扵無羊補其闕之道<lb/>
也盖復境土必本扵攘夷狄攘夷狄必本扵修政事政事<lb/>
既修然後兵可用未有政事不修而先扵用兵者也臣故<lb/>
曰事有相待而後成者不一而足為是故耳今姑以兵之<lb/>
一事言之而眀其所以相待者如器械之備餽餉之煩賞<lb/>
給之費與夫修城浚池選将練卒之故是皆不可闕者一<lb/>
有不至兵不可出矣亦安得不為之慮乎盖古者用兵能<lb/>
發之必思所以勝之能勝之必思所以守之發而不勝不<lb/>
如不發勝而不守不如不勝故臣願陛下上思祖宗之所<lb/>
畀付下念生靈之所愛戴大修政事使在我者無可乗之<lb/>
隙而在彼者有來蘇之願則天戈所指宜無不承順者矣<lb/>
<pb n="KR4d0207_SBCK_014-17a"/>
宣王中興之道盖出扵此是謂萬全之䇿惟陛下留意幸<lb/>
甚<lb/>
　　　　　學者以孔孟為師<lb/>
昔者孟軻著書七篇其末章歷叙堯舜至扵孔子有見而<lb/>
知之者有聞而知之者而其終繼之以去聖人之世若此<lb/>
其未逺也近聖人之居若此其甚近也然而無有乎爾則<lb/>
亦無有乎爾其意以謂道之在天下自古自今無適不然<lb/>
必有人焉發眀而推行之然後傳之萬世而無弊是數聖<lb/>
人者道之所賴以傳者也道固不竆傳亦無盡由孔子而<lb/>
來至扵軻猶可以耳目接也得其傳者非軻而誰故自漢<lb/>
迄唐知道之士如揚雄韓愈莫不推尊孟氏而世之言道<lb/>
<pb n="KR4d0207_SBCK_014-17b"/>
者亦必曰孔孟孔孟云者眀其無二致也豈諸子百家之<lb/>
所可擬歟近者陛下詔天下學者當以孔孟為師無所偏<lb/>
執此誠萬世不可易之論也然孔孟之言載在方策昭如<lb/>
日星有目者之所共睹有心者之所共知其要焉在豈非<lb/>
所謂大中至正之道乎大中至正之道則孔孟之所以為<lb/>
孔孟也若夫諸子百家之學或蔽扵人而不知天或蔽扵<lb/>
天而不知人或蔽扵為我而不足以及物或蔽扵兼愛而<lb/>
不足以成已幽眀殊歸内外不合扵是詼詭譎怪之論興<lb/>
詖邪淫遁之詞勝而大中至正之道始不行矣今欲學者<lb/>
以孔孟為師則必使之知大中至正之道自更科以來天<lb/>
下學士無所適從若朝廷尚不免以文章取人謂宜眀詔<lb/>
<pb n="KR4d0207_SBCK_014-18a"/>
有司審所去處毋溺扵諸子百家之說唯大中至正之道<lb/>
是從俾堯舜禹湯文武周公之志復行扵今豈唯今日學<lb/>
者之幸将天下後世實幸<lb/>
　　　　　仁政得民心<lb/>
治天下有萬世不易之道有一時解紛之計不易之道猶<lb/>
饑渇之扵飲食不可一日而無解紛之計若病之用藥已<lb/>
則去之戰國之世諸侯以詐力相吞所患者國之不富兵<lb/>
之不强耳是以當時謀臣䇿士非富國强兵之説不進扵<lb/>
其君而孟子則鄙之曰仲尼之徒無道齊晉之事者是以<lb/>
後世無傳焉故雖如管仲之扵威公九合諸侯一康天下<lb/>
其功可謂盛矣而孟子猶不為也豈以管仲之所成就者<lb/>
<pb n="KR4d0207_SBCK_014-18b"/>
可以濟一時之急而不可行之萬世乎方梁惠王以天下<lb/>
莫强之國東敗扵齊西喪地扵秦南辱扵楚欲以一洒其<lb/>
恥問扵孟子宜其有甚髙絶異之謀轉禍扵立談之頃而<lb/>
成功扵反掌之易者而孟子則對之以施仁政扵民省刑<lb/>
薄斂深耕易耨修其孝弟忠信而已又何其不切歟盖濟<lb/>
一時之急者不過富國而强兵行萬世而無弊者非仁政<lb/>
不可也夫仁政得民之術也得天下有道得其民斯得天<lb/>
下矣得其民有道得其心斯得民矣彼所謂富國者困民<lb/>
之本也所謂强兵者毒民之資也以是而欲得民之心不<lb/>
亦難乎雖然不言富國非委貨財而不取也不言强兵非<lb/>
消甲兵而不用也治其本而末從之矣本之如何得民心<lb/>
<pb n="KR4d0207_SBCK_014-19a"/>
是已民心既得以之足食則君孰與不足以之治兵則效<lb/>
死而民弗去此湯武之王所以無敵扵天下也今為兵而<lb/>
理財取財而虐民民不堪命将轉而為盜賊姦宄莫禁饑<lb/>
饉乗之其患有不可勝言者矣願思孟子之言修仁政以<lb/>
固民心毋以祖宗之徳澤未替為言而忽扵恤民則天下<lb/>
幸甚<lb/>
　　　　論心過<lb/>
臣聞古之聖賢不能無過雖周公孔子顔子皆有過也而<lb/>
萬世所法焉茍知過而改之亦何足以累徳哉故曰過而<lb/>
不改是謂過矣過而能改善莫大焉夫聖賢之過二有形<lb/>
扵事者周孔之過也有動扵心者顔子之過也形之扵事<lb/>
<pb n="KR4d0207_SBCK_014-19b"/>
或不可悔則當改之扵後来動之扵心在所當克則當改<lb/>
之扵方作故有心過有行過人主之所宜改者心過而已<lb/>
心過不作而行過亦無矣顔子之不貳過過扵心不貳之<lb/>
扵行也故孔子之稱顔回曰有不善未嘗不知知之未嘗<lb/>
復行也夫如是何過之可名哉祖宗之設諫官盖不自以<lb/>
為無過使之進諫以補過也然形扵事者可得而言而毎<lb/>
患扵難改動扵心者宜若易改而毎患扵難言故心過非<lb/>
自知而改之不可也孔子之語顔回曰非禮勿視非禮勿<lb/>
聽非禮勿言非禮勿動所防者心過而已盖操則存舎則<lb/>
亡出入無時莫知其鄉者人心也而人君之在天下一日<lb/>
萬幾語黙動静之間所應多矣安能無過而居補過之職<lb/>
<pb n="KR4d0207_SBCK_014-20a"/>
者亦何所致力哉然臣嘗聞之師曰心有私焉過也仁而<lb/>
不私則無過矣心有偏焉過也心而不偏則無過矣心有<lb/>
利焉過也義而忘利則無過矣是三者正心也理義之心<lb/>
也過或生焉如大空之有雲霧乍起乍滅而空之體常自<lb/>
若也如眀鑑之有塵埃或去或留而鑑之體常自若也扵<lb/>
此乎知之則偏私而利将無所容矣是之為說見扵論語<lb/>
之所謂仁子思之所謂誠孟子之所謂性堯舜之所以帝<lb/>
禹湯文武之所以王以心傳心後之王者不可不知也故<lb/>
臣願陛下所防者心過而行過自無者以此敢縁職事輒<lb/>
陳所學庻幾涓塵有補海嶽區區僭言唯陛下赦之<lb/>
　　　　經筵進故事<lb/>
<pb n="KR4d0207_SBCK_014-20b"/>
　前漢書汲黯傳大将軍青侍中上踞厠視之丞相洪晏<lb/>
　見上或時不冠至如見黯不冠不見也上嘗坐武帳黯<lb/>
　前奏事上不冠望見黯避帷中使人可其奏其見欽禮<lb/>
　如此<lb/>
臣聞汲黯在朝淮南王憚而寢謀世謂黯之忠知無不言<lb/>
言無不力故諸侯将叛畏之而不敢彂黯扵是為有功扵<lb/>
漢矣臣竊以謂黯之忠古今鮮儷然使武帝棄而不用黯<lb/>
言何所發哉淮南寢謀雖曰憚黯亦武帝用之之功也何<lb/>
以言之方武帝欲崇儒術以興禮樂則用公孫洪為丞相<lb/>
欲定律令以振紀綱則用張湯為御史大夫欲攘夷狄以<lb/>
强中國則用衛青為大将軍丞相固上所親信御史大夫<lb/>
<pb n="KR4d0207_SBCK_014-21a"/>
尤為用事天下重足而立大将軍貴寵無二公卿以下皆<lb/>
卑奉之而黯嘗廷詰洪以為齊人多詐始與人建議後皆<lb/>
倍之又青湯不能安國富民何空取髙帝約束紛更之為<lb/>
又或說黯以為大将軍尊重不可不拜黯曰使大将軍有<lb/>
揖客反不重耶黯之正直不撓如此以故朝廷一時貴臣<lb/>
莫不憚之盖不特如是而已武帝招延士大夫常若不足<lb/>
然性嚴峻或小有犯法或欺罔輒案誅之無所寛假當時<lb/>
在位誰不惴恐而黯面折廷諍終無所屈嘗謂武帝陛下<lb/>
内多欲而外施仁義奈何欲效唐虞之治帝為之變色罷<lb/>
朝且以黯為戅又以為愚又以為不學若不能堪者至其<lb/>
與嚴助論戅則必以社稷之臣目之此固武帝之所甚重<lb/>
<pb n="KR4d0207_SBCK_014-21b"/>
而深與之也故史載武帝之待遇黯曰大将軍侍中上踞<lb/>
厠視之丞相宴見上或時不冠至如汲黯見上不冠不見<lb/>
也盖武帝之欽禮黯其過扵丞相大将軍如此則凡為将<lb/>
相大臣者安得而不憚故淮南憚黯由将相大臣憚之也<lb/>
将相大臣憚黯由武帝欽禮之也然則淮南寢謀非武帝<lb/>
之功而何臣又聞人主據天下之利勢生殺予奪唯我所<lb/>
欲其誰敢抗之以其莫敢抗也泰然居扵民上無所畏忌<lb/>
則賢者懼禍亦将逺引深藏不復為世用矣賢者不為世<lb/>
用而讒諂面諛之人得志其不及扵危亂者無是道也故<lb/>
如武帝之好兵喜殺竆奢極侈實無足取至其欽禮汲黯<lb/>
以絶未萌之禍後世不可不法也祖宗之設臺諫官所以<lb/>
<pb n="KR4d0207_SBCK_014-22a"/>
崇奨之者無所不至亦近扵此雖無汲黯其誰敢不憚使<lb/>
常得其人又不亟除而輕去之臣知姦雄自兹屏息矣蘇<lb/>
軾有言曰姦雄之始以臺諫折之而有餘及其盛也以干<lb/>
戈取之而不足故崇奨臺諫莫尚扵祖宗之法唯陛下念<lb/>
之<lb/>
　　　　進寫龜山先生論語解<lb/>
臣昨面奉聖訓令楊適脩寫父時解論語及禮記中庸義<lb/>
進入臣除已同共校對恭依聖訓作大字脩寫投進訖今<lb/>
來臣又别繕寫到小字本共壹拾壹冊見在殿門外祗侯<lb/>
進入伏望聖慈特賜宣索取進止<lb/>
<pb n="KR4d0207_SBCK_014-22b"/>
</p>
<p>
黙堂先生文集巻第十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0207_SBCK_006-1a"/>
黙堂先生文集卷第六<lb/>
　　　詩<lb/>
　　　　閩縣令陳夢兆魚樂軒<lb/>
有樂寧勿憂無憂乃至樂觀身見物理魚樂豈予各萬生<lb/>
擾為病安静即艮藥何以適其情已定要無虐江湖與此<lb/>
池等是泉未涸周旅苟得所是處覺寛綽君看瀕海民兹<lb/>
物困剽掠縱横墮鈎網瑣細入杯杓誰云滄溟廣㳺泳渺<lb/>
無託乃知尺澤間所樂逾縱壑我家一畆宫隙地不容鑿<lb/>
未能禁數罟念爾每懐怍陳公吏之師養善息羣惡愛民<lb/>
以及魚退念此盤礴魚亦喜公來出沒供笑謔當年濠上<lb/>
㳺天籟紛酬酢昭琴既不鼓應問兩俱錯賢哉鄭國僑一<lb/>
<pb n="KR4d0207_SBCK_006-1b"/>
物心無著但信悠然語未悟已投鑊懸知此魚烹不羨波<lb/>
間躍誰當較異同我亦無今昨<lb/>
　　　　午睡懐安縣風篁亭<lb/>
旌旗蔽野堦除寂環佩鳴空枕簟涼夢㫁鈞天知是想一<lb/>
溝泉落樂聲長<lb/>
　　　　次韻鄧志宏送張思道㳺福唐<lb/>
紛紛涴耳俱宜洗坐遣髙人厭丘里迅流早自促行舟更<lb/>
有西風滿江葦當年筆陣掃千軍今日流軰推能文英詞<lb/>
谹辯灑醉墨倐忽百變春空雲人間萬事秋毫細軒冕儻<lb/>
來誰著意身隨去棹落波間興逐㝠鴻渺天際三山便到<lb/>
蓬萊宫卸帆海嶼窺魚龍夜涼横笛㺯明月萬頃琉璃秋<lb/>
<pb n="KR4d0207_SBCK_006-2a"/>
色中<lb/>
　　　　自京回次韻鄧志宏見贈<lb/>
妙齡才思湧如泉末技文章不自賢餘子豈知多問寡老<lb/>
生端許一當千淹留莫止為山簣收拾終同至海川雲路<lb/>
筆間天尺五㑹令雞犬亦能仙<lb/>
　　　　翁承事挽詞五首<lb/>
徐行直視日如愚律己齊家盡可書九十一年由砥道肻<lb/>
令荆棘敝衣裾<lb/>
不将堯舜等瞿曇簡語寧同賣菜添惆悵老成無復見一<lb/>
時流俗正清談<hi>意深曉堯舜之道則佛在其中矣<折 t="33"/>公言簡而意足語人曰吾不知佛竊</hi>
苦語熏心不易忘它時聞教我為詳須知令尹多仁術實<lb/>
<pb n="KR4d0207_SBCK_006-2b"/>
自嚴君有義方<lb/>
霜髯碧眼照華燈夾道游人避履聲曾是元宵隨步月西<lb/>
風何忍見銘旌<hi>至今人追思之<折 t="33"/>是年公上元出逰</hi>
樓閣谿山兩鬬雄中横千丈未雩龍當時令尹兒啼處依<lb/>
舊東流遶七峰<lb/>
　　　　泊舟延平二絶<lb/>
野梅飄盡喜春歸又見谿桃片片飛醉臥暖風呼不醒亂<lb/>
紅無數㸃人衣<lb/>
星河不動水東流夜影揺空逼釣舟夢破滄浪歌在耳欲<lb/>
尋溪友向煙洲<lb/>
　　　　寓漳南浄衆寺三月晦信步到庵亭曠望久之<lb/>
<pb n="KR4d0207_SBCK_006-3a"/>
　　　　　聊寄所感<lb/>
意行不知遠倚杖囂埃外南州風物繁此地谿山㑹俯窺<lb/>
城市喧蟻垤幾成壊只爾可忘情未用旋吾斾<lb/>
　　　　過永春劇頭舖見壁間石刻臨漳王漕詩輒題<lb/>
　　　　　數句<lb/>
壁間得㣲詞語盡意有餘模傳豈真知無乃勢所驅從來<lb/>
碧紗籠不䕶寒士書焉知題柱生終無駟馬車粉板㑹當<lb/>
洗援毫聊自娯從人分輕重削跡今何如<lb/>
　　　　次韻德純通判賀用中生子<lb/>
暴客年來不過門羡君三秀各生春懸弧適在龍溪側履<lb/>
迹知從劍水濱魯國考祥欣得鯉杜陵占夢信為麟問名<lb/>
<pb n="KR4d0207_SBCK_006-3b"/>
更取詩翁語盛事流傳西鬬新<hi>取絶筆之義故云<折 t="33"/>德純欲名之為麟奴</hi>
　　　　次韻李伯紀舍人招飲<lb/>
胸中造物可與友筆下騷人真是奴共傳排佛似遷愈獨<lb/>
喜賦梅追隠逋盤空未念鴟腐䑕在野寧無駒束芻時時<lb/>
造席聞妙語謬辱知己非夷吾<lb/>
　　　　再和李伯紀舍人韻<lb/>
時來将相寧有種衛青故是民家奴懸鶉未用嘆嵗惡闊<lb/>
網近喜除官逋<hi>蠲逋負<折 t="33"/>詔書近</hi>本無得喪任失馬但有言説皆陳<lb/>
芻從公一飲百壺盡醉倒不知誰謂吾<lb/>
　　　　和李舍人留題泛碧齋<lb/>
山脚回環挿遠潯碧琉璃上玉為岑共憐采鷁風前試正<lb/>
<pb n="KR4d0207_SBCK_006-4a"/>
值滄波雨後深應為蓴鱸輕去國遂令胡越盡同心濟川<lb/>
此去為舟楫也念江湖有陸沈<lb/>
　　　　陪知縣夜飲泛碧齋再用前韻<lb/>
暑雨初收水拍潯谿光南北影千岑移舟為愛玻璃闊放<lb/>
盞那知琥珀深緩帶小風來水面倚欄凉月轉天心酒酣<lb/>
更駐凌波襪直待銀河夜色沈<lb/>
　　　　鉛山道中小休<lb/>
秋陽如獵火四顧不可避肩輿得㣲隂休此僕夫瘁我生<lb/>
道途間嵗月七之四山林固清遠及物乃初意黄雲堆隴<lb/>
畆早稻一尺穗所欣居者樂未敢嘆勞勩詔書寛逋負豪<lb/>
吏不少置民竆戒勿擾天下適無事<lb/>
<pb n="KR4d0207_SBCK_006-4b"/>
　　　　贈別楊至㳺三首<lb/>
醉鄉佳處許誰臨幸有匏尊可共斟要試從前寛窄量但<lb/>
知空盞莫辭深<lb/>
和平簡易是吾師自有家風更問誰不是妙年狂氣歇可<lb/>
能從我獨無疑<lb/>
貪嗔痴盡即如如究竟心源一法無應悟濓谿真古佛始<lb/>
知伊洛是醇儒<lb/>
　　　　次韻李伯紀舍人食了齋所寄石芝有感<lb/>
石芝附石元無根有名不載農黄文絳囊遠致自東海謫<lb/>
仙為向詩中論談餘得味仍遭苦未辨終甘莫輕吐此言<lb/>
要自顯真心不比繁詞較鍾乳太丘晚交誰獨深梁谿心<lb/>
<pb n="KR4d0207_SBCK_006-5a"/>
如百鍊金只應異代友元禮許國有盟今更尋雙魚萬里<lb/>
将芹子妙意難名聊寄耳餘甘橄欖正須渠它日忠信今<lb/>
悟矣<hi>而微苦乆方發甘知此味者鮮矣宜以為獻也<折 t="33"/>了齋書與舍人云石芝東州物也初食淡然已</hi>
　　　　書室獨坐<lb/>
春入庭柯寸寸藍風簷孤坐怯輕衫青天白日從來好栢<lb/>
樹桃花子細參<lb/>
　　　　自浦城放船下建安寄龎幾先<lb/>
扁舟西下趂殘陽目㫁雲邉歸雁行短棹莫辭風浪惡人<lb/>
間平地有羊腸<lb/>
茆柴也觧發清狂仰看雲天盡十觴白首歲寒猶道路自<lb/>
憐無意避風霜<lb/>
<pb n="KR4d0207_SBCK_006-5b"/>
　　　　奉陪婺州守南樓宴集<lb/>
谿山自昔東陽勝賔客偏扵北海多四座英標真倚玉一<lb/>
時雄辯劇懸河淹留慚應三刀夢豈弟仍傳五袴歌更避<lb/>
正堂延盖老待将清静繼蕭何<hi>曹相國尊盖公事云<折 t="33"/>公待龜山異甚故用</hi>
　　　　奉陪龜山先生觀修城<lb/>
西山淼淼送斜陽往事回頭一夢長萬里喜霑新雨露百<lb/>
年重拓舊金湯杵聲撼野雷初動鍤柄揮風蟻自行尊俎<lb/>
折衝今可恃補牢端為念亡羊<lb/>
　　　　次韻鄧志宏和吏部謝公鐵字韻詩二首<lb/>
結交自惜羞餘耳直要人情淡如水晏嬰鮑叔乆已亡嗟<lb/>
我欲從誰氏子大栟筆陣掃千人詩成不顧俗士瞋長歌<lb/>
<pb n="KR4d0207_SBCK_006-6a"/>
欲奪謫仙氣短韻更逼宣城真<hi>城謂謝吏部也<折 t="33"/>謫仙謂李舍人宣</hi>爾來念<lb/>
我知交絶託以不能資老拙自笑今年錐也無何須更覔<lb/>
針頭鐵<lb/>
愁霖十日槎生耳寒氣薄人如著水坐對毗耶數卷書未<lb/>
厭銅鑪燒栢子區區我亦可憐人只有無求人不瞋雖無<lb/>
名字振京國不屈未應慚子真凍琴壁間絃自絶袖手深<lb/>
藏鳩更拙本無流水遣誰知此去從人譏嚼鐵<lb/>
　　　　再和鄧志宏韻二首<lb/>
石馬祠門餘隻耳夢魂先過瞿塘水人間得喪豈偶然可<lb/>
笑紛紛夸奪子文章自古多窮人妙奪造化天應嗔謾言<lb/>
勤苦得富貴見彈求鴞何日真張羅門巷行人絶嵗晏誰<lb/>
<pb n="KR4d0207_SBCK_006-6b"/>
憐生事拙竆通有數勿復言已辦此心堅似鐵<lb/>
先友遺書猶在耳念之清淚如鉛水可憐萬事已忘情獨<lb/>
嘗託我芝蘭子阿戎文采映前人脱畧不顧妻孥瞋却能<lb/>
飲我瞑眩藥知我老大言尤真利欲昏人須猛絶妙年母<lb/>
謂吾謀拙古來觧使玉如泥劒鋩除是錕鋙鐵<lb/>
　　　　廖成伯奉議生辰<lb/>
曾聽尊前世綵歌喜聞煙袖舞婆娑<hi>祖諌議有小詞云綵<折 t="33"/>用中建堂名世綵叔</hi>
<hi>烟熏舞袖故云<折 t="33"/>衣長乆五世祥</hi>名駒汗血得夷路老栢凌霜只舊柯桃李<lb/>
盛時隨地有芝蘭生處近人多春風二月年年事莫問靈<lb/>
椿嵗幾何<lb/>
　　　　交溪静安院見許尉題壁次韻<lb/>
<pb n="KR4d0207_SBCK_006-7a"/>
柱頥脩劍上凌烟自古功名亦偶然鍾鼎山林俱不惡一<lb/>
瓢吾欲盡餘年<lb/>
黙堂先生文集卷第六<lb/>
<pb n="KR4d0207_SBCK_006-7b"/>
</p>
<p>
</p>
  </div>
</body>
</text>
</TEI>
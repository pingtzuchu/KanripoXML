<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>圭塘欵乃集巻上</head> <lb/>
    <p>
<pb n="KR4h0078_WYG_001-1a"/>
欽定四庫全書<lb/>
　圭塘欵乃集巻上<lb/>
　　　　　　　　　　　元　許有壬等　撰<lb/>
　　買陂塘　　　　　　　　　　　有孚<lb/>
買陂塘旋栽楊栁詩翁急欲知務平生想像江湖意幾<lb/>
度鷄嗚風雨鳬有渚直晚景桑榆才得烟霞嶼先賢好<lb/>
語道鍾鼎山林神仙宰相從昔不同趣　西池路天意<lb/>
而今都許佳人協律調吕浮沈願入鷄豚社其奈香山<lb/>
<pb n="KR4h0078_WYG_001-1b"/>
佳句誰我醑又菊節相催先約修花譜猶今視古有洹<lb/>
水秋聲林慮爽氣壯觀我西圃<lb/>
買陂塘旋栽楊栁山中道士家務豐年城市秋偏好又<lb/>
近重陽風雨蘭汎渚雖信美江山不似吾雙嶼孫兒學<lb/>
語説桑梓光隂松筠節操嵗嵗有驩趣　沙堤路身退<lb/>
功成天許非熊夢斷占吕但教階下人如謝解道春池<lb/>
新句尊有醑更不説傳家事業光吾譜衣冠尚古有雙<lb/>
檜亭臺萬荷池沼安我邵平圃<lb/>
<pb n="KR4h0078_WYG_001-2a"/>
買陂塘旋栽楊栁平章風月專務歸來温樹無人問但<lb/>
聽四忩荷雨圓作渚准擬似神仙瀛海烟波嶼凭闌獨<lb/>
語笑元亮謀生秫多菊在惟識酒中趣　東華路朝士<lb/>
從教推許廟堂議論如吕<hi>謝學士序公文過集曰端承乏翰林亦嘗得預廟堂大議</hi>
<hi>公於事有不可輒危言極論畫其後當何如莫道夷簡不曾説来聞者為竦立</hi>而今不説經綸<lb/>
話只辦城西聯句隣酒醑更乗興相從香鼎并琴譜平<lb/>
生考古已散却黄金換囘清福倚杖㸔為圃<lb/>
買陂塘旋栽楊栁園亭儘有公務東山更理閒絲竹莫<lb/>
<pb n="KR4h0078_WYG_001-2b"/>
用蒼生霖雨鷗鷺渚澹相對忘機不羨蓬瀛嶼平生願<lb/>
語便泉石膏肓烟霞痼疾始遂隱居趣　邯鄲路老我<lb/>
頭顱如許黄粱何日逢呂斜川便是桃源洞千載歸來<lb/>
辭句巾漉醑笑琴亦無絃何處求新譜茫茫萬古任滄<lb/>
海桑田白衣蒼狗不到老農圃<lb/>
買陂塘旋栽楊栁閒人有此忙務平泉緑野吾無羨僅<lb/>
著一蓑烟雨舟泊渚更把釣觀魚宛在池中嶼掀髯自<lb/>
語待月到天心風来水面笑領此時趣　堤邊路斸藥<lb/>
<pb n="KR4h0078_WYG_001-3a"/>
隣翁相許阿䝉非復前吕西山如畫花如錦專待公來<lb/>
尋句瓢挹醑聽牧唱樵歌髙下從無譜何須説古只待<lb/>
漏東華軟塵千尺應不到兹圃<lb/>
買陂塘旋栽楊栁佳人屢輟齋務扁舟蕩漾亭深處堪<lb/>
避片雲踈雨明月渚有仙子凌波解佩留芳嶼園丁亦<lb/>
語道四美俱全二難巧遇杯酒易成趣　昇平相原與<lb/>
旌陽同許水雲身世希吕歸來却覔𤣥真子不和岳陽<lb/>
樓句斟桂醑悵瑶琴朱絃遺曲誰能譜談今援古聽無<lb/>
<pb n="KR4h0078_WYG_001-3b"/>
底詩囊有源詩派何必種芝圃<lb/>
買坡塘旋栽楊栁不妨三月農務溪翁走報新痕漲昨<lb/>
夜西山雷雨將沒渚有複道雙洲繚繞通孤嶼黄鸝對<lb/>
語正春色暄妍物華明媚好在浴沂趣　天涯路芳草<lb/>
茫茫如許蠻牋難寫心吕碧雲冉冉春波緑都是相思<lb/>
情句花共醑似梅與山礬臭味曽同譜堤隂樹古要亂<lb/>
絮漫空柔條醮水慎勿折樊圃<lb/>
買陂塘旋栽楊栁詩人何遜曹務水雲鄉裏看雲錦不<lb/>
<pb n="KR4h0078_WYG_001-4a"/>
羨落花紅雨如顧渚膾鮮鯽銀絲畫舫縈囘嶼花嬌欲<lb/>
語任瀲灧荷觴淋漓宫錦痛飲是佳趣　虛閒地更有<lb/>
圖書如許坑灰追笑嬴呂北忩一榻清風細讀罷羲文<lb/>
章句姑置醑對避暑樓臺名畫宣和譜亭前檜古看黛<lb/>
色參天霜皮溜雨閒殺漢隂圃<lb/>
買陂塘旋栽楊栁新来已見成務小山叢桂人如玉何<lb/>
用為雲為雨懐北渚悵𣺌𣺌予懐目斷游龍嶼憑誰寄<lb/>
語正宋玉悲秋桓温種木妨我逺游趣　西風勁一鶚<lb/>
<pb n="KR4h0078_WYG_001-4b"/>
横空何許匆匆月又南吕崇臺迥出雲霄表好是登髙<lb/>
題句時載醑却不似香山淚落琵琶譜毋多讓古有黄<lb/>
菊青松寒香晚節吾不負吾圃<lb/>
買陂塘旋栽楊栁英雄頗識時務老臣正欲彰君賜未<lb/>
辦萬間風雨安石渚可無事争墩吾自安吾嶼從人浪<lb/>
語且雪後觀山鐙前飛葢不動剡溪趣　西湖夢却要<lb/>
扁舟来許何時命駕如呂對梅渾似蘇堤上追和逋仙<lb/>
佳句茶當醑有佳客相過刻燭論詩譜因評近古自晝<lb/>
<pb n="KR4h0078_WYG_001-5a"/>
錦歸來觀魚軒後誰更問園圃<lb/>
　　　可翁和<lb/>
　　明初賦摸魚子壽予既次其韻而可行和之成什<lb/>
　　衰病技癢亦足為十首<lb/>
買陂塘旋栽楊栁歸來先是此務他鄉故里都休校舊<lb/>
雨不如今雨鴻在渚笑爾尚南飛吾已安孤嶼黄花解<lb/>
語道人老宜秋身安耐酒此正有真趣　鑾坡路大手<lb/>
深慚燕許超騰又悖鍾吕但求閒澹如元亮却恨詩多<lb/>
<pb n="KR4h0078_WYG_001-5b"/>
竒句傾緑醑底須按樂天池上霓裳譜休論往古有三<lb/>
日重陽約君同醉老子築西圃<lb/>
買陂塘旋栽楊栁閒官宜治閒務老天助我攻清澹兩<lb/>
月不遭泥雨規别渚更累土為山留土分為嶼鄉人共<lb/>
語歎百嵗陻蕪一朝疏鑿此去日成趣　江湖願自是<lb/>
平生心許元英誰羨陳吕石渠細溜鳴琴筑清似我家<lb/>
詩句杯引醑便收拾松風寫入絲桐譜區區學古愧竊<lb/>
禄無功投閒有分猶患不如圃<lb/>
<pb n="KR4h0078_WYG_001-6a"/>
買陂塘旋栽楊栁年來於此承務涼臺燠館吾何有聊<lb/>
芘一時風雨洲映渚向一片烟波鼎峙嵯峨嶼盤空硬<lb/>
語挽三峽詞源千軍筆陣不盡樂閒趣　當年志為國<lb/>
微軀曽許青雲仍際干吕從知弱步難勝重夢斷九天<lb/>
臚句時飲醑趂四序栽花綴作園池譜長歌弔古悵安<lb/>
得良田茫茫萬頃種玉闢𤣥圃<lb/>
買陂塘旋栽楊栁田園忙勝官務放魚種藕常無暇移<lb/>
竹又當新雨由近渚駕一葉扁舟時復還吾嶼花香鳥<lb/>
<pb n="KR4h0078_WYG_001-6b"/>
語况心上無縈眼前多景絃外有琴趣　尊罍小能費<lb/>
人間幾許荷香惟欠仙吕天光雲影清難寫盡日撚鬚<lb/>
無句池作醑要醉上通明傳取鈞天譜西山翠古任列<lb/>
壑争譏攢峰竦誚難及野人圃<lb/>
買陂塘旋栽楊栁塵凡皆與停務半生醉夢人間世翻<lb/>
覆幾囘雲雨歸有渚似真到三山縹緲紅雲嶼忘懐笑<lb/>
語任白鷺驚飛蒼苔不掃去此便無趣　斜川路宇宙<lb/>
茫茫何許綺園肯附諸吕悠然一見南山後便覺世多<lb/>
<pb n="KR4h0078_WYG_001-7a"/>
塵句持此醑論心事中間異姓還同譜迂踈好古因蓺<lb/>
菊栽松滋蘭植蕙荒了種瓜圃<lb/>
買陂塘旋栽楊栁散人不理他務栁栽近水應先緑底<lb/>
用等閒霖雨遵北渚㸔雙檜蟠空倒影揺烟嶼千言萬<lb/>
語只今日投簪經年閉户便自得天趣　真男子報國<lb/>
誰如張許論交仍負嵇呂我今但要閒陶寫幸免鏤章<lb/>
雕句村甕醑此真是交梨火棗傳家譜庭空樹古有野<lb/>
鸐時来衡門不鎖清徹地仙圃<lb/>
<pb n="KR4h0078_WYG_001-7b"/>
買陂塘旋栽楊栁歸農未免多務一亭四序饒風景且<lb/>
説夜來春雨香濕渚愛新栁依稀敷影連三嶼黄鸝不<lb/>
語怕曲几團蒲坐忘未定驚破静中趣　功名事却笑<lb/>
平生自許誰調陽律隂吕而今且向東君問舊句豈如<lb/>
新句開臘醑要醉喚石湖重緝寒梅譜榮枯自古趂九<lb/>
十韶華六旬餘力終日醉吾圃<lb/>
買陂塘旋栽楊栁清風淨掃塵務栁隂已見疎成密又<lb/>
聽緑荷敲雨鷗戲渚奈倐爾飜飛飛過崔嵬嶼形神自<lb/>
<pb n="KR4h0078_WYG_001-8a"/>
語豈世事相縈機心未息物我不同趣　池亭小收斂<lb/>
風烟來許漁歌何愧鍾吕水紋瓦影相娛悦髙詠退之<lb/>
佳句荷酌醑有一曲滄浪不犯人間譜悠悠振古問誰<lb/>
似吾儕攻迂習淡為水廢場圃<lb/>
買陂塘旋栽楊栁眼中已辦歸務栁成修榦蓮成實均<lb/>
沐老天恩雨憐小渚敢氣象侵陵海上神仙嶼神仙有<lb/>
語任涓滴蹄涔茫洋鯨浪各自適歸趣　星星鬢鏡裏<lb/>
衰容如許西風又動商吕九原宋玉悲何及付與短歌<lb/>
<pb n="KR4h0078_WYG_001-8b"/>
長句瓢泛醑縱不到箕山也是曽通譜希賢信古㸔晝<lb/>
錦堂前霜天老月千載照韓圃<lb/>
買陂塘旋栽楊栁田家小小成務一年清景君須記大<lb/>
勝草烟花雨氷沍渚把一片玻瓈圍䕶瓊瑶嶼鉤簾獨<lb/>
語是天富貧家地輸清供種種出竒趣　桑榆樂造物<lb/>
而今已許一竿自昔歸吕圭塘欸乃烟波曲却屬腐儒<lb/>
章句尊有醑是波若神湯世與詩同譜誰能復古且池<lb/>
上觀梅爐中煨芋燈下治書圃<lb/>
<pb n="KR4h0078_WYG_001-9a"/>
　　　明初和<hi>并序</hi>
　　中執法安陽公初度之辰熙賦樂府為壽以買陂<lb/>
　　塘旋栽楊栁為首句為新得園池成公志也公洎<lb/>
　　可行都司各和二首楨和二首既而可行董浚築<lb/>
　　之役竣事復八賡韻公亦如之愈出而愈竒有本<lb/>
　　者如是夫公命熙復賡而鼯技窮矣搜枯得九首<lb/>
　　并倡為十闋謹録以呈伏希指教<lb/>
買陂塘旋栽楊栁參知緑野機務春花秋月冬宜雪夏<lb/>
<pb n="KR4h0078_WYG_001-9b"/>
有芰荷風雨亭北渚更倚棹觀魚時憩東西嶼掀髯自<lb/>
語任黄閣絲綸彤庭劍履未換涉園趣　人間世多少<lb/>
髙眠巢許勲庸終愧伊吕得閒宰相方為貴誰識山中<lb/>
詩句觴玉醑㸔老鶴蹁蹮舞入南飛譜清風萬古是舊<lb/>
隱晞韓新堂醉白香滿菊花圃<lb/>
買陂塘旋栽楊栁參知老圃機務宰臣得請歸田里乆<lb/>
旱忽逢甘雨懷鄂渚悵黄鶴樓前鸚鵡翔烟嶼騷魂可<lb/>
語奈信美江山無窮湖海難得故鄉趣　西園地天意<lb/>
<pb n="KR4h0078_WYG_001-10a"/>
昔年曽許塤篪近協音吕築臺浚沼方竣事更辦雪兒<lb/>
佳句仍酹醑為禱爾三家恐有治園譜今吾勝古問孟<lb/>
氏芳隣向時康樂何似柬之圃<lb/>
買陂塘旋栽楊栁參知圭沼機務石渠㶁㶁鳴西北不<lb/>
用九天瓢雨魚在渚又戲藻翻荷遶遍方圓嶼魚如解<lb/>
語道惠子忘言莊周忘象豈識水中趣　寒泉上雲影<lb/>
天光如許髙談曽會朱吕此中儘有源頭水添我感懷<lb/>
新句姑却醑便合著葉嘉百世雲仍譜心源汲古任眢<lb/>
<pb n="KR4h0078_WYG_001-10b"/>
井無波方塘好在餘潤及蔬圃<lb/>
買陂塘旋栽楊栁參知三島機務方壺圓嶠千夫力揮<lb/>
汗已能成雨鳬立渚看兩兩胎禽俯伏紅雲嶼忘機對<lb/>
語儘較短量長昨非今是未害老仙趣　山中計長史<lb/>
詎能羈許糊塗政合晞吕交梨火棗如緘惠何必雲林<lb/>
摛句缾罄醑問玉醴金漿通我仙宗譜嘗聞往古説舟<lb/>
近蓬萊風猶引去何處覓縣圃<lb/>
買陂塘旋栽楊栁參知漁艇機務巨川冒涉風波險此<lb/>
<pb n="KR4h0078_WYG_001-11a"/>
際纜烟維雨朝泊渚到日落蒼波移傍寒梅嶼翠禽無<lb/>
語甚雪意方深月明空載獨棹始成趣　鑾坡夢年少<lb/>
紛紛權許科名更欲侔吕桃花浪暖多肥鱖不識緑蓑<lb/>
詞句常載醑豈特與筆床茶竈聯文譜閒忙今古是世<lb/>
上何人淵明日涉董子不窺圃<lb/>
買陂塘旋栽楊栁池亭檢校公務團茅時復羲皇上驚<lb/>
夢每勞忩雨東望渚却不似西偏略彴連雙嶼于時語<lb/>
語待栁色環堤荷香入座方足倚闌趣　園丁戅直把<lb/>
<pb n="KR4h0078_WYG_001-11b"/>
廉名自許端如司馬家吕十千䕶得簷前檜莫詠蟄龍<lb/>
竒句誰酌醑試共看東臯五斗先生譜明當倣古要渠<lb/>
列箕疇牖縣羲畫學取晦翁圃<lb/>
買陂塘旋栽楊栁平堤檢校公務近来不用新沙築屐<lb/>
齒要深苔雨蘭藝渚植桂樹團團宛在池中嶼堤應怨<lb/>
語只有恨柔條無情飛絮日與我同趣　周垣下杖䇿<lb/>
已䝉神許饐瓜何用懐吕丈夫志不期温飽愧爾碧紗<lb/>
籠句行且醑聽弦索迎風吹入新翻譜由今視古對草<lb/>
<pb n="KR4h0078_WYG_001-12a"/>
綠西湖裙腰一道端合讓西圃<lb/>
買陂塘旋栽楊栁飛橋檢校公務當年題柱非無意借<lb/>
用墨池𤣥雨沱共渚早有路潛通海上三神嶼歸來笑<lb/>
語便玉螮横空金鯢跨海安有野亭趣　裴中令别墅<lb/>
相師惟許倡酬聲應鍾吕若教子午成丁夘容得老漁<lb/>
尋句忙喚醑好浄洗窮愁却與論詩譜西風道古我欲<lb/>
繫匏瓜匏瓜何在緱氏已無圃<lb/>
買陂塘旋栽楊栁崇臺檢校公務西山逺獻千巖壑總<lb/>
<pb n="KR4h0078_WYG_001-12b"/>
解蓄雲藏雨臨淺渚更俯視銀濤萬頃揺孤嶼姮娥寄<lb/>
語約静影浮光浴金沉璧方領眺蟾趣登臨地休逸<lb/>
主人先許買隣邀我從吕黄金鑄作千錢賀不及無聲<lb/>
新句㪺緑醑甚欲把園亭草木隨時譜歌豳驗古看祭<lb/>
韭條桑薪樗剥棗納稼築場圃<lb/>
買陂塘旋栽楊栁夢中還理家務十年不到衡山麓孤<lb/>
負楚雲湘雨蘋映渚𣺌杜若江蘺香接烟霞嶼口心相<lb/>
語為蠅驥東西雲龍上下誤却釣游趣　生平志願識<lb/>
<pb n="KR4h0078_WYG_001-13a"/>
平輿二許煌煌岳降申吕斐詞敬為先生壽博得月章<lb/>
星句毋我醑只小草幽蘭心醉離騷譜松存徑古待遊<lb/>
遍西園荷鋤歸去吾亦愛吾圃<lb/>
　　　楨和<lb/>
買陂塘旋栽楊栁求田専理農務扁舟来往烟波裏青<lb/>
篛緑蓑風雨時泛渚把逺岫遥岑收拾來孤嶼黄花解<lb/>
語道鳳閣鸞臺黄塵烏帽争似醉鄉趣　洹溪上道士<lb/>
而今惟許非熊夢斷姜吕水聲山色相縈繞湧出筆端<lb/>
<pb n="KR4h0078_WYG_001-13b"/>
新句斟桂醑聽萬籟笙竽一派仙家譜休論往古向種<lb/>
菊籬邊觀魚軒外晚節有秋圃<lb/>
買陂塘旋栽楊栁閒人忙過曹務山翁溪友來相賀昨<lb/>
夜應時甘雨舟泛渚有茶竈相從同過東西嶼鷗邊自<lb/>
語是午夢初囘餘酲未解七椀得真趣　神仙事雲海<lb/>
茫茫何許何人巖下逢吕詩家却有還丹訣萬景㸃成<lb/>
竒句公自醑且山水徜徉莫考飛升譜悠悠萬古看一<lb/>
片烟霞四時風物吾圃即𤣥圃<lb/>
<pb n="KR4h0078_WYG_001-14a"/>
　　　圭塘雜詠<hi>并序</hi>　　　　　　　有孚<lb/>
　　圭塘亭臺浚築之役經始及落成有孚實皆與聞<lb/>
　　吾兄時一來遊雖乗興忘返而芳春長夏秋晴冬<lb/>
　　燠有孚獨得賞玩竟日不敢孤兄之賜謹取日所<lb/>
　　為事各成小詩題曰圭塘雜詠用發長者一笑塘<lb/>
　　之可詠者不止此又當别撰拜呈<lb/>
　　作樂導水<lb/>
一部香山池上樂等閒誰遣到圭塘水聲更比樂聲好<lb/>
<pb n="KR4h0078_WYG_001-14b"/>
鳴玉潄雲來未央<lb/>
　　攜妓落成<hi>郡守朱舜咨治具率寮友來賀喜甚大醉而歸</hi>
皂葢朱轓寮友隨池亭終宴不知疲笑扶紅袖山翁醉<lb/>
寧問街頭拍手兒<lb/>
　　栁下聽鶯<lb/>
隂隂烟翠足潛身其奈嬌喉百囀新却憶當年閶闔曉<lb/>
恩袍光照上林春<hi>登第日唱名西宫密邇上林嘗聞鶯也</hi>
　　舟中對鷺<lb/>
<pb n="KR4h0078_WYG_001-15a"/>
風標公子雪衣裳來把蓮池野景妝鼓浪嗚橈不驚去<lb/>
主人機事乆相忘<lb/>
　　荷觴酌酒<lb/>
珍珠紅貯碧琉璃故摘新荷代酒巵㸔取持盈舊時手<lb/>
肯教宫錦笑淋漓<lb/>
　　蕉葉題詩<lb/>
緑映書忩兩樹蕉興來得句就揮毫何時更草閒居賦<lb/>
却笑街頭紙價髙<lb/>
<pb n="KR4h0078_WYG_001-15b"/>
　　荷浄納涼<lb/>
晚來池上據胡床荷葉荷花逺益香不待輕風來鼻觀<lb/>
一襟煩暑自清涼<lb/>
　　開忩㸔雨<lb/>
白雨跳珠響翠荷秋聲剛比夜來多天公不破為霖手<lb/>
捲地狂風可奈何<hi>時大旱連日雨作皆被風吹散</hi>
　　松隂獨釣<lb/>
滿地松隂草似茵漁竿聊復樂吾真無端凡子忽相過<lb/>
<pb n="KR4h0078_WYG_001-16a"/>
便説嚴灘與渭濵<lb/>
　　與客泛舟<lb/>
青簾畫舫木蘭橈佳客來游不待招莫話濟川當日事<lb/>
且乗明月聽吹簫<lb/>
　　日夕觀山<lb/>
晚晴臺上看巉巗萬壑千峰起翠嵐恰似雲間招五老<lb/>
今宵有夢定江南<lb/>
　　西堤晚眺<lb/>
<pb n="KR4h0078_WYG_001-16b"/>
雲影天光隔小橋一亭如翼水週遭東隅不似西堤好<lb/>
日照平林古塔髙<lb/>
　　雨中移竹<lb/>
琅玕新緑滿亭臺雨雨風風手自栽玉立明年㸔新筍<lb/>
凌雲會使鳳凰來<lb/>
　　月下觀梅<lb/>
月照新堤水見沙暗香浮處影横斜詩人同愛多成僻<lb/>
不獨西湖處士家<lb/>
<pb n="KR4h0078_WYG_001-17a"/>
　　倚檻觀魚<lb/>
魚我相忘樂可知漆園仙老不吾欺眼前無限濠梁興<lb/>
獨咏鄉賢石刻詩<hi>魏公有觀魚軒詩石刻</hi>
　　遶堤種菊<lb/>
酒熟同招隱士㸔飢來忍把落英餐春風無限閒桃李<lb/>
不似黄花耐嵗寒<lb/>
　　竹間開逕<lb/>
隂分老翠濕分苔洞府通幽一逕開底用三三煩杖屨<lb/>
<pb n="KR4h0078_WYG_001-17b"/>
此中風月足徘徊<lb/>
　　水口聽琴<lb/>
潺潺石溜最宜琴悵望佳人勞我心誰識淵明琴外趣<lb/>
只愁流水負知音<lb/>
　　獨坐投壺<lb/>
小童傳箭侍投壺勝負無争祗自娛四面芙蓉風日美<lb/>
絶勝客舍夜呼盧<lb/>
　　登臺縱目<lb/>
<pb n="KR4h0078_WYG_001-18a"/>
白雲飛處太行低逺近川原望眼迷西北蒼烟䕶喬木<lb/>
佳城鬱鬱是洹溪<lb/>
　　調白蓮始花<lb/>
素娥乗月下瑶臺翠羽霓旌次第開宴罷渚宫歸去晚<lb/>
玉杯遺在碧雲堆<lb/>
　　調木芙蓉不花<lb/>
堤上芙蓉池内蓮要㸔水月鬭清妍雲舒霞巻知何在<lb/>
目斷秋江思黯然<lb/>
<pb n="KR4h0078_WYG_001-18b"/>
　　調湖石<lb/>
嶄然山立勢巍巍巗岫封苔碧帶緋幸免秦家鞭叱苦<lb/>
從教雲去笑無衣<lb/>
　　聽筝<lb/>
雁柱參差銀甲輕水亭虛敞助絃聲從知不似南薰譜<lb/>
且向尊前解宿酲<lb/>
　　　可翁和<lb/>
洹溪滚滚源頭活分得支流入小塘怪底凝雲吹不散<lb/>
<pb n="KR4h0078_WYG_001-19a"/>
管絃聲滿水中央　　　　　　　　作樂導水<lb/>
一斚才空一曲隨胼胝今日頓忘疲年來懐抱須陶寫<lb/>
敢笑長安衆富兒　　　　　　　　攜妓落成<lb/>
萬條金縷裊長身勾引遷喬語意新休向建章誇百囀<lb/>
陶家門徑有餘春　　　　　　　　栁下聽鶯<lb/>
禪定聯拳斂素裳豈知船上載紅妝主人有約君毋忽<lb/>
多少魚兒要汝忘　　　　　　　　舟中對鷺<lb/>
野人飲具謝玻瓈自有天然軟玉巵蕩漾翠濤擎不定<lb/>
<pb n="KR4h0078_WYG_001-19b"/>
有人謀笑縱淋漓　　　　　　　　荷觴酌酒<lb/>
騷鄉縑楮寓芭蕉翠瑩尤宜運紫毫風致於詩真有助<lb/>
卯君才調况清髙　　　　　　　　蕉葉題詩<lb/>
栁隂多處着方牀萬柄無塵各有香危坐悠然受清供<lb/>
風聲摵摵更秋涼　　　　　　　　荷淨納涼<lb/>
霎時清響閙新荷其奈龍公不肯多忩外風光吾不校<lb/>
四郊禾黍定如何　　　　　　　　開忩看雨<lb/>
半世京華困鼎茵髙風時復夢𤣥真可憐縁木求魚者<lb/>
<pb n="KR4h0078_WYG_001-20a"/>
今日君其問水濵　　　　　　　　松隂獨釣<lb/>
欵乃聲中動畫橈不煩舟子更相招而今赤壁荒寒裡<lb/>
試問何人有洞簫　　　　　　　　與客泛舟<lb/>
林慮千仞翠巖巖罨畫工夫在莫嵐徙倚崇臺觀未足<lb/>
紅輪西北月東南　　　　　　　　日夕觀山<lb/>
小亭何用赤闌橋細栁新荷緑四遭落日胡床更東望<lb/>
碧天如水月輪髙　　　　　　　　西堤晚眺<lb/>
山人聚景作池臺移得龍孫帶雨栽頃刻雲間晴日上<lb/>
<pb n="KR4h0078_WYG_001-20b"/>
便教隂過酒尊来　　　　　　　　雨中移竹<lb/>
空明雲水碧揺紗疎影尤宜竹外斜為我殷勤謝傖父<lb/>
莫疑繁李玉川家　　　　　　　　月下觀梅<lb/>
魚樂江湖自不知非魚非我敢相欺巵言我不如莊惠<lb/>
終日觀魚只有詩　　　　　　　　倚檻觀魚<lb/>
紛紛紅紫厭相㸔老境才將蔗倒餐不向四隄皆種菊<lb/>
風霜誰與共髙寒　　　　　　　　遶堤種菊<lb/>
翠寒深處斸蒼苔香霧霏霏晚自開從此一笻雙不借<lb/>
<pb n="KR4h0078_WYG_001-21a"/>
尋詩迎客幾盤徊　　　　　　　　竹間開徑<lb/>
幽棲長物一張琹時對清流自寫心老子興闌童子去<lb/>
月明縣溜有遺音　　　　　　　　水口聽琴<lb/>
緑隂清晝矢鳴壺慶馬何煩用酒娛有主無賔聊一笑<lb/>
却呼童僕煮臯盧　　　　　　　　獨坐投壺<lb/>
老眼常疑萬象低憑髙逺景更凄迷只從此地觀吾圃<lb/>
便覺江湖是小溪　　　　　　　　登臺縱目<lb/>
仙姿皎潔映圓臺真見凌波恣意開却是圭塘宜産汝<lb/>
<pb n="KR4h0078_WYG_001-21b"/>
朝陽東照玉成堆　　　　　　　　調白蓮<lb/>
南土風宜陸地蓮移根培植不能妍世間乆絶司花手<lb/>
却道殷韓是偶然　　　　　　　　調木芙蓉不花<lb/>
一巻千古碧崔嵬閲盡人間紫與緋老子未能兄事汝<lb/>
醉來聊用掛絺衣　　　　　　　　調湖石<lb/>
氷絃轟烈倚歌輕絃外無聲却有聲我自忘情聊過耳<lb/>
幾人聞此發狂酲　　　　　　　　聽筝<lb/>
　　　楨和<lb/>
<pb n="KR4h0078_WYG_001-22a"/>
清泉百折來西麓逺逐笙歌匯一塘從此主人多樂事<lb/>
源源如水共無央　　　　　　　　作樂導水<lb/>
郡寮飛葢逺追隨觴詠臨流肯厭疲一任東山多漢妓<lb/>
夏家元是木腸兒　　　　　　　　攜妓落成<lb/>
聲似笙簧金滿身飛来應愛栁條新遥知驚破幽人夢<lb/>
才信吾園有好春　　　　　　　　栁下聽鶯<lb/>
泛舟逃暑謝冠裳愛爾蕭然水國妝一縷風絲忽飛去<lb/>
眼前有句不能忘　　　　　　　　舟中對鷺<lb/>
<pb n="KR4h0078_WYG_001-22b"/>
軟香誰琢碧玻瓈捧掬兢兢强作巵竟日罰多詩不就<lb/>
墨痕少似酒淋漓　　　　　　　　荷觴酌酒<lb/>
當年懐素種芭蕉髠却中山幾兎豪偶得青羅游戲耳<lb/>
秋風攀桂仰天髙　　　　　　　　蕉葉題詩<lb/>
水雲鄉裏一藜床萬緑亭亭晚更香地勝境清煩暑盡<lb/>
更教漁笛弄初涼　　　　　　　　荷淨納涼<lb/>
紛紛銀箭射新荷添得陂塘景物多囘首林慮真水墨<lb/>
一忩其奈萬山何　　　　　　　　開忩看雨<lb/>
<pb n="KR4h0078_WYG_001-23a"/>
龍蛇影裏藉莎茵一線清風畫不真眼底得魚鮮可食<lb/>
山巔何似水之濵　　　　　　　　松隂獨釣<lb/>
忘形談笑任停橈邂逅寧煩折簡招我欲扣舷誰我和<lb/>
吾舟有客却無簫　　　　　　　　與客泛舟<lb/>
亭西咫尺聳千巖清氣侵凌湧碧嵐紅日欲沈山更好<lb/>
從他捷徑在終南　　　　　　　　日夕觀山<lb/>
聞説平泉與午橋興衰自與世相遭栁堤雖比沙堤小<lb/>
莫景相從此最髙　　　　　　　　西堤晚眺<lb/>
<pb n="KR4h0078_WYG_001-23b"/>
踏泥穿徑接崇臺斸破蒼苔特地栽我得此君心事了<lb/>
從今俗客不須来　　　　　　　　雨中移竹<lb/>
老樹清溪映白沙可人竹外一枝斜黄昏信步前村去<lb/>
香到松林賣酒家　　　　　　　　月下觀梅<lb/>
濠梁樂意幾人知魚自知魚肯自欺莫説銀絲鮮鯽膾<lb/>
波神應怪杜陵詩　　　　　　　　倚檻觀魚<lb/>
東籬疇昔笑相看培植今非為夕餐但與此隄同晚節<lb/>
九天霜露任清寒　　　　　　　　遶堤種菊<lb/>
<pb n="KR4h0078_WYG_001-24a"/>
翠隂穿漏地無苔涼氣疏通一徑開要與此君常接迹<lb/>
杖藜初不厭紆徊　　　　　　　　竹間開徑<lb/>
琮琤鳴玉已如琴更拂氷絃為洗心我識子期千古意<lb/>
直教流水有餘音　　　　　　　　水口聽琴<lb/>
消閒偶爾得全壺心手相忘亦可娛忩外山禽忽驚起<lb/>
握籌因得笑胡盧　　　　　　　　獨坐投壺<lb/>
碧雲冉冉雁行低望斷郊原思欲迷隱隱玉龍飛舞處<lb/>
却知流派是前溪　　　　　　　　登臺縱目<lb/>
<pb n="KR4h0078_WYG_001-24b"/>
水仙拭面出粧臺渚霧汀烟撥不開愧爾多情慰貧索<lb/>
滿池融作爛銀堆　　　　　　　　調白蓮<lb/>
橘不逾淮况木蓮爾居非地敢争妍江南八月花如錦<lb/>
却是天機出自然　　　　　　　　調木芙蓉不花<lb/>
紛紛卉木簇峩巍栁亦拖藍棗亦緋獨爾堅頑無用處<lb/>
只從烟雨老苔衣　　　　　　　　調湖石<lb/>
弦風清入玉纖輕翻作雲間鸞鳳聲不用捋鬚興感慨<lb/>
且圖醒却一朝酲　　　　　　　　聽筝<lb/>
<pb n="KR4h0078_WYG_001-25a"/>
　　酒間得口號卄八字　　　　　　可翁<lb/>
卯君為我鑿圭塘荆棘化為雲水鄉昨夜荷香新雨過<lb/>
一年勞費盡銷忘<lb/>
　　　有孚和<lb/>
檜影蟠空荷滿塘錦鄉還勝五雲鄉須㬰一曲棹歌起<lb/>
四座清風暑亦忘<lb/>
　　　楨和<lb/>
栁隂荷氣滿池塘好景天留在老鄉翁自無心聊復爾<lb/>
<pb n="KR4h0078_WYG_001-25b"/>
誰教魚鳥亦相忘<lb/>
　　侍飲圭塘賦律詩并和韻二首　　　楨<lb/>
人間何地不驕陽今日池亭願始償四面緑楊籠碧蘚<lb/>
一池翠葢擁紅妝松揺天外風聲細竹引忩間雨氣香<lb/>
莫問為霖蘇大旱醉眠且得一宵涼<lb/>
習池自合醉髙陽酒債從今未易償花白好從陶令社<lb/>
冠金休羨蜀宫妝雨聲瀉出九天譜荷氣鍾成百和香<lb/>
頭上黒雲真有意要催詩句助清涼<lb/>
<pb n="KR4h0078_WYG_001-26a"/>
　　　翁用楨韻二首<lb/>
城西風物擅安陽鄉社而今債已償自笑衣冠成野逸<lb/>
更從花栁看時妝酒沾松露涓涓冷詩入荷風字字香<lb/>
莫道年來無事業等閒成就一天凉<lb/>
半畆方塘學紫陽道心未瑩賞心償蝶飛已悟三生夢<lb/>
蓮褪猶存半面妝四座賔朋連日醉一朝風雨滿城香<lb/>
人間政爾愁炎暑誰信吾亭有許涼<lb/>
　　　叔和楨韻<hi>并序</hi>
<pb n="KR4h0078_WYG_001-26b"/>
　　至正已丑嵗相城春夏不雨旱既甚六月廿九日<lb/>
　　始雨入夜霑足吾兄乘㯶輿挈壻姪來圭塘縱觀<lb/>
　　樂甚猶子楨具饌且有詩兄謂有孚曰詩雖不髙<lb/>
　　其意可取遂走筆答之有孚亦技癢弗禁依韻得四<lb/>
　　首兄載賡之楨亦自和共八章觴詠間作於荷聲樹<lb/>
　　色中不謂此身之在塵世也時東平孟彦超來尹安<lb/>
　　陽方走神祠致懇禱甘澍適應尤可喜也故并及之<lb/>
水雲身世本純陽入座仍教宿債償且對風光留客飲<lb/>
<pb n="KR4h0078_WYG_001-27a"/>
誰教雪景待人妝芭蕉題字詩偏好荷葉為杯酒亦香<lb/>
却笑紛紛輕薄手等閒翻覆變炎涼<lb/>
階下戎葵識向陽平生心事未全償池邊風雨生秋意<lb/>
林下衣冠稱道妝三徑不荒松菊茂一亭渾貯芰荷香<lb/>
仙翁命駕來聽雨未許北忩專此涼<lb/>
買得園亭位面陽百年心事一時償風吹楊栁囘鸞舞<lb/>
雨浥芙蕖墮馬妝相下未成真率㑹洛中空記姓名香<lb/>
當時太液池邊宴不信人間六月涼<hi>辛已之夏吾兄以左轄被命留京師</hi>
<pb n="KR4h0078_WYG_001-27b"/>
<hi>遵故事率留守臣登廣寒殿視罅漏適御酒至恭宴池上有長句故及之</hi>
炎光咫尺又秋陽生意才將一雨償學圃幽人乘逸興<lb/>
凌波仙子競新妝三生不負林塘夢滿座驚聞翰墨香<lb/>
為語安陽新令尹廛氓先荷此宵涼<lb/>
　　太常引四首<hi>七月十九日賦</hi>　　　可翁<lb/>
圭塘種藕已多時貼水曉星稀生意一朝囘便萬柄紅<lb/>
酣緑欹　連宵驟雨透空繁響清絶不容詩對景冩襟<lb/>
期要無愧䲭夷子皮<lb/>
<pb n="KR4h0078_WYG_001-28a"/>
幽人早起赴池亭㸔初日照娉婷風葢露珠傾又勝似<lb/>
前時雨聲　水沈鄉裏錦雲深處雙檜挿天青一葉釣<lb/>
舟輕似野渡無人自横<lb/>
四堤楊栁接松筠香破水芝新羅襪不生塵笑書裏凌<lb/>
波未真　紅雲縹緲清風蕭颯半醉岸烏巾不是葛天<lb/>
民也做得江湖散人<lb/>
雲舒霞巻萬妝濃倒影水天紅池轉小臺東又一種娟<lb/>
娟玉容　仙肌綽約竒芬清逺揺動水晶宫一笑對衰<lb/>
<pb n="KR4h0078_WYG_001-28b"/>
翁好同赴廬山社中<lb/>
　　　有孚和<lb/>
藕花無數半開時池上客來稀杖履獨徘徊忽翠葢因<lb/>
風盡欹　天工妝景水神輸供陶寫費新詩身外杳難<lb/>
期笑士價才堪五皮<lb/>
緑衣持節擁亭亭玉立萬娉婷一見寸心傾任詩畫無<lb/>
聲有聲　新篁揺葆蒼松張葢山色入簾青雲淡午風<lb/>
輕㸔樹影西忩又横<lb/>
<pb n="KR4h0078_WYG_001-29a"/>
水文湘簟織霜筠座客句清新何物是紅塵更着個漁<lb/>
舟寫真　趙公琴鶴謝家絲竹漉酒又陶巾不獨太平<lb/>
民好鳳閣鸞坡舊人<lb/>
靚妝仙子謝纖穠獨立水雲紅綽約畫闌東似姑射氷<lb/>
肌雪容　翠盤承月玉杯擎露粲粲蕊珠宫真賞有隣<lb/>
翁盡添入霓裳曲中<lb/>
　　　楨和<lb/>
池亭荷浄納涼時四面栁依稀棹得酒船囘看風裏紗<lb/>
<pb n="KR4h0078_WYG_001-29b"/>
巾半欹　殘霞照水夕陽明樹天付畫中詩應不負歸<lb/>
期更誰㸔桃花面皮<lb/>
西池池上好新亭紅翠鬭娉婷翠葢幾番傾聽水上紅<lb/>
妝笑聲　歸來鄉社不闗塵事活計問樵青世事一毫<lb/>
輕看西嶺秦雲暮横<lb/>
藕花香裏有叢筠照水緑梢新清潔出風塵似特與幽<lb/>
人寫真　門無俗客地多清興羽扇白綸巾甘作太平<lb/>
民敢自謂羲皇上人<lb/>
<pb n="KR4h0078_WYG_001-30a"/>
淡妝素服更纎穠清致不須紅佇自書橋東一掃盡人<lb/>
間冶容　麻姑何在嫦娥昨夜飛出廣寒宫天亦為詩<lb/>
翁把好景都移此中<lb/>
　　圭塘獨坐賦四律　　　　　　　可翁<lb/>
我作圭塘未及年眼中生意浩無邊三秋未半荷沃若<lb/>
一日不來心欿然自古人生求適意只今先務是歸田<lb/>
管絃何似塤篪韻此去新詩幾百篇<lb/>
西郭園亭近市㕓市㕓雖近足風烟陶家事業惟栽栁<lb/>
<pb n="KR4h0078_WYG_001-30b"/>
周子襟懐託愛蓮莫向人間為白眼試從水面照華顛<lb/>
悠悠千古滄浪意時上扁舟自扣舷<lb/>
我屋來西圃輪蹄二里遥晚風收菡萏秋雨長芭蕉有<lb/>
酒容開口無官免折腰柴門莫緊閉恐負野人招<lb/>
地僻心逾逺詩多意轉長隂森穿竹徑甘脆剥蓮房魚<lb/>
長已堪釣醅香先自嘗敢言誇晝錦聊復此圭塘<lb/>
　　　有孚和<lb/>
天與安閒未老年杖藜無日不池邊古存兩檜待真賞<lb/>
<pb n="KR4h0078_WYG_001-31a"/>
瑞毓雙蓮非偶然但要遶籬皆有菊從教負郭却無田<lb/>
和陶未盡登臨興更誦南華内外篇<lb/>
池上新亭僅一㕓池中風物飽雲烟底須太華峰頭藕<lb/>
且對匡廬山下蓮飲酒有時如白醉揮毫無用效張顛<lb/>
扁舟盡日横秋水客至何因瞑戛舷<lb/>
小酌西堤上松隂曲徑遥竹金揺翡翠杯玉碾芭蕉雨<lb/>
急添池面舟閒纜樹腰嬾書無折簡佳客不須招<lb/>
林泉風景别山色與雲長酒友招元亮仙游憶子房鱠<lb/>
<pb n="KR4h0078_WYG_001-31b"/>
鮮銀細縷粳熟雪初嘗自愧無佳句其如負此塘<lb/>
　　　楨和<lb/>
一束辛勤四十年神功收斂老溪邊髙牙大纛皆<hi>闕</hi>爾<lb/>
野服黄冠任自然但得酲心多勝槩肯因餬口望良田<lb/>
圭塘此去無他事與客日談秋水篇<lb/>
甘作村氓受一㕓林塘花竹隔人烟四圍水色涵秋色<lb/>
一片紅蓮間白蓮倦矣且歸從所好老来雖醉不成顛<lb/>
採菱有曲聲清越不覺頻敲畫舫舷<lb/>
<pb n="KR4h0078_WYG_001-32a"/>
日涉宜成趣行行不憚遥世塗紆百折心事付三蕉日<lb/>
射花明臉風來栁折腰水雲深處好舟子又相招<lb/>
事去心猶在閒來日更長願治韓相圃誰羡贊公房蕭<lb/>
散今方得艱難昔備嘗天公知此意返照媚横塘<lb/>
　　漫書　　　　　　　　　　　　可翁<lb/>
誰謂予多蹇年來儘遂心作池通活水栽竹植連隂景<lb/>
物源源出門墉步步深從知非大隱有此小山林<lb/>
　　　有孚和<lb/>
<pb n="KR4h0078_WYG_001-32b"/>
生意觀池上天其慰我心瑞蓮開並蔕新栁作繁隂題<lb/>
品詩方進栽培嵗未深當年朝市夢曽到此雲林<lb/>
　　　楨和<lb/>
搆築非觀美幽棲要賞心芰荷宜晚色松竹共清隂風<lb/>
物四時好烟波幾許深白蓮開爛熳誰復憶東林<lb/>
　　有舟　　　　　　　　　　　　可翁<lb/>
有舟維老樹欲動恐傷蓮遂使成虛器何由濟大川錦<lb/>
雲香捧擁烟月澹流連泛泛行無礙霜清八月天<lb/>
<pb n="KR4h0078_WYG_001-33a"/>
　　　有孚和<lb/>
憶昨為舟日初非為采蓮衣冠懐赤壁泉石問伊川涉<lb/>
險平生屢投閒幾月連浮生身世似行止敢違天<lb/>
　　　楨和<lb/>
畫舫將焉用圭塘為看蓮不教横野渡且免涉長川荷<lb/>
礙行還止萍開斷復連乘槎如有路相伴去朝天<lb/>
　　大雨兩晝夜僮報墻仆而竹甚茂喜成口號<lb/>
　　　　　　　　　　　　　　　　可翁<lb/>
<pb n="KR4h0078_WYG_001-33b"/>
一夜銀河瀉欲乾桑田幾似海漫漫岸頽墻仆吾無憾<lb/>
栽活蒼筤數百竿<lb/>
　　　有孚和<lb/>
水溢仍須慮旱乾此君生意始澶漫朝來喜造菁菁徑<lb/>
其奈平原水數竿<lb/>
　　　楨和<lb/>
逐婦鳴鳩呌欲乾雨聲長夜共漫漫已添方沼水三尺<lb/>
洗出穿雲玉萬竿<lb/>
<pb n="KR4h0078_WYG_001-34a"/>
　　雨後觀竹乃有陻墊摧折者數叢因用前韻<lb/>
　　　　　　　　　　　　　　　　可翁<lb/>
憶昨移栽怕雨乾豈期平地水瀰漫此君於我真無負<lb/>
摧折猶堪作釣竿<lb/>
　　　有孚和<lb/>
后土泥深苦未乾幽人無寐夜漫漫此君摧折真堪惜<lb/>
賴有紅霓尚可竿<lb/>
　　　楨和<lb/>
<pb n="KR4h0078_WYG_001-34b"/>
從來植物怕枯乾平地誰教水盡漫叢篠巖墻偶然耳<lb/>
釣鰲吾自有長竿<lb/>
　　新秋即事　　　　　　　　　　可翁<lb/>
莫踏蒼苔破茨門晝亦闗林風秋入樹波日晚揺山原<lb/>
野蒼茫外烟霏指顧間更須安一榻月夜不須還<lb/>
　　　有孚和<lb/>
池亭殘暑去樂事日相闗徑列霜前菊忩招雨後山好<lb/>
詩來枕上爽氣滿人間極目崇臺晚遥天一鶴還<lb/>
<pb n="KR4h0078_WYG_001-35a"/>
　　　楨和<lb/>
西園無俗客盡日掩柴闗栁岸行觀水松忩卧看山功<lb/>
名付身外天地寄杯間目送行雲去翩翩倦鳥還<lb/>
　　秋隂　　　　　　　　　　　　　可翁<lb/>
秋隂宜沼上蘚翠不曽乾聽雨朝欹枕觀雲莫倚闌地<lb/>
寛人自在松茂竹平安天遂閒中樂年豐酒不難<lb/>
　　　有孚和<lb/>
雨上雲猶密尊空硯不乾郊原誰植杖臺榭我凭闌景<lb/>
<pb n="KR4h0078_WYG_001-35b"/>
以人増勝閒知夢益安賦詩因調笑倚和羨才難<lb/>
　　　楨和<lb/>
水面波紋定堤傍土脈乾清風雙鼓棹薄暮一凭闌緑<lb/>
野思裴度東山訪謝安及辰行樂爾世路任艱難<lb/>
　　漁家傲四首歌圭塘四時也　　　　可翁<lb/>
冰盡泉香雲縹緲韶華隱隱浮林杪酒在葫蘆魚在沼清<lb/>
晝悄好音時復來黄鳥　管領風光心未老衰顔却怕清<lb/>
波照有酒可斟魚可釣能事了東風一曲漁家傲<lb/>
<pb n="KR4h0078_WYG_001-36a"/>
窻影修篁揺翠葆墻隂幽徑連芳草驀地雨來荷葉閙香<lb/>
更好亂烟浮動紅雲島　穉桞千條絲嫋嫋栁邊宜著蘭<lb/>
舟小世態紛紛何足校收桂棹烏烏且和漁家傲<lb/>
露洗璇穹青杳杳年光紅入灘頭蓼翠葢撐烟吹半倒霜<lb/>
信早一匳寒影磨清曉　早是軒扉塵不到好山更與供<lb/>
登眺酒債漸多詩債少翻水調西風幾疊漁家傲<lb/>
落日崇䑓寒力峭登臨恰似尋安道有竹何人能徑造吾<lb/>
不誚相逢要遂掀髯笑　雙檜凌空龍夭矯有知定訝人<lb/>
<pb n="KR4h0078_WYG_001-36b"/>
枯槁珍重嵗寒氷雪操君自寳老夫且唱漁家傲<lb/>
　　有孚和<lb/>
莫訝圭塘春縹緲要知生意從冬杪栁動長堤氷泮沼庭<lb/>
院悄舊巢又見來𤣥鳥　九十韶華容易老鏡中勲業慚<lb/>
頻照招飲便須忙罷釣休醉了東君要聴漁家傲<lb/>
濃緑園林光莫葆詩翁只愛窻前草驟雨才過蝸乂閙亭<lb/>
館好日長人在蓬萊島　風度新松聲嫋嫋酒酣却笑瀛<lb/>
洲小栁外荷邊休計較皆可棹採蓮人和漁家傲<lb/>
<pb n="KR4h0078_WYG_001-37a"/>
雲外賔鴻聲漸杳羈人聴罷如嘗蓼我對清尊時復倒風<lb/>
露早黄鷄果是能催曉　蓮褪殘紅凉乍到水天一色供<lb/>
遊眺短笛悲秋知者少吹别調新翻商意漁家傲<lb/>
雪後西山崖壁峭竒觀難與他人道煨芋有爐無客造從<lb/>
壑誚巡簷且索梅花笑　冷蕊疎花開矯矯水村妝㸃霜<lb/>
林槁頼有此君同節操成二寳淺斟低唱漁家傲<lb/>
　　　楨和<lb/>
青入西山烟𣺌𣺌天機只在菰蒲杪風解氷澌融小沼人<lb/>
<pb n="KR4h0078_WYG_001-37b"/>
静悄一聲何處啼山鳥　杖䇿尋芳逢野老草芽栁眼明<lb/>
殘照歸到圭塘還獨釣心事了簫聲暖和漁家傲<lb/>
衆緑初生如羽葆池光揺漾連汀草紅杏已無春意閙風<lb/>
致好水中三嶼如三島　荷葉如錢蒲嫋嫋石渠静聼泉<lb/>
聲小從此圭塘時檢校停短棹栁隂髙唱漁家傲<lb/>
鴻雁翩翩雲路杳蘆花如雪迷紅蓼荷花不禁風雨倒秋<lb/>
意早詩懐清似霜天曉　獨掩柴扉誰得到髙䑓日暮宜<lb/>
瞻眺清致日多塵事少歌古調新聲移入漁家傲<lb/>
<pb n="KR4h0078_WYG_001-38a"/>
萬木凋零巖壑峭一機消長觀天道松竹園亭時一造誰<lb/>
敢誚敲氷煮茗供談笑　自負平生心矯矯三閭何事形<lb/>
容槁琴到無弦誰與操懐我寳相逢且賦漁家傲<lb/>
　　　瑞蓮歌<hi>并序</hi>　　　　　　　　　有孚<lb/>
　　圭塘落成之明年七月既望吾兄中丞公與客小<lb/>
　　集塘西南雙洲前産瑞蓮駢花亭亭異蔕同跗殆<lb/>
　　隂陽和氣鍾為禎祥天以慰老臣錫眉壽而昌子<lb/>
　　孫也惟公髙科起家致位丞弼贊化機培善類三<lb/>
<pb n="KR4h0078_WYG_001-38b"/>
　　十年矣謝事來歸田不足供伏臘而林塘栽植竭<lb/>
　　力資之葢欲静觀四時生意之妙與造物者遊而<lb/>
　　積善餘慶吉事有祥嘉瑞之見理亦宜哉有司欲<lb/>
　　以上聞公退然不居而好事者繪為圖矣有孚退<lb/>
　　而閲史唐開元至宋紹興四百年間僅<hi>闕</hi>十七八<lb/>
　　見表箋歌頌逢涌沓作雖不奏祥瑞乃公素心然<lb/>
　　游泳至和詠歌太平不可無也乃為之歌曰<lb/>
圭塘活水分清洹主人嗜好同先賢蓮根培植未逾嵗<lb/>
<pb n="KR4h0078_WYG_001-39a"/>
孰謂一旦生嘉蓮初疑霞臉影附鑑又似綘幘丫分鬈<lb/>
幻成彩鳳翼自比琢開香玉環仍連李唐以來具圖表<lb/>
趙宋奏賀尤駢闐我元聖徳極涵育瑞應只許書有年<lb/>
嘗思至正辛巳夏吾兄實握綱轄權廣寒殿下太液池<lb/>
亭亭並蔕薰風前守臣有請願馳獻獨以義折煩便便<lb/>
歸來對此蹄涔水肯將異卉誇里㕓吾鄉自昔號多士<lb/>
諸君巨筆如修椽僉言此是閭里榮歌詩倐與圖俱傳<lb/>
身閒意適物<hi>闕</hi>寓園林何必皆平泉天公端為表餘慶<lb/>
<pb n="KR4h0078_WYG_001-39b"/>
慶緒日與絲綿綿蓮房有子風味好不待食藕沈痾痊<lb/>
願言七澤均此瑞主人福壽方如川<lb/>
　　　可翁和<lb/>
相攸西郭濵吾洹老病宜退非遺賢平生竊慕君子德<lb/>
池上種竹池中蓮蓮兮何獨出竒異聯房蕊簇金絲鬈<lb/>
二姝同體面目别七澤移種根株連書祥史籍見歴歴<lb/>
走觀士女來闐闐人言培植乆方盛一泓疏鑿未及年<lb/>
自知不作駭俗事兹焉誰握生發權形容敢勝周子説<lb/>
<pb n="KR4h0078_WYG_001-40a"/>
胚腪又在太極前亭亭照影欲輕舉凌波微步俱清便<lb/>
倦游夢不到玉井歸來老屋安一㕓小池偶爾薙蕪穢<lb/>
池上敝亭才數椽酒從隣貰已多債詩取意適誰令傳<lb/>
天公特與慰岑寂嘉瑞湧出如源泉夘君有唱阿買和<lb/>
僮歌况復清且綿擬為表頌僭歸美奈此嬾痼誰能痊<lb/>
予心真樂更多有傍花隨栁在前川<lb/>
　　　楨和<lb/>
太行山下溪名洹洹溪主人今得賢石渠分溜入方沼<lb/>
<pb n="KR4h0078_WYG_001-40b"/>
種出萬柄紅白蓮就中一茄發挺特艷粧雙出雲髻鬈<lb/>
有如二女降媯汭翠裙紅袖相牽連岐分駭目未信宿<lb/>
里傳<hi>闕</hi>耳何喧闐波神有為獻嘉瑞要並太史書豐年<lb/>
主人謙德不敢有福善自是天行權亭亭植立萬花表<lb/>
可人適在亭之前日酣欲語轉嬌姹風動似舞尤輕便<lb/>
一時圖寫溢紈素十日車馬空市㕓昔聞蓂莢曽表異<lb/>
乃因土階與采椽景星鳳鳥豈常有考信前史真宜傳<lb/>
醴湖蕪塞不復見而今乃濯圭塘泉禎祥奕葉定不斷<lb/>
<pb n="KR4h0078_WYG_001-41a"/>
藕絲萬縷相纒綿幽人到此自怡悦膏肓泉石尤難痊<lb/>
要須紀録入郡乗千年増重吾山川<lb/>
　　侍兄池上對景書懐<hi>閏七月二日</hi>　　　有孚<lb/>
天機寒燠自潛通殘暑何勞用力攻萬柄荷聲秋雨裏<lb/>
一忩山色夕陽中初心人未慚青史晚節兄當訪赤松<lb/>
嵗月等閒成老大池亭何幸日從公<lb/>
　　　可翁和<lb/>
<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船時泛一橋通詩壘誰能四面攻官業向來慚柱下<lb/>
<pb n="KR4h0078_WYG_001-41b"/>
仙游隨處是壺中風聲細細來雙檜波影澄澄見七松<lb/>
笑傲滄洲人老矣功名付與黑頭公<lb/>
　　　楨和<lb/>
平生心事負清通得失何須較面攻人道神仙游海上<lb/>
天教宰相住山中四方舊植多桃李三徑新開滿菊松<lb/>
野老從教争席坐不須牀下拜龎公<lb/>
　　睡起偶成二絶　　　　　　　　有孚<lb/>
清風枕簟水雲鄉夢覺槐根百慮忘起課山童笑多事<lb/>
<pb n="KR4h0078_WYG_001-42a"/>
飼魚跟藕摘蓮房<lb/>
松竹平堤飯後行眼前幽事總闗情忘機魚亦如鷗鷺<lb/>
能識溪童扣檻聲<lb/>
　　　可翁和<lb/>
衰病天教逺帝鄉君恩一飯詎能忘但愁今日人輕議<lb/>
世有赤松無子房<lb/>
舍則宜藏用則行聖人於世豈無情强顔欲鼓齊門瑟<lb/>
何似圭塘欵乃聲<lb/>
<pb n="KR4h0078_WYG_001-42b"/>
　　　楨和<lb/>
乞得西園作醉鄉浮生俗務總相忘水雲清徹荷香裏<lb/>
小艇虛明似洞房<lb/>
賦詩舒嘯杖藜行水色山光不世情醉卧午忩誰喚醒<lb/>
栁隂啼鳥兩三聲<lb/>
　　即事　　　　　　　　　　　　有孚<lb/>
理檻存茶竈維舟過酒缸水光浮北棟花影在西忩行<lb/>
樂時休失髙飛氣未降相看終不厭庭檜拂雲雙<lb/>
<pb n="KR4h0078_WYG_001-43a"/>
　　　可翁和<lb/>
秫田秋半熟香入小磁缸霜水清浮簟烟嵐翠可忩酒<lb/>
添詩癖重茶戰睡魔降笑問登山屐吾生費幾雙<lb/>
　　　楨和<lb/>
映水花明樹浮香酒滿缸上書辭北闕寄傲倚南忩處<lb/>
世心無慊論文敵已降圭塘有溪友國士任無雙<lb/>
　　圭塘雨後督修堰歸坐嘉蓮亭有感<hi>十一日</hi>
　　　　　　　　　　　　　　　　有孚<lb/>
<pb n="KR4h0078_WYG_001-43b"/>
睠此三洲水功輸一嵗勤隂留西圃樹清度北溪雲花<lb/>
竹環隄上亭臺錯水濆每勞賔載酒時與客論文值雨<lb/>
天相戲修防事又殷潢流誰紀極岸塌我厓垠水底升<lb/>
船子泥中出此君庀徒紛畚鍤竣事幾朝曛汲汲同援<lb/>
溺憧憧劇拯焚感時空付恨對酒豈圖醺輕薄雲中手<lb/>
艱難鏡裏勲學方知有道境已入無聞覔句期靈運攻<lb/>
書擬右軍杖從鄉老植席許野人分調燮功攸屬浮沈<lb/>
意不羣歸來理緗帙剔蠧拾香芸<lb/>
<pb n="KR4h0078_WYG_001-44a"/>
　　　可翁和<lb/>
嬾是平生癖歸田始克勤灌園時汲井學稼曉耕雲忩<lb/>
取山千疊舟巡沼四濆倦游當税駕勇退免移文誰識<lb/>
予心樂都忘俗務殷圭塘清見底銀海浩無垠潦倒惟<lb/>
營口迂疎愧致君天開方外境塵見隙中曛酒欲連宵<lb/>
飲膏須繼晷焚讀書嗟坐廢娛老却宜醺園綺知髙祖<lb/>
巢由負放勲至人先大節餘事及多聞詩少慚工部鞋<lb/>
多笑領軍郊原諏嵗計風露逼秋分且曳泥中尾休空<lb/>
<pb n="KR4h0078_WYG_001-44b"/>
冀北羣崇臺還一上萬物正芸芸<lb/>
　　　楨和<lb/>
山人新學圃要慰一生勤方沼瀦清水平田種白雲紅<lb/>
蓮迷水面青草亂溪濆有客須沽酒無錢每鬻文山中<lb/>
縁已定池上事徒殷小艇通三島新詩動八垠輕風宜<lb/>
桂棹鳴溜合桐君浄室凝爐篆斜忩映隙曛荷杯方適<lb/>
用芰製莫輕焚欲發詩書韞仍須麴蘖醺儘修閒事業<lb/>
休論舊功勲流水心無競蠅聲耳不聞迹追裴相國詩<lb/>
<pb n="KR4h0078_WYG_001-45a"/>
擬鮑參軍天宇雲無礙溪橋路細分寒梅在花部野鶴<lb/>
暫雞羣萬巻書無恙收藏更種芸<lb/>
　　鄉友具宴漫成<hi>十三日</hi>　　　　　有孚<lb/>
樂意相闗好鳥鳴可憐歌舞漫多情日斜山氣如雲氣<lb/>
風急松聲似雨聲落魄不違鄉社飲棲遲須結嵗寒盟<lb/>
圭塘活水清如許不獨滄浪好濯纓<lb/>
　　　可翁和<lb/>
相望不隔一牛鳴尊俎過從見至情荷露清涵芳酒氣<lb/>
<pb n="KR4h0078_WYG_001-45b"/>
松雲寒遏艷歌聲髙車駟馬初無意白酒黄雞舊有盟<lb/>
醉脱烏紗從露頂絶勝前日縛塵纓<lb/>
　　　楨和<lb/>
不平常欲以詩鳴詩友還能識此情一座笑談皆有道<lb/>
滿前圖畫豈無聲雞豚已遂聯鄉社鷗鷺何妨締舊盟<lb/>
却笑終軍苦多事不攻經籍請長纓<lb/>
　　侍兄赴圭塘　　　　　　　　　有孚<lb/>
時出西門履信坊望中楊栁是圭塘軒車每被兒童識<lb/>
<pb n="KR4h0078_WYG_001-46a"/>
風物能令杖履忙山客荷囊多草藥溪人抄紙滿隣墻<lb/>
年來頗識幽棲樂愈覺林泉興味長<lb/>
　　　可翁和<lb/>
卜築何如履道坊千紅萬緑浸銀塘要囘衰境為全盛<lb/>
却使閒人號最忙活水清圍容膝屋新篁髙出及肩墻<lb/>
烟霞遮斷塵埃路才覺山林白晝長<lb/>
　　　楨和<lb/>
清晨走馬碧雞坊㸃檢西園數畆塘花栁前川成自樂<lb/>
<pb n="KR4h0078_WYG_001-46b"/>
輪蹄終日為誰忙釣魚岸口迎新水沽酒鄰家過短墻<lb/>
半醉莫催翁命駕月明松影引杯長<lb/>
　　嘉蓮亭宴罷奉陪泛舟夜分始歸賦詩三十韻是<lb/>
　　日之宴渤海縣尹吳安之以使來具也<hi>閏七月二十一日</hi>
　　　　　　　　　　　　　　　　有孚<lb/>
池亭秩芳筵落日船始放晴空散餘霞秋水淨氛坱髙<lb/>
荷雖離披尚爾緑彌望搴豁成璧池不礙雙槳盪縈紆<lb/>
湛澄碧天宇益虚曠石竇來驚湍松隄俯新漲鼎立洲<lb/>
<pb n="KR4h0078_WYG_001-47a"/>
嶼連沿洄時一傍飣餖羅珍羞傾倒出竒釀侑以二名<lb/>
姬朱絃倚清唱凝雲響空翠幽禽或翓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所愧杯行遲<lb/>
負此百川量須㬰羣動息露氣白沆碭洒然毛骨輕不<lb/>
獨情緒暢燈火空䝉中仿象江湖上陋彼西園游飛葢<lb/>
何冗長云胡渼陂行亦復怯風浪而我方扣舷馮虛恣<lb/>
揺蕩吾兄嚴鄭流髙節張邴亢少飲如醉翁浮此齋畫<lb/>
舫頗恨交游稀毎毎折輩行遂令子弟間日侍屨與杖<lb/>
樓船憶當年樂事炊一餉望洋失所操伏櫪今在鞅静<lb/>
<pb n="KR4h0078_WYG_001-47b"/>
言校疇昔所得多所喪與從天上人何似山中相但恐<lb/>
時易失俯仰異欣悵銀漢淺且清神槎喜無恙人生貴<lb/>
適意前修語非妄榜人報更闌列宿光蕩漾故舊東海<lb/>
頭何當剡溪訪<lb/>
　　　可翁和<lb/>
膠榮四十年弛擔甫天放雖云在人境心逺絶塵坱况<lb/>
兹游騁地秋色入四望卉木已向榮雲水自相盪忩虚<lb/>
得山多臺髙知野曠清泉來汨汨節制無暴漲何須過<lb/>
<pb n="KR4h0078_WYG_001-48a"/>
前川園有花可傍玉肪薦肥羜銀瀣注新釀時貴孺子<lb/>
歌底用小海唱龜魚共游泳鷗鷺來翓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>并介亦何常<lb/>
小大各有量子房屈圯下髙祖隱芒碭君臣倐際遇功<lb/>
業驚洽暢挺然三杰中奮乎百世上一朝事辟穀身外<lb/>
物皆長乾坤任俯仰形骸貴放浪萬事雲悠悠一笑天<lb/>
蕩蕩鶚謝累百薦龍戒上九亢人生幾兩屐芒屩乃兩<lb/>
舫徒令方寸心戚戚復行行吾年今如此出入必扶杖<lb/>
故人念衰老千里牲酒餉自鼓烟波枻永税塵俗鞅境<lb/>
<pb n="KR4h0078_WYG_001-48b"/>
勝夢俱清位失道未喪誰言管城子初非食肉相興來<lb/>
使陶寫形容豁惆悵苦吟尚作祟樂飲不為恙學易免<lb/>
大過勿藥喜无妄厭厭詎可極明河月溶漾庶足充淹<lb/>
留何如李公訪<lb/>
　　　楨和<lb/>
謝事居山林居隱言不放幕天豁蒼蒼席地從坱坱魁<lb/>
然保身哲肯作延頸望舟從范蠡遊誰復求奡盪酬歡<lb/>
酒有時度德官無曠方沼維莫秋清波縮寒漲菰蒲相<lb/>
<pb n="KR4h0078_WYG_001-49a"/>
媚嫵魚鳥自依傍溪友薦新鯽長須沽村釀時聞塤篪<lb/>
鳴三嘆應一唱賔鴻方呌羣歸燕尚翓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有此家山樂<lb/>
不較江海量朝來試柱笏爽氣亦何碭清供既已多幽<lb/>
情自足暢雖居城市間宛在羲皇上禮法貴真率服食<lb/>
戒侈長平生事直道所遇非孟浪風景晚舒徐郊野寒<lb/>
莽蕩里氓新相知知我匪蹇亢清風動緑漪明月滿歌<lb/>
舫竹為君子交梅作丈人行圭塘策枯籐不用錫几杖<lb/>
散步遵微行晚食謝餽餉水濵暫彌楫沙頭時棹鞅險<lb/>
<pb n="KR4h0078_WYG_001-49b"/>
語從鬼泣斯文未天喪遥遥東山遊復見風流相千仭<lb/>
立巉巖衆目駭怊悵清泉與白石膏肓特微恙蹤跡諧<lb/>
四休思慮絶諸妄洗耳就潺湲拭目明滉漾西山景更<lb/>
多佳處時一訪<lb/>
　<lb/>
　<lb/>
　<lb/>
　圭塘欵乃集巻上<lb/>
</p>
<p>
</p>
  </div>
<div>
<head>圭塘欵乃集巻下</head> <lb/>
    <p>
<pb n="KR4h0078_WYG_002-1a"/>
欽定四庫全書<lb/>
　圭塘欵乃集巻下<lb/>
　　　　　　　　　　　元　許有壬等　撰<lb/>
　　偕故人趙寛齋胡安禮奉陪泛舟<hi>八月七日</hi>
　　　　　　　　　　　　　　　　有孚<lb/>
錦幔髙張綵纜收畫橈徐動浪花浮招呼版築霑餘酌<lb/>
<hi>時方版築舟過其下輙遍飲役者</hi>收拾綸竿作爛遊垂栁如雲蔵一島<lb/>
小橋成徑接雙洲洞簫休品江南曲風月難忘赤壁秋<lb/>
<pb n="KR4h0078_WYG_002-1b"/>
　　　可翁和<lb/>
駭浪船歸百技收回頭人海自沉浮幽閒時作蕩舟劇<lb/>
疎嬾猶能與客遊紅蓼白蘋鷗鷺國清風明月鳳麟洲<lb/>
諸君更約源源㑹不泛黄花不算秋<lb/>
　　　楨和<lb/>
碧天如幕晚霞收觴詠從容勝拍浮去嵗已為亭下飲<lb/>
今朝宛在水中遊玉杯酒映紅雲島宫錦袍明白鷺洲<lb/>
更看波光涵月影人間咫尺是中秋<lb/>
<pb n="KR4h0078_WYG_002-2a"/>
　　雨霽泠然臺觀山<hi>十三日</hi>　　　　有孚<lb/>
連朝雨云虐今日山却好走馬向圭塘忘餐事幽討拾<lb/>
級崇臺雲散䇿芳徑草嶄巖太行巔隠約林慮道巘岫<lb/>
紛獻竒髙低翠如掃平生頗樂山肯信𤣥髪縞開襟納<lb/>
浮嵐俯檻看飛鳥不有泠然臺孰覺趙魏小<lb/>
　　　可翁和<lb/>
輕風水無波落日景逾好馮虗思横生萬象困搜討窮<lb/>
睇眼未花得意詩不草勿謂城郭近下有往來道心逺<lb/>
<pb n="KR4h0078_WYG_002-2b"/>
地自偏興來無灑掃收蔵千鈞弩莫用穿魯縞悠悠嘆<lb/>
浮雲翩翩羡歸鳥一任坐井徒譁然說天小<lb/>
　　　楨和<lb/>
秋容在新晴風物事事好山色可攬掬詩料助探討西<lb/>
風響疎林晚烟接衰草前溪有小舟何處訪安道蒼苔<lb/>
浄可坐落葉從不掃松下鶴昂蔵裳𤣥復衣縞西山列<lb/>
畫圖圭塘富魚鳥願進一簣功直使衆山小<lb/>
　　記塘上草木二十四首　　　　　有孚<lb/>
<pb n="KR4h0078_WYG_002-3a"/>
雙檜如雙虬天賦形天矯蟠根九泉底挺秀重雲表昨<lb/>
夜聞風雷走視寧待曉慎勿變化去須君鎮吾沼<lb/>
七松何山來亭亭此焉萃託根在林塘實與泉脉㑹人<lb/>
生無百年撫倚成永嘅珍重明堂材我但觀偃葢<lb/>
曲徑通池亭有此一隄竹瑣碎影揺金瑽琤聲振玉髙<lb/>
歌淇澳詩宛若淇園緑君其亟走鞭主人厭粱肉<lb/>
亭前四梅樹來自江之南易地不易性培植吾所甘調<lb/>
鼎本無心僵木何用慚且圖慰幽獨松筠成友三<lb/>
<pb n="KR4h0078_WYG_002-3b"/>
何年植此栢嘉與雙檜隣霜雪助孤勁雲烟䕶輪囷葉<lb/>
香來彩鳳影曲驚潛鱗服食吾不暇嵗晚見天真<lb/>
文楸如青幢隂覆釣磯濕又如紫葢懸髙花間紅碧持<lb/>
竿憩其下烈日爾吾羃猶勝析為枰飽食事博奕<lb/>
屋角有老杏枯枝若枯槎春風一披拂蓓蕾團丹砂董<lb/>
園欲種德花落不用嗟尚憶曲江宴我園同此花<lb/>
婆娑合昏木枝葉方敷榮巻舒爾無爽栽培吾有情紅<lb/>
蕤間層緑團欒若繁纓未能傳嘉樹且飾鳴珂行<lb/>
<pb n="KR4h0078_WYG_002-4a"/>
老樹凍留根生意今始穿薫風能作花猩紅目為眩結<lb/>
實尤可人纍纍采色絢好是無車馬清澈安石院<lb/>
朝陽香霧裏風清露未晞佇立若凝思鬱金捲仙衣對<lb/>
之不敢䙝冠佩澹忘歸何以明髙潔圭塘竹日暉<lb/>
粲粲白玉簪墮自天仙髻幻作竒絶花清香偶蘭蕙蛻<lb/>
形氷雪窟脫身脂粉磑云胡不自持終焉芼薑桂<lb/>
芭蕉葉可愛移根神麕阿題品待詩客未許僧占多莖<lb/>
絲真適用花異奈俗何幽人亦分緑用寫考槃歌<lb/>
<pb n="KR4h0078_WYG_002-4b"/>
雞冠子甚㣲造物巧成就植立意欲騰怒長勢如鬭軒<lb/>
昂自避羣尸鄉莫吾購永懐鈞天庭絳幘唱壺漏<lb/>
環池有異莧紅壓珊瑚樹亦有間鵞黄絢爛五色具蔬<lb/>
品爾最㣲㸃綴秋獨富但恐西風髙萎爾在霜露<lb/>
西蜀神仙花住此圭塘上春深風日暄睡足錦圍帳佳<lb/>
人在空谷詩翁有藜杖不須秉燭觀吾方稅塵鞅<lb/>
叢條宛如荆作花蠟為胎茅簷曝冬日亦復凌寒開偶<lb/>
以臭味似冒名百花魁緑葉夏可薦寒泉時一杯<lb/>
<pb n="KR4h0078_WYG_002-5a"/>
郭西雪一株王郎為移枿月明小院春生意孰可遏粉<lb/>
香花漸衰紅消實堪掇繞樹笑文園何由更言渇<lb/>
青葱環堦草花發始知萱芳莛挺孤秀煌煌勢如鶱鳳<lb/>
兮何德衰比擬或失言主人酌酒罷嬉笑弄諸孫<lb/>
園丁笑麄俗勝地乃栽桃紅霞倐如雨作實償吾勞化<lb/>
工有深意盛時隨所遭易落還易長吁嗟吾二毛<lb/>
西隄有穠李照夜雪千堆縞裙垂練帨宛若盧家來笑<lb/>
哦韓蘇詩恥我筵前罍醉後掛冠卧花神莫吾咍<lb/>
<pb n="KR4h0078_WYG_002-5b"/>
種菊繞圭塘花發秋欲莫零露沾壺尊清香隨杖履我<lb/>
非隠逸人却與花有素行看根入池化作甘谷注<lb/>
明忩臨晉帖馳伻覔來禽栽培日以茂用比雙南金但<lb/>
看花實時粲若錦繡林鳥食吾不惜毋令蠧其心<lb/>
灼灼紅鐙花揚州佳麗種主人舊使君當堦自培壅憶<lb/>
昔金帶圍花曾兆榮寵歸來老圃中相顧腹一捧<lb/>
層臺秩名品幃幄錦繡張匪徒事富貴花中有姚黄歐<lb/>
嘗記洛俗坡亦懐錢塘花於吾有助醉墨灑天香<lb/>
<pb n="KR4h0078_WYG_002-6a"/>
　　　可翁和<lb/>
吾家青牛君伯仲龍矯矯不似丁令威暫來立華表鬼<lb/>
神䕶斧斤風霜幾昏曉摩娑左紐文曾見陸為沼<lb/>
徂徠以多賤吾圃斯㧞萃逺從他山移清與幽境㑹樂<lb/>
天才四十栽爾已興嘅吾年六十三方期翠成葢<lb/>
長公有名言不可居無竹僕僕斸蒼苔森森植寒玉聲<lb/>
來書幌清隂入酒杯緑何須更晚食此君聊當肉<lb/>
春風為花魁先路來枝南但憐結成實能酸不能甘世<lb/>
<pb n="KR4h0078_WYG_002-6b"/>
自不可口根在吾何慚年年共雪月華我徑三三<lb/>
蒼官昔多事乃與羣鳥隣何如在圭塘亦勝居神囷老<lb/>
根已作石霜皮不成鱗不用歎不遇參軍能寫真<lb/>
朝來花斬新莫雨墜紅濕藤蘿助竒觀羅帔層層碧昌<lb/>
黎性苦隘政爾搴䝉羃一笑問秋乎還能誨人奕<lb/>
枯樹影在水浮動如仙槎昨日春意閙今朝雪滿沙榮<lb/>
悴等兒戱老懐無歎嗟作實助殽核明年還看花<lb/>
有木知尚時手植日向榮無忿底用蠲聊用寓野情亭<lb/>
<pb n="KR4h0078_WYG_002-7a"/>
亭矗翠葆毶毶散紅纓青裳勿異字姑以合歡行<lb/>
濃緑千萬枝火齊中貫穿山人晝眠起銀海日俱眩燥<lb/>
笏行可濡寒裂紋玳絢無賦繼殷元虗塵翰林院<lb/>
曉涼振弱體月墮東方晞香塗漢宫額潤展華陽衣應<lb/>
朝通明殿金杯承露歸道妝豈予媚池影動清暉<lb/>
司花琢清貞不揥幽人髻蕞爾草堂隂香軋百畆蕙月<lb/>
露映氷壺美芳積磑磑著我沉水鄉庭前更叢桂<lb/>
披披青羅扇敷隂圭塘阿夏忩雲影厚秋枕雨聲多翰<lb/>
<pb n="KR4h0078_WYG_002-7b"/>
墨聊復爾風霜其若何休教近湖石掩映美人歌<lb/>
異卉非卵生緌纓殆天就驚風振細葉宛若三市鬬赤<lb/>
幘不煩憎縛賣孰爾購因之記昔年聴聲趨待漏<lb/>
雨後叢甲生俄成尋丈樹誰名雁過紅綵纈無不具環<lb/>
池爛雲錦吾圃<hi>闕</hi>爾富呼酒亟賞之秋光欲寒露<lb/>
花仙何許來嫣然立沼上香霧羃曉妝濛濛九華帳勿<lb/>
令苦幽獨就賞時䇿杖秉燭夜莫歸春去無覊鞅<lb/>
蜜脾𢷬薝蔔成此佛靣胎黄中色可尚况在雪裏開盗<lb/>
<pb n="KR4h0078_WYG_002-8a"/>
名匪獨我伏神出芋魁幸無鼎調實聊用侑山杯<lb/>
園丁功力深春榮到由枿花開月更明溶溶白雲遏紫<lb/>
實待含津囊承躬采掇莫羡鄴侯燒且浣長卿渇<lb/>
人生念慈親堂堦多樹萱忽隨靈椿化冥漠俱髙鶱此<lb/>
憂詎可忘肝摧不能言對花聊自慰白頭還抱孫<lb/>
昔人避秦亂川源多種桃我幸遇明世栽培胡自勞看<lb/>
花食其實為圃豈不遭疎嬾强鞭䇿猶勝宅不毛<lb/>
清夜遊西園皚皚白雲堆東風苦愛惜不遣過墻來何<lb/>
<pb n="KR4h0078_WYG_002-8b"/>
須領張徹且復傾我罍兹焉不省録寧免長姬咍<lb/>
人間隠逸花開發宜遲莫三徑連松隂百繞穿葛履秋<lb/>
容澹籬落寒香入毫素掇英泛濁醪盆甌親挹注<lb/>
作甘最夏果其奈招衆禽禽啄吾不惜曷酬僦地金呼<lb/>
童日敺䕶青紅猶滿林禽飽人亦飽於焉獲我心<lb/>
造物眷花王擇后降嘉種英華得既多加以人力壅楚<lb/>
楚御衣黄遂冠羣芳寵羣芳各有匹勿用矉而捧<lb/>
開元得四本花本兹焉張衆色各有熊世獨推其黄我<lb/>
<pb n="KR4h0078_WYG_002-9a"/>
非富貴者胡為植圭塘天教風露夜受用一庭香<lb/>
　　　楨和<lb/>
雙檜立不倚是謂强哉矯栽培嵗月深挺出風塵表正<lb/>
氣凌太虗老翠宜清曉亳宫今何如且復安此沼<lb/>
竹樹滿池臺松乎㧞其萃根共土相安心與景俱㑹撫<lb/>
之足盤桓秦封成一嘅相報爾何速袢暑不張葢<lb/>
生平癖好幽所至必求竹特開數畆田種此萬竿玉篩<lb/>
月清影碎出墻新梢緑嵗晚澹相看何妨食無肉<lb/>
<pb n="KR4h0078_WYG_002-9b"/>
圭塘富春意盎若庾嶺南䇿杖時一觀忍凍吾所甘自<lb/>
是百花魁豈但桃李慚夜來雪有月照見花兩三<lb/>
池上有兩栢風烟為四隣出根堅似石挺質圓如囷鸞<lb/>
鳳方託宿蛟龍未脫鱗材大為用難何如任吾真<lb/>
擇勝植佳木池邊地宜濕化作萬庭花先看一庭碧春<lb/>
風播馨香曉霧為蒙羃休羡千戸侯富貴劇如奕<lb/>
仙家杳何許欲訪無靈槎春風知鼎竈滿樹出朱砂明<lb/>
朝成白雪幻化益可嗟一笑勿多語孔壇萬年花<lb/>
<pb n="KR4h0078_WYG_002-10a"/>
舍前植竒樹不日見滋榮合歡且合昏有色復有情晴<lb/>
烟䕃幢節輕風颺緌纓莫飾黄金勒幽人方獨行<lb/>
愛此安石榴翠樾受紅穿照眼眼欲迷爛若火雲眩簪<lb/>
擬宫鬢然裁入舞裙絢時見子初成蒼苔滿深院<lb/>
園中有黄葵含露待日晞玉人宿酲起澹妝宜道衣戲<lb/>
把琉黄杯西風醉忘歸檀心不自揜盡展向晴暉<lb/>
素娥宴仙家醉歸鬆寳髻遺簪孕作花清芬不讓蕙夜<lb/>
涼小忩隂回風轉香磑相伴何人斯古香有老桂<lb/>
<pb n="KR4h0078_WYG_002-10b"/>
芭蕉我所愛移植庭之阿緑章封事少羅扇清涼多秋<lb/>
忩一夜雨繁響如愁何明朝就葉上寫我短長歌<lb/>
有卉如雄雞赤玉巧琢就不聞長鳴聲對立若期鬬衆<lb/>
葉方離披千金不可購報曉弗用爾髙眠謝更漏<lb/>
腸胃喜藜莧培植乃成樹紅紫葉為花青黄天<hi>闕</hi>具矮<lb/>
籬秋意深小園晚景富鴻雁殊未來西風送清露<lb/>
我愛花中仙時時到池上風破臙脂粒烟作雲母帳睡<lb/>
足曉光遲幽人方倚杖何用遊西川吾園堪掉鞅<lb/>
<pb n="KR4h0078_WYG_002-11a"/>
銅切黄金塗中色為胚胎不用較名實俱是東君開幸<lb/>
厠丈人行敢作羣芳魁何妨對磬口時復傾金杯<lb/>
微雨濕鉛華芳妍滿槎枿東闌昨夜風飛雪不容遏小<lb/>
圃未闌珊佳實行可掇人生幾清明一醉忘饑渇<lb/>
人生有所寓北堂惟萟萱翠莛裊鵠觜丹葩驚鳳鶱芳<lb/>
潔擬蘭蕙忘憂復何言宜男更有騐常伴竹生孫<lb/>
武陵不可到吾圃自宜桃作實可立待區區匪徒勞蒸<lb/>
露紅縹緲流水紅週遭便須酩酊醉萬事輕鴻毛<lb/>
<pb n="KR4h0078_WYG_002-11b"/>
晴雲映穠李萬事繁如堆葦綃暖日透縞袂香風來揺<lb/>
落亦可人紛飛入尊罍肝膽醉不邪恐為玉川咍<lb/>
種菊滿東籬徘徊風景莫采之不盈握草露濕芒履無<lb/>
酒只餐英安分行吾素懐哉斜川人停雲目空注<lb/>
嘉果味何甘得名因致禽美質瑩如玉朱砂㸃黄金芳<lb/>
譽留晉帖作貢稱文林青李勿相違作詩戒遐心<lb/>
當堦種芍藥美麗非一種紅紫鬬嬌艷風雨勞蔽壅甘<lb/>
作春光殿乃專衆芳寵對花當若何金鍾日須捧<lb/>
<pb n="KR4h0078_WYG_002-12a"/>
花王元富貴造物更鋪張列檻紅間白擅塲紫配黄吾<lb/>
園足花品獨爾張林塘今日好風色滿天吹暖香<lb/>
　　池亭苦雨松竹皆黄書事　　　　有孚<lb/>
驚見黄萎及七松徑傍竹亦不能叢怨咨固是小民罪<lb/>
位育誰虧大造功濕氣連天雲易雨秋聲撼地日恒風<lb/>
圭塘草木渾閒事可惜郊原禾黍空<hi>一作挽回生意須開霽晚節冥冥藉</hi>
<hi>太空</hi>
　　　可翁和<lb/>
<pb n="KR4h0078_WYG_002-12b"/>
誰教滛雨害吾松更偃忩前竹幾叢晚景盤桓方取友<lb/>
經年培植已成功堅貞未許移天性光霽行將藉曉風<lb/>
珍重嵗寒心事在却凴孤月照霜空<lb/>
　　　楨和<lb/>
㸃綴池塘藉竹松松方挺挺竹叢叢上天何事連朝雨<lb/>
老圃都淪一嵗功生意此時須曉日秋聲何處又西風<lb/>
嵗寒節操誰能易三徑佇看青滿空<lb/>
　　　　圭塘草木續詠六首<hi>并序</hi>　　楨<lb/>
<pb n="KR4h0078_WYG_002-13a"/>
　　從父都司先生記圭塘草木詩廿四首句精意足<lb/>
　　體正法嚴楨也僭和嚴押具藁既進而竊有疑焉<lb/>
　　夫仁人君子之於物雖小大不同所以與進造就<lb/>
　　之心則一圭塘草木皆先生培植之功草木之獲<lb/>
　　至圭塘亦皆先生進㧞之力也然有不得在吟詠<lb/>
　　之列者豈非以圭塘唱和嘗及之耶抑亦有所遺<lb/>
　　忘耶梅也松也竹也栁也荷也嘗及之矣而梅松<lb/>
　　與竹今兹又䝉專詩栁與荷不與焉况若槐之植<lb/>
<pb n="KR4h0078_WYG_002-13b"/>
　　徳桑之濟世椿之靈夀榆之適用而皆棄之六者<lb/>
　　有知將有憾也謹續為六詩共前為三十詠僭和<lb/>
　　之罪伏干寛恕教誨斤正又有望焉<lb/>
昔人植三槐百世猶青青所貴徳充符豈但隂滿庭黄<lb/>
花兆舉子厚䕃生公卿不見王祐家坡仙有堂銘<lb/>
有地悉栽桑豈但樹墻下修條蔽麥隴緑葉茂長夏欲<lb/>
作成都謀敢比齊魯野老人無贏餘衣白樂鄉社<lb/>
我觀木有椿何異人而仁仁者必有夀此木宜千春栽<lb/>
<pb n="KR4h0078_WYG_002-14a"/>
培幸成趣佳兆在主人主人信不俗植桂為之鄰<lb/>
我山隰有榆移植圭塘上歴歴近仙家夾道起尋丈春<lb/>
火生青烟晚景尤可尚莢也雖無才不似楊花蕩<lb/>
此栁何風流栽揷徧庭院才抽緑玉條便散黄金線弱<lb/>
體不勝鶯纎腰似飛燕心事如淵明但比五株羨<lb/>
引泉瀦為沼種藕才一年紅妝映翠葢水晶宫裏仙凌<lb/>
波踏明鏡捧擁來三千應同娯野逸莫教閒酒船<lb/>
　　　翁用楨韻<lb/>
<pb n="KR4h0078_WYG_002-14b"/>
涼颷動空碧修枝振髙青張幄却炎暉交隂可中庭不<lb/>
煩位三公政爾宜冷卿南柯莫記夢陋室方為銘<lb/>
幽人非浮屠日日戲桑下愛其濟世餘重緑芘朱夏昔<lb/>
賢事遊觀竹木萃緑野繼踵吾不能但入老農社<lb/>
靈木享遐算異質禀至仁後先八千嵗才是秋與春蒙<lb/>
莊發揮後塵世閱幾人吾材實樗也賴得爾相隣<lb/>
託根鄉社間逺迹關塞上春莢羮萬錢大勝食方丈東<lb/>
隅何失之收之敢髙尚嵗晚澹相看萍蓬謝飄蕩<lb/>
<pb n="KR4h0078_WYG_002-15a"/>
依依裊長條漠漠迷小院縈風輕作綿穿露巧如線不<lb/>
復管别離招鶯更留燕㑹看成車葢吾圃有餘羨<lb/>
華部愛君子移栽未逾年生意自鬯達主人豈花仙初<lb/>
日爛雲錦靡漫知幾千逺觀敢䙝玩栁隂維小船<lb/>
　　　叔和楨韻<lb/>
髙槐殊可愛密葉屯雲青閱市遊胄館過位揚王庭秋<lb/>
風遄作花植徳資墨卿得意十二街斯語心當銘<lb/>
樹桑五畆中畦流繞其下逺揚看深春沃若羨初夏願<lb/>
<pb n="KR4h0078_WYG_002-15b"/>
言敦本心毋使質勝野朂哉王道成雞豚樂吾社<lb/>
圭塘挺嘉植雨露涵深仁一株尚未老八千有餘春陋<lb/>
彼擁腫樗娯我逍遥人託根况得地寳樹為芳隣<lb/>
晚年樂枌榆好景更池上夾道不成籬清隂邇函丈改<lb/>
火嵗所資食皮何可尚勿逐春風顛青錢給遊蕩<lb/>
春從何方來緑我楊栁院東風巧亦甚搓條盡成線願<lb/>
學柴桑翁幽居樂閒燕飛絮任為萍樊圃折其羨<lb/>
愛蓮比君子鑿池憶當年風月夜光霽静對凌波仙亭<lb/>
<pb n="KR4h0078_WYG_002-16a"/>
亭葉無數粲粲花幾千花嬌葉可製寧詫藕如船<lb/>
　　憶梅<hi>十二月四日風雪大作時在陵州</hi>　　　　　有孚<lb/>
為憶圭塘四樹梅不知别後幾枝開狂風惡雪忽如此<lb/>
嫩蕊疎花其殆哉青女未能将暖至翠禽端為問安來<lb/>
歸期咫尺春光好慰藉氷肌有玉杯<lb/>
　　　可翁和<lb/>
孤髙貞勁愛江梅嵗嵗凌寒雪裏開疎影在忩雖偶爾<lb/>
暗香來座本竒哉西園老子巡簷去東閣佳人覔句來<lb/>
<pb n="KR4h0078_WYG_002-16b"/>
莫聴髙樓風外笛且教檀板侑金杯<lb/>
　　　楨和<lb/>
河北髙寒少見梅年年吾圃有花開深紅淡白非偶爾<lb/>
對飲狂歌亦快哉京國故人成夢想鄉闗驛使寄書來<lb/>
嵗寒氷雪相看處却似同持瑪瑙杯<lb/>
　　不寐有懐圭塘明日遂行<hi>初九夜</hi>　　有孚<lb/>
幾夜陵州枕圭塘入夢思凍消梅早放春近栁先知渉<lb/>
世元無䇿還家賴有詩促僮勤秣馬詰旦是歸期<lb/>
<pb n="KR4h0078_WYG_002-17a"/>
　　　可翁和<lb/>
去我才旬日渾如久别思劣兄恒在念難弟亦還知且<lb/>
飲團欒酒徐觀䟦渉詩梅邊松竹茂好共嵗寒期<lb/>
　　　楨和<lb/>
極目鄉闗逺臨風有所思莫疑歸太晚祗恐負相知縮<lb/>
地思竒術懐賢和舊詩石鯨流水處餘響付鍾期<lb/>
　　十二月廿又二日觀雪泠然臺城郭山川四顧清<lb/>
　　爽小兒誦東坡先生聚星堂詩甚習殊可樂也因<lb/>
<pb n="KR4h0078_WYG_002-17b"/>
　　憶馬明初云往嵗德常杜左司嘗與諸公和之成<lb/>
　　巨軸然皆不及一見僕則不敢言和但對景成興<lb/>
　　謹用其韻爾僭越之罪觀者恕之　有孚<lb/>
花飛六出亂無葉泠然臺上偏宜雪茫茫大地迥無塵<lb/>
渺𣺌予懐正竒絶山容喜從天際改竹聲時聴池邊折<lb/>
相知更有灞陵翁長途不信人蹤滅平原饑兎巧跧蔵<lb/>
空濶蒼鷹飽飛掣小兒忍冷從吾觀楚楚毳裘蒙采纈<lb/>
坡詩誦得聚星堂字字珠璣飛玉屑懐賢撫景慷慨生<lb/>
<pb n="KR4h0078_WYG_002-18a"/>
嵗月堪憐去如瞥豐年但願太史書故事須從汝南說<lb/>
歸來舉似宋廣平却笑梅花心似鐵<hi>時梅皆凍損</hi>
　　　可翁和<lb/>
松花仙釀香浮葉卯君醉詠泠然雪停杯撫景誦其詩<lb/>
韻與天花兩髙絶移床坐對西湖仙撚吟不覺氷鬚折<lb/>
恍疑身在瀛海中得句驚寒塵坌滅懐賢未免失自量<lb/>
韈線長鯨溟渤掣天孫絢爛雲錦裳小㸃難儕江表纈<lb/>
呼童掃付石鼎融調我療饑雲母屑凴髙凝睇縱遐觀<lb/>
<pb n="KR4h0078_WYG_002-18b"/>
正爾龍公自飄瞥當時後學俱云亡左司巨軸知何說<lb/>
效顰自笑亦續貂始信心腸非石鐵<lb/>
　　　楨和<lb/>
朔風捲地飛雲葉山川一夕埋深雪泠然臺上望眼迷<lb/>
大地茫茫正愁絶西崦深蔵茅屋低髙崖寒壓松枝折<lb/>
雲間日脚漏光垂沙尾山腰互明滅蓑笠漁翁獨釣歸<lb/>
村館青旗風颭掣一段清竒畫不成衰顔得酒紅如纈<lb/>
書忩忍凍拾枯薪庭除泥濘陳木屑樹杪饑鴉晚羣噪<lb/>
<pb n="KR4h0078_WYG_002-19a"/>
平田脫兎時一瞥豐年有兆喜欲顛模寫成詩費謄說<lb/>
呼童沽酒當一醉巨筆如椽鋒似鐡<lb/>
　　　圭塘補和<hi>并序</hi>　　　　　　　馬熙<lb/>
　　欵乃既歌之明年熈如京師可行洎楨日侍安陽<lb/>
　　公觴詠圭塘更唱迭和詩辭凡二百四十有九又<lb/>
　　明年楨來京師熈始得伏讀全集大篇雲行短章<lb/>
　　泉流無非樂日用之常而憂國憂民之實亦未嘗<lb/>
　　不黙寓其間也楨聞詩趨庭日有新益而熈乃以<lb/>
<pb n="KR4h0078_WYG_002-19b"/>
　　抗塵走俗不得與於斯文愧可勝言耶然可行序<lb/>
　　引有張本同聲之說固欲援之入社今雖末至未<lb/>
　　必峻拒之也於是忘其蕪陋勉强補和得詩七十<lb/>
　　八詞八録次左方惟二先生進而教之<lb/>
水生天一本微陽樂以充陽落此塘伐鼓三聲泉破甕<lb/>
和鈴萬舌發央央　　　　　　　　作樂導水<lb/>
省事山翁許鶴隨燕鶯奔命為誰疲情知欵乃多幽事<lb/>
不付樵青付雪兒　　　　　　　　攜妓落成<lb/>
<pb n="KR4h0078_WYG_002-20a"/>
出谷遷喬早致身友生求舊復求新不因萬樹黄金縷<lb/>
肯向園亭漏洩春　　　　　　　　栁下聞鶯<lb/>
簉羽曾聞襍衰裳圭塘今見雪凝妝詩家物色無逾爾<lb/>
身與虗舟已兩忘　　　　　　　　舟中對鷺<lb/>
輕柔圓淺勝琉璃珍重山人有當巵若刺玉簪成象鼻<lb/>
翠濤雖滿不淋漓　　　　　　　　荷觴酌酒<lb/>
少公飲量過三蕉詩思如抽岱嶽毫百摺翠雲題欲徧<lb/>
獨留心葉待秋髙　　　　　　　　蕉葉題詩<lb/>
<pb n="KR4h0078_WYG_002-20b"/>
凌波萬緑可吾牀水國風來體亦香焚製裂衣殊未暇<lb/>
從教鄉原笑踽涼　　　　　　　　荷浄納涼<lb/>
洞房編藥屋編荷八面玲瓏得月多誰遣天飄籋雲過<lb/>
嫩涼扶我入無何　　　　　　　　開忩看雨<lb/>
露髪雲花落繡茵一竿聊復坐忘真大夫亦記當年事<lb/>
風雨中宵念潁濵　　　　　　　　松隂獨釣<lb/>
卭友相須欲鼓橈那堪舟子亦招招喚回十載江湖夢<lb/>
雲際參差起鳳簫　　　　　　　　與客泛舟<lb/>
<pb n="KR4h0078_WYG_002-21a"/>
瓮牗儀刑盡翠巖自移一榻對晴嵐山中雲出乾坤雨<lb/>
恐有賢書到水南　　　　　　　　日夕觀山<lb/>
偶然隨栁涉飛橋澹本無心與泊遭落日蒼烟横白鳥<lb/>
西山秋色兩相髙　　　　　　　　西隄晚眺<lb/>
移花嘗築避風臺移竹應難就日栽此夕相邀愧泥濘<lb/>
明朝冒雪試重來　　　　　　　　雨中移竹<lb/>
雪後西園路踏沙一枝曽掛酒壺斜只今午夜扶疎影<lb/>
却屬山中道士家　　　　　　　　月下觀梅<lb/>
<pb n="KR4h0078_WYG_002-21b"/>
洋洋圉圉校人知慚愧公孫獨受欺老子臨淵非羨汝<lb/>
謂予不信質之詩　　　　　　　　倚檻觀魚<lb/>
芳叢種與老仙看春葉秋花不用餐但使幽香入池水<lb/>
年年初度酌甘寒　　　　　　　　遶堤種菊<lb/>
龍孫戢戢亂穿苔道古端由剪伐開不向此中常徑造<lb/>
欵門無處可裴回　　　　　　　　竹間開徑<lb/>
琴忘流水水忘琴琴水俱忘是我心甚欲囊琴窒流水<lb/>
栁隂趺坐聴希音　　　　　　　　水口聴琴<lb/>
<pb n="KR4h0078_WYG_002-22a"/>
競物無心毎負壺壺能負我亦堪娯偶然中爾成驍箭<lb/>
絶似檀溪躍的盧　　　　　　　　獨坐投壺<lb/>
疇隴從衡草樹低西山東郭共冥迷若論攬盡源頭水<lb/>
合姓洹溪作許溪　　　　　　　　登臺縱目<lb/>
水鄉紅紫盡輿臺獨爾懐氷犯日開羣玉有詩無乃戲<lb/>
巻雲須辦雪千堆　　　　　　　　調白蓮始花<lb/>
欲擥騷鄉木末蓮繞池分種待秋妍都縁錯把東風怨<lb/>
花似寒灰不復然　　　　　　　　調木芙蓉不花<lb/>
<pb n="KR4h0078_WYG_002-22b"/>
竒章三品藐巍巍艮嶽將軍視賜緋何似野棲娯退傅<lb/>
苔為冠履草為衣　　　　　　　　調湖石<lb/>
春纎無力發絃輕助以半天風雨聲詩客凌雲渾未覺<lb/>
六經心醉有餘醒　　　　　　　　聴筝<lb/>
　　　可翁酒間口號<lb/>
塘肖圭乎圭肖塘幾人勇退水雲鄉韓優白劣都休較<lb/>
凜凛清風不可忘<lb/>
　　　楨侍飲圭塘<lb/>
<pb n="KR4h0078_WYG_002-23a"/>
相下耆英繼洛陽詩如趙璧責秦償二難獨擅文章氣<lb/>
一字不隨時世妝洗雨芰荷方出色充庭芝樹亦生香<lb/>
黄塵烏帽予多愧不共尊前此夕涼<lb/>
　　　可翁太常引四首<lb/>
園池多在魏公時盛極自然稀天遣可翁回要扶起臺<lb/>
傾榭欹　圭塘如此藕花無數一笑領翁詩帝里不須<lb/>
期怕鞾似三司靣皮<lb/>
園中風物水中亭消得兩娉婷濁酒巻荷傾早洗盡筝<lb/>
<pb n="KR4h0078_WYG_002-23b"/>
聲笛聲四隄晴栁一天花氣付與晚山青飛絮挾雲<lb/>
輕任膝上瑶琴自横<lb/>
穉紅酣日照修筠光景一時新萬扇却游塵看出浴温<lb/>
泉太真　榜中龍虎班頭鵷鷺無復困冠巾花亦識天<lb/>
民問身到黄扉幾人<lb/>
露桃雲杏不勝穠合讓水花紅别種出林東為氷雪相<lb/>
看改容　洹堂雙瓮此時千葉愁絶閟珠宫貯酒待吟<lb/>
翁念疇昔時來一中<lb/>
<pb n="KR4h0078_WYG_002-24a"/>
　　　可翁圭塘獨坐四首<lb/>
投老歸歟屢有年西南况復罷籌邊且容獨樂著司馬<lb/>
何必五湖追計然激濁揚清勤渫井任輕求重懶芸田<lb/>
悠悠此意誰能㑹唱入漁家傲四篇<lb/>
近日征商法不廛謀生徑欲買村烟有錢得酒亦種秫<lb/>
無錦可裳仍集蓮和露任誇桃樹閙因風不禁栁花顛<lb/>
漫郎心事歌能寫樂句從知在此舷<lb/>
園池多勝事有間即逍遥祛暑衣蒙葛揮塵扇却蕉波<lb/>
<pb n="KR4h0078_WYG_002-24b"/>
光揺屋角樹影轉廊腰何事西忩外青山不受招<lb/>
水濶憐亭小隄回覺路長烟霞隣道院花木勝禪房漢<lb/>
狗烹韓信秦雞脫孟嘗客來如語此未免涴吾塘<lb/>
　　　可翁漫書<lb/>
紫闥三年夢圭塘萬古心卓亭仍就日塞向欲排隂世<lb/>
路茫茫濶天機衮衮深倡酬詩百巻誰遣到雞林<lb/>
　　　可翁有舟<lb/>
勿謂吾舟小輕於太乙蓮能容茶煑竈更載酒如川有<lb/>
<pb n="KR4h0078_WYG_002-25a"/>
分投閒散無心咎蹇連若教仍濟險須問水中天<lb/>
　　　可翁大雨兩晝夜僮報墻仆而竹茂<lb/>
床床屋漏苦無乾一夜周垣被水漫生意盡歸叢竹底<lb/>
渉園須待日三竿<lb/>
　　　可翁雨後觀竹有陻墊摧折者<lb/>
雨前栽爾地猶乾急雨排墻爾遽漫愧爾蒼黄類夷甫<lb/>
未能忍死待雞竿<lb/>
　　　可翁新秋即事<lb/>
<pb n="KR4h0078_WYG_002-25b"/>
秋聲無適莫一夜入松闗不待歌商頌先期賦小山閒<lb/>
情凴緑綺機事失黄間望斷雲林鶴馳書久未還<lb/>
　　　可翁秋隂<lb/>
螢飛猶惡濕鵲噪未聞乾栽竹心逾逺澆桃興已䦨有<lb/>
坊隣履道無路達長安欲和陽春曲詞華愧二難<lb/>
　　　可翁漁家傲四首<lb/>
香霧空濛烟縹緲青歸林木先從杪若采芳洲蘩采沼花<lb/>
事悄幽情聊復忘魚鳥　鳥倦知還亭月老魚安淺碧吹<lb/>
<pb n="KR4h0078_WYG_002-26a"/>
斜照魚若有言求直釣秦吉了也應能唱漁家傲<lb/>
八十隣翁頭似葆為言環翠埋荒草不似圭塘風物閙清<lb/>
晝好來逰徃往逢郊島　細浪粼粼風嫋嫋栁絲柔直荷<lb/>
錢小鳬短鶴長無用較舟可棹扣舷重和漁家傲<lb/>
凉入槐隂門巷杳秋容次第歸蘋蓼潦盡波寒亭影倒征<lb/>
雁早一聲喚起江天曉　菊外白衣殊未到沙堤留得西<lb/>
山眺何事木蓮花獨少詩與調倚風仍度漁家傲<lb/>
池上水枯垠岸峭池邊雪霽無行道三島遥遥心欲造舟<lb/>
<pb n="KR4h0078_WYG_002-26b"/>
子誚拏舟恐受堅氷笑　遵渚一鴻方矯矯告饑雙鶴從<lb/>
形槁吾亦安能充爾操惟善寳嵗寒歌徹漁家傲<lb/>
　　　可行瑞蓮歌<lb/>
休官林下堂名洹觀魚今又師鄉賢軒前未暇植他物<lb/>
清漪萬頃花開蓮凌波仙子弓袖濕御風毛女雲鬟鬈<lb/>
就中一朶特獻瑞蕊岐蔕並房仍連里人傳繪筆幾秃<lb/>
羣宦趨慶門應闐三陳秉軸昔接踵二宋射䇿嘗同年<lb/>
當時豈無草木祥水花未必曾司權平輿施厚報未食<lb/>
<pb n="KR4h0078_WYG_002-27a"/>
相臺雙桂宜光前嵗寒勁節各挺挺傳家經笥均便便<lb/>
伯兮勲業在廟社用蔵功歛安受廛季才本是棟樑具<lb/>
胡不領袖梲與椽登庸便合踵舊轍天公有語令花傳<lb/>
洹堂嘉貺又繼出慶源衮衮逾淵泉階庭連理見玉樹<lb/>
合歡不但瓜綿綿嗟予病減詩復病探囊試藥猶未痊<lb/>
誦公新句弗克和飽觀紅日酣平川<lb/>
　　　可行對景書懐<lb/>
池上塤篪協四通毋勞鍾木互撞攻詩生流水行雲外<lb/>
<pb n="KR4h0078_WYG_002-27b"/>
人在光風霽月中路到迂時因避竹垣從垝處更培松<lb/>
世間何地無魚飯此日委蛇勝自公<lb/>
　　　可行睡起偶成<lb/>
園池擇勝似江鄉蕉鹿何妨爾汝忘不是扣舷歌欵乃<lb/>
更從仙枕覔山房<lb/>
雲入茶甌自在行風生竹牖更多情石渠近日添新雨<lb/>
膝上横琴聴水聲<lb/>
　　　可行即事<lb/>
<pb n="KR4h0078_WYG_002-28a"/>
載書逾十乗儲醬乏千缸竹影明窺户荷香晚度忩對<lb/>
山方目擊見客又心降落日層臺表蒼烟白鳥雙<lb/>
　　　可行雨後督修堰歸坐嘉蓮亭<lb/>
謝政從翁嬾持家有弟勤鑿池通活水築島駐行雲栁<lb/>
外渠穿石荷邊路廹濆亭臺全尚象花竹間成文月畢<lb/>
秋仍早星虗氣未殷霖淫寧有節洚洞遂無垠畫舫齋<lb/>
居士黄樓賦卯君水平池見岸雨歇日窮曛竹墊芽新<lb/>
濯魚飛尾舊焚計庸書載具犒役酒仍醺境順多逢坎<lb/>
<pb n="KR4h0078_WYG_002-28b"/>
時艱好䇿勲一勞知永逸萬事付無聞折簡常招客裁<lb/>
詩足張軍樹容黄鳥並屋讓白雲分人樂宜居獨天謀<lb/>
欲渙羣明朝又興作菊徑荷鋤芸<lb/>
　　　可行鄉友具宴<lb/>
石溜穿渠㶁㶁鳴眼中幽事總闗情故人載酒不辭醉<lb/>
好鳥隔花空有聲但使軒扉常欵客不妨松菊屢尋盟<lb/>
西風瘦馬長安路說與山靈笑絶纓<lb/>
　　　可行侍兄赴圭塘<lb/>
<pb n="KR4h0078_WYG_002-29a"/>
年來夢斷鳳池坊雲影天光有此塘夜飲不辭歸路逺<lb/>
晨興更覺攬衣忙桑麻莽蒼接平野機杼咿啞聞隔墻<lb/>
忽有好詩生馬上眼明雙檜拂雲長<lb/>
　　　可行宴罷泛舟三十韻<lb/>
仙舟夫何如快逸且奔放蒲帆濯沆瀣桂棹却氛坱西<lb/>
塞辭𤣥真甫里謝魯望秋雲與飛揚春波恣摩盪濟人<lb/>
功已斂横渡職非曠願陪山翁遊况值新雨漲荷深知<lb/>
渚濶花虗見雲傍鄉閭速佳賔渤海致名釀影搖雙檜<lb/>
<pb n="KR4h0078_WYG_002-29b"/>
舞聲發半天唱栁鶯續紆餘松鶴助翓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>滔滔劇川吸<lb/>
湛湛豁陂量光迎東月皎氣挹西顥碭聯句交彌月請<lb/>
序接文暢吾將出方外彼亦可舟上空虛名共逃俯仰<lb/>
物無長猶存一釣竿欲破萬里浪霆轟彭蠡澤風擊黄<lb/>
天蕩又虞險難乗或致身弗亢不如謝蒙衝聊復娯此<lb/>
舫旅酬賔主席各逮子姪行全交忠罔竭尋盟信可杖<lb/>
使乎杯勺免翁以雞黍餉神龍豈容豢天驥俄脫鞅醒<lb/>
醉既兩忘寵辱亦俱喪茫茫迹大禹表表州古相休逸<lb/>
<pb n="KR4h0078_WYG_002-30a"/>
猶可追觀魚已堪悵更長幕無烏月黒草有恙孤蓬憩<lb/>
雙槳一夢絶諸妄明當泝滄浪髙歌航漢漾仍究圭塘<lb/>
源乗槎洹水訪<lb/>
　　　可行偕故人陪兄泛舟<lb/>
紅衣落盡渚蓮収容得虛舟日夜浮二客從予非漫與<lb/>
一尊邀子助清遊偶然憩息來三嶼從此翺翔到十洲<lb/>
欲賦棹歌成慷慨澹雲疎雨不勝秋<lb/>
　　　可行登泠然臺觀山<lb/>
<pb n="KR4h0078_WYG_002-30b"/>
林慮山本竒臺上觀更好宛如武庫開事此軍實討千<lb/>
矛挿層空萬㦸立荒草弓戈紛委地盾劍光夾道端能<lb/>
愁城攻亦可詩陣掃佳人澹相對綸巾照雲縞緬懐湘<lb/>
水湄衡嶽配朱鳥惜無泠然風筆<hi>闕</hi>祝融小<lb/>
　　　可行記塘上草木廿四首<lb/>
亭前雙檜立枝曲能自矯譬如直諫臣抗論犯天表氣<lb/>
含芝术春節礪氷雪曉丹井有餘波挹彼注兹沼<lb/>
嵗寒撫青松觀此物情萃不有蛟龍形孰當風雲㑹寧<lb/>
<pb n="KR4h0078_WYG_002-31a"/>
隨陶徑菊日以荒自嘅不願汙秦封為作擎雨葢<lb/>
移家傍洹溪辛苦嘗為竹植之永為好寸土如寸玉逝<lb/>
從篔簹偃化作渭川緑中有鳳笛材清音勝絲肉<lb/>
昔年探梅花攜酒過水南今兹對池上嗅香當清甘楚<lb/>
騷雖見遺吾林亦何慚但恐和鼐晚頃筐實餘三<lb/>
柏夀以世計當與太初隣銅柯既盤盤黛葉仍囷囷䧺<lb/>
姿挾龍虎竒文間纎鱗嵗晚同<hi>闕</hi>操甚知丈人真<lb/>
河濟富千樹性本樂卑濕釣磯有餘地借爾油幢碧繁<lb/>
<pb n="KR4h0078_WYG_002-31b"/>
霜剥其隂忽若尊舉羃致身安樂窩猶能大觀奕<lb/>
杏園千樹春年年送仙槎如遇黄扉人飛雪漫隄沙移<lb/>
根文兹土開晚慎勿嗟但願世其文常觀曲江花<lb/>
有木枝葉繁葳㽔蔽前榮作止毎因風離合非其情名<lb/>
器不可假假爾一就纓為爾觧蠲忿示我亦周行<lb/>
若榴屯於春入夏氣乃穿花能醒醉眼實可清瞑眩㸃<lb/>
紅亦何心要作濃緑絢但為宜男房煌煌照庭院<lb/>
黄葵本髙潔值此湛露晞峩峩切雲冠飄飄六銖衣中<lb/>
<pb n="KR4h0078_WYG_002-32a"/>
色足自媚吾將田園歸佳人殊未來忘言對斜暉<lb/>
遙憐章甫冠贈玉簪我髻終當衣製荷未可帳空蕙茉<lb/>
莉如搔頭配爾香磑磑胡不來中州而乃宅八桂<lb/>
甘蕉本靈苖斸根出崇阿狂僧萬猶少道士一已多中<lb/>
霄聴風雨詩富葉如何茫茫夢中鹿倚忩聊寤歌<lb/>
秋花矗雞幘纓武凡幾就蹙錦豈欲鳴碎丹或能鬬新<lb/>
詩繼歐梅已受賈人購謇予乏䧺辭雌伏愧屋漏<lb/>
呉興萟白莧欲以清自樹此種備五色充庭當家具葉<lb/>
<pb n="KR4h0078_WYG_002-32b"/>
披錦雲亂實粲𤣥珠富霜隕不足惜明年有春露<lb/>
銜子定黄鵠孰謂來海上紫綿飛莫簾纈暈㸃春帳照<lb/>
妝待銀燭追香負笻杖明當走昌州爾勿斷予鞅<lb/>
春風何許來孕此黄玉胎蜜脾不自<hi>闕</hi>磬口何由開以<lb/>
貌可梅僕論香亦花魁風味極不淺吾當舉深杯<lb/>
天公琢瓊瑤一夜綴萌蘖遂令東闌雪不受薄寒遏淡<lb/>
妝何用洗落英猶可掇安得釘坐人相與浣塵渇<lb/>
主婦治北堂所植惟貴蘐抗葉驚四垂擢英喜孤騫嵇<lb/>
<pb n="KR4h0078_WYG_002-33a"/>
合叙其功無乃成巵言當持忘憂訓問我叔重孫<lb/>
何彼穠穠花浩歌園有桃陽和不擇地人力寧施勞舊<lb/>
植各天涯或又𤣥都遭惟爾足佳實羞之配溪毛<lb/>
園林澹泊春有此氷雪堆赤日照未好月夜須重來逝<lb/>
將濯其根致之洗與罍顔色勿慘慘恐為梨所咍<lb/>
秋容為誰妍白衣來何莫不惜尊中酒恐負籬下履霜<lb/>
風掃頳紫星月照黄素采采晚節香美人意方注<lb/>
花髙枝滿蝶實老田有禽風日不貸春吾囊已無金誰<lb/>
<pb n="KR4h0078_WYG_002-33b"/>
將<hi>闕</hi>譌豕致爾來為林不有右軍帖疇能沃吾心<lb/>
嘗徴廣陵花腰金本無種其當異人出嘉瑞不可壅西<lb/>
園有分根新雨荷天寵願披家慶圖觴為吟伯捧<lb/>
知花在根橃培養異弛張媒暖寘叢棘穴蠧簪硫黄主<lb/>
人本無心聊復雲影塘端誦康節語輔車有餘香<lb/>
　　　可行松竹皆黄<lb/>
滛雨為灾及穉松黄萎又見竹身叢徒能醫俗不自療<lb/>
謂可引年寧有功外直尚持君子節後凋終繼烈臣風<lb/>
<pb n="KR4h0078_WYG_002-34a"/>
人將大任多窮困其孰知之惟太空<lb/>
　　　楨圭塘草木續詠六首<lb/>
面槐餘十年老眼冷復青萌蘖迸春雨一一碩且庭平<lb/>
生邁種徳不但保彦卿我將茹其花髙誦休哉銘<lb/>
國禮嚴公桑葢以勤率下采采為蠶供衣被溥夷夏何<lb/>
年樹獨樂花竹共秀野當令有餘帛足辦里中社<lb/>
惟木首五行實配四端仁椿又木之首配時為孟春春<lb/>
當嵗八千此語聞蒙人仁者必有夀老境願卜隣<lb/>
<pb n="KR4h0078_WYG_002-34b"/>
仙家榆尚白歴歴種天上此地敏其青豪末起十丈蕪<lb/>
荑抱美材胡為食弗尚戢戢風雨栽生意尤浩蕩<lb/>
杖履迷栁邊無乃似歸院不如棹孤舟沿隄纜其線朝<lb/>
絮粘露蜂夕條棲雨燕與物同至和天恩殊曼羨<lb/>
鑿池得枯荷斂迹不記年一朝出淤泥亭亭水宫仙遙<lb/>
憐構巢龜欲問嵗幾千便當從太一暫借紅葉船<lb/>
　<lb/>
　圭塘欵乃集巻下<lb/>
</p>
<p>
</p>
  </div>
<div> <lb/>
    <p>
<pb n="KR4h0078_WYG_003-1a"/>
圭塘欵乃集跋<lb/>
相為中原名郡自昔多達官貴人之居宋廬陵歐陽子<lb/>
為丞相韓魏公作晝錦堂記人到於今稱之由魏公而<lb/>
下雖懷黃曳組世不乏人求官簿問望政事文章一切<lb/>
烜赫於時功成身退又能歸享太平之樂者則亦寥寥<lb/>
如也御史中丞安陽許公以經術起身致位尊顯卓為<lb/>
一代名臣晚歸相城視聽不衰闢園作室引流種樹日<lb/>
置酒賦詩為娱樂清風雅致照映後先歐陽記所謂少<lb/>
<pb n="KR4h0078_WYG_003-1b"/>
擢髙科仕宦至將相富貴歸故鄉築堂營圃作詩以遺<lb/>
相人一一皆似為公言者始知魏公之後繼其美者未<lb/>
必無其人也然則圭塘晝錦之名當相為不朽於相矣<lb/>
若夫公製作之妙天下人人知所矜式舊矣是集又若<lb/>
老將用兵百戰百勝而從横變合無不如意顧區區者<lb/>
何足以窺其營壘也哉學生汴段天祐再拜跋<lb/>
安陽公以道徳文章名重一世及功成身退相羊雲水<lb/>
之間與松竹居魚鳥游暨其弟若子更唱迭和金石相<lb/>
<pb n="KR4h0078_WYG_003-2a"/>
宣若身在六合之外逴乎不與世接其賢過於人逺矣<lb/>
哉公於溥為父執都司君長溥年事之若兄國子楨少<lb/>
溥年接之若弟往者嘗拜公於堂侍都司君於客次揖<lb/>
國子楨於大門之外未嘗不僂傴側辟俯而服仰而歎<lb/>
也圭塘康氏之廢園也當其廢時過者不視牛羊萃焉<lb/>
庸詎知今日之遇乎鑿之薙之築之樹之挈子弟而招<lb/>
佳賓圭塘遇矣庸詎知後世之傳乎非公則圭塘不遇<lb/>
圭塘之傳則有頼於欵乃也與至正庚寅孟冬望後二<lb/>
<pb n="KR4h0078_WYG_003-2b"/>
日晚進龍門周溥頓首再拜謹跋<lb/>
唐國子司業楊侯以年滿七十白丞相去歸其鄉朝之<lb/>
公卿士庶共稱其賢昌黎韓子有文以傳於世世以為<lb/>
美談御史中丞相臺許公以年老亦白大夫而去當太<lb/>
行之麓洹溪之濵得地數十畝築亭鑿池深廣有度樹<lb/>
以松竹杞梓種以菱芡夫渠水緑掩映雖極人力每雲<lb/>
收雨止層巒獻翠活水分清儼若天鍾其秀公率子弟<lb/>
或舟楫或杖屨蕩颺乎清流徙倚乎亭之左右更相唱<lb/>
<pb n="KR4h0078_WYG_003-3a"/>
和殆無虛日有欵乃一集鳴於時不知楊侯之去有是<lb/>
樂否今世士大夫宦逰中外老歸於鄉者有之矣得山<lb/>
川之勝而燕㳺者則鮮也得山川之勝而燕㳺者有之<lb/>
矣弟若子俱能文辭者則鮮也公以明經擢上第致位<lb/>
廊廟佐天子出政令幾三十年膏澤被於民物者固多<lb/>
諸福之美萃於一門天之施於公也實厚相之人凡出<lb/>
處去就一以鄉先生為法是集之鳴也益著衆所謂賢<lb/>
者又不得専美於昔矣至正辛卯冬至前五日諸生哈<lb/>
<pb n="KR4h0078_WYG_003-3b"/>
喇岱再拜<lb/>
山川景物因人而勝因文章而傳人品既髙文足範後<lb/>
山川景物之得所託而傳於久逺也可必矣中執法安<lb/>
陽公歸鄉里作圭塘位置之巧泉石之勝松竹荷栁之<lb/>
繁亭臺橋舫之具西山如畫公於良辰美景挈子弟招<lb/>
賔朋觴咏其中宛然香山池上也觀物賦詩殆無虚日<lb/>
積久成巨集圭塘之勝遂聞四方製作之精人願矜式<lb/>
不然則圭塘雖美孰能盡知至正庚寅夏文昇過相州<lb/>
<pb n="KR4h0078_WYG_003-4a"/>
獲拜公於里第陪杖屨一遊來京師日奔走思昔陪侍<lb/>
恍若夢寐癸巳莫春至鯨川訪尚書積素成先生邂逅<lb/>
洹濵御史於餘清軒中適二公對方冊談論驩洽文昇<lb/>
從傍竊觀則圭塘唱和集也思得掛名集末豈不榮幸<lb/>
遂領歸旅邸而手鈔之自不愧其字畫之荒惡也謹以<lb/>
歸於洹濵為後游張本云孟夏天台丁文昇拜書<lb/>
衛之詩有咏歌夫碩人之寛而著於國風者考槃是也<lb/>
有以父子兄弟一家而皆善於詩者三曹是也然而考<lb/>
<pb n="KR4h0078_WYG_003-4b"/>
槃之樂美矣徒託諸他人之咏而見三曹之詩多矣而<lb/>
其私情中紛嫌隙相逼不能以盡夫忠厚和平之樂是<lb/>
皆得於天者或不足於人有其文者或不足於實於是<lb/>
而知中丞公兄弟子姪圭塘唱和之章從容怡愉之思<lb/>
盖古今所僅見者也中丞公世家相州相州衛地而三<lb/>
曹之舊都也中丞公與其弟都司君皆以蚤擢髙科仕<lb/>
宦中外未甞少休於家所謂園林池榭之勝優㳺野服<lb/>
之樂徒形諸懷想而寄諸𣺌茫一旦兄弟同得以遂其<lb/>
<pb n="KR4h0078_WYG_003-5a"/>
情焉則其同氣相親同徳相與發諸歌詩詞韻之間自<lb/>
將宫商相宣金石相和大篇短咏交唱迭和有不能已<lb/>
矣然則衛地之詩此非尤備尤善於前人乎雖然發言<lb/>
為詩聲之和也兄弟既翕家之和也以和兆和將見如<lb/>
歐陽公所謂園間之草木有駢枝而連理禽鳥之翔集<lb/>
者不爭巢而棲不擇予而哺豈特可稱於髙陽許氏之<lb/>
東園哉臨川黄冔敬書<lb/>
昔宋張文定公齊賢舉進士仕太宗朝不十年拜相致<lb/>
<pb n="KR4h0078_WYG_003-5b"/>
政歸洛陽得裴度午橋莊鑿渠通流栽花植竹日與故<lb/>
舊乘小輿攜觴遊釣甞賦詩曰午橋今得晉公廬水竹<lb/>
烟花興有餘師亮白頭心已足四登五府九尚書今觀<lb/>
御史中丞安陽許公謝事歸以賜金得康氏廢園於相<lb/>
城之西刳闢杇壤翦焚榛薉凉臺燠館古木詭石間厠<lb/>
隠顯復鑿池如桓圭形號曰圭塘公野服蕭散乗椶輿<lb/>
時與畸人静者偕其弟若子觴詠其間攄幽發粹更唱<lb/>
迭和金石鏘鳴累巨帙題曰圭塘欵乃公之弟可行時<lb/>
<pb n="KR4h0078_WYG_003-6a"/>
為南行臺監察御史與公皆以名進士顯宦中朝清節<lb/>
雅望輝映後先子楨復以門功起太祝供奉玉堂其懸<lb/>
車之樂視文定公宜不多讓而風流文采萃於一門盖<lb/>
有文定公所不能及者謹拜手題巻末識歎慕之私云<lb/>
諸生鎮陽張守正<lb/>
右中執法安陽許公欵乃集一帙觀其所載園池之勝<lb/>
逰賞之樂無非所以形容太平之風致至於更唱迭和<lb/>
金石相奏而律吕相宣乃與其弟太常君洎子楨供奉<lb/>
<pb n="KR4h0078_WYG_003-6b"/>
出於一門昆季之賢并羣從之才俊有非他人之所與<lb/>
明時國家人才之衆多教化之隆洽因是而可以槩觀<lb/>
焉金臺王翰謹跋<lb/>
至正癸卯余奉使嶺南丙午自瓊儋回届相時太常禮<lb/>
儀院使許公可行奉㫖來尹相省故園之樂也余亦忝<lb/>
列兵曹得陪許公於斯一日得閲公曩侍兄集賢大學<lb/>
士可用公洎姪元榦賡唱圭塘集嗟夫人家孰不願一<lb/>
門父子兄弟忠孝之全徳學之備榮宦之隆哉造物有<lb/>
<pb n="KR4h0078_WYG_003-7a"/>
所僅吝亦人積善未周弗脗於時矣若斯數者許門之<lb/>
樂全矣嗚呼公今之來松楸恪恭田園得意復繕圭塘<lb/>
修榮叢桂對西山而酬興臨清流而賦詩相知棲鳥適<lb/>
趨芳徑䇿杖從容且歌且樂軋圭塘之舊發潛徳起幽<lb/>
光遂平生之髙志樂好景黄花若韓魏公胡子山王西<lb/>
溪各賢不獨専美於往而許公一門躡髙風於後誠不<lb/>
多讓矣若夫麟閣勛名玉堂舊業公無夢矣余何人哉<lb/>
得宻邇於圭塘耕耘也耶浚儀王國寳拜<lb/>
<pb n="KR4h0078_WYG_003-8a"/>
圭塘欵乃集跋<lb/>
右倡和集一帙江湖友人躬録而装潢者二十八年矣<lb/>
南歸展讀中雖無恙而外皆破碎可憐况兵後所存唯<lb/>
此本爾乃力疾補葺遺我子孫永收翫上章涒灘歳夏<lb/>
四月初吉洹濱識<lb/>
</p>
<p>
</p>
  </div>
<div> <lb/>
    <p>
<pb n="KR4h0078_WYG_004-1a"/>
圭塘欵乃集題詩<lb/>
　　至正甲辰諸生書於大都南城之寓館<lb/>
　　　　　　　　　　　　　　　　趙恒<lb/>
細讀圭塘唱和詩流風餘韻想當時東山絲竹閒方得<lb/>
北海樽罍老更宜亂後池臺渾索寞夢中松竹亦參差<lb/>
椶輿不晚歸枌社願校園丁<hi>闕</hi>舊基<lb/>
　　中書左丞安陽許公洎弟太常文章政事名滿天<lb/>
　　下每嘗想慕風采至正甲辰愚叨掌故得親太常<lb/>
<pb n="KR4h0078_WYG_004-1b"/>
　　公一日出示圭塘唱和詩集迺左丞致政太常以<lb/>
　　南臺御史還家兄弟暇日讌集圭塘亭榭時所作<lb/>
　　也一唱一和珠玉輝映奉讀之餘則賢人君子棣<lb/>
　　華之樂可想也遂成俚語一章用贊萬一云<lb/>
　　　　　　　　　　　　　　　　陸煥然<lb/>
宰相歸來致政時圭塘唱和類壎篪好山好水天開畫<lb/>
難弟難兄日賦詩酒斚每從花塢設釣舟時傍栁隂移<lb/>
景因人勝千年下緑野香山未足竒<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>李元賓文編</head>
    <p>
<pb n="KR4c0057_WYG_000-1a"/>
欽定四庫全書　　　　　集部二<lb/>
　李元賓文編　　　　　　别集類一<hi>唐</hi>
　　提要<lb/>
　　　　<hi>臣</hi>等謹案李元賓文編三巻外編二巻唐李<lb/>
　　　　觀撰觀字元賓趙州賛皇人李華之從子也<lb/>
　　　　貞元八年登進士第九年復中博學鴻詞科<lb/>
　　　　官至太子校書郎年二十九卒事蹟具新唐<lb/>
　　　　書文藝傳李華傳内韓愈為誌其墓文載昌黎<lb/>
<pb n="KR4c0057_WYG_000-1b"/>
　　　　集中是集前三巻為大順元年給事中陸希<lb/>
　　　　聲所編希聲自為之序後為外編二巻題曰<lb/>
　　　　蜀人趙昂編希聲後至宰相昂則未詳其仕<lb/>
　　　　履晁公武讀書志稱昂所編凡十四篇此本<lb/>
　　　　闕帖經日上王侍御書一篇又時時有闕句<lb/>
　　　　闕字葢輾轉傳寫脱佚久矣觀與韓愈歐陽<lb/>
　　　　詹為同年葢以古文相砥礪其後愈文雄視<lb/>
　　　　百世而二人之集寥寥僅存論者以元賓早<lb/>
<pb n="KR4c0057_WYG_000-2a"/>
　　　　世其文未極退之窮老不休故能獨擅其名<lb/>
　　　　希聲之序則謂文以理為本而詞質在所尚<lb/>
　　　　元賓尚于詞故詞勝其理退之尚于質故理<lb/>
　　　　勝其詞退之雖窮老不休終不能為元賓之<lb/>
　　　　詞假使元賓後退之死亦不及退之之質今<lb/>
　　　　觀其文大抵琱琢艱深或格格不能自達其<lb/>
　　　　意殆與劉蜕孫樵同為一格而鎔鍊之工或<lb/>
　　　　不及則不幸早凋未卒其業之故也然則當<lb/>
<pb n="KR4c0057_WYG_000-2b"/>
　　　　時之論以較蛻樵則可以較于愈則不及希<lb/>
　　　　聲之序為有見宜希聲以為不然也顧當琱<lb/>
　　　　章繪句之時方競以駢偶鬭工巧而觀乃從<lb/>
　　　　事古文以與愈相左右雖所造不及愈固非<lb/>
　　　　餘子所及王士禎池北偶談詆其與孟簡吏<lb/>
　　　　部奚員外諸書如醉人使酒罵坐抑之未免<lb/>
　　　　稍過矣惟希聲之序稱其文不古不今卓然<lb/>
　　　　自作一體品題頗當今併録之以弁于篇首<lb/>
<pb n="KR4c0057_WYG_000-3a"/>
　　　　　焉乾隆四十四年八月恭校上<lb/>
　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4c0057_WYG_000-4a"/>
欽定四庫全書　　　　　集部二<lb/>
　李元賔文編目録　　　　别集類一<hi>唐</hi>
　　巻一<lb/>
　　　雜著<lb/>
　　巻二<lb/>
　　　雜著<lb/>
　　巻三<lb/>
　　　書<lb/>
<pb n="KR4c0057_WYG_000-4b"/>
　　外編<lb/>
　　巻一<lb/>
　　　書<lb/>
　　巻二<lb/>
　　　書<lb/>
<pb n="KR4c0057_WYG_000-5a"/>
李元賔文編原序<lb/>
貞元中天子以文化天下天下翕然興於文文之尤髙<lb/>
者李元賔觀韓退之愈始元賔舉進士其文稱居退之<lb/>
之右及元賔死退之之文日益髙今之言文章元賔反<lb/>
出退之之下論者以元賔早世其文未極退之窮老不<lb/>
休故能卒擅其名予以為不然要之所得不同不可以<lb/>
相上下何者文以理為本而辭質在所尚元賔尚於辭<lb/>
故辭勝其理退之尚於質故理勝其辭退之雖窮老不<lb/>
<pb n="KR4c0057_WYG_000-5b"/>
休終不能為元賔之辭假使元賔後退之之死亦不能<lb/>
及退之之質此所以不能相髙也夫文興於唐虞而隆<lb/>
於周漢自明帝後文體寖弱以至於魏晉宋齊梁陳隋<lb/>
嫣然華媚無復筋骨唐興猶襲隋故態至天后朝陳伯<lb/>
玉始復古制當世髙之雖博雅典實猶未能全去諧靡<lb/>
至退之乃大革流弊落落有老成之風而元賔則不古<lb/>
不今卓然自作一體激揚發越若絲竹中有金石聲每<lb/>
篇得意處如徤馬在御蹀躞不能止其所長如此得不<lb/>
<pb n="KR4c0057_WYG_000-6a"/>
謂之雄文哉自廣明喪亂天下文集略盡予得元賔遺<lb/>
文於漢上惜其恐或復磨滅因條次為三編論其意以<lb/>
冠於首大順元年十月五日給事中陸希聲序<lb/>
</p>
<p>
</p>
  </div>
</body>
</text>
</TEI>
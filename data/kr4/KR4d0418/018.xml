<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_018-1a"/>
滹南遺老集卷之十八<lb/>
　　　　　　　　　　　滹南王若虚　從之<lb/>
　　史記辨惑<hi>十</hi>
　　　　史記用而字多不安今畧舉甚者<lb/>
齊世家云郤克使于齊齊使夫人帷中而觀之晉世家<lb/>
　云襄公之六年而趙衰卒景公時而趙盾卒平公十<lb/>
　二年而趙武為正卿荀卿傳云齊襄王時而荀卿最<lb/>
　為老師魯仲連傳云趙孝成王時而秦王使白起破<lb/>
<pb n="KR4d0418_SBCK_018-1b"/>
　長平之軍伍子胥傳云吳國内空而公子光乃令專<lb/>
　諸襲刺吳王僚又云呉與越平其後五年而呉王聞<lb/>
　齊景公死而大臣爭寵新君弱多上一而字聶政傳<lb/>
　云嚴仲子奉黄金百鎰前為聶政母壽固進而聶政<lb/>
　謝曰云云又云夫賢者以感憤睚眦之意而親信竆<lb/>
　僻之人而政安得嘿然而巳乎多中間一而字吕不<lb/>
　韋傳云不韋以五百金與子椘為進用結賓客而復<lb/>
　以五百金買竒物玩好而西遊秦多上一而字趙堯<lb/>
<pb n="KR4d0418_SBCK_018-2a"/>
　問髙帝曰陛下所為不樂非為趙王年少而戚夫人<lb/>
　與吕氏有隙也<hi>監本史紀作耶</hi>陛下<hi>監本作備</hi>萬歳之後而趙王<lb/>
　不能自全乎多下一而字也字亦剰韓信傳云趙軍<lb/>
　戰不勝欲還歸壁皆漢赤幟而大驚賈生傳生以為<lb/>
　漢興至孝文二十餘年天下和洽而固當改正朔易<lb/>
　服色韓生傳云自是之後而燕趙問言詩者由韓生<lb/>
　此等而字皆當去之直不疑為郎同舍有告歸者誤<lb/>
　持同舍郎金去金主意不疑不疑買金償而告歸者<lb/>
<pb n="KR4d0418_SBCK_018-2b"/>
　來而亡金者大慙多兩而字李廣與望氣王朔燕語<lb/>
　曰自漢擊匃奴而廣未嘗不在其中而諸部校尉以<lb/>
　下才䏻不及中人然以擊胡軍功取侯者數十人而<lb/>
　廣不為後人然無尺寸之功以得封邑者何也三而<lb/>
　字皆剰上一然字却作而字則惬當矣<lb/>
　　　司馬遷用於是乃遂等字冗而不當者十有七<lb/>
　　　　八今畧舉之<lb/>
如殷武丁夢傳説事云于是乃使百工營求之野既有<lb/>
<pb n="KR4d0418_SBCK_018-3a"/>
　乃字何須更云于是鄭文公之妾燕姞夢天與之蘭<lb/>
　曰以是為而子以告文公文公幸之而予之草蘭為<lb/>
　符遂生子名曰蘭遂字殊不安若云既而生子遂名<lb/>
　曰蘭則可晉世家云武王與叔虞母㑹時夢天謂巳<lb/>
　曰余命女生子名虞及生子有文在其手曰虞故遂<lb/>
　因命之曰虞故遂因三字豈可連用鄭世家亦舉此<lb/>
　事則云遂以命之何巧于彼而拙于此也曹沬刼齊<lb/>
　桓公求所侵地許之既而欲倍約管仲以為不可于<lb/>
<pb n="KR4d0418_SBCK_018-3b"/>
　　是乃遂割魯侵地其病猶晉世家言叔虞事也趙世<lb/>
　　家記程嬰杵臼事云乃二人謀取他人嬰兒負之乃<lb/>
　　字却當作于是或云二人乃謀則順矣范睢説秦王<lb/>
　　云臣聞善治國者乃内固其威而外重其權多却乃<lb/>
　　字蒙毅對胡亥云臣乃何言之敢諌何慮之敢謀乃<lb/>
　　字為悖語意亦乖髙帝斬白蛇有老嫗夜哭人問何<lb/>
　　哭嫗曰云云人乃以嫗為不誠欲笞之乃字當去田<lb/>
　　横二客自剄髙帝聞之乃大驚多却乃字叔孫通傳<lb/>
<pb n="KR4d0418_SBCK_018-4a"/>
　　云上見留侯所招客入見上乃遂無易太子志乃遂<lb/>
　　二字當去其一惠帝即位乃謂叔孫生曰云云惠帝<lb/>
　　出逰離宫叔孫生勸上取櫻桃獻宗廟上乃許之二<lb/>
　　乃字皆贅曹参謂惠帝云陛下自察聖武孰與髙帝<lb/>
　　上曰朕乃安敢望髙帝其病如蒙毅語袁盎謂綘侯<lb/>
　　非社稷臣絳侯望盎盎遂不謝多却遂字㶚陵尉呵<lb/>
　　止李廣廣騎曰故李将軍尉曰今将軍尚不得夜行<lb/>
　　何乃故也乃字不安伏生傳孝文時欲求能治尚書<lb/>
<pb n="KR4d0418_SBCK_018-4b"/>
　者天下無有乃聞伏生能治之石建為郎中令事有<lb/>
　可言屏人恣言極切至廷見如不能言者是以上乃<lb/>
　親尊禮之周仁傳云武帝立以為先帝臣重之仁乃<lb/>
　病免三乃字皆不妥<lb/>
滹南遺老集卷之十八<lb/>
</p>
<p>
</p>
  </div>
</body>
</text>
</TEI>
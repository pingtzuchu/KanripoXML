<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_041-1a"/>
滹南遺老集卷之四十一<lb/>
　　　　　　　　　　　滹南王若虚　從之<lb/>
雜文<hi>詩附</hi>
　　揖翠軒賦<hi>并序</hi>
　沃人崔公有竹軒曰揖翠其子逹之求詩文于士大<lb/>
　夫予亦為之賦云<lb/>
物之在天下皆妙理之所寓也人之扵物必有所慕而<lb/>
所以慕之亦必有故也故或取深山窮谷以為家指泉<lb/>
<pb n="KR4d0418_SBCK_041-1b"/>
石風月以爲友是豈迂僻矯激不近扵人情誠有得乎<lb/>
其趣也沃川崔公賢明之属生于畎畝而不俗後其居<lb/>
爲園中其園爲亭而周其亭以竹叢髙映宻牕户爲肅<lb/>
森乎其如張緑惟而羅碧玉也夫天壌之閒佳花美木<lb/>
大有可以娱心而悦目者然公皆不以爲可觀惟此君<lb/>
焉是欲對玩吟嘯朝夕容與乎其中若與之相忘而不<lb/>
足此其意果安在哉吾可即之而知其所属獨不見夫<lb/>
此君乎歲暮天寒百物既迍氷雪交摧凄颷號振芬香<lb/>
<pb n="KR4d0418_SBCK_041-2a"/>
艶色莫不零落敗散至于共盡而無餘而吾此君宛然<lb/>
自若獨立而能神盖其禀扵内者有足恃是以凌乎外<lb/>
者無所挫自世所難得之物而非夫漫生雜出暫榮俄<lb/>
朽之常品凡根也而我公慕之則又可因之而得其為<lb/>
人意其勁挺堅確卓乎不羣舉世皆怯而我獨勇衆人<lb/>
既屈而我獨伸濁穢有所不能汚險難有所不能亂本<lb/>
然之氣無適而不存也然則公不徒愛其色則取其質<lb/>
不徒玩之于其目誠體之扵其身若夫披風節月含烟<lb/>
<pb n="KR4d0418_SBCK_041-2b"/>
臥雨千態萬状皆公之所外也吾何敢陳嗚呼公今逝<lb/>
矣而子璋嗣吾聞之孝者善繼人之志而述其事則登<lb/>
公之堂想其所取扵此君盍亦思所以自属如其庸懦<lb/>
委靡依違頋忌與時變遷一折而瘁豈特厚顔扵此君<lb/>
亦失公之本意矣<lb/>
　　瑞竹賦<hi>并序</hi>
　東垣有孝友之家曰許氏者兄弟輯睦為一鄉最其<lb/>
　居室之南得瑞竹焉由地而上十二節而分為二又<lb/>
<pb n="KR4d0418_SBCK_041-3a"/>
　六節而復合君子謂其有以致之也許氏圖之以求<lb/>
　文于作者僕辭不獲亦漫賦云<lb/>
天何為者耶視之蒼蒼詰之宴㝠不可得而名日月五<lb/>
星風雨雷霆寒暑晦㝠此雖有所必至而其参乎人者<lb/>
固可惑也孰知其徵萬物何為者耶隨氣而生不擇其<lb/>
地紛綸雜㳫殊状異類怪竒偉麗非常可喜盖無所不<lb/>
有焉孰知其為瑞然感名之説自古人不廢也不惟舉<lb/>
之于其口而又筆之扵其書跡推類附毫釐纎悉以為<lb/>
<pb n="KR4d0418_SBCK_041-3b"/>
不啻如合符雖自信不惑者時出而辨之然亦不敢决<lb/>
其無何哉人有是行天有是應二者適稱足以據而為<lb/>
證也盖出扵物理之當然合扵人情之至公而其論乃<lb/>
定許氏之瑞何為而出吾嘗考其素而得其實兄弟相<lb/>
好閨門相輯鄉黨稱其徳誰無兄弟曾是不率妒忌忿<lb/>
疾以相撿拾隂營私積以自植立至其既極乃絶以析<lb/>
者皆是也此則上友下敬塤箎其翕始終以之有死無<lb/>
易我心既孚間言莫入可謂純正篤寔一出扵自然而<lb/>
<pb n="KR4d0418_SBCK_041-4a"/>
非夫矯飾以求名跡者之所及也惟其同氣而異體雖<lb/>
異體而卒同心故斯竹也始扵一而中為二既二矣而<lb/>
復合于一也噫許氏之家宜獲報者而報又相似則天<lb/>
意所在猶不可必乎雖然天之扵許氏不應如是而遂<lb/>
已許氏之為善不應以是而自足亦何必圖冩鎸刻偁<lb/>
述記録以自羙而夸未俗耶吾為之説曰人有因物而<lb/>
知勉物有因言而加顯盖立徳雖扵錫類而傳家欲其<lb/>
及逺故夫所以區區扵此而未能忘情者殆亦憫時俗<lb/>
<pb n="KR4d0418_SBCK_041-4b"/>
之己乖慮後嗣之或替而特以為勸耳頋豈淺哉<lb/>
　　寕晋縣令吴君遺愛碑<lb/>
昔予閒居扵東垣聞沃州寕晋有賢令尹民樂其政歌<lb/>
而舞之聲化藹然愈乆益播心窃慕焉既而知其為吴<lb/>
君公妙也予與之同年而昧其平生獨謂君讀書為儒<lb/>
能以壮年取髙第此必有以過人而其優為一邑固所<lb/>
宜者盖秩满来府始獲拜之儀度表表望而知其不凡<lb/>
即之愈深不覺嘆服益以所傳不誣可信翌日别去予<lb/>
<pb n="KR4d0418_SBCK_041-5a"/>
亦㝷走雕隂三年復来不知君之安所在且為何職居<lb/>
未幾松水之民有乞書其前宰之政者問其主名則公<lb/>
妙也從而徵其寔則曰自吾令下車賦役以平刑罸以<lb/>
清奸宄不遏而懲仁亷不率而興煦風　冷槁蘇暍醒<lb/>
民飽而嬉相忘乎無事斯亦古人之至化也盖其剛柔<lb/>
適中緩急得所勤故不廢事簡故不優民明無不察毫<lb/>
髪莫欺而其寛也又足以有容政是以和而克用又此<lb/>
其大凡也長上有徳而下不知其罪大矣知焉而無報<lb/>
<pb n="KR4d0418_SBCK_041-5b"/>
罪又甚焉吾儕小人其曷以報公著之金石大書深刻<lb/>
昭不朽而垂無極所以報也蕞爾弊邑則唯是之知書<lb/>
與不書公何損益哉然所以示吾心之不忘則非是莫<lb/>
可也故敢以託嗚呼羙矣在他人猶當不辭况吾公妙<lb/>
哉守令之重尚矣而得人寔難故赤子每不得乳于其<lb/>
母言良吏者必予兩漢然自今考之可以屈指数則若<lb/>
公妙者豈易得而其民之遇之也顧不幸而可喜耶宜<lb/>
彼之言不妄而予亦樂為之道也公妙諱微咸平之平<lb/>
<pb n="KR4d0418_SBCK_041-6a"/>
郭人登第于承安之丁已其始任建州軍判既以廉陞<lb/>
故超授寕晋云<lb/>
　　真定縣令國公徳政碑<lb/>
爲治莫如重守令而令爲甚盖其于民最親而理亂之<lb/>
原于是乎在也故一縣得人則一縣之事舉在在得人<lb/>
而天下平也真定劇邑其宰之尤不可非其才雲中國<lb/>
公明敏人也既下車譁者以静悍者以柔冤者有以告<lb/>
聴斷如神官無留事稱異政焉其去也其氏舍之而不<lb/>
<pb n="KR4d0418_SBCK_041-6b"/>
忍挽而留之而不得也思有以紀其遺愛而示其攀戀<lb/>
之心有倡之而請言于予者曰我公其賢哉自吾身之<lb/>
所及見與夫故老之所傳吾邑凡更幾令言令之賢如<lb/>
公者幾人我公而去誰其嗣之吾儕小人徳公之賜而<lb/>
顧無以報也獨欲形容其萬一而鑱諸石以慰吾心以<lb/>
傳扵天下後世或庶幾焉其材具矣敢属之子噫智可<lb/>
以欺王公而不可以欺豚魚力可以得天下而不可以<lb/>
得匹夫匹婦之心事固有非人之所能強致者民至愚<lb/>
<pb n="KR4d0418_SBCK_041-7a"/>
而神者也其心有同然之好惡其口有同然之毁譽有<lb/>
以服其心則比閭之徒可使之俛首而聴命不然國之<lb/>
得失長上之是非皆将喧囂謗議扵其下盖有謗之而<lb/>
不信刼之而不從者孰謂其可以強之而使吾譽之哉<lb/>
予近始識公而聞其名者舊矣昔者既甞為府參軍聲<lb/>
華藹然為前後之冠民既已像而祠之碑而頌之矣至<lb/>
扵去而之他復来而治此莫不皆然未至而人傒之既<lb/>
至而人安之去則思之而不能忘此果何從而得耶合<lb/>
<pb n="KR4d0418_SBCK_041-7b"/>
一人之情易也至于一邑而昏然兹不難哉合一邑之<lb/>
情易也至于所至而皆然兹不難哉是必有大過人者<lb/>
而非可苟也而羿之注矢左右俯仰皆可以命中而庖<lb/>
丁之㳺刄批隙導窽無非理閒之自然何獨至扵為政<lb/>
者而疑之哉公之跡足以聳動人之耳目而膾炙其口<lb/>
者甚多列而著之非惟煩不可舉而且復害公之全故<lb/>
獨論其能得斯民之公心與夫所至皆然者以見之其<lb/>
亦足矣噫無寔之譽君子不以為榮無寔而譽人君子<lb/>
<pb n="KR4d0418_SBCK_041-8a"/>
謂之愧辭若公者殆可以為榮而予亦庶乎其無愧也<lb/>
哉<lb/>
　　王氏先塋之碑<lb/>
王氏之先譜亡不可考世居鹿泉農隐不仕其最近者<lb/>
諱傑字邦美始知讀書今行軍參謀守道之父也好古<lb/>
樂善而尚氣輕財務周人之急教其子弟一以孝友忠<lb/>
言里閈少年有悍戾不率者亦必委曲鎸諭使之改而<lb/>
後已由是中外重之兄詠早世二孤玠瑀藐然可憐公<lb/>
<pb n="KR4d0418_SBCK_041-8b"/>
親撫視以至成人而玠為名進士夫人李氏温雅慈祥<lb/>
偹諸婦徳與公俱以上夀終所生三子其仲則參謀君<lb/>
也未冠失怙近扵家累屈跡刀筆中貞祐𥘉宣撫司以<lb/>
人望選充本縣尉時甫離兵火遺黎反側未安而為長<lb/>
吏者方貪殘以逞一日衆變自令丞以下悉肆至君側<lb/>
肩拜而歡呼曰惡者除之善者奉之可也保我百姓非<lb/>
公而誰即以縣事歸君未幾改主真定簿今萬户史侯<lb/>
之立君勞為多擢慶原軍節度副使㝷復召置幕中恩<lb/>
<pb n="KR4d0418_SBCK_041-9a"/>
顧益隆遂專腹心之寄君資豪爽而愷愷多可見者皆<lb/>
悦而親侯既以碩徳宏量髙出一時而君復以忠厚濟<lb/>
之政簡風恬逺邇咸頼其從征四方一軍所至獨多全<lb/>
活率君力也平居喜賔客車騎盈門窮日夜不厭有孔<lb/>
北海之風而于文士尤厚收攬薦延惟恐不至搢紳以<lb/>
為依歸儕類或譏其太過而不屑也故言河朔從事之<lb/>
賢者君為稱首焉一日語夫人程氏曰吾出微賤才能<lb/>
勲業無踰人者夤縁幸㑹驟至顯榮非祖考之靈其何<lb/>
<pb n="KR4d0418_SBCK_041-9b"/>
以及此而墳壠蕭然沒沒扵蓬藜榛棘之間狐兎雜居<lb/>
殆不忍視吾罪大矣每一念及未甞不痛心疾首今将<lb/>
具禮而新之庶幾死可以瞑目程素剛明因力賛曰斯<lb/>
亦妾之素志也誠不可緩于是戒徒命工更其宅兆増<lb/>
之垣墉以至凡五服内瘞而未葬者皆次第而遷附焉<lb/>
然後完羙可觀無復遺恨既而又曰古者墓有碑碑有<lb/>
文所以垂世也而未之具猶為闕典乃以其辭来請予<lb/>
于玠為同舍生于君為門下客情親契厚勢不得辭竊<lb/>
<pb n="KR4d0418_SBCK_041-10a"/>
惟追遠之説魯語存焉報本之義禮經著焉此天理人<lb/>
倫之至而名教之所先也為人後者生盡愛敬死極哀<lb/>
戚立身揚名以顯其親宜若足矣而又思所以致羙乎<lb/>
松楸而増光乎泉壌表其行寔大書深刻為不朽之説<lb/>
使夫耒者頋瞻想像歆羡而咨嗟豈非所謂追逺報本<lb/>
者固不能已邪王氏之善慶既當為之發揚而参謀君<lb/>
孝徳始終尤不可不紀乃叙其大畧而系之以銘曰<lb/>
　岡阜在後澗溪在前繄王氏之阡有閟其室既完既<lb/>
<pb n="KR4d0418_SBCK_041-10b"/>
　堅有巋其碑是磨是鎸不有所肇孰開其先不有所繼<lb/>
　孰大其傳徳厚流光理亦宜然于以昭之於千萬年<lb/>
　　李仲和墓碣銘<lb/>
若虚有心契曰李君諱仝字仲和博州髙唐人孝扵親<lb/>
順扵長仁扵僕妾其待朋友尤推誠尚氣節確乎可託<lb/>
以死也然性介少諧合素不為鄉曲所重徑行直視傍<lb/>
不覩太山輕薄子戲侮其後而不之覺人以為癡而笑<lb/>
靣目嚴冷疎扵禮貌箕踞袒跣不能一作謹媚状向人<lb/>
<pb n="KR4d0418_SBCK_041-11a"/>
人復以為傲而怒志大論髙以匹夫憂天下毎欲危言<lb/>
呌閶闔以取時名而不計其利害人又以為恠而哀然<lb/>
仲和俱不屑也明昌閒予以從師客縣中閉門索居不<lb/>
妄應接而思與跌宕不羈之士㳺既得仲和語合意豁<lb/>
然大適為忘形交乆之益親一日不見相覓如求亡仲<lb/>
和好古文而尤喜論詩譏彈激賞中其羙疵睥睨儕流<lb/>
鮮能滿其意者始以詞賦干有司累不合既易經學遂<lb/>
克取髙㨗驚人㝷復齟齬然志愈厲氣不少哀謂富貴<lb/>
<pb n="KR4d0418_SBCK_041-11b"/>
終可致後去家㳺京師徧謁一時鉅公顯人閒投之以<lb/>
所業兾幸撼動借聲勢因有所諧卒不售也予與仲和<lb/>
别十年閲人益多觀交態益熟而思仲和益深日在雕<lb/>
隂甞得其手書并雜著盈卷覧之太息悵然有懐以為<lb/>
昔人相憶或千里命駕東垣去齊西非甚逺平居多暇<lb/>
獨不能一徑往握臂道胸臆何耶秩滿東還當必遂此<lb/>
心若復不獲兹則有数歸及相臺或告仲和卒矣且曰<lb/>
渠比從事浮屠學参究孜孜自以有得既又習辟榖法<lb/>
<pb n="KR4d0418_SBCK_041-12a"/>
因不食死仍説偈言以辭世云嗚呼仲和素嗜雜學聞<lb/>
輒欣慕予甞力排之能折其口而不能奪其心也其竟<lb/>
以是終乎予愧仲和見遇之厚而無以報憐其有大志<lb/>
而卒窮不偶恨其思之十年欲一復見而弗果乃書其<lb/>
行已之㮣而為之銘将寄其家俾刻諸其墓以冩吾心<lb/>
以傳諸後世以慰仲和之靈焉仲和無子取其兄子為<lb/>
後春秋若干卒扵某年某月日而塟以某月日銘曰<lb/>
　維世之交其道以市權奔利合否焉則止靣而不心<lb/>
<pb n="KR4d0418_SBCK_041-12b"/>
　滔滔皆是有不其然如吾李子不幸短命死矣<lb/>
　　故朝列大夫劉君墓碣銘<lb/>
東垣劉君諱某字鼎臣予之執友也髙才博學以詞賦<lb/>
為名進士興定五年舉天下第一授應奉翰林文字時<lb/>
闗右優攘鄜畤𬒳兵帥臣紇石烈承詔往援表君從事<lb/>
執政難之不得已乃遣至則城䧟遂不知所終今二十<lb/>
年矣其家以歲月既深理窮望絶懼夫魂爽之無依也<lb/>
扵是招之以塟于先塋而請予銘其墓義不可辭則為<lb/>
<pb n="KR4d0418_SBCK_041-13a"/>
叙次而銘之君資可愛幼而老成接物温温笑談有味<lb/>
見者皆悦而親𥘉自以所業過人意氣鋭甚謂當立取<lb/>
榮名而数竒不偶累舉未從一時儕輩收羅殆盡至扵<lb/>
後生新進亦往往先登而君欎滯如故繼遭䘮亂生理<lb/>
日艱晚逹汴梁纔試充史院書冩不勝落寞日者推其<lb/>
命咸謂無科第分君畧通其説亦以為然一旦雄㨗喜<lb/>
出望外方将馳騁快意以償平生而遽有是遘所謂命<lb/>
者果何如哉斯可哀而亦可怪也先娶董氏再娶李氏<lb/>
<pb n="KR4d0418_SBCK_041-13b"/>
子四人董所出長曰燧以䕃𥙷官次曰煒次曰炤次曰<lb/>
煥孫男三人長曰坦次尚幼君累遷朝列大夫其從政<lb/>
之歲盖四十有七云銘曰<lb/>
　其得也遲而塟之速其榮也不足而哀有餘孰主張<lb/>
　者有銜不怯雖然名占甲科亦既成其志沒于王事<lb/>
　抑又得其死有子有孫足以奉其祀憂樂同盡竟何<lb/>
　校哉新宫孔固䰟兮歸来<lb/>
滹南遺老集卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_025-1a"/>
滹南遺老集卷之二十五<lb/>
　　　　　　　　　　　滹南王若虚　從之<lb/>
　　君事實辨<lb/>
漢髙祖謂吴王濞状有反相因附其背云漢後五十年<lb/>
　東南有亂豈汝耶應劭曰髙祖有聰略及相徑可知<lb/>
　至于東南有亂克期五十占者所知也斯言良是然<lb/>
　謂其能知反相亦恐未必然盖因占者而意之耳列<lb/>
　子所謂疑鄰人之竊鈇者也不然英彭陳豨之徒何<lb/>
<pb n="KR4d0418_SBCK_025-1b"/>
　爲無所見耶<lb/>
李徳𥙿云漢髙祖嬖戚姫愛如意思其久安至于悲歌<lb/>
　不樂豈不知除去吕后必無後禍實以惠帝闇弱不<lb/>
　能自攬權綱其将相皆平生故人俱起豊沛非吕后<lb/>
　剛強不能臨制所以存之爲社稷計也老蘇小宋皆<lb/>
　襲此論嗚呼使吕后當殺雖爲惠帝不得不殺如其<lb/>
　不然亦何名而殺之后自布衣佐帝定天下有功而<lb/>
　無罪奈何以戚姫如意故而遽置之死地哉妬忌婦<lb/>
<pb n="KR4d0418_SBCK_025-2a"/>
　人之常况吕氏之悍乎而且以妾逼妻以庶子而易<lb/>
　長嫡髙祖之過也若又殺后豈不益甚哉故寕隐忍<lb/>
　而委之亦可謂能自克者矣或曰王諸吕而危劉氏<lb/>
　非后之罪乎曰身後之變髙祖安知就使能知罪未<lb/>
　發而逆誅之在他人猶不可而可施于妻子之間乎<lb/>
　為論不求義理之安而惟詭異之貴古人本分之事<lb/>
　而强以權術處之是故惡夫曲辨之士也<lb/>
髙祖聞韓王信欲與匃奴謀攻漢漢使人覘匃奴冒頓<lb/>
<pb n="KR4d0418_SBCK_025-2b"/>
　匿其壮士肥牛馬但見老弱及羸畜使者十軰來皆<lb/>
　言可擊上使劉敬復往還報曰兩國相擊此宜夸矜<lb/>
　見所長而今徒見羸瘠老弱此必欲見短伏竒兵以<lb/>
　爭利而不可擊也上怒械繫敬于廣武既而果困于<lb/>
　平城及得觧斬先使十軰而封敬為侯議者曰是舉<lb/>
　也髙祖實專之盛氣色期于必行敬之言利害明甚<lb/>
　然不從而械繫焉彼十使者非佞則愚其言可擊何<lb/>
　足深恠而皆殺之乎使幸而得志且復殺敬矣何髙<lb/>
<pb n="KR4d0418_SBCK_025-3a"/>
　祖惟知殺人而曽不罪已也<lb/>
髙祖使隨何誘黥布去楚既至帝方踞牀洗足召使人<lb/>
　見布大怒悔來欲自殺及出就舍帳御食飲從官如<lb/>
　漢王居布又大喜過望議者以為始折其氣而終收<lb/>
　其心此盖鼓舞英雄之術以予觀之帳御之具素所<lb/>
　處也若夫踞洗而見則平生常態殆與見酈生無異<lb/>
　彼其傲慢凌侮每每如是人皆知之矣溺冠騎項靡<lb/>
　所不至而顧獨謂此為術乎使其誠出于是亦非駕<lb/>
<pb n="KR4d0418_SBCK_025-3b"/>
　馭之道吾方湏人之力以濟其意遣使説之使之背<lb/>
　主而滅族及其至也乃迎辱之此何理也使布乗其<lb/>
　悔怒不就舍而就去是又生一敵也豈為得計哉王<lb/>
　者之于人接之以禮而待之以誠然後可以獲其用<lb/>
　髙祖惟其無禮而不誠此諸侯所以相踵而叛也而<lb/>
　古今以為羙談何耶<lb/>
漢髙祖桮羮之語天地所不容項伯謂為天下者不顧<lb/>
　家此姑以寛觧羽意耳然世之議者幾何不如是非<lb/>
<pb n="KR4d0418_SBCK_025-4a"/>
　惟不罪而或又為之說理嗚呼天下之事有大于殺<lb/>
　父者乎幸而羽從項伯之諌使羽當時遂殺之帝雖<lb/>
　成功将何面目以立于人上哉<lb/>
漢髙祖𥘉朝太公如家人父子禮家令說太公曰天亡<lb/>
　二日民無二王皇帝雖子人主也太公雖父人臣也<lb/>
　奈何令人主拜人臣如此則威重不行太公因謂髙<lb/>
　祖不可以我亂天下法上心善家令言于是下詔尊<lb/>
　太公為太上皇荀悦曰雖天子必有尊也家令之言<lb/>
<pb n="KR4d0418_SBCK_025-4b"/>
　過矣史記索隠表出之予為廣其説曰君臣之義非<lb/>
　所施于家而父子之分無時而可變也所謂上亡二<lb/>
　王者此自以國法論耳何與乎所生之親咸邱蒙以<lb/>
　瞽叟朝為問孟子斥之以為齊東野人之語且曰孝<lb/>
　子之至莫大乎尊親尊親之至莫大乎以天下飬為<lb/>
　天子父尊之至也以天下飬飬之至也夫天下適足<lb/>
　為飬親之具則人主之名豈得而壓父哉舜既為天<lb/>
　子而父瞽叟自若瞽叟未嘗為太上皇帝子舜自若<lb/>
<pb n="KR4d0418_SBCK_025-5a"/>
　然則君父並立于天下國自國家自家兩不相渉本<lb/>
　無窒碍尊號之有無𥘉不足為輕重也若曰父以子<lb/>
　貴子為天子而父為匹夫情所不安則可矣而謂父<lb/>
　無尊號即為人臣而不當受人主之拜可乎家令惟<lb/>
　知主不可以拜臣而不知子不可以臣父也晉劉寳<lb/>
　云髙祖善家令者善其發悟已心因得尊崇父號非<lb/>
　善其令父敬巳未必然也彼誠欲發悟上心何不直<lb/>
　以其意告之而云威重不行耶自鄙人所見止于如<lb/>
<pb n="KR4d0418_SBCK_025-5b"/>
　是耳其詔曰人之至親莫親于父子故父有天下傳<lb/>
　歸于子子有天下尊歸于父此人道之極也其言是<lb/>
　矣至謂平暴亂安天下皆太公之教訓則又非也使<lb/>
　太公無教訓之功遂不可尊崇乎盖帝于天理本明<lb/>
　而家令蔽之故雖加尊崇而卒入于不善也末流至<lb/>
　于後世遂專以家事為私動持義掩恩之説人主泰<lb/>
　然享長上之朝覲唐時至有父母拜王妃舅姑拜公<lb/>
　主之令而恬不知恠又其甚者故借親属以明法而<lb/>
<pb n="KR4d0418_SBCK_025-6a"/>
　市不狗之名雖誅夷骨肉而不以爲慊　或反有徳<lb/>
　色天理人道滅絶無餘曽禽獸之不若皆家令之遺<lb/>
　意也<lb/>
髙祖以櫟釡之故怨其嫂及即位封諸親属而嫂之子<lb/>
　獨不得太上皇以爲言帝曰某非忘封之也爲其母<lb/>
　不長者耳乃封其子信爲羮頡侯君子曰漢祖小人<lb/>
　也以一飰之故而蓄怨不忘以及其子太公有言猶<lb/>
　以醜名加之羮頡是何稱號哉殆不若不封之愈也<lb/>
<pb n="KR4d0418_SBCK_025-6b"/>
　而嫂不長者已尚得為長者乎<lb/>
髙祖疑張敖反吕后数言張王以魯元公主故不宜有<lb/>
　此帝曰使張敖㨿天下豈少而女乎是吕氏猶知有<lb/>
　人情親属之義而帝直以㓂盗視之由已之貪得無<lb/>
　恩捐骨肉而不難故量人如此耳<lb/>
丁謂嘗言漢祖非英雄至目為田舍翁雖似太過亦頗<lb/>
　快人近代諸儒以道學相髙尚論古人毫釐必計如<lb/>
　漢祖者何足多道而毎稱其天資不可及張南軒直<lb/>
<pb n="KR4d0418_SBCK_025-7a"/>
　云使其知學則湯武之賢亦不難到愚之惑滋甚矣<lb/>
張安道題漢祖廟云縱酒疎狂不治生中陽有土不歸<lb/>
　畊偶因世亂成功業更向翁前與仲爭此雖詩人一<lb/>
　時之言實中其病方帝始亡頼時豈誠有取天下之<lb/>
　計而可必其成功者乎顧乃對衆矜衒以愧其父兄<lb/>
　甚矣自欺而不知禮也<lb/>
漢祖之平生可考而知也委太公于爼机而無營救意<lb/>
棄孝恵魯元于道路而無顧藉心飾亡頼之非則誇<lb/>
<pb n="KR4d0418_SBCK_025-7b"/>
　示其足懐櫟釡之隙則怒及其姪嬖寵如意而㡬使<lb/>
　冢嫡廢踞罵張敖而不以子婿畜韓信元勲本無異<lb/>
　志而数施譎詐畏偪而不終蕭何素契足諒雅懐而<lb/>
　未免猜嫌至械繫而後已鄭君以不忘故主而逐之<lb/>
　李布雍齒以舊嘗窘已而幾殺之其行事如此而議<lb/>
　者猶謂寛仁大度誠信使人吾不知其説也<lb/>
漢文帝却千里馬而光武以之駕鼓車林少頴曰華歆<lb/>
　擲金不若管寕揮鋤而不顧以是為二帝之優劣陋<lb/>
<pb n="KR4d0418_SBCK_025-8a"/>
　哉斯言人主之道在于罷貢獻絶貪求為天下後世<lb/>
　法孝文之慮逺矣林氏乃以心術無礙律之果如此<lb/>
　說則箕子之歎象箸召公之戒旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>其私憂過計也<lb/>
　耶且夫千里之駿而以駕皷車亦非物理人情之正<lb/>
　固不若却之為愈也<lb/>
漢武老且死意欲立昭帝而憂其子少母壮或至于亂<lb/>
　也遂殺鈎弋大人時暴風揚塵百姓感傷盖其違天<lb/>
　理而拂人情耳顧乃矜語左右自以為明史臣又曰<lb/>
<pb n="KR4d0418_SBCK_025-8b"/>
　諸為武帝生子者無男女其母無不譴死豈可謂非<lb/>
　賢聖哉昭然逺見為後世計慮固非淺聞愚儒之所<lb/>
　及慵夫曰漢武子是為不道矣殺一不辜而得天下<lb/>
　君子不為無罪而殺人無時可也况以逆料未必然<lb/>
　之事而殺其所親乎彼誠以為治亂由人自當别有<lb/>
　所處不然付之定數一女子何與焉母子天倫也立<lb/>
　其子必殺其母是母乃子之賊而子乃母之累也其<lb/>
　為戾不已甚乎釣弋之事借使行一時之權而曰凡<lb/>
<pb n="KR4d0418_SBCK_025-9a"/>
　生子者皆譴死然則後宫誰敢舉子者匹夫之為其<lb/>
　家慮猶君之為其國慮也使天下之人皆如武帝之<lb/>
　用心殺人其可勝計而親戚之間豈復有恩義哉故<lb/>
　夫武帝之安其後者乃所以絶其後非惟不仁抑亦<lb/>
　不智矣末流至于元魏之始遂以此為定制椒庭憂<lb/>
　恐皆祈祝不願生冡嫡有輒相勸為自安計讀之令<lb/>
　人惨然此固凶毒殘酷之所為殆禽獸之所不忍而<lb/>
　帝自為明史臣又從而賛譽之何其恠也葉永嘉曰<lb/>
<pb n="KR4d0418_SBCK_025-9b"/>
　漢武一生顛倒臨終一莭却事事做得是嗚呼立昭<lb/>
　帝託霍光是矣鈎弋之誅安得為是髙祖晚年使周<lb/>
　勃為太尉而属之以安劉氏顧孝惠暗弱而吕后強<lb/>
　暴意亦憂其身後之變矣然卒不殺后而議者不以<lb/>
　為過焉則亦其情有所不能安而理有不得不然者<lb/>
　孰謂武帝此舉可為法哉<lb/>
東坡曰漢武無道了不足觀惟踞厠見衛青不冠不見<lb/>
　汲黯為可取青奴材雅冝䑛痔正應踞厠見之蘇子<lb/>
<pb n="KR4d0418_SBCK_025-10a"/>
　于是失言矣豈有天子見大将軍而可踞厠者乎奴<lb/>
　材在彼君臣之禮不容廢也<lb/>
汲黯出守淮陽過大行李息論張湯奸邪必敗状勸息<lb/>
　言之息畏湯不敢也後湯果敗武帝聞黯與息言乃<lb/>
　抵息罪嗚呼黯在朝廷靣攻湯惡者屡矣帝不能從<lb/>
　至于疎斥雖因此増秩而七年不復召竟死于郡豈<lb/>
　真能重黯者而顧追恨李息耶<lb/>
漢武時隆慮公主子昭平君尚帝女夷安公主隆慮主<lb/>
<pb n="KR4d0418_SBCK_025-10b"/>
　病因以金千斤錢千萬為昭平君豫贖死罪上許之<lb/>
　隆慮主卒昭平君日驕醉殺主傳廷尉請論死左右<lb/>
　皆以許贖為言上垂涕曰法令者先帝所造也用弟<lb/>
　故而違先帝之法吾何面目入髙廟乎乃可其奏東<lb/>
　方朔上壽以為誅不擇骨肉此五帝三王所難也傭<lb/>
　夫曰武帝之守法是矣而所以致其死者誰之過歟<lb/>
　夫貴戚之子制之猶懼其逞也而又許以不死彼何<lb/>
　惮而不為哉使當主請之時即以髙帝法語之将不<lb/>
<pb n="KR4d0418_SBCK_025-11a"/>
　至于此矣利一時之貲而貽後曰之悔知守法于其<lb/>
　終而不知防患于其始武帝之志荒矣<lb/>
滹南遺老集卷之二十五<lb/>
<pb n="KR4d0418_SBCK_025-11b"/>
</p>
<p>
</p>
  </div>
</body>
</text>
</TEI>
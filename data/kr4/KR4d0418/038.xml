<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_038-1a"/>
滹南遺老集卷之三十八<lb/>
　　　　　　　　　　滹南王若虚　從之<lb/>
　　詩話<lb/>
世所傳千註杜詩其間有曰新添者四十餘篇吾舅周<lb/>
　君徳卿嘗辨之云唯瞿塘懐古呀鶻行送劉㒒射惜<lb/>
　别行為杜無疑自餘皆非本真盖後人依仿而作欲<lb/>
　竊盗以欺世者或又妄撰其所從淂誣引名士以為<lb/>
　助皆不足信也東坡甞謂太白集中徃往雜入他人<lb/>
<pb n="KR4d0418_SBCK_038-1b"/>
　詩盖其䧺放不擇故得容偽于少陵則决不能豈意<lb/>
　小人無忌惮如此其詩大抵鄙俗狂瞽殊不可訓盖<lb/>
　學歩邯郸失其故態求居中下且不得而欲以為少<lb/>
　陵真可憫笑王直方詩話既有所取而鮑文虎杜時<lb/>
　可間為註說徐居仁復加編次甚矣世之識真者少<lb/>
　也其中一二雖稍平易亦不免蹉跌至于逃難觧憂<lb/>
　送崔都水聞惠子過東溪巴西觀漲及呈竇使君等<lb/>
　尤為無状洎餘篇大似出于一乎其不可亂真也如<lb/>
<pb n="KR4d0418_SBCK_038-2a"/>
　糞丸之在隋珠不待選擇而後知然猶不能辨焉世<lb/>
　間似是而相奪者又何可勝数哉予所以發憤而極<lb/>
　論者不獨為此詩也吾舅自幼為詩便祖工部其教<lb/>
　人亦必先此嘗與予語及新添之詩則頻蹙曰人才<lb/>
　之不同如其靣焉耳目鼻口相去亦無幾矣然諦視<lb/>
　之未有不差殊者詩至少陵他人豈得而亂之哉公<lb/>
　之持論如此其中必有所深得者頋我軰未之見耳<lb/>
　表而出之以俟明眼君子云<lb/>
<pb n="KR4d0418_SBCK_038-2b"/>
吾舅嘗論詩云文章以意為之主字語為之役主强而<lb/>
　役弱則無使不從世人往往驕其所役至䟦扈難制<lb/>
　甚者反役其主可謂深中其病矣又曰以巧為巧其<lb/>
　巧不足巧拙相濟則使人不厭唯甚巧者乃能就拙<lb/>
　為巧所謂逰戲者一文一質道之中也雕琢太甚則<lb/>
　傷其全經營過深則失其本又曰頸聨頷聨𥘉無此<lb/>
　說特後人私立名字而巳大抵首二句論事次二句猶<lb/>
　須論事首二句状景次二句猶須状景不能遽止自<lb/>
<pb n="KR4d0418_SBCK_038-3a"/>
　然之勢詩之大略不外此也其論篤實之論哉<lb/>
史舜元作吾舅詩集序以為有老杜句法盖得之矣而<lb/>
　復云由山谷以入則恐不然吾舅児時便學工部而<lb/>
　終身不喜山谷也若虚嘗乘間問之則曰魯直䧺豪<lb/>
　竒險善為新様固有過人者然于少陵𥘉無関涉前<lb/>
　軰以為得法者皆未能深見耳舜元之論豈亦襲舊<lb/>
　聞而發歟抑其誠有所見也更當與知者訂之<lb/>
謝靈運夢見惠連而得池塘生春草之句以為神助石<lb/>
<pb n="KR4d0418_SBCK_038-3b"/>
　林詩話云世多不觧此語為工盖欲以竒求之耳此<lb/>
　語之工正在無所用意猝然與景相遇借以成章故<lb/>
　非常情之所能到冷齋云古人意有所至則見于情<lb/>
　詩句盖寓也謝公平生喜見惠連而夢中得之此當<lb/>
　論意不當泥句張九成云靈運平日好雕鎸此句得<lb/>
　之自然故以為竒田承君云盖是病起忽然見此為<lb/>
　可喜而能道之所以為貴予謂天生好語不待主張<lb/>
　苟為不然雖百說何益李元膺以為反覆求之終不<lb/>
<pb n="KR4d0418_SBCK_038-4a"/>
　見此句之佳正與鄙意暗同盖謝氏之誇誕猶存兩<lb/>
　晉之遺風後世惑于其言而不敢非則宜其委曲之<lb/>
　至是也<lb/>
梅聖俞爱嚴維栁塘春水漫花塢夕陽遲之句以為天<lb/>
　容時態融和駘蕩如在目前或者病之曰夕陽遲繋<lb/>
　花而春水漫不繋栁苕溪又曰不繋花而繋塢予謂<lb/>
　不然夕陽遅固不在花然亦何関乎塢哉詩言春日<lb/>
　遲遲舒長之貌耳老杜云遅日江山麗此復何所繋<lb/>
<pb n="KR4d0418_SBCK_038-4b"/>
耶彼自詠自然之景如棃花院落溶溶月栁絮池塘<lb/>
　淡淡風𥘉無他意而論者妄為云云何也裴光約詩<lb/>
　云行人折栁和輕絮飛燕䘖泥帶落花或曰栁常有<lb/>
　絮泥或無花苕溪以為得其膏肓此亦過也㩀一時<lb/>
　所見則泥之有花不害于理若必以常有責之則絮<lb/>
　亦豈所常有哉<lb/>
栁公權殿閣生㣲涼之句東坡罪其有羙而無箴乃為<lb/>
續成之其意固佳然責人亦已甚矣吕希哲曰公權<lb/>
<pb n="KR4d0418_SBCK_038-5a"/>
　之詩巳含規諷盖謂文宗居廣厦之下而不知路有<lb/>
　暍死也洪駒父嚴有翼皆以爲然或又謂五絃之薰<lb/>
　所以觧愠阜財則是陳善閉邪責難之意此亦强勉<lb/>
　而無謂以是爲諷其誰能悟予謂其實無之而亦不<lb/>
　必有也規諷雖臣之羙事然燕閒無事從容談笑之<lb/>
　暫容得順適于一時何必盡以此而繩之哉且事君<lb/>
　之法有所寛乃能有所禁畧其細故于平素乃能辨<lb/>
　其大利害于一朝若夫煩碎廹切毫髪不恕使聞之<lb/>
<pb n="KR4d0418_SBCK_038-5b"/>
　者厭苦而不能堪彼将以正人為仇矣亦豈得為善<lb/>
　諌耶<lb/>
杜詩稱李白云天子呼來不上船呉虎臣漫録以為范<lb/>
　傳正太白墓碑云明皇泛白蓮池召公作引時公巳<lb/>
𬒳酒于翰苑中乃命髙将軍扶以登舟杜詩盖用此<lb/>
事而夏彦剛謂蜀人以襟領為船不知何所據苕溪<lb/>
叢話亦兩存之予謂襟領之說定是謬妄正使有據<lb/>
亦豈詞人通用之語此特以船字生疑故爾委曲然<lb/>
<pb n="KR4d0418_SBCK_038-6a"/>
范氏所記白𬒳酒于翰苑而少陵之稱乃市上酒家<lb/>
　則又不同矣大抵一時之事不盡可考不知太白凡<lb/>
　幾醉明皇凡幾召而千載之後必于傳記求其證邪<lb/>
　且此等不知亦何害也<lb/>
老杜北征詩云見耶背靣啼吾舅周君謂耶當為即字<lb/>
　之誤其說甚當前人詩中亦或用耶娘字而此詩之<lb/>
　體不應爾也<lb/>
近代詩話云杜詩云皁鵰寒始急白氏歌云千呼萬唤<lb/>
<pb n="KR4d0418_SBCK_038-6b"/>
　始出來人皆以為語病其實非也事之終始則音上<lb/>
　聲有所宿留則音去聲予謂不然古人淳致𥘉無俗<lb/>
　忌之嫌盖亦不必辨也<lb/>
荆公云李白歌詩豪放飄逸人同莫及然其格止于此<lb/>
　而已不知變也至于杜甫則發歛抑揚疾徐縱横無<lb/>
　施不可盖其緒宻而思深非淺近者所能窺斯其所<lb/>
　以光掩前人而後來無繼也而歐公云甫之于白得<lb/>
　其一節而精强過之是何其相反歟然則荆公之論<lb/>
<pb n="KR4d0418_SBCK_038-7a"/>
　天下之公言也<lb/>
退之雪詩有云随車翻縞帶逐馬散銀杯世皆以為工<lb/>
　予謂雪者其先所有縞帯銀杯因車馬而見耳随逐工<lb/>
　二宇甚不妥歐永叔江隣幾以㘭中𥘉盖底垤䖏遂<lb/>
　成堆之句當勝此聨而或者曰未知退之真得意否<lb/>
　以予觀之二公之評論寔當不必問退之意也<lb/>
退之謁衡嶽詩云手持盃珓導我擲云此最吉餘難同<lb/>
　吉字不安但言靈應之意可也<lb/>
<pb n="KR4d0418_SBCK_038-7b"/>
退之詩云豈不旦夕念為爾惜居諸居諸語辭耳遂以<lb/>
　為日月之名旣已無謂而樂天復云廢興相催逼日<lb/>
　月互居諸恩光未報荅日月空居諸老杜又有童卯<lb/>
　聨居諸之句何也<lb/>
退之詩云泥盆淺小詎成池夜半青蛙聖得知言𥘉不<lb/>
　成池而蛙已知之速如聖耳山谷詩云羅幃翠幕深<lb/>
　調䕶巳𬒳㳺蜂聖得知此知字何所屬耶若以属蜂<lb/>
　則𬒳字不可用矣<lb/>
<pb n="KR4d0418_SBCK_038-8a"/>
孔毅父雜說譏退之笑長安富兒不觧文字飲而晚年<lb/>
　有聲伎罪李干軰諸人服金石而自餌流黄陳後山<lb/>
　亦有此論甚矣其妄議人也紅裙之謂亦曰惟知彼<lb/>
　而不知此盖詞人一時之戲言非遂以近婦人為諱<lb/>
　也且詩詞豈當如是論而遽以為口實邪其罪李于<lb/>
軰特斥其燒煉丹砂而祈長生耳病而服藥豈所禁<lb/>
　哉樂天固云退之服硫黄一病訖不全則公亦因病<lb/>
而出于不得巳𥘉不如于軰有所冀幸以致斃也抑<lb/>
<pb n="KR4d0418_SBCK_038-8b"/>
　前詩復有盤饌羅羶軰之句以二子䋲之則又當不<lb/>
　敢食肉矣<lb/>
崔䕶詩云去年今日此門中又云人靣祗今何䖏去沈<lb/>
　存中曰唐人工詩大率如此雖兩今字不恤也劉禹<lb/>
　錫詩云雪裏髙山頭白早又云于公必有髙門慶自<lb/>
　注云髙山本髙于門使之髙二義殊三山老人曰唐<lb/>
　人忌重叠用字如此二說何其相反歟予謂此皆不<lb/>
　足論也<lb/>
<pb n="KR4d0418_SBCK_038-9a"/>
宋之問詩有云年年歲歲花相似歲歲年年人不同或<lb/>
　曰此之問甥劉希夷句也之問酷爱知其未之傳人<lb/>
　懇乞之不與之問怒乃以土袋壓殺之此殆妄耳之<lb/>
　問固小人然亦不應有是年年歲歲歲嵗年年何等<lb/>
　陋語而以至殺其所親乎大抵詩話所載不足盡信<lb/>
池塘生春草有何可嘉而品題者百端不巳荆公金<lb/>
牛洞六言詩𥘉亦常語而晁無咎附之楚辝以為二<lb/>
　十四字而有六籍羣言之遺味書生之口何所不有<lb/>
<pb n="KR4d0418_SBCK_038-9b"/>
哉<lb/>
樂天詩云楚王疑忠臣江南放屈平晉朝輕髙士林下<lb/>
　棄劉伶一人常獨醉一人常獨醒醒者多苦志醉者<lb/>
　多歡情歡情信獨善苦志竟何成夫屈子所謂獨醒<lb/>
　者特以爲孤潔不同俗之喻耳非真言飲酒也詞人<lb/>
　往往作寔事用豈不誤哉<lb/>
樂天之詩情致曲盡入人肝脾随物賦形所在充满殆<lb/>
　與元氣相侔至長韻大篇動数百千言而順適愜當<lb/>
<pb n="KR4d0418_SBCK_038-10a"/>
　句句如一無爭張牽强之態此豈撚断吟鬚悲鳴口<lb/>
　吻者之所能至哉而世或以淺易輕之盖不足與言<lb/>
　矣<lb/>
郊寒白俗詩人類鄙薄之然鄭厚評詩荆公蘇黄軰曽<lb/>
　不比数而云樂天如栁隂春鶯東野如草根秋蟲皆<lb/>
　造化中一妙何哉哀樂之真發乎情性此詩之正理<lb/>
　也<lb/>
皮日休詠房杜詩云黄閣三十年清風一萬古此言十<lb/>
<pb n="KR4d0418_SBCK_038-10b"/>
　古萬古春者皆是無窮之意今下一字便有所止矣<lb/>
滹南遺老集卷三十八<lb/>
</p>
<p>
</p>
  </div>
</body>
</text>
</TEI>
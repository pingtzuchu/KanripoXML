<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_024-1a"/>
滹南遺老集卷之二十四<lb/>
　　　　　　　　　　　滹南王若虗從之<lb/>
　　新唐書辨<hi>下</hi>
張籍傳載韓愈荅籍論佛老書甚無謂特以無事可録<lb/>
　姑填塞云耳呉元濟傳後全載平淮西碑文亦不必<lb/>
　也磨碑事舊史載于韓愈傳而新史附于元濟傳不<lb/>
　若舊史為當<lb/>
魚朝恩嘗講易覆餗之義以譏元載時盖釋奠于國子<lb/>
<pb n="KR4d0418_SBCK_024-1b"/>
　監也新史但云㑹釋菜朝恩又嘗邀郭子儀同游章<lb/>
　敬寺而新書但云約修具裴度傳云𥘉徳宗多猜忌<lb/>
　朝士有相過從者金吾輒伺察以聞而新書但云尚<lb/>
　苛伺無乃太簡乎<lb/>
太宗恕宇文士及曰魏徴常勸我逺佞人意疑是汝今<lb/>
　果然通鑑記如此新史無意疑是汝字則義不完矣<lb/>
邢君才傳云其屈巳好士類此盧承慶云其能著人善<lb/>
　類此古人或言皆此類或言類如此今云類此則義<lb/>
<pb n="KR4d0418_SBCK_024-2a"/>
　不足矣<lb/>
呉湊言宫市事曰宜料中官髙年謹信者平賈和售以<lb/>
　息衆讙宫市大抵强買民間物平售字殊不安只作<lb/>
　平市字可也<lb/>
古人文字中時有渉俗語者正以文之則失真是以寕<lb/>
　存而不去而宋子京直要句句變常此其所以多戾<lb/>
也<lb/>
明皇雜録記李林甫驕二相事以為抑揚自得而巳子<lb/>
<pb n="KR4d0418_SBCK_024-2b"/>
　京改為軒驁無少譲此固無害而益以喜津津出眉<lb/>
　宇間之語舊史稱裴度状貌但云不逾中人而子京<lb/>
　又加以退然兩字此復何從而得哉盖亦想像而言<lb/>
　之耳舊史云孔戣嘗論李渉交結状倖臣側目人為<lb/>
　危之戣髙歩公卿間以方嚴見惮新史云戣自以適<lb/>
　所志軒軒甚得杜暹傳云能以公清勤約自将亹亹<lb/>
　為之凡状貌之辭非親見者不可道子京史官追記<lb/>
　傳聞之事而每喜此等或云談王伯衮衮不厭或云<lb/>
<pb n="KR4d0418_SBCK_024-3a"/>
　其議論纚纚可聼或云介介自修稜稜有風岸<hi>謂李石載</hi>
<hi>仇士良傳</hi>侃侃不干虗譽介介不至顯官皆過也<lb/>
舊史云郭宏覇死<hi>舊唐書作郭覇</hi>時洛陽槗壊行李弊之至是<lb/>
　功畢則天嘗問羣臣曰比在外有何好事舍人張元<lb/>
　一對曰百姓喜洛陽橋成幸郭宏覇死此即好事新<lb/>
　史改云外有佳事耶此一耶字便别却本意盖本是<lb/>
　無故而問今却是疑而審之也<lb/>
通鑑云劉悟與客觀角觝之戯自揺肩攘臂以助其勢<lb/>
<pb n="KR4d0418_SBCK_024-3b"/>
　新書改為盱衡攘臂助其決舊史云楊思朂得俘囚<lb/>
　多生剥其靣或𠢐髪際掣去頭皮新史改為剥靣𠢐<lb/>
　腦裭髪皮以示人便不分明<lb/>
人皆言利病而子京每云病利人皆言可否而子京或<lb/>
　云否可雖義理無異而讀之不明矣此等猶求異于<lb/>
　人不已甚乎<lb/>
肅鈞為諌議大夫盧文操盗庫財髙宗以其職主幹當<lb/>
　自盗罪死鈞曰囚罪誠死然恐天下聞謂陛下重貨<lb/>
<pb n="KR4d0418_SBCK_024-4a"/>
　輕法任喜恕殺人詔原死予謂罪死罪誠殞俱道不<lb/>
　過須加當字乃可耳<lb/>
栁仲郢有父風矩牛僧孺歎曰非積習名教安及此耶<lb/>
　安字下不得劉允濟曰史官善惡必書使驕王賊臣<lb/>
　懼此權顧輕哉顧字下不得徳宗謂李自良曰卿于<lb/>
　進退寕不有禮蕭俛賛曰俛議銷兵寕不野哉寕字<lb/>
　下不得蕭復以擅發京畿觀察使儲粟削階停職或<lb/>
　弔之復曰苟利于人胡責之辭胡字下不得<lb/>
<pb n="KR4d0418_SBCK_024-4b"/>
李栖筠傳云闗中舊仰鄭白二渠溉田而豪戚壅上游<lb/>
　取磑利奪農用十七栖筠諸皆撤毁歲得租二百萬<lb/>
　民頼其入白居易為杭州刺史浚李泌六井民頼其<lb/>
　汲曷若只云頼其利也蘇弁傳曰平賦緩役略煩苛<lb/>
　人頼其寛寛字尤贅<lb/>
陸贄傳云始帝倉卒變故每自尅責贄曰陛下引咎堯<lb/>
　舜意也然致㓂者乃羣臣罪意指盧𣏌等帝䕶𣏌因<lb/>
　曰卿不忍歸過朕有是言哉哉字當作乎始帝倉卒<lb/>
<pb n="KR4d0418_SBCK_024-5a"/>
　變故亦不成語也<lb/>
令狐徳棻傳髙宗常召宰相及宏文舘學士問何修而<lb/>
　王何爲而覇二者孰先德棻對曰如欲用之王道爲<lb/>
　最而行之爲難髙宗曰令之所行何政爲要此本分<lb/>
　語也新史云帝問曰何修而王若而覇又當孰先對<lb/>
　曰若用之王爲先而莫難帝曰今兹何爲而要語意<lb/>
　不足矣太宗戒尉遲敬徳曰國家大事惟賞與罰非<lb/>
　分之恩不可数行勉自修飾無貽後悔此本分語也<lb/>
<pb n="KR4d0418_SBCK_024-5b"/>
　新史云悔可及乎語意皆非是蕭復嘗言事徳宗曰<lb/>
　陛下臨御之𥘉聖徳光被自用楊炎盧𣏌惛瀆皇猷<lb/>
　以致今日此本分語也新史云陛下厥𥘉清明自楊<lb/>
　炎盧𣏌放命穢盛徳播越及兹殆不可讀<lb/>
袁髙爲給事中徳宗将起盧𣏌爲饒州刺史髙當草詔<lb/>
　見宰相盧翰劉從曰𣏌當國矯誣隂賊斥忠誼傲明<lb/>
　徳反易天常使宗祏失守天下疣痏才示貶黜今還<lb/>
　授大州天下其謂何古人言天下傷殘或曰瘡痍或<lb/>
<pb n="KR4d0418_SBCK_024-6a"/>
　曰瘡痏皆可今言疣痏乃聱耳豈可與瘡類哉又奏<lb/>
　曰杞罪萬誅陛下止貶新州俄又内移今復拜刺史<lb/>
　誠失天下望帝曰𣏌不逮是朕之過荅曰𣏌天資詭<lb/>
險非不逮彼固所餘古人但言當萬死萬誅字未見<lb/>
其例恐是子京所改不逮所餘何等昏昧語也<lb/>
王琚傳云自傭于楊州富商家識非庸人以女嫁之識<lb/>
字上當有其家其主等字又云太子在潞州銅鞮令<lb/>
　張暐性豪殖喜賓客弋獵事厚奉太子數集其家亦<lb/>
<pb n="KR4d0418_SBCK_024-6b"/>
　當重言太子或去厚奉字可也豪殖二字亦一處不<lb/>
　得又云琚性豪侈其處方靣去故就新受饋遺至數<lb/>
　百萬去故就新之意昏不可曉豈謂車服器皿之類<lb/>
　耶中間云侍衛呵止計将安便公主謀益甚語皆不<lb/>
　成視日薄乃得出賜賚接足義皆不安也<lb/>
林藴傳云藴辨給嘗有姓崔者矜氏族藴折之曰崔抒<lb/>
　弑齊君林放問禮之本優劣何如耶其人俯首不能<lb/>
　對前史中固有載口辨嘲謔者至如此語亦何足録<lb/>
<pb n="KR4d0418_SBCK_024-7a"/>
　哉<lb/>
李宻等賛云煬帝失徳天醜其為吉温傳云李林甫才<lb/>
　其為朱桃推傳云人莫測其為温庭筠傳云執政鄙<lb/>
　其為馮河清傳云衆義其為崔逺傳云世慕其為此<lb/>
　類甚多古人言所為有為則有之矣单為字未嘗道<lb/>
　也<lb/>
子京言人物相比倫之意輒用軰字或曰時無軰者或<lb/>
　曰未有軰者或曰古未有軰或曰殆無其軰至魏徴<lb/>
<pb n="KR4d0418_SBCK_024-7b"/>
　諌太宗亦云陛下欲逺軰唐舜此若非好語而子京<lb/>
　每喜用之何其僻也<lb/>
韓充傳云乗機決䇿無餘悔世推善将餘悔善将字皆<lb/>
　道不過<lb/>
何易于為益昌令刺史常乗春與賓属泛舟出益昌索<lb/>
　民挽繂易于身引舟曰方春百姓耕且蚕惟令不事<lb/>
　可任其勞挽繂耕且蚕皆非史體不事亦不成語也<lb/>
崔日用嘗謂人曰吾平生所事皆適時制變不専始謀<lb/>
<pb n="KR4d0418_SBCK_024-8a"/>
　所事字道不得<lb/>
李勣姊病勣親爲煑粥火燎其鬚其姊止之勣曰姊老<lb/>
　勣亦老雖欲乆爲姊煑粥其可得乎新史改之曰雖<lb/>
　欲数進粥尚㡬可殊不如舊史只一進字亦别却本<lb/>
　意<lb/>
天后時宰相豆盧欽望請停京官九品以上兩月俸助<lb/>
　軍興王求禮奏曰天子富有四海何待九品俸使宰<lb/>
　相奪之以濟軍國用乎后曰止此句道不過<lb/>
<pb n="KR4d0418_SBCK_024-8b"/>
鄭權傳云識詣魁然以魁字状識詣固巳過矣而盧景<lb/>
　亮傳云志義崒然又有稱造詣嶄逺者豈不益甚哉<lb/>
周智光傳云代宗命趙縦書帛内蜜丸召郭子儀姜公<lb/>
　輔傳云朱滔以宻褁書邀朱泚劉季述傳云割帶内<lb/>
　蜜丸告孫徳昭此本䗶書耳蜜字何義也<lb/>
張薦救顔真卿疏云去正月中云云權徳輿貞元十九<lb/>
　年上陳闕政曰去十四年云云按古今言去年去歲<lb/>
　者前一年耳子京此語未見其例也<lb/>
<pb n="KR4d0418_SBCK_024-9a"/>
李百藥傳云轉側㓂亂中數𬒳偽署危得不死張元素<lb/>
　傳云切諌太子承乾承乾夜遣户奴伹繫危脱死安<lb/>
　禄山傳云賊将類慓勇無逺謀日縱酒嗜聲色財利<lb/>
　車駕危得入蜀終無進躡之患按前史有曰危得之<lb/>
　危殺之危猶参差㡬及之意俗言則險也子京殊不<lb/>
　悟此乃顛倒用之何其悖也<lb/>
張元素諫太宗修洛陽宫魏徴名勁挺<hi>今監本作梗挺</hi>聞之歎<lb/>
　曰張公論事有囬天之力予謂魏徴之直世所共聞<lb/>
<pb n="KR4d0418_SBCK_024-9b"/>
　不必云名勁挺也<lb/>
劉仁軌為陳倉尉有折衝都尉魯寕坐事繫獄自恃髙<lb/>
　班慢罵仁軌仁軌杖殺之太宗怒命追至長安靣詰<lb/>
　之仁軌曰寕對百姓辱臣如此臣實忿而殺之上悦<lb/>
　擢為櫟陽丞此通鑑所載新史但言寕豪縱犯法縣<lb/>
　莫敢屈仁軌約不再犯寕暴横自如而無慢罵事若<lb/>
　止于蒙暴何足為辱乎又以櫟陽為咸陽不知是否<lb/>
裴子餘舉明經累𥙷鄂縣尉時同列李朝隠程行諶皆<lb/>
<pb n="KR4d0418_SBCK_024-10a"/>
　　以文法著稱子餘獨以詞學知名或問陳崇業曰子<lb/>
　　餘與朝隠行諶優劣崇業曰譬如春蘭秋菊俱不可<lb/>
　　廢也新史改云蘭菊異芬胡可廢者不如舊語多矣<lb/>
　　且異芬字何從得之哉<lb/>
　成汭攻䕫州軍人韓楚言嘗誶辱汭汭耻之曰有如禽<lb/>
　賊當支觧以逞及夔州不守楚言妻李語夫曰君嘗<lb/>
　辱軍且支觧不如前死楚言不決李礪刀席下方共<lb/>
　食復語之夫曰未可知李取刀㫁其首并殺三子乃<lb/>
<pb n="KR4d0418_SBCK_024-10b"/>
　自剄二夫字止當作楚言<lb/>
則天傳云操奩具坐重幃而國命移何必操奩具字<lb/>
后妃傳賛云或稱武韋亂唐同一轍武持久韋亟減何<lb/>
　哉議者謂否否字不安<lb/>
張九齡傳云徳宗賢其風烈賢字不安<lb/>
劉子元傳云年十二父授古文尚書業不退父怒楚督<lb/>
　之及聞為諸凡講春秋左氏冐徃聴之退輒辨析所<lb/>
　疑歎曰書如是兒何怠予始讀之不能曉及見史通<lb/>
<pb n="KR4d0418_SBCK_024-11a"/>
　自叙則云㓜奉庭訓早遊文學年在紈綺便愛古文<lb/>
　尚書每苦其辭艱瑣難為諷讀雖屡逄捶撻而其業<lb/>
　不成嘗聞家君為諸兄講春秋左氏傳每廢書而聼<lb/>
　逮講畢即為諸兄説之因歎曰若使書皆如此吾不<lb/>
　復怠然後了然無疑而覺子京踈畧之病為惡也<lb/>
韋述傳云入元行沖室觀書不知寝食言忘則可不知<lb/>
　則過矣<lb/>
王忠嗣傳上與論兵應對蠭起應對下不宜言蠭起二<lb/>
<pb n="KR4d0418_SBCK_024-11b"/>
　字<lb/>
張説傳云多引天下知名士以佐佑王化粉澤典章成<lb/>
　一王法此譽之太過兼不是史氏叙事語<lb/>
張説首倡封禅議此謟䛕之事非正人所宜為而傳賛<lb/>
　褒稱以為文物之盛豈良史體哉<lb/>
李泌傳云常持黄老鬼神之説為時人所譏切譏切固<lb/>
　有成言矣而其賛復云議者切而不與一切字兼得<lb/>
　譏字否<lb/>
<pb n="KR4d0418_SBCK_024-12a"/>
禇遂良一代正人其譖劉洎事𥘉不甚明但洎嘗訴之<lb/>
　云爾胡致堂疑李義府所教理或然也新史遂謂二<lb/>
　人不相中故遂良誣奏洎引馬周為左而遂良執不<lb/>
　已帝感之遂賜死洎之賛曰為<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>忌所乗卒䧟罪誅<lb/>
　而其賛遂良示以此為疵病至霍仁師傳又云𬒳遇<lb/>
　尤渥禇遂良忌之何行禇公之淺也<lb/>
李光顔傳云其師勁悍常為諸軍鋒鋒字不安<lb/>
渾城射賊将李立節貫其左眉死之凡事死節則曰死<lb/>
<pb n="KR4d0418_SBCK_024-12b"/>
　之古今成言也致人死而曰死之無此例也<lb/>
盧奕懐慎少子也拜御史中丞自懐慎奐及奕三居其<lb/>
　官清節似之似之道不得<lb/>
盧𣏌傳云父奕見忠義傳𣏌不耻惡衣菲食人未悟其<lb/>
　不情咸謂有祖風節祖懐慎也傳首但言其父而不<lb/>
　見其祖讀者何以知之<lb/>
陳少游傳云或欲對衆切問以屈之少游據引淹該問<lb/>
　窮而對有餘夫對者隨問而應者也無問則無對今<lb/>
<pb n="KR4d0418_SBCK_024-13a"/>
　曰問窮而對有餘何耶<lb/>
韋景駿為貴鄉令有母子相訟者景駿曰令少不天常<lb/>
　自痛爾幸有親而忘孝耶按左傳鄭伯曰孤不天欒<lb/>
　盈曰我實不天凡言不天者不為天所祐耳非專指<lb/>
　䘮親也後人往往誤用<lb/>
劉季述幽昭宗于少陽院鎻其門鎔鐵錮之此甚明白<lb/>
　而子京乃云液金以完鐍若無舊文何可曉耶且錮<lb/>
　者取其牢耳豈謂闕而完之乎詭異如此宜其有札<lb/>
<pb n="KR4d0418_SBCK_024-13b"/>
　闥洪休之戯也<lb/>
魏氏春秋好用左傳語以易舊文裴松之譏弹甚當凡<lb/>
　人文體固不必拘至于記録他人之言豈可過加潤<lb/>
　色而失其本真子京唐書雖詔勅章疏類皆變亂以<lb/>
　從已意至于詩句諺語古今成言亦或芟改不已甚<lb/>
　乎<lb/>
滹南遺老集卷之二十四<lb/>
</p>
<p>
</p>
  </div>
</body>
</text>
</TEI>
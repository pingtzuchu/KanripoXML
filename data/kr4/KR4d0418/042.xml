<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_042-1a"/>
滹南遺老集卷之四十二<lb/>
　　　　　　　　　　　滹南王若虚　從之<lb/>
　　千户賈侯父墓銘<lb/>
保塞賈侯甞識予於東垣丁酉夏六月不逺八舎致書<lb/>
見招至則館其家禮意甚厚已而言曰某也不天生六<lb/>
嵗而失怙恃今四十年矣而未有紀述而不朽之託負<lb/>
媿良深雖不及誌諸幽猶得以表其隧某既幼孤家譜<lb/>
世系不復能知而先君之事幸存其大畧敢丐一言以<lb/>
<pb n="KR4d0418_SBCK_042-1b"/>
傳信嗚呼墓有碑碑有文所從來尚矣且禮不忘其本<lb/>
而孝莫大于顯親親有善而揄揚之大書深刻以申其<lb/>
追慕尊崇之意此天道之自然人情之同欲而子職之<lb/>
所當盡者也不亦務乎吾觀近世自一介之微稍躋貴<lb/>
顯者爭先樹建以為華榮螭首龜趺亭亭相望宜我侯<lb/>
之不敢緩也既辱侯知能勿成其羙按公諱　字巨平<lb/>
祁之蒲隂人其先皆隱徳不仕公長身羙風姿賦性淳<lb/>
篤事父母以孝悌聞待友朋以忠信稱鄉黨宗族莫不<lb/>
<pb n="KR4d0418_SBCK_042-2a"/>
服其　徳而又重氣節急患難有貸其錢者雖至百萬<lb/>
不問儻期議者以為難𥘉長兄儀次兄成憐公　生父<lb/>
母屬念且公等幹蠱可嘉故曲極友愛儀子弗嗣屢請<lb/>
析居儀輒紿曰二親既有命書矣卒舉貲産付公州貳<lb/>
髙君亦謂其可妻也以女歸焉承安丁已春三月以疾<lb/>
終于家享年五十九即以其月葬于里之先塋公凡四<lb/>
娶皆同郡巨室子而最後為李氏尤賢淑備婦徳男一<lb/>
人曰輔李所出即侯也一女適宋氏男孫三女孫二人<lb/>
<pb n="KR4d0418_SBCK_042-2b"/>
當貞祐兵火之餘城邑幾廢遺黎無依侯以完復安輯<lb/>
之功為衆所推由本縣尉至為州刺史及歸聖朝勲績<lb/>
益著自招撫使累遷河北東西等路左副都元帥甲午<lb/>
中朝廷更定官稱選充行軍千户云侯儀度魁傑胷次<lb/>
灑落其才術器識類皆不凡而爱民喜士為河朔稱首<lb/>
盖一代之偉人也嗚呼源深則流長本根固則枝葉茂<lb/>
物有常理君子毎以為積善獲福之喻視履考祥以人<lb/>
占天如影響之敏符契之不可無也昔有預髙閭門俾<lb/>
<pb n="KR4d0418_SBCK_042-3a"/>
容軒盖手植庭槐期生三公者𥘉若妄意已而果然㝠<lb/>
㝠之中昭昭者存焉是故即其所享可以推其始之所<lb/>
自來由其所為可以卜其終之所必至夫何疑哉侯以<lb/>
妙年遭遇驟至顯榮富貴功名無不如志諸子岐嶷稱<lb/>
其佳兒此决非出于偶然者固足以知其世積之善矣<lb/>
而躬行之實不替益隆于先有光又可見其方來之報<lb/>
則賈氏之餘慶殊未艾也是宜書故書之而系以銘曰<lb/>
　厥土惟腴厥木惟敷有崇其<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>于城之隅閟之深封<lb/>
<pb n="KR4d0418_SBCK_042-3b"/>
　之固過者必恭賈公之墓<lb/>
　　太一三代度師蕭公墓表<lb/>
太一之数興於金朝天眷閒衛郡蕭真人其始祖也靈<lb/>
異之跡上動至尊勅賜觀名太一萬壽世嗣其法一再<lb/>
傳而得師焉師諱志冲字用道博州堂邑人本姓王氏<lb/>
祖某父某並受真人法籙師幼頴悟誦書日千言而沉<lb/>
静寡言不好戯弄年十六父兄議婚師曰性喜出家不<lb/>
願娶也强之不可因而逃去隱于冠氏李守竒家遂與<lb/>
<pb n="KR4d0418_SBCK_042-4a"/>
守竒詣衛州參二代師為門弟子始事尊宿霍子華子<lb/>
華故有淹疾師侍奉惟謹前後十年無懈倦之色或衣<lb/>
不觧帶者數月人以為難大定十六年朝廷普試僧道<lb/>
師初宻誦經文人人不知一旦中選儕類甚驚及當給<lb/>
據言于考官曰師兄蕭道宗累𬒳黜落年過四十乞以<lb/>
據授道宗某方壯徐為後圖未晚也考官不許而多其<lb/>
讓十七年授度保充衛州管内威儀領教門事二代師<lb/>
将退席宻語道宗曰吾門徒數萬而試經具戒者完顔<lb/>
<pb n="KR4d0418_SBCK_042-4b"/>
志寕及王某而巳志寕資雖明敏而頗輕肆非主教之<lb/>
才不如王某純粹亷潔爲可属乃以爲法嗣而改　姓<lb/>
凡法嗣皆從蕭氏蓋祖師之訓也師素不爲辭章及升<lb/>
堂諭衆随意而言悉成文理勸戒深切聴者聳然内外<lb/>
相慶以爲宗門得人矣居無何有司選奏四方髙德之<lb/>
士𥙷住中都天長觀師首應之既而河犯郡城居人往<lb/>
往他徙而本觀道衆亦旅寓于蘓門師聞而還聲望既<lb/>
隆求教者接跡而至歳所傳無慮数千人先是汲縣閻<lb/>
<pb n="KR4d0418_SBCK_042-5a"/>
村有觀曰朝元荒廢已乆而額籍具存師請諸官遷于<lb/>
西門墳園之側以處其衆明年河復　本觀殿宇頺毁<lb/>
且盡師次第繕完㝷復一新而増創者幾倍所費不貲<lb/>
明昌間前尚書右丞劉公偉自大名移鎮河中道出淇<lb/>
上謁師甚恭州倅移刺者先以常流待師見劉加禮心<lb/>
猶疑之其後数屏人獨往而師常静坐無爲因問先生<lb/>
于此有何受用師曰静中自有所得非語言可以形容<lb/>
若無得者雖片時不能安况終身乎其人乃服曰劉公<lb/>
<pb n="KR4d0418_SBCK_042-5b"/>
誠有知矣師自重修觀舎深居簡出外人多不識其面<lb/>
承安改元日食正旦父老懼災請師作醮于神霄宫士<lb/>
庶畢集師少時白晳而癯至是色如紫玉目光炯然冠<lb/>
佩整肅若自天而下觀者嘆仰以為真人復生也少長<lb/>
貴賤悉歸禮之㤗和𥘉章廟春秋已髙皇嗣未立設普<lb/>
天大醮于亳之太清宫閒歲報謝師皆與焉五年河南<lb/>
道士籍少既以再祈皇嗣𬒳召過師問之師曰向來作<lb/>
醮例遣重臣所在供擬多傷物命其違天意甚矣自今<lb/>
<pb n="KR4d0418_SBCK_042-6a"/>
宜罷之至于與醮官吏皆須禁止葷酒務行善事庶可<lb/>
達誠雖然再三則凟亦恐徒勞耳籍至闕以勿遣重臣<lb/>
為言上可之而令籍詣太清行事如初師與俱往既又<lb/>
同赴中都太極宫誦經百日時户部侍郎胥鼎方提控<lb/>
寺觀恐師南還率朝士十餘候之曰今明主臨朝尊元<lb/>
重道天長纔廢隨建此宫如師者人天眼目不容遽去<lb/>
也㑹宫衆亦堅挽之遂勉為留七年大蝗上遣中官問<lb/>
提點郭元長禳治法元長勅其徒閲道藏求之師從傍<lb/>
<pb n="KR4d0418_SBCK_042-6b"/>
曰道藏如海豈易討㝷就使有之亦未敢必其應吾祖<lb/>
真人嘗留經籙三百餘階内有秘章今可用也遂取以<lb/>
進上喜曰天垂此教以利生民即命師依科作醮比行<lb/>
禮大雨師呪信香一炷禱于真人其雨立止翌日有㫖<lb/>
問蝗絶之期對以三日據法有灑壇符而灑時當留一<lb/>
面使蝗有所歸師則留其西西乃大山也及期則羣飛<lb/>
入山而死詔加賞賚師固辭曰道人救物安用賞為上<lb/>
曰真道人也當别議旌表郭元長告免提點職詔師繼<lb/>
<pb n="KR4d0418_SBCK_042-7a"/>
之仍賜號元通大師内人賈病逾年諸醫莫療上曰此<lb/>
非藥餌所及前禳蝗王某殆是異人或能起之師奉命<lb/>
直抵宫闈治以符水而愈宫闈非閹寺不得到盖以道<lb/>
重師也衛紹即位特賜上清大洞法服一襲當時榮之<lb/>
師甞謂人生貴適意顧名雖尊顯而身甚勞浩然有休<lb/>
息志乃因胥公舉汾西李大方以自代而歸實大安二<lb/>
年之春也一日集衆曰祖師立教代代相承如續燈然<lb/>
無有窮盡今弟子中蕭輔道者祖師再從孫吾當付之<lb/>
<pb n="KR4d0418_SBCK_042-7b"/>
於是退䖏西堂髙拱淵黙不復以世務闗意貞祐二年<lb/>
四代師主亳之太清師亦從焉四年閏七月丙午忽謂<lb/>
門人曰速具湯沐吾将歸寂門人亟加冠履未畢而逝<lb/>
有鶴数十旋遶乆之時天氣猶暑閲餘旬而體不變八<lb/>
月庚申權殯于宫之塋其日隂晦重甚衆方以時刻為<lb/>
疑俄樹杪雲開如席許得以不誤已而隂晦如故又聞<lb/>
香風四來送者幾萬人咸嘆異之𥘉師之将誕也有桑<lb/>
生于宅中不半歲成樹比十年其髙数㝷状如層樓世<lb/>
<pb n="KR4d0418_SBCK_042-8a"/>
所未見至是亦無故而枯相與始終尤可怪訝也師平<lb/>
生無喜愠恂恂似不能言至遇事而發雖衆所難决者<lb/>
三数語輒定老荘之外兼通諸史諸書而尤長于左氏<lb/>
春秋其智識有大過人者享年六十六歲戒臘四十自<lb/>
號元朴子云四代師字公弼既返河朔将復迎師骨以<lb/>
祔于真人而求所以表其墓者俾予文之公弼一世偉<lb/>
人所交皆天下之士而竊幸與之㳺昔已甞為作真人<lb/>
傳矣而又有兹命是不以蕪陋見鄙也義不得辭則據<lb/>
<pb n="KR4d0418_SBCK_042-8b"/>
其事状而具著焉<lb/>
　　清虚大師侯公墓碣<lb/>
師諱元仙字子真趙州人也大父澄以胥吏起身至河<lb/>
北西路漕司掾才幹既優而行巳無玷尤以孝友著稱<lb/>
議者謂不見用于時則必有得于道母殁慨然曰所以<lb/>
區區塵土間者為親故也今不侍養復何為哉聞淇上<lb/>
蕭真人立太一大教因往參為門弟子真人一見爱之<lb/>
授名道净傳太一三元法得以便宜行化乃即本州及<lb/>
<pb n="KR4d0418_SBCK_042-9a"/>
真定之第各建太一堂奉持香火以符藥濟人大定二<lb/>
年凡釋道之居無名額者許進輸賜之公遂投牒以在<lb/>
州道院為太清觀而在府者為迎祥真人每批經籙必<lb/>
先授公而後傳前後千品公曰天寳下降要當永刼流<lb/>
行一日去世誰其保之宻禱上真願于私属生繼嗣其<lb/>
後男琳得子相貌殊常即師也生不茹葷始學語能辨<lb/>
三官之像少長嬉戯則教群兒禮北斗澄大喜以為祈<lb/>
禱有徴而得所託矣㑹朝廷鬻祠牒由是度為道士年<lb/>
<pb n="KR4d0418_SBCK_042-9b"/>
十四已克主大醮詞音清亮逈出一時儕輩翕然推服<lb/>
明昌初以髙徳應詔入住中都天長觀自泰和改元國<lb/>
家事祈禳連設大醮羽流極天下之選而師皆與焉仍<lb/>
常居要職出諸人右功完賞賚甚渥賜紫衣徳號曰觀<lb/>
妙㝷佩符馳傳降御香于岱嶽長白等山頃之以親老<lb/>
辭歸鄉里崇慶間召住太極宫用進𥙷軍儲恩改授今<lb/>
號宣宗南廵𬒳命入汴提控上清宫勅有司一依天長<lb/>
故事逾年而退未幾太清宫請爲宗主三返益勤不得<lb/>
<pb n="KR4d0418_SBCK_042-10a"/>
已應之時院門凌替殆莫能支加以歲賦数百斛爲病<lb/>
尤甚師下車未浹旬以狀上聞悉獲蠲免衆賴其庇已<lb/>
而拂袖棲遲于洧川正大庚寅正月爲　士左崇等作<lb/>
醮于鈞臺法事勝絶舉壇欣幸以爲未始遇也既畢将<lb/>
還忽示㣲疾衆欲召醫候之師不許曰世縁已盡自可<lb/>
長往安用療爲越三日日中命置髙座面䖏之頋至未<lb/>
刻則口占一頌舉首端坐項中戛然有聲兩手握子文<lb/>
而逝時年六十九矣逺近士庶炷香拜禮者累日神色<lb/>
<pb n="KR4d0418_SBCK_042-10b"/>
宛如生人已酉焚化於郭西從遺命也下火之際紫雲<lb/>
見其北蒼鶴十数翔舞空中移時乃散送者幾萬人莫<lb/>
不以手加額嗚呼異哉其超脱明白如此亦世所罕聞<lb/>
也丙戌塔于潁濵之崇真觀予素知師名而不及識毎<lb/>
以為恨然甞與其門人　悟詮㳺悟詮業履清修而讀<lb/>
書好事亦落落不凡者以大元辛丑年正月二十日改<lb/>
葬師于平棘縣明信鄉之鄭村原属予銘其墓渠意既<lb/>
堅而竊亦樂為之道也乃叙而銘之曰<lb/>
<pb n="KR4d0418_SBCK_042-11a"/>
　其生也爲賢其沒也爲仙人而如此足矣又何加焉<lb/>
著之琬琰以永其傳<lb/>
　　贈昭毅大将軍髙公墓碣<lb/>
慶源軍節度使髙侯因教授王君進士陳生來見曰不<lb/>
肖不天生四年而先君捐館舍訓誨不得聞奉養不及<lb/>
致其爲不幸可知也逮其成長事與心違曷勝風樹之<lb/>
悲顧瞻松楸未甞不流涕太息今将刻石墓隧以垂之<lb/>
無窮事實始末雖不能詳而故老所傳猶得見其爲人<lb/>
<pb n="KR4d0418_SBCK_042-11b"/>
之大畧兹敢以託予謝非其才而請益堅重以王陳雅<lb/>
故義不可辭則勉爲之叙次曰公諱顯髙邑人其先皆<lb/>
農隠弗耀公敦朴簡静而辭色温温接物極愷悌輕財<lb/>
務施喜周困窮其事親䖏兄弟孝友尤篤至教人亦必<lb/>
先此里閭宗戚無貴賤踈近交口稱爲吉人無間言者<lb/>
明昌七年五月壬午以疾終于家享年四十即葬其鄉<lb/>
之先塋夫人韓氏婦徳無缺亦著賢譽後公十九年卒<lb/>
子三人長曰慶終本縣丞次曰進不仕次曰添禄即節<lb/>
<pb n="KR4d0418_SBCK_042-12a"/>
度也男孫四人女三人正大中以節度恩特贈昭毅大<lb/>
将軍夫人封號如例初節度當再罹兵火之後㓂盗並<lb/>
興道路蓁蕪城邑頺廢而能紏集義旅撫安遺黎内守<lb/>
外攘以鳩完復之功闔境晏然遂成樂土有司嘉其能<lb/>
擢柏鄉令累遷今職治聲甚羙公望甚重其福禄方隆<lb/>
而未艾異時所至有詎量者嗚呼積善之家必有餘慶<lb/>
不及其身則在其後物有定理聖賢有成言古今有同<lb/>
然之效昭乎其不可誣也今患不能為善為之未始無<lb/>
<pb n="KR4d0418_SBCK_042-12b"/>
徵髙氏世居畎畝沒沒于常流殆與草木共腐而一旦<lb/>
子孫蕃昌門地烜赫以為邦人之榮推原其自豈偶然<lb/>
也哉是誠可書故揭之以勸來者而系以銘曰<lb/>
身雖不顯而後也昌夀雖不永而所存者長褒䘏有<lb/>
　命紀述有章以播其芳以揚其光是之謂不亡<lb/>
滹南遺老集卷四十二<lb/>
</p>
<p>
</p>
  </div>
</body>
</text>
</TEI>
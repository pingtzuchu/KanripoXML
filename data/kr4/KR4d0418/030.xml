<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_030-1a"/>
滹南遺老集卷之三十<lb/>
　　　　　　　　　　　滹南王若虚　從之<lb/>
　　議論辨惑<lb/>
范曄史論云義重於生舍生可也生重於義全生可也<lb/>
　夫義當生則生義當死則死義者所以主生死而非<lb/>
　對立之物也豈有時而輕重哉義重於生已為語病<lb/>
　又可謂生重於義乎雖然此自漢以來學者之所共<lb/>
　蔽曄也淑人何足以知之<lb/>
<pb n="KR4d0418_SBCK_030-1b"/>
唐蘇頲論夷齊四皓優劣云四皓見賢於子房夷齊稱<lb/>
　仁於宣父與其稱仁於宣父不猶愈於見賢於子房<lb/>
　哉鄙哉斯言為論不求是非之真而徒倚古人以為<lb/>
　重殊可笑也吕東莱曰競駑驥者至伯樂而定競是<lb/>
　非者至孔子而定然隨伯樂而譽馬未免為不知馬<lb/>
　随孔子而譽人未免為不知人其相去一何逺哉<lb/>
老蘇諌論曰蘇秦張儀吾取其術不取其心龍逄比干<lb/>
　吾取其心不取其術予謂挾儀秦之術者必無逄干<lb/>
<pb n="KR4d0418_SBCK_030-2a"/>
　　之心存逄干之心者固無事乎儀秦之術也蘇氏喜<lb/>
　　縱横而不知道故所見如此<lb/>
　邵氏聞見録云顔子得位為堯舜孟子得位為湯武此<lb/>
　　繆論也聖賢事業易地則皆然何嘗有决擇之意彼<lb/>
　　徒見顔子窮居陋巷黙無所為而孟子㳺說諸侯急<lb/>
　　於救世遂敢臆度而為是斬絶之論豈知顔孟者哉<lb/>
　蘇武不降匃奴名重千古而當時止得典属國世皆恨<lb/>
　　之陳季雅曰臣子合當事不當受重賞此論雖高在<lb/>
<pb n="KR4d0418_SBCK_030-2b"/>
　　臣子自處可也施於國家則不可顯忠遂良成湯之<lb/>
　　所以昌崇徳報功武王之所以治信如陳氏之言則<lb/>
　　善善之道亡而勵世之具廢矣<lb/>
　温公排孟子而歎服楊雄荆公廢春秋而崇尚周禮東<lb/>
　　坡非武王而以荀彧為聖人之徒人之好惡有大可<lb/>
　怪者<lb/>
　司馬君實正直有餘而寛假曺操蘇子由道學甚髙而<lb/>
　奨飾馮道皆繆戾之見不足為長厚也<lb/>
<pb n="KR4d0418_SBCK_030-3a"/>
　司馬温公論曹操簒漢以為非取之漢而取之盗手失<lb/>
　　言之罪萬古不磨胡致堂力攻之是矣及其論蕭道<lb/>
　　成當討蒼梧劉智逺不必赴晉難乃皆引以相明而<lb/>
　　不廢何邪是非有定理而前後反覆以遷就已意此<lb/>
　　最立言之大病也<lb/>
　東坡以武王伐殷為非聖人斬然不疑至其論范蠡之<lb/>
　　去荀彧之死則皆許以聖人之徒是何靳於武王而<lb/>
　　輕以予二子也<lb/>
<pb n="KR4d0418_SBCK_030-3b"/>
蘇子由論曺操曰使其主盟諸夏而不廢舊君上可以<lb/>
　為周文王下猶不失為桓文公不能忍而甘心于九<lb/>
　錫之事此荀文若之所以為恨也胡寅論王敦曰使<lb/>
　其回悖逆之心有事於中原與劉焜祖逖之徒犄角<lb/>
　進取必可以克復舊物不此之慮而甘為叛臣其亦<lb/>
　不善擇術矣其論朱温曰為全忠計既下韓建服李<lb/>
　茂真經理長安紀綱朝政率天下方鎮以敬順之道<lb/>
　唐若未亡吾固事之若天命改授亦不容釋嗟夫二<lb/>
<pb n="KR4d0418_SBCK_030-4a"/>
　　子之意則善矣抑不思彼三賊者可以是而望之乎<lb/>
　　書生之迂濶如此<lb/>
　子由雜誌記道人犯罪不可加刑事其言甚鄙非惟屈<lb/>
　　法容姦有害正理而區區妄意於神仙殊為可笑盖<lb/>
　　蘇氏議論濶疎者非一而此等又其尤也<lb/>
　三良殉葬秦伯之命詩人刺之左氏議之皆以見繆公<lb/>
　　之不道而後世文士或反以是罪三子葛立方曰君<lb/>
　　命之於前衆驅之於後三良雖欲不死得乎此説為<lb/>
<pb n="KR4d0418_SBCK_030-4b"/>
　當東坡詩云顧命有治亂臣子得從違魏顆真孝爱<lb/>
　三良安足希若以魏顆事律之則正可責康公耳栁<lb/>
　子厚所謂從邪陷厥父吾欲討彼狂是也吕氏博議<lb/>
　反覆曲折以辨三子之非刻覈尤甚始予猶謂是少<lb/>
　年塲屋之文出於一時之率爾而讀詩記黄鳥篇復<lb/>
　引蘇氏語為解乃知其所見之蔽盗終身也<lb/>
鄭厚曰王道備而帝徳銷史法盡而經意逺予謂王道<lb/>
　不殊於帝徳史法無害於經意直厚之鄙見如是耶<lb/>
<pb n="KR4d0418_SBCK_030-5a"/>
鄭厚以歐陽子作史辨太深而法太盡予謂辨無太深<lb/>
　法無太盡論其當否則可矣<lb/>
鄭厚曰使湯武不爲亂臣賊子倡未必後世敢兆是亂<lb/>
　也予謂不然聖人與天爲徒而以大義公天下遇所<lb/>
　當爲固不暇逺憂後世而亂臣賊子亦不必藉口而<lb/>
　後發梟獍豺狼之惡何嘗有所因乎且魏晉而下凡<lb/>
簒奪者皆以禪譲爲名然則堯舜亦爲亂臣賊子倡<lb/>
　乎以是論湯武陋矣厚又云以湯武順天應人非得<lb/>
<pb n="KR4d0418_SBCK_030-5b"/>
　己者此丨書生所知也嗚呼順天應人易之所稱也<lb/>
　厚雖鄙薄聖賢其於孔子猶若有所憚者至是說則<lb/>
　併孔子而不取矣小人無状一至於此天下之事亦<lb/>
　有非書生所知者多名教之理而書生不知則誰復<lb/>
　知之且厚獨非書生耶何其背本之甚也如厚之徒<lb/>
　固不足道然湯武之是非古今多疑之予不可不辨<lb/>
鄭厚小子敢為議論而無忌憚湯武伊周至於孟子皆<lb/>
　在所非或至詆罵至漢祖蕭曺平勃之徒則尊為聖<lb/>
<pb n="KR4d0418_SBCK_030-6a"/>
　賢而亟偁之復以歐公譏病唐太宗為薄佞夫之口<lb/>
　其足慿乎<lb/>
鄭厚曰江河之流多渾渾棟梁之材多磥砢至亷者以<lb/>
　穢飬之至羙者以醜襲之衣錦尚褧之義也無管仲<lb/>
　之三歸具官塞門及坫則仲一淺丈夫也必不能九<lb/>
　合諸侯一匡天下民到于今受其賜無蕭何之強買<lb/>
　賤貰則何一介士也必不能鎮國家撫百姓為一代<lb/>
　宗臣無霍光之隂妻邪謀寵女立后則光一忍人也<lb/>
<pb n="KR4d0418_SBCK_030-6b"/>
　必不能當廟堂擁幼君處廢立之際臨大節而不可<lb/>
　奪嗚呼自古跌宕不覊之士往往畧細謹犯非法君<lb/>
　子取其所長恕而不責則有之今曰必如是而後可<lb/>
　以了大事然則凡修身慎行者舉皆碌碌而無足取<lb/>
　矣亦何以學為哉世惟知其訕薄湯武伊周之非而<lb/>
　不知此等尤名教之罪人也<lb/>
韓退之嘗曰孟氏醇乎醇荀楊大醇而小疵以子觀之<lb/>
　孟氏大醇而小疵楊子無𥙷荀卿反害不足論醇疵<lb/>
<pb n="KR4d0418_SBCK_030-7a"/>
　　也<lb/>
　退之三器論以為階太平之治歸天人之心者不在是<lb/>
　　其言惬當出人意表在韓集中當為第一然辭采不<lb/>
　　足觀亦如范蠡招大夫種議故不入内篇惜哉<lb/>
　柳子厚㫁刑時令四維貞符等論皆覈實中理足以破<lb/>
　　千古之惑而東坡痛非之乃知秦漢諸儒迂誕之病<lb/>
　　雖蘇氏亦不免也<lb/>
　柳子厚非國語雖不盡佳亦大有是處而温公東坡深<lb/>
<pb n="KR4d0418_SBCK_030-7b"/>
　罪之未為篤論也<lb/>
通鑑一書妙絶古今雖萬世不能易也惟荀或評為可<lb/>
　恨耳當刪去之<lb/>
正閏之說吾從司馬公性命之說吾從歐陽公祭禮之<lb/>
　說吾從蘇翰林封建之說吾從范太史餘論雖髙吾<lb/>
　弗信之矣<lb/>
甚矣中道之難明也戰國諸子託之以寓言假說漢儒<lb/>
　飾之以求節繁文近世之士參之以禪機元學而聖<lb/>
<pb n="KR4d0418_SBCK_030-8a"/>
　　賢之實益隐矣<lb/>
　滹南遺老集卷之三十<lb/>
<pb n="KR4d0418_SBCK_030-8b"/>
<pb n="KR4d0418_SBCK_030-8b"/>
</p>
<p>
</p>
  </div>
</body>
</text>
</TEI>
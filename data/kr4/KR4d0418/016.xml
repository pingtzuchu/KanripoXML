<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_016-1a"/>
滹南遺老集卷之十六<lb/>
　　　　　　　　　　　滹南王若虚　從之<lb/>
　　史記辨惑<lb/>
　　　　重叠載事辨<lb/>
楚荘王圍鄭鄭伯迎降之辭既載于楚世家又載于鄭<lb/>
　世家莊王縣陳申叔時為牽牛徑田之喻既載于楚<lb/>
　世家又載于陳世家荘王圍宋華元告以析骨食子<lb/>
　之急既載于楚世家又載于宋世家陳恒殺闞止事<lb/>
<pb n="KR4d0418_SBCK_016-1b"/>
　既詳見于齊世家而又見于田完世家陳乞立陽生<lb/>
　事亦然子路死難事既詳見于衞世家而又見于本<lb/>
　傳陳厲公齊懿仲卜田完事止宜載于完世家而又<lb/>
　全載于陳世家專諸刺吳王僚事止宜載于本傳而<lb/>
　又載于吳世家楚平王執伍奢召二子事止宜詳見<lb/>
　于子胥傳而又全見于楚世家子胥諫吳王之言吳<lb/>
　王賜死之事子胥将死之語亦止宜見于子胥傳而<lb/>
　楚越世家又皆載之闔廬将死属太子報越事載于<lb/>
<pb n="KR4d0418_SBCK_016-2a"/>
　呉世家是矣而又見于子胥傳春秋書天王狩河陽<lb/>
　事載于孔子世家矣而又見於晉世家又見於周本<lb/>
　紀項羽遷義帝事既載于羽本紀而又見于髙帝紀<lb/>
　陳平間楚君臣事既載于項羽紀而又見于本傳張<lb/>
　良難酈生事既載于髙帝紀而又見於本傳酈生責<lb/>
　髙祖倨見事止宜載于本傳而又見于帝紀緹縈上<lb/>
　書救父事載于孝文紀而又見于倉公傳近來孔毅<lb/>
　夫雜説論晉史王隠諫祖約弈棊事兩傳俱出謂之<lb/>
<pb n="KR4d0418_SBCK_016-2b"/>
　繁文而嚴有翼著藝苑雌黄亦摭新唐重複事以為<lb/>
　病獨未見遷書之失耶<lb/>
吳世家云季札聘于魯請觀周樂其言云云使于齊説<lb/>
晏子曰子速納邑與政乃免于難齊國之政將有所<lb/>
　歸未得所歸難未息也使于鄭見子産如舊交謂子<lb/>
産曰鄭之執政侈難將至矣政必及子子為國慎以<lb/>
禮不然鄭國將敗適衞説蘧瑗史狗史猶公子荆公<lb/>
叔發公子朝曰衞多君子未有患也適晉説趙文子<lb/>
<pb n="KR4d0418_SBCK_016-3a"/>
　韓宣子魏獻子曰晉國其萃于三家乎將去謂叔向<lb/>
　曰君侈而多良大夫皆富政將在三家吾子直必思<lb/>
　自免于難凡此皆以見季子之明識著之可矣至魯<lb/>
　世家襄公二十九年云吳延陵季子使魯間周樂盡<lb/>
　知其意鄭世家簡公二十二年云吳使延陵季子于<lb/>
　鄭見子産如舊交謂曰鄭之執政侈難將至政將及<lb/>
　子子為政必以禮不然鄭將敗衞世家獻公後三年<lb/>
　云吳延陵季子使過衞見蘧伯玉史鰌曰衞多君子<lb/>
<pb n="KR4d0418_SBCK_016-3b"/>
　其國無故晉世家平公十四年云呉延陵季子來使<lb/>
　與趙文子韓宣子魏獻子語曰晉國之政卒歸此三<lb/>
　家矣是何必哉<lb/>
管蔡世家既備言武王崩成王少管蔡疑周公之為不<lb/>
　利故挾武庚作亂周公承以王命誅之矣而衞世家<lb/>
　又詳出之何若但云周公既誅管蔡乎<lb/>
趙世家贊云吾聞馮王孫曰趙王遷其母倡也嬖于悼<lb/>
　襄王悼襄王廢嫡子嘉而立遷遷素無行信䜛故誅<lb/>
<pb n="KR4d0418_SBCK_016-4a"/>
　其良將李牧用郭開豈不謬哉至馮唐傳稱李牧之<lb/>
　功曰是時趙幾覇後㑹趙王遷立其母倡也用郭開<lb/>
　䜛而誅李牧予謂趙王遷所以奪嫡而立則由其母<lb/>
　見嬖之故若乃信䜛而誅李牧倡何與焉此句為贅<lb/>
　而班書亦存之過矣<lb/>
竇嬰傳云梁孝王者孝景弟也其母竇太后愛之梁孝<lb/>
　王朝因昆弟燕飲是時上未立太子酒酣從容言曰<lb/>
　千秋之後傳梁王太后驩嬰引巵進諫按帝言傳位<lb/>
<pb n="KR4d0418_SBCK_016-4b"/>
　孝王事世家自具何不但輕道過<lb/>
滹南遺老集卷之十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_021-1a"/>
滹南遺老集卷之二十一<lb/>
　　　　　　　　　　　滹南王若虗　從之<lb/>
　　諸史辨惑<lb/>
趙禹傳云公卿相造請禹終不行報謝務在絶知友賔<lb/>
　客之請孤立行一意而已此當以不行報謝為句而<lb/>
　師古以報謝属下文予固疑之及讀三劉漢書既已<lb/>
　刋正矣<lb/>
霍禹怨宣帝曰大将軍墳墓未乾盡外我家反任許史<lb/>
<pb n="KR4d0418_SBCK_021-1b"/>
　令人不省死師古以為不省有過非也正謂不暁其<lb/>
　故猶俚語云沒理㑹殺耳<lb/>
元后傳王莾使安陽侯舜求璽于太后怒罵責之舜仰<lb/>
　謂曰臣等已無可言者師古曰言不可諫止此説非<lb/>
　也其意盖云不足道而已<lb/>
漢書載楊雄觧嘲其末云司馬長卿竊訾于卓氏東方<lb/>
　朔割名于細君顔注謂割損其名而訾字不觧及見<lb/>
　華嶠論所引乃作竊貲割炙當以此為正也<lb/>
<pb n="KR4d0418_SBCK_021-2a"/>
外戚傳云景帝召程姬姬有所避不願進而飾侍者唐<lb/>
　兒使夜進師古以所避為月事子謂所避事不止一<lb/>
　端安知必以此乎盖自不湏注也<lb/>
史記平凖書云京師之錢累巨萬韋昭云巨萬今萬萬<lb/>
　也范蠡傳徐廣注亦同漢書食貨志言累百巨萬師<lb/>
　古注云数百萬萬也梁孝王金銀且百巨萬師古云<lb/>
　巨萬百萬也有百萬者言凡百也汲黯傳云中國誅<lb/>
　匈奴費以巨萬百数師古云即数百巨萬也此不唯<lb/>
<pb n="KR4d0418_SBCK_021-2b"/>
　與韋徐不同而其自爲說亦復參差相戾何耶<lb/>
禰衡謂荀或可借面弔䘮注引典畧以爲但有貎耳夫<lb/>
　弔䘮主哀安用貎爲意者以其嚴冷而多戚容故也<lb/>
晉書稱苻朗至晋謝安設讌請之朝士盈坐並杌褥壺<lb/>
　席朗毎事欲誇之唾則令小兒跪而張口既唾而含<lb/>
　出頃復如之坐客以爲不及之逺朗不道如此非人<lb/>
　所爲見者皆爲切齒而謂朝士歆羡以爲不及甚㦲<lb/>
　史氏之妄且陋也<lb/>
<pb n="KR4d0418_SBCK_021-3a"/>
晉史慕容徳時妖賊王始稱帝號其父為太上皇兄為<lb/>
　征東将軍弟為征西将軍臨刑或問其父及兄弟所<lb/>
　在荅曰太上皇蒙塵于外征東征西亂兵所害惟朕<lb/>
　一身獨無聊賴其妻怒曰正坐此口以至于此奈何<lb/>
復爾始曰皇后自古豈有不破之家不亾之國耶行<lb/>
　刑者以刀環築之仰視曰崩即崩矣終不改帝號此<lb/>
事當皆必有之然臨刑之語不應一一如是殆滑稽<lb/>
談諧者所餙耳通鑑差略之為是<lb/>
<pb n="KR4d0418_SBCK_021-3b"/>
梁武誅齊之諸王鄱陽王寳寅奔魏数冦梁復讎後以<lb/>
　謀亂見誅而蕭子顯南齊書乃云中興二年以謀叛<lb/>
　與賢攸等同死其誤甚矣<lb/>
北史梁鄱陽王寳寅終于魏南北史一書也既立寳寅<lb/>
　于魏朝矣而南史中又略書其事恐止當併于北史<lb/>
　又南史作寅而北史作夤二字義殊亦宜從一<lb/>
後漢陳容謂袁紹曰寕與臧洪同日死不與将軍同日<lb/>
　生此指當時一日耳而魏書載荘帝之語曰寕與髙<lb/>
<pb n="KR4d0418_SBCK_021-4a"/>
　貴鄉公同日死不與長道郷公同日生此史亦然此<lb/>
　似不可豈秉筆者潤色之過欤通鑑刪之云寕為髙<lb/>
　貴鄉公死不為長道鄉公生是矣<lb/>
彭樂髙齊之名将且有大功北史通鑑皆載而李百藥<lb/>
　正史乃不為立傳何耶<lb/>
北史楊愔傳常山長廣二王謀廢濟南王愔及朱可渾<lb/>
　天和宋欽道皆𬒳拳杖毆擊頭面血流各十餘人持<lb/>
　之太皇太后間楊郎何在賀拔仁曰一目已出太皇<lb/>
<pb n="KR4d0418_SBCK_021-4b"/>
　太后愴然曰楊郎何所能留使不好耶及愔誅太皇<lb/>
　太后臨䘮以御金為之一眼親内之曰以表我意盖<lb/>
　𥙷其損目也李百藥北齊書但云已出而無一目字<lb/>
　豈其脱誤欤<lb/>
隋史髙熲平陳晉王廣欲納張麗華熲曰武王滅殷戮<lb/>
　妲已今平陳國不宜取麗華遂斬之王甚不悦通鑑<lb/>
　所載其語尤詳而陳書南史乃謂晉王命斬之此必<lb/>
　當時秉筆者曲飾主闕而姚思亷李延夀猥承其誤<lb/>
<pb n="KR4d0418_SBCK_021-5a"/>
　耳跡焬帝所為當以隋史為正<lb/>
舊唐徐有功傳竇孝諶妻龎氏為奴誣告當斬有功明<lb/>
　其無罪得減死今上踐阼孝諶子希瑊等請以身之<lb/>
　官爵譲有功子惀以報舊㤙按此乃明皇時事言今<lb/>
　上者盖唐臣寔錄之詞劉昫偶忘改定耳<lb/>
舊唐王求禮既載于列傳而忠義傳又載之雖繁簡不<lb/>
　同要之不當重立求禮剛直敢言固有可嘉而遂㮣<lb/>
　之忠義亦非其例也<lb/>
<pb n="KR4d0418_SBCK_021-5b"/>
舊唐員半千傳云其先本劉氏十世祖凝之事宋奔元<lb/>
　魏以忠烈自比伍員固改姓員按左傳釋文員本作<lb/>
　云而半千姓乃讀如運何耶<lb/>
元魯山于蒍于歌學者往往不觧其義予憶昔嘗一見<lb/>
　而今亦忘之矣史臣記此自當畧著其詞而唐書通<lb/>
　鑑皆不及之殆爲闕典也<lb/>
韓退之驅鰐魚文苦非佳作史臣但書其事目足矣而<lb/>
　全録其詞亦何必也<lb/>
<pb n="KR4d0418_SBCK_021-6a"/>
史傳有改名者既以今名冠之則亦當全稱今名而未<lb/>
　改之前却稱舊名如唐李忠臣成汭之類亦非也<lb/>
五代史梁紀曰太祖神武元聖孝皇帝姓朱氏宋州碭<lb/>
　山午溝里人也其父曰誠生三子曰全昱存温云云<lb/>
　中和四年九月為檢校司徒同中書門下平章事封<lb/>
　沛郡侯光啟二年進爵王十二月徙封吴興郡王秦<lb/>
　宗權稱帝遣其将秦賢等攻汴王顧兵少不敢出云<lb/>
　云開平元年夏四月甲子皇帝即位他紀皆仿此徐<lb/>
<pb n="KR4d0418_SBCK_021-6b"/>
　無黨注云始自稱名既而稱爵既而稱帝漸也爵至<lb/>
　王而後稱著其逼者子謂帝王本紀既追書尊號以<lb/>
　冠其首則一篇皆以尊號為主𥘉書其名曰諱某自<lb/>
　後凡見其名雖未即位例皆稱帝或稱上此古今不<lb/>
　易之體而歐公乃以新意變之既稱其父曰某而復<lb/>
　云生子曰某始而稱名次而稱爵至即位乃書皇帝<lb/>
　即位而稱帝此則賔主不分體統不一不足為法也<lb/>
　或曰遷固作髙祖紀皆先稱沛公漢王然則亦非也<lb/>
<pb n="KR4d0418_SBCK_021-7a"/>
　曰庸得爲是乎盖劉子元史通已嘗辨之矣<lb/>
或問苐五倫曰公有私乎對曰昔人有與吾千里馬者<lb/>
　吾雖不受毎三公有所選舉心不能忘而亦終不用<lb/>
　也吾兄子嘗病一夜十往退而安寝吾子有疾雖不<lb/>
　省視而竟夕不寐若是者豈可謂無私乎世皆以爲<lb/>
　美談而通鑑獨載遺馬事此既一時之語當俱録之<lb/>
温公自節通鑑以爲更加精擇削其繁蕪斯固可矣然<lb/>
　亦時有太過處如漢書郭林宗傳云茅容耕于野與<lb/>
<pb n="KR4d0418_SBCK_021-7b"/>
　等軰避雨樹下衆皆夷踞相對容獨危坐愈恭林宗<lb/>
　見而竒之遽與共言因請寓宿旦日容殺雞為饌林<lb/>
　宗謂為已設既而以供其母自以草蔬與客同飯林<lb/>
　宗起拜因勸令學通鑑載之畧同而節本直云茅容<lb/>
　耕者危坐愈恭殺雞為饌㤗謂為已設容分半食母<lb/>
　甚踈已甚不盡事情矣<lb/>
通鑑記或人擬劉祥道破李義府露布事而獨載其一<lb/>
　聨云混奴婢而亂放各識家而兢入謂義府多畧人<lb/>
<pb n="KR4d0418_SBCK_021-8a"/>
　奴婢故也事既瑣細而語尤鄙陋恐不必存<lb/>
唐僖宗責黄巢姬妾軰從賊之罪有對者曰國家以百<lb/>
　萬之衆失守宗祧播遷巴蜀今乃以不能拒賊責一<lb/>
　女子置公卿将帥于何地通鑑所載如此夫史氏文<lb/>
　辭湏量輕重之宜彼婦人率爾之語豈有所謂失守<lb/>
　宗祧播遷巴蜀者乎然史傳如此者何可勝数<lb/>
<pb n="KR4d0418_SBCK_021-8b"/>
</p>
<p>
</p>
  </div>
</body>
</text>
</TEI>
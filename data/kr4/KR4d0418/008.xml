<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_008-1a"/>
滹南遺老集卷之八<lb/>
　　　　　　　　　　滹南王若虚　從之<lb/>
　　孟子辨惑<lb/>
孟子謂説詩者不當以文害辭辭害志以意逆志是為<lb/>
　得之趙氏曰欲使後人深求其意以觧其文不但施<lb/>
　于説詩也此最知言盖孟子之言随機立教不主故<lb/>
　常凡引人于善地而已故雖委巷野人之所傳苟可<lb/>
　駕説以明道皆所不擇其辭勁其氣勵其變縦横而<lb/>
<pb n="KR4d0418_SBCK_008-1b"/>
　不測盖急于救世而然以孔子微言律之若参差而<lb/>
　不合所以生學者之疑誠能以意逆志而求之如合<lb/>
　符契矣趙氏雖及知此而不能善為發明是以無大<lb/>
　功于孟子司馬君實著所疑十餘萹盖淺近不足道<lb/>
　也蘓氏觧論語與孟子辨者八其論差勝自以去聖<lb/>
　人不逺及細味之亦皆失其本㫖張九成最號深知<lb/>
　者而復不能盡如　論行仁政而王王者之不作曲<lb/>
　為䕶諱不敢正言而猥曰王者王道也此猶是鄭厚<lb/>
<pb n="KR4d0418_SBCK_008-2a"/>
輩所見至于對齊宣湯武之問辨任人食色之惑皆<lb/>
　置而不能措口嗚呼孟之意難明如此乎<lb/>
伊川觧取傷亷曰如朋友之饋是可取也然巳能自足<lb/>
　則不可取之便傷亷予以為孟子之意止謂于義一<lb/>
　何如耳豈論已之有無哉義所當取也巳雖有餘取<lb/>
　之何害果不當取雖其不足亦不可也其説與傷惠<lb/>
則曰可以無與而與之則却于合者無以與之如博<lb/>
　施濟衆固聖人所欲也然五十者方衣帛七十者方<lb/>
<pb n="KR4d0418_SBCK_008-2b"/>
　食肉如使四十者衣帛五十者食肉豈不更好然力<lb/>
　或不足則當衣帛食肉者反不足矣所以傷惠此又<lb/>
　迂濶之甚也孟子亦曰與之不當則将以為惠而適<lb/>
　害之耳何勞曲説嗚呼明經如程氏亦可謂難得矣<lb/>
　然時有此等故未能盡厭乎人心<lb/>
仲尼不為已甚者盖每事適中皆無大過耳或者見論<lb/>
　語疾不仁之言及孟子論泄栁叚干木事亦有已甚<lb/>
　字遂專以此意觧之失之拘矣然已甚之事在他人<lb/>
<pb n="KR4d0418_SBCK_008-3a"/>
　或有之非所以論仲尼也聖人于本分之外無毫末<lb/>
　之過豈至于已甚而後不為乎<lb/>
南軒觧久假而不歸曰假之則非真有矣而謂烏知其<lb/>
　非有此闡幽以示人之意盖五霸暫假而遽歸者也<lb/>
　使其假而能久久而不歸則必有非苟然者孰曰非<lb/>
　已有乎盖有之者不係于假而假于不歸耳孟子斯<lb/>
　言與人為善而開其自新之道所以待天下後世者<lb/>
　可謂宏𥙿矣其説甚好晦菴曰假之終身而不知其<lb/>
<pb n="KR4d0418_SBCK_008-3b"/>
　非真有又有云假之雖久終非已物陋哉斯言也天<lb/>
　下之人不能皆上性君子多方教人要以趨于善而已<lb/>
　故利而行之勉强而行之皆在所取以為成功則一<lb/>
　也若如朱氏之言自非堯舜舉皆徒勞而無益誰復<lb/>
　可進哉方渠未成書時甞有此義質于南軒南軒答<lb/>
　之如今所説而卒從巳意甚矣好髙而不通也東坡<lb/>
　曰假之與性亦異矣使孔子觀之不終日而决何不<lb/>
　知之有嗚呼孟子豈誠不能辨此乎蘓氏幾于不觧<lb/>
<pb n="KR4d0418_SBCK_008-4a"/>
事<lb/>
孟子曰男女授受不親禮也嫂溺援之以手者權也東<lb/>
　坡曰嫂溺援之亦禮也與李㤗伯之説同夫孟子云<lb/>
　此固正禮然有時而從權耳豈謂權即非禮乎二子<lb/>
　可謂以辭害志矣<lb/>
子産以乗輿濟人于溱洧孟子曰惠而不知為政夫橋<lb/>
　梁之政野人皆知之曽謂子産而不及知乎此必有<lb/>
　司之不職或偶圯壈而子産適見因以救一時之急<lb/>
<pb n="KR4d0418_SBCK_008-4b"/>
　豈專以此為惠而孟子亦豈誠譏子産哉盖世有不<lb/>
　知本末如移民移粟遺衣遺食之徒故借其事以為<lb/>
　戒耳東坡遂以孟子為失張子韶既知其出于一時<lb/>
　而復求子産之病以寔孟子之言是皆非也<lb/>
東坡以孔子去食存信之義破孟子禮輕食色重之論<lb/>
　以為使從其説則禮之亡無日矣張九成亦疑其非<lb/>
　而置之不説予謂不然子貢以去取為决故孔子以<lb/>
　去取决之任人以輕重相明故孟子以輕重明之其<lb/>
<pb n="KR4d0418_SBCK_008-5a"/>
勢然耳使任人之問如子貢之問則孟子之所答亦<lb/>
　将如孔子之所答矣孟子之言未可瑕疵南軒頗見<lb/>
　其㫖但辭不能達耳<lb/>
孟子語人每言性善此止謂人之資稟皆可使為君子<lb/>
　盖誘掖之教而蘓氏曰孟子有見于性而離于善善<lb/>
　非性也使性而可以謂之善則亦可以謂之惡其説<lb/>
　近於釋氏之無善惡辨則辨矣而非孟子之意也<lb/>
吕東萊曰以君子之言借小人之口發之則天下見其<lb/>
<pb n="KR4d0418_SBCK_008-5b"/>
　邪而不見其正以小人之言借君子之口發之則天<lb/>
　下見其正而不見其邪是故大誥之篇入于王莽之<lb/>
　筆則爲奸說陽虎之語編于孟子之書則爲格言非<lb/>
　變其言也氣變則言随之變也慵夫曰以論似髙而<lb/>
　寔非也言之邪正顧人何如豈氣所能變哉莽之文<lb/>
　奸固不待辨而陽虎之語人皆疑焉夫陽虎志于爲<lb/>
　富而不在仁故以仁之害富者言之孟子志于爲仁<lb/>
　而不在富故以富之害仁者言之陽虎若曰爲仁則<lb/>
<pb n="KR4d0418_SBCK_008-6a"/>
　不得致富故爲富者不暇顧仁孟子若曰爲富則必<lb/>
　致賊仁故爲仁者不當務富此其所以異耳先儒曰<lb/>
　言有可採不以人廢誤矣虎之口豈有善言哉至于<lb/>
　仁富不能兩立則理勢之固然者故孟子舉之以爲<lb/>
　滕文厚斂之戒<lb/>
自反而不縮雖褐寛博吾不惴焉不字爲衍不然則誤<lb/>
　耳此甚明白而釋者依違不辨何也<lb/>
孟子必有事焉而勿忘之說或以心字属上句㦯以属<lb/>
<pb n="KR4d0418_SBCK_008-6b"/>
　下句予以文勢觀之語皆不安中間或有脱誤未可<lb/>
　為断然之説也<lb/>
章子出妻屏子終身不養此止是畜養之養若所謂女<lb/>
　子小人為難養者而注疏晦菴皆云不使養巳即是<lb/>
　奉養之意當作去聲讀非也<lb/>
吕東萊䇿問進士孟子論孔子集大成之説云譬之金<lb/>
　玉則智始而聖終譬之巧力則聖至而智中以智為<lb/>
　尚則害前説以聖為尚則害後説此雖一時科舉之<lb/>
<pb n="KR4d0418_SBCK_008-7a"/>
　文實有可疑學者不得不辨也以予觀之當云智譬<lb/>
　則力聖譬則巧後説字誤耳<lb/>
孟子對齊宣聞誅一夫紂未聞弑君也而説者疑焉予<lb/>
　以為警時君之語耳<lb/>
<pb n="KR4d0418_SBCK_008-7b"/>
</p>
<p>
滹南遺老集卷八<lb/>
</p>
<p>
</p>
  </div>
</body>
</text>
</TEI>
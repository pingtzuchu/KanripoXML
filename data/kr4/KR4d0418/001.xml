<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_001-1a"/>
滹南遺老集卷之一<lb/>
　　　　　　　　　　滹南王若虚　從之<lb/>
　　五經辨惑<lb/>
既明且哲以保其身詩所以羙仲山甫也疏云既能明<lb/>
曉善惡又能辨知是非以此明哲擇安去危而保全<lb/>
　其身無有禍敗其説甚為明白盖人之所以陷于禍<lb/>
　敗以至失身者由其愚暗妄行不知理義故耳然世<lb/>
　之學者皆認為逺害自全之意凡以剛直諫諍不容<lb/>
<pb n="KR4d0418_SBCK_001-1b"/>
　于時者輒持此説以律之嗚呼山甫以忠臣遇明主<lb/>
　一篇所頌無非建功立事以自効于公家者且此語<lb/>
　之下以夙夜匪懈以事一人繼之何嘗有逺害自全<lb/>
　之意哉予嘗深推之盖中庸有云國有道其言足以<lb/>
　興國無道其黙足以容而引此詩為証學者因之錯<lb/>
　㑹耳殊不知中庸所以引之者總結上文而非專舉<lb/>
　一句之義也<lb/>
書無逸言祖甲知小人之依享國長久孔氏以為太甲<lb/>
<pb n="KR4d0418_SBCK_001-2a"/>
　鄭氏以為帝甲而疏從孔義盖以因國語説殷事云<lb/>
　帝甲亂之七代而殞史記云帝甲淫亂殷道復衰也<lb/>
　且曰太甲稱祖者殷家亦祖其功故爾子謂此説未<lb/>
　安也按史記祖甲武丁之子與太甲分明是兩人周<lb/>
　公所引自中宗髙宗以及祖甲而繼之曰自時厥後<lb/>
　立王生則逸其次第不應為太甲然國語史記皆言<lb/>
　其淫亂而致衰隕周公奚取焉是不然書聖經也史<lb/>
　傳出于雑説者也周公去殷為近知其事為詳左氏<lb/>
<pb n="KR4d0418_SBCK_001-2b"/>
　司馬遷為逺其傳聞容有妄焉與其變易姓名以遷<lb/>
　就其事寕舍史傳而從經可也<lb/>
左氏立弑君之例曰凡弑君稱君君無道也稱臣臣之<lb/>
　罪也杜注曰稱君者唯書君名而稱國以弒言衆所<lb/>
　共絶也稱臣者謂書弑者之名以示來世終為不義<lb/>
　斯聖人之意乎曰非也以臣弑君豈復有例稱臣為<lb/>
　臣之罪則稱君者非臣之罪乎稱臣為不義則稱君<lb/>
　者果臣之罪乎君非上聖誰無失徳使此説果行皆<lb/>
<pb n="KR4d0418_SBCK_001-3a"/>
　可指爲無道而殺之矣長奸䧺之志生簒逆之階禁<lb/>
　其一而開其一聖人之立教不如是也論天下之事<lb/>
　者亦權其輕重而巳人之無道孰有大于弑君者釋<lb/>
　乎此而懲乎彼是何輕重不倫所得之不償所失也<lb/>
　孟子曰孔子作春秋而亂臣賊子懼所貴乎春秋者<lb/>
　正名分别嫌疑爲亂臣賊子設耳今乃妄生義例以<lb/>
　爲之資不亦乖乎許悼公之卒也經言世子止殺之<lb/>
　而三傳皆以爲進藥不嘗而已信斯言也其防于疑<lb/>
<pb n="KR4d0418_SBCK_001-3b"/>
　似者一何嚴耶至于推刄之賊例以一已之私而敢<lb/>
　為大逆天地之所不容禽獸之所不忍者乃或得以<lb/>
　幸免而没其名春秋人情之書也若是之類可謂近<lb/>
　于人情乎自傳考之稱國者未必無道稱臣者豈皆<lb/>
　有道参差不齊自相為戾者多矣姑以一二明之晋<lb/>
　靈之不君淫刑而厚斂愎諫而賊賢傳所載也兹不<lb/>
　為無道乎而經書趙盾之名何耶楚靈之無厭民怒<lb/>
　而叛從亂如歸兹不為衆所絶乎而經書公子比之<lb/>
<pb n="KR4d0418_SBCK_001-4a"/>
　名何耶陳恒弑簡公孔子沐浴而朝請討者且曰民<lb/>
　之不與者半陳氏務施而結民心久矣然而不與者<lb/>
　半則齊侯之惡未為衆所絶也而稱國以殺又何耶<lb/>
　經書薛侯弑其君比而左氏無傳夫既稱國以弒薛<lb/>
　侯之罪安得畧而不載使其無事可載則孔子之例<lb/>
　何為而發哉宋昭之殞傳言其無道矣然荀林父伐<lb/>
　宋而立文公則曰以失所稱人晋侯平宋而不討賊<lb/>
　則曰以無功不叙杜注曰昭公雖以無道見弑而文<lb/>
<pb n="KR4d0418_SBCK_001-4b"/>
　公猶宜以弑君受討君雖不君臣不可不臣所以督<lb/>
　大教盖其意亦有所不安者故反覆自救如此莒弑<lb/>
　紀公左氏謂公生太子僕又生季佗爱季佗而黜僕<lb/>
　且多行無禮于國故僕因國人以弑之公穀于此意<lb/>
　亦同左氏之例而皆不著其事啖助曰弑君例懲暴<lb/>
　君也施于君臣猶恐害教但慮暴君無所忌惮不得<lb/>
　已而立此義豈有父為不道子可致逆聖人訓典故<lb/>
　當不然遂削左氏之説然終不以其例為非也夫經<lb/>
<pb n="KR4d0418_SBCK_001-5a"/>
　於被弑之君皆書其名𥘉無不稱君之辨葢稱字不<lb/>
　可也稱謚不可也書其人而不以名繋之則所稱者<lb/>
　為誰耶左氏徒見有時而不著臣之名遂以有名者<lb/>
　為稱臣而無者為稱君亦妄意耳杜注求合其例而<lb/>
　有不得者皆遷就而為之説至薛侯無傳則亦漫曰<lb/>
　無道而已近代胡安國既不廢此例而随事揣量卒<lb/>
　無定論是皆不足據焉或曰如子之説則暴君無道<lb/>
　終不當懲乎曰此聖人不得已之變而非所以為訓<lb/>
<pb n="KR4d0418_SBCK_001-5b"/>
　也以湯武之徳對桀紂之罪然後可耳易所以有革<lb/>
　命之文而孟子所以有天吏之論也春秋之君罪不<lb/>
　至于桀紂而為逆者皆亂臣賊子也聖人顧肯于此<lb/>
　為訓哉書之稱湯武盖曰放桀伐紂而孟子則以為<lb/>
　聞誅一夫而不聞弑君使春秋果有意焉其文自當<lb/>
　有别夫既均稱為君而加之以弑豈得以一失臣名<lb/>
　而生此義例哉然則何為有時而不稱臣曰吾不敢<lb/>
　必也意者文之脱誤耳不然則實出于衆意而不可<lb/>
<pb n="KR4d0418_SBCK_001-6a"/>
　以一人當之也要之既曰弑君則罪有所歸矣一人<lb/>
弑之罪在一人衆弑之則罪在衆不容有輕重于其<lb/>
　間也王通曰三傳作而春秋散歐陽子亦譏學者不<lb/>
　從聖人而從三子君子之學亦求夫義理之安而巳<lb/>
　聖人之所必無也傳為經作而經不為傳作信傳而<lb/>
　誣經其陋儒巳矣<lb/>
左氏稱頴考叔純孝爱其母施及荘公得詩人錫類之<lb/>
　義予謂舍肉遺母特以發荘公之問而為入言之機<lb/>
<pb n="KR4d0418_SBCK_001-6b"/>
　耳而遽謂之純孝何也豈考叔素行别有可見者耶<lb/>
　抑觀其為人謀者如此足以知其孝于親也耶不然<lb/>
譽之太過矣<lb/>
晉欒盈之誅羊舌虎與馮虎叔向弟也左氏曰初叔向<lb/>
　之母妬叔虎之母羙而不使其子皆諫其母其母曰<lb/>
　深山大澤實生龍蛇彼羙余懼其生龍蛇以禍女女<lb/>
　敝族也國多大寵不仁人間之不亦難乎余何爱焉<lb/>
　使往視寝生叔虎羙而有勇力欒懐子嬖之故羊舌<lb/>
<pb n="KR4d0418_SBCK_001-7a"/>
　之族及于難竊謂此母之言無謂也深山大澤則固<lb/>
　生龍蛇矣而羙婦必生惡子豈決定之理耶殆偶中<lb/>
　耳使其言果當而知慮果及于此則可謂之賢而不<lb/>
　可謂之妬寔出于妬則言雖有騐亦非其情而不足<lb/>
　稱矣左氏既以為妬而又若著其賢者何也<lb/>
師曠對晋侯曰君神之主而民之望也若困民之主匱<lb/>
　神之祀百姓絶望社稷無主将安用之陸氏釋音云<lb/>
　夲或作之祀誤也竊詳文勢恐未必誤而所謂困民<lb/>
<pb n="KR4d0418_SBCK_001-7b"/>
　之主者乃復可疑盖上言神之主民之望下言百姓<lb/>
　絶望社稷無主字皆相應不宜于此猶以主字属民<lb/>
　且主豈可言困或者其生字也歟<lb/>
汲冡書云伊尹放太甲而自立太甲潜出殺之而復立<lb/>
　伊尹子伊渉伊奮杜元凱特附于左傳之末而為之<lb/>
　説曰左氏稱伊尹放太甲而相之卒無怨色然則太<lb/>
　甲雖見放還殺伊尹而猶以其子為相也與尚書所<lb/>
　記乖異不知老叟之伏生或致昏忘将此古書亦當<lb/>
<pb n="KR4d0418_SBCK_001-8a"/>
　時雑記未足以取審也謂其初有益于左氏故録之<lb/>
　嗚呼伊尹聖人其大義貫乎天地詩書載之孔孟論<lb/>
　之昭如日星有不可誣者世之小人往往以私意量<lb/>
　之妄生訾毁而此説為尤甚然亦何能奪古今之正<lb/>
　論哉元凱姑欲發明左氏因遂取之而反疑聖人之<lb/>
　經亦巳陋矣案左傳之文初無太甲殺伊尹立其子<lb/>
　之意而元凱云爾者盖傳文乃祁奚救叔向之辭而<lb/>
　叔向之囚本為叔虎所累且上文云鯀殛而禹興下<lb/>
<pb n="KR4d0418_SBCK_001-8b"/>
　云管蔡為戮周公右王故為此附㑹以求合親属不<lb/>
　相及之義抑不思祁奚止取其不以嫌隙廢公道而<lb/>
　巳誼湏比類之親然則元凱于此不獨誣經而其于<lb/>
　左氏亦所謂欲益而反弊也<lb/>
左氏春秋傳但云左氏而不著其名世皆以為邱明初<lb/>
　未有疑之者劉歆謂其好惡與聖人同而杜預亦稱<lb/>
　親受經于仲尼獨唐啖助言别有左氏其説曰左氏<lb/>
　觧義多謬其書出于孔氏門人且論語所引率前世<lb/>
<pb n="KR4d0418_SBCK_001-9a"/>
　　人若老彭伯夷等類非同時而言左邱明耻之邱亦<lb/>
　　恥之邱明盖如史佚遲任者後世便謂左氏為邱明<lb/>
　　非也張横渠程伊川雖未能必左氏之為誰然亦不<lb/>
　　主邱明以為莫考也盖不以助說為過而宋子京譏<lb/>
　　其鑿劉器之笑其怪然則果孰是乎曰啖子之論無<lb/>
　　害也然亦未免于畏其名論事者顧是非何如耳豈<lb/>
　　可以人而移之聖賢之言一是非也芻蕘之言一是<lb/>
　　非也盍亦獨論左傳之是非而已其主名不必究也<lb/>
<pb n="KR4d0418_SBCK_001-9b"/>
　自今觀之乖戾甚多使其果出于邱明可遂以為是<lb/>
　乎劉歆之徒惑于論語之所稱乃謂好惡與聖人同<lb/>
　既以為同時而親見之乃謂受經于仲尼是皆妄意<lb/>
　之言也盖論語稱之者特所恥両端耳安知餘事之<lb/>
　盡然而所謂親受者又何所據也孔子之于人取其<lb/>
　一節而稱之者不知其㡬人而可皆以為聖人之徒<lb/>
　耶且邱明親見孰與其弟子門人彼弟子門人日承<lb/>
　訓誨然往往得其言而不得其所以言邱明何人哉<lb/>
<pb n="KR4d0418_SBCK_001-10a"/>
　使親受其經豈能盡得聖人之㫖哉然則劉歆之見<lb/>
　固無異于免童啖助析辨其失可矣而必云别左氏<lb/>
　則其意亦以邱明之賢不應至是耳故曰未免于畏<lb/>
　其名也<lb/>
春秋桓公十四年春正月公㑹鄭伯于曹無氷夏五鄭<lb/>
　伯使其弟語來盟秋八月壬申御廩災上書春正月<lb/>
　下書秋八月而中云夏五其脱月字不論可知而公<lb/>
　羊云夏五者何為聞焉爾嗚呼髙之觧經類以私意<lb/>
<pb n="KR4d0418_SBCK_001-10b"/>
　穿鑿詭異百端曽無忌惮顧乃于此著疑以示重慎<lb/>
　豈不可笑哉榖梁云夏五傳疑也此亦非是孔子固<lb/>
　嘗以闕文語人豈有特著一書以為大典乃猥存此<lb/>
　等而不辨者况又非所可疑乎只是後來脱之耳<lb/>
春秋襄公二十九年宋灾伯姬卒公羊傳曰宋灾伯姬<lb/>
　存焉有司復曰火至矣請出伯姬曰不可吾聞之也<lb/>
　婦人夜出不見傅母不下堂傅至矣母未至也逮乎<lb/>
　火而死穀梁左氏其説畧同公榖皆以為夫子賢之<lb/>
<pb n="KR4d0418_SBCK_001-11a"/>
　予謂伯姬知禮而不知禮似賢而近于愚其志可哀<lb/>
　而其事不可法也夫授受不親男女之正而嫂溺者<lb/>
　必援之以手事有不幸而莫能兩全亦權其輕重而<lb/>
　處之耳婦無傅母宵不下堂者所以别嫌疑防淫慝<lb/>
　平居無事之時可也火至而避初非失莭之汚就使<lb/>
　旁無一人亦非不禁况左右有司之重足以自明獨<lb/>
　不能權其輕重而必守此區區之文乎予是以哀伯<lb/>
　姬之愚而鄙公榖之陋也左氏譏伯姬女而不婦以<lb/>
<pb n="KR4d0418_SBCK_001-11b"/>
　為女待人而婦義事予謂當此之時雖女亦得以從<lb/>
　宜豈獨婦哉嗚呼夫子中庸之教朗如白日坦于夷<lb/>
　塗而世每以矯拂難行不近人情為竒節不亦異乎<lb/>
曲禮云天子有后有夫人有世婦有嬪有妻有妾公侯<lb/>
　有夫人有世婦有妻有妾又云天子之妃曰后諸侯<lb/>
　曰夫人大夫曰孺人士曰婦人庶人曰妻夫妻者所<lb/>
　以對夫嫡配之總稱也婦人者所以對男子女子之<lb/>
　總稱也初無貴賤尊卑之别今乃以妻列于后夫人<lb/>
<pb n="KR4d0418_SBCK_001-12a"/>
等下而别為一號<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>指婦人為士之配然則天子之<lb/>
　后公侯夫人軰不謂之妻乎非士之配者不謂之婦<lb/>
　人乎鄭注内則云妻之言齊也以禮見問得與夫敵<lb/>
體也孔氏引之以為彼是判合齊體者此言齊者以<lb/>
　進御于王時暫有齊同之義穿鑿可笑如此<lb/>
檀弓云子上之母死而不䘮門人問諸子思曰子之先<lb/>
　君子䘮出母乎曰然子之不使白也䘮之何也子思<lb/>
　曰吾先君子無所失道道隆則從而隆道汚則從而<lb/>
<pb n="KR4d0418_SBCK_001-12b"/>
　汚伋則安能為伋也妻者是為白也母不為伋也妻<lb/>
　者是不為白也母孔氏之不䘮出母自子思始世言<lb/>
　孔氏三世出妻此所謂先君子者只是伯魚而疏義<lb/>
　以為夫子其説牽合盖不定取或問子思之處此何<lb/>
　如曰非也夫婦之義雖絶而母子之恩不廢此聖人<lb/>
　忠厚之教也意者彼于其婦怒之至深故為是忿激<lb/>
　之詞而不顧耳不然道之失得其責在誰而自處其<lb/>
　汚以變世守之禮乎此不可以為法也<lb/>
<pb n="KR4d0418_SBCK_001-13a"/>
檀弓云子路有姊之䘮可以除之矣而弗除孔子問之<lb/>
　子路曰吾寡兄弟而弗忍也孔子曰先王制禮行道<lb/>
　之人皆弗忍也予嘗怪其文不順家語則云行道之<lb/>
　人皆弗忍先王制禮過之者俯而就之不及者企而<lb/>
　及之文乃順焉檀弓又云南宮敬叔反必載寳而朝<lb/>
　夫子曰若是其貨也䘮不如速貧之愈也常病其事<lb/>
　不詳家語則云敬叔以富得罪于定公奔衛衛侯請<lb/>
復之載其寳以朝夫子聞之曰若是其貨也不如速<lb/>
<pb n="KR4d0418_SBCK_001-13b"/>
　貧之愈富而不好禮殃也敬叔以富䘮矣而又弗改<lb/>
　吾懼其有後患也事乃詳焉經傳之間可以互相發<lb/>
　明者多矣是故聞見貴乎博也<lb/>
滹南遺老集卷一<lb/>
</p>
<p>
</p>
  </div>
</body>
</text>
</TEI>
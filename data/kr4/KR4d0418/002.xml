<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_002-1a"/>
滹南遺老集卷之二<lb/>
　　　　　　　　　　　滹南王若虚　從之<lb/>
　　五經辨惑<lb/>
孔子言䘮欲速貧死欲速朽曽子信之有若疑之子游<lb/>
　証之更相辨明而其理乃定有若之賢似過于曾子<lb/>
　要皆以孔子為凖而非其所自見也使孟子處之當<lb/>
　不如此盖君子之道人情而已䘮而遂欲速貧死而<lb/>
　遂欲速朽非人情也不近人情便非君子之道<lb/>
<pb n="KR4d0418_SBCK_002-1b"/>
檀弓云穆伯之䘮敬姜晝哭文伯之䘮晝夜哭孔子曰<lb/>
　知禮矣鄭氏曰䘮夫不夜哭嫌思情性也坊記亦有<lb/>
　寡婦不夜哭之文注又曰嫌思人道也予謂哀戚之<lb/>
　至無暇避嫌先王制禮亦必不委曲至此特出于漢<lb/>
　儒之私意耳又云文伯之䘮敬姜據其牀而不哭曰<lb/>
　吾有斯子也吾以将爲賢人也今及其死也朋友諸<lb/>
　臣未有出涕者而内人皆行哭失聲斯子也必多曠<lb/>
　于禮矣夫予謂朋友諸臣未有出涕者是或文伯之<lb/>
<pb n="KR4d0418_SBCK_002-2a"/>
　無取至于妻妾行哭此則人情之常義所當然者豈<lb/>
　所以卜其賢否哉母子天属也一有所恨而遂忘其<lb/>
　哀亦太忍而不慈矣又何足爲賢而録之且前既言<lb/>
　文伯之喪敬姜晝夜哭而又此說非自相反覆耶<lb/>
鄭氏釋三老五更之義曰三老五更各一人皆年老更<lb/>
　事致仕者也名以三五者取象三辰五星天所因以<lb/>
　照明天下其說甚陋以更爲更誤字既已不安而<lb/>
　三五之稱又不知從何而知爲星辰也古人命名定<lb/>
<pb n="KR4d0418_SBCK_002-2b"/>
　不如此及注樂記則曰三老五更　言之皆老人更<lb/>
　知三徳五事者孔頴達見其矛盾則從而為之説曰<lb/>
　其義相包夫以一經一事一人觧之而自立二義可<lb/>
　乎宋均注孝經援神契曰三老知天地之事者五更<lb/>
　知五行之更代者劉原父云天地之事當作天地人<lb/>
　事此又以三才五行當之也臆説呶呶孰知真是蔡<lb/>
　邕謂更當為叟盖長老之稱字與更相似書者遂誤<lb/>
　為更耳嫂字女傍叟今亦為更以是知應為叟又以<lb/>
<pb n="KR4d0418_SBCK_002-3a"/>
　三為三人五為五人此最近于人情故裴松之稱其<lb/>
　有四而穎達以非鄭義不取何獨言鄭氏之専也漢<lb/>
　官儀曰三老五更皆取有首妻男女全具者無謂之<lb/>
　甚尤為可笑抑此皆不足辨也盖經㫖迂誕自非先<lb/>
　王之禮耳天子之尊賢至于師之盡矣優其禮貌厚<lb/>
　其禄賜有謀則就而不敢召唐虞三代不過如是而<lb/>
　巳何至躬親侍膳袒而割牲執醤而饋執爵而酳著<lb/>
　冕持干而舞乎稷契臯陶伊尹傅説太公周召之徒<lb/>
<pb n="KR4d0418_SBCK_002-3b"/>
　不聞有當此禮者餘復何人而可以當之哉雖委巷<lb/>
　之談不至是矣説者又謂以父兄飬之所以示天下<lb/>
　孝悌嗚呼親其親長其長孝悌者旌之不然者懲之<lb/>
　可以教天下矣耆老縱賢要亦臣子而以父兄事之<lb/>
　不亦悖乎盖漢儒集禮雑取異説以亂聖人之經時<lb/>
　君世主好名而輕信則或勉強而一行然見于史者<lb/>
　纔三數人豈非為下者慙怍而不能安為上者矯拂<lb/>
　而不可久耶胡致堂徒怪其行之者寡傷古道難復<lb/>
<pb n="KR4d0418_SBCK_002-4a"/>
　而不知此等寔非可行之事也三樵林東獨鄙其說<lb/>
　以爲漢儒撰出而不之取正與愚意暗同然千載之<lb/>
　間而能知其非者唯一見此人則夫特達不惑之士<lb/>
　世豈易得哉<lb/>
或問禮記三宥制刑之說何如曰先王之法亦求其實<lb/>
　而已哀矜審慎則有之至于當罪無疑而必有三宥<lb/>
　焉以爲有司當執法而人主貴收恩此後世之虚文<lb/>
　而非先王之正道也成王命君陳曰予曰辟爾惟勿<lb/>
<pb n="KR4d0418_SBCK_002-4b"/>
辟予曰宥爾惟勿宥惟厥中斯則得其正道矣<lb/>
文王世子萹既言文王為世子朝王季之法繼言武王<lb/>
夢帝與九齡周公撻伯禽之事而終之曰文王之為<lb/>
世子也既言凡學世子及學士必時之法繼以釋奠<lb/>
養老之事而終之曰教世子既言三王教世子之法<lb/>
繼以周公踐阼之事而終之曰周公踐阼此三語者<lb/>
其于文勢為贅恐亦如子貢問樂之類而鄭氏皆云<lb/>
題上事吾所不曉也<lb/>
<pb n="KR4d0418_SBCK_002-5a"/>
文王世子云武王夢帝與九齡文王曰我百爾九十吾<lb/>
　與爾三焉鄭注謂文王以勤憂損壽武王以逸樂延<lb/>
　年紕繆之甚固不必辨孔氏既知天定之数不可增<lb/>
　減而云文王言與女三者示其傳基業于武王欲使<lb/>
　武王承其所傳之業乃教戒之義訓非自然之理審<lb/>
　如此言則帝與之数復何以説盖不知經文詭誕自<lb/>
　不足信也<lb/>
禮器云禮之近于人情者非其至者也此㝡害禮夫聖<lb/>
<pb n="KR4d0418_SBCK_002-5b"/>
　人制禮未甞不出于人情而曰近之者非其至是豈<lb/>
　君子之言耶<lb/>
内則曰聘則為妻奔則為妾夫次室而下皆妾也非<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>
　指奔者而言使奔而為嫡遂不謂之妻乎彼所謂天<lb/>
　子諸侯之妾亦皆出于奔者乎鄭氏曰妾之言接也<lb/>
　聞彼有禮走而往焉以得接見于君子予謂女之奔<lb/>
　人直淫佚耳亦鑚穴踰墻之類豈因有禮而往亦豈<lb/>
　君子之所當接者哉<lb/>
<pb n="KR4d0418_SBCK_002-6a"/>
樂記末章子貢與師乙問答聲歌之義而終之曰子貢<lb/>
　問樂此必重出或有闕文而鄭氏曰上下同羙之也<lb/>
　大是繆説無足信焉<lb/>
三代損益不同制度名物容有差殊然漢儒所記遂事<lb/>
　事分别雖道徳理義萬世不可易者亦或以為異尚<lb/>
　而偏勝不亦過乎如忠敬質文之説前人既有辨其<lb/>
　非者矣至表記云夏道先賞而後罸殷人先罸而後<lb/>
　賞周之賞罸用爵列讀之令人失笑夫賞罸之用視<lb/>
<pb n="KR4d0418_SBCK_002-6b"/>
　乎功罪而巳先後輕重皆以類相從而謂夏必先賞<lb/>
　而後罸殷必先罸而後賞周之賞罸惟以官爵尊卑<lb/>
　爲差雖三尺之童亦知其甚繆而學者信之以爲先<lb/>
　王之法聖人之經悲夫至于尊而不親親而不尊等<lb/>
　說皆不足取也<lb/>
䘮服之制親疎䡖重固有等差至其哭主于哀則一而<lb/>
　已而記禮者曰斬衰之哭往而不反齊衰之哭若往<lb/>
　而反大功之哭三曲而偯小功緦麻哀容可也注云<lb/>
<pb n="KR4d0418_SBCK_002-7a"/>
　三曲者一舉聲而三折也偯聲餘從容也哭母而降<lb/>
　父一等已爲可笑至大功而下又有曲折從容之度<lb/>
　是與教歌謳無異豈復有哀耶甚矣漢儒之怪也<lb/>
禮小功不税而曾子譏之吾以爲是孔氏皆䘮出母而<lb/>
　子思變之吾以爲非禮者人情而已矣<lb/>
東萊云周禮者古帝王之舊典禮經也始于上古而成<lb/>
　于周故曰周禮予謂此書迂濶煩凟不可施之于世<lb/>
　謂之周禮已自不可信又可謂古帝王之典乎<lb/>
<pb n="KR4d0418_SBCK_002-7b"/>
孝經稱君子事君将順其羙夫人主有善因而誘引成<lb/>
　就之所謂将順也北齊常山王演數諫文宣王晞止<lb/>
　之曰一旦禍出理外将柰殿下家業何乞且将順日<lb/>
　慎一日太宗嘗責宇文士及之佞對曰南衙諸臣面<lb/>
　折廷諍陛下不得舉手臣若不少有将順雖貴為天<lb/>
　子亦何聊此乃為阿䛕而巳豈孝經之義哉<lb/>
孔子誅少正卯事誰所傳乎其始見于荀卿之書而吕<lb/>
　氏春秋劉向説苑家語史記皆取而載之作王制者<lb/>
<pb n="KR4d0418_SBCK_002-8a"/>
　亦依倣其意者著爲必殺之令後世遂信以爲聖人<lb/>
　之大莭而不復疑以予觀之殆妄焉耳刑者君子之<lb/>
　所慎不淂巳而後用者罪不至于當死其敢以意殺之<lb/>
　乎故曰與其殺不辜寕失不經殺一不辜雖得天下<lb/>
　而不爲此聖賢相傳以爲忠厚之至者若乃誣其疑<lb/>
　似發其隱伏逆詐以爲明徑行以爲果按之無迹加<lb/>
　之無名而曰吾以懲奸雄而防禍亂是則申商曺馬<lb/>
　隂賊殘忍之術而君子不貴也昔者四凶天下之所<lb/>
<pb n="KR4d0418_SBCK_002-8b"/>
　同患而帝尭亦固知之矣然卒不誅逮舜之世而後<lb/>
　有流竄放殛之事猶不盡置之死盖古人之重殺如<lb/>
　此少正夘魯之聞人自子貢不就其罪就如孔子之<lb/>
　說亦何遽至于當死而乃一朝無故而尸諸朝天下<lb/>
　其能無議而孔子之心亦豈得安乎夫夘兼五者之<lb/>
　惡借或可除而曰有一于人皆所不免然則世之被<lb/>
　戮者不勝其衆矣尹諧潘正之属不見于經傳姑置<lb/>
　無論如管蔡王室之親敢爲叛逆罪孰大于是者而<lb/>
<pb n="KR4d0418_SBCK_002-9a"/>
　夘與之同罸無乃不倫乎至于華士尤非其比韓非<lb/>
　曰華士自言不臣天子不友諸侯耕而食掘而飲無<lb/>
　求于人不仕而事力太公聞之曰不臣天子是望不<lb/>
　得而臣也不友諸侯是望不得而使也無求于人不<lb/>
　仕而事力是望不得以賞罸勸禁也遂執而殺之信<lb/>
　斯言也則華士特介潔之流雖非中行詎可殺之王<lb/>
　肅惟知韓子之不足憑而不知荀卿所傳亦自無稽<lb/>
　也東坡蘇氏曰此叟自知命薄必不久在相位故及<lb/>
<pb n="KR4d0418_SBCK_002-9b"/>
　其未去發之苟少遲疑巳為卯所圖矣夫君子循理<lb/>
　而行不可則止寕人負我母我負人使夘誠當死自<lb/>
　有常刑豈必如仇敵相軋以先舉為得計哉蘇氏常<lb/>
　以晋武不殺劉元海明皇不殺安禄山為盛徳事其<lb/>
　論甚髙可為萬世法顧復有此説何耶嗚呼士生千<lb/>
　載之後不獲親見聖人是真偽無從而質之則亦求<lb/>
　乎義理之安而合乎人情之常而巳自三傳而下託<lb/>
　聖賢以駕已説者何可勝数盖不足盡信焉三山林<lb/>
<pb n="KR4d0418_SBCK_002-10a"/>
　少頴近代之名儒也其于孔氏兵萊人墮三都等皆<lb/>
　排之而不取且曰説者徒謂聖人嘗用于魯必當有<lb/>
　功故欲以是加其羙而不知反汚辱之可謂切中陋<lb/>
　學之病矣誅卯之事亦此類也哉荀卿又曰有父子<lb/>
　訟者孔子同狴執之三月不别其父請正孔子舍之<lb/>
　季孫不説孔子為言教化不至不當遂民之意㡬三<lb/>
　百語永嘉葉氏曰少正夘之誅果于察姦非先王之<lb/>
　正刑不治父子訟以待其心之自回所謂正刑也竊<lb/>
<pb n="KR4d0418_SBCK_002-10b"/>
　亦以為不然考諸論語孔子之告子張不教而殺<lb/>
　謂之虐曾子之戒陽膚曰上失其道民散久矣如得<lb/>
　其情則哀矜而勿喜荀卿之説推此意而為之耳方<lb/>
　之誅卯固若近厚至其過正而非人情則一也審可<lb/>
　罪也當即刑之審可恕也當諭而遣之并執其父三<lb/>
　月不别至于請止而後赦吾不知彼之請止果其心<lb/>
　之回耶抑不勝囚縶之苦而求脱也使彼心不回而<lb/>
　终莫之請孔子将何以處之且教化不至非一日之<lb/>
<pb n="KR4d0418_SBCK_002-11a"/>
　故也上未可責其遽行下未可望其遽服而况有罪<lb/>
　者皆持此説以貸之則小人得以藉口而益輕犯法<lb/>
　矣病痛發于身而却藥投石委之不治曰是攝養之<lb/>
　不至也夫攝養不至則信有罪矣而已發之疾亦安<lb/>
　得不治乎盖論語云不教而殺者謂其先務之不知<lb/>
　而專事其末耳非以刑為可廢也哀矜而勿喜者恐<lb/>
　其以察慧為能而幸于殺人耳非謂遂不治其罪也<lb/>
　荀卿因此設過正之事以驚世俗以為衆疑于無罪<lb/>
<pb n="KR4d0418_SBCK_002-11b"/>
　者而遽誅之疑于必殺者而卒赦之操縱無常開闔<lb/>
　不測此孔子所以異于凡人者而不知聖人正不如<lb/>
　是也<lb/>
家語載孔子之言曰婦有七出三不去七出謂不順父<lb/>
　母者無子者淫僻者嫉妬者惡疾者多口舌者竊盗<lb/>
　者三不出謂有所取無所歸也與共更三年之䘮也<lb/>
　先貧賤而後富貴也後世本之以為律令雖犯七出<lb/>
　而有三不去之名者亦不得出斯果孔子意乎曰非<lb/>
<pb n="KR4d0418_SBCK_002-12a"/>
　也惡疾無子出于不幸而非其罪自不當出若乃失<lb/>
　莭而淫僻不孝而違父母是則罪之大者雖有不去<lb/>
　之名亦安得存之至于嫉妬口舌之類量其輕重而<lb/>
　處之可也又曰女有五不取謂逆家子亂家子世有<lb/>
　刑人子有惡疾子䘮父長子此亦非也君子之娶婦<lb/>
　固有所擇而此五者固在所疑然不至皆可棄也<lb/>
　今立言而使之勿取是絶物也聖無絶物之法<lb/>
左傳椘子将死属群臣以窀穸之事窀穸二字從穴無<lb/>
<pb n="KR4d0418_SBCK_002-12b"/>
　疑其為塜壙之稱也而杜氏以為長夜晏子之論陳<lb/>
　氏曰民人疾痛而燠休之燠休云者亦温煦安息之<lb/>
　意耳而杜氏以為痛念之聲未曉其説也<lb/>
衛獻公復國大夫逆于門者頷之而巳頷盖㣲㸃首之<lb/>
　貌而注以為揺頭誤矣<lb/>
左傳定公五年三月于越入吴注以於為發聲竊謂經<lb/>
　語發聲之體此字不安闕疑可也<lb/>
楚子圍蕭還無社號申叔展叔展曰有麥麴乎曰無有<lb/>
<pb n="KR4d0418_SBCK_002-13a"/>
　山鞠窮乎曰無河魚腹疾奈何曰目于眢井而極之<lb/>
　若為茅經哭井則已明日蕭潰申叔視其井則茅經<lb/>
　存焉號而出之杜氏以茅經哭井為叔展教無社以<lb/>
　文勢觀之殆是無社教叔展也<lb/>
曲禮云若夫生如尸立如齋若夫云者止是語辭而注<lb/>
　云若欲為文夫行道之人皆弗忌也行道猶言行路<lb/>
　耳孟子所謂行道之人弗受陳軫所謂行道之人盡<lb/>
　知之是也而注以為行仁義至于君子不盡人之歡<lb/>
<pb n="KR4d0418_SBCK_002-13b"/>
　不竭人之忠則曰歡謂飲食忠謂衣服之物吾不知<lb/>
　歡何以爲飲食而忠何以爲衣服之物也鄭氏之謬<lb/>
　妄如此<lb/>
禮記有閒傳其義未詳鄭氏云記䘮服之間輕重所宜<lb/>
　此特以經文意之耳一間字如何包許意<lb/>
史記吳世家云子胥将死曰抉吾眼置之吳東門以觀<lb/>
　越之滅吳此特一時忿詞而已而吕氏春秋言夫差<lb/>
　實抉其目著之門殆未可信揚子論子胥曰諫吳不<lb/>
<pb n="KR4d0418_SBCK_002-14a"/>
　式不能去卒眼之注引史記為説予謂眼之絶不成<lb/>
　語或者字之訛也歟若果用此事則正當引吕氏春<lb/>
　秋耳<lb/>
滹南遺老集卷二<lb/>
<pb n="KR4d0418_SBCK_002-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_039-1a"/>
</p>
<p>
滹南遺老集卷之三十九<lb/>
　　　　　　　　　　滹南王若虗　從之<lb/>
　　詩話<lb/>
唐子西語録云古之作者𥘉無意于造語所謂因事陳<lb/>
　辭老杜北征一篇直紀行役耳忽云或紅如丹砂或<lb/>
　黒如點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雨露之所濡甘苦齊結寔此類是也文章<lb/>
　即如人作家書乃是慵夫曰子西談何容易工部之<lb/>
　詩工巧精深者何可勝数而摘其一二遂以爲訓哉<lb/>
<pb n="KR4d0418_SBCK_039-1b"/>
　正如冷齋言樂天詩必使老嫗盡觧也夫三百篇中<lb/>
　亦有如家書及老嫗能觧者而可謂其盡然乎且子<lb/>
　西又甞有所論矣曰詩在與人商論深求其疵而去<lb/>
　之等閒一字放過則不可殆近法家難以言恕故謂<lb/>
　之詩律立意之𥘉必有難易一途學者不能强所劣<lb/>
　往往舍難而趨易文章不工每坐此也又曰吾作詩<lb/>
　甚苦悲吟累日僅能成萹𥘉未見可羞䖏明日取讀<lb/>
　疵病百山輙復悲吟累日反覆改正稍稍有加数日<lb/>
<pb n="KR4d0418_SBCK_039-2a"/>
　再讀疵病復出如此数四方敢示人然終不能竒也<lb/>
觀此二說又何其立法之嚴而用心之勞邪盖喜為<lb/>
　髙論而不本于中者未有不自相矛盾也退之曰文<lb/>
　無難易唯其是耳豈復有病哉<lb/>
歐公寄常秩詩云笑殺汝隂常處士十年騎馬聴朝雞<lb/>
　伊川云夙興趍朝非可笑事永叔不必道夫詩人之<lb/>
　言豈可如是論哉程子之誠敬亦已甚矣<lb/>
荆公咏雪云試問火城将䇿試何如雲屋聼窓知苑極<lb/>
<pb n="KR4d0418_SBCK_039-2b"/>
　之不爱其上句山谷云管城子無食肉相孔方兄有<lb/>
　絶交書極之不爱其下句此與人意暗同<lb/>
羅可雪詩有斜侵潘岳髩横上馬良眉之句陳正敏以<lb/>
　爲信然却是假雪耳<lb/>
盧延讓有栗爆燒氈破猫跳觸鼎翻之句楊文公深爱<lb/>
　而或者疑之子謂此語固無甚佳然讀之可以想見<lb/>
　明窓温爐間間坐之適楊公所爱盖其境趣也耶<lb/>
東坡詩云文章豈在多一頌了伯倫朱少章云唐藝文<lb/>
<pb n="KR4d0418_SBCK_039-3a"/>
　志有劉伶文集三卷則非無他文章也坡豈偶忘于<lb/>
　落筆之時乎抑别有所聞也予謂不然按晉史云伶<lb/>
　未嘗措意文翰惟著酒徳頌一篇坡亦據此而巳且<lb/>
　公意本謂只此一篇足以道盡平生傳名後世則他<lb/>
　文有無亦不必論也<lb/>
東坡章質夫恵酒不至詩有白衣送酒舞淵明之句䂬<lb/>
　溪詩話云或疑舞字太過及觀庾信荅王褒餉酒云<lb/>
　未能扶畢卓猶足舞王戎乃知有所本予謂疑者但<lb/>
<pb n="KR4d0418_SBCK_039-3b"/>
　謂淵明身上不宜用耳何論其所本哉<lb/>
東坡題陽関圗云龍眠獨識殷勤處畫出陽関意外聲<lb/>
　予謂可言聲外意不可言意外聲也<lb/>
東坡酷爱歸去來辭既次其韵又衍為長短句又裂為<lb/>
　集字詩破碎甚矣陶文信羙亦何必爾是亦未免近<lb/>
　俗也<lb/>
東坡和陶詩或謂其終不近或以為寔過之是皆非所<lb/>
　當論也渠亦因彼之意以見吾意云爾昌嘗心競而<lb/>
<pb n="KR4d0418_SBCK_039-4a"/>
　較其勝劣耶故但觀其眼目㫖趣之何如則可矣<lb/>
東坡云論畫以形似見與児童隣賦詩必此詩定非知<lb/>
　詩人夫所貴于畫者為其似耳畫而不似則如勿畵<lb/>
　命題而賦詩不必此詩果為何語然則坡之論非歟<lb/>
　曰論妙在形似之外而非遺其形似不窘于題而要<lb/>
　不失其題如是而巳耳世之人不本其寔無得于心<lb/>
　而借此論以為髙畵山水者未能正作一木一石而<lb/>
　託雲煙杳靄謂之氣象賦詩者茫昧僻遠按題而索<lb/>
<pb n="KR4d0418_SBCK_039-4b"/>
　之不知所謂乃曰格律貴爾一有不然則必相嗤點<lb/>
　以為淺易而㝷常不求是而求竒真偽未知而先論<lb/>
　髙下亦自欺而已矣豈坡公之本意也哉<lb/>
鄭厚云魏晋以來作詩倡和以文寓意近世倡和皆次<lb/>
　其韵不復有真詩矣詩之有韵如風中之竹石間之<lb/>
　泉柳上之鶯墻下之蛩風行鐸鳴自成音響豈容擬<lb/>
　議夫笑而呵呵歎而唧唧皆天籟也豈有擇呵呵聲<lb/>
　而笑擇唧唧聲而歎者哉慵夫曰鄭厚此論似乎太<lb/>
<pb n="KR4d0418_SBCK_039-5a"/>
　髙然次韵寔作詩之大病也詩道至宋人巳自衰弊<lb/>
　而又専以此相尚才識如東坡亦不免波蕩而從之<lb/>
　集中次韵者幾三之一雖窮極伎巧傾動一時而害<lb/>
　于天全多矣使蘓公而無此其去古人何逺哉<lb/>
東坡薄薄酒二篇皆安分知足之語而山谷稱其憤世<lb/>
　嫉邪過矣或言山谷所擬勝東坡此皮膚之見也彼<lb/>
　雖力加竒險要出第二何足多貴哉且東坡後篇自<lb/>
　破前說此乃眼目而山谷兩篇只是東坡前篇意吾<lb/>
<pb n="KR4d0418_SBCK_039-5b"/>
　未見其勝之也<lb/>
東坡雁詞云㨂盡寒枝不肯棲以其不棲木故云爾盖<lb/>
　激詭之致詞人正貴其如此而或者以為語病是尚<lb/>
　可與言哉近日張吉甫復以鴻漸于木為辨而怪昔<lb/>
　人之寡聞此益可笑易象之言不當援引為證也其<lb/>
　寔雁何嘗捿木哉<lb/>
東坡送王緘詞云坐上別愁君未見歸來欲断無腸此<lb/>
　未别時語也而言歸來則不順矣欲断無腸亦恐難<lb/>
<pb n="KR4d0418_SBCK_039-6a"/>
道贈陳公宻侍児云夜來倚席曽親見此本即席所<lb/>
賦而下夜來字却是隔一日<lb/>
王直方詩話稱晁以道見東坡梅詞云便知道此老須<lb/>
　過海只爲古今人不曽道到此须罸教去苕溪漁隠<lb/>
　曰此言鄙俚近于忌人之長幸人之禍直方無識載<lb/>
　之詩話寕不畏人之訊誚乎慵夫曰此詞意属朝雲<lb/>
也以道之言特戲云爾盖世俗所謂放不過者豈有<lb/>
　他意哉苕溪譏直方之無識而不知巳之不通也<lb/>
<pb n="KR4d0418_SBCK_039-6b"/>
陳後山云子瞻以詩為詞雖工非本色今代詞手惟秦<lb/>
　七黄九耳子謂後山以子瞻詞如詩似矣而以山谷<lb/>
　為得體復不可曉晁無咎云東坡詞多不諧律吕盖<lb/>
　横放傑出曲子中縛不住者其評山谷則曰詞固髙<lb/>
　妙然不是當行家語乃著腔子唱如詩耳此言得之<lb/>
晁無咎云眉山公之詞短于情盖不更此境耳陳後山<lb/>
　曰宋玉不識巫山神女而能賦之豈待更而後知是<lb/>
　直以公為不及于情也嗚呼風韻如東坡而謂不及<lb/>
<pb n="KR4d0418_SBCK_039-7a"/>
　于情可乎彼高人逸才正當如是其溢為小詞而間<lb/>
　及于脂粉之閒所謂滑稽玩戲聊復爾爾者也若乃<lb/>
　纎艶淫媟入人骨髄如田中行栁耆卿輩豈公之雅<lb/>
　趣也哉<lb/>
陳後山謂子瞻以詩為詞大是妄論而世皆信之獨茅<lb/>
　荆産辨其不然謂公詞為古今第一今翰林趙公亦<lb/>
　云此與人意暗同盖詩詞只是一理不容異觀自世<lb/>
　之未作習為纎艶柔脆以投流俗之好髙人勝士亦<lb/>
<pb n="KR4d0418_SBCK_039-7b"/>
　或以是相勝而日趍于委靡遂謂其體當然而不知<lb/>
　流弊之至此也文伯起曰先生慮其不幸而溺于彼<lb/>
　故援而止之特立新意寓以詩人句法是亦不然公<lb/>
　雄文大手樂府乃其㳺戲顧豈與流俗争勝哉盖其<lb/>
　天資不凡辭氣邁往故落筆皆絶塵耳<lb/>
東坡南行唱和詩序云昔人之文非能爲之爲工乃不<lb/>
　能不爲之爲工也山川之有雲草木之有華實充满<lb/>
　勃欎而見于外雖欲無有其可得耶故予爲文至多<lb/>
<pb n="KR4d0418_SBCK_039-8a"/>
　而未嘗敢有作文之意時公年始冠耳而所有如此<lb/>
　其肯與江西諸子終身争句律哉<lb/>
東坡文中龍也理妙萬物氣吞九州縱横奔放若㳺戲<lb/>
　然莫可測其端倪魯直區區持斤斧凖䋲之說随其<lb/>
　後而與之争至謂未知句法東坡而未知句法世豈<lb/>
　復有詩人而渠所謂法者果安出哉老蘓論揚䧺以<lb/>
　為使有孟軻之書必不作太元魯直欲為東坡之邁<lb/>
　往而不能于是髙談句律旁出様度務以自立而相<lb/>
<pb n="KR4d0418_SBCK_039-8b"/>
　抗然不免居其下也彼其勞亦甚哉向使無坡壓之<lb/>
　其措意未必至是世以坡之過海為魯直不幸由明<lb/>
者觀之其不幸也舊矣<lb/>
吳虎臣漫録云歐陽季黙嘗問東坡魯直詩何處是好<lb/>
　坡不荅但極稱道季黙復問如雪詩卧聼疎疎還宻<lb/>
　宻起㸔整整復斜斜豈亦佳耶坡云正是佳處慵夫<lb/>
　曰子于詩固無甚觧至于此句猶知其不足賞也當<lb/>
　是所傳妄耳徐師川亦嘗詠雪云積得重重那許重<lb/>
<pb n="KR4d0418_SBCK_039-9a"/>
飛時片片又何輕曽端伯以為警䇿且言師川作此<lb/>
罷因誦山谷疎踈宻宻之句云我則不敢容易道意<lb/>
謂魯直草率而巳語為工也噫予之惑滋甚矣<lb/>
王直方云東坡言魯直詩髙出古人数等獨歩天下子<lb/>
謂坡公决無是論縱使有之亦非誠意也盖公甞跋<lb/>
魯直詩云毎見魯直詩未嘗不絶倒然此卷語妙甚<lb/>
能絶倒者巳是可人又云讀魯直詩如見魯仲連李<lb/>
太白不敢復論鄙事雖若不適用然不為無𥙷于世<lb/>
<pb n="KR4d0418_SBCK_039-9b"/>
　又云如蝤蛑江瑶柱格韻髙絶<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>餐盡廢然多食則<lb/>
　發風動氣其許可果何如哉<lb/>
山谷之詩有竒而無妙有斬絶而無横放鋪張學問以<lb/>
爲富點化陳腐以爲新而渾然天成如肺肝中流出<lb/>
者不足也此所以力追東坡而不及歟或謂論文者<lb/>
尊東坡言詩者右山谷此門生親黨之偏說而至今<lb/>
　詞人多以爲口寔同者襲其迹而不知返異者畏其<lb/>
　名而不敢非善乎吾舅周君之論也曰宋之文章至<lb/>
<pb n="KR4d0418_SBCK_039-10a"/>
　魯直巳是偏仄䖏陳後山而後不勝其弊矣人能中<lb/>
　道而立以巨眼觀之是非真偽望而可見也若虗雖<lb/>
　不觧詩頗以為然近讀東都事畧山谷傳云庭堅長<lb/>
　于詩與秦觀張来晁𥙷之㳺蘓軾之門號四學士獨<lb/>
　江西君子以庭堅配軾謂之蘓黄盖自當時巳不以<lb/>
　是為公論矣<lb/>
山谷題陽関圗云渭城栁色関何事自是行人作許悲<lb/>
　夫人有意而物無情固是矣然夜發分寕云我自只<lb/>
<pb n="KR4d0418_SBCK_039-10b"/>
</p>
<p>
　如常日醉滿川風月替人愁此復何理也<lb/>
山谷詩云語言少味無阿堵氷雪相㸔有此君夫阿堵<lb/>
　者謂阿底耳頋愷之云傳神寫照正在阿堵中殷浩<lb/>
　見佛經云理應阿堵上謝安指桓温衛士云明公何<lb/>
　須壁間阿堵軰是也今去物字猶此君去君字乃歇<lb/>
　後之語安知其為錢乎<lb/>
山谷題嚴溪釣灘詩云能令漢家九鼎重桐江波上一<lb/>
　絲風說者謂東漢多名莭之士頼以乆存跡其本原<lb/>
<pb n="KR4d0418_SBCK_039-11a"/>
　正在子陵釣竿上來予謂論則髙矣而風何與焉嘗<lb/>
質之吾舅周君君笑曰想渠下此字時其心亦必不<lb/>
　能安也或曰詩人語不當如是論曰固也然亦須不<lb/>
　害于理乃可如東坡眉石硯詩指胡馬于眉間與此<lb/>
　是一箇規模也而豈有意病哉<lb/>
蘓黄各因玄真子漁父詞増為長短句而互相<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>評山<lb/>
　谷又取船子和尚詩為訴衷情而冷齋亦載之予謂<lb/>
　此皆為蛇畫足耳不可作也<lb/>
<pb n="KR4d0418_SBCK_039-11b"/>
山谷詩云新婦磯邉眉黛愁女児浦口眼波秋自謂以<lb/>
　山色水光替却玉肌花貌真得漁父家風東坡謂其<lb/>
　太瀾浪可謂善謔盖漁父身上自不宜及此事也<lb/>
山谷最不爱集句目為百家衣且曰正堪一笑予謂詞<lb/>
　人滑稽未足深誚也山谷知惡此等則藥名之作建<lb/>
　除之體八音列宿之類獨不可一笑耶<lb/>
山谷雨絲詩云烟雲杳靄合中稀霧雨空濛落更㣲園<lb/>
客蠒絲抽萬緒蛛蝥網靣罩群飛風光錯綜天經緯<lb/>
<pb n="KR4d0418_SBCK_039-12a"/>
草木文章帝杼機願染朝霞成五色為君王𥙷坐朝<lb/>
　衣夫雨絲云者但謂其状如絲而巳今直說出如許<lb/>
　用度予所不曉也<lb/>
山谷詞云盃行到手莫留殘不道月明人散嘗疑莫字<lb/>
　不安昨見王徳卿所收東坡書此詞墨跡乃是更字<lb/>
也<lb/>
<pb n="KR4d0418_SBCK_039-12b"/>
</p>
<p>
滹南遺老集卷三十九<lb/>
<pb n="KR4d0418_SBCK_039-13a"/>
</p>
<p>
</p>
  </div>
</body>
</text>
</TEI>
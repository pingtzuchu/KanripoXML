<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_045-1a"/>
滹南遺老集卷之四十五<lb/>
　　　　　　　　　　滹南王若虚　從之<lb/>
　　祖唐臣愚庵序<lb/>
鶴䑓祖君唐臣命其居室曰愚庵因以自號既經䘮亂<lb/>
流寓河朔非復庵中主人矣猶為題榜以求詩文于士<lb/>
大夫嗚呼凡物有其寔而後得其名寔無有焉名烏從<lb/>
生寔固不可誣而名固欲其正也今先生才敏而識明<lb/>
行髙而業精盖世所謂賢且智者而頋加此稱是視薰<lb/>
<pb n="KR4d0418_SBCK_045-1b"/>
以蕕指渭為涇也無乃乖戾而不合乎人情邪且先生<lb/>
安静寡欲不求聞逹與物無競而物亦莫之攖不必嫉<lb/>
邪憤世如栁宗元逺害全身如寗武子果何取乎此也<lb/>
意者直出扵至謙故欤古之君子其徳甚盛則其心愈<lb/>
謙其責已也重其取名也亷雖有軼群絶俗之資而自<lb/>
視欿然常若不及此其尊而光卑而不可踰者善而無<lb/>
伐所以為顔氏聖而不居所以為孔子其與浮<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>衒露<lb/>
急扵人知虚而為盈處之不疑者豈可同日而語哉先<lb/>
<pb n="KR4d0418_SBCK_045-2a"/>
生于是乎過人逺矣丙申春二月滹南遺老王某序<lb/>
　　復之純交說<hi>并序</hi>
　之純甞爲交說以見譏令贅談中以若虚名篇者是<lb/>
　也其𥘉本自爲一首盖辭氣意㫖出扵荘列可謂竒<lb/>
　作使其處身果能如此雖古之逹者無以過也而何<lb/>
　其取怒之多欤予讀而悲之乃復以是說云<lb/>
狂生既以交說規慵夫已㝷以忤物獲罪杜門索居将<lb/>
無意扵世慵夫因人而寄聲曰子之病果革矣已寔行<lb/>
<pb n="KR4d0418_SBCK_045-2b"/>
行謂人之亢憫我将顛而子則先是何其言之近似而<lb/>
踐迹之乖欤子之病果革矣怨之不可媒也禍之不可<lb/>
賈也雖微子言吾寕不知逐逐而群疇非吾鄰形交跡<lb/>
接何者可絶鍊修調適之善而吾病始兆悟而藥之治<lb/>
飬以方寛中温外茹柔吐剛駐其明而内視凝其聰而<lb/>
反聴行之期月乃復其常心平氣和百邪不攻乃愈而<lb/>
康子獨日臻以逹膏肓毉望而走無施其良嗟夫殆哉<lb/>
無以招之彼孰汝尤無以結之彼孰汝仇待物太狭謀<lb/>
<pb n="KR4d0418_SBCK_045-3a"/>
身未周睢盱彷彿蔑睨九州羣讙以咻凶乗禍鳩勢窮<lb/>
力竭而投諸囚以伏扵幽閴氏之與居槁伯之為㳺悒<lb/>
悒兮而私自憐孑孑乎其遺世而無求也吾絶物邪抑<lb/>
子絶也山淵之峻子将趋而過今胡其摧汝車而沉汝<lb/>
舟豺虎之毒子将不之攖今胡其齕汝趾而嚙汝喉出<lb/>
扵外者亦既然矣伏于中者竟如何哉頋甞憂我今為<lb/>
子憂盖将持吾之所以自治者而復以治子豈能從我<lb/>
而兾其少瘳乎狂生聞之不覺汗下<lb/>
<pb n="KR4d0418_SBCK_045-3b"/>
　　移刺仲澤虚舟堂銘<lb/>
泛而㳺載沉載浮隨其流聴其所止而休此非所謂虗<lb/>
舟者欤萬物相刄乎無窮要不可容吾意智者困勇者<lb/>
殘而至人免扵無所累先王既以是而身訖矣雖放心<lb/>
委形以行扵斯世可也<lb/>
　　四醉圖賛<lb/>
　㤗和辛酉冬予赴調京師清河垣之振之劉君景元<lb/>
　俱以待舉客太學一日同飲市中既暮皆醉三子者<lb/>
<pb n="KR4d0418_SBCK_045-4a"/>
　就宿予邸枕籍而臥𥘉不記也未旦而覺呼童張燈<lb/>
　則餘樽在焉即命重酌復成小酔擁衾散髪相對怡<lb/>
　然頋而樂之以為他日或不能復得矣振之将圖其<lb/>
　形而名以四醉因命序而賛之以記一時之羙事云<lb/>
漠乎其如忘其聲茫乎其如忘其形神融氣泰無欲而<lb/>
無營渺乎其如物之莫攖也不為劉伶唯以酒為名不<lb/>
為屈平衆皆醉而獨醒盖不放不拘不晦不明不濁不<lb/>
清隨其所適而寓其情者也<lb/>
<pb n="KR4d0418_SBCK_045-4b"/>
　　林下四友賛<lb/>
　東垣彭子升悦王士衡權周晦之嗣明皆予心契也<lb/>
　晦之于予爲親故其相知最早後㳺京師始識士衡<lb/>
　扵稠人間言論慷慨遂如平生當是時泛見子升而<lb/>
　未熟也已而復定交扵觴次予年爲長子升次之士<lb/>
　衡又次之而晦之最少吾四人者臭味相似而氣義<lb/>
　相投也故不結而合既合而歡至扵益深而莫之間<lb/>
　其好惡馭舍互有短長而要歸其中辨争譏刺間若<lb/>
<pb n="KR4d0418_SBCK_045-5a"/>
　不能相容而終扵無憾方其居在里中行必偕宴必<lb/>
　共詩雖不多而嘲戯贈答時出数語以相娱酒雖不<lb/>
　廣而花時月夕一杯一杓亦自不廢也甞約他年為<lb/>
　林下之逰且各為别號以自寄焉盖予以慵夫而予<lb/>
　升以澹子士衡為狂生而晦之則放翁也曰澹曰慵<lb/>
　曰狂曰放世以為怪而自謂其眞施于仕途固非所<lb/>
　宜而在隐居則無害也是故安之而不疑焉是約已<lb/>
　遂想像而賛之云<lb/>
<pb n="KR4d0418_SBCK_045-5b"/>
盤礴兮岩阿容與兮烟蘿籍豊草兮偃臥愬長風兮浩<lb/>
歌塵海邈其如隔渺髙軒兮不我過險而風波宻而網<lb/>
羅突而干戈如四人者何<lb/>
　　士衡真賛<lb/>
身雖寒而道則富貌若鄙而心甚妍庸夫孺子皆得易<lb/>
而侮王公大人莫不知其賢豈俯仰從容滑稽玩世而<lb/>
胸中自有卓然者也<lb/>
　　跋寳墨堂記<lb/>
<pb n="KR4d0418_SBCK_045-6a"/>
趙翰林以文章字畫名天下片辭寸𥿄人争求之甞為<lb/>
故参政僕散公作寳墨堂記仍親繕冩尤為竒特自經<lb/>
䘮亂散落不存而近入田君信之之手方且什襲深藏<lb/>
以為珍玩既而聞公子祐在因復歸之噫渠家獲所士<lb/>
不失舊物固幸甚矣而田君能捐已之爱以成此美事<lb/>
亦灑落可嘉也<lb/>
　　跋王進之墨本孝經<lb/>
孝弟百行之冠冕孝經六藝之喉衿聖人大訓不待賛<lb/>
<pb n="KR4d0418_SBCK_045-6b"/>
揚而後知也學者自童稚讀書必始扵此而考其行身<lb/>
能踐履者鮮矣李君追慕其親以不得竭力為恨而淪<lb/>
扵非道為憂故常玩意扵斯文而名卿珍翰以昭于不<lb/>
朽觀其自𫐠亹舋不絶爱敬之誠藹然而見非深扵踐<lb/>
履能如是乎吾友王進之得其墨本而寳蓄之仍圖函<lb/>
丈之像以冠其首而益以翰林公誌語且将併刻焉即<lb/>
其所好亦可以知其為人也<lb/>
　　上周監察夫人生朝<lb/>
<pb n="KR4d0418_SBCK_045-7a"/>
門庭爽朗瑞氣氤氲夫人之誕長也煌煌綺羅洋洋絲<lb/>
竹家人之拜祝也渺惟愚甥寔與此榮固無以薦誠惟<lb/>
天為髙惟地為厚惟川凟不竭惟山嶽不朽敢焚香酌<lb/>
酒拜首啓手以為夫人壽<lb/>
　　貧士歎<lb/>
甑生塵瓶乏粟北風蕭蕭吹破屋入門兩眼何悲凉稚<lb/>
子低眉老妻哭世無魯子敬蔡明逺之真丈夫故應餓<lb/>
死填溝谷蒼天生我亦何意盖世功名寔不足試将短<lb/>
<pb n="KR4d0418_SBCK_045-7b"/>
刺謁朱門甲第紛紛厭粱肉<lb/>
　　白髪嘆<lb/>
清晨梳短髮已見数莖白妻孥驚且吁謂我應速摘我<lb/>
時笑而答區區亦何必此身終委形毁棄無足惜况爾<lb/>
毛髪間乃欲强修飾畢竟滿頭時復将安所擇<lb/>
　　題淵明歸去来圖<lb/>
靖節迷途尚爾賖苦将覺悟向人誇此心若識真歸處<lb/>
豈必田園始是家<lb/>
<pb n="KR4d0418_SBCK_045-8a"/>
孤雲出岫暮鴻飛去住悠然兩不疑我自欲歸歸便了<lb/>
何湏更説世相遺<lb/>
抛却㣲官百自由應無一事挂心頭銷憂更藉琹書力<lb/>
借問先生有底憂<lb/>
得時草木竟欣榮頗為行休惜此生乗化樂天知浪語<lb/>
㸔君扵世未忘情<lb/>
名利醉心濃似酒貪夫衮衮死紅塵折腰不樂翻然去<lb/>
此老猶為千載人<lb/>
<pb n="KR4d0418_SBCK_045-8b"/>
　　趙内翰求成南訪道圖詩辭不獲已乃作絶句以<lb/>
　　戯復為之觧云<lb/>
得道由來不必勞癡兒舍父漫逋逃閑閑老子還多事<lb/>
持向伽藍打一遭<lb/>
竹木蕭森䕃緑苔幽襟自愛北軒開主人無説吾何恨<lb/>
乗興而來興盡廻<lb/>
　　答鄭州辨禪師見戯代髙防禦<lb/>
酒肆淫房即道場一時作戯亦何妨吾師自墮泥犂獄<lb/>
<pb n="KR4d0418_SBCK_045-9a"/>
更笑春風栁絮狂<lb/>
　　再至故園述懐五絶<lb/>
日日天涯恨不歸歸来老淚更沾衣傷心何啻遼東鶴<lb/>
不獨人非物亦非<lb/>
荒陂依約認田園松菊存亾不必論我自無心更懷土<lb/>
不妨猶有未招魂<lb/>
山杏溪桃化棘榛舞䑓歌館墮灰塵春來底事堪行處<lb/>
門外流鶯枉喚人<lb/>
<pb n="KR4d0418_SBCK_045-9b"/>
回思夢裡繁華事幸及當年樂此身閒立斜陽㸔兒戯<lb/>
憐渠虚作太平人<lb/>
艱危甞盡髩成絲轉覺讙譁不可期幾度哀歌仰天問<lb/>
何如還我未生時<lb/>
　　山谷于詩毎與東坡相抗門人親黨遂謂過之而<lb/>
　　今之作者亦多以為然予甞戯作四絶云<lb/>
駿歩由來不可追汗流餘子費奔馳誰言直待南遷後<lb/>
始是江西不幸時<lb/>
<pb n="KR4d0418_SBCK_045-10a"/>
信手拈來世已驚三江衮衮筆頭傾莫将險語誇勍敵<lb/>
公自無勞與若争<lb/>
戲論誰知是至公蝤蛑信美恐生風奪胎換骨何多様<lb/>
都在先生一笑中<lb/>
文章自得方為貴衣缽相傳豈是真已覺祖師低一著<lb/>
紛紛法嗣復何人<lb/>
　　王子端云近來陡覺無佳思縱有詩成似樂天其<lb/>
　　小樂天甚矣予亦甞和為四絶<lb/>
<pb n="KR4d0418_SBCK_045-10b"/>
功夫費盡謾窮年病入膏肓不可鎸寄與雪溪王處士<lb/>
恐君猶是管窺天<lb/>
東塗西抺闘新妍時世梳妝亦可憐人物世衰如䑕尾<lb/>
後生未可議前賢<lb/>
妙理宜人入肺肝麻姑搔癢豈勝鞭世間筆墨成何事<lb/>
此老胷中具一天<lb/>
百斛明珠一一圓絲毫無恨徹中邉從渠屢受群児謗<lb/>
不害三光萬古懸<lb/>
<pb n="KR4d0418_SBCK_045-11a"/>
　　宫女圍碁圖<lb/>
盡日羊車不見過春來雨露向誰多争機决勝元無事<lb/>
永日消磨不奈何<lb/>
<pb n="KR4d0418_SBCK_045-11b"/>
</p>
<p>
滹南遺老集卷四十五<lb/>
</p>
<p>
</p>
  </div>
</body>
</text>
</TEI>
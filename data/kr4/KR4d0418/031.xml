<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_031-1a"/>
　滹南遺老集卷之三十一<lb/>
　　　　　　　　　　　　滹南王若虗　從之<lb/>
　　　著述辨惑<lb/>
　詩書以序冠篇首葢一篇總是一意故可也論孟一章<lb/>
　　是一意不相附属故記者但取其中三兩字以為名<lb/>
　　如學而為政梁恵王公孫丑之類非作者之意也楊<lb/>
　　子法言隨問而答論孟之體耳而各取首章之意以<lb/>
　　為序曰譔某篇無乃失其宜歟<lb/>
<pb n="KR4d0418_SBCK_031-1b"/>
　前人以杜預顔師古爲邱明益堅忠臣近世趙堯卿文<lb/>
　　伯起之於東坡亦以此自任予謂臣之事主羙則歸<lb/>
　　之過則正之所以爲忠觀四子之所發明𥙷益信有<lb/>
　　功矣然至其失處亦往往護諱而曲爲之說恐未免<lb/>
　　妾婦之忠也<lb/>
　外記通鑑之贅也道原𥘉勸温公始於上古或自堯舜<lb/>
　　公曰平王以來事包春秋孔子之經不可損益又勸<lb/>
　　其始於獲麟之歳則曰經不可續也道原既稱其可<lb/>
<pb n="KR4d0418_SBCK_031-2a"/>
　法而卒為此書葢好名而不自禁因之託附以傳世<lb/>
　耳觀其序可以見矣然勉强牽合至取戰國諸子謬<lb/>
　妄之說以實其事固不若不作之愈也<lb/>
司馬貞史記索隱其所發明不為無𥙷然所失亦多至<lb/>
　述賛諸篇殊不足觀葢為蛇畫足欲益而反弊者顧<lb/>
　乃髙自矜誇譏子長之未周豈不可笑哉<lb/>
語孟之書本無篇次而陋者或强論之已不足取司馬<lb/>
　貞述史記以為十二本紀象歳星之一周八書法天<lb/>
<pb n="KR4d0418_SBCK_031-2b"/>
　時之八節十表放剛柔十日三十世家比月有三旬<lb/>
　七十列傳取縣車之暮齒百三十篇象閏餘而成歳<lb/>
　妄意穿鑿乃敢如此不巳甚乎<lb/>
史記評騶衍云或言伊尹負鼎而勉湯以王百里奚飯<lb/>
牛車下而繆公用霸作先合然後引之大道騶衍其<lb/>
言雖不軌儻亦有牛鼎之意乎所謂牛鼎即上飯牛<lb/>
負鼎之事耳而貞解為函牛之鼎云衍之術迂大若<lb/>
大用之有牛鼎之意何其曲也<lb/>
<pb n="KR4d0418_SBCK_031-3a"/>
東坡之解經眼目儘髙往往過人逺甚而所不足者消<lb/>
　息玩味之功優柔渾厚之意氣豪而言易過於出竒<lb/>
　所以不及二程派中人<lb/>
王安石書解其所自見而勝先儒者纔十餘章耳餘皆<lb/>
　委曲穿鑿出於私意悖理害教者甚多想其於詩於<lb/>
　周禮皆然矣謬戾如此而使天下學者盡廢舊說以<lb/>
　從已何其好勝而無忌憚也<lb/>
宋人解書者惟林少穎眼目最髙既不若先儒之窒又<lb/>
<pb n="KR4d0418_SBCK_031-3b"/>
　　不為近代之鑿當為古今第一而邇來學者但知有<lb/>
　　夏僎葢未見林氏本故耳夏解妙處大抵皆出於少<lb/>
　　穎其以新意勝之者數也<lb/>
　張九成談聖人之道如豪估市物鋪張誇大惟恐其不<lb/>
　　售也天下自有公是公非言破即足何必呶呶如是<lb/>
　哉論孟解非無好處至其穿鑿迂曲不近人情亦不<lb/>
　　勝其弊矣<lb/>
　吕東萊自謂左氏博議乃少年塲屋所作淺狹偏暗皆<lb/>
<pb n="KR4d0418_SBCK_031-4a"/>
　不中理力戒後學誦習而終身刻意者讀詩記大事<lb/>
　記二書而巳以予觀之博議雖多浮辭而其所發明<lb/>
　往往出人意表實有𥙷於世教讀詩記乃反平常無<lb/>
　甚髙論大事記非不簡古然不作亦可也<lb/>
東萊謂學者所當朝夕從事者程氏易傳范氏唐鑑謝<lb/>
　氏論語胡氏舂秋予素不明易程氏傳未敢知若謝<lb/>
　氏胡氏之書嘗畧觀之大抵喜為鑿說過正者多惟<lb/>
　唐鑑實為純粹耳<lb/>
<pb n="KR4d0418_SBCK_031-4b"/>
</p>
<p>
　滹南遺老集卷三十一<lb/>
</p>
<p>
</p>
  </div>
</body>
</text>
</TEI>
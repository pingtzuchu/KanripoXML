<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_015-1a"/>
滹南遺老集卷之十五<lb/>
　　　　　　　　　　　滹南王若虚　從之<lb/>
　　史記辨惑<hi>七</hi>
　　　　字語冗複辨<lb/>
舜本紀云瞽叟更娶妻而生象象傲瞽叟愛後妻子常<lb/>
　欲殺舜舜避逃及有小過則受罪順事父沒後母與<lb/>
　弟日以䔍謹匪有懈後又云舜父瞽叟頑母嚚弟象<lb/>
　傲皆欲殺舜舜順適不失子道兄弟孝慈欲殺不可<lb/>
<pb n="KR4d0418_SBCK_015-1b"/>
　得即求常在側字語重復而兄弟孝慈一句亦不成<lb/>
　義理<lb/>
周本紀齊世家稱武王觀兵諸侯不期而㑹盟津者八<lb/>
　百諸侯諸侯皆曰紂可伐矣無乃剰諸侯諸侯字冗<lb/>
衞世家云宣公以子伋爲太子令右公子傅之右公子<lb/>
爲太子取齊女求入室而宣公見所欲爲太子婦者<lb/>
　好說而自取之何不但云宣公見其羙而煩重如是<lb/>
　乎又云齊女子朔䜛惡太子伋宣公乃使伋于齊而<lb/>
<pb n="KR4d0418_SBCK_015-2a"/>
　令盗摭界上殺之與太子白旄而告界盗見持白旄<lb/>
　者殺之何若但云使伋于齊與之白旄而令盗于界<lb/>
　上視持旄者殺之乎又云朔之兄夀知朔之惡太子<lb/>
　而君欲殺之乃謂太子曰界盗見太子白旄即殺太<lb/>
　子太子可母行何若但云知之以告太子使母行乎<lb/>
　又云太子朔立是為惠公左右公子不平朔之立也<lb/>
　惠公四年左右公子怨恵公之䜛殺前太子伋而代<lb/>
　立乃作亂語意重複但存不平朔之立一句足矣又<lb/>
<pb n="KR4d0418_SBCK_015-2b"/>
　云翟殺懿公也衞人憐之思復立宣公前死太子伋<lb/>
　之後伋子又死而代伋死者子夀又無子此但云思<lb/>
　復立太子伋之後而伋子亦死夀又無子可也安用<lb/>
　許多字耶<lb/>
趙世家云趙朔及程嬰謂公孫杵臼曰朔之婦有遺腹<lb/>
　若幸而男吾奉之居無何而朔婦免身生男多朔婦<lb/>
　免身字<lb/>
子貢傳云子貢一出存魯亂齊破吴彊晉而覇越子貢<lb/>
<pb n="KR4d0418_SBCK_015-3a"/>
　一使使勢相破十年之中五國各有變文意重複矣<lb/>
越世家云莊生謂陶朱公長男曰若自入室取金長男<lb/>
　即自入室取金但云男即取之可也<lb/>
曹沬為魯將與齊戰三敗北魯莊公懼乃獻遂邑之地<lb/>
　以和柯之盟沬刼齊桓公乃許盡歸魯之侵地既而<lb/>
　桓公欲倍其約管仲曰不可于是桓公乃遂割魯侵<lb/>
　地曹沬三戰所亡地盡復予魯但云桓公乃從可矣<lb/>
　何必重叠如此<lb/>
<pb n="KR4d0418_SBCK_015-3b"/>
孔子世家云其先宋人也孔防叔至叔梁紇禱于尼邱<lb/>
　得孔子生而首上圩頂故因名曰邱云字仲尼姓孔<lb/>
　氏既云孔防叔又言孔子生何必更注姓氏乎<lb/>
鄭世家云孔子嘗過鄭與子産如兄弟云及聞子産死<lb/>
　孔子為泣曰古之遺愛也兄事子産予謂言孔子為<lb/>
　泣則聞字亦着不得或只云及聞其死泣曰更為簡<lb/>
　省也夫既如兄弟而子産年長則何必復言兄事哉<lb/>
兼已死之後及此其次第亦不應爾<lb/>
<pb n="KR4d0418_SBCK_015-4a"/>
春申君言所幸李園女弟于楚王楚王召入幸之遂生<lb/>
　子男立為太子以李園女弟為王后楚王貴李園園<lb/>
　用事李園既入其女弟立為王后子為太子恐春申<lb/>
　君語泄而益驕隂飬死士欲殺春申君以滅口自園<lb/>
　用事以下冗複重濁殆不可讀以精當律之當云園<lb/>
　用事益驕恐春申君語泄隂養死士欲殺之以滅口<lb/>
楚考烈王卒李園盡滅春申君之家而李園女弟𥘉幸<lb/>
　春申君有身而入之王所生子者遂立是為楚幽王<lb/>
<pb n="KR4d0418_SBCK_015-4b"/>
　予謂遷先記李園女弟事既巳詳悉備見于此但云<lb/>
　園女弟所生子立或直云太子立足矣何必費辭如<lb/>
是<lb/>
趙簡子疾五日不知人既寤語大夫曰我之帝所有一<lb/>
　熊欲來援我帝命我射之中熊熊死又有一熊來我<lb/>
　又射之中熊熊死予謂中熊字不須要中熊事但云<lb/>
　我又射殺之可也<lb/>
趙襄子滅智伯豫譲曰智伯知我我必為報仇而死以<lb/>
<pb n="KR4d0418_SBCK_015-5a"/>
　報智伯則吾魂魄不愧矣多以報智伯字<lb/>
石奢爲楚相行縣道有殺人者追之乃其父也縱其父<lb/>
　而還自繫焉但云縱之可也<lb/>
趙奢傳云亷頗之免長平歸也失勢之時故客盡去免<lb/>
　歸即失勢時也何必再下此句<lb/>
魯仲連傳云仲連游于趙趙孝成王時秦兵圍邯鄲魏<lb/>
　安釐王使客將軍新垣衍間入邯鄲因平原君謂趙<lb/>
　王曰趙誠發使尊秦昭王爲帝秦必喜罷兵去平原<lb/>
<pb n="KR4d0418_SBCK_015-5b"/>
　君猶豫未有所决時魯仲連適游趙㑹秦圍趙聞魏<lb/>
　將欲令趙尊秦爲帝乃見平原君曰云云此文理重<lb/>
　複但云仲連聞之乃見平原君可也仲連謂新垣衍<lb/>
　曰吾將使秦王烹醢梁王新垣衍曰噫嘻亦太甚矣<lb/>
　先生之言也多先生言字必欲存之當在太甚字上<lb/>
聶政欲爲嚴仲子刺韓相俠累仲子請益車騎壯士爲<lb/>
　輔翼政言不可遂謝車騎人徒聶政乃辭獨行伏劍<lb/>
　至韓多聶政乃辭四字又云刺殺俠累因自皮面決<lb/>
<pb n="KR4d0418_SBCK_015-6a"/>
　眼自屠出腸遂以死何必遂字又云韓取聶政尸暴<lb/>
　于市購問莫知誰子于是韓購縣之有能言殺相俠<lb/>
　累者予千金久之莫知也政姊嫈聞人有刺殺韓相<lb/>
　者賊不得國不知其名姓暴尸而縣之千金乃於邑<lb/>
　曰云云但言政姊嫈聞之于邑豈不簡快乎又曰市<lb/>
　行者諸衆人皆曰此人暴虐吾國相多諸衆人字<lb/>
李斯出獄與其中子俱執顧謂其中子曰多下其中子<lb/>
　三字<lb/>
<pb n="KR4d0418_SBCK_015-6b"/>
張儀傳云昔趙襄子令工人作為金斗長其尾令可以<lb/>
　擊人與代王飲隂告厨人曰即酒酣樂進熱啜及斗<lb/>
　以擊代王殺之但云厨人如其言擊殺之<lb/>
范睢傳云須賈謂范睢曰非大車駟馬吾固不出范睢<lb/>
　曰願為君借大車駟馬于主人翁范睢歸取大車駟<lb/>
　馬此當云願為君借於主人翁即歸取車馬<lb/>
項羽紀諸侯無不人人惴恐無不人人字意重<lb/>
項羽紀云漢王與韓信彭越期㑹擊楚軍至固陵而信<lb/>
<pb n="KR4d0418_SBCK_015-7a"/>
　越之兵不㑹張子房曰君王能自陳以東傅海盡與<lb/>
　韓信睢陽以北至穀城以與彭越使各自為戰則楚<lb/>
　易敗也漢王乃發使者告韓信彭越曰并力擊楚楚<lb/>
　破自陳以東傅海與齊上睢陽以北至穀城與彭相<lb/>
　國此當云發使者告之也<lb/>
留侯世家云良與客狙擊秦皇帝秦皇帝大怒大索天<lb/>
　下求賊甚急為張良故不須言為良意<lb/>
淮隂侯傳云漢王欲拜信為大將諸將皆喜人人各自<lb/>
<pb n="KR4d0418_SBCK_015-7b"/>
　以為得大將多各自字至拜大將乃韓信也一軍皆<lb/>
　驚此但當云至拜一軍皆驚<lb/>
曹相國世家云卿大夫已下吏及賓客見參不事事來<lb/>
　者皆欲有言至者參輒飲以醇酒來者至者重複又<lb/>
　云相舍後園近吏舍吏舎日飲歌呼從吏惡之無如<lb/>
　之何乃請參逰園中聞吏醉歌呼從吏幸相國召按<lb/>
　之曷若但云乃請参遊園中幸其聞而召按也<lb/>
叔孫通以惠帝作複道勸之立原廟上乃詔有司立之<lb/>
<pb n="KR4d0418_SBCK_015-8a"/>
　則立廟之由已自見矣而復云原廟起以複道故此<lb/>
　句安用哉前漢削之當矣<lb/>
陳丞相世家云始陳平曰我多隂謀是道家之所禁吾<lb/>
　世即廢亦已矣終不能復起以吾多隂<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>也然其後<lb/>
　曾孫陳掌以衞氏親貴戚願得續封陳氏然終不得<lb/>
　多兩然字吾多隂<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>一句亦不須也<lb/>
賈生傳云懐王隨馬而死無後賈生自傷爲傅無狀哭<lb/>
　泣歲餘亦死賈生之死時年三十三矣不必再言賈<lb/>
<pb n="KR4d0418_SBCK_015-8b"/>
　生之死<lb/>
馮唐言李牧之事云當是之時趙幾覇其後會趙王遷<lb/>
　立其母倡也王遷立乃用郭𨳩䜛卒誅李牧再言王<lb/>
　遷立何也<lb/>
張釋之傳文帝問上林尉諸禽獸薄尉左右視盡不能<lb/>
　對虎圈嗇夫從旁代尉對上所問禽獸薄甚悉止云<lb/>
　從旁代對甚悉豈不善乎<lb/>
張釋之傳有人盗髙廟坐前玉環捕得文帝怒下廷尉<lb/>
<pb n="KR4d0418_SBCK_015-9a"/>
　廷尉治釋之按律盗宗廟服御物者為奏不須廷尉<lb/>
　治三字又曰有如萬分之一假令愚民有盗長陵一<lb/>
　抔土但云有如或云萬一或云假令足矣煩重如此<lb/>
　殆不可讀<lb/>
申屠嘉傳云是時大中大夫鄧通方隆愛幸文帝嘗燕<lb/>
　飲通家其寵如是是時丞相入朝而通居上傍有怠<lb/>
　慢之禮再下是時字不惟文勢重叠意亦不愜也其<lb/>
　寵如是一句亦不必道嘉困辱通上使使者召通既<lb/>
<pb n="KR4d0418_SBCK_015-9b"/>
　至為文帝泣多為文帝字<lb/>
鄧通傳云文帝崩景帝立劉子元謂不必言帝崩固當<lb/>
　矣然遷史類此者甚多夫文景相繼猶或可也至賈<lb/>
　生傳云孝文崩孝武皇帝立既隔景帝而亦書之豈<lb/>
　不愈無謂也<lb/>
袁盎稱文帝西向譲天子位者再南靣譲天子位者三<lb/>
　何必重言天子位<lb/>
太倉公傳云詔召問所為治病死生驗者幾何人主名<lb/>
<pb n="KR4d0418_SBCK_015-10a"/>
　為誰詔問故太倉長臣意方伎所長及所能治病者<lb/>
　有其書無有皆安受學受學幾何嵗甞有所騐何縣<lb/>
　里人也何病醫藥已<hi>史通作與</hi>其病之狀皆何如具悉以<lb/>
　對文勢重叠如此是必前者遷所叙而後乃當時詔<lb/>
　語倉公引之耳不必并而為一云詔召問曰意對曰<lb/>
　則簡而明矣<lb/>
吳王濞傳云景帝與吳太子博争道引博局提殺之吳<lb/>
　王由此稍失藩臣之禮稱病不朝京師知其以子故<lb/>
<pb n="KR4d0418_SBCK_015-10b"/>
　稱病不朝但當云知其故也<lb/>
寗成遷濟南都尉而郅都為守如<hi>史記作始</hi>前數都尉皆歩<lb/>
　入府因吏謁守如縣令其畏郅都如此及成往直陵<lb/>
　都出其上剰其畏郅都如此一句<lb/>
王温舒為河内太守捕郡中豪猾郡中豪猾相連坐千<lb/>
　餘家不須再道郡中豪猾<lb/>
司馬相如病甚天子曰可往從悉取其書使所忠往而<lb/>
　相如巳死家無書問其妻對曰長卿固未嘗有書也<lb/>
<pb n="KR4d0418_SBCK_015-11a"/>
　時時著書人又取去即空居長卿未死時為一卷書<lb/>
　曰有使者來求書奏之無他書其遺札書言封禪事<lb/>
　奏所忠所忠奏其書天子異之其書曰凡用十書字<lb/>
　何其繁也若云相如已死其妻曰長卿固未嘗有書<lb/>
　時有所著人又取去且死獨遺一卷曰有使者來即<lb/>
　奏之其書乃言封禪事也既奏天子異焉其辭云云<lb/>
　不亦可乎<lb/>
李廣見草中石以為虎而射之中石没鏃視之石也因<lb/>
<pb n="KR4d0418_SBCK_015-11b"/>
復更射終不能復入石矣凡多三石字當云以為虎<lb/>
　而射之没鏃既知其石因復更射終不能入或云嘗<lb/>
　見草中有虎射之没鏃視之石也亦可又云其射見<lb/>
　敵急非在數十歩之内度不中不發度不中三字重<lb/>
　叠若此句存則上句宜去也又言廣自剄軍士大夫<lb/>
　一軍皆哭但云一軍足矣或去此二字亦可<lb/>
汲黯傳云東越相攻使黯往視之不至至吳而還多不<lb/>
　至字<lb/>
<pb n="KR4d0418_SBCK_015-12a"/>
鄭當時傳云存諸故人請謝賓客夜以繼日至其明旦<lb/>
　常恐不徧剰至其明旦字<lb/>
申公傳云天子問治亂之事申公時已八十餘老對曰<lb/>
　云云伏生傳云年九十餘老不能行老字贅矣<lb/>
竇太后使轅固入圈刺豕正中其心一刺豕應手而倒<lb/>
　多一刺豕字<lb/>
張湯傳云湯嘗病天子至自視病當作視之或云臨視<lb/>
　也又云三長史皆害湯欲陷之據下文不須用此語<lb/>
<pb n="KR4d0418_SBCK_015-12b"/>
　觀者可見又云或告湯姦事下減宣宣嘗與湯有郤<lb/>
　及得此事窮竟其事當云窮竟之也<lb/>
郭解傳既稱為人短小精悍不飲酒而後又云為人短<lb/>
　小不飲酒何耶雒陽人有相仇者解夜見仇家仇家<lb/>
　曲聽解解夜去不使人知曰且無用待我待我去令<lb/>
　雒陽豪居其間乃聽之疑重用待我字<lb/>
貨殖傳云魯人曹邴氏以鐵冶起富至巨萬鄒魯以其<lb/>
　故去文學而趍利者以曹邴氏也既言以其故則不<lb/>
<pb n="KR4d0418_SBCK_015-13a"/>
　必更云以曹邴氏也<lb/>
匈奴傳云單于頭曼欲廢太子冒頓作為鳴鏑習勒其<lb/>
　騎射令曰鳴鏑所射而不悉射者斬之行獵鳥獸有<lb/>
　不射鳴鏑所射者輒斬之前後凡用八鳴鏑字據文<lb/>
　勢相蒙其餘可盡去也<lb/>
晉張輔論遷固史云遷記二千年事而五十萬言固記<lb/>
　二百年事乃八十萬言繁簡不同優劣可知此説大<lb/>
　謬劉子元既辨其大莭矣抑予嘗考之遷記事踈畧<lb/>
<pb n="KR4d0418_SBCK_015-13b"/>
　而剰語甚多固記事詳偹而刪削精當然則遷似簡<lb/>
　而實繁固似繁而實簡也安得以是為優劣哉<lb/>
滹南遺老集卷之十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_043-1a"/>
滹南遺老集卷之四十三<lb/>
　　　　　　　　　　滹南王若虚　從之<lb/>
　　進士彭子升墓誌<lb/>
君諱悦字子升世為真定人父椿将仕郎大興安次主<lb/>
簿子升幼明悟過人倜儻有立志讀書為文悉得其妙<lb/>
處承安五年擢經義進士第調冀州録事判官仁政温<lb/>
温民到于今不忘秩滿注濵州塩管勾徙知鄧州穰縣<lb/>
事其政如其冀而風聲氣熖有加居無何忽得狂疾䘮<lb/>
<pb n="KR4d0418_SBCK_043-1b"/>
心若物慿者言動可怪自謂㝠司有所拘竟赴井死盖<lb/>
年三十四矣嗚呼異哉子升金玉比徳心地坦夷和氣<lb/>
溢于眉睫見者無賢不肖皆悦而親君子謂其必獲善<lb/>
報言論慷慨儀度不凢剛大之氣困而不折及其得志<lb/>
果若固有之君子謂其宜享大任如何不淑至斯極也<lb/>
初将仕君亦以吉人稱鄉里好學而貧甚辛苦憔悴人<lb/>
不堪其病晚登一第則到官未滿而亡僅予隨奪得不<lb/>
償䘮君子謂天之于彭氏也已薄及子升復振而後釋<lb/>
<pb n="KR4d0418_SBCK_043-2a"/>
然大慰以謂嗇乎彼者固将豊乎此也乃大不然則夫<lb/>
幽明之説禍福之徴其可以理詰歟子升之在穰也予<lb/>
為鄭之管城甞以官事㑹汴梁既畢且散予歸意甚急<lb/>
子升曰人生行止無常而吾徒㑹合為尤難顧不能更<lb/>
少從容乎予欣然為一日留痛飲極歡夜艾而罷翌日<lb/>
相别于馬上反顧戀戀彼此有可憐色初豈知其遂為<lb/>
永訣也抑予心又有所感焉追惟曩昔同居于里中與<lb/>
今恩州司判王君士衡浹水主簿周君晦之忘形莫逆<lb/>
<pb n="KR4d0418_SBCK_043-2b"/>
為兄弟交年壯氣銳馳騁于一時雖方以功名相勉而<lb/>
既甞有暮年林下之期仍見于文字以傳諸好事者夫<lb/>
豈徒戯語而已哉實庶㡬行其志而踐乎此也一旦飄<lb/>
零南北相望如晨星固已歎舊㳺之莫繼而後約之無<lb/>
涯孰謂堂堂如子升者而遽云長逝乎世事違人不如<lb/>
意者十八九榮衰聚散未始有極則生者雖存又可保<lb/>
其所終耶故予于此不獨悼吾良友之不幸而撫事興<lb/>
懷無非可以太息而流涕也子升之殁以大安已已八<lb/>
<pb n="KR4d0418_SBCK_043-3a"/>
月之二十四日而其家用明年八月塟于西城之先塋<lb/>
俾予書而銘之子升娶武氏子一人曰興祖云銘曰<lb/>
　既秀而枯有　不祛命也奈何已矣悲夫<lb/>
　　保義副尉趙公墓誌<lb/>
公諱彦姓趙氏世為真定藁城人祖某父某皆農隐不<lb/>
仕公少剛果敢為無畏惮天眷間朝廷以南伐徵兵公<lb/>
適出有司即取公兄公聞即走歸自陳彼才力不我若<lb/>
請自代遂行不一辤妻子人義而壯之㑹事平還天資<lb/>
<pb n="KR4d0418_SBCK_043-3b"/>
純質治生尤勤儉細故躬親不懈服食器皿期于僅足<lb/>
自餘無毫毛非分用日夕蹙蹙恒若不足教諸子孫及<lb/>
所以語他人亦唯是見諸情侈者咄嗟惡弃殆不能與<lb/>
言故卒大其家以名一邑承安二年以耆老受官保義<lb/>
副尉後二年冬十一月庚子終享年八十八素康彊少<lb/>
疾至是猶能日自興起行歩了無床枕滯将終謂其子<lb/>
淵曰吾常歎人之子孫鮮克以義終祖宗積累之業一<lb/>
旦不難割散之骨肉相視一旦如道路人惡孰甚焉爾<lb/>
<pb n="KR4d0418_SBCK_043-4a"/>
其帥下以嚴處之以均無息無頗無速乖離以墮我家<lb/>
其孫曰元英者以進士擢第則又特戒曰惟爾所獲亦<lb/>
惟我祖宗實有慶爾無遂獨庇爾胤必及其餘以荅我<lb/>
祖宗意其遺志如此初娶靳氏先公卒晚娶張氏子三<lb/>
人長曰汴以從軍官至敦武校尉次曰温皆早卒淵其<lb/>
季也女四人長適靳氏次傅氏次周氏王氏男孫八人<lb/>
幼者二餘悉克自立亦　或有後女孫九人幼及寡者<lb/>
三餘悉得所歸噫公之所享多矣富貴壽康子孫蕃昌<lb/>
<pb n="KR4d0418_SBCK_043-4b"/>
人或一二人之不獲公則兼之兹不多歟故其殁也君<lb/>
子無大恨其家殁後二十一日塟諸先塋祔以靳氏而<lb/>
貴銘于若虚若虚于公爲舊親既又爲孫壻故辭而不<lb/>
得免銘曰<lb/>
　萬事畢一生足斯而慊焉復何欲新宫孔固惟吉卜<lb/>
　左右前後皆其族安其神樂其真以利其嗣人<lb/>
　　焚驢誌<lb/>
歳已未河朔大旱逺邇焦然無主頼鎮陽帥自言憂農<lb/>
<pb n="KR4d0418_SBCK_043-5a"/>
督下祈雨甚急厭禳小數靡不為之竟無騐既乆恠誣<lb/>
之説興適民家有産白驢者或指曰此旱之由也雲方<lb/>
興驢輙仰號之雲輙散不留是物不死旱胡得止一人<lb/>
臆倡衆萬以附帥聞以為然命亟取将焚之驢見夢于<lb/>
府之属其曰冤哉焚也天禍流行民自罹之吾何預焉<lb/>
吾生不幸為異類又不幸堕于畜獸乗負駕馭惟人所<lb/>
命驅叱鞭箠亦惟所加勞辱以終吾分然也若乃水旱<lb/>
之事豈其所知而欲寘斯酷歟孰誣我者而帥從之禍<lb/>
<pb n="KR4d0418_SBCK_043-5b"/>
有存乎天有因乎人人者可以自求而天者可以委之<lb/>
也殷之旱也有桑林之禱言出而雨衛之旱也為伐刑<lb/>
之役師興而雨漢旱卜式靖烹弘羊唐旱李中敏乞斬<lb/>
鄭注救旱之術多矣盍亦求諸是類乎求之不得無所<lb/>
歸咎則存乎天也委焉而已不求諸人不委諸天以無<lb/>
稽之言而謂我之愆嘻其不然暴巫投魃既已迂矣今<lb/>
兹無乃復甚殺我而有利于人吾何爱一死如其未也<lb/>
焉用為是以益惡濫殺不仁輕信不智不仁不智帥胡<lb/>
<pb n="KR4d0418_SBCK_043-6a"/>
　取焉吾子其属也敢私以訢某謝而覺請諸帥而釋之<lb/>
　人情𥘉不懌也未幾而雨則彌月不觧潦溢傷禾歲卒<lb/>
　以空人無復議驢<lb/>
　　　哀鴈詞<hi>并序</hi>
　昔予居故人安仲和家将殺鴈食客見而不忍為作<lb/>
　　哀之之詞今三十餘年矣近讀趙公誡殺生文有動<lb/>
　　于心因追録之以附其後雖文采不足觀者取其意<lb/>
　　可也<lb/>
<pb n="KR4d0418_SBCK_043-6b"/>
烏之逺害宜莫如鴻浩浩長風寥寥逺空邈乎㝠𪷟去<lb/>
萬里而無窮頋乃不幸而網羅之中刀机是委饔飱是<lb/>
充吁嗟乎其恫爐且熾鼎且沸宰夫礪刃而欲前坐客<lb/>
垂涎而思噬而猶神意自若低回睥睨不知禍期之行<lb/>
至可不哀邪捕者伊何貪于貨鬻用者伊何悦乎口腹<lb/>
我利我欲物罹其酷是以知人雖有生之至靈而亦其<lb/>
至毒也髙而林莽深而川淵逺而窮邉倮鱗介羽胎卵<lb/>
濕化皆有以致之而陳乎其前封割臠膾蒸燔烹煎濯<lb/>
<pb n="KR4d0418_SBCK_043-7a"/>
腥滌翔窮甘極鮮一邑之内一朝之間已有不可勝言<lb/>
者矣人亦嘗以己而推之乎一毛之去皆知惜寸膚之<lb/>
損皆知病所以自待如此其至也而獨于物不為之少<lb/>
憐雖吾之智力可役而君之而彼之蠢愚至死而不能<lb/>
訴然其賦形禀氣同得于天故亦未甞不苦則慘而樂<lb/>
則舒惡夭閼而重生全奈何暴殄不恤以為當然孰雪<lb/>
其冤孰懲其愆豈天有厚薄固以彼而奉此乎抑𥘉無<lb/>
所主而自生自殖自攘自擊勢强者勝而専不然何其<lb/>
<pb n="KR4d0418_SBCK_043-7b"/>
太偏也庖厨之逺君子以為仁已既不忍則假手于他<lb/>
人夫其畏怖之情觳觫之態可以想而知也何必見之<lb/>
之素臨之之親聞之曰物我類也類無分别滋味之在<lb/>
我可賖性命之于彼極切至哉言乎即是佛説亦何必<lb/>
持乎誡律推明罪業觀地獄之變相指刀兵之凶刼人<lb/>
惟為　舌之所謾是以安為而不屑嗚呼戒之敢告來<lb/>
哲<lb/>
　　髙思誠咏白堂記<lb/>
<pb n="KR4d0418_SBCK_043-8a"/>
有所慕于人者必有所悦乎其事也或取其性情徳行<lb/>
才能技藝之所長與夫衣服儀度之如何以想見其彷<lb/>
彿甚者至有易名變姓以自比而目之此其嗜好趨向<lb/>
自有合焉而不奪也吾友髙君思誠葺其所居之堂以<lb/>
為讀書之所擇樂天絶句之詩列之壁間而榜以詠白<lb/>
盖将日玩諸其目而諷誦諸其口也一日見告曰吾平<lb/>
生深慕樂天之為人而尤愛其詩故以是云何如予曰<lb/>
人物如樂天吾復何議子能于是而存心其嗜好趨向<lb/>
<pb n="KR4d0418_SBCK_043-8b"/>
亦豈不佳然慕之者欲其學之而學之者欲其似之也<lb/>
慕焉而不學學焉而不似亦何取乎其人耶盖樂天之<lb/>
為人冲和静退逹理而任命不為榮喜不為窮憂所謂<lb/>
無入而不自得者今子方皇皇干禄之計求進甚急而<lb/>
得䘮之念交戦于胸中是未可以樂天論也樂天之詩<lb/>
坦白平易直以冩自然之趣合乎天造厭乎人意而不<lb/>
為竒詭以駭末俗之耳目子則雕鎸粉飾未免有侈心<lb/>
而馳騁乎其外是又未可以樂天論也雖然其所慕在<lb/>
<pb n="KR4d0418_SBCK_043-9a"/>
此者其所歸必在此子以少年豪邁如川之方増而未<lb/>
有涯涘則其勢固有不得不然者若其加之歳年而博<lb/>
以學至于心平氣定盡天下之變而返乎自得之埸則<lb/>
樂天之妙庶乎其可同矣姑俟他日復為子一觀而評<lb/>
之<lb/>
　　門山縣吏隐堂記<lb/>
門山之公署舊有三老堂盖正寝之西故廳之東連甍<lb/>
而稍庳今以之舘賔者也予到半年葺而新之意所謂<lb/>
<pb n="KR4d0418_SBCK_043-9b"/>
三老者必有主名然求其圖誌而無得訪諸父老而不<lb/>
知客或問焉毎患其無以對也既乃易之為吏隐吏隐<lb/>
之説始于誰乎首陽為拙柱下為工小山林而大朝市<lb/>
好竒之士往往舉為羙談而尸位苟禄者遂因以藉口<lb/>
盖古今恬不之恠嗟乎出處進退君子之大致吏則吏<lb/>
隠則隠二者判然其不可亂吏而曰隠此何理也夫任<lb/>
人之事則憂人之憂抱関擊柝之職必思自效而求其<lb/>
稱岩穴之下畎畝之中毉卜釋道何所不可隐而頋隐<lb/>
<pb n="KR4d0418_SBCK_043-10a"/>
于是乎此姦人欺世之言吾無取焉然則名堂之意安<lb/>
在曰非是之謂也謂其為吏而猶隠耳孤城斗大眇乎<lb/>
在窮山之巔煙火蕭然强名曰縣四際荒險慘目而傷<lb/>
心過客之所顧瞻而咨嗟仕子之所鄙薄而弃置非廹<lb/>
于不得已者不至也始予得之親友失色弔而不賀予<lb/>
固戚然以憂至則事簡俗淳便于踈懶頗有以自慰乎<lb/>
其心及西陲多驚羽檄交馳使者旁午于道路而縣以<lb/>
僻阻獨若不問者憐邑疲于奔命曽不得一日休而吾<lb/>
<pb n="KR4d0418_SBCK_043-10b"/>
常日髙而起申申自如冠帶鞍馬幾成長物由是處之<lb/>
益安惟恐其去也或時與客幽㝷而曠望䕃長林藉豊<lb/>
草酒酣一笑身世兩忘不知我之属乎官也此其與隠<lb/>
者果何以異吾聞江西筠州以民無嚚訟任其刺史者號<lb/>
為守道院夫郡守之居而得以道院稱之則吾堂之榜<lb/>
雖曰隐焉其誰曰不可哉<lb/>
　　恒山堂記<lb/>
真定古名鎮形勢雄壮冠于河朔其府署規模適相稱<lb/>
<pb n="KR4d0418_SBCK_043-11a"/>
副而恒山堂宏䴡特出又為之甲焉堂廣七楹其髙九<lb/>
仭望之欎欎如翬斯飛俯瞰北潭偹諸勝㮣求其經始<lb/>
于何代與夫主名之為誰則圖誌無傳近世沈括言潭<lb/>
園𥘉號海子未可　觀逮王鎔治之遂可圖畫斯堂或<lb/>
者亦出于其時乎而呉中復咏行宫以為宋祖征劉承<lb/>
鈞常駐蹕于此故老或云堂即宫之南門而卒莫能詳<lb/>
也其在金國率王侯貴戚處之例事豪奢務加増飾故<lb/>
益以完羙毎府僚宴集其上綺羅照野絲管沸天㳺人<lb/>
<pb n="KR4d0418_SBCK_043-11b"/>
指點咨嗟邈在仙境誠一邦之偉觀也兵火之餘署舎<lb/>
盡廢獨堂在焉而歲月既深寝至頺弊大元乙酉中萬<lb/>
户史公實来公以妙齡貴顯而居具慶之下日思所以<lb/>
奉二親之歡謂可以偹燕息而資觀覧者莫若堂也由<lb/>
是特為之作新易腐朽𥙷罅漏支持欹傾凡當營理者<lb/>
靡不及之盖期月而後畢則大饗賓客稱觴為夀以落<lb/>
其成而遣使致書属予為記噫予去國三十年白首歸<lb/>
来時移事改田廬鄉井殆不可復識追惟曩昔渺如隔<lb/>
<pb n="KR4d0418_SBCK_043-12a"/>
生豈知尚有恒山堂耶夫物之盛衰其極必反廢興成<lb/>
毁相㝷于無窮盖理之常然而不足怪然皆有数存乎<lb/>
其間自䘮亂以來繁華共盡崇樓傑觀莫不化為虚空<lb/>
如斯堂者絶無僅有固已幸矣而復為有力者新之宛<lb/>
然舊物閱世自如豈可謂偶然哉抑此不足論也予聞<lb/>
之有非常之功者必享非常之福公上将之才膺方靣<lb/>
之寄定亂措安澤𬒳于生民甚厚功孰大焉宜其窮侈<lb/>
羙極尊榮快意一時無不可者頋乃自安于儉陋而致<lb/>
<pb n="KR4d0418_SBCK_043-12b"/>
羙乎其親賢于衆人遠矣是則不可以不著且予平生欲<lb/>
一登堂臨眺而竟不果今既辱公知當得預賔席之末<lb/>
因之寓目以償夙心亦殘年之一適也于是乎書<lb/>
滹南遺老集卷四十三<lb/>
</p>
<p>
</p>
  </div>
</body>
</text>
</TEI>
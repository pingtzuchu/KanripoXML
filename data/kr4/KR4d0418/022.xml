<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_022-1a"/>
滹南遺老集卷之二十二<lb/>
　　　　　　　　　　滹南王若虚　從之<lb/>
　　新唐書辨<lb/>
作史與他文不同寕失之質不可至于蕪靡而無實寕<lb/>
　失之繁不可至于疎畧而不盡宋子京不識文章正<lb/>
　理而惟異之求肆意雕鐫無所顧忌以至字語詭僻<lb/>
　殆不可讀其事實則往往不明或乖本意自古史書<lb/>
　之弊未有如是之甚者嗚呼筆力如韓退之而順宗<lb/>
<pb n="KR4d0418_SBCK_022-1b"/>
　實録不惬衆論或勸東坡重修三國志而坡自謂非<lb/>
當行家不敢當也以祁輩竒偏之識而付之斯事非<lb/>
　其宜矣<lb/>
劉器之嘗曰新唐書好簡略其辭故其事多欎而不明<lb/>
　遷固載相如文君事㡬五百字而讀之不覺其繁使<lb/>
　子京記之必曰少嘗竊卓氏以逃而已文章豈有繁<lb/>
簡要當如風行水上出于自然不出于自然而有意<lb/>
　于繁簡則失之矣唐書進表曰其事則增于前其文<lb/>
<pb n="KR4d0418_SBCK_022-2a"/>
　則省于舊新唐所以不及兩漢文章者正在此兩句<lb/>
　而反以為工何哉可謂切中其病<lb/>
歐公與宋子京分修唐史其文體不同猶氷炭也初書<lb/>
　成將進吏白舊例止署局中官髙者一人姓名云某<lb/>
　等撰而歐公官髙當書公曰宋公傳列傳用功深而<lb/>
　為日久豈可掩其名於是紀志書公而列傳書子京<lb/>
　子京聞之喜曰自古文人多相凌掩而不讓此事前<lb/>
　所未有也以予觀之歐公正不肯承當耳<lb/>
<pb n="KR4d0418_SBCK_022-2b"/>
唐子西云晩學遽讀新唐書輒能壊人文格吾不知此<lb/>
　論併紀志而言之耶抑其獨指列傳也歐公之作縱<lb/>
　不盡善無壊人之理若子京者其自壊也已甚豈直<lb/>
　它人哉溫公作通鑑未嘗用子京一語盖知所決擇<lb/>
　矣<lb/>
子京譏舊史猥釀不綱而以傳逺自許今之學者類皆<lb/>
　歆艶以爲新奇舊史幾廢劉器之嘗言二書各有短<lb/>
　長未易優劣以愚觀之舊史雖陋猶爲本分且不失<lb/>
<pb n="KR4d0418_SBCK_022-3a"/>
當時之實寕無新書可也<lb/>
吕夏卿預修新書其言云韓愈使王庭湊之莭舊史不<lb/>
書今乃書之所以明臣子之義也太宗拒魏徴諫殺<lb/>
　田舍翁之語舊史則書今不書之所以掩人君之過<lb/>
　也予謂子京書退之事則當其削太宗事非也此而<lb/>
削之則長孫后之賢復沒而不彰矣所貴乎史臣者<lb/>
善惡必存以示勸戒故謂之直筆豈以掩人君之過<lb/>
為賢乎且帝雖有過因后言而遽改焉是亦從諫之<lb/>
<pb n="KR4d0418_SBCK_022-3b"/>
　羙也何庸諱哉吕氏之説甚謬<lb/>
魏徴諫長樂公主資送事舊史載于長孫后傳是矣今<lb/>
　移于公主傳甚未當也<lb/>
䔥銑𬒳圍謂羣下曰天不祚梁數歸于滅若待力屈必<lb/>
　害黎元豈以我一人致傷百姓及城未抜冝先出降<lb/>
　諸人失我何患無君乃以太牢告廟率官属詣軍門<lb/>
　降曰當死者唯銑百姓非有罪也請無殺掠銑雖草<lb/>
　竊一時而顛沛之際其言可愛如此可以為萬世法<lb/>
<pb n="KR4d0418_SBCK_022-4a"/>
豈得不載新史乃皆畧之而其贊但云以好言自釋<lb/>
　於下然則所謂好言者後世何從見之哉銑對髙祖<lb/>
　逐鹿之語與所謂田横南面非負漢朝者皆中理之<lb/>
　論而子京亦削之髙祖卒誅銑直以其不屈而慙怒<lb/>
　耳非能折其口也子京云偽辨易竆且極稱髙帝之<lb/>
　聖盖不獨去取失當而其褒貶亦殊未安也<lb/>
通鑑云李承嘉附武三思詆尹㤙貞于朝思貞曰公附<lb/>
　㑹姦臣将圗不軌先除忠臣耶或謂忠貞曰公平日<lb/>
<pb n="KR4d0418_SBCK_022-4b"/>
　　訥於語言今廷折承嘉何敏耶思貞曰物不能鳴者<lb/>
　　激之則鳴承嘉恃威權相凌僕義不受屈亦不知言<lb/>
　　從何而至也舊史思貞傳不見此事新史則云或問<lb/>
　　思貞公敏行何與承嘉<hi>辨荅</hi>曰石非能言者而或有言<lb/>
　　子京以孔子有云君子欲訥于言而敏于行遂以敏<lb/>
　　行代言訥豈有行敏遂不當辨曲直者且左傳載石<lb/>
　　言于晉盖物憑而為怪耳亦豈激之而鳴之意哉子<lb/>
　　京疎謬甚多此最可笑者也又云承嘉恃權而侮吾<lb/>
<pb n="KR4d0418_SBCK_022-5a"/>
　義不辱此一侮字属上句則下句不成語属下句則<lb/>
　上句尤不成語矣<lb/>
疾雷不及掩耳此兵家成言𥘉非偶語古今文士未有<lb/>
　改之者宋子京于李靖傳乃易疾雷爲震霆易掩爲<lb/>
　塞不惟失真且其理亦不安矣雷以其疾故不及掩<lb/>
　耳而何取于震掩且不及復何暇塞哉此所謂欲益<lb/>
　反弊者也當断不断反受其亂成言也陳叔逹嘗引<lb/>
　以諫髙祖而子京則曰失而不断反蒙其亂蓬生麻<lb/>
<pb n="KR4d0418_SBCK_022-5b"/>
　中不扶自直成言也髙宗嘗舉以告劉禕之而子京<lb/>
　則曰蓬在麻不扶而挺栁楚賢聞髙祖兵興説太守<lb/>
　尭君素曰君子見幾而作不俟終日轉禍為福今其<lb/>
　時也子京復畧其辭曰君子見幾而作俟終日耶其<lb/>
　膏盲之病類如此<lb/>
古人稱炙手可熱者盖甚之之辭而非實事也故但可<lb/>
　施之詩句諺語耳而新史稱楊國忠權勢可炙韋渠<lb/>
　年勢熖可炙田令孜權寵可炙既已非矣而復謂李<lb/>
<pb n="KR4d0418_SBCK_022-6a"/>
　義府門如沸湯王伾等門若沸羮者豈不益乖耶<lb/>
史稱杜如晦云當時浩然歸里王徽云公議浩然歸重<lb/>
　鄭餘慶云公論浩然歸重許孟容云四方浩然想見<lb/>
　其風古人用浩然字多矣曷嘗以為歸重想見之意<lb/>
哉<lb/>
張公藝九世同居髙宗問之書忍字百餘以對盖言忍<lb/>
　之甚也新書去百餘字意不完矣<lb/>
蕭俛叚文昌勸穆宗銷兵請宻詔天下有兵處毎歲百<lb/>
<pb n="KR4d0418_SBCK_022-6b"/>
　人之中限八人逃死不𥙷此本分語也新史則云詔<lb/>
　天下鎮兵十之歲限一為逃死此却似總分天下兵<lb/>
　為十也且其法本千百人中去八人而子京之數乃<lb/>
　及十人豈不失當時之實乎<lb/>
杜正倫虞世南等嘗論事稱旨太宗謂之曰我聞神龍<lb/>
　可優而馴然喉下有逆鱗觸之則殺人人主有逆鱗<lb/>
　卿等遂不避犯觸各進封事常能如此朕豈慮危亡<lb/>
　哉人主稱鱗亦取類云耳子京輒云遂犯吾鱗不幾<lb/>
<pb n="KR4d0418_SBCK_022-7a"/>
　指斥乎又改豈慮字爲其慮亦便道不過<lb/>
通鑑云索元禮與萬國俊兢爲訊囚酷法或以椽闗手<lb/>
　足而轉之謂之鳯凰曬翅或以物絆其腰引枷向前<lb/>
　謂之驢駒拔撅又有仙人獻果玉女登梯之狀新唐<lb/>
　元禮傳但載其一云號曬翅不知曬何翅也<lb/>
舊史李揆試進士設經史于庭而引貢士謂之曰大國<lb/>
　選士但務得才經籍在此請恣尋檢而新書改云可<lb/>
盡所欲言盡言何闗尋檢事<lb/>
<pb n="KR4d0418_SBCK_022-7b"/>
封倫言于髙祖曰秦王恃有大功不服居太子之下新<lb/>
　書改云頡禎太子此豈當時真語且頡頏上下飛也<lb/>
　如何便作得不服居下意又說建成作亂曰爲四海<lb/>
　者不顧其親漢祖乞羹此之謂也新書但云乞羹者<lb/>
　謂何若無舊史安知其爲髙祖事哉<lb/>
劉徳威對太宗云律文失入者減三等失出者减五等<lb/>
　法之爲等不一而新史削去等字是總以十分爲率<lb/>
　而論也<lb/>
<pb n="KR4d0418_SBCK_022-8a"/>
舊史云元宗聞顔真卿抗賊事喜謂左右曰朕不識顔<lb/>
　真卿形状何如所為得如此通鑑改為作何狀此亦<lb/>
　無傷至新書乃云何如人則是總言其性行也<lb/>
太宗聞李君羡小字五娘云何物女子如此勇猛通鑑<lb/>
　云乃爾勇健語雖異而意則同新史云乃此健耶一<lb/>
　此字便不完韋夏卿責從弟軌誼受金曰顧當是哉<lb/>
　崔湜岑羲聞韋凑直諫曰公敢是耶其病一也君羡<lb/>
　武安人封武逹郡公為左武衞将軍在元武門帝以<lb/>
<pb n="KR4d0418_SBCK_022-8b"/>
　　其皆有武字遂因告者誅之而新史直云皆武也不<lb/>
　　亦乖乎<lb/>
　劉蕡下第李邰謂人曰蕡逐我留吾顔其厚耶下第何<lb/>
　　可言逐也<lb/>
　趙宗儒遷吏部侍郎徳宗召見勞曰曩與先臣並命尚<lb/>
　　念之耶古者人臣稱其亡父于君則有先臣之辭君<lb/>
　　稱于臣未見其例<lb/>
　子京好改舊語而往往反不如之李邕對或人曰不顛<lb/>
<pb n="KR4d0418_SBCK_022-9a"/>
　不狂其名不彰而新史云不如是名亦不傳王求禮<lb/>
　折蘇味道曰三月雪為瑞雪臘月雷亦為瑞雷耶新<lb/>
　史云果以為瑞則冬月雷渠為瑞雷耶李邰曰劉蕡<lb/>
　不第我軰登科實厚顔新史曰蕡逐我留吾顔其厚<lb/>
　耶李右折仇士良曰京師之亂始自訓注訓注之起<lb/>
　始自何人新史云亂京師者訓注也然其進孰為之<lb/>
　先此等逺不及舊語也<lb/>
李綘傳云帝嘗稱太宗元宗之盛云朕不佞欲庻幾二<lb/>
<pb n="KR4d0418_SBCK_022-9b"/>
　祖之道徳風烈無媿謚號不爲宗廟羞何行而至此<lb/>
　乎絳曰陛下誠能正身勵已尊道徳逺邪佞進忠直<lb/>
　與大臣言敬而信無使小人参焉與賢者㳺親而禮<lb/>
　無使不肖與焉去官之無益于治者則才能出斥宫<lb/>
　女之希御者則怨曠消將帥擇士卒勇矣官師公吏<lb/>
　治輯矣法令行而下不違教化篤而俗必遷如是可<lb/>
　與祖宗合徳號稱中興夫何逺之有言之不行無益<lb/>
　也行之不至無益也帝曰羙哉斯言朕将書諸紳子<lb/>
<pb n="KR4d0418_SBCK_022-10a"/>
　京之文類從僻澁至此一叚獨華靡偶<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>幾似進士<lb/>
䇿一時對荅之間豈得如是舊史絳傳無之未知其<lb/>
　何所本也<lb/>
舊史方伎傳云崔善為累擢尚書左丞諸曺史惡其聰<lb/>
　察以其短而傴嘲之曰崔子曲如鈎隨例得封侯髆<lb/>
　上全無項胷前别有頭而新史但云曲如鈎例封侯<lb/>
　何耶後漢劉寛不喜盥浴京師以為諺史不載其語<lb/>
　者必以俚甚故耳子京果嫌其俚則削之可也改之<lb/>
<pb n="KR4d0418_SBCK_022-10b"/>
　可乎<lb/>
焬帝見李密瞻視異常謂字文述曰勿令宿衞而新史<lb/>
　但云無入衞乃是面戒宻也楊素問宻曰何虞書生<lb/>
　耽學若此新史減虞字便别却本意素謂諸子曰吾<lb/>
　觀李密識度汝等不及新史云非若等軰意亦不明<lb/>
姚崇汰僧偽濫者舊史但云還俗而子京云髪而農此<lb/>
　何等語且萬二千人豈無歸異業者而悉為農乎此<lb/>
　可以一笑也<lb/>
<pb n="KR4d0418_SBCK_022-11a"/>
王叔文既敗毎誦杜甫詩云云而子京但曰誦杜甫諸<lb/>
　葛祠詩以自况若無舊史證之不知其誦何語也况<lb/>
　杜集諸葛廟詩非止一篇乎<lb/>
新史載閻立本為主爵郎中時太宗與侍臣泛舟春苑<lb/>
　池見異鳥容與波上召立本侔狀閤外傳呼畫師閻<lb/>
　立本據本傳𥘉不言其善畫其兄立徳傳但云父毗<lb/>
　本以工藝進故立徳與立本皆機巧有思而立徳事<lb/>
業不過制衣服營宫室之類然則安知立本之善畫<lb/>
<pb n="KR4d0418_SBCK_022-11b"/>
　哉傅奕傳𥘉不言善数學其病亦猶是也故不若舊<lb/>
　史為明又謂閻則先當玄宗在藩時以善割蒙寵吾<lb/>
　不知何所割也<lb/>
張柬之謂李多祚曰将軍居北門幾何曰三十年矣張<lb/>
　巡問李懐忠曰君事胡幾何曰二朞夫幾何云者但<lb/>
　多少之名耳豈足包時字之義<lb/>
宋廣平教張説救魏元忠云若獲罪流竄其榮多矣此<lb/>
　本分語也舊史以榮為芬芳新書作芬香皆甚紕繆<lb/>
<pb n="KR4d0418_SBCK_022-12a"/>
舊史云李義琰改葬父母使舅氏移其舊塋子京云使<lb/>
　舅家移瑩而兆其所兆其所三字想煞用心來然既<lb/>
　使移舊塋則便知就其地矣何必如此費力兼三字<lb/>
　自非典實語<lb/>
武后遣醫人却内安金蔵五蔵以桑白皮為線縫合語<lb/>
　固近俗然子京云褫桑<graphic n="KR2690" url="https://raw.githubusercontent.com/kanripo/KR-Gaiji/master/images/KR2690.png" mimeType="image/png"/>紩之大小恠様也<lb/>
漢書稱兒寛以儒術飾吏事而新唐謂員半千不顓任<lb/>
　吏常以文雅粉澤漢武稱何武所居無赫赫之名去<lb/>
<pb n="KR4d0418_SBCK_022-12b"/>
　後常見思而新唐謂薛戎居官時無灼灼可驚者已<lb/>
　罷則懐之子京於文字其實䖏不及古人而專以易<lb/>
　置字語為新徒勞甚矣<lb/>
舜稱耄期倦于勤盖老而倦于勤也新史哥舒翰等賛<lb/>
　云主徳耄勤<lb/>
王徽傳云僖宗西狩徽追帝不及堕崖樾間楊行密傳<lb/>
　云小校王稔依樾歩戰裴敬彛傳云曾祖子通居母<lb/>
　䘮有白烏巢冡樾樾樹隂耳直以為林木可乎<lb/>
<pb n="KR4d0418_SBCK_022-13a"/>
蘇世長指披香殿曰此煬帝作邪何雕麗底此底字訓<lb/>
　致而作至字用誤矣<lb/>
通鑑戴至徳為右僕射劉仁軌為左僕射更日受牒訴<lb/>
　仁軌常以美言許之至徳必㨿理難詰由是時譽皆<lb/>
　歸仁軌有老嫗欲詣仁軌陳牒誤詣至徳至徳覧之<lb/>
未終嫗曰本謂是觧事僕射乃不解事僕射邪歸我<lb/>
牒㩀此是老嫗明知至徳也而新史但云今乃非是<lb/>
則意不完矣<lb/>
<pb n="KR4d0418_SBCK_022-13b"/>
王燾傳云母有疾彌年不廢帶古今但言不解帶耳廢<lb/>
　字何義也<lb/>
滹南遺老集卷二十二<lb/>
</p>
<p>
</p>
  </div>
</body>
</text>
</TEI>
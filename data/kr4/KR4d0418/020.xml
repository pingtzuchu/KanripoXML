<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_020-1a"/>
滹南遺老集卷之二十<lb/>
　　　　　　　　　　滹南王若虚　從之<lb/>
　　諸史辨惑<lb/>
五帝之名史記以黄帝為首書序以少吴為首其説不<lb/>
　同要之少昊黄帝之子顓頊黄帝之孫帝嚳黄帝之<lb/>
　曾孫而堯帝嚳之子也𥘉皆傳之子孫至于堯舜其<lb/>
　子不肖不足以付大器乃始有禪讓之事斯盖不得<lb/>
　已之變而或者遂云五帝官天下三王家天下何其<lb/>
<pb n="KR4d0418_SBCK_020-1b"/>
　妄也<lb/>
皇降而帝帝降而王名號之異耳堯舜揖譲湯武征誅<lb/>
　世變之殊耳若夫其道則未嘗不一而商鞅説秦孝<lb/>
　公乃謂𥘉以帝道再以王道魏徴亦云行帝道而帝<lb/>
　行王道而王鄭厚又云王道備而帝徳消皆淺陋之<lb/>
　見也<lb/>
父死子繼天理人情之常也自天子至庻人自王至覇<lb/>
　自古至今未有能易者其或及于旁支付諸他姓則<lb/>
<pb n="KR4d0418_SBCK_020-2a"/>
　必其勢所當然而出于不得已可謂之變而不可以<lb/>
　為常也而漢人之説曰殷道親親立弟周道尊尊立<lb/>
　子殷道質質者法天親其所親故立弟周道文文者<lb/>
　法地敬其本始故立長子周道太子死立適孫殷道<lb/>
　太子死立其弟此何所稽也天下無二道聖人無兩<lb/>
　心故曰前聖後聖其揆一也典章制度時或損益不<lb/>
　同至于名教人倫豈容殊致尊親之道孰可偏廢而<lb/>
　云殷獨親親周獨尊尊非謬妄乎盖秦漢以來言三<lb/>
<pb n="KR4d0418_SBCK_020-2b"/>
　代者毎毎如此以殷紀觀之誡多立弟然在當時必<lb/>
　有其故而𥘉非湯之定法也若其果主于親親則一<lb/>
　于立弟矣何復待太子死而後及耶抑甞考之河亶<lb/>
　甲崩子祖乙立祖乙崩子祖辛立小乙崩子武丁立<lb/>
　武丁崩子祖庚立此皆在世立子者也庚丁崩子武<lb/>
　乙立武乙崩子太丁立太丁崩子帝乙立帝乙崩子<lb/>
　辛立此則四世立子者也其間沃甲崩則立其兄祖<lb/>
　辛之子祖丁祖丁崩則立其弟沃甲之子南庚此則<lb/>
<pb n="KR4d0418_SBCK_020-3a"/>
　廢適而立姪者也安在其太子死而專立弟邪紀又<lb/>
　云自中丁以來廢適而更立諸弟子弟子或争相代<lb/>
　立比九世亂諸侯莫朝盖立不以正宜其啓争奪之<lb/>
　端是何足以貽乆逺而謂成湯之法固如是乎嗚呼<lb/>
　世之學者自非詩書易春秋語孟子之正經一切異説<lb/>
　不近人情者雖託以聖賢皆當慎取不可輕信也<lb/>
左氏文章所謂毫髪無遺恨者惟參舉人名字頗為不<lb/>
　愜如邲之戰既稱士㑹復曰隨武子又曰随季又曰<lb/>
<pb n="KR4d0418_SBCK_020-3b"/>
　士季既稱郤克復曰駒伯又曰郤獻子𥘉稱荀林父<lb/>
　而後稱桓子𥘉稱先縠而後稱彘子大率皆然不可<lb/>
　殚舉一段之文而錯雜如是向無注釋讀考孰知其<lb/>
　爲一人邪雖無害其羙要之不潔而近代䂬溪黄徹<lb/>
　極稱其變態可法且以諸史列傳首尾一津爲不足<lb/>
　取殆難與論真是非也<lb/>
劉子玄曰韓王本名信都而遷固轍去都字用使稱其<lb/>
　名姓全與淮隂不别按韓王韓國之後其姓爲姬襲<lb/>
<pb n="KR4d0418_SBCK_020-4a"/>
　封于韓而非姓也又加王字有何不别然遷于絳侯<lb/>
傳固作淮隂等賛亦稱兩韓信而髙祖紀八年又云<lb/>
　上東擊韓信餘㓂于東垣何邪<lb/>
遷固記事互有得失如史記孝文紀云髙祖中子也髙<lb/>
　祖十一年春已破陳豨軍定代地立為代王都中都<lb/>
　太后薄氏子漢書云髙祖中子也母曰薄姬髙祖十<lb/>
　一年誅陳豨定代地立子桓為代王固之序薄氏文<lb/>
　順于遷矣而加子桓二字復為贅也<lb/>
<pb n="KR4d0418_SBCK_020-4b"/>
班固漢書刪潤遷史徃徃勝之然亦有反不及者如史<lb/>
　記髙祖聞田横死曰嗟乎有以也夫起自布衣兄弟<lb/>
　三人更王豈非賢乎哉漢書但云嗟乎有以起布衣<lb/>
　其語太簡讀之殆不可暁也<lb/>
漢文帝以公主嫁匈奴使䆠者中行説傳之説不欲行<lb/>
　漢强使之説曰必我行也為漢患者史記如此而漢<lb/>
　書但云必我而無行字此恐錯誤者曰為漢患者必<lb/>
　我也或云必我行為漢患矣如此乃順<lb/>
<pb n="KR4d0418_SBCK_020-5a"/>
史記文帝紀云張武受賂金錢事覺上發御府金錢賜<lb/>
　之以媿其心彼受金錢而復以金錢賜之可以為媿<lb/>
　漢書但云更加賞賜則泛而不明矣<lb/>
史記司馬相如傳曰天子曰可徃從悉取其書使所忠<lb/>
　徃而相如死班固加若後之矣四字此句為贅且若<lb/>
　字意乖不若不加之愈也<lb/>
髙祖謂沛父兄曰其以沛為朕湯沭邑注引風俗通義<lb/>
　曰沛人語𥘉發聲皆言其其者楚言也髙祖始登帝<lb/>
<pb n="KR4d0418_SBCK_020-5b"/>
　位教令言其後以為常耳于謂不然戒辭用其字自<lb/>
　是本法古文如是者何可勝舉而云楚語獨爾不亦<lb/>
　妄乎<lb/>
袁盎論社稷臣云主在與在主亡與亡言以身徇主與<lb/>
　之同存亡耳如淳曰人主在時與共治在時之事不<lb/>
　以主亡而不行其政令何其曲邪<lb/>
史記匈奴傳賛曰世俗之言匈奴者患其徼一時權而<lb/>
　務讇納其説以便偏指不参彼已将率席中國廣大<lb/>
<pb n="KR4d0418_SBCK_020-6a"/>
　氣奮人主因以决䇿是以連功不深注以彼已将率<lb/>
　為句既不成文而理又不順其釋彼已引詩彼已之<lb/>
　子殊為牽强吾友崔伯善云當以不参彼已為句而<lb/>
　而将率字屬下文其説良是<lb/>
漢書韓彭等傳賛云唯吴苪之起不失正道故能傳號<lb/>
　五世以無嗣絶慶流支庻有以矣夫著於甲令而稱<lb/>
　忠也末句不相承<lb/>
前漢車千秋本姓田氏以其為丞相時詔許乘車入宫<lb/>
<pb n="KR4d0418_SBCK_020-6b"/>
　因號車丞相此一時所稱非乆逺轉而為姓又非上<lb/>
　之所賜也班固作傳止當著其本姓而遂從車字何<lb/>
　邪<lb/>
黄霸雖以治郡稱然既嘗為相自當附之韋賢匡衡等<lb/>
　傳而班史列于循吏非也<lb/>
班固論江充王莾事皆以為有天時而非人力夫人固<lb/>
　不勝于天矣然班氏身為史官以褒貶勸懲為務則<lb/>
　亦不當立此論也<lb/>
<pb n="KR4d0418_SBCK_020-7a"/>
後漢郭太字林宗范曄作傳以父諱止稱林宗亦可矣<lb/>
　而中間復数稱太左慈字元放既稱其名而又兩稱<lb/>
　為放不亦雜乎<lb/>
老蘓評范曄之失謂不當㮣董宣于酷吏㮣鄭衆吕强<lb/>
　于宦者㮣蔡琰于列女其論董宣蔡琰是矣若鄭衆<lb/>
　吕强雖有可嘉豈可去宦者之目乎<lb/>
漢書髙祖紀云老父相髙祖曰鄊者夫人嬰兒皆以君<lb/>
　如淳曰以或作似顔氏以為非當矣然史記正作似<lb/>
<pb n="KR4d0418_SBCK_020-7b"/>
　字豈其誤邪<lb/>
史記髙祖縱觀秦皇帝喟然太息曰大丈夫當如此漢<lb/>
　書作太息此只是太字盖古人所通用而師古云言<lb/>
　其歎息之大過矣<lb/>
髙祖繇咸陽縱觀秦皇帝張騫傳曰大角觝出竒戲諸<lb/>
　恠物多聚觀者顔注皆音工喚反至相如封禅書云<lb/>
　天下之壮觀則讀如字大似顛倒也<lb/>
髙祖縱觀秦皇帝師古曰縱放也天子出行放人令觀<lb/>
<pb n="KR4d0418_SBCK_020-8a"/>
　予謂此於文勢為悖恐只是恣觀之耳裴矩傳焬帝<lb/>
　時諸蕃胡入貢令武威張掖士女盛餙縱觀縱字當<lb/>
　准此例<lb/>
髙祖紀曰如意幾代太子者数焉丙吉傳曰皇孫病㡬<lb/>
　不全者数焉元后賛曰吕霍上官幾危國者数矣凡<lb/>
　此等数字盖言数次耳史記稱汲黯多病上常賜告<lb/>
　者数如淳曰数者非一也餘皆准此當讀如字而顔<lb/>
　氏訓頻並音所角反狄山曰兵凶器未易数動宣帝<lb/>
<pb n="KR4d0418_SBCK_020-8b"/>
　曰太守吏民之本数變易則下不安黄霸曰数易長<lb/>
　吏人因縁為姦此等正當訓頻而反讀如字恐未當<lb/>
　也<lb/>
南越尉佗謂陸賈曰使我居中國何遽不若漢何遽猶<lb/>
　言豈便也與越大夫種言何遽不為福同意而注云<lb/>
　有何廹促而不如漢張敞誅絮舜時冬月未盡数日<lb/>
　敞使人語之曰冬月巳盡延命乎此言雖春近而不<lb/>
　得免耳而注云汝不欲望延命乎霍光傳任宣謂霍<lb/>
<pb n="KR4d0418_SBCK_020-9a"/>
　禹曰百官以下但事馮子都王子方等視丞相亡如<lb/>
　也亡如者如無耳猶蔑如之類而注云無所象似是<lb/>
皆何理邪<lb/>
齊王肥與諸侯書言吕后比殺三趙王文帝紀詔言間<lb/>
　者數歲比不登梁孝王傳云十四年入朝十七年十<lb/>
　八年比年入朝何武傳曰孝成孝哀比世無嗣公孫<lb/>
　賀傳曰丞相李蔡等三人比坐事死膠西王端傳云<lb/>
　端数犯法天子弗忍誅有司比再請削其國夫比者<lb/>
<pb n="KR4d0418_SBCK_020-9b"/>
　連併之義耳而顔注皆訓頻似是而實差殊學者試<lb/>
　細味之<lb/>
文帝問馮唐曰父老何自為郎家安在師古曰言年已<lb/>
　老何乃自為郎也崔浩以為自何為郎非也予謂漢<lb/>
　之郎選其途非一有以父兄任子弟為郎者如張安<lb/>
　世袁盎是也有以富貲為郎者漢儀注謂貲五百萬<lb/>
　得為常侍郎如張釋之司馬相如是也有以獻䇿上<lb/>
書為郎者婁敬主父偃是也有以孝著為郎者唐是<lb/>
<pb n="KR4d0418_SBCK_020-10a"/>
　也而衛綰又以戲車為郎以是觀之浩説為勝而顔<lb/>
　氏遽㫁其非其自信亦太篤矣<lb/>
申屠嘉劾奏鄧通戲殿上無禮文帝曰君勿言吾私之<lb/>
　私只是愛幸之意猶所謂弄臣者耳而師古以為欲<lb/>
　私教戒恐非也不然一私字詎能兼教戒之義邪<lb/>
賈誼言秦俗之弊云其慈子耆利去禽獸亡㡬以文勢<lb/>
　觀之慈子當是錯誤顔氏强為觧釋恐非也<lb/>
田蚡以肺附為相師古引舊説云如肝肺之相附著也<lb/>
<pb n="KR4d0418_SBCK_020-10b"/>
　一云肺斫木札喻其輕薄附著大材也餘肺附字皆<lb/>
　然其義迃曲不足信按此語皆本于史記今史記諸<lb/>
本並作腑字盖言其親宻如肺腑猶股胘心膂之類<lb/>
　耳不知孟堅如何轉而為附或者古字通用而史記<lb/>
索隱反音腑為附謬矣<lb/>
汲黯拜淮陽太守謝曰臣常有狗馬之心今病力不能<lb/>
任郡事師古以病力為句曰力謂甚也訓力為甚未<lb/>
知何據子𥘉謂此字當属下句及讀史記則云黯常<lb/>
<pb n="KR4d0418_SBCK_020-11a"/>
　有狗馬病而通鑑但云有病乃知力字属下無疑盖<lb/>
　孟堅誤析其辭故守師古之妄而新唐喬琳傳云從<lb/>
　幸梁州辭病力蕭俛授少師辭疾力不拜此又因顔<lb/>
　注而失也<lb/>
滹南遺老集卷之二十<lb/>
<pb n="KR4d0418_SBCK_020-11b"/>
</p>
<p>
</p>
  </div>
</body>
</text>
</TEI>
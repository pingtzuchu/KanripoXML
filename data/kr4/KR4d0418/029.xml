<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_029-1a"/>
滹南遺老集卷之二十九<lb/>
　　　　　　　　　　　滹南王若虚　從之<lb/>
　　臣事實辨<lb/>
蕭何治未央宫髙祖見其壮麗怒曰天下匃匃勞苦數<lb/>
　歲成敗未可知是何治宫室過度也何曰天下未定<lb/>
　故可因以治宫室且天子以四海爲家非令壮麗亡<lb/>
　以重威上悦唐明皇時太廟四室壊上素服避正殿<lb/>
　時将幸東都以問宋璟蘇題對曰陛下三年之制未<lb/>
<pb n="KR4d0418_SBCK_029-1b"/>
　終遽爾行幸恐未當天心災異為戒願且停車駕又<lb/>
　問姚崇則曰太廟屋材皆苻堅時物嵗乆朽腐而壊<lb/>
　適與行期相㑹何足異也且王者以四海為家陛下<lb/>
　以闗中不稔幸東都百司供擬巳備不可失信上大<lb/>
　喜從之嗚呼古人以家四海為言者多矣事雖不同<lb/>
　率皆以廓人主之大度而破其𥚹狹之心而蕭何以<lb/>
　之啟奢靡姚崇以之勸逸㳺信乎六經之言有時可<lb/>
　以文姦也據二主𥘉懐戒懼之意正當相順以成其<lb/>
<pb n="KR4d0418_SBCK_029-2a"/>
　羙而何等乃以邪説引之於惡罪孰大焉然何語雖<lb/>
　非特以自解其失情猶可恕崇方失寵因此迎合遂<lb/>
　復相位則其用心之鄙尤不容誅也<lb/>
唐元宗幸洛以崤谷道隘不治欲免河南尹及知頓使<lb/>
　官宋廣平諌之既見從矣乃復請曰陛下罪之以臣<lb/>
　言而免之是代陛下受徳也迄令待罪朝堂而後赦<lb/>
　上善之嗚呼臣以進言為忠君以納諌為聖上下同<lb/>
　心以求真是此唐虞三代所以直道而行也自後世<lb/>
<pb n="KR4d0418_SBCK_029-2b"/>
　䛕臣専以歸恩分謗為爱君于是人主始諱其過而<lb/>
　耻屈於下矣孰謂堂堂如宋公者而亦為此態乎<lb/>
李希烈攻寕陵劉昌令守陴内顧者斬昌孤甥張俊居<lb/>
　西北未嘗内顧而捽下斬之士有固志故能解其圍<lb/>
　杜牧之所記如此嗚呼無罪而殺其所親以之警衆<lb/>
雖云成功害理甚矣故宋子京不取以為好事者傳<lb/>
㑹此葢有功於昌而東坡譏笑之信蘇氏之學駁而<lb/>
　不醇也<lb/>
<pb n="KR4d0418_SBCK_029-3a"/>
或問張廵許逺如何曰忠矣然而未仁殺一不辜而得<lb/>
　天下仁者不為守一城而食人三萬口其忍為之乎<lb/>
　寕使賊殺豈容自食故予嘗謂其死節之名固千古<lb/>
　不可磨而食人之罪亦萬刼不能滅也或曰為已則<lb/>
　不可為國何害曰為已與為國等耳天下只有一箇<lb/>
　是或又曰圖大事者不顧其小曰守城之事小食人<lb/>
　之事大三萬口之命而謂之小事何邪使江淮果由<lb/>
　此而保亦不足道况其未必哉為廵等計可走則走<lb/>
<pb n="KR4d0418_SBCK_029-3b"/>
　不可則戰戰不勝而死之足以塞為臣之責矣國之<lb/>
　存亡付之天可也盖當時公論亦多尤之李翰軰曲<lb/>
　為辨説詎能服人之心而史臣猥曰議者遂定嗚呼<lb/>
去古逾逺義理不明於天下士大夫以名節自髙而<lb/>
　卒不免害道者可勝數哉<lb/>
郭子儀不理發塜盗盖主名未得且王事方急因以觧<lb/>
　危疑而安反惻耳其心非不痛也而楊龜山以為能<lb/>
　忘物我豈不悖哉此流於荘列之薄非所以為人子<lb/>
<pb n="KR4d0418_SBCK_029-4a"/>
　之訓也<lb/>
李西平屯渭槗熒惑守歳乆之乃退賔佐皆賀以為星<lb/>
　家之福因請速進兵西平曰天子野次臣下知死敵<lb/>
　而已天象髙逺誰得知之既克長安乃謂之曰嚮非<lb/>
　相拒也五星盈縮無常萬一復来守歲我軍不戰自<lb/>
　潰矣皆謝非所及予謂西平處此固善然終不當語<lb/>
　人其機已泄他日安可再用哉抑君危而臣死敵義<lb/>
　自當耳天象吉凶寔不暇問亦無事乎此機也<lb/>
<pb n="KR4d0418_SBCK_029-4b"/>
陽城之事退之永叔皆論其非而范純夫辨之以爲寔<lb/>
　有所待且譏永叔不成人之羙盖以城之素行非畏<lb/>
　禍苟容者又卒有沮延齡救陸贄事故爾云云要之<lb/>
　徳宗之朝不必待七年而後可言爲臣之法當以韓<lb/>
　歐爲正<lb/>
唐史稱陸宣公貶忠州避謗不著書恐未必然宣公經<lb/>
濟之學本非立言者方其得志則發而見於用否則<lb/>
嘿而已矣不然公處昏君邪臣閒直言鯁論未嘗有<lb/>
<pb n="KR4d0418_SBCK_029-5a"/>
　所屈豈其一遇斥逐而遽爾長忌邪史氏之期公淺<lb/>
矣<lb/>
韓退之不善處窮哀號之語見於文字世多譏之然此<lb/>
　亦人之至情未足深怪至潮州謝表以東封之事迎<lb/>
　憲宗是則罪之大者矣封禪忠臣之所諱也退之不<lb/>
　忍須臾之窮遂為此䛕恱之計髙自稱譽其鋪張歌<lb/>
　誦之能而不少讓葢冀幸上之一動則可憐之態不<lb/>
　得不至於此其不及歐蘇逺矣<lb/>
<pb n="KR4d0418_SBCK_029-5b"/>
柳子厚附麗小人以得罪天子所謂自貽伊戚者安於<lb/>
　流落可也而乃刺譏怨懟曽無責巳之意其起廢之<lb/>
　說悲鳴可憐至有羡于病顙馬躄浮圗既不知非又<lb/>
　何其不知命也<lb/>
李徳𥙿不由科第進且以牛李譏切父政之故遂深疾<lb/>
　進士嘗謂武宗曰朝廷顯官須公卿子弟為之盖少<lb/>
　習其業而熟於朝廷臺閣之儀寒士雖有過人之才<lb/>
　不能閑習也世以其言為不公而楊中立力為辨之<lb/>
<pb n="KR4d0418_SBCK_029-6a"/>
　慵夫曰在地人言之固無嫌自徳𥙿而言雖曰非私<lb/>
　人不信矣若謂人材色色有之不必進士則可乃欲<lb/>
　専仕公卿子弟豈得爲公論哉天下之事豈徒習家<lb/>
　業熟朝儀者所能辨而才誠過人則亦何有於此等<lb/>
　哉自古由寒素爲名臣者何可勝數膏梁紈綺子焯<lb/>
　焯者幾人而遽以此薄天下之士顧不𥚹淺而可笑<lb/>
　邪使徳𥙿麄人猶不足深責彼其著書論事實皆本<lb/>
　於儒學獨以激於私意遂爲是過正之說卒以忌克<lb/>
<pb n="KR4d0418_SBCK_029-6b"/>
　禍及搢紳至於斥死而不悛其天資小人也哉<lb/>
唐哀帝時朱全忠欲以牙将張廷範為太常卿宰相裴<lb/>
　樞謂太常卿當以清流為之持之不下全忠怒而殺<lb/>
　樞歐陽子曰一太常卿與社稷孰為重使樞等不死<lb/>
　尚惜一卿其肯以國與人乎雖樞等不能存唐必不<lb/>
　亾唐而獨存也范純夫非之以為樞乃全忠之黨從<lb/>
　其大而違其細以竊天下之虗譽非有忠義之心能<lb/>
　為社稷者也葛勝仲曰自古奸臣有簒奪之志必誅<lb/>
<pb n="KR4d0418_SBCK_029-7a"/>
　異己者曹操殺荀彧司馬懿殺王經未有同巳而誅<lb/>
　之者樞果從其大而違其細全忠自當以意曉尚何<lb/>
　甘心投之濁流◍李振之謀耳振嘗曰王欲圗大事<lb/>
　而樞軰朝廷之難制者故令殺之昭宗時樞爲汴州<lb/>
　宣諭以與全忠素善故全忠聴命修貢獻不絶後雖<lb/>
　因全忠言而復相然能持之以正則始進不足累也<lb/>
　當以歐陽子爲正慵夫曰葛氏之言當矣然歐公亦<lb/>
　許之太過所以起純夫之辨若樞者有書生之直氣<lb/>
<pb n="KR4d0418_SBCK_029-7b"/>
　而無不可奪之大節耳<lb/>
新唐書孝友傳劉君良四世同居隋末荒饉妻勸其異<lb/>
　居因易置庭樹鳥雛令闘且鳴家人怪之妻曰天下<lb/>
　亂禽鳥不相容况人邪君良即與兄弟別處月餘宻<lb/>
　知其計因斤去妻曰爾破吾家乃復召兄弟同居君<lb/>
　子曰使君良果篤於友悌者豈一婦人可得而閒之<lb/>
　既已為所愚而至於乖離矣雖知過而改亦何足入<lb/>
　傳也<lb/>
<pb n="KR4d0418_SBCK_029-8a"/>
王朴薦扈載於李榖乆而不用云非不知其才然載命<lb/>
　薄恐不能勝朴曰公為宰相以進賢退不肖為職乃<lb/>
　言命邪已而召拜知制誥及為學士歳中病卒時年<lb/>
　三十六議者以榖能知人而朴能薦士予謂人之於<lb/>
　事亦盡其當為者而已朴能薦士信然糓之知人不<lb/>
　足道也且人誠有命則夀夭貴賤固已一定而不可<lb/>
　逃豈宰相所能予奪而損益哉榖言亦偶中耳<lb/>
馮道忘君事讎萬世罪人無復可論者而蘇子由曲為<lb/>
<pb n="KR4d0418_SBCK_029-8b"/>
　辨說以為合於管晏之不死雖無管仲之功而附於<lb/>
　晏子庶幾無媿嗚呼是豈可以為比哉子糾小白均<lb/>
　為亡公子而小白先入既已為君内外安之𥘉無異<lb/>
　議則齊國小白之有也糾不復爭而仲亦無必死之<lb/>
　義故曰紏未成君仲未成臣孔子固嘗辨之矣崔杼<lb/>
　弑荘公而立景公景公亦齊之<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>也荘公之讎在崔<lb/>
　杼而不在景公則晏子不死而事之亦可也及杼盟<lb/>
　大夫之不巳與者則晏子不肯焉使杼而自立晏子<lb/>
<pb n="KR4d0418_SBCK_029-9a"/>
　其肯事之乎是固不得以爲比也又以對徳光之問<lb/>
　爲能活中國受郭威之拜爲能重朝廷且曰簒奪之<lb/>
　際雖賁育無所致其勇而道以談笑拜跪却之非盛<lb/>
　徳不能如此其言區區尤爲可笑使此事果實亦何<lb/>
　救乎大節之虧况其不然乎葢道之對徳光諂以求<lb/>
　媚耳𥘉豈在民徳光之不殺適其不欲耳何有於道<lb/>
　至於威之拜道道之不荅特平生長幼之禮不能遽<lb/>
　改於一朝者也威之屈伸漢之輕重固不繫於此夫<lb/>
<pb n="KR4d0418_SBCK_029-9b"/>
　有汲黯之直節而後弭劉安之謀有周訪之威望而<lb/>
　後能沮王敦之志若道者販君賣國習以爲常此乃<lb/>
　姦雄之所易而取之者而謂其能却人於談笑拜跪<lb/>
　之間乎夫惟威之視道不足以害其事故待以舊好<lb/>
　而無閒道亦知其不吾忌也故受之如常日而無嫌<lb/>
　不然威其肯爾而道其敢爾邪道之迎湘陰也揣威<lb/>
　無實立之志不能以大義動之正論論之而徒要其<lb/>
　無使妄語而已行未及還威巳代漢道復俯首而事<lb/>
<pb n="KR4d0418_SBCK_029-10a"/>
　之矣所謂以拜起折威者果足信乎議者曽不考其<lb/>
　素要其終而惑於適然疑似之跡亦巳謬矣為臣至<lb/>
　於馮道萬善不足贖百說不能文也使如道者猶可<lb/>
　以貸焉豈復有人理哉胡安定曰生民不至肝腦塗<lb/>
　地者道有力焉雖事讎無傷也王介甫則方之伊尹<lb/>
　富文忠則目為大人其餘紛紛者不論也乃知逐臭<lb/>
　之夫今古不乏而堯桀之是非有時而顛倒歐陽子<lb/>
　為道傳鄙薄貶斥若将不齒然於此等亦以為誠然<lb/>
<pb n="KR4d0418_SBCK_029-10b"/>
　而不能辨何邪茆荆産云道欺盡五代人又欺到宋<lb/>
朝諸公此若賊伎倆亦自高嗚呼道何足以欺人哉<lb/>
　直　之者陋見耳吾嘗論之士大夫誦先王之書食<lb/>
　人主之禄而敢昌言以馮道為是者皆當伏不道之<lb/>
誅也<lb/>
王沂公有言恩欲歸已怨使誰當歐公每誦之以為得<lb/>
大臣體予謂人臣雖不當收恩然賢才豈可不求雖<lb/>
不當避怨然人情亦豈可輕失沂公惟主斯言遂至<lb/>
<pb n="KR4d0418_SBCK_029-11a"/>
　於不肯薦人歐公惟主斯言遂至於喜犯衆怒皆用<lb/>
　心之過也<lb/>
王介甫詩云今人未可非商鞅商鞅能令政必行又曰<lb/>
　秦晉區區等亡國可能王衍勝商君介甫𥘉以唐虞<lb/>
　之事責神廟以臯䕫稷契自任漢唐而下皆所不道<lb/>
　何其髙也及其憤新法之不行則甘心為商鞅而羡<lb/>
慕之又何其卑也<lb/>
<pb n="KR4d0418_SBCK_029-11b"/>
</p>
<p>
　滹南遺老集卷之二十九<lb/>
</p>
<p>
</p>
  </div>
</body>
</text>
</TEI>
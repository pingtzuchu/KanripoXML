<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0418_SBCK_032-1a"/>
滹南遺老集卷之三十二<lb/>
　　　　　　　　　　滹南王若虚　從之<lb/>
　　雜辨<lb/>
舊說孔子問禮於老𥅆而𥅆所著書専薄禮學論者疑<lb/>
　别有老子予謂𥅆雖不喜禮學然以大賢而嘗仕於<lb/>
　周其於典故豈無所聞亦猶萇宏之於樂郯子之於<lb/>
　官名孔子問之亦何足怪但不知果嘗問與否耳葢<lb/>
　自荘周寓言設老𥅆訓孔子事以自尊而漢儒記禮<lb/>
<pb n="KR4d0418_SBCK_032-1b"/>
　有聞諸老𥅆之語世遂信之夫司馬遷最喜老子者<lb/>
　然其爲傳尚不能詳其主名及生於何代安知果與<lb/>
　孔子同時哉<lb/>
荘周詆訾孔子之徒盖其學本於黄老加以天資刻薄<lb/>
　猖狂恣睢而無忌憚則其輕蔑吾儒無足怪者東坡<lb/>
　乃謂實予而文不予陽擠而隂助之譬楚公子微服<lb/>
　出亡其僕操箠而罵以爲倒行而逆施者此出於爱<lb/>
　周而强爲解釋也彼公子之僕權以濟事不得已焉<lb/>
<pb n="KR4d0418_SBCK_032-2a"/>
　耳周之於孔子其有不得已者乎<lb/>
舜命群臣自伯禹而下二十二人姓名職掌見於虞書<lb/>
　班班可考也而左傳載李文子八愷八元之說何所<lb/>
　本哉杜預以八愷為垂益禹臯陶之倫八元為稷契<lb/>
　朱虎熊羆之属盖妄相配合耳且書言禹作司空宅<lb/>
　百揆契為司徒敷五教而文子則云使八愷主后土<lb/>
　以揆百事使八元布五教于四方是八愷同任禹之<lb/>
　<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>而八元並預契之政也無乃戾乎其言四凶亦與<lb/>
<pb n="KR4d0418_SBCK_032-2b"/>
　書不合此殆誣謬而杜氏强為觧䆁無足凴焉學者<lb/>
　盍亦言乎經而已<lb/>
季文子言元愷世濟其羙而堯不能舉四族世濟其凶<lb/>
　而堯不能去舜能舉而去之故天下同心歸戴夫堯<lb/>
　舜百王之冠冕皆聖人也使堯誠不舉善而去悪尚<lb/>
　足為聖乎此固無稽而劉道原以為堯知舜於側微<lb/>
　而天下未服故遺之大功二十丨亦妄意之說也<lb/>
文王遇吕尚於渭濱曰自吾先君太公曰當有聖人適<lb/>
<pb n="KR4d0418_SBCK_032-3a"/>
　周周以興子真是邪吾太公望子乆矣故號之曰太<lb/>
　公望此以三字為義而世遂單稱太公如周召之類<lb/>
　或又以望子為名皆非也至范睢傳載秦昭王語云<lb/>
　周文王得吕尚以為太公齊桓公得管仲以為仲父<lb/>
　今范君亦寡人之叔父此又直謂以先君呼之矣豈<lb/>
　不愈謬哉<lb/>
經傳稱秦伯為穆公或亦作繆是二字通用也而䝉恬<lb/>
　對胡亥云秦穆公殺三良而死罪百里奚而非其罪<lb/>
<pb n="KR4d0418_SBCK_032-3b"/>
　故立號曰繆然則二字義殊繆當音靡幼反矣不知<lb/>
　恬何據而云且二字既殊豈得並舉邪<lb/>
唐髙定年七歲讀湯誓問父郢曰柰何以臣伐君郢曰<lb/>
　應天順人何云伐邪對曰用命賞於祖不用命戮於<lb/>
　社是順人乎郢異之按湯誓云爾尚輔予一人致天<lb/>
　之罰予其大賚汝爾不從誓言予則孥戮汝而已定<lb/>
　之所舉乃甘誓之詞也<lb/>
臯陶謨曰知人則哲能官人安民則惠黎民懐之文理<lb/>
<pb n="KR4d0418_SBCK_032-4a"/>
　甚明而唐劉廼云虞書稱知人則哲能官人則恵鹵<lb/>
　莽如此豈其有所脫遺邪<lb/>
屈原離騷有漁父篇賓主問荅其辭華麗而雜以韻語<lb/>
　此盖假設以見意與小居一體耳司馬遷乃取以爲<lb/>
　傳劉子元既知其非矣而班固古今人表遂列漁父<lb/>
　之名使誠有斯人者觀其所言不過委順從俗以求<lb/>
　自全者耳何遽至九等中第二哉<lb/>
退之雜說曰馬之能千里者一食常盡粟一石食不飽<lb/>
<pb n="KR4d0418_SBCK_032-4b"/>
　力不足則才羙不外見而不可求其能千里又以食<lb/>
　之不盡為不知馬嗚呼千里之材固有異於常馬者<lb/>
　然亦非徒善食而後能也退之平生以貧而號於人<lb/>
　歎一飽之不足者屢矣豈其有激而云耶<lb/>
劉原父自號公是先生貢父號公非先生貢父云是其<lb/>
　所是為易非其所非為難或評王介甫明於知君子<lb/>
　暗於知小人予謂此皆過論也非者是之對也小人<lb/>
　者君子之反也能是其是則能非其非能知君子則<lb/>
<pb n="KR4d0418_SBCK_032-5a"/>
　能知小人矣世豈有能識白而不能識黒能辨東而<lb/>
　不能辨西者乎<lb/>
魯直與其弟幼安書曰老夫之書本無法也但觀世閒<lb/>
　萬緣如蚊蚋聚散未嘗一事横於胸中不擇筆墨遇<lb/>
　𥿄則書𥿄盡則已亦不計較工拙與人之品藻譏彈<lb/>
　譬如木偶舞中節拍人歎其工舞罷則又蕭然矣此<lb/>
　論甚高然彼於文章翰墨實刻意而好名者殆未能<lb/>
　充其言也蓋甞自跋其書云學書四十年今夜所謂<lb/>
<pb n="KR4d0418_SBCK_032-5b"/>
　鰲山悟道書又曰星家言子六十不死當至八十茍<lb/>
　如其言當以善書名天下是可喜也觀此二說其得<lb/>
　謂無心者乎<lb/>
工欲善其事必先利其器山谷嘗以三錢雞毛筆書葢<lb/>
　不得已耳誠使佳者固當有閒而云在手不在筆此<lb/>
　一時誇辭非中理之論也<lb/>
滹南遺老集卷三十二<lb/>
</p>
<p>
</p>
  </div>
</body>
</text>
</TEI>
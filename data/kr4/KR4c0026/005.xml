<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐儲光羲詩集巻五</head> <lb/>
    <p>
<pb n="KR4c0026_WYG_005-1a"/>
欽定四庫全書<lb/>
　唐儲光羲詩集巻五<lb/>
　　五言律詩<lb/>
　　　臨江亭五詠<hi>并序</hi>
　　　建業為都舊矣晉主來此而禮物盡備雖云在徳<lb/>
　　　亦云在險京口其地也嗚呼有邦國者有興亡焉<lb/>
　　　自晉及陳五世而滅以今懐古五篇為詠臨江亭<lb/>
　　　得其勝槩寄以興言雖未及乎辯士亦其志也<lb/>
<pb n="KR4c0026_WYG_005-1b"/>
晉家南作帝京鎭北為闗江水中分地城樓下帯山金<lb/>
陵事巳往青盖理無還落日空亭上愁看龍尾灣<lb/>
　　　二<lb/>
山横小苑前路盡大江邊此地興王業無如宋主賢潮<lb/>
生建業水風散廣陵烟直望清波裏秪言别有天<lb/>
　　　三<lb/>
城頭落暮暉城外搗秋衣江水青雲挹蘆花白雪飛南<lb/>
州王氣疾東國海風㣲借問商歌客年年何處歸<lb/>
<pb n="KR4c0026_WYG_005-2a"/>
　　　四<lb/>
古木嘯寒禽層城帯夕隂梁園多緑樹楚岸盡楓林山<lb/>
際空為險江流長自深平生何以恨天地本無心<lb/>
　　　五<lb/>
京山千里過孤憤望中來江勢將天合城門向水開落<lb/>
霞明楚岸夕露濕呉臺去去無相識陳皇安在哉<lb/>
　　　餞張七琚任宗城即環之季也同産八人俱以<lb/>
　　　　才名知<lb/>
<pb n="KR4c0026_WYG_005-2b"/>
他日曾遊魏魏家餘趾存可憐宫殿所但見桑榆繁此<lb/>
去拜新職為榮近故園髙陽八才子况復在君門<lb/>
　　　留别安慶李太守<lb/>
明牧念行子又言悲解携初筵方落日醉止到鳴雞過<lb/>
客來自北大軍居在西兵家如討逆敢以庻盤溪<lb/>
　　　洛陽東門送别<lb/>
東城别故人臘月遲芳辰不惜孤舟去其如兩地春花<lb/>
明洛陽苑水緑小平津是日不相見鶯聲徒自新<lb/>
<pb n="KR4c0026_WYG_005-3a"/>
　　　漢陽即事<lb/>
楚國千里逺孰知方寸違春遊歡有客夕寢賦無衣江<lb/>
水帯氷緑桃花隨雨飛九歌有深意捐佩乃言歸<lb/>
　　　泊江潭貽馬校書<lb/>
明月掛青天遥遥如目前故人遊畫閣却望似雲邊水<lb/>
宿依漁父歌聲好采蓮采蓮江上曲今夕為君傳<lb/>
　　　送沈校書呉中搜書<lb/>
郊外亭臯逺野中岐路分苑門臨渭水山翠雜春雲秦<lb/>
<pb n="KR4c0026_WYG_005-3b"/>
閣多遺典呉臺訪闕文君王思校理莫滯清江濆<lb/>
　　　寒夜江口泊舟<lb/>
寒潮信未起出浦䌫孤舟一夜苦風浪自然增旅愁呉<lb/>
山遲海月楚火照江流欲有知音者異鄉誰可求<lb/>
　　　苑外至龍興院作<lb/>
朝遊天苑外忽見法筵開山勢當空出雲隂滿地來踈<lb/>
鐘清月殿幽梵靜花臺日暮香林下飄飄仙歩逥<lb/>
　　　題虬上人房<lb/>
<pb n="KR4c0026_WYG_005-4a"/>
禪宫分兩地釋子一為心入道無來去清言見古今江<lb/>
寒池水緑山暝竹園深别有中天月遥遥散夕隂<lb/>
　　　詠山泉<lb/>
山中有流水借問不知名映地為天色飛空作雨聲轉<lb/>
來深澗滿分出小池平恬澹無人見年年長自清<lb/>
　　　貽主客吕郎中<lb/>
上士既開天中朝為得賢青雲方羽翼畫省比神仙委<lb/>
珮雲霄裏含香日月前君王儻借問客有上林篇<lb/>
<pb n="KR4c0026_WYG_005-4b"/>
　　　京口留别徐大補闕趙二零陵<lb/>
皇州月初曉處處鼓鐘喧樹出蓬萊殿城開閶闔門近<lb/>
臣朝𤨏闥詞客向文園獨有三川路空傷遊子魂<lb/>
　　　答王十三維<lb/>
門生故來往知欲命浮觴忽奉朝青閣囬車入上陽落<lb/>
花滿春水踈栁映新塘是日歸來暮勞君奏雅章<lb/>
　　　奉和中書徐侍郎中書省翫白雲寄潁陽趙大<lb/>
青闕朝初退白雲遥在天非闗取雷雨故欲伴神仙泛<lb/>
<pb n="KR4c0026_WYG_005-5a"/>
灔鵷池曲飄颻𤨏闥前猶多逺山意幸入侍臣篇<lb/>
　　　和張太祝冬祭馬歩<lb/>
故壇何肅肅中野自無喧烈火見陳信颺言聞永存房<lb/>
星隠曙色朔風動寒原今日歌天馬非闗征大宛<lb/>
　　　祭風伯壇應張太祝作<lb/>
聖主御青春綸言命使臣將修風伯祀更福太平人帟<lb/>
幕宵聮事壇塲曉降神帝心矜動物非為屬車人<lb/>
　　　尋徐山人遇馬舍人<lb/>
<pb n="KR4c0026_WYG_005-5b"/>
泊舟伊川右正見野人歸日暮春山緑我心清且㣲巖<lb/>
聲風雨度水氣雲霞飛復有金門客來㕘蘿薜衣<lb/>
　　　夜觀妓<lb/>
白雪宜新舞清宵召楚妃嬌童携錦薦侍女整羅衣花<lb/>
映垂鬟轉香迎歩履飛徐徐歛長袖雙燭送將歸<lb/>
　　　洛橋送别<lb/>
河橋送客舟河水正安流逺見輕橈動遥憐故國遊海<lb/>
禽逢早雁江月值新秋一聽南津曲分明散别愁<lb/>
<pb n="KR4c0026_WYG_005-6a"/>
　　　秦中送人覲省<lb/>
二月清江外遥遥見故人南山晴有雪東陌霽無塵騎<lb/>
别章臺晚舟行洛水春知君梁苑去日見白華新<lb/>
　　　洛中送人還江東<lb/>
洛城春雨霽相送下江鄉樹緑天津道山明伊水陽孤<lb/>
舟從此去客思一何長直望清波裏唯餘落日光<lb/>
　　　送姚六崑客任會稽何大蹇任孟縣<lb/>
越城臨渤澥晉國在河汾仙綬兩鄉意青郊一路分野<lb/>
<pb n="KR4c0026_WYG_005-6b"/>
棠春未發田雀暮成羣他日思呉會嘗因西北雲<lb/>
　　　洛潭送人覲省<lb/>
清洛帯芝田東流入大川舟輕水復急别望杳如仙細<lb/>
草生春岸明霞散早天送君唯一曲當是白華篇<lb/>
　　　送人隨大夫和蕃<lb/>
西方有六國國國願來賓聖主今無外懷柔遣使臣大<lb/>
夫開幕府才子作行人解劒聊相送邊城二月春<lb/>
　　　仲夏餞魏四河北覲叔<lb/>
<pb n="KR4c0026_WYG_005-7a"/>
落日臨御溝送君還北州樹凉征馬去路暝歸人愁呉<lb/>
嶽夏雲盡渭河秋水流東籬摘芳菊想見竹林遊<lb/>
　　　送人尋裴斐<lb/>
柱史廽清憲謫居臨漢川遲君千里駕方外賞雲泉路<lb/>
斷因春水山深隔暝烟湘江見遊女寄摘一枝蓮<lb/>
　　　隴頭水送别<lb/>
相送隴山頭東西隴水流從來心膽盛今日為君愁暗<lb/>
雪迷征路寒雲隠戍樓唯餘旌斾影相逐去悠悠<lb/>
<pb n="KR4c0026_WYG_005-7b"/>
　　　送王上人還襄陽<lb/>
朝看法雲散知有至人還送客臨伊水行車出故闗天<lb/>
花滿南國精舍在空山雖復時來去中心長日閑<lb/>
　　　官莊池觀競渡<lb/>
落日吹簫管清池發棹歌船爭先後渡岸激去來波水<lb/>
葉藏魚鳥林花間綺羅踟蹰仙女處猶似望天河<lb/>
　　　重寄虬上人<lb/>
一作雲峰别三看花栁朝青山隔逺路明月空長霄鵲<lb/>
<pb n="KR4c0026_WYG_005-8a"/>
浴西江雨雞鳴東海潮此情勞夢寐况道雙林遥<lb/>
　　　張谷田舍<lb/>
縣官清且儉深谷有人家一徑入寒竹小橋穿野花碓<lb/>
喧春澗滿梯倚緑桑斜自説年來稔前村酒可賖<lb/>
　　五言排律<lb/>
　　　大酺得長字韻時任安宜尉<lb/>
大道啟元命時人居太康中朝發𤣥澤下國被天光明<lb/>
詔始端午初筵當履霜鼓鼙迎爽氣羽籥映新陽太守<lb/>
<pb n="KR4c0026_WYG_005-8b"/>
即𤣥圃淮夷成葆疆小臣慙下位拜手頌靈長<lb/>
　　　同張侍御鼎和京兆蕭兵曹華歳晚南園<lb/>
公府傳休沐私庭效陸沉方知從大隠非復在幽林闕<lb/>
下忠貞志人間孝友心既將冠盖雅仍與薜蘿深寒變<lb/>
中園栁春歸上苑禽池涵青草色山帶白雲隂潘岳閑<lb/>
居賦鍾期流水琴一經當自足何用遺黄金<lb/>
　　　奉酬張五丈垂贈<lb/>
綵服去江汜白華生大梁星辰動異色羔雁成新行日<lb/>
<pb n="KR4c0026_WYG_005-9a"/>
望天朝近時憂郢路長情言間薖軸惠念及滄浪松柏<lb/>
以之茂江湖亦自忘賈生方弔屈豈敢比南昌<lb/>
　　　秦中守歳<lb/>
衆星巳窮次青帝方行春永感易成戚離居難重陳闔<lb/>
門守初夜燎火到清晨或念無生法多傷未出塵廣庭<lb/>
日將晏虚室自為賓願以桑榆末常逢甲子新<lb/>
　　　獻髙使君大酺作<lb/>
肅穆郊禋畢工歌賞事并三朝遵湛露一道洽仁明布<lb/>
<pb n="KR4c0026_WYG_005-9b"/>
德言皆應無為物自成花添羅綺色鶯亂管絃聲獨有<lb/>
同髙唱空陪樂太平<lb/>
　　　滎陽馬氏二子<lb/>
聖君封太嶽十月建行旃輦路開千里寒雲霽九天故<lb/>
人多侍從二子留伊川河兖氷初合闗城月屢圓暝過<lb/>
滎水上聞說鄭卿賢材蔽行人右名居東里先制巖開<lb/>
别業桑柘亦依然待至金園側相將居一㕓<lb/>
　　　觀競渡<lb/>
<pb n="KR4c0026_WYG_005-10a"/>
大夫沉楚水千祀國人哀習棹江流長迎神雨霧開標<lb/>
隨緑雲動船逆清波來下怖魚龍起上驚鳬雁逥能令<lb/>
秋大有鼓吹逺相催<lb/>
　　　太學貽張筠<lb/>
壁池忝門子俄頃變炎凉緑竹深虚館清流響洞房園<lb/>
林在建業新友去咸陽中夜鼓鐘靜初秋漏刻長浮雲<lb/>
開太室華盖上明堂空此逺相望勞歌還自傷<lb/>
　　七言律詩<lb/>
<pb n="KR4c0026_WYG_005-10b"/>
　　　田家即事<lb/>
桑柘悠悠水蘸堤晚風晴景不妨犂髙機猶織卧蠶子<lb/>
下坂飢逢餉饁妻杏色滿林羊酪熟麥凉浮壠雉媒低<lb/>
生時樂死皆由命事在皇天志不迷<lb/>
　　五言絶句<lb/>
　　　洛陽道五首獻吕四郎中<lb/>
洛水春氷開洛城春水緑朝看大道上落花亂馬足<lb/>
　　　二<lb/>
<pb n="KR4c0026_WYG_005-11a"/>
劇孟不知名千金買寳劒出入平津邸自言嬌且艷<lb/>
　　　三<lb/>
大道直如髪春日佳氣多五陵貴公子雙雙鳴玉珂<lb/>
　　　四<lb/>
春風二月時道傍栁堪把上枝覆官閣下枝覆車馬<lb/>
　　　五<lb/>
洛水照千門千門碧空裏少年不得志走馬遊新市<lb/>
　　　同武平一員外遊湖<lb/>
<pb n="KR4c0026_WYG_005-11b"/>
竹吹留歌扇蓮香入舞衣前溪多曲溆乗興莫先歸<lb/>
　　　長安道<hi>二首</hi>
鳴鞭過酒肆袨服遊倡門百萬一時盡含情無片言<lb/>
　　　二<lb/>
西行一千里暝色生寒樹暗聞歌吹聲知是長安路<lb/>
　　　江南曲<hi>四首</hi>
緑江深見底髙浪直翻空慣是湖邊住舟輕不畏風<lb/>
　　　二<lb/>
<pb n="KR4c0026_WYG_005-12a"/>
逐流牽荇葉縁岸摘蘆苖為惜鴛鴦鳥輕輕動畫橈<lb/>
　　　三<lb/>
日暮長江裏相邀歸渡頭落花如有意來去逐船流<lb/>
　　　四<lb/>
隔江看樹色㳂月聽歌聲不是長干住那從此路行<lb/>
　　　闗山月<lb/>
一鴈過連營繁霜覆古城胡笳在何處半夜起邊聲<lb/>
　　　玉眞公主山居<lb/>
<pb n="KR4c0026_WYG_005-12b"/>
山北天泉苑山西鳯女家不言沁園好獨隠武陵花<lb/>
　　　滄浪峽<lb/>
滄浪臨古道道上若成塵自有滄浪峽誰為無事人<lb/>
　　　奉眞觀<lb/>
眞門迥向北馳道直向西為與天光近雲色成虹蜺<lb/>
　　七言絶句<lb/>
　　　明妃曲<hi>四首</hi>
西行隴上泣胡天南向雲中指渭川毳幕夜來時宛轉<lb/>
<pb n="KR4c0026_WYG_005-13a"/>
何由得似漢王邊<lb/>
胡王知妾不勝悲樂府皆傳漢國辭朝來馬上箜篌引<lb/>
稍似宫中閒夜時<lb/>
日暮驚沙亂雪飛傍人相勸易羅衣强來前殿看歌舞<lb/>
共待單于夜獵歸<lb/>
彩騎雙雙引寳車羌笛兩兩奏胡笳若為别得横橋路<lb/>
莫隠宫中玉樹花<lb/>
　　　同武平一員外遊湖五首時武貶金壇令<lb/>
<pb n="KR4c0026_WYG_005-13b"/>
紅荷碧篠夜相鮮皂盖蘭橈浮翠筵舟中對舞邯鄲曲<lb/>
月下雙彈盧女絃<lb/>
青林碧嶼暗相期緩楫揮觥欲賦詩借問髙歌凡幾轉<lb/>
河低月落五更時<lb/>
朝來仙閣聽絃歌暝入花亭見綺羅池邊命酒憐風月<lb/>
浦口囬船惜芰荷<lb/>
朦朧竹影蔽巖扉淡蕩荷風飄舞衣舟尋緑水宵將半<lb/>
月隠青林人未歸<lb/>
<pb n="KR4c0026_WYG_005-14a"/>
花潭竹嶼傍幽蹊畫檝浮空入夜溪芰荷覆水船難進<lb/>
歌舞留人月易低<lb/>
　　　題茅山華陽洞<lb/>
華陽洞口片雲飛細雨濛濛欲濕衣玉簫遍滿仙壇上<lb/>
應是茅家兄弟歸<lb/>
　　　寄孫山人<lb/>
新林二月孤舟還水滿清江花滿山借問故園隠君子<lb/>
時時來往住人間<lb/>
<pb n="KR4c0026_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐儲光羲詩集巻五<lb/>
</p>
<p>
</p>
  </div>
</body>
</text>
</TEI>
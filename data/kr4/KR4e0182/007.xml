<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天馬山房遺稿巻七</head> <lb/>
    <p>
<pb n="KR4e0182_WYG_007-1a"/>
欽定四庫全書<lb/>
　天馬山房遺稿巻七<lb/>
　　　　　　　　　　　　　明　朱淛　撰<lb/>
　賦<lb/>
　天馬山賦<hi>并序</hi>
　壺公莆鎮山也東分一枝屏翰海上列為五侯半落<lb/>
　天表復拆而西行隱見起伏且數千里結為文峰端<lb/>
　偉秀㧞飛動不居有天馬行空之勢而首足尾鬛色<lb/>
<pb n="KR4e0182_WYG_007-1b"/>
　色完具不可縶維余為之定名天馬山居暇日因為<lb/>
　之賦世有九方臯者索諸牝牡驪黄之外當自得之<lb/>
何是物之神雋羌㨗業而騰凌離埃壒之混濁憑豐隆<lb/>
而上征遡金天之浩蕩篸玊宇之崢嶸按圖經而索故<lb/>
吾不知其所以為名而其為物也氣吐青煙目懸皎日<lb/>
尾掃攅林足踏磻石以鉤陳為韁維雷霆為鞭䇿雲霞<lb/>
為鞍韉江海為槽櫪動隨氣機行無轍跡投足而安唯<lb/>
意所適廼者從天而下既佶且閒騰踏乎象外蹤浪乎<lb/>
<pb n="KR4e0182_WYG_007-2a"/>
人間發神光之炯炯灑汗血之斑斑朝發崑崙之巔暮<lb/>
抵祝融之境浮巨浸之𣺌瀰驀遐陬之修永閃走電之<lb/>
遺光歘狂飈而先逞孰氣力之可任夙造化之所秉行<lb/>
若委蛇進不暴猛越嶺徼破閩荒望莆口過遊洋擘八<lb/>
壺之右𣲖簉五侯於上蒼翳若木映扶桑凌溟海而飛<lb/>
渡觀初曜之景光爾乃駐金驂停玉歩靡然東馳忽焉<lb/>
西顧行行且止遲遲不去挹穀城之仙風愛沙堤之煙<lb/>
樹擷錦園之芳㽔濯銀塘之横素島嶼明没滄桑朝暮<lb/>
<pb n="KR4e0182_WYG_007-2b"/>
爾來八萬六千歲於兹矣纒井絡殿坤維仰抹晴昊炙<lb/>
背冬曦吸寥天之爽氣饜九土之華滋矯矯雲龍之勢<lb/>
濯濯君子之儀使仰之者起敬而翫之者忘疲至若廣<lb/>
壑噓煙朔野振吹天地倐起風雨驟至爾乃奮迅踴躍<lb/>
怒張噴啑磔毛蝟興嘶鳴海沸虎豹望之辟易鯨鯢聞<lb/>
之震悸居人為之迷方行者不敢仰視昔者河圖示兆<lb/>
候日開祥庖羲作易伊祁開唐運丁熈皥之㑹位協東<lb/>
南之陽宜其鍾為人物洩為文章珠璣璀璨金薤琳琅<lb/>
<pb n="KR4e0182_WYG_007-3a"/>
掉鞅乎詞苑振歩乎周行藻繪殷哻黼黻舜裳其靈異<lb/>
徵應有如此者若夫驊騮紫燕騕褭騄駬來月氐之重<lb/>
譯産渥洼之淵水圖畫傳觀歌聲載起頋盼光榮服御<lb/>
華侈豈徒慕夫名高亦有稱於德美然而道非無方日<lb/>
惟千里而其名係于天者顧若是而已乎若夫雲閑之<lb/>
駿天駟之駒𦙍於無極産於太初亘萬古而不息行六<lb/>
合而有餘將以殖琬琰載璠璵負金匱之璽發玊檢之<lb/>
書服太乙之葆輅駕上帝之采輿乘風馭氣周流於澒<lb/>
<pb n="KR4e0182_WYG_007-3b"/>
洞廣莫之野吾又安知其所如也<lb/>
　　如川小賦<lb/>
朝登兮嵩丘俯瞰兮川流横遙天兮匹練浮爽氣兮九<lb/>
秋廼若曳長河下碧落㵼天漿衍地絡千緒瀠迴萬瀨<lb/>
噴薄閲今古兮焉窮滙滄溟兮一壑漱若木之華津浴<lb/>
朝暾兮輝霍有美人兮水一方灑清風兮咏滄浪愛雲<lb/>
水之㣲茫遊神於鴻濛之始寓目於昭曠之鄉屣脱蹄<lb/>
涔之汚濁逝與造物兮相忘<lb/>
<pb n="KR4e0182_WYG_007-4a"/>
　五言古詩<lb/>
　　寒宵歩月<lb/>
明月不可負良宵亦可憐暮夜無招尋獨行芳澗邊月<lb/>
色照我背月影在我前踏月弄清影心賞方悠然<lb/>
閒愛清宵長老畏白日速羲和無停鞭流光雙轉轂餘<lb/>
生知幾何撫景胡不樂蝸涎足自濡人心苦不足良宵<lb/>
成獨遊皓月當秉燭<lb/>
雞犬無一喧寒色四郊靜東峰青松枝髙卧白玉鏡仰<lb/>
<pb n="KR4e0182_WYG_007-4b"/>
觀天無河屋角横斗柄寂寥靡所歡清虛愜情性商頌<lb/>
有遺音琅然發孤咏<lb/>
䆉稏寒未收草根響蟋蟀寒月何太清耿耿照毛髮轉<lb/>
令山色幽愛此溪光滑夜深風露涼山人老皮骨平生<lb/>
不能飲負彼杯中物<lb/>
娟娟昨夜月今宵看已圓待得明宵見宿昔定殊觀月<lb/>
明有圓缺世事襍悲歡良時那可擲徘徊清夜闌<lb/>
攀折河邊栁還渡柳邊橋短髮不堪把月明影瀟瀟窮<lb/>
<pb n="KR4e0182_WYG_007-5a"/>
居逺城市殘生付漁樵翹首望八荒天宇髙寥寥狂歌<lb/>
自成章聊以娯今宵<lb/>
　　輓后齋詩<hi>并序</hi>
　悲歌之情慘於慟哭曩余聞吾后齋之訃也嘗為小<lb/>
　詩以悼之歲月超忽三閲春秋矣迺兹九月之望夜<lb/>
　宿草堂殘燈自明乃夢后齋抱一幼子偃臥于牀余<lb/>
　往省之見其形容羸瘠凄然憐之撫之曰頃吾弟之<lb/>
　疾也不謂其憊若是也答曰云云余又曰昨者有詩<lb/>
<pb n="KR4e0182_WYG_007-5b"/>
　來懐為吾弟誦之誦之則輓詞也更相勞苦戚如平<lb/>
　生比覺四壁蟲聲寒月在戸感念誰昔不能為情追<lb/>
　思舊作口占不可復識矣乃更綴數詩以紀余思以<lb/>
　申幽明良友之義后齋呉翰茂獻之别號余表弟也<lb/>
　天性孝友茂勲早世善事寡嫂撫諸姪女視財利甚<lb/>
　薄樂善慷慨平生無怨惡於人其曠度達識余素愛<lb/>
　慕之意其功名必將逺到孰謂其遽止於此也天可<lb/>
　問乎哉無禄又不克年不以功名自見前古之人如<lb/>
<pb n="KR4e0182_WYG_007-6a"/>
　黄叔度李元賔軰烈烈至今者其名實固有所託也<lb/>
　某鄙人言不足為軒輊立言君子將有以信后齋於<lb/>
　千載之後者<lb/>
君當逺别時驅車過我廬僕夫催載行而我還躊躇秋<lb/>
日風色寒送君臨路衢貧别無可贈慎保千金軀<lb/>
忽得泥金報犂然喜可知别耗誰人將道逺或傳疑遊<lb/>
子竟不歸浮雲日南馳誰意曩日别遽作終天期<lb/>
形聲日已逺魂魄入夢寐藜牀委羸肌拳足尚抱稚别<lb/>
<pb n="KR4e0182_WYG_007-6b"/>
久喜見君傾倒平生意對君誦我詩覺來莫省記<lb/>
晨起翻素帙索君寄我書時當初第日况兼抱瘵餘千<lb/>
里重相思誠情還寄余灑淚不能讀什襲當璠璵<lb/>
愛材匪不長植志非不强鮮君心地好皎如秋月光秋<lb/>
月出重隂流輝天漢旁如何獨不見千載令人傷<lb/>
　　為譚二府廼祖母節孝巻題<lb/>
蔦蘿依長松枯榮永相保結髮為夫婦契濶誓偕老燕<lb/>
爾未三春訣别何太早談笑入重泉一死復何道所念<lb/>
<pb n="KR4e0182_WYG_007-7a"/>
乳下孤咿嚘守襁褓身疑衆楚咻家禍百憂擣置此欲<lb/>
安之雪泣向穹昊抱依親骨肉歸來奉蘋藻婉娩意不<lb/>
違姑嫜嚴自好老子復長孫宗祏凛再造離居六十霜<lb/>
脩眉攅不掃嚴風入深閨寒日白皜皜生平鐵石心至<lb/>
今祝鄰媪千載栢舟詩遺音尚可考<lb/>
　　敘懐奉送黄君俊正郎謫戍惠州<lb/>
黯黯隂不開濛濛雨初歇居人厭鬱蒸行子懐明發問<lb/>
子行何之謫戍向南越王事有程期山川望迢忽親交<lb/>
<pb n="KR4e0182_WYG_007-7b"/>
頓乖張骨肉成契濶堂上太夫人顔髮白勝雪扶杖送<lb/>
出門囘首腸百結生世逢休明登朝儼簪笏覆幬荷乾<lb/>
坤依乘近日月非無將順心恐或有遺闕臣命眇蚍蜉<lb/>
君恩浩溟渤惠州雖云逺風土非殊絶從軍雖云惡已<lb/>
得逭鈇鉞髙堂雖云暮為滂誠所悦况有膝下孫晨夕<lb/>
供甘滑行行重行行庶往無飢渴譬如選丁壯身𨽻長<lb/>
征卒畢命效驅馳為國樹勲伐嗟予尤戅愚猖狂速天<lb/>
罰死棄揣分宜蒙恩至今活犬馬戀蓋帷含情深刻骨<lb/>
<pb n="KR4e0182_WYG_007-8a"/>
努力事耕耘窮年不暫出當子有逺行思子就一别執<lb/>
手臨路岐險夷期一節<lb/>
　　蕭道長質夫見顧奉别一詩<lb/>
葵藿傾太陽草莽共帝臣嗟予與夫子各為東西人㧞<lb/>
茅事明主心跡兩相親峩峩冠危冠脩脩拖長紳糾彈<lb/>
司紀憲頂踵沐皇仁撫衷知感激就列敢逡巡入䑓未<lb/>
十日君疏耿前陳旁觀咸縮頸梗議一時伸效顰緘短<lb/>
章排閽干紫宸狂謬自速辜赫勞帝怒嗔獄戸寒無春<lb/>
<pb n="KR4e0182_WYG_007-8b"/>
隂隂晝旻旻揣分甘一死奚能植躬身君時亊營捄嗷<lb/>
嗷焦口唇罪重不可貰末減充編民失勢落九天歸耕<lb/>
瘴海濵結簑學漁釣買斧事蒸薪昨宵夢京國輦路揚<lb/>
清塵君門邈九重徒然愁我神搏風殺羽翮欲進誠無<lb/>
因君今銜使命前茅光八閩前日寄書來此意良已勤<lb/>
遥遥雙斾旌早晩到城闉州民異禮數服野方山巾公<lb/>
門不可入此意將何申君復惠然來輿馬光四鄰平生<lb/>
重意氣别久意彌真經濟須賢達迂愚甘隱淪努力各<lb/>
<pb n="KR4e0182_WYG_007-9a"/>
自愛致逺無緇磷<lb/>
　　飲黄石友人黄正可晩青亭和師山題壁<lb/>
戢影落名山歳月累云周如何咫尺地兹亭今始遊小<lb/>
草冒庭幽寒花明牆陬摵摵髙樹聲蕭然似林丘西風<lb/>
天欲暮雨意鳴靈鳩主人有好懐開尊更獻酬相與各<lb/>
賦詩談笑銷百憂愛此同遊人俱維静者流盍簪誠足<lb/>
樂萬事吾何求<lb/>
　　黙所詩<lb/>
<pb n="KR4e0182_WYG_007-9b"/>
一動還一靜一語還一黙語黙動靜間誰能但墨墨動<lb/>
以靜為本語以黙為常靜翕動乃闢黙勝言彌章聖人<lb/>
欲無言德盛物自化賢人謹其言言垂千載下凡夫言<lb/>
孔多掀唇恣啁啾何能崇令德忤物生悔尤嗟哉此心<lb/>
微出入係敬肆須臾失所操潰濫何不至王子領庭訓<lb/>
黙所以自箴非徒結其舌尚亦謹諸心集木如臨淵志<lb/>
大心轉小千言不為多一言未為少是謂静之理常寓<lb/>
動之中嘉言㑹有聞千里欽英風下士懵心學恒言雜<lb/>
<pb n="KR4e0182_WYG_007-10a"/>
好醜氣剛劇欲吐有若銜余口當夫未悔時好狂復如<lb/>
癡俟夫既悔時奔驥將焉追常誦古人言語吪黙固好<lb/>
愛助誠無由庶幾用自考<lb/>
　　題九霄菊巻<lb/>
海上白綸巾愛此黄花晩借問開茅堂屏列饒百本今<lb/>
年春夏交霖潦佳苗損谽谺蒼石孤絲茸綠葹蹇凉飈<lb/>
驚節換獨酌情未遣偶此見華姿熠熠滿芳苑生態各<lb/>
低昻幽馨任舒巻暮對及宵缸晨窺廢朝飯忽若塵慮<lb/>
<pb n="KR4e0182_WYG_007-10b"/>
遺頓覺道心逺桃李漫葳㽔摧落易朝菌荒徑拂松霜<lb/>
移根自持畚<lb/>
　　禾稼在野人有更生之望喜而賦此<lb/>
萬室如懸磬盻盻望早秋皇天亦悔禍雨匀風力柔虹<lb/>
霓不為殃嘉種滿南疇老農欣見之庶寛飢渇憂脱粟<lb/>
幸一飽甘脆吾何求<lb/>
低田美禾稼髙田饒黍菽豐歉昧前期苦樂易翻覆貧<lb/>
者嗟已流死者不可復何當忍須臾待此歲時熟<lb/>
<pb n="KR4e0182_WYG_007-11a"/>
　　侯山别墅視穫贈樂渠黄公<lb/>
薄田在何許蔚彼山之阿瘠土何磽确五侯空嵯峨盛<lb/>
夏霖潦集溪澗成江河圩岸善崩塌修築為力多力多<lb/>
不足惜歳晏其如何<lb/>
良田畆十金坂田賤易得不慮井税多功倍寡所獲早<lb/>
禾隨波濤晩禾苦螟螣瓶盌未可期十口聊塞責耕也<lb/>
餒在中先聖有遺則<lb/>
高秋收穫時星言向田墅童稚俱在田牛羊牧煙渚四<lb/>
<pb n="KR4e0182_WYG_007-11b"/>
顧但荒山澹泊寡儔侣悠悠空自知落落竟誰許不有<lb/>
黄石公誰可與共語<lb/>
君既辭朝簪我亦謝城闕石田不可耕謀生何太拙壠<lb/>
上多白雲松間足明月豈可充朝饑聊以自娛悦遥遥<lb/>
千載心長沮與桀溺<lb/>
　　壽<hi>闕</hi>
壺公西南來山水多竒變雲木相蔽虧樓臺遞隱見代<lb/>
更歲月深族聚子孫衍世業但詩書生涯足耕佃淳龎<lb/>
<pb n="KR4e0182_WYG_007-12a"/>
古俗遺騰踏清時彦野性厭丘樊遐觀窺海甸得造幽<lb/>
人居遂與幽翁面聞名情已馳考德意彌戀行已惟存<lb/>
心居家恒積善温温崇謙冲抑抑恥矜羡撓甲數之周<lb/>
星躔光始遍精神臯鶴姿容采桃花片令子具宏材留<lb/>
都拜佳選天書美賢勞朝列華嚴弁浩蕩沐恩私光榮<lb/>
霑宅眷髙堂壽域開南極老人見天桂黄飄筵江魚白<lb/>
入膳霞林發清輝石鏡光百鍊綵袖春風翻華觴佳客<lb/>
薦縉紳陳文詞親戚倍歡忭拂拭緑紋箋摩挲紫石硯<lb/>
<pb n="KR4e0182_WYG_007-12b"/>
為君作長歌一續王喬傳<lb/>
　　題張教授必學慈孝永思小巻<lb/>
生别何草草死别何悠悠霜落荆門樹蕭然天地秋攜<lb/>
孥一萬里禄養為親謀兹事已不及鐘鼎將奚求婦姑<lb/>
平生歡瓶罍千載羞蓼莪不忍讀灑淚滿山丘<lb/>
　　題石渚逋仙隱几看梅巻<lb/>
天地閉窮冬湖山三尺雪十日不開門寒花近可折挿<lb/>
置玉壺中壺氷味増冽隱几已忘言對此自怡悦拈起<lb/>
<pb n="KR4e0182_WYG_007-13a"/>
便成詩詩神轉清絶<lb/>
　　題天階集疏巻為章三洲作<lb/>
夫君東南英起際雲龍㑹中舍披日華西䑓挺風槩埋<lb/>
輪欽古賢落筆慴時軰名動縉紳間影落江湖外九萬<lb/>
方迅征一息力愈倍向僕初登朝寡識言語誖鎩翮荷<lb/>
生全推心安可悔甘為草莽臣老死聖明代搔首望京<lb/>
華浩然成獨嘅<lb/>
　　題章三洲易學紀成巻<lb/>
<pb n="KR4e0182_WYG_007-13b"/>
天覆與地載大易行其中先天地而有後天地而終氣<lb/>
機自活潑理趣何沖融嘗聞古聖人爰有包羲氏洞徹<lb/>
隂陽闗妙冩鬼神秘迺始作八卦重為六十四畫成方<lb/>
有易易在未畫前一畫復一畫其勢皆自然先天雖無<lb/>
言黙焉思已傳爾來幾千秋聖聖凡屢作先後互發明<lb/>
燦然在心目昭揚𤣥中𤣥所以覺後覺孔氏編三絶猶<lb/>
著為六經家傳而人誦萬古垂日星聖朝重置師教育<lb/>
充明庭吾莆富鴻儒正學紹鄒魯古老相沿襲近習迷<lb/>
<pb n="KR4e0182_WYG_007-14a"/>
太古六經缺其一無乃太莽鹵夫子䑓中彦謫官海上<lb/>
濆時哉深易道樂矣闡人文端然坐臯比開口吐所聞<lb/>
亹亹啟青衿無徒資誦讀剽竊口耳間祇用媒利禄善<lb/>
學顔子淵庶幾不逺復下士未聞道悔吝動相求既蹈<lb/>
浚恒凶或承覆餗羞洗心從君學庶用寡愆尤<lb/>
　　遣呉氏女歸本宅<lb/>
汝宗本華胄田園生理微頃遇歲年荒閭里共苦飢汝<lb/>
父抱汝來歲晏重相依汝時尚幼小出入須提撕朝嬉<lb/>
<pb n="KR4e0182_WYG_007-14b"/>
同稚孫夕寢侍母慈所幸兒女仁羣儕安敢欺誰云非<lb/>
骨肉周視同女兒忽忽閲數年秀髪揚雙眉語言頗巧<lb/>
慧亦有佳容姿娟娟雲邊月濯濯花間枝憐汝漸長大<lb/>
白璧無磷緇嫁汝非所能留汝非所宜兹當仲春月歳<lb/>
豐物熈熈鳥雀育其雛啾啾鎮相隨人惟萬物靈能免<lb/>
顧爾私浣濯舊衣裳緘縷新履綦雖無環與珥粉黛令<lb/>
薄施遣爾歸而宗婉娩習女儀作配宜令門議婚當及<lb/>
兹再拜辭我去送汝門之畿東望五侯山路記初時來<lb/>
<pb n="KR4e0182_WYG_007-15a"/>
<hi>叶</hi>人生父母心莫悲生别離六載今來歸喜極淚交垂<lb/>
祖母見汝來撫頂生歔欷叔嬸見汝來感歎成嗟咨宗<lb/>
族妯娌間咸來視汝為人生無根蔕飄蕩長風吹向令<lb/>
落他門寧有生還期汝伯俟齋翁平生心相知歸時相<lb/>
問訊細話此中時<lb/>
　　題張恥獨手巻<lb/>
獨行不愧影獨寢不愧衾我誦古人言應知古人心古<lb/>
人幾千載其心垂至今伏地雷驚蟄聞天鶴在隂勿謂<lb/>
<pb n="KR4e0182_WYG_007-15b"/>
獨不知儼若鬼神臨勿謂獨不彰殷若鐘磬音所以君<lb/>
子人幽獨在所釱夫君號恥獨兹意一何深逝將書户<lb/>
牖庶用存規箴性情時靜觀義理日幽尋毋使爾茅滋<lb/>
望致蓁莽侵童冠相追隨讀書松桂林人事多乖違出<lb/>
入昴與參君遊碧海涯我老青雲岑秋山風日佳蓬萍<lb/>
偶盍簪撫巻索我詩引吭為君吟務學貴得朋獨知豈<lb/>
所任靜定恒自持狂馳誰共禁願言崇令德致重比南<lb/>
金<lb/>
<pb n="KR4e0182_WYG_007-16a"/>
　　題網魚圖<lb/>
十年結一網網魚東海邊孔疎魚不罥望洋思悠然小<lb/>
大用各適迴橈姑舍旃我有白玉鈎炯炯掛青天期將<lb/>
龍伯國一舉六鰲連<lb/>
　　題龍<lb/>
怪物生江濆時濳以養智頭角雖崢嶸獨力難自致春<lb/>
雷破頑隂風雨復時至變化升九衢焱燹著靈異噓氣<lb/>
生青雲沛澤猶未試萬物天地間闖然返生意<lb/>
<pb n="KR4e0182_WYG_007-16b"/>
　　題虎<lb/>
大物奮神威羣毛俱辟易藜藿遂生榮林巒増赫奕邇<lb/>
來雨露深荆榛自堆積妖狐時媚人毚兔日交跡日暮<lb/>
天無雲啾啾恣啖咋安得矯矯姿耽視坐密席長嘯生<lb/>
清風凛凛鎮宗祏<lb/>
　　題小景<lb/>
江南多仙山歴歴挿晴昊歲晩無嚴霜山寒色更好緣<lb/>
厓見紅花渉逕得緑草髙寺憶逺公𤣥談事幽討鳴鴉<lb/>
<pb n="KR4e0182_WYG_007-17a"/>
飛青松曽見此樹老人生難百齡行樂苦不早委運任<lb/>
去留身閒以為寶<lb/>
　　題兩山手巻<lb/>
夙懐巖壑竒不受塵埃障悠悠草堂間岑崿俱相向壺<lb/>
公挺以青穀城麗而壯飛翠白雲隅開圖清漢上山氣<lb/>
日以積君心日以舒誰知蛟龍蟠嶄然頭角殊杏園春<lb/>
自好桂樹影扶疎無言自永日獨契包羲書<lb/>
　　遣女<lb/>
<pb n="KR4e0182_WYG_007-17b"/>
吾年四十餘生汝苦不早少小心甚憐晨夕寘懐抱有<lb/>
姊亦齊肩相將離襁褓傍母恣嬌癡綽約花枝好人生<lb/>
易乖張一别何草草娉婷隻影孤戚戚向兄嫂仰賴大<lb/>
母慈教育均覆幬一婢習所安内顧免煩惱今日當有<lb/>
行貧家事枯槁汝歸母不知拜泣傷我老里門東西居<lb/>
近别非逺道殷勤奉姑嫜黽勉羞蘋藻朂哉往汝家温<lb/>
恭以為寶<lb/>
　　題晩齋巻<lb/>
<pb n="KR4e0182_WYG_007-18a"/>
髙齋既瀟灑匡坐晩尤宜廣庭落疎隂仰見青冥枝聿<lb/>
當霜霰候蔚有春陽姿道心與之然把玩恒自怡少壯<lb/>
足努力老大徒委蛇百里半九十古老言吾規願君崇<lb/>
令德歲晏以為期<lb/>
　　名園花贈筆峰<lb/>
名園饒佳花紅紅兼白白同沐雨露濡嫣然各自得主<lb/>
人勤夢寐蒐羅殊未極千金購梅榴舁致百夫力淩躐<lb/>
畫堂深間簉雕䦨側芳心猶未展錦袖時拂拭泉石閙<lb/>
<pb n="KR4e0182_WYG_007-18b"/>
風霜終日鳴拍拍憔悴顔不怡睢盱中叵測耳語細温<lb/>
存陽春初不擇是種善性靈非直芙蓉色秋晴駢實繁<lb/>
日曬紫房坼滿眼粲珠璣磊磊子可摘充彼豆登羞慰<lb/>
此宗祊責平原賔滿堂能者為上客努力各勉旃先登<lb/>
勲可䇿<lb/>
　　寄陳璞齋<lb/>
不記君别時歳月良悠悠昔别髮盡白況復經數秋非<lb/>
無一紙書天長路阻脩時時向令子勤勤問安不昨云<lb/>
<pb n="KR4e0182_WYG_007-19a"/>
有家訊字細如蠅頭起立索書觀想君眼力優書言客<lb/>
遊倦旦夕買歸舟又言緑水隩欲卜林塘幽洿池足菱<lb/>
芡刀田亦易求一心處兩端躇蹰迷去留老去戀故山<lb/>
攜孥當逺遊數口隔異縣寧免羇旅愁山中破茆屋海<lb/>
田鹵不收頃屬飢饉後知識半已流生理已窮蹙圭撮<lb/>
不易謀故鄉雖云樂貧病増我憂舊遊多友生緩急或<lb/>
可投又聞閭里間還多好義儔男女就婚嫁親戚情綢<lb/>
繆澹蕩天地間何必念故丘秋葉鳴䇿䇿蟋蟀響不休<lb/>
<pb n="KR4e0182_WYG_007-19b"/>
申旦不成寐思君見無由迢遞寄君詩庶無沈與浮<lb/>
　　歲暮山中即事<lb/>
愛此山中好迢遥山路斜梅樹我自種蕭條開數花好<lb/>
風逓微香初日影交加培根斸新出扶傾著横义撫視<lb/>
窮日夕曛黑未還家<lb/>
種梅山逕邊下有牛羊道童豎恣攀翻糾纒易枯槁殷<lb/>
勤謝鄰翁愛此寒花好放牧須前山前山足豐草<lb/>
此樹亦易種瘦地難為春鐵骨抱竒石隔歲翳荒榛羣<lb/>
<pb n="KR4e0182_WYG_007-20a"/>
雀噪寒枝憔悴依霜筠栽培肆余力成隂屬他辰甘與<lb/>
木石居誰非草莽臣<lb/>
明日是除日向此山中來百卉俱已腓寒花為我開冷<lb/>
淡聊自娛自非調羮才裵徊未忍去安知嵗月催<lb/>
　七言古詩<lb/>
　　壽百嵗翁林公詩<lb/>
海上神仙不可期河車金鼎誠支離乾坤大璞鑿已久<lb/>
人生滿百嵗者誰黄石之陽林氏叟皓如松雪垂雙眉<lb/>
<pb n="KR4e0182_WYG_007-20b"/>
行年一百不計閏三萬六千日又竒神强骨壯善食飲<lb/>
手足便利無傾攲旦出里門事拜謁禮數舂容忘倦疲<lb/>
傳聞鄰境作春事排當古物驚羣兒頳肩駢足快一往<lb/>
道路見者咸歎嘻殷盤周鼎失顔色兌戈垂矢誰顧之<lb/>
平生胷腹極坦蕩語言易直無<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑里中子弟薫雅俗<lb/>
千載下見羲皇時天壽平格自應爾令徳壽豈將奚疑<lb/>
天下亂多治日少百年昇平古所稀安得生逢明盛世<lb/>
列聖繼作登豐熈有目不曽見甲胄有耳不曽聞鼓鼙<lb/>
<pb n="KR4e0182_WYG_007-21a"/>
嵗時閭里相歡洽姻族共保無參差聖明推恩遍庶老<lb/>
烏紗白髮光期頥人生如此足可樂和氣之㑹誰能希<lb/>
長夏芳辰屬初度草堂旭日春遲遲雲仍滿目環膝下<lb/>
繽紛賀客陳文辭逺近來觀填巷陌氤氲瑞氣光門楣<lb/>
此翁精神真大耐將來嵗月浩無涯天馬山人鎮無事<lb/>
年年來送壽翁詩<lb/>
　　送丘元鎮元秀二生還武夷<lb/>
昔年我過大安驛初聞生名未相識杖䇿迢迢千里來<lb/>
<pb n="KR4e0182_WYG_007-21b"/>
弟兄兩映連城璧長兄才氣豪且雄一掃數篇纔一息<lb/>
季弟文思浩莫當拈題書楮盈數尺少年文彩蔚葳㽔<lb/>
顧我摧頽真不及楩楠梧檟稱美材狹邪平敓俟繩直<lb/>
頏顔師席聊復然摘發瑕疵痛裁抑等閒㸃化易為功<lb/>
一家言語成組織武夷山水多才賢前哲立言繼六籍<lb/>
本根深沃枝榦蕃滋溉栽培富學術吾徒正學宜勉旃<lb/>
文字區區固餘力<lb/>
　　鈍齋楊老先生八十初度外孫張大章友人也持<lb/>
<pb n="KR4e0182_WYG_007-22a"/>
　　　此為壽某敬為題數句共致慶祝之意云<lb/>
東風吹庭著花枝鈍齋先生初度時簾櫳光射日杲杲<lb/>
笙歌聲暖春遲遲人生富貴何須早嵗晚蒼松看更好<lb/>
清階十轉帝恩深五馬歸榮身未老乾坤賦予何太偏<lb/>
栽培善慶理宜然甲子重畨又廿載嗣來星紀無窮年<lb/>
齊眉内子鬢雙白扶藜相對如賔客諸兒鵠立内外孫<lb/>
莫是神仙真眷宅瞳清氣健好容顔留與後人作畫看<lb/>
共説香山諸老者如翁五福定應難<lb/>
<pb n="KR4e0182_WYG_007-22b"/>
　　為雲莊王翁題壽軸<lb/>
雲莊之山飽遊適早聞翁名未相識野人蹤跡無端倪<lb/>
煙水微茫易昏夕鹿門隱趣亦何深向平婚嫁㑹當畢<lb/>
弄丸靜學無極翁擊壤高歌太平日四序平分秋正中<lb/>
百齡十計數涉七蓬鬆霜雪未䝉顛拜舞兒孫還繞膝<lb/>
人生如此絶可憐豈必金多與高秩余方落魄忘賤貧<lb/>
家有嚴君偕七十天性真歡事偶同蒸民好徳情何溢<lb/>
扣門陳子索新題拂素濡毫聊一述<lb/>
<pb n="KR4e0182_WYG_007-23a"/>
　　寄竹坡施先生昆玉<lb/>
尤川古邑佳山水雙峰㠝屼水清泚地逺民風淑且閑<lb/>
漁釣還多隱君子薄遊已作廿年期只今魂夢長依依<lb/>
扁舟欲往闗山阻一鴈不來音信稀極目溪雲擁溪樹<lb/>
君遊是我曽遊處漫題短句送君行直把愁心向君去<lb/>
地主竹坡好弟兄論交結識舊有情班荆坐愛蒼苔煖<lb/>
攜手時聞寒玉鳴一從放逐更多病寂寞郊扉掩芳逕<lb/>
摧落平生四海心真如縶驥氣空横君到尤中見故人<lb/>
<pb n="KR4e0182_WYG_007-23b"/>
為余傳語寄情親木蘭煙水壺公月短髪蓬鬆一角巾<lb/>
　　送邵仲徳<lb/>
春風香吐長安陌君乘高黄我馬白得路俱承聖主恩<lb/>
彈冠共作金門客小臣感激期致身願為良臣為忠臣<lb/>
䇿名自慶逢明世曲學曽應笑古人迂濶肝腸傷瑣細<lb/>
夢寐晤言無次第死棄真甘鄙分宜生還仰荷皇威霽<lb/>
一墜九天失世榮菑畬自稱妻兒耕壯心已逐丹楓落<lb/>
白髪幾看青草生君今南去緣何罪萬里揮戈戍邊海<lb/>
<pb n="KR4e0182_WYG_007-24a"/>
直隨萬壑赴東溟湯湯曽見滄波改日黒柴門未止闗<lb/>
邂逅青山黄石間昔人漫道從軍樂客子休嗟行路難<lb/>
越溪閩嶠異闗塞瘴嶺嵐煙須自愛更聞執手慷慨歌<lb/>
丈夫命存百無害<lb/>
　　寄題景范亭<lb/>
武昌之山落何處江海淼茫隔煙霧景范高亭倚大荒<lb/>
朝霏夕靄横蒼蒼亭高思古向來久亭中主人應白首<lb/>
結交海内盡豪英慷慨何曽接杯酒石溪張子吾故人<lb/>
<pb n="KR4e0182_WYG_007-24b"/>
昨來歸自楚江濵相逢抵掌為余説幾見兹亭風景絶<lb/>
席帽低臨山頂雲瑤觴追吸湖心月寒潭密竹晚氤氲<lb/>
紫荆花發生清芬俯瞰南窻望八極令人長憶范希文<lb/>
希文襟度何磊落高行濶步向寥廓朝營暮度求贏餘<lb/>
大笑世人空齷齪堯夫心事乃翁同東呉故舊漫相逢<lb/>
麥舟一擲歸徒步家庭唯諾何從容千載高風竟誰續<lb/>
近湖兄弟美如玉錦袍玉帶光熒熒紫誥金章照人目<lb/>
千鍾厚禄寧自腴傾囷倒廩俗人無丈夫意氣每如此<lb/>
<pb n="KR4e0182_WYG_007-25a"/>
嵗月從容古道徂浩浩長風吹漢水兹亭高詠滿人耳<lb/>
我欲從之路阻脩囘復歸闌誰倚徙君往湖南訪舊遊<lb/>
滄波放棹洞庭秋楣間琬琰庶無恙從君一上岳陽樓<lb/>
　　古松<lb/>
誰將繭素剛一尺寫出寒松千丈直高枝多半入白雲<lb/>
眼前夭矯蒼虬立鱗甲振奮掌爪撐左拏右攫令人驚<lb/>
劃然霹靂欲飛去動地波濤風雨聲<lb/>
　　與筆峰贈别<lb/>
<pb n="KR4e0182_WYG_007-25b"/>
昨日迎君南山南今日送君北山北五日十日留使車<lb/>
千山萬山動行色二十峩冠登漢朝三十金帶光横腰<lb/>
四十煌煌將使節栢臺薇省揚清標只今年華未五十<lb/>
精神意氣誰能及揮鞭躍馬蒼梧來萬里咫尺風煙開<lb/>
黄金臺前拜天子傾倒盡交天下士文章器業時共珍<lb/>
大夫特達有如此我忝清朝法從臣摧頽鮒轍一窮鱗<lb/>
生還北闕誰將引老去他山空復春城市山林各所遇<lb/>
坎止流行無定據世途詰曲多波瀾丘壑寛閒足雲樹<lb/>
<pb n="KR4e0182_WYG_007-26a"/>
新霽嵐光路不分欲别未别心氤氲執手何由表情素<lb/>
剖贈山中一片雲<lb/>
　　與方山黄公<lb/>
上有高天下有地前者古人後萬世遭逢幸值休明期<lb/>
公道正當天日際丈夫樹立自崢嶸妾婦媕婀真瑣細<lb/>
夫君廓落東南英剛方氣骨自天成食禄惟知天子法<lb/>
當官那顧俗人情俗情傾巧利鑚刺顛倒功罪移重輕<lb/>
君為朝廷惜名器名器豈是私家事杜絶請託謝諸公<lb/>
<pb n="KR4e0182_WYG_007-26b"/>
檢閱簿書戢羣吏爵賞皆由主上恩遷敘何能勢力致<lb/>
通者未免謂之迂天下人心安可無庸人或又謂之怪<lb/>
累朝成法忍破壞天門翹首近咫尺祇畏官箴盡臣職<lb/>
自誓吾心有朴忠不愧鬼神惟正直當宁臨軒念遠民<lb/>
出參藩政撫全閩單車已歴風霜苦淑氣須囘海嶽春<lb/>
溝壑平生心不改江湖戀國意彌勤披挹高風聴清響<lb/>
邂逅芬芳真可仰廿年蹤跡寄滄溟十口生涯在草莽<lb/>
懶將名刺謁君侯剩是漁樵鎮來往羨君忠信心不欺<lb/>
<pb n="KR4e0182_WYG_007-27a"/>
重君意氣心相知淪落孤懷聊自壯甘棠春雨寄君詩<lb/>
　藩伯方山黄老先生昔典武選操守剛方天下之人<lb/>
　想望風采竟以此補外來撫閩藩黎民懷之某海澨<lb/>
　耕農謬以疎直見許臨風遣此用寫高山景行之意<lb/>
　云<lb/>
　　題兩山手巻<lb/>
壺公卓落三千丈穀城嵯峨屹相向山前滄海盡桑田<lb/>
一望平川豁如掌道人結屋兩山中日日還登兩山上<lb/>
<pb n="KR4e0182_WYG_007-27b"/>
一莖蒼玉過眉長小製山巾𤣥鶴氅放歌倦憇古松隂<lb/>
洗藥近聞百泉響有時蘭水弄扁舟落日孤蒲横兩槳<lb/>
人生淡蕩自可憐富貴倘來安所强世間衢路轉嶔﨑<lb/>
物外乾坤自𢎞敞昨來寄我新詩篇句帶煙霞色蒼莽<lb/>
我家近在兩山東十畆𤓰田接平壤市塵迥隔不見人<lb/>
乘興可來亦可往百年誰是素心人松葉柴門須一訪<lb/>
　　送江城尹黄時簡<lb/>
憶昨與君聴鹿鳴雙騎駿馬朝神京少年快意輕世事<lb/>
<pb n="KR4e0182_WYG_007-28a"/>
謂言唾手成功名功名牢落如捕影蹤跡聚散同浮萍<lb/>
束書三上獲一第濫竽旅進充明庭瞽言謬發昏醉夢<lb/>
幸逢寛政逭天刑歸卧荒山饒嵗月十又七番春草青<lb/>
嗟君蹉跎更晩遇四十釋褐尹江城清操所難君子守<lb/>
去思重見古人情掄才共儗登臺省列爵還應待俊英<lb/>
丈夫出身事明主拔擢任使生光榮夙夜靖共須黽勉<lb/>
㝠頑慚愧負生成隂晴南國仲春後水陸中州萬里程<lb/>
送子長安何處是五雲宫闕日邊明<lb/>
<pb n="KR4e0182_WYG_007-28b"/>
　　朋竹篇<lb/>
黄君耿介孰與儔荒園高臥孤亭秋城市經年不一到<lb/>
柴門淨掃無交遊平生肝膈向誰是獨與此君同意氣<lb/>
撫几時聞空外音樂飢自餐淡中味昔賢交誼稱雷陳<lb/>
君與此君意更真四十餘年舊知已久要未須讓古人<lb/>
長身玉立儼生客毅然不肯借辭色秪將正直結君歡<lb/>
還以清脩助君徳道情澹泊兩相宜一日不見君不怡<lb/>
炎歊坐忘白日午雲霞共訂滄洲期可愛春陽桃共李<lb/>
<pb n="KR4e0182_WYG_007-29a"/>
婉態柔香爛如綺榮華眩眼得幾時翻覆瞥人猶敝屣<lb/>
結交莫結桃李花世情輕薄令人嗟所貴於君善取友<lb/>
傾蓋相從到白首<lb/>
　　題揚州卞鶚臯七十壽詩<lb/>
蘗翁蘗翁好氣魄瑰竒磊落風雲客壺山蘭水不住身<lb/>
淮海維揚有舊宅揚州城市多故人就中誰與最相親<lb/>
傾囷倒廩重然諾鶚臯端合如翁人少壯交遊今白首<lb/>
江北江南前來久春風昨日寄緘書千里殷勤問安否<lb/>
<pb n="KR4e0182_WYG_007-29b"/>
此翁年紀今幾何問道如翁還較多泛湖夜醉船頭酒<lb/>
舞影時翻月下蓑蘗翁强健天所假出處安危繫天下<lb/>
東山非久臥安石洛下行當起司馬中流擊楫大江深<lb/>
官堤楊柳増繁隂故人出迓郵亭外盡説相思一片心<lb/>
　　題彭典史竹坡手巻<lb/>
竹坡主人何昻藏丰標白晳髪毛蒼金閨通籍齒方壯<lb/>
天路聨鑣志正揚萬里獨過梨嶺道一官恰對壺山陽<lb/>
俸錢微薄能幾許世故艱難已備嘗政有催科憐我拙<lb/>
<pb n="KR4e0182_WYG_007-30a"/>
民多凋瘵令人傷毁譽榮辱無端緒期㑹簿書有故常<lb/>
求牧正厪憂國意烹鮮自試活人方海田嵗熟農家樂<lb/>
公舘春深化日長可是宦情宜土俗何曽雲物闗江鄉<lb/>
望中魏闕青絲騎夢裏高坡綠玉牀文字平生敦宿好<lb/>
薦紳投贈富新章無求偏覺人情好冩意成詩滋味長<lb/>
乘興揮毫聊一掃老懷醉墨笑琳琅<lb/>
　　雨竹<lb/>
有石有石生崛竒有竹離立靜相依枝垂葉重翠欲滴<lb/>
<pb n="KR4e0182_WYG_007-30b"/>
霫霫滿園春雨時道情愛此挺寒玉盡日披圖看不足<lb/>
屬饜人間桃李花能紅能白總塵俗<lb/>
　　老梅<lb/>
朔風稜稜寒蝕鐵梅花一枝白勝雪東皇仗爾報先春<lb/>
未許狂風便吹折平湖杳靄澹生煙遙海蒼茫欲上月<lb/>
此時此景難為言詩思撩人清可掇<lb/>
　　和江少峰二府壺山詩<lb/>
海上嶙峋百二峰紫氣青靄遥相通中有貝闕蘂珠宫<lb/>
<pb n="KR4e0182_WYG_007-31a"/>
髙標萬古稱壺公開剙原因造化功巍然特秀寰區中<lb/>
喬嶽名山罕與同青天濶幅無畫工撑拄日月自西東<lb/>
範圍野馬行平空層巒疊岫各巃嵸龍拏虎攫爭豪雄<lb/>
此公卓立勢自崇邃谷沕穆多淳風混沌未鑿猶顓蒙<lb/>
神光煜煜照祝融古木鬱鬱蟠蒼穹野人開户對蘢葱<lb/>
朝挹爽氣煩襟沖援筆欲賦慙未工逝往山中攀桂叢<lb/>
罷官已買青雲驄禁垣詞客譽望隆詩成寄我農家翁<lb/>
江湖廊廟意無窮山風水月興彌充已幸寛政蘇疲癃<lb/>
<pb n="KR4e0182_WYG_007-31b"/>
手斡元氣成歳豐擺脱塵鞅披心胸黄堂吏散坐髙舂<lb/>
此山相見眀雙瞳作詩琅琅冩真衷有時不見情忡忡<lb/>
輕煙積翠相溟濛石淙疾走白玊虹仙翁放出霱雲籠<lb/>
天地一氣但沖瀜<lb/>
　　有題<lb/>
壺山南來蘭水東水杉河柳相蘢蔥中間兩族分周姓<lb/>
山川結秀生諸公東族䕫䕫翠渠叟清德斯世參天功<lb/>
西族巍巍雙竹翁鴻名刻鼎垂無窮繽紛臺省難指屈<lb/>
<pb n="KR4e0182_WYG_007-32a"/>
錦衣象簡青雲驄瑶環瑜珥皆萬鎰治之不敢求良工<lb/>
珠湖呉子真國手禮羅非我求童蒙已見三冬立尺雪<lb/>
霫霫次第薫春風彬彬文字成杼軸撝謙抑損各相崇<lb/>
我沗西周傍倚玉早與吾友同磨攻義方師道兩堪賦<lb/>
綿才慙愧筆如虹<lb/>
　　題寒泉手巻<lb/>
巧匠竅堅垍得泉清且冽清如薄暮不雲之青天冽比<lb/>
隂山未春之白雪酈元水經不罣名仙源詎敢厠凡列<lb/>
<pb n="KR4e0182_WYG_007-32b"/>
井德雖不移滋滋來不絶甖甈薦樽罍朱明失歊熱文<lb/>
園病渴臥空山長日愔愔心不悦欲尋藥草古方無期<lb/>
向源頭澡澄澈<lb/>
　　題雙壽手巻<lb/>
城東兩株樹亭亭恰相向枝葉覆闉都半落青雲上故<lb/>
老傳來七十秋清風琴瑟鳴相酬有時青天吐明月珊<lb/>
瑚拂鏡當空流只今顔色無衰改傲雪凌霜鎮長在坐<lb/>
令邑里生輝光那羡蟠桃隔滄海<lb/>
<pb n="KR4e0182_WYG_007-33a"/>
　　題全懿堂古詩一首<lb/>
全懿髙堂𣺌何許重湖濛濛隔煙渚閩山囘首白雲垂<lb/>
落日凄涼愴誰語堂中太母年少時一念孝誠衆推與<lb/>
雝雝鳴鴈新相和蕩蕩長天失其侣阿翁年大阿姑死<lb/>
隻影娉婷兒方乳衆口喧啾太䀨人細情姑息偏憐汝<lb/>
兩髦一醮真不移萬夫獨勇誰能禦忍為弱草負乾坤<lb/>
誓作真松挺寒暑髪焦塵鏡掩鉛華手裂殘燈事機杼<lb/>
年年草屋閟青陽夜夜繁霜入白芋愛兒早不廢詩書<lb/>
<pb n="KR4e0182_WYG_007-33b"/>
惜兒苦不欠箠楚燃薪照夜眵眼眶移几就暄遍亭宁<lb/>
柳家辛苦資熊丸陶母殷勤事雞黍心堅分作未亡身<lb/>
眼見兒成進士舉直將持此報夫君笑入黄泉真死所<lb/>
孤兒追慕無休期氷蘗官箴佩遺矩朝出倚門暮倚閭<lb/>
九原路沓空延竚君不見千載蓼莪詩令人一讀淚如<lb/>
雨<lb/>
　　楊震辭金小軸<lb/>
我愛闗西楊伯起唾視黄金如敝屣冥冥之中能不欺<lb/>
<pb n="KR4e0182_WYG_007-34a"/>
千載真心照寒水薦剡名流定出羣懐金莫夜通殷勤<lb/>
莫道故人知己少故人應亦未知君<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0182_WYG_007-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天馬山房遺稿巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天馬山房遺稿巻八</head> <lb/>
    <p>
<pb n="KR4e0182_WYG_008-1a"/>
欽定四庫全書<lb/>
　天馬山房遺稿巻八<lb/>
　　　　　　　　　　　　　明　朱淛　撰<lb/>
　五言律詩<lb/>
　　寄吳一蒿别駕<lb/>
一别都門道生涯各轉蓬相逢重把臂多病已成翁附<lb/>
驥思前日㝠鴻想下風看山朝撫几拄頰五侯東<lb/>
朝市多榮辱山林無是非莫將軒冕貴博得蔦蘿衣撫<lb/>
<pb n="KR4e0182_WYG_008-1b"/>
事才偏短為農願不違歸來陶靖節歳晩幸相依<lb/>
疏傅風流逺于今有耿光壯能行所學老不去其鄉袍<lb/>
笏抽身早田園引興長瘦笻雙短屐漫歩晩山蒼<lb/>
萬事浮雲外蕭然一故吾菉葹傷道路歲月感頭顱野<lb/>
性無羈管滄江足釣徒朝來公事併搔首辦詩逋<lb/>
　　題劉慎齋墨蘭<lb/>
衆莽共披紛兹蘭迥出羣孤根依靜石久伴結芳蓀空<lb/>
谷無人到清風獨自聞擷枝無可贈惆悵憶夫君<lb/>
<pb n="KR4e0182_WYG_008-2a"/>
　　呉明通别駕臨老得子有詩見貽作此答之<lb/>
投笏歸來早林園興若何餘金逢㓂盡短髮入秋皤别<lb/>
駕親鄰並清詩細琢磨弄璋新有作寄我費吟哦<lb/>
　　同馬師山訪山齋先生于蒲坂别墅晩遊戴家水<lb/>
　　　亭師山有作索和漫成一首<lb/>
野性無羈管同人作漫遊曲橋流水細古木小亭幽秃<lb/>
筆憑誰借清詩索我酬扁舟閒倚岸鎮日此淹留<lb/>
　　贈孫芝溪孫君廷載家世縉紳遊意岐黄之術别<lb/>
<pb n="KR4e0182_WYG_008-2b"/>
　　　號芝溪侍宦來莆小詩奉贈兼呈尊翁先生以<lb/>
　　　為何如<lb/>
公子有竒好芝溪靜卜居還從塵外境細讀枕中書短<lb/>
屐春山裏長鑱秋雨餘欲從問真訣何以愈迂疎<lb/>
　　丁亥六月七日夜書寄道通弟<lb/>
南浦王孫草歸來定幾時篝燈當此夕千里重相思志<lb/>
士懐偏壯孤臣鬢已絲山中誰晤語鎮與白雲期<lb/>
　　慶朱若思先生六十作<lb/>
<pb n="KR4e0182_WYG_008-3a"/>
塔麓凝靈秀翁家即壽鄉厯頭新甲子鐵面舊風霜綵<lb/>
服春初入雲林樂未央百年當此日幾度薦華觴<lb/>
蓬萊不可見仙子亦應閒紫陌紅塵外蒼松白石間蕭<lb/>
然忘歲月可以駐容顔自是長生訣何須問大還<lb/>
　　題姚同年在明虛谷别號巻<lb/>
塵紛不可到白日悄沈沈自爾發靈籟何曽聞足音靜<lb/>
探無極藴妙契聖人心欲問濳虛子雲闗一許尋<lb/>
　　扁舟泝木蘭宿西冲僧舍同馬師山和顧頥齋韻<lb/>
<pb n="KR4e0182_WYG_008-3b"/>
古寺倚巖阿春風欵碧蘿烟霞宜野客猿鶴訝初過已<lb/>
覺諸天近還期明月多老僧縁不薄投榻意如何<lb/>
坐愛山中靜庭柯永日移婆娑遊客影消息野雲知釋<lb/>
子何年往溪光入畫竒題詩鑱絶壁應作後遊期<lb/>
　　題此峰詩巻<lb/>
我愛烏山下悠然一草堂此峰高不極開户正相當玉<lb/>
柱撐元化濛雲雨八荒道情將野意相對入冥茫<lb/>
　　西方成蹟為王通府題<lb/>
<pb n="KR4e0182_WYG_008-4a"/>
宇宙皆吾分物情便茍安丈夫當許國王事敢辭艱鑿<lb/>
地開新險成堤障倒瀾惟應西郡乗千載不能删<lb/>
　　山中雜咏<lb/>
冬杪暖於春晴初絶㸃塵看山因到寺落日不逢人石<lb/>
陡憐苔澁天多覺樹貧鄰僧收敗葉來瀹茗花新<lb/>
風定木初落松寒鶴不來衡茆還我獨草逕為君開宇<lb/>
宙無窮事煙霞百尺臺憑髙舒一嘯能賦豈吾才<lb/>
　　贈别黄方山<lb/>
<pb n="KR4e0182_WYG_008-4b"/>
靡靡嗟流俗剛方慕古人朝廷三尺法男子百年身道<lb/>
已齊榮辱時哉任詘信蒼生須料理行路展經綸<lb/>
髙賢自城闕下士祗山林未必平生舊相期一片心風<lb/>
雲人事改天地主恩深白日闗山道歸囊有素琴<lb/>
　　贈南洲<lb/>
南洲棲隱處東近五侯山心跡浮名外行藏晏坐間新<lb/>
詩頻入刻逸興許誰扳永日衡門下何人數往還<lb/>
　　龍泉王公尹莆有惠政焉洽於吾民兹當考績小<lb/>
<pb n="KR4e0182_WYG_008-5a"/>
　　　詩奉贈以致惜别之情<lb/>
海縣青郊外歸來借一㕓自憐身計拙喜得使君賢井<lb/>
食惟輸稅丁差不費錢可能忘帝力耕鑿自年年<lb/>
一麾江海上三載屈英豪秩滿宜登最民懐有大勞青<lb/>
山遮去轍白日照征袍逺業深相朂臨岐贈寶刀<lb/>
　　遊山<lb/>
開年初二日亭午不雲時拉伴無前約探春恐後期松<lb/>
寒聞子落野迥見人稀風物供登眺莫嫌歸去遲<lb/>
<pb n="KR4e0182_WYG_008-5b"/>
　　題宋友泉楊休録<lb/>
從政何曽易居鄉更自難大都交際處總在是非間去<lb/>
日留遺愛逢人不愧顔鄉評與士論千載不能刋<lb/>
　　題黄南金先生迺翁翠筠輓巻<lb/>
翠筠不可作空慕翠筠名緬想林泉趣都忘世俗情晴<lb/>
曦疑雨色静夜起天聲囘首閩雲結偏將老子誠<lb/>
　　小池<lb/>
籬落能多地居然鑿小池白蓮還自種幽興有誰知清<lb/>
<pb n="KR4e0182_WYG_008-6a"/>
曉露華集空天月色宜江湖萬里思把翫獨移時<lb/>
　　題節婦手巻<lb/>
别去何太速百年未有涯殘生惟一死萬事只孤兒白<lb/>
髮丹心苦青天明月知哺烏情不展灑淚蓼莪詩<lb/>
　　題陳居素手巻<lb/>
榮華不可慕素履重偏長别業居幽處名山對草堂招<lb/>
尋無俗侶供具祗家常時挹南華老靜談秋水章<lb/>
　　壽<hi>闕</hi>
<pb n="KR4e0182_WYG_008-6b"/>
生榮誰不羨具慶世應稀嚮用康寧福相將老大時教<lb/>
忠餘古意許國是男兒遥致南山祝長賡天保詩<lb/>
　　題山房<lb/>
北極煙霞迥西軒水石寒何年歸栗里前夢説邯鄲渉<lb/>
世情偏懶讀書興未䦨尚懐明主戀炯炯寸心丹<lb/>
　　和南安嚴年兄<lb/>
共向山中宿夜來山雨鳴不知身世在獨覺夢魂清鐘<lb/>
鼎何年事刀圭幾日成從君托幽契端坐話無生<lb/>
<pb n="KR4e0182_WYG_008-7a"/>
　　送陳把總升都閫<lb/>
南日闗天險安危仗虎臣掃清輸壯畧控帶及全閩專<lb/>
閫分符重三軍别意親先聲應破膽談笑靜風塵<lb/>
　　在張此山讌席口占<lb/>
積雨初晴夜東風送暖時髙燈眀綺席雅曲荐金巵爛<lb/>
醉生涯在留歡别去遲百年良㑹幾呼筆一題詩<lb/>
　七言律詩<lb/>
　　和吳文宗南洲别墅落成之作<lb/>
<pb n="KR4e0182_WYG_008-7b"/>
重訪南洲路轉迷閒居底用定幽溪晩田石溜穿渠水<lb/>
老木煙村入望低已分迂踈供白眼不嫌粗糲有黄虀<lb/>
洲前風物無羈管一一還君自品題<lb/>
乾坤賸得此身閒水石蕭然屋數間小結亭䑓無俗物<lb/>
便於人境隔塵寰半生舊事渾如夢終古青山不改顔<lb/>
雨笠煙蓑了春務幽篁盡日掩重闗<lb/>
　　輓彭甫僉憲先生<lb/>
襟抱氷壺徹底清門牆曽一拜先生十年夢寐空萍梗<lb/>
<pb n="KR4e0182_WYG_008-8a"/>
萬里歸來失典刑出處高風闗世教乾坤公是有鄉評<lb/>
平生述作羞諛墓獨愛斯言不媿情<lb/>
　　寄張行之水部時在蕪湖司課<lb/>
春日西䑓共賦詩只今已隔兩年期升沉爾爾何須問<lb/>
消息茫茫總不知落日重湖牽夢杳南天寒鴈送書遲<lb/>
鼎彛竹帛真君事我向滄浪買釣磯<lb/>
　　和方可吾天壺洞話春詩韻<lb/>
壺亭佳處作春遊春萃壺光越分幽竹下踏歌同岸幘<lb/>
<pb n="KR4e0182_WYG_008-8b"/>
花前呼酒錯觥籌雲開晩照初移席天落平波好放舟<lb/>
却喜閒身渾健在敲扉還許數相求<lb/>
　　和馮檢齋方伯賜詩<lb/>
瀾水壺山已隔生何期使節重行行直從當宁分憂顧<lb/>
終與斯民致太平茅屋惠來今雨候德儀端拜古風清<lb/>
明公事業須鐘鼎沮溺都忘世上情<lb/>
前驅簇仗度江亭萬頃雲濤洗眼醒直盡提封供指顧<lb/>
何須入界按圖經六年海國情無限一樹棠棃影滿庭<lb/>
<pb n="KR4e0182_WYG_008-9a"/>
追省舊遊渾不寐行吟幽思入𤣥冥<lb/>
　　翁五松朝均廬墓資山乗暇一訪偶成<lb/>
古寺平蕪一鶴林月明華表斷遺音驚風摵摵鳴黄葉<lb/>
疎雨嘵嘵咽墓禽宿莽已封三尺土蓼莪長抱百年心<lb/>
瘦笻踏遍蒼山路來欵柴扉話緑隂<lb/>
　　和鄭山齋梅隴信宿叙懐二首<lb/>
振衣直向八壺顛倦借梅花一榻眠閒愛白雲依靜渚<lb/>
清於獨鶴唳瓊田百年勲業溪山是千古文章日月懸<lb/>
<pb n="KR4e0182_WYG_008-9b"/>
喜老可能無述作新編騷雅又𤣥𤣥<lb/>
御前新乞得歸休雲水真鄰結小丘世事那堪供一笑<lb/>
人生至此更何憂偏憐梅隴宜明月浩有詩懐敵素秋<lb/>
回首古來多宦達功成誰向赤松遊<lb/>
　　送亦亭方世講上舍謁選和韻<lb/>
春日春風兩袂輕亦亭亭外即春明觀光此日應新寵<lb/>
循吏君家有舊聲離别休為兒女態祝規須盡友生情<lb/>
孤臣江海還多病望斷卿雲憶帝庭<lb/>
<pb n="KR4e0182_WYG_008-10a"/>
　　題漳浦南園手巻詹惠御史之弟<lb/>
南園南望隔千里今日從君話勝遊筆格棋枰消歲月<lb/>
池䑓花草領春秋前身莫是陶居士行樂真同馬少游<lb/>
回首邯鄲成一夢釣磯我已落滄洲<lb/>
　　丙申歲臘訪甥楊繼宗子熈春讀書山中宿留賦<lb/>
　　　此<lb/>
不到東山應幾時森森松桂鬱深枝藤蘿剝落龍蛇骨<lb/>
莓蘚斕斑虎豹皮竹几安排深打坐雨牆摸索舊題詩<lb/>
<pb n="KR4e0182_WYG_008-10b"/>
山中真侶分攜盡忽憶商山採紫芝<lb/>
瘦笻扶我上孱顔暝色雲蘿亦可攀坐久亭臯聞木落<lb/>
夜深霜露覺衣單行衝野蔓披襟袖歸種青松出屋山<lb/>
丘壑風流輸領略京華前夢説邯鄲<lb/>
　　遊山<lb/>
東風應律景初温暗送微青入曉痕落日天邊明積水<lb/>
炊煙山下起孤村蒼厓還我曽遊處古寺無僧獨閉門<lb/>
石磴不堪鞾底滑噤寒赤脚踏層雲<lb/>
<pb n="KR4e0182_WYG_008-11a"/>
　　鄉先正友泉宋公生平樹立不愧高第某以謭劣<lb/>
　　　邈在下風永懐若人實深慨歎用述短章以致<lb/>
　　　景行之意云爾<lb/>
一官轗軻餘霜鬢直道平生志不違富貴自來還自去<lb/>
乾坤公是與公非蒼雲古木新丘隴白石清泉舊釣磯<lb/>
欲擬大招追楚些臨風悵望重依依<lb/>
　　一山鄒使君山中見懐和答<lb/>
野泉歷絡路縈迴松葉柴門午未開清景偏於塵世隔<lb/>
<pb n="KR4e0182_WYG_008-11b"/>
何人肯到白雲來逃虛久矣成真懶臥病居然阻此杯<lb/>
幽意道人須領略暮林啼鳥莫相催<lb/>
深入名山且未迴百年難是好懐開雨餘松色纔生暝<lb/>
海上月明還復來錦字留題青玉案仙人招飲紫霞杯<lb/>
林泉入手休輕擲容易流光白髮催<lb/>
　　碧塘存稿題辭<hi>有引</hi>
　窶夫薄田逺在五侯山曲時時往來其間而涵江黄<lb/>
　君靜卿山莊適在翠微深處雞犬相聞而桑麻之影<lb/>
<pb n="KR4e0182_WYG_008-12a"/>
　交接也辱不予鄙輟耕有作亟以示予予亦得以所<lb/>
　業就正蓋十年于兹矣近復得其碧塘存稿櫽括平<lb/>
　生所作蓋定本也聫日讀之愛其詞致閒適有古隱<lb/>
　士之風為作七言近體一章以答來貺兼為請益之<lb/>
　資焉爾<lb/>
隱君結屋秋山下而我幸為鄰舍翁放犢毎從清曉出<lb/>
分泉還許此溪通一簞粗糲豐年樂遺俗淳龎太古風<lb/>
珍重南金投贈意春餘定費幾郵筒<lb/>
<pb n="KR4e0182_WYG_008-12b"/>
　　登梅峰制幹李公新祠<lb/>
莆陽一水分南北童稚能知制幹名好義時從遺老説<lb/>
臨危深見古人情蒼山英爽宜尸祝白日冠裳有典刑<lb/>
松葉祠門伸一拜長風颯颯起天聲<lb/>
　　和韻奉招方巖兼呈馬師山<lb/>
移了新亭結了橋閒中日月此中消天晴海畔峰巒出<lb/>
雨足牆隂薜荔驕石掌横撐當酒案松枝低亞任詩瓢<lb/>
方巖野客能相訪預報山靈折簡招<lb/>
<pb n="KR4e0182_WYG_008-13a"/>
　　扳和坡翁獄中寄子由二韻<lb/>
澹煙芳草共萋萋繚繞長堤極目低素食已應慚仗馬<lb/>
生還那敢望金雞一犂獨把無遺業萬里攜孥任老妻<lb/>
日暮愁心何處是八壺東畔五侯西<lb/>
落魄長安不見春百年榮辱夢中身堂堂歲月雙蓬鬢<lb/>
碌碌乾坤一旅人海内交親閒屈指天涯囘首正傷神<lb/>
和風阻水渾無賴南望湖邊又問津<lb/>
　　無題<lb/>
<pb n="KR4e0182_WYG_008-13b"/>
道情偏稱此官閒朝市勞勞百不干秪有清忠酬聖世<lb/>
更無撓節愧西山十年光景詩多少萬里江湖意未䦨<lb/>
琴劒無多歸便得鄉心先過蓼花灘<lb/>
　　寄題景范亭<lb/>
瑞靄霏微半不分遥從江樹望江門橘中遺老今無恙<lb/>
竈下桐聲舊有聞葵藿丹心瞻日近庭闈風色及春温<lb/>
自憐憔悴逋臣影釋褐曽霑玉露恩<lb/>
　　二府少峰江先生同令弟章山哭其季方文厓上<lb/>
<pb n="KR4e0182_WYG_008-14a"/>
　　　舍得詩二首示及索和賦此<lb/>
逺道音塵定是非西原空切脊令悲浮生鼎鼎只如此<lb/>
合眼時時還見之青草池塘幽夢斷紫荆風雨暮隂移<lb/>
人情一别消魂後容易繁霜入鬢絲<lb/>
野日悽悽翳病眸西風烈烈罕時休飛騰且被才名誤<lb/>
廓落俄驚歳月遒雲樹空遮千里道古今不盡夕陽愁<lb/>
殘燈孤館初聞雁正自傷魂况值秋<lb/>
　　落花<lb/>
<pb n="KR4e0182_WYG_008-14b"/>
花開長自掩柴扉聞道春歸却未歸出洞暗隨流水逺<lb/>
乘風髙逐曉雲飛餘香正喜臨書幌秀色還堪著綵衣<lb/>
病起逢春抛藥裹摩娑瘦骨近應肥<lb/>
倦倚危䦨日未斜碧雲芳草遍天涯泥融海燕營香壘<lb/>
花暖崖蜂閙晩衙撫景有時成獨笑留春無計轉須嗟<lb/>
何當一摘蟠桃實共結幽期九萬賖<lb/>
一拂瑶琴一再彈春明那負酒杯寛紅英樹尾香猶戀<lb/>
緑玉庭心影正團清景可孤天上月流光堪老鏡中鸞<lb/>
<pb n="KR4e0182_WYG_008-15a"/>
槁桐不盡相思調忍探當年白玉環<lb/>
白石苔生紫錦鱗繁英碎㸃繡文茵攀翻曽被君王寵<lb/>
摧落均霑天地仁明月闗河千里共春山風雨一番新<lb/>
長安陌上花如綺多少人間得意人<lb/>
　　覓菊<hi>有引</hi>
　嘉靖二十年辛丑十月之望諸弟輩相呼看菊黄石<lb/>
　歸來嘖嘳稱歎老子於此興復不淺也口綴數詩為<lb/>
　求佳品植之因念昔陶靖節年未四十賦歸去來辭<lb/>
<pb n="KR4e0182_WYG_008-15b"/>
　當時三徑就荒松菊猶存某罷官適當其歲荏苒星<lb/>
　紀今年五十有六矣迺植佳花以償夙好為計不亦<lb/>
　晩乎約毎歲開時定作數詩以紀歲月較將來所作<lb/>
　尚幾何也<lb/>
羣季風流共一家相攜黄石看黄花主人好事那相厭<lb/>
得意不知時自誇秋水菱荷先隕落春陽桃李漫紛華<lb/>
十弓借與階前地為覓蒼金寸許芽<lb/>
白髮黄花意自違野情秋色澹相宜懶從碧草荒三逕<lb/>
<pb n="KR4e0182_WYG_008-16a"/>
獨對西風酹一巵真景聞人爭詫説賞心嗟我負襟期<lb/>
明年此際花時候拄杖敲門定是誰<lb/>
髙下還須費剪裁曉晴籬落錦屏開竒香迥與他年别<lb/>
仙品新從何處來生意天然難罨畫化工原自厚栽培<lb/>
陶公匪愛杯中緑直愛秋光泛酒杯<lb/>
荷花博士古來有菊圃主人今是君雅操静從霜後見<lb/>
幽香偏愛月中聞自憐浮世知音少誰把瑶華結贈殷<lb/>
萬頃秋光無盡藏滿籬不惜許平分<lb/>
<pb n="KR4e0182_WYG_008-16b"/>
　　與馬子師山夜酌月巖樓聮句奉相教和亦見野<lb/>
　　　人近况也<lb/>
斜月高樓話二更<hi>損巖</hi>遲回往事寸心驚明河半落星辰<lb/>
迥<hi>師山</hi>逺吹微聞蟀蟋鳴萬事只贏絲兩鬢<hi>損巖</hi>百年已許<lb/>
醉深觥青山草屋誰頻訪<hi>師山</hi>共是逃虛不受名<hi>損巖</hi>
城山雲接塔山雲<hi>損巖</hi>雲外相逢毎是君堯舜巢由吾道<lb/>
爾<hi>師山</hi>江湖廊廟古時分山深丹樹傷秋早<hi>損巖</hi>歲晩黄花<lb/>
結贈殷愛汝風流能謝朓<hi>師山</hi>髙樓幽思入清芬<hi>損巖</hi>
<pb n="KR4e0182_WYG_008-17a"/>
蹤跡平生也自同<hi>損巖</hi>十年萬里一飛蓬逡巡不改芹暄<lb/>
意<hi>師山</hi>丘壑寧忘怙冒功獨鶴孤雲更野性<hi>損巖</hi>藥囊書巻<lb/>
却深恫忽驚鴻鴈清宵度<hi>師山</hi>猶憶燕山紫霧中<hi>損巖</hi>
　　天馬山莊紀興奉懐馬君<lb/>
歲月焉知漢與秦桃花開遍武陵春仙源莫只在平地<lb/>
聖世還須有逸民莽莽丘園三畆宅悠悠雲水百年身<lb/>
疎狂我已無心久荷蕢從來是異人<lb/>
坐愛山中白日長毁譽不到水雲鄉苔封石磴芒鞋滑<lb/>
<pb n="KR4e0182_WYG_008-17b"/>
花撲甖瓶村酒香老去一丘聊自足古來萬事定何常<lb/>
自憐坐久青山客十有九番春草芳<lb/>
　　送李司訓遷官永福<lb/>
秋深行色淡相闗一片翔雲況可攀鼎呂已増吾道重<lb/>
巖廊曽得此身閒清真迥出風塵外吏隱更存水石間<lb/>
十載莆陽無長物逢人惟説八壺山<lb/>
　　晩歩山園口占紀興<lb/>
小小山園寄翠微近連山市入煙霏蓬蒿未許荒三逕<lb/>
<pb n="KR4e0182_WYG_008-18a"/>
花竹從教碧四圍細築雲根通野溜靜憑松葉啓柴扉<lb/>
吾衰脚倚青藜健日上時來月上歸<lb/>
　　别彭丹洲<lb/>
箕裘文綵動鄉闗騰踏風雲興未䦨赤縣名聲連白下<lb/>
丹洲鼓角接烏蠻濯纓正愛江湖濶走馬何妨道路難<lb/>
試向髙峯一回首海天盡處是壺山<lb/>
　　野夫<lb/>
野夫多年不照鏡衰容偶自臨清池本來面目不可識<lb/>
<pb n="KR4e0182_WYG_008-18b"/>
低首笑問公為誰崢嶸歲月今餘幾塌颯風煙乃爾為<lb/>
我笑亦笑竟無語竹枝揺曳光参差<lb/>
　　遊壺公梁溪<lb/>
縹渺仙源何處尋緣崖緑樹俯秋隂屏開綵翠疑新障<lb/>
玉散琤琮遞好音天意特遺賢者樂壺公真識野人心<lb/>
風流未數蘭亭事一笑從容豁胃襟<lb/>
　　寄田拒山憲副<lb/>
使君一疏歸來早家住萬山深復深解組已無當世念<lb/>
<pb n="KR4e0182_WYG_008-19a"/>
讀書真見古人心白雲時下溪頭釣丹壑還從雪後臨<lb/>
我亦乾坤狂措大索居何處覓知音<lb/>
千里迢迢訪敝廬分攜已是十年餘空山老去長相憶<lb/>
前月人來不得書川上風光原自好林間心思近何如<lb/>
江梅未得春消息贈汝雲安雙鯉魚<lb/>
　　寄尤溪劉環經歷<lb/>
把袂他年君别我題詩今日我思君只應共照三秋月<lb/>
何處相逢一片雲世事都成蕉鹿夢野情已入海鷗羣<lb/>
<pb n="KR4e0182_WYG_008-19b"/>
舊遊回首人千里翠壁丹楓夕靄曛<lb/>
　　和璞齋題岐南書舍<lb/>
小齋空坐思悠哉心逺乾坤景自開憂國幾餘華髮在<lb/>
逢人先覓菊花栽宦囊兩世惟書巻塵事無端付酒杯<lb/>
避俗底須方外去杖藜隨處破蒼苔<lb/>
　　賀方兩峯得孫<lb/>
南望壺公不咫尺崢嶸天地兩峯尊喬松待得三千歲<lb/>
老鶴添生第二孫杳靄澄塘開霽色氤氲滄海浴朝暾<lb/>
<pb n="KR4e0182_WYG_008-20a"/>
阿翁樂意知多少賀客時稱緑玉樽<lb/>
　　與聞起弟<lb/>
作意歸來莫著疑故園松菊自依依此心漫道無通塞<lb/>
萬物從來有是非岐路經多諳世故人情閲盡見天機<lb/>
耕原姻婭過逢地休向樽前賦式微<lb/>
　　送筆峰王使君之官<lb/>
一臥蒼山幾送君路岐南北任紛紛英雄名姓須青史<lb/>
薄劣行藏只白雲别意故應難入畫老人更自惜離羣<lb/>
<pb n="KR4e0182_WYG_008-20b"/>
山中漫倚陽闗調緩歩微吟到夕曛<lb/>
　　囘師山馬君入城夜歸紀興<lb/>
初寒不寒氣尚暄欲雨不雨天茫然城市經秋試一到<lb/>
野田把手行相牽向來許國幸無死老去為農逢有年<lb/>
暝色歸輿山路沓候門松火竹籬邊<lb/>
　　愧山醉簡一山有作倚韻奉和<lb/>
積雨初收翠滿山丹梯石磴共躋攀雲邊野色千村迥<lb/>
天上松聲五月寒坐愛巖扉當絶勝行憑風力上孱顔<lb/>
<pb n="KR4e0182_WYG_008-21a"/>
虛無未覺蓬萊逺只隔煙波百尺間<lb/>
　　山中贈别田拒山憲副<lb/>
玉樹清芬不可扳逺書幽夢幾間闗須知天上歸田樂<lb/>
早信人間行路難千里不辭重命駕一燈相對共開顔<lb/>
青楓白露今揺落惟有松枝待歳寒<lb/>
露洗青天百尺䑓山靈預報使君來入門怪我頭顱變<lb/>
見面令人心眼開草徑誰當知仲蔚鵞湖正自想東萊<lb/>
海天佳處行須遍且盡明年二月囘<lb/>
<pb n="KR4e0182_WYG_008-21b"/>
未雨欲行雨且休客邊琴劒滯深秋重逢契濶何年是<lb/>
再展從容半日留童丱追隨成白首鼎彛勲業付滄洲<lb/>
曉晴風掃攅峰出碧海青天快壯遊<lb/>
昨日未晴今日晴東暝曙色漸開明潮囘海岸蒼苔滑<lb/>
路没溪橋秋水平人在他鄉為逆旅天敎今雨試交情<lb/>
三山驛外秋風裏白苧衝寒兩弟兄<lb/>
　　壽守素一首<hi>有引</hi>
　守素張翁是日華誕堅不受賀無以為情家有兩枚<lb/>
<pb n="KR4e0182_WYG_008-22a"/>
　酸柑積久收縮極小而色淡黄與消梨無辨名以交<lb/>
　梨云是仙物侑以七言律詩一首持獻壽筵盛以朱<lb/>
　漆盒裹以紅紙過於珍閟其家受之相聚而觀不識<lb/>
　其為何物也駭嘆珍竒剖而䑛之閧堂大笑騰沸歡<lb/>
　聲守素啞然曰是損翁戲我也嘲我儒酸太甚耳雖<lb/>
　然此菓惟酸之故可以久藏固所以壽我也翼日相<lb/>
　見握手大笑老人相從林下戲不為虐亦自有醖藉<lb/>
　風味故書其槩令子孫藏之為兩家異日故事<lb/>
<pb n="KR4e0182_WYG_008-22b"/>
仙菓新從天上來不知名甚轉堪猜琪花自結千年實<lb/>
閬苑還應幾處栽異品莫須同火棗竒香正可薦瓊杯<lb/>
野人珍重春相贈料取髙堂笑口開<lb/>
　　<hi>此舅氏為先君壽也先君長舅氏一歳毎逢初度互相歡娛日月幾何今俱不可復作矣嗚呼追惟</hi>
　　<hi>菽水風木之恨彌深瞻望渭陽宅相之占奚補用䟦數語聊紀寸心甥張乗鐸志</hi>
　　送王在曽春試<lb/>
天上迢迢白玉京少峰兼侍筆峰行長江五月南風迅<lb/>
大野三更北斗平曉日擔頭明劒氣蟄龍動處殷春聲<lb/>
<pb n="KR4e0182_WYG_008-23a"/>
青雲賢達無書久莫漫逢人説姓名<lb/>
　　送鄭于藩春試<lb/>
浩然一笑辭知已萬里青天更北行避暑起先紅日出<lb/>
問程望入綵雲横騰凌海岱孤懐壯盥濯江河雙眼明<lb/>
此去功名須入手施為莫遣負平生<lb/>
　　贈豐山陳子于庭<lb/>
我愛豐山無俗韻時時來往小齋中野情自比天隨子<lb/>
詩句多師陸放翁環堵蕭然無一物才名早已動諸公<lb/>
<pb n="KR4e0182_WYG_008-23b"/>
長吟盡日不知厭興入冥冥海上峰<lb/>
　　代八峰壽田拒山<lb/>
壯志何人便賦歸高堂深戀老萊衣百年光景春方半<lb/>
萬里無雲月正輝壽域圖開青嶂逺仙厨饌送紫芝肥<lb/>
華觴細度瑶池曲行樂從今願不違<lb/>
　　扁舟同師山拜山翁于蒲坂别墅蒙賜詩步韻奉<lb/>
　　　答<lb/>
壺公山高蘭水深先生挑竹慣登臨東風蘋藻千年祀<lb/>
<pb n="KR4e0182_WYG_008-24a"/>
落日江湖萬里心窄徑亭䑓春寂寂聨村桑柘晝隂隂<lb/>
拏舟自笑孤狂子得侍儀刑伴朗吟<lb/>
平臯斷岸蔚深深鶴渚山翁釣石臨憂國空餘雙鬢雪<lb/>
為漁已了百年心漫從雲水尋芳躅坐愛松篁落翠隂<lb/>
乘興重來應不逺扣絃還許續髙吟<lb/>
　　登壺山宿靈雲僧舍紀懐<lb/>
似與名山有宿縁行行誤入八壺天老僧結屋層霄上<lb/>
稚子開門落照邊野桂香幽風細細庭蕉影静月涓涓<lb/>
<pb n="KR4e0182_WYG_008-24b"/>
空堂聽罷無生話為借南忩一榻眠<lb/>
翠壁藤蘿鏁石門此中又是一乾坤扶笻俯拾天邊月<lb/>
舉手閒招海上雲小院松寒僧自老野田稻晩鹿成羣<lb/>
仙源此去爭多少碧水桃花更有村<lb/>
桃花洞裏靈雲寺信脚來遊宿願酬松下樓䑓當落日<lb/>
山中風物正宜秋天低坐覺星河墜氣爽應知沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>收<lb/>
一鳥忽鳴孤嶂曉蕭然木榻夢魂幽<lb/>
不是身閒事漫遊追隨朋益學藏脩避人更自嫌山淺<lb/>
<pb n="KR4e0182_WYG_008-25a"/>
遇景還須鎮日留薄宦升沈聊爾爾他年勲業笑悠悠<lb/>
松杉清影山忩月靜裏工夫得自由<lb/>
　　題劉憲副翠竹山房手巻<lb/>
世人見竹不解愛自是參差得意時地近尖星誰是宅<lb/>
溪環碧玉此君宜乾坤獨稟清虛操霜霰羣芳剥落時<lb/>
遥指闗山何處是臨風灑翰寄新詩<lb/>
雲壑瀟瀟竹萬竿書來日日報平安天聲自發髙難和<lb/>
雨色還疑秀可餐科斗汗青餘琬琰鳯皇秋實厭琅玕<lb/>
<pb n="KR4e0182_WYG_008-25b"/>
鄉闗迢遞江湖逺百遶溪堂夢裏看<lb/>
　　初度奉寄梁大參<hi>有引</hi>
　瀾石梁年兄生同年月鄙夫偶先三日壽辰奉寄兼<lb/>
　述此懷<lb/>
蓬弧此日君初度蒲栁之姿期偶同天地百年都是客<lb/>
江湖多病早成翁相思千里共明月極目停雲邈下風<lb/>
珍重歲時眠食好鼎鉉正爾待名公<lb/>
五十七年六尺身攝提星紀又初辰摧頽那復風雲氣<lb/>
<pb n="KR4e0182_WYG_008-26a"/>
落魄終甘草莽臣滿座壺觴諸客醉北堂萊綵一畨春<lb/>
老懐自笑疎狂甚顛倒尊前白髮新<lb/>
　　桂巖篇<lb/>
滿目風煙悲世路幾人清境出塵氛小山叢桂原無主<lb/>
萬頃秋光總屬君秀色直從天外盡清芬偏好月中聞<lb/>
一笻欲訪幽棲處野水微茫隔暮雲<lb/>
　　奉寄汀州太守<lb/>
夫君近作長門守千里相思有素書揮灑正當公事暇<lb/>
<pb n="KR4e0182_WYG_008-26b"/>
緘題兼惠俸金餘自憐失路偏多感深愧故人不作疎<lb/>
歳晩荒山何所有聊憑囘使致雙魚<lb/>
　　寄尤溪劉子潔<lb/>
不見平生劉子潔秋風迢遞寄書來交遊寥落幾人在<lb/>
展讀摩挲雙眼開碧樹羈棲深水陸紫雲夢想舊樓臺<lb/>
夕陽西眺雙峰逺别意臨髙未易裁<lb/>
拈君𤣥玉磨清水坐向松風寫我詩世路多岐成乆别<lb/>
故人千里費相思移家别縣生涯薄去國孤臣死分宜<lb/>
<pb n="KR4e0182_WYG_008-27a"/>
萍梗重逢何處是臨風灑翰一凄其<lb/>
　五言絶句<lb/>
　　贈大田縣范玉溪<lb/>
一琴三尺劒艤棹北溪濵莫是玉溪子迢迢訪故人<lb/>
我愛玉溪子放舟玉溪上蕭蕭蘆荻秋明月恰相向<lb/>
　　題扇面<lb/>
濯足詠滄浪江臯一草堂秋清目力逺天際客揚航<lb/>
青嶂連天迥丹楓向日明草橋人不渡萬事一絲輕<lb/>
<pb n="KR4e0182_WYG_008-27b"/>
　七言絶句<lb/>
　　和葉省菴太守與百歳林翁<lb/>
一閧紅塵小隊通使君髙挹白頭翁莫言此老偏霑寵<lb/>
百里春風處處融<lb/>
　　題馬石渚所藏梅道人墨竹巻<lb/>
道人寫竹一尺強逺勢矯矯淩風翔乾坤一氣自完足<lb/>
底事寒梢萬丈長<lb/>
　　題九霄墨菊<lb/>
<pb n="KR4e0182_WYG_008-28a"/>
近來好事徧搜竒籬落秋光千萬枝尚有仙家長品在<lb/>
天香未許世人知<lb/>
　　題九霄深紅菊<lb/>
㡬朶深紅籬畔栽幽香剛對一尊開江村秋色涼如水<lb/>
五柳先生歸去來<lb/>
　　筆峰相送别時口占<lb/>
筆峰送客到康家出海朧朧月有華歸去柴門吠山犬<lb/>
竹園亂踏影交加<lb/>
<pb n="KR4e0182_WYG_008-28b"/>
　　柬馬師山<lb/>
歸來偪仄歎無廬近借山房一榻居面勢不知多少濶<lb/>
碧天萬里一塵無<lb/>
自斸雲根結草廬瀟然便號白雲居翠峰亭子花光合<lb/>
閙市風塵定有無<lb/>
已放天風掃草廬髙虛偏稱道人居莫言天馬民貧甚<lb/>
豆粥藜羮有底無<lb/>
　　題西渠水亭<lb/>
<pb n="KR4e0182_WYG_008-29a"/>
髙栁隂濃半掩扉平田水滿鷺交飛小江風物堪圖畫<lb/>
落日漁舟蕩槳歸<lb/>
矮作垣墻小結廬一泓春碧湛西渠花間醉喚客嘗酒<lb/>
竹裏卧聽兒讀書<lb/>
月上潮生風自來主人愛客清尊開漫遊信脚渾無定<lb/>
打話髙亭更此迴<lb/>
瀟灑前村玉萬竿冥冥江色暮雲寒偶然風擺髙枝亞<lb/>
盡露天南百尺山<lb/>
<pb n="KR4e0182_WYG_008-29b"/>
　　甲辰歳大飢莆中民風八首<lb/>
二麥無秋稌黍空早田愁旱晩愁風今年氣候何乖舛<lb/>
百種天災四處同<lb/>
甑以生塵突不黔街頭斗粟貴於金村莊男女餘多少<lb/>
拆盡人間父母心<lb/>
山中木實不知名聞道今年爛漫生老嫗盡攜孫與子<lb/>
悲歌直上白雲層<lb/>
婺婦歸啼不忍聞青天白日怨胡孫飢雛揉抱魂應斷<lb/>
<pb n="KR4e0182_WYG_008-30a"/>
騰踏蒼煙古樹根<lb/>
凍雨酸寒不作甘晩晴更自落毿毿採山此際知多少<lb/>
僵殺黄蘆葉底菴<lb/>
到處山坳與水濱家家門戸蔽荆榛丁男盡出無雞犬<lb/>
風物蕭條愁殺人<lb/>
旱氣深時疫氣生凶荒自古勢相成窮鄉卧病人人是<lb/>
落日空原無哭聲<lb/>
暑雨祁寒已怨咨號寒愁雨更啼飢老夫夜擁寒爐坐<lb/>
<pb n="KR4e0182_WYG_008-30b"/>
細數簷聲悶詠詩<lb/>
　　乙巳春夏間民飢更甚老農述此<lb/>
年祲此際渾無賴麥病民間更不禁屈指榆花秋早晩<lb/>
澹煙荒草正春深<lb/>
大麥焦枯小麥黄遺黎何處愬穹蒼人間度日長如歲<lb/>
可耐春添閏月長<lb/>
歸燕飛飛海上村曉晴那復散雞豚楓林社日無香火<lb/>
風雨瀟瀟暮打門<lb/>
<pb n="KR4e0182_WYG_008-31a"/>
五侯山下八壺前二月風光總可憐可是今朝一百六<lb/>
人家幾處斷炊烟<lb/>
不記清明今日是暖風晴日草芊芊荒年流毒到枯骨<lb/>
兀兀墳頭無紙錢<lb/>
夕陽芳草翳王孫底事凄凉不可聞怪殺豪家深避客<lb/>
邇來聮月不開門<lb/>
冷煙恰受生柴葉饞口偏堪宿草荄曉露襤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>衣袂濕<lb/>
分明不為踏青來<lb/>
<pb n="KR4e0182_WYG_008-31b"/>
莫為學仙能㧞宅海翁多日已休糧火麻黒豆終煙火<lb/>
人世空傳不死方<lb/>
野夫持男易斗粟低鬟舊衲破裙紅生男不如生女好<lb/>
愁殺杜陵頭白翁<lb/>
餓夫不受嗟來食慙愧當時食者心一叱裂衣甘餓死<lb/>
古來溝壑有知音<lb/>
歡情舊事空回首死别生離愁奈何多少鄰姬隨賈客<lb/>
瘦容枯眼淚㾗多<lb/>
<pb n="KR4e0182_WYG_008-32a"/>
年年簫鼓看划船士女如雲白苧鮮不見青青河畔草<lb/>
遺孩何處噪烏鳶<lb/>
　　春來感事漫成<lb/>
莆陽自古稱嘉地老死何曽餓殺人白日不堪風景惡<lb/>
青山誰計髑髏春<lb/>
去年五月亂紛紛惡少横行動作羣頼得黄堂賢太守<lb/>
隱然威望壓江氛<lb/>
　　南至夜宿横山留題<lb/>
<pb n="KR4e0182_WYG_008-32b"/>
寒宵一宿横山下共話孤燈睡去遲風静灘喧驚却夢<lb/>
忽疑溪雨到來時<lb/>
　　題三洲章先生小景<lb/>
海上丹山碧樹村依稀風景似桃源春深古路無來往<lb/>
負崦人家静閉門<lb/>
簇簇沙頭繫短篷招提深處暮聞鐘板橋不渡蒼苔滑<lb/>
漭漭江潭煙雨中<lb/>
　　觀競渡和韻<lb/>
<pb n="KR4e0182_WYG_008-33a"/>
壺公山下作端陽素舸歡呼鬬欲狂我亦臨流同吊古<lb/>
湘纍骨冷已千霜<lb/>
　　友人惠山中小詩謝之<lb/>
疎屋髙簷兩角垂山中新製倩誰為莫言軟熟無剛操<lb/>
試著龍山到耐吹<lb/>
十摺還將一幅裁巻舒妙理轉堪猜輕羅小製偏疎散<lb/>
天馬山前歸去來<lb/>
青鏡塵濛久未磨為渠索照口先呵自憐憔悴孤臣影<lb/>
<pb n="KR4e0182_WYG_008-33b"/>
兩鬢秋來白較多<lb/>
　　題與湖南應城易生<lb/>
數口飄零寄海濵長途甚處是行津麥舟發付何容易<lb/>
未必今人異古人<lb/>
　　題鄧旂山掌敎奬勞軸<lb/>
考德久崇欽世業掄材端合應時須典司風化寧卑秩<lb/>
教授蘇湖是巨儒<lb/>
　　草堂前芙蓉正吐口占數絶為别<lb/>
<pb n="KR4e0182_WYG_008-34a"/>
芙蓉花發暗柴門幾日相看不出村地逺清溪童更懶<lb/>
自留盆水餉花根<lb/>
天付秋花一種竒草堂清淡正相宜三春桃李雖多態<lb/>
曽是秋風㡬度吹<lb/>
清霜一夜老蒹葭牆角芙蓉漸著花猶憶昔年江上看<lb/>
西風吹夢客思家<lb/>
楚水呉山未了因匆匆魂夢客邊身拒霜已是何年種<lb/>
剛得今朝作主人<lb/>
<pb n="KR4e0182_WYG_008-34b"/>
不耐清秋懐逺途草堂坐覺旅懐孤捲簾月上芙蓉影<lb/>
便是人間送别圖<lb/>
　<lb/>
　<lb/>
　<lb/>
　<lb/>
　<lb/>
　天馬山房遺稿巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天馬山房遺稿巻四</head> <lb/>
    <p>
<pb n="KR4e0182_WYG_004-1a"/>
欽定四庫全書<lb/>
　天馬山房遺稿巻四<lb/>
　　　　　　　　　　　　　　明　朱淛　撰<lb/>
　記<lb/>
　　蘭室記<lb/>
靈均擥結香芳以苾芬其德而於蘭之一物尤屢拳拳<lb/>
焉非以其幽貞之色嵗寒不改者乎靜守之操無人自芳<lb/>
者乎其在夫人有君子之道焉固非夷留揭車江蘺薜<lb/>
<pb n="KR4e0182_WYG_004-1b"/>
芷所可得而同也魯左相吾鄉許先生敦朴沖澹而獨<lb/>
嗜蘭家食時庭宇列植數盆不置他物朝夕相對如良<lb/>
友朋因自號曰蘭室官浙東時得童生冀為之寫真巻<lb/>
而藏之歴官所至輒攜以自隨每一展翫不忍釋手湘<lb/>
纍竒好昭昭千載之下不謂無同已者淛生也晩及見<lb/>
先生儀刑古貌古心矜嚴不茍時未有識巳知愛敬先<lb/>
生又聞為舉子時計偕北上道出臨安里人商于是醵<lb/>
金餞之出妓為樂先生咈然一拒之曰是欲凂我也夫<lb/>
<pb n="KR4e0182_WYG_004-2a"/>
荆棘不剪則芝蘭不榮惡惡不嚴則好善不篤夫當紛<lb/>
華波蕩之中而能以正自持以禮自固不委厥守以從<lb/>
流俗是宜其獨好夫蘭而蘭亦以先生為知己也先生<lb/>
觀化且久其子師厚君出此共觀敬題數言以致景慕<lb/>
先哲之意師厚外和内剛忠信廉介與之交如入芝蘭<lb/>
之室葢有本者如是耳<lb/>
　　梅巖記<lb/>
張君為之居在沙堤之南於古為潮汐之地厥土黑植<lb/>
<pb n="KR4e0182_WYG_004-2b"/>
弗宜梅而性酷好之乃别號曰梅巖葢湛情於物寄有<lb/>
於無天趣悠然相忘於形迹之外每值夫風晨月夕君<lb/>
掃地焚香收視返聽憑几而靜觀之則見夫老榦樛枝<lb/>
清香逺韻横斜浮動於疏櫺曲檻之間俗慮不干塵垢<lb/>
刋落情融景會殆與梅神交焉夫古之畸人逸士梅之<lb/>
愛多矣然必即其窟宅層崖絶壑廢圃荒園以舒其吟<lb/>
嘯而寫其幽懷未有居闤闠閈閎之中而得夫梅巖之<lb/>
趣者葢以物而觀物則物不能不囿於形器而滯於有<lb/>
<pb n="KR4e0182_WYG_004-3a"/>
無遺物而觀物則物物皆吾有也夫梅清修隱約不衒<lb/>
其芳花之儒者也使吾而儒耶雖未嘗有梅亦未嘗無<lb/>
梅也而非耶雖未嘗無梅亦未嘗有梅也君之在梅實<lb/>
同臭味者也又奚間於有無哉淛生與君同鄉時理枯<lb/>
桐整蠟屐為梅巖之遊玩其華而將觀其實也為之記<lb/>
　　文峰書院記<lb/>
黄君廷昻謀誅茅于文峰以為藏修息遊之所難其晨<lb/>
夕之亟往也迺筮長川之左結數楹焉中為堂裒古今<lb/>
<pb n="KR4e0182_WYG_004-3b"/>
書實之左右闢明誠敬義二齋課諸子焉門俯清潭瀕<lb/>
潭為釣臺梁木以行于潭之南其後有小渠怪竹老木<lb/>
偃蹇卧其上援之可涉甃石累土為壇曰風雩東為園<lb/>
芭蕉橘柚梅榴葡萄雜植駢列前有樓曰秀野規制爽<lb/>
塏而文峰之山正直其東南循闌而觀凡夫中之一泉<lb/>
一石一草一木竒秀而可翫者可攬結而有也君時焚<lb/>
香手執一巻與兹山為伍若對大賓澹然忘言灑然忘<lb/>
歸直欲脱去凡近以遊髙明相與立於寥廓之鄉人寰<lb/>
<pb n="KR4e0182_WYG_004-4a"/>
埃壒之外也夫山靜者樂也君生長宦族遊從造請之<lb/>
客屢填于門周旋應接宜日且不暇乃能潛深伏奥定<lb/>
慮澄神日以讀書教子為事世味不膠于心其慕仁者<lb/>
與兹山之好可協矣君别號曰文峰主人前守白齋先<lb/>
生為作文峰書院四字今扁焉命淛為之記蓬藋之居<lb/>
去長川里許時欲叩門促膝以從君遊盡借所未見之<lb/>
書而讀之草堂勒移寧無却掃回俗駕乎否也<lb/>
　　重修里社記<lb/>
<pb n="KR4e0182_WYG_004-4b"/>
里社之神為民禦災捍患世血食于土昭靈貺也吾境<lb/>
為義齊東社祠宇之作莫記古初重建於洪武二十四<lb/>
年辛未只今一百五十七年矣老屋撐支弗稱祀典父<lb/>
老爰謀修葺輿情僉同如繕私宅張君貴益吾家從叔<lb/>
邦新君經紀其事爰始仲秋再閲月告成藻繪鮮明費<lb/>
省功倍諏日之吉奉神棲焉夫明有人幽有鬼神其與<lb/>
天地有與立焉神心豫悦則時和年豐災沴不作民生<lb/>
康樂尸而祝之從古然也吾鄉入國朝來以至于今日<lb/>
<pb n="KR4e0182_WYG_004-5a"/>
户口富庶百倍曩時其風俗敦尚廉恥禮讓之習循理<lb/>
守分毋蹈匪彞相生相養以享太平靖和之福謂非有<lb/>
神黙相之力不可其修而祀之也固宜因記其事而作<lb/>
侑神之曲數章蕢桴土鼓庶㡬治世之音焉耳其辭曰<lb/>
　滄桑逓變兮白沙成堤萬畝鱗次兮秔田稻畦五樓<lb/>
　十閣兮闤闠東西白石為畿兮俯瞰清溪黝堊丹雘<lb/>
　兮惟神所棲<lb/>
　靈之遊兮雲中憑翔氣兮御泠風驂龍螭兮下降瞻<lb/>
<pb n="KR4e0182_WYG_004-5b"/>
　將安兮壽宫坎坎擊鼓兮鳴絲桐修肆祀兮考嵗功<lb/>
　靈之居此兮其樂融融<lb/>
　民之生兮曷依禨祥禍福兮非神曷尸惟天隂隲兮<lb/>
　神其代之醖釀和氣兮風雨以時嵗其有兮鄉里熙<lb/>
　熙春祈兮秋報閲千禩兮無期<lb/>
　　橋西神宇記<lb/>
橋西神宇初名聖堂與里社相向華藻靜潔塑揑鬼物<lb/>
詭怪離竒皆前元舊俗脊梁題云至正元年辛巳其低<lb/>
<pb n="KR4e0182_WYG_004-6a"/>
聲肅靜二牌偏傍書云皇慶元年是年壬子去辛巳尚<lb/>
三十年前後彼此不同未知何故東大梁題云都勸縁<lb/>
朱君輔喜捨寳鈔一百二十錠助成勝縁西梁則黄君<lb/>
舉也後楣梁題曰張舍朱氏念一娘同男陳狗兒捨地<lb/>
今莫知其為誰也廂壁陷置二龕奉祀吾家三世及黄<lb/>
氏之祖亦有處士呉公牌套余少時讀書其中故甚記<lb/>
之向後風雨摧敗至正德間知縣事蒙化雷侯應龍毁<lb/>
拆淫祠盡去土偶其趾崩壞淪為深淵沙堤大觀於此<lb/>
<pb n="KR4e0182_WYG_004-6b"/>
獨缺余與給舍張君八峰謀之假合衆力重修屋宇映<lb/>
帶清溪榕隂蔽翳漁舠商艇日輻輳于其下為莆中勝<lb/>
處榜曰海上仙洲所有題辭漫志于此<lb/>
　沙堤十里煙樹千家白日照樓臺青天開圖畫尚有<lb/>
　水雲宫觀廢為瓦礫丘墟久矣因循失於恢復事出<lb/>
　於人情之所樂談笑而成財捐於衆力之有餘咄嗟<lb/>
　可辦兹尋舊址爰拓新規絫石淪淵屹立崑崙之拄<lb/>
　排風廣莫位當闤闠之衝堂宇開明溪山綺麗人間<lb/>
<pb n="KR4e0182_WYG_004-7a"/>
　無此景莫從蓬島移來天上是何年借問麻姑消息<lb/>
　志以數語傳諸無窮經始於丁未四月朔至秋告成<lb/>
　董其役者則某某也<lb/>
　　重修東橋記<lb/>
兹橋不知何始久闕佳名嵗久嶔崎行者折脛維正德<lb/>
十四年己夘夏家君合力修造為費甚廣命之曰天馬<lb/>
橋云後二十九年為嘉靖二十六年丁未秋八月不肖<lb/>
孤淛刻字於梁石之上將使往蹟與此山此水相為磨<lb/>
<pb n="KR4e0182_WYG_004-7b"/>
滅云<lb/>
　　前種松記<lb/>
文峰前有矮屋僧亡蕪没後殿巋然獨存丁丑夏大霖<lb/>
雨石壁傾頽椽瓦脱落大勢凜凜㡬壓也家君合力修<lb/>
之下方亦就理門于東而西則庖㸑之次列焉是冬淛<lb/>
下第復尋舊隱則見夫前庭廣明圬墁淨潔登堦而望<lb/>
則近山逺峰踴躍而出視舊而觀益竒也日課小僮劚<lb/>
地手植小松復命道人足得十四本暇日必一到到則<lb/>
<pb n="KR4e0182_WYG_004-8a"/>
掃苔拂石遶樹而行百匝日入而始歸也夫植之族莫<lb/>
壽於松然亦同歸於盡惟托於巨人名字之間則可以<lb/>
久存而不斃廣路半心之植不為退之之所物色久已<lb/>
摧為薪矣又烏知商山有此哉文峰為竹巖學士舊遊<lb/>
當時景物略經批㸃林壑有餘輝焉惜此松生晩而弗<lb/>
遇也然吾鄉多賢而此地又近而甚勝文人才士日嘯<lb/>
咏于其間安知其無若人也又安知兹松之果不遇也<lb/>
　　後種松記<lb/>
<pb n="KR4e0182_WYG_004-8b"/>
文峰種松之明年莫春復與數子遊焉相下方之猶足<lb/>
以容也復謀植之時春氣向深松花盡吐欲取其大者<lb/>
則氣耗而根不完易以斃也乃胥其小而遲發者取之<lb/>
剗理篇薄樹之前除與前十八公者略相豋豆惟其小<lb/>
大不埒而其色復焦黄於邑澤瘁不相侔也予時執書<lb/>
臨堦黙坐物理紏纒之勢真有不可得而曉者方兹松<lb/>
之生于山也不揚而晩穟其免於牛羊之噬嚙童䜿之<lb/>
攟摭者㡬希矣今乃獨以是見取舁而致之饋以沃壤<lb/>
<pb n="KR4e0182_WYG_004-9a"/>
餉以清泉朝視莫顧惟恐有觸焉而莫或滋也兹不為<lb/>
幸與天下士遇不遇葢有幸不幸存焉大率若此然其<lb/>
堅貞介特之操有若兹松者乎真予之所嘉也<lb/>
　　重修林墩斗門記<lb/>
天地間自然之利得人料理之則其用恒不窮吾莆水<lb/>
南自木蘭成陂溪壑之水循壺公而下沛為通渠徧溉<lb/>
田畝濱海為三斗門扄閉儲滀澇則啓鑰以出其餘嵗<lb/>
久弊滋簷溜未徹河渠遂枯嵗耗不登者非直涵竇之<lb/>
<pb n="KR4e0182_WYG_004-9b"/>
咎也嘉靖辛丑嵗今太守姑蘇澱山周公下車軫念民<lb/>
隱理官如家尤拳拳於水利一事寢食弗忘越明年秋<lb/>
民以是告公曰噫嘻是不在我耶遂按行海上親閲其<lb/>
實迺召邦民有職于是者數人籌畫經理務盡厥情乃<lb/>
檄邑主簿丘斌以董其事乃以是月某日徵工斷絶澌<lb/>
盡出其底結砌于兩門之旁其距海出水平鋪巨石迅<lb/>
流衝激淪伏于淵者度其勢弗可出乃更伐石以固其<lb/>
趾適如前規徂春乃告成夫吾閩水利無專官簿書期<lb/>
<pb n="KR4e0182_WYG_004-10a"/>
㑹所不及故吏得茍且以逃其責自非體國愛民當事<lb/>
任責之君子不求近名而圖久逺之利者率未暇以為<lb/>
兹役也佚道使民不擾而事集利在夫莆人世世信乎<lb/>
天下之事未有不可為者存乎其人焉耳昔人謂為民<lb/>
節用如牐河然畜一分則民受一分之賜君子觀是役<lb/>
也可以知政矣公名大禮字子和贊其成别駕北泉張<lb/>
侯節推三洲章侯也<lb/>
　　上里塲重修分司記<lb/>
<pb n="KR4e0182_WYG_004-10b"/>
海氓𨽻郡縣供井税如常紓其力役令煮海登其課于<lb/>
轉運使司其賦為已重而郡縣有里甲差解之繁運司<lb/>
有催辦賠償之費其困視他民為又甚然困於運司而<lb/>
郡縣弗知也困於郡縣而運司弗知也塲竈附海城邑<lb/>
士夫及左右公所者弗知也情弗相通徵有常法故民<lb/>
產日耗國課愈虧而搜括愈盡亦其勢然也嘉靖<hi>闕</hi>
嵗婁公存仁由河南來為福建轉運使體國奉公閔閔<lb/>
焉有厚本恤民之意每隣叟輸鹽課歸道公清德門吏<lb/>
<pb n="KR4e0182_WYG_004-11a"/>
無私而冗費省於他日春經歴呉君來清上里塲鹽課<lb/>
所不足者以引計之凡一百二十有竒秤役陳瓊生等<lb/>
當坐侵欺之罪公曰罷民也且海物淋滷易耗為白於<lb/>
巡按白公立限責償額滿當貰其罪民襁負輸納如期<lb/>
卒免於大戾若更生焉咸欲立石以永公賜塲大使刁<lb/>
翀喻止之曰此非公意第分司嵗久就傾煩公厪念無<lb/>
已願與新之亦以報公也衆遂大喜合金㡬四十鳩工<lb/>
須材集手併作翀亦協力事事儀門晨樓囹圄廏舍次<lb/>
<pb n="KR4e0182_WYG_004-11b"/>
第一新而㕔事完繕就緒乃以告于公公曰奚可以重<lb/>
勞吾民業已為之則勿毁竣事翀與副使伍采相率求<lb/>
余一言以紀其事淛海人歸耕斥鹵知鹽事利病為詳<lb/>
遂不辭為之使民無忘我公盛德後之登斯堂者亦知<lb/>
民勞易感而迄可小康也公名<hi>闕</hi>須城人<lb/>
　　海滄社學記<lb/>
海滄清漳奥區也島嶼鯨鯢劻勷弗靖舊設安邊館擇<lb/>
列郡守臣有風力者居之以彈壓鎮服去嵗丁酉冬揭<lb/>
<pb n="KR4e0182_WYG_004-12a"/>
陽唐侯奉檄來守兹土慎修厥職惠綏威懾邊事弭寧<lb/>
迺謀立社學以滋培善化一變海俗請於憲臣攝海道<lb/>
南海曾公奉勑巡海道余公僉曰可迺相安邊迤東盤<lb/>
石之上廢址一坵負麓面江氣勢爽闓規立學舍中為<lb/>
講堂後為燕室齋舍旁列廊廡環繞凡若干楹萃子弟<lb/>
之秀者為延師儒使朝夕講肄于其中侯時一到躬為<lb/>
課督以相其成既乃价許生寶王生一竒江生一瀾林<lb/>
生逢春詣淛山中請記其事夫風聲氣習五方靡齊而<lb/>
<pb n="KR4e0182_WYG_004-12b"/>
轉移運化之機為師帥者則誠有責焉耳逖聞海滄僻<lb/>
左髦士得遊於郡邑之學者無㡬人科目久荒絃誦絶<lb/>
響童孺之所見聞無非風㠶浪楫跳躑陸梁震撼擊撞<lb/>
之事其俗尚武驍悍獰獷喜亂好爭驁然有車轔駟鐵<lb/>
之意兹非其習固然與夫果毅勇敢適道之資而慷慨<lb/>
激烈溝壑喪元之夫君子有取焉海滄之俗木強氣決<lb/>
無頽惰浮靡之習以善導之端養其蒙使之降心俛首<lb/>
日周旋於衣冠俎豆之間沉酣於禮義揖遜之化漸漬<lb/>
<pb n="KR4e0182_WYG_004-13a"/>
日久淳風可回出其餘勇固將遷善徙義為直道而行<lb/>
之民異時次第名揚亦當有所樹立以聞於世兹地故<lb/>
宋時有蘇廷儀顏㡬聖諸先正彬彬輩出其立朝大節<lb/>
垂諸汗青文獻可考也後生私淑又安知無若人耶此<lb/>
唐侯嘉惠後學之意諸生執業于是其可以重勉矣夫<lb/>
　志<lb/>
　　塔山志<lb/>
兹山取名未審何義以其端拱秀麗亦名文峰予以其<lb/>
<pb n="KR4e0182_WYG_004-13b"/>
凌躐風雲首足尾鬛振躍飛動定稱天馬云自壺公分<lb/>
擘一脈東為五侯西拆騰驤結秀于此自吾鄉視之位<lb/>
在東南吾家正直其下邇而不逼千年聚族藉為屏翰<lb/>
也其西南隱處有招提禪宇名曰文峰巖係先朝遺趾<lb/>
宣德辛亥嵗僧大隱重建繼僧藴玉成之殿宇開明佛<lb/>
像華好下方列屋為僧徒所居山中舊標八景曰文筆<lb/>
春風石臺秋月虎溪叙别龍窟竒蹤沙堤煙樹松隱禪<lb/>
林塘水拖藍壺山聳翠先達蚶山劉武提學横塘林廷<lb/>
<pb n="KR4e0182_WYG_004-14a"/>
芳東隴徐資二進士先生為之序騷人墨客寄興留題<lb/>
積成巻帙柯竹巖學士詩云天作竒峰戴巨鼇葱葱佳<lb/>
氣映宫袍千村草色兼天逺萬壑松聲挾雨豪海月欲<lb/>
生涼似水澗雲初起湧於濤興來把筆題新句祇恐明<lb/>
朝紙價高吾祖怡軒公手錄真蹟猶新公自作八景律<lb/>
詩舊稿尚存也極為莆東勝處附鄉諸前輩未遇時皆<lb/>
藏修于此於吾家不枉數步子弟讀書往來猶外宅也<lb/>
正德間僧貧竄徙空山閉門霖潦摧剝僧居盡已毁撤<lb/>
<pb n="KR4e0182_WYG_004-14b"/>
㡬不可支家君合力修甃東作山門西為庖㸑之室蔽<lb/>
以短垣戊寅予下第歸種松其下作前後種松二記文<lb/>
嘉靖改元上虞朱侯衮來為郡守改為凌雲書院徙棄<lb/>
金身易置聖像下方開堂宇扁曰天開圖畫旁列書房<lb/>
東憑穹石作亭其上曰琢玉西曰鏗金修竹敲擊友人<lb/>
庠士張君大䕶多宣力焉甲申予罷官歸來復尋天馬<lb/>
舊隱逺士來集節推桐城汪侯居安同年友生也時相<lb/>
過從喜為潤色上方南隅老木蔽翳作小軒四方丈許<lb/>
<pb n="KR4e0182_WYG_004-15a"/>
三面開忩朝霏夕靄疊岫攢峰真小李金碧斗方山水<lb/>
也穿户而入不知其處林考功達作𨽻古巢雲洞三大<lb/>
字西南跨澗結版為橋亭覆其上倚簷古松百尺偃蹇<lb/>
却略若龍螭夭矯拏攫之勢翼以扶欄可坐十客名曰<lb/>
聽雨於是此山之景若決而起躍而出奮迅而飛來也<lb/>
予草榻寓處在西北隅瀟灑清絶開忩對盤石有雜樹<lb/>
數株古藤羅絡牽綴下上小草葳蕤叢蘭紫竹風來泠<lb/>
然有聲幽香可掬石上宜宴坐隸刻其隂日日忘歸後<lb/>
<pb n="KR4e0182_WYG_004-15b"/>
千百年有好遊者剔而出之摩挲蒼蘚知為誰何也山<lb/>
中文字頗多姑錄一二以存其槩而文峰八景題咏先<lb/>
公手錄成帙藏之于家此不復著云嘉靖十三年春三<lb/>
月清明日題<lb/>
　　大有年志<lb/>
大有年者志瑞也常事不書大有年非常也故書之所<lb/>
以志瑞也莆地瘠鹵厥土泥塗海門蔽虧颶風時作每<lb/>
盛夏溽暑鬱蒸物情望雨翹企深山雲氣以為雨候滃<lb/>
<pb n="KR4e0182_WYG_004-16a"/>
然而興倐然而止俗謂之西北雨而東南附海諸鄉風<lb/>
氣疎蕩而雨每不及焉萬畝鱗次仰吸木蘭涵竇漸多<lb/>
溪流易涸故率嵗多旱丙戌大無禾麥災沴頻仍川谷<lb/>
騰湧萬姓嗷嗷道饑惟正之供無所於出流傭轉徙井<lb/>
竈蕭然盜賊間作觀風之使具狀以聞于朝聖天子軫<lb/>
念逺氓蠲損正賦慎擇守土之吏以撫摩綏輯遺黎于<lb/>
時官府清平蠧弊釐革用能醖釀和氣轉災為祥迺己<lb/>
亥嵗百穀大熟庚子又熟黄雲穰穰四野一色每一金<lb/>
<pb n="KR4e0182_WYG_004-16b"/>
可得米三石大麥菽黍之類積而弗售富室廩廥無所<lb/>
葢藏遺老懽傳莆中百年未有也郊坰夜月雞犬晏然<lb/>
道無行乞民間搜舉廢墜之禮衣冠交於道路市中梨<lb/>
棗橘柚之屬倍貴於常耳目所逮誠可謂太平之時矣<lb/>
夫鳥栖山林而忘於木魚游江湖而忘於水百姓日用<lb/>
生長太平日不知太平歡於古人則已然矣又焉知夫<lb/>
祖宗憂勤聖皇憫恤所以含𢎞覆幬春生而子育之者<lb/>
其恩德若是之深也淛農家子歸耕海澨十七見秋風<lb/>
<pb n="KR4e0182_WYG_004-17a"/>
矣自悼憃愚無所復用于世幸濟時康得免溝壑以終<lb/>
犬馬餘齡是皆吾君之賜也乃效康衢擊壤之意而作<lb/>
之歌時與村童野叟相答和於斷隴平蕪深林逺渚之<lb/>
外庶㡬治世之音後之修郡乗者將有考焉<lb/>
　其歌曰風雨協候兮二麥先秋蝗蝻逺遁兮百穀登<lb/>
　疇桔橰空懸兮風颼颼嗟我民兮又將奚求再歌曰<lb/>
　禾稼既登兮我場我圃吹洞簫兮擊土鼓齋心致誠<lb/>
　兮以御田祖嵗其有兮使我無苦又歌曰詠小雅兮<lb/>
<pb n="KR4e0182_WYG_004-17b"/>
　大田賡良耜兮清篇豐年之慶兮伊誰使然撫我字<lb/>
　我兮太守得賢虎拜稽首兮天子萬年<lb/>
　　山冦志<lb/>
國家昇平莆中樂土百姓不見兵革老子長孫乃正德<lb/>
五年庚午嵗秋九月忽有山賊一夥不及百人黎明突<lb/>
至涵頭地方刼掠舖面由黄石直抵塘下東橋囊負所<lb/>
獲操戈横行不成隊伍居民皆却立逺視莫敢誰何殺<lb/>
死一人及傷蹩者一人晩由横塘東郊循木蘭而去至<lb/>
<pb n="KR4e0182_WYG_004-18a"/>
嘉靖二年秋七月復有汀漳流賊百有餘人氣勢兇湧<lb/>
由仙遊北隔嶺入廣業突至溪北上黄民家殺傷人口<lb/>
去城五里而近城門警嚴退入深山望江里前王惡少<lb/>
王國材父子與其族人讐隙隂為嚮導晨至其境驅虜<lb/>
男婦數多退即迎仙舊寨置營人各責狀立限追徵時<lb/>
時刲剝斬艾貧者以逞威恐時分巡福寧道按察司僉<lb/>
事海鹽呉侯昻適按莆同知府事豐城李侯正管攝郡<lb/>
事籌畫無䇿而刼質之家反為張皇聲勢走透機密以<lb/>
<pb n="KR4e0182_WYG_004-18b"/>
祈緩死一日官兵接戰市人袖手相率往觀賊以大旂<lb/>
旁綴小鈎剡利開張自蔽臨陣忽出旂下鏖戰我兵敗<lb/>
衂殺死梟勇林本著統哨本府檢校嚴簡為之擒獲居<lb/>
民大震勾調浦城縣民快漳州海滄戰手俱至夫重賞<lb/>
之下必有死夫烏合之徒原非勍敵使吾之號令嚴一<lb/>
信賞必罰使之連日更迭戀戰直搗巢穴獲首領一級<lb/>
者即賞銀十兩何賊不可擒哉旁布伏兵邀其歸路足<lb/>
使靖絶乃遲疑不決所召海滄生兵慮其内變府庫錢<lb/>
<pb n="KR4e0182_WYG_004-19a"/>
糧不敢動支相持彌月各家典變田宅借貸親戚以贖<lb/>
人口所費不貲又為之置買圎帽雲鞋脱身等物乃歸<lb/>
嚴檢校從容安尾而去垂涎鼓掌旋當復來也甲申冬<lb/>
哨聚深入時巡按御史蕳宵駐節漳南調集各衛兵馬<lb/>
各縣民快釋放同安縣獄囚何平何世等令之立功贖<lb/>
死蹤跡𠞰捕賊氣沮縮夜屯德化縣小尤中民家我兵<lb/>
蓐食晨薄其處賊開門出戰何平叔姪首先死敵殺傷<lb/>
相當旁兵登屋掣其大旂賊饑疲閉門晨炊我兵用火<lb/>
<pb n="KR4e0182_WYG_004-19b"/>
鋴攻破門屋擁盾直入賊喪膽受擒無一脱者免於搜<lb/>
山玉石俱焚也是役也南安知縣長樂顏容端同年友<lb/>
生也在行相顧山中備言其事且示及滅賊申聞故知<lb/>
其詳而癸未賊酋新大總者不在或言其姓名賴義平<lb/>
河人先為其外家縛送之官死矣蕳公監臨有風力論<lb/>
捕冦功擢都御史云嘉靖五年丙戌秋八月識<lb/>
　　海冦志<lb/>
莆濱大海鯨鯢出没時時有之調度官軍事體重大閉<lb/>
<pb n="KR4e0182_WYG_004-20a"/>
門送客視為故常嘉靖二十三年甲辰嵗南土大荒盜<lb/>
賊充斥海上復有戮民黄世隆世光俞子賓等為之嚮<lb/>
導刼掠大姓驅虜細民立限責償屠毒慘酷其鄧姓者<lb/>
一縣尤為桀黠畨酋二百餘人皆醜黑獰惡艤舟寨門<lb/>
時把總指揮丁桐年少膽勇馭舟師與之接戰氣力不<lb/>
加失陷哨船一隻千户白仁一貟軍士三十六人莆禧<lb/>
軍民共撲賊船一隻賊徒十五六人中有林希德者係<lb/>
港東人氏被虜從逆職專斬殺此人熟於附近大家徑<lb/>
<pb n="KR4e0182_WYG_004-20b"/>
路轉相驚疑搬移遷徙城中廨舍增價數倍至無所容<lb/>
鄉居之民夜不帖席于時按察司巡視海道副使姚君<lb/>
鳳翔巡歴海戍常例不免漳州解到賊徒與禍家熟相<lb/>
識認不能痛決一快衆心令之隨批帶回後未知其作<lb/>
何發落也白千户者尋以責賂送歸軍士損失大半至<lb/>
八月初颶風大作南力湄洲海嶼搜獲賊徒六七十人<lb/>
夫朝廷隄防海道至為嚴密憲臣領勅親理其事兵食<lb/>
足備法令具存能以戢盜安民為心審固謀猷廣設方<lb/>
<pb n="KR4e0182_WYG_004-21a"/>
略則可以彈壓暴客宣揚國威烏合之徒何至於拒敵<lb/>
官兵劻勷連月鷹鸇海上葅醢吾民哉近年漳泉之人<lb/>
復爾私通日本坐獲厚利更相效尤傾動江南百貨騰<lb/>
貴夫中外大限天地常經按日本者古倭奴也國初時<lb/>
入冦中華北極遼陽南接交廣沿海州郡悉被其殃中<lb/>
國所以備禦之方無所不用其至鎮戍衛所布列海堧<lb/>
火墩煙臺矗立岡阜福建則小埕南日呉嶼三寨與各<lb/>
軍衛及守禦千户所錯置其間嵗費錢糧畨更戍役皆<lb/>
<pb n="KR4e0182_WYG_004-21b"/>
為防倭而設今者無禁蹤令造舟具糧如適淮泗廣齎<lb/>
金帛大啓戎心兹豈朝廷柔逺寧邇用戒不虞之意哉<lb/>
夫海冦倐來急難捕捉至於私通日本舟容萬斛所受<lb/>
皆富商大賈所載皆綾緞繭絲積日曠時乃能集事此<lb/>
而不禁何以法為而南中士夫駕為私説以為取彼之<lb/>
有富我之國有何不可是見其利而未見其害也疆塲<lb/>
之憂謹記于此<lb/>
　　八分料志<lb/>
<pb n="KR4e0182_WYG_004-22a"/>
自來糧米之外又有嵗辦物料名數甚多或徵該冬或<lb/>
𣲖通縣價銀多者僉㸃大户收納解京最為擔事價銀<lb/>
少者攬頭包納里長催辦不無多取至正德十六年巡<lb/>
按御史華亭沈炤扣算八府丁糧總數若干一年物件<lb/>
共該若干定令每年每人一丁糧一石各徵銀八分除<lb/>
户口食鹽之外其餘一應物料皆出於此俗謂之八分<lb/>
料法令初行徵支如法嵗計有餘復將鹽鈔併歸於此<lb/>
後復令於折色帶徵令仍舊占㸃大户徵收而鹽鈔依<lb/>
<pb n="KR4e0182_WYG_004-22b"/>
舊除外只徵六分謂之六分料云沈公葢祖周文襄公<lb/>
蘇常税法行之最為省便省下士夫不悦葢物料嵗𣲖<lb/>
福州一府優饒數項若八分料則平攤遍及也後來官<lb/>
府因循不時徵納以致收頭年久拖累不得脱手上司<lb/>
批送士夫坊價皆出此物以故不能餘剰大扺有弊人<lb/>
無弊法沈君按閩即遷本臬憲職入境解官以歸八分<lb/>
料之法為福無窮也<lb/>
　　落綱協辦志<lb/>
<pb n="KR4e0182_WYG_004-23a"/>
自來應當里長之年承受差委完消批票出備長差短<lb/>
差顧直之外每圖查照丁糧多寡追徵銀兩占㸃大户<lb/>
收納在官逐日祗應公用謂之落綱後來官府費用漸<lb/>
廣收頭重累不能獨支嘉靖十四年癸巳巡按御史白<lb/>
賁更定其法分作正雜二綱以丁祭鄉飲一定不缺者<lb/>
謂之正綱以上司按臨士夫禮祭有時而行者謂之雜<lb/>
綱正綱定銀七百五十九兩九錢追收縣庫臨事支取雜<lb/>
綱定銀三百九十九兩一錢令各里長應辦其時知縣事<lb/>
<pb n="KR4e0182_WYG_004-23b"/>
嘉興陶侯模為民省費繼令南海林侯冕不飭民力不<lb/>
堪又繼而衡山劉侯宦賤視民脂如用糞土正綱徵收<lb/>
在官臨用之時里長協辦累倍前數雜綱批票紛如雨<lb/>
下漫無紀極原定雜綱每日該用銀一兩八分今一日<lb/>
或用一二十兩而或倍之至上簿之時去十存一官要<lb/>
之家只憑官價莫敢誰何豪猾之民賄賂胥吏移前那<lb/>
後吾家甲辰年秋季應當原𣲖雜綱該銀八兩而直五<lb/>
日後用至二十八兩窮鄉小民靡損尤甚一經此役無<lb/>
<pb n="KR4e0182_WYG_004-24a"/>
不破家里長僉呈建言民瘼按察司憲長周公延早曾<lb/>
作縣軫念民艱蒙批酬應往來有司之所不免勢不能<lb/>
不役里甲近因查稽太嚴官吏欲脱科歛之名俱令里<lb/>
甲自用名為協辦夫里甲之銀既不在官則凡諸色人<lb/>
等得以恣肆民費愈多不獨莆田一邑然也據呈俱係<lb/>
實情仰府即行周知府督同該縣掌印官虚心詳處明<lb/>
當務使法可行於永久民不至於受困惟欲有補於將<lb/>
來不必追究其既往或今里甲出銀若干在官一應公<lb/>
<pb n="KR4e0182_WYG_004-24b"/>
事儘其支用不必再立協辦之名以致漫無稽考速將<lb/>
議行緣由報奪郡縣坐視倒懸䕶前申説又蒙周憲長<lb/>
批下協辦之名不可再有里長輪日所費必多况錢糧<lb/>
若不在官胥吏求索必甚仰府再議責令每里於綱銀<lb/>
之外加出銀若干仍令有役之人收掌支應庶所費有<lb/>
稽具由詳報此後太守縣令朝覲里長又復僉呈蒙布<lb/>
政使司批下呈内事情委係該府弊政仰呉同知詳議<lb/>
呈報要須公私兩便乃可經久時二府呉侯元璧管攝<lb/>
<pb n="KR4e0182_WYG_004-25a"/>
府事申稱協辦害源正在綱銀不足勢不可免之禮事<lb/>
無所出之途恐致稽查故推入里長為協辦也今議得<lb/>
原𣲖正綱銀七百五十九兩九錢内孤老衣布一項該<lb/>
用銀二百一十兩今查孤老月粮出自倉米則衣布銀<lb/>
兩亦當議入粮剰内支用若𣲖入里長綱銀似乎數多<lb/>
合當申議明允奉行其雜綱凡上司供應及士夫禮祭<lb/>
隨俗照舊一切公用曉令里長逐行開載詳備成帙實<lb/>
估時價撙節裁處約以中正之數一年該用銀一千一<lb/>
<pb n="KR4e0182_WYG_004-25b"/>
十一兩七錢悉如正綱照依該年里長將各丁糧通融<lb/>
公𣲖分作二季徵銀貯庫該縣掌印官擇立老人一人<lb/>
掌出入之事備由申請蒙憲長周公批云所議正雜綱<lb/>
銀酌量該用立為限制雖比舊𣲖頗多而欲究協辦之<lb/>
弊勢必如是但稱廂長供應家火而里長出辦綱銀之<lb/>
費是否相當其於民情有無允協再行細審酌處均平<lb/>
務使情無偏重法可久行具詳另報續蒙巡按御史趙<lb/>
君應祥批下加雜綱之𣲖徵免里長之協辦愛民省費<lb/>
<pb n="KR4e0182_WYG_004-26a"/>
此舉得之冊開各項銀兩已為適中葢處之太索後將<lb/>
難行即照數均𣲖徵收支用孤老衣布仍於正綱銀内<lb/>
徵給之餘悉查照施行原申不曾開載每丁糧出銀若<lb/>
干但云通融公𣲖今縣中每丁糧徵正綱銀一錢三分<lb/>
雜綱銀一錢四分此外又加𣲖三分共銀三錢正得免<lb/>
協辦浪費無稽之苦此舉全得憲長周公主張之力但<lb/>
舊時落綱尤省每丁糧只用一錢二分吾家自來應當<lb/>
里役落綱只用五六兩上下家衆津貼只在里長之内<lb/>
<pb n="KR4e0182_WYG_004-26b"/>
今已另處之矣大抵古時官府費用有經又上司按臨<lb/>
及府中辦酒俱是館驛之事今則併歸落綱葢出於驛<lb/>
傳則均𣲖丁糧適及一縣併歸落綱則是累里甲而坊<lb/>
隅不及故落綱之弊城中士夫殊不之知而胥吏之輩<lb/>
得以恣肆多取而無忌也憲長周公後次批語廂長供<lb/>
應家火里長出辦綱銀之費是否相當其於民情有無<lb/>
允協仰再行細審酌處均平務使情無偏重法可久行<lb/>
具詳另報此公灼見民隱前後此一事反覆留心不久<lb/>
<pb n="KR4e0182_WYG_004-27a"/>
朝覲北上遂遷他官本府准蒙巡按批允奉行於此不<lb/>
行再議夫城郭坊隅逺近一體今府縣一應事務歸併<lb/>
里長長差短差每丁糧出銀一錢正綱雜綱每丁糧出<lb/>
銀三錢廂中丁糧數多但出家火而已計其所費不及<lb/>
長差短差之數多寡勞佚不均甚矣此獨非王民哉其<lb/>
法終須一變前年沈御史議行八分料夫人丁一丁糧<lb/>
一石每嵗令之出銀八分衆輕易舉後以所用餘剰減<lb/>
省二分今若照舊還徵八分而以正雜銀一千五百六<lb/>
<pb n="KR4e0182_WYG_004-27b"/>
十九兩七分之數取用於此則廂里徧及彼此均平於<lb/>
八分料不失原額誠為便民夫不在其位不謀其政但<lb/>
以曾忝風紀之司而此事利弊闗於宗族鄉國故私識<lb/>
之於此<lb/>
　　莆中錢法志<lb/>
國初時行使寶鈔為法甚嚴今皆不用莆俗習用宋時<lb/>
小錢每十文重一兩每銀一兩直錢六伯文時或低昻<lb/>
無甚髙下府縣徵收此物民間零碎使用極為便益鄉<lb/>
<pb n="KR4e0182_WYG_004-28a"/>
村之民有垂老不識釐秤者正德初間漳州南坂地方<lb/>
私鑄新錢盛出民間買賣嚴於揀汰必取厚實花字分<lb/>
明者用之稍薄光皮及黑色者不用後又選擇字様如<lb/>
元祐通寶之類皆行汰去習俗推移不知所自時太守<lb/>
三峰朱侯衮知縣趙侯葉嚴於禁革第官家不用此物<lb/>
民間行使不去樵夫販婦朝晡之求不可得米勢不可<lb/>
強翻成廢閣尚書林見素先生作錢荒小詩以諷切當<lb/>
道但習俗所趨非力所及朱太守當時煩瑣有低錢估<lb/>
<pb n="KR4e0182_WYG_004-28b"/>
折之令民益不知所從而錢法遂廢青蚨有神翩翩然<lb/>
入于他境矣作錢法志<lb/>
　<lb/>
　<lb/>
　<lb/>
　<lb/>
　<lb/>
　天馬山房遺稿巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>來鶴亭集巻一</head>
    <p>
<pb n="KR4d0578_WYG_001-1a"/>
欽定四庫全書<lb/>
　來鶴亭集巻一　　　　　　元　吕誠　撰<lb/>
　　遊石湖次五峯李著作韵<lb/>
三月石湖湖水涯繞城山色過楞伽隊隊行春柘枝鼓<lb/>
隂隂新雨石楠花<lb/>
　　和張伯雨鶴亭夜坐韵<lb/>
草閣清宵中淰淰蒼筤四壁影疎疎天頭雲過多於鴈<lb/>
池裏星移或似魚<lb/>
<pb n="KR4d0578_WYG_001-1b"/>
　　懐遷善齋寄希先生<lb/>
絶愛徴君齋閣好哦詩竟日未能來橋頭梔子侵江色<lb/>
坊裏桐花覆雨開<lb/>
　　立春日試筆<lb/>
正月一日立春日已喜氷霜昨夜除閶闔卿雲扶帝座<lb/>
東南佳氣滿坤輿玉盤綵縷誰能共雪樹梅花政待舒<lb/>
坐憶故人春雨裏草堂尊酒幸相於<lb/>
　　送道士鄭蒙泉北上<lb/>
<pb n="KR4d0578_WYG_001-2a"/>
一道榮光指北辰七星文劍爛如銀上皇頻賜雙莖露<lb/>
阿母時迎九色麐靈籟滿旗飄婀娜卿雲團蓋䕶輪困<lb/>
天門夜奏金龍簡願祝無為壽聖人<lb/>
　　寄謝張貞居所惠詩文<lb/>
外史高居靈石塢湖山寂寂重餘榮平生道園虞太史<lb/>
故人聖井薛𤣥卿手捉麈尾玉同色眼看鷗波秋與明<lb/>
五十篇詩句句好小箋龍鳯字縱横<lb/>
　　池亭雅集得回字<lb/>
<pb n="KR4d0578_WYG_001-2b"/>
池閣清泠曉四開風泉滿院殷輕雷謝家草色侵衣上<lb/>
司馬琴聲到幕廻瓊樹亞枝飛鶴子紅粱蘸甲膩蠡杯<lb/>
諸郎醉墨淋漓甚未絶風流宋玉才<lb/>
　　戲賦禁體雪<lb/>
剪水仙人駕玉虹散花來自蘂珠宫八埏總入洪濛内<lb/>
萬象同歸太素中鷴影翩翩㣲映月蝶羣陣陣巧隨風<lb/>
謝家此日誇清辯鹽絮由來未儗工<lb/>
　　暮春來鶴亭謾興<lb/>
<pb n="KR4d0578_WYG_001-3a"/>
緑樹軒窻燕子過清隂宻覆小陂陀笙調鳯咮新簧澁<lb/>
礎潤龜趺宿雨多落絮遊絲空散漫埜情幽思欲如何<lb/>
日長倦倚烏皮几閒染霜毫試衍波<lb/>
　　次韵答郯九成蘇城冬夜<lb/>
哦詩起坐城頭屋梅氣生寒近榻前鐘鼓時聞髙閣報<lb/>
鴈鴻或與斷雲連好懐憶得幽人共清事多為百慮牽<lb/>
我有草堂池水上思歸明日買呉船<lb/>
　　寄周子固先生<lb/>
<pb n="KR4d0578_WYG_001-3b"/>
汝南先生予所欽暮年築室大江潯妙傳邵子先天學<lb/>
獨得濓溪太極心金鼎芙蓉長候火雪巢風月自鳴琴<lb/>
期君乞與青囊術草閣梅花重一臨<lb/>
　　登蘇臺懐古<lb/>
一月長洲花亂開酒酣攜客一登臺繞城山色臨呉㑹<lb/>
滿地溪聲走越來北闕天高星使下西陵日落釣船廻<lb/>
獨憐泰伯荒祠在煙雨金鋪長緑苔<lb/>
　　賦帶露櫻桃<lb/>
<pb n="KR4d0578_WYG_001-4a"/>
萬緑藂中綴木難折來靈液尚漙漙玉纎香剥鷄頭軟<lb/>
仙掌寒分鶴頂丹天酒淋漓樊子醉月盤璀璨漢臣看<lb/>
不妨更漬薔薇水潤我談𤣥舌本乾<lb/>
　　秋晚<lb/>
雞號天未明柝靜四隣寂疎星如聨珠殘月懸殿壁風<lb/>
清鶴在林露重水成滴危坐絶百非嗒然喪形質大明<lb/>
啟東方雲霞半空赤<lb/>
　　巢雲為道士賦<lb/>
<pb n="KR4d0578_WYG_001-4b"/>
道士煉白雲構之玉山腹可泊兼可栖非槎復非屋盤<lb/>
礴太素中萬象入毫粟朝驂一青鸞暮返兩黄鵠駕言<lb/>
往從之期君大丹熟<lb/>
　　李五峯伯雨廉夫希仲夜集來鶴亭上<lb/>
璆璆環珮玉鏘鳴夜燕蓬萊衛叔卿饕餮雷文商爵古<lb/>
騶虞雪操舜琴清藏䦰座暖春屏錦舞劍星流璧月城<lb/>
客散瓊臺風露冷夢中時見許飛瓊<lb/>
　　上柏臺<lb/>
<pb n="KR4d0578_WYG_001-5a"/>
鐵冠十載柏臺仙居官無事清且賢鳯凰九苞出丹穴<lb/>
麒麟五色下青天霜飛白簡楓宸邇雲擁露車風雨邊<lb/>
尺一明朝喚歸去聲名已作路碑傳<lb/>
　　栖雲為玉山某僧賦<lb/>
山僧愛山復愛雲繞座雲山天所借山雲與僧有宿契<lb/>
故向雲間築僧舍飛來玉山都是雲枕席屏帷雲作藉<lb/>
朝與雲耕暮共栖雲來雲去任東西亦知此身無住著<lb/>
強把栖雲壁上題我意山僧忙戱劇有女如花招不得<lb/>
<pb n="KR4d0578_WYG_001-5b"/>
平生故説色是空一榻白雲空是色是空是色總無憑<lb/>
且與浮雲過此生却笑林端雙白鶴結巢飬子老營營<lb/>
　　七月十五夜看月得明字<lb/>
秋來見月人皆喜我獨感時非世情河北瀰漫無故道<lb/>
呉東凋喪不聊生欃槍夜發光如日鼓角秋高聲滿城<lb/>
門外大潮天地白好歌桂檝擊空明<lb/>
　　南海道中<lb/>
海樹排雲出江潮過雨渾船通柑子港山繞木綿村<lb/>
<pb n="KR4d0578_WYG_001-6a"/>
　　其二<lb/>
深深烏石渡渺渺白鷗波憶得荷花裡江南夜雨多<lb/>
　　其三<lb/>
一雨晚來霽㝠㝠野色分江明銜塞日風颭落洋雲<lb/>
　　其四<lb/>
果熟楊梅雨林蒸茉莉風飛雲天上白旭日海邊紅<lb/>
　　大庾嶺留題<lb/>
晨興散筞雲封寺巗岫天開紫翠圖一水南來分百粤<lb/>
<pb n="KR4d0578_WYG_001-6b"/>
大江東下入三呉<lb/>
　　其二<lb/>
霜旭開晴曉出關衝寒驢子蝟攅攅西風百里南雄道<lb/>
緑樹丹楓滿意看<lb/>
　　南行舟中<lb/>
南食有底不可意北客相逢若介肥何事大官供蠻耳<lb/>
塘厨將炙乏朱衣<lb/>
　　其二<lb/>
<pb n="KR4d0578_WYG_001-7a"/>
山中無江多是溪英川側近有猿啼修竹寧同曲水㑹<lb/>
桃花還似武陵迷<lb/>
　　其三<lb/>
春開冬開岩下花朝虛暮虛溪裏家白帽漁郎山色瘦<lb/>
青裙樵女髻鬟丫<lb/>
　　其四<lb/>
轉參移斗送年華碧落青松夢裏家近似盧敖遊汗漫<lb/>
逺如賈誼謫長沙<lb/>
<pb n="KR4d0578_WYG_001-7b"/>
　　其五<lb/>
荔枝花發暗蠻村孔雀驚寒减翠文也有北人開眼處<lb/>
碧山無數插紅雲<lb/>
　　其六<lb/>
小舫無行車馬喧短撓輕槳破紅烟無由逺逐軒皇駕<lb/>
素瑟重聽五十絃<lb/>
　　胥山晚泊<lb/>
海風吹雨洒船窻石子沙灘占半江黄帽唱歌牽百丈<lb/>
<pb n="KR4d0578_WYG_001-8a"/>
避人鷗鳥去雙雙<lb/>
　　過十八灘<hi>灘有銅槃狗脊等名唯天柱惶恐最險者</hi>
十八灘頭秋水高扁舟掀舞一鴻毛瀧聲東峽雙崖怒<lb/>
石脚牽江百丈牢得食鸕鷀窺淺瀨收魚燈火守寒皋<lb/>
要知惶恐連天柱未許舟師率爾操<lb/>
　　湞陽峽山飛來寺<lb/>
峽山山上飛來寺紺閣層層樹裏開僧璧已隨猿女化<lb/>
梵鐘曾逐蜃樓廻萬松夾道時聞雨衆壑奔流夜殷雷<lb/>
<pb n="KR4d0578_WYG_001-8b"/>
猶有昔賢珠玉在斷碑剥落弄莓苔<hi>猿女乃孫恪妻後至寺還璧化猿而</hi>
<hi>去也</hi>
　　番禺澷興<lb/>
炎方弔古易興哀知是昆明幾刼灰黄木灣圍南海廟<lb/>
白雲山擁粤王臺百年此地衣冠盡五月南風舶艑來<lb/>
遊覽尚餘高興在怱怱莫遣二毛催<lb/>
　　其二<lb/>
莫言南海是天涯逺客何妨歳月賖豈謂居夷忘故土<lb/>
<pb n="KR4d0578_WYG_001-9a"/>
直須浮海泛靈槎藥洲石卧仙羊去蕃塔風高鐵鳯斜<lb/>
白首飄零誰慰藉幾廻松菊夢還家<lb/>
　　南海口號六首<lb/>
象郡大蕃當百粤羊城方面鎮南州環山雉堞雲霞曉<lb/>
落日旌旗海岳秋<lb/>
　　其二<lb/>
荒服未嘗沾政化島夷今始識衣冠船來爭市龍魚鮓<lb/>
客至先需荔子盤<lb/>
<pb n="KR4d0578_WYG_001-9b"/>
　　其三<lb/>
誰家女兒高髻妝行春踏花屐齒香留客不將茶當酒<lb/>
銅盤蔞葉進㯽榔<lb/>
　　其四<lb/>
春看客裏逢元夕大市小市燒燈紅女郎手鼓如杯大<lb/>
半夜荅歌明月中<lb/>
　　其五<lb/>
炎方物色異東呉桂蠧椰漿代酪奴十月煖寒開小閣<lb/>
<pb n="KR4d0578_WYG_001-10a"/>
張燈團坐打邊爐<lb/>
　　其六<lb/>
儋耳夷人不着衣纈花藜布滿身圍輕舟似葉爭飄海<lb/>
載得㯽榔換米歸<lb/>
　　越樓觀燈<lb/>
午夜氷輪爛不收又看春色滿南州沉香火底鰲山柱<lb/>
翠幕星前羯鼓樓小隊天魔花作陣初筵雲醴玉為舟<lb/>
要知此景非人世何必羅公作幻遊<lb/>
<pb n="KR4d0578_WYG_001-10b"/>
　　粤王臺懐古<lb/>
神劍當時斬白蛇華夷悉入卯金家徒憐南海居蛙坎<lb/>
未識中原制犬牙獻璧稱藩真得計槖金滿載已堪嗟<lb/>
荆榛滿目荒臺下獨倚東風聽晚笳<lb/>
　　遊白雲諸山三首<lb/>
半空蒼翠薄層崖萬木森森礙日車八十老禪延客坐<lb/>
九龍山上試新茶<lb/>
　　其二<lb/>
<pb n="KR4d0578_WYG_001-11a"/>
後巖巖上看飛泉蒲澗曽聞降五仙黄竹斷碑前代燼<lb/>
禹糧堯韭昔人傳<lb/>
　　其三<lb/>
瑶草春深白鹿眠丹霞樓閣翠生烟偶來石上尋棊局<lb/>
猶恐歸時不計年<lb/>
　　訶林光孝寺方丈<lb/>
斜日荒凉噪乳鴉菩提新葉小如茶石廊久雨無人到<lb/>
落盡閒庭訶子花<lb/>
<pb n="KR4d0578_WYG_001-11b"/>
　　琪林留題<lb/>
琅玕照烏几桂漿開玉缸道士喜客至呼鶴舞一雙<lb/>
　　𤣥鶴<lb/>
琪林兩𤣥鶴鳴舞欲高飛白雪侵丹頂緇塵染素衣金<lb/>
秋霜月滿玉宇晚風㣲此日修翎長芝田夜不歸<lb/>
　　落星渚<lb/>
大孤白沙明積雪鞋峯夕氣散如烟騎龍仙子去不返<lb/>
千古無人艤鐵船<lb/>
<pb n="KR4d0578_WYG_001-12a"/>
　　小孤山夜泊<lb/>
彭郎磯頭江水深小姑祠前風滿林秋天青青秋月白<lb/>
霜裏吹簫龍夜吟<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0578_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　來鶴亭集巻一<lb/>
</p>
<p>
</p>
  </div>
<div>
                <head>來鶴亭集巻二</head>
    <p>
<pb n="KR4d0578_WYG_002-1a"/>
欽定四庫全書<lb/>
　來鶴亭集巻二　　　　　　元　吕誠　撰<lb/>
　　洪武辛亥南歸重渡梅關二首<lb/>
去年竄逐下南溟萬里歸來髩已星望入西川天一髮<lb/>
香爐長繞九江青<lb/>
　　其二<lb/>
歸路籃輿鶴背青保昌東下過長亭今朝又向梅關度<lb/>
此是江南第一程<lb/>
<pb n="KR4d0578_WYG_002-1b"/>
　　舟中望廬山<lb/>
廬山昔在圖中見落星渚前今始逢雲嶺半藏紅葉寺<lb/>
霜風遥逓翠㣲鐘龍君或居彭蠡澤仙人愛住香爐峯<lb/>
雙鳬之舄倘可借飛入前頭聴玉琮<lb/>
　　太湖晚泊<lb/>
震澤三萬六千頃日月出没波濤中氷壺寒浸林屋洞<lb/>
青壁下嵌馮夷宫霜林人家橘子熟晚飯䑨樓菰米紅<lb/>
羽仙黄鶴時相過知是銀河一竅通<lb/>
<pb n="KR4d0578_WYG_002-2a"/>
　　秋江待渡圖<lb/>
漁罾落照幾家村過鴈行行八字分船擱岸沙潮正落<lb/>
白衣喚渡隔秋雲<lb/>
　　月下獨酌聞桂香<lb/>
今宵風月儘清酣碧海寒光百丈涵天上散花香第一<lb/>
尊前舞袖影成三方諸玉露清於醥崖蜜金橙小勝柑<lb/>
老興此時原不淺高歌猶憶望江南<lb/>
　　送人之潮兼柬鄉友<lb/>
<pb n="KR4d0578_WYG_002-2b"/>
瘴雨蠻風晚更寒掲陽山色滿征鞍臨行漫冩相思句<lb/>
好與東呉故舊看<lb/>
　　題山水圖<lb/>
平湖竹樹雨雲間憶得漁樵共往還草閣歸來三十載<lb/>
至今吟夢繞西山<lb/>
　　星夕<lb/>
八極無塵海宇高眼空百里絶秋毫銀潢遥渡神官鵲<lb/>
玉食誰需曼倩桃<lb/>
<pb n="KR4d0578_WYG_002-3a"/>
　　其二<lb/>
天孫儷偶當今夕河鼓光芒耀兩旗愧我未能驅大拙<lb/>
可憐𤓰果綴蛛絲<lb/>
　　醉鄉詩<lb/>
梨花春滿碧雲洲自是東皋舊所遊醇俗從來稱緑醑<lb/>
土風大抵是青州五經時向雙莖㵼三雅何妨大白浮<lb/>
起舞却嫌天地窄崇臺更儗築糟丘<lb/>
　　七月望夜得樓字<lb/>
<pb n="KR4d0578_WYG_002-3b"/>
東池月滿重開席不减當年庾亮樓毎謂人生須縱飲<lb/>
固知物色總難留螢光過㡢還星散雲氣行天似水流<lb/>
髙興無窮秋滿眼山隂何處有行舟<lb/>
　　菩提葉燈<lb/>
寳林萎葉墜天風一落人間便不同雲鏡熒煌開月匣<lb/>
并刀裁剪費春工星攅蜩翼氷綃薄華擁蝦鬚玉栅紅<lb/>
從此可傳無盡燄五湖今有水晶宫<lb/>
　　題墨梅圖<lb/>
<pb n="KR4d0578_WYG_002-4a"/>
羅浮仙子佩珊珊水月精神尺楮間起我江南無限意<lb/>
夢騎白鶴下孤山<lb/>
　　其二<lb/>
凌霄峰頂雪初乾煖逼繁枝玉作團三尺溪藤散香影<lb/>
絳紗籠燭夜深看<lb/>
　　題山水圖<lb/>
十年不踏天台路千里西風憶舊遊欲向溪頭覽陳迹<lb/>
白雲飛盡萬山秋<lb/>
<pb n="KR4d0578_WYG_002-4b"/>
　　題牧牛圖<lb/>
十里平原不礙山落花春草錦斑斑太平田裏歸來日<lb/>
誰識劉家黒牡丹<lb/>
　　秋江晚霽圖<lb/>
長天歛盡落霞紅草屋炊烟野渡東一帶寒沙秋水白<lb/>
荻花吹老鯉魚風<lb/>
　　南歸遣懐<lb/>
海南毎憶越王樓可奈鄉關萬事愁對客花前椰子酒<lb/>
<pb n="KR4d0578_WYG_002-5a"/>
看山馬上木綿裘羈縻此日生還喜准儗歸畊老去休<lb/>
愧我無家憐晚歳卜隣終在瀼西頭<lb/>
　　安慶<lb/>
市樓突兀凌波起樓上女兒未梳洗短篷初泊酒家門<lb/>
新釀玉壺香十里買魚沽酒桂蒲帆九月淮村風日美<lb/>
回頭遥望大龍山翠屏㓕没寒烟紫<lb/>
　　歸來<lb/>
縱步歸來海上城荆榛滿路不堪行問人倐忽更貧富<lb/>
<pb n="KR4d0578_WYG_002-5b"/>
訪友凄凉半死生烏寳無神悲積帑青松有泪對空塋<lb/>
逆流一片門前水猶對青山落日明<lb/>
　　南歸海上訪友<lb/>
北風吹雁渡江烟訪舊東呉晚泊船野水似龍爭入海<lb/>
大星如月獨當天羌村夢寐青燈下蜀道間關白髪年<lb/>
兵革漂流無倚著𦕈予何處賦歸田<lb/>
　　秋日南歸舊隱<lb/>
秋日舊廬成獨坐蕭蕭落木對晴暉草深道狹行人少<lb/>
<pb n="KR4d0578_WYG_002-6a"/>
地老天荒舊俗非湖海十年情盡改關河千里夢初歸<lb/>
柴門流水依然在酒熟無勞望白衣<lb/>
　　暮春感懐<lb/>
春雨屋上鳴流泉竹間㵼清晨望原隰新緑或可藉維<lb/>
時夏春交節序驚代謝悠悠念陳迹黙黙觀蠧化人生<lb/>
夫如何胡不税塵駕<lb/>
　　露坐<lb/>
虛庭坐凉夕宵永覺衣薄犬吠古塔鈴烏啼野城柝感<lb/>
<pb n="KR4d0578_WYG_002-6b"/>
舊心孔哀懐人興殊惡仰視斗杓傾西林月初落<lb/>
　　行春曲送人之杭便道省姊<lb/>
清明一百六桃杏漫山谷送子武林行草漲呉江緑呉<lb/>
江桞絲千萬條青青逺映垂虹橋扁舟不用蒲十幅短<lb/>
歌蕩漾隨輕撓東風夜泊官河渚明日升堂拜家姊言<lb/>
長<hi>缺</hi>歳㑹面難既覯云胡不欣喜人生㑹合良可憐感<lb/>
極無言淚如洗子今勿謂行路難有酒宜飲飯加飡流<lb/>
光去人若流水富貴於我一鼠肝西湖三月花飛殘六<lb/>
<pb n="KR4d0578_WYG_002-7a"/>
橋烟雨空濛間老夫不到四十載至今夢繞南屏山湖<lb/>
山應怪别來久此行歴覽亦希有歸來冩作行春圖為<lb/>
爾題詩三百首<lb/>
　　送錢道士遊武當<lb/>
武當諸峰何壯哉大朶小朶青蓮開𤣥聖髙居天地户<lb/>
赤日下照金銀臺神龜六眼電光走山鬼一足雲頭來<lb/>
道人再拜望北極應帶滿身星斗廻<lb/>
　　寄廉夫<lb/>
<pb n="KR4d0578_WYG_002-7b"/>
楊子十年官不調如此末州下吏何洞庭鐵篴龍吹得<lb/>
天上瓊書鶴寄多車子看花將一輛雪兒行酒豔雙歌<lb/>
時時對客教絃索繡領單衫月色羅<lb/>
　　閏月二十四日陪館士秦文仲陸良貴奉省臣<lb/>
　　　命祭崑山東齋龍洲劉先生墓<lb/>
黄鶴磯頭風雨秋中原一望使人愁羣臣誰决和戎議<lb/>
九廟猶銜誤國羞慷慨魯連寧蹈海凄凉王粲更登樓<lb/>
荒岡四尺先生墓再拜酹之雙玉舟<lb/>
<pb n="KR4d0578_WYG_002-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0578_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　來鶴亭集巻二<lb/>
</p>
<p>
</p>
  </div>
<div>
                <head>來鶴亭集巻三</head>
    <p>
<pb n="KR4d0578_WYG_003-1a"/>
欽定四庫全書<lb/>
　來鶴亭集巻三　　　　　　元　吕誠　撰<lb/>
　　和顧玉山詩韵<lb/>
春來世事益艱危怪底閒情強賦詩楊桞愁空陶令宅<lb/>
荷花吟徧白家池眼前陵谷驚遷變客裏江山喜䕶持<lb/>
兩度寄書煩慰藉相從深愧負幽期<lb/>
　　題廬山道士雲松詩巻<lb/>
道人結屋雲松間白雲為室松為關夜深騎鶴上天去<lb/>
<pb n="KR4d0578_WYG_003-1b"/>
雲在虛空松在山<lb/>
　　題美人圖<lb/>
綉牀風暖欝金裙曉起蛾眉八字分翠管成龍吹怨曲<lb/>
雲梭銜鳯織廻文荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>醥熟春江雪豆蔻花開曉樹雲<lb/>
照檻扶桑紅日透自援綵筆賦東君<lb/>
　　題買臣負薪圖<lb/>
㑹稽太守貧賤時負薪行歌妻哂之百年未滿决絶去<lb/>
斷絃破鏡離鸞飛五馬金鞍照流水富貴歸來動鄉里<lb/>
<pb n="KR4d0578_WYG_003-2a"/>
莫怨故人無古心却視新夫羞欲死落花離離辭故枝<lb/>
浮雲去去無回期結交義薄有如此栢舟三復共姜詩<lb/>
　　題極目亭<lb/>
海虞亭子層闌上髙興清秋爽氣俱歴歴呉山明落照<lb/>
茫茫淮甸入荒蕪興亡千古看棋局晴雨四時開畫圖<lb/>
日日凭欄瞻北固仙人借得一雙鳬<lb/>
　　歸田雜言四首<lb/>
鳩啼屋東桑水車鳴埜田煩暑正鬱隆氣燎如燔煎老<lb/>
<pb n="KR4d0578_WYG_003-2b"/>
農事耘耨爬沙手胝胼禾黍既芃芃露葉相新鮮幸雨<lb/>
公家苖遂我粥與饘藜藿充饑腸籧篨覆余屋食指稍<lb/>
林林生計冀豐熟江山悦性情詩書貯便腹白玉不可<lb/>
為庸庸滋後福<lb/>
　　其二<lb/>
鑿墉啓北窗清飈飄然來泠泠溉煩襟濯濯凈纎埃桃<lb/>
笙展琉璃菡蓞溢霞醅白羽致不揮羲皇安在哉<lb/>
　　其三<lb/>
<pb n="KR4d0578_WYG_003-3a"/>
茫茫天壤間出門竟何之白日運寸晷流光倐如馳即<lb/>
鹿敗無虞亡羊以多岐浮生雖殊途至老乃同歸<lb/>
　　其四<lb/>
祥麐狩而出僅與野羊般所不如孤豚在檻猶在山飛<lb/>
龍何神竒薄遊霄漢間嘘吸出雲氣施澤何曽慳<lb/>
　　既白水軒<lb/>
水軒如笠大聊作一枝棲晚飯長腰米朝盤短股虀江<lb/>
湖雙短髩日月兩醯鷄徙倚郊原望王孫草又迷<lb/>
<pb n="KR4d0578_WYG_003-3b"/>
　　南歸午日<lb/>
午日葵榴屋角新過園又復值佳辰柔絲聊結誇兒女<lb/>
細葛懸知賜近臣菰黍無人沈楚澤荔枝此日薦南閩<lb/>
弟兄淪落知誰在自捧蒲觴壽老親<lb/>
　　首夏田家雨中<lb/>
細雨朝來濕白沙風前整整復斜斜林蕉閒展琉璃葉<lb/>
野蔓疎開金銀花田父扶犁驅一犢稚女踏車垂兩丫<lb/>
年年梅熟愁蒸暑却愛小池鳴亂蛙<lb/>
<pb n="KR4d0578_WYG_003-4a"/>
　　洪武庚申夏四月登玉山頂時雅上人適遷華藏<lb/>
　　　於塔院歴覽終日而返是夕宿友人家燈前聞<lb/>
　　　雨援筆有賦<lb/>
曉出城西門蕩漾官河艇朝光散晴旭露氣擁高迥潮<lb/>
上洲渚没棹發六飛騁前岑獻竒狀心目快引領青山<lb/>
如故人登陟在俄頃嗟哉二三子憐我作力逞捨舟入<lb/>
蒼翠一逕林木靜隂蘚䕶危棧古藤絡眢井暎帶列檜<lb/>
杉青黄熟梅杏古師禪定處神物伏精猛山靈詭異工<lb/>
<pb n="KR4d0578_WYG_003-4b"/>
幻跡一掃屏孤塔歴刼餘傲兀立峯頂後巖古華藏稍<lb/>
復毘盧境泛觀盛衰際何物得修永道人出迎客一笑<lb/>
具羞茗清談竟終日毛骨洒然冷羣鳥亦知還㣲陽下<lb/>
西嶺遄歸弗成寐張燈酌楠癭急雨何方來清聲雜蛙<lb/>
黽鄙言詎成章聊假管城穎<lb/>
　　初夏南塘<lb/>
候氣分清淑江深暑尚㣲樹髙烏晚哺野曠雉朝飛掘<lb/>
筍髠雙角烹茶試一旗靜中觀物理消息豈相違<lb/>
<pb n="KR4d0578_WYG_003-5a"/>
　　晚霽<lb/>
暑雨晚來霽凉颸動竹杉夕陽明古㟁新月露塵函孤<lb/>
塔高如枿歸雲迅若㠶脱巾梳短髪局束愧朝衫<lb/>
　　中秋對月<lb/>
貝闕珠宫浩蕩開霓裳驂乗羽衣陪素華臺上吹笙過<lb/>
天柱峯頭跨鶴來養魄桂花雲錯莫著明蓬髩雪髬䰄<lb/>
仙人乞我金莖露歸向人間作酒杯<lb/>
　　田居書懐<lb/>
<pb n="KR4d0578_WYG_003-5b"/>
僻居婁西村歳月嗟屡過桑麻八口家僅爾免饑餓公<lb/>
田倩牛耕痴兒固慵惰雖乏甘脆供所賴出舂磨前榮<lb/>
䕃髙榆後陂竹千个薰風颯然來自足償髙卧念無謝<lb/>
傅才甘受婁公唾<lb/>
　　觀刈晚歸<lb/>
堪笑南塘埜老家客來無酒只烹茶池荒蓮蛹青房子<lb/>
霜老雞人絳幘花海氣東連瑶浦暗江流西繞玉山斜<lb/>
杖藜緩步歸來晚閒看汙邪載滿車<lb/>
<pb n="KR4d0578_WYG_003-6a"/>
　　對雪<lb/>
急雪飄揚海上村崩騰排捘故繽紛青山竟没羣羊石<lb/>
玉宇低迴萬鶴雲獻歳稔豐寧有兆拯時哀痛似無聞<lb/>
奈寒唯咤梅清苦伴我清吟到夜分<lb/>
　　戲咏近體雪二十韵<lb/>
天葩初襍霰倐爾徧塵寰島嶼沉蒼翠峰巒失黛鬟冥<lb/>
冥連朔漠混混暗荆蠻低颺纔穿竹斜飛已没菅田疇<lb/>
俄變海壟㟁忽成山着鬢愁絲濕霑衣愛纈斑駭雞時<lb/>
<pb n="KR4d0578_WYG_003-6b"/>
散亂像虎不堅頑巧向歌樓宻輕隨舞袖還覆深欺麥<lb/>
短勢重壓梅孱幽險皆平坦廡隅喪曲彎填凹擕尺騐<lb/>
封澗失泉潺落落遺圭璧疎疎委珮環蒼黄憐犬吠堆<lb/>
積伴鷗閒屐印瓊瑶跡林排玉笋班有人懐剡曲無馬<lb/>
度藍關融液三江漲飄殘六出慳懸簮宜導髪作餌弗<lb/>
賙艱膠酒行諸令聨詩賭百鍰色聲真是道貞素不藏<lb/>
奸皎潔侵黄裏光明耀白間綾衾春帳煖束藁念孤鰥<lb/>
　　寄紹隆上人<lb/>
<pb n="KR4d0578_WYG_003-7a"/>
憶别草堂天雨雪又驚木葉打江波築居僅隔牛鳴地<lb/>
入室終憐象渡河老去道縁應恨淺從來佛法苦無多<lb/>
側聞近畨歸林下信便寥寥奈爾何<lb/>
　　戊午七月四日立秋大水異常謾書以記之<lb/>
洋雲飜墨蔽金鴉驚定愁聞雨脚斜潮勢驅山平作地<lb/>
秋聲連海浩無涯馮夷伐鼓飛龍虎颶母追鋒駕鬼車<lb/>
濈濈牛羊浮浪去不勝生聚化蟲沙<lb/>
　　聞雨<lb/>
<pb n="KR4d0578_WYG_003-7b"/>
江城戍鼓曉如雷跋涉頻年志已灰身外浮雲唯一榻<lb/>
卧聴風雨海東來<lb/>
　　月下懐友<lb/>
秋庭夜泬寥雲影絶纎毫月轉清宵迥星臨紫極髙蟻<lb/>
醅金錯落鳯吹鬱輪袍不舉山隂棹空孤一世豪<lb/>
　　寄婁下則明昆季<lb/>
憶爾南莊大小山别來秋月幾迴彎匣龍夜夜鳴孤劍<lb/>
管豹時時見一斑凉露芙蕖開璧沼五臾星斗轉銀灣<lb/>
<pb n="KR4d0578_WYG_003-8a"/>
好詩婁下知多少半在君家伯仲間<lb/>
　　寒食郊行<lb/>
草軟沙平步履輕百錢日日繫烏藤市橋風斾梨花酒<lb/>
游女春衫柿葉綾烏帽飄蕭明素髮石麐欹側卧荒陵<lb/>
百年俯仰須臾事遊覽怱怱愧未能<lb/>
　　三江詞戱贈<lb/>
三江口頭日欲晡三江女兒自當壚今朝江南送郎去<lb/>
望斷東風檣上烏<lb/>
<pb n="KR4d0578_WYG_003-8b"/>
　　其二<lb/>
檣頭五兩逐風輕聴得呉歌慘别情一片劉家河上月<lb/>
照郎直到定遼城<lb/>
　　採鮮曲<lb/>
春水魚來聴賣鮮金鰭銀鬛映江天道人久矣忘滋味<lb/>
誰説饞夫滿口涎<lb/>
　　其二<lb/>
北海南洋開利孔欹檣側柁苦誅求朐山壽帶白于玊<lb/>
<pb n="KR4d0578_WYG_003-9a"/>
漢江渾不貴槎頭<lb/>
　　其三<lb/>
鰂魚引子沈雲黑石首呌羣隂火紅宻網疎罾知幾許<lb/>
海門日日起腥風<lb/>
　　其四<lb/>
昔年嶺海味南烹種種殊形不記名獨數沙灣馬甲柱<lb/>
豪門無此一杯羮<lb/>
　　絶句題山水圖<lb/>
<pb n="KR4d0578_WYG_003-9b"/>
大匠求直幹汲人竭甘泉所以支離翁幸爾終天年<lb/>
　　其二<lb/>
秃髮念冠欹揺齒怯水寒只合東江上開軒把釣竿<lb/>
　　一百五日歌<lb/>
緑楊風急連江雨寒食今朝一百五盡將麥飯洒荒丘<lb/>
漫把春酤酹黄土人生在世無百年流光過眼如流泉<lb/>
生老病死㑹不免鬼伯那受人間錢憶昔東家萬金産<lb/>
甲第青紅照人眼雲翻雨覆須臾期空鑄千年銕門限<lb/>
<pb n="KR4d0578_WYG_003-10a"/>
門前賔客安在哉梨花杏花參差開海内交游半為鬼<lb/>
有酒不飲心孔哀豈不聞冶城城南古官道道上青山<lb/>
如聚寳清明十見紙錢飛白骨無言卧青草<lb/>
　　午日漫興<lb/>
年華流水苦怱怱佳節樽前幾度逢稚子束芻蓬作虎<lb/>
將軍射桞馬如龍衰年詩句多多變此日光隂五五重<lb/>
小閣荷香吹醉醒玉蟾髙挂海西峯<lb/>
　　蟬<hi>舊説蟬未脱時名腹育乃土中朽木所化也首夏聞之感而有賦</hi>
<pb n="KR4d0578_WYG_003-10b"/>
朽株出土即超然登木猶如脱骨仙秋露枝頭枵腹滿<lb/>
夕陽江上怨聲聨于今東海無齊女自昔山川有杜鵑<lb/>
蚓噪若為能比數潔身美䕃豈非賢<lb/>
　　寄竹房道人伯瑩<lb/>
一春頗訝簡書稀皓首空知五十非詩業未能忘綺語<lb/>
箭鋒不覺墮初機鴨頭水緑濃于酒鶴背雲深冷入衣<lb/>
齋鉢似聞親遣化慈航應載衆香歸<lb/>
　　寒夜<lb/>
<pb n="KR4d0578_WYG_003-11a"/>
擁被不成寢挑燈盡夜分雁鴻衝雪過戍皷隔雲聞俚<lb/>
俗皆從賈閭閻不尚文酪奴清意味為我解餘醺<lb/>
　　漫興<lb/>
柴門不出長蒼苔今雨渾無好客來忘却雞豚三月味<lb/>
煮葵燒笋亦悠哉<lb/>
　　其二<lb/>
寂寂髙門大道邊東風愁鎖緑楊烟大兒已入滇池戍<lb/>
嫠婦空耕壟上田<lb/>
<pb n="KR4d0578_WYG_003-11b"/>
　　其三<lb/>
赭服戎戎萬里行風飡水宿事宵征金沙江繞烏蠻砦<lb/>
越巂山連孟獲城<lb/>
　　其四<lb/>
雨餘江色碧浮空一髪青山落照中去棹休歌桃葉渡<lb/>
行人愁殺桞花風<lb/>
　　十六夜對月<lb/>
月夕浮雲變蒼狗無術因之徹其蔀海風今夜東南來<lb/>
<pb n="KR4d0578_WYG_003-12a"/>
盡捲飛埃絶纎垢碧天萬里開氷壺清光落我持盃手<lb/>
宿羽聨翩飜露巢寒兔迷離擣霜臼嘉賔况爾平生懽<lb/>
如此良宵寧可負隣家麴生好風味三百青錢呼一斗<lb/>
桂漿正熟菊未莎蓴羮爛煮橙可<hi>缺</hi>　　倒射白獸光<lb/>
緑波蕩揺金虬走老農斷葷不止酒喜賔和月吞入口<lb/>
興酣且致亹亹談謌成自答嗚嗚缶百年此樂能幾何<lb/>
瓢空更起謀諸婦身閒無事古所貴有客無酒時則否<lb/>
但願月光長入杯歳歲年年為君壽明朝更上文筆峯<lb/>
<pb n="KR4d0578_WYG_003-12b"/>
探支西風作重九<lb/>
　　洪武丁邜九月八日<lb/>
書屋小如書畫船繞屋種菊如花田祁祁大朶鶴翎瘦<lb/>
灼灼卑枝鶯羽鮮義熈處士愛三逕杜陵野老無一錢<lb/>
却笑重陽明日是白衣送酒過年年<lb/>
　　對菊歌<lb/>
　　　洪武戊辰歳居竹州書舍種菊數十本秋花爛<lb/>
　　　然終日吟嘯其側因賦對菊之歌而貰酒花下<lb/>
<pb n="KR4d0578_WYG_003-13a"/>
　　　酌以歌之亦老人暮年之一快也<lb/>
嗟哉秋菊有竒操義熈老人所鍾好亭亭玉立秋風前<lb/>
肯與春芳作同調顧予不惜灌溉勞亦欲因之展清眺<lb/>
西風九日吹東籬亂㸃秋光入詩料過簷不羡一丈髙<lb/>
清容自得真如妙大朶如擎小若仰傍若參陪前者導<lb/>
黄黄白白間紅紫整整僛僛絶嚬笑蟾光冷淡卧胎仙<lb/>
翠影葳蕤宿黄鷂天工久已費雕刻老人幸得供吟嘯<lb/>
有時傾倒醉籬邊有時忘飡哦夕照幾度呻吟被花惱<lb/>
<pb n="KR4d0578_WYG_003-13b"/>
防折時時嗔惡少江州不見遣白衣參軍何處吹烏帽<lb/>
樵人敢向擔頭誇城中僅亦能稍稍可能造次負芳期<lb/>
遂使寒香委霖淖歳晚孤根許相托急景如流勿嗟悼<lb/>
歌成自作商音謳天籟瀟瀟鳴萬竅色香勿向毗耶道<lb/>
恐謂吾儂作顛倒<lb/>
　<lb/>
　<lb/>
　來鶴亭集巻三<lb/>
</p>
<p>
</p>
  </div>
<div>
                <head>來鶴亭集巻四</head>
    <p>
<pb n="KR4d0578_WYG_004-1a"/>
欽定四庫全書<lb/>
　來鶴亭集巻四　　　　　　元　吕誠　撰<lb/>
　　雙清詩<lb/>
　　　梅花水仙一草木也其生恒在水涯幽谷之間<lb/>
　　　發於草木揺落之後不以榮悴生死異其芳不<lb/>
　　　以春秋寒暑易其操雖窮冬盛雪猶介然與松<lb/>
　　　竹爭竒並茂有類乎髙人逸士懐抱道德遯世<lb/>
　　　絶俗而髙風雅志自有不可及者余雖不敏心<lb/>
<pb n="KR4d0578_WYG_004-1b"/>
　　　甚慕惜之故賦此以識云<lb/>
怪得荒寒野水濵疎花冷蘂看横陳歌飜玉樹多嫌俗<lb/>
夢喚梨雲却欠真半㸃不煩春刻畫一分尤仗雪精神<lb/>
蠟團新蕚雖同出未免韓公議小醇<lb/>
　　其二<lb/>
湘魂懶上木蘭舟淪落江南草莽丘淡色幽香羞自獻<lb/>
江空歳曉若為儔素羅㣲步盈盈月翠袖寒分寸寸秋<lb/>
隔竹聞<hi>缺</hi>靈瑟語呉雲楚雨不勝愁<lb/>
<pb n="KR4d0578_WYG_004-2a"/>
　　覔菊花<lb/>
已過西風九日秋蒼筤池上若為遊似聞嘉菊黄於鵠<lb/>
乞我雙栽照白頭<lb/>
　　其二<lb/>
洲上黄花滿意開倩人更為覔竒栽小桃源裡秋如海<lb/>
分取清香一半來<lb/>
　　竹枝歌六首寄胡安定<lb/>
上思下思十萬山左江右江如月灣江邊神女長留珮<lb/>
<pb n="KR4d0578_WYG_004-2b"/>
天上仙人早賜環<lb/>
　　其二<lb/>
銅柱山前銅鼓聲野花蠻果不知名却喜土人能愛客<lb/>
蔞葉㯽榔相送迎<lb/>
　　其三<lb/>
雲開沙凈水迴迴越鳥啼邊朱槿開峒裡蠻丁不畏瘴<lb/>
朝朝衝霧趂虛來<lb/>
　　其四<lb/>
<pb n="KR4d0578_WYG_004-3a"/>
客棹愁行湘波水憑郎莫唱竹枝歌好山好水春更好<lb/>
不見聞人載酒過<lb/>
　　其五<lb/>
春雲如墨瘴烟中鸚鵡羣飛荔子紅男兒守家婦當戍<lb/>
粤俗古來成土風<lb/>
　　其六<lb/>
青草湖頭春日暉苧羅山上白雲飛行人莫聴鷓鴣怨<lb/>
陌上花開緩緩歸<lb/>
<pb n="KR4d0578_WYG_004-3b"/>
　　采蓮曲<lb/>
采蓮落日下雙舟白縠風輕易覺秋淺淺溪流齊鶴膝<lb/>
青青荷葉過人頭<lb/>
　　楊桞詞<lb/>
一樹千千萬萬枝枝枝到地弱於絲繰風織雨難成疋<lb/>
緯恨經愁無斷時<lb/>
　　題翠濤軒為則明作<lb/>
梧竹幽深處士居八磚日轉午隂移到門不敢題凢鳥<lb/>
<pb n="KR4d0578_WYG_004-4a"/>
自篆龍香冩好詩<lb/>
　　其二<lb/>
翠葆如雲過屋髙金風為我掃炎熇五更萬壑秋聲滿<lb/>
疑是仙家駕海潮<lb/>
　　其三<lb/>
七尺烏藤手自操鯉魚風起月輪髙帶將一箇城南樹<lb/>
五賈岡頭看翠濤<lb/>
　　焚香<lb/>
<pb n="KR4d0578_WYG_004-4b"/>
六時焚栢子一飯即踟趺陋彼黄金鼎欣余白瓦爐下<lb/>
簾風不起掩巻日將晡擾擾塵中客清閒愧老夫<lb/>
　　煮茶<lb/>
暫徹貝書窗下讀旋烹松鼎雨前茶未研顧渚金沙餅<lb/>
謾試洪都露井芽陸子煮經非所貴党家風味不余誇<lb/>
何當滿貯中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水滌我胸中寸縷瑕<lb/>
　　濁醪<lb/>
野人炊新秫醖釀為濁酒槽頭一甕雲玉色渾渾厚乗<lb/>
<pb n="KR4d0578_WYG_004-5a"/>
間運杯勺斟酌任升斗鯨吸助詩狂豕飲欲乾嘔仰天<lb/>
大白浮月光流入口<lb/>
　　摘菌<lb/>
菌子白于雲羅生枯楊枝地氣蒸土膏儼如三秀芝鮮<lb/>
摘色瑩潤薄美香敷腴飲食貴適口豈謂物細㣲<lb/>
　　蘆菔<lb/>
蘆菔出深土内含霜雪清冷然消暑暍快矣解朝酲脆<lb/>
白渾勝藕頑青亦可羮鎮州禪悦味從此得佳名<lb/>
<pb n="KR4d0578_WYG_004-5b"/>
　　粹餅<lb/>
玉塵團小餅蔗汁灌中邊素可羞賔席齋宜供法筵虛<lb/>
心雲片落登豆雪球圓咀嚼吾無間惟欣老齒便<lb/>
　　煨蕷<lb/>
短褐西風裏長鑱斸土芝馨香侔粔籹黯色類蹲鴟玉<lb/>
糝從來貴金虀或未竒夜闌深撥火惟有懶殘知<lb/>
　　謝惠則明秋菱次韻<lb/>
筠籠遥致百氷丸入口先驚熨齒寒柔指不辭連蒂摘<lb/>
<pb n="KR4d0578_WYG_004-6a"/>
弱肌終免抱枝乾甘芳粹矣斯為美頭角嶄然未可干<lb/>
應為文園消渇甚好懐時復寄詩壇<lb/>
　　謝惠菜<lb/>
江鄉正月尾菜苕味勝肉莖同牛乳腴葉暎翠釵緑毎<lb/>
辱隣家贈頗慰老夫腹囊中留百錢一日買一束<lb/>
　　謝惠新笋<lb/>
山人劚得錦綳兒逺寄吾家香積厨入饌便須參一味<lb/>
登盤還許配雙壺修莖比蔗原無滓瘦節如笻未可扶<lb/>
<pb n="KR4d0578_WYG_004-6b"/>
已有此君休煮簀東林春雨正堪需<lb/>
　　洪武二十年春二月十八日過麋州道中<lb/>
江霧全收曙色開晴沙白白水洄洄笋輿憶得當年路<lb/>
看盡梅花看竹來<lb/>
　　過麋州書舍寄葛青城<lb/>
重來問訊東橋竹竹裏鉏雲結草堂隔㟁淮山當鴈汊<lb/>
半陂春水䕶麋場交游契濶頻搔首今古興亡一斷腸<lb/>
田野不妨聊卒歳宦途何處是康莊<lb/>
<pb n="KR4d0578_WYG_004-7a"/>
　　三月二十日過桐廬陸氏故居感而有賦<lb/>
昔年曽醉陸家池句首從來有所思野哭隣歌如昨日<lb/>
陵遷谷變異當時喧林衆鳥偷櫻子卧石羣羊没兔葵<lb/>
莫説華亭千古事故宫禾黍正離離<lb/>
　　題青溪仙洞圖<lb/>
曽謁青溪古洞天稚松看種石橋邊一條歸路朱絃直<lb/>
不到家來五百年<lb/>
　　夏日偶書寄友人<lb/>
<pb n="KR4d0578_WYG_004-7b"/>
竹雞呼夢出華胥佔畢終朝可療饑隱几雲山無百里<lb/>
出門衢路有千岐桃笙麈尾風清暑槐渡鷗波雨散絲<lb/>
尚憶故人憐我老可無新句慰相思<lb/>
　　題吹笙仙女二圖<lb/>
森森羽節導雲軿鸞背㣲聞縹緲笙小隊霓裳多似雨<lb/>
衆中誰是董雙成<lb/>
　　其二<lb/>
鰲背三峯水殿虛天香吹滿六銖衣青禽忽報麻姑信<lb/>
<pb n="KR4d0578_WYG_004-8a"/>
獨自吹笙月下歸<lb/>
　　五月廿日雨懐有寄<lb/>
竹洲草樹暗漁莊五月雨多沙水黄薝蔔林深書院小<lb/>
芭蕉葉大酒尊凉乍瞻霽色收屏翳猶訝車聲走阿香<lb/>
井丹征途塵没馬懐人幽興詎能忘<lb/>
　　六月<lb/>
六月赤日困溽蒸一雨洗天如醉醒堆案倦飜遮眼偈<lb/>
垂簾誰究洗心經术花徧地牽雲白竹色當簷落酒青<lb/>
<pb n="KR4d0578_WYG_004-8b"/>
欲學成都百錢卜榰床龜殻未能靈<lb/>
　　題此筠室即予讀書之舍<lb/>
白首何縁植此筠篔簹洲上語平生前身謾説成龍去<lb/>
老節猶堪作鳯鳴玉版老禪時膾炙錦綳稚子且逢迎<lb/>
氷霜惜取根株在合與梅花訂此盟<lb/>
　　西郊老農歌<lb/>
豈不聞昔人大積郿塢貲烈炷竟然東市臍又不聞醉<lb/>
鞭戱擊珊瑚枝禍機一發當咎誰東門牽犬事已昨華<lb/>
<pb n="KR4d0578_WYG_004-9a"/>
亭唳鶴良可吁不如西郊老農夫公田數畆宅一區桑<lb/>
麻環繞水竹居墻隂祝祝五母雞東風駘蕩吹漣漪欣<lb/>
欣農事方自兹江鄉春雨已知時緑蓑驅牛扶一犁負<lb/>
囊提榼兩小兒服勞執役不吾欺二麥枯時謝豹啼秧<lb/>
鍼出水青欲齊少女猶鳴燈下機老妻澼絖頭不梳桑<lb/>
無附枝麥兩岐官清不賣二月絲流光去人候如馳轉<lb/>
眼秋田黍離離步擔牛載官倉輸官租己了一事無隣<lb/>
家酒熟相嬉娯醉後耳熱歌嗚嗚人生定分亦何需富<lb/>
<pb n="KR4d0578_WYG_004-9b"/>
貴與我浮雲如呌囂掃跡鼠穴虛四海八荒歌雍熈太<lb/>
平何幸親見之嗚呼西郊老農之樂樂有餘鹿門老龎<lb/>
真汝師<lb/>
　　答蒼筤室圖<lb/>
蒼筤之室海西洲挾以蒼髯秃尾虬徂谷諸賢圖上見<lb/>
渭川千畆夢中遊風生枕簟清無暑冷逼衣巾翠欲流<lb/>
我亦因之來少憩恐煩玉版致盤羞<lb/>
　　寄楊克齋并求桂屑釀酒<lb/>
<pb n="KR4d0578_WYG_004-10a"/>
擬向蓬萊一問津只愁清淺久揚塵醉鄉重到情依舊<lb/>
素壁留題字已泯雪夜放舟懐賀老秋雲把釣夢𤣥真<lb/>
西風滿地黄金粟好釀儂家石凍春<lb/>
　　偶成寄友<lb/>
瑶溪溪水上先世闢林廬漫有江湖思再從木石居樹<lb/>
桐留宿鳯養竹持竿魚有子供甘脆衰年豈負予<lb/>
　　其二<lb/>
壤隔南塘路門依野次成初非慵應接自是寡將迎笋<lb/>
<pb n="KR4d0578_WYG_004-10b"/>
蕨搜山得鹽醯入市營閒居薄滋味盤膾敢求精<lb/>
　<lb/>
　<lb/>
　<lb/>
　<lb/>
　<lb/>
　<lb/>
　來鶴亭集巻四<lb/>
</p>
<p>
</p>
  </div>
<div>
                <head>來鶴亭集巻五</head>
    <p>
<pb n="KR4d0578_WYG_005-1a"/>
欽定四庫全書<lb/>
　來鶴亭集巻五　　　　　　明　吕誠　撰<lb/>
　　寓言<lb/>
苦瓠若懸癭宜瓢亦宜笙笙將用含雅瓢以供酌烹吾<lb/>
為苦瓠謀任力不任聲薦勞鉶鼎間自足資養生物賤<lb/>
終反貴吹萬豈其情<lb/>
　　其二<lb/>
少學老無成所守但糟粕譬如福與市涉海求靈藥豈<lb/>
<pb n="KR4d0578_WYG_005-1b"/>
不望三山風至輙引却歳䦨坐窮陋青燈暎疎箔雖㣲<lb/>
白足禪自置丹霞博賤貧吾所安飲水差足樂隣家日<lb/>
椎牛不似西隣禴<lb/>
　　午日有感<lb/>
午日南風裏千山積雨邊白頭難諱老青眼尚誰憐酒<lb/>
向清齋止杯從舊俗傳陶潜歸計是但覺費詩篇<lb/>
　　其二<lb/>
綵衣娯鶴鬢錦字照行囊忽忽經年夢凄凄午日觴西<lb/>
<pb n="KR4d0578_WYG_005-2a"/>
州青瘴合東海白雲長便作鸞凰去何妨萬仭翔<lb/>
　　秋日雨後三首<lb/>
荒村積雨長蒿萊裘葛駸駸嵗月催霜霧不無祥練感<lb/>
絲桐一鼓有餘哀<lb/>
　　其二<lb/>
浦口寒潮頻有信空中鳥跡了無痕野航落日東西渡<lb/>
黄葉秋風逺近村<lb/>
　　其三<lb/>
<pb n="KR4d0578_WYG_005-2b"/>
曲碕茅屋兩三家返照垂虹隔斷霞風外葉聲來似雨<lb/>
莫嗔楊桞不藏鴉<lb/>
　　次韵寄澄江白龍寺采師<lb/>
白龍山色翠離離為愛青山返照遲野渡閒雲隨杖錫<lb/>
海風吹雨潤伽黎斷常政儗通三學理事何妨付八支<lb/>
千古澄江凈如練令人空憶謝公詩<lb/>
　　求亮講師鈎勒畫竹<hi>亮號雨篷</hi>
少時文采貫晴虹老去能侔造化功怪石幽篁開颯爽<lb/>
<pb n="KR4d0578_WYG_005-3a"/>
尺綃寸楮破鴻濛喜聞舊隱歸雲錫儗上慈航聴雨篷<lb/>
要見此君真面目為煩鈎鐵掃清風<lb/>
　　星夕露坐二首次禪客韵<lb/>
海城鐘皷夜沈沈秋入天潢露滿襟弦月無聲聞玉杵<lb/>
采星何處度金針桃笙石枕悠揚夢桞<graphic n="KR1578" url="https://raw.githubusercontent.com/kanripo/KR-Gaiji/master/images/KR1578.png" mimeType="image/png"/>莎雞自在吟<lb/>
諸相已空泡幻影百年何有去來今<lb/>
　　其二<lb/>
一方明月欵禪扉𤓰果寒氷亦可須虚幌疎星流熠燿<lb/>
<pb n="KR4d0578_WYG_005-3b"/>
大江凉露浸芙蕖空華根蒂難尋摘夢境塵囂費剗除<lb/>
亹亹笑談無剰語仰看星斗夜何如<lb/>
　　神舟曲<lb/>
　　　時運艘以小舟製成龍形鐃歌鼓吹往來江潮<lb/>
　　　中以答神貺云<lb/>
扶桑日出碧海底聖化東漸千萬里林林樓櫓日邊來<lb/>
雲帆影壓三江雨年年五月凌大洋圖南九萬斯褰舉<lb/>
相風之烏畢逋尾餉道飛供太倉米太倉城下水連空<lb/>
<pb n="KR4d0578_WYG_005-4a"/>
水仙祠前神戾止靈旗婀娜送祥颷五色蜿蜒浪中起<lb/>
摐金伐鼓萬夫謳潮落潮生海門裏謌唱龍頭棹龍尾<lb/>
三日南風過黒水<lb/>
　　西菴觀洗竹<lb/>
洗竹移風榻鈎簾對雪峯唪餘天竺偈夢熟海門鐘耳<lb/>
厭咸陽犬神交劍浦龍松房人不到應有白雲封<lb/>
　　星夕<lb/>
蟲鳴草逕露華凝畏暑空庭睡未能矮屋紙窗風雨破<lb/>
<pb n="KR4d0578_WYG_005-4b"/>
飛蛾亂撲佛龕燈<lb/>
　　秋夜二首<lb/>
瀼瀼露氣下中天摵摵秋聲滿樹顛無得桂香無鼻孔<lb/>
道人一夜不成眠<lb/>
　　其二<lb/>
砌草蟲吟四壁靜簷竹揺燈動秋影老來無夢到陽臺<lb/>
開門月在青松頂<lb/>
　　題畫鴈<lb/>
<pb n="KR4d0578_WYG_005-5a"/>
霜滿蒹葭水國秋殘汀賸渚故相投江湖兄弟飄零盡<lb/>
白首披圖無限愁<lb/>
　　星夕友人見訪<lb/>
翩翩飛佩逐歸霞絶勝衝寒訪若耶貪看雙星㑹河皷<lb/>
蹇驢䭾醉入西家<lb/>
　　題杜少陵行春圖<lb/>
徒步歸來白髮新蹇驢䭾醉過殘春問渠何處花饒笑<lb/>
韋曲家家正惱人<lb/>
<pb n="KR4d0578_WYG_005-5b"/>
　　其二<lb/>
牢落出同谷凄凉賦七歌日斜驢背上白髮似詩多<lb/>
　　山居夜坐有懐海濵翁<lb/>
投老歸來未得休半生江海寄浮漚禪房風雪蒲團夜<lb/>
閒看燈花結客愁<lb/>
　　其二<lb/>
海濵老人喜讀書十年不出鬢成絲靈椿堦下森森長<lb/>
却勝東家桃李枝<lb/>
<pb n="KR4d0578_WYG_005-6a"/>
　　其三<lb/>
書屋沈沈劍氣寒白頭無語問更䦨向來喜作尊前舞<lb/>
今日尊前欲舞難<lb/>
　　寄江南紹隆伯瑩<lb/>
一冬風雪出村稀忽見梅花暎酒旗行過江橋迥回首<lb/>
無人寄與紹隆師<lb/>
　　題趙仲穆畫遊騎挾彈圖<lb/>
白馬王孫紅錦韉平明按轡百花前金丸迸入他人宅<lb/>
<pb n="KR4d0578_WYG_005-6b"/>
却把蒼頭打玉鞭<lb/>
　　正月廿三日借竹洲訪顧藏六于司馬廟<lb/>
一畨行春始出村韶華無賴已平分野鳥亂啼司馬廟<lb/>
石麟猶卧汲家墳燒痕新緑渾禁雨栁色半黄都染雲<lb/>
蕩涇橋頭有酒賣醉把梨花日又曛<lb/>
　　絶句題水仙圖<lb/>
秋水為神玉為骨山礬是弟梅是兄恍然坐我水仙府<lb/>
吾與汝曹俱眼明<lb/>
<pb n="KR4d0578_WYG_005-7a"/>
　　春晚苦寒<lb/>
晚閣春寒户半扄東風窗外雪冥冥破除客况非耽酒<lb/>
却怕寒衾半夜醒<lb/>
　　三月廿七日久雨寄葛青城<lb/>
隣家有竹亦不惡空翠碧鮮連户庭十日風雨水泉暴<lb/>
百里海門雲霧溟紫藤花老修竹觀黄栗留啼芍藥㕔<lb/>
青城山人近相見話别橋南酒半醒<lb/>
　　喜晴<lb/>
<pb n="KR4d0578_WYG_005-7b"/>
槐龍倒影散㣲凉宜男多花開北堂舊日江山慚謝屐<lb/>
於今歳月付奚囊郭㕙已喜無三窟元緒從來有六藏<lb/>
曉起天光入書室曈曈紅日上扶桑<lb/>
　　客至<lb/>
幽窗談笑話平生舊研磨穿筆代耕白髮滿頭難諱老<lb/>
青山排闥故多情桃花灼灼渾無語春雨瀟瀟尚未晴<lb/>
明日蘭舟休便發南隣笋蕨已堪烹<lb/>
　　暑夕<lb/>
<pb n="KR4d0578_WYG_005-8a"/>
畏熱起獨坐風扉聊一開流螢㸃波去睡犬覺人來缺<lb/>
月半輪上殘潮午夜迴飜思河朔㑹未用上吾杯<lb/>
　　絶句一首問葛青城疾<lb/>
椿樹生凉午簟餘桐花隂轉竹窗虚毗耶示疾原非病<lb/>
四百都將智刄除<lb/>
　　七言古詩一首贈醫<lb/>
　　　崑之婁西良醫曰<hi>缺</hi>　　　　　之業累世矣<lb/>
　　　人有疾痛必走先生治無不愈也余<hi>缺</hi>間以衰<lb/>
<pb n="KR4d0578_WYG_005-8b"/>
　　　劣資其藥餌之功焉先生赴人之急也不憚跋<lb/>
　　　踄之勞人之求藥也自無有貴賤之别其執藝<lb/>
　　　之精而負嘉名也不虚矣姑誦所聞謾為古詩<lb/>
　　　二十韵匪以為報焉先生字<hi>缺</hi>　　自號武<lb/>
　　　陵<lb/>
武陵先生有竒骨何年得此活人術昔聞夢入閬風巔<lb/>
醉蹋青天霞五色仙人手掉芙蓉旗對面青囊笑相擲<lb/>
囊中白日生光景雲篆飄飄皆鳥迹應知此物神所祕<lb/>
<pb n="KR4d0578_WYG_005-9a"/>
區區秦火奚能厄斡旋氣運保太和下拯黔黎乃其職<lb/>
酒酣渇飲上池流半生不平俱蕩滌歸來髙卧玉山左<lb/>
姓名頗為時人識白雲雞犬日相聞市壺那與塵世隔<lb/>
碧桃紅杏自成蹊赤箭青芝翠如織蟁蛭不損一念仁<lb/>
隂功早已標仙籍嗟余足迹半九州因癡有愛雪滿頭<lb/>
扶衰毎獲金石劑是身是病日以瘳木李愧無瓊玖報<lb/>
玉環自乏巾箱酬先生髙致人所慕守價不二儗伯<lb/>
休宋清逺德今復見作傳恨無栁桞州<lb/>
<pb n="KR4d0578_WYG_005-9b"/>
　　秋日漫興<lb/>
塘西老人竹洲居不到塘西兩月餘黄菊已花急釀酒<lb/>
青山可數聊停車牛羊下來日夕後鴻雁大至霜雨初<lb/>
秋光去人遽如許底事交游㑹面疎<lb/>
　　九日前雨中<lb/>
已知無地可登臨况是孤村風雨深酒為解憂唯有醉<lb/>
菊憐短髮不勝簮白魚出網一雙玉黄橙擣虀三寸金<lb/>
南北暌離佳節過壯遊空感昔年心<lb/>
<pb n="KR4d0578_WYG_005-10a"/>
　　題秋浦歸舟圖<lb/>
碕<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>楓林過野橋梵王宫殿在山腰扁舟好趂樵風去<lb/>
莫待寒江落晚潮<lb/>
　　其二<lb/>
秋浦行舟日欲晡秋來到處有蓴鱸酒家鱠具如堪借<lb/>
暫卸西風十幅蒲<lb/>
　　題漁樵圖<lb/>
霜滿頭顱雪滿鬚相逢且莫羡髙車吾家有酒今朝熟<lb/>
<pb n="KR4d0578_WYG_005-10b"/>
帶葉青柴好煮魚<lb/>
　　枕銘<lb/>
匪木斯礱匪石斯刻囊括混沌首据是職閑邪存誠進<lb/>
修爾思夙興夜寐爾其儆之<lb/>
　　題壁<lb/>
青天半夜飛霹靂忽見雙龍起墨池拾得織女支機石<lb/>
歸來冩作無聲詩<lb/>
　來鶴亭集巻五<lb/>
</p>
<p>
</p>
  </div>
<div>
                <head>來鶴亭集巻六</head>
    <p>
<pb n="KR4d0578_WYG_006-1a"/>
欽定四庫全書<lb/>
　來鶴亭集巻六　　　　　　明　吕誠　撰<lb/>
　　寄懐鄉友浩然戍横州<lb/>
分袂毎憐秋未半開㠶猶記月初圓客程千里又千里<lb/>
老鬢一年衰一年令弟喜霑新雨露故鄉不改舊山川<lb/>
懸知獻捷歸來日重理琵琶第四絃<lb/>
　　寄鄉友福州别駕<lb/>
烏石山前聴訟稀石榴洞口看雲飛馬蹄好踏官街月<lb/>
<pb n="KR4d0578_WYG_006-1b"/>
人在青榕影裏歸<lb/>
　　其二<lb/>
釀來南酒甜於蜜愛浴山泉熱勝湯退食自公㣲醉後<lb/>
小姬和葉進㯽榔<lb/>
　　春雪<lb/>
逐勢婆娑散杳冥欺春禁桞故崩騰未誇謝女隨風絮<lb/>
且作孫郎暎册燈簷溜已呈魚腹劍庭綃誰剪鶴紋綾<lb/>
老來詩思渾荒澁儗賦梁園愧未能<lb/>
<pb n="KR4d0578_WYG_006-2a"/>
　　題陶靖節<lb/>
晉代髙風信少雙禄田釀酒漫盈缸攅眉走入東林社<lb/>
惠逺愛之如法幢<lb/>
　　題韓文公藍關雪騎圖<lb/>
逐客何縁路八千孤忠直叩九重天風凌雪滿藍關道<lb/>
却勝當年孟浩然<lb/>
　　己巳元日偶書<lb/>
東風又轉玉衡杓北望黄雲擁赤霄鶴髪求霑三事禄<lb/>
<pb n="KR4d0578_WYG_006-2b"/>
鳯儀今聴九成韶側聞邊雪没草地喜見䧏王欵聖朝<lb/>
王化無為天覆幬謳歌率土頌神堯<lb/>
　　和韵酬仲莊<lb/>
自笑離羣久索居暫時抵掌即驩虞準繩吾道俱咸若<lb/>
彀率斯文已躍如稚子斑斑青玉瘦酪奴㶑㶑碧雲腴<lb/>
寳坊㑹有重遊日竹杖芒鞋一訪予<lb/>
　　和烹籜龍詩韵<lb/>
雷公使令風火急鞭走雨工頭戢戢泥蟠骨脱未能飛<lb/>
<pb n="KR4d0578_WYG_006-3a"/>
野人爭奮長鑱入寧須逆鱗不復畏斯須唯聞釡中泣<lb/>
金杯苦酒五色光玉版雲腴乳花濕長房見之發長歎<lb/>
麴生一笑恣鯨吸靈物變化不可常駢玉森森佳人立<lb/>
　　四月廿四日雨中寄仲莊<lb/>
四月江鄉暑尚㣲林寒老客未更衣復愁刈麥雨不止<lb/>
况是索租人正饑榖秧出水青青短筀笋登盤個個肥<lb/>
門外泥深無轍迹相從莫怪出村稀<lb/>
　　四月晦夜大雷雨<lb/>
<pb n="KR4d0578_WYG_006-3b"/>
日月相鬬鶉火中㝠冥一色雲埋空黒風簸揺海波沸<lb/>
排山倒嶽何其雄急電穿窗紫光掣雨脚如麻未斷絶<lb/>
風雷半夜龍子歸霹靂一聲山石裂衣冠危坐謹天威<lb/>
小人破胆始捫舌須臾雲歛稍霽威星光慘淡半明滅<lb/>
於乎上天號令豈輕出摧殘長養不虚設<lb/>
　　題寒山訪隱便面<lb/>
散策衝寒踏凍沙雪晴山色徧天涯奚奴為我囊詩去<lb/>
黄鶴磯頭問酒家<lb/>
<pb n="KR4d0578_WYG_006-4a"/>
　　相逢行寄仲莊王<hi>缺</hi>　二十二韻兼柬崇恩徹希<lb/>
　　　二聞士時仲莊教書麋川<lb/>
南山有石白齒齒短衣髙歌中夜起衰年無復夢周公<lb/>
訪舊凄凉半為鬼平生憂患勿復道三年兀坐竹洲裏<lb/>
竹洲隱者更愛客一笑相逢感知已烏几朝朝貝葉書<lb/>
銅瓶夜夜花根水清狂幸不廢吟哦自嚼宫商含羽徴<lb/>
潦倒甘為人所嗤肉食者謀那及此緑瑶故人别我久<lb/>
一見胡為不欣喜我居洲北子港南烟樹相望纔一里<lb/>
<pb n="KR4d0578_WYG_006-4b"/>
書堂匼匝數十弓絳帳蕭條二三子棄瓢無緑酒再沽<lb/>
朝盤有罾魚可煮醉來掩巻自吾伊詩筒日夕相填委<lb/>
暇日過我此筠室逢迎聊復具雞黍春酤白白漲宻雲<lb/>
夜韭青青剪新雨五月未稼石田秧掉臂軒軒若霞舉<lb/>
人生㑹合苦不常興盡歸來那復止季鷹豈是為鱸魚<lb/>
宣聖猶然嘆雌雉婁西近畨忽相見停午茶甌細覼縷<lb/>
舊席久荒北海尊新寺花開爛如綺忘情况有八十翁<lb/>
談𤣥一洗箕山耳為渠痛飲為渠醉自古濁醪有妙理<lb/>
<pb n="KR4d0578_WYG_006-5a"/>
　　和韵酬沈叔祥<lb/>
白鶴又從遼海歸山川良是昔人非郊居作賦誰能繼<lb/>
勾漏成丹世已稀靈浪潤咽消宿酒飛花如粟㸃秋衣<lb/>
荒洲䣊肯同迂轍掃地焚香候竹扉<lb/>
　　次韵答耦武孟<lb/>
猶憶當年應鵠頭詩名從此逹南洲狂歌賴有千鍾酒<lb/>
豪士今無百尺樓紫蟹白魚江市晚緑蕪紅樹海門秋<lb/>
西風開到籬根菊擬向桃源一繋舟<lb/>
<pb n="KR4d0578_WYG_006-5b"/>
　　寄則明<lb/>
　　　近過余草堂以所作詩見示披誦再四詞極清<lb/>
　　　麗非餘子可儕也欲留少憩過午以母命有他<lb/>
　　　適力辭去之賦此以謝<lb/>
之子南港來扣門日卓午手持數篇詩笑揖首屢俯且<lb/>
致寒暄問披吟罷揮麈詞韵亦清麗秀句天葩吐豁然<lb/>
醒心胸頓覺頭風愈啜茗少移時聊欲具雞黍起立前<lb/>
致辭母命曷敢侮弗得頃刻留軒軒若霞舉子實孝友<lb/>
<pb n="KR4d0578_WYG_006-6a"/>
徒冲㓜識眉宇卓然有髙志餘子焉足數寒窗十年燈<lb/>
羣籍飽撐拄研覃盡精㣲窮討嗜清苦縱使拾青紫端<lb/>
若左右取匯為閭里榮遂不忝厥祖不聞先聖言得之<lb/>
在樸魯又不見桓生陳綬歎稽古子能踵前蹟大器成<lb/>
簋簠假有勍敵師亦當偃旗皷冀其不中輟榮身豈無<lb/>
補送子出門去矯首望江浦<lb/>
　　白紙扇歌<lb/>
　　　聞次安惠紙筆因賦此以贈之<lb/>
<pb n="KR4d0578_WYG_006-6b"/>
我昔舟泊西江湄椎氷看擣萬楮皮江神相顧色慘愴<lb/>
波工自詫手不龜懐金問價雲滿篋霜紈失素無晶輝<lb/>
廿年歸來存百一製成團扇真絶竒洪爐百煉太古雪<lb/>
紫篔三尺盤屈鐵銀潢清影秋鑑光玉虹冷貫青天月昏<lb/>
日摩娑驚老醜動揺清風生腋肘髙堂晝把蠅蚋空魑<lb/>
魅潜藏飛電走豈不聞蕺姥不識王右軍茂𢎞曽障元<lb/>
規塵謝公髙風固足尚班女篋笥空悲呻烏飛兔走急<lb/>
於箭商飈奄忽號枯林嗚呼盛衰天地無古今炎凉不<lb/>
<pb n="KR4d0578_WYG_006-7a"/>
易君子心<lb/>
　　素室箴為聞次安賦<lb/>
唯君子之學思不出位安於定分芟其浮慕時止時行<lb/>
無怨無惡知人休之是曰行素詩書禮樂者善之基軒<lb/>
冕圭組者利之郛孝悌忠信者福之媒權利術數者禍<lb/>
之區居易俟命者為君子行險徼倖者為匹夫寧皎皎<lb/>
以遁世勿汶汶以畏途日新又新聖賢同歸耆叟司䂓<lb/>
敢言操觚<lb/>
<pb n="KR4d0578_WYG_006-7b"/>
　　有懐來鶴亭<lb/>
憶昔題詩坐鶴亭修篁欲染客衣青飛花造次沾歌扇<lb/>
舞鶴留連繞石屏正儗劉伶為酒頌莫教陸羽著茶經<lb/>
故人多在青雲上獨怪江湖老客星<lb/>
　　和子英袁先生韵及謝所寄先人誌文<lb/>
交游長是嘆暌離白首重逢似有期老去知非憐伯玉<lb/>
向來好事愧當時林隂鶴語風生竹花暗笙聲月上池<lb/>
珍重遺文勞逺寄知公念我未云衰<lb/>
<pb n="KR4d0578_WYG_006-8a"/>
　　其二<lb/>
頻年役役苦屯邅竹杖芒鞋到處禪南海諸山雲外看<lb/>
西江百尺月中牽豪華銷歇隨流水潦倒無成休問天<lb/>
好及耆年同結社玉山佳處細談𤣥<lb/>
　　題松亭琹士便面<lb/>
隱者茅亭並水安單羅鶴氅怯輕寒松聲萬壑秋如海<lb/>
月下瑶琹不用彈<lb/>
　　讀宋太史詩文集漫書<lb/>
<pb n="KR4d0578_WYG_006-8b"/>
金華山下古潛溪秀發英靈間世竒歳久不聞清廟瑟<lb/>
眼明今見玉堂詩百年人物推此老一代風流當繼誰<lb/>
頗恨淹留忘墜景遺編徒使後來悲<lb/>
　　菊田<lb/>
　　　余客竹洲三年頗有彭澤東籬之好古人亦<lb/>
　　　謂菊獨以秋花傲兀於揺落之後非霜下之<lb/>
　　　傑乎昔年曽賦對菊之歌老興未已復作菊<lb/>
　　　田一首以紀歳月耳時洪武已已秋重九後<lb/>
<pb n="KR4d0578_WYG_006-9a"/>
　　　時書<lb/>
揺落西風已愴然金蕤月朶為誰妍人間無地安花宅<lb/>
洲上於今有菊田晚歳儗尋甘谷老頽齡幸值傅延年<lb/>
落英飡盡秋香骨許我飛行作地仙<lb/>
　　已已歳冬十一月築土於三山從王事也丁夫三<lb/>
　　　十餘萬人十二月苦寒工雖畢而未遣家人在<lb/>
　　　役寧無懐思焉遂賦一首<lb/>
去年椎氷上淮水今年荷鍤三山尾風凌肌骨利於錐<lb/>
<pb n="KR4d0578_WYG_006-9b"/>
雪過牛羊縮如蝟短日經簷慘無色宿麥葢坵青下死<lb/>
天書早晚下三山坐使黔黎守環堵<lb/>
　　題秋林遊子圖<lb/>
十里山光入杳冥獨騎驢子澗邊行借問前頭向何處<lb/>
華陽觀裏聴松聲<lb/>
　　洪武庚午年正月間遊茜之廣孝寺<lb/>
㝠搜又起刼前灰紺閣丹樓一日開龍伯鬘幢平地湧<lb/>
象王花雨自天來日髙金壁浮空出水落銀河到海迴<lb/>
<pb n="KR4d0578_WYG_006-10a"/>
欲結莫年香火社扶笻獨上妙高臺<lb/>
　　訪成真觀有感<lb/>
　　　四十年前余訪秋雲楊外史于成真維時<lb/>
　　　殿樓竹樹森竦邃宻其琳宫桂館不是過<lb/>
　　　也後十年外史化去世道變遷天運纔一<lb/>
　　　周鞠為茂草荒墟然盛衰之變有不可得<lb/>
　　　而語者如此今年春因訪舊復遊於此而<lb/>
　　　有賦是歳庚午正月二十八日也<lb/>
<pb n="KR4d0578_WYG_006-10b"/>
暮年重訪成真觀不見秋雲竹外樓枸杞經春皆化犬<lb/>
朱藤歴歳總如虬種桃道士馮虚去採藥騷人汗漫遊<lb/>
見説蓬萊又清淺儗將黄鶴問丹丘<lb/>
　　題趙子昻畫馬圖巻<lb/>
靈物降精生倔竒貢來自是千里駒天閑瀟瀟風滿旗<lb/>
立仗不受黄金羈呉興冩生世所稀春雷挾之上天飛<lb/>
　　仲春雨後生寒有懐蒼筤室<lb/>
東岡二月草芊綿淰淰輕寒雨後天楊桞三眠風作惡<lb/>
<pb n="KR4d0578_WYG_006-11a"/>
櫻桃半開春可憐詩域日荒抛硯石醉鄉時與打觥船<lb/>
清遊毎憶蒼筤舍何日重來看碧鮮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0578_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　來鶴亭集巻六<lb/>
</p>
<p>
</p>
  </div>
<div>
                <head>來鶴亭集巻七</head>
    <p>
<pb n="KR4d0578_WYG_007-1a"/>
欽定四庫全書<lb/>
　來鶴亭集巻七　　　　　　明　吕誠　撰<lb/>
　　訪耦成蒼筤軒時武孟制滿求仕地有桃源徑<lb/>
蒨草溪東十里餘小桃源上見郊居落紅石逕和雲掃<lb/>
新緑𤓰畦趂雨鉏池上此君宜對酒門前長者屢迴車<lb/>
此中尚未商山老見説王褒有薦書<lb/>
　　江雨軒為耦武孟作<lb/>
春雨如暗塵江鄉晝㝠㝠幽人感時變於兹事耕耘江<lb/>
<pb n="KR4d0578_WYG_007-1b"/>
雨亦屢作江風穆而清土膏潤如酥草木努甲生此境<lb/>
誰為之曰維天之成我藝我稷黍我軒泊我宇晨興帶<lb/>
經鉏寧恤作勞苦嘉苗既芃芃田畯為之喜霜飈一披<lb/>
拂致此歳功美斗酒以自勞共入此室處矧兹值時康<lb/>
樂哉咏江雨<lb/>
　　挽胡浩然卒於馴象之横州<lb/>
憶陪賔席接談鋒廿載論交一旦空東海人人懐伯始<lb/>
佳城鬱鬱閉滕公死生契濶飛鴻外今古興亡斷簡中<lb/>
<pb n="KR4d0578_WYG_007-2a"/>
白首與君成永訣忍將衰涕洒西風<lb/>
　　巨浸詩<hi>書異變也今兹二遭矣</hi>
　　　洪武庚午秋七月初吉海風自東北來拔木揚<lb/>
　　　沙雖犀兵萬隊不足為雄倒海排山堆阜髙陵<lb/>
　　　皆為漂没豈沈竈産蛙之足語哉猶記洪武戊<lb/>
　　　午歳秋七月四日亦嘗罹此蓋大魚入城之兆<lb/>
　　　也今兹震蕩勢復過之側聞三洲一千七百家<lb/>
　　　皆葬魚腹豈非囿於數者耶嗚呼命豈有常乎<lb/>
<pb n="KR4d0578_WYG_007-2b"/>
　　　可不慎歟可不畏歟<lb/>
庚午七月之初吉斷虹挾雲蔽西日石尤聲撼天為<lb/>
昏颶母驅車走沙石鯨跳鯤擲地軸飜陽爍隂凝神<lb/>
鬼泣銀濤駕空山岳摧轉眼奔流浸扉壁三江瀰漫<lb/>
滅無口孤城漭漭天一碧衰年疲<graphic n="KR1727" url="https://raw.githubusercontent.com/kanripo/KR-Gaiji/master/images/KR1727.png" mimeType="image/png"/>動兢畏變白齋<lb/>
心戒夕愓憶昔前年大魚入三洲漂蕩海水立近者<lb/>
側聞復罹此海灣流尸頭濈濈<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>塌沙沈絶往來塍<lb/>
斷瀼深苗不實嗚呼上天震怒豈無由誰其尸之誰<lb/>
<pb n="KR4d0578_WYG_007-3a"/>
復詰<lb/>
　　覔鞠<lb/>
　　　余向寓竹洲洲上種菊百餘栽繞屋盈圃過者<lb/>
　　　因為菊田今年歸草堂似聞秋風駕潮掃蕩無<lb/>
　　　遺儗與吾友求數株聊應重陽故事何如<lb/>
秋潮横挾雨風顛洲上空聞有菊田香色於人既無有<lb/>
物情在我敢求全頗憐塵世光隂迅似覺人間雨露偏<lb/>
白髪滿頭難諱老蒼顔衰客強為妍豈唯酒向隣家得自<lb/>
<pb n="KR4d0578_WYG_007-3b"/>
是杯從舊俗傳陶宰不妨多種秫杜陵且莫嘆無錢青<lb/>
天鴈影西風外紅樹秋聲落照邊見説南莊饒物色少<lb/>
分清艷到樽前<lb/>
　　重陽日有感寄子英袁先生時庚午歳也<lb/>
忽驚時序怱怱改頗覺飈霜稍稍侵莫説賜萸成往事<lb/>
但知飡菊是初心風髙木葉林烟薄雨過野塘秋水深<lb/>
我於古人應有約只慚佳節負登臨<lb/>
　　訪友<lb/>
<pb n="KR4d0578_WYG_007-4a"/>
　　　洪武庚午九月廿七日訪鈕聲逺於太倉城之<lb/>
　　　正陽門造其室曰洞雲四簷竹樹盆山清氣可<lb/>
　　　掬因賦此詩并求其畫山圖云<lb/>
先生家住正陽門繞屋松聲日夜聞大藥總消頭上雪<lb/>
小山長帶洞中雲已知濟物宜終慶况是清時屬右文<lb/>
却嘆吾詩與君畫海門風月儗平分<lb/>
　　暮冬送友人入杭<lb/>
湖上蚤梅春可掬江頭艓子晚初登從容話别唯樽酒<lb/>
<pb n="KR4d0578_WYG_007-4b"/>
潦倒論懐愧友朋平野雲開山見雪太湖潮落<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>留氷<lb/>
芒鞋竹杖孤山路白首重游恨未能<lb/>
　　東溟生詩為顧某賦<lb/>
東溟之生何所聞抱藝學古以事親翛然一室東海村<lb/>
市塵不到絶垢氛坐見三洲渺無垠一碧萬里玻璃盆<lb/>
雪濤銀屋相吐吞燦爛浴出扶桑暾是時幽人侍宴温菽<lb/>
水之樂樂天真興來揮掃水墨塵下筆慘淡愁鬼神居<lb/>
然耕鑿生意存經营態度迴陽春百年縑素琹斷紋撏褾<lb/>
<pb n="KR4d0578_WYG_007-5a"/>
裝潢稱絶倫由其天機出清新能事逸發皆可人素昧<lb/>
平生笑語頻一日索詩來扣門嗟余耳聵目力昏那能<lb/>
復作寒螿呻霜風搜林葉繽紛寒菊艷艷東籬根姑置<lb/>
是事且勿論與子倒盡花前樽<lb/>
　　荆溪棹歌<lb/>
　　　是冬鑿脂山經行於此<lb/>
荆溪溪上晚山稠沙棠港口木蘭舟裹頭女子唱歌去<lb/>
水色山光總是愁<lb/>
<pb n="KR4d0578_WYG_007-5b"/>
　　其二<lb/>
大男鑿山衣盡紅中男操舟慣張篷獨山門外北風惡<lb/>
白浪如天怖殺儂<lb/>
　　其三<lb/>
溪上雪消春水髙鵞黄新桞暗長橋橋頭人家好春酒<lb/>
無情長與駐蘭橈<lb/>
　　其四<lb/>
雙舟來往愁奈何日日溪中聴棹歌溪水西流流不斷<lb/>
<pb n="KR4d0578_WYG_007-6a"/>
海門東去作風波<lb/>
　　竹枝詞五首<hi>夫役鑿脂山</hi>
石臼湖頭泥水深北風吹折壯夫心别家三月絶音問<lb/>
一紙書來抵萬金<lb/>
　　其二<lb/>
臘月欲盡正月來桞條弄色早梅開年華却似東流水<lb/>
又見青天塞雁迴<lb/>
　　其三<lb/>
<pb n="KR4d0578_WYG_007-6b"/>
千夫萬夫螘作堆什什伍伍魚貫腮常興埠頭候糧去<lb/>
紅蘭街裏買薪來<lb/>
　　其四<lb/>
胭脂山頭雨雪飛胭脂山前人苦饑山下斧斤夜逹旦<lb/>
山上閒雲常自歸<lb/>
　　其五<lb/>
十八里岡雲有無炎風掃地雪糢糊山川通塞奚能問<lb/>
閒看清波入太湖<lb/>
<pb n="KR4d0578_WYG_007-7a"/>
　　緑凈軒為茜上郁敏仲作<lb/>
緑凈軒開秋水灣碧鮮如錦畫圖間葛洪井在丹光合<lb/>
雲母屏深翠雨寒碕上琅玕千个立此中天地一壺寛<lb/>
合江曽憶韓公賦醉墨須冩石䦨干<lb/>
　　題牧羊圖<lb/>
牧羝絶域卧穹廬廿載空傳雁足書屬國歸時總頭白<lb/>
壯心杖節鬢毛疎<lb/>
　　題蘭竹圖<lb/>
<pb n="KR4d0578_WYG_007-7b"/>
此君風致絶孤超秋佩紉香怨楚騷頗訝江梅專物論<lb/>
不令渠得配三髙<lb/>
　　棘雀圖<lb/>
素頸烏頭浪得名區區粉墨冩幽情懸知未省圖南志<lb/>
荆棘叢中過此生<lb/>
　　寄懐茜川基古<lb/>
雲寮新構竹森森蒨草溪頭春水深白酒過於東老釅<lb/>
清詩聊共已公吟松花别甑炊金粉筍箭當堦長玉簮<lb/>
<pb n="KR4d0578_WYG_007-8a"/>
底事莫年頻有約秪縁香火似東林<lb/>
　　其二<lb/>
身閒無事且婆娑轉眼流年一擲梭牢落詩懐三月過<lb/>
顛狂花信五更多潮來海市魚論斗桞暗江林鳥哢歌<lb/>
頗訝寥寥無信使題詩為問近如何<lb/>
　　洪武壬申十二月聞葛青城殁於遼之貶所有感<lb/>
　　　而賦<lb/>
半生詩酒共登臨醉後長聞擁鼻吟抱樸未忘句漏志<lb/>
<pb n="KR4d0578_WYG_007-8b"/>
管寧終負度遼心星垂北極知天逺夢入東呉似海深<lb/>
逹士已無身後念臨風還為一霑襟<lb/>
　　寄謝諶西堂惠紙<lb/>
閒居歳月暗消磨珍重髙人寄素波子墨客卿當諦受<lb/>
老人真欲冩伽陀<lb/>
　　其二<lb/>
雲蠒羅紋幸見投烏皮几上雪凝眸懐人端為雙魚信<lb/>
作賦空慚五鳯樓<lb/>
<pb n="KR4d0578_WYG_007-9a"/>
　　其三<lb/>
江草淒迷路不分西林只隔半溪雲處時不負平生學<lb/>
慰我長懐别後文<lb/>
　　其四<lb/>
沙路雨多生蘚花赤䦨橋下酒旗斜望中蘭若依稀似<lb/>
儗隔松雲問煮茶<lb/>
　　其五<lb/>
翠峯西下連呉㑹雪浪東來入海門胸次不留元字脚<lb/>
<pb n="KR4d0578_WYG_007-9b"/>
金香爐下鐵昆侖<lb/>
　　感興<lb/>
靜室無塵少客過新篁隂曵小坡陀朝來始悟春歸盡<lb/>
風裏楊花似雨多<lb/>
　　其二<lb/>
窻前幽鳥百般鳴猶有餘花照眼明偶爾相遭聊適意<lb/>
固知花鳥亦無情<lb/>
　　其三<lb/>
<pb n="KR4d0578_WYG_007-10a"/>
午簾烟燼瓦爐香謾讀殘經付一牀底事是非猶入夢<lb/>
固知餘習未全忘<lb/>
　　其四<lb/>
落花寂寂掩柴荆滿地緑隂新笋生自是老來游興减<lb/>
江山何處不堪行<lb/>
　　其五<lb/>
日日鐃歌响露橈麥秋天氣晚瀟瀟鮭蔬頗為年荒備<lb/>
自向東畦種瓠苗<lb/>
<pb n="KR4d0578_WYG_007-10b"/>
　　八月十七日訪崇恩凈公不遇迴途賦<lb/>
仲秋之月日踰七徒步往訪彌天釋繼時秋暘尚鬱陶<lb/>
汗雨淋漓面如炙梅子渡頭沙擱舟黄蘆灘上泥没膝<lb/>
人生只惜㑹合稀跋涉終憐老無力邨邨鵓鳩似呼雨<lb/>
樹樹秋蟬喧午寂禪扉未啟白雲封一錫行空了無迹<lb/>
東齋西廡具梨茗香飯竟飽毗耶室出門搔首大江横<lb/>
白鳥飛來破秋色<lb/>
　　題漁翁圖<lb/>
<pb n="KR4d0578_WYG_007-11a"/>
浮玉山前飛白鷺桃花流水泛家船呼兒去换城中酒<lb/>
新得揸頭縮項鯿<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0578_WYG_007-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　來鶴亭集巻七<lb/>
</p>
<p>
</p>
  </div>
<div>
                <head>來鶴亭集巻八</head>
    <p>
<pb n="KR4d0578_WYG_008-1a"/>
欽定四庫全書<lb/>
　來鶴亭集巻八　　　　　　明　吕誠　撰<lb/>
　　題寒江歸棹圖<lb/>
水色山光擁畫橋梵王宫殿在山腰扁舟好趂樵風去<lb/>
莫待寒江落晚潮<lb/>
　　題春江獨釣圖<lb/>
渭川老去興無餘猶愛江山錦不如渺渺烟波舟似葉<lb/>
一竿釣得幾多魚<lb/>
<pb n="KR4d0578_WYG_008-1b"/>
　　題秋浦行舟圖<lb/>
江色溟溟接太虚秋來到處有蓴鱸酒家鱠具如堪借<lb/>
暫卸南風十幅蒲<lb/>
　　題水墨龍圖<lb/>
畫史憑陵造化機研池傾倒墨龍飛生綃半幅春雲濕<lb/>
疑是山前行雨歸<lb/>
　　洪武癸酉五月十二日雨晴散走至則明翠濤軒<lb/>
　　　過午迴途漫成一首以寄<lb/>
<pb n="KR4d0578_WYG_008-2a"/>
既白軒中十日雨晚起扶桑發曙光搘笻緩躡野人屐<lb/>
看竹竟登君子堂少年豪飲不復作老去讀書渾徤忘<lb/>
清談餉午聊自適歸去頗愁江路長<lb/>
　　五月二十八日重過翠濤軒清坐終日薄暮而歸<lb/>
　　　賦此蓋書所見也翠濤為竹而得是名余不能<lb/>
　　　無辭也矣<lb/>
幽人愛竹不喫笋養得修篁箇箇長五月六月雨不落<lb/>
千枝萬枝風自凉蒼雪逼人時展簟翠濤驚夢午移牀<lb/>
<pb n="KR4d0578_WYG_008-2b"/>
涓涓清潤烏皮几楚楚髙攙薜荔墻宻影掃堦敷瑣碎<lb/>
餘音拂水度笙簧孫枝迸地渾疑古老節凌雲色更蒼<lb/>
三逕旋開真得計七賢避世故佯狂因懐梅友稱三絶<lb/>
却笑荷花似六郎白鶴歸時雲動蕩青鸞嘯處夜㣲茫<lb/>
對之可使食無肉衰矣虚慚髩有霜隱几無心開巻帙<lb/>
捲簾隨意炷爐香日中見斗瞻霄漢月下吹簫引鳯皇<lb/>
物外襟懐老可共閒中滋味淡相忘不尋酒伴鷄豚社<lb/>
誤落詩名錦綉坊時復開樽排匼匝毎憐學子走趨蹡<lb/>
<pb n="KR4d0578_WYG_008-3a"/>
興來久坐無聊賴老去頻過也不妨他日成材唯汗簡<lb/>
於今觸目盡琳琅振衣散策歸來後江路迢迢又夕陽<lb/>
　　題松雪翁畫馬圖<lb/>
宛駒萬里貢丹霄穹鼻胡兒捫赤絛天廏自多千里駿<lb/>
人間難得九方皋<lb/>
　　則明游餘杭三橋埠迴過余草堂賦詶此<lb/>
秋日三橋埠行舟野色新亂山圍草市荒埭接江津杉<lb/>
竹通蠻獠麋麋販獵人欲將金粟酒為子拂征塵<lb/>
<pb n="KR4d0578_WYG_008-3b"/>
　　老態<lb/>
久知老必至豈謂便見侵一從今年來稍覺力不任凜<lb/>
凜畏寒暑悠悠念初心凌晨覽清鏡感嘆一何深目昏<lb/>
廢佔畢頭童曷勝簮齒揺食物妨行歩愁嶇崯乃知泡幻軀<lb/>
匪石亦匪金人生大化中急電掃光隂安有百年期推<lb/>
遷似難禁理勢必應是視古猶視今賢愚同一邱旁人<lb/>
謾霑襟丹桂吹古香萬户鳴秋砧且覆掌中杯彈我膝<lb/>
上琹於焉㵼孤憤三嘆有餘音<lb/>
<pb n="KR4d0578_WYG_008-4a"/>
　　秋晚寄懐則明餘杭未迴<lb/>
雨過秋容凈天髙露氣寒官船鳴戍鼓螢火起漁灘好<lb/>
中明時選休歌蜀道難淹淹憂弱女聊為問平安<lb/>
　　題二喬圖<lb/>
喬家傾國綴周孫陳迹空餘粉墨存女子那容知許事<lb/>
但令修古議師昏<lb/>
　　題天育馬圖為海城鈕聲逺賦<lb/>
渥水神駒駿骨全奚官羈靮漫相纒情知不是塵中物<lb/>
<pb n="KR4d0578_WYG_008-4b"/>
春雷挾之飛上天<lb/>
　　題枯樹圖<lb/>
鐵榦槎牙翠葉殘雲根剥落古苔斑大材寧盡天年老<lb/>
不遇工師不出山<lb/>
　　九月晦聲逺留題<lb/>
十年不蹋海城西杜曲桑麻志已違向來詩酒所遊歴<lb/>
為問人民今是非物態盡從風氣改霜威又作曉寒微<lb/>
出門浩浩塵如海笑對青山一振衣<lb/>
<pb n="KR4d0578_WYG_008-5a"/>
　　其二<lb/>
海門潮上水如烟賀老重維載酒船喜見雲山開雪璧<lb/>
幸因郎囝鼓氷絃應門僮子清於鶴搗藥靈禽半是仙<lb/>
嵗晚卜隣應有約幾時行李到梅邊<lb/>
　　寄則明時客於竹洲作<lb/>
苜蓿花開徧地秋秋聲渾在樹梢頭西風昨夜吹歸夢<lb/>
喚起客懐無限愁<lb/>
　　其二<lb/>
<pb n="KR4d0578_WYG_008-5b"/>
幾樹芙蓉近水低碧沙凉露泣莎雞月邊已有南來雁<lb/>
飛過荻江官渡西<lb/>
　　九日則明會族人於翠濤軒席間賦詩見及因用<lb/>
　　　韵答之<lb/>
九日翠濤當雅集宗人團坐氣迴春承家幸有青氊舊<lb/>
顧我何妨白髮新即席揮毫誇草聖持盃採菊酹花神<lb/>
醉歸一道天風晚金粟吹香出兎輪<lb/>
　　晚歸書事六言<lb/>
<pb n="KR4d0578_WYG_008-6a"/>
訪舊五溪薄暮沙長歸路迢遥虚市人家燒燭流水孤<lb/>
村斷橋一个殘僧待渡數聲短<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>歸樵閃閃昏鴉啼後<lb/>
江風又落寒潮<lb/>
　　其二<lb/>
漁榜溪翁罷釣郵鈴稚子傳書暝烟含雪欲落臘桞半<lb/>
黄未舒雲葉亂隨去雁浪花輕逐跳魚一叚詩情畫意<lb/>
瀟然風景愁予<lb/>
　　則明疾瘳喜而賦此以寄<lb/>
<pb n="KR4d0578_WYG_008-6b"/>
兼旬伏枕廢論文走卜迎醫豈憚頻疾去已如顛趾鼎<lb/>
慎身當似括囊坤挑燈鴈唳隂風厲煮藥雞鳴宿火温<lb/>
寒雪嚴霜皆歴遍東風早晚入重門<lb/>
　　宿西菴值雨<lb/>
晚隄信步一搘笻西望青山落照中禪榻茗甌春乳白<lb/>
佛龕蓮熖夜燈紅人間漫説薰天富眼底都成撲地空<lb/>
新雨打窻詩夢破蟄雷又過海門東<lb/>
　　寒食日哭坦翁<lb/>
<pb n="KR4d0578_WYG_008-7a"/>
蒿里竟何在死生從此分儗將寒食淚欲灑暮江雲草<lb/>
暗鴒原水松枯馬鬛墳平生多述作地下更修文<lb/>
　　太倉周均德晉其先人與余家往還時德晉尚少<lb/>
　　　庚辰已已以來值風塵澒洞各天一方聲迹不<lb/>
　　　相聞者五十餘年洪武癸酉秋因訪鈕洞雲見<lb/>
　　　德晉所作山圖恍如夢中一見吾故人也遂賦<lb/>
　　　此以伸意併求其冩草堂圖云<lb/>
憶昔居海城汝翁我之友子時頤未鬚我始十八九别<lb/>
<pb n="KR4d0578_WYG_008-7b"/>
來五十年相顧各皓首往事不可追存者復何有前月<lb/>
到城中逺訪洞雲叟殷勤下徐榻覼縷具尊酒談及子<lb/>
髙致亹亹不絶口慷慨有所思我友殁已久惟今顔貎<lb/>
蒼秋風颭蒲桞案上見山圖尺楮藏培塿羡子材藝優<lb/>
豈復居人後嗟我已踰七見者驚老醜我家婁水西草<lb/>
屋大如斗流泉走松根古木立雲藪林宻鶴屢巢江近<lb/>
鼉夜吼鈎簾豁㝠昧萬象入窻牖幽哉抱拙素兀兀但<lb/>
株守洞雲繪成圖早晚落吾手倩子復冩之張壁慰衰<lb/>
<pb n="KR4d0578_WYG_008-8a"/>
朽作詩投故人諒識此情否<lb/>
　　醉歸<lb/>
醉歸不覺已斜曛稚子驩迎先候門霜林睡覺凉如水<lb/>
樹影滿窻疑是雲<lb/>
　　壽彛秉齋<lb/>
喬木東南掃地空靜安留得舊家風清名在昔稱髙士<lb/>
壽骨於今只兩翁臘蟻壺觴秋露白金魚池館雁來紅<lb/>
桑榆萬一皆強徤看取年年此㑹同<lb/>
<pb n="KR4d0578_WYG_008-8b"/>
　　題黄鶴山樵畫匡山讀書圖<lb/>
黄鶴山人美如玉長年愛山看不足醉拈秃筆掃秋光<lb/>
割截匡山雲一幅詩豪毎憶青蓮仙結巢讀書長醉眠<lb/>
我欲因之攬秀色雙鳬飛墮香爐前<lb/>
　　題黄筌畫竹鶴圖<hi>并序</hi>
　　　右黄筌畫竹鶴圖一巻已入能品予鶴亭舊有<lb/>
　　　此圖心甚惜之散落他室今數十年矣忽於鄉<lb/>
　　　友處復見之喜嘆無已然尤物自無脛翼而能<lb/>
<pb n="KR4d0578_WYG_008-9a"/>
　　　傲兀人世不與歳月同化亦一竒哉因賦此重<lb/>
　　　為攬古者一嘅云<lb/>
蜀人黄筌冩竹鶴數百年間一竒作𤣥裳縞衣意閒暇<lb/>
老去崢嶸動林壑挺挺玉立雙琅玕枝葉扶疎鐵鉤絡<lb/>
憶昔鶴亭有此本鳥散烟銷久𡨕寞今朝忽見喜絶倒<lb/>
老目摩挲殊不惡千年令威安在哉舊物都非况城郭<lb/>
世間此圖亦希有重襲尤宜置縑槖髙堂懸向明月中<lb/>
應有仙音下寥廓<lb/>
<pb n="KR4d0578_WYG_008-9b"/>
　　寒食漫興書所見三首<lb/>
楊桞東風日夜顛杏桃無語不成妍水深竟没鷗邊石<lb/>
雨重渾迷卵色天節序怱怱無可那物情洶洶最堪憐<lb/>
荒村閒寂無雞犬何處人來掃墓田<lb/>
　　其二<lb/>
韶光去我太怱忙驅使閒情入醉鄉燕燕鶯鶯三月暮<lb/>
風風雨雨一春忙加飡未厭青精飯爛煮那無白石羊<lb/>
老境於斯何足賴祗教世味淡相忘<lb/>
<pb n="KR4d0578_WYG_008-10a"/>
　　其三<lb/>
三月三日雨初晴清旦梳頭坐草亭一陂草色為誰緑<lb/>
千樹桞條無賴青憂患未平心耿耿衰遲那遣鬢星星<lb/>
林鳩底事頻呼媍強聒春愁苦厭聴<lb/>
　　聴雨<lb/>
傾倒天瓢走雨工海門龍過起腥風瀟瀟午夜鳴山竹<lb/>
如在春江聴打篷<lb/>
　<lb/>
<pb n="KR4d0578_WYG_008-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　來鶴亭集巻八<lb/>
</p>
<p>
</p>
  </div>
<div>
                <head>來鶴亭集補遺</head>
    <p>
<pb n="KR4d0578_WYG_009-1a"/>
欽定四庫全書<lb/>
　來鶴亭集補遺　　　　　　明　吕誠　撰<lb/>
　　九日雨中雜興四首<lb/>
橘柚青青菊未黄滿城風雨近重陽天光倒影涵空濶<lb/>
雲陣將愁赴渺茫尚憶登臨吹席帽誰能隨俗繫萸囊<lb/>
詩人底事無全句似欲相期入醉鄉<lb/>
　　其二<lb/>
風掃隂霾霽色新白沙江路凈無塵佳辰宜著揮毫客<lb/>
<pb n="KR4d0578_WYG_009-1b"/>
暮齒唯存見在身自笑千金誇敝帚不妨一飯煮勞薪<lb/>
人間萬事皆成幻付與雲安麯米春<lb/>
　　其三<lb/>
秋水蘋花繞釣磯關河千里雁初飛二毛脱落愁吹帽<lb/>
九月凄凉未授衣玉醴光浮杯斚滑綉糕香膩蟹螯肥<lb/>
物情叵奈多拘束欲假盧敖手一揮<lb/>
　　其四<lb/>
霜降海門天氣肅無邊落木總繽紛鷗眠野渡芙蓉雨<lb/>
<pb n="KR4d0578_WYG_009-2a"/>
雁落秋田䆉稏雲未有詩篇酬令節祗將茗椀對爐薫<lb/>
月中桂子飄人世時有天香隔幔聞<lb/>
　　甲戌歳中秋無月<lb/>
今夕何夕嘆獨醒䦨風伏雨幾時晴為渠滿魄當圓景<lb/>
奈此浮雲㸃太清蛟室朱扉應不啟兔宫玉杵寂無聲<lb/>
何當致我緱山頂醉卧瑶臺聴鳯笙<lb/>
　　九月二十三日赴宴定齋晚㑹歸有感<lb/>
風霜眯目走踆踆媿我閒居寂寞濵今古誰為了事漢<lb/>
<pb n="KR4d0578_WYG_009-2b"/>
關山空憶未歸人白頭且盡杯中物紅樹猶疑刼外春<lb/>
轉眼塵勞成底事浮雲變態幾迴新<lb/>
　　送老僧頥翁歸住山中兼簡伯瑩和尚<lb/>
老禪歸南山相與散吟策維時秋冬交霜雨木葉赤野<lb/>
曠天宇寛足軟步履窄儗訪織履翁悵望一水隔目致<lb/>
繾綣辭聊以塞吾責<lb/>
　　新冬乍寒書懐<lb/>
一榻清寒戀舊氊飽飡世味意茫然疎林寒日駸駸短<lb/>
<pb n="KR4d0578_WYG_009-3a"/>
殘菊經霜故故妍五鼎從來非我志一貧正不要人憐<lb/>
此生本是悠悠者眼底光隂只信縁<lb/>
　　三月十二日初度辱外族諸親過草堂兼有祝頌<lb/>
　　　之詞賦此以謝<lb/>
杏花風暖破春隂既白軒中喜盍簮世事荒荒相聚少<lb/>
霞杯灔灔莫辭深予生初度當三月天與清閒抵萬金<lb/>
多謝諸賢為我壽殷勤重感嵗寒心<lb/>
　　期友不至<lb/>
<pb n="KR4d0578_WYG_009-3b"/>
長日閒吟步紫苔流光轉眼熟黄梅雄風豪雨將春去<lb/>
濁潦深泥少客來老柘葉稀愁蠒瘦草田水滿厭鳩催<lb/>
題詩問訊王文學懐抱何時一笑開<lb/>
　　挽友殁于旅途<lb/>
故人藁葬斷磯頭恨滿西風白露洲化鶴不隨丁令返<lb/>
騎鯨應伴謫仙遊誌詞誰為鑴崖石旅夢懸知到首丘<lb/>
廿載交游成永訣青山愁對大江流<lb/>
　　秋雨中辱翠濤軒則明頒及佳貺次韻用答<lb/>
<pb n="KR4d0578_WYG_009-4a"/>
風雨瀟瀟夜晦迷親朋南北嘆暌離世間物態雲千變<lb/>
眼底功名黍一炊酒債不妨縁客慣詩名端復畏人知<lb/>
時時甘脆遥相寄况有新篇慰我思<lb/>
　　其二<lb/>
深秋凉思眇無涯餘熾蒸人惱阿家海氣昏昏雲似墨<lb/>
江流泯泯雨如蔴舊塍䆉稏行當刈新壤榛蕪次第畬<lb/>
世路只今誠局縮挾仙直欲駕虹查<lb/>
　　雨中雜言詩八首寄仲莊則明二妙<lb/>
<pb n="KR4d0578_WYG_009-4b"/>
數篇遥寄水東隈想為吟哦助笑咍池草已衰無好句<lb/>
阿連空向夢中來<lb/>
　　其二<lb/>
慣識西莊第五橋短藜時復過林皋槿籬竹屋江邨路<lb/>
愛聴清風響翠濤<lb/>
　　其三<lb/>
獨穿斜逕草芃芃攘臂褰衣微醉中運饟船歸鴻雁月<lb/>
採菱歌斷鯉魚風<lb/>
<pb n="KR4d0578_WYG_009-5a"/>
　　其四<lb/>
世諦紛紜歳月長感時懐古未渠央癡兒若了公家事<lb/>
始信燕山有義方<lb/>
　　其五<lb/>
鬱陶未解出村稀雨後涼生日色微便覺今宵風露重<lb/>
此身從此怯單衣<lb/>
　　其六<lb/>
野老山妻笑語同腰鎌先穫泰州紅嘗新舂玉知非晚<lb/>
<pb n="KR4d0578_WYG_009-5b"/>
喜聴笳聲夕照中<lb/>
　　其七<lb/>
屈指無多九日陰可能無地一登臨懐人風雨成癡坐<lb/>
抱膝茶烟長短吟<lb/>
　　其八<lb/>
今秋八月甲子雨刈穫望晴猶未能夜祠田祖村村鼓<lb/>
水落鱸魚港港罾<lb/>
　　寄北山講師基古石尊宿<lb/>
<pb n="KR4d0578_WYG_009-6a"/>
杖履長懐訪北山老僧忘世此中閒不辭蕙帳來猿鶴<lb/>
要使山林識珮環海氣含霜浮沆瀣溪聲和月㵼潺湲<lb/>
老來儗入耆英社分我翠㣲雲半間<lb/>
　　題梅雪鶴亭二圖<lb/>
凍雲深䕶白龍堆剪水仙人海上來夜半鶴歸春信到<lb/>
儘將生意付江梅<lb/>
　　其二<lb/>
南屏左股翠糢糊冩入儂家罨畫圖覽勝不妨留鉅眼<lb/>
<pb n="KR4d0578_WYG_009-6b"/>
草堂堆案有西湖<lb/>
　　洪武乙亥春寒漫興<lb/>
交歳晴光少凝寒雨霰重水添垂釣石樹鼓落燈風晚<lb/>
斚浮蛆粕春盤問笋菘鶯花渾寂寞遊興莫怱怱<lb/>
　　寄謝伯瑩長老惠林松語録<lb/>
繼述頻年備討論儗將遺教輔宗門藂林枝幹寧無本<lb/>
文海波瀾更有源叔季奚知師道貴舂容重喜典刑存<lb/>
是編不獨追金玉㑹使西江一口吞<lb/>
<pb n="KR4d0578_WYG_009-7a"/>
　　風雨連日閉户黙坐懐思可知忽翠濤軒以笋蔬<lb/>
　　　之惠走筆答之<lb/>
春事多隨逝水東不堪日夜雨兼風龍歸海浦沈雲黒<lb/>
鳥啄櫻桃落子紅老境詎言詩有債醉鄉誰謂酒無功<lb/>
鮭蔬向賴西隣笋瓷缶時將五尺僮<lb/>
　　漫興<lb/>
秋暘烈烈晚風微病葉號蟬色慘悽感舊毎因尋友夢<lb/>
訴懐那有上天梯哲人逝矣憂民困嫠婦澘然賣女啼<lb/>
<pb n="KR4d0578_WYG_009-7b"/>
無限新愁禁不得海雲深處雁行低<lb/>
　　輓鄉人<lb/>
夢破邯鄲指一彈旅魂歸繞玉山寒無人早悟生如寄<lb/>
有子能賢死亦安壯歳聲名何俊爽老懐悲惋獨辛酸<lb/>
一坏黄土西風裏數尺青松掩袂看<lb/>
　　十一月十五日因過翠濤室薄暮風寒遂宿賦此<lb/>
　　　以紀兼簡琇南石<lb/>
坐久不妨聞茗椀深談未用照青藜寒驚殘夢瀟瀟竹<lb/>
<pb n="KR4d0578_WYG_009-8a"/>
煖覆重衾戀戀綈自笑此身空濩落已勝羈宦走東西<lb/>
似聞勝集東林下細雨無縁過虎溪<lb/>
　　臘八日則明以詩寄余言及崇恩至翠濤室不得<lb/>
　　　一見為歉遂次韻寄靈源老師兼簡隻江開士<lb/>
交際長懐佛日山南北相望水雲間清修久已欽三學<lb/>
妙義終當示八還野渡舟横潮漫漫河洲風定鳥關關<lb/>
靈師倘過雲房榻儗對茶甌半日間<lb/>
　　淵明醉歸圖<lb/>
<pb n="KR4d0578_WYG_009-8b"/>
誰具壺觴大道邊老人傾倒即頺然阿宣扶上烏犍背<lb/>
隠似清風太乙蓮<lb/>
　<lb/>
　<lb/>
　<lb/>
　<lb/>
　<lb/>
　來鶴亭集補遺<lb/>
</p>
<p>
</p>
  </div>
        </body>
</text>\m</TEI>